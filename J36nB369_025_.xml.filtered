1016b01: 蔗菴範禪師語錄卷二十五
1016b02: 侍者智忍錄
1016b03: 佛祖源流頌下
1016b04: 三十四祖青原弘濟行思禪師吉州安城劉氏子得
1016b05: 法於曹溪石頭遷來參師問曰子何方來曰曹溪來
1016b06: 師曰將得甚麼來曰未到曹溪亦不失師曰若恁麼
1016b07: 用去曹溪作什麼曰若不到曹溪爭知不失又問曹
1016b08: 溪大師還識和尚否師曰汝今識我否曰識又爭能
1016b09: 識得師曰眾角雖多一麟足矣問如何是佛法大意
1016b10: 師曰廬陵米作麼價。
1016b11: 懶坐琉璃殿肯復落階漸不挂夜明簾孰敢來相
1016b12: 見追風直向曹溪入法戰開疆推第一歸心尋到
1016b13: 曹溪灣吾道大行青原山俎豆森嚴承少室胄胤
1016b14: 棋布聯星班石頭路無迂曲有所思將安屬眾角
1016b15: 多一麟足。
1016b16: 青原第二世南嶽石頭無際希遷禪師端州高安陳
1016b17: 氏子謁青原得法後住南嶽之石頭庵道悟問曹溪
1016b18: 意旨誰人得師曰會佛法人得曰師還得否師曰不
1016b19: 得曰為甚麼不得師曰我不會佛法惟儼問三乘十
1016b20: 二分教某甲麤知嘗聞直指人心見性成佛實未明
1016b21: 了伏望和尚慈悲指示師曰恁麼也不得不恁麼也
1016b22: 不得恁麼不恁麼總不得子作麼生儼罔措後參馬
1016b23: 祖於言下契悟遂返石頭一日在石上坐師問曰汝
1016b24: 在者裏作麼曰一物不為師曰恁麼則閒坐也曰若
1016b25: 閒坐則有為也師曰汝道不為箇甚麼曰千聖亦不
1016b26: 識師以偈讚曰從來共住不知名任運相將秖麼行
1016b27: 自古上賢猶未識造次凡流豈可明。
1016b28: 然燈既無授能仁豈得受嵩庭分皮髓枉自揚家
1016b29: 醜疇昔知交稱無恙豪華意氣不相讓相見開襟
1016b30: 說往年不覺身遊在蓬閬天皇以無慍饋餅有崇
1016c01: 信藥嶠以剛正芳烈有曇晟石頭路滑還知麼石
1016c02: 女臨風為爾歌。
1016c03: 青原第三世灃州藥山弘道惟儼禪師絳州姓韓雲
1016c04: 巖侍立次師指案山上枯榮二樹問曰枯者是榮者
1016c05: 是巖曰枯者是師曰灼然一切處放教枯澹去又問
1016c06: 道吾枯者是榮者是吾曰榮者是師曰灼然一切處
1016c07: 光明燦爛去高沙彌忽至師曰枯者是榮者是彌曰
1016c08: 枯者從他枯榮者從他榮師顧道吾雲巖曰不是不
1016c09: 是又一日謂雲巖曰與我喚沙彌來巖曰喚他來作
1016c10: 甚麼師曰我有箇折腳鐺子要他提上挈下巖曰恁
1016c11: 麼則與和尚出一隻手去也師休去臨順世叫曰法
1016c12: 堂倒法堂倒眾皆持柱撐之師舉手曰子不會我意
1016c13: 遂告寂。
1016c14: 桂郁石頭階天香馬祖室清醑傾杯秋月高酣歌
1016c15: 一曲太平客好花石上栽寒冰火裏結自得展生
1016c16: 平難與時流說君不見蚊子上鐵牛夜半玉人獨
1016c17: 倚樓欲語不語兮其意悠悠。
1016c18: 青原第四世潭州雲巖無住曇晟禪師鍾陵建昌人
1016c19: 作草鞋次洞山近前曰乞師眼睛得麼師曰汝底與
1016c20: 阿誰去也曰良价無師曰設有向甚麼處著山無語
1016c21: 師曰乞眼底是眼否山曰非眼師喝出於無情說法
1016c22: 言下有省欲辭去臨行問曰百年後忽有人問還邈
1016c23: 得真否如何抵對師曰秖者是山良久師曰价闍黎
1016c24: 承當箇事大須審細山猶涉疑後因過水睹影大悟
1016c25: 有偈曰切忌從他覓迢迢與我疏我今獨自往處處
1016c26: 得逢渠渠今正是我我今不是渠應須恁麼會方得
1016c27: 契如如。
1016c28: 久事雄峰一身俗氣俄登藥山風搏妙翅懷中有
1016c29: 寶鏡蚩尤無遯徑生平自負伯牙徽天下茫茫和
1016c30: 者稀百堵斯作之子於垣維日維月維芷維蘭。
1017a01: 青原第五世瑞州洞山悟本良价禪師因雲巖
1017a02: 營齋僧問和尚於雲巖處得何指示師曰雖在彼中
1017a03: 不蒙指示曰既不蒙指示又用設齋作甚麼師曰爭
1017a04: 敢違背他曰和尚初見南泉為甚麼卻與雲巖設齋
1017a05: 師曰我不重先師道德佛法秖重他不為我說破曰
1017a06: 和尚為先師設齋還肯先師也無師曰半肯半不肯
1017a07: 曰為甚麼不全肯師曰若全肯即孤負先師也雲居
1017a08: 侍立次師問汝名甚麼曰道膺師曰向上更道曰向
1017a09: 上即不名道膺師曰與老僧秖對道吾底語一般又
1017a10: 問大闡提人作五逆罪孝養何在曰始成孝養自爾
1017a11: 許為室中領袖。
1017a12: 始登南泉堂玉蹄試踏碎冰霜載叩溈山室逸駿
1017a13: 驕嘶芳艸碧無情說法將焉剖洗心還向雲巖走
1017a14: 流水潺湲邈得真正偏宛轉環樞紐半肯半不肯
1017a15: 密語人不知雖為至尊羨終以負先師新豐闢野
1017a16: 土家猷衍千古禁殿鎖青苔當途嘯石虎。
1017a17: 青原第六世洪州弘覺道膺禪師隨洞山渡水次山
1017a18: 問水深多少師曰不溼山曰麤人師曰請師道山曰
1017a19: 不乾僧問有人衣錦繡入來見和尚後為甚寸絲不
1017a20: 挂師曰直得琉璃殿上行撲倒也須粉碎上堂如人
1017a21: 將三貫錢買箇獵狗秖解尋得有蹤跡底忽遇羚羊
1017a22: 挂角莫道蹤跡氣息也無僧曰羚羊挂角時如何師
1017a23: 曰六六三十六曰挂角後如何師曰六六三十六僧
1017a24: 禮拜師曰會麼曰不會師曰不見道無蹤跡。
1017a25: 從上克家非一定五逆心闡提性垂竿古岸自東
1017a26: 西萬頃蘆花類不齊一諾重千金賤琉璃殿上行
1017a27: 故人情不見挂角羚羊無氣息獵犬尋蹤徒費力
1017a28: 豈不知劫外橫身吹玉笛六六元來三十六。
1017a29: 青原第七世洪州鳳棲山同安道丕禪師新到參師
1017a30: 問甚處來曰湖南師曰還知同安者裏風雲體道花
1017b01: 檻璇璣麼曰知師曰非公境界僧便喝師曰短販樵
1017b02: 人徒誇書劍僧擬進語師曰劍甲未施賊身已巳露將
1017b03: 示寂上堂曰多子塔前宗子秀五老峰前事若何如
1017b04: 是三舉未有對者志首座出曰夜明簾外排班立萬
1017b05: 里歌謠道太平師曰須是者驢漢始得。
1017b06: 佳人醉朱顏酡激郢調唱吳歌龍虎風雲在此日
1017b07: 瑤臺竹榭花狼藉甲冑未施露賊身樵父徒誇書
1017b08: 劍客多子塔邊五乳峰前鄉談滿口示彼別傳丕
1017b09: 顯哉文王謨丕承哉武王烈。
1017b10: 青原第八世洪州同安志禪師僧參問二機不到處
1017b11: 如何舉唱師曰偏處不逢玄中不失問凡有言句盡
1017b12: 落今時學人上來請師直指師曰目前不現句後不
1017b13: 迷曰向上事如何師曰迥然不換標的即乖。
1017b14: 黃閣簾前月當午太平一曲千官舞今時何時願
1017b15: 不違驢漢原來白額虎向上酬機屈己躬偏處逢
1017b16: 渠渠不逢夜半御街騎玉馬金鞭指顧皆春風。
1017b17: 青原第九世鼎州梁山緣觀禪師僧問如何是和尚
1017b18: 家風師曰益陽水急魚行澀白鹿松高鳥泊難又問
1017b19: 如何是學人自己已師曰寰中天子塞外將軍曰便恁
1017b20: 麼去時如何師曰朗月當空室中暗坐將滅示偈曰
1017b21: 紅焰藏我身何須塔用新有人相肯重灰裏邈全真。
1017b22: 我家風絕偏正木童呼石女應鈍鳥怨松高逸鱗
1017b23: 嫌水急此意無覆藏孰能說得出便恁麼去也一
1017b24: 二三四五甘艸性本甜黃連味元苦。
1017b25: 青原第十世郢州太陽警玄禪師初到梁山問如何
1017b26: 是無相道場山指觀音曰者箇是吳處士畫的師擬
1017b27: 進語山急索曰者箇是有相底那箇是無相底師有
1017b28: 省遂作禮山曰何不道取一句師曰道則不辭恐上
1017b29: 紙筆山笑曰此語上碑去在師呈偈曰我昔初機學
1017b30: 道迷萬水千山覓見知明今辯古終難會直說無心
1017c01: 轉更疑蒙師點出秦時鏡照見父母未生時如今覺
1017c02: 了何所得夜放烏雞帶雪飛山即以洞上法印記
1017c03: 焉師念先德付授之重足不越閫脅不至席者八十
1017c04: 年法嗣已十四人恐無可繼其道者遂作偈并皮履
1017c05: 直裰託浮山遠公使為求法胤後即投子青繼其統
1017c06: 偈曰楊廣山頭艸憑君待價焞異苗翻茂處深密固
1017c07: 靈根。
1017c08: 負笈到梁山咨叩無相底千山萬水心好傳碑上
1017c09: 語挺身利涉排雲出撒手那邊人不識慧命絲懸
1017c10: 九鼎時垂涕拊膺恆悒悒脅不觸床足不踰閫八
1017c11: 十春秋克家思忖君不見浮山承旨剔真燈天長
1017c12: 地久騰青鷹。
1017c13: 青原第十一世投子義青禪師稚齡穎異往妙相寺
1017c14: 試經得度棄講肆遊禪席圓鑑令看外道問佛不問
1017c15: 有言不問無言經三載一日問曰汝記得話頭麼師
1017c16: 擬對鑑掩其口師即開悟遂禮拜鑑曰汝妙悟玄機
1017c17: 耶師曰設有也須吐卻時資侍者在旁曰青華嚴今
1017c18: 日如病得汗師回顧曰合取狗口若更忉忉我即便
1017c19: 嘔復經三載鑑時出洞上宗旨示之悉皆妙契付以
1017c20: 太陽頂相皮履直囑曰代我風無久滯此
1017c21: 宜善護持遂書偈送曰須彌立太虛日月輔而
1017c22: 峰漸倚他白雲方改變少林風起藂曹溪洞簾捲金
1017c23: 鳳宿龍巢宸苔豈車碾令依圓通秀後初住白雲次
1017c24: 投子而終焉。
1017c25: 有玅悟急須吐多士眼中空佛祖入圓通秖瞌睡
1017c26: 不顧堂頭爪牙利握手相歡傀儡場郢陽脈脈引
1017c27: 流長生機一路誰能睹鐵牛對對臨風舞謝白雲
1017c28: 駐投子久謠吟無終始。
1017c29: 青原第十二世東京天寧芙蓉道楷禪師沂州沂水
1017c30: 人性剛勁孤硬謁投子問曰佛祖言句如家常茶飯
1018a01: 離此之外別有為人處也無子曰汝道寰中敕還假
1018a02: 堯舜禹湯也無師欲進語子以拂子摵師口曰汝發
1018a03: 意來時早有三十棒也師即開悟禮拜便行子曰且
1018a04: 來師亦不顧子曰汝到不疑之地耶師以手掩耳說
1018a05: 法九會大振洞上之風徽宗崇寧三年有詔住東京
1018a06: 淨因大觀元年冬移住天寧以不受恩牒受罰遣責
1018a07: 明年敕放令自便菴於芙蓉湖中政和八年五月十
1018a08: 四日無疾而化預書偈付侍者曰吾年七十六世緣
1018a09: 今已足生不愛天堂死不怕地獄撒手橫身三界外
1018a10: 騰騰任運何拘束。
1018a11: 束髮盛年孤硬無敵纔到投子便屈兩膝未發意
1018a12: 時先喫棒免得草鞋費幾緉家嘗茶飯正堪餐一
1018a13: 輪秋月梧桐上竊冒寵榮恩固深我違重誓愧古
1018a14: 今被逮遠行無不可塵塵剎剎盡知音芙蓉有菴
1018a15: 虛空邊岸和尚家風眾人皆見。
1018a16: 青原第十三世襄州鹿門自覺禪師從芙蓉楷和尚
1018a17: 落髮親依久之一日問曰胡家曲子不墮五音韻出
1018a18: 青霄請師吹唱芙蓉曰木雞啼夜半銕鳳叫天明師
1018a19: 曰恁麼則一句曲含千古韻滿堂雲水盡知音蓉曰
1018a20: 無舌童兒能繼和師曰作家宗師人天眼目蓉曰禁
1018a21: 取兩片皮師從此契悟承印可出世住大乘崇寧詔
1018a22: 住淨因後遷鹿門上堂曰牛角不用有有也不妨兔
1018a23: 角不用無無也不得何故天下事但得其情可恕何
1018a24: 妨其理難容示眾曰盡大地是學人一卷經盡乾坤
1018a25: 是學人一隻眼以者箇眼讀如是經千萬億劫嘗無
1018a26: 間斷。
1018a27: 終日偷安長年嬾散撞見芙蓉橫擔片板牛角無
1018a28: 兔角有惟自暢本懷古佛難開口至尊顧笑在丹
1018a29: 墀安邦定國長相思更問苦心愛者誰。
1018a30: 青原第十四世青州希辨禪師參鹿門問如何是盡
1018b01: 乾坤是學人一隻眼門曰汝被一卷經遮卻也師擬
1018b02: 對門搖手曰不快漆桶去師于是悟入受記後門
1018b03: 使見芙蓉宣和間出住青州天寧次補萬壽上堂曰
1018b04: 聲前薦得落在今時句後承當迷頭認影作麼生是
1018b05: 空劫已巳前自己巳皇統戊辰年十二月十二日親書塔
1018b06: 記示寂。
1018b07: 傷心語豈在多一言入骨恨不磨便宜事須及蚤
1018b08: 容鬢蹉跎何處討句後聲前埽蹤絕跡窠臼踢翻
1018b09: 空劫前夜半扶桑吐紅日。
1018b10: 青原第十五世磁州大名寶禪師參青州問離四句
1018b11: 絕百非請師直指西來意州曰昨日有人恁麼問打
1018b12: 出去也師曰今日又如何州曰你得恁麼不識痛癢
1018b13: 師禮拜州曰可惜許棒折也師因水乳契合住後上
1018b14: 堂曰輪王寶藏如赤窮底人酒店腰帶如大富底事
1018b15: 掉轉身來撞著沒面目漢要拳便拳要踢便踢還知
1018b16: 我洞上家風別有擒虎頭收虎尾底宗旨麼玉大徹
1018b17: 夜行不知天已巳曉。
1018b18: 日月速若飛襟懷抱耿耿雞鳴達四鄰客子夢方
1018b19: 醒說窮說富獨何心當時世出為雨霖此道先賢
1018b20: 誰不愛令人輕視重黃金我酒既旨我菊既英風
1018b21: 流肯讓陶淵明。
1018b22: 青原第十六世太原王山體禪師因侍大名次見野
1018b23: 雀於生臺上啄食乃拍手雀飛去名於師背上打一
1018b24: 掌師驚顧名曰若是雀子我負你不是雀子你負我
1018b25: 師罔措名曰幸是可憐生互相孤負去師乃豁然證
1018b26: 悟住王山上堂曰還有衝流度刃者麼一僧出從東
1018b27: 過西從西過東師曰未得一場榮先刖兩脛足曰也
1018b28: 知和尚慣用此機師曰罪不重科僧擬議師便打僧
1018b29: 吐舌師曰棺材裏瞠眼僧珍重便出師曰似者等行
1018b30: 腳有甚麼交涉乃曰同安老祖道孤峰迥秀不挂煙
1018c01: 蘿片月行空白雲自異衲僧家到者裏劍甲未施賊
1018c02: 身已巳敗豈不屈辱先宗王山今日若不捉敗此僧則
1018c03: 我少室一宗幾至掃地喝一喝逢人不得錯舉。
1018c04: 野雀子已飛舉你負我我負你不虞平地波濤起
1018c05: 始信嚴陵坐釣臺江閣垂綸應有以何似有收有
1018c06: 放無背無向一樽坐論堯時天佛祖相將為榜樣。
1018c07: 青原第十七世磁州大名雪巖慧滿禪師先參普照
1018c08: 有省後謁王山大徹受印可即繼踵住持上堂舉洞
1018c09: 山初秋夏末因緣畢曰三箇老漢雖然異口同音未
1018c10: 免撞頭磕額何也一人大開口了合不得一人高抬
1018c11: 腳了放不下一人緊閉門了出不去王山即不然遍
1018c12: 十方界非外全在一微塵在一微塵非內遍十方界
1018c13: 秖者一微塵許也須及盡不可得向那裏安門入草
1018c14: 還會麼休侵洞嶺初秋艸請看疏山臘月蓮。
1018c15: 謁普照十分緊峭參王山一味癡頑藥病俱捐不
1018c16: 我瞞內外和融珠走盤高我歌惟白雪森我舞以
1018c17: 八佾莫問此心誰可傳明明杲日長在天。
1018c18: 青原第十八世燕京萬松行秀禪師始參萬壽勝默
1018c19: 和尚令看長沙轉自己歸山河大地話半載全無由
1018c20: 入默曰我只願你遲會師忽有省復看玄沙未徹話
1018c21: 請益巖巖曰待汝頭生角腳手生出爪牙來然後討
1018c22: 棒喫一日偶見雞飛鳴乃大悟曰今日不惟捉敗玄
1018c23: 沙老虎亦捉敗岑大蟲也巖曰不怕我笑你那住中
1018c24: 都萬壽示眾曰踢翻滄海大地塵飛喝散白雲虛空
1018c25: 粉碎嚴從立令猶是半提大用全彰如何施設問向
1018c26: 道莫去歸來背父如何得不背父去師曰切忌回頭。
1018c27: 壯游心曾激烈一聽野人言半載心路絕琅玕樹
1018c28: 下金雞舞撞著冤家無處躲玄沙老虎岑大蟲生
1018c29: 擒活捉不須弩大地踢翻海水無滴立我烝民莫
1018c30: 匪爾極。
1019a01: 青原第十九世西京雪庭福裕禪師其幼資英敏鄉
1019a02: 里以聖小兒稱之參萬松松問從何處得箇消息便
1019a03: 恁麼來師曰老老大大向學人納敗闕作麼松曰老
1019a04: 僧過在何處師曰學人且禮拜暫為和尚蓋覆卻松
1019a05: 大喜遂為印可屢膺詔為國開堂乃賜光宗正辨之
1019a06: 號住萬壽問僧面壁石有人看見達磨影者麼曰今
1019a07: 日幸遇和尚師曰拄杖子今日幸遇上座乞供養他
1019a08: 一頓遂打三棒僧曰恩大難酬師擲拄杖曰脹殺懷
1019a09: 州牛。
1019a10: 捏不成團放無餘賸歷劫難名綽號曰聖機投萬
1019a11: 松訛言亂政以心印心蘆汀月映枕石無求綸扉
1019a12: 有命搖撼乾坤不落偏正死人喫棒懷牛作證。
1019a13: 青原第二十世靈隱文泰禪師器資卓異穎悟過人
1019a14: 因雪庭問當機一句試拈出看師擬開口庭曰家產
1019a15: 被人籍沒了也還在者裏叫屈作麼師拊掌曰誰奈
1019a16: 我何庭曰者風顛漢上堂曰塵劫來事只在於今河
1019a17: 沙妙德總在心源試教伊覿面相呈便不解當風拈
1019a18: 出且道過在甚麼處卓拄杖曰秖為分明極翻令所
1019a19: 得遲。
1019a20: 寒穿衣饑喫飯朝朝暮暮不曾間家資籍沒欲恨
1019a21: 誰長歌御苑風顛漢木人運步玉女謳吟天曉不
1019a22: 露夜半平沉。
1019a23: 青原第二十一世寶應還源福遇禪師遍參歸侍靈
1019a24: 隱次隱曰我舉拂子你便向拂子上會我良久你便
1019a25: 向良久處會如何透得本分事師面熱汗下一日隱
1019a26: 上堂舉切忌從他覓迢迢與我疏語遂大徹曰今日
1019a27: 捉敗老賊也隱喝師便出後僧問如何是祖師西來
1019a28: 意師曰風送泉聲來枕畔月移花影到簾前曰猶是
1019a29: 聲色門頭事師喝曰賣私鹽漢到者裏弄假引子僧
1019a30: 禮退。
1019b01: 歷遍門牆便小天下歸遲靈隱面赤驚訝捉敗老
1019b02: 賊始心開風和春暖好徘徊大徹投機一句子鐵
1019b03: 牛吐出玉麟來滑滑泉聲溶溶月色西來祖意決
1019b04: 擇明白扶桑依舊海東邊相逢何用話疇昔。
1019b05: 青原第二十二世鄧州香嚴淳拙文才禪師嘗讀永
1019b06: 嘉證道歌至幻化空身即法身之句因契悟乃謁還
1019b07: 源呈所解源曰秖如道君不見是指阿誰師曰覿面
1019b08: 相呈更無回互源曰墮坑落塹漢作恁麼語話師曰
1019b09: 和尚作麼生源曰汝口師曰勘破了也源休去。
1019b10: 皆說桃源非人境甘靜逃名若箇肯一朝深入無
1019b11: 還心石懶雲癡俱喚醒覿面事絕回互既勘破不
1019b12: 消顧萬年藤纏古樹枝百千億劫同不移。
1019b13: 青原第二十三世南陽萬安松庭子嚴禪師初參息
1019b14: 菴有省復以所得親質香嚴嚴曰子不聞蠱毒之家
1019b15: 水莫嘗耶師曰也須吞得去吐得出始是肚皮嚴曰
1019b16: 蒼天中更添冤苦師曰謝和尚印可嚴曰未在更以
1019b17: 淆訛徵辨大豁疑礙遂付以洞上宗旨有五乳峰頭
1019b18: 師子子光前耀後自超群之句住後上堂曰我不學
1019b19: 諸方說禪浩浩魔魅人家男女僧問達磨面壁時如
1019b20: 何師曰者便是浩浩底禍胎也曰如何得勦絕去師
1019b21: 曰倒搓芒繩縛鬼子。
1019b22: 始息菴深自諾叩香嚴轉驚愕經游蠱毒家有水
1019b23: 便當茶能吞復能吐味美向人誇且莫誇卻堪惜
1019b24: 雙桂陰森憶少林風高秋老花狼藉。
1019b25: 青原第二十四世凝然了改禪師侍松庭聞舉月印
1019b26: 示眾曰路逢死蛇莫打殺無底籃子盛將歸此是深
1019b27: 明洞上宗旨若是鹵莽禪和到者裏如何透得師曰
1019b28: 者箇莫是背觸不得底意麼庭曰笑破山僧口師罔
1019b29: 措庭曰你在鬼窟裏討甚麼碗師愈不安一日聞庭
1019b30: 上堂浩然大徹會祖庭虛席合山敦請師力辭不得
1019c01: 已而赴上堂曰莫向言中取則直須句外明宗若能
1019c02: 如是會徹古徹今自由自在。
1019c03: 常縈羈旅懷感遇非但一鬼窟盡掀翻傲睨藐今
1019c04: 昔看此時是甚時千鈞祖道誠懸絲赤班蛇橫拈
1019c05: 倒弄青霄鶴東去西馳分明格外神僊訣若問庸
1019c06: 人那得知。
1019c07: 青原第二十五世俱空斌禪師參凝然求示心要然
1019c08: 曰達磨未來時你作麼生參師甚疑之一日睹秦封
1019c09: 槐有省回侍立次身甚戰慄然曰契斌參得禪也洞
1019c10: 上一宗密在爾躬何以驚疑師豁然而悟曰某甲今
1019c11: 日如在紅爐中拾得一片雪相似然頷之遂授洞上
1019c12: 法印住後僧問如何是空劫已前底事師曰烏龜向
1019c13: 火。
1019c14: 脩途客久吁艱阻相見蒼茫問鄉土槐陰顧笑莫
1019c15: 能儔跌落虛空叫石虎片雪紅爐揀得時散作霏
1019c16: 霏天上雨正脈疏通空劫前好看烏龜來向火。
1019c17: 青原第二十六世定國無方可從禪師參俱空斌和
1019c18: 尚空問子曾見何人來曰少室山前風悄然空曰因
1019c19: 甚一花開五葉師曰沒孔鐵鎚百雜碎空曰掠虛頭
1019c20: 作麼師曰某甲見盡天下人只解掠實無一人掠虛
1019c21: 者空曰不打自招師曰老和尚慣用底不妨勘破。
1019c22: 左顧右盼謂若無人祖山風悄宛轉機輪彼蹈實
1019c23: 我拉虛柄殺活任卷舒矢心傾膽長如此為報平
1019c24: 安書一紙。
1019c25: 青原第二十七世月舟文載禪師於趙州柏樹子話
1019c26: 有契入後掩關閱古德機緣淆訛處若面牆久之忽
1019c27: 大悟而歎曰曹洞宗風大播天下有織錦迴文之工
1019c28: 非鍼線細密盤旋回互不觸當頭者不能與伊作主
1019c29: 也遂參無方通所悟受印記。
1019c30: 親落落友靡靡趙州老遘何奇生平契合無更有
1020a01: 花邊相勸一杯酒躊躇古昔思愈深推倒面牆隨
1020a02: 意走君不見石女登機金梭密扣暗去明來綱珠
1020a03: 錦繡。
1020a04: 青原第二十八世宗鏡大章宗書禪師聞月舟道望
1020a05: 往依焉一日侍立次舟問文殊為甚出女子定不得
1020a06: 師曰別意寸心違曰罔明何故便出得女子定師曰
1020a07: 相知一諾重曰你見解秖如此那師擬對舟便喝師
1020a08: 尤涉疑入室請益經八載始大悟蒙付囑。
1020a09: 一諾殷殷寸心翼翼或升之堂或入之室鈍置八
1020a10: 年曾不審忽夜翻身摸著枕隔壁敲床叫阿無
1020a11: 盡虛空俱銷殞訏謨定命扶捄自許于時言言于
1020a12: 時語語五乳峰前看月華皇皇穆穆是誰家。
1020a13: 青原第二十九世西京幻休大千常潤禪師始閱修
1020a14: 多羅有所警發後參小山聞舉洞山我今不是渠師
1020a15: 於言下領悟以偈呈小山曰若要識此人有箇真消
1020a16: 息無相滿虛空有形沒蹤跡曾為佛祖師常作乾坤
1020a17: 則龜毛拂子清風生兔角杖頭明月出山曰子母勦
1020a18: 說須自入悟門師曰當不借緣從何門入山曰既不
1020a19: 借緣何為至此師曰因不借緣所以至此山曰就不
1020a20: 借緣於意云何師曰彩鳳翻飛身自在鐵牛奔吼意
1020a21: 常閒山許是克家種艸即以洞上法印付之略曰定
1020a22: 作人天主當思少室秋。
1020a23: 入海量沙循山採藻心志徒勞何日了一朝撲碎
1020a24: 古菱花妍醜分明都自曉橫身鬧市邊垂手撫八
1020a25: 埏杖頭風月本無價奮肆施為緣不借少室始基
1020a26: 永勿移新豐振古洵如茲。
1020a27: 青原第三十世燕京大覺寺慈舟方念禪師參幻休
1020a28: 和尚一見便問甚處來師曰北方休曰北方道法與
1020a29: 此方何如師曰水分千派流出一源休見其語異命
1020a30: 充堂司一日遊初祖面壁處豁然契悟曰五乳峰前
1020b01: 好箇消息大小石頭塊塊著地以偈呈休遂印可付
1020b02: 法偈曰無上涅槃心佛祖相傳付吾今授受時雲淨
1020b03: 峰頭露。
1020b04: 時感蕭晨尋哲匠機觸箭鋒不少讓乳峰石上連
1020b05: 歌唱錯寫伽陀誤此生改頭換面任呼名白雲問
1020b06: 我將何行甘露門高啟南北非心非法情難測但
1020b07: 見山山添翠色。
1020b08: 青原第三十一世雲門顯聖湛然圓澄禪師白衣時
1020b09: 見隱峰令參念佛是誰話三晝夜有省投天荒山妙
1020b10: 峰和尚薙髮後聞僧誦傅大士法身偈及乾峰舉一
1020b11: 不舉二話乃大悟時大覺和尚寓止風塗師往參覺
1020b12: 一見便問止風塗向青山近越王城畔滄海遙時如
1020b13: 何師曰月穿滄海破波斯不展眉覺復以洞上宗旨
1020b14: 詰之師酬以偈曰五位君臣切要知箇中何必待思
1020b15: 惟石女慣弄無鍼線木偶能提化外機井底紅塵騰
1020b16: 靄靄山頭白浪滾飛飛誕生本是無功用不覺天然
1020b17: 得帝畿大覺許為室中領袖而印證曰汝後開兩片
1020b18: 皮截斷天下人舌頭去在付法偈曰曹源一滴水佛
1020b19: 祖相分付至今授受時大地為甘露咄五乳峰頭無
1020b20: 鏃箭射得南方半箇兒。
1020b21: 大鵬鳥展金翅萬里扶搖勢必至破天荒翻地軸
1020b22: 杜宇聲中春夢熟細切雲門餅喚喫洞山茗午夜
1020b23: 霧氣濃孤峰不露頂百世上收闕文千載下流餘
1020b24: 韻豈謂森羅同一印。
1020b25: 青原第三十二世秀州資聖三宜明盂禪師弱冠即
1020b26: 知有生死大事遍參知識皆許可惟不自肯閱古德
1020b27: 語如獲故物憨山譽之於眾曰新生犢子不怕虎一
1020b28: 夕旅中觸香桌有契悟參雲門澄和尚聞上堂震聲
1020b29: 曰放下師為一驚永息疑情入室呈所悟門問曰懷
1020b30: 州牛喫禾為甚益州馬腹脹師曰問取露柱去門曰
1020c01: 有句無句如藤倚樹秖如樹倒藤枯句歸何處師曰
1020c02: 長江翻白浪門遂證之以洞上法印囑累偈曰夢裏
1020c03: 參知識休作幻字解逢人莫問誰磕碎虛空界始開
1020c04: 法雲門十坐道場築愚菴於西湖度母出世而為終
1020c05: 養。
1020c06: 目無今古氣陵英武犢子新生曾不怕虎秋夜蕭
1020c07: 蕭梁月照迢迢旅夢蘧然覺兩手挐空伸出來佛
1020c08: 與眾生埋一窖登玉笥謝化鹿心十年聲一曲人
1020c09: 皆有母我豈無遺聖湖流遠孺慕口碑。
1020c10: 蔗菴範禪師語錄卷二十五
