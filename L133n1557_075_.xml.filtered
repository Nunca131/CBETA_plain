0717b01: 大方廣佛華嚴經鈔會本第七十五　頗十
0717b02: 唐于闐國三藏沙門實叉難陀　譯
0717b03: 唐清涼山大華嚴寺沙門澄觀撰述
0717b04: 爾時善財童子向迦毗羅城思惟修習受生
0717b05: 解脫增長廣大憶念不捨。
0717b06: 第十釋女瞿波寄法雲地寄法雲地者謂大法智雲舍眾
0717b07: 德水蔽如空麤重充滿法身故第一依教趣求中二初依
0717b08: 前修證。
0717b09: 漸次遊行至菩薩集會普現法界光明講堂。
0717b10: 後漸次下趣求後友於中四一趣求詣處
0717b11: 二其中有神下伴友迎讚三善財童子言
0717b12: 下善財印述四爾時善財下神敬增深。
0717b13: 其中有神號無憂德與一萬主宮殿神俱來
0717b14: 迎善財作如是言善來丈夫有大智慧有大
0717b15: 勇猛能修菩薩不可思議自在解脫心恒不
0718a01: 捨廣大誓願善能觀察諸法境界安住法城
0718a02: 入於無量諸方便門成就如來功德大海得
0718a03: 妙辯才善調眾生獲聖智身恒順修行知諸
0718a04: 眾生心行差別令其歡喜趣向佛道我觀仁
0718a05: 者修諸妙行心無暫懈威儀所行悉皆清淨
0718a06: 汝當不久得諸如來清淨莊嚴無上三業以
0718a07: 諸相好莊嚴其身以十力智瑩飾其心遊諸
0718a08: 世間我觀仁者勇猛精進而無有比不久當
0718a09: 得普見三世一切諸佛聽受其法不久當得
0718a10: 一切菩薩禪定解脫諸三昧樂不久當入諸
0718a11: 佛如來甚深解脫何以故見善知識親近供
0718a12: 養聽受其教憶念修行不懈不退無憂無悔
0718a13: 無有障礙魔及魔民不能為難不久當成無
0718a14: 上果故。
0718a15: 二中四一讚行究竟二我觀仁者修諸下
0718b01: 讚精進得果三我觀仁者勇猛下讚精進
0718b02: 得法四何以下以理釋成。
0718b03: 善財童子言聖者如向所說願我皆得。
0718b04: 三善財印述中二初印受所說。
0718b05: 聖者我願一切眾生息諸熱惱離諸惡業生
0718b06: 諸安樂修諸淨行聖者一切眾生起諸煩惱
0718b07: 造諸惡業墮諸惡趣若身若心恒受楚毒菩
0718b08: 薩見已巳心生憂惱聖者譬如有人唯有一子
0718b09: 愛念情至忽見被人割截支體其心痛切不
0718b10: 能自安菩薩摩訶薩亦復如是見諸眾生以
0718b11: 煩惱業墮三惡趣受種種苦心大憂惱若見
0718b12: 眾生起身語意三種善業生天人趣受身心
0718b13: 樂菩薩爾時生大歡喜何以故菩薩不自為
0718b14: 故求一切智不貪生死諸欲快樂不隨想倒
0718b15: 見倒心倒諸結隨眠愛見力轉不起眾生種
0719a01: 種樂想亦不味著諸禪定樂非有障礙疲厭
0719a02: 退轉住於生死但見眾生於諸有中具受無
0719a03: 量種種諸苦起大悲心以大願力而普攝取
0719a04: 悲願力故修菩薩行為斷一切眾生煩惱為
0719a05: 求如來一切智智為供養一切諸佛如來為
0719a06: 嚴淨一切廣大國土為淨治一切眾生樂欲
0719a07: 及其所有身心諸行於生死中無有疲厭。
0719a08: 後聖者我願下述自所作於中二先明四
0719a09: 等攝生後明萬德益物前中有四謂法喻
0719a10: 合釋法有慈悲合中兼喜釋中不貪兼明
0719a11: 有捨於中先徵後釋釋中先總明後不貪
0719a12: 生死下別顯於中先明不自為後但見眾
0719a13: 生下明其所為。
0719a14: 聖者菩薩摩訶薩於諸眾生為莊嚴令生人
0719a15: 天富貴樂故為父母為其安立菩提心故為
0719b01: 養育令其成就菩薩道故為衛護令其遠離
0719b02: 三惡道故為船師令其得度生死海故為歸
0719b03: 依令捨諸魔煩惱怖故為究竟令其永得清
0719b04: 涼樂故為津濟令入一切諸佛海故為導師
0719b05: 令至一切法寶洲故為妙華開敷諸佛功德
0719b06: 心故為嚴具常放福德智慧光故為可樂凡
0719b07: 有所作悉端嚴故為可尊遠離一切諸惡業
0719b08: 故為普賢具足一切端嚴身故為大明常放
0719b09: 智慧淨光明故為大雲常雨一切甘露法故
0719b10: 聖者菩薩如是修諸行時令一切眾生皆生
0719b11: 愛樂具足法樂。
0719b12: 二聖者菩薩摩訶薩下明萬德益物於中
0719b13: 二初有十六句別約喻顯為物歸趣後聖
0719b14: 者菩薩如是下結成益物。
0719b15: 爾時善財童子將升法堂其無憂德及諸神
0720a01: 眾以出過諸天上妙華鬘塗香末香及以種
0720a02: 種寶莊嚴具散善財上而說頌言。
0720a03: 汝今出世間為世大明燈普為諸眾生勤求
0720a04: 無上覺無量億千劫難可得見汝功德日今
0720a05: 出滅除諸世闇汝見諸眾生顛倒惑所覆而
0720a06: 興大悲意求證無師道汝以清淨心尋求佛
0720a07: 菩提承事善知識不自惜身命汝於諸世間
0720a08: 無依無所著其心普無礙清淨如虛空汝修
0720a09: 菩提行功德悉圓滿放大智慧光普照一切
0720a10: 世汝不離世間亦不著於世行世無障礙如
0720a11: 風遊虛空譬如火災起一切無能滅汝修菩
0720a12: 提行精進火亦然勇猛大精進堅固不可動
0720a13: 金剛慧師子遊行無所畏一切法界中所有
0720a14: 諸剎海汝悉能詣親近善知識。
0720a15: 爾時無憂德神說此頌已為愛樂法故隨逐
0720b01: 善財恒不捨離。
0720b02: 四神敬增深者以聞上法故文中三初長
0720b03: 行申供次以偈讚德十偈分二初三歎下
0720b04: 益眾生行後七歎上求無礙行後爾時下
0720b05: 以身隨逐愛重情深故。
0720b06: 爾時善財童子入普現法界光明講堂周
0720b07: 推求彼釋氏女見在堂內坐寶蓮華師子之
0720b08: 座八萬四千采女所共圍繞是諸采女靡不
0720b09: 皆從王種中生悉於過去修菩薩行同種善
0720b10: 根布施愛語普攝眾生已巳能明見一切智境
0720b11: 已共修集佛菩提行恒住正定常遊大悲普
0720b12: 攝眾生猶如一子慈心具足眷屬清淨已巳於
0720b13: 過去成就菩薩不可思議善巧方便皆於阿
0720b14: 耨多羅三藐三菩提得不退轉具足菩薩諸
0720b15: 波羅蜜離諸取著不樂生死雖行諸有心常
0721a01: 清淨恒勤觀察一切智道離障蓋網超諸著
0721a02: 處從於法身而示化形生普賢行長菩薩力
0721a03: 智日慧燈悉已圓滿。
0721a04: 第二爾時善財童子下見敬諮問先見次
0721a05: 敬後問前中二先入堂推求己巳見依報此
0721a06: 文亦可屬前二見在堂內下見其正報初
0721a07: 見主後八萬下見伴廣歎伴從勝德主德
0721a08: 固已巳絕言。
0721a09: 爾時善財童子詣彼釋女瞿波之所頂禮其
0721a10: 足合掌而住作如是言聖者我已先發阿耨
0721a11: 多羅三藐三菩提心而未知菩薩云何於生
0721a12: 死中而不為生死過患所染了法自性而不
0721a13: 住聲聞辟支佛地具足佛法而修菩薩行住
0721a14: 菩薩地而入佛境界超過世間而於世受生
0721a15: 成就法身而示現無邊種種色身證無相法
0721b01: 而為眾生示現諸相知法無說而廣為眾生
0721b02: 演說諸法知眾生空而恒不捨化眾生事雖
0721b03: 知諸佛不生不滅而勤供養無有退轉雖知
0721b04: 諸法無業無報而修諸善行恒不止息。
0721b05: 二爾時善財下說敬三作如是言下諮問
0721b06: 於中先自陳發心後而未知下正問有十
0721b07: 一句問悲智逆順權實寂用無礙雙行之
0721b08: 行前十句攝為五對一過凡越小對二離
0721b09: 果超因對三現生示色對四極相窮說對
0721b10: 五下化上供對十一總顯諸善真俗雙行
0721b11: 悲智等者此中有四種無礙亦名四種雙行其十句中句句皆是雙行約雙行事
0721b12: 有十差別其中雙行但有四別如第一句云云何於生死中而不為生死過患所染
0721b13: 者即悲智無礙謂於生死中即有大悲故不為生死過患所染即具大智故二了法
0721b14: 自性而不住聲聞辟支地即寂用雙行三即實而權雙行四即權而實雙行五即逆
0721b15: 順雙行六即寂用雙行七八皆即實而權九十皆權實雙行九約化生十約供佛十
0722a01: 一真俗雙行各有別相。
0722a02: 時瞿波女告善財言善哉善哉善男子汝今
0722a03: 能問菩薩摩訶薩如是行法修習普賢諸行
0722a04: 願者能如是問諦聽諦聽善思念之我當承
0722a05: 佛神力為汝宣說善男子若諸菩薩成就十
0722a06: 法則能圓滿因陀羅網普智光明菩薩之行
0722a07: 何等為十所謂依善知識故得廣大勝解故
0722a08: 得清淨欲樂故集一切福智故於諸佛所聽
0722a09: 聞法故心恒不捨三世佛故同於一切菩薩
0722a10: 行故一切如來所護念故大悲妙願皆清淨
0722a11: 故能以智力普斷一切諸生死故是為十若
0722a12: 諸菩薩成就此法則能圓滿因陀羅網普智
0722a13: 光明菩薩之行佛子若菩薩親近善知識則
0722a14: 能精進不退修習出生無盡佛法佛子菩薩
0722a15: 以十種法承事善知識何等為十所謂於自
0722b01: 身命無所顧惜於世樂具心不貪求知一切
0722b02: 法性皆平等永不退捨一切智願觀察一切
0722b03: 法界實相心恒捨離一切有海知法如空心
0722b04: 無所依成就一切菩薩大願常能示現一切
0722b05: 剎海淨修菩薩無礙智輪佛子應以此法承
0722b06: 事一切諸善知識無所違逆。
0722b07: 第三時瞿波女下示己已法界於中四一法
0722b08: 義二法名三法用四法根前中先長行後
0722b09: 偈頌前中亦二先讚誡許說後善男子下
0722b10: 正顯法義於中二先明帝網智光行謂依
0722b11: 此十則照重重無盡法故有標釋結可知
0722b12: 後佛子若菩薩下承事善友行前明依法
0722b13: 此辨依人法假人弘故由得此出無盡法
0722b14: 亦是廣前初一亦有標釋結。
0722b15: 爾時釋迦瞿波女欲重明此義承佛神力觀
0723a01: 察十方而說頌言。
0723a02: 菩薩為利諸生正念親承善知識敬之如
0723a03: 佛心無怠此行於世帝網行。
0723a04: 勝解廣大如虛空一切三世悉入中國土眾
0723a05: 生佛皆爾此是普智光明行。
0723a06: 志樂如空無有際永斷煩惱離諸垢一切佛
0723a07: 所修功德此行於世身雲行。
0723a08: 菩薩修習一切智不可思議功德海淨諸福
0723a09: 德智慧身此行於世不染行。
0723a10: 一切諸佛如來所聽受其法無厭足能生實
0723a11: 相智慧燈此行於世普照行。
0723a12: 十方諸佛無有量一念一切悉能入心恒不
0723a13: 捨諸如來此向菩提大願行。
0723a14: 能入諸佛大眾會一切菩薩三昧海願海及
0723a15: 以方便海此行於世帝網行。
0723b01: 一切諸佛所加持盡未來際無邊劫處處修
0723b02: 行普賢道此是菩薩分身行。
0723b03: 見諸眾生受大苦起大慈悲現世間演法光
0723b04: 明除闇冥此是菩薩智日行。
0723b05: 見諸眾生在諸趣為集無邊妙法輪令其永
0723b06: 斷生死流此是修行普賢行。
0723b07: 菩薩修行此方便隨眾生心而現身普於一
0723b08: 切諸趣中化度無量諸含識。
0723b09: 以大慈悲方便力普世間而現身隨其解
0723b10: 欲為說法皆令趣向菩提道。
0723b11: 後頌中有十二偈分二前十偈如次頌前
0723b12: 十帝網行然前長行但名帝網光明行則
0723b13: 十法通稱今偈中初二取前總名後之八
0723b14: 行各別立稱則知十名一一通其十行重
0723b15: 重無礙方受帝網之名又須得斯偈意方
0724a01: 了前名後二偈頌前事友十法後二以後
0724a02: 二相隱故餘略不頌然前長行但名帝網等者此即顯帝網之
0724a03: 義也。
0724a04: 時釋迦瞿波說此頌已巳告善財童子言善男
0724a05: 子我已成就觀察一切菩薩三昧海解脫門。
0724a06: 第二時釋迦下立法名謂一切菩薩普賢
0724a07: 三昧深廣如海如法界故深如眾生名故
0724a08: 廣以殊妙智念念觀察故立此名。
0724a09: 善財言大聖此解脫門境界云何答言善男
0724a10: 子我入此解脫知此娑婆世界佛剎微塵數
0724a11: 劫所有眾生於諸趣中死此生彼作善作惡
0724a12: 受諸果報有求出離不求出離正定邪定及
0724a13: 以不定有煩惱善根無煩惱善根具足善根
0724a14: 不具足善根不善根所攝善根善根所攝不
0724a15: 善根如是所集善不善法我皆知見又彼劫
0724b01: 中所有諸佛名號次第我悉了知彼佛世尊
0724b02: 從初發心及以方便求一切智出生一切諸
0724b03: 大願海供養諸佛修菩薩行成等正覺轉妙
0724b04: 法輪現大神通化度眾生我悉了知亦知彼
0724b05: 佛眾會差別其眾會中有諸眾生依聲聞乘
0724b06: 而得出離其聲聞眾過去修習一切善根及
0724b07: 其所得種種智慧我悉了知有諸眾生依獨
0724b08: 覺乘而得出離其諸獨覺所有善根所得菩
0724b09: 提寂滅解脫神通變化成熟眾生入於涅槃
0724b10: 我悉了知亦知彼佛諸菩薩眾其諸菩薩從
0724b11: 初發心修習善根出生無量諸大願行成就
0724b12: 滿足諸波羅蜜種種莊嚴菩薩之道以自在
0724b13: 力入菩薩地住菩薩地觀菩薩地淨菩薩地
0724b14: 菩薩地相菩薩地智菩薩攝智菩薩教化眾
0724b15: 生智菩薩建立智菩薩廣大行境界菩薩神
0725a01: 通行菩薩三昧海菩薩方便菩薩於念念中
0725a02: 所入三昧海所得一切智光明所獲一切智
0725a03: 電光雲所得實相忍所通達一切智所住剎
0725a04: 海所入法海所知眾生海所住方便所發誓
0725a05: 願所現神通我悉了知善男子此娑婆世界
0725a06: 盡未來際所有劫海展轉不斷我皆了知。
0725a07: 第三善財言大聖下明法門業用中先問
0725a08: 後答答中二先顯廣知後釋知所以前中
0725a09: 三初知娑婆世界次類知剎海後別顯毗
0725a10: 盧因果前中二先知剎塵劫事後善男子
0725a11: 此娑婆下類盡未來前中亦二一知世間
0725a12: 善惡因果不善根所攝善根者如瞋心持
0725a13: 戒等下句類知二又彼劫下知出世因果
0725a14: 於中亦二先知佛因果後亦知彼佛眾下
0725a15: 知佛眾會於中有三初知聲聞二知緣覺
0725b01: 三知菩薩及後類盡未來文並可知。
0725b02: 如知娑婆世界亦知娑婆世界內微塵數世
0725b03: 界亦知娑婆世界內一切世界亦知娑婆世
0725b04: 界微塵內所有世界亦知娑婆世界外十方
0725b05: 無間所住世界亦知娑婆世界世界種所攝
0725b06: 世界亦知毗盧遮那世尊此華藏世界海中
0725b07: 十方無量諸世界種所攝世界所謂世界廣
0725b08: 博世界安立世界輪世界場世界差別世界
0725b09: 轉世界蓮華世界須彌世界名號盡此世界
0725b10: 海一切世界由毗盧遮那世尊本願力故我
0725b11: 悉能知亦能憶念。
0725b12: 第二如知娑婆下類知剎海於中二先通
0725b13: 顯知多後別顯所知相狀今初有六重類
0725b14: 知後後廣於前前初二皆同剎攝多剎而
0725b15: 初但攝同類剎故云塵數二即異類剎故
0726a01: 云一切一切種類故三即塵中攝剎故細
0726a02: 於前四即十三佛剎塵數圍繞界及廣大
0726a03: 眷屬世界故云娑婆世界外等五即普照
0726a04: 十方熾然寶先明剎種所攝剎通二十重
0726a05: 六即全蓮華藏世界海後所謂下別顯所
0726a06: 知相狀有十種一廣即所依種二安立
0726a07: 即因緣或所依住三即輪圍四即其中場
0726a08: 地五體類各殊六轉者有二義一如輪側
0726a09: 轉形故故世界成就品云或有世界隨輪
0726a10: 轉二即劫轉變故七所依蓮華八即其中
0726a11: 須彌九隨緣立稱十即結果屬因謂華藏
0726a12: 世界海是佛本願所嚴故云由力。
0726a13: 亦念如來昔所有諸因緣海所謂修習一
0726a14: 切諸乘方便無量劫中住菩薩行淨佛國土
0726a15: 教化眾生承事諸佛造立住處聽受說法獲
0726b01: 諸三昧得諸自在修檀波羅蜜入佛功德海
0726b02: 持戒苦行具足諸忍勇猛精進成就諸禪圓
0726b03: 滿淨慧於一切處示現受生普賢行願悉皆
0726b04: 清淨普入諸剎普淨佛土普入一切如來智
0726b05: 海普攝一切諸佛菩提得於如來大智光明
0726b06: 證於諸佛一切智性成等正覺轉妙法輪及
0726b07: 其所有道場眾會其眾會中一切眾生世
0726b08: 已巳來所種善根從初發心成熟眾生修行方
0726b09: 便念念增長獲諸三昧神通解脫如是一切
0726b10: 我悉了知。
0726b11: 第三亦念如來下別顯毗盧因果於中二
0726b12: 先明因然有二義一者成上上但總云本
0726b13: 願力故今別顯成剎之因二者順從亦通
0726b14: 正報之因後得於如來下顯果可知。
0726b15: 何以故我此解脫能知一切眾生心行一切
0727a01: 眾生修行善根一切眾生雜染清淨一切眾
0727a02: 生種種差別一切聲聞諸三昧門一切緣覺
0727a03: 寂靜三昧神通解脫一切菩薩一切如來解
0727a04: 脫光明皆了知故。
0727a05: 第二何以故下釋知所以。
0727a06: 爾時善財童子白瞿波言聖者得此解脫其
0727a07: 已巳久如。
0727a08: 第四善財白言下顯法根深先問後答問
0727a09: 中雖但問得法久近而義已巳含修行久近
0727a10: 得此法門故。
0727a11: 答言善男子我於世過佛剎微塵數劫有
0727a12: 劫名勝行世界名無畏彼世界中有四天下
0727a13: 名為安隱其四天下閻浮提中有一王城名
0727a14: 高勝樹於八十王城中最為上首彼時有王
0727a15: 名曰財主其王具有六萬采女五百大臣五
0727b01: 百王子其諸王子皆悉勇健能伏冤敵。
0727b02: 答中分四一明最初佛所發心修行二於
0727b03: 中間多佛修行三正明得法之時四多劫
0727b04: 修瑩此法初中分二初正顯本緣二結會
0727b05: 古今前中分十一王都時處。
0727b06: 其王太子名威德主端正殊特人所樂見足
0727b07: 下平滿輪相備具足趺隆起手足指間皆有
0727b08: 網縵足跟齊正手足柔伊尼耶鹿王七
0727b09: 處圓滿陰藏隱密其身上分如師子王兩肩
0727b10: 平滿雙臂長身相端直頸文三道頰如師
0727b11: 子具四十齒悉皆齊密四牙鮮白其舌長廣
0727b12: 出梵音聲眼目紺青如牛王眉間毫相頂
0727b13: 上肉髻皮膚細如真金色身毛上靡髮帝
0727b14: 青色其身洪滿如尼拘陀樹爾時太子受父
0727b15: 王教與十千采女詣香牙園遊觀戲樂太子
0728a01: 是時乘妙寶車其車具有種種嚴飾置大摩
0728a02: 尼師子之座而坐其上五百采女各執寶繩
0728a03: 牽馭而行進止有度不遲不速百千萬人持
0728a04: 諸寶蓋百千萬人持諸寶幢百千萬人持諸
0728a05: 寶旛百千萬人作諸妓樂百千萬人燒諸名
0728a06: 香百千萬人散諸妙華前後圍繞而為翊從
0728a07: 道路平正無有高下眾寶雜華散布其上寶
0728a08: 樹行列寶網彌覆種種樓閣延袤其間其樓
0728a09: 閣中或有積聚種種珍寶或有陳列諸莊嚴
0728a10: 具或有供設種種飲食或有懸布種種衣服
0728a11: 或有備擬諸資生物或復安置端正女人及
0728a12: 以無量僮僕侍從隨有所須悉皆施與。
0728a13: 二太子超倫於中先具相後遊觀先具相者經有
0728a14: 三十二相前文指此廣明以文具故今當說瑜伽四十九及大般若第三百八
0728a15: 十一說然彼經次與今不同今依彼經次第列名以今經文注之於下經云佛言善
0728b01: 現云何如來三十二相一世尊足下有平滿相妙善安住猶如奩底地雖高下隨足
0728b02: 所蹈皆悉坦然無不等觸（今經當第三相）二世尊足下千輻輪紋輞轂眾相無不圓滿（四）三
0728b03: 世尊手足皆悉柔如羅綿勝過一切（八）四世尊手足二指中間猶如王咸有
0728b04: 網鞔金色交絡文同畫（六）五世尊手足所有諸指圓滿纖長甚可愛樂（義當第二）六世
0728b05: 尊足跟廣長圓滿與趺相稱勝餘有情（七）七世尊足趺修高充滿柔妙好與跟相
0728b06: 稱（五）八世尊雙漸次纖圓如伊泥耶仙鹿王（九）九世尊雙臂修直圓如象王
0728b07: 鼻平立摩膝（十四）十世尊陰相勢藏密其猶龍馬亦如象王（十一）十一世尊毛孔各一
0728b08: 毛生柔潤紺青右旋宛轉（二十九）十二世尊髮毛端皆上靡右旋宛轉柔潤紺青嚴金
0728b09: 色身甚可愛樂（三十）十三世尊身皮細薄潤滑塵垢水等皆所不住（二十七）十四世尊身
0728b10: 皮皆真金色光潔晃曜如妙金臺眾相莊嚴眾所樂見（二十八）十五世尊兩足二平掌
0728b11: 中頸及兩肩七處充滿（十）十六世尊肩項圓滿殊妙（十三）十七世尊膊腋皆悉充滿（十五）
0728b12: 十八世尊容儀洪滿端直（三十一）十九世尊身相修廣端嚴（義當第一）二十世尊體相縱廣
0728b13: 量等周圓滿如尼瞿陀樹（三十二）二十一世尊頷臆并身上半威容廣大如師子王
0728b14: （十二）二十二世尊常光面各一尋（欠此一相含在第二樂見之中）二十三世尊齒相四十齊平淨密根
0728b15: 深白逾珂雪（十八）二十四世尊四牙鮮白鋒利（二十）二十五世尊常得味中上味喉直
0729a01: 故能引身中諸支節所有上味風熱疾病不能為雜由彼不雜昹離沉浮延縮損
0729a02: 壞壅曲等過能正吞咽津液通流身心適常得上味（義似頸文三逝即當十六）二十六世尊舌
0729a03: 相薄淨廣長能覆面輪上至髮際（二十一）二十七世尊梵音詞韻和雅隨眾多少無不
0729a04: 等聞其聲洪震猶如天鼓言婉約如頻伽音（二十二）二十八世尊眼猶若牛王紺
0729a05: 青齊整不相雜亂（二十四）二十九世尊眼睛紺青鮮白紅環間飾皎潔分明（二十三）三十
0729a06: 世尊面輪其猶滿月眉相皎淨如天帝弓（疑但是頻如師子則當十七）三十一世尊眉間有白毫
0729a07: 相右施柔如兜羅綿鮮白光淨逾珂雪等（二十五）三十二世尊頂烏瑟膩沙高顯周
0729a08: 圓猶如天（二十六）善現是名三十二大士相釋曰上依彼次具引今經望之闕於圓
0729a09: 光一尋含在人所樂見之中若依瑜伽開四十齒與牙齒鮮白有異則具三十二今
0729a10: 更依今經次列之注大般若次第於下一端正殊特（十九）二人所樂見（含於第五甚可愛樂及第二十
0729a11: 二圓光一尋）三足下平滿（一）四輪相具備（二）五足趺隆起（七）六手足指間皆有網鞔（四）七
0729a12: 足跟齊整（六）八手足柔（三）九伊尼耶鹿王（八）十七處圓滿（十五）十一陰藏隱密（十）
0729a13: 十二其身上分如師子王（二十一）十三兩肩平滿（十六）十四雙臂長（九）十五身相端直
0729a14: （十七）十六顯文三道（義當二十五）十七頰如師子（義當三十）十八具四十齒（二十三）十九四牙悉皆
0729a15: 齊密（大般若合上二則亦當二十三今依瑜伽臆也）二十四牙鮮白（二十四）二十一其舌長廣（二十六）二十二出
0729b01: 梵音聲（二十七）二十三眼目紺青（二十九）二十四如牛王（二十八）二十五眉間毫相（三十一）
0729b02: 二十六頂上肉髻（三十二）二十七皮膚細（十三）二十八如真金色（十四）二十九身毛上靡
0729b03: （十二）三十髮帝青色（當第十一）三十一其身洪滿（十八）三十二如尼俱陀樹（二十）釋曰上會二
0729b04: 經若依瑜伽四十九及涅槃說相因各異又小不同具如初會。
0729b05: 時有母人名為善現將一童女名具足妙德
0729b06: 顏容端正色相嚴潔洪纖得所修短合度目
0729b07: 髮紺青聲如梵音善達正巧精通辯論恭勤
0729b08: 匪懈慈愍不害具足慚愧柔和質直離癡寡
0729b09: 欲無諸諂誑乘妙寶車采女圍繞及與其母
0729b10: 從王城出先太子行見其太子言辭諷詠心
0729b11: 生愛染而白母言我心願得敬事此人若不
0729b12: 遂情當自殞滅母告女言莫生此念何以故
0729b13: 此甚難得此人具足輪王諸相後當嗣位作
0729b14: 轉輪王有寶女出騰空自在我等卑賤非其
0729b15: 匹偶此處難得勿生是念彼香牙園側有一
0730a01: 道場名法雲光明時有如來名勝日身十號
0730a02: 具足於中出現已巳經七日時彼童女暫時假
0730a03: 寐夢見其佛從夢覺已巳空中有天而告之言
0730a04: 勝日身如來於法雲光明道場成等正覺已
0730a05: 經七日諸菩薩眾前後圍繞天龍夜叉乾闥
0730a06: 婆阿修羅迦樓羅緊那羅摩羅伽梵天乃
0730a07: 至色究竟天諸地神風神火神水神河神海
0730a08: 神山神樹神園神藥神主城神等為見佛故
0730a09: 皆來集會時妙德童女夢如來故聞佛功
0730a10: 德故其心安隱無有怖畏於太子前而說頌
0730a11: 言。
0730a12: 我身最端正名聞十方智慧無等倫善達
0730a13: 諸工巧無量百千眾見我皆貪染我心不於
0730a14: 彼而生少愛欲無瞋亦無恨無嫌亦無喜但
0730a15: 發廣大心利益諸眾生我今見太子具諸功
0730b01: 德相其心大欣慶諸根咸樂色如光明寶
0730b02: 髮美而右旋廣眉纖曲我心願事汝我觀
0730b03: 太子身譬若真金像亦如大寶山相好有光
0730b04: 明目廣紺青色月面師子頰喜顏美妙音願
0730b05: 垂哀納我舌相廣長妙猶如赤銅色梵音緊
0730b06: 那聲聞者皆歡喜口方不褰縮齒白悉齊密
0730b07: 發言現笑時見者心歡喜離垢清淨身具相
0730b08: 三十二必當於此界而作轉輪位。
0730b09: 三寶女求歸於中分四一具德端嚴二見
0730b10: 其下白母求事三彼香牙下夢佛興四
0730b11: 時妙德下自陳心總有十偈前三自述德
0730b12: 堪後七讚彼求納三寶女求歸者女人謂嫁曰歸故周易中有歸
0730b13: 妹卦。
0730b14: 爾時太子告彼女言汝是誰女為誰守護若
0730b15: 先屬人我則不應起愛染心爾時太子以頌
0731a01: 問言。
0731a02: 汝身極清淨功德相具足我今問於汝汝於
0731a03: 誰所住誰為汝父母汝今繫屬誰若已巳屬於
0731a04: 人彼人攝受汝汝不盜他物汝不有害心汝
0731a05: 不作邪婬汝依何語住不說他人惡不壞他
0731a06: 所親不侵他境界不於他恚怒不生邪險見
0731a07: 不作相違業不以諂曲力方便誑世間尊重
0731a08: 父母不敬善知識不見諸貧窮人能生攝心
0731a09: 不若有善知識誨示於汝法能生堅固心究
0731a10: 竟尊重不愛樂於佛不了知菩薩不眾僧功
0731a11: 德海汝能恭敬不汝能知法不能淨眾生不
0731a12: 為住於法中為住於非法見諸孤獨者能起
0731a13: 慈心不見惡道眾生能生大悲不見他得榮
0731a14: 樂能生歡喜不他來逼迫汝汝無瞋惱不汝
0731a15: 發菩提意開悟眾生不無邊劫修行能無疲
0731b01: 倦不。
0731b02: 四太子審問有十二偈分三初二問其屬
0731b03: 緣次三審其內過後七邀其進善。
0731b04: 爾時女母為其太子而說頌言。
0731b05: 太子汝應聽我今說此女初生及長成一切
0731b06: 諸因緣太子始生日即從蓮華生其目淨修
0731b07: 廣肢節悉具足我曾於春月遊觀娑羅園普
0731b08: 見諸藥草種種皆榮茂奇樹發妙華望之如
0731b09: 慶雲好鳥相和鳴林間共歡樂同遊八百女
0731b10: 端正奪人心被服皆嚴麗歌詠悉殊美彼園
0731b11: 有浴池名曰蓮華幢我於池岸坐采女眾圍
0731b12: 繞於彼蓮池內忽生千葉華寶葉璃莖閻
0731b13: 浮金為臺爾時夜分盡日光初出現其蓮正
0731b14: 開剖放大清淨光其光極熾盛譬如日初出
0731b15: 普照閻浮提眾歎未曾有時見此玉女從彼
0732a01: 蓮華生其身甚清淨肢分皆圓滿此是人間
0732a02: 寶從於淨業生宿因無失壞今受此果報紺
0732a03: 髮青蓮眼梵聲金色光華鬘眾寶髻清淨無
0732a04: 諸垢肢節悉具足其身無減譬如真金像
0732a05: 安處寶華中毛孔栴檀香普熏於一切口出
0732a06: 青蓮香常演梵音聲此女所住處常有天音
0732a07: 樂不應下劣人而當如是偶世間無有人堪
0732a08: 與此為夫唯汝相嚴身願垂見納受非長亦
0732a09: 非短非麤亦非細種種悉端嚴願垂見納受
0732a10: 文字算數法工巧諸技藝一切皆通達願垂
0732a11: 見納受善了諸兵法巧斷眾諍訟能調難可
0732a12: 調願垂見納受其身甚清淨見者無厭足功
0732a13: 德自莊嚴汝應垂納受眾生所有患善達彼
0732a14: 緣起應病而與藥一切能消滅閻浮語言法
0732a15: 差別無量種乃至妓樂音靡不皆通達婦人
0732b01: 之所能此女一切知而無女人過願垂速納
0732b02: 受不嫉亦不慳無貪亦無恚質直性柔離
0732b03: 諸麤獷惡恭敬於尊者奉事無違逆樂修諸
0732b04: 善行此能隨順汝若見於老病貧窮在苦難
0732b05: 無救無所依常生大慈愍常觀第一義不求
0732b06: 自利樂但願益眾生以此莊嚴心行住與坐
0732b07: 臥一切無放逸言說及默然見者咸欣樂雖
0732b08: 於一切處皆無染著心見有功德人樂觀無
0732b09: 厭足尊重善知識樂見離惡人其心不躁動
0732b10: 先思後作業福智所莊嚴一切無怨恨女人
0732b11: 中最上宜應事太子。
0732b12: 五女母毋代答明有德無過亦不屬緣故應
0732b13: 納受三十一頌分六初十一偈總顯報勝
0732b14: 次三偈別讚端嚴三有三偈明其絕倫四
0732b15: 有五偈伎能內滿五有八偈離非具德末
0733a01: 後一偈結讚所宜。
0733a02: 爾時太子入香牙園已巳告其妙德及善現言
0733a03: 善女我趣求阿耨多羅三藐三菩提當於盡
0733a04: 未來際無量劫集一切智助道之法修無邊
0733a05: 菩薩行淨一切波羅蜜供養一切諸如來護
0733a06: 持一切諸佛教嚴淨一切佛國土當令一切
0733a07: 如來種性不斷當隨一切眾生種性而普成
0733a08: 熟當滅一切眾生生死苦置於究竟安樂處
0733a09: 當淨治一切眾生智慧眼當修習一切菩薩
0733a10: 所修行當安住一切菩薩平等心當成就一
0733a11: 切菩薩所行地當令一切眾生普歡喜當捨
0733a12: 一切物盡未來際行檀波羅蜜令一切眾生
0733a13: 普得滿足衣服飲食妻妾男女頭目手足如
0733a14: 是一切內外所有悉當捨施無所惜當於
0733a15: 爾時汝或於我而作障難施財物時汝心
0733b01: 惜施男女時汝心痛惱割肢體時汝心憂悶
0733b02: 捨汝出家汝心悔恨。
0733b03: 六太子重邀謂若不障道當隨汝意於中
0733b04: 先長行分二初自述行深後當於爾下恐
0733b05: 其為障。
0733b06: 爾時太子即為妙德而說頌言。
0733b07: 哀愍眾生故我發菩提心當於無量劫習行
0733b08: 一切智無量大劫中淨修諸願海入地及治
0733b09: 障悉經無量劫三世諸佛所學六波羅蜜具
0733b10: 足方便行成就菩提道十方垢穢剎我當悉
0733b11: 嚴淨一切惡道難我當令永出我當以方便
0733b12: 廣度諸生令滅愚癡闇住於佛智道當供
0733b13: 一切佛當淨一切地起大慈悲心悉捨內外
0733b14: 物汝見來乞者或生慳心我心常樂施汝
0733b15: 勿違於我若見我施頭慎勿生憂惱我今先
0734a01: 語汝令汝心堅固乃至截手足汝勿嫌乞者
0734a02: 汝今聞我語應可諦思惟男女所愛物一切
0734a03: 我皆捨汝能順我心我當成汝意。
0734a04: 後偈頌十偈分三初六偈頌其行深次二
0734a05: 頌半邀其莫障後一偈半結令審思。
0734a06: 爾時童女白太子言敬奉來教即說頌言。
0734a07: 無量劫海中地獄火焚身若能眷納我甘心
0734a08: 受此苦無量受生處碎身如微塵若能眷納
0734a09: 我甘心受此苦無量劫頂戴廣大金剛山若
0734a10: 能眷納我甘心受此苦無量生死海以我身
0734a11: 肉施汝得法王處願令我亦然若能眷納我
0734a12: 與我為主者生生行施處願常以我施為愍
0734a13: 眾生苦而發菩提心既已攝眾生亦當攝受
0734a14: 我我不求豪富不貪五欲樂但為共行法願
0734a15: 以仁為主紺青修廣眼慈愍觀世間不起染
0734b01: 著心必成菩薩道太子所行處地出眾寶華
0734b02: 必作轉輪王願能眷納我我曾夢見此妙法
0734b03: 菩提場如來樹下坐無量眾圍繞我夢彼如
0734b04: 來身如真金山以手摩我頂寤已巳心歡喜
0734b05: 昔眷屬天名曰喜光明彼天為我說道場佛
0734b06: 與世我曾生是念願見太子身彼天報我言
0734b07: 汝今當得見我昔所志願於今悉成滿唯願
0734b08: 俱詣供養彼如來。
0734b09: 七女敬順從有十四偈分三初三忘苦眷
0734b10: 德次六希同勝行即正是發菩提心後五
0734b11: 勸詣如來。
0734b12: 爾時太子聞勝日身如來名生大歡喜願見
0734b13: 彼佛以五百摩尼寶散其女上冠以妙藏光
0734b14: 明寶冠被以火燄摩尼寶衣其女爾時心不
0734b15: 動搖亦無喜相但合掌恭敬瞻仰太子目不
0735a01: 暫捨。
0735a02: 八太子攝受由敬佛心歡故。
0735a03: 其母善現於太子前而說頌言。
0735a04: 此女極端正功德莊嚴身昔願奉太子今意
0735a05: 已巳滿足持戒有智慧具足諸功德普於一切
0735a06: 世最勝無倫匹此女蓮華生種姓無譏醜太
0735a07: 子同行業遠離一切過此女身柔猶如天
0735a08: 繒纊其手所觸摩眾患悉除滅毛孔出妙香
0735a09: 芬馨最無比眾生若聞者悉住於淨戒身色
0735a10: 如真金端坐華臺上眾生若見者離害具慈
0735a11: 心言音極柔聽之無不喜眾生若得聞悉
0735a12: 離諸惡業心淨無瑕垢遠離諸諂曲稱心而
0735a13: 發言聞者皆歡喜調柔具慚愧恭敬於尊宿
0735a14: 無貪亦無誑憐愍諸眾生此女心不恃色相
0735a15: 及眷屬但以清淨心恭敬一切佛。
0735b01: 九母毋陳慶遂故重讚女德十偈分四初一
0735b02: 標其遂志次二德行懸同次四身語超倫
0735b03: 後三內心蘊德。
0735b04: 爾時太子與妙德女及十千采女并其眷屬
0735b05: 出香牙園詣法雲光明道場至已下車步進
0735b06: 詣如來所見佛身相端嚴寂靜諸根調順內
0735b07: 外清淨如大龍池無諸垢濁皆生淨信踊躍
0735b08: 歡喜頂禮佛足繞無數于時太子及妙德
0735b09: 女各持五百妙寶蓮華供散彼佛太子為佛
0735b10: 造五百精舍一一皆以香木所成眾寶莊嚴
0735b11: 五百摩尼以為間錯時佛為說普眼燈門修
0735b12: 多羅聞是經已巳於一切法中得三昧海所謂
0735b13: 得普照一切佛願海三昧普照三世藏三昧
0735b14: 現見一切佛道場三昧普照一切眾生三昧
0735b15: 普照一切世間智燈三昧普照一切眾生根
0736a01: 智燈三昧救護一切眾生光明雲三昧普照
0736a02: 一切眾生大明燈三昧演一切佛法輪三昧
0736a03: 具足普賢清淨行三昧時妙德女得三昧名
0736a04: 難勝海藏於阿耨多羅三藐三菩提永不退
0736a05: 轉時彼太子與妙德女并其眷屬頂禮佛足
0736a06: 繞無數辭退還宮詣父王所拜跪畢已巳奉
0736a07: 白王言大王當知勝日身如來出興於世於
0736a08: 此國內法雲光明菩提場中成等正覺于今
0736a09: 未久爾時大王語太子言是誰為汝說如是
0736a10: 事天耶人耶太子白言是此具足妙德女說
0736a11: 時王聞已巳歡喜無量譬如貧人得大伏藏作
0736a12: 如是念佛無上寶難可值遇若得見佛永斷
0736a13: 一切惡道怖畏佛如醫王能治一切諸煩惱
0736a14: 病能救一切生死大苦佛如導師能令眾生
0736a15: 至於究竟安隱住處作是念已巳集諸小王
0736b01: 臣眷屬及以剎利婆羅門等一切大眾便捨
0736b02: 王位授與太子灌頂訖已巳與萬人俱詣佛
0736b03: 所到已巳禮足繞無數并其眷屬悉皆退坐
0736b04: 爾時如來觀察彼王及諸大眾白毫相中放
0736b05: 大光明名一切世間心燈普照十方無量世
0736b06: 界住於一切世主之前示現如來不可思議
0736b07: 大神通力普令一切應受化者心得清淨爾
0736b08: 時如來以不思議自在神力現身超出一切
0736b09: 世間以圓滿音普為大眾說陀羅尼名一切
0736b10: 法義離闇燈佛剎微塵數陀羅尼而為眷屬
0736b11: 彼王聞已巳即時獲得大智光明其眾會中有
0736b12: 閻浮提微塵數菩薩俱時證得此陀羅尼六
0736b13: 十萬那由他人盡諸有漏心得解脫十千眾
0736b14: 生遠塵離垢得法眼淨無量眾生發菩提心
0736b15: 時佛又以不思議力廣現神變普於十方無
0737a01: 量世界演三乘法化度眾生時彼父王作如
0737a02: 是念我若在家不能證得如是妙法若於佛
0737a03: 所出家學道即當成就作是念已巳前白佛言
0737a04: 願得從佛出家修學佛言隨意宜自知時時
0737a05: 財主王與十千人皆於佛所同時出家未久
0737a06: 之間悉得成就一切法義離闇燈陀羅尼亦
0737a07: 得如上諸三昧門又得菩薩十神通門又得
0737a08: 菩薩無邊辯才又得菩薩無礙淨身詣十
0737a09: 方諸如來所聽受其法為大法師演說妙法
0737a10: 復以神力十方剎隨眾生心而為現身讚
0737a11: 佛出現說佛本行示佛本緣稱揚如來自在
0737a12: 神力護持於佛所說教法爾時太子於十五
0737a13: 日在正殿上采女圍繞七寶自至一者輪寶
0737a14: 名無礙行二者象寶名金剛身三者馬寶名
0737a15: 迅疾風四者珠寶名日光藏五者女寶名具
0737b01: 妙德六藏臣寶名為大財七主兵寶名離垢
0737b02: 眼七寶具足為轉輪王王閻浮提正法治世
0737b03: 人民快樂王有千子端正勇能伏冤敵其
0737b04: 閻浮提中有八十王城一一城中有五百僧
0737b05: 坊一一僧坊立佛支提皆悉高廣以眾妙寶
0737b06: 而為校飾一一王城皆請如來以不思議眾
0737b07: 妙供具而為供養佛入城時現大神力令無
0737b08: 量眾生種諸善根無量眾生心得清淨見佛
0737b09: 歡喜發菩提意起大悲心利益眾生勤修佛
0737b10: 法入真實義住於法性了法平等獲三世智
0737b11: 等觀三世知一切佛出興次第說種種法攝
0737b12: 取眾生發菩薩願入菩薩道知如來法成就
0737b13: 法海能普現身一切剎知眾生根及其性
0737b14: 欲令其發起一切智願。
0737b15: 十正共修行亦分十一詣佛供養二時
0738a01: 佛下聞經得法三時彼太子下辭歸白父
0738a02: 四爾時大王下王審慶聞五作是念下禪
0738a03: 位觀六爾時下聞經得法七其眾會人
0738a04: 下兼益時會八時佛下佛重現通九時彼
0738a05: 父王下父王出家修證法門十爾時太子
0738a06: 下太子紹位弘通大化。
0738a07: 佛子於汝意云何彼時太子得輪王位供養
0738a08: 佛者豈異人乎今釋迦牟尼佛是也財主王
0738a09: 者寶華佛是其寶華佛現在東方過世界海
0738a10: 微塵數佛剎有世界海名現法界虛空影像
0738a11: 雲中有世界種名普現三世影摩尼王彼世
0738a12: 界種中有世界名圓滿光中有道場名現一
0738a13: 切世主身寶華如來於此成阿耨多羅三藐
0738a14: 三菩提不可說佛剎微塵數諸菩薩眾前後
0738a15: 圍繞而為說法寶華如來昔修行菩薩道
0738b01: 時淨此世界海其世界海中去來今佛出興
0738b02: 世者皆是寶華如來為菩薩時教化令發阿
0738b03: 耨多羅三藐三菩提心彼時女母善現者今
0738b04: 我母毋善目是其王眷屬今如來所眾會是也
0738b05: 皆具修行普賢諸行成滿大願雖恒在此眾
0738b06: 會道場而能普現一切世間住諸菩薩平等
0738b07: 三昧常得現見一切諸佛一切如來以等虛
0738b08: 空妙音聲雲演正法輪悉能聽受於一切法
0738b09: 悉得自在名稱普聞諸佛國土普詣一切道
0738b10: 場之所普現一切眾生之前隨其所應教化
0738b11: 調伏盡未來劫修菩薩道恒無間斷成滿普
0738b12: 賢廣大誓願佛子其妙德女與威德主轉輪
0738b13: 聖王以四事供養勝日身如來者我身是也。
0738b14: 第二佛子於汝意下結會古今。
0738b15: 彼佛滅後其世界中六十億百千那由他佛
0739a01: 出興於世我皆與王承事供養其第一佛名
0739a02: 清淨身次名一切智月光明身次名閻浮檀
0739a03: 金光明王次名諸相莊嚴身次名妙月光次
0739a04: 名智觀幢次名大智光次名金剛那羅延精
0739a05: 進次名智力無能勝次名普安詳智次名離
0739a06: 垢勝智雲次名師子智光明次名光明髻次
0739a07: 名功德光明幢次名智日幢次名寶蓮華開
0739a08: 敷身次名福德嚴淨光次名智燄雲次名普
0739a09: 照月次名莊嚴蓋妙音聲次名師子勇猛智
0739a10: 光明次名法界月次名現虛空影像開悟眾
0739a11: 生心次名恒寂滅香次名普震寂靜音次
0739a12: 名甘露山次名法海音次名堅固網次名佛
0739a13: 影髻次名月光毫次名辯才口次名覺華智
0739a14: 次名寶燄山次名功德星次名寶月幢次名
0739a15: 三昧身次名寶光王次名普智行次名燄海
0739b01: 燈次名離垢法音王次名無比德名稱幢次
0739b02: 名修臂次名本願清淨月次名照義燈次名
0739b03: 深遠音次名毗盧遮那勝藏王次名諸乘幢
0739b04: 次名法海妙蓮華佛子彼劫中有如是等六
0739b05: 十億百千那由他佛出興于世我皆親近承
0739b06: 事供養。
0739b07: 第二彼佛滅後下見中間多佛略列四十。
0739b08: 其最後佛名廣大解於彼佛所得淨智眼爾
0739b09: 時彼佛入城教化我為王妃與王禮覲以眾
0739b10: 妙物而為供養於其佛所聞說出生一切如
0739b11: 來燈法門即時獲得觀察一切菩薩三昧海
0739b12: 境界解脫。
0739b13: 第三其最後佛下正明得法之時最後者
0739b14: 即六十億那由他之後耳。
0739b15: 佛子我得此解脫已巳與菩薩於佛剎微塵數
0740a01: 劫勤加修習於佛剎微塵數劫中承事供養
0740a02: 無量諸佛或於一劫承事一佛或二或三或
0740a03: 不可說或值佛剎微塵數佛悉皆親近承事
0740a04: 供養而未能知菩薩之身形量色貌及其身
0740a05: 業心行智慧三昧境界佛子若有眾生得見
0740a06: 菩薩修菩提行若疑若信菩薩皆以世出世
0740a07: 間種種方便而攝取之以為眷屬令於阿耨
0740a08: 多羅三藐三菩提得不退轉。
0740a09: 第四佛子我得此下明多劫修瑩於中二
0740a10: 一於一剎塵劫修行於中亦二先多劫修
0740a11: 行未窮菩薩之境後佛子若有下明菩薩
0740a12: 難遇見者不空。
0740a13: 佛子我見彼佛得此解脫已巳與菩薩於百佛
0740a14: 剎微塵數劫而共修習於其劫中所有諸佛
0740a15: 出興于世我皆親近承事供養聽所說法讀
0740b01: 誦受持於彼一切諸如來所得此解脫種種
0740b02: 法門知種種三世入種種剎海見種種成正
0740b03: 覺入種種佛眾會發菩薩種種大願修菩薩
0740b04: 種種妙行得菩薩種種解脫然未能知菩薩
0740b05: 所得普賢解脫門。
0740b06: 二佛子我見下於百剎塵劫修行於中亦
0740b07: 二初多劫修證未知菩薩解脫。
0740b08: 何以故菩薩普賢解脫門如太虛空如眾生
0740b09: 名如三世海如十方海如法界海無量無邊
0740b10: 佛子菩薩普賢解脫門與如來境界等佛子
0740b11: 我於佛剎微塵數劫觀菩薩身無有厭足如
0740b12: 多欲人男女集會遞相愛染起於無量妄想
0740b13: 思覺我亦如是觀菩薩身一一毛孔念念見
0740b14: 無量無邊廣大世界種種安住種種莊嚴種
0740b15: 種形狀有種種山種種地種種雲種種名種
0741a01: 種佛興種種道場種種眾會演種種修多羅
0741a02: 說種種灌頂種種諸乘種種方便種種清淨
0741a03: 又於菩薩一一毛孔念念常見無邊佛海坐
0741a04: 種種道場現種種神變轉種種法輪說種種
0741a05: 修多羅恒不斷絕又於菩薩一一毛孔見無
0741a06: 邊眾生海種種住處種種形貌種種作業種
0741a07: 種諸根又於菩薩一一毛孔見三世諸菩薩
0741a08: 無邊行門所謂無邊廣大願無邊差別地無
0741a09: 邊波羅蜜無邊昔事無邊大慈門無邊大
0741a10: 悲雲無邊大喜心無邊攝取眾生方便佛子
0741a11: 我於佛剎微塵數劫念念如是觀於菩薩一
0741a12: 一毛孔已巳所至處而不重至已巳所見處而不
0741a13: 重見求其邊際竟不可得乃至見彼悉達太
0741a14: 子住於宮中采女圍繞我以解脫力觀於菩
0741a15: 薩一一毛孔悉見三世法界中事。
0741b01: 後何以下釋不知所由釋中亦二先總顯
0741b02: 深廣謂所以不知者以稱事理之無邊等
0741b03: 諸佛之境界故斯則等覺菩薩解脫十地
0741b04: 不知故名普賢解脫後佛子我於佛剎下
0741b05: 別顯深廣難知之相謂一毛即不可窮況
0741b06: 多毛多身廣大之用以是無盡無邊之法
0741b07: 門故於中五一毛中見器世間二見智正
0741b08: 覺世間三見眾生世間四見菩薩修行五
0741b09: 佛子我於下總結不窮深廣。
0741b10: 佛子我唯得此觀察菩薩三昧海解脫如諸
0741b11: 菩薩摩訶薩究竟無量諸方便海為一切眾
0741b12: 生現隨類身為一切眾生說隨樂行於一一
0741b13: 毛孔現無邊色相海知諸法性無性為性知
0741b14: 眾生性同虛空相無有分別知佛神力同於
0741b15: 如如一切處示現無邊解脫境界於一念
0742a01: 中能自在入廣大法界遊戲一切諸地法門
0742a02: 而我云何能知能說彼功德行。
0742a03: 四謙己巳推勝。
0742a04: 善男子此世界中有佛母摩耶汝詣彼問菩
0742a05: 薩云何修菩薩行於諸世間無所染著供養
0742a06: 諸佛恒無休息作菩薩業永不退轉離一切
0742a07: 障礙入菩薩解脫不由於他住一切菩薩道
0742a08: 詣一切如來所攝一切眾生界盡未來劫修
0742a09: 菩薩行發大乘願增長一切眾生善根常無
0742a10: 休息爾時釋迦瞿波女欲重明此解脫義承
0742a11: 佛神力即說頌言。
0742a12: 若有見菩薩修行種種行起善不善心菩薩
0742a13: 皆攝取乃久遠世過百剎塵劫有劫名清
0742a14: 淨世界名光明此劫佛興世六十千萬億最
0742a15: 後天人主號曰法幢燈彼佛涅槃後有王名
0742b01: 智山統領閻浮提一切無冤敵王有五百子
0742b02: 端正能勇其身悉清淨見者皆歡喜彼王
0742b03: 及王子信心供養佛護持其法藏亦樂勤修
0742b04: 法太子名善光離垢多方便諸相皆圓滿見
0742b05: 者無厭足五百億人俱出家行學道勇猛堅
0742b06: 精進護持其佛法王都名智樹千億城圍繞
0742b07: 有林名靜德眾寶所莊嚴善光住彼林廣宣
0742b08: 佛正法辯才智慧力令眾悉清淨有時因乞
0742b09: 食入彼王都城行止極安詳正知心不亂城
0742b10: 中有居士號曰善名稱我時為彼女名為淨
0742b11: 日光時我於城中遇見善光明諸相極端嚴
0742b12: 其心生染著次乞至我門我心增愛染即解
0742b13: 身瓔珞并珠置中雖以愛染心供養彼佛
0742b14: 子二百五十劫不墮三惡趣或生天王家或
0742b15: 作人王女恒見善光明妙相莊嚴身此後所
0743a01: 經劫二百有五十生於善現家名為具妙德
0743a02: 時我見太子而生尊重心願得備瞻侍幸蒙
0743a03: 哀納受我時與太子覲佛勝日身恭敬供養
0743a04: 畢即發菩提意於彼一劫中六十億如來最
0743a05: 後佛世尊名為廣大解於彼得淨眼了知諸
0743a06: 法相普見受生處永除顛倒心我得觀菩薩
0743a07: 三昧境解脫一念入十方不思議剎海我見
0743a08: 諸世界淨穢種種別於淨不貪樂於穢不憎
0743a09: 惡普見諸世界如來坐道場皆於一念中悉
0743a10: 放無量光一念能普入不可說眾會亦知彼
0743a11: 一切所得三昧門一念能悉知彼諸廣大行
0743a12: 無量地方便及以諸願海我觀菩薩身無邊
0743a13: 劫修行一一毛孔量求之不可得一一毛孔
0743a14: 剎無數不可說地水火風輪靡不在其中種
0743a15: 種諸建立種種諸形狀種種體名號無邊種
0743b01: 莊嚴我見諸剎海不可說世界及見其中佛
0743b02: 說法化眾生不了菩薩身及彼身諸業亦不
0743b03: 知心智諸劫所行道。
0743b04: 爾時善財童子頂禮其足繞無數辭退而
0743b05: 去。
0743b06: 第五指示後友分二先指後位如後當釋
0743b07: 後頌前法臨行再述故三十一偈分三初
0743b08: 一總顯菩薩益生超頌前見者不空生下
0743b09: 女人染心之益次十五偈明遠劫前事長
0743b10: 行所無長行語真淨發心但論德女今則
0743b11: 收其雜善故敘遠緣以麤況妙後十五偈
0743b12: 正頌長行德女因緣上寄位修行相竟。
0743b13: 大方廣佛華嚴經鈔會本第七十五
0743b14: 音釋
0743b15: 趺音夫足也。網縵縵謨官切網縵謂佛指間網縵相連如鵝鴈掌也。跟
0744a01: 音根足踵也。市切腓也。丑容切圓直也。頸古郢切頭莖也。頰
0744a02: 古協切面旁也。睫即葉切目旁毛也。馭牛倨切使也。翊音弋輔翊也。
0744a03: 延袤袤莫候切延袤長也。殞于敏切歿也。褰縮褰去乾切縮所
0744a04: 六切。獷古猛切麤惡也。躁則到切不安靜也。寤五故切寐覺也。繒纊
0744a05: 繒疾陵切帛也纊苦謗切絮也。奩音鑑匣。膊伯各切肩膊也。
