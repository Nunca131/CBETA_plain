0608b09: 
0608b10: 五家正宗贊卷第四
0608b11: 
0608b12: 雲門宗
0608b13: 雲門匡真禪師
0608b14: 師嗣雪。諱文偃。秀州人。俗姓張。空王寺受業。聽四
0608b15: 分律。棄見睦州。州纔見。便掩門拶折師足曰。秦時
0608b16: 轢鑽。師大悟。州指見雪。師至莊。見僧。問。上座上
0608b17: 山去那。僧曰。是。師曰。寄一則語問堂頭和尚。不得道
0608b18: 是別人語。僧曰。諾。師曰。上座到寺。見和尚上堂。眾集。
0608b19: 便出握腕立地曰。者老漢項上鐵枷何不脫。其僧
0608b20: 依師教。見者僧與麼道。便下座攔胸把住曰。速道。
0608b21: 速道。僧無語。拓開曰。不是汝語。僧曰。是某語。曰。
0608b22: 侍者將繩棒來。僧曰。不是某語。是莊上一浙中上座
0608b23: 教某來道。曰。大眾。去莊上迎取五百人善知識來
0608b24: 師次日上山。一見便曰。因甚得到與麼。師以手拭
0608c01: 目趍出。奇之。靈樹二十年不請首座。一日師至。即
0608c02: 命之。不辭就職。劉王每入寺。樹不接。王欲撿其過。樹
0608c03: 已巳知之。遂入寂。王至。眾言之。王曰。有何言句。眾曰。和
0608c04: 尚去時封一合子。待王至自開。王開。見一小帖云。人
0608c05: 天眼目。堂中首座。王即命師繼席。前世之因。劉王乃
0608c06: 鬻香人。入寺涕唾僧堂中。樹為堂司。偶而叱之曰。如
0608c07: 唾面上。爭之不休。師諫之而去。師有鑑一字關。紅
0608c08: 旗橫骨宗旨。臨示寂。遺表曰。困風霜於十七年間。涉
0608c09: 南北於數千里外。
0608c10: 贊曰。
0608c11: 菰蒲生異材浩氣吞雲漢
0608c12: 出空王寺無心繫四分葛藤樁
0608c13: 跨睦州門折悟秦時轢鑽
0608c14: 果經霜熟軒知靈樹明下安排
0608c15: 金繞指柔更入雪嶠洪爐中烹
0608c16: 見劉王憶僧堂唾面未乾
0608c17: 友玄沙笑漁舟通身紅爛
0608c18: 放洞山三頓棒徹底老婆心
0608c19: 雲門一字關瞎宗師眼
0608c20: 水上紅旗立未暗中橫骨抽何限
0608c21: 雖十七年困風霜於逆旅途間
0608c22: 然數百世奇勛於瘴煙城畔
0608c23: 僧鳳兮人龍。繄誰奏九成。攪重淵。使來儀奮飛於祖
0608c24: 庭秋晚。
0609a01: 香林遠禪師
0609a02: 師嗣雲門。諱澄遠。漢州人。姓上官。師為侍者。將紙衣
0609a03: 錄門語句。後歸蜀。於水晶宮接待往來茶湯。僧問。美
0609a04: 味醍醐為甚變成毒藥。曰。導江紙貴。僧問。如何是室
0609a05: 內一燈。曰。三人證龜成鱉。僧問。如何是衲衣下事
0609a06: 曰。臘月火燒山。僧問。如何是香林一泉。曰。念無間
0609a07: 斷。曰。飲者如何。曰。隨方斗秤。師謂眾曰。老僧四十年
0609a08: 方打成一片。將示寂。辭知府宋公璫曰。老僧行去
0609a09: 通判曰。者僧風狂。八十歲行去那裏。宋曰。大善知
0609a10: 識去住自由。遠錄公探雲門宗入蜀。見師人面山。
0609a11: 贊曰。
0609a12: 頂峭五眼生三角
0609a13: 韶石象龍裏奪得犀牛
0609a14: 岷峨山水窟中奮飛鸑鷟
0609a15: 紙衣錄他人語句認魚目作明珠
0609a16: 沙瓶煮待客湯茶翻醍醐成毒藥
0609a17: 水晶宮冷香浮篆倚圓蒲宴霽月光風
0609a18: 人面山高翠列屏尾瘦筇訪青猿野
0609a19: 證龜成鱉室內燈減光明
0609a20: 臘火燒山衣下事恐難提掇
0609a21: 四十年打成一片明皎皎暗昏昏
0609a22: 八十歲行諸方峭巍巍活潑潑
0609a23: 探鑒咦宗旨引遠錄公走得皮穿
0609a24: 起落賴門風聽祚智門喫些辛苦著
0609b01: 香林一泉。間斷多時。若要隨方。斗秤上自宜斟
0609b02: 酌。
0609b03: 洞山初禪師
0609b04: 師嗣雲門。諱守初。鳳翔傅氏子。初參雲門。門曰。近離
0609b05: 甚處。曰。查渡。曰。夏在甚處。曰。湖南報慈。曰。幾時離彼
0609b06: 曰。八月二十五。曰。放汝三頓棒。次日。師上問訊曰。昨
0609b07: 蒙和尚放三頓棒。不知過在甚麼處。曰。飯袋子。江西．
0609b08: 湖南便恁麼去。師大悟。遂曰。他後向無人處卓箇
0609b09: 庵子。不畜一粒米。不種一莖菜。接待十方往來。盡與
0609b10: 他抽釘拔楔。拈炙脂帽。脫鶻臭衫。教伊洒洒地
0609b11: 作箇無事衲僧去。豈不快哉。門云。身如椰子大。開
0609b12: 得許大口。示眾云。言無展事。語不投機。承言者喪。滯
0609b13: 句者迷。還得麼。衲僧分上。到者裡須具擇法眼始
0609b14: 得。只如洞山恁麼道。也有一場過。且道過在什麼處
0609b15: 僧問。文殊．普賢來參時如何。曰。向水牯牛欄裏著
0609b16: 曰。和尚入地獄如箭射。曰。全憑子力。問。師登師子座。
0609b17: 請師唱道情。曰。晴乾開水道。無事設曹司。曰。恁麼則
0609b18: 謝師指示。曰。賣鞋老婆。。問。離心機意識。請
0609b19: 師一句。曰。道士著黃瓮裏坐。問。大眾雲臻。請師撮其
0609b20: 樞要。略舉大綱。曰。水上浮漚呈五色。海底蝦月
0609b21: 明。問。蓮花未出水時如何。曰。楚山頭倒卓。曰。出水後
0609b22: 如何。曰。漢水正東流。問。如何是佛。曰。麻三斤。問僧。甚
0609b23: 處來。曰。汝州。曰。此去多少。曰。七百里。曰。蹈破幾緉草
0609b24: 鞋。曰。三緉。曰。甚處得錢買。曰。打笠子。曰。參堂去。僧應
0609c01: 喏。
0609c02: 贊曰。
0609c03: 間世賢真法器
0609c04: 離報慈未出常情見雲門方始瞥地
0609c05: 鳳生萬壑虎豹子氣已巳食牛
0609c06: 電掣傾城龍馬駒足應展驥
0609c07: 視渾身如椰子能有幾長
0609c08: 開大口似紡車略無少愧
0609c09: 於先師會中問有何過合喫幾藤條
0609c10: 向無人處接待往來不畜一粒米
0609c11: 酒粧公子面把黃頭碧眼倒卓屎坑頭
0609c12: 花插美人頭將文殊普賢趁向牛欄裏
0609c13: 賣鞋老婆唱道情蠻子打鄉談
0609c14: 著瓮道士坐嵬堆雜意識波斯入市
0609c15: 大海浮漚蝦月錯稱提韶石綱宗
0609c16: 楚山倒卓漢水東流謾塗糊蓮花出水
0609c17: 問僧此去路多少蹈破幾緉草鞋
0609c18: 答佛亂撮麻三斤渾沒星兒臭氣
0609c19: 言無展事。語不投機。說道理即不無。望少室門風
0609c20: 白雲萬里。
0609c21: 智門祚禪師
0609c22: 師嗣香林。諱光祚。隨州人。上堂云。山僧記得在母胎
0609c23: 時有一則語。今日舉似大眾。諸人不得作道理商量。
0609c24: 還有人商量得麼。僧問。金剛眼中著得箇甚麼。曰。一
0610a01: 把沙。曰。為甚麼如此。曰。非公境界。問。荷花未出水時
0610a02: 如何。曰。蓮花。曰。出水後如何。曰。荷葉。上堂云。汝等諸
0610a03: 人橫擔拄杖。出一叢林。入一叢林。道叢林有幾種。
0610a04: 或有旃檀叢林。旃檀圍繞。或有荊棘叢林。荊棘圍繞。
0610a05: 或有荊棘叢林。旃檀圍繞。或有旃檀叢林。荊棘圍繞。
0610a06: 只如四種叢林。是汝諸人在阿那箇叢林安身立命。
0610a07: 若無安身立命處。踏破草鞋。閻羅王徵草鞋錢
0610a08: 有日在。上堂。東家李四婆。西家來乞火。門外立少時。
0610a09: 嗔他停滯我。惡發走歸家。心屋裏坐。可憐小兒。
0610a10: 終日受飢餓。有眼不點睛。空髑髏破。僧問。如何是
0610a11: 般若。曰。蚌含明月。曰。如何是般若用。曰。兔子懷胎
0610a12: 問。如何是佛。曰。蹈破草鞋赤走。如何是佛向上事
0610a13: 曰。拄杖頭上挑日月。問。曹溪路上還有俗談也無。曰。
0610a14: 六祖是盧行者。問。古鏡未磨時如何。曰。也只是箇銅
0610a15: 片。曰。磨後如何。曰。且取。雪竇見師。問曰。不起一念。
0610a16: 云何有過。師召竇近前來。竇纔近前。師以拂子驀口
0610a17: 打。竇擬開口。師又打。竇大悟。
0610a18: 贊曰。
0610a19: 舌本瀾翻胸襟無物
0610a20: 滄海親生翫月犀香林放出遼天鶻
0610a21: 母胎中一則語鋒鋩簇簇誰肯商量
0610a22: 金剛眼一把砂翳膜重重如何洗刮
0610a23: 荷葉蓮花後先出水不當截流機
0610a24: 旃檀荊棘圍繞叢林活貶無生國
0610b01: 少時立門外知李四婆來乞丙丁童
0610b02: 一念未生前要顯闍梨痛喫龜毛拂
0610b03: 兔子懷胎蚌含明月將般若體用沈埋
0610b04: 鯉魚喫棒雨似傾盆把韶石家財籍沒
0610b05: 拄杖頭邊挑日月老瞿曇的的被揶揄
0610b06: 曹溪路上有俗談盧行者惺惺成淈
0610b07: 拈出古鏡。將謂是一片頑銅。放下手。元來是箇
0610b08: 木榾。
0610b09: 雪竇明覺禪師
0610b10: 師嗣智門。諱重顯。遂州人。姓李氏。初住翠。次住雪
0610b11: 竇。法道大行。遂號雲門中興。舊嘗典賓大陽。與客論
0610b12: 樹子話。時韓大伯倚旁匿笑。客去。師謂曰。汝何笑
0610b13: 耶。韓曰。笑知客有定古今舌。無定古今眼。師曰。豈有
0610b14: 說乎。對以偈曰。一兔橫身當古路。蒼鷹一見便生擒
0610b15: 後來獵犬無靈驗。空向枯樁舊處尋。師異之。乃結為
0610b16: 友。李殿院訪福嚴雅禪師。時師為藏主。與李論話
0610b17: 間。忽道士秀才至。李曰。三教中那教最尊。師起側立
0610b18: 李曰。有口何不道。師曰。對夫子難言。李曰。休。休。便起
0610b19: 師曰。適來造次。師頌大龍堅固法身公案。問曾不知。
0610b20: 答還不會。月冷風高。古巖寒檜。堪路逢達道人。不
0610b21: 將語默對。手把白玉鞭。驪珠盡擊碎。不擊碎。增瑕。纇
0610b22: 國有憲章。三千條罪。頌忠國師無縫塔公案。無縫塔。
0610b23: 見還難。澄潭不許蒼龍蟠。層落落。影團團。千古萬古
0610b24: 與人看。自贊。上下三指。彼此七馬。拈花未曾微笑。何
0610c01: 也。石謂玉兮器必分。水凌兮月非下。不知誰是旁
0610c02: 觀者。送重郜禪者。春雨如膏。春雲如。忽此忽彼。乍
0610c03: 休乍作。枯荄離離。維風太遲。幽石片片。遼空亦危。一
0610c04: 花五葉兮不相似。獨運孤明兮還自知。還自知。歷魏
0610c05: 遊梁徒爾為。晦跡自貽。圖當年愛洞庭。波心七十
0610c06: 二青。如今高臥思前事。添得盧公倚石屏。
0610c07: 贊曰。
0610c08: 隋侯照乘珠趙國連城璧
0610c09: 奪岷峨秀形眉宇精華
0610c10: 分涇渭流在心源絡繹
0610c11: 披剝萬象擅蘇翰林擒錦繡之才
0610c12: 褒貶五宗富魯司作春秋之筆
0610c13: 與遂府盂安柄笑黃梅半夜未是的傳
0610c14: 見冷泉屎橛放光信韶石一言所供詣實
0610c15: 白玉鞭擊驪珠不增瑕纇光皎皎冷如
0610c16: 無縫塔要澄潭不臥蒼龍影團團黑似漆
0610c17: 無定古今眼被韓太伯蒼鷹當路生擒
0610c18: 立分儒釋尊使李殿院老虎通身汗出
0610c19: 多子塔前不曾拈花微三指七馬何用掛唇
0610c20: 少林雪裏初無斷臂安心五葉一花徒勞指的
0610c21: 住翠好住雪竇好狗熱油鐺
0610c22: 說祖師禪說文字禪蝸篆新泥壁
0610c23: 噴飛雪一千餘丈成瀑布流出胸襟
0610c24: 愛洞庭七十二和石屏歸圖籍
0611a01: 高風逸韻古來今。只許一人如北斗。泰山仰之彌
0611a02: 高。望之不及。
0611a03: 洞山禪師
0611a04: 師嗣文殊真。諱曉。韶州杜氏子。初見文殊示眾云。
0611a05: 直釣驪龍。曲釣蝦蚯蚓。還有龍麼。良久。云。勞
0611a06: 而無功。乃有省。師在雲居作燈頭。見僧說泗洲大聖
0611a07: 近在楊州出現。有設問曰。即是泗洲大聖。為什麼
0611a08: 向楊州出現。師曰。君子愛財。取之有道。後僧舉似蓮
0611a09: 華祥庵主。主大驚曰。雲門兒孫猶在。中夜望雲居
0611a10: 拜之。上堂。舉。寒山云。井底生紅塵。高起白浪。石女
0611a11: 生石兒。龜毛寸寸長。若要學菩提。但看此模樣。良久。
0611a12: 云。還知落處也無。若也不知落處。看看。菩提入僧堂
0611a13: 去也。久立。僧問。達磨未傳心地印。釋迦未解髻中珠。
0611a14: 此時若問西來意。還有西來意也無。曰。六月雨淋淋。
0611a15: 寬其萬姓心。曰。恁麼則雲散家家月。春來處處花。曰
0611a16: 跟下到金剛水際是多少。僧無語。乃曰。祖師西來。
0611a17: 特唱此事。自是上座不薦。所以從門入者。不是家珍。
0611a18: 認影迷頭。豈非大錯。既是祖師西來。特唱此事。又何
0611a19: 必更對眾忉忉。珍重。上堂。晨雞報曉靈。粥後天便明。
0611a20: 燈籠猶瞌睡。露柱惺惺。復曰。惺惺直是惺惺。歷歷
0611a21: 直是歷歷。明朝後日莫認奴作郎。珍重。示眾。天晴蓋
0611a22: 屋。閑刈禾。輸納王粗了。鼓腹自高歌。僧問。德
0611a23: 山入門便棒。猶是起模樣。臨濟入門便喝。未免
0611a24: 目生花。離此二途。未審洞山如何為人。師曰。天晴久
0611b01: 無雨。近日有雲騰。曰。他日若有人問洞山宗旨。教學
0611b02: 人如何舉似。曰。園蔬枯槁甚。擔水潑菠稜。僧問。如何
0611b03: 是離聲色句。曰。南贍部洲。北單越。曰。恁麼則學人
0611b04: 知恩不昧也。日。四大海深多少。師一日不安。上堂辭
0611b05: 眾。述法身頌曰。參禪學道莫茫茫。問透法身北斗藏
0611b06: 余今老倒羸甚。見人無力得商量。唯有钁頭知我
0611b07: 道。種松時復上金剛。言訖而寂。
0611b08: 贊曰。
0611b09: 絕羅籠沒巴鼻
0611b10: 立玄關於新豐洞前
0611b11: 闡化機於筠陽城裏
0611b12: 就文殊頭脫去入獰龍窟宅誰敢保明伊
0611b13: 答泗洲轉語顢頇作雲門兒孫未暇打得
0611b14: 和塵磨古鏡黃樓前鸚鵡洲
0611b15: 入水見長人瞎驢下金剛際
0611b16: 學菩提看石女生兒
0611b17: 辨奴郎要燈籠瞌睡
0611b18: 蓋屋輸官都了辨唱歌鼓腹恣樂昇平
0611b19: 參禪學道莫商量荷钁栽松且圖遊戲
0611b20: 翻身藏北斗未是良謀
0611b21: 擔水潑菠稜錯明宗旨
0611b22: 離聲色句。謾云北單越。南瞻部洲。直饒謾得者
0611b23: 僧。難謾自己巳。
0611b24: 雲居舜禪師
0611c01: 師諱曉舜。嗣洞山。瑞州人。姓胡氏。初參洞山。一日。武
0611c02: 昌行乞。首謁劉居士。士高行。為時所敬。意所與奪。莫
0611c03: 不從之。師時年少。不知其飽參。頗易之。士曰。老漢有
0611c04: 一問。若相契。則開疏。如不契。請還山。遂問。古鏡未磨
0611c05: 時如何。曰。黑似漆。磨後如何。曰。照天照地。士長揖曰。
0611c06: 且請上人還山。拂袖入宅。師而回。山問。師言其
0611c07: 事。山曰。問我。與道。師理前問。山曰。此去漢陽不
0611c08: 遠。師進後語。山曰。黃樓前鸚鵡洲。師有省。師住廬
0611c09: 山栖賢。槐都官守南康因私忿民其衣。大覺璉曾入
0611c10: 師室。聞師還俗。遣人取至淨因。以正寢居之。覺處偏
0611c11: 室。仁宗數召覺入內。竟不言師事。偶一日。嘉王取旨。
0611c12: 出淨因飯僧。見覺侍師旁甚恭。回奏。仁宗召對便殿。
0611c13: 見之。歎曰。道韻奇偉。真山林達士。於扇上書曰。賜曉
0611c14: 舜依舊為僧。特旨再住栖賢。仍賜紫衣．銀。師退栖
0611c15: 賢。時以二力舁轎。至羅漢寺。二力曰。既不是我院長
0611c16: 老。不能遠去。轎而回。暨師再住。令人先慰二夫曰
0611c17: 當時做得是。但安心。不必疑懼。師入院。上堂曰。無
0611c18: 端被譖枉遭迍。半年有餘作俗人。今日再歸三峽寺。
0611c19: 幾多懽喜幾多嗔。上堂。舉。夾山道。市門頭識取天
0611c20: 子。百草頭上薦取老僧。雲居即不然。婦搖機軋軋。兒
0611c21: 弄口喎喎。師常譏天衣說葛藤禪。一日。懷遷化。師於
0611c22: 法堂上曰。且喜葛藤樁子倒了也。秀圓通在會中作
0611c23: 維那。每見呵罵。謂同列曰。我須與者老漢理會一上。
0611c24: 及夜參。又罵。秀厲聲出眾曰。豈不見圓覺經中道。師
0612a01: 遽曰。久立大眾。伏惟珍重。便歸方丈。秀曰。者老漢通
0612a02: 身是眼。罵得懷和尚也。上堂。諸方有弄頭。撥虎尾。
0612a03: 跳大海。刃裏藏身。雲居者裏。寒天熱水洗。夜間
0612a04: 脫襪打睡。早朝旋繫行纏。風吹籬倒。喚人夫劈篾縛
0612a05: 起。上堂。唯一堅密身。一切塵中現。蝦蚯蚓各有窟
0612a06: 穴。烏鵲鳩鴿亦有窠巢。正當與麼時。為甚麼人說法。
0612a07: 良久。云。方以類聚。物以分。上堂。雲居不會禪。洗
0612a08: 上床眠。冬瓜直儱侗。瓠子曲彎彎。師一日舉鹽官和
0612a09: 尚喚侍者。將犀牛扇子來因緣。拈曰。三伏當時正須
0612a10: 扇子。為侍者不了事。雖然如是。鹽官太絮。何不大家
0612a11: 割捨。侍者當時若見鹽官道。扇子既破。還我犀牛兒
0612a12: 來。便向道。已巳颺在榼堆頭了也。
0612a13: 贊曰。
0612a14: 艱棘中來靈明不昧
0612a15: 凌霄漢深院脩筠傲雪霜古巖寒檜
0612a16: 身歸三峽寺添五老畿多嗔
0612a17: 跨鸚鵡洲撲古鏡百雜碎
0612a18: 婦搖機軋軋市頭識天子未真
0612a19: 兒弄口喎喎百草上薦老僧不會
0612a20: 通身是眼喜天衣懷倒了葛藤樁
0612a21: 平地生堆笑槐都官枉入民衣罪
0612a22: 洗脫襪打睡初無出格生涯
0612a23: 喚人劈篾縛籬也是尋常家計
0612a24: 鳥鵲巢窠蝦窟穴堅密身出現塵中
0612b01: 冬瓜儱侗瓠子曲彎祖師禪超言外
0612b02: 弄頭撥虎尾聽諸方刃裏露影藏身
0612b03: 破扇子潑犀牛謂鹽官糞堆頭成團作塊
0612b04: 道韻奇偉。得山林達士之名。合浦珠還走蛟盤。了
0612b05: 無瑕纇。
0612b06: 大覺璉禪師
0612b07: 師嗣泐潭。諱懷璉。漳州陳氏子。母夢僧伽而生。因小
0612b08: 字泗洲。師造泐潭法席。投機印可。師事之十餘年。去
0612b09: 遊廬山。掌記圓通訥處。仁宗召訥。訥倦。奏師代。有旨
0612b10: 住淨因。召對化成殿。問佛法大意。稱旨。賜大覺。後遣
0612b11: 中使問曰。才去拂。人立難當。師以頌回奏曰。有節
0612b12: 非干竹。三星繞月宮。一人居日下。弗與眾人同。帝
0612b13: 大悅。又召對便殿。賜羅扇。題元寂頌與師問答詩頌。
0612b14: 書以賜之。凡十七篇。至和中。乞歸老山中。進頌曰。六
0612b15: 載皇都唱祖機。兩曾金殿奉天威。青山隱去忻何得。
0612b16: 滿篋唯將御頌歸。帝和頌不允。宣諭曰。山即如如體
0612b17: 也。將安歸乎。再住京國。且興佛法。師再進頌謝曰。中
0612b18: 使宣傳出禁圍。再令臣住此禪扉。青山未許藏千拙。
0612b19: 白髮將何補萬機。霄露恩輝方湛湛。林泉情味苦依
0612b20: 依。堯仁況是如天闊。應任孤雲自在飛。帝賜龍腦
0612b21: 師謝恩了。捧曰。吾法以壞色衣。以瓦鐵器。此非
0612b22: 法。遂焚之。中使回奏。上加歎不已巳。僧問。聖君御頌親
0612b23: 頒賜。和尚將何報此恩。師以手托地曰。恁麼則一人
0612b24: 有慶。兆民賴之。曰。半尋拄杖攪黃河。開堂。僧問。諸佛
0612c01: 出世。利濟生。猊座師登。將何拯濟。曰。山高水闊。曰。
0612c02: 花發無根樹。魚跳萬仞。曰。新羅國裏。曰。慈舟不棹
0612c03: 清波上。峽徒勞放木鵝。曰。脫衣裳臥荊棘。曰。人
0612c04: 將語試。曰。慣得其便。僧撫掌曰。更跳。上堂。文殊寶
0612c05: 得者為尊。乃拈拄杖曰。淨因今日恁麼。直得千聖
0612c06: 路絕。雖然如是。猶是矛盾相攻。不犯鋒鋩。如何運用。
0612c07: 良久。曰。野蒿自發空臨水。江燕初歸不見人。參。治平
0612c08: 中。上疏乞歸。進頌曰。千簇雲山萬壑流。歸心終老此
0612c09: 頭。餘生願祝無疆壽。一炷清香滿石樓。英宗留之
0612c10: 不可。詔許自便。師渡江留金山西湖。四明守以育王
0612c11: 迎至韶九。作勸請疏。四明人相與出力建閣。藏所
0612c12: 賜詩頌。榜曰宸奎。東坡知杭。以書問師曰。承要作宸
0612c13: 奎閣。謹以撰成。衰朽廢學。不知堪上石否。見參寥
0612c14: 說師出京。英廟賜手詔。其略曰任性住持者。不知果
0612c15: 有否。如有。切請錄示全文。欲添此一節。師終藏而不
0612c16: 出。逮委順後。獲於篋笥。師以佛國白造蒙堂處之。後
0612c17: 世叢林因取法焉。師住育王。作逸老堂。
0612c18: 贊曰。
0612c19: 家近榑桑國波斯耳帶環
0612c20: 謂漳泉匾頭灼然心毒
0612c21: 說泗洲入夢莫被人謾
0612c22: 羅萬象於胸中風雷陟頓
0612c23: 吐片言於舌上錦繡斕班
0612c24: 澄散聖虎頭關笑虎尾
0613a01: 焚銀璫使龍腦喜動龍顏
0613a02: 拈將拄杖攪黃河報恩有分
0613a03: 脫衣裳臥荊棘濟物何慳
0613a04: 尊道德不忘韋布之交讓舜老夫身居正寢
0613a05: 為佛法代赴紫泥之詔使訥圓通名播塵寰
0613a06: 江燕初歸不見人文殊鋒鋩太露
0613a07: 野蒿自發空臨水千聖路蹈斷應難
0613a08: 錦帳鋪花得蘇內翰雄文壯觀宸奎閣
0613a09: 囊錐脫為韶九一疏來住育王山
0613a10: 屋縛歎根椽令大地人蒙居養正
0613a11: 雲披三事衲學住山翁逸老投閑
0613a12: 就梅影肱枕胡床斫額望明月
0613a13: 破竹陰屨穿苔徑倚檻看狂瀾
0613a14: 青出藍青於藍。欲窮端的意。幽鳥語綿蠻。
0613a15: 天衣懷禪師
0613a16: 師諱義懷。嗣雪竇。永嘉陳氏子。世以漁為業。母夢星
0613a17: 隕于屋除。及產。多吉祥。兒稚坐父船尾。漁得魚。付師
0613a18: 貫。師不忍。私投江中。父怒笞詬。甘甜之。不以介意。長
0613a19: 遊京師。依景德寺為童行。天聖中。試經得度。謁金鑾
0613a20: 善．葉縣省。皆不契。由洛抵龍門。復至都下。欲繼宗風。
0613a21: 意有未決。忽遇言法華。撫師背曰。雲門．臨濟。去。東遊
0613a22: 至姑蘇。禮明覺於翠。入室次。覺曰。恁麼也不得。不
0613a23: 恁麼也不得。恁麼不恁麼總不得。師擬議。覺打出。如
0613a24: 是者數四。尋為水頭。因汲水檐折。忽悟。作投機頌曰
0613b01: 一二三四五六七。萬仞前獨足立。奪得驪龍頷下
0613b02: 珠。一言勘破維摩詰。覺几稱善。出世鐵佛。上堂。譬
0613b03: 如鴈過長空。影沈寒水。鴈無遺蹤之意。水無留影之
0613b04: 心。若能如是。方解異類中行。不用續鳧截。夷岳盈
0613b05: 壑。放行也。百醜千拙。來也。攣攣拳拳。用之。則敢與
0613b06: 八大龍王富。不用。都不直半文錢。參次。住平江薦
0613b07: 福。接本秀夫。後榜方丈。曰烹金爐。楊無為贊曰。
0613b08: 本秀夫。四碧眼胡。中間坐者。烹金之爐。上堂。夫為宗
0613b09: 師。須是驅耕夫之牛。奪飢人之食。遇賤即貴。遇貴即
0613b10: 賤。驅耕夫之牛。令他苗稼豐登。奪飢人之食。令他永
0613b11: 絕飢。遇賤即貴。握土成金。遇貴即賤。變金為土。老
0613b12: 僧亦不驅耕夫之牛。亦不奪飢人之食。何謂。耕夫之
0613b13: 牛我何用。飢人之食復何。我也不握土成金。也不
0613b14: 變金作土。何也。金是金。土是土。玉是玉。石是石。僧是
0613b15: 僧。俗是俗。古今天地。古今日月。古今山河。古今人倫。
0613b16: 雖然如此。打破大散關。幾箇迷逢達磨。上堂。須彌頂
0613b17: 上不扣金鐘。畢巖前無人聚會。山僧倒騎佛殿。諸
0613b18: 人返著草鞋。朝遊檀特。暮到羅浮。拄杖針筒。自家
0613b19: 取。上堂。夜來寒霜凜冽。黃河凍結。陝陜府鐵牛腰折。盡
0613b20: 道女媧煉石補天。爭奈西天一缺。如今欲與他補。
0613b21: 又恐大地人無出氣處。且留者一竅與大地人出氣。
0613b22: 參。僧問。牛頭未見四祖時如何。曰。長江無六月。曰。見
0613b23: 後如何。曰。一年一度春。上堂。蜀魄連宵。鵽鳭終夜
0613b24: 啼。圓通門大啟。何事隔雲泥。辭世曰。紅日照榑桑。寒
0613c01: 雲封華嶽。三更過鐵圍。拶折驪龍角。璃雙月分
0613c02: 破。翡翠十雲掃開。乃天衣境也。
0613c03: 贊曰。
0613c04: 笑花正眼立雪元樞
0613c05: 早往京師試經駕三車自鞭觳觫
0613c06: 長就翠養聖奏九成日樂鶢鶋
0613c07: 巨口吞颺下知幾赤梢鯉
0613c08: 精金躍冶不祥是四碧眼胡
0613c09: 寒水一清印長空沈鴈影
0613c10: 匾擔兩頭折抉驪頷奪明珠
0613c11: 眼有瞳人初不在握土成金驅耕奪食
0613c12: 身行異類又何須夷嶽盈壑截續鳧
0613c13: 徹骨貧窮敢與龍王富
0613c14: 一言勘破豈容摩詰名模
0613c15: 教人返著鞋暮到羅浮朝遊檀特
0613c16: 被僧輕背急尋明覺遠到姑蘇
0613c17: 半夜霜寒結黃河凍陝陜府牛腰折
0613c18: 一年春到引牛頭見四祖枯木花敷
0613c19: 鵽鳭啼夜蜀魄吟霄圓通門大啟鑰
0613c20: 翡翠掃雲琉璃分月天衣境巧成圖
0613c21: 出林師子歷塊神駒
0613c22: 走過圍尋不得。趙州東壁掛葫蘆。
0613c23: 圓照本禪師
0613c24: 師嗣天衣。諱宗本。常州管氏子。初見天衣。室中問師。
0614a01: 即心是佛時如何。師曰。殺人放火有甚麼難。於是名
0614a02: 顯。元豐間。李漕使復圭命師開法瑞光。法席日盛。杭
0614a03: 州守陳公襄以承天．興教二剎。命師擇居。蘇人留之
0614a04: 益甚。又以淨慈堅請。移文諭道俗曰。借師三年。為此
0614a05: 植福。不敢久占。道俗始從。元豐五年。神宗下詔。闢
0614a06: 相國寺六十四院為八。禪二律六。召師為慧林第一
0614a08: 跏趺。帝問。卿受業何寺。奏曰。承天永安。帝大悅。賜茶。
0614a09: 即舉盞長吸。又蕩撼之。帝喜其真。喻以方興禪宗。宜
0614a10: 善開導。奏曰。陛下知有此道。如日照臨。臣豈敢自怠。
0614a11: 即辭退。帝目送之。謂左右曰。真福慧僧也。僧問。如何
0614a12: 是祖師西來意。曰。韓信臨朝底。曰。中下之流如何領
0614a13: 會。曰。伏屍萬里。曰。早知今日事。悔不慎當初。曰。三皇
0614a14: 塚上草離離。上堂。頭圓像天。足方似地。古稜層。丈
0614a15: 夫意氣。趯倒須彌。踏翻海水。帝釋與龍王無著身處。
0614a16: 乃拈拄杖曰。來拄杖上回避。咄。任汝神通變化。究
0614a17: 竟須歸者裏。卓拄杖一下。元祐元年。以老求歸。得旨
0614a18: 任便雲遊。州郡不得抑令住持。擊鼓辭眾曰。本是無
0614a19: 家客。那堪任便遊。順風加櫓棹。船子下楊州。既出都
0614a20: 城。王公大臣送者。車騎相屬。師臨別誨之曰。歲月不
0614a21: 可把翫。老病不與人期。唯勤修勿怠。是真相為。聞者
0614a22: 莫不流涕。其真慈善導。感人如此。晚居蘇之靈巖。示
0614a23: 寂後。門弟子塔全身於寺之左。
0614a24: 贊曰。
0614b01: 真福慧僧稟丈夫氣
0614b02: 倚烏藤古貌稜稜發清談春風亹亹
0614b03: 到南泉不疑地攀噲蹈鴻門
0614b04: 窮少室濫觴源韓信臨朝底
0614b05: 蹈翻大海聽龍王改宅他方
0614b06: 踢倒須彌使帝釋容身無地
0614b07: 圓照堂前光皎皎揭示祖師心
0614b08: 三皇塚上草離離漏洩東君意
0614b09: 垂一機指人活路大用雷奔
0614b10: 借三年植福此惡聲鼎沸
0614b11: 一錫晚歸林下輦寺無心宿斷雲
0614b12: 七絃高掛壁間裏臺有月秋水
0614b13: 即心即佛。殺人放火有甚麼難。到船子。下楊州。因
0614b14: 甚麼感人流涕。
0614b15: 圓通秀禪師
0614b16: 師嗣天衣。諱法秀。秦州人。俗姓辛。母夢老僧投宿。乃
0614b17: 有娠。先是。麥積山有老僧與應乾寺魯和尚善。每欲
0614b18: 從魯遊方。魯老之。既去。乃曰。他日當尋我竹鋪坡前。
0614b19: 俄有兒生其所。往觀之。兒為一笑。三歲願隨魯歸。十
0614b20: 九試經得度。勵志講肄。習圓覺．華嚴。妙入精義。聞無
0614b21: 為鐵佛懷禪師法席盛。徑往參禮。懷問。座主講甚麼
0614b22: 經。曰。華嚴。曰。華嚴以何為宗。曰。法界為宗。曰。法界以
0614b23: 何為宗。曰。以心為宗。曰。心以何為宗。師無語。懷曰。毫
0614b24: 釐有差。天地懸隔。汝當自看。必有發明。後聞僧舉。白
0614c01: 兆問報慈云。情生智隔。想變體殊。情未生時如何。慈
0614c02: 云。隔。忽悟。直到方丈陳所證。懷曰。汝真法器。吾宗異
0614c03: 日在汝行矣。師服勤八年。懷推為導首。出世四面。後
0614c04: 住本山。上堂。少林九年冷坐。被神光破。如今玉
0614c05: 石難分。只得麻纏紙裹。還會麼。笑我者多。哂我者少
0614c06: 示眾。山僧不會解說。大都應箇時節。相喚喫湯茶。
0614c07: 亦無祖師妙訣。禪人若也未相諳。蹈著秤鎚硬似鐵
0614c08: 上堂。寒雨細。朔風高。吹砂走石。拔木鳴條。諸人盡知
0614c09: 有。且道風作何色。若識得去。許具眼。若也不識。莫
0614c10: 相謾。僧問。不離生死而得涅槃。不出魔界而入佛
0614c11: 界。師曰。赤土塗牛嬭。曰。謝師答話。曰。話頭道什麼。
0614c12: 僧擬議。師便喝。師嚴冷。叢林號為鐵面。李伯時馬
0614c13: 入神。師勸曰。當想入馬腹中矣。李有省。因令改觀
0614c14: 音。李從之。山谷好作詞。人爭傳之。師呵之。谷笑曰。
0614c15: 又當置我於馬腹中耶。師曰。公作詞以蕩人心。不
0614c16: 止馬腹。正恐生泥中耳。谷驚愕。乃止。
0614c17: 贊曰。
0614c18: 靡羈束何彳亍
0614c19: 麥積山夢裏身竹鋪坡笑中含毒
0614c20: 頂門眼正等天地若浮漚
0614c21: 魏闕心遊以江湖為桎梏
0614c22: 悟報慈情生智隔冷汗通身
0614c23: 指華嚴法界心宗狂花眩目
0614c24: 玄中自得幾星沙善解玉連環
0615a01: 妙處不傳一蟻絲巧穿珠九曲
0615a02: 赤土塗牛嬭入佛魔命若懸絲
0615a03: 生鐵褁面皮辨龍蛇機如嚙鏃
0615a04: 金鎚影動輪掌上圭角稜稜
0615a05: 寶光寒挂眉間鋒鋩簇簇
0615a06: 神駒得妙處入馬腹喚醒李龍眠
0615a07: 作詞惑亂人陷泥犁霍殺黃山谷
0615a08: 烹天衣紅爐裏未辨金
0615a09: 坐少林深雪中難分石玉
0615a10: 巧說不會。應時節喫湯茶。又何曾雨解吹砂。風
0615a11: 能木。
0615a12: 大通本禪師
0615a13: 師諱善本。嗣圓照。穎人。董仲舒之後。弱冠博極群書。
0615a14: 無仕意。往京師試經得度。參圓照於瑞光。悟旨。出
0615a15: 世雙林。次住淨慈。神考聞其名。有詔住上都慧林。賜
0615a16: 大通號。上堂曰。上不見天。下不見地。塞空。無處
0615a17: 回避。為君明破即不中。且向南山看鱉鼻。擲拄杖。下
0615a18: 座。僧問。寶塔元無縫。如何指示人。曰。煙霞生背面。星
0615a19: 月遶簷楹。曰。如何是塔中人。曰。竟日不知清世事。終
0615a20: 年坐斷白雲鄉。曰。向上更有事也無。曰。太無厭生。上
0615a21: 堂。僧問。若論此事。譬如兩家著碁。學人上來。請師一
0615a22: 著。曰。早輸了也。曰。錯。曰。是。曰。近前無路也。師卓拄杖
0615a23: 一下。曰。爭奈者箇何。曰。只如黑白未分時又作麼生
0615a24: 曰。且饒一著。僧問。百尺竿頭。如何進步。曰。嶮。曰。便恁
0615b01: 麼去又作麼生。曰。百雜碎。僧問。九夏賞勞即不問。從
0615b02: 今向去事如何。曰。光剃頭。淨洗。曰。謝師指示。曰。滴
0615b03: 水難消。
0615b04: 贊曰。
0615b05: 併息諸緣單明自己巳
0615b06: 仰面不見天低頭不見地
0615b07: 優入聖域透雲門胡餅之機
0615b08: 博綜經抱仲舒絳帷之志
0615b09: 霞生背面無縫塔勉強名模
0615b10: 黑白未分時一局顢頇指示
0615b11: 百尺竿頭輕進步嶮似懸崖
0615b12: 九夏堂中光剃頭難消滴水
0615b13: 直有香餌入滄海釣金鰲
0615b14: 兩眼沒瞳人向南山看鱉鼻
0615b15: 竟日不知清世事髑髏識未全
0615b16: 長年坐斷白雲鄉聖凡心猶欠洗
0615b17: 碧梧陰合穩慧林祥鳳之巢
0615b18: 白雨聲喧奮南宕老龍之臂
0615b19: 沒巴鼻處拋出八稜槌。塞空。使大地人無處
0615b20: 回避。
0615b21: 雪峰慧禪師
0615b22: 師諱思慧。嗣大通。錢塘人。俞氏子。上堂。布大教綱。摝
0615b23: 人天魚。護聖不似老胡拖泥帶水。只是見兔放鷹。遇
0615b24: 發箭。乃高聲召大眾曰。中。上座。昔日藥山早晚不
0615c01: 參。動經旬月。一日。大眾纔集。山便歸方丈。諸禪德。彼
0615c02: 時佛法早自淡薄。論來猶較些子。如今每日鳴鐘陞
0615c03: 堂。忉忉怛怛地。問者口似紡車。答者舌如霹靂。總似
0615c04: 今日。靈山慧命殆若懸絲。少室家風危如累卵。又安
0615c05: 得箇慨然有志扶宗乘底衲子出來喝散大眾。非
0615c06: 唯耳邊靜辨。當使正法久住。豈不偉哉。如或捧上不
0615c07: 成龍。山僧倒行此令。以拄杖一時趁散。上堂。南詢諸
0615c08: 友。踏破草鞋。絕學無為。坐消日月。凡情易脫。聖解難
0615c09: 忘。但有纖毫。皆成滲漏。可中為道。似地擎山。應物現
0615c10: 形。如驢井。縱無計較。途轍已巳成。若論相應。轉沒交
0615c11: 涉。勉諸仁者。莫錯用心。各自歸堂。更求何事。上堂。一
0615c12: 法若通。萬緣方透。拈拄杖曰。者裏悟了。提拄杖海上
0615c13: 橫行。若到雲居山頭。為我傳語雪和尚。咄。上堂。一
0615c14: 切法無差。雲門胡餅趙州茶。黃樓前吹玉笛。江城
0615c15: 五月落梅花。慚愧太原孚上座。五更聞角。天曉弄
0615c16: 琵琶。喝一喝。僧問。古殿無燈時如何。曰。東壁打西壁
0615c17: 上堂云。眼睫橫十方。眉毛上透青天。下徹黃泉。且
0615c18: 道鼻孔在什麼處。良久。云。劄。
0615c19: 贊曰。
0615c20: 雲門八世孫叵把門墻闢
0615c21: 垂一機平地上波濤
0615c22: 示一境嶮崖中妙密
0615c23: 羅龍打鳳藕絲網密布縵天
0615c24: 獵兔射蒿枝箭硬教中的
0616a01: 口似紡車舌如霹靂雪門下掘窖深埋
0616a02: 身如累卵命若懸絲靈鷲山前槌胸屈
0616a03: 學無為坐消日月渡水魚蹤
0616a04: 詢諸友蹈破草鞋過山尋蟻跡
0616a05: 萬緣未透徒勞拈拄杖海上橫行
0616a06: 一法無差且聽落梅花江城狼籍
0616a07: 笑嵩山滿庭立雪小魚吞大魚
0616a08: 住破院古殿無燈東壁打西壁
0616a09: 聖解凡情絕纖毫無滲漏途轍上轉見岐分
0616a10: 眉毛眼睫互十方透青天鼻孔中元無氣出
0616a11: 徹骨風流無人企及
0616a12: 錢塘江上弄琵琶黃樓前吹玉笛
0616a13: 千萬寒碧
0616a14: 月堂昌禪師
0616a15: 師嗣雪慧。諱道昌。寶溪吳氏子。上堂云。未透祖師
0616a16: 關。千難與萬難。既透祖師關。千難與萬難。未透時難
0616a17: 則且置。既透了。因甚難。放下笊籬雖得價。動他杓
0616a18: 柄也無端。上堂云。與我相似。共我無緣。打翻藥銚。傾
0616a19: 出爐煙。還丹一粒分明在。流落人間是幾年。師住玉
0616a20: 几冷泉。塔于南山。真歇和尚住徑山時。行化寶溪。到
0616a21: 師家中。見乃母。歇以手摸其腹。人訝之。歇曰。我重婆
0616a22: 子者裏出一員古佛。
0616a23: 贊曰。
0616a24: 寶溪寶非常寶
0616b01: 鯨吞水露出珊瑚枝
0616b02: 龍躍淵打失驪珠顆
0616b03: 辨真贗撞著瞎波斯
0616b04: 較重輕迷逢胡達磨
0616b05: 鋪陳玉几瞿曇舍利寂寂無聞
0616b06: 拋擲冷泉靈鷲山王忙忙尋討
0616b07: 祖師關寒光射透見笊籬杓柄脫體現成
0616b08: 大還丹冷一揮把藥銚爐盡情傾倒
0616b09: 當場定價壓隋候照乘不直分文
0616b10: 韞櫝藏諸趙國連城甘為死貨
0616b11: 老娘肚裏苦他人捫摸愛同古佛放光
0616b12: 無星秤子等銖兩分明不被先師謾了
0616b13: 白玉鞭擊碎無蹤。聽千古萬古南宕山前。草離
0616b14: 離。日杲杲。
0616b15: 雲門至此九世共一十四人。
0616b16: 溈仰宗
0616b17: 溈山大圓禪師
0616b18: 師諱靈祐。嗣百丈。福州趙氏子。初參百丈。侍立次。夜
0616b19: 深。丈曰。看爐中有火否。師撥之曰。無。丈起身。深撥。得
0616b20: 少火。舉而示之曰。汝道無。者箇。師大悟。禮謝。陳所
0616b21: 見。丈曰。此是暫時跂路耳。經云。欲識佛性義。當觀時
0616b22: 節因緣。時節既至。如迷忽悟。如忘忽憶。方省己巳物不
0616b23: 從他得。故祖師云。悟了同未悟。無心亦無法。只是無
0616b24: 妄凡聖等心。本來心法元自具足。汝今既爾。善自
0616c01: 護持。師摘茶次。謂仰山曰。終日摘茶。只聞子聲。不見
0616c02: 子形。仰撼茶樹。師曰。子只得其用。不得其體。仰曰。未
0616c03: 審和尚如何。師良久。仰曰。和尚只得其體。不得其用
0616c04: 師曰。放子三十棒。雲巖來。師問。聞汝久在藥山。是否
0616c05: 巖曰。是。師曰。如何是藥山大人相。巖曰。涅槃後有。師
0616c06: 曰。如何是涅槃後有。巖曰。水洒不著。巖問師。百丈
0616c07: 大人相如何。師曰。巍巍堂堂。煒煒煌煌。聲前非聲。色
0616c08: 後非色。蚊子上鐵牛。無下觜處。劉鐵磨來。師曰。老
0616c09: 牸牛。汝來也。磨曰。來日臺山大會齋。和尚還去麼。師
0616c10: 乃放身作臥勢。磨便出去。師睡次。見仰山來。師便面
0616c11: 壁。仰曰。和尚何得如此。師起曰。我適來得一夢。試
0616c12: 為我原看。仰度一盆水。師便洗面。少頃。香嚴至。師曰。
0616c13: 我適來得一夢。寂子為我原了。汝更為原看。嚴點一
0616c14: 盞茶來。師曰。二子神通過於鶖子。師泥壁次。李軍容
0616c15: 具公裳至師背後。端笏而立。師回首見。便側泥盤作
0616c16: 接泥勢。李轉笏作進泥勢。師拋泥盤。同歸方丈。僧問。
0616c17: 不作溈山一頂笠。無由得到莫窯村。如何是溈山一
0616c18: 頂笠。師喚曰。近前來。僧近前。師與一蹈。上堂。老僧百
0616c19: 年後向山下檀越家作一頭水牯牛。左脅書五字。曰
0616c20: 溈山僧某甲。當恁麼時。喚作溈山僧。又是水牯牛。喚
0616c21: 作水牯牛。又是溈山僧。畢竟喚作什麼。仰作禮而退
0616c22: 仰山夏末問訊師。師曰。子一夏不見上來。在下面作
0616c23: 何所務。曰。某甲在下面鋤得一片畬。下得一籮粟。師
0616c24: 曰。子今夏不過。仰問師。和尚一夏作得箇甚麼
0617a01: 師曰。日中一食。夜後一寢。仰曰。和尚今夏亦不過。
0617a02: 道了。乃吐舌。師曰。寂子何得自傷己巳命。
0617a03: 贊曰。
0617a04: 蠱毒家滅胡種
0617a05: 心無半點淳肉有千斤重
0617a06: 被大雄挾火活換眼睛
0617a07: 引寂子撼茶全彰體用
0617a08: 轉身猶不會徒然要軍容進泥
0617a09: 瞌睡幾曾醒倔強使香嚴原夢
0617a10: 鋤畬兒下得一籮粟怪九旬不見上來
0617a11: 做笠僧行到莫窯村喫一蹈不勝皇恐
0617a12: 書名脅左誰云不是大溈僧
0617a13: 放臥身時我疑去捉臺山供
0617a14: 先師大人相眾皆知煒煒煌煌
0617a15: 本色住山翁初不在儱儱侗侗
0617a16: 別立玄風闡化機。雖古路斷橫。惜未紀斯文之
0617a17: 正統。
0617a18: 仰山智通禪師
0617a19: 師諱慧寂。嗣溈山。韶州葉氏子。師辭親遊方日。人有
0617a20: 之者。於師扇上題曰。寂子去行。諸魔使誰滅。師
0617a21: 續曰。龍生腹中。借他十箇月。人皆異之。蓋師出屠
0617a22: 門。諸魔或曰毛。初參耽源。已巳悟玄旨。源謂師曰。國
0617a23: 師當時傳得六代祖師圓相共九十七箇。授與老僧
0617a24: 曰。吾滅三十年。南方有一沙彌到來。大興此教。次第
0617b01: 傳授。毋令斷絕。我今付汝。汝當奉持。遂將本付師。師
0617b02: 一便火。源一日問師。前來諸相。甚宜秘惜。曰。當
0617b03: 時看了便燒也。源曰。吾此法門。無人能會。唯先師
0617b04: 及諸祖諸大聖人方可委悉。子何得燒之。師曰。某甲
0617b05: 一覽。便知其意。但用得。不可執本也。源曰。雖然如此。
0617b06: 於子即得。後人信之不及。師曰。和尚若要。重錄不難。
0617b07: 即重集一本上呈。且無遺失。源曰。然。師參溈山次。師
0617b08: 問。如何是真佛住處。溈曰。以思無思之妙。返思靈
0617b09: 之無窮。思盡還源。性相常住。事理不二。真佛如如。師
0617b10: 大悟。自此執侍十五年。師為直歲。作務歸。溈問。甚麼
0617b11: 處來。師曰。田中來。溈曰。田中多少人。師插鍬叉手而
0617b12: 立。溈曰。今日南山大有人刈茅。師鍬便行。一日。隨
0617b13: 溈遊山到磐石上坐。師侍立。忽鴉銜一紅柿落在面
0617b14: 前。溈拾得與師。師接洗了。度與溈。溈云。子甚處得來
0617b15: 師曰。此是和尚道德所感。溈曰。子也不得無分。即分
0617b16: 半與師。溈問師。忽有人問汝。作麼生祗對。師曰。東寺
0617b17: 師叔若在。某甲不致寂寥。溈曰。放汝一箇不祗對罪
0617b18: 師曰。生之與殺。只在一言。溈曰。不孤汝見。別有一人
0617b19: 不肯。師曰。阿誰。溈指露柱云。者箇。師曰。道什麼。溈亦
0617b20: 曰。道什麼。師曰。白鼠推遷。銀臺不變。師夢入彌勒內
0617b21: 院。堂中諸位皆足。惟第二座空。師就坐。有一尊者白
0617b22: 槌曰。今當第二座說法。師起。白槌曰。摩訶衍法。離四
0617b23: 句。絕百非。諦聽。諦聽。眾皆散去。及覺。舉似溈。溈曰。子
0617b24: 已巳入聖位。師便禮拜。香嚴有發明偈。溈聞得。曰。此子
0617c01: 徹矣。師曰。此是心機意識著述得成。待某甲親自勘
0617c02: 過。師後問嚴。見和尚贊師弟發明頌。試舉看。嚴乃
0617c03: 舉。師曰。此是宿習記持而來。若有正悟。別更說看。嚴
0617c04: 又舉去年貧。未是貧語。師曰。如來禪許吾弟會。祖師
0617c05: 禪未夢見在。嚴又曰。我有一機。瞬目視伊。若人不會。
0617c06: 別喚沙彌。師報溈曰。且喜閑師弟會祖師禪也。南塔
0617c07: 湧謁臨濟。後歸侍師。師曰。汝來作什麼。湧曰。禮覲和
0617c08: 尚。師曰。還見和尚麼。湧曰。見。師曰。和尚何似驢。湧曰。
0617c09: 某甲見和尚亦不似佛。師曰。若不似佛。似箇什麼。湧
0617c10: 曰。若有所似。與驢何別。師大驚曰。凡聖兩忘。情盡體
0617c11: 露。吾以此驗人已巳二十年。無了者。子保任之。師每
0617c12: 指謂人曰。此子肉身佛也。
0617c13: 贊曰。
0617c14: 鎮海珠毒龍囝
0617c15: 十月借腹出生一顆落蛟盤圓轉
0617c16: 近前叉手單傳向上之機鋒
0617c17: 思盡還源拶出無窮之靈焰
0617c18: 兜率第二座說法白槌處嚇得魂飛
0617c19: 南山大有人刈茅拔鍬去何曾夢見
0617c20: 道德所感烏鳥鴉銜柿盤石坐分
0617c21: 生殺在言白鼠推遷銀臺不變
0617c22: 焚諸圓相使耽源懊惱尊懷
0617c23: 遇著小釋迦被胡僧塗糊當面
0617c24: 喚沙彌印香嚴會得祖師禪
0618a01: 何似驢引南塔拔出吹毛
0618a02: 得人憎處。只許他家父子知。然萬古徽猷。縱佛手
0618a03: 亦難掩。
0618a04: 南塔湧禪師
0618a05: 師諱光湧。嗣仰山。豐豊城人。章氏子。母乳之夕。神光照
0618a06: 室。馬皆驚。因以光湧名之。少俊敏。依仰山剃度。發
0618a07: 明大事。僧問。文殊是七佛之師。文殊還有師否。師曰。
0618a08: 遇緣即有。曰。如何是文殊師。師起拂子。僧曰。莫只
0618a09: 者便是麼。師放下拂子。問。如何是妙用一句。師曰。水
0618a10: 到渠成。問。真佛住在何處。師曰。言下無相。也不在別
0618a11: 處。清化付參次。問。從何而來。曰。鄂州。曰。鄂州使君名
0618a12: 什麼。曰。化下不敢相觸。曰。此地通不畏。曰。大丈夫何
0618a13: 必相試。師囅然而笑。遂印可。集雲下大禪佛。傳燈
0618a14: 具載。
0618a15: 贊曰。
0618a16: 光騰乳室隱豐城
0618a17: 電翻空淵龍起蟄駒墮地馬驚
0618a18: 謁臨濟生死猶昨夢
0618a19: 見仰山凡聖兩忘情
0618a20: 忽爾大驚怪人前指謂肉身佛
0618a21: 囅然而笑知化下敢觸使君名
0618a22: 獨露真常雲收月現
0618a23: 全彰體用水到渠成
0618a24: 南塔影中文殊師錯豎拂子
0618b01: 集雲下大禪佛喚師兄
0618b02: 一再次東平鏡塵埃滿面
0618b03: 二十年驗人眼瞎無睛
0618b04: 言下無相。則固是不在別處。然真佛所住。窮伎倆
0618b05: 到底難明。
0618b06: 芭蕉清禪師
0618b07: 師諱慧清。嗣南塔。新羅人也。師謂眾曰。我十八上到
0618b08: 仰山。見南塔上堂曰。汝等諸人若是箇漢。從娘肚裏
0618b09: 屙出來便作師子吼解。好麼。我於言下歇得身心。便
0618b10: 住五載。示眾云。你有拄杖子。我與你拄杖子。你無拄
0618b11: 杖子。我奪你拄杖子。僧問。如何是提婆宗。師曰。赤
0618b12: 幡在左。問。如何是達磨西來意。師曰。獨自恓恓暗渡
0618b13: 江。問。賊來須打。客來須看。忽遇客賊俱來時如何。師
0618b14: 曰。屋裏有緉破草鞋。曰。只如破草鞋還堪受用也無
0618b15: 師曰。汝若將去。前凶後不吉。上堂。如人行次。忽遇前
0618b16: 面萬丈懸崖。背後野火來逼。兩畔荊棘林。若向前。則
0618b17: 墮坑落塹。若退後。則野火燒身。若轉側。又被荊棘林
0618b18: 礙。當恁麼時。作麼生免得。若也免得。合有出身之路。
0618b19: 若也免不得。墮身死漢。僧問。不問二頭三首。請師直
0618b20: 指本來面目。師默然正坐。問。如何是吹毛。曰。進前
0618b21: 三步。曰。用者如何。曰。退後三步。問。北斗裏藏身時如
0618b22: 何。曰。九九八十一。曰。會麼。曰。不會。曰。一二三四五。問。
0618b23: 古佛未出興時如何。曰。千年茄子根。曰。出興後如何
0618b24: 曰。金剛努眼睛。承天確在師會下發明後。僧問。眾罪
0618c01: 如霜露。慧日能消除時如何。確曰。庭臺深夜雨。樓閣
0618c02: 靜時鐘。曰。為什麼因緣會遇時。果報還自受。確曰。管
0618c03: 筆能書。片舌解語。
0618c04: 贊曰。
0618c05: 頭未跨船舷參大唐諸祖
0618c06: 提婆宗奪外道赤旛回
0618c07: 答西來意貶達磨渡江去
0618c08: 拄杖子一生與奪未敲出玉麒麟
0618c09: 娘肚裏十月出生幾曾吼作金師子
0618c10: 前凶後不吉破草鞋難得受用時
0618c11: 退火進深坑荊棘林那有出身路
0618c12: 新羅人難辨語當的帝都丁
0618c13: 北斗裏穩藏身一二三四五
0618c14: 兩口一無舌看臨溪打開石兩頭搖
0618c15: 雜毒深入心致承天吐出庭臺深夜雨
0618c16: 默然正坐本來面不在二頭
0618c17: 用者如何吹毛豈拘三步
0618c18: 青出於藍青於藍。信溈仰兒孫鸞翔鳳舞。
0618c19: 芭蕉徹禪師
0618c20: 師諱繼徹。嗣芭蕉清。廣西人也。初謁風穴。穴問。如何
0618c21: 是正法眼。曰。泥彈子。穴異之。後參芭蕉。見上堂有云。
0618c22: 兩口一無舌。即是吾宗旨。豁然大悟。僧問。如何是深
0618c23: 深處。曰。石人開石戶。石兩頭搖。問。如何是臨溪境
0618c24: 曰。有山有水。問。寂寂無依時如何。曰。未是納僧分上
0619a01: 事。曰。如何是納僧分上事。曰。要行便行。要坐便坐。問。
0619a02: 有一人不舍生死。不證涅槃。師還提否。曰。不提。曰。
0619a03: 為什麼不提。曰。臨溪粗識好惡。示眾曰。昔日如來
0619a04: 於波羅奈國。梵王請轉法輪。如來不已巳而已巳。有屈宗
0619a05: 風。隨機逗教。遂有三乘名字流傳於天上人間。至今
0619a06: 光揚不墜。若據祖宗門下。天地懸殊。上上根機。頓超
0619a07: 不異。作麼生是混融一句。還有人道得麼。若也道得。
0619a08: 有參學眼。若道不得。天寬地窄。示眾。眼中無翳。空裏
0619a09: 無花。水長船高。泥多佛大。莫將問來。我也無答。會麼。
0619a10: 問在答處。答在問處。偈云。芭蕉的旨。不掛唇齒。木童
0619a11: 唱和。石女側耳。
0619a12: 贊曰。
0619a13: 人面利刃蜜
0619a14: 閑行坐自要誇張識好惡人信不及
0619a15: 泥彈子作正法眼豈知老風穴綿褁蒺蔾
0619a16: 茄子根應古佛機不學先芭蕉錦包特石
0619a17: 混融句地窄天寬臨溪境山深水碧
0619a18: 遇衲僧問涅槃生死要提且待驢年
0619a19: 斥瞿曇說頓漸偏圓屈宗風卒無了日
0619a20: 西來意貼肉衫汗透千重
0619a21: 宗門事跟下泥深三尺
0619a22: 木童唱和石人側耳潑宗旨誰肯挂唇
0619a23: 眼中沒翳空裡無花閑言語不勞拈出
0619a24: 人皆謂溈山五世。到師寂爾無傳。殊不知萬仞門
0619b01: 墻。擬登者銀山壁。
0619b02: 溈仰宗至此五世。
0619b03: 法眼宗
0619b04: 清涼法眼禪師
0619b05: 師諱文益。餘杭魯氏子。祝髮。詣開元覺律師受具戒。
0619b06: 及覺盛化四明。師往習毗尼。工文章。覺奇之。目為吾
0619b07: 門之游夏也。師以玄機一發。雜務俱捐。振錫南邁。抵
0619b08: 福州。初見長慶。無所契悟。與進．修輩擬之湖外。既發。
0619b09: 值雨。少憩城西地藏。入堂見藏坐地爐。問師。此行何
0619b10: 之。曰。行去。曰。行事作麼生。曰。不知。曰。不知最親
0619b11: 三人附火。因舉肇論。至天地與我同根處。藏又曰。山
0619b12: 河大地與自己巳。是同是別。修曰。同。藏兩指熟視之。
0619b13: 兩箇。便起去。雨霽辭行。藏送之。問曰。上座尋常說三
0619b14: 界唯心。乃指庭下石曰。且道此石在心內。在心外。師
0619b15: 曰。在心內。曰。行人著甚來由。安塊石在心頭耶。師
0619b16: 窘無以對。遂放包。俱求決擇。近月餘。呈見解。說道理。
0619b17: 藏曰。佛法不是恁麼。曰。某甲到此。辭窮理絕也。藏曰。
0619b18: 若論佛法。一切見成。師大悟。出世臨川崇壽。一香為
0619b19: 藏拈。僧子方者。問曰。公久親長慶。乃嗣地藏。何哉。師
0619b20: 曰。以不解長慶說萬象之中獨露身故。方舉拂子示
0619b21: 之。師曰。撥萬象。不撥萬象。方曰。不撥萬象。師曰。獨露
0619b22: 身。方曰。撥萬象。師曰。萬象之中。方於是悟旨。二
0619b23: 僧參次。師指簾。二僧齊去捲。師曰。一得一失。示眾云。
0619b24: 盡十方世界皎皎地無一絲頭。若有一絲頭。即是一
0619c01: 絲頭。金陵報恩則初參青。問。如何是學人自己巳。
0619c02: 曰。丙丁童子來求火。不契。見師。師問。甚處來。曰。青
0619c03: 師曰。青有何言句。則舉前話。師曰。上座作麼生會
0619c04: 則曰。丙丁屬火。而更求火。如將自己巳求自己巳。師曰。與
0619c05: 麼會又爭得。則曰。某甲只恁麼。未審和尚如何。師曰。
0619c06: 你問我。與你道。則理前問。師曰。丙丁童子來求火。則
0619c07: 乃悟。僧問。如何是學人一卷經。師曰。題目分明。師與
0619c08: 李王論道次。因看牡丹。王命作頌。即曰。擁毳對芳叢。
0619c09: 由來趣不同。髮從今日白。花是去年紅。冶隨朝露。
0619c10: 馨香逐晚風。何須待零落。然後始知空。王聞開悟。師
0619c11: 有偈曰。幽鳥語如篁。柳搖金線長。雲歸山谷靜。風送
0619c12: 杏花香。永日蕭然坐。澄心萬慮忘。欲言言不及。林下
0619c13: 好商量。言百法明門。乃唯識綱宗也。
0619c14: 贊曰。
0619c15: 幼發玄機遍行尋訪
0619c16: 小乘根拋覺闍梨
0619c17: 惡冤家撞著琛和尚
0619c18: 安片石寸心內當機擊碎猶涉廉纖
0619c19: 露全身萬象中盡力扶持依然鹵
0619c20: 指二僧捲簾去得失未分明
0619c21: 勘童子求火來是非難定當
0619c22: 如篁語幽鳥山林意別是風標
0619c23: 擁毳對芳叢牡丹詩竊誰體樣
0619c24: 是曹源一滴水蟲禦木偶爾成文
0620a01: 問學人一卷經蠅鑽紙全無趣向
0620a02: 唯心唯識石頭城路列千差
0620a03: 無法無人通玄雲橫疊嶂
0620a04: 盡十方世界皎皎地無一絲頭。到者裏。百法明門
0620a05: 只宜抗。
0620a06: 天台韶國師
0620a07: 師諱德韶。嗣法眼。處州龍泉陳氏子。幼依龍歸寺得
0620a08: 度。十八受具。去謁龍牙。問。雄雄之尊。因甚麼親近不
0620a09: 得。牙曰。如火與火。師曰。忽遇水來又作麼生。牙曰。汝
0620a10: 不會我語。又問。天不蓋。地不載。此理如何。牙曰。合如
0620a11: 是。師不諭旨。再請誨。牙曰。道者。汝向後自會去。師後
0620a12: 於通玄澡浴。忽省。遂焚香望龍牙禮拜曰。當時若
0620a13: 說向我。今日決定罵也。見山。問。百匝千重是何人
0620a14: 境界。山曰。左搓芒繩縛鬼子。曰。不落古今。請師說。曰。
0620a15: 不說。曰。為甚不說。曰。箇中不辨有無。曰。師今善說。山
0620a16: 駭之。如是參五十四員知識。後謁法眼。眼一見。深器
0620a17: 之。師倦於參請。但隨眾而已巳。一日。眼上堂。僧問。如何
0620a18: 是曹源一滴水。眼曰。是曹源一滴水。師大悟於座下。
0620a19: 遂白眼。眼曰。汝向後當為國王所師。致祖道光大。吾
0620a20: 不如也。自是。諸方異唱。古今玄鍵。與之決擇。不留微
0620a21: 跡乾祐元年。忠懿王嗣位。遣使迎之。申弟子禮。示眾。
0620a22: 古聖方便猶若河沙。祖師道。非風幡動。仁者心動。斯
0620a23: 乃無上心印。至妙法門。我輩稱祖師門下客。合作麼
0620a24: 生會祖師意。若言風幡不動。汝心妄動。若言不撥風
0620b01: 幡。就風幡處通取。若言風幡動處是甚麼。若言附物
0620b02: 明心。不須認物。若言色即是空。若言非風幡動。應須
0620b03: 妙會。與祖師意旨了沒交涉。既不許如是會。諸上座
0620b04: 便合知悉。者裏悟去。何法門而不明。雖百千諸佛方
0620b05: 便。一時洞了。若不如此。設經塵劫。空自勞神。無有是
0620b06: 處。住通玄。有偈云。通玄頂。不是人間。心外無法。
0620b07: 滿目青山。眼聞。乃曰。只此一偈。可起吾宗。示眾。古人
0620b08: 道。若欠一法。不成法身。若剩一法。不成法身。若有一
0620b09: 法。不成法身。若無一法。不成法身。此是般若之真宗
0620b10: 也。又曰。夫一切問答。如針鋒相投。無絲毫參差。事無
0620b11: 不通。理無不備。良由一切語言。一切三昧。橫深淺。
0620b12: 隱顯去來。是諸佛實相門。只貴如今一時驗取。珍重。
0620b13: 又曰。言發非聲。色前不物。始會天下太平。大王長壽。
0620b14: 久立。僧問。古德道。登天不借梯。遍地無行路。如何是
0620b15: 登天不借梯。師曰。不遺絲髮地。曰。如何是遍地無行
0620b16: 路。師曰。適來向道什麼。問。法眼寶印。和尚親傳。未
0620b17: 審今日一會。分付何人。師曰。鼕鼕鼓。一頭打。兩頭鳴
0620b18: 問。古者道。敲打空鳴。石人木人齊應諾。六月
0620b19: 降雪落紛紛。此是如來大圓覺。如何是敲打空底
0620b20: 師曰。崑崙兒著鐵。打一棒行一步。曰。恁麼則石人
0620b21: 木人齊應諾。師曰。還聞麼。問。飲光持釋迦丈六衣。
0620b22: 在雞足山待彌勒下生。將丈六之衣。披千尺之身。應
0620b23: 量恰好。只如釋迦身長丈六。彌勒身長千尺。為復是
0620b24: 身解短耶。衣解長耶。師曰。汝會。明拂袖而出。師曰。
0620c01: 小兒子。山僧若答汝話不得。當有因果。汝若不是。吾
0620c02: 當見之。明歸七日嘔血。浮光和尚勸曰。汝速去懺悔
0620c03: 明至方丈。悲泣曰。願和尚慈悲。許某甲懺悔。曰。如人
0620c04: 倒地。因地而起。不曾教汝起倒。明又曰。若許某甲懺
0620c05: 悔。終身給侍。師為出語曰。佛佛道齊。宛爾高低。釋迦
0620c06: 彌勒。如印印泥。有傳天台教義寂者。乃螺溪是。屢言
0620c07: 于師。曰。智者之教。年紀遠。慮多散失。今新羅國其
0620c08: 本甚備。自非和尚慈力。其孰能致之乎。師聞于王。遣
0620c09: 使航海傳寫。備足而回。迄今盛行于世矣。
0620c10: 贊曰。
0620c11: 心法雙忘乾坤獨步
0620c12: 登天不借梯遍地無行路
0620c13: 機翻石火爍破石頭城
0620c14: 掌握龍泉笑出龍歸寺
0620c15: 天蓋地載苦龍牙疊將餿飯祭閑神
0620c16: 百匝千重被山左搓芒繩縛鬼子
0620c17: 去來隱顯明諸佛實相要且顢頇
0620c18: 欠剩有無說般若真宗不妨莽鹵
0620c19: 是曹源一滴水悟玄機將豌豆作真珠
0620c20: 指通玄滿目山起吾宗變甜瓜成苦瓠
0620c21: 祖師門下客辨風幡帶水拖泥
0620c22: 大王長壽人外聲色拋沙撒土
0620c23: 得法眼親傳寶印鞔皮鼓兩頭鳴
0620c24: 應木人敲打空崑崙兒著鐵
0621a01: 念南嶽天台教乘磨滅往新羅國繕寫歸
0621a02: 論釋迦彌勒身衣短長令興教僧嘔血去
0621a03: 諸方異唱。古今玄鍵。決擇不留蹤。不謬為一國之
0621a04: 師。名喧寰宇。
0621a05: 永明智覺禪師
0621a06: 師諱延壽。嗣韶國師。餘杭王氏子。自幼知敬佛乘。既
0621a07: 冠。不茄葷酒。日惟一食。持法華七行俱下。感羊跪
0621a08: 聽。年二十八。為華亭鎮將。屬翠巖參禪師遷止龍。
0621a09: 大闡玄化。師遂求出家。請于朝。文穆王從其志。禮參
0621a10: 為師。執勞供眾。身惟一布衲。後往天台天柱。九旬
0621a11: 習定。有烏類斥鷃巢于衣中。暨謁國師。一見深器
0621a12: 之。密授玄旨。仍謂師曰。汝與元帥有緣。他日大作佛
0621a13: 事。惜吾不及見耳。初住雪竇。上堂。雪竇者裏。迅瀑千
0621a14: 尋。不停纖粟。奇巖萬仞。無立足處。汝等諸人向甚麼
0621a15: 處進步。僧問。雪竇一徑。如何履踐。曰。步步寒華結。言
0621a16: 言徹底冰。又偈曰。孤猿落中巖月。野客吟殘半夜
0621a17: 燈。此景此時誰得意。白雲深處坐禪僧。建隆元年。忠懿
0621a18: 王請入靈隱。為第一世。明年。請住永明。為第二世。僧
0621a19: 問。如何是永明旨。曰。更添香著。曰。謝師指示。曰。且喜
0621a20: 沒交涉。有偈曰。欲識永明旨。門前一湖水。日照光明
0621a21: 生。風來波浪起。僧問。學人久在永明。為什麼不會永
0621a22: 明家風。曰。不會處會取。曰。不會處如何會。曰。牛胎生
0621a23: 象子。碧海起紅塵。師著宗鏡錄一百卷。播於海外。高
0621a24: 麗國王覽師言教。遣使書敘弟子禮。又遣僧三十
0621b01: 六人問道。皆承印記。前後歸本國。各化一方。以開寶
0621b02: 八年十二月二十六日示寂淨慈。塔于大慈山。
0621b03: 贊曰。
0621b04: 一出頭來風標別
0621b05: 華亭鎮將腰佩寶刀
0621b06: 依龍老僧身被布衲
0621b07: 誦法華七行俱下感群羊跪聽座隅
0621b08: 習大定三月方回有斥鷃巢栖衣
0621b09: 天台得片言悟旨念念幻緣空
0621b10: 乳指一路通玄步步寒花結
0621b11: 迅瀑千尋不停纖粟探水丈痕深
0621b12: 奇巖萬仞絕躋攀望崖心路絕
0621b13: 牛胎生象子垂示太分明
0621b15: 枕藜床喚回清夢野客吟殘半夜燈
0621b16: 倚蒲團坐斷白雲孤猿落中巖月
0621b17: 著宗鏡一百餘卷點成金
0621b18: 印高麗三十六僧證龜作鱉
0621b19: 潛行密用。佛眼亦難窺。真精進幢。慧日前百
0621b20: 世。光明燦發。
0621b21: 法眼至此三世。師雖印高麗三十六僧。然
0621b22: 傳燈不載名字．機緣。茲不及贅。
0621b23: 正宗讚終
0621b24: 小師　居涇　焚香拜手稽首謹書于乳。
