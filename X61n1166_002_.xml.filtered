0826a09: 
0826a10: 淨慈要語卷下
0826a11: 
0826a12: 鼓山涌泉寺沙門　元　述
0826a13: 戒殺生
0826a14: 殺生之戒佛家首重之此非佛家之私言也緣人
0826a15: 物之情所最愛者莫如生所最苦者莫如死故惡之
0826a16: 最太罪之最重者莫如殺又聞之天地之大德曰生
0826a17: 則知人之大惡曰殺生矣上帝好生則知上帝所惡
0826a18: 在殺生矣元善之長也則知殺生為惡之長矣仁人
0826a19: 心也則知殺生非人心矣殺戒可弗重歟且人既以
0826a20: 仁為心則量包空寧有痿痺之處機貫終始寧有
0826a21: 歇滅之時所謂天地萬物為一體者此心也此仁也
0826a22: 故儒家聖人致中和必極于天地位萬物育至誠盡
0826a23: 性必極于能盡物之性非迂也誕也一體之仁本如
0826a24: 是也一體之仁既本如是而聖人之治天下乃不免
0826b01: 于鮮食者何也則聖人之不得已巳也吾嘗考之佛經
0826b02: 矣劫初生民淳朴無偽故天生地肥及粳米以資其
0826b03: 日用厥後機心漸長則地肥及粳米俱弗生而民乃
0826b04: 艱食繇是饑火所逼殺機妄動以強凌弱以智凌愚
0826b05: 取禽獸而食之亦猶禽獸之相食而已巳然初計在塞
0826b06: 其饑餒卒乃貪其腥味日甚一日屠戮肆行聖人起
0826b07: 而哀之乃立禮以為之防曰仲春不許破巢毀卵矣
0826b08: 魚不盈尺不鬻矣祭必以禮有常供矣宴必以禮有
0826b09: 常數矣大夫無故不殺牛羊矣士無故不殺犬豕矣
0826b10: 此豈聖人之本意哉不能止其所趨聊以防其所濫
0826b11: 故曰此聖人之不得已巳也夫物之與我形軀雖隔知
0826b12: 覺實同貪生怖死與人何異今乃加彼無窮之極苦
0826b13: 資我一刻之微甘于情安乎于理當乎取彼至切之
0826b14: 身命享我閑泛之人情于情安乎于理當乎殺彼命
0826b15: 而冀延我之命殺彼身而冀養我之身殺彼父母妻
0826b16: 子而冀保我之父母妻子于情安乎于理當乎即不
0826b17: 待反己巳而推試思其生上刀砧活投湯鑊恐怖呼號
0826b18: 之狀疾痛怨恨之情可忍乎可食乎如以為可忍可
0826b19: 食則其心已巳非人心耳孟子曰君子見其生不忍見
0826b20: 其死聞其聲不忍食其肉豈姑息之私情哉至于輓
0826b21: 近之世尤有不忍言者世風薄惡競尚浮靡窮極口
0826b22: 腹之欲羅盡水陸之珍一之饌至殺生靈數百命
0826b23: 其尤可痛者居父母之喪飲酒食肉宛同吉宴所殺
0826b24: 生命尤為無數秪此一節遠違古聖之禮近犯
0826c01: 天朝之律外結怨恨之仇內滅仁孝之脙為儒乎非
0826c02: 儒乎為善乎非善乎每有規之者以世俗譏嫌為
0826c03: 辭夫不懼聖制不懼王法不懼不仁不孝之實惡而
0826c04: 獨懼世俗之浮議果何見哉果何見哉嗚呼凡愚之
0826c05: 民固宜隨俗而趨豪傑之士豈可習而弗察乎昔黃
0826c06: 山谷作頌曰我肉眾生肉形殊體不殊元同一種性
0826c07: 只是隔形軀苦惱從他受肥甘為我須莫教閻老判
0826c08: 自揣看何如戒殺之意斯頌盡之矣至于因果感應
0826c09: 之說理所必然決難逃避非獨佛經詳之史傳載之
0826c10: 即耳目聞昭然不誣但君子止惡非為畏罰為仁
0826c11: 豈為貪報不過自完其人心而已巳高明者幸鑒之。
0826c12: 戒溺女
0826c13: 嘗聞業海之中惟殺業為最重殺業之中惟殺人為
0826c14: 最重殺人之中惟父子相殺為最重殺子之中惟無
0826c15: 罪而殺為最重今世俗溺女正所謂殺無罪之子愆
0826c16: 之莫大者也而世俗恬不知怪視以為常不亦異乎
0826c17: 昔孟子謂今人乍見孺子將入井皆有惕愓惻隱之
0826c18: 心非納交于孺子之父母也非要譽于鄉黨朋友也
0826c19: 非惡其聲而然也直曰無惻隱之心非人也今舉女
0826c20: 而溺之是愛子不及鄰人之子矣不特此也獄中之
0826c21: 囚罪本當決刑官尚展轉于秋冬以延其須臾之生
0826c22: 今舉女而溺之是愛子不及罪死之囚矣不特此也
0826c23: 仁人惻隱之情無不遍滿即蠉飛蠕動尚不忍傷今
0826c24: 舉女而溺之是愛子不及蠉蠕之微矣不特此也凶
0827a01: 頑之極莫尚乎禽獸然聞猿因哀子而斷腸虎數回
0827a02: 頭而顧子其愛子之情豈有擇于男女哉今舉女而
0827a03: 溺之是愛子不及禽獸之仁矣為人父母而所為若
0827a04: 此姑勿論其明有償殺之條幽有絕嗣之報但觀其
0827a05: 纔離母胎即拋死所呼號不及痛苦無訴宛轉溪
0827a06: 之中路人不敢正視而為之父母者果可為乎不可
0827a07: 為乎嗚呼人之所以異于禽獸者以其有不忍人之
0827a08: 心也今忍心至此曾禽獸之不如又何以自命于天
0827a09: 地之間也吾嘗深求其故莫能自解將謂女仕他門
0827a10: 無關于代老承祧而溺之歟獨不曰生男而流蕩四
0827a11: 方其柰之何將謂省費奩貲而溺之歟獨不曰生男
0827a12: 而賭嫖傾家其柰之何將謂逆料不賢而溺之歟獨
0827a13: 不曰生男而敗辱家聲其柰之何將謂家貧難度而
0827a14: 溺之歟獨不曰生男而必衣必食其柰之何將謂無
0827a15: 男多女而溺之歟獨不曰受此冥報竟世無男其柰
0827a16: 之何揆厥所繇不過習殺為常仁心澌滅處流俗之
0827a17: 皆同欺王法之無舉徒便私家之計罔畏鬼神之誅
0827a18: 耳用是知為之女者其冤枉忿恨之情直當貫日而
0827a19: 飛霜為之父母者其乖戾不祥之氣必且遮宇而蔽
0827a20: 宙豈非造莫大之愆貽無窮之禍哉觸目傷心用茲
0827a21: 饒舌冀祈力改相勸回風倘見他人棄女曲為區處
0827a22: 全其生命未必非轉禍成祥之一機也。
0827a23: 勸放生
0827a24: 嘗聞之諸佛眾生一心也諸佛以眾生之愛而成其
0827b01: 慈故其慈最大眾生以諸佛之慈而封為愛故其愛
0827b02: 最深最深之愛靡不愛也而莫愛于護己巳命最大之
0827b03: 慈靡不慈也而莫慈于捄眾命是以古之君子樂于
0827b04: 放生者良以上體諸佛之大慈下滿眾生之深愛為
0827b05: 善之大孰過于是慨自殺機一啟慘毒廣行百計搜
0827b06: 羅千方掩取或緊閉籠檻之內或生懸刀之間膽
0827b07: 落魂飛母離子散口憤憤而誰告目盻盻而求援正
0827b08: 如擬決之囚逼近死門亦如安居之眾忽遭橫擄其
0827b09: 疾苦之狀哀怨之情為何如也所以諸佛于此苦戒
0827b10: 殺生廣勸放生捐我不堅之財贖彼至重之命或少
0827b11: 止一二或多至萬千使其易危為安臨死得活天高
0827b12: 海一任遨遊日暖風和同歸雖曰最小之施
0827b13: 實為莫大之德矣即毋論其或為未來諸佛或是多
0827b14: 生父母但知覺是同理必難忍亦無論其或獲報于
0827b15: 生前或受償于沒後但生機一觸情自難忘況當草
0827b16: 木之黃落尚戚然而生悲見雲霧之陰慘猶凄然而
0827b17: 失樂知真心必遍滿于十至仁直流貫于萬
0827b18: 豈有血氣之屬反無哀愍之誠哉唯願常行捄贖俾
0827b19: 仁之恒流廣喻朋儕使慈風之普被完滿本來之
0827b20: 心保全自己巳諸佛仰贊
0827b21: 皇仁之化默回殺運之機是謂為善最樂莫非太平
0827b22: 盛事請垂隻手毋攢雙眉。
0827b23: 戒殺辨疑
0827b24: 問物原非物生亦無生但須了心即是曲成萬物投
0827c01: 崖割肉尚屬有為贖蚌放螺不徒滋勞費耶。答曰
0827c02: 窮究至理雖何死而何生曲徇物情亦欣生而哀
0827c03: 死蓋以眾有即真無之域涉事即融理之門若執
0827c04: 無為而病有為則無為之談適資慳吝執無生而
0827c05: 訾放生則無生之說反助貪殘既噉肉無礙真修
0827c06: 豈放生反乖妙理即所謂投割肉則身執盡忘
0827c07: 餧虎飼鷹則悲心彌廣運悲心而有為之功斯著
0827c08: 祛身執而無生之旨冥符今則所重者己巳身所輕
0827c09: 者物命寶己巳命既宛爾貪生殺他身乃托無生死
0827c10: 斯又與于不仁之甚者也。
0827c11: 問經有言不生不滅是不生則不滅有生則有滅然
0827c12: 則殺生何礙也。答曰經言諸法空相本自不生亦
0827c13: 復不滅不生故常寂不滅故常照常寂常照名常
0827c14: 寂光此當人妙心也如何將至理之談翻成戲論
0827c15: 愚人謬說一至於此悲夫。
0827c16: 問物受定業既難逃殺何用放生。答曰有生同性怖
0827c17: 死同情倘以物命難迸理當烹亦謂人生無幾
0827c18: 便可誅夷耶彼獄中必殺之囚刑宮亦必展轉于
0827c19: 秋冬上臨危之病療者猶欲留連于朝夕此決
0827c20: 死而尚冀其生況便生而未必即死者乎。
0827c21: 問仁者當弘濟蒼生何事小慈微物。答曰事有弘微
0827c22: 心無鉅細捉象擒兔獅子之全力具存纖草喬林
0827c23: 一雨之普霑靡異心非大也豈嫌善小而不為心
0827c24: 非小也安見小善之非大必如子言則畜池無相
0828a01: 鄭之功而祝網豈王殷之略哉但貴善擴充耳。
0828a02: 問放生固為慈悲今不放豚鵝鴨而偏放魚鳥鰍
0828a03: 鱔何其不平等耶。答曰世間有二種畜生一者受
0828a04: 決定殺果如豚等是也二者受不定殺果如魚
0828a05: 鳥等是也定殺果不可救不定殺果乃可救是眾
0828a06: 生造業之有殊非慈之心不平等也。
0828a07: 問賓客宴享若不殺生則大逆人情必致譏嫌柰何。
0828a08: 答曰仲尼從下豈以違眾為嫌孟軻好辯不以人
0828a09: 譏為我守其是何妨人致其非況諸佛之正
0828a10: 智見萬劫之大利害者也世人之妄情見一時之
0828a11: 小得失者也若順眾生之妄情雖免一時之譏嫌
0828a12: 必受萬劫之大苦矣若順諸佛之正智雖不免一
0828a13: 時之譏嫌必獲萬劫之常樂矣佛訓不可違人言
0828a14: 何足恤是在智者擇之。
0828a15: 問魚蝦鰍鱔物命至微一日所殺不可勝計若殺此
0828a16: 有罪則人俱墮三途矣。答曰殺此而未墮三途者
0828a17: 有之以他善力強亦得暫免若善報既消淪墮
0828a18: 必矣且物類雖微皆有佛性殺一微命亦是殺一
0828a19: 佛子人多略其微而廣殺之殺盡數千之命未供
0828a20: 一飽之需令彼痛死甘我纔涎一餉之味萬劫之
0828a21: 冤如之何而可食也。
0828a22: 問持齋不食肉勝于放生。答曰佛所以教人持齋者
0828a23: 正欲人廣其慈悲之心也與樂之謂慈苦之謂
0828a24: 悲今持齋而不放生者與樂之謂何拔苦之謂何
0828b01: 雖不食肉亦名大破齋矣又佛有三聚淨戒一曰
0828b02: 攝律儀戒二曰攝善法戒三曰饒益有情戒今不
0828b03: 食肉是攝律儀戒也放生攝善法戒也教人戒殺
0828b04: 放生饒益有情戒也今不肯放生教人不須放生
0828b05: 亦名大破戒矣嗟夫我佛尚割身肉以貸鴿為佛
0828b06: 子者乃不能捨幻財以贖命豈有成佛之日哉。
0828b07: 問天主教云畜生之魂與人魂異人魂死後不滅畜
0828b08: 魂死後即滅故恣我宰殺無有罪報何如。曰血氣
0828b09: 之屬同本一性性本無二物豈殊人故飲食男女
0828b10: 之欲貪生怖死之情宛與人同特形因業感故異
0828b11: 耳豈可因其形異而謂魂有異也或曰人能推理
0828b12: 禽獸不能故知其魂與人異曰角端能言元龜現
0828b13: 兆神龍護法眾聞經彼皆畜生而聰明神力反
0828b14: 有人所不及者憑何而謂魂不如人而遽滅乎其
0828b15: 所以不能一一如人者則其黑業之障也且吾佛
0828b16: 戒殺不專論其滅否但觀其疾痛之苦情自難忍
0828b17: 即草木方長君子猶不忍折況血氣之屬哉為是
0828b18: 說者乃西洋魔鬼耶龢倡為邪說恣其吞噉之
0828b19: 而已巳。
0828b20: 問此方地多蔬菜可不殺生若生海邊塞小民日
0828b21: 以牛羊魚蝦為食何能禁之。答曰今生邊地下賤
0828b22: 者乃前生作惡不信三寶之報多造殺業定入三
0828b23: 途倘能知非他徙念佛懺悔庶免後殃若勢萬難
0828b24: 徙者但每日清晨禮佛念佛或持經願彼每日
0828c01: 所殺生命悉承佛力速得超生至誠哀切力行不
0828c02: 倦業報可消轉生當得善處矣。
0828c03: 問經言眾生食肉無非親屬觀者多駭而不信謂眾
0828c04: 生如是之多豈必所食皆親屬耶。答曰眾生從無
0828c05: 始來輪迴六道無有休息捨身受身遍滿大地何
0828c06: 一眾生而非親屬乎既皆親屬則今所食肉無非
0828c07: 親屬又何疑耶。
0828c08: 問人貴物賤殺一物命佛何極言其惡之大。答曰眾
0828c09: 生至重者生命世間最慘者殺戮故其惡為最大
0828c10: 且人起一念殺心熏入八識田中永為累劫輪迴
0828c11: 之種眾生被殺者起一念嗔恨之心熏入八識田
0828c12: 中永為累劫冤恨之種生生世世因緣會遇必相
0828c13: 報復楞嚴經云如於中間殺彼身命或食其肉經
0828c14: 微塵劫相食相誅譬如輪轉互為高下無有休息
0828c15: 嗚呼可不戒哉。
0828c16: 問天生禽獸所以養人也。答曰古人有言天豈為豺
0828c17: 狼生肉蚊蚋生人哉人物各隨業力強弱相食
0828c18: 相誅乃自為自受非天使之然也。
0828c19: 問殺六畜者是免其畜生之苦而使之超生為人也。
0828c20: 答曰此邪魔之言也畜生苦報未盡而遭殺者不
0828c21: 免再為畜生重受殺害之苦若其報盡不待殺而
0828c22: 自死矣如羊自瘴是也昔有人因婚姻多殺物
0828c23: 命病死入冥見羊等訴冤曰某等作惡墮畜生
0828c24: 趣受報未盡枉遭宰殺今不免再為畜生是使某
0829a01: 等重受刀砧之苦也其人大懼發願施金光明經
0829a02: 五千卷以資超生俄頃羊等皆空冥官舉手曰
0829a03: 眾冤得經力皆超生矣其人復甦如所願印經施
0829a04: 之出金光明經感應傳。
0829a05: 問眾生之類亦至廣矣今區區放得幾條鰍鱔幾百
0829a06: 螺蛤何足為慈悲乎。答曰蠢動含靈皆有佛性以
0829a07: 俗眼觀則至微之物以佛眼觀則同是佛子若救
0829a08: 一物命即是救一佛子十方諸佛悉皆隨喜又所
0829a09: 救眾生當死得活必大歡喜熏入八識田永為萬
0829a10: 劫歡喜之緣我起一念憐愍救護之心熏入八識
0829a11: 田永為萬劫慈悲之種雖止救一物命即具此二
0829a12: 種大功德況救多物命乎。
0829a13: 問若人皆不殺則禽獸充滿世間如豺狼虎豹之屬
0829a14: 暴猛尤甚人不殺彼彼將食人柰何教人不殺乎。
0829a15: 答曰佛言若人具慈心功德者一切刀兵水火不
0829a16: 能傷一切惡獸毒虫不能害惟天下之至慈故
0829a17: 能化天下之至暴昔漢光武時弘農多虎大守令
0829a18: 民設陷摻弓弩治之虎患尤甚及劉昆為太守
0829a19: 乃曰暴政之所致也令民填陷拆弓弩惟務行
0829a20: 仁政恤民虎遂相與渡江而去劉昆未為知道者
0829a21: 一念仁心遂能格虎何況學佛慈悲者乎良以人
0829a22: 為物之主若殘忍暴猛之人皆化為慈悲則毒害
0829a23: 暴猛之物亦皆化為麟鳳此感應必然之理但憂
0829a24: 人之不慈悲不憂物之不麟鳳也。
0829b01: 問凡血食之神祭之則得福不殺生何以為祭乎。答
0829b02: 曰佛言造善因則得福造殺因則得罪愚夫不務
0829b03: 作善但務殺生祭祀以徹福于神非惟不得福反
0829b04: 得罪矣況祀神者能具素饌為之誦經回向則神
0829b05: 與我俱獲善福何必殺生而後為祭乎。
0829b06: 問有意放生則是著相不殺不放一切無心方為合
0829b07: 道。答曰此是邪師之言佛家所謂無記空者也佛
0829b08: 教人發大願力救眾生苦若無大願力則一切利
0829b09: 眾生事皆不能成就矣昔寶文王敏仲七世不殺
0829b10: 亦好放生至敏仲有邪見者教之曰不殺不放付
0829b11: 之無心為妙不必著相敏仲生疑乃問法華禪師
0829b12: 即厲聲叱曰公大錯豈可落空見耶面前木頭皆
0829b13: 是無心著幾個木頭能救得苦眾生汝急懺悔邪
0829b14: 見之罪敏仲駭汙再發心放百萬命因歲饑遇蛤
0829b15: 蜊數十斛悉以粟易之誦經持投之中流夜夢
0829b16: 文殊菩薩現金色身慰諭之曰我憶往劫亦曾生
0829b17: 蛤蜊中但堅汝心救眾生苦敏仲大加信異乃著
0829b18: 勸世文。
0829b19: 問仁民而後愛物今不先務愛人乃先務愛物何也。
0829b20: 答曰仁民易愛物難能愛人而不愛物者有之未
0829b21: 有愛物而不愛人者也故華嚴菩薩云我尚不忍
0829b22: 與一蟻子作苦事何況人耶成湯推除網之心以
0829b23: 及人故仁覆天下昔中山王獵而生獲一麑御者
0829b24: 巴西憐而放之王怒逐巴西既而悟曰巴西尚不
0829c01: 忍於害麑其忍於害吾子乎舉以為太子傅及即
0829c02: 位用為相力行仁政一國大治孰謂愛物者不能
0829c03: 愛人也哉。
0829c04: 問布施貧窮及修橋作路此功德豈不勝于放幾百
0829c05: 禽魚鰍鱔耶。答曰因果各以類應布施得富饒報
0829c06: 不殺得長壽報縱饒廣修萬福若不斷殺生者後
0829c07: 世雖得富貴必短命夭折多諸疾病有福不能享
0829c08: 矣。
0829c09: 問佛言好殺者必受短命報今世或有好殺而長壽
0829c10: 者何也。答曰佛言善惡報應有二種一者果報今
0829c11: 生作善惡業來世受苦樂報也二者華報今生作
0829c12: 善惡業今生即受苦樂報也今或喜殺而長壽者
0829c13: 乃其前世福厚消拆未盡故暫免花報耳三途果
0829c14: 報詎能免哉。
0829c15: 問力行放生可以成佛否。答曰普賢行願品云若令
0829c16: 眾生歡喜則令一切如來歡喜何以故諸佛如來
0829c17: 以大悲心而為體故因於眾生而起大悲因於大
0829c18: 悲生菩提心因菩提心成等正覺眾生至愛者身
0829c19: 命諸佛至愛者眾生能救眾生身命則能成就諸
0829c20: 佛心如來因地為流水長者子救十千魚仍為說
0829c21: 法念佛魚皆生天長者子終成佛果故知放生因
0829c22: 緣必定成佛非其餘小善之所能比。
0829c23: 問世人修崇功德持齋事畢即殺生開齋還無損功
0829c24: 德否。答曰夫持齋者以慈悲之心為功德若故意
0830a01: 殺生開齋則是破壞慈心功德獲大罪報寒山子
0830a02: 詩云昨日方設齋今朝宰六畜一度造天堂百度
0830a03: 造地獄言其持齋善心未滿一分殺生惡業已巳滿
0830a04: 百分即佛經所謂情多想少流入毛群反受殺報
0830a05: 矣。
0830a06: 問佛言殺生食肉者必墮異類何以見其必然耶。答
0830a07: 曰華嚴經云一切唯心造故知念念悲智行願造
0830a08: 菩薩身念念持戒修善造人天身念念殺生食肉
0830a09: 造地獄餓鬼畜生身月令云黃入水化為蛤緣
0830a10: 其念念貪蛤為食故形隨心變不覺墮水化為蛤
0830a11: 矣此皆儒典可見之事內翰洪邁云親見殺者
0830a12: 臨終臥地為鳴古人謂至淫化為婦人至暴化
0830a13: 為虎程子謂親見村民化為虎自引虎入其家食
0830a14: 其古今此類甚多故知佛言信而有徵人與異
0830a15: 類本同佛性所以異於禽獸者特形與心而已巳若
0830a16: 人心無慈悲但能殺生食肉是真豺狼鵰鷙之具
0830a17: 人形者奚待後世見之哉。
0830a18: 問彼案頭肉非為我殺食之復有何罪。答曰縱非我
0830a19: 殺但食其肉則同其殺緣先德云一日持齋不食
0830a20: 肉則四天下人作殺業我皆無分如無人買肉則
0830a21: 屠者亦不殺矣屠者為殺因買者為殺緣因緣具
0830a22: 足方成殺業楞伽經云為利殺眾生以財網諸肉
0830a23: 二俱是惡業死墮喚獄律中尚不許比丘服皮
0830a24: 革絹帛等何況食肉乎但因緣有輕重故受報亦
0830b01: 有輕重如世間劫殺雖罪分首從其繫獄則一楞
0830b02: 嚴經云身心二途不服不食我說是人直解脫者。
0830b03: 問經中言一日持齋有六十萬歲糧復有五福一曰
0830b04: 少病二曰身安三曰少婬四曰少睡五曰生天識
0830b05: 宿命持齋一日至少而功德如此之多何也。答曰
0830b06: 佛言慈心功德最大一日持齋則一日皆慈心故
0830b07: 獲報至多況長齋乎華嚴經云觀一切眾生所種
0830b08: 種子甚微獲果甚大如春種一粒秋萬顆善惡
0830b09: 因果亦復如是故知起一念慈心為萬劫常樂之
0830b10: 福本況念念相續乎。
0830b11: 問放生贖命有財力者可為無財力者若何。答曰富
0830b12: 貴之人民心風俗所係一有舉動眾所樂從若能
0830b13: 廣行救贖大振慈風真可移風易俗若無財力固
0830b14: 難救贖生命但當常發大願廣行勸化或有不須
0830b15: 財贖者方便保全或見他人放生隨喜讚嘆其益
0830b16: 亦大矣。
0830b17: 殺生戒
0830b18: 宋吳興太守王襲之素不信佛好賓客惟事宰殺初
0830b19: 為晉西省郎中養雙於檻前夜忽夢口一
0830b20: 卷經取而看之皆說罪福報應之事明旦果見是
0830b21: 經因是永不宰殺。
0830b22: 唐何澤者容州人也攝廣州四會令養鴨千百
0830b23: 頭日加烹殺澤有一子愛護特甚一日將烹雙
0830b24: 湯以待沸忽其子似有鬼物撮置鑊中急出之
0830c01: 與雙俱爛矣。
0830c02: 唐王遵兄弟三人時疾甚宅有鵲巢旦夕翔鳴以
0830c03: 其喧喋兄弟共惡之及病差因羅鵲斷舌而放之
0830c04: 既而兄弟皆患口齒之疾百藥不愈家漸貧以至
0830c05: 行乞。
0830c06: 李紀好殺生善彈射其父知巴州日紀設網於廨圃
0830c07: 登樓伺之忽見群鴉觸網紀喜不及履徒跣赴之
0830c08: 為巨刺剌所傷聞空中語曰汝本遐壽今以殺生削
0830c09: 盡月餘果卒。
0830c10: 沛國有一士生三子年皆弱冠口但有聲而不能言
0830c11: 忽有人過門問曰汝試思之何以致之主人良久
0830c12: 謂曰昔燕巢中有三子母外出因以三薔刺剌飼之
0830c13: 既而皆死今實悔之曰是矣。
0830c14: 後漢楊寶年七歲至華山見一黃被傷為蟻所困
0830c15: 寶憐之收於巾箱採黃花飼之經旬始愈放去忽
0830c16: 一朝夢黃衣郎持二玉環贈寶謂曰俾爾世為三
0830c17: 公壽九十三後皆應。
0830c18: 梁時有一老嫗獨居織忽有虎突入舉足向嫗嫗
0830c19: 驚惶無措見虎若求救狀意其為刺剌所傷遂手把
0830c20: 其足以錐挑出之虎去月餘一囊來謝內有白
0830c21: 金數笏。
0830c22: 太和中光祿欲宰牛屠者操刀直前牛乃屈膝而
0830c23: 拜不肯起竟殺之俄而屠者忽狂走失常每日作
0830c24: 牛鳴食草少許身入泥水以頭觸物良久而死。
0831a01: 唐顯慶中西路側有店家新婦誕一兒月滿日親族
0831a02: 慶會欲殺一羊羊數向婦跪拜不以為意遂殺之
0831a03: 將肉就釜婦抱兒看忽釜破湯衝火直射母
0831a04: 子俱死。
0831a05: 淳初台州徑山路口有屠者趙倪家世宰豕為業
0831a06: 忽一夕夢豕千頭作人言云我輩被殺受盡痛苦
0831a07: 今汝罪業已巳盈可速去明日將起宰豕忽號發
0831a08: 狂死。
0831a09: 蜀民李紹好食犬前後殺犬甚眾常得一黑犬紹因
0831a10: 醉夜歸其犬號吠紹怒取斧擊犬有兒子自內出
0831a11: 斧正中其首立死犬走不知所行紹亦病作狗
0831a12: 死。
0831a13: 唐內侍徐可範性嗜驢以驢縻絆於一室迫以烈火
0831a14: 待其煩渴飲以五味汁然後取而為饌後從僖宗
0831a15: 幸蜀得疾每睡見驢啖其肉又喜床下布火以熱
0831a16: 油醋灌身未幾卒。
0831a17: 建康寄居趙監廟有羸疾或教之服鹿血則愈趙買
0831a18: 鹿三四頭日縛一枚以鐵管插入肉間取其血鹿
0831a19: 日受此苦趙後遍身生異瘡痒甚以竹管注沸湯
0831a20: 灌之兩月卒。
0831a21: 臨川東與有人入山得猿子歸母遂至其家此人縛
0831a22: 猿子於樹上以示之其母搏頰向人哀乞竟不能
0831a23: 放繫殺之猿母悲號而死剖視之腸皆斷未幾一
0831a24: 家疫死。
0831b01: 宋時一僧素無賴置黃精於枯井誘人入井以磨盤
0831b02: 覆之其人惶迫無計忽一狐臨井言君惟注視磨
0831b03: 盤孔可飛出吾昔為獵者所獲賴君贖命來報君
0831b04: 恩人用其言果出。
0831b05: 宋景平中東陽大水永康蔡喜夫避住南壟夜有大
0831b06: 鼠浮水而來伏喜夫奴床角奴愍而以飯飼之水
0831b07: 退喜夫返故居鼠以前捧青囊囊有大珠留置
0831b08: 奴床前而去。
0831b09: 隋候往齊國路見一蛇困於沙磧首有血出以杖挑
0831b10: 放水中而去後至蛇所蛇一珠向候候不敢取
0831b11: 夜夢踏一蛇驚覺乃得雙珠。
0831b12: 梁劉之亨仕南郡夢二人姓李詣之亨乞命之亨
0831b13: 不解其意既明有遺生鯉兩頭之亨曰必夢中所
0831b14: 感乃放之其夕夢二人來謝云當令君延壽一紀。
0831b15: 唐咸通中岳州有村人涸湖池取魚龜尤倍悉刳其
0831b16: 肉載板至江陵鬻之厚得金帛歸家忽遍身患瘡
0831b17: 楚痛難忍舉體投水中漸變作龜形經年肉腐死。
0831b18: 天寶八年當塗有人專取魚為業是秋得三頭
0831b19: 其子去頭及皮燃火將之反顧皆化為蛇
0831b20: 而去其子遂病明日死一家七人皆相繼死盡。
0831b21: 秀州人好食乾鰍有陳五者所貨最佳人競往市後
0831b22: 得疾躑躅床上痛旬日遍體潰爛其妻乃言夫存
0831b23: 日製鰍之法甚慘今其疾宛然如鰍死時云。
0831b24: 唐李詹平生廣求滋味每食鱉緘其足暴于烈日
0831c02: 力仆地云群鱉索我甚急遂卒頃之詹膳夫亦卒。
0831c03: 湖州醫者沙助教之母嗜食蟹所殺無數紹興十七
0831c04: 年死有十歲孫忽見媼破門外遍體流血語孫曰
0831c05: 我坐食蟹今驅入蟹山受報可為我印生神章焚
0831c06: 之言訖不見。
0831c07: 宋建業有婦人背生一瘤大如斗中有物如繭甚眾
0831c08: 行即有聲不勝痛行乞于市自言一生最好養蚕
0831c09: 因與娣姒輩分養竊取其繭一囊焚之頃之背患
0831c10: 瘡漸成此數年潰而死。
0831c11: 唐雍州陸孝政為隰州府佐性躁多所殘害府內先
0831c12: 有蜜蜂一龕分飛聚南樹上孝政遣人移就別龕
0831c13: 蜂未去孝政怒命以湯沃死明年忽有一蜂螫其
0831c14: 舌紅腫塞口死。
0831c15: 蜀郡大慈寺律師修準性甚褊躁庭前植竹多蟻子
0831c16: 緣欄檻上準怒伐去竹盡取蟻子棄火中後
0831c17: 忽患瘡遍體面醫者曰蟻漏瘡不可醫後竟死。
0831c18: 蜀郡金華寺法師秀榮院內多松柏生毛蟲無數榮
0831c19: 怒使人掃除雜以柴置烈日中曬死經月餘暴
0831c20: 卒忽有萬萬虫咂噬其身而去。
0831c21: 唐文宗嗜蛤一日有蛤擘不開者帝自擘之中有觀
0831c22: 音像帝驚異召惟政禪師問之對曰啟陛下信心
0831c23: 耳經云應以菩薩身得度者即現菩薩身而為說
0831c24: 法帝曰菩薩身見矣未聞說法師曰陛下信否帝
0832a01: 曰豈敢不信師曰為陛下說法竟帝大悅遂不食
0832a03: 淨慈要語卷下終
0832a04: 
0832a05: No. 1166-D
0832a06:  淨慈要語
0832a07: 
0832a08: 淨慈名藍
0832a09: 聞谷大師飛錫建州時所建其接引緇素首以淨慈
0832a10: 設化且屬
0832a11: 永覺大師撰要語二萬餘言以廣法乳纘
0832a12: 雲棲大師之徽猷也
0832a13: 雲棲大師八軾正軌範我四眾而兩服首路肇始二
0832a14: 門敷施激揚多歷年所故大江以南家喻戶曉相
0832a15: 習成風為益豈淺哉近年欃槍未靖秦楚之間
0832a16: 烽燹晝黑燐火宵青而江南獨荷
0832a17: 皇仁窮蔀舉安鳴鏑絕警倘亦有法化幽贊之力歟
0832a18: 茲者
0832a19: 永覺大師移錫真寂紹吾
0832a20: 聞師法輪流雲聲於藏海梵網於旃林松麈再揮
0832a21: 法雷繼震將八紘七眾同躋於清淨仁壽之域矣
0832a22: 謹先梓布聊示權輿。
0832a23: 崇禎丁丑修褉後三日當湖學人馮洪業拜手識
