0007a01: 一揆禪師像贊
0007a02: 
0007a03: 
0007a04: 
0007a05: 
0007a06: 
0007a07: 
0007a08: 
0007a09: 
0007a10: 
0007a11: 
0007a12: 
0007a13: 
0007a14: 
0007a15: 
0007a16: 
0007a17: 參同一揆禪師語錄序
0007a18: 古德云只貴子見地不貴子操履此
0007a19: 極則語也蓋自威音以後迄于盡未
0007a20: 來際未有舍見地而談禪道者其如
0007a21: 錯會者率以半青不黃承虛接響妄
0007a22: 謂一切不礙菩提苦哉茲見參固尼
0007b01: 一揆禪師語錄深嘆其為乘願之菩
0007b02: 薩也師為石車和尚的孫祗園大德
0007b03: 法嗣向知其履踐超卓不愧古人而
0007b04: 其說法又單提向上絕去廉纖如此
0007b05: 豈非所謂行解相應者乎真末法之
0007b06: 光明幢矣良由師既得法後復參請
0007b07: 于木老人古南和尚不肯自足其徹
0007b08: 法源底宜哉今參同已成叢席法子
0007b09: 多得人余與師之兄子麟氏交最久
0007b10: 故知之深輒弁數言于語錄之首以
0007b11: 見今日固有末山妙總其人者云爾。
0007b12: 時
0007b13: 康熙庚申歲次孟春月
0007b14: 　約菴道人施博敬序
0007b15: 
0007b16: 
0007b17: 
0007b18: 
0007c01: 參同一揆禪師語錄
0007c02: 嗣法門人　普明編刊　明俊記錄
0007c03: 
0007c04: 示眾
0007c05: 七夕檀越供斗請師示眾云檀越登范李居士夙具
0007c06: 靈根素培智種作功德事普眾霑恩特塑斗君請琛
0007c07: 上座安位且道如何祝讚面南看北斗薰風自南來
0007c08: 薦得其中意頂門眼自開檀越興慈念蓮邦長寶臺
0007c09: 七星常送福九曜盡除災作麼生是應時及節句喝
0007c10: 一喝云今日是七夕何用巧安排。
0007c11: 般若禪院打七師示眾云今日檀越董夫人設齋供
0007c12: 眾監院仝眾職事堅請開示琛上座不敢囊藏被蓋
0007c13: 未免借檀越無盡之光續先法兄未了之案若據正
0007c14: 眼觀來也是缽盂安柄這箇般若院子十餘年來宗
0007c15: 鏡高懸不意我先法兄移化他方翛然長往而今法
0007c16: 道寥寥印心監院願力洪深欲報前人一生苦志盡
0007c17: 力撐持逆水舟隻手扶起剎竿子為眾竭力請琛上
0007c18: 座到此作箇坐禪底樣子琛上座別無長處秪要與
0007c19: 諸人解黏去縛拔楔抽柚釘人人鼻孔撩天箇箇腳跟
0007c20: 立地一切處透得過見得徹不被境緣所轉不被言
0007c21: 語所滯須知各各自有本地風光不假他人著力解
0007c22: 脫門八字打開正法眼當陽顯示秪如把斷要津不
0007c23: 通凡聖諸人畢竟從甚麼處入琛上座不惜眉毛通
0007c24: 箇消息豎拂子云見麼擊一下云聞麼既是聞見分
0007c25: 明且如何是徹證一句擲拂云絲綸拋向清波裏且
0007c26: 待鯨鯢上釣來拽拄杖歸方丈。
0007c27: 重陽示眾師云德越禪人歷然上座辦趙州茶雲門
0007c28: 餅與眾兄弟結般若緣眾中還有知味者麼若無琛
0007c29: 上座為汝諸人道破去也風颯颯雨霏霏應時及節
0007c30: 饑則食冷添衣爾我共知拈起也全彰妙用放下也
0008a01: 迥絕離金風黃葉墮脫體露真機禪家不用茱萸
0008a02: 酒一盞清茶釋眾疑復舉趙州和尚見有人參便云
0008a03: 喫茶去且道意旨如何良久云趙州老漢布箇縵天
0008a04: 網子只待無面目漢撞人琛上座則不然棋逢敵手
0008a05: 琴遇知音雖然汝等諸人還知趙州老漢婆心麼卓
0008a06: 拄杖云參。
0008a07: 示眾吾宗無語句亦無一法與人衲僧分上本無說
0008a08: 長道短但是今晚普茶若道施主設底又是監院來
0008a09: 請若道監院設底又是施主所供此意作麼生會諸
0008a10: 人若緇素得出拈餅剝果酬恩有分其或未然一隊
0008a11: 盡是德山羅漢昔有僧問疏山如何是冬來意山云
0008a12: 京師出大黃若有人問琛上座如何是冬來意即向
0008a13: 道朔風凜凜撲入寒大眾明日立冬了且如何是冬
0008a14: 來意眾無語師云山僧有箇頌子與諸人說月色朦
0008a15: 朧樹影微冬來消息少人知疏山一句分明道劈面
0008a16: 提持不識渠識得渠釋迦彌勒盡皈依且道承誰恩
0008a17: 力驀拈拄杖云惟有這條拄杖子東土西天不受拘
0008a18: 解制示眾孤掌不浪鳴獨樹不成林建法幢立宗旨
0008a19: 須要大家著力今日解開布袋口放出水牯牛一任
0008a20: 東行西行切忌犯他苗稼若論辦道之功本無結解
0008a21: 茲因末法澆漓多諸識見操履日微偷心不死所以
0008a22: 三七日畫地為牢無繩自縛我也無奇言妙句搜索
0008a23: 枯腸只要汝等將無量劫來攀緣妄想得失是非一
0008a24: 齊放下惟以生死二字帖在額前結也如是解也如
0008a25: 是聚也如是散也如是不分動靜去來不辨冷暖飢
0008a26: 渴拚這一生不著若不明白決定不休能具如是大
0008a27: 志自然有到家時節琛上座與眾在此一期攪擾無
0008a28: 以相酬欲與諸人索些飯錢償還空王庫內有麼有
0008a29: 麼眾無語師卓拄杖云和盤托出無人會分付東風
0008a30: 自主張。
0008b01: 示眾汝等諸人欲明生死大事特來相依貧道求出
0008b02: 世因直須拚命一番雖則眾中也有久參者也有初
0008b03: 進者蓋為生死心不切提起則有不提則無念話頭
0008b04: 過時所以不能透悟而今不要你們操持常住錢糧
0008b05: 又不要你們外邊攀緣涉世只要你將箇一歸何處
0008b06: 晝參夜參無論閒忙動靜無論逆順喜怒遇飯喫飯
0008b07: 遇茶喫茶孜孜汲汲切切拳拳如鐵橛子相似稍有
0008b08: 雜念起時即舉本參話頭如金剛王寶劍直下看這
0008b09: 雜念從何處起咬定牙根豎起脊梁工夫自然成片
0008b10: 參到不舉自舉不提自提胸次中覺得氣氣悶悶推
0008b11: 之不去蕩之不散此際工夫再不可放手亦不可執
0008b12: 著坐相如若睡魔起時便下單抖擻精神向本參上
0008b13: 追究急切提撕一回睡魔自然退矣自要發箇勇猛
0008b14: 千期萬期以悟為期若能如是恒常不怠那怕甕中
0008b15: 走卻鱉此事亦不得性急你看古人動經十年二十
0008b16: 年揩磨得一點氣息也無所以得到這般田地今人
0008b17: 切忌草草光陰易過時不待人各自努力葛藤未盡
0008b18: 更說一偈話頭提起利如鋒犯者從教絕影蹤劣性
0008b19: 初調頻著力牧童鞭策莫相容。
0008b20: 警眾既為如來弟子圓頂方袍必要立向上志發堅
0008b21: 固心莫辜負佛祖建立垂慈之德莫辜負國王外護
0008b22: 水土之恩莫辜負父母師長養育剃度之情莫辜負
0008b23: 自己已辭親割愛出家之志莫虛消信施莫虛度光陰
0008b24: 無常老病不與人期轉眼便是來生莫被閻羅老子
0008b25: 索你飯錢縱有親爺親娘救你不得縱有相契善友
0008b26: 替你不回閻羅王不怕你口尖舌快牽入六道四生
0008b27: 悔之晚矣所以古云此身不向今生度更向何生度
0008b28: 此身何不趁此色力強健四大安康猛烈一番討箇
0008b29: 明曰今幸處閒居靜室明淨僧堂粥飯不缺茶湯穩
0008b30: 便汝等若不做工夫真為下劣愚癡漢矣二六時中
0008c01: 將箇話頭頓在面前豎起脊梁開著兩眼如貓捕鼠
0008c02: 不容走作念茲在茲默默參究須瓣一片恒常不退
0008c03: 之志晝夜無間逆順一如汝等秖為看得生死事輕
0008c04: 所以被無明煩惱雜念分飛障閉悟門或昏沉散亂
0008c05: 攪作一團或有頭無尾中道而止或參到無滋味處
0008c06: 便要丟手此乃參禪人最忌之病若能依我說話自
0008c07: 然有發明日子珍重。
0008c08: 圓通大士開光師云世間一切有為無不皆從願力
0008c09: 而生這段公案乃義公法兄夢感發心多緣時節不
0008c10: 至面目未彰故爾擔閣至今若非諸檀護出手相扶
0008c11: 妙莊嚴相焉能成就然而大象無形云何有相正是
0008c12: 月臨千澗花發陽春菩薩三十二應無剎不現身善
0008c13: 財五十三參有緣方住足今日伏獅院裏大士降生
0008c14: 了也且道有何祥瑞豎拂云大眾見麼大士在山僧
0008c15: 拂子頭上現百千三昧而為說法且道說什麼法不
0008c16: 見一法即如來是則名為觀自在以是因緣我先法
0008c17: 兄了其宿願常寂光中得大自在十方信施發菩提
0008c18: 心各霑法味得大自在現前大眾耳觀目聽徹證圓
0008c19: 通得大自在且如何是自在一句以拂子點云點出
0008c20: 寶光千古秀雍雍法相啟圓通。
0008c21: 除夕示眾師云古人烹露地白牛與眾分歲山僧想
0008c22: 一回不必不必露地白牛眾兄弟各各自有何用醉
0008c23: 後添盃參同今年新建齋堂不免將箇新字與眾說
0008c24: 說且道新箇甚麼家家戶戶鑼鼓震天貼一副新門
0008c25: 對換一套新衣帽自謂外面簇簇齊新卻不曉內中
0008c26: 無明知見惡辣餕酸依舊總不顧著惟我道人家明
0008c27: 明歷歷一切平常也無新衣新帽也不換舊裝新但
0008c28: 把一年三百六十日從頭記取一遍莫有臭糟甕不
0008c29: 曾洗淨莫有陳年宿債未曾償還莫有母胎裏帶的
0008c30: 習氣未除莫有無始以來業根未拔一向灰灰頹頹
0009a01: 懈怠過了逗到臘月三十日畢竟要樁樁檢過不可
0009a02: 留一毫污于心田切須盡底掀翻通新換一副勇猛
0009a03: 利智提起本參話頭日日新又日新只管如斯進步
0009a04: 方是斬新一句如何得應箇時節去參同院裏起樓
0009a05: 臺如把青蓮石上栽爆竹聲中殘臘去梅花香裏送
0009a06: 春來珍重歸堂。
0009a07: 乙卯冬檀越請師復住伏獅陞座拈香云此一瓣香
0009a08: 花開金栗果結梅溪昔年蕩盡家私今日眾前拔本
0009a09: 爇向爐中端為供養前住伏獅上祗下園先老和尚
0009a10: 用酬法乳之恩斂衣就坐乃云九年辭退歸林下豈
0009a11: 肯重來作主人秖為靈山舊公案當陽拈出辨諸人
0009a12: 莫有傍不甘者出眾相見良久云其或未然細與諸
0009a13: 人道破去聖時遙魔強法弱所以琛上座一生效古
0009a14: 風規不與時人鬥勝正好衲被蒙頭杜門養拙不意
0009a15: 潯溪梅里檀越護法深念祖庭聲墜列派分疆法道
0009a16: 異端豈能坐視再三堅請復住伏獅琛上座勉遵台
0009a17: 命即得應箇時節不過列職安眾嚴整一番然而衲
0009a18: 僧家作用貴乎德性仁慈履踐真實精持戒行敬守
0009a19: 清規心同杲日之明志若冰霜之冷庶是法門當家
0009a20: 種草堪與佛祖血脈貫通且道恁麼人行恁麼事震
0009a21: 威一喝云吼斷群狐蹤影絕禪林從此清如鏡分付
0009a22: 西堂與副寺隨緣住止遵其令卓拄杖下座。
0009a23: 釋迦文佛開光在初西堂請小參師云如來紫磨金
0009a24: 色之身天下名藍古剎若大若小庵寺阿誰不供養
0009a25: 者豈特參同啟模作樣有何奇異過人秖緣末法時
0009a26: 輩善觀世尊旃檀之妙相不向世尊血脈上流通然
0009a27: 而琛上座造殿塑佛實不為鬧熱門庭欲令諸仁者
0009a28: 閒忙動靜之中薦取拈華之旨觸目遇緣悟佛知見
0009a29: 山僧雖則立願數載獨掌豈得浪鳴幸蒙郡縣縉紳
0009a30: 護法城郭檀越士民各庵法弟兄輩布法財于無盡
0009b01: 寶藏種靈苗于劫外心田共手相扶圓成聖像今日
0009b02: 釋迦老子降誕王宮指天指地周行目顧忒煞賣盡
0009b03: 風流既是未出母胎度人已畢說法四十九年也是
0009b04: 重添註腳末後靈山會上拈華示眾只因老不歇心
0009b05: 彼時百萬人天罔測惟迦葉頭陀破顏微笑從此葛
0009b06: 藤蔓起累及西天四七東土二三歷代老古錐祖祖
0009b07: 相傳至南嶽下第三十七世琛上座有恩難報有屈
0009b08: 無伸不免將箇現成公案當陽剖露一上也要大家
0009b09: 知得顧視左右云大眾且道世尊拈華與山僧豎拂
0009b10: 是同是別於此透遢者不妨隨處作主遇緣即宗行
0009b11: 也得住也得收也得放也得其或未然更聽一偈昔
0009b12: 日靈山今亦然追風良驥猛加鞭人人具有摩醯眼
0009b13: 照破乾坤萬古傳以拂子指云點。
0009b14: 偈
0009b15: 哭本師祗老和尚
0009b16: 折心磨琢幾春秋午夢驚殘淚未收嘆息離師何太
0009b17: 早家私蕩盡不知愁
0009b18: 幾見青黃不事師子規啼遍落花枝傷心愁聽三回
0009b19: 喚靜掩柴扉風雨時
0009b20: 寄義公法兄次前韻
0009b21: 祖庭高峻淨如秋萬象森羅一句收春至自然花發
0009b22: 錦馨香遍界復何愁
0009b23: 續焰燈光不異師禪林鬱鬱長新枝門庭重整全君
0009b24: 力正是拋綸擲釣時
0009b25: 辭梅溪諸護法
0009b26: 自脫巾瓶隱碧溪埋名誓不出幽居禪宗說法如雲
0009b27: 疊祖印高懸別請提入理深談君自會涉言形筆眼
0009b28: 中翳當陽一句無私語千古昭然豈再移
0009b29: 頌青草池塘處處蛙四首
0009b30: 驀將一問驗來由祖意明明百草頭逼塞太虛充八
0009c01: 安身何處不風流
0009c02: 體露真機正令開謾隨聲色亂胡猜縱饒說得天花
0009c03: 墜也是拖泥帶水來
0009c04: 問著池塘意已巳深聲聲那箇是知音而今舉起當年
0009c05: 事依舊絃歌調轉新
0009c06: 一段真風絕覆藏晴空皎月映池塘要知聞見非他
0009c07: 物倒用橫拈總不妨
0009c08: 輓義公法兄
0009c09: 夢覺含悲聽曉鐘空彈血淚染丹楓追思共唱無生
0009c10: 曲何意風吹別調中
0009c11: 禁足
0009c12: 九旬收足且偷閒欲了殘經對月看有耳不聞塵俗
0009c13: 事薰風透戶憶高賢
0009c14: 自愧才疏遯古溪抱痾終日掩雙扉藤蘿密密無人
0009c15: 到林鳥時談向上機
0009c16: 冷看浪走法門衰畫地為牢自活埋倏忽夏回秋又
0009c17: 杪剛剛學得一癡呆
0009c18: 題鏡
0009c19: 相逢覿面觸人惺箇裏無私物物親我愛秋波清徹
0009c20: 底胡來漢現不留情
0009c21: 金粟受具大蓮聽和尚贈偈次韻二首附原韻
0009c22: 衣到曹溪便不傳亦無實法為人宣伏獅門下
0009c23: 能翻擲一任袈裟覆大千。
0009c24: 霜寒雪冷不知年千里神駒更著鞭金粟山頭
0009c25: 重勘過宗風戒月自孤圓。
0009c26: 袈裟誰是得真傳今日當陽不用宣九十九峰環寶
0009c27: 座禹門三級浪滔天
0009c28: 冷淡平懷不記年任他閒臥懶施鞭祖翁田地何勞
0009c29: 問到處風光得自便
0009c30: 禮金粟弘覺老和尚御筆像讚
0010a01: 御筆親將妙相圖瞻之誰不骨毛蘇三生道德鳴千
0010a02: 古萬善風規化五湖金粟令行家國振玉街閒步杖
0010a03: 藜扶法堂濟濟多龍象祖席重光啟範模
0010a04: 史王育子立蓮辦像讚幼名興孫
0010a05: 興孫興孫一葉翩翩浪裏行莫道嬰兒無箇事母胎
0010a06: 未出度群生咄識得浪平元是水何須傳上巧舟青
0010a07: 李貞女讚
0010a08: 南州有李種性天然歲寒松柏火裏青蓮表我同儔
0010a09: 清節可宣徐姬繼武龐女比肩羨羡兮慕兮深閨沒齒
0010a10: 欽兮即兮事親克己靈鳥啣丹孝感有幾激揚貞風
0010a11: 光我梓里
0010a12: 奠義公禪師
0010a13: 惟我法兄和尚一生行履孤硬七載繼席伏獅逆順
0010a14: 艱辛無量應用人天莫測臨機佛祖不讓現前若僧
0010a15: 若俗咸謂法門榜樣須彌峰頂駕鐵舟燈籠露柱齊
0010a16: 聲唱同條悲痛無可伸聊以瓣香為供養
0010a17: 重陽示眾
0010a18: 霧鎖煙雲迷宇宙須防路滑莫登高連朝風雨惺惺
0010a19: 著黃菊閒閒笑汝曹
0010a20: 贈圓明徹圓上人
0010a21: 偶來乞化寓圓明面面相看舊主人參透威音一著
0010a22: 子冰輪徹照臥閒身
0010a23: 贈瑞宗上人持缽
0010a24: 持缽街頭效古風心心無間絕遍中穿廊入市承渠
0010a25: 力舊令新行是瑞宗
0010a26: 贈種福菴德如上人持缽
0010a27: 種德幽深福自全赤心無倦爾為先從茲識得通津
0010a28: 路萬里程途指顧間
0010a29: 托缽回警眾
0010a30: 黏霜帶霧不辭勞北往南來暮與朝秖為日餐無米
0010b01: 飯閒名落遍有人嘲凎圈栗棘君須透玉粒香羹豈
0010b02: 易消得箇知音密啟意呈橈舞棹共逍遙
0010b03: 和禪坐偈五首步原韻
0010b04: 打破重關隨處安無心于物更瀟然閒來危坐松陰
0010b05: 下漸看蟾蜍東上懸
0010b06: 假饒說法墜天華擬議尋思被物遮觸境遇緣無不
0010b07: 是敲空取髓作生涯
0010b08: 浩浩談玄疊似雲相逢難得箇知音紅爐突出超凡
0010b09: 志宿有天機轉法輪
0010b10: 勞生汩汩恣貪嗔頓發心花大地春烹雪煮茶消白
0010b11: 晝胸懷廓徹若冰輪
0010b12: 輕舟帶月水生花菡萏花開暗度香聞見覺知無別
0010b13: 法頭陀嬾散髮垂長
0010b14: 遠眺勝音禪院樓成占此以贈
0010b15: 高插層樓迥碧天疏梅翠竹繞空檐相看覿面無回
0010b16: 互源遠流長作渡船
0010b17: 湘南湘北本同源出入相逢絕正偏月滿樓頭人境
0010b18: 靜光吞萬象照無邊
0010b19: 壽明覺孫老夫人七袟自武林歸
0010b20: 覷破繁華二十年諸緣懶涉愛逃禪滿庭芳桂新枝
0010b21: 發半閣幽蘭擁壽筵般若會中趨進步菩提樹下悟
0010b22: 單傳千嵒繞遍心花現山海同庚陸地仙
0010b23: 徐居士過訪不值留偈附原韻
0010b24: 後聖前賢元不二伏獅金栗總難分從看大地
0010b25: 霑靈雨誰識青天無片雲。
0010b26: 不須相見已知君一句當陽賓主分遁跡深林惟養
0010b27: 拙冷看世事若行雲
0010b28: 既到家鄉罷問程管教玉石切須分雖然具隻超方
0010b29: 眼莫認黃花當白雲
0010b30: 徐居士禮義公禪師龕留偈附原韻
0010c01: 囫圇無縫沒當中八幅花旛面面同相見不勞
0010c02: 知客請一聲梧葉落秋空。
0010c03: 兩頭坐斷莫居中雲月溪山本是同擬欲尋蹤早已
0010c04: 錯清光燦爛正當空
0010c05: 雲龕寂寂素幃中面目全彰千里同三載影空消息
0010c06: 斷遺風吹遍滿虛空
0010c07: 癸卯除夕立惺元監院示偈
0010c08: 傾心盡力且支撐護惜元初祖道場但向無中生箇
0010c09: 有須教斷處意還常今宵說與諸人聽明日行藏爾
0010c10: 自詳累德修身為本務遇緣渾不假思量
0010c11: 贈洞雲禪友
0010c12: 古院堂堂一整新洞雲深鎖有知音焚香默坐君相
0010c13: 委無舌人傳語最親
0010c14: 乙巳歲朝立為一監院示偈
0010c15: 秪為一事大因緣不惜疲勞立志堅聊借幻軀施幻
0010c16: 法須將真實繼真傳打開自己摩尼藏把定祖翁般
0010c17: 若船元旦揮毫無別語身心托出與龍天
0010c18: 壽超明上人六十
0010c19: 龐老家風到處便紅塵堆裏若青蓮驀然識得蟠桃
0010c20: 熱花甲何堪計大年
0010c21: 贈在初上座拄杖
0010c22: 德山以此驗人究竟阿誰受屈拈起縱奪自由把住
0010c23: 群英莫測為因知痛者希未肯等閒便擲而今敵手
0010c24: 相逢領取三遭六十
0010c25: 贈大隱道兄次福嚴韻
0010c26: 諸緣頓息露全真百尺竿頭解轉身大地掀翻施妙
0010c27: 用虛空打破果奇新天生道種多靈異宿佩如來無
0010c28: 價珍覷透繁華超物外依然不改舊時人
0010c29: 參謁雄聖惟極和尚不值有懷
0010c30: 三度參求不見師聆音未卜在何時幾回燕語添惆
0011a01: 悵數轉鶯啼動所思彼亦道豐留錫早我因德尟遇
0011a02: 緣遲傀無一法堪憑據幸有東風獨自知
0011a03: 夢中觸著難接後人不覺嗟嘆吟醒
0011a04: 老漢無端沒主張生蛇活逼要承當傷慚妄受龜毛
0011a05: 拂繼後渾如六月霜
0011a06: 步原韻
0011a07: 沒絃琴不落宮商調轉新二十餘年空裏覓瞻風撥
0011a08: 草少知音
0011a09: 破茅菴兩扇柴扉不用關翠竹老梅真我友白雲堆
0011a10: 裏露青山
0011a11: 朽木舟把定風帆泛逆流野塘謾唱無生曲且向清
0011a12: 波再下鉤
0011a13: 破衲襖零零落落無人要脫下方知棒底恩夜半日
0011a14: 輪當午照
0011a15: 大潮登金栗次韻
0011a16: 百川潮納海門關衝浪鯨鯢踴躍間慧日高懸光祖
0011a17: 道法雲彌布潤家山綸音睿旨曾無繫御苑留恩豈
0011a18: 等閒座側親聆猶在耳物情霑澤已忘還
0011a19: 賀伏獅普聞法兄七旬大誕
0011a20: 慈風久已巳播梅溪高隱精藍不露機道啟從心獅踞
0011a21: 伏法弘祖席象龍齊緣疏嬾洽時人意德厚嘗懷古
0011a22: 聖儀欲慶無疆同萬壽蟠桃結後有蓄薇
0011a23: 壽一音法兄七袟
0011a24: 半偈留箋祝大椿百花如錦降全身鶴翹松頂沖霄
0011a25: 漢桃放蓬萊隔遠津道振當湖尊齒德聲傳寰宇喜
0011a26: 從心兄之重法標千古三十年來金石貞
0011a27: 嘉禾故鄉菴秋海棠枝上亞出一花狀如芙蓉人
0011a28: 皆異之索偈和贈原韻君家何故弄神通脫體新
0011a29: 粧別樣容深究離名離相處覺花三昧現其中。
0011a30: 和二絕
0011b01: 心華現處證圓通顯異呈奇總不容踏得故鄉田地
0011b02: 穩乾坤別在一壺中
0011b03: 花殊葉異卻同根現出淆訛辨主賓幸有東君親折
0011b04: 取拈來隨處示天人
0011b05: 善護一音法兄新建山門
0011b06: 法幢高豎已多年閃電之機孰敢前撥轉門庭添瑞
0011b07: 色千溪萬派自歸源
0011b08: 久闊有懷
0011b09: 匆匆話別久經年喜我同條不老仙善護一生承願
0011b10: 力清標千古遞相傳
0011b11: 贈白雲菴道融禪師建佛殿并樓
0011b12: 白雲堆裏建樓臺露柱燈籠笑滿腮道德融和群象
0011b13: 正沙盆扶起現如來
0011b14: 和韻
0011b15: 大地山河物我同虛懷惟有寸心紅雨窗靜坐無餘
0011b16: 事秖聽颼颼桐葉風
0011b17: 荅明淨禪人
0011b18: 截斷從前爛葛藤亦無一法可當情虛空撲落非他
0011b19: 物信手拈來著著親
0011b20: 參禪切莫守枯樁病退何須更假方識取臺山路上
0011b21: 客婆婆元是女人粧
0011b22: 蜂房頌其狀甚異有尺餘闊五臺層絡
0011b23: 行遍青山萬木圍披雲吸露啟風規層層樓閣空中
0011b24: 建密密幽居向下垂活計水邊漚影寂生涯花底謾
0011b25: 徘徊奔流度刃遭人忌窠臼掀翻春正回
0011b26: 又和韻
0011b27: 空中釘橛欲成家隊隊翻飛遶水涯忽爾回思非活
0011b28: 計全身跳出混雲霞
0011b29: 臘梅頌
0011b30: 疏枝清節淡霞粧不入春秋熱鬧場歷盡冰霜心愈
0011c01: 赤當陽拈出自馨香
0011c02: 寧縣張護法臘八以偈索和附原韻
0011c03: 春夏秋冬過冬至計日三百三十二今日方聞道
0011c04: 有成釋迦根器何遲滯。
0011c05: 和韻
0011c06: 時節因緣今已巳至明星睹後元非二須知別是一乾
0011c07: 坤閃電光中莫留滯
0011c08: 邵夫人五十初度
0011c09: 牙笏霓裳繞膝前翹松古柏並森妍翛然懶去朝金
0011c10: 闕得志欣參趙老禪宿植靈根千載蔭花開劫外四
0011c11: 時鮮已巳知天命無勞算柳綠桃紅慶大年
0011c12: 壬子春分三日雄聖法叔和尚晚到遂以河渚
0011c13: 詩出示索和依韻口占
0011c14: 未識羅浮境遙聞遶水邊籬疏搜遠徑樹古卻垂肩
0011c15: 為惜枝頭冷頻添爐裏煙欣逢佳客至猶喜杏花天
0011c16: 同諸兄遊真如晚歸次尚散法兄韻
0011c17: 玲瓏八面古皇新光映鴛湖徹底清落日穿林渾似
0011c18: 錦暮鴉歸宿鬥疏親
0011c19: 諸兄臨別次韻
0011c20: 蓬門常掩勝居山為惜浮光未敢閒今夕共君談不
0011c21: 二黎明分袂荻蘆閒
0011c22: 壽則南禪宿五十
0011c23: 五旬蝶夢覺前非急薦蓮居第一機淨土禪宗元不
0011c24: 異竺乾震旦本同枝青桐露滴誰相委丹桂飄香我
0011c25: 獨知道樹根盤空劫外真常壽算月輪齊
0011c26: 壽洞雲禪師五十
0011c27: 相忘塵世覺身閒慕道中年一著先按過知非春夢
0011c28: 曉芰荷香裏悟真詮
0011c29: 百年過半自悠然重整精藍事事便祖父田園耕已巳
0011c30: 熟兒孫千古履源淵
0012a01: 壽勝音尚徹禪師四十
0012a02: 薰風堆裏降神仙火聚欣開白藕蓮鷲嶺峰高鵬展
0012a03: 翮勝音法續鸞膠絃藏機未肯頻拈塵時至那容暫
0012a04: 息肩喜有同儔擔祖印愧無佳句祝齊年
0012a05: 壬子春仲望日過國福禪林隨喜萬佛懺時諸
0012a06: 兄敘集惟自可道兄一別二十餘年今始得晤
0012a07: 談心話舊晨夕忘倦恰又值道兄五旬大壽口
0012a08: 占奉贈
0012a09: 憶昔當年同事師誰知透網別分枝羨君深得寒山
0012a10: 意愧我空垂浮定絲隔斷曹源數十里雲臻國福半
0012a11: 聯詩奇逢天命重相會正是冰輪皎潔時
0012a12: 哭雄聖法叔大和尚
0012a13: 慕道尋訪十二年青黃四見近師顏自欣得獲驪龍
0012a14: 寶志願同調獅子絃忽訝寶峰傾半座猶如法海覆
0012a15: 慈船無孔鐵笛音雖杳幸有禪燈百世傳
0012a16: 辭諸親法眷慶壽拙偈三首
0012a17: 默報劬勞五十秋未嘗片刻去心頭一毫端上知根
0012a18: 木不逐時人借意酬
0012a19: 覷破諸方慶大壽縱經百歲有何奇箇中不著閒名
0012a20: 相那記生辰與死期
0012a21: 庚逢盛暑愈該辭燭麵糕桃不及時耕得心田平似
0012a22: 掌腳跟點地大家知
0012a23: 頌竹尊者步原韻
0012a24: 四時積翠沒榮枯脫體心空不老臞歲歲添條留晚
0012a25: 節山山獨坐笑村夫吟風愒月誰為伴頑石蒼松可
0012a26: 作徒昔日擊聲空所有今將眼聽實難無
0012a27: 華嚴期偶作
0012a28: 重重華藏顯幽微慈氏門中截眾疑參遍百城煙水
0012a29: 渺別峰相見證菩提
0012a30: 性海陂平月正圓恒沙諸佛現眉端浮雲散盡天花
0012b01: 墜到此方知法界寬
0012b02: 示法源書記
0012b03: 無邊香水總歸源十兆餘言半月宣識得不消彈指
0012b04: 頃象王鼻孔一時拈
0012b05: 雲棲遇王夫人扇頭乞偈書贈住福建時皈道教
0012b06: 半生皈道遶天涯鳳詔雖尊未足誇喜有靈苗深植
0012b07: 種拈來蓮社雨香花金風颯颯吹黃葉澗水潺潺汎
0012b08: 白沙現前識得雲棲境三教同源共一家
0012b09: 大士讚
0012b10: 不戀金沙灘不居紫竹林皎皎長空月閒閒出岫雲
0012b11: 欲行頻顧後憫極諸有情宏願立缾水傾圓通妙應
0012b12: 春風裏笑指眾生識自心識得心觀音元不在丹青
0012b13: 咄
0012b14: 又讚坐石上看淨瓶浮水面
0012b15: 吟吟獨坐磐陀石漾漾清波汎玉瓶慈容頫視憐無
0012b16: 盡悲願宏深度有情裁雲補袖兮覆護一切垂髮為
0012b17: 瓔兮赴感群生蓮花襯足兮馨香遍界柳葉纔拈兮
0012b18: 大地霑恩咦難思妙相堪描畫覺海潮音著眼聽
0012b19: 造釋迦文佛迦葉阿難尊者像募裝金佛座偈
0012b20: 乘願莊嚴度有情杜門爭得遇知音至今未示黃金
0012b21: 相須向檀那播口唇
0012b22: 虛空疊作寶蓮臺撮土無非是法財覓箇有緣成聖
0012b23: 聚沙植福現如來
0012b24: 古南老人春字韻依韻二絕
0012b25: 春水漲溪頭春霜滿屋頭春鶯頻喚惺春日落山頭
0012b26: 春風堆裏露錐頭春夢誰人肯轉頭春色滿林觀不
0012b27: 盡春茗香撲鼻尖頭
0012b28: 臘月十五雪後歸棹口占
0012b29: 西風吹散玉花飛湖面連坡去路迷凍鎖蓬窗寒入
0012b30: 骨水晶宮裏作安居
0012c01: 傷風不得睡
0012c02: 通身發熱嗽難禁起坐披衣氣漸清出定了然更漏
0012c03: 絕只聞鄰犬吠深村
0012c04: 華亭勉力行化口占一偈
0012c05: 三十年來林下居不彰名姓少人知只因記曹溪
0012c06: 旨隨例飄蓬帶水泥
0012c07: 贈明鏡王夫人二偈
0012c08: 寶鏡臨臺胡漢彰分明舉似細參詳何須覿面親枯
0012c09: 出半偈相酬意自長
0012c10: 羨羡君無倦結良緣臘月能聞火裏蓮日用應酬休錯
0012c11: 過呼童喚女總談禪
0012c12: 贈寶璋公郎
0012c13: 良哉宿授靈山記般若根深蔭有緣恒沙德種無邊
0012c14: 界御苑留名蓋世傳
0012c15: 贈松埜禪師
0012c16: 潛隱高齋傍鬧藍蓬門常掩勝居山蟠松經雪增新
0012c17: 翠埜衲披雲疊似班及至相逢唯務嘿卻思別後信
0012c18: 音難而今擲下無鬚鎖猛著工夫透此關
0012c19: 贈處林禪師
0012c20: 難兄難弟啟嘉聲耳畔長聆不二門到處法幢甘雨
0012c21: 潤滿林芳艸悉霑恩舒懷擴量忘人我動止謙和道
0012c22: 者心會得臨行留短句月輪當戶皎無雲
0012c23: 贈竹影禪師
0012c24: 同條天性志超群五葉流芳亙古今千里盡從初步
0012c25: 起到家不必問途程
0012c26: 贈道生禪師
0012c27: 吾道何分北與南生機活潑化三千年來有意中流
0012c28: 砥撥轉無多妙總禪雙桂森嚴條正發單傳直指急
0012c29: 須參忽然證得非心物別立風規啟後賢
0012c30: 示徒孫實傳薙染
0013a01: 幼小離塵志不凡晚成須透上頭關祖翁田地平如
0013a02: 掌細下深功莫放閒
0013a03: 昔日于檇李保壽菴參常一老師迅速流光三千
0013a04: 年矣于今戊午歲菊月匍匐苕溪萬善禪院叩謁
0013a05: 　慈顏親聆導誨慧燈高照龍象駢臻不異初參
0013a06: 風景琛晨夕隨侍四旬日不離左右以遂本懷口
0013a07: 占一偈。
0013a08: 憶自當時立志堅鴛鴦湖畔禮金仙沒絃琴撫無生
0013a09: 曲不落宮商調別傳淨土禪宗同一體湘南潭北意
0013a10: 何偏始知願力皆天定再續從前三十年
0013a11: 洞庭歸舟中偶占
0013a12: 七十二峰雲縹緲高頂露華曉太湖三萬六千
0013a13: 頃閱盡古今人未了
0013a14: 洞庭船子浪滔天范蠡湖船亦有年人在此中休問
0013a15: 渡地分南北驗當賢
0013a16: 要知一貫悟先賢吾道當思痛自鞭駒隙光陰空過
0013a17: 了百年搔首亦徒然
0013a18: 頌古
0013a19: 世尊初生
0013a20: 纔降王宮盡底傾何須七步顯家珍誰知弄巧番成
0013a21: 拙一棒于今累子孫
0013a22: 世尊陞座
0013a23: 法王法令不虛行多少英靈眼失睛莫道自起還自
0013a24: 倒清風匝匝透知音
0013a25: 世尊睹明星
0013a26: 六載埋身慣脫空明星睹著面皮紅尋常一樣窗前
0013a27: 月看到梅花便不同
0013a28: 女子出定
0013a29: 出定如何與入定罔明彈指休僥倖誤賺時人摸壁
0013a30: 行至今不識其正令
0013b01: 善財採藥
0013b02: 莖草和根信手拈文殊豈受善財瞞雖然妙藥多靈
0013b03: 驗服者反令病更添
0013b04: 僧問法眼如何是佛法眼云汝是慧超
0013b05: 一句無私活潑機電光石火撩雙眉若將語默為玄
0013b06: 妙曲徑幽深路轉迷
0013b07: 婆子燒菴
0013b08: 二十年來龜證鱉任他寂寂與惺惺逢緣遇境誰為
0013b09: 礙累及婆婆本利傾
0013b10: 瑞巖主人公
0013b11: 歷劫相隨舊主人月潭底水無痕太平何用將軍
0013b12: 令空使叮嚀費口唇
0013b13: 竹篦子
0013b14: 觸背二途俱坐斷分明舉似莫顢頇拈來一任敲風
0013b15: 月點著令人心膽寒
0013b16: 文殊三處度夏
0013b17: 柳巷花街有甚拘頭陀著意轉生疑百千妙體毫端
0013b18: 現莫向椎邊定是非
0013b19: 禪堂規約
0013b20: 夫參禪做工夫貴乎真實古德云七日不悟斬卻老
0013b21: 僧頭去然諸人元要尋常動靜中將個本參話頭綿
0013b22: 綿密密晝夜無間四威儀內不令散失所以進堂或
0013b23: 一七或二七晝暮策勵正擊傍敲或見色聞聲或棒
0013b24: 頭喝下驀然桶底脫落放下千觔擔子通身慶快便
0013b25: 是真實受用若一向茫無所知止要在七日內討個
0013b26: 分曉縱有上根利智領略得來也是門庭邊事未是
0013b27: 到家消息鳥飛兔走迅速流光不得悠悠忽忽這一
0013b28: 期內必要了此大事未悟者要悟已悟者必實證然
0013b29: 說證說悟不過對迷而言踏者本來田地悟之一字
0013b30: 亦無著處坐香規約雖不能全達先聖儀式聊立數
0013c01: 條謹列于後。
0013c02: 掛鐘板師云秉佛祖權衡作叢林模範潑天爐洪
0013c03: 開閃電光中著眼驀擊一下云一敲迸出虛空髓草
0013c04: 木皆為師子音。
0013c05: 機緣
0013c06: 僧參師問甚處來僧云進澤師云曾進也未僧喝師
0013c07: 云喝後僧頓足師云除了頓足別道一句僧擬議
0013c08: 便禮拜師云鷂子過新羅。
0013c09: 師入堂一婆子出禮拜師云見個什麼道理婆云青
0013c10: 天皎皎天下太平師云閒言語婆云一念不生師云
0013c11: 正是生了也。
0013c12: 一日喫飯次師云終日喫飯不曾咬著一粒米意旨
0013c13: 如何眾皆默然師云今日失利傍有一僧出便喝師
0013c14: 云已巳遲八刻。
0013c15: 荅問
0013c16: 僧問兩頭坐斷中間除之云何安立。
0013c17: 荅主山前案山後。
0013c18: 問雪覆千山因甚孤峰不白。荅向上看。
0013c19: 問猛虎以肉為命云何不食其子。荅好食不屬飽
0013c20: 食。
0013c21: 問斷頭船子下楊州甚麼人把柁。荅切忌道著。
0013c22: 古南老和尚室中垂十問
0013c23: 問雪子落紛紛為甚變成雨。荅一點水墨兩處成
0013c24: 龍。
0013c25: 問河路既通楓橋船為甚不到。荅作麼作麼。
0013c26: 問既作村僧理合隨緣為甚只想山中。
0013c27: 荅親言出親口。
0013c28: 問一錢為本萬錢為利早晚時價不定為甚滯貨不
0013c29: 脫。荅甜瓜徹蒂甜苦葫連根苦。
0013c30: 問久旱逢甘雨物情皆喜為甚石敢當只是不肯點。
0014a01: 荅兩重公案。
0014a02: 問昨日雨今日晴覆盆之隙尚可容光庭前竹子心
0014a03: 裏日月如何照臨。荅從來不覆藏。
0014a04: 問路逢劍客須呈劍且道函人矢人相遇要得投分
0014a05: 呈個甚麼即得。荅飢餐渴飲有甚難。
0014a06: 問炙背可以獻天子大好笑事因甚留在典籍。
0014a07: 荅好事大家知。
0014a08: 問相看兩不厭只有敬亭山秖如敬亭山還具甚麼
0014a09: 眼。荅瞎。
0014a10: 末問色斯舉矣翔而後集山梁雉鳥為甚又撞入網
0014a11: 中。荅瞞人即得。
0014a12: 僧問如何是透法身句。荅好陣涼風。
0014a13: 問如何是學人自己巳。荅高聲問來。
0014a14: 問如何是皈根得旨。荅九九八十一。
0014a15: 問路逢道人不將語默對未審將甚麼對。
0014a16: 荅兩眼對兩眼。
0014a17: 問行住坐臥不離這個如何是這個。荅提掇不起。
0014a18: 問忽遇三軍圍繞時如何。荅正是出頭時。
0014a19: 問如何是衲僧向上事。荅無毛鐵鷂貼天飛。
0014a20: 問如何是賓中主。荅信手拈來無不是。
0014a21: 問如何是主中賓。荅得意回來對月吟。
0014a22: 問如何是主中主。荅莫教打落當門齒。
0014a23: 問如何是賓中賓。荅簷前啼鳥送殘春。
0014a24: 佛事
0014a25: 弘助禪人掩龕久依叢席動止遵規志勤協助弘願
0014a26: 不違且道今日掩龕一句如何相委咄辭雲直入亂
0014a27: 峰去杜鵑聲裏送春回。
0014a28: 禪人掩龕月輝禪人自幼出塵金剛密誦現堅固身
0014a29: 殷勤事上十五載亦曾究竟虛空心雖然四大分離
0014a30: 我今指汝歸真喝一喝云還鄉不假纖毫力佛土蓮
0014b01: 邦任意行召大眾云且道掩卻真容向什麼處見他
0014b02: 面目月穿潭底輝寒影紅白梅開滿院春。
0014b03: 一如監院封龕去年今日汝來請我今年此日我卻
0014b04: 送汝去來生死無期好向目前薦取喝一喝云向這
0014b05: 一喝下知歸清涼窟裏安身去。
0014b06: 起龕一如一如直心本色個裏無私臨行撒手故得
0014b07: 自如十年執事勞苦不辭所以立你監院本望扶助
0014b08: 常住豈期忙中縮手鬧裏抽身捨卻世間法作個逍
0014b09: 遙人脫然恁麼去誰見不酸辛且道出門一句又作
0014b10: 麼生擊龕云今朝指出無生路石女和歌送汝行。
0014b11: 丁未供本師和尚像是日義川義公二師神主同進祖堂
0014b12: 指像云恭惟本師大和尚荒涼冷坐八年只道根深
0014b13: 蒂固秪緣忤逆兒未遂守塔之志難酬之恩具副銅
0014b14: 肝鐵膽不顧危亡掀開地軸天關無勞彈指移全身
0014b15: 于參同菴左彰未來之榜樣供遺像于伏獅堂上示
0014b16: 過去之風規大眾且道現在一句又作麼生捧位云
0014b17: 一燈續燄光無盡二子相隨入祖堂。
0014b18: 趙氏張夫人掩棺生既無生滅亦非滅無滅無生洞
0014b19: 然明白一念纔興千差萬別識得根源便請休歇嗚
0014b20: 呼趙氏夫人一生慕善心堅治家嚴密忽于四年前
0014b21: 想起末後一著請益于山僧其奈夫人事繁體弱不
0014b22: 能以禪定工夫策勵孰料四大分離措手不及現前
0014b23: 若僧若俗要知葉落歸根人人本有時節且道掩卻郤
0014b24: 靈棺如何指示卓拄杖云今朝親授靈山記佛國蓮
0014b25: 邦任汝行。
0014b26: 奠善護一音法兄禪師當今法門雖盛覓個本色道
0014b27: 人如星中揀月惟我法兄和尚行藏作略深達古德
0014b28: 家風性直骨剛脫出時人窠窟三十年荷擔此事競
0014b29: 競業業為法為人敬師始終不易誨徒晨夕無倦雖
0014b30: 則久病室中其規有條其令嚴密所以同條一脈全
0014c01: 賴于法兄共手相扶訃聞忽至如矛刺剌心如鳥折翼
0014c02: 嗟乎伏師門下法運漸衰顧視左右云不識現前諸
0014c03: 大德還描得令師塔樣麼其或未然更下註腳一會
0014c04: 靈山卻儼然就中誰肯效耽源獅音斷處頻相和敬
0014c05: 守遺風切莫遷遂展具尚饗。
0014c06: 般若義川法兄禪師舉龕法道傾頹愁得石人汙出
0014c07: 雲龕起舞欣逢木馬嘶風幸我法兄和尚夙緣深植
0014c08: 公案現成其生也四十年受檀越之宏護其死也百
0014c09: 千世潛故身于福地若非大人作略焉能末後光輝
0014c10: 召大眾云且道和尚即今在甚麼處琛義同手足豈
0014c11: 敢囊藏聊與諸人通箇消息那伽長定十三秋發燄
0014c12: 冰壺得自由趁此一輪霜月皎湘南潭北逞風流。
0014c13: 知客頓悟禪宿封龕者漢根盤梅里果結嘉禾二十
0014c14: 年前伏獅會裏仝參二十年後參同相依共住苦樂
0014c15: 同甘勞辛不畏赤心常住至公而了不存私竭力為
0014c16: 人真實而囊無積蓄見聞知識必生助道之心接待
0014c17: 賢愚不著人我之相嗚呼一疾俄然撒手鐵牛也解
0014c18: 悲傷召眾云頓悟禪師一生不會偷安而今急欲退
0014c19: 身且道向甚麼處去百花叢裏翻筋斗正覺山前自
0014c20: 在閒還鄉踏著無生路始信壺中別有天。
0014c21: 起龕相呼相喚老闍黎五十春光不見伊幻化境中
0014c22: 幻化影杜鵑枝上杜鵑啼馥馥薰風呈舊面雙雙紫
0014c23: 燕壘新泥急薦取目前機此際若逢靈利漢無陰陽
0014c24: 地且安居喝一喝云八字門開大眾普送。
0014c25: 舉火藏身處沒蹤跡烈燄光中滅非滅沒蹤跡處莫
0014c26: 藏身到者方知生不生淨裸裸兮峰頭翻白浪赤條
0014c27: 條兮海底起紅塵頓悟老宿雖無神通妙用曾經先
0014c28: 師爐煆過幾番所以跳出時人窠窟何故末後
0014c29: 叮嚀無別語秖教枯骨莫留存呈火炬云燒。
0014c30: 海鹽令修胡居士為道伴大隱禪師終九之辰請對
0015a01: 靈小參師云琛上座自揣才疏德淺豈得明眼人前
0015a02: 播揚家醜因奉護法令修老居士台命況吾大隱法
0015a03: 兄禪師二十八年道義往來非是一日故不敢辭陞
0015a04: 于此座聊舉一隅嗚呼吾與兄翁始相見于伏獅後
0015a05: 同儔于金粟或時秉興闊論忘疲或時靜裏細談心
0015a06: 皆出乎本色常情並不自高而自大其居塵兮可
0015a07: 為齊家之標格其出世兮咸稱法門之梁棟現前若
0015a08: 僧若俗還知大隱禪師一生用處麼越俗超方已巳有
0015a09: 年宗風戒月自孤圓瞥然覷破娑婆界撒手還源惺
0015a10: 舊顏昨歲華山登戒品今朝火裏產青蓮不是鬧中
0015a11: 忙縮手道風留與子孫傳咦滿堂孝眷如雲集九九
0015a12: 須歸八十一卓拄杖下座。
0015a13: 己巳未秋前一日親題辭世偈
0015a14: 這漢一生骨硬如釘一處轉腳最難移根二十四上
0015a15: 知有此事十年克苦忘形四十九上憫絕娑婆世界
0015a16: 覷得世態如冰實求早離如願業緣又使七春日今
0015a17: 鐵釘如灰四大風火分散業落知秋正是歸根時候
0015a18: 阿呵呵逍遙惟我
0015a19: 
0015a20: 
0015a21: 
0015a22: 
0015a23: 
0015a24: 
0015a25: 
0015a26: 
0015a27: 
0015a28: 
0015a29: 
0015a30: 
0015b01: 參同菴記銘
0015b02: 禾城東南五里有菴曰參同一時道化之盛眾皆稱
0015b03: 一揆禪師云一揆里名家孫氏女適盛氏早寡感生
0015b04: 之無常發出世願年二十六赴梅溪伏獅院禮祗園
0015b05: 禪師薙髮受具以夙慧力入室扣參悉通機用不二
0015b06: 載膺付囑蓋祗園傳法凡七人一揆其著也維祗園
0015b07: 為金粟石車之子為臨濟三十二世孫現女身相建
0015b08: 立宗旨四方學侶雲臻並時無兩而一揆拔萃於百
0015b09: 人會中有智過於師之譽當祗園示寂後經營伏獅
0015b10: 塔務偕法兄義公守師三載精進滋益勤其仲兄孫
0015b11: 君子麟築靜室延之乃去伏獅而居焉是室也外繞
0015b12: 清流後蔭修竹中結宇十餘間具迴廊曲房之致堂
0015b13: 前供佛有菴之名菴初名孫私之也既而子麟錫今
0015b14: 名曰參同為一揆公之也公之者何夫一揆而承受
0015b15: 大法弘化天人非孫氏之所得而女也其菴將佛法
0015b16: 僧之是崇非一家之所得而主也且一揆自辛丑春
0015b17: 因義公之歿從諸檀請繼席伏獅六載于丁未秋歸
0015b18: 菴則其規模又加廣矣先丙午冬以祗園之塔之未
0015b19: 善也移而置菴之左義公祔之為建塔院次年冬建
0015b20: 中樓三間戊申前設墻門一帶己酉造廚浴諸雜室
0015b21: 庚戌建大殿并莊嚴諸佛像雖菴也宛然有叢林風
0015b22: 維一揆以誓願所存興舉勝業感動十方名尼暨於
0015b23: 德門大家傾心施捨相與有成皇哉斯菴之以禪盛
0015b24: 吾禾也然而牓曰參同子麟名之弘覺老人不之非
0015b25: 復為書之此其說何也夫子麟受書于儒啟悟于佛
0015b26: 旁通于老信三教之一源取名參同同者一也自其
0015b27: 不一者而觀則佛之中教與宗為二宗之下復為五
0015b28: 五之後分而什百幾于鬥爭故同之中有異焉自其
0015b29: 一者而觀則萬法歸之凡人世語言文字資生術業
0015b30: 俱與實相不相背違而況乎儒與道故異之中有同
0015c01: 焉參異而得同猶夫揆什伯而見一師之號與菴之
0015c02: 名似有合焉者以此消末法之爭并釋外道之疑予
0015c03: 麟之志則大矣非一揆烏足以當之哉予觀一揆得
0015c04: 法二十餘年絕名聞利養之念訓率諸學者惟以戒
0015c05: 律為先而本分提撕必歸于第一義濟下宗風克興
0015c06: 女中參同之名遂人重遠近之來者受之後之賢者
0015c07: 守之子麟之志于斯大慰焉宜記而傳之使有永也
0015c08: 銘曰。
0015c09: 大法西來塔廟是崇始自赤鳥實惟吳中迄千餘年
0015c10: 化乃大洽僻壤名山禪林用匝參同肇基禾城東南
0015c11: 由室而菴蔚成名藍門有宗風人無女相三教咸歸
0015c12: 萬乘最上用書弘緒以告後人石乎不泐法爾常新
0015c13: 康熙十四年四月八日
0015c14: 賜同進士出身通奉大夫山西布政使司右布政使
0015c15: 里人王庭撰。
0015c16: 
0015c17: 
0015c18: 
0015c19: 
0015c20: 
0015c21: 
0015c22: 
0015c23: 
0015c24: 
0015c25: 
0015c26: 
0015c27: 
0015c28: 
0015c29: 
0015c30: 
0016a01: 參同一揆禪師行實
0016a02: 師諱超琛字一揆嘉興縣人係大司寇孫簡肅公之
0016a03: 會孫女父太學茂時公賢母高氏法名超臻長兄子
0016a04: 彰孝廉公官中翰仲兄文學子麟居士少年得道登
0016a05: 三教壇禾中稱孫先生是也公有三女師居幼少聰
0016a06: 敏精女工不由師傳而通書義兼繪墨其秉質不凡
0016a07: 如此及笄適庠生盛君子逵克盡婦道事翁始孝其
0016a08: 于胞姊屠又雍孝廉公夫人最友愛姑嫂妯娌間情
0016a09: 禮備至人無閒言不幸盛君遘疾醫禱不效願以身
0016a10: 殉復自念云倘棄所天徒死無益思投入空門為出
0016a11: 世計時尊宿林泉老師與盛君相契見其病篤屢來
0016a12: 開示師竊聽之道心益切未幾作未亡人時順治丁
0016a13: 亥九月間也自後師毀容變服茹素持誦日不下樓
0016a14: 一意焚修但未知參禪大書萬法俱空一心念佛于
0016a15: 壁其立志堅貞如此戊子年子麟居士見妹婿溘先
0016a16: 朝露生死心切苦志參禪語師云待吾拼卻性命倘
0016a17: 有所悟汝不難出世居士奮身打七大事已明得
0016a18: 心印即告師曰汝急做工夫絕後再甦欺君不得然
0016a19: 必參話頭經明師煆煉方得了手時祗園師翁係師
0016a20: 瓜葛開堂梅溪伏獅師企慕有年但不出閨門未及
0016a21: 叩謁只在家晝夜參究而話頭難破如吞鐵丸相似
0016a22: 見居士逍遙放曠愈疑愈悶適有湯老太戒行精嚴
0016a23: 引進彌切雖遇溽暑坐至夜分蚊刺剌遍體師漠不知
0016a24: 也其工夫真切如此值歸寧與母夫人同志數人朝
0016a25: 夕大士前梵音徹戶外一時感動遠近長齋皈教者
0016a26: 數十人真有龐氏家風一日與居士趺坐蒲團各說
0016a27: 志願師云吾志效祗老和尚居士云吾渡親入道寧
0016a28: 為蓬萊雞大莫作塵世公侯厥后師出家道行酷似
0016a29: 師翁居士嗣遇異人悟宿因可謂各愜所願者矣辛
0016a30: 卯春師買舟往梅谿同母夫人參謁祗老師翁而一
0016b01: 見稱為法器見居士寄呈偈語大如稱賞問師參何
0016b02: 話頭荅曰誰字師翁曰汝不必易話頭悉聽尒兄指
0016b03: 教吾不難印証也即于是冬結制偕母夫人復到師
0016b04: 翁座下同參話頭師坐至二七忽尒定去香盡四炷
0016b05: 瞬息而過大地平沉洞徹本來面目居士聞之大快
0016b06: 笑云這不唧溜漢遲至今朝方摸著鼻孔何鈍如之
0016b07: 師翁即印可披剃壬辰付囑其真參實悟根器迅利
0016b08: 如此由是師將盛門授產返還盛氏孫門嫁貲仍歸
0016b09: 孫氏赤條條不留一物親戚共嘆莫及而生敬焉彼
0016b10: 時林泉老師辭世碧光菴心傳老師禾中大尊宿也。
0016b11: 師參謁後語居士云又添一箇法堂自明禪師與茂
0016b12: 時公交契稱師為法門棟梁有偈喜贈如古南牧老
0016b13: 和尚隱菴息老師翁尤加讚嘆其為師家深許如此
0016b14: 不意甲午六月師母夫人病痢不起師服勞盡瘁哀
0016b15: 號籲天母夫人臨終見青蓮紅蓮湧現口稱者三初
0016b16: 夫人在家坐香參一念未生前以七為期至第五日
0016b17: 定沖衝口說出眼底光明驀地來腹中自覺笑顏開
0016b18: 今朝一片平陽地明日蓮花朵朵開素不諳偈連自
0016b19: 家不知何故茲見蓮花兩朵適應讖語現紅綠幡幢
0016b20: 往生樂土無疑七終歸菴九月師翁示寂師割股療
0016b21: 師一痛幾殞天何奪我母而又奪我師我何生為默
0016b22: 念付託之重力荷祖道志報師恩其孝親事師篤摯
0016b23: 愛敬如此在伏獅守塔期滿思結一茅于水邊林下
0016b24: 保養聖胎斯時義公師伯坐伏獅方丈勢難同居苦
0016b25: 無其地子麟居士慨然創建靜室罄貲落成約費千
0016b26: 金一切什物完具丙申冬請師移錫厥後龍象駢臻
0016b27: 皈依輻輳革故鼎新竟成蘭若辛丑臘月茂時公不
0016b28: 諱師極盡孝道曰余向有老父挂心今可一意辦道
0016b29: 矣壬寅正月因義公師伯回首伏獅虛席護法帷孺
0016b30: 董公虔請所以復住伏獅六年其間為遷塔諸事載
0016c01: 在師自敘文中癸卯冬師圓戒于弘覺國師得會覺
0016c02: 珂和尚相契因晤適南和尚適師才高骨剛傲睨一
0016c03: 世獨于師注意焉似有終身之托己酉季秋請適南
0016c04: 師翁同子麟老居士到參同糾眾打七悉遵報恩規
0016c05: 則鉗錘甚嚴師時遭訶斥禮下彌恭其時普明雖先
0016c06: 付囑與法源僻居黎里禁足不及躬逢其盛為一惺
0016c07: 元兩法弟各得力醒發焉適南師翁抱痾欲覓靜室
0016c08: 師買地蓋椽衣之食之延醫莫療無何示寂師竭力
0016c09: 盡禮請弘覺國師收骨入塔其尊賢重道死生不渝
0016c10: 如此庚戊冬武林雄聖惟極和尚海內宗仰結制請
0016c11: 師為首座機緣載在雄聖語錄中與西堂靜諾師伯
0016c12: 稱為莫逆而雄聖老和尚水乳交合期滿揮涕而別
0016c13: 同檀越張老夫人往金粟飯眾天岸和尚以　御賜
0016c14: 爐衣供師不以法姪相待弘覺國師以祖衣送師楊
0016c15: 墳師翁靈機大和尚天下宗師見師讚歎不休其為
0016c16: 師尊欽崇如此姚江邵太常夫人遇師後不遠千里
0016c17: 脩候潯溪董微君帷孺喬梓禮意有加徽州孫老孺
0016c18: 人明覺王孺人明慧吳翼桓夫人烏鎮沈孺人明證
0016c19: 鹽官胡令修居士并室大隱禪師諸位親近多年久
0016c20: 而彌切雲間王夫人明鏡率公郎拜師錫名實璋本
0016c21: 土諸位不及備載其為四方檀護皈敬如此與同門
0016c22: 諸昆季友愛終始如一常感義川義公兩師伯教導
0016c23: 之力如陳菴主洞雲丘菴主心學洞庭菴主蓮乘暨
0016c24: 貫一而交非泛常其睦于弟昆法眷如此常見末法
0016c25: 掠虛失真工文詞為家私習機鋒為了當平素訓徒
0016c26: 一以真操實履為要莫以文采口滑為工常云閻羅
0016c27: 老子不怕你口快拈高峰祖師語開口動舌無益于
0016c28: 人戒之莫言舉足動步無益于人戒之莫走舉心動
0016c29: 念無益于人戒之莫起書于座右自警警徒御下老
0016c30: 者安之少者懷之周其衣單均其勞逸隨才器使各
0017a01: 得其宜間有負恩亦不之校其砥柱狂瀾安眾公平
0017a02: 如此自四方多故以來屢遭歉歲常住淡泊日甚一
0017a03: 日食有四五百指師備極劬勞供眾素恥募化以此
0017a04: 進退維谷精神衰減己已未春往洞庭遊穹窿見施度
0017a05: 師對聯云食不耕衣不織飽暖須知慚愧打可憐罵
0017a06: 可惜忍辱便是修行錄歸警策大眾自此抱微恙食
0017a07: 不下咽身無痛苦至六月絕粒半月飲水過日預知
0017a08: 大限將至卻醫禁卜十七日邀子麟老居士至榻前
0017a09: 分付法門後事語不及私老居士即錄雲棲規約呈
0017a10: 覽師云可刊在板一挂山門一挂佛殿一挂齋堂老
0017a11: 居士云吾尚淹留塵世符到便行豈不快活師笑而
0017a12: 頷之適南潯常一老和尚與師契闊十年忽法駕遠
0017a13: 臨相見如一日師雖身抱沉痾猶執師弟之禮侍問
0017a14: 不倦時六月廿七始別覺在世無多日廿九請子麟
0017a15: 老居士內姪蘇門到菴呼徒不肖普明曰汝早付囑
0017a16: 今付祖衣杖拂為參同住持祖師一脈善自護持普
0017a17: 明五體投地辭之再三老居士曰此要承當毋容再
0017a18: 讓呼法源明俊將如意云此幻有老人付卓老和尚
0017a19: 傳至先師者今以付汝非比等閒切須珍重將拂子
0017a20: 付為一明元云汝佛事說得幾句的將鐵如意付惺
0017a21: 元明湛云汝心須如鐵守護常住老居士云吾看來
0017a22: 法源上座得體接曹溪之正脈為一上座得用支參
0017a23: 同之門庭師云是是老居士云有偈語否師云無老
0017a24: 居士云無語句即為語句矣吾宗不立文字世尊說
0017a25: 法四十九年未嘗說一字若有言句是名謗法今各
0017a26: 位向無語句中會取師又云素封明麟隨我多年甚
0017a27: 合我意服勤左右夙夜匪懈可謂孝矣可取我像描
0017a28: 他在傍要題他幾句今不及矣曇現老成可作總管
0017a29: 其餘執事派定井井有條武水朱近文名家子也棄
0017a30: 家為高僧室人沈氏師嘗目為美器以子幼未及剃
0017b01: 度老居士面云道在心不在境無論僧俗只要篤志
0017b02: 修行今不幸無師可投莫若在家修持不壞世間相
0017b03: 而修實相也師以為然又囑云吾一生小心謹慎一
0017b04: 一言一動並不放膽汝等知之老居士見其末後光
0017b05: 明一心不亂世所希有非數十年定力靜功行解相
0017b06: 應焉克若此遣徒遍謝諸法眷檀越示期七月初三
0017b07: 立秋永別至初三黎明先期報鐘師云又擔閣我一
0017b08: 日至初四日辰時沐浴更衣說偈云這漢一生骨硬
0017b09: 如釘一處轉腳最難移根二十四上知有此事十年
0017b10: 克苦忘形四十九上憫絕娑婆世界覷得世態如水
0017b11: 實求早離如願業緣又使七春目今鐵釘如灰四大
0017b12: 風火分散葉落知秋正是歸根時候侯阿呵呵逍遙惟
0017b13: 我端坐而逝其臨行安舒自在真得無上三昧如此
0017b14: 普明等肝腸如裂遠近緇白哭聲震野如喪考妣遺
0017b15: 命請老居士拈香領眾送進方丈入龕老居士遵命
0017b16: 見之大慟曰昔陳白沙先生弔羅一峰先生大笑笑
0017b17: 一峰死得其所復大哭哭失一良友世道無人其今
0017b18: 日之謂乎遺命茶毘入塔奈師素不蓄貲兼荒年挂
0017b19: 薪玉粒常住如洗而老居士以古禮速葬不待制滿
0017b20: 入塔為安同師內姪青巖青岫蘇門師外甥屠躬節
0017b21: 居士捐貲鳩工擬庚申清明塔予參同祗老師翁
0017b22: 右按師實悟實修實心實行不以文字經心凡有題
0017b23: 贈書札並不留稿挂漏甚多所集語錄若干不敢易
0017b24: 一字誑一語師素不好名今始鏤板明知虛空著彩
0017b25: 然非是無以信今而傳後一花可識無邊之春勺水
0017b26: 可印圓滿之月不肖普明捐貲敬付梨棗師距生于
0017b27: 天啟乙丑六月一日辰時世壽五十五僧臘三十一
0017b28: 生擔荷法門為道忘軀作人天榜樣普明等不能讚
0017b29: 一辭且山野拙訥無文乏如椽手筆表揚萬一伏祈
0017b30: 四方善信各賜珠璣為續燈之一助云。
0017c01: 康熙己已未冬至日嗣法弟子普明謹狀。
0017c02: 
0017c03: 
0017c04: 
0017c05: 
0017c06: 
0017c07: 
0017c08: 
0017c09: 
0017c10: 
0017c11: 
0017c12: 
0017c13: 
0017c14: 
0017c15: 
0017c16: 
0017c17: 
0017c18: 
0017c19: 
0017c20: 
0017c21: 
0017c22: 
0017c23: 
0017c24: 
0017c25: 
0017c26: 
0017c27: 
0017c28: 
0017c29: 
0017c30: 
0018a01: 自敘行略訓徒
0018a02: 余俗姓孫世居角里二十六歲出家于本縣梅溪伏
0018a03: 獅祗和尚會下披剃師係天童密老人嫡孫密乃臨
0018a04: 濟三十世孫也順治壬辰二十八歲受囑三十歲六
0018a05: 月母喪九月本師示寂時義公法兄繼席伏獅余守
0018a06: 龕制滿時有結茆之念從無缽資勢不能舉幸有仲
0018a07: 兄子麟同志參禪先余著鞭精通三教皈于一源故
0018a08: 建靜室名曰參同屬弘覺老人書額此參同菴之所
0018a09: 由名也其叢桂軒關房曲廊丈室池亭水閣外有花
0018a10: 卉修竹皆丙申年所建什物俱備至仲冬延余住焉
0018a11: 時菴中惟六七人實得林下之樂白雲封戶圓寂無
0018a12: 人六載如同一日不意辛丑春義公法兄忽染沉痾
0018a13: 延余到榻囑託後事刻先師語錄自己巳建塔立當家
0018a14: 規訓徒眾以余法門手足欲完先師未了公案諸檀
0018a15: 越特到參同堅請余念老父年邁以偈固辭誰料冬
0018a16: 間嚴尊亦故當家病危潯溪帷孺董檀越再三相懇
0018a17: 于壬寅正月勉強應請回見先師塔院在荒郊道路
0018a18: 人難看守余身心如懸所以復進伏獅六年惟以塔
0018a19: 事為念並不攀緣涉世至丙午臘月起工遷塔于參
0018a20: 同菴左通新重建義公兄龕亦荼毘于師塔之側丁
0018a21: 未清明造塔已巳竣中秋即伏獅退院冬間建樓三楹
0018a22: 戊申春啟墻門一帶六間己巳酉造東廝浴室三間庚
0018a23: 戌佛誕日建大殿余出家時孫氏嫁貲盛門分產悉
0018a24: 皆捐棄僧俗耳目共知二十六年法門辛勤中有十
0018a25: 年興建土木漸成蘭若皆出于十方檀護信心中來
0018a26: 所以日夕訓誨徒輩若非忘形死心堅持戒行何能
0018a27: 俾其永遠不朽欲報佛祖必須敬守清規真實履踐
0018a28: 冷淡家風千古不泯遵此數語方可同居俾世世守
0018a29: 之毋負我一生苦志也。
