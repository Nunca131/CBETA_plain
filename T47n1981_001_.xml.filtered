0448a15: 
0448a16: 
0448a17: No. 1981
0448a18: 【原】元祿六年刊宗教大學藏本，【甲】元祿七年刊大谷大學藏義山刻本依觀經等明般舟三昧行道往生
0448a19: 讚一卷
0448a20: 
0448a21: 比丘僧善導撰
0448a22: 敬白。一切往生知識等大須慚愧。釋迦如來
0448a23: 實是慈悲父母。種種方便發起我等無上信
0448a24: 心。又說種種方便教門非一。但為我等倒見
0448a25: 凡夫。若能依教修行者。則門門見佛得＝皆【原】得皆生
0448a26: 淨土。若見聞有人行善者。即以善助之。若見
0448a27: 聞有人行教讚之。若聞人說行。即依行順之。
0448a28: 若聞人有悟。即依悟喜之。何意然者。同以諸
0448a29: 佛為師。以法為母生養。共同情親非外。不得
0448b01: 輕毀他有緣之教行。讚自有緣之要法。即是
0448b02: 自相破壞諸佛法眼。法眼既滅。菩提正道履
0448b03: 足無由。淨土之門何能得入。傷歎曰。生盲信
0448b04: 業走。隨業墮深坑。縱此貪瞋火。自損損他人。
0448b05: 長沒無明海。遇木永無緣。行者等必須於一
0448b06: 切凡聖境上。常起讚順之心。莫生是非慊恨
0448b07: 也。何故然者。為自防身口意業。恐不善業
0448b08: 起。復是流轉。與前無異。若自他境上護得三
0448b09: 業。能令清淨者。即是生佛國之正因。問曰。既
0448b10: 道三業清淨是生淨土即因者。云何作業得
0448b11: 名清淨。答曰。一切不善之法。自他身口意總
0448b12: 斷不行。是名清淨。又自他身口意相應善即
0448b13: 起上上隨喜心。如諸佛菩薩所作隨喜。我亦
0448b14: 如是隨喜。以此善根迴生淨土故。名為正因
0448b15: 也。又欲生淨土。必須自勸勸他廣讚淨土依
0448b16: 正二報莊嚴事。亦須知入淨土之緣起。出娑
0448b17: 婆之本末。諸有智者應知。又問曰。般舟三昧
0448b18: 樂者是何義也。答曰。梵語名般舟。此翻名常
0448b19: 行道。或七日九十日身行無間總名。三業無
0448b20: 間故名般舟也。又言三昧者亦是西國語。此
0448b21: 翻名為定。由前三業無間。心至所感。即佛境
0448b22: 現前。正境現時。即身心內悅。故名為樂。亦名
0448b23: 立定見諸佛也。應知。
0448b24: 般舟三昧樂願往生三界六道苦難停無量樂
0448b25: 曠劫已來常沒沒願往生到處唯聞生死聲無量樂
0448b26: 釋迦如來真報土願往生清淨莊嚴無勝是無量樂
0448b27: 為度娑婆分化入願往生八相成佛度眾生無量樂
0448b28: 或說人天二乘法願往生或說菩薩涅槃因無量樂
0448c01: 或漸或頓明空有願往生人法二障遣雙除無量樂
0448c02: 根性利者皆蒙益願往生鈍根無智難開悟無量樂
0448c03: 瓔珞經中說漸教願往生萬劫修功證不退無量樂
0448c04: 觀經彌陀經等說願往生即是頓教菩薩藏無量樂
0448c05: 一日七日專稱佛願往生命斷須臾生安樂無量樂
0448c06: 一入彌陀涅槃國願往生即得不退證無生無量樂
0448c07: 萬劫修功實難續願往生一時煩惱百千間無量樂
0448c08: 若待娑婆證法忍願往生六道恒沙劫未期無量樂
0448c09: 貪瞋即是輪回業願往生煩惱豈是無生因無量樂
0448c10: 驗此貪瞋火燒苦願往生不如走入彌陀國無量樂
0448c11: 彌陀因地發心時願往生頓捨王位求菩提無量樂
0448c12: 饒王佛所落髮鬚願往生出家修道名法藏無量樂
0448c13: 四十八願因茲發願往生一一誓願為眾生無量樂
0448c14: 眾寶莊嚴名極樂願往生廣大寬平無限量無量樂
0448c15: 我得菩提當心坐願往生徹窮後際度眾生無量樂
0448c16: 身相光明照法界願往生光所及處皆蒙益無量樂
0448c17: 一一光明相續照願往生照覓念佛往生人無量樂
0448c18: 欲比十方諸佛國願往生極樂安身實是精無量樂
0448c19: 般舟三昧樂願往生釋迦如來悲意深無量樂
0448c20: 本師釋迦修普＝苦【原】普苦行願往生長時長劫度眾生無量樂
0448c21: 一切如來設方便願往生亦同今日釋迦尊無量樂
0448c22: 隨機說法皆蒙益願往生各得悟解入真門無量樂
0448c23: 門門不同八萬四願往生為滅無明果業因無量樂
0448c24: 利劍即是彌陀號願往生一聲稱念罪皆除無量樂
0448c25: 釋迦如來因地時願往生頓捨身財求妙法無量樂
0449a01: 小劫大劫長時劫願往生隨順佛語誓修行無量樂
0449a02: 念念時中行六度願往生慈悲喜捨化眾生無量樂
0449a03: 三業專修無間業願往生誓作菩提無上尊無量樂
0449a04: 證得菩提無上果願往生分身百億度眾生無量樂
0449a05: 一音演說隨機悟願往生各各隨悟到真元無量樂
0449a06: 般舟三昧樂願往生隨順釋迦如來教無量樂
0449a07: 佛教多門八萬四願往生正為眾生機不同無量樂
0449a08: 欲覓安身當住處願往生先求要行入真門無量樂
0449a09: 門門不同名漸教願往生萬劫苦行證無生無量樂
0449a10: 畢命為期專念佛願往生須臾命斷佛迎將無量樂
0449a11: 一食＝念【原】食念之時尚有間願往生如何萬劫不貪瞋無量樂
0449a12: 貪瞋障受人天路願往生三惡四趣內安身無量樂
0449a13: 欲到彌陀安養國願往生念佛戒行必須回無量樂
0449a14: 戒行專精諸佛讚願往生臨終華座自來迎無量樂
0449a15: 一念之間入佛會願往生三界六道永除名無量樂
0449a16: 三明六通皆自在願往生畢命不退證無為無量樂
0449a17: 四種威儀常見佛願往生手執香華常供養無量樂
0449a18: 一念一時隨眾聽願往生百千三昧自然成無量樂
0449a19: 一切時中常入定願往生定理聞經皆得悟無量樂
0449a20: 百寶莊嚴隨念現願往生長劫供養報慈恩無量樂
0449a21: 微塵故業隨智滅願往生不覺轉入真如門無量樂
0449a22: 大小僧祇恒沙劫願往生亦如彈指須臾間無量樂
0449a23: 如此逍遙快樂處願往生更貪何事不求生無量樂
0449a24: 縱使千年受五欲願往生增長地獄苦因緣無量樂
0449a25: 貪瞋十惡相續起願往生豈是解脫涅槃因無量樂
0449b01: 不畏三塗造眾罪願往生破滅三寶永沈淪無量樂
0449b02: 不孝父母罵眷屬願往生地獄安身無出期無量樂
0449b03: 曠劫已來沈苦海願往生西方要法未曾聞無量樂
0449b04: 雖得人身多有障願往生不受佛化反生疑無量樂
0449b05: 六方如來慈悲極願往生同心同勸往西方無量樂
0449b06: 長病遠行不計日願往生念佛即道無功夫無量樂
0449b07: 如此之人難化度願往生無明被底且長眠無量樂
0449b08: 專讀彌陀觀經法願往生文文句句說西方無量樂
0449b09: 地下寶幢無數億＝億數【原】數億億數願往生方楞具足盡輝光無量樂
0449b10: 萬億寶珠相映飾願往生各各變現希奇事無量樂
0449b11: 照上眾寶莊嚴地願往生雜色過於百千日無量樂
0449b12: 自身光明紫金色願往生足踐寶地徐徐行無量樂
0449b13: 得此無生寶國地願往生皆是彌陀願力恩無量樂
0449b14: 一切時中聞妙法願往生煩惱罪障無由起無量樂
0449b15: 菩薩知識為同學願往生手相將入寶堂無量樂
0449b16: 念念之中受法樂願往生須臾悟得百千門無量樂
0449b17: 大眾同心厭此界願往生乘佛願力見彌陀無量樂
0449b18: 忽爾思量心髓痛願往生無窮之劫枉疲勞無量樂
0449b19: 自慶今身聞淨土願往生不惜身命往西方無量樂
0449b20: 西方快樂無為處願往生天上人間無比量無量樂
0449b21: 六天相勝億萬倍願往生不及西方人一相無量樂
0449b22: 三十二相通自在願往生身光遍照十方界無量樂
0449b23: 從世帝王至六天願往生音樂相勝億萬重無量樂
0449b24: 佛國寶林枝相觸願往生六天音樂不如一無量樂
0449b25: 依時供養香風起願往生拂樹華飛落寶地無量樂
0449c01: 寶樹飛華汎德水願往生童子捉取已為船無量樂
0449c02: 乘船直入蓮華會願往生化佛菩薩與衣被無量樂
0449c03: 各執香華佛前立願往生徐徐遙散變成雲無量樂
0449c04: 寶雲莊嚴即是蓋願往生即與寶果教令食無量樂
0449c05: 遇值往生善知識願往生得聞淨土彌陀名無量樂
0449c06: 因佛願力來相見願往生常住此國不須還無量樂
0449c07: 法侶將入林看願往生足下輝光超日月無量樂
0449c08: 菩薩眾會無窮盡願往生各各身光互相照無量樂
0449c09: 新往化生紫金色願往生與諸大眾無殊異無量樂
0449c10: 或入寶樓眾中坐願往生大眾見者皆歡喜無量樂
0449c11: 種種莊嚴不可識願往生內外相看無障礙無量樂
0449c12: 停足須臾受法樂願往生三昧無生自然悟無量樂
0449c13: 地上莊嚴眾寶間願往生雜色相參百千萬無量樂
0449c14: 寶座華臺處處滿願往生隨心受用光來照無量樂
0449c15: 百千童子菩薩眾願往生各捧香華臨池看無量樂
0449c16: 或坐或立池渠岸願往生或有尋階入寶池無量樂
0449c17: 或立于沙或至膝願往生或沒腰頭或懸注無量樂
0449c18: 或取金華百寶葉願往生授與岸上看池人無量樂
0449c19: 受得香華千萬種願往生即散彌陀大會上無量樂
0449c20: 所散之華變成蓋願往生自然音樂遶千重無量樂
0449c21: 寶鳥連聲奏天樂願往生一切見者起悲心無量樂
0449c22: 我今到此佛願力願往生同緣同行何時來無量樂
0449c23: 普願閻浮知識等願往生同行相親願莫退無量樂
0449c24: 專誦彌陀觀經等願往生禮佛觀察盡須回無量樂
0449c25: 一切時中相續作願往生至死為期專復專無量樂
0450a01: 一到彌陀安養國願往生畢竟逍遙即涅槃無量樂
0450a02: 涅槃莊嚴處處滿願往生見色聞香罪障除無量樂
0450a03: 飛踊空中作神變願往生讚歎淨土難思議無量樂
0450a04: 或散華香供養佛願往生報佛慈恩心無盡無量樂
0450a05: 不因釋迦如來力願往生彌陀淨土若為聞無量樂
0450a06: 眾生障盡聞皆喜願往生頓斷諸惡願求生無量樂
0450a07: 般舟三昧樂願往生誓願今生順佛教無量樂
0450a08: 行住坐臥專念佛願往生一切善業併須回無量樂
0450a09: 念念時中常懺悔願往生終時即上金剛臺無量樂
0450a10: 一切時中望西禮願往生表知凡聖心相向無量樂
0450a11: 佛知眾生心雜亂願往生偏教正念住西方無量樂
0450a12: 不知彌陀國遠近願往生佛道超過十萬億無量樂
0450a13: 道里雖遙不足到願往生彈指之間入寶池無量樂
0450a14: 唯恨眾生疑不疑願往生淨土對面不相忤無量樂
0450a15: 莫論彌陀攝不攝願往生意在專心回不回無量樂
0450a16: 但使回心決定向願往生臨終華蓋自來迎無量樂
0450a17: 從佛乘華入寶國願往生見諸大眾悟無生無量樂
0450a18: 一一寶樓隨意入願往生內外莊嚴不可識無量樂
0450a19: 鳥作音聲菩薩舞願往生童子歡喜作神通無量樂
0450a20: 為我娑婆得生者願往生種種供養令歡喜無量樂
0450a21: 佛遣生人將觀看願往生到處唯是不思議無量樂
0450a22: 地上虛空聖人滿願往生珠羅寶網自然覆無量樂
0450a23: 微風吹動出妙響願往生聲中皆說無為法無量樂
0450a24: 見樹聞波成法忍願往生童子持華圍繞讚無量樂
0450a25: 立侍彌陀聽說法願往生貪愛法樂超時劫無量樂
0450b01: 隨逐本國諸菩薩願往生盡是無為涅槃界無量樂
0450b02: 一佛國界皆聞法願往生遊歷他方修供養無量樂
0450b03: 欲住一食超千劫願往生憶我娑婆同行人無量樂
0450b04: 大地微塵尚有數願往生十方佛國無窮盡無量樂
0450b05: 一一佛土皆嚴淨願往生亦如極樂無殊異無量樂
0450b06: 一切如來見歡喜願往生菩薩聖眾將遊觀無量樂
0450b07: 所有莊嚴如極樂願往生變化神通無障礙無量樂
0450b08: 地上虛空聲遍滿願往生聽響聞音皆得悟無量樂
0450b09: 般舟三昧樂願往生相續念佛報師恩無量樂
0450b10: 雖捨錢財造功德願往生不如持戒斷貪瞋無量樂
0450b11: 普敬眾生常念佛願往生自他功德併須回無量樂
0450b12: 安心定意生安樂願往生獨超三界出煩籠無量樂
0450b13: 臨終見佛華臺至＝主【原】至主願往生須臾即入寶池會無量樂
0450b14: 蓮華大眾皆歡喜願往生即與天衣隨意著無量樂
0450b15: 菩薩聲聞將見佛願往生禮佛一拜得無生無量樂
0450b16: 彌陀告言諸佛子願往生極樂何如彼三界無量樂
0450b17: 新往化生俱欲報願往生合掌悲咽不能言無量樂
0450b18: 得免娑婆長劫苦願往生今日見佛釋迦恩無量樂
0450b19: 般舟三昧樂願往生順隨佛語見彌陀無量樂
0450b20: 普勸同生知識等願往生同行相親莫相離無量樂
0450b21: 父母妻兒百千萬願往生非是菩提增上緣無量樂
0450b22: 念念相纏入惡道願往生分身受報不相知無量樂
0450b23: 或在羊六畜內願往生被毛戴角何時了無量樂
0450b24: 慶得人身聞要法願往生頓捨他鄉歸本國無量樂
0450b25: 父子相見非常喜願往生菩薩聲聞亦復然無量樂
0450c01: 或將遊行入林看願往生成坐華臺登樓觀無量樂
0450c02: 觀見彌陀七寶國願往生地上虛空光相照無量樂
0450c03: 即作神通遍佛國願往生處處供養無邊會無量樂
0450c04: 一一大會隨人入願往生入處唯聞平等法無量樂
0450c05: 四種威儀常在定願往生不出三昧作神通無量樂
0450c06: 一一神通到佛會願往生會會聽法證無生無量樂
0450c07: 般舟三昧樂願往生極樂安身實是精無量樂
0450c08: 金樓玉柱璃殿願往生真珠實閣百千行無量樂
0450c09: 重重羅網相映飾願往生寶繩交絡垂鈴珮無量樂
0450c10: 晝夜香風時時動願往生聲內皆稱三寶名無量樂
0450c11: 彼國眾生心眼利願往生聞一悟解百千門無量樂
0450c12: 般舟三昧樂願往生處處安身不如彼無量樂
0450c13: 共諸童子遊空戲願往生手散香華心供養無量樂
0450c14: 身光瓔珞立＝互【原】立互相照願往生一切莊嚴光亦然無量樂
0450c15: 或奏樂器供養佛願往生化佛慈悲遙授記無量樂
0450c16: 同生知識百千萬願往生乘華直入虛空會無量樂
0450c17: 會會不同無億數願往生彼此相過＝遇【原】過遇無障礙無量樂
0450c18: 一切時中常說法願往生見聞歡喜罪皆除無量樂
0450c19: 佛與聖眾身金色願往生光光相照心相知無量樂
0450c20: 相好莊嚴無殊異願往生皆是彌陀願力成無量樂
0450c21: 地上虛空人遍滿願往生神通轉變自然知無量樂
0450c22: 或作華樓寶雲蓋願往生化鳥連聲奏法音無量樂
0450c23: 法音旋轉如雲合願往生彼國人天聞即悟無量樂
0450c24: 一劫多劫長時劫願往生但受法樂不思議無量樂
0450c25: 般舟三昧樂願往生極樂莊嚴門盡開無量樂
0451a01: 普願有緣同行者願往生專心直入不須疑無量樂
0451a02: 一到彌陀安養國願往生元來是我法王家無量樂
0451a03: 兄弟因緣羅漢眾願往生菩薩法侶為知識無量樂
0451a04: 或行或坐皆聞法願往生或去或來無障礙無量樂
0451a05: 或入寶池灌身頂願往生或在乾地寶沙中無量樂
0451a06: 抃＝【原】抃水微波出妙響願往生聲中純說慈悲法無量樂
0451a07: 德水清澄千萬里願往生寶沙映徹如不深無量樂
0451a08: 四岸莊嚴七寶間願往生底布金沙百千色無量樂
0451a09: 色色不同輝光照願往生寶樹飛華落水中無量樂
0451a10: 樹樹垂條如寶帳願往生周匝由旬三十萬無量樂
0451a11: 根莖枝葉七寶間願往生一一寶流無數光無量樂
0451a12: 微風起時更相觸願往生六天音樂無能比無量樂
0451a13: 化佛菩薩恒沙眾願往生一一樹下聽真聲無量樂
0451a14: 般舟三昧樂願往生一入不退至菩提無量樂
0451a15: 寶地寬平眾寶間願往生一一寶出百千光無量樂
0451a16: 一一光成寶臺座願往生光變為樓百千億無量樂
0451a17: 化天童子無窮數願往生悉是念佛往生人無量樂
0451a18: 或登寶座樓中戲願往生不飢不渴湛然常無量樂
0451a19: 或入光明百寶殿願往生正值大會讚彌陀無量樂
0451a20: 或道從今至佛果願往生長劫讚佛報慈恩無量樂
0451a21: 不蒙彌陀弘誓力願往生何時何劫出娑婆無量樂
0451a22: 自到已來當法樂願往生畢竟不聞十惡聲無量樂
0451a23: 眼見如來耳聞法願往生身常從佛喜還悲無量樂
0451a24: 何期今日至寶國願往生實是娑婆本師力無量樂
0451a25: 若非本師知識勸願往生彌陀淨土云何入無量樂
0451b01: 般舟三昧樂願往生得生淨土報師恩無量樂
0451b02: 普勸有緣道俗等願往生會是專心行佛教無量樂
0451b03: 念佛專心誦經觀願往生禮讚莊嚴無雜亂無量樂
0451b04: 行住坐臥心相續願往生極樂莊嚴自然見無量樂
0451b05: 或想或觀除罪障願往生皆是彌陀本願力無量樂
0451b06: 以佛力故成三昧願往生三昧得成心眼開無量樂
0451b07: 諸佛境界超凡夫願往生唯知慚賀釋迦恩無量樂
0451b08: 十方如來舒舌證願往生定判九品得還歸無量樂
0451b09: 父子相迎入大會願往生即問六道苦辛事無量樂
0451b10: 或有所得人天報願往生飢餓困苦體生瘡無量樂
0451b11: 爾時彌陀及大眾願往生聞子說苦皆傷歎無量樂
0451b12: 彌陀告言諸佛子願往生自作自受莫怨他無量樂
0451b13: 般舟三昧樂願往生常住寶國永無憂無量樂
0451b14: 涅槃快樂無為處願往生貪瞋火宅未曾聞無量樂
0451b15: 百寶華臺隨意坐願往生坐處聖眾無央數無量樂
0451b16: 童子供養聲聞讚願往生鳥樂飛空百千匝無量樂
0451b17: 一坐一立須臾頃願往生微塵故業盡消除無量樂
0451b18: 或散天衣覆寶池願往生衣上更散寶華香無量樂
0451b19: 聖眾行時足蹈上願往生衣華觸體三禪樂無量樂
0451b20: 內外映徹如明鏡願往生塵勞畢竟無緣起無量樂
0451b21: 念念唯加三昧淨願往生無漏神通真復真無量樂
0451b22: 般舟三昧樂願往生煩惱永絕不相干無量樂
0451b23: 或有寶地璃間願往生或有寶地紫金成無量樂
0451b24: 或有寶地黃金作願往生或有寶地頗梨映無量樂
0451b25: 或有千寶莊嚴地願往生或有算數寶為成無量樂
0451c01: 一一色色光相照願往生十方來者皆行上無量樂
0451c02: 行住進止逍遙樂願往生不愁官事不憂私無量樂
0451c03: 或百或千作神變願往生會會供養皆周遍無量樂
0451c04: 或作香雲千寶蓋願往生即此雲內雨香華無量樂
0451c05: 種種莊嚴隨念出願往生所到之處現希奇無量樂
0451c06: 般舟三昧樂願往生畢命直入無為會無量樂
0451c07: 寶樹寶林行遍滿願往生一一林樹盡莊嚴無量樂
0451c08: 根根相對莖相望願往生枝枝相準條相順無量樂
0451c09: 節節相盤葉相次願往生華華相向果相當無量樂
0451c10: 光光照曜自他國願往生照處昤曨隨物色無量樂
0451c11: 光能變現希奇事願往生盡是彌陀願力作無量樂
0451c12: 林樹行間寶階道願往生一一界上樓相間無量樂
0451c13: 重重羅網奏天樂願往生供養無邊樓內人無量樂
0451c14: 般舟三昧樂願往生形枯命斷佛前期無量樂
0451c15: 忽爾思量彼快樂願往生人人有分不須疑無量樂
0451c16: 金剛無漏莊嚴地願往生明明相照超千日無量樂
0451c17: 彌陀願力莊嚴地願往生作一蓮華大寶王無量樂
0451c18: 葉葉相重八萬四願往生一葉摩尼百千億無量樂
0451c19: 一一摩尼光千色願往生上照虛空變成蓋無量樂
0451c20: 八萬金剛臺上布願往生真珠寶網覆華籠無量樂
0451c21: 四幢承縵垂絞絡願往生獨顯真金功德身無量樂
0451c22: 一坐華臺未曾動願往生徹窮後際度眾生無量樂
0451c23: 普勸眾生常憶念願往生行住坐臥令＝合【原】令合心見無量樂
0451c24: 佛身圓滿無背相願往生十方來人皆對面無量樂
0451c25: 俱願傾心相續念願往生即現有緣心眼前無量樂
0452a01: 得見淨土希奇事願往生皆是佛力遙加備無量樂
0452a02: 觀音勢至雙華坐願往生一一莊嚴亦如佛無量樂
0452a03: 四幢寶慢皆相似願往生寶羅寶網無殊異無量樂
0452a04: 三華獨超眾坐願往生三身對坐最為尊無量樂
0452a05: 本國他方菩薩眾願往生一切時中圍繞讚無量樂
0452a06: 如此大海塵沙會願往生眾生生者入其中無量樂
0452a07: 非是口言即生彼願往生會是專行不惜身無量樂
0452a08: 寶樓重疊非人造願往生寶幢樹林亦皆然無量樂
0452a09: 池渠四岸皆充遍願往生微風暫觸奏天樂無量樂
0452a10: 法響灌心毛孔入願往生即悟恒沙三昧門無量樂
0452a11: 一一渠中華遍滿願往生或開或合人無數無量樂
0452a12: 或坐或立相招喚願往生競取香華相供養無量樂
0452a13: 或語或笑身心樂願往生即憶閻浮同行人無量樂
0452a14: 各發誓願遙加備願往生專住莫退盡須來無量樂
0452a15: 一到即受清虛樂願往生清虛即是涅槃因＝國【原】因國無量樂
0452a16: 表知我心相憶念願往生各留半座與來人無量樂
0452a17: 同學相隨遊法界願往生法界即是如來國無量樂
0452a18: 一一佛國恒沙會願往生分身聽法修供養無量樂
0452a19: 得蒙諸佛慈光照願往生摩頂授記入無餘無量樂
0452a20: 意樂他方住即住願往生須欲歸還即歸還無量樂
0452a21: 若住若還皆得益願往生本國他方亦無二無量樂
0452a22: 悉是涅槃平等法願往生諸佛智慧亦同然無量樂
0452a23: 般舟三昧樂願往生到處盡是法王家無量樂
0452a24: 歷事已記還安樂願往生證得無量陀羅尼無量樂
0452a25: 與諸菩薩塵沙眾願往生遍滿虛空來供養無量樂
0452b01: 或散衣華變成蓋願往生或奏音樂變成雲無量樂
0452b02: 變現幢幡無億數願往生一食之間到安樂無量樂
0452b03: 安樂眾聖遙相見願往生知是他方同行人無量樂
0452b04: 各起持華迎供養願往生即引直入彌陀會無量樂
0452b05: 他方菩薩同禮佛願往生持華圍繞百千匝無量樂
0452b06: 或散香華奏天樂願往生復現神變滿虛空無量樂
0452b07: 光光相照供養佛願往生異口同音讚極樂無量樂
0452b08: 彌陀應時動身相願往生身光遍照十方國無量樂
0452b09: 所放神光色無盡願往生回光還照彌陀會無量樂
0452b10: 照訖光從頂上入願往生大眾同知授記光無量樂
0452b11: 收光未盡彌陀笑願往生普告大眾專心聽無量樂
0452b12: 我今授汝菩提記願往生不久當盡來成佛無量樂
0452b13: 本住他方化生眾願往生慶得難遭希有法無量樂
0452b14: 得免娑婆長劫難願往生特蒙知識釋迦恩無量樂
0452b15: 種種思量巧方便願往生選得彌陀弘誓門無量樂
0452b16: 一切善業回生利願往生不如專念彌陀號無量樂
0452b17: 念念稱名常懺悔願往生人能念佛佛還憶無量樂
0452b18: 凡聖相知境相照願往生即是眾生增上緣無量樂
0452b19: 不得信受他人語願往生但令心淨此皆淨無量樂
0452b20: 若道此同諸佛國願往生何因六道同生死無量樂
0452b21: 棘刺叢林滿三界願往生山河大地同高下無量樂
0452b22: 水陸虛空眾生性願往生無明煩惱等貪瞋無量樂
0452b23: 念念貪求財色苦願往生業愛癡繩縛人送無量樂
0452b24: 閻羅遣使牽將去願往生獄率牛頭催復催無量樂
0452b25: 盛火四面同時起願往生隨業風吹落苦中無量樂
0452c01: 最火泥犁四門外願往生門門八萬四千隔無量樂
0452c02: 一一隔中人人到願往生恒沙苦具在其中無量樂
0452c03: 罪人身上煙炎起願往生飛輪刀劍縱橫入無量樂
0452c04: 一切獄中同此苦願往生何時何劫得休時無量樂
0452c05: 般舟三昧樂願往生三塗永絕願無名無量樂
0452c06: 七重鐵城七重網願往生重重城內鐵林樹無量樂
0452c07: 樹樹枝條八萬四願往生葉葉華果如刀輪無量樂
0452c08: 飛輪上踊還來下願往生頭入足出痛難忍無量樂
0452c09: 重重門上八萬釜願往生鎔銅鐵汁涌如泉無量樂
0452c10: 沸涌騰波高八萬願往生直射門外千由旬無量樂
0452c11: 四門四道罪人入願往生門開業火出來迎無量樂
0452c12: 鐵汁焱焱流沒膝願往生觸處煙炎同時起無量樂
0452c13: 牛頭獄率道邊嚂願往生大地＝蛇【原】地蛇震動如天雷無量樂
0452c14: 罪人聞之心肚裂願往生鐵蟲鐵鳥爭來食無量樂
0452c15: 鐵丸刀劍空中下願往生鎔銅鐵汁注身上無量樂
0452c16: 去鐵城門四萬里願往生要取中行無避處無量樂
0452c17: 行疾過風如箭射願往生須臾即入七重門無量樂
0452c18: 般舟三昧樂願往生專心念佛斷貪瞋無量樂
0452c19: 入此七重鐵門內願往生何時何劫得回還無量樂
0452c20: 罪人入已門皆閉願往生一一身滿不相妨無量樂
0452c21: 一臥八萬長時劫願往生皆由破法罪因緣無量樂
0452c22: 謗毀三寶壞人善願往生亦墮阿鼻大獄中無量樂
0452c23: 戲笑作罪多劫受願往生不惜佛意取人情無量樂
0452c24: 慎莫輕心縱三業願往生業道分明不可欺無量樂
0452c25: 般舟三昧樂願往生橫截業道入西方無量樂
0453a01: 七重鐵城門門外願往生鐵蟒舉頭城上出無量樂
0453a02: 火炎刀輪從口出願往生亦皆流注罪人上無量樂
0453a03: 四角鐵狗身毛孔願往生亦雨煙火人身上無量樂
0453a04: 羅剎擎叉刺心眼願往生皆由心眼墮泥犁無量樂
0453a05: 熱鐵地上無窮苦願往生罪人或臥或行走無量樂
0453a06: 大劫盡時眼中見願往生東門城外清林泉無量樂
0453a07: 罪人一時向東走願往生臨臨欲到門還閉無量樂
0453a08: 如是四門遙半劫願往生鐵網鉤身如棘林無量樂
0453a09: 上有鷹鳥啄人肉願往生地有銅狗爭來食無量樂
0453a10: 地上虛空無避處願往生動即苦具轉彌多無量樂
0453a11: 般舟三昧樂願往生聞說此苦心摧碎無量樂
0453a12: 不孝父母罵三寶願往生終時獄火自相迎無量樂
0453a13: 毀辱六親破淨戒願往生亦墮如是泥犁中無量樂
0453a14: 殺害眾生食他肉願往生直入泥犁火聚中無量樂
0453a15: 見聞方便處分殺願往生如前受苦未何央無量樂
0453a16: 劫盜三寶眾生物願往生一墮泥犁無出期無量樂
0453a17: 偷劫父母六親物願往生亦入如是泥犁中無量樂
0453a18: 般舟三昧樂願往生不惜身財常專施無量樂
0453a19: 惡染師僧壤淨行願往生泥犁永劫出無期無量樂
0453a20: 邪染眾生及眷屬願往生定入泥犁長劫苦無量樂
0453a21: 若得人身黃門報願往生六親同住如怨家無量樂
0453a22: 般舟三昧樂願往生願斷邪心修梵行無量樂
0453a23: 欺誑三寶眾生類願往生死入泥犁無出期無量樂
0453a24: 惡口兩舌貪瞋慢願往生八萬地獄皆周遍無量樂
0453a25: 論說他人三寶過願往生死入拔舌泥犁中無量樂
0453b01: 普勸眾生護三業願往生行住坐臥念彌陀無量樂
0453b02: 一切時中憶地獄願往生發起增上往生心無量樂
0453b03: 誓願不作三塗業願往生人天樂報亦無心無量樂
0453b04: 忽憶地獄長時苦願往生不捨須臾忘安樂無量樂
0453b05: 安樂佛國無為地願往生畢竟安身實是精無量樂
0453b06: 般舟三昧樂願往生唯佛一道獨清閑無量樂
0453b07: 淨土莊嚴無有盡願往生十方生者亦無窮無量樂
0453b08: 千劫萬劫恒沙劫願往生一切去者不相妨無量樂
0453b09: 十方眾生未曾減願往生彌陀佛國亦無增無量樂
0453b10: 彌陀願力隨心大願往生四種莊嚴普皆遍無量樂
0453b11: 三明六通常自在願往生遍入眾生心想中無量樂
0453b12: 佛身相好依心起願往生隨念即現真金佛無量樂
0453b13: 真金即是彌陀相願往生圓光化佛現人前無量樂
0453b14: 相好彌多八萬四願往生一一光明照十方無量樂
0453b15: 不為餘緣光普照願往生唯覓念佛往生人無量樂
0453b16: 萬行俱回皆得往願往生念佛一行最為尊無量樂
0453b17: 回生雜善恐力弱願往生無過一日七日念無量樂
0453b18: 命欲終時聖眾現願往生即坐華臺至寶國無量樂
0453b19: 清淨大海無生眾願往生遙見生者皆歡喜無量樂
0453b20: 觀音相好佛無異願往生慈悲救苦最為強無量樂
0453b21: 般舟三昧樂願往生不違師教念彌陀無量樂
0453b22: 救苦雖遙別世界願往生眾生急念應時來無量樂
0453b23: 或現聲聞菩薩相願往生隨緣樂見度眾生無量樂
0453b24: 悲心拔苦超三界願往生慈心與樂涅槃期無量樂
0453b25: 隨逐眾生身有異願往生分身六道度時機無量樂
0453c01: 禮念觀身除罪障願往生直是發願慈悲極無量樂
0453c02: 一切時中緣法界願往生攝取六道現身中無量樂
0453c03: 現見耳聞心內事願往生尋聲救苦剎那間無量樂
0453c04: 天冠化佛高千里願往生念報慈恩常頂戴無量樂
0453c05: 眉間毫相七寶色願往生色色八萬四千光無量樂
0453c06: 光光化佛菩薩眾願往生遍滿神通極樂界無量樂
0453c07: 身作光明紫金色願往生內外映徹如明鏡無量樂
0453c08: 一切光明如瓔珞願往生遍身交珞垂鈴珮無量樂
0453c09: 兩手纖圓雜華色願往生恒將此手接眾生無量樂
0453c10: 舉足千輪印寶地願往生下足金華滿世界無量樂
0453c11: 本住他方行坐處願往生觸者即悟無生忍無量樂
0453c12: 地前地上元無二願往生隨根利鈍超增位無量樂
0453c13: 念念時中常得證願往生未得施功方得悟無量樂
0453c14: 般舟三昧樂願往生畢命同生誓不退無量樂
0453c15: 如此逍遙快樂地願往生更貪何事不求生無量樂
0453c16: 救苦分身平等化願往生化得即送彌陀國無量樂
0453c17: 眾等咸蒙大悲力願往生碎身慚謝報慈恩無量樂
0453c18: 般舟三昧樂願往生觀音引接見彌陀無量樂
0453c19: 勢至菩薩威光大願往生身色相好等觀音無量樂
0453c20: 身上光明遍法界願往生照處皆同紫金色無量樂
0453c21: 有緣眾生蒙光照願往生增長智慧生安樂無量樂
0453c22: 頂戴華冠垂瓔珞願往生寶瓶光出現希奇無量樂
0453c23: 勢至行時震法界願往生震處蓮華自然出無量樂
0453c24: 蓮華莊嚴如極樂願往生一切佛國皆如是無量樂
0453c25: 坐時先動彌陀國願往生後震上下塵沙剎無量樂
0454a01: 一一剎土分身集願往生皆是彌陀三化身無量樂
0454a02: 化佛觀音勢至集願往生側塞虛空極樂上無量樂
0454a03: 各坐蓮華百寶座願往生異口同音說妙法無量樂
0454a04: 極樂眾生見聞益願往生超證常倫諸地上無量樂
0454a05: 大集剎益塵沙眾願往生聽法供養逕諸劫無量樂
0454a06: 是故彼國名極樂願往生普勸同生常憶念無量樂
0454a07: 一切時中面西向願往生心想見彼彌陀身無量樂
0454a08: 地上莊嚴無億數願往生寶樓林樹垂瓔珞無量樂
0454a09: 正坐跏趺跌往生想願往生直注華池大會中無量樂
0454a10: 想入華中華合想願往生即想華開見佛身無量樂
0454a11: 想見彌陀光雜色願往生光光相照自身來無量樂
0454a12: 又想自身慈光照願往生即想籠籠心眼開無量樂
0454a13: 想見虛空化佛眾願往生想聞林樹奏天樂無量樂
0454a14: 水鳥流波宣妙法願往生心心專注想令成無量樂
0454a15: 注想成時寶國現願往生即得化佛來加備無量樂
0454a16: 觀音勢至身無數願往生常來至此行人邊無量樂
0454a17: 般舟三昧樂願往生專心想佛見無疑無量樂
0454a18: 佛知眾生流浪久願往生無明障重難開悟無量樂
0454a19: 佛恐觀大難周遍願往生更教觀小在池中無量樂
0454a20: 想一蓮華百寶葉願往生丈六化佛坐華臺無量樂
0454a21: 身雖大小能除障願往生觀音勢至等同然無量樂
0454a22: 四種威儀常自策願往生命盡須臾歸自然無量樂
0454a23: 自然即是彌陀國願往生究竟常安無退時無量樂
0454a24: 縱盡百年如一日願往生一日須臾何足期無量樂
0454a25: 上品上生凡夫等願往生持戒念佛誦經專無量樂
0454b01: 一切時中常勇猛願往生臨終聖眾自來迎無量樂
0454b02: 觀音大勢擎華至願往生一時接手上金臺無量樂
0454b03: 無數化佛菩薩眾願往生摩頭讚歎隨佛去無量樂
0454b04: 一念之間到佛國願往生即現＝見【原】現真容菩薩眾無量樂
0454b05: 光明寶林皆說法願往生當＝常【原】當常時即悟無生忍無量樂
0454b06: 須臾歷事他方佛願往生一念歸還得千證無量樂
0454b07: 上品中生凡夫等願往生讀誦念佛專持戒無量樂
0454b08: 一日七日俱回向願往生臨終聖眾皆來現無量樂
0454b09: 觀音大勢擎華立願往生行者即上紫金臺無量樂
0454b10: 與千化佛同時讚願往生從佛須臾入寶池無量樂
0454b11: 一宿障盡華開發願往生見佛即欲下金臺無量樂
0454b12: 足未至地華承足願往生佛放金光來照身無量樂
0454b13: 直到彌陀佛前立願往生讚佛七日得無生無量樂
0454b14: 須臾歷事他方佛願往生證得百千三昧門無量樂
0454b15: 少許時間逕三劫願往生即入明門歡喜地無量樂
0454b16: 般舟三昧樂願往生持戒作善莫推閑無量樂
0454b17: 推閑即造輪回業願往生彌陀淨土遣誰去無量樂
0454b18: 湯火燒身急自撥願往生莫待他人推緣事無量樂
0454b19: 貪瞋火宅相燒苦願往生障重心頑未覺痛無量樂
0454b20: 覺痛即斷愚癡業願往生悔心慚愧生安樂無量樂
0454b21: 安樂即是金剛地願往生凡夫六道永無名無量樂
0454b22: 般舟三昧樂願往生極樂清閑實是精無量樂
0454b23: 上品下生凡夫等願往生深信因果莫生疑＝非【原】疑非無量樂
0454b24: 三業起行多憍慢願往生單發無上菩提心無量樂
0454b25: 回心念念生安樂願往生終時即見金華至無量樂
0454c01: 五百化佛觀音等願往生一時接手入華中無量樂
0454c02: 一念乘華寶池內願往生一日一夜寶華開無量樂
0454c03: 華開見佛微微障願往生三七已後始分明無量樂
0454c04: 耳聽眾聲心得悟願往生歷事他方蒙授記無量樂
0454c05: 十劫須臾不覺盡願往生進入明門歡喜地無量樂
0454c06: 般舟三昧樂願往生盡名為期莫生疑無量樂
0454c07: 若是釋迦真＝佛【原】真佛弟子願往生誓行佛語生安樂無量樂
0454c08: 不得悠悠信他語願往生隨緣治病各依法無量樂
0454c09: 忽遇災危身自急願往生道俗千里＝重【原】里重未能救無量樂
0454c10: 口說事空心行怨願往生是非人我如山岳無量樂
0454c11: 如此之人不可近願往生近即輪回長劫苦無量樂
0454c12: 側耳傾心常採訪願往生今身修道得無生無量樂
0454c13: 若聞此法希奇益願往生不顧身命要求得無量樂
0454c14: 若能專行不惜命願往生命斷須臾生安樂無量樂
0454c15: 般舟三昧樂願往生念佛即是涅槃門無量樂
0454c16: 中品上生凡夫等願往生偏學聲聞緣覺行無量樂
0454c17: 戒定慈悲常勇猛願往生一心回願生安樂無量樂
0454c18: 終時化佛聲聞到願往生七寶蓮華行者前無量樂
0454c19: 佛放光明照身頂願往生行者自見上華臺無量樂
0454c20: 低頭禮佛在此國願往生舉頭已入彌陀界無量樂
0454c21: 到彼華開尋見佛願往生聞說四諦證真如無量樂
0454c22: 般舟三昧樂願往生實是彌陀願力恩無量樂
0454c23: 中品中生凡夫等願往生一日一夜持眾戒無量樂
0454c24: 回此戒福善根力願往生直到彌陀安養國無量樂
0454c25: 臨終化佛師僧現願往生七寶華來行者前無量樂
0455a01: 行者見華心踊躍願往生即上華臺隨佛去無量樂
0455a02: 一念之間入寶國願往生直入八德寶池中無量樂
0455a03: 池內蓮華無億數願往生悉是十方同行人無量樂
0455a04: 七日七夜蓮華發願往生華開見佛得初真無量樂
0455a05: 般舟三昧樂願往生勤修實行不欺人無量樂
0455a06: 中品下生凡夫等願往生孝養父母行人信無量樂
0455a07: 臨終遇值善知識願往生為說極樂彌陀願無量樂
0455a08: 聞說合掌回心向願往生乘念即到寶池中無量樂
0455a09: 百寶蓮華臺上座願往生七七日後寶華開無量樂
0455a10: 華開見佛塵沙眾願往生一劫已後證無生無量樂
0455a11: 無生即是阿羅漢願往生羅漢回心向大乘無量樂
0455a12: 一發已去小心滅願往生直至菩提無有退無量樂
0455a13: 是故天親作論說願往生二乘心種永無生無量樂
0455a14: 故言大乘善根界願往生畢竟永絕譏嫌過無量樂
0455a15: 大小凡夫平等攝願往生且避六道三塗難無量樂
0455a16: 願住彌陀佛國內願往生證與不證亦心閑無量樂
0455a17: 般舟三昧樂願往生頓超生死出娑裟婆無量樂
0455a18: 下品上生凡夫等願往生具造十惡無餘善無量樂
0455a19: 增長無明但快意願往生見他修福生非毀無量樂
0455a20: 如此愚人難覺悟願往生良由知識惡強緣無量樂
0455a21: 唯知目前貪酒皮願往生不覺地獄盡抄名無量樂
0455a22: 一入泥犁受長苦願往生始憶人中善知識無量樂
0455a23: 罪人臨終得重病願往生神識昏狂心倒亂無量樂
0455a24: 地獄芬芬＝芥芥【原】芬芬芥芥眼前現願往生白汗流出手把空無量樂
0455a25: 如此困＝因【原】困因苦誰能救願往生會是知識彌陀恩無量樂
0455b01: 手執香爐教懺悔願往生教令合掌念彌陀無量樂
0455b02: 一聲稱佛除眾苦願往生五百萬劫罪消除無量樂
0455b03: 化佛菩薩尋聲到願往生我故持華迎汝來無量樂
0455b04: 行者見佛光明喜願往生即坐七寶蓮華上無量樂
0455b05: 從佛須臾還寶國願往生到即直入寶池中無量樂
0455b06: 七七華開得見佛願往生觀音大勢慈光照無量樂
0455b07: 眼目睛明心得悟願往生合掌始發菩提心無量樂
0455b08: 般舟三昧樂願往生得脫三塗知識恩無量樂
0455b09: 若非知識教稱佛願往生如何得入彌陀國無量樂
0455b10: 下品中生凡夫等願往生破戒偷僧起眾罪無量樂
0455b11: 邪命說法無慚愧願往生破戒因果打師僧無量樂
0455b12: 如此愚人臨死日願往生節節酸疼錐刀刺無量樂
0455b13: 地獄猛火皆來逼願往生當時即值善知識無量樂
0455b14: 發大慈悲教念佛願往生地獄猛火變風涼無量樂
0455b15: 天華旋轉隨風落願往生化佛菩薩乘華上無量樂
0455b16: 行者即坐天華上願往生從佛須臾入寶池無量樂
0455b17: 障重華開逕六劫願往生華開始發菩提心無量樂
0455b18: 般舟三昧樂願往生碎身慚謝釋迦恩無量樂
0455b19: 下品下生凡夫等願往生十惡五逆皆能造無量樂
0455b20: 如此愚人多造罪願往生經歷地獄無窮劫無量樂
0455b21: 臨終忽遇善知識願往生為說妙法令安穩無量樂
0455b22: 刀風解時貪＝令【原】貪令忍痛願往生教令念佛不能念無量樂
0455b23: 善友告言專合掌願往生正念專稱無量壽無量樂
0455b24: 聲聲連注滿十念願往生念念消除五逆障無量樂
0455b25: 謗法闡提行十惡願往生回心念佛罪皆除無量樂
0455c01: 病者身心覺醒悟願往生眼前即有金華現無量樂
0455c02: 金華光明照行者願往生身心歡喜上華臺無量樂
0455c03: 乘華一念至佛國願往生直入大會佛前池無量樂
0455c04: 殘殃未盡華中合願往生十二劫後始華開無量樂
0455c05: 華內坐時無微苦願往生超過色界三禪樂無量樂
0455c06: 般舟三昧樂願往生勉入地獄坐金蓮無量樂
0455c07: 寧合金華百千劫願往生不能地獄須臾間無量樂
0455c08: 觀音大勢慈光照願往生徐徐為說安心法無量樂
0455c09: 行者得聞希有法願往生智慧法眼豁然開無量樂
0455c10: 法眼開時見佛會願往生即發無上菩提心無量樂
0455c11: 或坐或立遊行觀願往生到處唯聞說法聲無量樂
0455c12: 身心毛孔皆得悟願往生菩薩聖眾皆充滿無量樂
0455c13: 自作神通入彼會願往生憶本娑婆知識恩無量樂
0455c14: 若非釋迦勸念佛願往生彌陀淨土何由見無量樂
0455c15: 心念香華遍供養願往生長時長劫報慈恩無量樂
0455c16: 普勸十方生死界願往生同心斷惡盡須來無量樂
0455c17: 一入涅槃常住國願往生徹窮後際更何憂無量樂
0455c18: 念念時中常證悟願往生十地行願自然成無量樂
0455c19: 地地慈悲巧方便願往生以佛為師無錯悟無量樂
0455c20: 定善依經十三觀願往生一一具說莊嚴事無量樂
0455c21: 行住坐臥常觀察願往生常念心眼籠籠見無量樂
0455c22: 散善九品依經讚願往生一一回向皆得往無量樂
0455c23: 定善一門韋提請願往生散善一行釋迦開無量樂
0455c24: 定散俱回入寶國願往生即是如來異方便無量樂
0455c25: 韋提即是女人相願往生貪瞋具足凡夫位無量樂
0456a01: 厭捨娑婆求佛國願往生即現極樂莊嚴界無量樂
0456a02: 得見極樂心歡喜願往生更彌陀成法忍無量樂
0456a03: 五百女人同白佛願往生誓願同生安樂國無量樂
0456a04: 爾時世尊皆印記願往生同得往生證三昧無量樂
0456a05: 釋梵護世臨空聽願往生亦同發願生安樂無量樂
0456a06: 普勸有緣常念佛願往生觀音大勢為同學無量樂
0456a07: 若能念佛人中上願往生願得同生諸佛家無量樂
0456a08: 長劫長時佛邊證願往生道場妙果豈為賒無量樂
0456a09: 白諸行者。凡夫生死不可貪而不厭。彌陀淨
0456a10: 土不可輕而不忻。厭則娑婆永隔。忻則淨土
0456a11: 常居。隔則六道因亡。輪回之果自滅。因果既
0456a12: 亡。則形名頓絕也。仰惟同生知識等善自思
0456a13: 量。推受生之無際。與空性同時。同時而有
0456a14: 心識。若不與空界同時有者。一切眾生即是
0456a15: 無因而始出也。心識若無本因有者。即事同
0456a16: 木石。若同木石者。則無六道之因業也。因業
0456a17: 若無者。凡聖苦樂因果誰覺誰知也。以斯道
0456a18: 理推勘者。一切眾生定有心識也。若有心識。
0456a19: 即與空際同時有有。若與空際同時有者。即
0456a20: 唯佛與佛得知本元也。行者等知自身心。與
0456a21: 空際同時有。乃至今身今日。不能斷惡除貪。
0456a22: 一切煩惱唯覺增多。又使釋迦諸佛同勸。專
0456a23: 念彌陀。想觀極樂。盡此一身。命斷即生安樂
0456a24: 國也。豈非長時大益。行者等努力努力勤而
0456a25: 行之。常懷慚愧仰謝佛恩。應知。
0456a26: 般舟三昧行道往生讚一卷
