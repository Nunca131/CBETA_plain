0175a01: 雲棲紀事目錄
0175a02: 一山圖
0175a03: 二御臨
0175a04: 三碑記
0175a05: 四古蹟
0175a06: 五條約
0175a07: 六錄賢附宗派
0175a08: 七題詠附對聯
0175a09: 附
0175a10: 孝義無礙庵錄目錄
0175a11: 一碑記
0175a12: 二遺囑
0175a13: 三囑餘
0175a14: 四規約
0175a15: 五紀賢
0175a16: 六塔銘
0175a17: 
0175a18: 
0175a19: 
0175a20: 
0175a21: 
0175a22: 
0175a23: 
0175a24: 
0175a25: 
0175a26: 
0175a27: 
0175a28: 
0175a29: 
0175a30: 
0175b01: 
0175b02: 
0175b03: 
0175b04: 
0175b05: 
0175b06: 
0175b07: 
0175b08: 
0175b09: 
0175b10: 
0175b11: 
0175b12: 
0175b13: 
0175b14: 
0175b15: 
0175b16: 
0175b17: 
0175b18: 
0175b19: 
0175b20: 
0175b21: 聖駕幸寺恭紀
0175b22: 雲棲寺址山徑深幽。僧眾恪守　師誡虔修淨
0175b23: 業。何幸茲月
0175b24: 鑾駕降香。垂詢本末。不敢不記。本年二月十五日。
0175b25: 聖駕自禹陵回鑾幸寺。禮
0175b26: 佛竟。至北堂僧寮晏坐。展閱內典。見衣桁皆破衲。几
0175b27: 皿皆麤舊。
0175b28: 上曰。觀此。便知僧皆苦修。非世法圖名聞利養者。因
0175b29: 詢僧曰。此寺建自何年。僧跪奏云。寺係宋初乾德五
0175b30: 年。伏虎禪師開山。逮明季弘治七年。霖雨發洪。
0175c01: 殿宇經像。隨水漂沒。廢圮幾及。百載。至隆慶五
0175c02: 年。有師祖蓮池。法諱上袾祩下宏。結茅三楹。善信
0175c03: 皈心。漸就開創。今已一百一十九年矣。
0175c04: 上曰。自開創以來。守何宗派。僧再奏云。師訓專修淨
0175c05: 土。晝夜六時。持名念佛。惟以守戒放生為事。
0175c06: 上即傳侍衛。引僧登山。觀玩竹林。擷蘭數本。
0175c07: 天顏喜悅。隨問林木名色。僧一一謹對。
0175c08: 上諭前往放生所。
0175c09: 垂睞飛走。
0175c10: 聖懷憫惻。又
0175c11: 詢僧眾幾何。僧奏云。合寺僧行約三百餘。從不募緣。
0175c12: 亦不種植自給。懍遵叢席規約。大眾粒米同餐。
0175c13: 幸賴
0175c14: 天恩。亦無匱乏。
0175c15: 上即傳諭侍衛。賚白金五緘。眾僧叩頭謝
0175c16: 恩。伏道送
0175c17: 駕。隨諏十七日謹奉
0175c18: 上賜銀兩。備供
0175c19: 三寶。恭祝
0175c20: 聖壽。普齋僧行。遠近沾
0175c21: 恩。伏念經教盛於三藏。祇聞
0175c22: 帝陛賜衣。瑞兆現於圭峰。惟是
0175c23: 皇宮說法。未有
0175c24: 九重臨御。
0175c25: 翠華賁止。
0175c26: 霽顏諮詢。
0175c27: 獎賚僧徒。如今日者。恭紀始末。勒垂不朽。聿傳盛事。
0175c28: 永戴
0175c29: 皇圖。謹記。
0175c30: 康熙貳拾捌年貳月吉旦寺僧成傑等圓恭紀
0176a01: 恩御雲棲起居總錄。
0176a02: 欽惟
0176a03: 聖慈普洽。幬庇山林
0176a04: 恩賜優覃。仰蒙
0176a05: 高厚。念僧徒之微末。荷
0176a06: 天眷之隆施。
0176a07: 帝德難名。載書恭紀。
0176a08: 乾隆十六年。歲次辛未。
0176a09: 今皇帝舉省方之典。特奉
0176a10: 慈幃。臨幸東南。三月抵浙。觀風之暇。歷覽林泉。是月初
0176a11: 五日。蒙
0176a12: 駕幸雲棲寺。寺僧三百餘眾。跪迎道左。
0176a13: 上次山門。垂問當家是方丈寺僧。具奏。向遵開山祖
0176a14: 遺約。歲易正副當家。不立方丈。
0176a15: 上更問宗派規模。念佛講經。一切事宜。一一跪奏訖。
0176a16: 駕進前殿禪堂。及蓮祖像前。皆上香致敬。內有禪堂
0176a17: 僧四十八員。跪誦無量壽經。恭祝
0176a18: 聖祚。
0176a19: 上親臨問。戒令勿輟。乃入內山修篁深處進小膳。時
0176a20: 山蘭盛開。幽香盈谷。
0176a21: 上有感於寮舍清閒。庭芳舒秀。遂
0176a22: 御筆寫蘭一幅以
0176a23: 賜。冠以詩。
0176a24: 本色西來意。雲棲靜且安。林泉徐待寫。先寫數叢
0176a25: 蘭。
0176a26: 坐雲棲修篁深處。幽蘭送芬。欣然有會。因命筆
0176a27: 寫生。
0176a28: 時辛未暮春上浣也　乾隆并識更
0176a29: 賜南無阿彌陀佛六字匾額。白金二百兩。僧進山產
0176a30: 數件。
0176b01: 上親撿視。
0176b02: 諭收筍乾一匣。久之。
0176b03: 駕旋西湖。寺僧遂詣行宮恭請
0176b04: 寶璽。越七日。
0176b05: 聖駕重幸。仍三處上香禮
0176b06: 佛。及觀董華亭碑額。乃
0176b07: 詢真跡有無。寺僧遂撿雲棲碑記一冊。金剛經一卷。
0176b08: 以
0176b09: 進。
0176b10: 上大書香光法寶。永鎮雲棲。於經之面頁。復識以詩。
0176b11: 乾隆辛未暮春中澣。重過雲棲。索觀香光真蹟。
0176b12: 因識歲月。
0176b13: 山寺雖多此寺幽。特教清蹕重來遊。洗心亭別仙
0176b14: 凡界。萬騎紛闐合著留。
0176b15: 綠玉參天逕幾迴。石門煙月鎖莓苔。蓮池塔院自
0176b16: 千古。奚事花幢坐墨胎。
0176b17: 修篁深處小延俄。又覺簷陰幾許過。山鳥啅林還
0176b18: 太古。野花繪壁自春和。
0176b19: 淨土香光慧業薰。藏法寶玩顏筋。蘭亭昨過相
0176b20: 衡較。真蹟猶贏王右軍。
0176b21: 是日即景雜詠。得四絕句。並書帙後。留施永傳。
0176b22: 又蒙
0176b23: 御書經籤。金剛般若波羅密經。董其昌真蹟。
0176b24: 御鑒題籤。　并
0176b25: 賜香門淨土匾額。
0176b26: 山深獨闢清淨界竹翠常飛妙鬘雲對語一聯。
0176b27: 御題五言排律。
0176b28: 一碧萬竿翠。雙流百折澄。竹泉行盡處。門徑得來
0176b29: 登。磬禮悲心佛。疇咨苦行僧。鐘魚守本色。拳拂謝
0176b30: 多能。矮屋常妨帽。明珠不斷燈。蓮池家法在。六字
0176c01: 括三乘。
0176c02: 雲棲六韻辛未春　御筆
0176c03: 又蒙
0176c04: 賜大內三希堂法帖一部。計三十二冊。
0176c05: 御書心經塔碑文一軸。　深山蕭寺。荷蒙
0176c06: 清蹕遙臨。天文疊彩。誠異數也。　次日。於大關送
0176c07: 駕回鑾。
0176c08: 乾隆二十二年。太歲在戊。
0176c09: 皇上復奉
0176c10: 聖母巡狩浙江。三月初二日。載幸雲棲寺。合寺僧行清
0176c11: 塵待
0176c12: 駕。
0176c13: 上至。問正副當家名諱年籍。並禪堂規式。遂一一啟
0176c14: 奏訖。隨
0176c15: 駕至正殿。禪堂。及蓮祖靜室。上香敬禮。如十六年式。
0176c16: 即
0176c17: 賜荷包四個。瓷瓶一對。仍詣修篁深處小憩。
0176c18: 御書對語一聯。
0176c19: 指揮如意天花落　坐臥閒房春艸深。
0176c20: 是時山花盛放。嵐影垂青。
0176c21: 上憑欄四眺。
0176c22: 天顏甚霽。即於山亭進小膳。次日
0176c23: 差內大人齎白金二百兩
0176c24: 賜合寺僧眾。復令住持僧至行宮領東菀香二包。荷
0176c25: 包四箇。各色文綺十六端。內有五爪團龍紫緞
0176c26: 二端。先是二月。迎
0176c27: 賜御書金剛經寶塔碑文一軸。今
0176c28: 翠華重幸。又蒙
0176c29: 寵眷頻頒。真千古未有之希遇矣。越三日。
0176c30: 聖駕再過雲棲。是日自辰及巳。大雨如注。扈從大臣。
0177a01: 恐道路泥濘。
0177a02: 皇上登山未果。俱於理安開化二寺候
0177a03: 旨。
0177a04: 上至江皋。竟鳴鞭入寺。僧眾匐伏道傍。
0177a05: 上親諭地溼起來者。玉音至再。進殿。上香禮
0177a06: 佛如前。其禪堂拜祝
0177a07: 聖懺僧侶。即於本堂跪接。蒙
0177a08: 問首僧。是何經典。暨禮懺事宜。
0177a09: 上喜緇侶整肅。梵音高朗。徘徊觀聽者久之。乃入修
0177a10: 篁深處。適大雨初晴。日華紅郁。樹影嵐光。清碧
0177a11: 如洗。
0177a12: 上顧喜甚。因倣倪雲林法寫竹二枝。並記以
0177a13: 賜。
0177a14: 昔倪雲林寫竹。而人問為何樹。此幅頗師其意。
0177a15: 丁丑三月五日。再訪雲棲。率筆以施寺僧。又
0177a16: 諭侍臣。
0177a17: 賜禮懺僧銀錁一百六十二定。是日俯仰松陰。徘徊
0177a18: 縱眺。其
0177a19: 眷注之深。幾不知日之移也。
0177a20: 上於路次。又書七言一律
0177a21: 賜寺。
0177a22: 路入琳瑯箇箇青。祛人塵是洗心亭。七年幻夢誰
0177a23: 參破。六字真言此重聽。蝶舞花香自詮註。瀑飛石
0177a24: 矗孰流停。修篁深處忘機坐。適可依然悅性靈。
0177a25: 乾隆二十七年壬午三月初九日
0177a26: 聖駕三次南巡。更
0177a27: 幸雲棲。寺僧焚香迎
0177a28: 駕。進大殿禪堂上香禮
0177a29: 佛畢。
0177a30: 垂問當家監院規式。并金剛經一切有為法四句偈
0177b01: 言奏以光陰箭過。日月不停。
0177b02: 上頷之。次入蓮祖像前上香致敬。進修篁深處小憩。
0177b03: 諭進香光金剛真蹟。因紙促。乃攜入
0177b04: 行宮。續以藏紙
0177b05: 御題。
0177b06: 逕入篔簹心洗塵。春山過雨霽光新。浙中僧院斯
0177b07: 為最。不事莊嚴事樸淳。
0177b08: 靜室三間對碧崚。花香鳥語處心徵。雨暘時喜宜
0177b09: 菜麥。笑我斯之靜未能。
0177b10: 一心念六字真言。衣缽何曾傳子孫。監院歲除依
0177b11: 例換。蓮池家法喜猶存。
0177b12: 金剛真蹟香光。索看重題逸興償。四句本來無
0177b13: 一字。更何須辨幻和常。
0177b14: 壬午暮春。雲棲靜室四絕句。仍書冊尾。
0177b15: 三月十一日。
0177b16: 聖駕再幸雲棲。上香禮
0177b17: 佛畢。進修篁深處。
0177b18: 御書南無阿彌陀佛匾額。
0177b19: 乾隆壬午暮春。　御筆敬書
0177b20: 西方極樂世界安養道場匾額。
0177b21: 乾隆壬午暮春。重至雲棲寺。擬蘇東坡法　御
0177b22: 筆。
0177b23: 賜安南香二包　文綺六端　白金二百兩　荷包
0177b24: 四箇　更於先日迎
0177b25: 賜御鑒石刻唐僧義道與其妹陳燕子丁共寫小字
0177b26: 法華經一部。
0177b27: 回鑾途次。又
0177b28: 賜律詩二章。
0177b29: 諸峰遙看簇蓮青。路轉叢篁得野亭。知是洗心契
0177b30: 儒玩。饒他念佛著僧聽。從新春景粉圖展。依舊山
0177c01: 齋翠蹕停。真蹟香光聊遣暇。底論前後顗和靈。
0177c02: 壬午暮春月　御題疊舊作韻。
0177c03: 我有樂山意。雲棲山最幽。綠篔饒靜趣。白足事清
0177c04: 修。梵籟簷前落。香泉階下流。少停便應去。課誦可
0177c05: 妨不。
0177c06: 再至雲棲題句　壬午暮春月中澣　御筆
0177c07: 乾隆三十年乙酉。春閏二月。
0177c08: 皇帝狩於浙江。初五日至海寧
0177c09: 觀塘十一日
0177c10: 駕幸雲棲寺。由大殿至禪堂皆上香禮
0177c11: 佛。遂
0177c12: 問正副監院籍貫年諱並禮懺事寺僧。一一具奏。
0177c13: 上即命禮懺。閱視良久。乃至蓮祖靜室。亦上香禮敬。
0177c14: 次入內山修篁深處。書對語一聯。
0177c15: 水向石邊流出冷　風從花裏過來香。
0177c16: 諭進董氏華亭金剛真蹟。帶回
0177c17: 行宮。續四絕句。
0177c18: 雲棲本是舊棲真。無俗塵緣有淨因。江岸西行纔
0177c19: 北轉。引人入勝見蒼筠。
0177c20: 石橋澗水幾縈迴。知是洗心亭下來。卻我到亭忘
0177c21: 所洗。本來無物惹塵埃。
0177c22: 塔院。蓮池曲徑東。闍黎今尚守宗風。掌家正副輪
0177c23: 年易。兩字出家同不同。
0177c24: 經堂左轉陟崇椒。精舍閒憑意自超。山卉當春都
0177c25: 寂寂。修篁不雨亦瀟瀟。
0177c26: 乙酉春閏遊雲棲。復得四絕句。仍書冊後。
0177c27: 是日
0177c28: 命普大人傳正副監院詣
0177c29: 行宮領賞。
0177c30: 恩賜白金二百兩　錦緞八端　安南香四觔
0178a01: 藏香八束
0178a02: 御製石刻黃龍祖師真像一幅。
0178a03: 十六日。
0178a04: 聖駕復幸雲棲。仍三處上香致禮竟。入後山小憩。
0178a05: 命侍臣取蘭花墨跡。對核石刻。
0178a06: 十九日。送
0178a07: 駕回鑾。復於途次
0178a08: 頒律詩二章。
0178a09: 萬綠瓊竿參漢青。十尋枝見下亭亭。此中尋路一
0178a10: 時到。教外無言六字聽。坐對溪聲流不盡。了同山
0178a11: 色峙常停。道場開後於菟避。借問山僧是底靈。
0178a12: 雲棲寺再疊舊作韻　乙酉春閏月中澣　御
0178a13: 筆
0178a14: 雲棲最愛幽而樸。每至西湖必雨來。依舊矮簷環
0178a15: 曲堵。底須香閣聳琱臺。舉頭竹密藏峰峻。撲鼻蘭
0178a16: 馨過雨纔。合掌闍黎不饒舌。真言六字已云該。
0178a17: 再遊雲棲作　乙酉春閏月中澣　御筆
0178a18: 宸衷惓惓。雖去而不忘如此。
0178a19: 蓋是雲棲古剎。越水名區。山窈而深。常見流霞
0178a20: 之照地。徑紛而曲。更欣積翠之彌天。迨我祖蓮
0178a21: 池老人。靈本瞿曇。根原善慧。棄儒學佛。思卓錫
0178a22: 於深山。養性棲真。遂結廬於空境。香雲繚繞。宛
0178a23: 籠貝葉之經。寶樹紛披。時拂蓮華之座。初燃法
0178a24: 炬。禪燈獨照於江皋。大發祥輪。覺路同開於鷲
0178a25: 嶺。幸遇。
0178a26: 國朝金輪御世。　佛日重光。
0178a27: 聖祖仁皇帝五次幸山。玟著松雲之刻。
0178a28: 世宗憲皇帝三乘闡教。金泥錫封號之榮。至我
0178a29: 皇上。禮隆諸佛。澤及栴檀。四臨浙水。八度雲山。
0178a30: 天藻輝煌。與山河而並壽。
0178b01: 宸章璀璨。同日月以常新。不惜上方之珍物。疊施
0178b02: 內府之金錢。翠竹黃花。悉沾甘雨。長松細草。盡被
0178b03: 和風。真百代之奇逢。洵
0178b04: 九重之異數僧等身遊香國。雖參最上之乘。學散天
0178b05: 花。願證菩提之果。感茲
0178b06: 盛典之頻頒。竊恐涓埃之莫報。惟合鹿苑之緇流。仰
0178b07: 誦
0178b08: 一人之有慶。更竭魚山之梵唄。上祈
0178b09: 萬壽於無疆。
0178b10: 雲棲寺住持僧謹紀
0178b11: 嘉慶十八年。正月二十六日。奉
0178b12: 上諭。高杞奏杭州雲棲寺於上年冬間失火。燒燬殿
0178b13: 宇房屋六十餘間。致將乾隆年間
0178b14: 欽頒墨筆蘭花一幅。及三希堂法帖四套。被焚。現將該
0178b15: 僧及撲救不力官員分別懲處至寺屋本係僧人
0178b16: 刱建。仍令上緊募建等語。雲棲寺係浙江名勝古
0178b17: 剎。當日雖係僧人刱建。並非動項興造。但屢蒙
0178b18: 聖駕臨幸。並節次
0178b19: 欽頒墨寶。敬謹藏庋。今不戒於火。除
0178b20: 墨筆蘭花一幅業已被焚。其三希堂法帖。現在內府存
0178b21: 貯者尚多。著再頒發一部。交該寺敬謹尊藏。其被
0178b22: 燬不全之一部。並著附便解京繳進。至該寺被燬
0178b23: 房間。亦應早為修復。著常顯於鹽務內賞給銀五
0178b24: 百兩。交該僧人承領興修。其不敷者。令其募化辦
0178b25: 理可也。將此傳諭高杞。並諭常顯知之。欽此。
0178b26: 
0178b27: 
0178b28: 
0178b29: 
0178b30: 
0178c01: 嘉慶十七年。雲棲寺不戒於火。龍象灰滅。經大
0178c02: 吏題
0178c03: 奏。
0178c04: 賜帑興修。寺有法彙一書。實緇素圭臬。藏板亦被焚
0178c05: 燬。海內惜之。十八年五月。善信丁君雙湖。發願
0178c06: 重刊是書。并以原刊不無魚豕之誤。乃訂同志
0178c07: 數人。取舊印存本悉心校勘。選材付梓。未蕆事。
0178c08: 而雙湖君病歿。難弟古松君。暨顧君厚餘。踵仔
0178c09: 其任。閱五寒暑心力之勞。以今年六月告竣。中
0178c10: 間寺僧與楷。於理安寺恭錄雍正十三年
0178c11: 世宗憲皇帝頒賜御製淨妙真修禪師像讚一通。敬謹
0178c12: 補刊紀事冊首。山門掌故。於是略備廷慶。末學
0178c13: 膚淺。叨與分校。喜茲刻復。完於煨燼之餘。因歎
0178c14: 雙湖君之刱始。古松厚餘二君之圖成。與夫諸
0178c15: 同志之法施財施。始終集事。雖功有鉅細。而體
0178c16: 禪師與人為善之心。皆在有勞必錄之例。爰備
0178c17: 著之。以示後之覽者。時
0178c18: 嘉慶二十三年六月上旬佛弟子朱廷慶謹識
0178c19: 
0178c20: 
0178c21: 重建雲棲禪院碑記
0178c22: 杭之山自天目來。帶苕水。挾聖湖。南盡於江。折而東。
0178c23: 是為鳳皇諸山。宋之故宮在焉。溯流而西二十里。是
0178c24: 為五雲山。循山麓而西四五里。是為雲棲塢。則今蓮
0178c25: 池禪師之道場也。坡陀坻平。巖谷堂密。劃然野處。而
0178c26: 不與湖山為群。境則變喧而幽。土則去穢而淨。壹似
0178c27: 遺世者。山當江之三折。海門濤頭雪涌而霆擊者。至
0178c28: 此蕩為平川。洋洋瀰瀰。怒氣消盡。壹似忍辱者。繇東
0178c29: 岡而上。有壁觀峰。青龍泉出焉。中峰之旁。復出一泉。
0178c30: 名曰聖義泉。西岡之下。復出一泉。名曰金液泉。涓涓
0179a01: 甘洌。汲灌不竭。壹似利生者。此非有道者莫能居。而
0179a02: 居之者亦於道力有助。自宋伏虎禪師住山。以至
0179a03: 國朝。雖天禧中稍闢為寺。而遞興遞廢。夷為蓁莽久
0179a04: 矣。師以隆慶五年托缽此村。若有冥契曰。吾骨人得
0179a05: 骨山。可以老矣。縛茆三楹。經禪宴坐。有終焉之志。環
0179a06: 村四十里。數有虎倀。師以慈止殺。虎不為暴。歲旱禱
0179a07: 雨。雨澤輒應。魃不為災。居人異之。爭來作室。度材於
0179a08: 家山。仍礎於故址。民大和會焉。師曰。毗盧宮殿。遍界
0179a09: 遍空。草昧經營。無勤檀施。唯法堂奉經律。禪堂以處
0179a10: 僧。茲所急也。既落成。而百年廢剎遂復舊觀矣。此雲
0179a11: 棲之緣起也。師之侍者以為古德破荒。眾檀積力。不
0179a12: 可泯沒。請余記之。余何知出世事。而竊有感於法道
0179a13: 盛衰之際也。在昔唐宋時士。唯薄將相不為者。始去
0179a14: 而為大僧。以了百千億劫之生死。故其戒行之嚴。宗
0179a15: 風之峻。直可感鬼神。馴異類。或為道俗所皈依。或為
0179a16: 帝王所禮敬。名藍淨剎於是繁興矣。蓋其盛也。近世
0179a17: 以經術收俊士。士所不收者。方自引而食於僧。是以
0179a18: 赤縣神州。列剎相望。圓頂方袍。聚廬而處者。百十為
0179a19: 輩。即而求之。所為禪講律師。如古尊宿者有幾。假令
0179a20: 大年削牘。寂音操筆。二百年來。可應傳燈僧寶之選
0179a21: 者又有幾。則雖金碧土木之莊嚴。崇之至於天。而廣
0179a22: 之至於十由旬。何益。蓋法道之衰相見矣。師庠校名
0179a23: 士始欲以祿養為孝。既以弘法報恩為孝。騏驥壯盛。
0179a24: 而龍象超忽。最初發念。固已卓然名聞利養之外矣。
0179a25: 龐蘊罄百萬而擲漢水。僧紹冒三毒以開攝山。豈足
0179a26: 專美乎。師自主法席以來。既歷三紀。行在梵網。志在
0179a27: 觀經。標淨業則東林。立清規則百丈。析義疏則玉泉。
0179a28: 辨宗乘則慧日。摧陰魔則板度空。排戲論則秀鐵面。
0179a29: 雲棲雖幽迥荒率。無諸莊嚴。有具眼通者。必曰先佛
0179a30: 塔廟在矣。有具耳通者。必曰水鳥樹林念佛法僧矣。
0179b01: 有具宿命通者。必曰某古德再來矣。毗嵐偃岳而不
0179b02: 波。大浸稽天而不溺。是雲棲之興。法道大有賴也夫。
0179b03: 師所著有彌陀經疏鈔。緇門崇行錄。禪關策進等書
0179b04: 數十種。鋟行於世。師俗姓沈。名袾祩宏。字佛慧。仁和人。
0179b05: 明萬歷三十二年九月
0179b06: 太子少保九十六翁陸樹聲題額
0179b07: 史官董其昌撰文并書
0179b08: 杭州雲棲禪院法堂記
0179b09: 昔世尊以五時彰教。隱顯權實。順布而不忒。若溫綿
0179b10: 涼簟隨候異設。凡以逗機宜。適根莖而已己。正法東嬗。
0179b11: 師資角立。曰講。曰律。曰禪。並而為三。然軌轍同歸。君
0179b12: 臣遞用。斯亦一代時教之遺也。天目中峰師有言。密
0179b13: 部如春。慈恩如夏。南山律宗如秋。教外別傳之旨如
0179b14: 冬。自祖燈輝。三家替。法久主濫。藥療權施。雖離言絕
0179b15: 跡之塗。而言跡具焉。大智刱規則律該。圭峰詮經則
0179b16: 教設。至永明天衣而降。多寄指蓮邦。默標心土。持名
0179b17: 淨念。殆庶幾所謂密者。然則少林一宗四序備矣。繇
0179b18: 是以觀。一氣燠寒而歲成。一音開遮而化闡。莫不因
0179b19: 宜而建之。遇變而通之。離之以提宗。合之以成務。其
0179b20: 致一也。像季陵夷。學者文言依通。未嘗有古先生研
0179b21: 幾極深之用。在有以率情。資空以護過。而欲圓契法
0179b22: 界。密還心源。此與兒嬉囈語何異。嗟乎。禪學盛而教
0179b23: 律薄。禪學衰而教律亡矣。破器焦種。道所不載。猶讙
0179b24: 於眾曰。吾宗固然。儀範弛解。觀行滅裂。而菩提達磨
0179b25: 單傳之教亦掃地盡。澶漫流湎。無甚茲時者。昏衢積
0179b26: 晦。慧日乃升。於是雲棲大師應期運。秉慈願。挺生於
0179b27: 冠族。飛藻於儒苑。然後辭榮捐愛。薙染登具。荷包咨
0179b28: 叩。百城忘疲。隆慶辛未歲。始返錫武林五雲山之西
0179b29: 塢。宋伏虎遺剎在焉。礎石就泐。餘堵纔存。而師蒙露
0179b30: 戴星。晏坐其下。久之。方刊灌莽。成茇舍。繩床瓦缽。獨
0179c01: 寤弗諼而已。然薰之以戒德。扇之以玄化。慈戢猛獸。
0179c02: 誠感霖雨。於是遠近甿庶。順風爭趨。輸材赴工。如水
0179c03: 投壑。無何而役竣。仍其始號曰雲棲禪院。門殿不設。
0179c04: 庖湢具體。惟禪室法堂制稍崇敞。以奉經像。集徒侶。
0179c05: 蓋大師夙志也。大師之教。革偽正訛。貴繩簡。黜戲論。
0179c06: 一歸於真履。底於妙悟。謂綱紀道俗者莫大於行。是
0179c07: 故有緇門崇行之錄。覆護群動者莫尚乎慈。是故有
0179c08: 戒殺放生之文。嚴淨尸羅。兼資物我者。莫廣於梵網。
0179c09: 是故有戒疏發隱之義。頓超直指。剋證靡濫者。莫要
0179c10: 於禪。是故有禪關策進之篇。於後後世為大津梁。於
0179c11: 諸方便中出勝方便。普被群機。橫絕三界者。莫徑於
0179c12: 淨土。是故有彌陀經疏鈔之作。嘗稱曰。阿伽已疾。如
0179c13: 意雨寶。總群塗而一貫者。其惟持名一心乎。其進為
0179c14: 行。淨為律。契為法。究為禪。以故師之唱演靡所不備。
0179c15: 而宗趣有在。緇素之徒。咸望大師為善導。雲塢為極
0179c16: 樂。交廣庸蜀幽并冀朔之遠。莫不繭足皈禮。延頸嚮
0179c17: 化。與於籌室者不可勝數。而師尤隱解顯行。撝謙不
0179c18: 居。痛抑狂濫。躬為之隄岸。終身退然處於學地。雖凡
0179c19: 衲單士。通謁而至者。咸與之均禮。於戲。非盛德何以
0179c20: 臻此乎。而昧者謂院以禪名。宜杜塞歧徑。獨蹈大方。
0179c21: 紹明從上以來單傳直截之旨。若以是為師少者。夫
0179c22: 治水者。撤而瀉之。築防而居之。乳兒者。塗苦而禁
0179c23: 之。洗滌而養之。惟其宜適也。世降習偷。邪師謬解。如
0179c24: 波如馳。苟務泯相毀教。等持犯。均淨穢。決竇於旱秋。
0179c25: 絕哺於饑子。豈大士匡時應會。起極弊振將絕之道
0179c26: 哉。俗善畫龍。見龍而驚。塗羹雜陳。而笑耕稼者。不亦
0179c27: 舛乎。是山形勝。洎創建緣起。詳載大師所撰記。及董
0179c28: 太史其昌碑中。故不具。具言師所以應化拯時。有功
0179c29: 宗乘者。勒石講堂。詔於無窮。
0179c30: 前進士國子監祭酒　予告弟子陶望齡撰文
0180a01: 萬歷三十七年歲次己酉三月初三日甲申之吉勒
0180a02: 石
0180a03: 雲棲蘭若志
0180a04: 蓋杭之諸山最高者曰五雲。登其巔。則南北兩高峰
0180a05: 如兒孫矣。山勢西南行。而江東北折而會之。扶輿靈
0180a06: 淑之氣。鍾於才賢而不盡。當必有出世之傑。乘願利
0180a07: 生者出焉。而吾蓮池師是矣。先是山之得名。以五色
0180a08: 瑞雲盤旋山頂。已己而飛集西塢。經時不散。又名塢曰
0180a09: 雲棲。其有蘭若。則自宋僧志逢始。逢有道行。猛虎馴
0180a10: 伏。人號伏虎禪師。初築室五雲頂。天禧中。賜額真際
0180a11: 院。兼闢雲棲天池二院為三剎。而雲棲最號幽絕。中
0180a12: 峰東西岡傍近有名泉三。曰青龍。曰聖義。曰金液。而
0180a13: 最東岡則為壁觀峰。皆在寺後所名。其徑自梵村入
0180a14: 十里。溪山窈窕。草樹蒙密。敻隔人境。此真阿練若正
0180a15: 修行處。而逢公之後。居之者絕少。四百餘年而有師。
0180a16: 師諱袾祩宏。號蓮池。杭之沈氏子。先業儒。有聲黌較間
0180a17: 藉甚。宿緣所追。塵網遂裂。乃作辭世歌。薙髮為僧。飽
0180a18: 參諸方。息肩於此。繼東林之社。闢西返之津。一時緇
0180a19: 白翕然宗之。初至。單丁草屋。若將終身。已己。祝虎。虎不
0180a20: 傷人。禱雨。雨應。道風不脛而走。肩材木荷鋤钁至者
0180a21: 無虛日也。曰。師幸福吾民而止此。且遺址損礎。吾先
0180a22: 世所植香火之緣在焉。而忍棄之不以安師耶。於是
0180a23: 蘭若不日成矣。有法堂以奉經律。有禪堂以安僧。凡
0180a24: 叢林所宜有。日增月益。而又定為十約。若金科玉條。
0180a25: 以繩眾而守之。晝夜六時。蓮漏不撤。聖凡七眾海會
0180a26: 無虛。雲棲之名。幾欲與北代之清涼。南海之普陀埒
0180a27: 矣。或有疑焉。師不紹達磨西來之宗。而揚西歸之教。
0180a28: 袾祩宏曰。大司成馮公為雲棲作志未結。長公子權
0180a29: 奇書其後云。此先君手稿也。欲了未了。可言未言。
0180a30: 幸與海內大德酌存之。愚以為未了未言固無害。
0180b01: 例如華嚴僅八十卷。文未足。而意已足矣。但所云
0180b02: 或疑師不紹西來之宗。而揚西歸之教。於此二句
0180b03: 閣筆。引而不發。躍如也。今不必續貂。止請諸方此
0180b04: 處下一轉語。
0180b05: 重修雲棲禪院記
0180b06: 杭府治南連大江。西引明聖二湖。萬山遶湖而絡繹
0180b07: 江滸。溯江西上行二十餘里。山名五雲。先是山之巔
0180b08: 有五色瑞雲盤旋其上。因以名山。已而五雲飛集山
0180b09: 西塢中。經久不散。時人異之。號為雲棲塢。宋乾德五
0180b10: 年。有僧結菴以居。塢多虎。僧至。虎輒馴伏。世稱伏虎
0180b11: 禪師者是也。吳越王錢氏為之建寺。而雲棲於是創
0180b12: 始矣。禪師一號大扇和尚。諱志逢。初築室五雲之頂。
0180b13: 天禧中。降敕賜真濟院。遂并闢雲棲天池二院而成
0180b14: 三剎。後治平二年改號棲真。今曰雲棲者。復古也。雲
0180b15: 棲居五雲之西。徑曲林幽。四山圍合。蒼翠樅然。東岡
0180b16: 而上有壁觀峰。峰下出泉。名青龍泉。迆下中峰之
0180b17: 傍。復出一泉。名聖義泉。又下而西岡之麓。復出一泉。
0180b18: 名金液泉。筧引涓涓。潔洌甘芳。汲灌不竭。獨以荒僻
0180b19: 寥落。人跡罕至。非忘形死心者莫能居焉。紹興初有
0180b20: 余知閣者。扈蹕南渡。隱於寺側。後捨宅歸寺。
0180b21: 聖朝弘治七年。霖雨發洪。廬宇經像隨水漂蕩。僧稍
0180b22: 稍散去。頹耋者僦居民莊。而故院遂蓁莽。父老過之。
0180b23: 傷感垂涕。衛將軍玉溪楊公。暨子念堂君。雅嚮三寶。
0180b24: 時募僧重修。而頻苦虎患。居無何即引去。隆慶五年。
0180b25: 袾祩宏行腳南還。愛其岑寂。孤形隻缽。趺坐圮壁間。太
0180b26: 學生陳如玉李繡等為之搆靜室三楹。而宏晝與野
0180b27: 鹿主賓。夜與鳴泉唱和。悠然若將終身。村之民怪其
0180b28: 能久居也。環村四十里。歲傷於虎者不下二十人。而
0180b29: 雞犬不與焉。宏乃發悲懇。諷經千卷。設瑜伽施食津
0180b30: 濟之。自是虎不傷人。適歲亢旱。禱於山。偶時雨澍。村
0180c01: 之民又大悅而慶其得安居也。相與纍纍然肩材木
0180c02: 而至曰。茲吾祖所植也。荷鋤钁發其塵坌之礎磉而
0180c03: 指之曰。茲雲棲寺之故物也。禪師福吾村。吾願鼎新
0180c04: 寺之遺址。以永吾一境之香火。繇是不日而成蘭若。
0180c05: 外無崇門。中無大殿。惟禪堂處僧。法堂以奉經律而
0180c06: 已。宏自惟迂疏陋劣。寸長無稱。抱病入山。分與草木
0180c07: 同腐。頃值幻緣。興此廢墜。惡容坐食。不思所以上報
0180c08: 佛恩。而下酬檀信乎。顧生平尚真實而賤浮誇。甘窮
0180c09: 約而羞名明利。因共一二同志相砥礪。力行古道。盟而
0180c10: 後進。犯而必退。大都主之以淨土。而冬專坐禪。餘兼
0180c11: 講誦。日有程。月有稽。歲有表。凜凜乎使無賴者不得
0180c12: 參乎其間。雖於法門無大裨益。庶幾救末學之弊以
0180c13: 俟後之知識云爾。宏。沈氏子。字佛慧。號蓮池。仁和人。
0180c14: 是為記。
0180c15: 萬歷五年孟春之望沙門袾祩宏謹識
0180c16: 復古雲棲寺記
0180c17: 予始入梵山之雲棲也。父老謂予。茲寺為洪水漂蕩。
0180c18: 計今將百年。彼時無力營葺。墟其地。廬於半道。曰棲
0180c19: 真別院。予猶及見一僧居之。而棲真繫在冊籍。雲棲
0180c20: 則山氓野樵所常稱也。予仍其便。以雲棲名庵。蓋三
0180c21: 十餘稔矣。逮閱咸淳臨安舊志。則雲棲者。宋藝祖乾
0180c22: 德五年。吳越國王錢氏所建。至英宗治平二年。乃易
0180c23: 之以棲真。詳見錢塘寺觀類中第十五葉。予仍雲棲。
0180c24: 暗與古合。事固有適然者。曩嘉隆之季。萬歷之初。修
0180c25: 郡志者據近而不稽遠。今復焉。無亦宿緣使之然歟。
0180c26: 予既有感於無心合古。又重有感於古今沿革靡常。
0180c27: 寥寥乎靈蹤勝蹟久淪而未彰者何限也。吾郡古曰
0180c28: 杭州。已而曰臨安。後復為杭曰古杭。今寺亦爾。因額
0180c29: 以古雲棲寺。而識其歲月云。
0180c30: 萬歷三十七年正月菩薩戒弟子比丘袾祩宏書
0181a01: 重修上方寺鑿放生池記
0181a02: 武林自宋蹕南駐。環湖山禪講律寺。粲然棋布星列。
0181a03: 而郭以內稱焉。迨今多半淪沒。至不可考。諸傳志有
0181a04: 上方寺者。背倚城垣。左右掖涌金錢塘二門。前通西
0181a05: 井官道。蓋肇建後梁貞明七年。而
0181a06: 國朝景泰四年。僧以難事作。散去。寺隨廢。漸蠶食為
0181a07: 民居。僅存者什一。優婆塞沈善能者廬其中。嘉靖二
0181a08: 十三年。尚寶卿六橋徐公。得請於官。佃為圃。公無子。
0181a09: 以畀女。遺命還寺。女孝且賢。持契歸王氏。遵父囑。以
0181a10: 畀雲棲。遂復為僧地如初。無何。王謝世。居士化卿宋
0181a11: 君。聞其義而高之。化卿以世祿之裔。砥德礪行。樂善
0181a12: 不厭。迺輸金贈二子。更與之契。予亦罄衣資。偕善信。
0181a13: 旁贖其故址若干。向明正位。別為迴廊。旋所向。面城
0181a14: 而門。取幽寂也。期世世承事三寶。因諗於眾曰。唯上
0181a15: 方彈丸重興。伶仃衰微。何修何營。而俾久遠。或議闢
0181a16: 草萊。輪奐其殿堂。群之以僧。僧多則常住。予以為不
0181a17: 然。時丁末法。塔寺靡堅。試屈指而計。凡三門乎闤闠
0181a18: 者。楗椎之庭。不為樽罍之所能幾。僧雖多而行寡。奚
0181a19: 以多為。顧此地鄰城。城鄰湖。湖外高而城內卑。隨鋤
0181a20: 成流。亢陽所不能涸。因而池之良便。以池放生。以隙
0181a21: 地之敝室。稍葺其莛楹。守以二三誠信衲子。蚤莫禪
0181a22: 誦。庶幾上祝
0181a23: 皇圖。下濟含識。得之一舉矣。或謂物如塵如沙。池一
0181a24: 勺耳。容有限。奈何。而庸知夫鑿斯池也。為之兆也。弄
0181a25: 引也。引而伸之。而又伸之。汪然遍域中矣。昔子產之
0181a26: 畜魚。一勺也。使鄭之人若大夫若士若民皆然。鄭之
0181a27: 與國若燕趙齊楚輩皆然。則池無量。所畜無量。不然。
0181a28: 西湖古放生池也。謂普容天壤間物。寧有是乎哉。化
0181a29: 卿曰。唯唯。與其仲直卿。諸賢士夫。諸比丘淨人。有呈
0181a30: 財者。裹糧者。疏其壆而鍬者。畚者。梩者。枯橫泉之橈
0181b01: 而戽者。槔者。埭者。固隄防之浸淫崩頹而埤者。堹者
0181b02: 者。者。捍貍與獺而者。閑其外侮而版築者。憂
0181b03: 其暑寒。而上為之。下為之者。皇皇乎。晝胼宵胝。
0181b04: 勞不知息。兼工再閱月而池成。於時在筌而釋。當釜
0181b05: 而逸。洋焉悠焉。出而遊焉。一勺之內。足其從容也。予
0181b06: 喜且懼。稽首而告於十方如來。主池神。主伽藍神。願
0181b07: 以佛力。法力。賢聖力。諸神誓願力。慈護而威臨之。從
0181b08: 於今日。盡未來際。常為鱗介諸水族等棲止安宅。又
0181b09: 稽首而告於見住僧。後後住僧。願以戒力悲智力。念
0181b10: 流水之苦躬而澤焦。天台之抗章而斷梁。智覺
0181b11: 之負辜成仁。蹈白刃而不悔。尚永持無斁。以風四方。
0181b12: 敢有叛先盟。師陶朱。媒利於網罟。或倍眾而售之乎
0181b13: 白衣。是名違佛律。犯波羅夷。諸所稱釋子者。鳴以羯
0181b14: 磨。遄擯絕之。勿共住。即朋比而阿。神必陰縶其魂。顯
0181b15: 僇其形。無能逃者。脫免焉。其報盡也。墮泥犁中。嬰萬
0181b16: 苦無竟。所以者何。好生惡死。天道也。人情也。前人捐
0181b17: 難捨之貲。役所愛之身。創五濁世不恆見之勝舉。以
0181b18: 生必死之命。置之安全。後人忍不一深思之。而惟便
0181b19: 其私圖。於天道逆。於人情不祥。從逆凶。不祥者災逮。
0181b20: 鼓桴形影。感應自然。非危言怖之也。化卿及諸大眾。
0181b21: 踊躍歡喜。歎未曾有。作而曰。善哉。是緇與素之龜鏡
0181b22: 也。不可使無聞於末法也。而碑上方。頌曰。
0181b23: 始舉為興滅。而兼得放生。豈唯滅不滅。生亦無生相。
0181b24: 生滅俱滅已。寂滅何有方。以明超於方。無方中說上。
0181b25: 無方說西方。其意亦如是。作寺作池人。願共了斯旨。
0181b26: 萬歷二十八年歲次庚子春王正月上元之吉菩薩
0181b27: 戒弟子雲棲寺沙門袾祩宏撰
0181b28: 北門長壽庵放生池記
0181b29: 西湖古放生池也。法久而敝。實亡名存。敝之久而安
0181b30: 焉。恆產乎水族。併迷其名。若罔聞者。歲在乙未。予演
0181c01: 圓覺於佛國山之南屏。南屏故有池當其三門。一時
0181c02: 主會諸名公捐貲贖而出之。植蓮其中。斷漁業。人繇
0181c03: 是知放生池為武林舊事。既而予復鑿池上方。既而
0181c04: 北門有園。園有池。復贖之。園距上方南北相望者半
0181c05: 拘盧舍。而城之內有二放生池矣。頃予碑上方。謂以
0181c06: 是為之兆。兆且引而蔓延之。顧予德微年衰。不足以
0181c07: 風。未知繼此而興起者更幾池也。上方苦隘。僅為池。
0181c08: 餘少叢竹。羽蟲之獲逭其生者聊以依止。茲頗閒曠。
0181c09: 池聯比。擴之則濊然成浸。水涵而土出。壘之則然
0181c10: 成山。循而界之。則幽然成徑。相其宜而樹之竹木。則
0181c11: 鬱然蔭而成林。將使嚶嚶洋洋。樂而相忘。雖無繇擬
0181c12: 飛泳亭之萬一。而猶冀想像其遺蹤。則上方所不逮
0181c13: 也。園以東為興福禪院。旋而南。為養濟院。又旋而西。
0181c14: 為得一道院。養濟昔號悲田。聖主賢臣哀煢民之顛
0181c15: 連而無告者設也。今之困矰餌。伏質於刀砧。必不可
0181c16: 逃而待烹。其無告尤甚。貿而畜之池。縱之林。俾終保
0181c17: 殘壽。悲孰加焉。佛示三福。云慈心不殺。而五福於箕
0181c18: 疇。亦壽為其最。瀕殺而重壽之。福孰加焉。天地之大
0181c19: 德曰生。舜之德曰好生。德一而已。上清下寧。侯王所
0181c20: 以配兩間之久長貞萬物之壽命者恆於斯。得孰加
0181c21: 焉。儒道釋三聖人之偉蹟。鼎峙夫三方。若環拱然。而
0181c22: 園介乎其中。是曲阜之仁里。摩竭之慈室。西華長生
0181c23: 葆真之靈宅。天合而冥鄰也。豈偶然之故歟。夫救生
0181c24: 之滅也而有生。求其生而未嘗生也。而無生。無生然
0181c25: 後無不生。則生滅一。生滅一。則福興於無相。悲濟於
0181c26: 無緣。福不可得。悲不可得。一亦不可得。唯法性常住。
0181c27: 不斷不續。同於虛空。彼梵網以放生為常住法。常住
0181c28: 者。金剛身。無量壽也。乃菴其園曰長壽。而園有荒廬
0181c29: 數楹。飭治之。為供接引導師。及當來慈氏尊像。蓋津
0181c30: 梁所放一切含靈先生安養。息輪迴苦。後於龍華而
0182a01: 得授記也。廬止是。無增多。以淨戒僧守之。守之之方。
0182a02: 具如上方記中語。時里之父老聞予言。前執予手。歔
0182a03: 然太息曰。園之源吾弗知之矣。吾猶及見二禪人居
0182a04: 焉。向稔其古為伽藍。而業已蔬圃。莫返厥初。吾何圖
0182a05: 重睹今日也。是役也。始其事者。予與化卿宋君。而諸
0182a06: 上善人樂助而成斯美利者。得例書碑左云。
0182a07: 萬歷二十八年歲次庚子佛誕日菩薩戒弟子雲棲
0182a08: 寺沙門袾祩宏撰
0182a09: 杭州上方寺放生池碑記
0182a10: 雲棲放生池。肇自古上方之中興。而長壽庵繼之。皆
0182a11: 大師自為記。師既示滅。上首思監院。因余渭陽廣寓
0182a12: 居士。重徵瀹賓言勒之石。余旋耳於頂。傾大師口光
0182a13: 以灌者三。歎其悲智圓融。空假雙妙。不住色聲香味
0182a14: 觸法而行布施。不離文字而說解脫。無願願海。普擎
0182a15: 異生。於乎。此迦樓之翅所不能消。而昆明之灰所不
0182a16: 能濁也。瀹賓何言。言亦安所增上。然而竊聞之矣。鹺
0182a17: 不治苦。梅不責甘。無相猶矣。而各辦事。羹是以和。是
0182a18: 剎地水之為那羅窟也。以緇誓緇。以白盟白。各於其
0182a19: 黨而已。大師申儆方袍。爰及苗裔。凜凜乎寺為歌舞
0182a20: 舍。池為刀俎緣。是用大誡。不有求也。市何以興。刲其
0182a21: 一。喪其兩。寐者不覺也。瀹賓班於近事。取諸皮裏。以
0182a22: 承唾餘。惡乎知繼聲之非繼志耶。非有力人。不能得
0182a23: 師蟲方便。既曰有力人矣。何之不愜所欲。而必囿眾
0182a24: 園。沼法窟。為得時而駕。兼弱嗜昧。取亂侮亡。曰莫余
0182a25: 毒也已。惡乎彼將以富貴為可恆。而因果為不足畏
0182a26: 也。長夜之飲。衰於一石。震主之略。喪於欠伸。鵲無寧
0182a27: 居。鳩不一姓。金剛六如。在琴瑟綺羅。不在伽陀貝疊
0182a28: 矣。逮其徂落。七遮之影。乃與不亡者俱。昔之釜。今之
0182a29: 魚。昔之日。今之劫。焦骨糜髓。如金在鎔。猶復憶充耳
0182a30: 戟首。如水投石耶。了實本虛。虛不可繫。執虛成實。實
0182b01: 不可銷。悉自心生。非關人與。借曰死而無知。則保世
0182b02: 亢宗。於無知者何有。而厚遺之為囂囂乎。無乃用物。
0182b03: 精多。則魂魄強。生為巨人。死為盛鬼。區區銜璧。何惡
0182b04: 之能為。是不知漁獵之殃釋種。而琉璃之珠為泰山
0182b05: 之炬也。器世間主。具足菩提薩埵不思議力。受遺闍
0182b06: 崛。以蒞雲棲之盟。豈其敗如來者厚誅。而破羯磨者
0182b07: 佚罰。必不然矣。徐尚寶不幸而圃上方。幸而無子。小
0182b08: 寬結縛。又幸有淑孝女。克用治命。以蓋前愆。然孰與
0182b09: 宋胄子化卿。兄弟戳力。剎標智果。池溉悲華。奉雲棲
0182b10: 以流水天台智覺之業。航九品。梯三會。興於無滅。放
0182b11: 於無生之為罔極報乎。子不必宋。女不必徐。智者自
0182b12: 謀。誰能幾幸。休明輔之。昏亂糾之。同室援之。鄉鄰謝
0182b13: 之。謹毋取麇蒙之分。而貽象焚之慼。是吾黨之以波
0182b14: 羅夷誓也。桐鄉之有。放生社也。大師遙垂寶手。率先
0182b15: 四輩。度網罟之阨而浮之江。有田有廬。以永法會。方
0182b16: 且教化增益。負郭而池。鐸以阿蘭。蔭以脩木。惟上方
0182b17: 長壽之軌是步是趨。一勺之多。姑為之兆。因緣熏習。
0182b18: 富以其鄰。夫亦曰尚行夫子之志云爾。司勳長孺。雲
0182b19: 棲優婆塞中慧業第一。記成。函以報監院。告窣堵已。
0182b20: 西鄉而請。長孺點頭。則石點頭矣。
0182b21: 賜進士出身翰林院國史編修桐鄉優婆塞廣瀹吳
0182b22: 應賓譔文
0182b23: 賜進士出身朝列大夫國子監祭酒桐城龍眠居士
0182b24: 何如寵篆丹
0182b25: 
0182b26: 
0182b27: 
0182b28: 
0182b29: 
0182b30: 
0182c01: 古蹟
0182c02: 詩石
0182c03: 掘地得斷碑。題曰宋隨龍余知閣宅界。傍爛
0182c04: 石。隱隱有詩。蓋護宋蹕南來。因家此。後乃捨
0182c05: 宅為寺。想見其人高士也。以意補葺石上詩。
0182c06: 錄如左。
0182c07: 幾年魂遶浙城西。十里荷花漾錦陂。踏遍兩峰三竺
0182c08: 路。又隨青嶂入雲棲。
0182c09: 千里旌旗擁六飛。投簪欲上釣魚磯。無端忽被閒雲
0182c10: 引。迴耀峰前掩竹扉。
0182c11: 洛邑名園歌舞沈。亂鴉啼破幾黃昏。何人學得香山
0182c12: 老。千載精廬有梵音。
0182c13: 施生臺
0182c14: 又掘地得施生臺半座。止存南無字六處。彷
0182c15: 彿有多寶如來號。為贊一章。
0182c16: 非玉非金銀。非珠犀瑪瑙。猗頓失其富。海藏慚乏少。
0182c17: 普應眾生求。是名曰多寶。
0182c18: 
0182c19: 
0182c20: 
0182c21: 僧約十章
0182c22: 第一敦尚戒德約
0182c23: 破根本大戒者出院。誦戒無故不隨眾者出院。不
0182c24: 孝父母者出院。欺陵師長者出院。故違　朝廷公
0182c25: 府禁令者出院。習近女人者出院。受戒經年不知
0182c26: 戒相者出院。親近邪師者出院。
0182c27: 第二安貧樂道約
0182c28: 飲食不甘淡薄者出院。著豔麗衣服者出院。泛攬
0182c29: 經事者出院。爭嚫錢者出院。田蠶牧養者出院。聚
0182c30: 集男女做世法齋會者出院。
0183a01: 第三省緣務本約
0183a02: 無故數遊人間數還族舍者出院。習學應赴詞章
0183a03: 笙管等雜藝者出院。習學天文地理。符水爐火等
0183a04: 外事者出院。習學閉氣坐功五部六冊等邪道者
0183a05: 出院。好興無益工作者出院。
0183a06: 第四奉公守正約
0183a07: 非理募化者出院。侵剋信施者出院。擅用招提之
0183a08: 物者出院。廢壞器用不陪償者出院。偏眾食者出
0183a09: 院。不白眾動無主僧物者出院。臨財背眾苟得臨
0183a10: 難背眾苟免者出院。
0183a11: 第五柔和忍辱約
0183a12: 破口相罵交拳相打者出院。威力欺壓人者出院。
0183a13: 侮慢耆宿者出院。
0183a14: 第六威儀整肅約
0183a15: 戲笑無度者出院。褻瀆經像者出院。衣帽故不隨
0183a16: 眾者出院。高聲爭論三諫不止者出院。
0183a17: 第七勤修行業約
0183a18: 無故屢不禮誦者出院。執事慢不行其事者出院。
0183a19: 惡人警策昏沈者出院。試經久不通利者出院。不
0183a20: 信淨土法門者出院。
0183a21: 第八直心處眾約
0183a22: 挑唆彼此鬥爭者出院。樹立朋黨者出院。機詐不
0183a23: 實者出院。謗訕清規誣毀清眾者出院。情識私結
0183a24: 不正之友者出院。
0183a25: 第九安分小心約
0183a26: 大膽生事者出院。謬說經論者出院。妄拈古德機
0183a27: 緣者出院。無知著述誤人者出院。招納非人者出
0183a28: 院。自立徒眾者出院。擅留童幼沙彌者出院。己自
0183a29: 不明好為人師者出院。哄誘他人弟子背其本師
0183a30: 者出院。無大故擅入公門者出院。妄議時政得失
0183b01: 是非者出院。輕心謗斥先聖先賢者出院。以常住
0183b02: 產業與人者出院。侵占人產業者出院。另為煙爨
0183b03: 者出院。
0183b04: 第十隨順規制約
0183b05: 令之不行禁之不止者出院。有過。罰而不服者。出
0183b06: 院。住寺名不入僧次者出院。梗法不容知事人行
0183b07: 事者出院。知事人更變成規者出院。凡事不白師
0183b08: 友恣意妄為者出院。故與有過擯出人交往者出
0183b09: 院。
0183b10: 堂銘二章
0183b11: 東銘
0183b12: 一瓦一椽。一粥一飯。檀信脂膏。行人血汗。爾戒不持。
0183b13: 爾事不辦。可懼可憂。可嗟可歎。
0183b14: 西銘
0183b15: 一時一日。一月一年。流光易度。幻形匪堅。凡心未盡。
0183b16: 聖果未圓。可驚可怖。可悲可憐。
0183b17: 
0183b18: 
0183b19: 
0183b20: 
0183b21: 錄賢
0183b22: 伏虎而下。人亡世遠。兼之典籍漂蕩。莫可追錄。故
0183b23: 錄自今始。中所取。皆生存實行昭著。臨終正念分
0183b24: 明。眾口一稱。無間然者。或二事互缺。則不得書。非
0183b25: 刻於取人。不欲泛書。庶足傳信云爾。
0183b26: 大賢
0183b27: 大賢。海甯人。姓金氏。法名如榮。幼力田。壯事屠酤。忽
0183b28: 為豕所嚙。因大感悟。出家邑之北寺。既而曰。此非吾
0183b29: 所宜居。聞雲棲可終老。翻然來歸。時年已六十矣。乃
0183b30: 晝作諸務。夜經行僧堂中。勤懇不自休。或止之。則曰
0183c01: 吾惡能以無德受賢者之供。家人來。勸之歸。則大詬
0183c02: 不許。曰。吾又惡能以恩愛故離賢者之佳會。萬歷九
0183c03: 年初度。具飯飯僧。長跪佛前。厲聲呼願生西方者三。
0183c04: 俄有疾。眾環之念佛。大喜稱善。合掌吉祥而逝。世壽
0183c05: 七十。僧臘凡二十。
0183c06: 法源
0183c07: 法源。上虞人。姓阮氏。法名如清。初投龍井寺出家。未
0183c08: 幾。入雲棲受具。曰。吾不歸矣。吾修學於斯。老於斯。死
0183c09: 而火於斯。足矣。銳志念佛。誦法華。六時禮拜。汲汲如
0183c10: 不逮。雖入城市中。終不缺廢。高聲懇苦。懈怠比丘不
0183c11: 遑安寢焉。萬歷十一年得疾。懨懨者數月。先是予偶
0183c12: 出遊。卒前一日。予適還山。而清疾已革。遽集眾為設
0183c13: 像助念。清聞佛聲。矍然起坐。中夜。合掌注視金容。奮
0183c14: 迅翹仰而逝。世壽五十四。僧臘凡八。
0183c15: 東林
0183c16: 東林。浦江人。姓陳氏。法名廣槐。少從事戎行。已而落
0183c17: 髮清水庵。慕雲棲。發大誓。入山修道。既受具。進菩薩
0183c18: 戒。信力堅勁。質直無偽。持金剛般若甚虔。中夜諷詠。
0183c19: 雖隆寒溽暑不廢。語及生死。必厲聲切齒。憤然若不
0183c20: 勝其慚愧。聞者為寒心。見年少出家。必勸進。其有過
0183c21: 者。必苦口呵責。以是淺信者或不滿焉。居家時。有子
0183c22: 三人。仲得癆疾。槐往視。知不可起。勸令擇良偶安置
0183c23: 其妻。子忻然從之。輿疾來山中。使皈命三寶。植當來
0183c24: 因。甫畢而卒。又明日。槐卒。又明日。將茶毗。而槐之季
0183c25: 子不期而至。人以為慈孝所感。先是槐得疾。日且彌
0183c26: 甚。訊之。無他語。惟諄諄以及時念佛為囑。散衣缽。盡
0183c27: 以飯眾僧。無遺餘。斂容而逝。世壽六十。僧臘凡十有
0183c28: 二。弟子一人。曰大海。
0183c29: 評曰。人之情。死猶慮其妻之適人。而有欲為厲鬼
0183c30: 以禍之者。槐導其子俾割愛如脫敝屣。豈不超出
0184a01: 尋常萬萬哉。即槐心事剛果磊落。來生事業有不
0184a02: 可量者。吾恐大眾睹奇事而不覺。用是表而出之。
0184a03: 本真
0184a04: 本真。蕭山人。姓來氏。法名廣如。二十九。出家雲棲。聞
0184a05: 予亟贊伏牛也。銳然向往。歸而受具。進菩薩戒。刻心
0184a06: 矢志。潛自砥礪。敝衣破帽。形同於土木。眾恥焉。如安
0184a07: 之。絕弗干謁。尊師如佛。敬友如賓。視己已身如工役。力
0184a08: 作忘倦。性多昏沈。坐則頻睡。語復遲蹇。期期不可了。
0184a09: 於時惡薄年少輩多藐之。如自若也。不為動。處眾中。
0184a10: 未嘗戲言。臨問對。未嘗不肅容。歷叢林歲久。未嘗以
0184a11: 情識聯私交。居未嘗治房舍。夜未嘗戀床榻。母年八
0184a12: 旬。來視如。病不能去。予為之夾小室寺傍。俾終養之。
0184a13: 密減膳飼母。而予不知也。母卒殯半月。而如疾作矣。
0184a14: 度不救。召眾念佛。躬和之。既而困憊。謂眾曰。趣為我
0184a15: 取衣資來。吾欲貿時果香花供吾師。吾不得復侍巾
0184a16: 瓶矣。眾與辦竟。手自整理。進予。予受之。則欣然喜動
0184a17: 顏色。從床躍起。坐竹椅中。奄然欲絕。予急往赴。聞予
0184a18: 聲。復從坐躍起。拱而立。張目諦視予。頃之安坐。已瞑
0184a19: 然脫去。頭挺挺直。貌耿耿如生時。嗚呼。異哉。世壽三
0184a20: 十八。僧臘凡九。存無弟子。眾為義立一人。曰大思。
0184a21: 評曰。如隱德而人不知有三。似麤而細。一也。似柔
0184a22: 而強。二也。似愚而實有穎敏不可及處。三也。至於
0184a23: 臨死生之交。而凜凜乎明正不回。使人聞而風起。
0184a24: 謂鐵面禪和者非與。使之在家。必為孝子。使之在
0184a25: 國。必為忠臣。使之臨大節。必為義士。而復生平抱
0184a26: 負。以悟為期。以扶揚末法為己已任。惜其早死。不滿
0184a27: 所願。悲夫。
0184a28: 照空
0184a29: 照空。嘉禾人。姓朱氏。法名大冥。幼失明。從兄某絕憐
0184a30: 之。延日者教習星命。為資身計。冥難之曰。天道隱。命
0184b01: 理微。非凡庸所測。而此輩妄談禍福。媚事魍魎。兢錐
0184b02: 刀之利。非所願也。乃所願則事空王耳。兄為送出家。
0184b03: 無何。來雲棲誓卒業焉。予以其盲於目也。名之曰冥。
0184b04: 以其不盲於心也。字之曰照空。而醇雅謹飭。精勤念
0184b05: 道。既而家人以事促歸。遂留不遣。冥忽忽不樂。坐是
0184b06: 得疾。寓大聖寺經年。疾彌困。且殆。予偶過朱涇。訪船
0184b07: 子之遺。路繇大聖。冥大喜。求附載。眾不可。冥憤然曰。
0184b08: 吾得斃雲棲足矣。因力疾登舟。殿予後。至錢塘江滸。
0184b09: 數問舁人。此去雲棲近遠。舁人曰。至矣。入寺。合掌向
0184b10: 佛。及諸比丘。歸涅槃堂。頃之化去。
0184b11: 評曰。冥之返故室。非其本心也。向使家人不撓。眾
0184b12: 友力止。久於山中。當大有所詣。而竟違厥志。良可
0184b13: 悲悼。雖然。寓大聖不斃。舟行不斃。肩輿中道不斃。
0184b14: 正命而終於涅槃之堂。若素定其候者。亦奇矣哉。
0184b15: 
0184b16: 
0184b17: 
0184b18: 
0184b19: 
0184b20: 
0184b21: 附宗派
0184b22: 圭峰大師華嚴宗派
0184b23: 宗福法德義普賢行願深
0184b24: 文殊祩廣大智成等正覺果
0184b25: 雲棲續支
0184b26: 果與因交徹心隨境廓通
0184b27: 玄微幾悉剖理性妙咸窮
0184b28: 
0184b29: 
0184b30: 
0184c01: 題詠
0184c02: 雲棲六景
0184c03: 山前後約景可紀者六。偶成六偈。為大雅弄
0184c04: 引云。
0184c05: ○迴耀峰釋袾祩宏
0184c06: 東方初出漸當陽。使得人間萬事忙。轉軸西來山欲
0184c07: 暮。寶光依舊映紗窗。
0184c08: 寶刀巃
0184c09: 從來利刃號吹毛。萬樹松絲繫獨牢。莫謂鈍根虧斷
0184c10: 德。此中原是活人刀。
0184c11: 壁觀峰
0184c12: 九年少室坐岑崟。此地何人更效嚬。拂袖便歸千嶂
0184c13: 外。不來從爾問安心。
0184c14: 青龍泉
0184c15: 百竿青筧出流泉。飛舞東西起復眠。玉乳不知來處
0184c16: 遠。祇疑香積有龍涎。
0184c17: 聖義泉
0184c18: 不依雙岫不中巒。湛出當央第一泉。只恐老胡猶不
0184c19: 肯。從教千里自涓涓。
0184c20: 金液泉
0184c21: 安養池中寶似綿。玉洄珠溜正潺湲。何年分得金剛
0184c22: 種。來作雲棲一派泉。
0184c23: 和雲棲六景有敘
0184c24: 蓮池坐禪之暇。遊戲翰墨。即景有言。無非禪
0184c25: 理。詩成可以歌矣。聞歌而善。能無和答。載誦
0184c26: 一記。恍若在山中與禪師晤譚也。濡筆書臆。
0184c27: 詞不加點。凡夫浪言。恐為佛前一障。誠可哂
0184c28: 矣。詩具左方。
0184c29: ○迴耀峰三洲沈　淮
0184c30: 定中五色競崢嶸。靜裏天機夜亦明。炯炯靈臺無一
0185a01: 事。可云日出事還生。
0185a02: 寶刀巃
0185a03: 切玉剸犀一玦間。匣中秋水照枯禪。鋒從萬欲叢中
0185a04: 出凜凜寒光不可扳。
0185a05: 壁觀峰
0185a06: 聞說九年人面壁。而今祇見壁親人。非人非壁從何
0185a07: 覓。幻出如來自在身。
0185a08: 青龍泉
0185a09: 夭矯長軀變化多。為雲為雨事非訛。禪師慧力能降
0185a10: 汝。甘露津津賴爾和。
0185a11: 聖義泉
0185a12: 第一泉從北極來。泉名聖義果奇哉。涓涓似接天河
0185a13: 下。為潤枯禪老萬迴。
0185a14: 金液泉
0185a15: 黃金布地盡天花。金液還蒸五色霞。自是樓臺先得
0185a16: 月。有人來共飯胡麻。
0185a17: ○迴耀峰陽和張元忭
0185a18: 夕陽欲下五雲西。片片飛霞映落暉。信是靈光原不
0185a19: 昧。塵緣息處見天機。
0185a20: 寶刀巃
0185a21: 大冶千年鑄寶刀。江干突兀立青霄。不須暫試屠龍
0185a22: 技。怪鱷狂螭孽自消。
0185a23: 壁觀峰
0185a24: 觀心廿載坐蓮臺。不覺蒲團繡綠苔。獨有孤峰常對
0185a25: 面。卻疑少室又飛來。
0185a26: 青龍泉
0185a27: 一缽降龍般若深。遙看飛沫注東林。時人只解爭餘
0185a28: 瀝。活水源頭何處尋。
0185a29: 聖義泉
0185a30: 中峰涌出自潺湲。分得曹溪入梵村。幾處山泉名第
0185b01: 一。何如此地問真源。
0185b02: 金液泉
0185b03: 聞說祇園布地金。光搖池水半浮沈。上人漱齒為清
0185b04: 供。丹液融融滿素襟。
0185b05: ○迴耀峰小愚柳　濲
0185b06: 一丸獨挈出人間。放大毫光萬劫閒。笑指扶桑迴耀
0185b07: 處。誰吹石火照青山。
0185b08: 寶刀巃
0185b09: 寶刀巃瀉動江津。掛在菩提護法輪。要使眾生無恐
0185b10: 怖。世間誰是鼓刀人。
0185b11: 壁觀峰
0185b12: 曾聞佛子渡長河。蘆葉為舟總是魔。寄語山間行腳
0185b13: 者。同來面壁意如何。
0185b14: 青龍泉
0185b15: 池上蓮花玉削成。青龍活水載香清。若非山下涓涓
0185b16: 出。泥沒靈根何處生。
0185b17: 聖義泉
0185b18: 中峰雲遶涌青螺。聖義分流一鑑多。欲借山中涓滴
0185b19: 水。洒將苦海靜風波。
0185b20: 金液泉
0185b21: 金液泉洄一澗深。如來吐沫總流金。山中白日原無
0185b22: 盡。日聽流澌磨繡針。
0185b23: ○迴耀峰瀛洲沈　瀾
0185b24: 遲遲駒影日西流。倒入千巖紫氣浮。莫向桑榆愁景
0185b25: 暮。輝光長映碧山頭。
0185b26: 寶刀巃
0185b27: 昆吾溪上躍遊龍。隱伏塵寰樹幾重。漫向倚天同任
0185b28: 俠。也應隨地斂機鋒。
0185b29: 壁觀峰
0185b30: 峭壁淩霄勢獨雄。日觀相峙海天空。眼前一任風雲
0185c01: 變。靜裏都忘造化工。
0185c02: 青龍泉
0185c03: 瓊枝嫋嫋水溶溶。清沁寒漪照綠茸。掩映楚天明月
0185c04: 夜。直疑青海出蛟龍。
0185c05: 聖義泉
0185c06: 金液。青龍夾道中。分明別有一泉通。涓涓不管流年
0185c07: 度。花自芳菲草自叢。
0185c08: 金液泉
0185c09: 一脈雲根若有神。葆光靈氣隔紅塵。爭流不費陶鎔
0185c10: 力。沛入乾坤萬象春。
0185c11: ○迴耀峰訒齋言有時
0185c12: 遠公日日坐經堂。又見西山照夕陽。借問夜來何處
0185c13: 去。卻將明月寄輝光。
0185c14: 寶刀巃
0185c15: 寶刀崒嵂立江皋。紫氣干雲北斗高。斬斷六根無住
0185c16: 相。笑他匕首利吹毛。
0185c17: 壁觀峰
0185c18: 高峰壁立懸千仞。老衲安禪只一心。對爾渾忘論斷
0185c19: 臂。不煩九載面叢林。
0185c20: 青龍泉
0185c21: 靈泉謾說龍涎吐。佛子能將水脈通。竹筧引來茶灶
0185c22: 滿。涓涓不盡五雲東。
0185c23: 聖義泉
0185c24: 中峰忽涌一泉開。直下雲棲般若臺。分給眾僧歸聖
0185c25: 義。源頭自此莫疑猜。
0185c26: 金液泉
0185c27: 祇園金沫自西來。試飲泠然夢眼開。應識山中趺坐
0185c28: 者。此心原不惹塵埃。
0185c29: ○迴耀峰德園虞淳熙
0185c30: 獨有須彌轉太陽。觀成懸鼓欲歸忙。山中慧日元無
0186a01: 劫。一任金烏度石窗。
0186a02: 寶刀巃
0186a03: 逢著仙人便伐毛。樹神到此不堅牢。五臺刺客過靈
0186a04: 鷲。擲下真王武庫刀。
0186a05: 壁觀峰
0186a06: 流雲絕壁錯名崟。無影何人得效嚬。卻被江頭高士
0186a07: 笑。折來一葦是偷心。
0186a08: 青龍泉
0186a09: 七宿東來照一泉。驪珠灑落五雲眠。號風大扇驚飛
0186a10: 起。不放狐龍墮冷涎。
0186a11: 聖義泉
0186a12: 義龍矯首躍雲巒。好護空山第一泉。堪笑西池涌千
0186a13: 佛。此中無聖自涓涓。
0186a14: 金液泉
0186a15: 五色兜羅雲似綿。雲間仙浪正潺湲。珠王不受青牛
0186a16: 化。吐出還丹變石泉。
0186a17: ○迴耀峰方石陳光贊
0186a18: 皎日融融滄海生。西輪高度五雲橫。迴光一照青巒
0186a19: 遍。萬象玲瓏徹底明。
0186a20: 寶刀巃
0186a21: 大塊鍾靈孕寶刀。山腰橫帶碧天高。塵氛斷盡機鋒
0186a22: 斂。伏虎降龍總莫逃。
0186a23: 壁觀峰
0186a24: 危峰壁立鎮禪關。坐對無言境自閒。從入少林傳法
0186a25: 後。於今又得任名山。
0186a26: 青龍泉
0186a27: 清泉涌出寶山頭。引入香廚不斷流。正是青龍施法
0186a28: 雨。空中幻化澤偏周。
0186a29: 聖義泉
0186a30: 八功德水滿西方。聖義分流脈更長。共說禪師三昧
0186b01: 力。真源活潑注天潢。
0186b02: 金液泉
0186b03: 寶池池底布黃金。靈液涓涓出梵林。山靜雲開明月
0186b04: 下。寒光浮動見天心。
0186b05: ○迴耀峰洪陽張　位
0186b06: 西方金界涌靈霞。放出毫光照寶華。千仞孤蹤停錫
0186b07: 望。通明六合是吾家。
0186b08: 寶刀巃
0186b09: 神鋒凜凜挂危岑。割斷浮生利慾心。月峽龍濤寒影
0186b10: 寂。山魑伎倆定難侵。
0186b11: 壁觀峰
0186b12: 少林枯冷費商量。若箇盧都向壁廂。遺履折蘆堪咄
0186b13: 咄。高山流水竟茫茫。
0186b14: 青龍泉
0186b15: 靈窟蒼虯噴玉涎。溼雲飄霧鬱藍天。莫誇千斛供朝
0186b16: 汲。坐倚蓮花嘆逝川。
0186b17: 聖義泉
0186b18: 一歃千金變性情。何年卓錫引龍泓。有緣得入曹溪
0186b19: 路。淘滌身心聖諦明。
0186b20: 金液泉
0186b21: 灑心瓊液漱蓮臺。絕勝金莖露一杯。不是醍醐甘祕
0186b22: 惜。無人尋向此中來。
0186b23: ○迴耀峰化卿宋守一
0186b24: 金光倒景碧嵯峨。路渺西天奈晚何。轉得法輪迴夜
0186b25: 照。翻車不用魯陽戈。
0186b26: 寶刀巃
0186b27: 一片雄心未可牢。迷雲開處淬江濤。自從乍觸機鋒
0186b28: 後。不向山前試寶刀。
0186b29: 壁觀峰
0186b30: 兀坐觀空是化身。孤峰遙對折蘆人。欲談聖諦無名
0186c01: 相。石壁寒生古月輪。
0186c02: 青龍泉
0186c03: 一脈泉迴落澗松。琳琅幽韻雜疏鐘。推窗日射東峰
0186c04: 曉。五色雲中繞護龍。
0186c05: 聖義泉
0186c06: 卓錫甘泉噴雪飛。法流不斷客來稀。可憐瑞靄盤空
0186c07: 谷。幾度逢師浣缽衣。
0186c08: 金液泉
0186c09: 粼粼波隱夜明苔。逗日迎風彩色開。莫是三生餘夙
0186c10: 願。宛從金粟見如來。
0186c11: ○迴耀峰釋湛然圓澄
0186c12: 平原未到光先照。獨占人間最上重。任是夕陽西欲
0186c13: 去。還留餘影射孤峰。
0186c14: 寶刀巃
0186c15: 寶刀巃與五雲連。逼塞江干落影寒。長劍依天魔膽
0186c16: 喪。行人宜退不宜先。
0186c17: 壁觀峰
0186c18: 崢嶸突兀勢稜層。謂是當年壁觀僧。趺坐雖無蘆破
0186c19: 膝。通身也挂薜蘿藤。
0186c20: 青龍泉
0186c21: 神龍不職受天譴。報德無門化此泉。不是禪翁神力
0186c22: 大。幾遭血濺穢山川。
0186c23: 聖義泉
0186c24: 一滴龍涎透膽寒。曹溪分入幾多年。人來掬手嘗滋
0186c25: 味。猶下夷齊飲盜泉。
0186c26: 金液泉
0186c27: 金液泉從竹筧來。不繇造作與安排。煮茗日供參玄
0186c28: 客。入口須教夢眼開。
0186c29: ○迴耀峰釋雪亭圓信
0186c30: 草徑離離山影斜。寒清入骨半窗紗。數聲啼鳥破幽
0187a01: 寂。晚色不侵茅屋家。
0187a02: 寶刀巃
0187a03: 誰把頑巖作寶刀。劈開天地一秋毫。至今縱有英靈
0187a04: 者。不若鳥窠吹布毛。
0187a05: 壁觀峰
0187a06: 卓卓春山不可捫。葛藤橫雪立黃昏。九年坐斷無音
0187a07: 耗。一片石頭千古痕。
0187a08: 青龍泉
0187a09: 不假雲雷勢自豪。一噴平地盡波濤。溶溶流入浙江
0187a10: 水。飲者如何風調高。
0187a11: 金液泉
0187a12: 細脈幽幽隱薜蘿。石邊春意澹香多。雖然顏色同清
0187a13: 淺。那識林間有異波。
0187a14: 聖義泉
0187a15: 水性無繇藉假名。香山凹凸汝能平。源頭不在千巖
0187a16: 上。烹佛何勞問丙丁。
0187a17: ○迴耀峰芝筠董漢策
0187a18: 誰信蒼然來暮靄。空崖返炤發天雞。寶芳琪樹皆春
0187a19: 色。懸鼓休談落日西。
0187a20: 寶刀巃
0187a21: 胸懸千鏡笑吹毛。捷句驚人握孟勞。委土劃然曾滿
0187a22: 志。談言無義勝龍韜。
0187a23: 壁觀峰
0187a24: 石筍千尋杳無路。鳥啼花笑自新陳。捲簾領得間中
0187a25: 趣。洞口雲封不見人。
0187a26: 青龍泉
0187a27: 一縷寒瀧有若無。誰從水乳辨真吾。翠蛟千尺飛瑤
0187a28: 雪。行雨江村作畫圖。
0187a29: 聖義泉
0187a30: 人世炎涼似沃焦。泠然一勺自冰消。中分二水真源
0187b01: 出。獨掩松關聽海潮。
0187b02: 金液泉
0187b03: 霞作簾旌石作臺。蜚珠噴玉自西來。金沙池畔吞蓮
0187b04: 露。歷遍莊椿我未孩。
0187b05: ○迴耀峰以下敬和家大人原韻鏡園董友松
0187b06: 纖月峰前曾伏虎。夕陽村外忽聞雞。憑君踏遍尋春
0187b07: 屐。回眺靈巖日未西。
0187b08: 寶刀巃
0187b09: 帶挾青霜拂鬢毛。谽歷盡問勞勞。何如白日蒼煙
0187b10: 外。收斂寒芒祕六韜。
0187b11: 壁觀峰
0187b12: 塵世迷樓空暮靄。梵宮琪樹似星陳。欲知海闊天空
0187b13: 處。借問當年面壁人。
0187b14: 青龍泉
0187b15: 幽壑潛鱗認得無。臥龍曾自比夷吾。誰將缽水興風
0187b16: 雨。幻出雲林破壁圖。
0187b17: 聖義泉
0187b18: 火溢靈泉石欲焦。間參聖義霍然消。探源記取中峰
0187b19: 外。來看滄江八月潮。
0187b20: 金液泉
0187b21: 欲吹陽氣作春臺。卻向金莖挹露來。八寶瓶傾楊柳
0187b22: 韻。青童終古尚嬰孩。
0187b23: ○迴耀峰汾園董師植
0187b24: 背飛青鳥長煙沒。山罅光寒露碧雞。身世榮枯誰悟
0187b25: 得。半開花外日沈西。
0187b26: 寶刀巃
0187b27: 鑄就鳴鴻紡綷毛鳴鴻。刀名。黃帝所鑄。橫披霜鍔滌悁勞。千巖
0187b28: 雲臥呼不起。蒼水神龍捫赤韜。
0187b29: 壁觀峰
0187b30: 斜倚靈峰拈落葉。無端花雨爛然陳。窟中獅子聽消
0187c01: 息。林靜江清月近人。
0187c02: 青龍泉
0187c03: 一片瀅熒心欲無。涓涓碎玉浸昆吾。藥鑱春煖烹香
0187c04: 液。肯向人間授綠圖。
0187c05: 聖義泉
0187c06: 暖浮花乳入銅焦銅焦。石洞名。滴瀝聲清夢未消。今古不
0187c07: 知幾冬夏。秋心瀉盡作冰潮。
0187c08: 金液泉
0187c09: 金莎曉溜出層臺。谷口風疏香自來。分得餘甘釀春
0187c10: 色。漱芳枕石意如孩。
0187c11: ○迴耀峰鷗亭汪文楨
0187c12: 海上晴波蕩日華。纔升峰頂又將斜。金輪旋轉無多
0187c13: 地。贏得西巖起暮霞。
0187c14: 寶刀巃
0187c15: 古鐵堅頑霜刃新。峰頭光怪起嶙峋。金剛掣手當空
0187c16: 立。驀地橫抽許活人。
0187c17: 壁觀峰
0187c18: 踏破江波一葦輕。壁間蒼翠古苔生。九年枯坐緣何
0187c19: 事。獨立孤峰任意行。
0187c20: 青龍泉
0187c21: 飛流千尺下晴峰。箇箇篔簹接水筒。拾得波心頷珠
0187c22: 在。當前拋出戲驪龍。
0187c23: 聖義泉
0187c24: 聖諦由來本廓然。中峰何用強名泉。涓涓不斷尋常
0187c25: 事。莫使瀾翻誤眼前。
0187c26: 金液泉
0187c27: 大地茫茫總布金。源頭點滴到如今。愛河欲海何因
0187c28: 見。要與針頭仔細尋。
0187c29: ○雲棲紀事二十韻鷗亭汪文楨
0187c30: 淨域崇三寶。諸天扈　九重。蓮香傳伏虎。雲影駐迴
0188a01: 龍。山隔江潮轉。泉當竹徑衝。潺湲金液水。岝崿寶刀
0188a02: 峰。結社來深谷。誅茅卓瘦笻。東陽腰帶減。慧遠足音
0188a03: 跫。白業因茲啟。紅塵不敢封。六時成海會。三觀契心
0188a04: 宗。樸儉僧規肅。流傳法雨濃。何妨存苦行。安用逞機
0188a05: 鋒。聖德懷深眷。時巡訪舊蹤。吳都浮紫氣。禹穴
0188a06: 奠黃琮。道與齋心合。行由覺路逢。鸞旂縈翠篠。羽蓋
0188a07: 偃青松。十笏珠宮現。千華　黼座供。祗林周法界。蘭
0188a08: 若展慈容。解網寬生類。提筐抃老農。皇情方暢遂。
0188a09: 佛力共陶鎔。幸企扶輪化。慚非珥筆從。瞻　天猶咫
0188a10: 尺。勝義警晨鐘。
0188a11: 
0188a12: 
0188a13: 
0188a14: 
0188a15: 
0188a16: 
0188a17: 
0188a18: 
0188a19: 
0188a20: 
0188a21: 附對聯
0188a22: 初住雲棲
0188a23: 竹筧三五升野水
0188a24: 蓬窗六七片閒雲
0188a25: 又
0188a26: 屋壁空疏。八面喜逢青嶂合。
0188a27: 溪山寂靜。四時惟有白雲棲。
0188a28: 三聚亭
0188a29: 翠靄封中覓路
0188a30: 碧峰盡處歸庵
0188b01: 又
0188b02: 天衢有路通芳竺
0188b03: 梵世無為見古村
0188b04: 三門
0188b05: 古剎重開。五色瑞雲棲止地。
0188b06: 禪林肇建。萬年寶歷太平時。
0188b07: 善會門
0188b08: 慕至道而決意精修。堪同此會。
0188b09: 憚清規而無心上進。莫入斯門。
0188b10: 淨業堂
0188b11: 王極樂六八大願之慈尊。絕限量壽命光明。不離當
0188b12: 處。
0188b13: 過娑婆萬兆佛邦之淨土。妙莊嚴樓臺池沼。元是吾
0188b14: 鄉。
0188b15: 禪悅堂
0188b16: 逐隊二時。逢閻老打算飯錢。能無欠否。
0188b17: 飽參一念。對廬陵近來米價。得不難歟。
0188b18: 高步
0188b19: 樓閣將登。也須從這裏過。
0188b20: 階級不落。畢竟是什麼人。
0188b21: 演法堂
0188b22: 九會融鎔。六十萬字之雄文。圓極一乘性海。
0188b23: 千華授受。五十八篇之大戒。弘開三聚法門。
0188b24: 隨止居即刻經房
0188b25: 跡遠紅塵。日近僧規成淨侶。
0188b26: 身依白社。時親法寶度凡情。
0188b27: 
0188b28: 
0188b29: 
0188b30: 
0188c01: 小雲棲眾信士重建演法堂記附刻
0188c02: 粵稽雲棲。創自宋。越數百年。有
0188c03: 蓮池大師。重闢道場為念佛放生所。而規模崇起
0188c04: 焉。又越二百數十年。有同里諸君子。聯淨社。廣
0188c05: 放生。而小雲棲繼起焉。夫放生者。體天地好生
0188c06: 之德以為心誠善舉。第有放而無養。則不遂其
0188c07: 生。反以速之死。非全生之道。昔雲棲創建水陸
0188c08: 道場。其規制有放生銀三兩。並生食銀一兩。其
0188c09: 法至今無弊。維時以寺距城遠。復於西北兩門
0188c10: 創上方長壽二寺。鑿放生池。以便放生者。自譔
0188c11: 碑記。謂以是為之兆。兆且引而蔓延之。不知繼
0188c12: 此而興起者更幾池也。則其願大矣。小雲棲者。
0188c13: 同人慕雲棲放生舊事。從而推廣之。先是籲諸
0188c14: 阮大中丞。請於西湖復古制。未果行。歲癸亥。廉
0188c15: 得東。城餘菴為余姓所捨。有殿廡寮房。池之大
0188c16: 可二三畝即卜此為課佛放生所。嗣以牛欄羊
0188c17: 圈豚柵雞棲不備具。旋購鄰菴。兼買民舍聯絡。
0188c18: 而拓其址。更蓋牲廠魚池等。并另搆三楹。崇奉
0188c19: 蓮祖像。落成時。以小雲棲名。蓋法五雲舊事。而規
0188c20: 模小之也。夫同一放生。而大小雲棲各異。雲棲
0188c21: 在山中設放生所飛走各類充牣其中。既有生
0188c22: 食。眾僧復減口以養之。除芻茭。約費粟二百石。
0188c23: 城內外放生二池歲費百餘金。自來無缺乏。若
0188c24: 小雲棲。則牲糧。及一切經費。統計常年捐款。並
0188c25: 書院樂輸外。不及半餘。須另募以濟之。寺在城
0188c26: 隅。地窄而牲多。故各牲以每種若干定為額。餘
0188c27: 仍送大雲棲寄養。貼生食焉。但此項須募施。多
0188c28: 寡無常數。亦非久計。同人正擬捐貲購田收租
0188c29: 息作牲食。斯議未及舉行。會壬申冬。寺厄於火。
0188c30: 經
0189a01: 高大中丞具摺入
0189a02: 告。奉有
0189a03: 諭旨。於鹽務中給銀五百兩。餘著僧人募建等因。遵
0189a04: 將此項首建
0189a05: 蓮祖殿。其餘各工。眾商籲於
0189a06: 常鹽政。籌款修復。費尚不貲。須添募以蕆事。同
0189a07: 人爰集而商曰。專濟雲棲生糧一項。與其逐年
0189a08: 勸捐盈絀不定。何如乘此興復寺工之際。我等
0189a09: 捐建一水陸堂。重定新規於功德內加生食銀
0189a10: 三兩以為小雲棲寄養之生糧。在作功德者既
0189a11: 不惜此些須而在放生者實可行之久遠。豈非
0189a12: 兩利之道。眾韙之。乃相度燼餘。唯演法堂最高
0189a13: 廣。估值需一千六百金。隨如數募齊。選工料。而
0189a14: 敦請諳練者督理之。不日工竣。內壇啟而生食
0189a15: 增矣。遂將此意告常住。刊刻木榜。宣布一切。咸
0189a16: 使聞知。並欲其經久勿替。令後人知重建斯堂
0189a17: 之有自也。謹敘顛末而記之石。時
0189a18: 嘉慶十八年六月之吉佛弟子丁燾謹識。
0189a19: 
0189a20: 
0189a21: 
0189a22: 
0189a23: 
0189a24: 
0189a25: 
0189a26: 
0189a27: 
0189a28: 
0189a29: 
0189a30: 
0189b01: 五雲精舍。自宋初乾德五年伏虎禪師開山。逮
0189b02: 有明弘治七年。霖雨發洪。殿宇傾圮。經像漂沒。
0189b03: 中廢者幾百載。至隆慶五年。
0189b04: 蓮池師祖結茅三楹。以念佛放生標最勝法幢。嗣
0189b05: 是善信皈心。漸成蘭若。閱今二百餘年。稱名勝
0189b06: 古剎。屢蒙
0189b07: 聖駕臨幸。並節次
0189b08: 欽頒墨寶。敬謹藏庋。寺素無恆產。僧眾四百餘。藉水
0189b09: 陸齋懺以度日。迺於十七年冬。不戒於火。經
0189b10: 前撫憲高　具摺入
0189b11: 奏欽奉
0189b12: 恩旨。賞銀五百兩興修。其不敷者。令僧人募化辦理
0189b13: 等因。欽此。欽遵。祗領。先行啟建
0189b14: 蓮池祖殿三間。次經小雲棲放生紳士捐建演法
0189b15: 堂。外自山門。至前後大殿。及尊藏
0189b16: 墨寶樓閣等。俱係緊要。勘估工料。約需銀八千兩。經
0189b17: 四所鹺業公籲
0189b18: 鹽憲常。　請由商捐項下借撥墊給。按引輸補
0189b19: 等情。當荷批準。並公舉沈雲蒸居士董理督辦。
0189b20: 不數月間。宏規重啟。雖工未全竣。而有法堂以
0189b21: 奉經律。有禪堂以安僧侶。經懺得資禮拜與明。
0189b22: 等實感
0189b23: 皇仁。而頌　憲德。謹於法彙重梓而附記及此。
0189b24: 雲棲寺住持僧與明等謹識
0189b25: 
0189b26: 菩薩戒弟子劉慧聞率子性澤施資敬刊
0189b27: 光緒二十五年冬十月金陵刻經處識
