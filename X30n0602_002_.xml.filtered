0292c14: 
0292c15: 妙法蓮華經解卷第二之一
0292c16: 
0292c17: 溫陵開元蓮寺比丘　戒環　解
0292c18: 妙法蓮華經譬喻品第三
0292c19: △二喻說一周被中根二。初標敘科義。
0292c20: 譬者引淺況深。喻者托言訓曉。由前法說。示多方
0292c21: 便。皆為一乘。上智已巳悟中根未解。故引三車一門
0292c22: 之淺。以況三乘一道之深。而訓曉焉。故名譬喻品。
0292c23: 經有九喻。謂火宅窮子藥草化城繫珠鑿井王髻
0292c24: 父少醫師。舊唯言七喻。遺鑿井父少二喻。謂是
0293a01: 旁出實非旁也。喻說文二。初法說緒餘。二喻說正
0293a02: 文。然法說緒餘合聯前品之末。喻說名題合標緒
0293a03: 餘之後。而分品似濫者。身子既自領悟法說。欲以
0293a04: 悟人故陳悟喜之意。而為機起疑發茲喻說。然則
0293a05: 悟喜等意。乃為喻說之由。宜屬此品。文不為濫。△
0293a06: 二依科解文二。初法說緒餘四。初身子領悟四。
0293a07: 初悟喜。
0293a08: 爾時舍利弗踊躍歡喜至得未曾有。
0293a09: 身子既悟法說。自知作佛故踊躍而作慶所未聞。
0293a10: 所以者何至甚自感傷失於如來無量知見。
0293a11: 釋上也。謂昔者方等會上共聞是法。然彼得授記
0293a12: 我乃不預。是失如來無量知見。今既得之所以踊
0293a13: 喜。無量知見即一乘正智也。△二悔責。
0293a14: 世尊我常獨處山林樹下至是我等咎非世尊也。
0293a15: 居常推聞同記異。非佛所私咎實在我。同入法
0293a16: 性謂同證真理。
0293a17: 所以者何至初問佛法遇便信受思惟取證。
0293a18: 釋自咎也。所因即般若實智為菩提正因也。佛固
0293a19: 將說而我不待。但初聞四諦。即便信受速取小
0293a20: 果。自誤也。△三自慶。
0293a21: 世尊我從昔來至得佛法分。
0293a22: 自慶所悟也。口生者。因聞一音。法生者。悟如是法。
0293a23: 法分者。得如來知見寶藏之分也。△四重頌四。
0293a24: 初頌悟喜。
0293b01: 爾時舍利弗欲重宣此義。而說偈言。
0293b02: 我聞是法音至聞亦除憂惱。
0293b03: 法音指法說也。漏盡宜無憂惱。而云亦除者。向雖
0293b04: 漏盡餘習未盡。今得極證則除失大乘之憂。及餘
0293b05: 習未盡之惱。△二頌悔責。
0293b06: 我處於山谷至云何而自欺。
0293b07: 頌居常自咎也。
0293b08: 我等亦佛子至我為自欺誑。
0293b09: 頌不預授記失佛功德也。三十二相初自足下安
0293b10: 平。終至頂相高圓猶如天。十力初是處非處智
0293b11: 力。終至永斷習氣智力。八十種好初自指爪狹長。
0293b12: 終至萬字相。十八不共謂不與二乘共也。初自
0293b13: 無過失終至知過現未事無著無礙。
0293b14: 我常於日夜至籌量如此事。
0293b15: 見讚菩薩知我之非。故籌量其失。△三頌自慶。
0293b16: 今聞佛音聲。隨宜而說法。無漏難思議。令眾至道場。
0293b17: 而今乃知隨宜之說。皆無漏法。直可以證道也。
0293b18: 我本著邪見至永盡滅無餘。
0293b19: 感悟自慶也。身子昔事珊闍耶為外道梵志之師。
0293b20: 因佛為之拔邪說法。乃入佛道。於空偏證非是實
0293b21: 滅。即相圓證始謂無餘永盡滅。即無餘涅槃也。
0293b22: 佛於大眾中。說我當作佛。聞如是法音。疑悔悉已巳除。
0293b23: 牒偈首之詞。通結也。上頌長行已巳終。△四別自釋
0293b24: 疑二。初徵疑自釋。
0293c01: 初聞佛所說至我聞疑網斷。
0293c02: 初聞會三歸一。聲聞得佛以非己巳智分故疑之。及
0293c03: 詳觀佛說其心如海。窮之益深測之益遠。乃信為
0293c04: 實道無復疑也。△二引證釋疑。
0293c05: 佛說過去世至波旬無此事。
0293c06: 此引方便品三世道同及自行道同之文。以自釋
0293c07: 也。波旬魔名。
0293c08: 以是我定知至教化諸菩薩。
0293c09: 牒釋前疑。以由領悟也。實智即一乘正智也。夫身
0293c10: 子大智於佛聞法宜不言而諭。乃綢繆疑慮至於
0293c11: 以佛為魔者。道大機小。乍聞其言鮮不悖戰眩
0293c12: 亂而非毀交謫。譬聞姑射之說以為狂而不信。望
0293c13: 哀駘之風以為惡駭天下。後世末俗聞佛道者。
0293c14: 類多如此。則大智疑慮有所為而設矣。△二如來
0293c15: 述成。
0293c16: 爾時佛告舍利弗至我以方便引導汝故生我法中。
0293c17: 述其本因。以明領悟得記之由也。言於天人眾中
0293c18: 說者。將明遠因遠記示不妄也。戒經云。舍利弗曾
0293c19: 於六十劫修菩薩道。今云二萬億佛所。指彼時也。
0293c20: 長夜隨學。言正智未明。
0293c21: 舍利弗至名妙法蓮華教菩薩法佛所護念。
0293c22: 昔已巳繫珠。今復示珠。△三上根得記二。一與記。
0293c23: 舍利弗至天人師佛世尊。
0293c24: 既悟妙法當成佛道。故得記作佛也。諸授記文皆
0294a01: 二。初供佛行道因記也。次十號劫國果記也。此記
0294a02: 大因大果。以進小乘也。號華光者。華表因行光
0294a03: 能發明。由最初領悟發明是道故也。既受佛記。猶
0294a04: 過多劫然後得果者。成佛由智得果由行。小乘雖
0294a05: 悟實智。未修大行。是謂素法身佛。未有莊嚴。故須
0294a06: 經劫供佛行菩薩道。所以廓其大心成就萬德。萬
0294a07: 德圓備乃成十號具足之佛。非自性天真之佛比
0294a08: 矣。若此頓教所謂過無量不思議劫者。直約正智。
0294a09: 頓斷無明頓圓種智。則無邊劫迷一時頓滅。是謂
0294a10: 過無邊劫成佛。
0294a11: 國名離垢至其國中以菩薩為大寶故。
0294a12: 劫國莊嚴皆因行依報也。身子因行以大智為本。
0294a13: 故國名離垢。因行發明教菩薩法。故劫名大寶莊
0294a14: 嚴。而以菩薩為大寶。清淨嚴飾則無諸穢土。安隱
0294a15: 豐樂則無三災苦。天人熾盛則無三惡道。有八交
0294a16: 道等者。八正道之所會也。七寶行樹等者。七覺支
0294a17: 之所生也。凡諸佛依報皆然。因行所同也。若眾
0294a18: 生依報則國名堪忍。劫名五濁。其土坑坎沙礫為
0294a19: 地。亦因行所同也。反而求之離垢清淨之相。皆即
0294a20: 心地安隱豐樂之事。無非性德。染淨轉變常存乎
0294a21: 人。使眾生不為堪忍苦。不起五濁業不行邪諂行。
0294a22: 則真離垢平正安隱豐樂之國矣。
0294a23: 彼諸菩薩至其國人民壽八小劫。
0294a24: 除為王子時。獨記作佛後壽十二劫。
0294b01: 華光如來過十二小劫至其佛國土亦復如是。
0294b02: 此身子轉記堅滿。使傳續妙道也。過十二小劫。即
0294b03: 臨滅時也。法華妙道本於燈明。傳於妙光繼於然
0294b04: 燈。佛佛授手光光相續。故身子得之而記號華光。
0294b05: 發明是道。使有目者共也。堅滿得之又號華
0294b06: 足安行。則率循是道使有趾者共由也。至於其國
0294b07: 菩薩。行則寶華承足。則從其化者。莫不由是道也。
0294b08: 抑記號華足安行。取其帶果行因也。菩薩寶華承
0294b09: 足。取其藉因趍果也。因果互為始終。展轉不離是
0294b10: 道。欲續而不泯。故有轉記。
0294b11: 舍利弗至像法住世亦三十二小劫。
0294b12: 法初盛行。人能以現量體悟為正。去聖逾遠。人惟
0294b13: 以比量倣解為像。正法教理行果備具。像法有教
0294b14: 理行而無果。故古多聖賢得道。今乃蔑聞。此正像
0294b15: 異也。及乎末法則空騰似量荒唐無實。雖有教
0294b16: 理無行果矣。△二重頌。
0294b17: 爾時世尊欲重宣此義。而說偈言。
0294b18: 舍利弗來世至出家成佛道。
0294b19: 此偈全頌與記。皆即前意。普智即知也。佛為王
0294b20: 子時者。諸佛皆示為王子棄國捨榮。警諸貪著。如
0294b21: 八意之於燈明。十六之於智勝。是也。生分已巳盡梵
0294b22: 行已巳立。所作已巳辦不受後有。名最後身。
0294b23: 華光佛住世至宜應自欣慶。
0294b24: △四天人讚喜四。初踊喜。
0294c01: 爾時四部眾至心大歡喜踊躍無量。
0294c02: 踊喜以謂我等亦如是。必當得作佛。△二供佛。
0294c03: 各各脫身所著上衣至雨眾天華。
0294c04: 衣服人之弢也。性障天之弢也。迴轉即迴向
0294c05: 意也。諸天因聞妙法得離性障。遂迴小向大。是以
0294c06: 脫衣供佛以藉其誠。表解天弢隳天也。衣住空
0294c07: 中而自迴轉。乃迴向精誠所感也。△三稱讚。
0294c08: 而作是言至今乃復轉無上最大法輪。
0294c09: 昔轉四諦為最小。今轉一乘為最大。△四重頌三。
0294c10: 初頌稱讚。
0294c11: 爾時諸天子欲重宣此義。而說偈言。
0294c12: 昔於波羅柰至少有能信者。
0294c13: 鹿苑分別五趣眾生。生滅麤相容有能信。今茲一
0294c14: 乘旨妙義奧。故少能信者。△二頌喜意。
0294c15: 我等從昔來至最尊無有上。
0294c16: △三結讚迴向。
0294c17: 佛道叵思議至盡迴向佛道。
0294c18: 結讚自誓迴小向大也。謂今世前世之福業。及值
0294c19: 佛所作之功德。皆誓捨小果迴向佛道。叵從反可。
0294c20: 謂不可也。△二喻說正文四。初發起喻說四。初
0294c21: 身子自慶。
0294c22: 爾時舍利弗白佛言至三菩提記。
0294c23: △二為機起疑。
0294c24: 是諸千二百心自在者至聞所未聞皆墮疑惑。
0295a01: 心自在。即無學羅漢。學無學即小聲聞。昔蒙佛教
0295a02: 自謂究竟。而息見趣寂。今聞雖說涅槃亦非真滅。
0295a03: 是以疑惑也。△三請佛決疑。
0295a04: 善哉世尊。願為四眾說其因。緣令離疑惑。
0295a05: △四佛與開喻。
0295a06: 爾時佛告舍利弗至諸有智者以譬喻得解。
0295a07: 上皆發起喻說。下文正演喻說。二引火宅喻。明
0295a08: 昔權教皆為化迷也。△二正引火宅文十。一宅
0295a09: 主財力。
0295a10: 舍利弗至多有田宅及諸僮僕。
0295a11: 譬佛王化三界也。國有邑邑有聚落。譬大千有三
0295a12: 界。三界有六道四生。大長者譬如來。為一切世間
0295a13: 之父。其年衰邁譬應緣已巳久欲般涅槃也。財富無
0295a14: 量譬無量知見之法財。多有田宅譬方便智慧之
0295a15: 福田。僮僕譬慈悲無倦以佑助正道。從事群機。△
0295a16: 二家廣人眾。
0295a17: 其家廣大至乃至五百人止住其中。
0295a18: 譬五趣苦聚也。家譬三界。一門譬一乘出離之道。
0295a19: 五百人譬五趣眾生。言一百二百者。自人天次第
0295a20: 而數也。△三宅弊火逼。
0295a21: 堂閣朽故墻壁隤落至焚燒舍宅。
0295a22: 譬身老苦逼也。家有堂閣舍宅。舍宅有墻壁柱根
0295a23: 梁揀。皆朽腐將傾而不可居。譬三界有五陰眾生。
0295a24: 眾生有四大命根。支體皆變異速壞而不可保。然
0295b01: 且於中競造惡業。為五欲財利生死悲惱之所燒
0295b02: 。天上人間無能免者。故曰周俱時然火起。
0295b03: 長者諸子若十二十。或至三十在此宅中。
0295b04: 言五百人。又言諸子者。人則汎舉群生。子則特舉
0295b05: 從化者。若十指菩薩子。二十三十指二乘子。前於
0295b06: 五趣言百。此於三乘言十者。以五趣眾生從三乘
0295b07: 之化者。十一而已巳。△四長者悲救。
0295b08: 長者見是大火從四面起至心不厭患無求出意。
0295b09: 譬觀六道苦起大悲心。四面即生老病死四相。為
0295b10: 眾苦之本。所燒之門安隱得出。譬佛於生死苦永
0295b11: 盡。憂患不能襲也。諸子樂著不覺不怖。譬深著世
0295b12: 樂無有慧心。徒見得忘形見利忘真。火宅之人皆
0295b13: 如是也。
0295b14: 舍利弗至唯有一門而復狹小。
0295b15: 沈思救焚之方也。謂恃身手有力顧幼稚之微。欲
0295b16: 以衣密扶而出之。或以几案憑挈而出之。又思
0295b17: 其門狹小不可用此。但以殷勤方便引而出之也。
0295b18: 此譬三七思惟設教之意。身手全體譬如來知見
0295b19: 力無所畏。衣密用譬有大神力。几案可憑譬智
0295b20: 慧力。其門狹小譬二乘心劣不堪此法。故後文云。
0295b21: 若我但以神力及智慧力。讚如來知見力無所畏
0295b22: 者。眾生不能以是得度。故但以方便拔濟之也。三
0295b23: 藏法師云。衣者西國盛華之具。貢上貴人用之。
0295b24: 諸子幼稚未有所識至汝等速出。
0295c01: 憂其無知。明告其害使知趍利。△五諸子癡迷。
0295c02: 父雖憐愍善言誘喻至但東西走戲視父而已巳。
0295c03: 譬眾生為貪欲所迷。雖遭大苦不以為患。湎既
0295c04: 甚。不知何者是苦何者是身云何為貪。但迷己巳逐
0295c05: 物火馳不返。雖值佛法不從其化。特視之而已巳。△
0295c06: 六長者方便。
0295c07: 爾時長者即作是念至隨汝所欲皆當與汝。
0295c08: 徒令速出則怫其所欲。既不能化故順其所欲而
0295c09: 化之。長者亦自恐被焚者。譬佛示身三界與民同
0295c10: 患也。知子所好等者。譬知諸眾生有種種欲。隨其
0295c11: 本性方便說三也。車表果法。不屬三界。故云今在
0295c12: 門外。可以遊戲者。喻法樂可以自娛也。牛正服乘
0295c13: 之大力者。正譬大根以任大乘。羊鹿非可服乘。徒
0295c14: 以像牛為幼稚玩好之具。權譬小根以任小乘。知
0295c15: 羊鹿非可服乘徒為玩好之具。即知二乘不足致
0295c16: 道。徒為戲論之法而已巳。△七諸子出宅。
0295c17: 爾時諸子至競共馳走爭出火宅。
0295c18: 言適其欲故化無不從。進之為推退之為排。此爭
0295c19: 出之勢也。譬隨根利鈍決擇三乘以求出離。
0295c20: 是時長者至其心泰然歡喜踊躍。
0295c21: 乍喜諸子脫苦也。四衢露坐等。譬依四諦造偏空
0295c22: 而不知進也。
0295c23: 時諸子等各白父言至願時賜與。
0295c24: 諸子出宅就父索車。譬因獲三乘之利。遂執三乘
0296a01: 之果。△八長者賜車。
0296a02: 舍利弗至又多僕從而侍衛之。
0296a03: 譬說三之後等示一乘。使知無二無三。即廢權立
0296a04: 實也。車譬一乘。牛譬大根。餘表一乘大根之德用
0296a05: 也。其車高廣者。高出三乘廣攝九部也。眾寶譬萬
0296a06: 行。欄楯譬總持。懸鈴譬四辨之下化。幰譬慈悲
0296a07: 之普覆。雜寶譬眾善所以嚴慈悲也。寶繩譬四誓
0296a08: 所以固慈悲也。垂諸華瓔則外布妙因聯續如瓔。
0296a09: 重敷婉筵則內弘忍力柔軟如筵。安置丹枕者。使
0296a10: 心冥覺觀而默處是道也。駕以白牛者。非純一大
0296a11: 根不堪此乘也。膚色充潔得其所養而無染也。形
0296a12: 體姝好全其所賦而無惡也。有大筋力譬堪任大
0296a13: 事。行步平正譬允蹈大方。其疾如風譬一念頓造。
0296a14: 又多僕從譬方便利生助道之事。總而譬之。即後
0296a15: 所謂諸佛禪定解脫等娛樂之具。一相一種淨妙
0296a16: 之樂也。
0296a17: 所以者何至與諸子等。
0296a18: 釋所以賜等一大車之意。譬如來有無量知見力
0296a19: 無所畏諸佛法藏。能與眾生大乘之法。
0296a20: 今此幼童至不宜差別。
0296a21: 譬諸眾生皆是我子。等與大乘。不令有人獨得滅
0296a22: 度。
0296a23: 所以者何至何況諸子。
0296a24: 萬物皆往資焉而不匱。此之謂也。
0296b01: 是時諸子各乘大車得未曾有。非本所望。
0296b02: 譬二乘得佛。過其所望。九覈審誕信。
0296b03: 舍利弗至於彼火宅而拔濟之。
0296b04: 問許三而賜一。猶始權而終實。始終相違涉妄
0296b05: 不以全身命為得玩好者。身之可玩固甚於物。
0296b06: 身為道本。本全則道全。所以至人常遺物抱道。以
0296b07: 全身養生。而火宅之人唯物之玩。不自貴愛。故此
0296b08: 警之耳。△十結答不妄。
0296b09: 世尊若是長者至如汝所言。
0296b10: △三以法合顯十。一合宅主財力。
0296b11: 舍利弗。如來亦復如是。則為一切世間之父。
0296b12: 視四生如一子。等三界以同仁。
0296b13: 於諸怖畏衰惱憂患至恒求善事利益一切。
0296b14: 怖畏惱患即三界苦相。無明暗蔽即四生苦本。於
0296b15: 此永盡。即如如佛知見力無畏正智也。方便智度
0296b16: 權智也。神力智力所以資正智。慈悲無惓所以運
0296b17: 權智。△二合家廣人眾。
0296b18: 而生三界朽故火宅至三菩提。
0296b19: 由慈悲故。示生三界之家。濟度五趣之眾。以自永
0296b20: 盡無明暗蔽故。欲度眾生愚癡暗蔽。以自成就無
0296b21: 量知見故。欲令眾生得大菩提。所謂欲令一切眾
0296b22: 如我等無異也。三合宅弊火逼。
0296b23: 見諸眾生至雖遭大苦不以為患。
0296b24: 此備舉三界火宅苦狀。該三世六道因果也。生老
0296c01: 病死憂悲苦惱為果業。屬前因。五欲財利追求等
0296c02: 苦為因業。屬後果。畜生餓鬼天上人間。即緣上因
0296c03: 果成六道業。化為異類淪替不停。實可警怖。彼且
0296c04: 喜而不厭遭而不患。實癡暗所蔽也。△四合長者
0296c05: 悲救。
0296c06: 舍利弗至眾生不能以是得度。
0296c07: 無邊佛慧樂。即一乘法樂。如來知見力無所畏。即
0296c08: 一乘法體。雖足以拔苦。然非凡夫事故。不能以是
0296c09: 得度。△五合諸子癡迷。
0296c10: 所以者何至何由能解佛之智慧。
0296c11: 所以不能以是得度者。為眾苦所迷故。△六合長
0296c12: 者方便。
0296c13: 舍利弗至為說三乘聲聞辟支佛佛乘。
0296c14: 法喻雙明。
0296c15: 而作是言至則為所燒。
0296c16: 此善言誘諭力拔其苦也。色等五欲俗以為軟美。
0296c17: 佛以為麤弊。為皆幻惑濁惡能發業苦。實致火之
0296c18: 具也。故貪著生愛則為所燒。
0296c19: 汝速出三界至便得無量安隱快樂。
0296c20: 示以三乘而讚其法。使向慕也。此三乘法聖所稱
0296c21: 歎者。諸佛共尊也。能離生死故自在無繫。異有為
0296c22: 法故無所依求。得是乘者。斯得無漏五根五力。七
0296c23: 覺支八正道。四禪九次第定。八解脫諸三昧法。足
0296c24: 以娛樂脫三界苦。△七合諸子出宅三。初聲聞
0297a01: 乘。
0297a02: 舍利弗至如彼諸子為求羊車出於火宅。
0297a03: 此辨三乘根性不等取果有異。如彼諸子玩好不
0297a04: 同。內有智性者。謂正因信種。揀非闡提也。內有是
0297a05: 因故從佛為緣。觀四諦理聞聲悟道。名聲聞乘。欲
0297a06: 速機小。故譬羊車。△二緣覺乘。
0297a07: 若有眾生至如彼諸子為求鹿車出於火宅。
0297a08: 辟支此云獨覺。亦通緣覺。出無佛世。觀物變易自
0297a09: 覺無生。故號獨覺。觀十二緣覺真諦理。故號緣覺。
0297a10: 求自然慧樂獨善寂。即獨覺也。深知諸法因緣。即
0297a11: 緣覺也。此乘斷三界見思。與聲聞同。更侵斷習氣
0297a12: 根性猛利。故居聲聞上。其機稍大。故譬鹿車。△三
0297a13: 菩薩乘。
0297a14: 若有眾生至如彼諸子為求牛車出於火宅。
0297a15: 此兼三乘集眾智之大根也。一切智即菩薩智也。
0297a16: 佛智即一切種智也。自然即離諸證取者。無師即
0297a17: 不由他悟者。能求眾智及如來知見廣大德用。而
0297a18: 愍安利度。所以為大菩薩。其機為最。故譬牛車。△
0297a19: 八合長者賜車二。初牒。
0297a20: 舍利弗至等以大車而賜諸子。
0297a21: 此牒見子得出露地而坐。自念財物無極。不與小
0297a22: 車等文。△次合。
0297a23: 如來亦復如是至皆以如來滅度而滅度之。
0297a24: 合上可明。出三界苦得涅槃樂。即權乘小果。如來
0297b01: 滅度而滅度之。即大乘極果。
0297b02: 是諸眾生脫三界者至能生淨妙第一之樂。
0297b03: 疏上等與大乘之意也。謂彼脫三界者。雖得小乘
0297b04: 禪定解脫。然猶厭有著空。非一相也。裂為二乘。非
0297b05: 一種也。執著未除。非淨也。空有未融。非妙也。故與
0297b06: 之諸佛禪定解脫娛樂之具。一相一種淨妙之樂。
0297b07: 如彼大車眾美具備。△九合覈審誕信。
0297b08: 舍利弗如彼長者至然彼長者無妄之咎。
0297b09: 先牒次結。△十合結答不妄。
0297b10: 如來亦復如是至於一佛乘分別說三。
0297b11: 總結前文也。不盡能受者。機不齊故。
0297b12: 
0297b13: 妙法蓮華經解卷第二之一
0297b14: 
0297b15: 
0297b16: 妙法蓮華經解卷第二之二
0297b17: 
0297b18: 溫陵開元蓮寺比丘　戒環　解
0297b19: 妙法蓮華經譬喻品第三之餘
0297b20: △四重以偈頌五。初頌喻十。初頌喻本。
0297b21: 佛欲重宣此義。而說偈言。
0297b22: 譬如長者。有一大宅。
0297b23: 譬佛王三界。△二頌宅弊人眾。
0297b24: 其宅久故至止住其中。
0297c01: 大宅譬三界。堂舍譬人身。三界之相其來無始。故
0297c02: 曰久故。五濁同會故曰頓弊。五陰堂舍幻架構。
0297c03: 危而易傾命無牢強。若柱根之摧朽。質非貞固。類
0297c04: 梁棟之傾斜。無明為基。所以成是堂也。餘緣為陛。
0297c05: 所以入是堂也。是十二緣念念變異。故曰基陛頹
0297c06: 毀。墻壁圮坼譬四大之衰謝。泥塗阤落譬皮膚之
0297c07: 皴皺。覆苫譬毛髮。椽梠譬骸骨。苫茅覆也。阤壞也。
0297c08: 亂墜差脫皆敗壞之狀。此其外相也。其內則關膈
0297c09: 府藏周障屈曲。膿血便利雜穢充。其弊敗不淨
0297c10: 若此。而俗尤癡愛貪著。故詳喻之。五百人者。五道
0297c11: 眾生所共有也。椽梠一類。在簷曰椽。在脊曰梠。椽
0297c12: 從緣。相緣屬也。梠從呂。如脊骨也。△三頌怖畏相
0297c13: 四。一喻三毒相。
0297c14: 結文云。其舍恐怖變狀如是。是也。
0297c15: 鴟梟鵰鷲至交橫馳走。
0297c16: 身為苦器。主殺盜婬謂之三業。意為苦本。主貪嗔
0297c17: 癡謂之三毒。身三意三相資而互具也。今鴟等八
0297c18: 鳥譬貪毒而具三業。鴟噉生類。土梟相食。具殺貪
0297c19: 也。鵰善搏兔。鷲食死屍。具盜貪也。烏鵲鳩鴿傳沫
0297c20: 自運。具淫貪也。餘皆可推。蚖等六虫譬嗔毒。蚖元
0297c21: 也。為毒之首蛇同類。其性多嗔。蝮復也。晝不能視。
0297c22: 觸之則復而螫人。人得復而殺之。蝎多處陰而不
0297c23: 可知。蜈蚣蚰蜒善伏而含毒。凡嗔之類如此。或天
0297c24: 性之嗔毒如蚖蛇。或觸之而後嗔人如蝮。或非色
0298a01: 作慍現。徒陰險以嗔人。潛伏以毒人。如蝎蜈蚣之
0298a02: 類是也。守宮等六虫譬癡毒。守宮類蜥蝎。多在陰
0298a03: 室。百足名蚿蝎之類。多足而行不進。鼬鼠之類能
0298a04: 由穴噉鼠。狸狐之類老為精魅。鼷甘口鼠。物遇食
0298a05: 而不知痛傷。鼠多奸而善藏。癡者陰昧濡滯潛傷
0298a06: 奸伏其狀如此。諸惡虫輩交橫馳走譬三毒交擾
0298a07: 競不休也。△二喻四倒相。
0298a08: 屎尿臭處至骨肉狼藉。
0298a09: 於身受心法四念失正為倒。屎尿臭處不淨流溢。
0298a10: 譬身倒也。觀身不淨如此。而俗以為香潔。蜋諸
0298a11: 虫而集其上。譬受倒也。觀受是苦如此。而俗以為
0298a12: 欲樂。遂於革囊眾穢。生美麗想而惑著不捨。真若
0298a13: 蜋之集不淨也。狐狼野干咀嚼踐踏。譬心倒也。
0298a14: 狐多疑狼害物野干變怪。倒心似之。觀心無常。則
0298a15: 一切法皆不足戀。然且咀踐纏著。豈非倒耶。嚌嚙
0298a16: 死屍骨肉狼藉。譬法倒也。觀法無我猶如死屍。由
0298a17: 疑倒心妄計窮詰。是謂嚌嚙。轉見倒妄是謂狼藉
0298a18: 也。野干類狐。巢危岩高木。群行夜鳴怪獸也。齒決
0298a19: 曰嚌。斷骨曰嚙。△三喻六識相。
0298a20: 由是群狗至啀喍吠。
0298a21: 狗性苟且而善執守。譬識情執著也。群狗譬六識。
0298a22: 搏撮即執取義。一切幻法無可愛樂。而六識妄著
0298a23: 無異。群狗競搏死屍也。言由是者。由四倒而發六
0298a24: 識。由六識而發三毒。展轉相資也。慞惶求食譬識
0298b01: 倒而發貪也。諍掣譬識倒而發嗔也。啀喍
0298b02: 吠譬識倒而發癡也六識三毒倒妄相因。於諸幻
0298b03: 境競執貪求。其狀如此。掣相掣奪也。啀喍拒物
0298b04: 之惡聲也。△四結成諸相。
0298b05: 其舍恐怖。變狀如是。
0298b06: △四頌怖畏難五。初頌罔昧難。
0298b07: 結文云。如是諸難是也。
0298b08: 處處皆有。魑魅魍魎。
0298b09: 言宅多怪物也。譬者性覺本明離明而昧。曰魑魅。
0298b10: 心本一真物罔而二曰魍魎。言處處者。人人性皆
0298b11: 若是。此為起難之端。故首言之。△二無明三毒難。
0298b12: 由罔昧而起無明。由無明而起三毒也。
0298b13: 夜叉惡鬼至甚可怖畏。
0298b14: 夜叉。此云苦活。譬無明識種攬眾苦以自活。而
0298b15: 害法身故。譬食噉人肉。毒虫禽獸通譬三毒。孚乳
0298b16: 產生言其類日滋。各自藏護譬畜積忿毒不可凌
0298b17: 犯。夜叉競來爭取食之。譬互起無明交相惱害。食
0298b18: 之既飽惡心轉熾。譬以三毒而資無明。猶以膏而
0298b19: 益火所以轉熾也。諍之聲甚可怖畏。譬無明三
0298b20: 毒彼此交攻。如夜叉之鬨真可畏也。孚卵屬以
0298b21: 爪保之也。乳胎屬以乳哺之也。又孚乳通保養義。
0298b22: △三無常難。
0298b23: 鳩槃茶鬼至怖狗自樂。
0298b24: 鳩槃茶。此云可畏。譬無常殺鬼也。土埵譬地居欲
0298c01: 界。一尺譬色界。二尺譬無色界。三界皆未免無常。
0298c02: 故殺鬼往返遊行於其間。縱逸殺害視殺如戲焉。
0298c03: 言踞土埵。又言或時離地者。地居命促故殺鬼以
0298c04: 踞地為常。天居命長故殺鬼或時而往。捉狗兩足
0298c05: 等者。狗譬識。兩足譬行想。五蘊自識生行想。乃
0298c06: 有所行。而識由行想取無常苦。如捉其兩足而撲
0298c07: 之也。識為無常所苦。則行想顛倒。故譬以加頸
0298c08: 也。怖狗自樂者。識為無常所怖。而殺鬼樂然無怖。
0298c09: 所謂彼為衰殺非衰殺也。△四三惡難。
0298c10: 復有諸鬼至或復噉狗。
0298c11: 身大裸形譬地獄難。經云。阿鼻地獄縱廣三十二
0298c12: 萬里。罪人業力身如鐵花滿獄中。可謂其身長
0298c13: 大也。墮此經。歷八萬四千大劫。故曰常住。其中裸
0298c14: 形呼。即地獄苦狀也。其咽如針譬餓鬼難。首如
0298c15: 牛頭譬畜生難。或食人肉或復噉狗譬三惡道。不
0298c16: 但傷害法身。亦乃苦楚識神也。
0298c17: 頭髮髼亂。殘害兇險。饑渴所逼。喚馳走。
0298c18: 舉諸鬼可畏之狀。譬三惡道貌狀行業也。頭髼貌
0298c19: 惡也。兇險行惡也。饑逼業惡也。三者因果相召迭
0298c20: 起。故譬喚馳走。△五結成難相。
0298c21: 夜叉餓鬼至恐畏無量。
0298c22: 總明無明三毒惡習熾盛。逐境無厭伺隙而出。故
0298c23: 譬饑急四向窺看牖。古有六獼猴之喻。其意
0298c24: 類此。△五頌火逼輪轉五。初火宅壞滅。
0299a01: 是朽故宅至不能自出。
0299a02: 三界無安如朽故宅。唯佛能化故屬於一人。眾生
0299a03: 緣盡佛遂示滅。纔無善化則煩惱增熾。故曰其人
0299a04: 近出。於後火起四面俱熾。譬生老病死四相同逼
0299a05: 也。棟梁摧譬四支疾若。墻壁崩倒譬四大壞散。
0299a06: 諸鬼神等揚聲大。譬捨命時神識慞惶苦事迫
0299a07: 切呻吟狂。鵰鷲鳩槃不能自出。譬三毒業果無
0299a08: 常苦報交會煩煎。莫由免脫也。△二業識不亡。
0299a09: 惡獸毒虫至四面充塞。
0299a10: 火既逼極虫獸竄伏鬼神潛避。譬身壞之後三毒
0299a11: 不滅。唯藏於阿賴耶識生死窟穴也。毗舍闍即惱
0299a12: 害鬼。所謂諸惱人者。譬煩惱之本。亦住其中者。亦
0299a13: 潛伏藏識而不亡也。薄福德故為火所逼者。所謂
0299a14: 生不修福死歸苦處。復於穴中共相噉害。譬於幽
0299a15: 陰業識相尋交為對也。野干之屬譬四倒。而曰
0299a16: 已巳死者。三毒根本實業不亡。四倒支末隨幻起滅
0299a17: 故也。以隨幻滅則亦為四相所吞。故曰諸大惡獸
0299a18: 競來食噉。臭塞者。死業交煎逼極之相也。△
0299a19: 三生死相續。
0299a20: 蜈蚣蚰蜒至隨取而食。
0299a21: 即前毒虫藏竄為穴內火逼。又爭出穴還被鬼食。
0299a22: 譬三毒隨識而逝。受死報已巳復生諸趣。命未須更。
0299a23: 又為無常所殺。故曰隨取而食也。既以苦逼而死。
0299a24: 復以苦逼而生。未須臾間又遭殺苦。六趣生死凡
0299b01: 皆若是也。悲哉。然生死由識為種。而依三毒言者。
0299b02: 生死苦逼。皆由三毒而致故也。四輪迴根本。
0299b03: 又諸餓鬼。頭上火然。饑渴熱惱。周慞悶走。
0299b04: 圓覺云。眾生無始皆因婬欲而正性命。當知輪迴
0299b05: 愛為根本愛欲為因愛命為果。由於欲境起惑造
0299b06: 業。是故復生地獄餓鬼。今舉餓鬼示愛欲之果也。
0299b07: 頭上火然示愛欲之因也。欲熾盛為五欲之首。故
0299b08: 譬頭上火然。饑渴熱惱周慞悶走譬為欲業逼惱。
0299b09: 又逐愛命輪轉諸趣。無有窮已巳。△五總結前譬。
0299b10: 其宅如是。甚可怖畏。毒害火災。眾難非一。
0299b11: 夫生死循環眾苦逼切。真若火宅可畏之狀。而俗
0299b12: 以倒心自迷徒惑欲愛。不知業因苦果皆自此起。
0299b13: 沈湎其中冥若大夢。故我大覺。依一身之苦器。初
0299b14: 明三毒六識之苦相。次明無常三惡之苦難。終明
0299b15: 業識輪迴之苦本。喻而示之。使由樂而覺苦怖果
0299b16: 而絕因。則生死迅輪庶幾停息。出火宅難到無畏
0299b17: 處。實導師慈父之至德也。△六頌長者悲救。
0299b18: 是時宅主至況復大火。
0299b19: 在門外立。譬如來已巳離三界火宅。驚入火宅。譬大
0299b20: 悲願力云見受生。方宜猶方便也。△七頌諸子癡
0299b21: 迷。
0299b22: 諸子無知。雖聞父誨。猶故樂著。嬉戲不已巳。
0299b23: △八頌長者方便。
0299b24: 是時長者至可以遊戲。
0299c01: 為救稚子巧說三車。譬為度小智權說三乘。權則
0299c02: 非實。故云造作。湎沈迷也。△九頌諸子出宅。
0299c03: 諸子聞說至我今快樂。
0299c04: 譬二乘樂小於空速證。四衢道言子既離難。師子
0299c05: 座表父得無畏。所謂若子病愈父母亦愈也。生育
0299c06: 甚難譬人身難得。恐癡迷復失。故切救之。
0299c07: 爾時諸子至惟垂給與。
0299c08: 頌諸子索車也。△十頌長者賜車。
0299c09: 長者大富至等賜諸子。
0299c10: 以富藏眾寶造諸大車。譬於無量知見演出一乘。
0299c11: 然雖一乘亦未離造作。既已巳謂之一矣。當知妙
0299c12: 法一亦不守也。裝校嚴飾等譬一乘果法萬德圓
0299c13: 備。睢大根能乘以佑助正道。方便利生並如前解。
0299c14: 諸子是時至自在無礙。
0299c15: 得一乘妙用則不滯於一隅。故曰遊於四方。不縛
0299c16: 於諸法。故云嬉戲快樂。戲者之於物。毋意毋必。
0299c17: 調而應偶而會。曾無縛著之心。道人於一切法若
0299c18: 嬉戲。然乃能自在無礙。△二頌法合十。一頌合
0299c19: 譬本。
0299c20: 告舍利弗。我亦如是。眾聖中尊。世間之父。
0299c21: △二合宅弊人眾。
0299c22: 一切眾生至猶如火宅。
0299c23: △三合怖畏相。
0299c24: 眾苦充滿。甚可怖畏。
0300a01: △四合怖畏難。
0300a02: 常有生老。病死憂患。
0300a03: △五合火逼輪轉。
0300a04: 如是等火。熾然不息。
0300a05: △六合長者悲救。
0300a06: 如來已巳離至能為救護。
0300a07: △七合諸子癡迷。
0300a08: 雖復教詔。而不信受。於諸欲染。貪著深故。
0300a09: △八合長者方便。
0300a10: 以是方便至出世間道。
0300a11: 出世間道且令脫三界苦。未與開佛知見。
0300a12: △九合諸子出宅。
0300a13: 是諸子等至不退菩薩。
0300a14: 此因三乘得出世間者也。不退指地前菩薩。皆權
0300a15: 果也。三明者。過去宿命現在天眼未來漏盡。除三
0300a16: 際愚故謂之明。即六通之三也。六通加天耳他心
0300a17: 神境。△十合長者賜車。
0300a18: 汝舍利弗至成得佛道。
0300a19: 為其以權果為決定。故說一乘而進之。
0300a20: 是乘微妙至直至道場。
0300a21: 讚一乘德也。妙契佛心所以悅可一切眾生。至供
0300a22: 養禮拜令尊敬一乘也。無量億千至及佛餘法。指
0300a23: 一乘所具也。諸力解脫即十力諸解脫也。得如是
0300a24: 乘直至道場。示一乘之利也。得是乘者。得智慧日
0300b01: 照生死夜等。頃久劫超情量數。於一切法優遊自
0300b02: 在。故云日夜劫數常得遊戲。直至道場。謂直下座
0300b03: 道樹成正覺也。
0300b04: 以是因緣。十方諦求。更無餘乘。除佛方便。
0300b05: 結顯一乘也。△三牒明三。一牒喻警眾。
0300b06: 告舍利弗至令出三界。
0300b07: △二牒明權實。
0300b08: 我雖先說至皆是菩薩。
0300b09: 我雖先說至而實不滅。牒昔權也。今所應作唯佛
0300b10: 智慧。明今實也。不滅言非真證也。若有菩薩已巳下。
0300b11: 謂能以大心聽此實法。則知諸佛雖說三乘。皆為
0300b12: 化菩薩故。△三牒明四諦。
0300b13: 若人小智至名得解脫。
0300b14: 牒明所以說四諦之意也。四諦之初。為治小智愛
0300b15: 欲故說苦諦。使知厭離苦。即生老病死由愛欲起
0300b16: 也。二為眾生深著苦因。故說集諦。使知伏斷集。即
0300b17: 煩惱惑業為苦之因。為其深著故方便說集諦。以
0300b18: 導之使知捨離也。道音導三為滅苦本。絕其依止
0300b19: 故說滅諦。使滅盡貪欲生死諸苦。即小乘涅槃也。
0300b20: 四為求證滅故說道諦。使知進修道者。略即戒定
0300b21: 慧。廣即三十七品。覺觀之法乃離苦脫縛之道也。
0300b22: 四法皆謂之諦者。其義諦實當理無差。故遺教云。
0300b23: 日可令冷月可令熱。佛說四諦不可令異。
0300b24: 是人於何至令至滅度。
0300c01: 牒上解脫非真也。離妄為解脫。即厭有著空者
0300c02: 也。得一切解脫即無厭無著者也。為其猶有厭著。
0300c03: 故說是人未實滅度。以有厭著非無上道。故不欲
0300c04: 令證也。△四頌結告。
0300c05: 我為法王至世間故說。
0300c06: 結答大眾。使知佛之出現說法之意。而求其安隱
0300c07: 利益也。法印即所謂實相印。△五擇機宣傳三。
0300c08: 一大機。
0300c09: 在所遊方至阿致。
0300c10: 勿妄宣傳。為非小智所堪。能隨喜受。當知是大菩
0300c11: 薩。阿致此云不退。指地上菩薩也。△二信機。
0300c12: 若有信受至力所不及。
0300c13: 供佛言夙福之厚。聞法言夙因之深。故能信此。我
0300c14: 汝比丘菩薩指靈山法眾也。謂在所宣傳能信汝
0300c15: 說。即見靈山法會宛爾常存也。若深智以現量證
0300c16: 之。則觸事而真。淺識以情見分別。故迷惑不解。
0300c17: 汝舍利弗至非己巳智分。
0300c18: 聲聞力雖不及。然許以信入故。凡能隨順非其智
0300c19: 分所能。皆信力爾。故須擇信機宣傳也。前云是法
0300c20: 不可示言辭相寂滅。而獨許信力堅固者能解此。
0300c21: 又計舍利弗等。以信得入以信隨順。當云何信耶。
0300c22: 傳曰。不言而信者天也。又曰。有諸己巳之謂信。今欲
0300c23: 解言辭相寂之法。當依不言之信。信乎已巳而已巳。即
0300c24: 華嚴五位之初十信是也。彼依自性不動智以立
0301a01: 信體。令信自心與佛無異。由是覺了智相不動。萬
0301a02: 法不遷因果不移。聖凡不二心境然。印契實相
0301a03: 一切相應。是謂不言之信也。能發是信。頓無明
0301a04: 業識。見聞覺知成一切種智矣。則於此經以信得
0301a05: 入以信隨順者。如此。△三非機三。一非機人。
0301a06: 又舍利弗至亦勿為說。
0301a07: 憍怠計我。即外道無信者。凡淺著欲。即凡夫無信
0301a08: 者。皆在所擇。△二非機業。
0301a09: 若人不信至而懷疑惑。
0301a10: 此經所詮即人人妙性。是謂佛種。不信而毀則佛
0301a11: 種斷滅。業種增熾則說之不如其己巳。信而後言。
0301a12: 未信則以為厲己巳。故頻蹙也。又未信則以為謗己巳。
0301a13: 故疑惑也。△三非機報二。初總標。
0301a14: 夫心者萬形之模範。業者一心之影響。三世善惡
0301a15: 一唯心造。如器出模無不相類。如影隨形在處莫
0301a16: 逃。故謗經罪報各從其類。如下所列。
0301a17: 汝當聽說至汝今復聽。
0301a18: △二別釋四。一地獄報。
0301a19: 其人命終至至無數劫。
0301a20: 此斷佛種之報也。自斷佛種故永沈幽趣。劫盡更
0301a21: 住。謂一劫命盡復生地獄。獄報劫數如是之長者。
0301a22: 失性隨業如石投水。易沈難浮。其勢然也。△二畜
0301a23: 生報。
0301a24: 從地獄出至受斯罪報。
0301b01: 狗由苟且害正。野干由狐疑不信。此毀謗疑惑之
0301b02: 報也。又縈疥癩之病觸嬈之害。乃至楚毒鞭扑瓦
0301b03: 石打擲。此輕賤憎嫉之報也。音屈。白禿也。黧黮
0301b04: 黑雜色。嬈擾弄也。
0301b05: 若作馲至獲罪如是。
0301b06: 非毀正乘故召驢乘負之報。疑情偏見故召野
0301b07: 干一目之報。來入聚落即業力所使。自求打擲也。
0301b08: 蟒大蛇性多嗔。乃憎嫉結恨之報。聾無聞騃無識。
0301b09: 亦不信之類也。△三人間報。
0301b10: 若得為人至橫羅其殃。
0301b11: 蔑智慧明故六根暗鈍。毀正法身故矬短醜陋。手
0301b12: 拘攣足跛躄也。有所言說等。即謗誹口業之報。附
0301b13: 而不親乃至橫遭殃罪者。為不順正理故。報皆乖
0301b14: 背也。上明業報。次明難報。
0301b15: 如斯罪人至獲罪如是。
0301b16: 不見佛不聞法。皆難報也。園觀舍宅譬遊處。於是
0301b17: 不暫離也。是謂常生難處。
0301b18: 若得為人至獲罪如是。
0301b19: 以病為衣服言難脫諸衰也。身常不淨婬熾不擇。
0301b20: 由捨淨業增長惡習。△四通結三。初非機。
0301b21: 告舍利弗至莫說此經。
0301b22: △二正機。
0301b23: 若有利根至乃可為說。
0301b24: 精確鑽仰。如求舍利。△三結正機。
0301c01: 告舍利弗至妙法華經。
0301c02: 如上正機正行不可勝舉。聊示大略。使以類擇授
0301c03: 之正法也。
0301c04: 
0301c05: 妙法蓮華經解卷第二之二
0301c06: 
0301c07: 妙法蓮華經解卷第二之三
0301c08: 
0301c09: 溫陵開元蓮寺比丘　戒環　解
0301c10: 妙法蓮華經信解品第四
0301c11: △二中根領悟二。初分敘科義。
0301c12: 信解者。因聞喻說。以信得入悟解法要也。前法說
0301c13: 一周。身子於喻品之初領悟。佛於喻品述成與記。
0301c14: 喻說一周。四大弟子於此品領悟。佛於藥草品述
0301c15: 成。授記品與記。然大迦葉為上首弟子。而領悟後
0301c16: 於身子者。此經融會二智。身子當機故先領悟也。
0301c17: 諸大弟子皆內祕外現。根非中下悟無先後。為助
0301c18: 揚法化故。次第敷陳也。△二依文釋義五。一聞
0301c19: 法喜踊。
0301c20: 爾時慧命須菩提至發希有心歡喜踊躍。
0301c21: 須菩提年德高眾。故稱長老。或曰具壽。或曰慧命。
0301c22: 戒經云。是人佛法中能得智慧命是也。合先列大
0301c23: 迦葉。而先須菩提者。亦當機故也。須菩提解空第
0301c24: 一。而聲聞但念偏空。於菩薩法心不喜樂。今乃捨
0302a01: 空法證實道。故以解空人表敘。至下說偈即當迦
0302a02: 葉。及授記亦先迦葉。乃正序也。△二敘信解情二。
0302a03: 一敘昔失。
0302a04: 即從座起至不復進求阿耨多羅三藐三菩提。
0302a05: 偏右肉袒示降志尊法。右膝虔跪示屈節致欽也。
0302a06: 袒跪不唯西竺之禮。此方春秋鄭伯肉袒降楚。示
0302a07: 為臣僕。及禱則跪罏祭則跪奠。皆致欽也。白佛已巳
0302a08: 下敘其早小乘晚聞大道之意。此總標。下自釋。
0302a09: 世尊往昔說法既久至心不喜樂。
0302a10: 說法既久指四十年說小教時也。以疲懈故但念
0302a11: 小乘空法。不復求進也。空無相無作。即小乘三解
0302a12: 脫門也。智者謂依四諦以觀諸法無我我所。名空。
0302a13: 以空故萬法一異等相實不可得。名無相。知一切
0302a14: 法無相不可得。即於三界無所願求。不復造作三
0302a15: 有生死之業。名無作。亦名無願。由是離諸苦縛而
0302a16: 得解脫。然此特小法不足念也。菩薩法即大乘法
0302a17: 也。遊戲神通等即大乘行也。彼唯樂小沈空趣寂。
0302a18: 故於大法大行心不喜樂。
0302a19: 所以者何至不生一念好樂之心。
0302a20: 釋上之失為小滯故。△二慶今得。
0302a21: 我等今於佛前至無量珍寶不求自得。
0302a22: △三說喻自慶二。一喻昔失四。一喻迷淪。
0302a23: 世尊我等今者樂說譬喻至漸漸遊行遇向本國。
0302a24: 幼稚譬顓蒙無知。捨父譬棄背本覺。他國譬淪滯
0302b01: 五道。故曰至五十歲。或十二十譬次第而淪也。年
0302b02: 長窮困四方求食。譬困五道歷四生以自活命。漸
0302b03: 向本國譬因遇佛教遂能反省。然方向之未能至
0302b04: 也。
0302b05: 其父先來求子不得至商估賈客亦甚眾多。
0302b06: 其父譬覺皇也。先求不得譬昔曾教化後還退墮
0302b07: 也。中止一城譬華嚴法菩提場。其家大富財寶諸
0302b08: 珍。譬道場所得法具無量功德也。倉盈法喜之食。
0302b09: 庫溢諸法之財。僮僕所以自奉。臣佐所以治民。譬
0302b10: 自利利他事也。象馬牛羊以譬五乘。教授滋息廣
0302b11: 被大千。故曰出入息利乃他國。由是群生咸求
0302b12: 法利。故曰商賈眾多。總譬出與利澤也。商以遷有
0302b13: 資無。賈以覆藏待價。商估猶商人也。
0302b14: 時貧窮子遊諸聚落經歷國邑。遂到其父所止之城。
0302b15: 窮子譬困於五道乏功德財。聚落荒淺譬小乘權
0302b16: 教。國邑盛麗譬中乘漸教。其父所止譬大乘正教。
0302b17: 意謂在昔迷淪。因教漸引遂入正道也。
0302b18: 父每念子至坦然快樂無復憂慮。
0302b19: 父每念子等者。譬佛念二乘之子久淪五道。性習
0302b20: 昏淺未堪說大也。思惟悔恨者。悔昔之教未深。恨
0302b21: 今之機退大也。自念老朽等者。憂其無以續佛慧
0302b22: 命也。△二喻樂小。
0302b23: 世尊。爾時窮子傭賃展轉。遇到父舍住立門側。
0302b24: 為人之用曰傭。任力取利曰賃。城譬乍入。舍譬深
0302c01: 入。謂資藉權乘積漸深造也。然傭賃而作。徒取小
0302c02: 利功非己巳有。譬資藉權教終無實證也。到舍而住
0302c03: 立門側。譬雖值佛道不能正入。猶依空而止。為
0302c04: 樂小故。△三喻怯頓。
0302c05: 遙見其父至作是念已巳走而去。
0302c06: 譬二乘初聞佛果萬德種智之事。而迷小怖大也。
0302c07: 遙見其父譬未能親證。踞師子床者。表無畏之德
0302c08: 也。寶几承足者。尊萬行之本也。萬行本真而能涉
0302c09: 俗故。剎利居士皆悉圍繞。二乘不能涉俗矣。因萬
0302c10: 行以成萬德故。以真珠瓔珞莊嚴其身。二乘無此
0302c11: 莊嚴矣。吏所以治。民所以役。僮任輕。僕任重。譬一
0302c12: 乘法中所治所役輕重纖悉之法無不備者。所謂
0302c13: 治世語言資生業等皆順正法。但以不染不偏為
0302c14: 尚。故執白拂侍左右。拂能去塵。白言不染。左右
0302c15: 表拂去空假之塵而歸中道也。寶帳譬慈悲廣被
0302c16: 故言覆。華旛譬眾善下化故言垂。水譬智。華譬因。
0302c17: 香水洒地者。以妙智淨眾生心地也。散眾名華者。
0302c18: 以妙因嚴眾生心地也。羅列寶物所以示其玩好。
0302c19: 出內取與所以隨其欲樂。譬成就大根而誘進小
0302c20: 乘也。上皆萬德種智之事。自窮子見父已巳下。即迷
0302c21: 小怖大之事。王謂國王。王等謂王之族。譬法報二
0302c22: 身也。貧居里巷譬二乘小道。肆力有地譬進修有
0302c23: 方。非得物處譬大法難證。衣食易得譬小果易求。
0302c24: 或見逼迫譬慮佛道長遠久受勤苦。內音納。或出
0303a01: 或納也。
0303a02: 時富長者於師子座至即遣傍人急追將還。
0303a03: 見子便識譬昔緣已巳熟。財物有付譬法有所授。我
0303a04: 雖年朽猶故貪惜。譬曠劫所修不妄與也。遣人急
0303a05: 追譬令菩薩為說頓法。即華嚴五位法門皆菩薩
0303a06: 所說。
0303a07: 爾時使者疾走往捉至轉更惶怖悶絕地。
0303a08: 父命追子實欲親之。而子驚悶絕乃自棄也。譬二
0303a09: 乘初聞華嚴怯其頓說。頓教以煩惱即菩提。而
0303a10: 二乘以煩惱為冤賊。故稱怨也。頓以生死即涅槃。
0303a11: 而二乘以生死為苦縛故大喚。不犯而被捉譬不
0303a12: 求而強化。急執而強牽譬不從而強率也。菩薩示
0303a13: 生三界。而二乘以三界為牢獄。故云無罪被囚。菩
0303a14: 薩出入塵勞。而二乘恐喪定果。故云此必定死。由
0303a15: 是如聾若啞。悶然不解。故曰轉更惶怖悶絕地。
0303a16: 父遙見之而語使言至莫復與語。
0303a17: 見其驚急悶絕令姑息之。譬捨頓開權也。冷水能
0303a18: 蘇悶絕。譬權教能治煩惱。
0303a19: 所以者何至往至貧里以求衣食。
0303a20: 譬知其志劣難堪大乘故權息之也。不云我子未
0303a21: 即顯實也。使者放之譬捨頓也。隨意所趣譬開權
0303a22: 也。從地而起即從迷而覺也。往至貧里以求衣食。
0303a23: 即依二乘貧所樂法。為入道資也。△四喻滯權。
0303a24: 爾時長者將欲誘引其子至具陳上事。
0303b01: 先敘設權也。密遣二人者。使祕菩薩行者示二乘
0303b02: 法也。形色憔悴即所謂隱其自在之力。倍與汝直
0303b03: 譬因樂小而示近果也。雇汝除糞即所謂以貧所
0303b04: 樂法度之。除糞譬斷煩惱。煩惱惑業糞穢心地。二
0303b05: 乘作諸觀以除之。菩薩煩惱涅槃不相留礙。而云
0303b06: 亦共汝作者。以同事攝也。具陳上事。譬順佛揚化。
0303b07: 爾時窮子先取其價至以方便故得近其子。
0303b08: 先取其價譬樂小慕果然後修因。所以四諦法中
0303b09: 先果後因也。其父愍怪。怪其樂小棄大也。又以他
0303b10: 日於牖中等。譬又多設方便循其小見。潛施密
0303b11: 化使令慕大也。瘦悴塵坌譬二乘伏斷煩惱不得
0303b12: 其要。為煩惱所擾也。左逆右順。右手執器。譬順
0303b13: 方便道而誘之。
0303b14: 後復告言至勿復憂慮。
0303b15: 方便叱省而親厚之。使安而無怯也。當加汝價譬
0303b16: 自預流而進四果。盆器譬助道等法。米麵譬資糧
0303b17: 等法。鹽醋所以和味。使於諸法均調適中也。老弊
0303b18: 使人譬二乘己巳陳之法。如所謂己巳陳芻狗也。
0303b19: 所以者何至名之為兒。
0303b20: 貶己巳衰老褒子心力。譬斥大褒小權進其功。言自
0303b21: 今如子等者。益親厚而進之也。兒憐愛之稱。更與
0303b22: 作字。譬改預流而進後果。上皆譬設權。
0303b23: 爾時窮子雖欣此遇至於二十年中常令除糞。
0303b24: 正譬滯權也。謂雖欣佛化而志尚卑劣。故且令於
0303c01: 二乘法中斷除十使煩惱之糞也。
0303c02: 過是已巳後至然其所止猶在本處。
0303c03: 窮子過二十年久漸親父。而猶住門側。譬依二乘
0303c04: 教斷結之後。聞方等教揚大而不謗斥小而不疑。
0303c05: 是謂心相體信也。進可語大退不滯小。是謂入出
0303c06: 無難也。猶在本處。譬未能頓入。
0303c07: 世尊爾時長者有疾至當體此意。
0303c08: 譬為說般若漸引入實也。長者有疾譬方等之後。
0303c09: 名相未遣。人多法執之病。佛亦病之將死而語寶
0303c10: 藏。譬化緣將畢故說般若為法華先導。如方語之
0303c11: 寶藏未即付也。般若教中六度萬行具備。故譬倉
0303c12: 庫盈溢。然未為圓教故。其中寶物又有多少。或取
0303c13: 以自利或與以利他。聖人之用心如是宜當體法。
0303c14: 此令轉教菩薩之譬也。大般若告須菩提云。汝當
0303c15: 為菩薩說般若。下文云。我等又因如來智慧。為諸
0303c16: 菩薩開演。即轉教事。
0303c17: 所以者何。今我與汝便為不異。宜加用心無令漏失。
0303c18: 和同父子之情。使無疑間而欣領寶藏也。我汝不
0303c19: 異等。譬般若之理一切皆如無二無別。是入圓頓
0303c20: 之門。故宜加用心。
0303c21: 爾時窮子即受教敕至下劣之心亦未能捨。
0303c22: 既領寶藏而略不希取。譬受敕以大乘轉教而自
0303c23: 於此無有志願也。下劣之心亦未能捨。譬但念空
0303c24: 無相無作而已巳。上總喻昔失。△二喻今得。
0304a01: 復經少時至先所出內是子所知。
0304a02: 子志既大。父乃聚族始定父子。全付家業也。復經
0304a03: 少時等譬般若之後大機已巳熟。可一變而至道也。
0304a04: 自鄙先心譬捨小趣大。臨欲終時命子會族。如化
0304a05: 城云。如來自知涅槃時到。便集菩薩聲聞為說是
0304a06: 經。則聲聞為子菩薩為族也。聚族宣言。此是我子。
0304a07: 即於天人眾中說。我昔曾化故生我法中之譬也。
0304a08: 於某城中捨吾等者。自昔之後汝今悉忘之譬也。
0304a09: 彼時根性未定。後還退墮流浪五道。故曰
0304a10: 辛苦五十餘年。其本字某等者。指本名字以證父
0304a11: 子之的也。其本字某。即化城云爾時所化之眾汝
0304a12: 等比丘聲聞弟子是也。我名某甲即第十六我釋
0304a13: 迦是也。本城推此間遇會。譬昔依本性闡化。至
0304a14: 此頓門乃適然契會也。此實我子等結上的證。全
0304a15: 付家業譬授記作佛紹法主位也。我有財物皆是
0304a16: 子有者。此一大事人人本具。不從外得也。先所出
0304a17: 納是子所知者。即平常運用見聞之法。非今別有
0304a18: 也。自我求之本始之覺。真父子德性之用。真寶藏
0304a19: 生而固有。誰獨且無。柰何自失於背馳。自迷於外
0304a20: 物。故佛慈憂慮急使追復。倘能心相體信。斯可遇
0304a21: 會得之曾無難者。彼且驚愕而失。己巳稱怨以疑佛。
0304a22: 設非真慈多方善誘。終則窮困於四生五道。
0304a23: 可為長歎矣。
0304a24: 世尊是時窮子聞父此言至今此寶藏自然而至。
0304b01: 結喻今得也。△四通合前喻二。一合昔失三。一
0304b02: 合譬本。
0304b03: 世尊大富長者則是如來至如來常說我等為子。
0304b04: 須菩提真佛子。為合譬故言似。△二合迷淪樂小。
0304b05: 世尊我等以三苦故至迷惑無知樂著小法。
0304b06: 三苦者。一苦苦。若根若境乖違逼迫。生老病死諸
0304b07: 現苦相。二壞苦。因樂變異生諸憂惱。所謂樂未畢
0304b08: 哀又繼之。即愛別離求不得之類。三行苦。即念念
0304b09: 遷謝之相。五趣蘊苦皆行苦攝。△三合怯頓滯權。
0304b10: 今日世尊至汝等當有如來知見寶藏之分。
0304b11: 敘滯權也。云今日者。對多生言。謂多生樂小而今
0304b12: 猶濡滯也。於一切法妄起惑染。顛倒分別種種戲
0304b13: 論糞污心地。名戲論糞。一日之價譬少果之利所
0304b14: 獲不多。
0304b15: 世尊以方便力說如來智慧至於此大乘無有志求。
0304b16: 說如來智慧。即般若教。
0304b17: 我等又因如來智慧至而我等不知真是佛子。
0304b18: 此以般若轉教菩薩。而自不希求也。△二合今得。
0304b19: 今我等方知至佛則為我說大乘法。
0304b20: 今得法華。始知般若之時己巳欲全付。但以樂小自
0304b21: 迷。若我樂大則全付久矣。
0304b22: 於此經中唯說一乘至然佛實以大乘教化。
0304b23: 觀今說一視昔彈偏。足知佛心本以大化。
0304b24: 是故我等說本無心有所希求至皆已巳得之。
0304c01: 結慶今得也。佛子所應得者。一乘修證之法也。△
0304c02: 五重頌前義五。初頌聞法喜踊。
0304c03: 爾時摩訶迦葉欲重宣此義。而說偈言。
0304c04: 我等今日。聞佛音教。歡喜踊躍。得未曾有。
0304c05: △二頌敘信解情。
0304c06: 佛說聲聞。當得作佛。無上寶聚。不求自得。
0304c07: △三頌說喻二。一喻昔失四。一頌迷淪。
0304c08: 譬如童子至四方推求。
0304c09: 譬困五道歷四生。
0304c10: 求之既疲至當如之何。
0304c11: 頌救迷事也。一城譬覺場。舍宅譬慈悲。五欲譬法
0304c12: 樂。家富眾寶等譬道場所得法具無量功德。益憂
0304c13: 念子等譬化緣將畢法藏未傳。憂其無續佛慧命
0304c14: 也。△二頌樂小。
0304c15: 爾時窮子至遂至父舍。
0304c16: 從邑至國譬緣循諸教漸入正道也。法力未強故
0304c17: 或得不得。法喜未充故饑餓羸瘦。體生瘡癬者。未
0304c18: 能善入佛慧而反傷本自無瘡之身也。傭賃展轉
0304c19: 遂至父舍。譬資藉權教積漸深入。△三頌怯頓。
0304c20: 爾時長者至注記券疏。
0304c21: 於門內施設諸事。欲引令入也。券以出納財物。疏
0304c22: 以疏明事件注而記之。譬為大根度量功德。疏明
0304c23: 行位而與授記。誘進小乘也。
0304c24: 窮子見父至何故至此。
0305a01: 怖法報事。非己巳智分。
0305a02: 覆自念言至欲往傭作。
0305a03: 懼長遠道。思取小果。
0305a04: 長者是時至使我至此。
0305a05: 譬怯華嚴頓說也。怖煩惱冤故驚。畏生死縛故喚。
0305a06: 悶然不解故云地。恐喪道果故疑見殺。△四頌
0305a07: 滯權。
0305a08: 長者知子至倍與汝價。
0305a09: 譬捨頓開權也。眇少一目譬二乘偏見也。矬短醜
0305a10: 陋皆隱勝現劣事。
0305a11: 窮子聞之。歡喜隨來。為除糞穢。淨諸房舍。
0305a12: 譬樂小滯權也。房譬六入。舍譬五陰。
0305a13: 長者於牖至語令勤作。
0305a14: 循其小見。隱勝現劣多方誘進。
0305a15: 既益汝價至若如我子。
0305a16: 益親厚而誘之也。既益汝價譬增進四果。塗足油
0305a17: 傭人用之使足不龜。譬護戒定助道之法。薦席譬
0305a18: 小乘諸定姑息之法。若一乘大定之法。則譬繒纊
0305a19: 絪褥非薦席比矣。
0305a20: 長者有智至我無此物。
0305a21: 心雖漸大猶滯權也。漸令入出喻入大出小。經二
0305a22: 十年喻歷二乘法。示其金銀喻說般若也。父於門
0305a23: 內施寶帳而引之。子處門外止草菴而不入。喻大
0305a24: 小乘人相戾如此。是以性相相忌禪律相非。古今
0305b01: 不息。何當一定父子全保家業而兩忘同異者耶。
0305b02: 上總頌昔失。△二頌喻今得。
0305b03: 父知子心至得未曾有。
0305b04: 歷頌昔失以慶今得。△四頌通合二。一頌合昔失
0305b05: 二。初頌合樂小。
0305b06: 佛亦如是至聲聞弟子。
0305b07: 佛亦如是者。如長者知子愚劣未認為子也。而說
0305b08: 我等等者。且進以小果使成就也。△二頌合滯權。
0305b09: 佛我等至亦復如是。
0305b10: 佛我等至說無上道。頌為說般若令轉教也。諸
0305b11: 佛子等至當得作佛。謂轉教之眾各獲大利也。一
0305b12: 切諸佛至說斯真要。慨雖聞般若自不希求。如彼
0305b13: 窮子云云。皆為滯權故迷實也。此後翻牒前文。廣
0305b14: 敘滯權之意也。
0305b15: 我等內滅至不生喜樂。
0305b16: 此牒品初自謂已巳得涅槃不復求進菩提於菩薩
0305b17: 法心不喜樂等文。謂滯權之故。獨以內滅煩惱取
0305b18: 小果為足。而以淨佛土化眾生之事為外。所以者
0305b19: 何等。牒但念空無相無作之文。以釋都無欣樂之
0305b20: 意。
0305b21: 我等長夜至謂是究竟。
0305b22: 此牒聞般若無有志求。
0305b23: 我等長夜至報佛之恩。
0305b24: 此牒勤加精進得至涅槃一日之價。自以為足之
0305c01: 意。凡以迷滯冥然莫曉。故屢稱長夜。以出三界證
0305c02: 小果。為已巳得道為已巳報佛。皆迷滯也。
0305c03: 我等雖為至乃教大智。
0305c04: 此牒轉教菩薩自無志願而佛亦縱捨之意。明佛
0305c05: 之縱捨。欲調伏俟其迴心。乃教大智。如富長者
0305c06: 云云。乃雙牒法喻總結滯權也。所以重重翻牒者。
0305c07: 二乘曠劫為樂小之心誤甚。今既造大乃知深悔。
0305c08: 故歷陳昔失而反覆言之。以攄所懷。如人憤劇必
0305c09: 厲聲疾詬而後快。然則文似繁重。實有深意也。△
0305c10: 二頌合今得。
0305c11: 我等今日至應受供養。
0305c12: 慶今始得真實道果。知昔所得皆非真也。所謂得
0305c13: 道得果者。於無漏法得清淨眼是也。無漏法者諸
0305c14: 法實相上妙法也。清淨眼者諸佛知見正法眼也。
0305c15: 昔持淨戒雖得果報。非真道果特冥行爾。故曰長
0305c16: 夜持戒。始於今日得其果報。昔修梵行雖得小果
0305c17: 非真無漏。特權息爾。故曰久修梵行今得無漏無
0305c18: 上大果。夫然後乃可振揚道聲為真聲聞。乃可普
0305c19: 受應供為真羅漢。斯皆調伏誘進之大恩也。故下
0305c20: 頌大恩而念報。△五念報佛恩三。初念報不能。
0305c21: 世尊大恩至亦不能報。
0305c22: 以希有事方便憐教。是謂大恩。前修空法證小果。
0305c23: 自謂已巳得報佛之恩。既不足報。此又欲窮手足肩
0305c24: 頂之內財。極美衣寶之外財。思以長劫供養亦
0306a01: 不能報。何以故。內外諸財皆有為法。不與大恩相
0306a02: 應故。△二感慈悲恩。
0306a03: 諸佛希有至隨宜而說。
0306a04: 諸佛希有至諸法之王。讚盛德之至也。能為下劣
0306a05: 至隨宜而說。感慈悲之深也。以盛德之至而曲為
0306a06: 劣輩忍斯本事。以取相凡夫隨宜而說。所謂隱
0306a07: 無量自在之力。乃以貧所樂法度脫眾生。是希有
0306a08: 重德慈悲大恩。誠不可報也。△三感方便恩。
0306a09: 諸佛於法至隨宜說三。
0306a10: 諸佛於法得最自在。讚方便之德也。知諸眾生至
0306a11: 而為說法。讚方便之力也。隨諸眾生至隨宜說三。
0306a12: 感方便之恩也。世尊大恩凡本於慈悲方便二行
0306a13: 故。上陳諸事既不能報。終則深感之而已巳。
0306a14: 
0306a15: 妙法蓮華經解卷第二之三
