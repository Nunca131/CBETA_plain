0508c01: 雪竇石奇禪師語錄卷第八
0508c02: 嗣法門人行正等編錄
0508c03: 機緣下
0508c04: 僧石琴參。師云。你是石琴。作麼彈。僧云。請和尚彈。師
0508c05: 便打。
0508c06: 僧問。九旬禁足。猶如劃地為牢。個中消息。請師分付。
0508c07: 師云。今日風頭太冷。
0508c08: 問。某甲四大本空。五蘊非有。和尚向什麼處行棒。師
0508c09: 云。還我鼻孔來。僧擬議。師便打。
0508c10: 僧問。喚作棒。入地獄如箭。必定喚作什麼。師打云。喚
0508c11: 作什麼。
0508c12: 問。亡僧遷化。向甚處去了。師云。在你腳跟下。
0508c13: 僧問。涅槃心易曉。差別智難明。請問和尚。如何是差
0508c14: 別智。師云。一念不生全體現。六根纔動被雲遮。云二
0508c15: 俱不涉。師便打。
0508c16: 僧問。學人欲借一問。得麼。師云。山僧答汝了也。僧無
0508c17: 語。師便打。
0508c18: 僧問。一念未生時如何。師云。瞎。云。生後如何。師云。瞎
0508c19: 瞎。
0508c20: 眾禮拜次。師云。今日好大風。維那云。是。師云。看好殿
0508c21: 裏佛。莫教吹去。眾無語。師云。總是泥塑木雕底。也不
0508c22: 妨得。維那轉身。眾隨散。師笑云。只消一句。
0508c23: 僧禮拜。以坐具架肩云。適纔和尚問本分事。某甲坐
0508c24: 具答和尚去也。師云。恁麼則不本分也。僧拂坐具云。
0508c25: 大眾證明。師便打。云。請和尚高著眼。師直打出。
0508c26: 師舉僧問趙州。狗子還有佛性也無。州云。無。你諸人
0508c27: 看趙州答個無字。是甚麼道理。眾下語皆不契。維那
0508c28: 云。某有一轉語。師云。鷂子過新羅。
0508c29: 一居士問。看世間事。俱是假底。不如出家。還得麼。師
0508c30: 云。出家亦是假底。士云。只苦跳不出。師云。既知是假。
0509a01: 用跳作麼。
0509a02: 師問僧。那裏來。云。雲南來。師云。遠遠到者裏做什麼。
0509a03: 云。親近和尚。師云。將甚麼物來親近云。一物也無。師
0509a04: 豎拂子云。你那裏還有者個麼。云。有。師打云。妄語漢。
0509a05: 又道一物也無。
0509a06: 晚參次。師亟喚一僧入。僧應云。待某甲著了衣服來。
0509a07: 師云。要脫得乾淨始得。僧入禮拜。師云。禮拜底是誰。
0509a08: 云。是某甲。師云。還信得及麼。無語。師云。去。
0509a09: 晚參。師云。我今生沒色力。討了許多便宜。來生好做
0509a10: 頭牛。拖犁拽耙去。園頭云。我嘗於此切。師云。又是一
0509a11: 頭。云。和尚來生做牛。今生做個甚麼。師云。你明日多
0509a12: 挑些肥去澆菜。
0509a13: 晚參。師問園頭。古人道。鐘樓上唱讚。床腳下種菜。是
0509a14: 何意旨。一僧云。今日大有人喪身失命。師云。在床腳
0509a15: 下。鐘樓上。僧無語。師便打。
0509a16: 正侍者趍入。呈偈云。某甲有個省處。師云。你寒熱病
0509a17: 不曾好。侍便打師一掌。師云。你見個什麼道理。侍以
0509a18: 腳打地云。者裏還有個甚麼。師云。老僧未肯點頭在。
0509a19: 拈棒連打。侍向前拍桌云。和尚今日瞞不得某甲。師
0509a20: 云。再去打兩日寒熱來。侍云。且喜平帖帖地便出。
0509a21: 師因廚下板響。云。好個消息。一僧云。和尚拖人落水
0509a22: 作麼。師云。爭怪得。
0509a23: 居士參。師問。路上辛苦麼。士云。上下四維在腳下。不
0509a24: 曾行路見崎嶇。師云。爭免得東拋西擲。士擬議。師喝。
0509a25: 師問正侍者。古人道。寒時寒殺闍黎。熱時熱殺闍黎。
0509a26: 你試道看。侍云。寒時繇他寒。熱時繇他熱。
0509a27: 邑侯施清城入山。問師。某不曾具得大乘根器。乞善
0509a28: 知識指示一漸門。師云。山僧一條拄杖。問著便打。不
0509a29: 曉拗直作曲。云。政事邊勞心勞形。總曉得猛省。未有
0509a30: 了手分。師云。猛省個甚麼。云。鐘鳴漏盡底時節不堪
0509b01: 著想。向者裏做工夫去得麼。師云。者裏喚什麼作工
0509b02: 夫。云。善惡兩途。擺在面前。如何趍向得恰好。師豎拂
0509b03: 子云。但向者裏會恰好。云。睡夢時者點光明在那裏。
0509b04: 師云。睡夢且置。即今底在甚麼處云。要睡眠時如何
0509b05: 消遣。師云。睡即消遣。云。悟後畢竟作佛作什麼。師云。
0509b06: 莫妄想。云。佛家規矩嚴肅。不似儒門放逸。師云。莫分
0509b07: 別好。
0509b08: 師赴雪竇清城施邑侯邀。師入署中。道話次。問云。達
0509b09: 磨初來。還有者般方便麼。師舉茶甌云。請茶。
0509b10: 僊邑龔台峨廣文問。修行解脫。畢竟是林下無累。師
0509b11: 云。即今兩眼對兩眼。累個甚麼。
0509b12: 解居士問攝心工夫。師云。如何是心。云。無處下手。師
0509b13: 云。無處下手。你又作麼攝。云。聲色之中欲透身。師即
0509b14: 以手拍桌云。者是聲。你向者裏透看。士擬議。師便喝。
0509b15: 士又欲開口。師驀頭打云。還要妄想。
0509b16: 僧問。無所從來。亦無所去。是什麼人。師劈面掌云。是
0509b17: 什麼人。僧擬議。師又掌。
0509b18: 余孔謙居士侍立次。師豎起拳頭。士不顧。師云。如何
0509b19: 說。士云沒有說。便禮拜云。今日為師稱壽也。高唱無
0509b20: 彊一曲歸。師云。與你沒交涉適一僧出禮拜師一喝
0509b21: 士云。免和尚趁出。便行。
0509b22: 僧參云。聞和尚久不在家。故來遲。師云。即今也不在。
0509b23: 僧無語。師云。杓卜聽虛聲。
0509b24: 耿兵憲玉齊居士敘話次。師云。居士見得善知識多
0509b25: 了。本分一著相應也未。士云。要自家親到。師云。如何
0509b26: 是親到底消息。士云。正要求和尚指示。師云。未舉步
0509b27: 時就該三十棒。　次日。居士呈偈。師接云。只者個還
0509b28: 別有。士禮拜。師閱畢。云。說底不道不是。秪是未在。士
0509b29: 擬進語。師以手掩其口。
0509b30: 問僧。那裏來。云。寧城。師云。城中米價若何。云。無人酬
0509c01: 價。師云。你喫底是甚麼。云。和尚話頭也不識。師打一
0509c02: 棒云。且道是賞你罰你。僧擬議。師以杖拄出。
0509c03: 僧參。師云何來云。天童。師云。天童和尚好麼。云。好。師
0509c04: 云。聞得近日又落了幾個牙齒。云。一個。師云。是那一
0509c05: 個。僧豎起指頭。師云。不是。僧喝。師云。你喝那個。僧云。
0509c06: 喝和尚。師痛打一頓。
0509c07: 挑土次。一僧扁擔脫。師云。好個消息。一僧云。是甚麼
0509c08: 消息。師云。不是知音不與談。
0509c09: 師入堂。拈拄杖問公唯書記。者個喚作甚麼。唯云。不
0509c10: 可更喚作拄杖子。師云。畢竟喚作什麼。唯一喝。師云。
0509c11: 者一喝。喝阿誰。唯云。和尚自定當。師打一棒云。試道
0509c12: 一句看。唯無語。師打云。少一棒不得。
0509c13: 師入堂。垂問次。公唯出禮拜。師打一棒便出堂。唯隨
0509c14: 入方丈作禮。師云。還記得老僧答話麼。唯云。謝和尚
0509c15: 慈悲。師云。你道他答個什麼。唯無對。師云。請歸堂。
0509c16: 晚參次。公唯問。昨日蒙和尚未開口處答某甲。今日
0509c17: 請和尚開口處不答某甲。師云。你即今在什麼所在。
0509c18: 說恁麼話。唯云。貧恨一身多。便出。師云。好與三十棒。
0509c19: 一日。公唯呈偈頌。師接住。豎起拳云。還頌得者個麼。
0509c20: 唯云。道過了。師云。者個卻是日前的。唯云。切忌道著
0509c21: 因僧問話次。師問韓仁甫居士。你底圓光作麼生士
0509c22: 以指畫圓相。師云。不是。士頓足。師云。除了頓足豎拳。
0509c23: 道一句看。士擬議。師便打。士禮拜。師云。昔日二祖三
0509c24: 拜得髓。汝皮也不得。士云。一總不要。師云。禮拜底事
0509c25: 又作麼生。士無語。師云。請去。
0509c26: 僧睡虎參。師云。還解哮吼麼。僧云。老和尚須照顧眉
0509c27: 毛。師云。死底有什麼用處。僧云。和尚前不敢造次師
0509c28: 云。過去久矣。僧云。某甲罪過。師云。知過即得。僧云。是。
0509c29: 師大笑。
0509c30: 師落堂。公唯出云。某甲正瞌睡。和尚落堂來作麼師
0510a01: 云。即今醒也未。唯豎拳。師云。不是。唯擬議。師打云。還
0510a02: 未醒在。師打知藏一棒云。者是賞你罰你。藏禮拜云。
0510a03: 起動和尚。師又打云。畢竟作麼生。藏云。猶嫌少在。師
0510a04: 連打云。果然。問悅眾。你前日一棒作麼生。悅便喝。師
0510a05: 云。再喝喝看。悅又喝。師打云。亂喝。悅又喝。師云。三喝
0510a06: 四喝後。作麼生道。悅云。千喝萬喝。總是者喝。師云。你
0510a07: 是個沒轉智底漢。連棒打退。顧書記云。你作麼生。記
0510a08: 云。孟冬嚴寒。請和尚珍重。師云。老僧珍重。你畢竟作
0510a09: 麼生道。記推倒燭架便去。師云。亂做直打出堂。
0510a10: 僧參。問。多年摸取一件布衫。特請和尚安領。師云。快
0510a11: 須脫卻。
0510a12: 徐聖基問。昔日僧問趙州。萬法歸一。一歸何處。州云。
0510a13: 我青州做領布衫。重七觔。意旨如何。師指手爐云。者
0510a14: 個二錢半銀子買。
0510a15: 師削草次。適眾請陞座。驀豎钁云。擔取去紹藏主一
0510a16: 喝。師擲下钁頭。紹云。只好住山。師云。未夢見在。紹云。
0510a17: 和尚不得壓良為賤。師云。韓盧逐塊。紹云。放過和尚。
0510a18: 師云。十二刻。眾禮拜出。
0510a19: 居士參問。不是心。不是佛。語未竟。師便喝。士禮拜。師
0510a20: 便打。
0510a21: 師至京口。維揚兵憲杜子濂請相會。人事畢。杜問。老
0510a22: 和尚雪竇真實風光指點一二。師云。若論真實風光。
0510a23: 老僧無開口處。杜云。此間金山與雪竇是同是別。師
0510a24: 指云。請自看。杜云。還是雪竇好。師云。中流砥柱也少
0510a25: 他不得。杜怡然。師驀豎扇子云。喚作什麼。杜云。扇子。
0510a26: 師復豎拳云。喚作什麼。杜云。扇子。師云。錯。杜云。老和
0510a27: 尚又作麼生。師便喝。臨別。杜以贈院僧偈請看。師目
0510a28: 之。打云。居士也須喫三十棒。杜云。當得當得。師笑。且
0510a29: 行。杜云。另日還要親到鶴林。師云。不得忘卻。杜唯唯。
0510a30: 杜過訪。茶次。問云。弟子有兩種事與老和尚落草。得
0510b01: 麼。師云。有甚事。杜云。二六時中作麼生管帶。師云。遇
0510b02: 茶喫茶。遇飯喫飯。杜云。三十日到又作麼生。師云。明
0510b03: 日是初一。
0510b04: 又問。昔維摩有病。十二菩薩俱來問疾。請問老和尚。
0510b05: 畢竟是有病無病。師舉起藕云。者藕我極喜喫如今
0510b06: 牙齒不濟。不喜他了。杜云。通身慶快。
0510b07: 僧參問。久嚮和尚。如何是為人句。師云。你什麼處聞
0510b08: 得。僧云。大善知識因甚借學人鼻孔出氣。師云。從來
0510b09: 有些子。
0510b10: 代語
0510b11: 法幢藏主答徑山費和尚五問。呈師。復請師答。師援
0510b12: 筆答之。問。如水無筋。因甚長流不斷。師答。為和
0510b13: 尚高鑒如此。問。鵬搏峰與雁鳧峰相交。且道說個
0510b14: 甚麼。師答。不妨疑著。問。佛祖公案如空中紙鷂。向
0510b15: 什麼處收取索頭。師答。便與麼去。問。望江亭垂機。
0510b16: 且道誰是知音。師答。緊峭草鞋。問。大冶飄風。未審
0510b17: 作何形色。師答。瞎。又云。好與三十棒。
0510b18: 學人呈五問。請代語。昔有官人入鎮州天王院。睹神
0510b19: 像。因問院主。此是何功德。曰。護國天王。曰。秪護此國
0510b20: 遍護餘國。曰。在秦為秦。在楚為楚。曰。臘月二十九日
0510b21: 打破鎮州城。天王向什麼處去。院主無對。師代云。當
0510b22: 面不識。昔有僧與童子上經了。令持經著函內。童
0510b23: 子曰。某甲念底著向那裏。無對。師代云。好個伶俐童
0510b24: 子。昔有僧到曹溪守衣缽。僧提起衣曰。此是大庾
0510b25: 嶺頭提不起底。曰。為什麼在上座手裏。無對。師代云。
0510b26: 得來全不費工夫。泗洲塔頭侍者及時鎖門。有人
0510b27: 問。既是三界大師。為什麼被弟子鎖無對。師代云。憐
0510b28: 兒不覺醜。南泉至莊所。莊主預備迎奉。泉曰。老僧
0510b29: 居常出入。不與人知。何得排辦如此。主曰。昨夜土地
0510b30: 報道。和尚今日來。泉曰。王老師修行無力。被鬼神覷
0510c01: 見。侍者便問。和尚是善知識。為甚被鬼神覷見。泉曰。
0510c02: 土地前更著一分齋。師別云。你還見老僧麼。
0510c03: 謝時協居士以十問答語呈師。眾禪人請師代答。
0510c04: 問。天地同根。萬物一體。為甚又有性相分別。師云。錯。
0510c05: 問。人人本來是佛。為甚又有四生六道。師云。一任
0510c06: 承當。問。悟後底人又云修證即不無。染污即不得。
0510c07: 如何是不染污底。師云。汝是念言語漢。問。天下善
0510c08: 知識。覺後牧牛行。不知還有休息也無。師云。不妨再
0510c09: 問來。問。儒書道。智者過之。愚者不及。如何是智愚
0510c10: 不二處。師云。領取者問。問。致中和。天地位。萬物育。
0510c11: 如何是中和之處。師云。針錐不入。問。易云。體用一
0510c12: 源。顯微無間。不知如何理會。師云。拄杖子在老僧手
0510c13: 裏。問。道云。玄牝之門天地根。不知何者是玄。師云。
0510c14: 踏著秤鎚硬似銕。問。古人未出方丈。為甚莊上喫
0510c15: 油餈。師云。咬嚼幾時來。問。文殊是七佛之師。為甚
0510c16: 出女子定不得。師云。好與三十棒。
0510c17: 
0510c18: 
0510c19: 
0510c20: 雪竇石奇禪師語錄卷八終
