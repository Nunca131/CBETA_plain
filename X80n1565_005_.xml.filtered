0107c19: 
0107c20: 
0107c21: 
0107c22: 五燈會元卷第五
0107c23: 
0107c24: 六祖大鑒禪師法嗣
0108a01: 吉州青原山靜居寺行思禪師本州安城劉氏子。幼
0108a02: 歲出家。每居論道。師唯默然。聞曹谿法席。乃往參
0108a03: 禮。問曰。當何所務。即不落階級。祖曰。汝曾作甚麼來。
0108a04: 師曰。聖諦亦不為。祖曰。落何階級。師曰。聖諦尚不為。
0108a05: 何階級之有。祖深器之。會下學徒雖眾。師居首焉。亦
0108a06: 猶二祖不言。少林謂之得髓矣。一日。祖謂師曰。從上
0108a07: 衣法雙行。師資遞授。衣以表信。法乃印心。吾今得人。
0108a08: 何患不信。吾受衣以來。遭此多難。況乎後代。爭競必
0108a09: 多。衣即留鎮山門。汝當分化一方。無令斷絕。師既得
0108a10: 法。歸住青原。六祖將示滅。有沙彌希遷即石頭和尚。問曰。
0108a11: 和尚百年後。希遷未審當依附何人。祖曰。尋思去。及
0108a12: 祖順世。遷每於靜處端坐。寂若忘生。第一座問曰。汝
0108a13: 師已巳逝。空坐奚為。遷曰。我稟遺誡。故尋思爾。座曰。汝
0108a14: 有師兄思和尚。今住吉州。汝因緣在彼。師言甚直。汝
0108a15: 自迷耳。遷聞語。便禮辭祖龕。直詣靜居參禮。師曰。子
0108a16: 何方來。遷曰。曹谿。師曰。將得甚麼來。曰。未到曹谿亦
0108a17: 不失。師曰。若恁麼。用去曹谿作甚麼。曰。若不到曹谿。
0108a18: 爭知不失。遷又曰。曹谿大師還識和尚否。師曰。汝今
0108a19: 識吾否。曰。識。又爭能識得。師曰。眾角雖多。一麟足矣。
0108a20: 遷又問。和尚自離曹谿。甚麼時至此間。師曰。我知
0108a21: 汝早晚離曹谿。曰。希遷不從曹谿來。師曰。我亦知汝
0108a22: 去處也。曰。和尚幸是大人。莫造次。他日。師復問遷。汝
0108a23: 甚麼處來。曰。曹谿。師乃舉拂子曰。曹谿還有這箇麼。
0108a24: 曰。非但曹谿。西天亦無。師曰。子莫曾到西天否。曰。若
0108b01: 到即有也。師曰。未在。更道。曰。和尚也須道取一半。莫
0108b02: 全靠學人。師曰。不辭向汝道。恐已巳後無人承當。師令
0108b03: 遷持書與南嶽讓和尚曰。汝達書了。速回。吾有箇
0108b04: 斧子。與汝住山。遷至彼。未呈書便問。不慕諸聖不重
0108b05: 己巳靈時如何。嶽曰。子問太高生。何不向下問。遷曰。寧
0108b06: 可永劫受沉淪。不從諸聖求解脫。嶽便休玄沙曰。大小石頭被
0108b07: 南嶽推倒。直至如今起不得。遷便回。師問。子返何速。書信達否。遷
0108b08: 曰。書亦不通。信亦不達。去日蒙和尚許箇斧子。祇
0108b09: 今便請。師垂一足。遷便禮拜。尋辭往南嶽。荷澤神會
0108b10: 來參。師問。甚處來。曰。曹谿。師曰。曹谿意旨如何。會振
0108b11: 身而立。師曰。猶帶瓦礫在。曰。和尚此間莫有真金與
0108b12: 人麼。師曰。設有。汝向甚麼處著玄沙云。果然。雲居錫云。秖秪如玄沙道。果然
0108b13: 是真金。是瓦礫。僧問。如何是佛法大意。師曰。廬陵米作麼價。
0108b14: 師既付法石頭。唐開元二十八年十一月十三日。陞
0108b15: 堂告眾。跏趺而逝。僖宗諡謚弘濟禪師．歸真之塔。
0108b16: 青原思禪師法嗣第一世
0108b17: 南嶽石頭希遷禪師端州高要陳氏子。母初懷娠。不
0108b18: 喜葷茹。師雖在孩提。不煩保母。既冠。然諾自許。鄉洞
0108b19: 獠民畏鬼神。多淫祀。殺牛釃酒。習以為常。師輒往毀
0108b20: 叢祠。奪牛而歸。歲盈數十。鄉老不能禁。後直造曹谿。
0108b21: 得度未具戒。屬祖圓寂。稟遺命謁青原。乃攝衣從之
0108b22: 緣會語句。青原章敘之。一日。原問師曰。有人道嶺南有消息。師
0108b23: 曰。有人不道嶺南有消息。曰。若恁麼。大藏小藏從何
0108b24: 而來。師曰。盡從這裏去。原然之。師於唐天寶初。荐之
0108c01: 衡山南寺。寺之東有石。狀如臺。乃結庵其上。時號石
0108c02: 頭和尚。師因看肇論至會萬物為己巳者。其唯聖人乎。
0108c03: 師乃拊几曰。聖人無己巳。靡所不己巳。法身無象。誰云自
0108c04: 他。圓鑑靈照於其間。萬象體玄而自現。境智非一。孰
0108c05: 云去來。至哉斯語也。遂掩卷。不覺寢夢。自身與六祖
0108c06: 同乘一龜。游泳深池之內。覺而詳之。靈龜者。智也。池
0108c07: 者。性海也。吾與祖師同乘靈智遊性海矣。遂著參同
0108c08: 契曰。竺土大仙心。東西密相付。人根有利鈍。道無南
0108c09: 北祖。靈源明皎潔。枝派暗流注。執事元是迷。契理亦
0108c10: 非悟。門門一切境。回互不回互。回而更相涉。不爾依
0108c11: 位住。色本殊質象。聲元異樂苦。暗合上中言。明明清
0108c12: 濁句。四大性自復。如子得其母。火熱風動搖。水濕地
0108c13: 堅固。眼色耳音聲。鼻香舌鹹醋。然依一一法。依根葉
0108c14: 分布。本末須歸宗。尊卑用其語。當明中有暗。勿以暗
0108c15: 相遇。當暗中有明。勿以明相。明暗各相對。比如前
0108c16: 後步。萬物自有功。當言用及處。事存函蓋合。理應箭
0108c17: 鋒拄。承言須會宗。勿自立規矩。觸目不會道。運足焉
0108c18: 知路。進步非近遠。迷隔山河固。謹白參玄人。光陰莫
0108c19: 度。上堂。吾之法門。先佛傳受。不論禪定精進。唯達
0108c20: 佛之知見。即心即佛。心佛眾生。菩提煩惱。名異體一。
0108c21: 汝等當知。自己巳心靈。體離斷常。性非垢淨。湛然圓滿。
0108c22: 凡聖齊同。應用無方。離心意識。三界六道。唯自心現。
0108c23: 水月鏡像。豈有生滅。汝能知之。無所不備。時門人道
0108c24: 悟問。曹谿意旨誰人得。師曰。會佛法人得。曰。師還得
0109a01: 否。師曰。不得。曰。為甚麼不得。師曰。我不會佛法。僧問。
0109a02: 如何是解脫。師曰。誰縛汝。問。如何是淨土。師曰。誰垢
0109a03: 汝。問。如何是涅槃。師曰。誰將生死與汝。師問新到。從
0109a04: 甚麼處來。曰。江西來。師曰。見馬大師否。曰。見。師乃指
0109a05: 一橛柴曰。馬師何似這箇。僧無對回舉似馬祖。祖曰。汝見橛柴大小。
0109a06: 曰。沒量大。祖曰。汝甚有力。僧曰。何也。祖曰。汝從南嶽負一橛柴來。豈不是有力。問。如何是西
0109a07: 來意。師曰。問取露柱。曰。學人不會。師曰。我更不會。大
0109a08: 顛問。古人云。道有道無俱是謗。請師除。師曰。一物亦
0109a09: 無。除箇甚麼。師問。併咽喉脣吻。道將來。顛曰。無
0109a10: 這箇。師曰。若恁麼。汝即得入門。道悟問。如何是佛法
0109a11: 大意。師曰。不得不知。悟曰。向上更有轉處也無。師曰。
0109a12: 長空不礙白雲飛。問。如何是禪。師曰。碌。問。如何是
0109a13: 道。師曰。木頭。自餘門屬領旨所有問答。各於本章出
0109a14: 焉。南嶽鬼神多顯聽法。師皆與授戒。廣德二年。門
0109a15: 人請下于梁端。廣闡玄化。貞元六年順寂。塔于東嶺。
0109a16: 德宗諡謚無際大師。塔曰見相。
0109a17: 青原下二世
0109a18: 石頭遷禪師法嗣
0109a19: 澧州藥山惟儼禪師絳州韓氏子。年十七。依朝陽西
0109a20: 山慧照禪師出家。納戒于衡嶽希操律師。博通經論。
0109a21: 嚴持戒律。一日。自歎曰。大丈夫當離法自淨。誰能屑
0109a22: 屑事細行於布巾邪。首造石頭之室。便問。三乘十二
0109a23: 分教某甲粗知。聞南方直指人心。見性成佛。實未
0109a24: 明了。伏望和尚慈悲指示。頭曰。恁麼也不得。不恁麼
0109b01: 也不得。恁麼不恁麼總不得。子作麼生。師罔措。頭曰。
0109b02: 子因緣不在此。且往馬大師處去。師稟命恭禮馬祖。
0109b03: 仍伸前問。祖曰。我有時教伊揚眉瞬目。有時不教伊
0109b04: 揚眉瞬目。有時揚眉瞬目者是。有時揚眉瞬目者不
0109b05: 是。子作麼生。師於言下契悟。便禮拜。祖曰。你見甚麼
0109b06: 道理便禮拜。師曰。某甲在石頭處。如蚊子上鐵牛。祖
0109b07: 曰。汝既如是。善自護持。侍奉三年。一日。祖問。子近日
0109b08: 見處作麼生。師曰。皮膚脫落盡。唯有一真實。祖曰。子
0109b09: 之所得。可謂協於心體。布於四肢。既然如是。將三條
0109b10: 篾束取肚皮。隨處住山去。師曰。某甲又是何人。敢言
0109b11: 住山。祖曰。不然。未有常行而不住。未有常住而不行。
0109b12: 欲益無所益。欲為無所為。宜作舟航。無久住此。師乃
0109b13: 辭祖返石頭。一日在石上坐次。石頭問曰。汝在這裏
0109b14: 作麼。曰。一物不為。頭曰。恁麼即閑坐也。曰。若閑坐即
0109b15: 為也。頭曰。汝道不為。不為箇甚麼。曰。千聖亦不識。頭
0109b16: 以偈讚曰。從來共住不知名。任運相將祇麼行。自古
0109b17: 上賢猶不識。造次凡流豈可明。後石頭垂語曰。言語
0109b18: 動用沒交涉。師曰。非言語動用亦沒交涉。頭曰。我這
0109b19: 裏針劄不入。師曰。我這裏如石上栽華。頭然之。後居
0109b20: 澧州藥山。海眾雲會。師與道吾說茗谿上世為節察
0109b21: 來。吾曰。和尚上世曾為甚麼。師曰。我痿痿羸羸。且恁
0109b22: 麼過時。吾曰。憑何如此。師曰。我不曾展他書卷石霜別云。
0109b23: 書卷不曾展。院主報。打鐘也。請和尚上堂。師曰。汝與我擎
0109b24: 盂去。曰。和尚無手來多少時。師曰。汝祇是枉披袈
0109c01: 裟。曰。某甲祇恁麼。和尚如何。師曰。我無這箇眷屬。謂
0109c02: 雲巖曰。與我喚沙彌來。巖曰。喚他來作甚麼。師曰。我
0109c03: 有箇折鐺子。要他提上挈下。巖曰。恁麼則與和尚
0109c04: 出一隻手去也。師便休。園頭栽菜次。師曰。栽即不障
0109c05: 汝栽。莫教根生。曰。既不教根生。大眾喫甚麼。師曰。汝
0109c06: 還有口麼。頭無對。道吾．雲巖侍立次。師指按山上上枯
0109c07: 榮二樹。問道吾曰。枯者是。榮者是。吾曰。榮者是。師曰。
0109c08: 灼然一切處。光明燦爛去。又問雲巖。枯者是。榮者是。
0109c09: 巖曰。枯者是。師曰。灼然一切處。放教枯淡去。高沙彌
0109c10: 忽至。師曰。枯者是。榮者是。彌曰。枯者從他枯。榮者從
0109c11: 他榮。師顧道吾．雲巖曰。不是。不是。問。如何得不被諸
0109c12: 境惑。師曰。聽他何礙汝。曰。不會。師曰。何境惑汝。問。如
0109c13: 何是道中至寶。師曰。莫諂曲。曰。不諂曲時如何。師曰。
0109c14: 傾國不換。有僧再來依附。師問。阿誰。曰。常坦。師呵曰。
0109c15: 前也是常坦。後也是常坦。師久不陞堂。院主白曰。大
0109c16: 眾久思和尚示誨。師曰。打鐘著。眾纔集。師便下座。歸
0109c17: 方丈。院主隨後問曰。和尚既許為大眾說話。為甚麼
0109c18: 一言不措。師曰。經有經師。論有論師。爭怪得老僧。師
0109c19: 問雲巖。作甚麼。巖曰。擔屎。師曰。那箇。巖曰。在。師曰。
0109c20: 汝來去為誰。曰。替他東西。師曰。何不教並行。曰。和尚
0109c21: 莫謗他。師曰。不合恁麼道。曰。如何道。師曰。還曾擔麼。
0109c22: 師坐次。僧問。兀兀地思量甚麼。師曰。思量箇不思量
0109c23: 底。曰。不思量底如何思量。師曰。非思量。問。學人擬歸
0109c24: 鄉時如何。師曰。汝父母身紅爛。臥在荊棘林中。汝
0110a01: 歸何所。曰。恁麼則不歸去也。師曰。汝須歸去。汝若
0110a02: 歸鄉。我示汝箇休糧方子。曰。便請。師曰。二時上堂。不
0110a03: 得破一粒米。問。如何是涅槃。師曰。汝未開口時喚
0110a04: 作甚麼。問僧。甚處來。曰。湖南來。師曰。洞庭湖水滿也
0110a05: 未。曰。未。師曰。許多時雨水。為甚麼未滿。僧無語道吾云。滿
0110a06: 也。雲巖云。湛湛地。洞山云。甚麼劫中曾增減來。雲門云。祇在這裏。師問僧。甚處來。曰。
0110a07: 江西來。師以拄杖敲禪三下。僧曰。某甲粗知去處。
0110a08: 師拋下拄杖。僧無語。師召侍者。點茶與這僧。踏州縣
0110a09: 困。師問龐居士。一乘中還著得這箇事麼。士曰。某甲
0110a10: 祇管日求升合。不知還著得麼。師曰。道居士不見石
0110a11: 頭。得麼。士曰。拈一放一。未為好手。師曰。老僧住持事
0110a12: 繁。士珍重便出。師曰。拈一放一。的是好手。士曰。好箇
0110a13: 一乘問宗。今日失也。師曰。是。是。上堂。祖師祇教保
0110a14: 護。若貪嗔癡起來。切須防禁。莫教掁觸。是你欲知枯
0110a15: 木。石頭須擔荷。實無枝葉可得。雖然如此。更宜自
0110a16: 看。不得絕言語。我今為你說。這箇語顯無語底。他那
0110a17: 箇本來無耳目等貌。師與雲巖遊山。腰間刀響。巖問。
0110a18: 甚麼物作聲。師抽刀驀口作斫勢洞山舉示眾云。看他藥山橫身。為這
0110a19: 箇事。今時人欲明向上事。須體此意始得。遵布衲浴佛。師曰。這箇從汝浴。
0110a20: 還浴得那箇麼。遵曰。把將那箇來。師乃休長慶云。邪法難扶。玄
0110a21: 覺云。且道長慶恁麼道。在賓在主。眾中喚作浴佛語。亦曰兼帶語。且道盡善不盡善。問。學人有
0110a22: 疑。請師決。師曰。待上堂時來。與闍黎決疑。至晚。上堂
0110a23: 眾集。師曰。今日請決疑上座在甚麼處。其僧出眾而
0110a24: 立。師下禪。把住曰。大眾。這僧有疑。便與一推。歸
0110b01: 方丈玄覺曰。且道與伊決疑否。若決疑。甚麼處是決疑。若不與決疑。又道待上堂時與汝決疑。師
0110b02: 問飯頭。汝在此多少時也。曰。三年。師曰。我總不識汝。
0110b03: 飯頭罔測。發憤而去。問。身命急處如何。師曰。莫種雜
0110b04: 種。曰。將何供養。師曰。無物者。師令供養主抄化。甘行
0110b05: 者問。甚處來。曰。藥山來。甘曰。來作麼。曰。教化。甘曰。將
0110b06: 得藥來麼。曰。行者有甚麼病。甘便捨銀兩鋌。意山中
0110b07: 有人。此物回。無人即休。主便歸納疏。師問曰。子歸
0110b08: 何速。主曰。問佛法相當得銀兩鋌。師令舉其語。主舉
0110b09: 已巳。師曰。速送還他。子著賊了也。主便送還。甘曰。由來
0110b10: 有人。遂添銀施之同安顯云。早知行者恁麼問。終不道藥山來。問僧。見說
0110b11: 汝解算。是否。曰。不敢。師曰。汝試算老僧看。僧無對雲巖
0110b12: 舉問洞山。汝作麼生。山曰。請和尚生月。師書佛字。問道吾。是甚麼字。吾
0110b13: 曰。佛字。師曰。多口阿師。問。己巳事未明。乞和尚指示。師
0110b14: 良久曰。吾今為汝道一句亦不難。祇宜汝於言下便
0110b15: 見去。猶較些子。若更入思量。成吾罪過。不如且各
0110b16: 合口。免相累及。大眾夜參。不點燈。師垂語曰。我有一
0110b17: 句子。待特牛生兒。即向你道。有僧曰。特牛生兒。也祇
0110b18: 是和尚不道。師曰。侍者把燈來。其僧抽身入眾雲巖舉似
0110b19: 洞山。山曰。這僧會。秖秪是不肯禮拜。問僧。甚處來。曰。南泉來。師曰。在彼
0110b20: 多少時。曰。粗經冬夏。師曰。恁麼。則成一頭水牯牛去
0110b21: 也。曰。雖在彼中。且不曾上他食堂。師曰。口欱東南風
0110b22: 那。曰。和尚莫錯。自有拈匙把人在。問。達磨未來時。
0110b23: 此土還有祖師意否。師曰。有。曰。既有。祖師又來作甚
0110b24: 麼。師曰。祇為有。所以來。看經次。僧問。和尚尋常不許
0110c01: 人看經。為甚麼自看。師曰。我祇圖遮眼。曰。某甲學
0110c02: 和尚還得也無。師曰。汝若看。牛皮也須穿長慶云。眼有何過。玄
0110c03: 覺云。且道長慶會藥山意不會藥山意。問。平田淺草。麈鹿成群。如何射
0110c04: 得麈中主。師曰。看箭。僧放身便倒。師曰。侍者。拖出這
0110c05: 死漢。僧便走。師曰。弄泥團漢有甚麼限。朗州刺剌史李
0110c06: 翱問。師何姓。師曰。正是時。李不委。問院主。某甲適
0110c07: 來問和尚姓。和尚曰。正是時。未審姓甚麼。主曰。恁麼
0110c08: 則姓韓也。師聞乃曰。得恁麼不識好惡。若是夏時對
0110c09: 他。便是姓熱。師一夜登山經行。忽雲開見月。大嘯一
0110c10: 聲。應澧陽東九十里許。居民盡謂東家。明晨迭相推
0110c11: 問。直至藥山。徒眾曰。昨夜和尚山頂大嘯。李贈詩曰。
0110c12: 選得幽居愜野情。終年無送亦無迎。有時直上孤峰
0110c13: 頂。月下披雲嘯一聲。太和八年十一月六日臨順世。
0110c14: 曰。法堂倒。法堂倒。眾皆持柱之。師舉手曰。子不
0110c15: 會我意。乃告寂。塔于院東隅。唐文宗諡謚弘道大師。塔
0110c16: 曰化城。
0110c17: 鄧州丹霞天然禪師本習儒業。將入長安應舉。方宿
0110c18: 於逆旅。忽夢白光滿室。占者曰。解空之祥也。偶禪者
0110c19: 問曰。仁者何往。曰。選官去。禪者曰。選官何如選佛。曰。
0110c20: 選佛當往何所。禪者曰。今江西馬大師出世。是選佛
0110c21: 之場。仁者可往。遂直造江西。纔見祖。師以手拓頭
0110c22: 額。祖顧視良久。曰。南嶽石頭是汝師也。遽抵石頭。還
0110c23: 以前意投之。頭曰。著槽廠去。師禮謝。入行者房。隨次
0110c24: 執役。凡三年。忽一日。石頭告眾曰。來日佛殿前
0111a01: 草。至來日。大眾諸童行各備鍬钁草。獨師以盆盛
0111a02: 水。沐頭於石頭前。胡跪。頭見而笑之。便與剃髮。又為
0111a03: 說戒。師乃掩耳而出。再往江西謁馬祖。未參禮。便入
0111a04: 僧堂內。騎聖僧頸而坐。時大眾驚愕。遽報馬祖。祖躬
0111a05: 入堂。視之曰。我子天然。師即下地禮拜曰。謝師賜法
0111a06: 號。因名天然。祖問。從甚處來。師曰。石頭。祖曰。石頭路
0111a07: 滑。還躂倒汝麼。師曰。若躂倒即不來也。乃杖錫觀方。
0111a08: 居天台華頂三年。往餘杭徑山禮國一禪師。唐元
0111a09: 和中至洛京龍門香山。與伏牛和尚為友。後於慧林
0111a10: 寺遇天大寒。取木佛燒火向。院主訶曰。何得燒我木
0111a11: 佛。師以杖子撥曰。吾燒取舍利。主曰。木佛何有舍
0111a12: 利。師曰。既無舍利。更取兩尊燒。主自後眉鬚墮落。後
0111a13: 謁忠國師。問侍者。國師在否。曰。在即在。不見客。師曰。
0111a14: 太深遠生。曰。佛眼亦不見。師曰。龍生龍子。鳳生鳳
0111a15: 兒。國師睡起。侍者以告。國師乃打侍者三十棒。遣出。
0111a16: 師聞曰。不謬為南陽國師。明日再往禮拜。見國師便
0111a17: 展坐具。國師曰。不用。不用。師退後。國師曰。如是。如是。
0111a18: 師進前。國師曰。不是。不是。師遶國師一匝便出。國
0111a19: 師曰。去聖時遙。人多懈怠。三十年後。覓此漢也難得。
0111a20: 訪龐居士。見女子靈照洗菜次。師曰。居士在否。女子
0111a21: 放下菜籃。斂手而立。師又問。居士在否。女子提籃便
0111a22: 行。師遂回。須臾居士歸。女子乃舉前話。士曰。丹霞在
0111a23: 麼。女曰。去也。士曰。赤土塗牛嬭。又一日訪龐居士。至
0111a24: 門首相見。師乃問。居士在否。士曰。饑不擇食。師曰。龐
0111b01: 老在否。士曰。蒼天。蒼天。便入宅去。師曰。蒼天。蒼天。便
0111b02: 回。師因去馬祖處。路逢一老人與一童子。師問。公住
0111b03: 何處。老人曰。上是天。下是地。師曰。忽遇天崩地陷。又
0111b04: 作麼生。老人曰。蒼天。蒼天。童子噓一聲。師曰。非父不
0111b05: 生其子。老人便與童子入山去。師問龐居士。昨日相
0111b06: 見。何似今日。士曰。如法舉昨日事來作箇宗眼。師曰。
0111b07: 祇如宗眼。還著得龐公麼。士曰。我在你眼裏。師曰。某
0111b08: 甲眼窄。何處安身。士曰。是眼何窄。是身何安。師休去。
0111b09: 士曰。更道取一句。便得此話圓。師亦不對。士曰。就中
0111b10: 這一句無人道得。師與龐居士行次。見一泓水。士以
0111b11: 手指曰。便與麼也還辨不出。師曰。灼然是辨不出。士
0111b12: 乃戽水。潑師二掬。師曰。莫與麼。莫與麼。士曰。須與麼。
0111b13: 須與麼。師戽水潑士三掬。師曰。正與麼時。堪作甚
0111b14: 麼。士曰。無外物。師曰。得便宜者少。士曰。誰是落便宜
0111b15: 者。元和三年。於天津橋橫臥。會留守鄭公出。呵之不
0111b16: 起。吏問其故。師徐曰。無事僧。留守異之。奉束素及衣
0111b17: 兩襲。日給米。洛下翕然歸信。至十五年春。告門人
0111b18: 曰。吾思林泉終老之所。時門人齊靜卜南陽丹霞山
0111b19: 結庵。三年間玄學者至盈三百眾。建成大院。上堂。阿
0111b20: 你渾家。切須保護。一靈之物。不是你造作名邈得。更
0111b21: 說甚薦與不薦。吾往日見石頭。亦祇教切須自保護。
0111b22: 此事不是你談話得。阿你渾家。各有一坐具地。更疑
0111b23: 甚麼。禪可是你解底物。豈有佛可成。佛之一字。永不
0111b24: 喜聞。阿你自看。善巧方便。慈悲喜捨。不從外得。不著
0111c01: 方寸。善巧是文殊。方便是普賢。你更擬趁逐甚麼物。
0111c02: 不用經求落空去。今時學者。紛紛擾擾。皆是參禪問
0111c03: 道。吾此間無道可修。無法可證。一飲一。各自有分。
0111c04: 不用疑慮。在在處處有恁麼底。若識得釋迦即老凡
0111c05: 夫是。阿你須自看取。莫一盲引眾盲。相將入火坑。夜
0111c06: 裏暗雙陸。賽彩若為生。無事珍重。有僧到參。於山下
0111c07: 見師。便問。丹霞山向甚麼處去。師指山曰。青黯黯處。
0111c08: 曰。莫秖秪這箇便是麼。師曰。真師子兒。一撥便轉。問僧。
0111c09: 甚麼處宿。曰。山下宿。師曰。甚麼處喫飯。曰。山下喫飯。
0111c10: 師曰。將飯與闍黎喫底人。還具眼也無。僧無對長慶問保
0111c11: 福。將飯與人喫。感恩有分。為甚麼不具眼。福云。施者受者。二俱瞎漢。慶云。盡其機來還成瞎不。福云。道某甲瞎
0111c12: 得麼。玄覺徵云。且道長慶明丹霞意。為復自用家財。長慶四年六月。告門人曰。
0111c13: 備湯沐浴。吾欲行矣。乃戴笠杖受屨。垂一足未及
0111c14: 地而化。門人建塔。諡謚智通禪師。塔曰妙覺。
0111c15: 潭州大川禪師亦曰大湖江陵僧參。師問。幾時發足江陵。
0111c16: 僧提起坐具。師曰。謝子遠來。下去。僧繞禪一。便
0111c17: 出。師曰。若不恁麼。爭知眼目端的。僧拊掌曰。苦殺人。
0111c18: 洎合錯判諸方。師曰。甚得禪宗道理僧舉似丹霞。霞曰。於大川法道
0111c19: 即得。我這裏不然。曰。未審此間作麼生。霞曰。猶較大川三步在。僧禮拜。霞曰。錯判諸方者多。洞山云。不是丹霞。
0111c20: 難分玉石。
0111c21: 潮州靈山大顛寶通禪師初參石頭。頭問。那箇是汝
0111c22: 心。師曰。見言語者是。頭便喝出。經旬日。師問。前者
0111c23: 既不是。除此外何者是心。頭曰。除揚眉瞬目。將心
0111c24: 來。師曰。無心可將來。頭曰。元來有心。何言無心。無心
0112a01: 盡同謗。師於言下大悟。異日侍立次。頭問。汝是參禪
0112a02: 僧。是州縣白蹋僧。師曰。是參禪僧。頭曰。何者是禪。師
0112a03: 曰。揚眉瞬目。頭曰。除揚眉瞬目外。將你本來面目
0112a04: 呈看。師曰。請和尚除揚眉瞬目外鑒。頭曰。我除竟。
0112a05: 師曰。將呈了也。頭曰。汝既將呈我心如何。師曰。不異
0112a06: 和尚。頭曰。不關汝事。師曰。本無物。頭曰。汝亦無物。師
0112a07: 曰。既無物。即真物。頭曰。真物不可得。汝心見量。意旨
0112a08: 如此。也大須護持。師住後。學者四集。上堂。夫學道人
0112a09: 須識自家本心。將心相示。方可見道。多見時輩祇認
0112a10: 揚眉瞬目。一語一默。驀頭印可。以為心要。此實未了。
0112a11: 吾今為你諸人分明說出。各須聽受。但除一切妄
0112a12: 運想念。見量即汝真心。此心與塵境。及守認靜默時
0112a13: 全無交涉。即心是佛。不待修治。何以故。應機隨照。泠
0112a14: 泠自用。窮其用處。了不可得。喚作妙用。乃是本心。大
0112a15: 須護持。不可容易。僧問。其中人相見時如何。師曰。早
0112a16: 不其中也。曰。其中者如何。師曰。不作箇問。韓文公一
0112a17: 日相訪。問師。春秋多少。師提起數珠。曰。會麼。公曰。不
0112a18: 會。師曰。晝夜一百八。公不曉。遂回。次日再來。至門前
0112a19: 見首座。舉前話問意旨如何。座扣齒三下。及見師。理
0112a20: 前問。師亦扣齒三下。公曰。原來佛法無兩般。師曰。是
0112a21: 何道理。公曰。適來問首座亦如是。師乃召首座。是汝
0112a22: 如此對否。座曰。是。師便打出院。文公又一日白師
0112a23: 曰。弟子軍州事繁。佛法省要處。乞師一語。師良久。公
0112a24: 罔措。時三平為侍者。乃敲禪三下。師曰。作麼。平曰。
0112b01: 先以定動。後以智拔。公乃曰。和尚門風高峻。弟子於
0112b02: 侍者邊得箇入處。僧問。苦海波深。以何為船筏。師曰。
0112b03: 以木為船筏。曰。恁麼即得度也。師曰。盲者依前盲。
0112b04: 者依前。一日。將痒和子廊下行。逢一僧問訊次。師
0112b05: 以痒和子驀口打曰。會麼。曰。不會。師曰。大顛老野狐。
0112b06: 不曾孤負人。
0112b07: 潭州長髭曠禪師曹谿禮祖塔回。參石頭。頭問。甚麼
0112b08: 處來。曰。嶺南來。頭曰。大庾嶺頭一鋪功德成就也未。
0112b09: 師曰。成就久矣。祇欠點眼在。頭曰。莫要點眼麼。師曰。
0112b10: 便請。頭乃垂下一足。師禮拜。頭曰。汝見箇甚麼道理
0112b11: 便禮拜。師曰。據某甲所見。如紅爐上一點雪玄覺云。且道長
0112b12: 髭具眼祇對。不具眼祇對。若具眼。為甚麼請他點眼。若不具眼。又道成就久矣。具作麼生商量。法燈代云。和尚
0112b13: 可謂眼昏。僧參。遶禪一。卓然而立。師曰。若是石頭法
0112b14: 席。一點也用不著。僧又遶禪一。師曰。是恁麼
0112b15: 時。不易道箇來處。僧便出去。師乃喚。僧不顧。師曰。這
0112b16: 漢猶少教詔在。僧回曰。有一人不從人得。不受教
0112b17: 詔。不落階級。師還許麼。師曰。逢之不逢。逢必有事。僧
0112b18: 乃退身三步。師遶禪一匝。僧曰。不唯宗眼分明。
0112b19: 亦乃師承有據。師乃打三棒。問僧。甚處來。曰。九華山
0112b20: 控石庵。師曰。庵主是甚麼人。曰。馬祖下尊宿。師曰。名
0112b21: 甚麼。曰。不委他法號。師曰。他不委。你不委。曰。尊宿眼
0112b22: 在甚處。師曰。若是庵主親來。今日也須喫棒。曰。賴遇
0112b23: 和尚。放過某甲。師曰。百年後討箇師僧也難得。龐居
0112b24: 士到。師陞座。眾集定。士出曰。各請自檢好。於禪
0112c01: 右立。時有僧問。不觸主人翁。請師答話。師曰。識龐公
0112c02: 麼。曰。不識。士便搊住曰。苦哉。苦哉。僧無對。士便拓開。
0112c03: 師少間問。適來這僧還喫棒否。士曰。待伊甘始得。
0112c04: 師曰。居士祇見錐頭利。不見鑿頭方。士曰。恁麼說話。
0112c05: 某甲即得。外人聞之。要且不好。師曰。不好箇甚麼。士
0112c06: 曰。阿師祇見錐頭尖。不見鑿頭利。李行婆來。師乃問。
0112c07: 憶得在絳州時事麼。婆曰。非師不委。師曰。多少實
0112c08: 在。婆曰。有甚諱處。師曰。念你是女人。放你拄杖。婆曰。
0112c09: 某甲終不見尊宿過。師曰。老僧過在甚麼處。婆曰。和
0112c10: 尚無過。婆豈有過。師曰。無過的人作麼生。婆乃拳
0112c11: 曰。與麼。總成顛倒。師曰。實無諱處。師見僧。乃擒住曰。
0112c12: 師子兒。野干屬。僧以手作撥眉勢。師曰。雖然如此。猶
0112c13: 欠哮吼在。僧擒住師曰。偏愛行此一機。師與一摑。僧
0112c14: 拍手三下。師曰。若見同風。汝甘與麼否。曰。終不由別
0112c15: 人。師作撥眉勢。僧曰。猶欠哮吼在。師曰。想料不由別
0112c16: 人。師見僧問訊次。師曰。步步是汝證明處。汝還知麼。
0112c17: 曰。某甲不知。師曰。汝若知。我堪作甚麼。僧禮拜。師曰。
0112c18: 我不堪。汝好。
0112c19: 京兆府尸利禪師問石頭。如何是學人本分事。頭曰。
0112c20: 汝何從吾覓。曰。不從師覓。如何即得。石頭曰。汝還曾
0112c21: 失麼。師乃契會厥旨。
0112c22: 潭州招提寺慧朗禪師始興曲江人也。初參馬祖。祖
0112c23: 問。汝來何求。曰。求佛知見。祖曰。佛無知見。知見乃魔
0112c24: 耳。汝自何來。曰。南嶽來。祖曰。汝從南嶽來。未識曹谿
0113a01: 心要。汝速歸彼。不宜他往。師歸石頭。便問。如何是佛。
0113a02: 頭曰。汝無佛性。師曰。蠢動含靈。又作麼生。頭曰。蠢動
0113a03: 含靈。有佛性。曰。慧朗為甚麼無。頭曰。為汝不肯
0113a04: 承當。師於言下信入。住後。凡學者至。皆曰。去。去。汝無
0113a05: 佛性。其接機大約如此時謂大朗。
0113a06: 長沙興國寺振朗禪師初參石頭。便問。如何是祖師
0113a07: 西來意。頭曰。問取露柱。曰。振朗不會。頭曰。我更不會。
0113a08: 師俄省悟。住後。有僧來參。師召上座。僧應諾。師曰。孤
0113a09: 負去也。曰。師何不鑒。師乃拭目而見之。僧無語時謂小朗。
0113a10: 汾州石樓禪師上堂。僧問。未識本來性。乞師方便指。
0113a11: 師曰。石樓無耳朵。曰。某甲自知非。師曰。老僧還有過。
0113a12: 曰。和尚過在甚麼處。師曰。過在汝非處。僧禮拜。師便
0113a13: 打。問僧。近離甚處。曰。漢國。師曰。漢國主人還重佛法
0113a14: 麼。曰。苦哉。賴遇問著某甲。若問別人。即禍福生。師曰。作
0113a15: 麼生。曰。人尚不見。有何佛法可重。師曰。汝受戒得多
0113a16: 少夏。曰。三十夏。師曰。大好不見有人。便打。
0113a17: 鳳翔府法門寺佛陀禪師尋常持一串數珠。念三種
0113a18: 名號。曰一釋迦．二元和．三佛陀。自餘是甚麼躂丘。
0113a19: 乃過一珠。終而復始。事異常。時人莫測。
0113a20: 水空和尚一日廊下見一僧。乃問。時中事作麼生。僧
0113a21: 良久。師曰。祇恁便得麼。曰。頭上安頭。師打曰。去。去。已巳
0113a22: 後惑亂人家男女在。
0113a23: 澧州大同濟禪師米胡領眾來。纔欲相見。師便拽轉
0113a24: 禪。面壁而坐。米於背後立。少時回客位。師曰。是
0113b01: 即是。若不驗破。已巳後遭人貶剝。令侍者請米來。拽
0113b02: 轉禪便坐。師乃遶禪一匝。便歸方丈。米拽倒
0113b03: 禪。領眾便出。師訪龐居士。士曰。憶在母胎時。有一
0113b04: 則語。舉似阿師。切不得作道理主持。師曰。猶是隔生
0113b05: 也。士曰。向道不得作道理。師曰。驚人之句。爭得不怕。
0113b06: 士曰。如師見解。可謂驚人。師曰。不作道理。成作道
0113b07: 理。士曰。不但隔一生．兩生。師曰。粥飯底僧。一任檢責。
0113b08: 士鳴指三下。師一日見龐居士來。便掩門曰。多知
0113b09: 老翁。莫與相見。士曰。獨坐獨語。過在阿誰。師便開門。
0113b10: 纔出被士把住曰。師多知。我多知。師曰。多知且置。閉
0113b11: 門開門。卷之與舒。相較幾許。士曰。祇此一問。氣急殺
0113b12: 人。師默然。士曰。弄巧成拙。僧問。此箇法門。如何繼紹。
0113b13: 師曰。冬寒夏熱。人自委知。曰。恁麼則蒙分付去也。師
0113b14: 曰。頑嚚囂少智。多癡。問。十二時中如何合道。師曰。
0113b15: 汝還識十二時麼。曰。如何是十二時。師曰。子丑寅卯。
0113b16: 僧禮拜。師示頌曰。十二時中那事別。子丑寅卯吾今
0113b17: 說。若會唯心萬法空。釋迦．彌勒從茲決。
0113b18: 青原下三世
0113b19: 藥山儼禪師法嗣
0113b20: 潭州道吾山宗智禪師豫章海昏張氏子。幼依槃和
0113b21: 尚受教登戒。預藥山法會。密契心印。一日。山問。子去
0113b22: 何處來。師曰。遊山來。山曰。不離此室。速道將來。師曰。
0113b23: 山上烏兒頭似雪。底遊魚忙不徹。師離藥山見南
0113b24: 泉。泉問。闍黎名甚麼。師曰。宗智。泉曰。智不到處。作麼
0113c01: 生宗。師曰。切忌道著。泉曰。灼然。道著即頭角生。三日
0113c02: 後。師與雲巖在後架把針。泉見乃問。智頭陀前日道。
0113c03: 智不到處切忌道著。道著即頭角生。合作麼生行履。
0113c04: 師便抽身入僧堂。泉便歸方丈。師又來把針。巖曰。師
0113c05: 弟適來為甚不祇對和尚。師曰。你不妨靈利。巖不薦。
0113c06: 問南泉。適來智頭陀為甚不祇對和尚。某甲不會。
0113c07: 乞師垂示。泉曰。他是異類中行。巖曰。如何是異類
0113c08: 中行。泉曰。不見道。智不到處切忌道著。道著即頭角
0113c09: 生。直須向異類中行。巖亦不會。師知雲巖不薦。乃曰。
0113c10: 此人因緣不在此。同回藥山。山問。汝回何速。巖曰。
0113c11: 祇為因緣不契。山曰。有何因緣。巖舉前話。山曰。子作
0113c12: 麼生會他。這箇時節便回。巖無對。山乃大笑。巖便問。
0113c13: 如何是異類中行。山曰。吾今日困倦。且待別時來。巖
0113c14: 曰。某甲特為此事歸來。山曰。且去。巖便出。師在方丈
0113c15: 外。聞巖不薦。不覺得指頭血出。師下來問巖。師
0113c16: 兄去問和尚那因緣作麼生。巖曰。和尚不與某甲說。
0113c17: 師便低頭僧問雲居。切忌道著。意作麼生。居云。此語最毒。云。如何是最毒底語。居云。一棒打殺
0113c18: 龍蛇。雲巖臨遷化。遣書辭師。師書了。謂洞山．密師伯
0113c19: 曰。雲巖不知有。我悔當時不向伊道。雖然如是。要且
0113c20: 不違藥山之子玄覺云。古人恁麼道。還知有也未。又云。雲巖當時不會。且道甚麼處是伊
0113c21: 不會處。藥山上堂曰。我有一句子。未曾說向人。師出曰。
0113c22: 相隨來也。僧問。藥山一句子如何說。山曰。非言說。師
0113c23: 曰。早言說了也。師一日提笠出。雲巖指笠曰。用這箇
0113c24: 作甚麼。師曰。有用處。巖曰。忽遇黑風猛雨來時如何。
0114a01: 師曰。覆著。巖曰。他還受覆麼。師曰。然雖如是。且
0114a02: 無滲漏。溈山問雲巖。菩提以何為座。巖曰。以無為為
0114a03: 座。巖問溈山。山曰。以諸法空為座。又問。師作麼生。
0114a04: 師曰。坐也聽伊坐。臥也聽伊臥。有一人不坐不臥。速
0114a05: 道。速道。山休去。溈山問師。甚麼處去來。師曰。看病來。
0114a06: 山曰。有幾人病。師曰。有病底。有不病底。山曰。不病底
0114a07: 莫是智頭陀麼。師曰。病與不病。總不干他事。速道。速
0114a08: 道。山曰。道得也與他沒交涉。僧問。萬里無雲未是本
0114a09: 來天。如何是本來天。師曰曰師。今日好曬麥。雲巖問。師弟
0114a10: 家風近日如何。師曰。教師兄指點。堪作甚麼。巖曰。無
0114a11: 這箇來多少時也。師曰。牙根猶帶生在。僧問。如何
0114a12: 是今時著力處。師曰。千人萬人喚不回頭。方有少分
0114a13: 相應。曰。忽然火起時如何。師曰。能燒大地。師問僧。
0114a14: 除星與燄。那箇是火。曰。不是火。別一僧問。師還
0114a15: 見火麼。師曰。見。曰。見從何起。師曰。除行住坐臥。別
0114a16: 請一問。有施主施。藥山提起示眾曰。法身還具四
0114a17: 大也無。有人道得。與他一腰。師曰。性地非空。空非
0114a18: 性地。此是地大。三大亦然。山曰。與汝一腰。師指佛
0114a19: 桑花問僧曰。這箇何似那箇。曰。直得寒毛卓。師曰。
0114a20: 畢竟如何。曰。道吾門下底。師曰。十里大王。雲巖不安。
0114a21: 師乃謂曰。離此漏子。向甚麼處相見。巖曰。不生不
0114a22: 滅處相見。師曰。何不道非不生不滅處。亦不求相見。
0114a23: 雲巖補鞋次。師問。作甚麼。巖曰。將敗壞補敗壞。師曰。
0114a24: 何不道即敗壞非敗壞。師聞僧念維摩經云。八千菩
0114b01: 薩．五百聲聞。皆欲隨從文殊師利。師問曰。甚麼處去。
0114b02: 其僧無對。師便打後僧問禾山。山曰。給侍者方諧。師到五峰。峰問。還
0114b03: 識藥山老宿否。師曰。不識。曰。為甚麼不識。師曰。不
0114b04: 識。不識。問。如何是祖師西來意。師曰。東土不曾逢。因
0114b05: 設先師齋。僧問。未審先師還來也無。師曰。汝諸人用
0114b06: 設齋作甚麼。石霜問。和尚一片骨。敲著似銅鳴。向甚
0114b07: 麼處去也。師喚侍者。者應諾。師曰。驢年去。唐太和九
0114b08: 年九月示疾。有苦。僧眾慰問體候。師曰。有受非償。子
0114b09: 知之乎。眾皆愀然。越十日將行。謂眾曰。吾當西邁。理
0114b10: 無東移。言訖告寂。闍維得靈骨數片。建塔道吾。後雷。
0114b11: 遷于石霜山之陽。
0114b12: 潭州雲巖曇晟禪師鍾陵建昌王氏子。少出家於石
0114b13: 門。參百丈海禪師二十年。因緣不契。後造藥山。山問。
0114b14: 甚處來。曰。百丈來。山曰。百丈有何言句示徒。師曰。尋
0114b15: 常道。我有一句子。百味具足。山曰。鹹則鹹味。淡則淡
0114b16: 味。不鹹不淡是常味。作麼生是百味具足底句。師無
0114b17: 對。山曰。爭柰目前生死何。師曰。目前無生死。山曰。在
0114b18: 百丈多少時。師曰。二十年。山曰。二十年在百丈。俗氣
0114b19: 也不除。他日侍立次。山又問。百丈更說甚麼法。師曰。
0114b20: 有時道。三句外省去。六句內會取。山曰。三千里外。且
0114b21: 喜沒交涉。山又問。更說甚麼法。師曰。有時上堂。大眾
0114b22: 立定。以拄杖一時散。復召大眾。眾回首。丈曰。是甚
0114b23: 麼。山曰。何不早恁麼道。今日因子得見海兄。師於言
0114b24: 下頓省。便禮拜。一日山問。汝除在百丈。更到甚麼處
0114c01: 來。師曰。曾到廣南來。曰。見說廣州城東門外有一片
0114c02: 石。被州主移去。是否。師曰。非但州主。闔國人移亦不
0114c03: 動。山又問。聞汝解弄師子。是否。師曰。是。曰。弄得幾出。
0114c04: 師曰。弄得六出。曰。我亦弄得。師曰。和尚弄得幾出。曰。
0114c05: 我弄得一出。師曰。一即六。六即一。後到溈山。溈問。承
0114c06: 聞長老在藥山弄師子。是否。師曰。是。曰。長弄。有置時。
0114c07: 師曰。要弄即弄。要置即置。曰。置時師子在甚麼處。師
0114c08: 曰。置也。置也。僧問。從上諸聖甚麼處去。師良久。曰。作
0114c09: 麼。作麼。問聞。暫時不在。如同死人時如何。師曰。好埋。
0114c10: 問。太保任底人。與那箇是一是二。師曰。一機之絹。是
0114c11: 一段是兩段洞山代云。如人接樹。師煎茶次。道吾問。煎與阿誰。
0114c12: 師曰。有一人要。曰。何不教伊自煎。師曰。幸有某甲在。
0114c13: 師問石霜。甚麼處來。曰。溈山來。師曰。在彼中得多少
0114c14: 時。曰。粗經冬夏。師曰。恁麼即成山長也。曰。雖在彼中
0114c15: 不知。師曰。他家亦非知非識。石霜無對道吾聞云。得恁麼無
0114c16: 佛法身心。住後。上堂示眾曰。有箇人家兒子。問著無有道
0114c17: 不得底。洞山出問曰。他屋裏有多少典籍。師曰。一字
0114c18: 也無。曰。爭得恁麼多知。師曰。日夜不曾眠。山曰。問一
0114c19: 段事還得否。師曰。道得不道。問僧。甚處來。曰。添香
0114c20: 來。師曰。還見佛否。曰。見。師曰。甚麼處見。曰。下界見。師
0114c21: 曰。古佛。古佛。道吾問。大悲千手眼。那箇是正眼。師曰。
0114c22: 如人夜間背手摸枕子。吾曰。我會也。師曰。作麼生會。
0114c23: 吾曰。遍身是手眼。師曰。道也太煞道。祇道得八成。吾
0114c24: 曰。師兄作麼生。師曰。通身是手眼。掃地次。道吾曰。太
0115a01: 區區生。師曰。須知有不區區者。吾曰。恁麼則有第二
0115a02: 月也。師起掃帚曰。是第幾月。吾便行玄沙聞云。正是第二月。
0115a03: 問僧。甚處來。曰。石上語話來。師曰。石還點頭也無。僧
0115a04: 無對。師自代曰。未語話時點頭。師作草鞋次。洞山
0115a05: 近前曰。乞師眼睛得麼。師曰。汝底與阿誰去也。曰。良
0115a06: 价無。師曰。設有。汝向甚麼處著。山無語。師曰。乞眼睛
0115a07: 底是眼否。師曰。非眼。師便喝出。尼僧禮拜。師問。汝師爺
0115a08: 在否。曰。在。師曰。年多少。曰。年八十。師曰。汝有箇爺不
0115a09: 年八十。還知否。曰。莫是恁麼來者。師曰。恁麼來者。猶
0115a10: 是兒孫洞山代云。直是不恁麼來者。亦是兒孫。僧問。一念瞥起便落魔
0115a11: 界時如何。師曰。汝因甚麼從佛界來。僧無對。師曰。
0115a12: 會麼。曰。不會。師曰。莫道體不得。設使體得。也祇是左
0115a13: 之右之。院主遊石室回。師問。汝去入到石室裏許。為
0115a14: 祇恁麼便回。師無對。洞山代曰。彼中已巳有人占了也。
0115a15: 師曰。汝更去作甚麼。山曰。不可人情斷絕去也。會昌
0115a16: 元年辛酉十月二十六日示疾。命澡身竟。喚主事令
0115a17: 備齋。來日有上座發去。至二十七夜歸寂。茶毗得舍
0115a18: 利一千餘粒。瘞于石塔。諡謚無住大師。
0115a19: 秀州華亭船子德誠禪師節操高邈。度量不。自印
0115a20: 心於藥山。與道吾。雲巖為同道交。洎離藥山。乃謂二
0115a21: 同志曰。公等應各據一方。建立藥山宗旨。予率性
0115a22: 野。唯好山水。樂情自遣。無所能也。他後知我所止之
0115a23: 處。若遇靈利座主。指一人來。或堪雕琢。將山授生平所
0115a24: 得。以報先師之恩。遂分。至秀州華亭。泛一小舟。隨
0115b01: 緣度日。以接四方往來之者。時人莫知其高蹈。因號
0115b02: 船子和尚。一日。泊船岸邊閑坐。有官人問。如何是和
0115b03: 尚日用事。師橈子曰。會麼。官人曰。不會。師曰。棹撥
0115b04: 清波。金鱗罕遇。師有偈曰。三十年來坐釣臺。鉤頭往
0115b05: 往得黃能。金鱗不遇空勞力。收取絲綸歸去來。千尺
0115b06: 絲綸直下垂。一波纔動萬波隨。夜靜水寒魚不食。滿
0115b07: 船空載月明歸。三十年來海上遊。水清魚現不吞鉤。
0115b08: 釣竿斫盡重栽竹。不計功程得便休。有一魚兮偉莫
0115b09: 裁。混融包納信奇哉。能變化。吐風雷。下線何曾釣得
0115b10: 來。別人祇看採芙蓉。香氣長粘遶指風。兩岸映。一船
0115b11: 紅。何曾解染得空。問我生涯祇是船。子孫各自賭
0115b12: 機緣。不由地。不由天。除簑衣無可傳。道吾後到京
0115b13: 口。遇夾山上堂。僧問。如何是法身。山曰。法身無相。曰。
0115b14: 如何是法眼。山曰。法眼無瑕。道吾不覺失笑。山便下
0115b15: 座。請問道吾。某甲適來祇對這僧話必有不是。致令
0115b16: 上座失笑。望上座不吝慈悲。吾曰。和尚一等是出世
0115b17: 未有師在。山曰。某甲甚處不是。望為說破。吾曰。某甲
0115b18: 終不說。請和尚往華亭船子處去。山曰。此人如何。
0115b19: 吾曰。此人上無片瓦。下無卓錐。和尚若去。須易服而
0115b20: 往。山乃散眾束裝。直造華亭。船子纔見。便問。大德住
0115b21: 甚麼寺。山曰。寺即不住。住即不似。師曰。不似。似箇甚
0115b22: 麼。山曰。不是目前法。師曰。甚處學得來。山曰。非耳目
0115b23: 之所到。師曰。一句合頭語。萬劫繫驢橛。師又問。垂絲
0115b24: 千尺。意在深潭。離鉤三寸。子何不道。山擬開口。被師
0115c01: 一橈打落水中。山纔上船。師又曰。道。道。山擬開口。師
0115c02: 又打。山豁然大悟。乃點頭三下。師曰。竿頭絲線從君
0115c03: 弄。不犯清波意自殊。山遂問。拋綸擲釣。師意如何。師
0115c04: 曰。絲懸淥水。浮定有無之意。山曰。語帶玄而無路。舌
0115c05: 頭談而不談。師曰。釣盡江波。金鱗始遇。山乃掩耳。師
0115c06: 曰。如是。如是。遂囑曰。汝向去直須藏身處沒蹤。沒
0115c07: 蹤處莫藏身。吾三十年在藥山。祇明斯事。汝今已巳
0115c08: 得。他後莫住城隍聚落。但向深山裏。钁頭邊。覓取一
0115c09: 箇半箇接續。無令斷絕。山乃辭行。頻頻回顧。師遂喚
0115c10: 闍黎。山乃回首。師起橈子曰。汝將謂別有。乃覆船
0115c11: 入水而逝。
0115c12: 宣州椑樹慧省禪師洞山參。師問。來作甚麼。山曰。來
0115c13: 親近和尚。師曰。若是親近。用動這兩片皮作麼。山無
0115c14: 對曹山云。一子親得。僧問。如何是佛。師曰。兒上露柱。曰。學
0115c15: 人不會。師曰。問取露柱去。
0115c16: 鄂州百巖明哲禪師藥山看經次。師曰。和尚休猱人
0115c17: 好。山置經曰。日頭早晚也。師曰。正當午。山曰。猶有文
0115c18: 彩在。師曰。某甲無亦無。山曰。汝太煞聰明。師曰。某甲
0115c19: 祇恁麼。和尚作麼生。師曰。跛跛挈挈。百醜千拙。且恁
0115c20: 麼過。洞山與密師伯到參。師問。二上座甚處來。山曰。
0115c21: 湖南。師曰。觀察使姓甚麼。曰。不得姓。師曰。名甚麼。曰。
0115c22: 不得名。師曰。還治事也無。曰。自有郎幕任。師曰。還出
0115c23: 入也無。曰。不出入。師曰。豈不出入。師拂袖便出。師次
0115c24: 早入堂。召二上座曰。昨日老僧對闍黎一轉語不相
0116a01: 契。一夜不安。今請闍黎別下一轉語。若愜老僧意。便
0116a02: 開粥相伴過夏。山曰。請和尚問。師曰。豈不出入。山曰。
0116a03: 太尊貴生。師乃開粥。同共過夏。
0116a04: 澧州高沙彌初參藥山。山問。甚處來。師曰。南嶽來。山
0116a05: 曰。何處去。師曰。江陵受戒去。山曰。受戒圖甚麼。師曰。
0116a06: 圖免生死。山曰。有一人不受戒。亦無生死可免。汝還
0116a07: 知否。師曰。恁麼則佛戒何用。山曰。這沙彌猶挂唇齒
0116a08: 在。師禮拜而退。道吾來侍立。山曰。適來有箇跛沙
0116a09: 彌。有些子氣息。吾曰。未可全信。更須勘過始得。至
0116a10: 晚。山上堂。召曰。早來沙彌在甚麼處。師出眾立。山問。
0116a11: 我聞長安甚。你還知否。師曰。我國晏然法眼別云。見誰說。
0116a12: 山曰。汝從看經得。請益得。師曰。不從看經得。亦不從
0116a13: 請益得。山曰。大有人不看經．不請益。為甚麼不得。師
0116a14: 曰。不道他不得。祇是不肯承當。山顧道吾．雲巖曰。不
0116a15: 信道。師一日辭藥山。山問。甚麼處去。師曰。某甲在。眾
0116a16: 有妨。且往路邊卓箇草庵。接待往來茶湯去。山曰。生
0116a17: 死事大。何不受戒去。師曰。知是般事便休。更喚甚麼
0116a18: 作戒。山曰。汝既如是。不得離吾左右。時復要與子相
0116a19: 見。師住菴後。一日歸來。值雨。山曰。你來也。師曰。是。山
0116a20: 曰。可煞濕。師曰。不打這箇鼓笛。雲巖曰。皮也無。打甚
0116a21: 麼鼓。道吾曰。鼓也無。打甚麼皮。山曰。今日大好一場
0116a22: 曲調。僧問。一句子還有該不得處否。師曰。不順世。藥
0116a23: 山齋時。自打鼓。師捧作舞入堂。山便擲下鼓槌曰。
0116a24: 是第幾和。師曰。是第二和。山曰。如何是第一和。師就
0116b01: 桶舀一杓飯便出。
0116b02: 鼎州李翱刺剌史嚮藥山玄化。屢請不赴。乃躬謁之。山
0116b03: 執經卷不顧。侍者曰。太守在此。守性褊急。乃曰。見面
0116b04: 不如聞名。拂袖便出。山曰。太守何得貴耳賤目。守回
0116b05: 拱謝。問曰。如何是道。山以手指上下。曰。會麼。守曰。不
0116b06: 會。山曰。雲在青天水在瓶。守忻愜作禮。而述偈曰。鍊
0116b07: 得身形似鶴形。千株松下兩函經。我來問道無餘說。
0116b08: 雲在青天水在瓶玄覺云。且道李太守是讚他語。明他語。須是行眼始得。守又
0116b09: 問。如何是戒定慧。山曰。貧道這裏無此閑家具。守莫
0116b10: 測玄旨。山曰。太守欲得保任此事。直須向高高山頂
0116b11: 立。深深海底行。閨閣中物。捨不得便為滲漏。守見老
0116b12: 宿獨坐。問曰。端居丈室。當何所務。宿曰。法身凝寂。無
0116b13: 去無來法眼別云。汝作甚麼來。法燈別云。非公境界。
0116b14: 丹霞然禪師法嗣
0116b15: 京兆府翠微無學禪師初問丹霞。如何是諸佛師。霞
0116b16: 咄曰。幸自可憐生。須要執巾帚作麼。師退身三步。霞
0116b17: 曰。錯。師進前。霞曰。錯。錯。師翹一足。旋身一轉而出。霞
0116b18: 曰。得即得。孤他諸佛。師由是領旨。住後。投子問。未審
0116b19: 二祖初見達磨。有何所得。師曰。汝今見吾。復何所得。
0116b20: 投子頓悟玄旨。一日。師在法堂內行。投子進前接禮。
0116b21: 問曰。西來密旨。和尚如何示人。師駐步少時。子曰。乞
0116b22: 師垂示。師曰。更要第二杓惡水那。子便禮謝。師曰。莫
0116b23: 垛根。子曰。時至根苗自生。師因供養羅漢。僧問。丹霞
0116b24: 燒木佛。和尚為甚麼供養羅漢。師曰。燒也不燒著。供
0116c01: 養亦一任供養。曰。供養羅漢。羅漢還來也無。師曰。汝
0116c02: 每日還喫飯麼。僧無語。師曰。少有靈利底。
0116c03: 吉州孝義寺性空禪師僧參。師乃展手示之。僧近前。
0116c04: 退後。師曰。父母俱喪。略不慘顏。僧呵呵大笑。師曰。
0116c05: 少間與闍黎舉哀。僧打筋斗而出。師曰。蒼天。蒼天。僧
0116c06: 參人事畢。師曰。與麼下去。還有佛法道理也無。曰。某
0116c07: 甲結舌有分。師曰。老僧又作麼生。曰。素非好手。師便
0116c08: 仰身合掌。僧亦合掌。師乃撫掌三下。僧拂袖便出。師
0116c09: 曰。烏不前。兔不後。幾人於此茫然走。祇有闍黎達本
0116c10: 源。結舌何曾著空有。
0116c11: 米倉和尚新到參。遶師三匝。敲禪曰。不見主人公。
0116c12: 終不下參眾。師曰。甚麼處情識去來。曰。果然不在。師
0116c13: 便打一拄杖。僧曰。幾落情識。師曰。村草步頭逢著一
0116c14: 箇。有甚麼話處。曰。且參眾去。
0116c15: 丹霞山義安禪師僧問。如何是佛。師曰。如何是上座。
0116c16: 曰。恁麼即無異去也。師曰。誰向汝道。
0116c17: 本童禪師因僧寫師真呈。師曰。此若是我。更呈阿誰。
0116c18: 曰。豈可分外也。師曰。若不分外。汝收取。僧擬收。師
0116c19: 打曰。正是分外強為。曰。若恁麼即須呈於師也。師曰。
0116c20: 收取。收取。
0116c21: 大川禪師法嗣
0116c22: 仙天禪師新羅僧參。方展坐具。擬禮拜。師捉住云。未
0116c23: 發本國時道取一句。僧無語。師便推出曰。問伊一句。
0116c24: 便道兩句。僧參。展坐具。師曰。這裏會得孤負平生去
0117a01: 也。曰。不向這裡會得。又作麼生。師曰。不向這裏會。更
0117a02: 向那裏會。便打出。僧參。纔展坐具。師曰。不用通時暄。
0117a03: 還我文彩未生時道理來。曰。某甲有口。即閑。苦
0117a04: 死覓箇臘月扇子作麼。師拈棒作打勢。僧把住曰。還
0117a05: 我未拈棒時道理。師曰。隨我者隨之南北。不隨我者
0117a06: 死住東西。曰。隨與不隨且置。請師指出東西南北。師
0117a07: 便打。披雲和尚來。纔入方丈。師便問。未見東越老人
0117a08: 時。作麼生為物。雲曰。祇見雲生碧嶂。焉知月落寒潭。
0117a09: 師曰。祇與麼也難得。曰。莫是未見時麼。師便喝。雲展
0117a10: 兩手。師曰。錯怪人者有甚麼限。雲掩耳而出。師曰。死
0117a11: 這漢平生也。洛瓶和尚參。師問。甚處來。瓶曰。南溪。
0117a12: 師曰。還將南溪消息來麼。曰。消即消已巳。息即未息。師
0117a13: 曰。最苦是未息。瓶曰。且道未息箇甚麼。師曰。一回見
0117a14: 面。千載忘名。瓶拂袖便出。師曰。弄死手有甚麼限。
0117a15: 僧參。擬禮拜。師曰。野狐兒見甚麼了便禮拜。曰。老禿
0117a16: 奴見甚麼了便恁麼問。師曰。苦哉。苦哉。仙天今日忘
0117a17: 前失後。曰。要且得時。終不補失。師曰。爭不如此。曰。誰
0117a18: 甘。師呵呵大笑曰。遠之遠矣。僧四顧便出。
0117a19: 福州普光禪師僧侍立次。師以手開曰。還委老僧
0117a20: 事麼。曰。猶有這箇在。師掩曰。不妨太顯。曰。有甚
0117a21: 麼避處。師曰。的是無避處。曰。即今作麼生。師便打。
0117a22: 大顛通禪師法嗣
0117a23: 漳州三平義忠禪師福州楊氏子。初參石鞏。鞏常張
0117a24: 弓架箭接機。師詣法席。鞏曰。看箭。師乃撥開曰。此
0117b01: 是殺人箭。活人箭又作麼生。鞏彈弓弦三下。師乃禮
0117b02: 拜。鞏曰。三十年張弓架箭。秖射得半箇聖人。遂拗折
0117b03: 弓箭。後參大顛。舉前話。顛曰。既是活人箭。為甚麼向
0117b04: 弓弦上辨。平無對。顛曰。三十年後。要人舉此話也難
0117b05: 得。師問大顛。不用指東劃西。便請直指。顛曰。幽州江
0117b06: 口石人蹲。師曰。猶是指東劃西。顛曰。若是鳳凰兒。不
0117b07: 向那邊討。師作禮。顛曰。若不得後句。前話也難圓。師
0117b08: 住三平。上堂曰。今時人出來盡學馳求造作。將當自
0117b09: 己巳眼目。有甚麼相當。阿汝欲學麼。不要諸餘。汝等各
0117b10: 有本分事。何不體取。作麼心憤憤．口悱悱。有甚麼利
0117b11: 益。分明向汝說。若要修行路及諸聖建立化門。自有
0117b12: 大藏教文在。若是宗門中事宜。汝切不得錯用心。僧
0117b13: 問。宗門中還有學路也無。師曰。有一路滑如苔。曰。學
0117b14: 人還攝得否。師曰。不擬心。汝自看。問。黑豆未生芽時
0117b15: 如何。師曰。佛亦不知。講僧問。三乘十二分教。某甲不
0117b16: 疑。如何是祖師西來意。師曰。龜毛拂子。兔角拄杖。大
0117b17: 德藏向甚麼處。曰。龜毛兔角豈是有邪。師曰。肉重千
0117b18: 斤。智無銖兩。上堂。諸人若未曾見知識即不可。若曾
0117b19: 見作者來。便合體取些子意度。向巖谷間木食草衣
0117b20: 恁麼去。方有少分相應。若馳求知解義句。即萬里望
0117b21: 鄉關去也。珍重。問侍者。姓甚麼。者曰。與和尚同姓。師
0117b22: 曰。你道三平姓甚麼。者曰。問頭何在。師曰。幾時問汝。
0117b23: 者曰。問姓者誰。師曰。念汝初機。放汝三十棒。師有偈
0117b24: 曰。即此見聞非見聞。無餘聲色可呈君。箇中若了全
0117c01: 無事。體用何妨分不分。陞座次。有道士出眾從東過
0117c02: 西。一僧從西過東。師曰。適來道士有見處。師僧未
0117c03: 在。士出禮曰。謝師接引。師便打。僧出作禮曰。乞師指
0117c04: 示。師亦打。復謂眾曰。此兩件公案作麼生斷。還有人
0117c05: 斷得麼。如是三問。眾無對。師曰。既無人斷得。老僧為
0117c06: 斷去。乃擲下拄杖。歸方丈。
0117c07: 馬頰山本空禪師上堂。祇這施為動轉。還合得本來
0117c08: 祖翁麼。若合得。十二時中無棄底道理。若合不得。
0117c09: 喫茶說話往往喚作茶話在。僧便問。如何免得不成
0117c10: 茶話去。師曰。你識得口也未。曰。如何是口。師曰。兩片
0117c11: 皮也不識。曰。如何是本來祖翁。師曰。大眾前不要牽
0117c12: 爺恃娘。曰。大眾欣然去也。師曰。你試點大眾性看。僧
0117c13: 作禮。師曰。伊往往道一性一切性在。僧欲進語。師曰。
0117c14: 孤負平生行眼。問。去即今言句。請師直指本來
0117c15: 性。師曰。你迷源來得多少時。曰。即今蒙和尚指示。師
0117c16: 曰。若指示你。我即迷源。曰。如何即是。師示頌曰。心是
0117c17: 性體。性是心用。心性一如。誰別誰共。妄外迷源。祇者
0117c18: 難洞。古今凡聖。如幻如夢。
0117c19: 本生禪師拈拄杖示眾曰。我若拈起。你便向未拈起
0117c20: 時作道理。我若不拈起。你便向拈起時作主宰。且道
0117c21: 老僧為人在甚處。時有僧出曰。不敢妄生節目。師曰。
0117c22: 也知闍黎不分外。曰。低低處平之有餘。高高處觀之
0117c23: 不足。師曰。節目上更生節目。僧無語。師曰。掩鼻偷香。
0117c24: 空招罪犯。
0118a01: 長髭曠禪師法嗣
0118a02: 潭州石室善道禪師作沙彌時。長髭遣令受戒。謂之
0118a03: 曰。汝回日須到石頭和尚處禮拜。師受戒後。仍參石
0118a04: 頭。一日隨隋頭遊山次。頭曰。汝與我斫面前樹子。免
0118a05: 礙我。師曰。不將刀來。頭乃抽刀倒與。師曰。何不過那
0118a06: 頭來。頭曰。你用那頭作甚麼。師即大悟。便歸長髭。髭
0118a07: 問。汝到倒石頭否。師曰。到即到。秖秪是不通號。髭曰。從誰
0118a08: 受戒。師曰。不依他。髭曰。在彼即恁麼。來我這裏作麼
0118a09: 生。師曰。不違背。髭曰。太忉忉生。師曰。舌頭未曾點著
0118a10: 在。髭喝曰。沙彌出去。師便出。髭曰。爭得不遇於人。師
0118a11: 尋值沙汰。乃作行者。居于石室。每見僧。便起杖子
0118a12: 曰。三世諸佛。盡由這箇。對者少得冥契。長沙聞。乃曰。
0118a13: 我若見即令放下拄杖。別通箇消息。三聖將此語秖秪
0118a14: 對。被師認破是長沙語。杏山聞三聖失機。乃親到石
0118a15: 室。師見杏山。僧眾相隨。潛入碓坊碓米。杏曰。行者接
0118a16: 待不易。貧道難消。師曰。開心子盛將來。無盤子
0118a17: 合取去。說甚麼難消。杏便休。仰山問。佛之與道。相去
0118a18: 幾何。師曰。道如展手。佛似握拳。曰。畢竟如何的當。可
0118a19: 信可依。師以手撥空三下曰。無恁麼事。無恁麼事。曰。
0118a20: 還假看教否。師曰。三乘十二分教是分外事。若與他
0118a21: 作對。即是心境兩法。能所雙行。便有種種見解。亦是
0118a22: 狂慧。未足為道。若不與他作對。一事也無。所以祖師
0118a23: 道本來無一物。汝不見小兒出胎時。可道我解看教．
0118a24: 不解看教。當恁麼時。亦不知有佛性義．無佛性義。及
0118b01: 至長大。便學種種知解出來。便道我能我解。不知總
0118b02: 是客塵煩惱。十六行中。嬰兒行為最哆哆和和時。喻
0118b03: 學道之人離分別取捨心。故讚歎嬰兒。可況喻取之。
0118b04: 若謂嬰兒是道。今時人錯會。師一夕與仰山翫月。山
0118b05: 問。這箇月尖時。圓相甚麼處去。圓時。尖相又甚麼處
0118b06: 去。師曰。尖時圓相隱。圓時尖相在雲巖云。尖時圓相在。圓時無尖相。道
0118b07: 吾云。尖時亦不尖。圓時亦不圓。仰山辭。師送出門。乃召曰。闍黎。山應
0118b08: 諾。師曰曰。莫一向去。回這邊來。僧問。曾到五臺否。師
0118b09: 曰。曾到。曰。還見文殊麼。師曰。見。曰。文殊向行者道甚
0118b10: 麼。師曰。文殊道。你生身父母在深草裏。
0118b11: 青原下四世
0118b12: 道吾智禪師法嗣
0118b13: 潭州石霜山慶諸禪師廬陵新淦陳氏子。依洪井西
0118b14: 山紹鑾禪師落髮。詣洛下學毗尼教。雖知聽制。絡為
0118b15: 漸宗。回抵溈山。為米頭。一日篩米次。溈曰。施主物。莫
0118b16: 拋散。師曰。不拋撒。溈於地上拾得一粒曰。汝道不拋
0118b17: 撒。這箇是甚麼。師無對。溈又曰。莫輕這一粒。百千粒
0118b18: 盡從這一粒生。師曰。百千粒從這一粒生。未審這一
0118b19: 粒從甚麼處生。溈呵呵大笑。歸方丈。溈至晚。上堂曰。
0118b20: 大眾。米裡有蟲。諸人好看。後參道吾。問。如何是觸目
0118b21: 菩提。吾喚沙彌。彌應諾。吾曰。添淨瓶水著。良久問
0118b22: 師。汝適來問甚麼。師擬舉。吾便起去。師於此有省。吾
0118b23: 將順世。垂語曰。我心中有一物。久而為患。誰能為我
0118b24: 除之。師曰。心物俱非。除之益患。吾曰。賢哉。賢哉。師後
0118c01: 避世。混俗于長沙瀏陽陶家坊。朝遊夕處。人莫能識。
0118c02: 後因僧自洞山來。師問。和尚有何言句示徒。曰。解夏
0118c03: 上堂云。秋初夏末。兄弟或東去西去。直須向萬里無
0118c04: 寸草處去。良久曰。秖秪如萬里無寸草處作麼生去。師
0118c05: 曰。有人下語否。曰。無。師曰。何不道。出門便是草。僧回。
0118c06: 舉似洞山。山曰。此是一千五百人善知識語。因茲囊
0118c07: 錐始露。果熟香飄。眾命住持。上堂。汝等諸人自有本
0118c08: 分事。不用馳求。無你是非處。無你嚼處。一代時教。
0118c09: 整理時人手。凡有其由。皆落今時。直至法身非身。
0118c10: 此是教家極則。我輩沙門全無肯路。若分則差。不分
0118c11: 則坐著泥水。但由心意妄說見聞。僧問。如何是西來
0118c12: 意。師曰。空中一片石。僧禮拜。師曰。會麼。曰。不會。師曰。
0118c13: 賴汝不會。若會即打破汝頭。問。如何是和尚本分事。
0118c14: 師曰。石頭還汗出麼。問。到這裏。為甚麼道不得。師
0118c15: 曰。底著口。問。真身還出世也無。師曰。不出世。曰。爭
0118c16: 奈真身何。師曰。璃缾子口。問。如何是和尚深深處。
0118c17: 師曰。無鬚子兩頭搖。師在方丈內。僧在外問。咫
0118c18: 尺之間為甚麼不師顏。師曰。界不曾藏。僧舉問
0118c19: 雪峰。界不曾藏。意旨如何。峰曰。甚麼處不是石霜。
0118c20: 師聞曰。這老漢著甚麼死急。峰聞曰。老僧罪過東禪齊云。
0118c21: 祇如雪是會石霜意不會石霜意。若會。他為甚麼道死急。若不會。雪峰作麼不會。然法且無異。奈以師承不
0118c22: 同。解之差別。他云。界不曾藏。也須曾學來始得會。亂說即不可。裴相公來。師拈起
0118c23: 裴笏問。在天子手中為珪。在官人手中為笏。在老僧
0118c24: 手中且道喚作甚麼。裴無對。師乃留下笏。示眾初機。
0119a01: 未覯大事。先須識取頭。其尾自至。山仁參。問。如何
0119a02: 是頭。師曰。直須知有。曰。如何是尾。師曰。盡今時。曰。
0119a03: 有頭無尾時如何。師曰。吐得黃金堪作甚麼。曰。有尾
0119a04: 無頭時如何。師曰。猶有依倚在。曰。直得頭尾相稱時
0119a05: 如何。師曰。渠不作箇解。會亦未許渠在。僧辭。師問。船
0119a06: 去陸去。曰。遇船即船。遇陸即陸。師曰。我道半途稍難。
0119a07: 僧無對。僧問。三千里外。遠聞石霜有箇不顧。師曰。是。
0119a08: 曰。祇如萬象歷然。是顧不顧。師曰。我道不驚眾。曰。不
0119a09: 驚眾是與萬象合。如何是不顧。師曰。界不曾藏。問。
0119a10: 如何是祖師西來意。師乃齒示之。僧不會。後問九
0119a11: 曰。先師齒。意旨如何。曰。我寧可截舌。不犯國
0119a12: 諱。又問雲。曰。我與先師有甚麼冤。問僧。近離
0119a13: 甚處。曰。審道。師於面前畫一畫曰。汝刺與麼來。還
0119a14: 審得這箇麼。曰。審不得。師曰。汝納衣與麼厚。為甚
0119a15: 審這箇不得。曰。某甲衲衣雖厚。爭奈審這箇不得。師
0119a16: 曰。與麼。則七佛出世也救你不得。曰。說甚七佛。千佛
0119a17: 出世也救某甲不得。師曰。太懵憧生。曰。爭奈。師曰。
0119a18: 參堂去。僧曰。喏。喏。問。童子不坐白雲時如何。師曰。
0119a19: 不打水。魚自驚。洞山問。向前一箇童子甚了事。如今
0119a20: 向甚處去也。師曰。火焰上泊不得。歸清涼世界去
0119a21: 也。問。佛性如空。是否。師曰。臥時即有。坐時即無。問。
0119a22: 忘收一足時如何。師曰。不共汝同盤。問。風生浪起時
0119a23: 如何。師曰。湖南城裡太煞。有人不肯過江西。問。如
0119a24: 何是佛法大意。師曰。落花隨水去。曰。意旨如何。師曰。
0119b01: 脩竹引風來。問。如何是塵劫來事。師曰。冬天則有。夏
0119b02: 天則無。師頌洞山五位王子。誕生曰。天然貴胤本非
0119b03: 功。德合乾坤育勢隆。始末一朝無雜種。分宮六宅不
0119b04: 他宗。上和下睦陰陽順。共氣連枝器量同。欲識誕生
0119b05: 王子父。鶴霄漢出銀籠。朝生曰。苦學論情世莫。
0119b06: 出來凡事已巳超倫。詩成五字三冬雪。筆落分毫四海
0119b07: 雲。萬卷積功彰聖代。一心忠孝輔明君。鹽梅不是生
0119b08: 知得。金榜何勞顯至勳。末生曰。久棲巖壑用功夫。草
0119b09: 榻柴扉守志孤。十載見聞心自委。一身冬夏衣縑無。
0119b10: 澄凝含笑三秋思。清苦高名上哲圖。業就高科酬志
0119b11: 極。比來臣相不當途。化生曰。傍分帝位為傳持。萬里
0119b12: 山河布政威。紅影日輪凝下界。碧油風冷暑炎時。高
0119b13: 低豈廢尊卑奉。五蘇途遠近知。妙印手持煙塞靜。
0119b14: 當陽那肯露纖機。內生曰。九重密處復何宣。挂弊由
0119b15: 來顯妙傳。秖秪奉一人天地貴。從他諸道自分權。紫羅
0119b16: 帳合君臣隔。黃閣簾垂禁制全。為汝方隅宮屬戀。遂
0119b17: 將黃葉止啼錢。師居石霜山二十年間。學眾有長坐
0119b18: 不臥。屹若株杌杭。天下謂之枯木眾也。唐僖宗聞師道
0119b19: 譽。賜紫衣。師牢辭不受。光啟四年示疾告寂。于院
0119b20: 之西北隅。諡謚普會大師。
0119b21: 潭州漸源仲興禪師在道吾為侍者。因過茶與吾。吾
0119b22: 提起盞曰。是邪是正。師叉手近前。目視吾。吾曰。邪則
0119b23: 總邪。正則總正。師曰。某甲不恁麼道。吾曰。汝則麼生。
0119b24: 師奪盞子提起曰。是邪是正。吾曰。汝不為吾侍者。
0119c01: 師便禮拜。一日。侍吾往檀越家弔慰。師撫棺曰。生邪
0119c02: 死邪。吾曰。生也不道。死也不道。師曰。為甚麼不道。吾
0119c03: 曰。不道。不道。歸至中路。師曰。和尚今日須與某甲道。
0119c04: 若不道。打和尚去也。吾曰。打即任打。道即不道。師便
0119c05: 打。吾歸院曰。汝宜離此去。恐知事得知。不便。師乃禮
0119c06: 辭。隱于村院。經三年後。忽聞童子念觀音經。至應以
0119c07: 比丘身得度者即現比丘身。忽然大省。遂焚香遙禮
0119c08: 曰。信知先師遺言。終不發。自是我不會。怨先師。
0119c09: 先師既沒。唯石霜是嫡嗣。必為證明。乃造石霜。霜見
0119c10: 便問。離道吾後到甚處來。師曰。祇在村院寄足。霜曰。
0119c11: 前來打先師因緣會也未。師起身進前曰。請和尚
0119c12: 道一轉語。霜曰。不見道。生也不道。死也不道。師乃述
0119c13: 在村院得底因緣。遂禮拜石霜。設齋懺悔。他日。持鍬
0119c14: 復到石霜。於法堂上從東過西。從西過東。霜曰。作麼。
0119c15: 師曰。覓先師靈骨。霜曰。洪波浩渺。白浪滔天。覓甚先
0119c16: 師靈骨。師曰。正好著力。霜曰。這裏針劄不入。著甚麼
0119c17: 力。源持鍬肩上便出大原孚上座代云。先師靈骨猶在。師後住漸源。
0119c18: 一日在紙帳內坐。有僧來撥開帳曰。不審。師以目視
0119c19: 之。良久曰。會麼。曰。不會。師曰。七佛已巳前事。為甚麼不
0119c20: 會。僧舉似石霜。霜曰。如人解射。箭不發。一日。寶
0119c21: 和尚來訪。師便捲起簾子。在方丈內坐。蓋一見乃下
0119c22: 簾。便歸客位。師令侍者傳語。長老遠來不易。猶隔
0119c23: 津在。蓋擒住侍者。與一掌。者曰。不用打某甲。有堂頭
0119c24: 和尚在。蓋曰。為有堂頭老漢。所以打你。者回舉似師。
0120a01: 師曰。猶隔津在。
0120a02: 淥清禪師僧問。不落道吾機。請師道。師曰。庭前紅莧
0120a03: 樹。生葉不生華。僧良久。師曰。會麼。曰。不會。師曰。正是
0120a04: 道吾機。因甚麼不會。僧禮拜。師打曰。須是老僧打你
0120a05: 始得。問。如何是無相。師曰。山青水綠。僧參。師以目視
0120a06: 之。僧曰。是箇機關。於某甲分上用不著。師彈指三下。
0120a07: 僧遶禪一匝。依位立。師曰。參堂去。僧始出。師便喝。
0120a08: 僧以目視之。師曰。灼然用不著。僧禮拜。
0120a09: 雲巖晟禪師法嗣
0120a10: 州杏山鑒洪禪師臨濟問。如何是露地白牛。師曰。
0120a11: 吽吽。濟曰。杏山口。師曰。老兄作麼生。濟曰。這畜
0120a12: 生。師便休。示滅後茶毗。收五色舍利建塔。
0120a13: 潭州神山僧密禪師師在南泉打羅次。泉問。作甚麼。
0120a14: 師曰。打羅。曰。手打打。師曰。請和尚道。泉曰。分明
0120a15: 記取。向後遇明眼作家。但恁麼舉似雲巖代云。無手者始解打。
0120a16: 師與洞山渡水。山曰。莫錯下。師曰。錯即過不得也。
0120a17: 山曰。不錯底事作麼生。師曰。共長老過水。一日。與洞
0120a18: 山鉏茶園。山擲下钁頭曰。我今日一點氣力也無。師
0120a19: 曰。若無氣力。爭解恁麼道。山曰。汝將謂有氣力底是。
0120a20: 裴大夫問僧。供養佛。佛還喫否。僧曰。如大夫祭家神。
0120a21: 大夫舉似雲巖。巖曰。這僧未出家在。曰。和尚又如何。
0120a22: 巖曰。有幾般飯食。但一時下來。巖問師。一時下來
0120a23: 又作麼生。師曰。合取盂。巖肯之。問。一地不見二地
0120a24: 時如何。師曰。汝莫錯否。汝是何地。問。生死事。乞師一
0120b01: 言。師曰。汝何時死去來。曰。某甲不會。請師說。師曰。不
0120b02: 會須死一場始得。師與洞山行次。忽見白兔走過。師
0120b03: 曰。俊哉。洞曰。作麼生。師曰。大似白衣拜相。洞曰。老老
0120b04: 大大。作這箇說話。師曰。你作麼生。洞曰。積代簪纓。暫
0120b05: 時落魄。師把針次。洞山問曰。作甚麼。師曰。把針。洞曰。
0120b06: 把針事作麼生。師曰。針針相似。洞曰。二十年同行。作
0120b07: 這箇語話。豈有與麼工夫。師曰。長老又作麼生。洞曰。
0120b08: 如大地火發底道理。師問洞山。智識所通。莫不遊踐。
0120b09: 徑截處乞師一言。洞曰。師伯意何得取功。師因斯期頓
0120b10: 覺。下語非常。後與洞山過獨木橋。洞先過了。拈起木
0120b11: 橋曰。過來。師喚价闍黎。洞乃放下橋木。
0120b12: 幽谿和尚僧問。大用現前。不存軌則時如何。師起。遶
0120b13: 禪一匝而坐。僧擬進語。師與一蹋。僧歸位而立。師
0120b14: 曰。汝恁麼我不恁麼。汝不恁麼我恁麼。僧再擬進
0120b15: 語。師又與一蹋。曰。三十年後。吾道大行。問。如何是祖
0120b16: 師禪。師曰。泥牛步步出人前。問。處處該不得時如何。
0120b17: 師曰。夜半石人無影像。縱橫不辨往來源。
0120b18: 船子誠禪師法嗣
0120b19: 澧州夾山善會禪師廣州廖氏子。幼歲出家。依年受
0120b20: 戒。聽習經論。該練三學。出住潤州鶴林。因道吾勸發。
0120b21: 往見船子。由是師資道契。微眹不留語見船子章。恭稟遺
0120b22: 命。遁世忘機。尋以學者交湊。廬室星布。嘵夕參依。咸
0120b23: 通庚寅。海眾卜于夾山。遂成院宇。上堂。有祖以來。時
0120b24: 人錯會。相承至今。以佛祖言句為人師範。若或如此。
0120c01: 成狂人。無智人去。他祇指示汝。無法本是道。道無
0120c02: 一法。無佛可成。無道可得。無法可取。無法可捨。所以
0120c03: 老僧道。目前無法。意在目前。他不是目前法。若向佛
0120c04: 祖邊學。此人未具眼在。何故皆屬所依。不得自在。本
0120c05: 祇為生死茫茫。識性無自由分。千里萬里求善知識。
0120c06: 須具正眼。求脫謬之見。定取目前生死為復實有。
0120c07: 為復實無。若有人定得。許汝出頭。上根之人。言下明
0120c08: 道。中下根器。波波浪走。何不向生死中定當取。何處
0120c09: 更疑佛疑祖替汝生死。有智人笑汝。汝若不會。更聽
0120c10: 一頌。勞持生死法。唯向佛邊求。目前迷正理。撥火覓
0120c11: 浮漚。僧問。從上立祖意教意。和尚為甚麼言無。師
0120c12: 曰。三年不喫飯。目前無饑人。曰。既是無饑人。某甲為
0120c13: 甚麼不悟。師曰。秖秪為悟迷闍黎。復示偈曰。明明無
0120c14: 悟法。悟法迷人。長舒兩睡。無偽亦無真。問。十二
0120c15: 分教及祖意。和尚為甚麼不許人問。師曰。是老僧坐
0120c16: 具。曰。和尚以何法示人。師曰。空無挂針之路。子
0120c17: 徒撚線之功。又曰。會麼。曰。不會。師曰。金粟之苗裔。舍
0120c18: 利之真身。罔象之玄談。是野狐之窟宅。上堂。不知天
0120c19: 曉。悟不由師。龍門躍鱗。不墮漁人之手。但意不寄私
0120c20: 緣。舌不親玄旨。正好知音。此名俱生話。若向玄旨疑
0120c21: 去。賺殺闍黎。困魚止濼。鈍鳥棲蘆。雲水非闍黎。闍黎
0120c22: 非雲水。老僧於雲水而得自在。闍黎又作麼生。西川
0120c23: 座主罷講。參到襄州華嚴和尚處。問曰。祖意教意。
0120c24: 是同是別。嚴曰。如車二輪。如鳥二翼。主曰。將為禪門
0121a01: 別有長處。元來無。遂歸蜀。後聞師道播諸方。令小師
0121a02: 持此語問。師曰。雕砂無鏤玉之談。結草乖道人之意。
0121a03: 主聞舉。遙禮曰。元來禪門中別有長處。上堂。聞中生
0121a04: 解。意下丹青。目前即美。久蘊成病。青山與白雲。從來
0121a05: 不相到。機絲不挂梭頭事。文彩縱橫意自殊。嘉祥一
0121a06: 路。智者知疏。瑞草無根。賢者不貴。問。如何是道。師曰。
0121a07: 太陽溢目。萬里不挂片雲。曰。不會。師曰。清清之水。遊
0121a08: 魚自迷。問。如何是本。師曰。飲水不迷源。問。古人布髮
0121a09: 掩泥。當為何事。師曰。九烏射盡。一翳猶存。一箭墮地。
0121a10: 天下黯黑。問。祖意教意是同是別。師曰。風吹荷葉滿
0121a11: 池青。十里行人較一程。問。撥塵見佛時如何。師曰。直
0121a12: 須揮。若不揮。漁父棲巢。僧後問石霜。撥塵見佛
0121a13: 時如何。霜曰。渠無國土。甚處逢渠。僧回舉似師。師上
0121a14: 堂舉了。乃曰。門庭施設。不如老僧。入理深談。猶較石
0121a15: 霜百步。問。兩鏡相照時如何。師曰。蚌呈無價寶。龍吐
0121a16: 腹中珠。問。如何是寂默中事。師曰。寢殿無人。師喫茶
0121a17: 了。自烹一。過與侍者。者擬接。師乃縮手。曰。是甚麼。
0121a18: 者無對。座主問。若是教意。某甲即不疑。秖秪如禪門中
0121a19: 事如何。師曰。老僧秖秪解變生為熟。問。如何是實際之
0121a20: 理。師曰。石上無根樹。山含不動雲。問。如何是出窟師
0121a21: 子。師曰。空無影像。足下野雲生。師在溈山作典座。
0121a22: 溈問。今日喫甚菜。師曰。二年同一春。溈曰。好好修事
0121a23: 著。師曰。龍宿鳳巢。問。如何識得家中寶。師曰。忙中爭
0121a24: 得作閑人。問。如何是相似句。師曰。荷葉團團團似鏡。
0121b01: 菱角尖尖尖似錐。復曰。會麼。曰。不會。師曰。風吹柳絮
0121b02: 毛毬走。雨打梨花蝶飛。問。如何是一老一不老。師
0121b03: 曰。青山元不動。水鎮長流。手執夜明符。幾箇知天
0121b04: 曉。上堂。金烏玉兔。交互爭輝。坐日頭。天下黯黑。上
0121b05: 唇與下唇。從來不相識。明明向君道。莫令眼顧著。何
0121b06: 也。日月未足為明。天地未足為大。空中不運斤。巧匠
0121b07: 不遺蹤。見性不留佛。悟道不存師。尋常老僧道。目睹
0121b08: 瞿曇。猶如黃葉。一大藏教是老僧坐具。祖師玄旨是
0121b09: 破草鞋。寧可赤不著最好。僧問。如何是佛。師曰。此
0121b10: 問無賓主。曰。尋常與甚麼人對談。師曰。文殊與吾
0121b11: 水去。普賢猶未折花來。上堂。我二十年住此山。未曾
0121b12: 舉著宗門中事。有僧問。承和尚有言。二十年住此山。
0121b13: 未曾舉著宗門中事。是否。師曰。是。僧便掀倒禪。師
0121b14: 休去。至明日普請。掘一坑。令侍者請昨日僧至。曰。老
0121b15: 僧二十年說無義語。今日請上座打殺老僧。埋向坑
0121b16: 裡。便請。便請。若不打殺老師僧。上座自著打殺。埋在坑
0121b17: 中始得。其僧歸堂。束裝潛去。上堂。百草頭薦取老僧。
0121b18: 市裏識取天子。虎頭上座參。師問。甚處來。曰。湖南
0121b19: 來。師曰。曾到石霜麼。曰。要路經過。爭得不到。師曰。聞
0121b20: 石霜有毬子話。是否。曰。和尚也須急著眼始得。師曰。
0121b21: 作麼生是毬子。曰。跳不出。師曰。作麼生是毬杖。曰。沒
0121b22: 手足。師曰。且去。老僧未與闍黎相見。明日陞座。師曰。
0121b23: 昨日新到在麼。頭出應諾。師曰。目前無法。意在目前。
0121b24: 不是目前法。非耳目之所到。頭曰。今日雖問。要且不
0121c02: 勢。師曰。且緩緩。虧著上座甚麼處。頭起拳曰。目
0121c03: 前還著得這箇麼。師曰。作家。作家。頭又作掀禪勢。
0121c04: 師曰。大眾看這一員戰將。若是門庭布列。山僧不如
0121c05: 他。若據入理之談。也較山僧一級地。上堂。眼不挂戶。
0121c06: 意不停玄。直得靈草不生。猶是五天之位。珠光月魄。
0121c07: 不是出頭時。此間無老僧。五路頭無闍黎。問。如何是
0121c08: 夾山境。師曰。猿抱子歸青嶂裏。鳥銜華落碧巖前法眼
0121c09: 云。我二十年秖秪作境話會。師問僧。甚麼處來。曰。洞山來。師曰。洞山
0121c10: 有何言句示徒。曰。尋常教學人三路學。師曰。何者三
0121c11: 路。曰。玄路．鳥道．展手。師曰。實有此語否。曰。實有。師曰。
0121c12: 軌持千里鈔。林下道人悲。師再闡玄樞。迨于一紀。唐
0121c13: 中和元年十一月七日。召主事曰。吾與眾僧話道累
0121c14: 歲。佛法深旨。各應自知。吾今幻質。時盡即去。汝等善
0121c15: 保護。如吾在日。勿得雷同世人。輒生惆悵。言訖奄然
0121c16: 而逝。塔于本山。諡謚傳明大師。
0121c17: 翠微學禪師法嗣
0121c18: 鄂州清平山安樂院令遵禪師東平人也。初參翠微。
0121c19: 便問。如何是西來的的意。微曰。待無人即向汝說。師
0121c20: 良久。曰。無人也。請和尚說。微下禪。引師入竹園。師
0121c21: 又曰。無人也。請和尚說。微指竹曰。這竿得恁麼長。那
0121c22: 竿得恁麼短。師雖領其微言。猶未徹其玄旨。出住大
0121c23: 通。上堂。舉初見翠微機緣謂眾曰。先師入泥入水為
0121c24: 我。自是我不識好惡。師自此化導。次遷清平。上堂。諸
0122a01: 上座。夫出家人須會佛意始得。若會佛意。不在僧俗
0122a02: 男女貴賤。但隨家豐儉安樂便得。諸上座盡是久處
0122a03: 叢林。參尊宿。且作麼生會佛意。試出來大家商量。
0122a04: 莫空氣高。至後一事無成。一生空度。若未會佛意。直
0122a05: 饒頭上出水。足下出火。燒身鍊臂。聰慧多辯。聚徒一
0122a06: 千二千。說法如雲如雨。講得天華亂墜。祇成箇邪說。
0122a07: 爭競是非。去佛法大遠在。諸人幸值色身安健。不值
0122a08: 諸難。何妨近前著些工夫。體取佛意好。僧問。如何是
0122a09: 大乘。師曰。井索。曰。如何是小乘。師曰。錢貫。問。如何是
0122a10: 清平家風。師曰。一斗作三箇蒸餅。問。如何是禪。師
0122a11: 曰。猢猻上樹尾連顛。問。如何是有漏。師曰。笊籬。曰。如
0122a12: 何是無漏。師曰。木杓。曰。覿面相呈時如何。師曰。分付
0122a13: 與典座。自餘逗機方便。靡時情。逆順卷舒。語超格
0122a14: 量。天祐十六年。終于本山。諡謚法喜禪師。
0122a15: 舒州投子山大同禪師本州懷寧劉氏子。幼歲依洛
0122a16: 下保唐滿禪師出家。初習安般觀。次閱華嚴教。發明
0122a17: 性海。復謁翠微。頓悟宗旨語見翠微章。由是放意周遊。後
0122a18: 旋故土。隱投子山。結茅而居。一日趙州和尚至桐城
0122a19: 縣。師亦出山。途中相遇。乃逆而問曰。莫是投子山主
0122a20: 麼。師曰。茶鹽錢布施我。州先歸庵中坐。師後一缾
0122a21: 油歸。州曰。久嚮投子。及乎到來。秖見箇賣油翁。師曰。
0122a22: 汝祇識賣油翁。且不識投子。州曰。如何是投子。師提
0122a23: 起油缾曰。油。油。州問。大死底人。活時如何。師曰。不
0122a24: 許夜行。投明須到。州曰。我早候白。伊更候黑。上堂。汝
0122b01: 諸人來這裏。擬覓新鮮語句。攢華四六。圖口裏有可
0122b02: 道。我老兒氣力稍劣。脣舌遲鈍。亦無閑言語與汝。汝
0122b03: 若問我。便隨汝答。也無玄妙可及於汝。亦不教汝垛
0122b04: 根。終不說向上向下．有佛有法．有凡有聖。亦不存坐
0122b05: 繫縛。汝諸人變現千般。總是汝自生見解。擔帶將來。
0122b06: 自作自受。我這裏無可與汝。也無表無裏。說似諸人。
0122b07: 有疑便問。僧問。表裏不收時如何。師曰。汝擬向這裏
0122b08: 垛根。便下座。問。大藏教中還有奇特事也無。師曰。演
0122b09: 出大藏教。問。如何是眼未開時事。師曰。目淨脩廣如
0122b10: 青蓮。問。一切諸佛及諸佛法。皆從此經出。如何是此
0122b11: 經。師曰。以是名字。汝當奉持。問。枯木中還有龍吟也
0122b12: 無。師曰。我道髑髏裏有師子吼。問。一法普潤一切
0122b13: 生。如何是一法。師曰。雨下也。問。一塵含法界時如何。
0122b14: 師曰。早是數塵也。問。金未開時如何。師曰。開也。問。
0122b15: 學人擬欲修行時如何。師曰。空不曾爛壞。巨榮禪
0122b16: 客參次。師曰。老僧未曾有一言半句挂諸方唇齒。何
0122b17: 用要見老僧。榮曰。到這裏不施三拜。要且不甘。師曰。
0122b18: 出家兒得恁麼沒碑記。榮乃遶禪一匝而去。師曰。
0122b19: 有眼無耳朵。六月火邊坐。問。一切聲是佛聲。是不。師
0122b20: 曰。是。曰。和尚莫沸鳴聲。師便打。問。麤言及細語。
0122b21: 皆歸第一義。是不。師曰。是。曰。喚和尚作頭驢。得麼。師
0122b22: 便打。問。如何是十身調御。師下禪立。師指庵前一
0122b23: 片石。謂雪峰曰。三世諸佛總在裏許。峰曰。須知有不
0122b24: 在裏許者。師曰。不快漆桶。師與雪峰遊龍眠。有兩路。
0122c01: 峰問。那箇是龍眠路。師以杖指之。峰曰。東去西去。師
0122c02: 曰。不快漆桶。問。一槌便就時如何。師曰。不是性燥漢。
0122c03: 曰。不假一槌時如何。師曰。不快漆桶。峰問。此間還有
0122c04: 人參也無。師將钁頭拋向峰面前。曰。恁麼則當處
0122c05: 掘去也。師曰。不快漆桶。辭。師送出門。召曰。道者。
0122c06: 回首應諾。師曰。途中善為。問。故歲已巳去。新歲到來。還
0122c07: 有不涉二途者也無。師曰。有。曰。如何是不涉二途者。
0122c08: 師曰。元正啟祚。萬物咸新。問。依稀似半月。彷彿若三
0122c09: 星。乾坤收不得。師於何處明。師曰。道甚麼。曰。想師祇
0122c10: 有湛水之波。且無滔天之浪。師曰。閑言語。問。類中來
0122c11: 時如何。師曰。人類中來。馬類中來。問。祖祖相傳。傳箇
0122c12: 甚麼。師曰。老僧不解妄語。問。如何是出門不見佛。師
0122c13: 曰。無所。曰。如何是入室別爺娘。師曰。無所生。問。如
0122c14: 何是火焰裏身。師曰。有甚麼掩處。曰。如何是炭庫裏
0122c15: 藏身。師曰。我道汝黑似漆。問。的的不明時如何。師曰。
0122c16: 明也。問。如何是末後一句。師曰。最初明不得。問。從苗
0122c17: 辨地。因語識人。未審將何辨識。師曰。引不著。問。院中
0122c18: 有三百人。還有不在數者也無。師曰。一百年前。五十
0122c19: 年後看取。問僧。久嚮山．薑頭。莫便是否。僧無對法眼
0122c20: 代云。嚮重和尚日久。問。抱璞投師。請師雕琢。師曰。不為棟梁材。
0122c21: 曰。恁麼則卞和無出身處也。師曰。擔帶即辛苦。
0122c22: 曰。不擔帶時如何。師曰。不教汝抱璞投師。請師雕琢。
0122c23: 問。那吒析骨還父。析肉還母。如何是那吒本來身。師
0122c24: 放下拂子。叉手。問。佛法二字。如何辯得清濁。師曰。佛
0123a01: 法清濁。曰。學人不會。師曰。汝適來問箇甚麼。問。一等
0123a02: 是水。為甚麼海鹹河淡。師曰。天上星。地下水法眼別云。大似
0123a03: 相違。問。如何是祖師意。師曰。彌勒覓箇受記處不得。問。
0123a04: 不斷煩惱而入涅槃時如何。師作色曰。這箇師僧。好
0123a05: 發業殺人。問。和尚自住此山。有何境界。師曰。丫角女
0123a06: 子白頭絲。問。如何是無情說法。師曰。惡。問。如何是毗
0123a07: 盧。師曰。已巳有名字。曰。如何是毗盧師。師曰。未有毗盧
0123a08: 時會取。問。歷落一句。請師道。師曰。好。問。四山相逼時
0123a09: 如何。師曰。五蘊皆空。問。一念未生時如何。師曰。真箇
0123a10: 謾語。問。凡聖相去幾何。師下禪立。問。學人一問即
0123a11: 和尚答。忽若千問萬問時如何。師曰。如抱卵。問。天
0123a12: 上天下。唯我獨尊。如何是我。師曰。推倒這老胡。有甚
0123a13: 麼罪過。問。如何是和尚師。師曰。迎之不見其首。隨之
0123a14: 罔眺其後。問。鑄像未成。身在甚麼處。師曰。莫造作。曰。
0123a15: 爭奈現不現何。師曰。隱在甚麼處。問。無目底人如何
0123a16: 進步。師曰。十方。曰。無目為甚麼十方。師曰。還更
0123a17: 著得目也無。問。如何是西來意。師曰。不諱。問。月未圓
0123a18: 時如何。師曰。吞三箇四箇。曰。圓後如何。師曰。吐
0123a19: 七箇八箇。問。日月未明。佛與眾生在甚麼處。師曰。見
0123a20: 老僧嗔便道嗔。見老僧喜便道喜。問僧。甚麼處來。曰。
0123a21: 東西山禮祖師來。師曰。祖師不在東西山。僧無語法眼
0123a22: 代云。和尚識祖師。問。如何是玄中的。師曰。不到汝口裏道。問。
0123a23: 牛頭未見四祖時如何。師曰。與人為師。曰。見後如何。
0123a24: 師曰。不與人為師。問。諸佛出世為一大事因緣。和尚
0123b01: 出世當為何事。師曰。尹司空請老僧開堂。問。如何是
0123b02: 佛。師曰。幻不可求。問。千里投師。乞師一接。師曰。今日
0123b03: 老僧腰痛。菜頭請益。師曰。且去。待無人時來。頭明日
0123b04: 伺得無人。又來。師曰。近前來。頭近前。師曰。輒不得舉
0123b05: 似於人。問。併咽喉脣吻。請師道。師曰。師秖秪要我道
0123b06: 不得。問。達磨未來時如何。師曰。天地。曰。來後如
0123b07: 何。師曰。蓋覆不得。問。如何是無情說法。師曰。莫惡口。
0123b08: 問。和尚未見先師時如何。師曰。通身不柰何。曰。見後
0123b09: 如何。師曰。通身撲不碎。曰。還從師得也無。師曰。終不
0123b10: 相孤負。曰。恁麼則從師得也。師曰。得箇甚麼。曰。恁麼
0123b11: 則孤負先師也。師曰。非但孤負先師。亦乃孤負老僧。
0123b12: 問。七佛是文殊弟子。文殊還有師也無。師曰。適來恁
0123b13: 麼道。也大似屈己巳推人。問。金未鳴時如何。師曰。無
0123b14: 這箇音響。曰。鳴後如何。師曰。各自知時。問。師子是獸
0123b15: 中之王。為甚麼被六塵吞。師曰。不作大。無人我。師居
0123b16: 投子山三十餘載。往來激發。請益者常盈于室。縱以
0123b17: 無畏之辯。隨問遽答。啐同時。微言頗多。今錄少分
0123b18: 而已巳。中和中巢暴起。天下喪亂。有狂徒持刃問師
0123b19: 曰。住此何為。師乃隨宜說法。渠魁聞而拜伏。脫身服。
0123b20: 施之而去。乾化四年四月六日示微疾。大眾請醫。師
0123b21: 謂眾曰。四大動作。聚散常程。汝等勿慮。吾自保矣。言
0123b22: 訖跏趺而寂。諡謚慈濟大師。
0123b23: 安吉州道場山如訥禪師僧問。如何是教意。師曰。汝
0123b24: 自看。僧禮拜。師曰。明月鋪霄漢。山川勢自分。問。如何
0123c01: 得聞性不隨緣去。師曰。汝聽看。僧禮拜。師曰。聾人也
0123c02: 唱胡笳調。好惡高低自不聞。曰。恁麼則聞性宛然也。
0123c03: 師曰。石從空裏立。火向水中焚。問。空還有邊際否。
0123c04: 師曰。汝也太多知。僧禮拜。師曰。三尺杖頭挑日月。一
0123c05: 塵飛起任遮天。問。如何是道人。師曰。行運無蹤跡。起
0123c06: 坐絕人知。曰。如何即是。師曰。三爐力盡無煙。萬頃
0123c07: 平田水不流。問。一念不生時如何。師曰。堪作甚麼。僧
0123c08: 無語。師又曰。透出龍門雲雨合。山川大地入無蹤。師
0123c09: 目有重瞳。手垂過膝。自翠微受訣。止于此山。薙草卓
0123c10: 庵。學徒四至。廣闡法化。遂成叢社焉。
0123c11: 建州白雲約禪師僧問。不坐空堂。不居無學位。此
0123c12: 人合向甚麼處安置。師曰。青天無電影。韶國師參。師
0123c13: 問。甚麼處來。韶曰。江北來。師曰。船來陸來。曰。船來。師
0123c14: 曰。還逢見魚麼。曰。往往遇之。師曰。遇時作麼生。韶
0123c15: 曰。咄。縮頭去。師大笑。
0123c16: 孝義性空禪師法嗣
0123c17: 歙州茂源禪師因平田參。師欲起身。田乃把住曰。開
0123c18: 口即失。閉口即喪。去此二途。請師速道。師以手掩耳。
0123c19: 田放手曰。一步易。兩步難。師曰。有甚麼死急。田曰。若
0123c20: 非此箇。師不免諸方點檢。師不對。
0123c21: 棗山光仁禪師上堂眾集。師於座前謂眾曰。不負平
0123c22: 生行眼目。致箇問來。還有麼。眾無對。師曰。若無。即
0123c23: 陞座去也。便登座。僧出禮拜。師曰。負我且從大眾。何
0123c24: 也。便歸方丈。翌日。有僧請辨前語意旨如何。師曰。齋
0124a01: 時有飯與汝喫。夜後有與汝眠。一向煎迫我作甚
0124a02: 麼。僧禮拜。師曰。苦。苦。僧曰。請師直指。師乃垂足曰。舒
0124a03: 縮一任老僧。
0124a04: 
0124a05: 五燈會元卷第五
