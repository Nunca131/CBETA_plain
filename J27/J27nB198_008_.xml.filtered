0495a01: 雪關禪師語錄卷之八
0495a02: 門人成巒錄
0495a03: 法孫開詗編
0495a04: 文
0495a05: 示修念佛三昧文
0495a06: 娑婆苦海回頭彼岸非遙清泰樂邦舉念家鄉便到
0495a07: 世尊金口極讚彌陀寶號易持上根者悟唯心之淨
0495a08: 土生即不生中下者乘弘誓之慈舟度無不度十念
0495a09: 尚躋安養深信豈阻疑城四花孕質不落垢穢之胎
0495a10: 九品成臺頓超凡聖之級遊戲無非淨侶莊嚴勝過
0495a11: 天宮珍禽寶樹六時齊演梵音珠閣璚樓七重何異
0495a12: 華藏三途永隔萬善同歸所餐皆禪悅之羞有聞俱
0495a13: 圓頓之法蒙尤攝受蜎飛亦得往生發願熏修何人
0495a14: 不登佛國帶業濯乎德水即證法身聞名縱在苦輪
0495a15: 便銷罪障若能專心繫念剎那偏歷蓮池果然直下
0495a16: 承當寂光不離當處心境互徹生佛靡殊。
0495a17: 雲棲掃塔文
0495a18: 維崇禎九年歲次丙子正月望越十一日博山法孫
0495a19: 某某謹以辦香素饌致奠于雲棲先師太蓮池大和
0495a20: 尚常寂光塔曰於戲遊雲棲之門如鈍鳥飛漢莫能
0495a21: 知其空邊窺雲棲之奧縱長鯨飲川未易吸乾見底
0495a22: 不肖自壬子秋從先師來禮足時側聆震吼狀洪音
0495a23: 之發虞鐘竊被慈恩勝枯荄之遇膏沐繼而閱太師
0495a24: 諸所著述如大官賜膳醫王施匕恍令人病骨頸蘇
0495a25: 一展卷而空腹欲果味疏鈔則蓮胎有種纔念佛而
0495a26: 佛成披發隱而法鎧嚴身不摧魔而魔伏全開寶庫
0495a27: 賑乏靡虛濬抉香河流潤不竭踞一乘而闢無量乘
0495a28: 義珠網交輝燃一燈而朗百千燈光暗室齊照旁敲
0495a29: 曲唱禪匪專談善誘廣苞土皆圓淨續蓮宗而宛瞻
0495a30: 廬阜移祖庭而不在少林智齊極果儼然古佛再來
0495b01: 風肅前規一仍百丈舊貫誠末代法施之主無聾聵
0495b02: 而不開隻千古未有之師垂龜鏡而永賴嗚呼道山
0495b03: 峻極妙高慚其嵯峨梁木傾崩法門孰為砥柱繩繩
0495b04: 到我落落匪材媿為腳下兒孫無繇述其祖德不成
0495b05: 法中供養此行聊表孝思春深花塢那禁聞啼鳥幾
0495b06: 聲月照蘿龕猶睹放慈光三昧太虛莫繪贊歎奚為
0495b07: 杯茗既陳淵嘿何酹望風前而灑泣豈越常情溯海
0495b08: 若而朝宗全收眾派知弗嫌於一滴欣來鑒於微誠
0495b09: 尚饗。
0495b10: 祭博山先師文二則
0495b11: 維崇禎三年歲次庚午九月望越三日弟子某謹以
0495b12: 辦香素饌致奠於博山堂上圓寂先師大和尚猊座
0495b13: 前曰於戲我先大和尚包虛空以為量遍法界而為
0495b14: 身掣華亭浪裏之金鱗奪壽昌手中之玉尺超今邁
0495b15: 古祖庭之焰重輝迥地遮天大樹之蔭廣芘握群宗
0495b16: 之綱領魔外鋒摧踏千聖之頂辨才瓶瀉空花影
0495b17: 裏何妨撒卻戲臺生死場中一任打翻筋斗哀號失
0495b18: 怙大似地裂天崩戀慕銜悲宛如考喪妣逝洪鐘莫
0495b19: 扣繞獅座而寂爾無聞法幢既傾膽鷲峰而儼然未
0495b20: 散杯花聊奠海嶽齊悲嗚呼尚饗。
0495b21: 於戲我先大和尚法門砥柱像季標幢為當代法施
0495b22: 之主化門廣闢用一味伽陀之藥禪病皆甦布網漫
0495b23: 天撈盡魚龍蝦鱉鎔金作器打為釵釧盤瓶慈與威
0495b24: 而并施宗與教而響答摘驪頷之明月入水元不動
0495b25: 波捋虎顴之雄鬚得子貴親入穴圓機活眼淆訛一
0495b26: 串穿來巧手妙心應變多方不倦糠秕猶能陶萬彙
0495b27: 何法非宗欬唾足以潤群靈有萌皆發不肖某久淹
0495b28: 虀甕濫廁罏錘難描彷彿之真幾費節拍之和羽毛
0495b29: 未傋空追妙翅摶風牙爪未成漫勞獅王調弄雖毒
0495b30: 拳之未報何曾放過些來念痛棒之屢嘗如今更思
0495c01: 一頓時至也拄杖撩起便行緣盡兮骨董何妨撒卻郤
0495c02: 春雨淋不去昔年之句如何桃花綻倒枝今日之言
0495c03: 已巳驗掣開無縫鎖湘煙潭水總傳神穿過涅槃堂鶴
0495c04: 唳猿啼皆助哭慚愧不成供養悲傷無限衷情於戲
0495c05: 尚饗。
0495c06: 賦
0495c07: 雪關賦博山
0495c08: 夫玅門無門真關無關入乎無門也濬矣發群靈之
0495c09: 樞府達乎無關也皇哉統圓覺之伽藍非廣非狹虛
0495c10: 空為粒粟之大不住不出鍼鋒持法界之函匪鑿諸
0495c11: 見之牖兮雙掌展開華藏閟周懸八正之鏡兮千光
0495c12: 互映網珠攢故瞿曇履於斯域兮兀坐雪山六年往
0495c13: 達摩踐於斯閫兮壁面少林九載殘慈氏闢為內院
0495c14: 兮雲捧千層金菌閣吸仰山而夢遊淨名踞為丈室
0495c15: 兮星羅萬點寶花座答曼殊之問安下腳難行滑兮
0495c16: 布石頭之路拶身不入險兮立雲門之關洞山接懸
0495c17: 崖之樹垂廕後人濟北栽三門之松境致可觀綿密
0495c18: 兮綴庭柏之子縈迴兮轉花藥之欄清涼石磊磊落
0495c19: 落溈山井黯黯潭潭轉深轉有愈斂歛愈寬奇巖萬仞
0495c20: 兮儼雲與乎答問迅瀑千尋兮似瓶瀉乎玄談祥麟
0495c21: 露角兮笑點青原之額神駒出廄兮蹋翻南嶽之峰
0495c22: 雲嵒趁師子而捉象雪峰逼生蛇而化龍春風吹不
0495c23: 動之軒客是重來蘿月照死關之夜活在其中法雷
0495c24: 震兮駭眾聵法雨澍兮濯塵封觀靈濤兮汎慈楫蹈
0495c25: 寶所兮示璦琮緬宗風之遐振統今昔其攸同伊道
0495c26: 貌之華腴實真關而冥沖是以融萬派千流為法海
0495c27: 之一脈聯西天東土續祖燈于無窮譬夫太虛寥廓
0495c28: 恣鴻鶴之翱翔乃能適萬里之清飆也大海淵曠任
0495c29: 魚龍之窟宅迺能鼓百川之洪濤也康莊八達憑金
0495c30: 根之遊歷迺能運無方之軌轍也修塗千里縱飛黃
0496a01: 之步驟乃能發絕塵之駿足也嚮使神物安牛蹄之
0496a02: 涔必無攫浪之勢逸翮顧琱籠之豢焉有衝霄之凌
0496a03: 方車阨湫隘之巷詎適通都之要良驥困服鹽之御
0496a04: 徒敝追風之能故知受色聲籠閉者神理不能超豁
0496a05: 入妄想蘊聚者聖智不能虛亮殢有心思惟者靈鑑
0496a06: 不能洞物住無思淵嘿者真機不能流鬯亦猶夫彼
0496a07: 四物者或有所窘則不能順其天然變化而肆其遨
0496a08: 遊超放也吁此其為關誰不蒙其桎梏若乃宅唯心
0496a09: 之廣宇鏡萬象于玄燭攬有綰無靡釋動以求靜騎
0496a10: 聲蓋色不撥塵而見佛坐栗棘蓬裏而妙轉天關入
0496a11: 猛火聚中而寒嚼水骨探皓月於琉琉波底躍出金
0496a12: 鱗簸紅浪於碧玉峰頭橫撐鐵舳根塵識境全彰解
0496a13: 脫之門骨髓皮毛盡化金光之簇偏塵偏剎開關閉
0496a14: 關住千劫如一眴之頃齊片念於萬年之間斯道人
0496a15: 也包恒沙世界而為室豈比夫鷦鷯而戀乎一枝之
0496a16: 安。
0496a17: 記
0496a18: 尋源記
0496a19: 范家菴初性天和尚掛瓢笠於此即雲栖先師太落
0496a20: 髮地有老衲了心向余譚其事且招游再四余思二
0496a21: 老遯影處必奇絕可觀抑師資邂逅一段機緣海內
0496a22: 傳為佳隹話譬悉達出家淨居天人捧馬足逾城迨入
0496a23: 苦行林光景使傾國欲挽其蹤不可得矣丙子秋余
0496a24: 浮寄妙行時臥痾新起乃覓筍輿將識其幽靚何許
0496a25: 至則披煙莽梯篠道履悚仄而上策幾莫支乃到門
0496a26: 見兩行松竹似近代手植其鱗節不甚皺密折數武
0496a27: 入視地不盈畝恰類袈裟片角有堂半區供經像籬
0496a28: 疏壁坼略無裝點詢昔時所栖把茆柴枯苫爛久矣
0496a29: 繼住者轉而菴為椽瓦菴復迭更主人今了心憩此
0496a30: 又二年所矣余因弔往慨來仰窺俯察面無全峰響
0496b01: 乏鳴泉較無門紫雲諸洞壑都可爭靈角勝此山獨
0496b02: 擅乎無奇斯乃標隱者之奇然而高風既邈遺塵不
0496b03: 泯彼山靈亦藉有餘芳寧羨幽谷之蘭歟時余亦若
0496b04: 倦翮情欲投林流連眷睇竟爾忘歸飽飯後徐就榻
0496b05: 放憨起而散步高阿忽登岡後望西湖一帶秀爽若
0496b06: 屏張繡簇南北兩高紅葉霜飛眾剎竿毛頭隱顯大
0496b07: 段武林山水如一杼美錦任側裁正剪隨製皆好斜
0496b08: 煙晚照之中遠映雉城百萬家胥江潮聲直接海門
0496b09: 洴湃天將曙升初陽臺看扶桑浴日即菴之落脈頂
0496b10: 也雁蕩雙目舉全浙盡入圖中始詫斯人可尚斯概
0496b11: 無取不謂茲覽殆絕無雙譬長者外弊衣而內珍御
0496b12: 意深巨測然則山亦善轉法華且揭示人以寶所耶
0496b13: 因笑謂了心曰向非誘我窮源幾不到此佳隹境幸己巳
0496b14: 孔碩宜筆記為謝并顏其菴曰濫觴居蓋重二老發
0496b15: 跡於是不忘乎本源也更贅以偈曰。
0496b16: 法堂丹霞薙草槽廠黃梅傳衣當年雲棲父子這裏
0496b17: 花擘家私不識將甚付法問取地神證知咦莫莫。
0496b18: 貫花閣記
0496b19: 江邦玉居士有薖軸情無煙火氣先年於城闠中搆
0496b20: 一澹園位置如丘壑已巳足佳隹玩矣復於此卜築橫山
0496b21: 草堂不減輞川興致四方軒舄沓來一時賞詠之士
0496b22: 多風雅擅場輩觀其款峰納瀑挂館飛廊拳勺披露
0496b23: 天然似掖人罨畫中行然其才品作達而念篤好佛
0496b24: 自謂無許大清福領此佳隹山水乃先闢一菴奉紺像
0496b25: 然後將泉石一一莊嚴盡迴向於香水海內遍供剎
0496b26: 塵其意趣抑何深歟歲丙子秋余獲兩度臥遊飽放
0496b27: 饞眼適居士又葺一閣貯方冊竺墳余得隨喜頫眺
0496b28: 因顏之曰貫花閣繇草堂穿小徑陟其巔江聲迎梵
0496b29: 螺色圍龕四顧閭接秀奇於雁蕩雙目閣之下修懺
0496b30: 摩以向來扶花植竹點綴嵒阿此雖一種清癖亦屬
0496c01: 貪癡而曠劫塵累涓委岳積苟不時掬甘露大與湔
0496c02: 祓之何以臻乎大解脫自在耶余謂居士甚得淨名
0496c03: 家法既善空諸所有復爾不實所無稱為空蘊居士
0496c04: 亦可以不媿乎雲栖髮弟子矣彼忉利有歡喜園諸
0496c05: 天子采女娛戲其中樂而忘歸乃天鼓無舌以揚聲
0496c06: 仙鳥能言而說法警令勿恣逸今居士能以臺榭為
0496c07: 佛事是別出一段因緣使探奇攬勝之流登高作賦
0496c08: 之客引上此箇峰頭則又推轉法輪揭開寶藏大是
0496c09: 與人換新眉目似不煩鳥語鼓聲警人更切教中道
0496c10: 先以欲鉤牽後令入佛智其此之謂歟佛說始從鹿
0496c11: 野苑終至跋提河於是二中間未嘗說一字然則居
0496c12: 士此閣何用記為須知古佛舌頭短所以說即未嘗
0496c13: 說雪關筆尖禿記即未嘗記不見藥山老人道我看
0496c14: 經秪圖遮眼你若看則牛皮也須穿其有登斯閣善
0496c15: 翻閱不透牛皮者居士當分半菴以居之請以此為
0496c16: 質券。
0496c17: 序
0496c18: 雪社緣起序
0496c19: 客問雪社立於何處答曰余先年覓一坐具地在太
0496c20: 甲瀛山之下近復新搆數楹堂皇峙列宛成叢席邑
0496c21: 侯瑞芝王君大有佛性慈愷襲人崇護真乘實法門
0496c22: 金湯也適幼晉宗候從南州來高風遠致殊類毘耶
0496c23: 且一片熱腸勉予撐拄宗風時冬杪雪片飛裾玉樓
0496c24: 粟起長林邃壑勁風冷號乃令公瀛山之遊如欠夙
0496c25: 債忽以書約孝廉李君曰雪中訪雪師宜單騎而往
0496c26: 遂聯翩過我自非多生定水洗襟戒香薰體則此際
0496c27: 正好銜杯暖閣擁坐獸爐誰更屏卻吏從來顧破院
0496c28: 中人譚無義味話耶少林庭下夜深何物齊腰仰山
0496c29: 指端點破誰過此色是日也略有飄霰之意喜無封
0496c30: 谷之迷平空飛灑疑即天花然此景已巳為群公說法
0497a01: 山僧更復何言乃幼晉先生謀於令公欲遍集名賢
0497a02: 倡為雪社權以詩招倣束林結蓮之意余因謂曰匡
0497a03: 山十八賢俱修念佛三昧今瀛山茲舉不有功課徒
0497a04: 成詞客采煙霞遊耳雲棲老人云末世庸流業重
0497a05: 福輕障深慧淺沒有有罪聖人沒有無罪凡夫昔世
0497a06: 尊曠劫修因遂成正覺而我輩沉迷無始被業網籠
0497a07: 罩雖有一念信心如草頭露水千生業浪海不為深
0497a08: 願王品云假使罪業有形則盡虛空界不能容受所
0497a09: 以聰明不敵生死乾慧難免輪迴若不努力修行乃
0497a10: 欲作幾篇綺語鬥幾轉機鋒下稍兒翻成閻老子喫
0497a11: 鐵棒公案究竟何益然則雪社之創宜修懺摩先開
0497a12: 雪過之原次誘參禪之法如此修證欲人人陶洗出
0497a13: 一副雪膽水肝然後不立修證南嶽所謂修證即不
0497a14: 無汙染即不得方稱大徹悟人審如是則雪社緣起
0497a15: 較廬阜之風猶為遠勝即入社諸賢賢於宗雷多矣
0497a16: 時有居士問曰盡大地是雪遍法界為社未審何人
0497a17: 在雪社之外余曰甕中走卻鱉斗裏跳出蝦曰蝦鱉
0497a18: 且置如何是和尚打鳳羅龍手段余曰慣撒漫天網
0497a19: 常懸奪命符曰還有不顧性命扯破網奪卻符者麼
0497a20: 余曰橫空騰妙翅誰解出樊籠曰與麼則大庾嶺頭
0497a21: 全提正令也余曰關津都透盡一句萬機圓日如何
0497a22: 是那一句余日不辭向汝道秪恐汝錯會因書是緣
0497a23: 起以遂宗侯勸請云。
0497a24: 感應篇序
0497a25: 教中道無作業者無受報者則機感相召亦何所自
0497a26: 來惟能造有因所集成果故善則降百祥不善則降
0497a27: 百殃原非我釋尊獨唱感報太上不云乎禍福無門
0497a28: 惟人自召此醒世頂門鍼也故無門也則業與報而
0497a29: 寂爾無生自召也則報於業而油然偕起古德云真
0497a30: 法性本淨隨緣染淨起不了號無明了即是真智人
0497b01: 能了此真智則無明癡暗不假日月燈乃晃然大光
0497b02: 明藏是篇也令人自覺妍媸察鏡中之影像洞法界
0497b03: 之真邪雖入間休咎安能外此一心唯不外此一心
0497b04: 故雲棲大師以授于居士刻為世詔用以開誘蒙俗
0497b05: 孰謂無補於化導哉。
0497b06: 禪鏡偈語序
0497b07: 大圓鏡裏說箇禪字早是痕生況又說許多禪病出
0497b08: 來明眼人前反添搕蓋參學者流決擇不精非證
0497b09: 道眼料揀不明混同魔異所以禪鏡之作不得已巳熱
0497b10: 為後昆贈點眼方子若云制之一處無事不辦秪消
0497b11: 一句話頭不起第二念則此種種指示誠為制字下
0497b12: 註腳耳秦官玉鏡照人肝膽牛渚犀光洞怪隱狀去
0497b13: 聖時遙宗門流弊不可勝言誾上座眼不耐見將此
0497b14: 一柄禿掃帚向少林門下從新打疊一迴當時初祖
0497b15: 面壁嵩山掉落箇影子在熊耳峰前或有人撈摸得
0497b16: 著描寫將來使祖道重光不亦幸乎若作實法綴人
0497b17: 寧可付之丙丁童子不欲令好眼著屑耳。
0497b18: 重興天慧堂序
0497b19: 雙徑自天目發脈盤鬱飛揚真如龍騰鳳翥靈秀攸
0497b20: 萃千囂萬的霞外爭奇其峭拔者獨凌霄尤為諸峰
0497b21: 巨擘山川擅勝宜乎禪龍僧虎續焰如雲天慧堂相
0497b22: 傳為蒙菴聰禪師休逸之所今有荒趾存焉義航法
0497b23: 師三學該練辯才泉湧久已巳韜晦光彩從博山來即
0497b24: 住此澗阿將十餘年所矣把茆局促酷似鳥窠因尋
0497b25: 蒙菴老人故事重闢天慧一則修前哲之廢緒不致
0497b26: 蕪沒一以藉巖棲之幽勝足以助道空生原是同參
0497b27: 帝釋雨花而贊歎大梅果到不惑馬師丈室以添籌
0497b28: 灼然自信長水何疑弘經妙在統歸永明全彰宗鏡
0497b29: 吾有遠期正欲為老兄奉一钁使活埋聰老擊醒欽
0497b30: 師八十七傳之燈更有光輝此住山之效驗也。
0497c01: 紹覺法師行序
0497c02: 曩博山先師入淛時曾與師雲棲相識歸而揄美曰
0497c03: 紹覺法師行解該練求之肇叡中未易甲乙也及余
0497c04: 到武林師已巳示寂矣竊淑師所註疏辭簡義晰教眼
0497c05: 洞開殆得旋陀羅尼其胸次燦若星河兼善韋陀以
0497c06: 禦外侮故名儒碩彥爭折節請益類鑿齒之服彌天
0497c07: 性嚴峭不趨顯達不面女流客無將迎語絕寒暄學
0497c08: 徒執經問難開口如擘竹不終朝而講三四譯茅檐
0497c09: 矮小即家菴而成叢林居二十年不嫌其迫隘杜門
0497c10: 六載恪事懺摩至感烏龍君護法皆修持之力也事
0497c11: 毋躬滌僉目為織屨老人嚴持毘尼凜有繫草風師
0497c12: 系雲栖代講座彼中多義虎似無過於毛色者丙子
0497c13: 春余於虎跑邂逅新伊真公即師之繼席家嗣也神
0497c14: 姿敦美克荷析薪因略概師行狀慨龍象隱伏之秋
0497c15: 狐兔學泛駕之步揮麈憑凌不無其人行業不湔如
0497c16: 塗人執炬若師之品芬道峨行說俱暢足樹來學典
0497c17: 型斯亦罕儷者矣因為之贊曰。
0497c18: 天台之響閟兮端在揮絃妙手慈因之緒絕兮全憑
0497c19: 振臂一呼功倍前葉智揭無師季世毓此僧寶兮亦
0497c20: 卓今越古之丈夫。
0497c21: 題
0497c22: 題聞汝東居士揭缽圖
0497c23: 老瞿曇忒打鬨將蜜果換苦種賺他一子藏缽盂惹
0497c24: 得萬鬼爭漆桶盡其神力莫能扛愛水情山和缽重
0497c25: 放他雛命救兒歸彼此驪珠仙掌捧婆生七子棄洪
0497c26: 濤秪箇不消成賣弄直饒子母話團欒癡人面前休
0497c27: 說夢。
0497c28: 題張夢宅居士畫牛圖
0497c29: 牧童慣識牛兒性澗飲山奔恣所之秪在索頭收放
0497c30: 力綠楊陰下睡如癡山月照谷風吹此際人牛兩不
0498a01: 知隨分納些真箇好溈山老子得便宜。
0498a02: 代笠菴為儆凡禪人題
0498a03: 揭開頭上笠雨灑地不濕好箇茆茨闊似天無邊華
0498a04: 藏都收拾笠代菴菴代笠倒騎驢兮速不疾東西南
0498a05: 北騁遊蹤閉上菴門偷打息忽然窗外喚獼猴秪恐
0498a06: 猩猩應不及惡風吹倒此菴時莫教失卻郤笠子尋人
0498a07: 覓。
0498a08: 題董玄宰宗伯畫卷後
0498a09: 世人牽妄想絲到不到之地煙雲隨手花鳥迎機佛
0498a10: 言心如工畫師幻出諸形象果得如幻三昧則未泚
0498a11: 筆已巳前有一幅真山水掛在大虛中矣請諸公高著
0498a12: 眼。
0498a13: 題笠雲講主卷
0498a14: 講下貴說到宗門要用到用說一齊通此人真法寶
0498a15: 何故腰纏十萬貫騎鶴上揚州忽有人問你有笠子
0498a16: 我與你笠子你無笠子我奪你笠子又作麼生請笠
0498a17: 雲法主道一句。
0498a18: 題萬壽放生池後
0498a19: 世之蒔敬田者蓋寡耘悲田者更希如樹佛塔廟致
0498a20: 孝堂幃此知乎敬上也若乃餉圜扉而轉憂不繼拓
0498a21: 池囿而甚適其生譬慈媼之舐犢殆不過是自非深
0498a22: 心學佛則兩段福田幾不鞠為莠草豈足令仁人長
0498a23: 者引發此菩提種子耶仁會諸公見義勇為然畚鍤
0498a24: 爭先則較子凡居士功多抑以先世承天公讀書地
0498a25: 闢池放生名萬壽意在鞏祝一人風清四郊益孳洽
0498a26: 蒼生斯善治敬田潤以悲水者也生機活路正可作
0498a27: 向上前矛龐居士護生話誰道兩重公案。
0498a28: 題泰壽承居士卷
0498a29: 射有貫蝨之精技有棘猴之巧況學無上妙道不極
0498a30: 力盡心如處重雲羃歷之下而欲睹羲御纖阿其可
0498b01: 得乎大都情關萬疊識鎖千重苟非具大勇猛如戰
0498b02: 將突出垓心利刀疾解螫手此乃申棖之類嗜欲深
0498b03: 而天機淺者也壽承居士英姿敏特肯心頓發視學
0498b04: 佛參禪如本領其毅然入道之心端可中鵠第須精
0498b05: 密無間打成片段自然貼體承當俟解弢時不妨呼
0498b06: 盧喝采也。
0498b07: 題贈方子凡居士卷
0498b08: 抱道之人多特達善建其基應不拔雄豪弗透祖師
0498b09: 關揭地掀天徒軔發聖根賢骨異常曹選佛場中奪
0498b10: 幟高按下雲頭重整頓炊香堂裏細推敲翠壁蒼崖
0498b11: 捫萬仞一線通天玄路盡師王哮吼直前奔妙翅旋
0498b12: 風和鵠運吹毛在握笑凝眸解軛馳驅六轡道真得
0498b13: 不思議妙力為霖為雨佐商周通身三昧如遊戲世
0498b14: 出世間隨我傋知君成辦事無難肘印懸期親授記。
0498b15: 題鄒孟陽居士卷
0498b16: 此事繇起疑而入悟如因行路而到家直須就一疑
0498b17: 打透則千疑萬疑一齊貫徹以疑情膚淺罕見有徹
0498b18: 骨徹髓之人譬閱壇經者各各自謂領解殊不知斜
0498b19: 睇摩尼偏執一色故明教嵩和尚向空劃界割水分
0498b20: 痕卻郤道箇天機深者得其深天機淺者得其淺正使
0498b21: 競斟海量納異牛涔可見鐔津之水始與曹溪埒派
0498b22: 耳余為諸公招主虎跑因為衲子四八入室拈三問
0498b23: 勘驗其一問鍼劄不入時如何二問得坐披衣自解
0498b24: 作活如何是作活底人三問把定乾坤具甚麼眼若
0498b25: 向第一問答得親切則入頭清楚第二問答得相應
0498b26: 則淆訛徹旨第三問答得諦當則入彀無疑孟陽居
0498b27: 士飽參此事選佛可期因出紙索語聊為施是法餌
0498b28: 以鉤到不疑之地果到此際拙札付丙丁童子。
0498b29: 跋
0498b30: 王弱生文宗手書華嚴經跋
0498c01: 不觀大華嚴不知佛受用然則王居士手書是經揚
0498c02: 波墨海放光毫端謂其不知佛受用何能如此故百
0498c03: 川宗海諸經歸王此圓頓教原合向上宗乘觀是經
0498c04: 者要不存元字腳始得眼空金屑而字字靈源也。
0498c05: 光明臺緣起跋
0498c06: 橫山光明臺香海中小浮幢也屏幄張千峰之繡衣
0498c07: 帶控兩浙之潮山水絕奇天龍呵護若有待乎今日
0498c08: 即善導老人八百年前坐此臺上口光飛佛亦先授
0498c09: 記之矣所授記人乃石頭長老戒乘傋而行解足忍
0498c10: 鎧披而願棹橫兼有主伴雲從影響遐附然其滯貨
0498c11: 多年欲開行舖賺人脫手卻郤將博山一箇闊大虀瓮
0498c12: 盡吸錢塘江水蝦不撈蟹不漉雲為餌月為鉤打盡
0498c13: 無限魚龍箇箇負他性命設有箇不負命底來誾上
0498c14: 座補箇破網收去石頭長老亦不為怪何故不見道
0498c15: 指教臨濟參黃檗接得雲門嗣雪峰復笑云我也不
0498c16: 愛效顰。
0498c17: 分燈集跋
0498c18: 琪花瑤草不產糞土之堆師子象王豈踐狐兔之徑
0498c19: 兩浙三吳舊稱佛國婺山瀫水多毓聖僧自大士之
0498c20: 現跡雙林靈枝競秀暨寶掌之流憩浦邑雲岫有人
0498c21: 不因巖洞擅奇詎易川岳降瑞分燈所摭雄冠一隅
0498c22: 嗟末劫之胥淪到處有城東老母何法門之寥落阿
0498c23: 師多博地凡夫無怪闡提甚生我慢時有賞音佳隹士
0498c24: 唱出古錐家風何幸救世宰官激揚向上佛事相逢
0498c25: 狹路索題片辭當年清獻聞雷猶道驀然撞采今日
0498c26: 豐干饒舌也要立地逢人還有知雪崖居士心行底
0498c27: 麼借刀殺卻英雄漢那箇皮無點血人。
0498c28: 寶梁亭跋
0498c29: 寶梁從拱宸橋得名瓶窯聞老宿顏其橋傍亭施茶
0498c30: 漿處也且欲人人持金剛經及大悲陀羅尼藉斯威
0499a01: 神令橋石貞槃長壽度人甚德意耳橋當武林北關
0499a02: 枕水陸之交有鎖鑰巨望去水迴情不憂直瀉是功
0499a03: 也不獨作會城千秋保障無揭厲之崇抑又湧出草
0499a04: 菴一所如甘露之施將見詞林傑出多賢佛國挺生
0499a05: 異表此一津梁雖傾寶藏未足為酬是則寶梁之稱
0499a06: 較趙州略彴亦輸半籌如斷案不下請質之陸踰凡
0499a07: 居士如何下轉語。
0499a08: 彥威沈居士手書金剛經跋
0499a09: 中丞公彥威沈居士當先慈諱日手書金剛般若直
0499a10: 是正因津往生之行李自非得此經三昧何以脫然
0499a11: 排俗資先引後乎其郎君稚弢勒摹上石蓋錫類同
0499a12: 心孝思脈絡可見菩提眷屬曠劫逢緣若知那吒太
0499a13: 子析骨還父析肉還母此即頂門迸出金剛正眼居
0499a14: 士又當深入一重矣。
0499a15: 疏
0499a16: 徑山重建十僧閣疏
0499a17: 雙徑拔千峰之靈秀據全淛之形勝襟帶川嶽脈絡
0499a18: 鷲山為東南第一鉅剎握法門之筦樞樹人天之幢
0499a19: 蓋麟集僧園鳳騫丹壑代至八十七燈顧昔之盛今
0499a20: 復何如迨自析煙而居分房而食琱甍畫栱漸為茂
0499a21: 草之墟紺室金姿時驚鬱攸之祟乃山靈之氣運將
0499a22: 轉何四方之俊髦齊臻鱗次巖隈編茆作屋翬飛殿
0499a23: 角飯眾鳴鐘如一片旃檀之地盡復馨香譬一機美
0499a24: 錦之絲隨人裁剪視古錐挈綱舉領殊未振起一段
0499a25: 真風晚季祖庭有此光景不減末世正法然崖栖壁
0499a26: 立間有異苗藏爪露牙難防毒噬或驗之於來日可
0499a27: 也觀音殿千僧閣者正妙喜老人群英畢聚之地登
0499a28: 斯閣者如中青錢之選奪錦標之奇一大爐韝之所
0499a29: 自出也今妙悟上人師資道侶既力鼎其地成一院
0499a30: 宇而復欲恢弘閣制以圖舊觀顧略無隙畝展拓不
0499b01: 來乃相與咨諏耆碩議將西廊周遭一帶拆去差池
0499b02: 則複道相連擎雲耀日此等布置更有環互又何患
0499b03: 泉刀小利誰不樂從乎或曰昔日千僧閣有大老主
0499b04: 法能煆煉天下英才今斯閣重闢不過逢齊延納飽
0499b05: 後歸菴詎有禪于禪客乎余曰深山大澤俱有聖僧
0499b06: 所居然則得居是山者非鶴林宿蒔之喬木亦國一
0499b07: 所豢之靈雞大慧明月之珠諸師法乳之胤其可以
0499b08: 凡臆測度彼端元叟為徑山四十八代主人帝釋天
0499b09: 王酌議不下將來此箇峰頭披衣據坐煥赫有人第
0499b10: 不知其誰復如端公之簡拔耳吾將拭目以待。
0499b11: 西高峰藏經閣疏
0499b12: 伏以金口靈文漢炬不灰一字琅函妙義天花常雨
0499b13: 四筵自非大智慧人曷剖出微塵經卷須是過量作
0499b14: 者方運來伏藏珍奇通身領荷誰傳神於鷲鹿之先
0499b15: 信手揭開妙得意在筌蹄之表上根雖然瞥地亦要
0499b16: 向者裏面蘊藉將來中下宜在逗機寧許向圈兒外
0499b17: 顢頇說得即文字而能離文字少林亦所不呵由多
0499b18: 聞而後捨多聞慶喜因斯結集流通大教必資瓶瀉
0499b19: 之譚演暢辯才應徹貫花之旨常山西高峰有藏經
0499b20: 閣某上人心希竺典志慕高流思坐閱以結長期將
0499b21: 校讎而探奧頤既匪一朝卒業聊程限于三年況階
0499b22: 眾友問津宜裏糧于千日是敢告於福田長者并乞
0499b23: 緣於慧業文人趙州半轉曾煩婆子施錢秪樹全提
0499b24: 亦藉給孤布地今古豈無嗣響果因終不唐捐慳囊
0499b25: 打破方知龍藏有珠貝葉掀翻謾道牛皮穿透檀波
0499b26: 願遂般若功圓。
0499b27: 化鐘疏
0499b28: 敲鐘謝響有人山下回頭演唄登樓問誰床腳種菜
0499b29: 好是風晨月夕吹到耳邊帶累露柱燈籠打得心痛
0499b30: 機無小大扣之則鳴聲徹幽明聞斯透脫當機一擊
0499c01: 萬象知音。
0499c02: 重建真歇了禪師塔院疏
0499c03: 真歇了禪師道契丹霞脈傳洞山荷如來之重擔握
0499c04: 法門之要樞七坐名藍五承紫詔其出世一段光明
0499c05: 利生無邊作用天童覺和尚銘其塔文概述之矣塔
0499c06: 在皋亭山宋孝宗敕建禪寺名顯孝諡曰悟空真身
0499c07: 藏石龕中覆以甍棟元阿朮曾發龕見師端坐顏貌
0499c08: 如生十爪從兩袖出繞腹三迴阿朮驚異膜拜親抱
0499c09: 石揜之自宋迄明巋然無恙即有頹弊隨葺復新有
0499c10: 昱菴心空二上人近仍增寘紺殿以事金容拓新講
0499c11: 堂以譚貝葉禪侶有室延納水雲厥功豈不偉哉舊
0499c12: 冬蜡前一火徑剩劫灰或謂上人行門雖優願力未
0499c13: 深今其裔慧明禪人復獲群公福力歷三世而其成
0499c14: 必永固無替矣余曰佛祖威靈神變不測信夫一燬
0499c15: 一新總有機緣否則檀波種子無從萌始法華云佛
0499c16: 種從緣起是故說一乘有問盡大地是箇祖師無縫
0499c17: 塔因甚麼又起模畫樣眾居士有道得也乞一文有
0499c18: 道不得也乞一文何謂財法二施等無差別。
0499c19: 淮安普門社蓋佛殿緣疏
0499c20: 妙莊嚴海雲臺寶網布滿太虛之中如幻法門玉殿
0499c21: 璚樓迥出難思之表好手劈空架造至人插艸成功
0499c22: 不屬有為焉滯無作破慳囊免落五家坑阱積善因
0499c23: 愈培百福根基將茅屋翻成瓦屋遠勝笠蓋如來望
0499c24: 三門喜到普門遍接煙包禪客不私一粒誓其十方
0499c25: 此某上人烹金治玉心腸從博山社火穿過得費居
0499c26: 士輸柴運米供給任四海龍象往來事在擴充緣須
0499c27: 廣博善財參遍處見彌勒樓閣也從者裏入門青原
0499c28: 勘來繇索廬陵米錢豈無箇僧著價大家歡喜不日
0499c29: 圓成。
0499c30: 接待寺修造佛殿募齊糧疏
0500a01: 拈莖草而遍現樓臺家風本有即粒米而含藏世界
0500a02: 受用皆然布袋盛來供養缽盂托出誰知雪峰挪飯
0500a03: 巾于廚堂為眾竭力金牛亂作舞于座下賣弄過頭
0500a04: 提持箇事秪要逢人成辦資糧無非助道藥山銷疏
0500a05: 撞著居士知音南泉開堂叵耐行者入作街頭久立
0500a06: 等箇人來簿上勾銷請完公案。
0500a07: 化禪帳疏
0500a08: 大地沒遮攔好向虛空中見佛禪床無縫罅從來青
0500a09: 帳裏有人識得其人揭開帳來與汝相見其或未然
0500a10: 不妨蓋覆將來。
0500a11: 說
0500a12: 平常說
0500a13: 夫教外別傳之道如雪曲難酬非絕調希聲之士安
0500a14: 能合其宮商和其節拍也哉自達磨示傳衣之法南
0500a15: 岳磨作鏡之磚遂爾聲光震蕩枝派分流建法幢者
0500a16: 雲騰保社匡祖道者雷動寰區故有非常之人能建
0500a17: 非常之事其為臨濟者慣用摶龍之手宗雲門者善
0500a18: 能捋虎之鬚嗣曹洞者妙鍼線于綺互契溈仰者合
0500a19: 暗機于轉園至乃唱法眼之道者如衡錘鑑物爐韝
0500a20: 銷金非獨五宗各鬥崢嶸之勢出語驚人至于千七
0500a21: 百家變幻縱橫之用莫不鉤垂香餌獨有南泉老人
0500a22: 直示平常心是道以接趙州觀其宗趣雖吐露不同
0500a23: 究其旨歸情何霄壤若謂南泉趙州家風秪在一味
0500a24: 平常處此未入二老之堂奧者也若謂雲門臨濟專
0500a25: 事雄捷溈仰曹洞惟尚圓妙此殆未識諸老面目者
0500a26: 也彼諸大老豈好強生枝節別立門庭以簧鼓宗風
0500a27: 疑賺後昆乎其實都共一副心腸各具一般手眼譬
0500a28: 諸皇城四闢康莊八達其來者但隨方而導信手而
0500a29: 接所貴行人一到而已巳豈必以東西南北而為區分
0500a30: 程限也哉故知登萬仞懸崖者跬步不曾離地泛萬
0500b01: 里驚濤者斯須不能無筏妙悟神奇者日用不違常
0500b02: 道善通機變者行藏妙在平懷所以卷舒自在隱顯
0500b03: 隨時苟能具此作略得此見諦雖靈山拈花妙旨諸
0500b04: 師棒喝機用千變萬化皆是平常一寶之道故知心
0500b05: 境平常者即非常人所得無礙境界如兵家善操奇
0500b06: 正之術者能用兵如神也然則此平常者即非常人
0500b07: 所得之平常非平常人可以測度其平常者也人能
0500b08: 得此平常之理縱有胸中磊塊傲骨稜層亦可頓爾
0500b09: 銷融如水無筋骨也到此光景自能踢翻大地不見
0500b10: 纖塵之低昂撲破虛空何妨萬象之差別信手拋來
0500b11: 撒去隨時就下平高其一段受用三昧真可謂出格
0500b12: 超方奇特丈夫迥脫名言之外何有礙膺物而為平
0500b13: 與不平常與非常者哉。
0500b14: 憨郎說
0500b15: 靈利心人放癡憨不得癡憨心人使靈利不來此俱
0500b16: 賦質之偏即參禪二俱有病直須靈利中帶三分癡
0500b17: 憨癡憨中用三分靈利常靈常憨常憨常靈然後把
0500b18: 憨靈輥作一團拋向太虛空裏做箇沒巴鼻漢土面
0500b19: 灰頭始可參得禪也周鼎于居士乃豐谿第一佳士
0500b20: 所學必秘笈奇書所交多海內翹楚故其為人跌宕
0500b21: 偉異超倫絕比窺其胸次非真靈利之人安能若此
0500b22: 磊落耶然猶慕絕聖去智藏巧於拙以求復還真如
0500b23: 寂妙之體因自號憨郎乃徵予片語表而出之予曰
0500b24: 以迷而言則癡憨靈利皆病也以悟而言則癡憨靈
0500b25: 利皆入道因緣故圓覺云智慧愚癡通為般若善融
0500b26: 化者二俱妙明心中受用三昧譬之百川歸海無一
0500b27: 滴而非海水窮萬法而歸一理無一理而非妙法審
0500b28: 能諦此則終日不憨而中自憨也不憨而憨故因號
0500b29: 曰憨郎不亦宜乎或有問憨郎居士憨從甚麼處來
0500b30: 居士若明來處不勞動舌而答之已巳竟若未明來處
0500c01: 請從今日始參箇憨郎居士在甚麼處驀地撞著時
0500c02: 不得當面諱卻郤。
0500c03: 放生說
0500c04: 或問刀兵劫運從何而來答從大地人無慈悲殺業
0500c05: 處來涅槃經云食肉者斷大慈悲佛性種子唶廣額
0500c06: 日刲千羊一旦颺下屠刀便道我千佛一數設舉世
0500c07: 盡如廣額則阿誰不見佛性奈何放不下這把刀兒
0500c08: 故殺時無慈報便失悲秪怪流寇荼毒可憐寧知饕
0500c09: 餮人殺生食肉時哀嗚未絕頃成糜爛何曾道著一
0500c10: 聲可憐耶不見佛云假使百千劫所作業不忘因緣
0500c11: 會遇時果報還自受你如今不殺他他向後也不殺
0500c12: 你你如今肯放他他向後也肯放你雀解銜環龜解
0500c13: 顧紐明珠由救蛇而致蕊榜因渡蟻而登其物命雖
0500c14: 微而含性最靈彼流水長者子活十千游魚命終皆
0500c15: 作天人長者子成佛天人皆聞法悟道知此則蟻子
0500c16: 不敢踏過恐他生成佛我何面目相見。
0500c17: 止謗說
0500c18: 或問弭謗之方於道人道人曰謗人無口聽人無耳
0500c19: 作如是觀誰受毀譽如人日中避影愈走愈紛不若
0500c20: 就陰而憩其影自息苟聞謗之是非不爭曲直但返
0500c21: 觀自己巳腳跟不沾泥水便好向虛空中打筋斗過日
0500c22: 子彼世問人且摸索汝影子不著何哉彼能謗人者
0500c23: 安能謗得虛空耶吾心原同虛空不礙浮雲幾點假
0500c24: 饒眾口鑠金吾聽之若樹頭風過更能聞謗生喜如
0500c25: 吸甘露即永嘉所謂銷融頓入不思議也。
0500c26: 芭蕉廬說
0500c27: 竹林居士以芭蕉名其廬曰環廬之外皆植芭蕉望
0500c28: 之綠影森然如宮扇搖雉尾也此意雖明未若維摩
0500c29: 老云是身如芭蕉中無有堅則視此廬為幻身旅泊
0500c30: 之所義更通暢若能覷破蕉即廬廬即身身廬無別
0501a01: 則通暢尤甚然有以蕉覆鹿者遂夢鹿與蕉殊不知
0501a02: 人如蕉也鹿亦蕉也我為夢也其天地屋廬皆為我
0501a03: 一大夢宅也此特其看破浮生身世底最初關鑰未
0501a04: 知有禪宗肯綮又不必外乎身世而自超於身世之
0501a05: 外者古尊宿云參禪如剝芭蕉相似剝了一重又一
0501a06: 重此所謂鯨吞滄海盡露出珊瑚枝或有問雪關道
0501a07: 人假如剝盡芭蕉未審心在何處雪關云眉毛動也
0501a08: 更問動後如何卻郤向伊道來年更有新條長惱亂春
0501a09: 風卒未休居士歡喜合掌作禮因以芭蕉記廬云。
0501a10: 攫金說
0501a11: 昔龐居士蘊初學道時便硬起一副鐵漢心腸將十
0501a12: 萬家貲沉于湘水此等作略固非尋常人可企及予
0501a13: 嘗怪其不散給于闤市饑寒而罄投於馮夷窟宅今
0501a14: 乃知捨錢帛於人易有恩可念棄財寶於水中難無
0501a15: 德可歸此乃上智大丈夫向難割處痛下一刀纔是
0501a16: 有力量人也施居士某久發道意信力堅持二十年
0501a17: 間一隘庖無日不餉雲水一小樓居常接足高流然
0501a18: 亦不擇賢愚與諸方結歡喜緣其道譽遍海內遠矣
0501a19: 且能行布施而不住布施妙解三輪體空非宿熏般
0501a20: 若靈苗純熟何易能此一夕偶旅舍為盜發篋持去
0501a21: 金二百餘兩且連年橫罹多變皆出不意闡提人咸
0501a22: 以此挑動居士而恣口彈謗居士乃笑談如平日問
0501a23: 道愈篤略無些子煩惱如此胸襟坦蕩不被緣境所
0501a24: 逆此亦從龐公家法處得來彼能破慳於湘水此竟
0501a25: 忘情於綠林蓋以道眼觀則了知失與得等掠與施
0501a26: 等怨與親等戚與欣等是謂入不二法門與維摩大
0501a27: 士把臂同行矣苟能於一切美惡境上都作此觀不
0501a28: 惟善能解脫塵勞一絲不掛且爾直入無上菩提如
0501a29: 箭射鵠如刀破竹無難事者矣予得不為居士慶慰
0501a30: 也哉是為說。
0501b01: 法海津梁說送體邃上人住集雲峰蘭若
0501b02: 夫法海非一味之水津梁豈片葉之舟溯其流者望
0501b03: 滔天而無際操其筏者信彼岸而非遙然乎三界漚
0501b04: 華翻騰今古眾生識浪起滅不停聖人觀彼妄性元
0501b05: 虛靈源本湛故隨其業流灣環之智妄波出沒之情
0501b06: 設為方便濟以慈航使長劫淪胥之夫盡跳出無明
0501b07: 之海必大乘兼載之器乃橫駕生死之流故知海以
0501b08: 納百川為廣無涓滴而不是醍醐佛以盡眾生為緣
0501b09: 無一門而不該慈度緣起無心自通群性法非有說
0501b10: 善赴來機然則眾生之機性匪一說豈有常如來之
0501b11: 法海無邊飲者皆滿所以釋迦老子說法四十九年
0501b12: 經談三百餘會有時拈一黃葉頓止嬰兒之啼有時
0501b13: 拈一枝華笑破頭陀之口喚色作空指空為色無非
0501b14: 為一大事因緣成就法海津梁度盡器界中一切含
0501b15: 識也嗣是諸祖相承東西密付匯為曹溪一脈濬發
0501b16: 五宗之源溈仰家風舊在集雲峰下矣吾體邃禪兄
0501b17: 者乃僧中之琅玕玉樹也插鍬舊話也曾帶水拖泥
0501b18: 南山刈茅重來結菴傍樹蓋將有意於折腳鐺邊煨
0501b19: 熟佑公橡子且待乎栲栳盤裏傾出鎮海明珠廣為
0501b20: 彼處有緣大作津梁於法海佛祖淵源重有望于來
0501b21: 哲君其勉旃。
0501b22: 轉物菴為費無學居士說
0501b23: 有物亦物無物亦物二物俱忘轉者何物知轉無轉
0501b24: 星流電卷悟物非物揣空出骨物轉不見天青一片
0501b25: 轉見不動掀翻簸弄究物之體黃金國充達物之用
0501b26: 變化無窮知變化者則能轉物能轉物者則同如來
0501b27: 故長沙禪師云轉得山河大地歸自己巳未為奇特轉
0501b28: 得自己巳歸山河大地方是作家然則此菴即物物即
0501b29: 此菴還有能轉此菴向萬仞峰頭旋風千匝然後從
0501b30: 空按下向十字街頭同游戲三昧者麼良久云水自
0501c01: 石邊流出冷風從花裏過來香。
0501c02: 曹原水說
0501c03: 濬禪人字曹原或稱曹水兩呼不定余遂鬮而拈之
0501c04: 乃得曹原因復用古原字爾能原始要終曲盡宗乘
0501c05: 之妙徹法源底則可以倒翻慈明窠臼便知水出高
0501c06: 原即曹原一滴水之原也故呼為曹原不亦可乎因
0501c07: 偈以記之曹原不帶些兒水學海波瀾一夜乾笑看
0501c08: 華鱗吞吐盡紅爐烹盡雪濤寒。
0501c09: 為澹衷居士說
0501c10: 達無象之象不淪空有之階識非心之心始通真俗
0501c11: 之妙良以五欲惑志六塵染情此箇念頭如豬膏轉
0501c12: 軸無一剎那少停見聞覺知牽妄想絲深入不到之
0501c13: 境而本際一段風光未嘗覯得者蓋私欲敓乎天理
0501c14: 而真覺隱於妄覺之中也惟至人高超空洞善用靈
0501c15: 明雖居濁染如出水蓮花自然脫世之黏楞嚴云若
0501c16: 能轉物即同如來斯之謂歟澹衷先生絕世之品也
0501c17: 以其得無味之玄曰澹體至中之理曰衷尤喜聞禪
0501c18: 道俾予作禪語以為力究空劫前一大事予曰語即
0501c19: 禪也禪非語也若喚作禪語則觸若不喚作禪語則
0501c20: 背澹衷居士畢竟喚作甚麼於此會得奚容贅言。
