0157a01: 囑刻象田語錄序
0157a02: 
0157a03: 
0157a04: 
0157a05: 
0157a06: 
0157a07: 
0157a08: 
0157a09: 
0157a10: 
0157a11: 
0157a12: 
0157a13: 
0157a14: 
0157a15: 
0157b01: 
0157b02: 
0157b03: 
0157b04: 
0157b05: 
0157b06: 
0157b07: 
0157b08: 
0157b09: 
0157b10: 
0157b11: 敬贈　即念大師序
0157b12: 
0157b13: 
0157b14: 
0157b15: 
0157b16: 
0157b17: 
0157b18: 
0157b19: 
0157b20: 
0157b21: 
0157b22: 
0157b23: 
0157b24: 
0157b25: 
0157b26: 
0157b27: 
0157b28: 
0157b29: 
0157b30: 
0157c01: 
0157c02: 
0157c03: 
0157c04: 
0157c05: 
0157c06: 
0157c07: 
0157c08: 
0157c09: 
0157c10: 
0157c11: 
0157c12: 
0157c13: 
0157c14: 
0157c15: 
0157c16: 
0157c17: 
0157c18: 
0157c19: 
0157c20: 
0157c21: 象田即念禪師語錄目次
0157c22: 卷一
0157c23: 小參
0157c24: 示眾
0157c25: 秉佛
0157c26: 示做工夫要語
0157c27: 卷二
0157c28: 頌古
0157c29: 問答
0157c30: 機緣
0158a01: 雜著
0158a02: 卷三
0158a03: 室中漫言
0158a04: 卷四
0158a05: 山居詩
0158a06: 關居詩
0158a07: 雜詠
0158a08: 
0158a09: 
0158a10: 
0158a11: 
0158a12: 
0158a13: 
0158a14: 
0158a15: 
0158a16: 
0158a17: 
0158a18: 
0158a19: 
0158a20: 
0158a21: 
0158a22: 
0158a23: 
0158a24: 
0158a25: 
0158a26: 
0158a27: 
0158a28: 
0158a29: 
0158a30: 
0158b01: 象田即念禪師語錄卷一
0158b02: 書記淨癡錄
0158b03: 門人本致輯
0158b04: 崇禎己巳卯冬。結制小參。聞聲悟道。見色明心。觀音將錢
0158b05: 買胡餅。放下手卻是饅頭。這般話也大奇特。山僧則不
0158b06: 然。夜半摸得個拂子。拈起也是拂子。放下也是拂子。也
0158b07: 有些子奇特。拈起時直得乾坤陡暗。放下時從教海晏
0158b08: 河清。更有不拈不放的句子。諸善知識若也知得。便可
0158b09: 與三世諸佛、歷代祖師把手共行。其或未然。且聽山僧
0158b10: 處分。驀舉拂云。這個天見之為天。人見之為人。仁者見
0158b11: 之為之仁。智者見之為之智。百姓日用而不知良可悲
0158b12: 哉。且道還有知者麼。今日法筵初啟。四眾雲臻。豈不是
0158b13: 知有此事。雲峰禪人為山僧造祖衣請說法。豈不是知
0158b14: 有此事。及眾護法宰官參請。豈不是知有此事。信麼。信
0158b15: 則知。知則信。乃舉袈裟角云。大庾嶺頭提不起。我今舉
0158b16: 出大家。看僧問。聞聲悟道。喚甚麼作道。師云。君子惟慎
0158b17: 口。進云。見色明心。將什麼作心。師云。山僧口唇未生白
0158b18: 醭在。進云。觀音將錢買胡餅、放下手卻是饅頭意旨。請
0158b19: 師再舉。師云。且道我舌頭在不在。僧擬進語。師便喝。
0158b20: 晚參。二七去、三七來。也曾大遣。也曾大排白汗。出了又
0158b21: 出。妄緣灰而復灰。秪恁麼休去歇去木頭石塊去。第一
0158b22: 義諦。灼然昭著。從教枯木花開。大眾還信枯木花開麼。
0158b23: 作手舞勢云。只有一雙無相手。不曾容易舞三台。
0158b24: 小參。三七從來二十一。若智若愚俱委悉。及問前三與
0158b25: 後三。十個五雙會不得。千七百則亦復然。拶未透時如
0158b26: 鐵壁。朝鐵壁暮鐵壁。二六時中無罅隙。人人不奈鐵壁
0158b27: 何。誰知鐵壁好消息。好消息。識不識。遠山濃似佛頭青。
0158b28: 近水湛如僧眼碧。乃舉昔日白雲端云。參究古人公案。
0158b29: 未透時如鐵壁。相似及乎透了。元來自己巳是鐵壁。山僧
0158b30: 則不然。參究未透時如鐵壁。及乎透了百雜碎。且道古
0158c01: 人道的是。山僧道的是。試簡別看。一僧出云。二俱有過。
0158c02: 師云。百雜碎。進云。轉見有過。師云。晴天不肯走。直待雨
0158c03: 淋頭。監院問。三七已巳去。敢問赤梢鯉魚能有幾個。師云。
0158c04: 滿堂俱是。進云。個中還有透網金鱗麼。師云。驢子腳下
0158c05: 騎。進云。恁麼則堂內坐禪、堂外禪坐去也。師云。再跳跳
0158c06: 看。院禮拜。師便下座。
0158c07: 小參。師舉拂云。大眾。拂子舉揚個事了也。說法了也。直
0158c08: 得三世諸佛側立下風。歷代祖師亡唇結舌。只這拂子
0158c09: 有如是威光。如是奇特。山僧今日為他作個通事。舍人
0158c10: 且道。如何是他拂子所說的法。他道。五蘊山頭一段空。
0158c11: 明明獨露主人公。殷勤五七無尋處。只為全身在此中。
0158c12: 這個意旨初結制時。山僧已巳曾舉拂子道。得魚忘筌。得
0158c13: 兔忘蹄。得意忘言。爭奈諸人不能直下薦去。乃不得已巳
0158c14: 扯上葛藤。還將拂子蓋覆。殃及諸人。朝尋暮尋。橫尋豎
0158c15: 尋。三七排遣。四七立香。及乎尋至五七日。有尋不得者。
0158c16: 攢眉蹙額。或有見些光影者。眼豁眉開。殊不知總不干
0158c17: 拂子事。亦不干山僧事。卻是你諸人覿體錯過有如是
0158c18: 事。而又五日一考工。七日一小參。挨拶得你諸人行也
0158c19: 如拂子。住也如拂子。坐也如拂子。臥也如拂子。眼也如
0158c20: 拂子。耳也如拂子。乃至心意識皆如拂子。何以到我室
0158c21: 中問著諸人拂子。便道不知。我道不知卻好。妳又道不
0158c22: 會。我道不會最親切。你又道不知。恁麼教我也沒奈何。
0158c23: 又只得教你極力參取去。眾中如有知得拂子落處者。
0158c24: 出來相見。僧問。拂子說法且置如何是覿體一句。師云。
0158c25: 喚作拂子則觸。進云。古人道。第一句薦得堪與佛祖為
0158c26: 師。如何是第一句。師云。無你問處。進云。第二句薦得可
0158c27: 與人天為師。如何是第二句。師云。你問不著。進云。第三
0158c28: 句薦得自救不了。如何是第三句。師云。問著則不堪。進
0158c29: 云。敢問吾師。還是那句中薦得。師云。你不會我意。進云。
0158c30: 恁麼則拂子頭邊無限春也。師云。閒言語。
0159a01: 小參。輒輒結制來。不覺期已巳半。無相主人公。朝暮惺惺
0159a02: 喚。父母所生眼。莫教烏荳換。向來拂子說法。已巳六七矣。
0159a03: 爭奈不遇知音。今日借重拄杖子。行新條令。乃卓拄杖
0159a04: 云。說法了也。當知拄杖子相承少林單傳之旨。直指人
0159a05: 心。不立文字。有所說法。是真語者、實語者、如語者、不誑
0159a06: 不妄不異語者。于斯會得。便知青青翠竹。總是真如。鬱
0159a07: 鬱黃花。無非般若。變大地作黃金。攪長河為酥酪。不為
0159a08: 分外。其或未然。自是諸人根性遲鈍。莫道拄杖子有所
0159a09: 秘密不顯說。好。乃舉昔日芭蕉和尚道。你有拄杖子。奪
0159a10: 你拄杖子。你無拄杖子。與你拄杖子。師復云。阿山僧
0159a11: 錯說了也。眾中可有記得芭蕉說的麼。出來舉看。監院
0159a12: 問。畢竟如何是芭蕉說的。師舉拄杖云。會麼。進云。大眾
0159a13: 證明。師云。也須知恩報恩始得。院便禮拜。
0159a14: 師誕日小參。一念渾忘吾我我了無生死。得相關本來
0159a15: 面目元如是奚。假南山作壽山。諸仁者還見本來面目
0159a16: 麼。良久云。秪這是。若向這裏會得。始不被佛祖相瞞。乃
0159a17: 舉世尊初生。一手指天。一手指地。周行七步。目顧四方。
0159a18: 天上天下。惟我獨尊。這則公案。商量者極多。錯會者不
0159a19: 少。人人盡道。世尊離兜率、降皇宮。方能如是。還夢見麼。
0159a20: 殊不知水牯牛初生下。不止周行七步。目顧四方而已巳。
0159a21: 又作麼生。會即我山僧初生時。無氣及燒胞。始叫一聲。
0159a22: 而舉家相慶然。彼時山僧曾不知父母生我。亦不知自
0159a23: 有氣無氣及燒胞。始叫一聲。舉家相慶。亦不知有內六
0159a24: 根外。六塵中六識。乃至物我之名。聖凡之號。混混沌沌。
0159a25: 七竅未鑿。渾然一際。大眾。蓋此初生時節。非獨山僧如
0159a26: 是。要且若男若女。莫不如是。然則何以佛是佛。水牯牛
0159a27: 是水牯牛。吾人是吾人。諸仁者知麼。鏡分金殿燭。山答。
0159a28: 石樓鐘。
0159a29: 冬至小參。舉古云。有物先天地。甚麼物無形本寂寥、強
0159a30: 叨叨。師拈拄杖云。我今為眾親拈出。乃卓一卓云。從來
0159b01: 只麼赤條條。赤條條。似吾曹。能為萬象主。不逐四時凋。
0159b02: 諸仁者好生觀。剎剎塵塵絕覆藏。為渠非物非非物。切
0159b03: 忌從中道短長。乃舉昔有僧問一老宿云。一陽來復。日
0159b04: 長一線。未審佛法長多少。宿云。長一線。後復有一老宿
0159b05: 云。一線長。師拈云。二老宿雖有補綴虛空的手段。要且
0159b06: 紅線未斷。只向長短上作活。相去佛法奚啻十萬八千。
0159b07: 若是山僧則向他道。休將玉線較長短。好把金針繡出
0159b08: 看。且道繡個甚麼。師以拂子打一圓相。僧問。既云一陽
0159b09: 生。為什麼古幹依舊赤條條。師云。冬至。子之半天心無
0159b10: 改移。進云。秪如霜清月冷。水凍魚沉。又作麼生。師云。一
0159b11: 陽初動處。萬物未生時。進云。節令乍從今日起。歲華猶
0159b12: 似去年晴。師云。玄酒味方淡。太音聲正稀。僧問有物先
0159b13: 天地。無形本寂寥。還許學人會麼。師云。萬里長空。片雲
0159b14: 點破。進云。木女頻頻撾石鼓。師云。但形文彩即屬染汙。
0159b15: 僧禮拜起立云。正恁麼時。師云。好個漆桶。書記問。鴛
0159b16: 鴦繡出從君看。不把金針度與人。三藏十二部一千七
0159b17: 百則都是鴛鴦。如何是金針。師以手搔鼻云。山僧鼻孔
0159b18: 有些癢。進云。某甲則不然。師云。你又作麼生。書豎一指
0159b19: 云。穿卻佛祖鼻孔去也。師云。也許你一半。
0159b20: 結制示眾。得魚忘筌。得兔忘蹄。得意忘言。得了那個。驀
0159b21: 豎拂云。忘了這個。且道如何是那個。乃放下拂子。良久
0159b22: 云。還有相委悉者麼。須知達磨西來。直指人心。見性成
0159b23: 佛。然乃心無形相。且作麼生。指性無方。所又作麼生。見
0159b24: 莫是無見而見麼。莫是見物便見心麼。莫是心地法眼
0159b25: 能見麼。直饒與麼見得。未是衲僧巴鼻。且道如何是衲
0159b26: 僧巴鼻。一堂風冷澹。千古意分明。
0159b27: 舊住大本老宿。設茶請示眾。師云。大眾茶多喫鍾。大本
0159b28: 老師為此象田二十餘年辛苦。方有今日悅。眾云。茶已巳
0159b29: 喫了。請師還茶錢。師云。更要山僧畫蛇添足麼。乃顧監
0159b30: 院云。常住有事。不妨商量商量。院舉三登禪師作知客。
0159c01: 登出眾。固辭。師云。我有一問。如道得。許坐禪。道不得。即
0159c02: 作知客。登云。某向無舌頭。師云。這般話。當不得也要山
0159c03: 僧肯。乃托手云。你更道看。登默然。師遂說偈云。托出虛
0159c04: 空一片心。秪將此事售知音。筵中若有真相識。黃葉何
0159c05: 妨指作金。復云。大眾謝茶。
0159c06: 覺初禪者設茶請示眾。古人道。人莫不飲食也。鮮能知
0159c07: 味也。是這般話言淡而旨遠。時人往往強作道理。解注
0159c08: 怎解注得下。要且有口者。孰不解飲食。有舌者。孰不知
0159c09: 滋味。然喫淡即知淡味。喫鹹即知鹹味。以至喫酒定不
0159c10: 說是茶。且有善喫茶者。纔沾唇便知此是天池。此是龍
0159c11: 井。此是松蘿。一毫也瞞他不得。那裏不是他知味處。大
0159c12: 都不知正味耳。諸仁者要知正味麼。須向未喫茶時識
0159c13: 取。若識未喫茶時滋味了。更須知入口時滋味。若知入
0159c14: 口時滋味了。又須知喫茶後滋味。直饒恁麼了。要知覺
0159c15: 初禪者今夜設茶的意。秪要諸禪德閉口。然而丈夫有
0159c16: 口。要開便開。要閉便閉。為甚麼要人設茶。然後閉口。有
0159c17: 等好事之者。或逞才辯。或逞學問。或逞道理。搖唇鼓舌。
0159c18: 妄生長短。殊不知言生理喪。故藉善知識于空中突出
0159c19: 一言半句。直如金剛圈、栗棘蓬。使人吞不得、吐不得。等
0159c20: 閒塞斷人咽喉。饒你有口到這裏也無用處。只如昔日
0159c21: 趙州問一僧。曾到這裏麼。僧云。曾到。州云。喫茶去。又問
0159c22: 一僧。曾到這裏麼。僧云。不曾到。州亦云。喫茶去。時院主
0159c23: 在座。問云。和尚為甚麼曾到也喫茶不曾到也喫茶。州
0159c24: 亦云。喫茶去。諸禪德。這則公案千古之下塞斷人咽喉。
0159c25: 然還塞得山僧的咽喉麼。良久云。且喜山僧咽喉不塞
0159c26: 自斷也。便歸室。
0159c27: 示眾。挂缽千山裏。霜空境寂寥。一心冰更冷。諸念已巳圓
0159c28: 消。且道是甚麼人境界。上來諸佛祖。斯門已巳成就。現在
0159c29: 諸禪侶。合各證圓明。行行諸菩薩。應當如是學。諸仁者
0159c30: 切須篤信力行。若信有十分。則悟有十分。悟有十分則
0160a01: 行有十分。行有十分則證有十分。所謂佛法如大海。轉
0160a02: 入轉深。直到脩證不立。人法兩忘。直須更進一步。則知
0160a03: 海底飛紅塵。山頭翻白浪。僧問。海底飛紅塵。山頭翻白
0160a04: 浪。是阿誰境界。師云。問在答處。進云。煩惱海中為雨露。
0160a05: 又作麼生。師云。答在問處。進云。吾師。恁麼話慣賣死貓
0160a06: 頭。師云。一般冷色空山裏。霜葉雖紅不是春。
0160a07: 桂庭居士設茶請示眾。靜夜霜鴻天外過。圓通筵上幾
0160a08: 禪和。聲消聞脫渾無際。誰謂觀音在普陀。大眾要知。普
0160a09: 門品人人具有。所以道。應以佛身得度者。即現佛身而
0160a10: 為說法。應以菩薩身得度者。即現菩薩身而為說法。應
0160a11: 以居士等身得度者。即現居士等身而為說法。雖則現
0160a12: 身可知。且道法如何說。即如雞鳴清曉。犬吠黃昏。事存
0160a13: 函蓋。理應箭鋒。又如磬出雲衢。歌來漁浦。醒迷途之幽
0160a14: 夢。啟靜慮之玄門。妙在渾忘管帶。不立功勛。所以道。將
0160a15: 聞持佛。佛何不自聞。聞蓋聞理。既妙見性亦玄然。理固
0160a16: 如是。且道事作麼生。秪如今夜桂庭居士聞此象田安
0160a17: 般若期。特特入山設茶供眾。又合將何酬他則是。良久
0160a18: 云。即此見聞非見聞。無餘聲色可呈君。
0160a19: 爾策居士設茶請示眾。古鏡埋塵黑似漆。左揩右磨光
0160a20: 赫奕。懸向虛空炤膽寒。偷心管教一時息。大眾要見古
0160a21: 鏡麼。以如意畫圓相云。應如是。知如是。見如是。信解莫
0160a22: 生法相。倘有個漢出來道。法相生也。便向他道。應如是。
0160a23: 知如是。見如是。信解莫生法相。所以古德道。須參活句。
0160a24: 莫參死句。若向活句中薦得。可與佛祖為師。向死句中
0160a25: 薦得。自救不了。乃舉雲居舜老夫少時在洞山聰會下。
0160a26: 一日乞食鄂渚。有居士問舜云。古鏡未磨時如何。舜云。
0160a27: 黑如漆。又問。磨後如何。舜云。炤天炤地。居士笑云。上人
0160a28: 不是洞山來耶。舜默慚馳。歸舉似聰。聰代前語。此去漢
0160a29: 陽不遠。又代後語。黃鶴樓前鸚鵡洲。舜悟其旨。今夜居
0160a30: 士若問山僧。古鏡未磨時如何。則向他道。門前水一溪。
0160b01: 磨後如何。便道。屋後山萬層。居士若向這裏會得。始知
0160b02: 本有光明炤天炤地。不孤今夜設茶。其或未然。大須策
0160b03: 起眉毛。好。僧問。古鏡當空胡來胡現。漢來漢現。胡漢不
0160b04: 來時。又作麼生現。師云。喫茶也未。進云。露滴松枝。翠青
0160b05: 山。絕點埃。師云。喫茶莫道渴。進云。恁麼則慣捉龍頭擒
0160b06: 虎尾。無名山上顯雲雷。師云閑言語。僧問人人有面古
0160b07: 鏡。且道如意還有古鏡也無。師云。牙齒一具骨。進云。打
0160b08: 破鏡來。又作麼生相見。師云。耳躲兩片皮。進云。恁麼則
0160b09: 雲歸五夜曉。月落萬山寒。師云。知你不知落處在。
0160b10: 師誕日。蓮宗禪人設茶請示眾。養愚端的在蘿間。終日
0160b11: 無心思往還。雨滴喬松聲歷歷。風疏修竹韻珊珊。因觀
0160b12: 流水心常寂。為玩浮雲夢亦閒。滿座嘉賓豈偶爾。煮茶
0160b13: 相共話青山。豎如意云。大眾。今日是我如意師兄誕日。
0160b14: 蓮宗上人特特設茶。而幸嘉賓畢聚。亦莫大之緣也。諸
0160b15: 仁者欲識佛性義。當觀時節因緣。今既是我如意師兄
0160b16: 降誕時節。便好識佛性義發如意信。既信入已巳。更當脩
0160b17: 如意行。成如意事。作如意福。滿如意願。至于如意了達。
0160b18: 如意證入。則世出世法。莫不如意。還信麼信。則法法皆
0160b19: 如意。究竟般若波羅密。僧問。佛性義師已巳道了。秪如今
0160b20: 夜上坐下陪主賓奉向。且道是向上事否。師云。喫茶如
0160b21: 意。進云。燒破燭痕紅滴滴。何人不喫趙州茶。師云喫果
0160b22: 如意。進云。即此月冷香沉、風高樹肅。又作麼生是茶罷
0160b23: 一句。師云。知音不在重重舉。達者應須暗裏驚。
0160b24: 法源禪人設茶請示眾。以如意畫圓相云。眾兄弟看看。
0160b25: 此乃萬法之源。眾靈之宅。不可以空空。不可以色色。包
0160b26: 法界而非寬。入微塵而非窄。然則有渠不得。無渠不得。
0160b27: 名渠不得。狀渠不得。向渠不得。背渠不得。取渠不得。捨
0160b28: 渠不得。良久云。默時說。說時默。大施門開無壅塞。無壅
0160b29: 塞。青山青。白雲白。白額尾巴焦烏龜。眼睛赤好消息明。
0160b30: 中坐舌頭暗裏抽橫骨。今夜法源上人設茶。偶爾話及
0160c01: 若也知端的。夜半金烏出。還有知端的者麼。出來相見
0160c02: 看。僧問。如何是萬法之源。師云。生鐵如意被虫蛀。進云。
0160c03: 徹法源底一句作麼生道。師云。默時說。進云。萬古碧潭
0160c04: 空界月。再三撈摝始應知。師云。說時默。
0160c05: 炳宇姜居士設茶請示眾。世上萬般皆小事。惟有參禪
0160c06: 是大事。參禪意在了生死。諸人生死了也未。話頭卻是
0160c07: 取燈子。點著炳然炤海宇。回此光明反炤看。物物頭頭
0160c08: 皆自己巳。皆自己巳。忘彼此。秪要諸人心自委。但得心空及
0160c09: 第時。始知佛種從緣起。炳宇居士慕龐老。慕龐老。君財
0160c10: 莫沉湘水好。將來施與轉法輪。二施之功非小小。了得
0160c11: 三輪體本空。即此便是無上道。今夜炳宇設茶。仍請山
0160c12: 僧示眾。記得高峰和尚道。資生貴圖求富。參禪貴圖求
0160c13: 悟。參禪若同資生。個個超佛越祖。甜瓜徹蒂甜。苦瓜連
0160c14: 根苦。吾聞居士善能作家。又慕禪道。可謂佛法世法打
0160c15: 成一片。乃甜瓜徹蒂甜也。雖然如是。且道。龐居士問馬
0160c16: 祖。不與萬法為侶者。是甚麼人。祖云。待汝一口吸盡西
0160c17: 江水。向汝道意旨如何。僧問。心空及第且置佛種從緣
0160c18: 起。請師再舉。師云。香煙書梵字。進云。不因脩竹吟風弄。
0160c19: 怎解孤松吼太虛。師云。好詩句。
0160c20: 湛如上人設茶請示眾。盡十方世界是個自己巳。爭奈諸
0160c21: 人不委只得。強你看個念佛的是誰。大似按牛頭飲水。
0160c22: 前日也按牛頭飲水。今日也按牛頭飲水。後日也按牛
0160c23: 頭飲水。後後日也按牛頭飲水。且教日日只如此。卻如
0160c24: 夢裏合眼跳黃河。人人將謂逃生死。一朝忽地醒將來。
0160c25: 啐。只道有多少奇特。元來只是這般底脫卻籠頭。謝卻
0160c26: 角馱。捩轉面皮當處作主。從前許多淆訛公案解交不
0160c27: 得的。當下如冰釋耳。今夜湛如上人設茶。復請山僧示
0160c28: 眾。簡點將來。大似佛殿裏屙屎。眾中或有未盡然者。不
0160c29: 妨再潑一杓惡水。往往謂念佛參禪不同。誰道參禪念
0160c30: 佛不二。當知參禪參此心也。念佛念此心也。蓋參禪者。
0161a01: 貴乎心如墻壁。方可入道。念佛者貴乎一心不亂。始得
0161a02: 三昧。若得心如墻壁。自然一心不亂。若得一心不亂。自
0161a03: 然心如墻壁。豈有二哉。所以古德道。參禪為了生死。念
0161a04: 佛亦為了生死。要在生死切則信心切。信心切則參念
0161a05: 切。參念切則一心不亂。一心不亂則無一法當情。無一
0161a06: 法當情則惟心淨土。本性彌陀現前。本性彌陀既現前。
0161a07: 見色時則彌陀眼家出現。聞聲時則彌陀耳家出現。乃
0161a08: 至分別法時。則彌陀意家出現。然彌陀既在六根門頭
0161a09: 出現。則六塵自淨。眼見色則色。乃淨土耳聞聲。則聲乃
0161a10: 淨土。乃至意分別法。則法乃淨土。六根六塵既如是。則
0161a11: 六識亦如是。要且不離穢土而見淨土。是故一句彌陀。
0161a12: 有如是威光。如是妙用。能使上根者直下薦取。等諸佛
0161a13: 于一朝。越三祗于片念。中下者不妨漸脩漸證。至于匹
0161a14: 夫匹婦。亦可與知與能大矣哉。阿彌陀歟。僧問。既云惟
0161a15: 心淨土。本性彌陀。為甚麼教中又道。從是西方過十萬
0161a16: 億佛土。師云。從是西方過十萬億佛土。進云。又道人人
0161a17: 本具。個個圓成為甚麼學人不會。師云。人人本具。個個
0161a18: 圓成。為甚麼不會。進云。恁麼請大眾謾念彌陀。再喫杯
0161a19: 茶去。師乃高聲叫云。大眾再喫杯茶。僧禮拜。
0161a20: 慧空上人設開口茶。請示眾。永嘉道。了了見無一物。亦
0161a21: 無人。亦無佛。大千沙界海中漚。一切聖賢如電拂。若依
0161a22: 山僧簡點將來。大小永嘉卻似寱語。何則然既無人無
0161a23: 物。又見個甚麼。見者又是個甚麼。象田這裏則不然。有
0161a24: 好山。有好水。有好賓。有好主。堂裏諸師不語而語。堂外
0161a25: 諸師語而不語。又喜執事殷勤。內外和美。但光陰迅速。
0161a26: 一期又將畢矣。今夜慧空上人又設好茶。請禪師開口。
0161a27: 試請出來開口看。且道象田與永嘉是同是別。眾默然。
0161a28: 師云。既喫開口茶了。大家不妨說說。一僧云。師耳聾麼。
0161a29: 師云。唔。只可堂裏講話。謝茶。
0161a30: 解制夜道興師設茶請示眾。乾峰道。舉一不得。舉二放
0161b01: 過。一著落在第二。雲門出眾云。昨日有僧天台來。今日
0161b02: 卻往徑山去。師云。山僧則不然。驀舉如意云。大眾會麼。
0161b03: 如意之法。如優曇花。時一現耳。向這裏薦得。則知舉一
0161b04: 其或未然。則落二去也。今夜道興師設茶。請說解制意。
0161b05: 若論解制。則須上大人丘乙己巳一一從頭起。今冬一期。
0161b06: 乃虧了如意拂子說法也。是如意拂子答話也。是如意
0161b07: 拂子有時問如意答如意。問拂子答拂子。有時問如意
0161b08: 不答如意。問拂子不答拂子。有時問如意答拂子。問拂
0161b09: 子答如意。有時總不恁麼所謂回互不回互。回而更相
0161b10: 和不。爾依位住大眾。若知得如意的落處。則知拂子落
0161b11: 處。若知拂子落處。則知如意落處。知麼。堂裏也如意。堂
0161b12: 外也如意。及施主來設茶辦齋。悉皆得如意。既皆得如
0161b13: 意。為甚麼如意卻在山僧手裏。良久。放下如意云。如意
0161b14: 則且置如何是解制一句。有麼。請出來道看。如無。自道
0161b15: 去也。便歸方丈。
0161b16: 庚辰歲冬不語。期結制小參。江南不語。期其來久矣。上
0161b17: 承石霜置枯木堂安枯木。眾務在克期取證者也。是以
0161b18: 貴乎操履。而不貴乎言說。然初又不妨言說。何以。蓋其
0161b19: 人既眾。則未免見有明昧。行有淺深。故進期頭三日。必
0161b20: 須勘驗見地。審究工夫。見處既明。路頭已巳正。然後特設
0161b21: 閉口茶。以一眾志而惕勵深操。於是繼之三七排遣。要
0161b22: 在洪波浩渺處證取也。四七站香。要在壁立萬仞處證
0161b23: 取也。至于五七坐香。以去要在寂然不動處證取也。於
0161b24: 四儀中如是用心。則契道忘言。故謂之不語。豈做模打
0161b25: 樣者。可同日語哉。然雖如是。眾中倘有不待脩證而薦
0161b26: 去者。不妨出來相見。問答不錄。
0161b27: 晚參忙忙。日月相催逼。纔則安期已巳二七。莫道家書無
0161b28: 路通。霜鴻聲度孤峰側。眾兄弟。聞不聞。聞則遐邇一體。
0161b29: 不聞則動靜體一。若恁麼領略。何其現成。何其省力。從
0161b30: 教眼處聞聲。耳門見色。然雖如是。更須知有衲僧巴鼻。
0161c01: 且道如何是衲僧巴鼻。乃卓拄杖云。咦。
0161c02: 晚參一七。一七不覺三七。撲面霜風。令人汗出。且道既
0161c03: 是撲面霜風。為甚麼卻令人汗出。知麼。時不待人。生死
0161c04: 事迫。兄弟家果能信得生死事迫。不怕疑情不奮發。不
0161c05: 怕工夫不得力。不怕心地不開通。不怕公案不明白。如
0161c06: 或未然。看看一期逗將畢。個事依然黑如漆。他日老閻
0161c07: 拷飯錢。朝打三千暮八百咄。
0161c08: 晚參。師良久。以如意擊香几三下云。會麼。先以定動。後
0161c09: 以智拔。法身不墮。於諸數。四七從他。二十八麻三斤。乾
0161c10: 屎橛千七百。則爛葛藤信手拈來都是藥兄弟家。隨分
0161c11: 服取一貼。管取身病、心病、禪病。乃至無始已巳來。世醫拱
0161c12: 手的夙病。一時都了卻。昔日文殊師利命善財童子採
0161c13: 藥。殊云。是藥採將來。善財遍採。無不是藥。卻來白云。無
0161c14: 不是藥者。殊云。是藥採將來。財拈一莖草度與殊。殊接
0161c15: 得。示眾云。此藥亦能殺人。亦能活人。有殺有活。有縱有
0161c16: 奪。還他作家。驀豎如意云。象田者。一莖亦能殺人。亦能
0161c17: 活人。脫或遇著個四大忘我、百骸調適的出來。且道殺
0161c18: 他則是。活他則是。放下如意云。須知者一著。
0161c19: 晚參五七。三十五日矣。個事諸人委未委分明。動靜總
0161c20: 承渠。何自忙忙尋自己巳。尋自己巳。強作主。一朝興盡路頭
0161c21: 窮。始信踏翻波是水。伶俐漢撩起便行。明頭一句。且許
0161c22: 你。暗頭一句。猶未許。且道如何是暗頭一句。舉杜順和
0161c23: 尚法身頌云。懷州牛喫禾。益州馬腹脹。天下覓醫人。炙
0161c24: 豬左膊上。只此一頌。直如萬仞銀山。你欲上。作麼生下
0161c25: 腳。亦如一團栗棘。你欲吞。作麼生下嘴。山僧不惜眉毛。
0161c26: 一一下個著語。懷州牛喫禾。上大人。益州馬腹脹。丘乙
0161c27: 己巳。天下覓醫人。化三千。炙豬左膊上。七十士。眾禪德如
0161c28: 其忍俊不禁。齊出來道。長老恁麼著語。大似將土泥裏
0161c29: 洗。則向諸人道。爾小生八九子佳隹作仁可知禮也。
0161c30: 晚參六七。工夫成底事。諸公不用重籌慮。千方百計總
0162a01: 徒勞。但得心空方及第。山僧恁麼告報。如王髻珠。雙手
0162a02: 分付。為什麼無人承當得。莫是只為分明極。反令所得
0162a03: 遲麼。莫是小見狐疑。轉急轉遲麼。莫是夙習濃厚。蓋覆
0162a04: 佛性麼。莫是現業流識。違時失候麼。莫是家賊難防。損
0162a05: 失法財麼。莫是一曝十寒。工夫間斷麼。須知總繇自己巳。
0162a06: 不干他人事。你若只為分明。極反令所得遲。何不剔起
0162a07: 眉毛。直下覷破去。你若小見狐疑。轉急轉遲。何不放之
0162a08: 自然。體無去住去。你若夙習濃厚。蓋覆佛性。何不高提
0162a09: 慧劍。斬斷情根去。你若現業流識。違時失候。何不把住
0162a10: 要津。不通凡聖去。你若家賊難防。損失法財。何不捉賊
0162a11: 見贓。摟番巢穴去。你若一曝十寒。工夫間斷。何不單刀
0162a12: 直入。良久云。後句還有續得者麼。眾下語不契。
0162a13: 晚參七七。懶調平亥。信口道。信手拈。乃卓拄杖云。鬼神
0162a14: 莫測莫測莫測拄杖原來是楖栗。西來大意有甚奇特。
0162a15: 大眾還見達磨祖師麼。良久云。但秪恁麼幾乎面壁。
0162a16: 師誕日小參。湛兮。寂兮。父母未生之先。寥兮。廓兮。有生
0162a17: 之後。依然生死其猶旦暮。驀豎拂云。這個本不變遷。既
0162a18: 不變遷。則其壽量。南山曷得而喻焉。松柏曷得而喻焉。
0162a19: 龜鶴又曷得而喻焉。直饒溟靈壽大椿年亦不可得而
0162a20: 喻焉。則當知其塵點劫前本不曾滅。今日又何以生。本
0162a21: 非眾生。今日又何以成佛。本無元字腳。今日又何以說
0162a22: 法。本非佛、非眾生。今日又何以度生。然既如是。要且世
0162a23: 尊何故離兜率、降王宮、八相成道說法度生也。只為應
0162a24: 個時節。今日大眾為山僧慶誕。復請小參也。不可不應
0162a25: 個時節。且道如何是應時及節的句。以拂子拂一拂云。
0162a26: 不萌枝上花開。無影樹頭鳳舞。
0162a27: 心田趙居士設茶請示眾。佛說。僧為淨福田。福田端的
0162a28: 在心田。心田居士信福田。為種福田到象田。教中較量
0162a29: 福田功德。云。飯惡人百。不如飯一善人。飯善人千。不如
0162a30: 飯一持五戒人。乃至飯三世諸佛。不如飯一無心道人。
0162b01: 畢竟何等樣的是無心道人。惟有真參實悟的。衲僧不
0162b02: 求諸聖。不重己巳靈。淨裸裸、赤洒洒。沒可把。終日喫飯。不
0162b03: 曾咬著一粒米。終日穿衣。不曾挂著一縷絲。方可為無
0162b04: 心道人。今晚心田居士設茶供眾。結般若緣。大眾相聚。
0162b05: 喫杯茶。且道還從口入麼。如從口入。必然灌溉心田。既
0162b06: 灌溉心田。平日所參知識。所有般若種子自當發生。為
0162b07: 甚麼道。善財參遍處。黑荳未生芽。驀豎如意召云。大眾。
0162b08: 眾舉首。師云。黑荳芽生也。
0162b09: 設開口茶請示眾。拈花微笑。不傳之妙。少林面壁。重玄
0162b10: 之則。是乃至道也。而世人希及之善。繼其道者。非吾枯
0162b11: 木堂中客而誰。兄弟家合生慶幸。當知不是一生兩生
0162b12: 三四五生而種般若根。定是靈山親承授記來還。識不
0162b13: 傳之妙麼。以如意左邊擊云。咦。還識重玄之則麼。以如
0162b14: 意右邊擊云。咦。向這裏會得。一任開大口。吞卻乾坤。吸
0162b15: 乾滄海。其或未然。喫茶也。須防咽。
0162b16: 解制小參。舉世間覓一個無事無為人難得。不碌碌于
0162b17: 名利。則碌碌于衣食。拈拄杖云。只有這個木上座。終日
0162b18: 赤條條。不挂一絲。不占粒米。無聲無臭。無事無為。衲僧
0162b19: 家若能如是。則可與伊作同參。有自繇分。若不然者。明
0162b20: 日出門不易洞山道。兄弟家東去西去。須向萬里無寸
0162b21: 草處去。象田則不然。兄弟家東去西去。一任向草披離
0162b22: 處去。秪是不得觸著死蛇頭。若觸著他則斷子命根。亦
0162b23: 不得背著他。背著他則不知伊落處。要且不觸不背一
0162b24: 句作麼生道。放下拄杖云。了。
0162b25: 示眾。至道無難。唯嫌揀擇。若然則何必辨金沙分玉石。
0162b26: 拈拄杖云。恁麼拈來用得親。卓一卓云。會麼。又卓一卓
0162b27: 云。不會麼。但莫憎愛。洞然明白。雖然更須知有一人不
0162b28: 在明白裏。大眾還識此人麼。復卓一卓。擲拄杖。歸室。
0162b29: 小參。今日不為別事。有則古公案。與眾判斷判斷。良久。
0162b30: 以拂子拂一拂云。判斷了也。諸仁者還見據款結案處
0162c01: 麼。如未見。且看判第二則去。舉世尊一日陞座默然良
0162c02: 久。羊打乾處臥。文殊白椎云。諦觀法王法。法王法如是。
0162c03: 驢打濕處溺。這則公案自古至今俱判為作家相見。高
0162c04: 提向上。若如斯見解。要見他師資唱和的落處。何異面
0162c05: 南看北斗。今日山僧于無意中。驀忽覷破黃面老子與
0162c06: 文殊做處。大似把手上高山。未免傍觀者哂。
0162c07: 甲戌冬。天華寺秉拂舉拂云。拈起天華拂一枝。衝開石
0162c08: 傘雲千尺。遂豎拂云。會麼。放下拂云。不會麼。須知會與
0162c09: 不會總不干他事。所以達磨西來。直指人心。不立文字。
0162c10: 良久云。大眾莫更要首座畫蛇添足那。以拂左右擊云。
0162c11: 不徒打草。只要驚蛇。莫有喪身失命者麼。回顧大眾云。
0162c12: 阿誰不挂眉間劍。莫待腥紅濺梵天。僧問群陰剝盡時
0162c13: 如何。師云。明日一陽生。進云。一陽生後如何。師云。萬象
0162c14: 增輝。進云。正恁麼時是何時節。師云。非君境界。
0162c15: 晚參。道人貴辦鐵肝腸。逆順情塵俱莫顧。吹毛利在及
0162c16: 時磨。直下莫留凡聖路。絲毫念起喪天真。點著不來何
0162c17: 劫悟。瞥爾情。忘萬境。聞閒色色聲聲。是甚麼不是心。不是
0162c18: 佛。不是物。以拂打圓相云。敢問諸人睹不睹。團團月上
0162c19: 圓如鼓。今夜清光絕覆藏。等閒識得雲門普。敲一拂云。
0162c20: 當陽一擊碎空明。拈來殃及諸君補。恁麼補。不許恁麼
0162c21: 補。不恁麼補。卻許恁麼補。要且端的意如何。蘇魯蘇魯
0162c22: 蘇魯悉利娑婆訶師兄弟首座。恁麼舉揚還有直絕承
0162c23: 當者麼。不妨更借一則古人公案。一一下個註腳。與師
0162c24: 兄弟簡辨看。乃舉藥山參石頭腳跟下錯過了也。山對
0162c25: 石頭云。某甲三乘十二分教頗知。藏舟於壑。聞南方直
0162c26: 指人心。見性成佛。實未明了。藏山於澤。乞師指示。藏天
0162c27: 下於天下。石云。恁麼也不得。面赤不如語。直不恁麼也
0162c28: 不得。千虛難抵一實。恁麼不恁麼總不得。門外遠山寒
0162c29: 有色。檻前流水寂無聲。山不契。鐵橛鐵蒺藜。石頭指參
0162c30: 馬祖低聲低聲。山依教參馬祖如前問。千里持來呈舊
0163a01: 面。一番舉起一番新。祖云。有時教你揚眉瞬目。心月見
0163a02: 天水。無復乃相比。有時不教你揚眉瞬目。月明心水清。
0163a03: 情盡物殊始。有時教你揚眉瞬目者。是學道苦無方。致
0163a04: 窮欣有具。有時教你揚眉瞬目者。不是徘徊清素光。寒
0163a05: 石高天吹。山於言下大悟。也是啞子喫苦瓜。無伎倆可
0163a06: 呈識法者。懼。但低頭禮拜而已巳。知者不賤用。祖云。你見
0163a07: 甚麼道理便禮拜。瞞不得和尚。山云。某甲在石頭處如
0163a08: 蚊子上鐵牛。相似不是苦心人。不知師兄弟首座與麼
0163a09: 註腳了蚊子上鐵牛的意。端的得也未如未端的須各
0163a10: 努力。問答不錄。
0163a11: 小參。以拂畫圓相云。高懸炤妖鏡。不降鏡裏怪。昨夜南
0163a12: 山白額虎。咬殺街心石。敢當海底泥牛痛不禁。賀家池
0163a13: 上蝦蟆叫怨苦。悲哉媽媽觀世音。全身入草淚滿襟。欲
0163a14: 把淨瓶水手掬與洗。令具慈忍力。驀有一個不顧好惡
0163a15: 的孟八郎。劈頭撞著便一喝。觀音菩薩連忙旋倒返聞
0163a16: 機眼門。火星已巳迸出。等閑燒卻須彌盧。大千世界無灰
0163a17: 蹟。咦。若向者裏直下會得。更有甚麼可得不見。達磨位
0163a18: 下有個神光。拋卻己巳見。為法斷臂。至於覓心。了不可得。
0163a19: 達磨便與他安心已巳竟。這是第一個參學的榜樣。而今
0163a20: 時世不古。多覓知解。且好奇特。只管圖口頭便利。自謂
0163a21: 會得禪了。殊不知全是弄精魂。與本分事料掉沒交涉。
0163a22: 若不信。但日用中。向腳跟下簡點看。一切情塵于染不
0163a23: 著麼。習氣使我不動麼。明心見性。如觀掌中。了了分明
0163a24: 麼。無夢無想時。主人公知得落處麼。真當了得我生死
0163a25: 麼。如果能徹頭徹尾了。不妨拈來。無不是用。去薩婆訶
0163a26: 脫或未然。所謂未得謂得未證。謂證。大妄語成。忽地生
0163a27: 死到來。業識茫茫無本可據。入地獄如箭射。苦哉。痛哉。
0163a28: 悔之晚矣。現前諸兄弟雖真實要做工夫。然多有不能
0163a29: 了當者。過在於何。不是看做平常。或忒看奇特了。不知
0163a30: 個事初無易難。貴乎撩起便行。如其不能直下領略。自
0163b01: 當奮發勇猛心、真切心、長久心。若具有此三心。隨分參
0163b02: 取一則公案。無有不悟去者。只爭早晚耳。其於工夫自
0163b03: 能得力。疑情自能頓發。妄想自能不生。一切境界自能
0163b04: 動我不得。那時孤孤迥迥、峭峭巍巍。直是銀山鐵壁頓
0163b05: 在面前。要推也推不去。要歇也歇不下。然到者裏無你
0163b06: 用心意識處。慎勿打退鼓。要曉得無你用心處正好用
0163b07: 心。無你撈摸處正好撈摸。無下手處正好下手。推門落
0163b08: 臼。豈有他哉。達磨所謂。外境不入。內心無喘。心如牆壁。
0163b09: 可以入道。正是者般時節。但莫顧危亡。只恁麼驀直向
0163b10: 前捱拶將去。自有日忽地磕著。原來者般現成的。始
0163b11: 信睦州見人便道。現成公案。放汝三十棒。無業國師見
0163b12: 人便道。莫妄想。至於即今。天華堂頭和尚橫拈倒用了
0163b13: 無疑矣。亦信首座今日之言不謬妄也。珍重。
0163b14: 示做工夫要語八則
0163b15: 參究個事。如祖上一片閑田地。久被牛羊踐踏。瓦礫堆
0163b16: 積間無空隙。苟要潔淨。須著打屏一番。當知吾人心地
0163b17: 亦然本來清淨無物。奈何無始虛妄。人我踐踏。五欲塵
0163b18: 勞。堆積于中。求斯須淨處亦不可得。安得與大道相應。
0163b19: 惟有看個話頭是把鐵掃帚。直須拼命迅掃一番。始得
0163b20: 虛豁豁、平貼貼。身心一如。身外無餘。正與麼時回觀古
0163b21: 人千七百則是甚閑家具。雖然猶有人不放過你在。
0163b22: 做工夫。無有別法。惟精切而已巳。精則用志不分。切則專
0163b23: 一研究。用志不分。則雜念不生。雜念不生。則心光獨露。
0163b24: 專一研究。則無有間斷。無有間斷。則性體全彰。所謂譬
0163b25: 如磨鏡。垢淨明現。豈有他哉。
0163b26: 有久看話頭而疑情發不起。于日用中不得力者。無他。
0163b27: 一者把生死不以為然。二者把話頭看得泛了。遂致疑
0163b28: 情發不起。疑情既發不起。工夫便不得力。工夫既不得
0163b29: 力。便與昏散打做一團。且昏散尚打不脫。要脫生死不
0163b30: 亦難乎。須把生死要看得畢竟是一件極大的事。蓋古
0163c01: 人示語是斷生死的公案。若于公案不決。則生死斷斷
0163c02: 不明。而欲不疑可乎。要明生死。只將個本參死不放捨。
0163c03: 頓在目前。反覆看渠。是個甚麼道理。畢竟祖師意在甚
0163c04: 麼處立地。要討個分曉。不明斷不休。苟得真疑奮發壁
0163c05: 立萬仞。便是好消息。向這裏著一隻眼悟去有甚難。
0163c06: 有多于無義味話頭咬嚼。既久不得其滋味。又不得其
0163c07: 趣向。往往自謂工夫做不上。打退鼓。把好光景當面錯
0163c08: 過了。殊不知但向無滋味、無趣向處喫緊看去。便是工
0163c09: 夫得手處。如若于茲不下手。然欲望其閒悟。驢年去。若
0163c10: 信得此語。及不管做得上、做不上、得力、不得力、有滋味、
0163c11: 無滋味。盡情不顧。只把個本參橫咬豎咬。時刻不放。但
0163c12: 孜孜矻矻。一味咬將去。脫或錯口一咬百雜碎。那時通
0163c13: 身罄快。始知我語不欺人也。
0163c14: 兄弟家要了生死、明大道。必先把現前習氣及愛惡情
0163c15: 識等一朿丟開。然後看個本來面目。或看念佛是誰。或
0163c16: 看萬法歸一。或看狗子無佛性等話。切須咬定一則。直
0163c17: 下看去。從教孤孤迥迥、洒洒落落。如香象擺脫枷鎖。于
0163c18: 日用中蕩蕩然無絲毫繫絆。管取地一聲有日也。
0163c19: 做工夫到水清月白時。覺纖悉洞然。所謂虛明自炤。不
0163c20: 勞心力也。雖然猶未是歇腳處。須知心炤俱亡。復是何
0163c21: 物。
0163c22: 工夫貴在一門深入。若稍帶聯纖。則到底知見淘汰不
0163c23: 盡。心挂兩頭。徒自泣岐。至于白首無成。悔之晚矣。
0163c24: 參禪參到覿體處。如日方中。萬象昭著。豈容擬議。然亦
0163c25: 須知日午打三更。夜半日頭紅。意旨落在何處。始可歸
0163c26: 家穩坐也。
