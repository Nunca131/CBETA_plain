0181a01: 曹溪大休珠禪師六會語錄總序
0181a02: 自達祖傳衣止于盧祖是有一花五葉之
0181a03: 識曹溪為禪門之大宗猶夫洙泗為儒門
0181a04: 之大宗也儒門以日月傳自十哲迄孟子
0181a05: 藉有六經微言而諸儒輩出晦蝕反深禪
0181a06: 門以一燈傳自馬馱迄葦渡始稱西來直
0181a07: 指而嗣法爭光長夜復旦洙泗澹泊收拾
0181a08: 不住者翻藉曹溪以灌溉之金絲堂鼓鐘
0181a09: 寥闃無聞者悉托大雄殿鐘鼓以導揚之
0181a10: 自唐宋迄明如王右丞蘇玉局王文成一
0181a11: 輩世出世間伶俐英傑漢子日在詩書禮
0181a12: 樂場中而濡染曹溪一滴以佐汪洋作略
0181a13: 者固指不勝屈突況乎前身後身前波後
0181a14: 波改頭換面翻筋轉斗總不越無始劫來
0181a15: 個中一副性命根器者乎此儒佛圓通之
0181a16: 解也五宗各別門庭究不越截斷眾流函
0181a17: 蓋乾坤兩種義趣能截斷者必能函蓋而
0181a18: 自青原迄曹洞畢竟函蓋之義趣居多能
0181a19: 函蓋者必能截斷而自南嶽迄臨濟畢竟
0181a20: 截斷之義趣居多二宗所有觭立可久可
0181a21: 大若溈仰雲門法眼三宗就流傳語句離
0181a22: 即參觀究無越二宗義趣其宗一出南嶽
0181a23: 二出青原名分實合有傳無絕也埽道人
0181a24: 目擊雲門湛天童密兩大老標幟江南繩
0181b01: 鞋拄杖往還相錯得法於湛者輒自密來
0181b02: 得法於密者輒自湛來只就大休和尚淵
0181b03: 源溯而上之為象田即念為龍門石雨兩
0181b04: 和上以洞上真鋼刮人眼膜者謂於濟上
0181b05: 淵源不水乳針芥于曹洞不可也獨怪比
0181b06: 來截斷門庭一切消歸函蓋欲剖濟與洞
0181b07: 不得何煩以濟角洞此又洞濟圓通之解
0181b08: 也埽道人滄桑後從南雍奉假還居東皋
0181b09: 與白蓮古剎咫尺時得偕休和尚落草盤
0181b10: 桓嘗屬作妙濟定隱兩錄弁辭矣甲午秋
0181b11: 應張總鎮雲臺之請飛錫曹溪南華道場
0181b12: 為余本師憨山肉祖中興之地余以步趨
0181b13: 夙因瓣香托供棹送北閘外十餘里遇雨
0181b14: 大注而返自此法翰數臨萬里覿面方委
0181b15: 筆曹溪全錄總序附藏流通于楞嚴般堂
0181b16: 而寂音俄至踐諾未遑賴有嗣法堂頭某
0181b17: 公鳩工授梓于諸錄中約略存半始自越
0181b18: 城天華而苕溪密印而大覺妙濟而檇李
0181b19: 白蓮定隱而特首之以曹溪實終之以曹
0181b20: 溪六會中橫說豎說熾然說無間說年來
0181b21: 廣長舌已巳從一指頭遍覆三千大千世界
0181b22: 矣到南華時安眾普說有云此道場六祖
0181b23: 去後冷落千餘載憨山大師謝世又經三
0181b24: 十餘秋法門衰相祖道荒涼山僧既入祖
0181c01: 師門當行祖師事六祖憨師所立法則不
0181c02: 可違犯所行規矩依而行之不可動著一
0181c03: 絲毫許何故佛佛道仝豈有他哉又有設
0181c04: 供獻六祖肉身拈香法語設供獻憨山大
0181c05: 師肉身現在天峙崗法語又與埽道人手
0181c06: 書有曹溪仗憨大師法則叢林尚井井有
0181c07: 條大師自著年譜一到合山大眾如飢渴
0181c08: 之得飲食望發板來永垂不朽云云因憶
0181c09: 憨山曹溪大眾苦請匡山大眾苦留時有
0181c10: 徼六祖靈得托骨之語再度庾嶺時有到
0181c11: 水窮山盡處梅花無數嶺頭香之句意終
0181c12: 曹溪兆已巳早見一到即擇地營塔恰歲而
0181c13: 示寂更歷二紀之久其間迎龕五乳歸龕
0181c14: 曹溪數四反覆始得肉身出現媲美盧祖
0181c15: 死生去來全得自主的的威音那畔所希
0181c16: 有事今休和尚一入曹溪而緇白歸之如
0181c17: 市佛祖揚于中天五千眾集挈洞濟之綱
0181c18: 維期月化成振宗教之領袖更復預知時
0181c19: 至不昧先幾從曹溪與嗣法定隱鶴林茂
0181c20: 公書諄諄累一千四百餘言無非雙
0181c21: 樹垂足遺教痛切話頭直云今生不能再
0181c22: 來不可說破令諸子動念又云九峰三遍
0181c23: 出定灌溪七步而亡有七日來有擲筆逝
0181c24: 有沐浴焚香陞座別眾上來尊宿恁麼自
0182a01: 在只緣四相皆空五縕不有二六時中不
0182a02: 落意思信口便道信步便行直來直去不
0182a03: 見有一絲毫許佛法世法云云只此一書
0182a04: 於末後一著何等徹底分明恰住二載年
0182a05: 未及艾疾非沉痾遽命造龕刻期集眾立
0182a06: 亡坐脫與祖師先後一揆曹溪耆宿始信
0182a07: 寶林堂上行解齊彰死生無礙者自盧祖
0182a08: 憨祖兩大師以迄休和尚而三也此真曹
0182a09: 溪一滴可為洞濟圓通宗教圓通佛祖圓
0182a10: 通儒釋圓通之明效大驗也因系以贊贊
0182a11: 日靈山記萬古曹溪風幡大樹寶林菩
0182a12: 提掀翻溟渤踢倒須彌優缽羅花虛空三
0182a13: 現先覺先知去來快便說法度人誕登彼
0182a14: 岸。
0182a15: 順治戊戌戍嘉平月望國子司業前戊辰二
0182a16: 甲進士工部虞衡郎大理寺副憨祖親
0182a17: 侍弟子福徵檇李道一居士埽菴譚貞
0182a18: 默槃談謹譔
0182a19: 
0182a20: 
0182a21: 
0182a22: 
0182a23: 
0182a24: 
0182b01: 大休珠禪師語錄目錄
0182b02: 序
0182b03: 目錄
0182b04: 卷第一住曹溪南華禪寺目次
0182b05: 上堂
0182b06: 晚參
0182b07: 示眾
0182b08: 法語
0182b09: 卷第二住檇李白蓮禪寺目次
0182b10: 上堂
0182b11: 晚參
0182b12: 示眾
0182b13: 法語
0182b14: 卷第三住檇李定隱禪寺目次
0182b15: 上堂
0182b16: 晚參
0182b17: 示眾
0182b18: 行實
0182b19: 卷第四住大覺妙濟禪寺目次
0182b20: 上堂
0182b21: 晚參
0182b22: 示眾
0182b23: 法語
0182b24: 機緣附諸剎
0182b25: 卷第五住湖州密印禪寺目次
0182b26: 上堂
0182b27: 示眾
0182b28: 頌古
0182b29: 佛事
0182b30: 雜著
0182c01: 卷第六住越城天華禪寺目次
0182c02: 百問上附答頌
0182c03: 卷第七住越城天華禪寺目次
0182c04: 百問下附答頌
0182c05: 卷第八住曹溪南華禪寺目次
0182c06: 書問上
0182c07: 卷第九住曹溪南華禪寺目次
0182c08: 書問下附諸剎
0182c09: 卷第十住曹溪南華禪寺目次
0182c10: 普說上
0182c11: 卷第十一住曹溪南華禪寺目次
0182c12: 普說下附諸剎
0182c13: 卷第十二住曹溪南華禪寺目次
0182c14: 偈
0182c15: 讚
0182c16: 附
0182c17: 行狀
0182c18: 塔銘
0182c19: 
0182c20: 大休珠禪師語錄目錄終
0182c21: 
0182c22: 
0182c23: 
0182c24: 
0182c25: 
0182c26: 
0182c27: 
0182c28: 
0182c29: 
0182c30: 
0183a01: 大休珠禪師住曹溪南華禪寺語錄卷第一
0183a02: 侍者廣熙錄
0183a03: 瑞鹿法孫行信編次
0183a04: 順治甲午年六月初六日受總督兩廣大廳都督張
0183a05: 國勛請住曹溪南華禪寺師於十月十五日進院當
0183a06: 日總督兩廣部院大廳都督張國勛同鎮守南韶總
0183a07: 府張瑋侄進忠暨闔山勤舊請上堂師至法座前拈
0183a08: 疏云三千里外消息在試問諸人會也麼不是張公
0183a09: 誠三請吾人焉肯入山阿維那宣疏畢指法座云一
0183a10: 不做二不休放出從前六不收任他十地三賢聖看
0183a11: 我全提向上酬遂陞座拈香云此一瓣香恭惟
0183a12: 北闕之至尊仰祝南山之萬壽洎滿朝文武闔國公
0183a13: 卿伏願衛國衛民爵愈高而祿愈豐立綱立紀志愈
0183a14: 堅而功愈固又拈香云耑為現今請主都督葵軒張
0183a15: 公及韶州道鎮府縣廳衙儒學諸位尊官并鄉紳孝
0183a16: 廉文學遠近檀那本山耆宿惟冀生生植般若之靈
0183a17: 根世世結菩提之種子又拈香云此一瓣香佛佛授
0183a18: 受祖祖相傳端為本寺開山六祖大師下傳曹洞正
0183a19: 宗第三十四世象田即念現和尚用酬法乳之恩斂歛
0183a20: 衣就座上首白椎云法筵龍象眾當觀第一義僧問
0183a21: 寶林古剎六祖道場佛法重興請師酬唱師云千聖
0183a22: 不傳進云今日蒙師親指示立地承當有幾人師云
0183a23: 阿誰無分又僧問萬古乾坤一朝風月如何是南華
0183a24: 新氣象師云一朝風月萬古乾坤進云恁麼則獨踞
0183a25: 寰中權誘進看他天下幾知歸師云是甚麼人講恁
0183a26: 麼話進云曹溪灘上水推磨也勝文殊向上機師云
0183a27: 文章禮樂垂皇化劍戟干戈定太平僧禮拜師乃云
0183a28: 義本無意如谷傳聲有響即應假名喚作第一義不
0183a29: 過應彼來機原無拘繫既無心於彼此豈有象於去
0183a30: 來浙中來時未嘗來錦帆高掛絕安排會得其中端
0183b01: 的旨喫飯穿衣事事諧曹溪住定今已巳住始終一如
0183b02: 無個事無中發用不尋常海納山容非容易四方八
0183b03: 面一齊來就其爐韝不兒戲煉得身形似鶴形念念
0183b04: 銷鎔事事備驀豎拂子云現前諸仁者聽取末後句
0183b05: 上首復白椎云諦觀法王法法王法如是下座。
0183b06: 結制上堂拈香云這些子從來匝地普天今日拈來
0183b07: 普天匝地熱向爐中供養象田即念老和尚用酬法
0183b08: 乳之恩乃云年年此日有此結只為應個好時節拄
0183b09: 杖靠壁冷光生竹篦底下黑漆漆擲拄杖云是甚麼
0183b10: 高聲云不得動著問答不錄。
0183b11: 佛成道日張鎮臺請上堂盡道釋迦今日成道我道
0183b12: 釋迦今日全身落草秪個無位真人踢著一跌便倒
0183b13: 所以云道可道非常道十二時中休做造名可名非
0183b14: 常名只貴一箭中紅心於中薦得端的旨喫飯穿衣
0183b15: 本現成大休原不日大休示現僧中為知識鎮公本
0183b16: 不曰荊翁亦爾應身在張宅一為宗門主一為儒門
0183b17: 客車之輪鳥之翼扶持全憑一臂力靈山別後多年
0183b18: 也冷地相逢不相識大眾還見靈山一會儼然麼良
0183b19: 久云還委悉麼飯罷曳筇看山色滿目青松滿耳風
0183b20: 下座。
0183b21: 上堂曹溪從來無佛法只要諸人盡放下趙州昔日
0183b22: 曾有語新到師僧且喫茶。
0183b23: 上堂僧問清淨本然業從何來師展兩手云清淨本
0183b24: 然業從何來乃云若恁麼問答直下會得不落意想
0183b25: 清淨本然業從何來然而清淨俱不得善財彈指見
0183b26: 彌勒下座。
0183b27: 上堂南贍部州打雷北俱盧州下雨東勝神州栽苗
0183b28: 西牛賀州長米山僧縱目一觀不出吾王國裡喝一
0183b29: 喝下座。
0183b30: 說戒上堂三次登壇四番羯磨正眼觀來一場
0183c01: 大眾登壇說戒也是好事為甚麼又道是一場
0183c02: 卓拄杖云自從舞遍三臺後拍拍原來總是歌。
0183c03: 上堂諸佛不曾迷眾生無悟處眾生不曾悟諸佛無
0183c04: 迷處山僧不曾說大眾無聽處大眾不曾聞山僧無
0183c05: 說處若能透此數關古今日月古今星辰古今天地
0183c06: 許汝善入眾藝三昧證四十二般若波羅蜜門其或
0183c07: 未然不得動著一絲毫許何故人歸大國方知貴
0183c08: 水到瀟湘一樣清下座。
0183c09: 上堂僧問全機大用請和尚道一句將來師云不打
0183c10: 老頭皮乃云曹溪不打老頭皮佛法何曾有欠虧是
0183c11: 耶非耶三十棒個中那許著思惟卓拄杖下座。
0183c12: 元旦上堂拈香罷乃云百年三萬六千日惟有今朝
0183c13: 最吉祥
0183c14: 皇恩佛德真難報每每年初三上香七尺烏藤無枝
0183c15: 葉耀古騰今體放光秪恐諸人猶未會老大頻頻為
0183c16: 舉揚大眾山僧舉揚去也卓拄杖一下。
0183c17: 上堂上首白椎云法筵龍象眾當觀第一義師云落
0183c18: 二了也要會第一義麼向父母未生前會取山僧未
0183c19: 陞座前會取大眾未雲集時會取若還不會憤丈夫
0183c20: 志扣已巳而參參到極則處見天不是天地不是地山
0183c21: 不是山水不是水向這裡翻轉身來見天依舊是天
0183c22: 地依舊是地山水依舊是山水正是依然不改舊時
0183c23: 人原是舊時行履處大眾且道差別在於何所良久
0183c24: 云佛祖未生空劫外教我如何說向人僧問無法可
0183c25: 說是名說法和尚陞座如何師云你這一問也是多
0183c26: 的進云恁麼則四海英靈受煆煉五湖衲子盡鉗錘
0183c27: 師云闍黎亦不在外進云垂絲釣盡千江月出海金
0183c28: 鱗得自由師云三十棒進云輕輕提足龍門過惹得
0183c29: 天花動地來師便打僧禮拜師卓拄杖下座。
0183c30: 解制上堂西堂心白禮拜起師豎拂云是甚麼堂云
0184a01: 掬水月在手弄花香滿衣師云早知子如此春梅折
0184a02: 一枝堂云中軍主將能行令不動干戈定太平師云
0184a03: 試行一令看堂云劈開華嶽連天秀塞斷黃河水逆
0184a04: 流師云任你就有翻雲手總在山僧掌握中堂云惟
0184a05: 憑一滴曹溪水散作皇都內苑春師擲拂云與子一
0184a06: 枝梅堂云不是狂兒多氣度秪因曾踏上頭關師云
0184a07: 珍重遂付衣卷乃云垂手江頭數十秋不見金鱗吞
0184a08: 釣鉤法戰場中能得勝拄地撐天出一頭東西南北
0184a09: 從君去曹溪山中跡莫留騰身一擲千峰外葉落歸
0184a10: 根始是秋舉圖書云大眾若向這裡道得一句今日
0184a11: 與西堂同付眾無語師云印空印泥印水下座。
0184a12: 幻寄師設齋請上堂事理須知不外佛法豈可容情
0184a13: 讓他英傑漢子一腳踏倒便行師召眾云且道向那
0184a14: 裡去了揮拂子云從來東土無消息此去西天十萬
0184a15: 程復舉僧問古德如何是本來空德云業障僧云如
0184a16: 何是業障德云本來空大眾與麼會去如來禪祖師
0184a17: 禪一串穿卻其或未然聽取一頌要知業障本來空
0184a18: 語默言談露此宗龍歸大海滔天浪虎出山前一陣
0184a19: 風遂下座。
0184a20: 佛誕南韶兵巡道周鎮守韶郡總府張韶州郡丞梅
0184a21: 韶州別駕周南韶道大廳謝總府守備鄭請上堂師
0184a22: 陞座拈香云恭惟釋迦文佛捨金輪之寶位子夜踰
0184a23: 城脫珍御之龍衣青山斷髮又拈香云端為。
0184a24: 當今皇帝聖壽萬安欽願干戈寢息八表安康更冀
0184a25: 滿朝文武及道鎮府廳諸位尊官生生游戲法海共
0184a26: 作善友提攜世世廣作津梁佛法付囑有在斂歛衣就
0184a27: 座云指天指地口嘮叨識得曹君罵老曹杓柄落在
0184a28: 兒孫手未免惡水驀頭澆大眾還委悉麼拈拄杖云
0184a29: 雲門大師來也卓一卓云國清才子貴家富小兒嬌。
0184a30: 上堂舉芭蕉因僧問如何是透法身句師曰一不得
0184b01: 問二不得休僧云學人不會師曰第三度來與汝相
0184b02: 見師頌曰一不問二不休法身不在嘴尖頭若然三
0184b03: 度來相見走殺溈山水牯牛。
0184b04: 佛誕上堂今朝正是四月八處處叢林洗悉達惟有
0184b05: 曹溪則不然從始至終無一法若謂說法度眾生淨
0184b06: 眼無端著砂撒丈夫志氣本天然是則名為摩訶薩
0184b07: 喝一喝下座。
0184b08: 端午上堂張聖翁問折蒲為劍如何斬魔殺鬼師云
0184b09: 祖乃云五月五日午時書赤口毒蝎盡消除大抵候
0184b10: 門深似海不勞枋上釘桃符喝一喝下座。
0184b11: 祖涅槃日上堂今朝正是八月三祖師示滅卸尊顏
0184b12: 來時無口去無舌前三三與後三三下座。
0184b13: 結制上堂南華結制別無他格外風規略露些今日
0184b14: 山僧來下釣離鉤一句辨龍蛇英靈不食鉤頭餌脫
0184b15: 體相逢見作家還有是般人麼良久揮拂云真言無
0184b16: 意真正無偏真悟不立真道不玄放曠無有來去縱
0184b17: 橫不見其然只恁麼去猶涉廉纖不恁麼去掘地覓
0184b18: 天畢竟如何大眾曹溪法道疏來久貴得其人接我
0184b19: 肩下座問答不錄。
0184b20: 解制上堂百日期場今日解試問諸人悟未曾填溝
0184b21: 塞壑無人會那事從來一坦平一坦平則且置如何
0184b22: 是那事良久云墻角老梅生白玉溪頭嫩柳長黃金
0184b23: 師到梅檀林眾弟子請上堂色心不二彼我無差迦
0184b24: 葉微笑世尊拈花一似人前賣俏一似勾賊破家不
0184b25: 若潯中居士各各守定生涯佛意祖意看破時中一
0184b26: 一放下且道放下後如何秉心不負靈山囑堪作人
0184b27: 天大丈夫下座。
0184b28: 晚參監院問如何是本來意師云本來無意進云揚
0184b29: 眉瞬目豎拂敲床即且置請問和尚畢竟本來意在
0184b30: 甚麼處師云即此揚眉瞬目處分明一著報君知張
0184c01: 居士問菱角尖尖尖似錐意旨如何師云風吹柳絮
0184c02: 毛毬走士云畢竟是甚麼意師云雨打梨花蛺蝶飛
0184c03: 士禮拜云乞和尚分明指示師云此係圓覺經中所
0184c04: 說居一切時不起妄念於諸妄心亦不息滅住妄想
0184c05: 境不加了知於無了知不辨真實明明兩手分付了
0184c06: 也妙喜恐人不會便頌云荷葉團團團似鏡菱角尖
0184c07: 尖尖似錐風吹柳絮毛毬走雨打梨花蛺蝶飛將經
0184c08: 安在上頌安在下看也得將頌安在上經安在下看
0184c09: 也得但不得意想卜度恁麼會去便會去擬議思量
0184c10: 無了時。
0184c11: 晚參師云我有一句子要與諸人說破恐汝開眼後
0184c12: 罵我若不與汝說恐汝暗地裡疑我也罷看汝等俱
0184c13: 是英俊上士特達高賢不若為汝說破良久云將謂
0184c14: 我瞞你。
0184c15: 示眾前日昨日都說了何勞更用再躊躕學道只要
0184c16: 心地空參禪秪貴偷心死憤憤然而用力參甕裡何
0184c17: 曾走卻鱉會不會趙州東壁掛葫蘆金剛腦後三觔
0184c18: 鐵喝一喝。
0184c19: 示眾雲生嶺畔風生雨雨後晴明一色天但得時中
0184c20: 忘去就開言句句占機先。
0184c21: 示眾師以拄杖擊香卓云太煞不近人情動著胡打
0184c22: 亂打未曾讀得古書不解之乎者也是以直不藏曲
0184c23: 智者如聾如啞卓拄杖云哪於此若也薦得何勞東
0184c24: 扯西扯擲拄杖下座。
0184c25: 除夕示眾爆竹聲中一歲除春風送煖入酴酥諸人
0184c26: 打個回光看此事從來若個無參禪人豫先若不打
0184c27: 徹臘月三十日到來眼光落地時如螃蟹落湯悔之
0184c28: 晚矣看來當勇猛自警舊歲已巳過新歲又來大眾切
0184c29: 莫唐喪光陰虛消信施異日閻羅老子盤算飯錢莫
0184c30: 謂曹溪老漢不道豈不見只因差一念現出萬般形
0185a01: 師到南京普惠寺眾請說法師云大辯不若訥大巧
0185a02: 不若拙大智不如愚大音不如默世間人不肯退步
0185a03: 看只管倚能向前壞了許多事辯士舌壞文人筆壞
0185a04: 一切人善世事者俱被世事壞若肯退步看但將能
0185a05: 會者一齊放下如初生孩子相似自然以混沌之氣
0185a06: 挽迴天地之間原天地未分先有此理可見此理包
0185a07: 乎天地若未會此理時中以智眼察之久久自會去
0185a08: 珍重。
0185a09: 示禪人從上諸祖並無參話頭發疑情之說因今人
0185a10: 偷心不死業習深重故方便將個話頭令人晝參夜
0185a11: 參正要人人淘汰偷心業習耳但依此究到水窮山
0185a12: 盡處銀山鐵壁時正與麼時過去事已巳過去了未來
0185a13: 不必預思量現在心亦無所住只虛虛然隨緣過日
0185a14: 久久定有輕安分。
0185a15: 參禪人心不恒或有一期而休者有半途而廢者或
0185a16: 有住小院受徒眾而擔閣一生者皆是宿無靈骨於
0185a17: 般若緣淺耳若能信力堅持深造大道管保出世無
0185a18: 疑。
0185a19: 邇來禪者愈廣禪病愈多宗鏡詳之矣更有今時禪
0185a20: 病略為說破或我慢自高而下視人者或心識紛飛
0185a21: 學打口頭三昧無刻停息者或心術不端立身不正
0185a22: 而學聖道者或空腹高心希望付授圖張虛名者禪
0185a23: 病固多不克枚舉冀乎智者知非即捨他日共支祖
0185a24: 道豈可量哉。
0185a25: 禪士家道不可不悟既悟捨悟名真悟福不可不脩
0185a26: 脩如不脩名真脩悟不能捨爭奈猶存聖跡脩不能
0185a27: 無必定心著馳求須是目前無闍黎此間無老僧始
0185a28: 得。
0185a29: 南泉云不是心不是佛不是物說了也且道他說個
0185a30: 甚麼不是心不是佛不是物說了也作麼生會參。
0185b01: 象田先師云天大事放下便了絲毫念縱之無窮誠
0185b02: 哉是言也。
0185b03: 時當末法人心澆漓不遵古式纔得一知半解便肆
0185b04: 口狂談非但不存厚道亦且長養全無秪恐臨行有
0185b05: 失請看古人一生領眾有沐浴焚香別眾而逝者有
0185b06: 擲筆而逝者有一喝而逝者有談笑而逝者有坐立
0185b07: 而逝者試問諸兄能若是乎不然正所謂休良方子
0185b08: 人皆有秪恐臨時不丈夫。
0185b09: 示渠演監院
0185b10: 達磨西來直指單傳不立文字何等乾淨今不稽古
0185b11: 以文字障正理用道理塞天機誤人平生豈不見少
0185b12: 林面壁二祖安心五祖栽松六祖舂碓這一起老漢
0185b13: 真千古規模不似如今之人苟圖虛名東也亂統西
0185b14: 也亂做小知小見蝸角之名不惟無益於人智者傍
0185b15: 觀可發一笑上座是老誠人但行老誠事切莫混此
0185b16: 惡套中至囑。
0185b17: 示映輝知客
0185b18: 達磨觀東震旦人得道者如麻似粟想子亦不在一
0185b19: 粟之外萬望不可自棄子一發明自了而了人師恩
0185b20: 親恩盡報也妙哉妙哉子一迷非不能度人亦且自
0185b21: 墮苦哉苦哉。
0185b22: 示皎環上座
0185b23: 人人本有一段光明一被物蔽則不現前也子能事
0185b24: 理俱遣人法雙忘自然如日月當空無所不燭也。
0185b25: 示以慈長老
0185b26: 佛法如大海公須具傾湫倒嶽之量而入法海淘鎔
0185b27: 若以缸缽之器取去不見其淺添來不見其盈不惟
0185b28: 不見邊表亦且徒其疲勞耳。
0185b29: 舉木椎師云百丈清規埋沒久矣本皆木作法訛將
0185b30: 磬作椎乃擊椎云第一義一椎粉碎從他作者也愁
0185c01: 眉。
0185c02: 掛鐘板師云既行曹溪道當扇曹洞風板宜三擊板
0185c03: 鐘宜三擊鐘普願大眾齊出手不妨從此入圓通遂
0185c04: 鳴。
0185c05: 
0185c06: 
0185c07: 
0185c08: 
0185c09: 
0185c10: 卷第一
