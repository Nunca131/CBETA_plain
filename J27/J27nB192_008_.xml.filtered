0205a01: 曹溪大休珠禪師書問卷第八
0205a02: 侍者德瀾錄
0205a03: 瑞鹿法孫行信編次
0205a04: 附鎮臺張公國勛請住曹溪來書法諱愚
0205a05: 自三請閘口拜違慈顏於十月十九日抵江寧十
0205a06: 二月初十日鼓棹長行矣俟到粵任諸事役務少
0205a07: 有頭緒耑使迎接吾師聽風旛話千祈慨允不勝
0205a08: 榮荷翹首膽戀不盡依依。
0205a09: 復
0205a10: 去冬拜送使我懸心神馳左右奈關山迢遞不克問
0205a11: 候為歉忽接來翰方知萬福則樂然也承諭風旛教
0205a12: 我某才疏德涼急欲覓一山窟以盡殘喘若以南華
0205a13: 累我力弱難支請另擇高明尊宿恢復祖道況某浙
0205a14: 中一人身羈兩剎百務勞心公亦深知胡不諒之。
0205a15: 二請書
0205a16: 愚自舒城虔修小函差王中軍送至蓮座嗣來溯
0205a17: 洄江水遠企慈雲如挹吾師德範茲月二十一日
0205a18: 度庾關將至端峽矣韶陽於曹溪僅隔一水彼中
0205a19: 為南派正宗愚懇請再整鷲塵弟子去彼匪遙得
0205a20: 吾師駕至使菩提樹下復光乃弟子之深願粵中
0205a21: 士民之深幸也萬萬放心振錫而來愚則已巳之不
0205a22: 來不休而已巳矣特遣舍侄奉迎翹首錫音無既瞻
0205a23: 切。
0205a24: 又復
0205a25: 某自出世以來叢林七住六處開堂於中千辛萬苦
0205a26: 不記數也此時此際荒亂交加出頭不如縮頭好進
0205a27: 步無如退步高定隱白蓮尚不願住欲休老于深山
0205a28: 再加一曹溪破院任在我身可謂苦中之更苦也不
0205a29: 是生退屈實乃怕事多端若弘法者俱肯如斯法門
0205a30: 不致寥落便恁麼休去亦不負老象田冀高明再訪
0205b01: 達者寬宥余情。
0205b02: 三請書
0205b03: 愚拜辭吾師曾三具荒函想俱投蓮座矣粵中情
0205b04: 況寇賊作祟崇生民不得安枕回視嘉禾吾師教化
0205b05: 之所宛然另一景界吾師何不普慈雲于炎海令
0205b06: 吳越獨私造化耶懇其飛錫萬勿固辭駕過嶺東
0205b07: 慈航早發使登彼岸愚敬拭一單躬迓南華道左
0205b08: 矣弟子身沉宦海苦不可言冀法幢高豎愍心教
0205b09: 我臨楮不勝懸切之至。
0205b10: 三復
0205b11: 承請者三敢不奉命欲到肇慶一面不意南韶道鎮
0205b12: 府縣預下請書南華耆舊欣然迎接於是十月十五
0205b13: 日進山滿子昔日之願矣冀欲再會奈因結制日近
0205b14: 戒子遠來諸事匆匆又不克如願為歉曹溪久無主
0205b15: 法者可謂荒涼之極意欲聊拓數椽以闡宗風子宜
0205b16: 留心與李制臺為我致意不及另草待時世少寧把
0205b17: 臂一笑何如。
0205b18: 附汪振老書諱裕
0205b19: 白蓮寺乃荒蕪久矣天假大和尚駐錫於茲五六
0205b20: 年拮据之苦漸漸可觀不謂忽有粵遊聞之若為
0205b21: 所失彼乃佛祖道場虛席以待佛祖接踵無計挽
0205b22: 留裕恐白蓮旦夕間仍然鞠為茂草數年前荒蕪
0205b23: 之景象復見于今日矣昨欲借重雪山師主持方
0205b24: 丈觀其言語尚在吞吐之間必望和尚委曲慰留
0205b25: 須在初一法駕未發之前擇一吉期請坐方丈緇
0205b26: 侶幸甚外護幸甚和尚雖在數千里外得無顧慮
0205b27: 矣代布不盡。
0205b28: 復
0205b29: 某住白蓮萬苦千辛愧福薄耳承台下多方衛護且
0205b30: 喜得安今東粵之行已巳決如果不負我心請再擇明
0205c01: 眼宗匠主持方丈接納方來某心亦足矣雪首座似
0205c02: 有西山之行領命苦苦相留乞台下作速安頓以慰
0205c03: 我懷雪山果主白蓮。
0205c04: 附天華遠和尚書
0205c05: 曹溪乃余之所住過極欲與和尚到菴細談其中
0205c06: 情節三回兩度俟駕不來但吾人襟懷廓落法道
0205c07: 從此馨香遍界此行大振吾宗也欣慶欣慶。
0205c08: 復
0205c09: 某欲拜辭起身數四奈各府縣善信踵門拜謁不絕
0205c10: 一刻不暇不及拜別罪歉罪歉復望吾師為法為人
0205c11: 莫生疲倦眾生難度方便垂慈轉見師之深願耳法
0205c12: 門凋零之際乏人弘道之時主法者以包天括地之
0205c13: 量撐持末運是某之至禱曹溪機緣非偶舉措聽憑
0205c14: 龍天但抱道化導用酬佛祖進退得失付之造物豈
0205c15: 由預備哉。
0205c16: 附葵公張護法來書
0205c17: 頃聞飛錫過庾嶺深幸吾道南來矣途路修長跋
0205c18: 涉為勞雖筏渡不憚津梁而弟子之心則甚感且
0205c19: 念也肅請往肇大闡性宗丐楊枝法雨普濟殘黎
0205c20: 為望臨函神往。
0205c21: 復
0205c22: 一載不面如間三秋逞肇之念勃勃但韶石眾護法
0205c23: 虔請之誠似不可卻待進院後諸事少有就緒來作
0205c24: 不請友也。
0205c25: 又上
0205c26: 吾師重振祖庭人天歡喜弟子惄擬膜拜法座瞻
0205c27: 仰慈光但疏節為愆彼中同衣如水乳否山川風
0205c28: 土能容錫否將此身心奉塵剎是則名為報佛恩
0205c29: 吾師願力弘深大千皆領法旨也舍弟素稱信心
0205c30: 業已巳托為外護諒能料理俟少刻暇當晤三生石
0206a01: 上必留弟子片席以話無生耳冗中草泐慚愧不
0206a02: 盡。
0206a03: 又復
0206a04: 世事如阱塵勞困人返照迴光萬中無一公人情善
0206a05: 世道義兩全浙粵二山無不稱讚托清光遠映林下
0206a06: 且安淡薄難支我領眾衲篾束肚皮守去可謂入定
0206a07: 已巳忘三秋事起來不見四時推法喜禪悅爽我襟懷
0206a08: 山中滋味特與公說。
0206a09: 又上
0206a10: 自秋徂冬今且春半曾未特一走耑候弟子之罪
0206a11: 誠莫贖矣雖吾師慈悲知我塵緣所縛而弟子寤
0206a12: 寐之間真無處置顏面也二舍弟來肇云吾師宗
0206a13: 風日振淡薄自甘誰為為之豈無慚汗日來制臺
0206a14: 巡行高涼弟子居端城守冗忙更甚茲以鱗便附
0206a15: 候慈祉即差員虔叩不一。
0206a16: 又復
0206a17: 殘冬接來翰深知公冗為羈邇來國事匆匆莫生罷
0206a18: 倦更宜耐心耐意煆煉真空但恁麼去則事理不外
0206a19: 也令侄至深知來意山中諸事色色妥當不勞掛心
0206a20: 老僧放出補袞調羹手撥轉如來正法輪呵呵。
0206a21: 又上
0206a22: 吾師南來梵臘階前禪心江上祖庭自當大轉法
0206a23: 輪矣但弟子去歲自秋暨冬靡盬晝夜而硜硜株
0206a24: 守味澹如水一切餽遺概為峻謝即獻歲方升不
0206a25: 遑馳一介叩賀慈祉不特地主之誼歉然且拈花
0206a26: 以上椒頌俱為缺節罪誠莫逭藉和尚慈悲或邀
0206a27: 懺釋耳待地方調劑之後當有餘暇拜晤金容以
0206a28: 消積歉秪此附候新禧不既神往。
0206a29: 又復
0206a30: 自進院以來說戒三壇結制兩期百務匆匆不及遣
0206b01: 人問候彼此相思何緣一面某亦諒公想公定諒我
0206b02: 也今應元長老舊為南華住持甚的當因水月當家
0206b03: 輪著即退任而任之也亦是我門下老弟子乞清目
0206b04: 垂顧將水月轉為法地浩歸四方衲子亦在公一臂
0206b05: 之力耳小徒來久何以不回懸念懸念乞發行為快
0206b06: 衷曲之談筆下難盡秋末冬初盤譚不宣。
0206b07: 又上
0206b08: 我師重振祖庭緇素雲集可謂法海信哉道高龍
0206b09: 虎伏者也使人人盡歡喜讚嘆得所未有但弟子
0206b10: 一官束縛未得頓脫塵緣碧水青山徒有神往然
0206b11: 而二十餘年戰場味如嚼蠟到頭一著未猛惺將
0206b12: 圖兩隻芒鞋一個蒲團孤雲野鶴五葉一枝亦願
0206b13: 侍從蓮花座下也不識吾師許可否前兩師兄來
0206b14: 端諗悉道範清吉捧誦月上三更坐釣臺之句尤
0206b15: 感吾師接度之切具大手眼領教與惠漢水峨山
0206b16: 不足喻高深也侍師回南華無物將敬聊吟近作
0206b17: 錄之扇頭請政幸叱存。
0206b18: 又復
0206b19: 渴想君家神馳久矣忽接來翰爽我心目山僧以麤
0206b20: 言冒瀆公不介懷可謂言外取意小徒在府承惠擾
0206b21: 齋傳聞公之切心道心使我愚師徒飽領清誨我亦
0206b22: 放心行道也闔山耆舊欲來拜謝公請山僧住持曹
0206b23: 溪真水乳相合也闔山相安也山門穩固則法道凋
0206b24: 而再整枯木謝以重榮全賴吾人之力耳。
0206b25: 又上
0206b26: 祖庭一席風冽山寒弟子三月登埤疲于奔命茲
0206b27: 者責任亦無能為也吾師法眼視之特蝸角耳獨
0206b28: 弟子終日匆忙勞怨叢集蠅鑽故紙不克一了究
0206b29: 竟吾師婆心甚切乞為弟子下一金篦何如節屆
0206b30: 青陽冗甚未遑耑役奉賀。
0206c01: 又復
0206c02: 某以法眼觀之如飲淡水如刀剖空用世眼觀之蠅
0206c03: 鑽故紙誠哉是言矣幸有此心此念切不可忘忽時
0206c04: 鑽透方識天外天不待問人也。
0206c05: 附聖翁張太老書諱世臣
0206c06: 數日不聞問諒法體康泰祖庭諸事已巳整頓有緒
0206c07: 矣幾番欲趨侍猊座載聆塵譚弟子為俗務所羈
0206c08: 弗克如願適蒙手教儼然耳提面命深慰企思眼
0206c09: 前雖不能即居山谷然于此事亦知用心爭奈只
0206c10: 在心性義理上穿鑿疑不發起古德有言若事上
0206c11: 覷則疾若在意根下思量卜度即沒交涉如何是
0206c12: 向事上覷下手工夫乞和尚直捷指示弟子依而
0206c13: 行之至懇至懇。
0206c14: 復
0206c15: 接尊翰方知前字已巳蒙台覽矣承問事上如何下手
0206c16: 老休有一問盡大地俱是事且道向何處覓理試拈
0206c17: 出事看若拈不出依舊賊入空屋且問說事的又是
0206c18: 個甚麼即如僧問雲門如何是佛門云乾屎橛老休
0206c19: 云說了也且道他說個甚麼老休云乾屎橛喚作事
0206c20: 得麼便恁麼會略較些子乞老居士舉起慧劍一揮
0206c21: 兩段將此葛藤椿送到東洋大海外則可也豈不聞
0206c22: 知之一字眾禍之門正此之謂歟。
0206c23: 又上
0206c24: 弟子在熱鬧場中輥了一世自己巳安身立命處全
0206c25: 未打點幸得諦聽法旨覺此中恍然有躍的光景
0206c26: 及離座下仍復憤憤不知是業深根鈍于此事無
0206c27: 緣耶抑年老氣衰弗能承當耶或心不真實志未
0206c28: 決定耶懇請開示諒大師老婆心切當必為我直
0206c29: 指也霜林寒色大異城中願言珍攝以葆天和有
0206c30: 懷如縷嗣容面悉。
0207a01: 又復
0207a02: 前在韶城過蒙鼎力真一箭射入九霄也青天亦須
0207a03: 喫棒但向後亦宜筈筈相承自然箭箭中的也文武
0207a04: 須知不外則事理盡在其中何有老少之分別根基
0207a05: 之純鈍耶來云躍然的光景此乃塵心暫歇一時輕
0207a06: 安老居士根性勇利拂塵而行久久自然相應若依
0207a07: 舊涉事依舊走作喚熟習難忘要到四稜踏地不亦
0207a08: 難乎必須退居山谷晝夜用心管保歸家穩坐也然
0207a09: 雖年尊色力尚健氣宇過人參究此道綽綽有餘萬
0207a10: 不可中途生倦失老休之望也。
0207a11: 寄張鎮臺書諱瑋
0207a12: 屢承厚誼感佩殊深此因非淺定在靈山同願今日
0207a13: 方滿也賜額一至草木增輝即法堂前煥然一新矣
0207a14: 更冀移玉入山為戒壇主盟山門有慶眾僧有慶即
0207a15: 山野亦有慶也是望。
0207a16: 復周道臺書諱日燦
0207a17: 捧讀琅函超超玄著非受靈山之囑能于紅塵堆裡
0207a18: 作世外想耶從來佛法付與大臣如趙清獻張無盡
0207a19: 蘇子瞻黃山谷以宰官而傳祖燈尤彰明昭著者也
0207a20: 昔憨大師弘法曹溪君家海門居士竭力扶持至今
0207a21: 傳為美談浴佛戒期承高軒往顧泉石增輝某披拂
0207a22: 汪懷澄之不清撓之不濁可勝慶快且蒙賜佳額名
0207a23: 聯字字珠璣前無古人後無作者藏之祖室永鎮伽
0207a24: 藍當與天壤同不朽耳公事之餘倘惠然命駕入理
0207a25: 深談一番了過去生中般若因緣此大丈夫之所為
0207a26: 而某之所喜出望外者也夏日炎蒸惟冀台臺為道
0207a27: 為天下自愛臨楮曷勝瞻依。
0207a28: 寄南雄鄭太尊書諱龍光
0207a29: 某在浙中聞清名耳熱及至南雄不敢擅自造謁權
0207a30: 住青蓮剛兩三日張公促行又不克一面為歉承游
0207b01: 揚張鎮臺何太尊色色周全或往來其間乞致謝一
0207b02: 聲于是月結制也但齋糧乏少僧眾來多特遣小徒
0207b03: 拜謝或有外緣為我指南。
0207b04: 寄韶州何太尊書諱鳴鳳
0207b05: 屢承厚貺感佩殊深山中頗安全賴覆庇某時抱五
0207b06: 內前聞道體違和某甚懸念特差小徒問候想弗藥
0207b07: 有喜也鄙寺前住持已巳退今有一老誠者某見其為
0207b08: 人近古勸任住持接待高賓乞台臺垂青為幸。
0207b09: 寄韶州梅二府諱欽
0207b10: 老老大大尚沒料理雖擔世外之名竟業識忙忙為
0207b11: 尋歸路有違尊召至今歉然幸相忘形外恕我可也
0207b12: 周岐老進山某亦面訂至端午後偕駕同來某灑掃
0207b13: 苔徑迎于南華道左矣。
0207b14: 復韶州周三府諱憲章
0207b15: 城中握別又易一冬可見光陰如電山野常切切于
0207b16: 斯如夢不來又隔一生也台下神情凜烈雅致清高
0207b17: 某時復三思不審台臺不棄山野乎托清光遠映是
0207b18: 月結制也臘月初一日說三壇大戒乞駕進山一敘
0207b19: 以慰我懷。
0207b20: 復曲江諶縣尊書諱紹津
0207b21: 恭惟大居士台臺豫章宗匠盛世循良筆端吐造化
0207b22: 鹿鳴興歌心上起經綸牛刀暫試喜燕臺之市駿在
0207b23: 即幸雲山之付囑未忘其藏拙亞地深愧入廛仰瞻
0207b24: 德容飲醇心醉正擬借光于戒室猥蒙隆施于山廚
0207b25: 禪流之枵腹果然檀那之慶餘無既肅楮申謝嗣容
0207b26: 圖晤清誨不盡。
0207b27: 復曾旅老書諱弘
0207b28: 久向道雅不克瞻依拽杖南遊為尋知己巳台臺高名
0207b29: 朗于寰宇某未發足以前早與神契也粵中土廣人
0207b30: 稀相逢者少即今垂鉤四海為釣獰龍未卜台臺不
0207c01: 葉山野否。
0207c02: 寄滄然侍者書
0207c03: 數旬不見使我夢寐心驚云莫非中道而止之耶俗
0207c04: 務牽纏耶不然何不過我以完未了公案世事如身
0207c05: 之與影愈走而愈急也貴乎識得破就陰而止之則
0207c06: 影自消也跡自滅也山中諸事極妥四方衲子如雲
0207c07: 觀曹溪風景當有興色但我丈室無人談談希子速
0207c08: 來慰我神馳不盡。
0207c09: 寄德盟黃道人書
0207c10: 山中寂寞無可談心公何意久假不歸懸念懸念爾
0207c11: 我飄然方外真如泡影何勞奔馳于聲色之場乎千
0207c12: 祈策杖而回慰我遐思。
0207c13: 寄五倫侄果然出家即坤雷
0207c14: 自到浙中不無眷想母兄俱亡時痛切焉我在外晝
0207c15: 夜忘眠為成道業道業已巳成又承先象田將法門大
0207c16: 事累身因不敢負先人苦心咬定牙關恢弘祖道以
0207c17: 報先祖道以報爾先祖母一片撫育之心正是一子
0207c18: 出家九族生天也舊歲有朗徹禪人為眾多特往吾
0207c19: 里募米方見吾侄親筆來書兼以道心深信三寶今
0207c20: 又差雷空書記自如禪人一同過我求出世法趁汝
0207c21: 後生時還可策勵二侄分付他守定家業汝一一倒
0207c22: 斷來自有安頓之方所謂即今要休便休去欲覓了
0207c23: 時無了時至囑。
0207c24: 寄本源和尚書
0207c25: 時景易過轉眼風光不覺二秋矣侍者來時弟尚望
0207c26: 兄候至冬底法駕不來不知何阻使我歉然浙中衲
0207c27: 子檀護根基純熟彼此信然不料張葵老夙以願力
0207c28: 興復曹溪七月初一日乘舟初二日長行湖嘉四眾
0207c29: 不勝依依南華機緣甚偶弟欲恢復然而孤掌不浪
0207c30: 鳴特令默之來請乞兄偕往庶滿昔日同參之願耳
0208a01: 更冀舉起慧劍斬斷葛藤撩起便行垂模萬古舟次
0208a02: 匆匆不盡欲言南都翹首細談衷曲。
0208a03: 與密宗庫司書
0208a04: 古聖遺訓云作福如搶寶在吾徒不惟搶寶亦寶內
0208a05: 擇其至寶也叢林一肩擔當盡心料理使老僧安心
0208a06: 行道來眾依棲在子一人之力耳貴乎如悉達取寶
0208a07: 入海不見其深沒頭沒腦全身在裏許一踏到底管
0208a08: 保唾手而得矣。
0208a09: 復天界浪和尚書
0208a10: 此際法門下衰宗風寥落在乎老人坐振此道使洞
0208a11: 宗源遠流長也此行某仗老人慈光庇蔭南華再整
0208a12: 六祖重輝某在東粵焚香頂禮不盡。
0208a13: 寄穀山金峰和尚書
0208a14: 弁山法道海內橫行在乎吾師之力耳乃先人高明
0208a15: 遠見付授四十餘人彼時小見局隅之流皆紛紛議
0208a16: 論不料末法全賴諸善知識慈航普渡庶使茲輩杜
0208a17: 詞抱愧流落在常行粥飯僧數裡某道過南華聞和
0208a18: 尚法道之隆僧俗讚嘆不已巳某亦欣然惜乎弁山諸
0208a19: 善知識長往者多幫手又少似覺法門寥落某則茫
0208a20: 然無措幸吾師在急流中下一柱石且喜老雲門道
0208a21: 振天南也。
0208a22: 寄汪爾老護法書諱挺
0208a23: 去秋握別倏爾金風又至矣流光如電誠不我待也
0208a24: 台臺近履更勝否造詣更精否太封翁萬福否冀一
0208a25: 一回音慰我遐思某在天南荷台臺庥庇四眾欣欣
0208a26: 龍象常盈數千乃六祖遺風尚在耳山僧鼓舞餘勇
0208a27: 痛加鉗錘但得法雲四出則此一番公案畢也白蓮
0208a28: 乞大護法加覆之今差小徒耑候清吉端溪一方引
0208a29: 意惟希鑒茹不既。
0208a30: 寄實行兄書
0208b01: 自江寧一別不覺一秋也一路切念我兄熱腸奈因
0208b02: 行促不克細細盤桓令人歉然于十月十五日曹溪
0208b03: 進院也結制說戒來眾益多托兄之福內外俱安弟
0208b04: 孤雲野鶴翩翩無侶如江寧事畢速還南華釋弟之
0208b05: 遠望。
0208b06: 
0208b07: 
0208b08: 
0208b09: 
0208b10: 卷第八
