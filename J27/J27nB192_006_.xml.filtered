0199c01: 曹溪大休珠禪師住越城天華寺百問卷第六
0199c02: 嗣法弟子德明答頌
0199c03: 瑞鹿法孫行信編次
0199c04: 問振動乾坤即不問絲毫不挂事如何。
0199c05: 答脫殼烏龜飛上天。
0199c06: 頌。滿面慚惶不識羞溪山浪說笑顛頭默然打破
0199c07: 扶桑國放出金烏劫外遊
0199c08: 問粉骨碎身未足酬一句了然超百億作麼生說個
0199c09: 超底道理。
0199c10: 答瓦礫翻身。
0199c11: 頌。瓦礫翻身透古今從教何處不稱尊直饒無句
0199c12: 言前薦猶落牟尼後子孫
0199c13: 問歷劫深恩終難報為甚雲門又打伊。
0199c14: 答家富小兒嬌。
0199c15: 頌。指天指地老狐精世間若個是生盲當初早遇
0199c16: 雲門老免使人人墮塹坑
0199c17: 問賊來須打客來須待且道作麼生辨別。
0199c18: 答二俱不受。
0199c19: 頌。惱得心中怒氣沖反將一箭射虛空嚇得須彌
0199c20: 心膽碎至今千古鬧哄哄
0199c21: 問古是今人去今是古人來不涉今古句試請拈出
0199c22: 來。
0199c23: 答平地兩條溝。
0199c24: 頌。只有天在上更無山與齊舉頭紅日近回首白
0199c25: 雲低
0199c26: 問高揖釋迦不拜彌勒時如何。
0199c27: 答也須喫棒。
0199c28: 頌。金烏夜半逞風流黃鶴峰高得自由驀地踏翻
0199c29: 千尺浪盲龜跛鱉也優游
0199c30: 問德山托缽且置勿論巖頭密啟其意又作麼生。
0200a01: 答暗裡藏春色。
0200a02: 頌。德山老德山老托起缽盂沿街討出門撞著帶
0200a03: 角虎擬議遭他一口咬雖然只得三年活金風吹
0200a04: 動殘花草
0200a05: 問頭云且喜老漢會末後句會與不會則不問且道
0200a06: 如何是末後句。
0200a07: 答明破即不堪。
0200a08: 頌。句裏乘機劈面來虎頭虎尾任君猜泥牛踏破
0200a09: 天邊月收拾胡兒鐵草鞋
0200a10: 問淮州牛喫禾益州馬腹脹天下覓醫人灸豬左膊
0200a11: 上且道其中意旨如何。
0200a12: 答山之南水之北。
0200a13: 頌。申出兜羅綿手把住四恩三有撞著覓醫童子
0200a14: 不可放他逃走
0200a15: 問趙州勘破婆子且道那裡是他勘破處。
0200a16: 答露。
0200a17: 頌。婆婆慣要逞風流淡抹濃粧不識羞自從趙老
0200a18: 親相識只得逢人暗點頭
0200a19: 問大顛一般扣齒為甚麼擯卻首座。
0200a20: 答知事少時煩惱少識人多處是非多。
0200a21: 頌。嚴令當行痛下錐眉毛竅裡沒些些可憐一片
0200a22: 婆心切千古流傳法不違
0200a23: 問三冬無暖氣枯木倚寒崖為甚麼燒卻菴。
0200a24: 答水向石邊流出冷風從花裡過來香。
0200a25: 頌。杜撰老婆把火燒菴燎卻面門無處伸冤一時
0200a26: 不了千古流傳
0200a27: 問來如穿衫去如脫襖在今時可謂罕聞為甚麼九
0200a28: 峰不肯泰首座。
0200a29: 答錯錯。
0200a30: 頌。從來不著這襤衫脫卻方知恁麼閒虛空放出
0200b01: 拿雲手播滿乾坤任意頑
0200b02: 問天童曩來惟抱主拍落無依反叱非畢竟天童底
0200b03: 是雲門底是。
0200b04: 答總不是。
0200b05: 頌。深深直到歸山處反罵胡僧老古錐雲門不識
0200b06: 白拈賊鼻孔撩天向下垂
0200b07: 問問佛答佛問祖答祖不問佛不問祖答個甚麼。
0200b08: 答請和尚再舉看。
0200b09: 頌。山自高來水自深野雲處處不相親可憐不遇
0200b10: 攀花手狼籍枝頭多少春
0200b11: 問一口氣還轉得一大藏教也無。
0200b12: 答常憶江南三月裏鷓鴣啼處百花香。
0200b13: 頌。碧天千古月寒潭曉夜光截斷葛藤處溪山路
0200b14: 轉長
0200b15: 問四方八面來時如何。
0200b16: 答切忌動著。
0200b17: 頌。眉鋒剔起幾重關木偶難移心膽寒乾坤收在
0200b18: 毫端上捏碎千山與萬山
0200b19: 問不用如何若何便請單刀直入作麼生說個入的
0200b20: 道理。
0200b21: 答不動干戈自太平。
0200b22: 頌。青青山色滿祗園倒跨長溪月一潭龍泉飛出
0200b23: 張牙爪不斬蕭何令不傳
0200b24: 問多寶塔前合談何事。
0200b25: 答揭諦莎婆訶。
0200b26: 頌。寶塔橫吞四部洲掌中珠子孰能收夜深不許
0200b27: 蒼龍現牛斗光寒萬里秋
0200b28: 問齋時一缽和羅飯未審時人作麼消。
0200b29: 答滿缽盛將來。
0200b30: 頌。粟子無觔也大奇倉沒底任施為和盤托出
0200c01: 家常飯萬古叢林作話題
0200c02: 問鐘樓上念讚床腳下種菜且道明甚麼邊事。
0200c03: 答張公喫酒李公醉。
0200c04: 頌。樓閣遲遲月影新清風多在好園林浮萍不落
0200c05: 青山外花雨紛紛滿月津
0200c06: 問橫按拄杖當門座且道如何過此關。
0200c07: 答腳跟未動。
0200c08: 頌。把斷三關不漏機威風凜凜孰能窺正令從來
0200c09: 行到底不與人間理是非
0200c10: 問但有言說都無實義即今說也說了言也言了且
0200c11: 道是甚麼義。
0200c12: 答灼破一天秋。
0200c13: 頌。說說原來無說說石女何曾失卻節言言不失
0200c14: 無價珍也是區區眼裡楔
0200c15: 問有時一喝不作一喝用既不作一喝用畢竟作甚
0200c16: 麼用。
0200c17: 答三千里外定淆訛。
0200c18: 頌。喝下當陽震大威攔胸好與一千椎撥轉吹毛
0200c19: 空裡去也是區區拍馬歸
0200c20: 問十二面觀音那面是正。
0200c21: 答東西南北。
0200c22: 頌。大悲觀世音無剎不現身相識滿天下知心能
0200c23: 幾人
0200c24: 問從上來一人行棒一人行喝阿那個親。
0200c25: 答今朝正是娘生日。
0200c26: 頌。行棒行喝絕狐蹤長安道上不相逢等閒拈起
0200c27: 鐵橛子勒馬加鞭不露鋒
0200c28: 問臨濟云一人在孤峰頂上無出身之路一人在十
0200c29: 字街頭亦無向背且道那個在前那個在後。
0200c30: 答兩個泥牛鬥入海直至如今無消息。
0201a01: 頌。青峰頂上浪花鮮樹子無根葉滿天須彌頂上
0201a02: 翻觔斗海外漁翁把釣竿
0201a03: 問有一人輪劫在途中不離家舍有一人離家舍不
0201a04: 在途中阿那個合受人天供養。
0201a05: 答無底缽盂盛將來。
0201a06: 頌。擊碎窗前月沖開萬里雲含光成一片大地盡
0201a07: 生春
0201a08: 問饑來喫飯困來打眠愚人笑我智者知焉且道知
0201a09: 底事作麼生。
0201a10: 答露柱懷胎。
0201a11: 頌。三條椽下逞風流踏著源頭水逆流策馬乘車
0201a12: 千古事無心明月上鉤頭
0201a13: 問牛頭橫說豎說不知向上有關捩子作麼生是向
0201a14: 上關捩子。
0201a15: 答眉毛竅裡翻觔斗。
0201a16: 頌。鳥啼日暖百花新放出枝頭幾瓣春佛祖位中
0201a17: 留不住虛名流落到而今
0201a18: 問牛頭未見四祖百鳥啣花諸天送供見後為甚麼
0201a19: 覓他蹤跡不見。
0201a20: 答當初祗謂茅長短燒了方知地不平。
0201a21: 頌。放出傾湫倒嶽威虛空拶得雪花飛鴛鴦一對
0201a22: 無蹤跡千古流傳作話題
0201a23: 問宗說俱通底人為甚麼我又道他不是。
0201a24: 答拈得鼻孔失卻口。
0201a25: 頌。宗也通兮教也通聾人聽見五更鐘一聲霹靂
0201a26: 驚天地凡聖從教立下風
0201a27: 問古人道識得此事便休為甚麼道認著依然還不
0201a28: 是。
0201a29: 答青天也須喫棒。
0201a30: 頌。識得根源即便休有何煩惱有何憂更深夜靜
0201b01: 清光皎萬里長空萬里秋
0201b02: 問空生晏坐花狼籍語若雷兮聲若霹且道他說個
0201b03: 甚麼。
0201b04: 答隔壁聽釵聲。
0201b05: 頌。空生巖畔花狼籍山色溪聲舌廣長滾滾波濤
0201b06: 流不竭長江日夜水忙忙
0201b07: 問無陰陽地生個甚麼。
0201b08: 答放出枝頭劫外春。
0201b09: 頌。無影山中無住基生盲截地不施為獅兒哮吼
0201b10: 連星月鐵馬加鞭曉夜嘶
0201b11: 問學家參禪貴脫生死且道生死作麼生脫。
0201b12: 答眼閉腳直。
0201b13: 頌。脫下破草鞋赤腳平地走踏著南山鱉鼻蛇冷
0201b14: 地遭他咬一口
0201b15: 問脫得生死便知去處一口氣不來向甚麼處去。
0201b16: 答白雲只在青山內。
0201b17: 頌。脫得脫不得生死如何決決決決六月炎天下
0201b18: 大雪
0201b19: 問前有猛虎當路後有萬丈深坑左右劍樹刀山正
0201b20: 與麼時如何迴避。
0201b21: 答云哪。
0201b22: 頌。猛虎當陽誰敢立起便起兮擊便擊擊便擊左
0201b23: 右逢源虛空霹靂
0201b24: 問踞虎頭收虎尾的衲僧且道具甚麼手段。
0201b25: 答打一掌云某甲一向粗糙。
0201b26: 頌。虎嘯山兮山笑虎大地拈來一撮土羅紋結角
0201b27: 深藏處那個男兒敢莽鹵
0201b28: 問道得也打道不得也打假若總不與麼時如何。
0201b29: 答隨聲便打云某甲觸忤尊顏。
0201b30: 頌。昨夜東風遶四鄰今朝脫骨又重新棒頭點出
0201c01: 金剛眼透過威音與古今
0201c02: 問大德無德大道無道大富無糧大地無草且道居
0201c03: 乎師位者以何為人。
0201c04: 答一條拄杖驀頭該。
0201c05: 頌。浪蕩江湖數十秋得意忘言即便休衣錦不知
0201c06: 公子貴山自高兮水自流
0201c07: 問以禮接待是通行事為甚南泉打破鍋。
0201c08: 答車不橫推理無曲斷。
0201c09: 頌。底事分明作者希通身毛羽似剛錐南泉打破
0201c10: 閑家具莫向人前理是非
0201c11: 問前三三與後三三且道是多少。
0201c12: 答晝夜一百八。
0201c13: 頌。金針透出幾山頭脫體和衣得自由地一聲
0201c14: 空宇宙春來桃李趁溪流
0201c15: 問不達法源故多諍論為甚居乎師位者東闢西闢。
0201c16: 答人平不語水平不流。
0201c17: 頌。遠山風送幾千里白雲深處日輪紅撒手一拋
0201c18: 金彈子擊破威音那畔蹤
0201c19: 問言滿天下無口過為甚麼道口是禍門。
0201c20: 答錐頭利鑿頭方。
0201c21: 頌。山色深深月影希清虛冷淡少人知識得個中
0201c22: 消息子爾是何人我是誰
0201c23: 問無頭無尾是甚麼不妨當堂試道看。
0201c24: 答雪峰輥的。
0201c25: 頌。無尾無頭栗棘蓬當陽拈出絕狐蹤塞斷咽喉
0201c26: 人不會昔人飛劍斬黃龍
0201c27: 問建法幢開門戶我道好事不如無且道有甚麼過。
0201c28: 答一波纔動萬波隨。
0201c29: 頌。金風吹動浪差差無底扁舟過海西釣起鉤頭
0201c30: 波底月驚得沙鷗兩岸飛
0202a01: 問踏翻大地尋常事踢倒乾坤當戲毬此人具甚麼
0202a02: 力量。
0202a03: 答不為分外。
0202a04: 頌。個事分明記得清牧童遙指杏花村倒轉黃河
0202a05: 翻白浪金鱗那怕禹門深
0202a06: 問一聲彈指樓閣門開且道彌勒在甚麼處。
0202a07: 答兩眼對兩眼。
0202a08: 頌。明月家家有分大道不離方寸照破鐵壁銀山
0202a09: 金剛腦後一頓
0202a10: 問學道先須識自宗莫將真際雜頑空且道真際頑
0202a11: 空如何辯別。
0202a12: 答賊是小人做。
0202a13: 頌。蛟龍困臥幾千秋吐出明珠孰敢收忽遇風雲
0202a14: 時際會紅光穿透碧峰頭
0202a15: 問心不是佛智不是道畢竟如何即是。
0202a16: 答畫虎畫皮難畫骨知人知面不知心。
0202a17: 頌。靈山千古振宗風列聖場中一線通縱有高賢
0202a18: 留不住夜深明月掛青松
