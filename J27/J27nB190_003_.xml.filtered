0085b01: 石雨禪師法檀卷第三
0085b02: 嗣法小師淨柱編
0085b03: 住福州府雪峰寺語錄
0085b04: 崇禎十二年己巳卯四月二十二日入院。
0085b05: 京臺王光祿請上堂拈香祝聖竟就座召大眾曰心
0085b06: 外無我我外無物物外無人人外無心所以道盡大
0085b07: 地是個解脫場一機一境盡從自己巳胸中流出直得
0085b08: 蓋天蓋地大眾既是自己巳胸中流出自然孤迥迥卓
0085b09: 巍巍活潑潑阿誰無分不見雪峰大師與巖頭同至
0085b10: 鰲山舉向來見人得力處被巖喝曰不聞道從門入
0085b11: 者不是家珍若要播揚大教一一從自己巳胸襟流出
0085b12: 來與我蓋天蓋地去峰於言下大悟連聲叫曰師兄
0085b13: 今日始是鰲山成道大眾還見鰲山麼只在雪峰裏
0085b14: 許還見雪峰麼只在各人自心裏許還見自心麼良
0085b15: 久曰快築堤塘水風來文自生。
0085b16: 上堂雪峰大師來也還見麼若見則官不容針若不
0085b17: 見則私通車馬雪峰從先德山處傳得石頭祖師秘
0085b18: 密法門今日被不肖兒孫一時揭露然一顯一密一
0085b19: 抑一揚環轉無窮也是諸人本有事眾生於此輪迴
0085b20: 三賢於此安身十地於此立命諸佛於此設教立數
0085b21: 立量說大劫說小劫結筭到一十三萬四千四百萬
0085b22: 年以謂始終之極且喜未夢見在縱饒於華嚴會上
0085b23: 說到不可說不可說轉不可說的田地亦未夢見在
0085b24: 禪門以為格內事做盡伎倆用盡手段直得斬釘截
0085b25: 銕要將者輪環子撲破乃打一圓相曰總不如雪峰
0085b26: 用得恰好一個兩個三個數到盡未來際其實也只
0085b27: 是者個今日本真請山僧上堂自己巳卻叨叨呾呾說
0085b28: 了許多將謂攔我毬門路乃打拂一下曰還攔得麼
0085b29: 不是自家無伎倆令人特地憶玄沙。
0085b30: 結制上堂擊拂子三下曰會麼此是石頭路滑不死
0085c01: 的命根德山棒打不回的消息一句是甚麼殺人不
0085c02: 見血三毬覿面提節外生枝到者裏須是劍刃上行
0085c03: 冰淩上走若一味道是古人分上事大似千年田八
0085c04: 百主者一藏文書正好合藥有病者出來問取良久
0085c05: 曰脈斷去也。
0085c06: 求嗣請上堂古今一道生佛皆然若論感應道交便
0085c07: 有門庭施設得之者臘月蓮花失之者炎天瑞雪今
0085c08: 日山僧陞座盡大地人一時陞座大眾立地聽盡大
0085c09: 地人一時立地聽大眾聽時山僧與盡大地人俱在
0085c10: 大眾耳邊放光動地山僧說時盡大地人俱在山僧
0085c11: 舌根上語四言三所以雪峰輥出木毬養子之緣猶
0085c12: 在玄沙捉歸舊處事父之道居然祗如魏善人求子
0085c13: 一句又如何舉不見道常念觀世音菩薩便生福德
0085c14: 智慧之男且問觀音菩薩作麼生念若解念不用默
0085c15: 念不用響念不用口念不用舌念不用心意識念應
0085c16: 如是念如是念者佛亦如是生亦如是今亦如是古
0085c17: 亦如是雪峰亦如是玄沙亦如是山僧亦如是大眾
0085c18: 亦如是盡大地一切如是眾中有如是念者麼僧問
0085c19: 門外風聲熾然念未審和尚作麼生念師曰巢知風
0085c20: 穴知雨進曰恁麼則無剎不念去也師曰耳朵當眼
0085c21: 睛僧禮拜曰不勞讚歎師曰將謂讚歎。
0085c22: 月印師五十初度請上堂天不足為長地不足為久
0085c23: 閃電影裏翻身石火光中垂手難垂手撈得若耶溪
0085c24: 月大似腰懸金斗到處印泥印水印空若經若論若
0085c25: 律究竟如何下口吹布毛曾學安心賣生薑仍有辣
0085c26: 手吃著大顛拄杖便去諸方亂走逗到今始知非七
0085c27: 七消歸四十九乃卓拄杖曰若要慶我月印兄壽須
0085c28: 向者裏會取不見釋迦老子成佛已巳來甚大久遠壽
0085c29: 命無量復卓拄杖曰也出不得者裏盡未來際行菩
0085c30: 薩道所有壽命亦復無量又卓拄杖曰也出不得者
0086a01: 裏且道者裏是甚麼所在良久曰炎風吹不到且作
0086a02: 雪峰看月曾作雲門侍者及庫頭首眾。
0086a03: 遊鼓山上堂敲空作響擊木無聲喚甚麼作聲喚甚
0086a04: 麼作響還有道理商量麼若有道理安得有今日事
0086a05: 若無道理安得有今日事且道如何是今日事莫是
0086a06: 拈槌豎拂要接續晏國師聖箭麼屴崱峰高滄海近
0086a07: 片帆早已巳透錢塘莫是語言三昧要起博山遺香麼
0086a08: 遊人不坐忘歸石水盡山窮總是愁莫是為張道人
0086a09: 因齋助薦麼昨夜面燃親口說鬼王早已巳自知羞恁
0086a10: 麼則總不干今日事也雖然要會今日事也不難大
0086a11: 家汲鼓山水烹鼓山茶吹鼓山笛唱鼓山歌興鼓山
0086a12: 叢林作鼓山佛事只不要打鼓山鼓何故只恐落在
0086a13: 今日故。
0086a14: 元旦上堂陽春布德何必囊藏被蓋百物咸新不須
0086a15: 天外舉頭大眾今日是　聖天子體元居正之晨我
0086a16: 林下人合當酬恩報德若一向目視霄漢身坐白雲
0086a17: 且道臣退位以朝君一句作麼生道良久曰條風開
0086a18: 獻節灰律動初陽。
0086a19: 古泉菴請上堂日日日東束出月月月西沒偶爾扶筇
0086a20: 下雪峰相逢盡問承誰力此處若有代山僧下得一
0086a21: 語不妨斧頭邊鏟去參天荊棘如或未然晝見白
0086a22: 夜見黑業識茫茫如何委悉好委悉拈起雲門六不
0086a23: 收誰知臨濟打黃檗一切聲是佛聲一切色是佛色
0086a24: 鳥自空啼花自狼籍又道耳不聞聲眼不見色乃擊
0086a25: 拂子曰者個是什麼良久曰青山雨過真堪惜澗水
0086a26: 無情日夜忙。
0086a27: 解制小參大眾雲集師曰今日解制須要各人自家
0086a28: 解始得若要我解則不同銀花砌就玉樹粧成識得
0086a29: 春風面目管取破顏有分若識不得去即印住住即
0086a30: 印破夜明簾外轉身難門外也滑倒門內也滑倒荊
0086b01: 棘林中下腳易到者裏解結從人收放在我若是虛
0086b02: 空無背面解即是結即是各各親切道一句看眾無
0086b03: 語師曰恐汝不能皆隨我道。
0086b04: 住汀州府靈山禪寺語錄
0086b05: 崇禎十四年辛巳三月入寺。
0086b06: 上堂拈香曰此一瓣香陰扶王化陽翼宗風端為祝
0086b07: 延
0086b08: 聖壽萬安伏願不忘佛囑攝護生靈秉般若鋒而消
0086b09: 兵甲揮金剛焰以照群昏此一瓣香九龍灘上洗出
0086b10: 根源銕石磯邊掀翻瓦礫專為供養開山耆碩重刱
0086b11: 覺靈伏願處處長菩提之樹枝枝放優缽之花此一
0086b12: 瓣香夜半明傳當陽密付端為供養會稽雲門顯聖
0086b13: 堂上傳曹洞正宗三十二代湛然澄和尚法乳之恩
0086b14: 伏願人人懸照魔之寶鏡個個佩驅外之莫邪白椎
0086b15: 竟師曰若道靈山未散大似眼花果是真龍便解拿
0086b16: 雲攫霧遊戲性天之外若是香象不妨截斷眾流超
0086b17: 出心海之邊大眾取辨個事大須子細祗如智者大
0086b18: 師見個甚麼道理便云靈山一會儼然未散須具眼
0086b19: 始得豈是者般死呆呆地口巴巴地有甚交涉即今
0086b20: 山僧豎拂大眾揚眉與昔日靈山拈花微笑是同是
0086b21: 別到者裏回互不回互二俱有過何故不見道如是
0086b22: 之法佛祖密付。
0086b23: 浴佛日開戒上堂以拂子打圓相曰會麼會得猶是
0086b24: 戒相若是戒體須向父母未生前會取父母未生前
0086b25: 作麼生會須向己巳生後會取手清腳快者待他地
0086b26: 一聲便捉敗將來管取報恩有分若眼睛動定待他
0086b27: 手指天地周行目顧九龍吐水浴將去持地菩薩捧
0086b28: 將去便見薦取不及更待成佛道降外道度眾生說
0086b29: 法四十九年入涅槃遠之遠矣今日山僧為汝將一
0086b30: 個優波離一個大迦葉扭作一處你道圖個甚麼不
0086c01: 見者裏喚作靈山如人地起還從地倒若會得四恩
0086c02: 與汝一時報竟如或未然梵網經中道汝是當成佛
0086c03: 我是已巳成佛常作如是信戒品已巳具足更要識相護
0086c04: 持聽取誦戒。
0086c05: 五月初六日結夏上堂攪長河為酥酪有背拈花之
0086c06: 旨變大地作黃金全乖微笑之宗若道靈山未靈賴
0086c07: 有谷神呼徹應休云銕石非銕縱使金刀剪不開昨
0086c08: 日採藥蜈蚣蚰蜒蚖蛇蝮蝎藏蹤有地今日用藥菩
0086c09: 提涅槃真如佛性斂歛跡無門到者裏說個病瘥藥除
0086c10: 也是靈龜曳尾總不如埠眾信炊無米飯調不濕
0086c11: 羹一齊供養將來禪眾若無握菖蒲劍驅艾葉虎的
0086c12: 手腳擬欲吞噉也大難果是善知時節不妨騎龍頭
0086c13: 踞虎尾與大家廝鬥一場略有些子氣息如或未然
0086c14: 要說個結制法教山僧向何處下口倘謂結即是解
0086c15: 解即是結結不是解解不是結於中便有一句子能
0086c16: 殺能活能縱能奪未免遭人簡點畢竟如何良久曰
0086c17: 人人盡謂西天有那個男兒不丈夫。
0086c18: 解夏上堂若論結也不論凡聖賢愚冤親高下盡大
0086c19: 地人一時結若論解也亦不論凡聖賢愚冤親高下
0086c20: 盡大地人一時解到者裏正令當行殺活在我於中
0086c21: 有一個不解不結的山僧要他有個用處你若草深
0086c22: 一尺拄杖子也深一尺草深一丈拄杖子也深一丈
0086c23: 縱饒白雲萬里拄杖子也不得不隨他去乃卓拄杖
0086c24: 曰且道向什麼處去良久曰相隨去也便下座。
0086c25: 橘山上堂闢草開荒我王庫內無如是刀幸有銕爐
0086c26: 在近隨緣乞食大庾嶺頭拈提不動此去瓦窯不遠
0086c27: 雖然泥土燒成的山僧要與他打碎金銕煉就的山
0086c28: 僧要與他摧折饒有二虎把門天神送供也須退身
0086c29: 三步不見四祖見牛頭山紫雲如蓋親訪懶融見二
0086c30: 虎把門祖作怕勢融曰猶有者個在少選祖卻於融
0087a01: 宴坐石上書一佛字融睹之竦然祖曰猶有者個在
0087a02: 便爾契合自此三虎絕跡天神不來者個公案拈提
0087a03: 問答自來已巳久山僧有一頌為大眾料理去無端要
0087a04: 顯祖師風惹得旁流亂正宗今日為君俱截斷唯留
0087a05: 一線話相逢話相逢鳥自啼香花自紅。
0087a06: 延祥新林菴上堂山上田高處高平田下山低處低
0087a07: 平夏木陰陰幽鳥唱新林之曲涼風拂拂野老集延
0087a08: 祥之慶雖無本據煞有來由人人放定光之光舉一
0087a09: 步如獅子遊行凡夫日用而不知凡夫若知即是聖
0087a10: 人個個具法相之相回一盻如象王旋轉聖人亦日
0087a11: 用而不知聖人若知即是凡夫所以常不輕菩薩道
0087a12: 我不敢輕於汝等汝等皆當作佛乃召大眾曰你看
0087a13: 他道我不敢輕於汝等多少直捷及至說個汝等皆
0087a14: 當作佛便被一切眾生各以杖木瓦礫而打擲之今
0087a15: 日山僧則不然我不敢輕於汝等汝等皆不作佛眾
0087a16: 中亦應以杖木瓦礫而打擲之管取報恩有地還有
0087a17: 麼如無山僧自打去也卓柱杖下座。
0087a18: 住建寧府普明寺語錄
0087a19: 崇禎十四年十月二十九日入寺。
0087a20: 上堂拈香祝聖竟乃曰文不加點蛇不添足為甚麼
0087a21: 諸方尊宿盡道繼宗續祖高登曲彔不見臨濟向三
0087a22: 聖道吾正法眼藏被者瞎驢邊滅卻不知即今繼的
0087a23: 是何宗續的是何祖若道千年文書好合藥你看盡
0087a24: 大地那個是病的人貪者是貪嗔者是嗔癡者是癡
0087a25: 喚甚麼作病須知貪嗔癡不是病能知貪瞋癡的卻
0087a26: 是病知得病的定應知有知有的定能打破玄關闢
0087a27: 開要路山僧要與他相見臨濟祖師道一句中具三
0087a28: 玄一玄中具三要若識得一玄一句則五位三玄四
0087a29: 賓主四料揀是甚麼乾屎橛大眾今日普明寺接斷
0087a30: 橋倫一脈山僧只好作個證明何故不見道他家自
0087b01: 有兒孫在。
0087b02: 薦母請上堂佛法雖下秋逢人莫蹉過拗折拄杖頭
0087b03: 不為人超度何以故泥佛不度水金佛不度爐木佛
0087b04: 不度火乃召大眾曰得好休不肯休惹他說個真佛
0087b05: 家裏坐且喚什麼作真佛致使趙州老不能無口過
0087b06: 還會麼若不會曹山所以立三墮一者類墮溈山水
0087b07: 牯牛是一個是兩個二者隨墮山色與溪聲不知有
0087b08: 何過三者尊貴墮垂衣而治者古今能幾個若謂今
0087b09: 日是李成濂薦母上堂乃呵呵曰設有個漢出來道
0087b10: 也是龍頭蛇尾又爭怪得他何以故普明寺裏僧不
0087b11: 見有鬼故。
0087b12: 朱聯岳黃蘇門二孝廉請上堂報本酬恩一義二義
0087b13: 選佛選官是同是異到者裏分疏得下不唯就路還
0087b14: 家抑且心空及第如或未然縱饒是個昔日丹霞忽
0087b15: 被禪者一問直得腳不點地大眾你道今日檀越入
0087b16: 山為是選官耶選佛耶薦父耶保母耶各各下取一
0087b17: 轉語方可為應供之張本還有麼眾無語師曰恁麼
0087b18: 則山僧代轉去也若是保母須以智度為母若是薦
0087b19: 父須以慈悲為父若是選佛百草頭上會取祖師若
0087b20: 是官鬧市叢中識取天子鬧市裏識得天子則念
0087b21: 念不違於北闕百草頭會得祖師則時時奉重於西
0087b22: 天以大慈悲為父則先天地而不為精以智度為菩
0087b23: 薩母則後天地而不為老於此徹去所求皆遂於此
0087b24: 未徹且要祖道重興試問如何是重興一句普明一
0087b25: 向門朝北懶得從人復向南。
0087b26: 冬至上堂舉乾峰舉一不得舉二話師曰諸人還知
0087b27: 乾峰意麼也是一面送客一面留人雲門也只得隨
0087b28: 波逐浪今日山僧要與大眾判去舉一過水腳不濕
0087b29: 不得舉二爛泥裏有刺放過一著鵔鷂趕不著落在
0087b30: 第二即今在甚麼處昨日有人從天台來山門未開
0087c01: 時如何卻往徑山去良久曰相續也大難大眾拈也
0087c02: 與你拈了判也與你判了若要應個時節更須聽取
0087c03: 一頌君子道長小人道消陰陽交接不隔纖毫若隔
0087c04: 纖毫昨日明朝會麼無語師曰大家應取時節去。
0087c05: 眾女信請上堂今日女信入山與他說禪他又不會
0087c06: 與他說淨土又不是者拂子本懷大眾還有方便麼
0087c07: 僧曰兩個五百卻是一貫師曰不是今日當機又僧
0087c08: 曰不男不女請師別道師曰別道個甚麼僧無語又
0087c09: 僧曰一稱南無佛皆以成佛道師曰是你自己巳境界
0087c10: 又僧曰請觀音菩薩出現師曰出現也未僧一喝師
0087c11: 曰不是乃曰還有麼若有大眾喫齋與山僧無分若
0087c12: 無山僧喫齋與大眾無分畢竟如何完滿利益他去
0087c13: 良久曰山僧有個方便乃喚慧定尼尼出師曰應以
0087c14: 女人身得度者即現女人身而為說法遂下座。
0087c15: 上堂道無可道孔子無知達磨不識一個陸地行舟
0087c16: 一個水中走馬一個當道栽荊棘普明者裏則不然
0087c17: 以一言三石馬驟千山會三歸一泥牛奔大澤到者
0087c18: 裏得之即失失之即得得失分明天地懸隔不懸隔
0087c19: 儒冠道履釋袈裟一擔擔來當面擲乃顧眾曰向甚
0087c20: 麼處去也西堂曰好個消息師曰只是難委悉。
0087c21: 上堂有物先天地將甚麼作眼無形本寂寥舉拂曰
0087c22: 者個是什麼能為萬象主天際日上月下作麼生不
0087c23: 逐四時凋瞞歷代老古錐即得今日普明者裏也有
0087c24: 一偈無物先天地有形本寂寥不為萬象主嘗逐四
0087c25: 時凋于傅大士邊會得百鳥銜花二虎把門天人送
0087c26: 供於普明者裏會得腰纏八斗肩挑十二化米齋僧
0087c27: 雖然若得江南風氣煖梅花何必待春開。
0087c28: 李居士為母初度請上堂父母未生前是第一義麼
0087c29: 良久曰生也眾中還有不報四恩三有的麼不報四
0087c30: 恩三有的人還堪應供麼若堪應則終日喫飯不曾
0088a01: 嚼著一粒米若不堪應則粒粒咬著粒粒咬著的如
0088a02: 子憶母子得母而常靜不曾嚼著一粒的如母憶子
0088a03: 母得子而常動常動則海底塵飛山頭浪滾常靜則
0088a04: 龍吟霧起虎嘯風生到者裏直得動靜雙消子母俱
0088a05: 遣方與香巖獨腳頌子相應頌中道同道唱和玅云
0088a06: 獨腳且問既曰同道為甚麼又曰獨腳於此徹去同
0088a07: 報不報之恩共助無為之化如或不然大家相聚喫
0088a08: 莖虀不喫任從伊。
0088a09: 上堂舉藥山供養主抄化因緣師曰藥山雖辦來鋒
0088a10: 爭奈行者兵符在手不唯化主著賊藥山著賊猶深
0088a11: 直得帶累盡天下叢林凡受供者至今著賊行者至
0088a12: 今把住不放若是山僧待化主持歸舉話了便命知
0088a13: 事收入庫房上常住簿云某日收甘贄行者買藥銀
0088a14: 二錠管取行者一場敗闕今日普明者裏化主回來
0088a15: 收已巳收了帳已巳上了且道山僧舉他作麼只要一手
0088a16: 扶起藥山一手放倒行者眾中還有救得行者的麼
0088a17: 眾下語師皆默然良久曰解制已巳在近鼻孔漫撩天
0088a18: 臘八解制上堂舉拂子曰見麼夜半明星何似者個
0088a19: 瞌睡朦朧說悟不悟一喚即醒天曉不露逼塞虛空
0088a20: 向何處去去不去住不住鶻眼龍睛徒勞佇顧滔天
0088a21: 白浪紫雲峰為君脫卻娘生褲脫卻也未喝一喝下
0088a22: 座。
0088a23: 石雨禪師法檀卷第三終
0088a24: 嘉興府平湖縣
0088a25: 東皋釋行旦施貲刻
