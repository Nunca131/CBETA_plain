0441a01: 雪關禪師語錄總目
0441a02: 卷一
0441a03: 住博山語錄
0441a04: 卷二
0441a05: 住鼓山語錄
0441a06: 住虎跑語錄
0441a07: 卷三
0441a08: 住妙行語錄
0441a09: 住瀛山語錄附各剎法語
0441a10: 卷四
0441a11: 答問禪淨發隱
0441a12: 歸雲夜話示禪人
0441a13: 卷五
0441a14: 拈古
0441a15: 卷六
0441a16: 拈頌頌古
0441a17: 卷七
0441a18: 禪鏡語附禪鏡偈
0441a19: 卷八
0441a20: 文賦記序
0441a21: 題跋疏說
0441a22: 卷九
0441a23: 啟尺牘
0441a24: 卷十
0441a25: 尺牘
0441a26: 卷十一
0441a27: 偈
0441a28: 卷十二
0441a29: 偈頌贊詩
0441a30: 卷十三
0441b01: 詩歌雜著
0441b02: 塔銘行傳
0441b03: 
0441b04: 
0441b05: 
0441b06: 
0441b07: 
0441b08: 
0441b09: 
0441b10: 雪關禪師語錄總目終
0441b11: 
0441b12: 
0441b13: 
0441b14: 
0441b15: 
0441b16: 
0441b17: 
0441b18: 
0441b19: 
0441b20: 
0441b21: 
0441b22: 
0441b23: 
0441b24: 
0441b25: 
0441b26: 
0441b27: 
0441b28: 
0441b29: 
0441b30: 
0441c01: 雪關禪師語錄卷之一
0441c02: 
0441c03: 侍者成巒傳善錄
0441c04: 法孫開詗編
0441c05: 信州博山語錄
0441c06: 崇禎壬申孟夏朔旦信州眾檀越暨合山大眾請上
0441c07: 堂。
0441c08: 師登座拈香云此一瓣香氣壓群芳遍空遍界光吞
0441c09: 萬象亙古亙今爇向罏中專為祝延
0441c10: 今上皇帝聖壽萬安伏願金甌永固滿朝盡是夔龍
0441c11: 黃河再清四海爭歌堯舜此一瓣香無煙火處拈來
0441c12: 薰凡灼聖沒鼻孔人嗅著徹地通天爇向罏中專為
0441c13: 山中檀越外護眾居士所冀真俗不二遠振龐老之
0441c14: 風心鏡雙融大徹子韶之格此一瓣香價高無比靈
0441c15: 根占斷靈山酷烈難當毒氣親由洞水爇向罏中專
0441c16: 伸供養博山堂上先大師異和尚用酬法乳之恩就
0441c17: 座維那白椎竟師云夫為沙門欲荷擔大法者必須
0441c18: 先明第一義具擇法眼徹法源底於二六時中法為
0441c19: 家務法為城墻法為舟車法為茶膳不見道心同虛
0441c20: 空界示等虛空法證得虛空時無是無非法古今知
0441c21: 識橫說豎說總貴在舌頭不黏著肉好眼不屑點沙
0441c22: 終日說有不墮常終日說無不落空終日說非有非
0441c23: 無不屬相違終日說亦有亦無不名戲論如吹毛在
0441c24: 手殺活自繇如明鏡當臺妍媸隨照纔是大方家接
0441c25: 人手段若夫初機學人大法未明必須真實操履真
0441c26: 實究竟果到此箇田地即使埋藏山谷自有人剜肉
0441c27: 燃燈捨身為座雖諸天魔梵亦將同請轉大法輪豈
0441c28: 闡提隻手能掩其太陽光輝乎今日檀越眾居士洎
0441c29: 合山諸禪德殷勤勸請舉揚博山宗旨如將千斤擔
0441c30: 子逼上肩頭山僧秪得冒登此座為諸仁者說幾句
0442a01: 麤茶淡飯若喚作說法大有人笑這箇蟲豸在笑則
0442a02: 任從且道誾上座畢竟是博山逆子耶孝子耶卓柱
0442a03: 杖云自從拗折撩天杖今日重拈活似龍卓拄杖下
0442a04: 座。
0442a05: 沙縣陳秉初居士請上堂。
0442a06: 僧問擬申一問以為探竿影草時如何師云拈卻探
0442a07: 竿著進云既是拈卻更說箇甚麼師云無舌童兒語
0442a08: 似雷進云和尚為人一句作麼生道師云縵天帳子
0442a09: 無人見笑把鮫珠倒撒來進云三聖道我逢人即出
0442a10: 出即不為人此意如何師云我不似烏龜鑽破壁進
0442a11: 云興化道我逢人即不出出即便為人又作麼生師
0442a12: 云也是反手卸籠頭進云正當出與未出時如何師
0442a13: 云眼橫鼻豎進云可謂於一毫端現寶王剎坐微塵
0442a14: 裏轉大法輪師云不可在焦螟眼裏作活計僧禮拜
0442a15: 師乃云萬水千山特地來為求法施請登臺山僧指
0442a16: 示無他語長夏山中正熟梅昔甘贄行者入南泉設
0442a17: 齋仍請南泉念誦泉乃白椎云請大眾為狸奴白牯
0442a18: 念摩訶般若波羅蜜者拂袖便出泉齋後問典座行
0442a19: 者在甚麼處座云當時便去也泉便打破鍋子師云
0442a20: 行者入寺設齋砒霜甜似蜜南泉打破鍋子毒手利
0442a21: 如錐簡點將來父子失情匆匆放過今日陳秉初居
0442a22: 士若請山僧念誦秪向他道住持事繁免得打破鍋
0442a23: 子傷了客情山僧與麼道且道與古人是同是別良
0442a24: 久云臨機若不通權變縱到無心滯一隅。
0442a25: 四月八日上堂教中道未離兜率已巳降皇宮未出母
0442a26: 胎度人已巳畢與麼說話大似錦被蓋孩兒遮掩得好
0442a27: 諸禪德若於此覷得破盡大地是釋迦老子面孔亦
0442a28: 是諸人自己巳面孔諸人與釋迦老子更無差別於此
0442a29: 不會卻勞他從頭離兜率降皇宮一場敗闕所以初
0442a30: 生下來便乃指天指地獨自稱尊卻被箇跛腳阿師
0442b01: 要一棒打殺與狗子喫貴圖天下太平諸禪德雲門
0442b02: 雖具殺佛底惡辣未免傷鋒犯手山僧今日恰要一
0442b03: 棒打殺雲門貴圖兩得相見諸禪德還有替跛腳阿
0442b04: 師作主者麼眾默然師笑曰不是山僧逞人我果然
0442b05: 難得十成人。
0442b06: 栴檀像成洪惟心居士請上堂趙州云我有時將一
0442b07: 莖草作丈六金身用有時將丈六金身當一莖草用
0442b08: 曹山問僧云佛真法身猶若虛空應物現形如水中
0442b09: 月作麼生說箇應底道理僧云如驢覷井山云道也
0442b10: 太煞道秪道得八成僧云和尚作麼生山云如井覷
0442b11: 驢師云善塑無如曹山善彫無如趙老不露些子刀
0442b12: 斧痕真箇手段高妙若會得如驢覷井便曉莖草即
0442b13: 丈六金身若會得如井覷驢便曉丈六金身即莖草
0442b14: 目犍連枉運神通優填王徒煩匠巧丹霞正令劈頭
0442b15: 行誰道子孫賢不肖今日新安洪居士為報先慈敬
0442b16: 塑栴檀尊像一軀送入先師塔院供養仍設齋請山
0442b17: 僧為眾說法且道畢竟造像齋僧有何功德卓杖云
0442b18: 不求有漏人天福大孝全彰古佛心。
0442b19: 玄錫鍚關主同弟彥秀宗侯請上堂參學人如久客思
0442b20: 歸不辭辛勤跋涉透出情關疊疊穿過解路重重歷
0442b21: 盡旅邸煙霜便見家山風月秪如今日玄錫關主從
0442b22: 豫章至恰值山僧自閩嶺回兩人齊到且道意旨如
0442b23: 何還鄉盡是兒孫事祖父從來不出門遂卓拄杖下
0442b24: 座。
0442b25: 端陽上堂師舉南陽忠國師問西天大耳三藏云聞
0442b26: 汝具他心通是否藏云是南陽良久云汝道老僧在
0442b27: 甚麼處藏云和尚一國之師因甚在天津橋上看弄
0442b28: 猢孫南陽良久又云老僧只今在甚麼處藏云和尚
0442b29: 一國之師為何向西川看競渡南陽良久又云老僧
0442b30: 即今在甚麼處藏罔措南陽叱云這野狐精他心通
0442c01: 在甚麼處師云橋上弄猢孫西川看競渡隔壁聽梭
0442c02: 聲知有窗問婦忽然密室不通風因甚麼覷他不破
0442c03: 汨羅江上客元是獨醒人。
0442c04: 上堂僧問德山托缽上堂雪峰道鐘未鳴板未響這
0442c05: 老漢托缽向甚處去德山便歸方丈此意如何師云
0442c06: 竿頭纔露影誰識轉身人進云巖頭云大小德山不
0442c07: 知末後句未審不知在甚麼處師云攘羊證父進云
0442c08: 密啟其意未審如何師云汝道他是甚意進云德山
0442c09: 便休去不知是何心行師云纔是德山進云明日上
0442c10: 堂果與尋常不同不知不同在甚麼處師云汝且道
0442c11: 我今日上堂是尋常是不同進云且喜老漢會末後
0442c12: 句不知會在甚麼處師云末後句且置汝還見德山
0442c13: 麼進云巖頭云秪得三年活未審巖頭具甚麼眼便
0442c14: 恁麼道師云也是蠅子放卵不顧佛頭進云謝師答
0442c15: 話師不顧僧問從緣薦得即不問如何是就體消停
0442c16: 師云暗裏逢知己巳鬧叢不識渠進云與麼則屋後青
0442c17: 松長挺秀師云早被風吹折了也進云是甚麼風師
0442c18: 打云汝何不辯來風僧問離四句絕百非請師直指
0442c19: 西來意師云千年池裏鱉一釣上竿來僧擬議師云
0442c20: 倒拖出去著僧問如何是祖師西來意師云西來意
0442c21: 且置你是那家甲首進云到這裏是和尚甲首師云
0442c22: 你因甚麼欠官錢少私債僧云也不欠官錢不少私
0442c23: 債秪是無有入處便出師云草賊大敗僧回首云某
0442c24: 甲出坡事忙師云忙煞也中何用數僧競出師約住
0442c25: 云不解做賊都來獻贓若論此事如人捉賊相似必
0442c26: 先知賊處所見贓分明即立時捉下自然打破窠窟
0442c27: 諸禪德山僧與麼告報在諸人分上早是著賊了也
0442c28: 著賊且置且道臨濟白拈何似山僧白拈山僧白拈
0442c29: 何似臨濟白拈卓拄杖一下云賊已巳過了謾勞張弓
0442c30: 臘八上堂直下承當是何話杷官不容針私通車馬
0443a01: 須彌高大柱堪題海天空闊橋難跨花隄柳巷盡穿
0443a02: 通寶殿珠簾誰放下雪山夜半睹明星通身是口裝
0443a03: 聾啞卓拄杖云若是這老子好喫痛棒打復卓拄杖
0443a04: 云果是這老子何消痛棒打靠拄杖下座。
0443a05: 結制上堂僧問先鋒即不問如何是殿後事師云出
0443a06: 身雖有路舉步即迷蹤進云三軍一命重在己巳權師
0443a07: 云倒跨毘盧印橫揮寶劍寒進云恁麼則四海謳歌
0443a08: 樂有餘師云是甚麼歌答云吽吽師云汝卻解西天
0443a09: 人梵語師舉曹山云從緣薦得相應疾就體消停得
0443a10: 力難瞥起本來無處所吾師可說不思議諸禪德若
0443a11: 論不思議即是向上一路既非誠實可造又非巧力
0443a12: 可預妙在借資還須脫穎若乃誠實太過未免眼昏
0443a13: 手鈍焉能瞥地從緣假饒智巧入神其奈思行頭撞
0443a14: 焉知就體消停所以徐六擔板秪見一邊山僧者裏
0443a15: 遇著誠實底與伊一點教伊透脫玲瓏免得尖纖搭
0443a16: 滯遇著智巧底也與伊一點教伊歸根得旨免使隨
0443a17: 照失宗雖然點銕成金那箇掉頭不顧若有恁麼人。
0443a18: 結制渾閒事若無恁麼人結制是常事何故鉤頭著
0443a19: 餌閒拋水自有吞舟透網鱗。
0443a20: 上堂僧問云座主家患不知禪多喜拈禪判教宗師
0443a21: 家患不通教多愛傍教說禪拈禪則墮粘綴傍教則
0443a22: 落依倚如何得免斯咎師曰昨有僧問如何是大通
0443a23: 智勝佛我向道大不通僧云如何是大不通答云空
0443a24: 中樓閣八面玲瓏汝若知得這則答問便乃宗教兼
0443a25: 通諸禪德時當末法見解人多行解人萬中無一盡
0443a26: 道我通宗教會佛法豈知打破大唐國覓箇不會底
0443a27: 人也難得不見僧問六祖衣缽是甚麼人得祖云會
0443a28: 佛法者得僧問和尚還得麼祖云我不會佛法這箇
0443a29: 賣柴翁真箇圓明廓徹八面玲瓏人問法華便為說
0443a30: 法華要義開眾生惑即如來見若問涅槃便為說涅
0443b01: 槃妙旨翻無常義便是真常可謂如珠走盤如盤走
0443b02: 珠要且不曾道著一句妙在信手拈來信口道著宗
0443b03: 無心而合教教無心而合宗豈可思量打算摸地撈
0443b04: 天自非通身是眼徹底掀翻未免說禪便逗機鋒說
0443b05: 教莽開解路總是關捩未透謾勞註腳分明安能向
0443b06: 有依倚處翻箇無依倚的觔斗就粘綴人點破不粘
0443b07: 綴的手腳甚乃自高赤幟別立門風縱生滅心起勝
0443b08: 負見明呵暗斥臆論何憑殊不知教有教意宗有宗
0443b09: 眼宗教甄明不容混濫除是通向上路一一從自家
0443b10: 胸襟中流出此人說法自然超越格量如鑪鎚在手
0443b11: 器器成金象兔逢獅箇箇伏地不見古德道向上一
0443b12: 路千聖不傳又有道向上一路千聖不然諸禪德汝
0443b13: 道不然底還是與不傳底翻案耶還是不傳底與不
0443b14: 然底合券耶其間大有淆訛須教辯別始得如或不
0443b15: 然喚作徐六擔板總須喫山僧手中痛棒還會麼千
0443b16: 言易得彌天秀四海難逢不惑人。
0443b17: 立懺期上堂毘舍浮佛偈云假借四大以為身心本
0443b18: 無生因境有前境若無心亦無罪福如幻起亦滅能
0443b19: 知起滅是幻則造業修善皆幻也天堂地獄亦幻也
0443b20: 生死涅槃是幻也眾生諸佛亦幻也現前鏡水禪人
0443b21: 邀集淨侶修禮萬佛懺摩與大地眾生作如幻佛事
0443b22: 入如幻法門轉惡為善轉凡為聖點銕成金消冰歸
0443b23: 水諸禪德若以幻為幻是幻非真幻以非幻為幻是
0443b24: 亦非真幻除卻是非兩途非但疾證如幻三昧亦乃
0443b25: 知得三祖懺罪已巳竟然雖如是一切人罪業皆通懺
0443b26: 悔以起滅如幻故唯有山僧罪業不通懺悔以如幻
0443b27: 不可得故且道不可得畢竟如何良久云魔佛從來
0443b28: 都殺盡神頭鬼臉假慈悲。
0443b29: 上堂師乃云禪非可參還須參透道非可學貴在學
0443b30: 成今人徒知參禪之高不知學道之妙從恣狂慧偏
0443c01: 癖非常多從從文字鑽求遂失悟門長處譬如刻木
0443c02: 為人形雖酷肖難瞞智者傍觀是事且置秪如慈林
0443c03: 關主同南昌陶居士登山設供且道還有意旨也無
0443c04: 雙手捧來銀碗雪滿籠蒸出鐵饅頭。
0443c05: 結制上堂道貴真醇志防駁雜無一向決定之志人
0443c06: 品尚不諦當見諦焉有分明洪爐大治若非久煉成
0443c07: 剛短販生涯多見風吹別調德山老人道毫釐繫念
0443c08: 三塗業因瞥爾情生萬劫羈鎖汝若有一毫念頭向
0443c09: 身心世界上作活計名聞利養是非人我上作活計
0443c10: 古今因緣學解機智上作活計便是一翳在眼空花
0443c11: 亂墜曹山大師道如人過蠱毒之鄉水也不得沾他
0443c12: 一滴今日是結制之期山僧為諸禪德傾取四大海
0443c13: 水掬洗禪床爇起百和名香薰陶淨器欲成大樹先
0443c14: 揀參天欲蒔嘉苗先除稂莠決要參尋祖道荷負宗
0443c15: 乘必須翻轉鐵石心腸別立新鮮志氣若也如此挺
0443c16: 特如此憤發如此究竟我亦為汝保任此事終不虛
0443c17: 也山僧與麼道也合喫苕帚柄一頓何也不合向搕
0443c18: 堆上簸土揚塵污卻諸人面目也然雖如是不將
0443c19: 苦志參禪道空向宗門望額牌生熟路頭都走過鐵
0443c20: 鞋踏破笑歸來。
0443c21: 上堂卓拄杖云諸禪德分明秪這箇因甚麼有一類
0443c22: 人捏不殺獼猴子又卓拄杖云分明秪這箇因甚麼
0443c23: 有一類人弄不活獼猴子若還弄得活捏得死放得
0443c24: 開收得住管取任意逍遙隨緣散誕其或未然九旬
0443c25: 禁足還須堅鑄銅墻三月安居正好高纍銕壁莫教
0443c26: 揭破封皮決定走風露影秪饒不露風影又如何雞
0443c27: 聲假報秦關曉關吏而今不受欺。
0443c28: 上堂僧問上來道箇不審能銷萬兩黃金下去道箇
0443c29: 珍重亦銷得四天下供養若作佛法會滴水難消若
0443c30: 作無事商量眼中著屑請問和尚如何即是師云你
0444a01: 卻伶利僧一喝師云秪易叱他泥犢子難教擊破鶻
0444a02: 崙磚僧云光透日月明暗不收時如何師云是甚麼
0444a03: 光僧又喝師云莫便是光麼僧又喝師云你秪有這
0444a04: 箇結局便打僧問如何是沙門所重師云戴角披毛
0444a05: 總不知僧禮拜師舉東坡云寧可食無肉不可居無
0444a06: 竹無肉令人瘦無竹令人俗後有人添兩句若要不
0444a07: 瘦與不俗莫若餐餐筍炒肉諸禪德佛祖言教如竹
0444a08: 肉俱美又作何去留若將佛法貼在額樓上何異俗
0444a09: 漢愛肉而不愛竹不將佛法貼在額樓上又類東坡
0444a10: 愛竹而不愛肉倘具衲僧家眼孔不被方便語羅籠
0444a11: 如詞客添句筍肉俱好而妙在取裁山僧恁麼語話
0444a12: 還有能掀翻此案而道得相應底句者麼眾無對師
0444a13: 笑云果然。
0444a14: 上堂六祖云佛法在世間不離世間覺離世覓菩提
0444a15: 猶如求兔角曹谿此語秪要人百草頭薦取祖師鬧
0444a16: 市中識取天子雖然竭盡婆心爭奈全彰家醜如今
0444a17: 討箇過水不濕腳解走不觸道底人也難得何也秪
0444a18: 為頑情鬱結難挑闇室之燈直饒癡兀忘緣未具透
0444a19: 關之眼且道山僧分上又作麼生卓拄杖云任運住
0444a20: 持三三不偶。
0444a21: 壽昌闃然禪師與緇素請上堂六月炎蒸似釜焦輕
0444a22: 舟千里訪同條法堂秋晚風趍下厚道如斯未寂寥
0444a23: 昔法昌遇禪師因黃龍南公至上堂云鑪韝之所鈍
0444a24: 鐵猶多良醫之門病者更甚瘥病必資靈藥銷頑須
0444a25: 借金鎚法昌這裏有幾箇躲根阿師病者病入膏肓
0444a26: 頑者頑徹骨髓若非黃龍老漢到來未免虛生浪死
0444a27: 法昌尋常氣吞諸方及南公至便自生退屈抑壓諸
0444a28: 賢山僧則不然今日闃然師叔及諸禪德遠顧自非
0444a29: 虛懷無我何能重法傾誠山僧也不說諸大眾病入
0444a30: 膏肓頑徹骨髓也不要諸大眾更求妙劑別覓鑪錘
0444b01: 秪教追蹤前哲見賢思齊更要知師叔為人昔年海
0444b02: 岸黃公稱如幽院梅花芳香晚吐蓋以師叔久預壽
0444b03: 昌師翁籌室兼受博山先師鉗錘可謂百煉真金火
0444b04: 候已巳足豈似今時孟八郎漢在三家村裏渾拈椎拂
0444b05: 亂施棒喝者同日而語哉所以道參學者若眼不別
0444b06: 緇素品不辯高下此人雖參遍諸方未免依然錯過
0444b07: 且道錯過在甚麼處良久云按圖易索千金駿對面
0444b08: 難知本色人。
0444b09: 徽州慈浚了塵眾禪人請上堂達磨大師云無上妙
0444b10: 道曠劫辛勤豈可以輕心小智而求得乎二祖慧可
0444b11: 聞誨遂斷臂磨前求與安心磨云將心來與汝安可
0444b12: 云覓心了不可得磨云與汝安心竟這老臊胡言翻
0444b13: 語覆知他是何心行當時賴遇二祖受得這等毒藥
0444b14: 若似今時人惟用俊鷹快鷂手腳聞說箇無上妙道
0444b15: 曠劫辛勤好與打折驢腰何故直下便悟猶遲八刻
0444b16: 豈況教人釘樁椿搖艣按牛喫草至若石霜坐枯木堂
0444b17: 溈山置圓木枕長慶七破蒲團高峰不沾床凳香林
0444b18: 四十年打成一片趙州三十年無雜用心如此苦參
0444b19: 皆成鈍漢喚來與近代禪客提瓶挈杖也沒用處噫
0444b20: 末法輕囂人尟實行秪喜參容易禪就機打發籠罩
0444b21: 得人學者爭趨座下背地裏習學問答偈頌機鋒轉
0444b22: 語傳授成家自少林帕子之後又出此一套惡風殊
0444b23: 可憐憫真箇達磨一宗掃土而盡殊不知識漏未乾
0444b24: 無明最重便道我能逼生蛇化活龍爭奈業軀未卸
0444b25: 安易吸盡萬頃滄波衲僧家理不盡於心機不盡乎
0444b26: 妙必須苦參力到徹底掀翻豈可被師家愚弄生受
0444b27: 熱瞞與箇冬瓜印子便如生身父母感恩無地更聞
0444b28: 他家有人非且相與搜尋貶剝無所不至不推倒其
0444b29: 門戶不休如此行徑又何能夢見丹霞參馬祖復指
0444b30: 見石頭洛浦事臨濟後服膺夾山一種大人標格高
0444c01: 越常流豈以人情繫綴而為佛法流布山僧則不然
0444c02: 山田脫粟飯野菜淡黃虀喫則從君喫不喫任東西
0444c03: 且道與芙蓉老祖是同是別還知麼竿頭不著閒香
0444c04: 餌直釣元求負命魚。
0444c05: 上堂五蘊山中埋盡有情佛子赤肉團上裹卻無位
0444c06: 真人終日拈匙把箸不知饑飽為何箇中俯仰折旋
0444c07: 借問主賓誰立更有肆狼貪虎噬甘自造銅柱鑊湯
0444c08: 愆深似海難教業浪拭乾愛重如山豈易罪花凋卸
0444c09: 輪迴路徒勞建不拔根基生死窠有幾箇解抽身漢
0444c10: 子今日孝子周爌入山禮懺報薦先君特請山僧陞
0444c11: 座說法秪如山僧恁麼道大似泥裏洗土塊未為本
0444c12: 分草料且道如何是本分草料曾向百花叢裏過果
0444c13: 然一葉不沾身。
0444c14: 上堂癡盲無覺照業識紛沉掉起床忙到晚伸腳睡
0444c15: 到曉醉生夢死多喪卻形山寶縠穿雀驚飛藤枯樹
0444c16: 崩倒無限聰明人送命還閻老諸兄弟此是未悟人
0444c17: 光景閻老子算飯錢也合甘受秪如大悟人分上還
0444c18: 被閻老子拘束也無驀卓杖子云閻老子你合喫山
0444c19: 僧痛棒何故不識廬陵米價與人算甚飯錢山僧倒
0444c20: 行此令蒼天抱屈含冤靠拄杖下座。
0444c21: 上堂僧問棄恩入無為真是報恩者如何是報恩一
0444c22: 句師云穿過驢胎馬腹來進云驀然裂斷鐵繩頭虛
0444c23: 影未知落何所師云闍黎繩頭在老僧手裏進云蒙
0444c24: 師舒出一毫光極目欣瞻華藏界師云釣鰲須是下
0444c25: 金鉤進云綠野青山收不住師云有甚麼收不住進
0444c26: 云如今搭在玉欄杆師云猶帶藍毿不堪乃白露柱
0444c27: 產嬰兒燈籠抱作子結就肉團身呼娘還認父夢裏
0444c28: 強悲懽空花成散聚永劫苦輪迴長夜醉生死不悟
0444c29: 幻因緣恩愛藤纏樹畢竟事如何要在知落處秪如
0444c30: 慈林關主設齋供養大眾報薦先君吳道辰居士且
0445a01: 道先靈聽法落在何處卓拄杖云若願生西方這裏
0445a02: 好入路又卓云若願生娑婆這裏好出路二俱不願
0445a03: 生復卓云且住且住。
0445a04: 上堂舉玄沙大師問鏡清云古人道不見一法是大
0445a05: 過患你且道不見甚麼法清指露柱云莫是這箇法
0445a06: 麼沙云浙中清水白米從你喫佛法未夢見在師云
0445a07: 此則公案不識者將謂玄沙不肯鏡清殊不知兩尊
0445a08: 宿俱遊雪峰之門旗鼓相當塤箎迭奏可稱難兄難
0445a09: 弟矣所以天童老人道鏡清久不作佛法夢也又云
0445a10: 須是玄沙同參始得天童可謂善知無舌語解聽沒
0445a11: 絃琴真箇是二老賞音者也若作勝負商量此人未
0445a12: 夢見佛法在近來法門淡薄兄弟家相見惟敘寒溫
0445a13: 情面款待佛法兩字絕口不談看他古人一唱一酬
0445a14: 如函合蓋似箭投鋒足為千古眼目今日是五慈禪
0445a15: 友從浙中來曾與張午正居士法喜交深以久參先
0445a16: 博山之故特來掃塔仍請山僧上堂激揚斯道可見
0445a17: 世雖末法人尚古風然正眼觀來不是好心何故你
0445a18: 在浙中喫了清水白米卻來累及山僧償他口債且
0445a19: 道口債作麼生償師舉起拂子擊香案云不見道布
0445a20: 施我者不名福田供養我者墮三惡道與麼道卻又
0445a21: 反累施主還債耶擲下拂子云除是維摩老知吾施
0445a22: 受心。
0445a23: 浴佛日楊鏡菱居士請上堂僧問世尊初生手指天
0445a24: 地云天上天下唯吾獨尊且道見箇甚麼便開恁麼
0445a25: 大口師云老成見慣渾閒事進云後來雲門大師道
0445a26: 我當時若見一棒打殺未審具甚麼眼師云我不似
0445a27: 雲門著惑進云萬古浴龍水年年一度澆時如何師
0445a28: 云你一定作浴佛會師舉僧問五祖演禪師如何是
0445a29: 佛祖云新生孩子擲金盤又問如何是祖師西來意
0445a30: 祖云荊棘林中舞柘枝諸兄弟這僧問處也尋常老
0445b01: 宿答處甚奇特若向這兩轉語裏會去如鏡裏看形
0445b02: 面影皆真非但親見世尊亦乃親見祖師若以意識
0445b03: 卜度思量如畫上寫照雖丰神酷肖亦秪匹似間耳
0445b04: 更道箇年年四月八喚作釋迦生大似風吹垢傷人
0445b05: 好眼睛畢竟如何卓拄杖便下座。
0445b06: 中秋上堂僧問八月中秋月夜深光皎潔請問和尚
0445b07: 如何是中秋月師云不隔千重縠進云清蟾飛上界
0445b08: 丘壑悉皆明一句作麼生道師云劈破崑崙弄得圓
0445b09: 進云恁麼則人人得玩賞箇箇盡同看去也師云誰
0445b10: 是月中人僧禮拜云謝師答話僧問落葉知秋即不
0445b11: 問如何是把定乾坤句師云恰值中秋節進云四至
0445b12: 風月橫擔拄杖是阿誰境界師云非闍黎境界進云
0445b13: 是誰境界師云還他向上人進云不跨雲橋浪裏舟
0445b14: 因甚人在彼岸師云闍黎掉在水裏進云恁麼風捲
0445b15: 嶺頭雲浪翻潭底月去也師云那裏學得虛頭來僧
0445b16: 禮拜云看腳下師云好與三十棒乃曰道非明暗若
0445b17: 以明暗而論道者好與三十拄杖時無寒暑若以寒
0445b18: 暑而論時者好與三十拄杖月無虧盈若以虧盈而
0445b19: 論月者好與三十拄杖何故不曾見諦終迷茫光影
0445b20: 門頭直饒識真翻不轉明白窠臼山僧棒頭有眼打
0445b21: 人極有分曉爭肯模糊放過也寒山道吾心似秋月
0445b22: 碧潭光皎潔無物堪比倫教我如何說這老兒家雖
0445b23: 是階下漢卻較些子將華藏世界熬成一箇大月餅
0445b24: 與盡大地人同賞中秋還有一口吞得盡底麼良久
0445b25: 云縱然咬得百雜碎細嚼麤餐尚欠功。
0445b26: 結制上堂僧問象王行處絕狐蹤時如何師云放牛
0445b27: 須越嶺下馬急收韁進云恁麼大地沒遮攔去也師
0445b28: 云鷺立三溪水雲遊五座峰進云虛空沒縫罅雲水
0445b29: 逗清光師云更須釘取這一縫乃曰諸方狂浪滔天
0445b30: 博山死水浸殺看來擔板禪和枉費鉤錐點撥點不
0445c01: 點撥不撥把斷關津須定奪龍王按劍絕傍觀看誰
0445c02: 來把虎鬚捋還有捋虎鬚者麼眾無對師笑云直饒
0445c03: 捋得也是沿臺盤乞兒。
0445c04: 以寧上座請普說若欲參究此道必須見地明白操
0445c05: 履真實然後可以完全此箇淨白心地當知淨白體
0445c06: 上汙染不得即此不汙染是諸佛之所護念何謂汙
0445c07: 染但形文字即是汙染若落語言纔涉思惟即是汙
0445c08: 染所以楞伽云離文字相離言說相離心緣相蓋體
0445c09: 性自離不屬能離所離若著箇離字心頭蚤被汙染
0445c10: 了也非但淨白體上著不得箇離字即聖凡迷悟善
0445c11: 惡邪正好醜等字悉著不得若有絲頭許打疊不淨
0445c12: 便是塵飛蔽天芥墮覆地非但不能自己巳護念即使
0445c13: 諸佛三加五被亦不奈汝何古德云就中不落第二
0445c14: 念方入我法門還有不落第二念底麼試出來道看
0445c15: 如無且聽山僧再打葛藤今日以寧上座殷勤勸請
0445c16: 對眾普說山僧道法無新弊妙在提唱者不失綱宗
0445c17: 不存軌則石頭老祖云承言須會宗勿自立規矩要
0445c18: 在稱性而談隨機善說當觀人根性應以何法示之
0445c19: 則為說其法要金剛云無有定法如來可說若宗師
0445c20: 家一向以直捷示人過在儱侗若一向以玄要示人
0445c21: 過在穿鑿若一向以痛快示人過在趁俊若一向以
0445c22: 婉轉示人過在回互若一向以奇特示人過在傷巧
0445c23: 若一向以平實示人過在太拙若偏喜人立地悟去
0445c24: 則箇箇視為易事若教人次第悟入則步步落在階
0445c25: 級若以勝心說法此乃慢幢過人若以諍心說法打
0445c26: 在是非窩裏能離此種種過患可謂善說法要妙在
0445c27: 舌頭無路足跡如空譬扁鵲料症而施方波斯識貨
0445c28: 而打價若不料症而施方必為庸醫誤人若不識貨
0445c29: 而打價必被市估所欺所謂提挈綱宗者如揭杲日
0445c30: 以麗天絕無私照似任大地而載物靡不生成登須
0446a01: 彌則眾嶽朝宗觀大海則百川歸派森羅萬象孰能
0446a02: 外於虛空蠻貊中華悉皆歸於王化不以一木而搆
0446a03: 大廈之廣不以一狐而成千金之裘不以一味而和
0446a04: 眾羹之美不以一藥而療眾人之症圓機普應不滯
0446a05: 一隅窠臼打翻不著一境握隨色之摩尼縱返擲之
0446a06: 獅子自餘失其綱宗強立宗旨各分門戶自樹籓籬
0446a07: 相非則對壘爭鋒異見似分河飲水多見混帳禪和
0446a08: 擔板知識七偏八癖之人收為法嗣山蠻社拗之說
0446a09: 刻板流通戲論笑杷傳滿諸方臭驢汗到處稱尊破
0446a10: 廟裏紛然陞座皆繇師匠不觀非器妄付來源只圖
0446a11: 眼前熱鬧門庭那管後來吾徒敗缺禪到于今風真
0446a12: 醜矣殊不知祖庭授受必須真參實悟之人旗鼓登
0446a13: 壇原是大方作略之手燒生柴而帶葉不許全落無
0446a14: 明就盂水而投針須是醇全妙器撐天拄地事豈尋
0446a15: 常鐵骨銅筋纔堪擔荷諸兄弟莫嫌料揀各自知非
0446a16: 若秪趨群逐隊打入此等社火百劫千生秪成得箇
0446a17: 野狐種草若更聞此禪風惡習輒生鄙厭別行一路
0446a18: 一生便不參禪此又是無氣血底漢子若終身不肯
0446a19: 參究畢竟生死關頭如何打過閻老鐵棒如何躲得
0446a20: 不見李駙馬云參禪還須鐵漢著手心頭便判直趨
0446a21: 無上菩提一切是非莫管果是英靈有志必須努力
0446a22: 加鞭慎勿因時退屈所貴參尋明眼死做工夫千煆
0446a23: 萬煉必須見地明白操履真實然後完全此箇淨白
0446a24: 心地便是超群上士特達丈夫然雖如是誾上座無
0446a25: 端向淨白地上說出許多不乾淨底語來且道淨白
0446a26: 體上畢竟是汙染邪不汙染邪還委悉麼肚無偏癖
0446a27: 病何怕冷油虀。
0446a28: 舟中放燈小參僧問云恁麼來時如何師云看取腳
0446a29: 下進云不恁麼來時如何師云轉身就位進云恁麼
0446a30: 不恁麼來時如何師云撞入葛藤窠僧禮拜又僧問
0446b01: 千燈水面照未審光從何發師云親見龍潭湧出來
0446b02: 師復云性水澄清元無飄沒妄波鼓動遂有昇沉既
0446b03: 迷出世津梁不睹光明寶藏千波兢湧誰燃照水之
0446b04: 犀一口吸乾孰是倒瀾之手溺而不溺直須跳出這
0446b05: 層波生而不生轉取騰霄那一步秪如白浪滔天還
0446b06: 有不被顛溺者麼良久云移舟不別水舉棹卻迷源。
0446b07: 小參諸人未見山僧時喜地懽天執香獻花願得一
0446b08: 睹及到山僧這裏耳不得聽眼不得顧心不得思口
0446b09: 不得語恍恍忽忽作不得主盡力捫摩沒箇入路若
0446b10: 向這裏放過百劫千生對面不遇直須針劄不入尋
0446b11: 箇入頭忽然作得主開得口管取通身慶快不妨足
0446b12: 蹈手舞若不然自是諸人辜負山僧也不是山僧辜
0446b13: 負諸人何故法不空施福無虛布。
0446b14: 玄詣禪人從漳泉行化回小參諸禪德心地難明日
0446b15: 子易過栗棘蓬吞不下鐵饅頭咬不破每日吃施主
0446b16: 齋茶且道是福是禍你若將吞不下底吞下咬不破
0446b17: 底咬破任是天龍送供豎一指云不勞謝他這箇其
0446b18: 或未然拼命喫河豚眼前且救餓消得消不得罪過
0446b19: 不罪過總要諸人自著力全靠山僧則不可。
0446b20: 元宵小參雪前先辦柴可以禦隆冬之寒燈前先辦
0446b21: 火可以傋元宵之觀參學人亦然必先精勤辦道道
0446b22: 眼頓開可以領納現前受用今夜與諸兄弟在雪裏
0446b23: 過元宵燈不見燈花不見花月不見月冷冰冰地在
0446b24: 屋裏坐獨有一人不懼寒威不守冷坐戴雪為笠踹
0446b25: 雪為履披雪為衣餐雪為飯終日在雪裏行走坐臥
0446b26: 笑看瓊樓玉殿別是一樣乾坤火樹銀花無非妙嚴
0446b27: 境界先大師云人生一日不可無此光景還有受用
0446b28: 此箇光景者麼廣福非師云淨瓶張口笑雪裏一枝
0446b29: 開師云難得和此一曲。
0446b30: 先和尚三週年眾請小參今日是先師三周之辰福
0446c01: 州林衡庭居士設茶供眾請山僧小參山僧無可舉
0446c02: 揚記得昔年先師遷化之頃山僧問云去來自繇和
0446c03: 尚作麼生道先師索筆大書云歷歷分明復云汝意
0446c04: 作麼生彼時山僧悲戀躄踊不及答語先師云留此
0446c05: 不了公案待汝了卻遂擲筆而逝當斯時也予思法
0446c06: 門不幸痛失正眼不即外揚家醜今日狹路相逢不
0446c07: 免舉似諸兄弟商量若能圓得末後句不惟使先師
0446c08: 骨血不寒亦見先師光明煥赫其或未然山僧且歸
0446c09: 方丈待列位明日替山僧了此不了公案復舉巴陵
0446c10: 鑒禪師有僧問如何是提婆宗陵云銀碗裏盛雪又
0446c11: 問如何是吹毛劍陵云珊瑚枝枝撐著月如何是正
0446c12: 法眼陵云明眼人落井後有僧舉似雲門雲門云秪
0446c13: 消此三轉語足可供養老僧博山昔年有道開禪者
0446c14: 自稱得悟爭論不已巳先師鳴鼓陞座將尋常看驗學
0446c15: 人四問喚渠出答渠不能對彼時山僧輪值監院以
0446c16: 事未及趨聽先師命侍者喚至將前四問復問殿角
0446c17: 風搖樹行人盡解衣時如何山僧答云微雲籠海嶽
0446c18: 疏雨滴巖花又問清風拂白月野老笑相親時如何
0446c19: 答云界破青山色黃河水倒流又問佛殿東南因甚
0446c20: 缺了一角答云恰值博山修造纔了又問僧堂中幾
0446c21: 人坐臥答云東西十萬南北八千先師又云四問許
0446c22: 汝答四問外汝又作麼生答云熱場何妨撒手諸兄
0446c23: 弟巴陵三轉語足可供養雲門山僧四轉語還可供
0446c24: 養得博山先師否諸兄弟若也評量得出許汝問答
0446c25: 如流其或未然若無把定乾坤眼縱遇金鋀辯不真。
0446c26: 誕日小參師以手指自身云這一件破襖子四十九
0446c27: 年前從娘母毋胎裏借披出來如今若教脫卻又恐凍
0446c28: 殺法身若不脫卻未免負債不還且道脫卻即是不
0446c29: 脫即是請諸上座代一轉語其或未然山僧自己巳不
0446c30: 妨頌出析骨還父析肉還母毋現那吒身瞥喜瞥怒緣
0447a01: 木求魚關門逐虎偶爾成文隨緣作主且道誾上座
0447a02: 生緣在甚麼處從來不打誑語怎見得不誑語信州
0447a03: 便是廣信府。
0447a04: 因事小參山僧喜人坐禪亦喜人辦行禪行雙修方
0447a05: 繼祖道若偏喜坐禪不肯辦行若偏愛辦行不喜坐
0447a06: 禪俱名擔板漢子非稱當家種草當知從上師德無
0447a07: 不從行門中成辦出來多見血汗成功豈忍坐銷信
0447a08: 施青原老祖見石頭打坐因問云汝在此作甚麼頭
0447a09: 云一物不為原云與麼則閒坐也頭云閒坐即為也
0447a10: 你看他古人一物不為亦不肯閒坐諸兄弟鬧烘烘
0447a11: 處好坐禪冷冰冰處好辦行向禪堂裏耕翻大地長
0447a12: 養靈苗向鋤頭上穩坐蒲團掀翻世界如此則終日
0447a13: 坐禪不守枯寂終朝辦行不見劬勞終日為而未嘗
0447a14: 為終日坐而未嘗坐到此田地自然心安如海不知
0447a15: 把纜行船管甚傾湫倒嶽且道因甚麼如此妥當還
0447a16: 委麼繁興無動止一道豈偏頗。
0447a17: 除夕小參大盡三十日小盡二十九果然及得盡歲
0447a18: 月更長久長久且置諸方龍象都到博山過年且道
0447a19: 無位真人在甚麼處度歲若有曉得不妨遞箇消息
0447a20: 出來其或未然問取壁上桃符便知端的。
0447a21: 小參生從何處來死從何處去大家業識茫茫可憐
0447a22: 無本可據秪如有本可據的人又作麼生拏住布袋
0447a23: 口擲卻拄杖子左手控飛龍右足跨猛虎亂把繡毬
0447a24: 拋倒踞香臺舞浪蕩不歸家何彼復何此彼此且置
0447a25: 秪如今夜茶筵是周仲讓居士薦亡弟季材文學且
0447a26: 道先靈在此座筵聞法畢竟是業識耶非業識耶有
0447a27: 本可據耶無本可據耶咄不入祖師室茫然趣兩頭
0447a28: 鄭式蘧居士薦張淑人請小參如來常寂光如月印
0447a29: 秋水眾生心水濁月即難鑒取佛開淨土門豈離心
0447a30: 境有心淨土亦淨吞卻山河影土淨心亦淨擊碎玻
0447b01: 璃鏡心土二俱離蓮花出淤泥心土二俱即娑婆真
0447b02: 樂國賣花人過野橋香窠松鶴唳疏枝濕。
0447b03: 小參心眼本開無奈空花自翳性天廓朗秪因迷霧
0447b04: 長昏佛說世智辯聰是八難中之一以學解多知遂
0447b05: 成理障故翻不轉文字窠臼打不破生死牢關當其
0447b06: 迷時文字語言總是障道根本及其悟也語言文字
0447b07: 原是解脫正因妙在反手覆手耳昔李渤刺史問歸
0447b08: 宗常禪師云須彌納芥子即不疑芥子納須彌莫是
0447b09: 妄譚否宗云人傳使君讀萬卷書是否渤云然宗云
0447b10: 摩頂至踵如椰子大萬卷書何處著復問一大藏教
0447b11: 明甚麼邊事宗舉拳示之云會麼渤云不會宗云這
0447b12: 措大拳頭也不識渤云請師指示宗云會則途中受
0447b13: 用不會則世諦流布師云萬卷書何處著伸腳處便
0447b14: 縮腳掀翻窠臼絕狐疑真箇拳頭好作略不在途中
0447b15: 不在家世諦流布亦不惡秪如茶筵中報薦先相國
0447b16: 方水大居士是他生平讀萬卷書畢竟向何處安著
0447b17: 還會麼儒佛原無兩箇心絕學始稱真道學。
0447b18: 懺堂小參若論本地風光如摩天俊鶻豈落二機如
0447b19: 踞地獅子全威不動直下便見無第二人擬議即乖
0447b20: 焉容鈍置正位尚嫌尊貴偏方豈落程途旋風千匝
0447b21: 打歸來機輪絕斷無回互昔三祖求二祖懺罪二祖
0447b22: 云將罪來與汝懺三祖云覓罪了不可得二祖云與
0447b23: 汝懺罪竟審如是理懺尚且不有事懺更復何憑事
0447b24: 理雙融便證禮佛三昧更有向上事在僧出禮拜師
0447b25: 云問話且置汝禮底是甚麼進云能禮所禮性空寂
0447b26: 師云此是教家極則進云宗教不二師云向上事何
0447b27: 不道取一句進云一輪紅日照禪堂師云此猶是向
0447b28: 下事進云恁麼則請和尚指示師云腳跟點地滑如
0447b29: 苔時有傍僧下一喝師云掠虛漢不許攙行奪市僧
0447b30: 云臨濟道有時一喝如金剛王寶劍如何是金剛王
0447c01: 寶劍師云我不用此鈍鋒進云有時一喝如踞地獅
0447c02: 子如何是踞地獅子師云我家無此畜生進云有時
0447c03: 一喝如探竿影草如何是探竿影草師云閃蹤露影
0447c04: 作麼進云有時一喝不作一喝用師云賺殺他家兒
0447c05: 孫進云四偈已巳蒙師指示本地風光事若何師云指
0447c06: 頭無縫露全機進云請和尚歸方丈師云喚侍者點
0447c07: 茶來僧問選佛場中大開鑪韝祖師門庭不涉階級
0447c08: 意作麼生師云看腳跟線斷也未進云紅日窗前影
0447c09: 明月落堂中是那一邊事師云不是汝住腳處進云
0447c10: 石虎當頭露野獸絕狐蹤時如何師云好喫一頓別
0447c11: 與商量僧問如何是賓中賓師云面面撲灰塵進云
0447c12: 如何是賓中主師云歸家不坐堂進云如何是主中
0447c13: 賓師云出門不上路進云如何是主中主師云猊床
0447c14: 不露影進云賓主已巳蒙師指示知音一句作麼生師
0447c15: 云試唱一曲看僧問如何是切上加鞭師云千里追
0447c16: 風不涉程進云家賊難防時如何師云誰教你認他
0447c17: 作子進云修此禮佛三昧向後還有罪也無師云勤
0447c18: 禮不知勞進云還有這箇在師云且喜汝無這箇便
0447c19: 打。
0447c20: 元夜茶話歲月如環無起盡揭翻新曆又周流未知
0447c21: 石筍抽條意好趁春風迸出頭且道迸出後如何僧
0447c22: 云撐天拄地師云三莖四莖斜一根兩根曲你道堪
0447c23: 作何用進云學人不會師云何不道舟漢成龍去清
0447c24: 時引鳳來又問一僧適纔維那答了也汝又作麼生
0447c25: 僧云須彌掉落虛空裏海岸蓬頭天外天師云猶欠
0447c26: 盡力迸出在進云恐太孤負和尚師云不得孤負人
0447c27: 中秋茶話教中道菩薩清涼月常遊畢竟空眾生心
0447c28: 水淨菩提影現中山僧今夜與諸兄弟隨群逐隊同
0447c29: 賞中秋又得歡笑一場將茶筵排列丹墀之上將謂
0447c30: 廊房之下無月玩賞天上之月殊不知月輪不在天
0448a01: 月輪不在地上下四維觀都不見月影或有箇出來
0448a02: 以手指月向山僧道這箇喚做甚麼山僧道喚作苕
0448a03: 帚柄會麼不見雲巖掃地次道吾云太區區生巖云
0448a04: 須知有不區區者吾云莫有第二月麼巖乃豎起苕
0448a05: 帚云這箇是第幾月吾便休去秪如諸兄弟喚作月
0448a06: 山僧喚作苕帚柄且道苕帚柄上是真月耶是第二
0448a07: 月耶是煩惱月耶是清涼月耶清光此夜家家有切
0448a08: 忌分為兩段看。
0448a09: 茶話僧問雲門如何是法身邊事門云枯樁如何是
0448a10: 法身向上事門云非枯樁若論法身邊事知有底未
0448a11: 必能知若論法身向上事不知有底卻又知有或有
0448a12: 箇知有不知有底出來你道此人是會得枯樁耶非
0448a13: 枯樁耶師舉起茶盞云張三貪杯李四酒醉茶鐘落
0448a14: 地果碟粉碎直饒曉得正按傍提也難與睦州老人
0448a15: 弄唇接觜秪如今夜茶話為鄭若休居士報薦祖嬸
0448a16: 周氏恭人且道此位先靈聞法當生何處夜明簾外
0448a17: 難尋跡無影峰頭不借緣好共龐家靈照女饑來喫
0448a18: 飯困來眠。
0448a19: 誕日茶話無端突起一箇泡泡裏安身自裏纏曠劫
0448a20: 秪明今日事虛空劃界論何年諸上座諸佛是泡也
0448a21: 眾生亦泡也天地世界是泡也父母毋我身皆泡也汝
0448a22: 若作箇泡會喚作毛道凡夫你若不作箇泡會猶是
0448a23: 邪見邊事山僧將此種種差別總作一箇大泡拋向
0448a24: 諸上座面前且道是諸上座底泡耶是山僧底泡耶
0448a25: 若道是諸上座底泡昧卻山僧若道是山僧底泡恰
0448a26: 又瞞卻諸上座還有揀辯得出者麼一漚未起猶嫌
0448a27: 冷萬丈波瀾豈顧高身土互嚴渾夢事吞乾滄海釣
0448a28: 飛鰲。
0448a29: 
0448a30: 雪關禪師語錄卷之一終
