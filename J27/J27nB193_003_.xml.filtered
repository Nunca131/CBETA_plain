0234c01: 隱元禪師語錄卷第三
0234c02: 嗣法門人明光編
0234c03: 福建福州府福清縣黃檗山萬福禪寺語錄
0234c04: 上堂僧問今日和尚親到圭峰如何是圭峰境師云
0234c05: 四野青黃進云如何是境中人師云兩兩三三舊路
0234c06: 行進云人境且置向上一竅又作麼生師云腦後掛
0234c07: 金鎚僧一喝便拜師云再喝看僧無語師云莫弄虛
0234c08: 乃云諸方今日結夏安居平等性智黃檗不循舊例
0234c09: 隨處作浪興波等是釋迦兒孫為甚麼各各施設不
0234c10: 同不見道世人住處我不住世人行處我不行不是
0234c11: 與人難共住大都緇素要分明若向這裏搆著毫芒
0234c12: 出得諸方保社亦乃抓著山僧癢處如未權立數條
0234c13: 與眾兄弟共相履踐第一不得孤峰獨宿第二不得
0234c14: 平地穩坐第三不得拖人落水第四不得腳踏兩船
0234c15: 第五不得虛空中釘橛第六不得鬼窟裏作活不墮
0234c16: 六種圈繢便是超群種草可謂獅子兒眾隨後三歲
0234c17: 便能大哮吼若是野干逐法王百年妖怪休開口下
0234c18: 座。
0234c19: 求懺悔請上堂僧問如何是觸目菩提師云山花開
0234c20: 似錦進云畢竟作麼生是縱橫無礙處師云滿地是
0234c21: 殘紅僧禮拜師云花在甚麼處僧無語師便打問覓
0234c22: 心懺罪了不可得和尚集眾陞堂福慧作麼生道師
0234c23: 云燈籠懸露柱進云恁麼月到天心白波歸海上清
0234c24: 師云少逢穿耳客乃云十五日已巳前片雲捧九日十
0234c25: 五日已巳後一水瀉千江正當十五日薰風自南來殿
0234c26: 閣生微涼古佛舌頭短衲僧鼻孔長若向箇裏瞥地
0234c27: 邁古超今耀後光先業障報障瓦解冰消自冤他冤
0234c28: 豁然永息且道承誰功能如是靈驗夢裏明明有六
0234c29: 趣覺後空空無大千下座。
0234c30: 師到延福寺請上堂僧問不問九日山頂人如何是
0235a01: 金雞橋上客師云去去來來進云恁麼滿溪流水洪
0235a02: 師云未在更道看僧喝師云秪得一橛問今日堂開
0235a03: 延福龍象雲集且道西來祖意如何示人師云門前
0235a04: 大案山進云恁麼則頭頭顯露物物全彰師打云更
0235a05: 須一棒乃云昨日在圭峰寺裏有一則夢話未圓今
0235a06: 到延福不可別作生涯不妨與眾兄弟圓卻免使三
0235a07: 十年後向山僧頭上安頭沒田耕沒書讀也無業累
0235a08: 也無福倦時倒臥仰蒼蒼突出虛空一大幅黃頭碧
0235a09: 眼無摩娑魔外人天休側目有時井底風雷鳴倏爾
0235a10: 山頭九日曝雨濛濛花簇簇道存奚用黃金屋寥寥
0235a11: 四壁沒周遮天上人間惟我獨且道山僧與麼道還
0235a12: 圓得夢話也未喝一喝下座。
0235a13: 過泉州平山寺主人請上堂僧問春日融融瑞氣濃
0235a14: 滿懷佳興上平峰人天四眾慇懃請不吝慈悲闡正
0235a15: 宗如何是正宗底意師打云棒頭有眼明如日進云
0235a16: 還有向上事也無師云要識真金火裏看進云松風
0235a17: 昨夜連聲吼吹落桃花滿院紅師云閑言語問天地
0235a18: 同根萬物一體如何是同根一體師豎拄杖云總被
0235a19: 拄杖吞卻了也進云離卻同根一體事如何師云汝
0235a20: 須速拜僧禮拜師云自倒還自起乃云大機不器圓
0235a21: 應無方總三界以為家羅四生為一子有時高高峰
0235a22: 頂立平之有餘有時深深海底行觀之不足在天非
0235a23: 天在人非人在聖非聖在凡非凡能天能人能凡能
0235a24: 聖非天人凡聖之所能哉今日狹路相逢卻被平山
0235a25: 主人一拶直得無言可說無理可伸豎拂云秪得流
0235a26: 露這些大眾還會麼若會不妨途中受用如未山僧
0235a27: 與汝點破平山一座彌今古八面威風總不干下座。
0235a28: 佛誕上堂師云釋迦老子纔出娘胎便云天上天下
0235a29: 唯吾獨尊汝等諸人三十五十髮白齒黃不明獨尊
0235a30: 之旨忝其苗裔得無愧乎諸禪人會麼釋迦老子即
0235b01: 今在汝諸人面門出入同一眼見同一耳聞同一心
0235b02: 覺同一智知所謂天下無二道古今沒兩人若能如
0235b03: 是會萬物自平沉且道雲門一棒打殺餵狗子喫又
0235b04: 作麼生一僧便出師云好手手中誇好手紅蓮心裏
0235b05: 中紅蓮下座。
0235b06: 結制上堂師云遼空橫劍戟誑唬蒼天平地畫牢關
0235b07: 明瞞赤子說玄說要污己巳心田行棒行喝損人鼻孔
0235b08: 長期短制繫驢橛怪語異言爛葛藤驀地打開寶藏
0235b09: 掀翻滯貨到這裏總用不著且道今日開期結制以
0235b10: 何法為人良久云洗清天地渾無物一曲陽春隔塢
0235b11: 聞下座。
0235b12: 上堂云祥雲圍繞處日午正三更會得箇中意金烏
0235b13: 徹夜明正當與麼時君臣合道賓主同途岸上蹄踏
0235b14: 蹄水中嘴對嘴兩角無欄棬縱橫沒欠虧以此壽人
0235b15: 壽不可量以此福人福滿恒沙山僧與麼舉揚大似
0235b16: 官馬相駁惡水廝澆未免旁觀者哂大眾哂則不無
0235b17: 秪如麗寰上人推一座羅山以壽黃檗且道合當何
0235b18: 物以為酬謝試問諸人代一轉語看僧便喝又僧云
0235b19: 一人有慶又云一家有事百家忙師云各得一半良
0235b20: 久豎拂子云會麼相知不用多杯酒一盞清茶也醉
0235b21: 人下座。
0235b22: 上堂問天上天下唯我獨尊即不問目顧四方周行
0235b23: 七步請師說破師云流露半邊鼻孔進云相逢盡說
0235b24: 相知話誰人心與佛心同師云切忌再昂藏問地
0235b25: 一聲則不問未出母胎時如何師云壁立萬仞進云
0235b26: 出胎後如何師云七花八裂進云一段靈光亙古今
0235b27: 通身不掛一莖紗師打云截作兩段僧擬議師云和
0235b28: 擔擔去乃云祖師西來秪求一個不惑的接佛慧命
0235b29: 現前大眾還有不惑的麼請出與黃檗拄杖子相見
0235b30: 僧云早已巳七花八裂去也師云一釣便上更有麼如
0235c01: 無山僧打草去也萬福堂前一池風月五雲峰畔半
0235c02: 幅溪山拈弄一任拈弄擎展一任擎展然不得作境
0235c03: 會亦不得作心知畢竟作麼生會若是猛利獅子一
0235c04: 咬便斷更不周繇者也脫或如何若何鷂子過新羅
0235c05: 山僧三十年前錯為境會三十年後誤作心知正當
0235c06: 今日描也描不成畫也畫不就秪可自怡悅那堪持
0235c07: 贈君未審現前大眾分上又作麼生良久云不須更
0235c08: 誦南山語展向堂前仔細看下座。
0235c09: 師誕上堂師云五十年來半夕之頃東拋西擲百無
0235c10: 所成錯腳踏翻泥水萬別千差坦平倦則橫眠竹榻
0235c11: 夢回一枕溪聲毛頭逗漏些子迸出滿座文星爍破
0235c12: 魔外肝膽光輝佛祖門庭正當此際慶快平生則不
0235c13: 無秪如人天共本凡聖同元一句作麼生道心地不
0235c14: 生閒草木滿林荊棘放蓮花下座。
0235c15: 顯密戒子請上堂云善射者箭不虛發善言者語無
0235c16: 偏枯箭不虛發箭箭中的語無偏枯句句歸宗所謂
0235c17: 言行相顧乃稱君子福慧圓明名之曰佛若能心心
0235c18: 如是念念如是塵塵如是法法如是便與佛祖不別
0235c19: 奚用三祗鍊心百劫鍊性而後為得哉茲顯密禪人
0235c20: 親余數年總領殿事今將告成窺其行門無忝古人
0235c21: 惜乎慧眼未圓不能洞徹今古未免借余光明爍破
0235c22: 諸人面門去也驀豎拂云不喚拂子喚作甚麼若識
0235c23: 得這一毫頭便能用得一毫頭用得一毫頭便能拈
0235c24: 卻一毫頭拈卻一毫頭則不被一毫頭所礙如是祝
0235c25: 君親則天長地久如是壽師友則海闊天高放下拂
0235c26: 子云即今又向甚處去也能顯能密能仁子當收當
0235c27: 放在當人下座。
0235c28: 上堂云古人道佛之一字吾不喜聞大似洗清寰宇
0235c29: 潔己巳賣俏要且無人著價仔細看來元是膽小莫道
0235c30: 佛之一宇乃至山字水字草字木字牛字馬字雞字
0236a01: 犬字日日聞時時聞有甚麼過大小祖師今日被不
0236a02: 肖分身碎剮懸在三家村裏萬木梢頭賤賣了也還
0236a03: 有買者進前商量看西堂云不值半文錢師云多半
0236a04: 太過堂便喝師云少分不及不如山僧自買去也東
0236a05: 家賣貴西家賣賤八兩猶來半斤千賒不如一現下
0236a06: 座。
0236a07: 冬至上堂云格外家風別寰中氣象奇橫拈鐵楖栗
0236a08: 直下一貫之諸人還會麼時節到來葉葉枝枝皆挺
0236a09: 秀因緣出現頭頭法法露全彰秪這拄杖子自古至
0236a10: 今未曾增一些子未曾減一些子穿過千佛鼻孔透
0236a11: 漏萬物根源則不無秪如不涉陰陽寒暑不落凡聖
0236a12: 窠臼又作麼生良久云今日懶倦不能向汝道且待
0236a13: 明朝下座。
0236a14: 上堂云聞聲悟道見色明心觀世音菩薩將錢買胡
0236a15: 餅放下卻是饅頭正抓著山僧癢處未審諸人分上
0236a16: 又作麼生眾無語師云千說不如一見千言不如一
0236a17: 悟見悟透徹當下了然言說多端展轉逗漏所以道
0236a18: 在悟而不在言言多與道轉遠且道即今見者是誰
0236a19: 悟者是誰言者是誰說者是誰秪如不言不說不見
0236a20: 不悟者又是誰良久云若不聽流水還應過別山下
0236a21: 座。
0236a22: 佛成道日上堂云雲收午夜星燦長天坐斷今古一
0236a23: 會儼然悟明眾生俱皆德相洞達父母未生根元情
0236a24: 與無情俱成正覺法及非法咸證真嘗釋迦老子若
0236a25: 不棄萬乘之尊榮受六年之飢凍焉有這一段風光
0236a26: 耶雖然悟則不無爭奈落第二門頭若論第一門頭
0236a27: 三世諸佛口掛壁上歷代祖師鑽刺不入且道作麼
0236a28: 生判斷去時有僧便出堂師云即今休去便休去若
0236a29: 覓了時無了時下座。
0236a30: 薦師請上堂云智明自不惑能守師道存義斷情忘
0236b01: 處是名真報恩秪此一偈有權有實有頓有漸事上
0236b02: 也合理上也合若也會得報恩已巳竟薦拔已巳竟脫或
0236b03: 未然再潑惡水污瀆恒公面門去也然公生平操履
0236b04: 端若泰山潔如冰雪扇起仁慈之風挽回淳朴之道
0236b05: 轉請三代知識而不倦輔弼千古叢林以無虞其德
0236b06: 也重其願也深其心也大其利也普若非夙植德本
0236b07: 安能如是耶且道葉落歸根來時無口又作麼生僧
0236b08: 云鐵蛇橫古路師云紅輪出沒元依舊無限青山空
0236b09: 對愁下座。
0236b10: 元旦上堂云王言如絲其出如綸等閒拈一毫頭家
0236b11: 隆國泰信口道一句子草偃風行人間天上共沐恩
0236b12: 光此界他方均鋾至化是以在天天中之聖在人人
0236b13: 中之尊在物物中之貴在法法中之王且道在衲僧
0236b14: 分上成得甚麼豎拂子云會麼為瑞為祥彌法界如
0236b15: 雲如雨覆三千下座。
0236b16: 解制上堂師云山谷家風雖節儉禪林禮樂恣優游
0236b17: 放開線道通霄漢把住源頭不放流此乃是山僧尋
0236b18: 嘗用的未審諸禪人分上又作麼生若也會得推不
0236b19: 出戶拽不入門人人腳跟下自有一段風光可樂決
0236b20: 不向他家齏甕裏淹殺如未須向這裏決擇切忌東
0236b21: 去西去游游漾漾如水流破布處處掛著敢保驢年
0236b22: 未有自繇獨脫分客冬諸禪人不遠千里而來相從
0236b23: 今日解開眉毛處處分身山僧聊伸一言奉送唯冀
0236b24: 禪人各各諦聽胸留一法水難消珍重闍黎莫亂描
0236b25: 空手而來空手去橫行直撞赤條條下座。
0236b26: 為永安無所曇域三耆舊入塔上堂云三身藏一處
0236b27: 直下明明有可據一處現三身鼎立何曾隔一塵三
0236b28: 即一兮一即三主伴重重為指南拈卻三兮去卻一
0236b29: 上下四維無等匹若人於此悟端倪摩訶般若波羅
0236b30: 蜜山僧與麼舉揚還薦得三位耆舊也無若也薦得
0236c01: 毘盧頂上橫行癩狗腳下翻身凡聖收他不得人天
0236c02: 豈可名模是為超生越死自繇自在入淨入染無可
0236c03: 不可如未山僧掇轉耆舊半邊鼻孔汝等諸人急須
0236c04: 著眼驀豎拂子云且道是三是一僧便喝師云半是
0236c05: 思君半恨君下座。
0236c06: 師至福廬請上堂問諸佛出世為一大事因緣和尚
0236c07: 出世為著甚麼師云目富千峰翠進云如何是奪人
0236c08: 不奪境師云擉瞎眼睛光宇宙進云如何是奪境不
0236c09: 奪人師云踏翻世界露全身進云如何是人境兩俱
0236c10: 奪師云燒卻花街三百里無限風流一旦灰進云如
0236c11: 何是人境俱不奪師云且喜今朝天色暖山南山北
0236c12: 樂高歌僧禮拜師云人境向上何不再問僧擬進師
0236c13: 云且退乃云一入天門事事奇瓊樓玉殿映靈芝玲
0236c14: 瓏怪石雲鑽急窈窕懸崖客上遲念念歸根無別法
0236c15: 頭頭普露阿誰知自從識得娘生面豈肯隨人向外
0236c16: 馳諸禪德既不向外馳秪如山僧離黃檗入福廬訪
0236c17: 靈巖遊西山於中林巒間錯人境交參一一歷遍無
0236c18: 不了然且道是向外馳不是向外馳若道是向外馳
0236c19: 本來無一物安有可觀之相若道不是向外馳心包
0236c20: 太虛空無有能包之者到這裏有箇淆訛處請問諸
0236c21: 人定奪看如定奪得許汝觀山翫水不為分外定奪
0236c22: 不得盡是向外之遶未免山靈所笑眾無語師云難
0236c23: 難踏斷千峰歸去也白雲仍舊占青山下座。
0236c24: 結制上堂問等閒瞎卻娘生眼萬里雲關一睹通今
0236c25: 朝結制開爐冶還有加功處也無師打云迸出一輪
0236c26: 紅進云當陽踢破灰烈燄翻身慶讚法中王師云再
0236c27: 道看進云黃檗花開香遍界不動巍巍自久長師云
0236c28: 閒言語乃云今朝地大開爐凡來聖來千差一
0236c29: 致苟明一致則江上君子林間野人白牯狸奴泥豬
0236c30: 癩狗一一圓明一一具足不費鉗鎚便與從上老古
0237a01: 錐無別無異為甚如此秪為識得一萬事畢歷代聖
0237a02: 賢從此出等閒拋在糞堆頭信手拈來無不吉雖然
0237a03: 如是秪明其一不明其二殊不知一有多種二無兩
0237a04: 般苟執一太浪籍百怪千妖從此入急須當道打桃
0237a05: 符吾奉老君如令敕諸上座且道適纔為人好即今
0237a06: 為人好良久云偶爾草頭垂雨露倏然山頂起風雷
0237a07: 下座。
0237a08: 上堂問諸祖門庭即不問如何是臨濟家風師打云
0237a09: 一棒一條痕進云如何是一喝金剛王寶劍師云斬
0237a10: 斷闍黎進云如何是一喝踞地獅子師云逼塞乾坤
0237a11: 進云如何是一喝不作一喝用師云一任疑著進云
0237a12: 如何是一喝探竿影草師云知汝是行腳僧進云四
0237a13: 喝已巳蒙師指示向上宗乘事若何師云放汝三十棒
0237a14: 乃云未舉先知省得許多鹽醬頻敲不會徒勞一片
0237a15: 熱心那許興問酬荅驢事未去馬事到來眼睛被人
0237a16: 換了舌頭被人翻卻猶自不知諸禪人佛法無多子
0237a17: 久長難得人經行及坐臥嘗在於其中更無第二人
0237a18: 亦無第二法為甚麼不會大千沙界海中漚一切聖
0237a19: 賢如電拂先知箇甚麼衲僧行履霜天皎月獨露丹
0237a20: 心雪嶺孤松全彰妙體正眼看來猶滯半途且道如
0237a21: 何是歸家一句良久云真不會時無不會果先知處
0237a22: 有何知下座。
0237a23: 上堂師云都緣幻化虛生滅誰諳靈明亙古今點破
0237a24: 霜花成慧果一輪杲日正天心正當恁麼時若凡若
0237a25: 聖若僧若俗若淨若染都盧是個清淨大圓覺相於
0237a26: 中覓其業性如芥子許了不可得苟能於此覷破懺
0237a27: 悔已巳竟是為赫日消冰紅爐點雪罪花永謝福德圓
0237a28: 融有時瓊樓玉殿裏安身有時瑞草靈苗上著腳在
0237a29: 彼在此無不自繇於國於家莫非慶快然則慶快一
0237a30: 任慶快受用不妨受用且道即今懺罪延生一句作
0237b01: 麼生道青山高古長蒼翠慧性圓明燭太虛下座。
0237b02: 上堂云茲因純如禪人為鼓思王檀越請山僧陞座
0237b03: 舉揚佛事用作追修薦拔之功以酬四事供養之德
0237b04: 若論佛事禪人未舉念時舉揚了也薦拔了也若信
0237b05: 得及知恩有地其或未然不免放一線道應箇時節
0237b06: 去也豎拂子云陽昇陰降不離者箇風光死去生來
0237b07: 不離者箇面目天地以此為根本萬物以此為發生
0237b08: 佛祖以此流傳慧命衲僧以此卓立乾坤過往先亡
0237b09: 以此超昇蓮界現存眷屬以此福蔭兒孫乃至四生
0237b10: 六道殊相劣形莫不以此安身立命雖然如是秪舉
0237b11: 得一半那一半又作麼生放下拂子云一念回機八
0237b12: 萬塵勞頓息剎那省覺無量妙義全彰非全彰莫顯
0237b13: 頓息之力非頓息安知全彰之旨須知全彰處正是
0237b14: 頓息時候頓息時候正是全彰處所元無二致豈有
0237b15: 兩般如是則鼓思居士昔日生未嘗生即今死未嘗
0237b16: 死生未嘗生日午正三更死未嘗死夜半日頭紅若
0237b17: 能如是會端坐碧蓮中此乃是薦拔話略且道應時
0237b18: 超脫一句作麼生道良久拍禪床云會麼直指覺靈
0237b19: 歸去路天回地轉兩眉春下座。
0237b20: 上堂師舉古德云夫參學者一人所在也須到半人
0237b21: 所在也須到無人所在也須到未免探頭太過勞而
0237b22: 無功大似貪觀天上月失卻掌中橈黃檗則不然一
0237b23: 人所在也不到半人所在也不到無人所在也不到
0237b24: 不是黃檗不占地步其奈盡乾坤大地一切有情無
0237b25: 情都在黃檗一毛孔中流出無勞再勘汝等諸人還
0237b26: 信得及麼未出茅廬天下定南征北討太忙生下座。
0237b27: 上堂師云茲者東金寺妙藏耆舊為乃母陳氏請山
0237b28: 僧陞座說法用作報恩薦拔之功若論薦拔父母未
0237b29: 生已巳前薦拔已巳竟那更山僧東語西話用作薦拔未
0237b30: 免明眼者笑雖然如是又記得昔日那吒太子析肉
0237c01: 還母析骨還父然後現本身運大神力為父母說法
0237c02: 大眾骨肉既析身口也無現箇甚麼又將甚麼說法
0237c03: 於此薦得罔極之恩可報劬勞之德已巳酬如或未然
0237c04: 山僧為伊點破令他子母兩得相見骨肉依舊團圓
0237c05: 乃豎拂子云會麼急薦取莫咨嗟回光處處是娘家
0237c06: 一毛頭上翻身轉一一毛頭渾不差卓拄杖下座。
0237c07: 上堂師云知解禪深坑可畏鬼窟道險隘莫行顢頇
0237c08: 說誤人休聽擔板漢扁小勿從乃至消釋玄要配合
0237c09: 經書種種俱是魔外生涯汝等諸人好心出家正因
0237c10: 行腳切不可隨邪逐惡趁入者個群隊甘為魔黨種
0237c11: 族永劫沉淪甚可哀哉殊不知到者裏無道可道無
0237c12: 禪可學搬柴運石磊磊落落東去西去無適無莫會
0237c13: 則直下慶快不會切忌卜度大眾會麼尋嘗一味乾
0237c14: 蘿蔔疑殺閻浮幾萬人下座。
0237c15: 上堂問指天指地即不問雪嶺修行意若何師云凍
0237c16: 殺闍黎進云恁麼則忽睹明星去也師云莫眼花僧
0237c17: 便喝師云熱碗鳴聲乃云黃閣重綸不住甘為雪嶺
0237c18: 埋頭忽然眼中著屑敗闕當作風流好諸大德山僧
0237c19: 舉揚了也還有見不平的請出為者老子雪屈如無
0237c20: 山僧重新批判去夜半睹星悟則不無正眼看來元
0237c21: 是自家滯貨有甚麼奇特惜乎山僧不與同時若與
0237c22: 同時好與三十大棒令者老子口也無開處顧視大
0237c23: 眾云會麼舉頭天外看誰是報恩人下座。
0237c24: 戒子請上堂師云善來佛子大戒已巳圓竭力弘持是
0237c25: 為菩薩切不可有名而無實多華而不果以了故事
0237c26: 於戒何益乎須知菩薩之智明如杲日無幽不燭菩
0237c27: 薩之心厚如大地靡所不載菩薩之行高如泰山八
0237c28: 方景仰菩薩之願深如滄海百川普納菩薩之戒淨
0237c29: 如滿月內外明徹菩薩之威嚴如冰雪表裏凝淨菩
0237c30: 薩之相潤如春膏無物不被菩薩之性量等虛空包
0238a01: 羅萬象無理不周無事不備無機不利無法不圓苟
0238a02: 能如是信解如是行持如是證入如是擴充直下便
0238a03: 與文殊普賢把手共行毘盧遮那同堂合座真為大
0238a04: 丈夫能事已巳畢真為最上乘之種草也更有一事一
0238a05: 發與諸人說破豎拂子云昨日忘卻的今朝豎起時
0238a06: 且道是戒耶非戒耶還假修證也無還曾污染也無
0238a07: 會麼等閒拈出金剛眼個個毘盧頂上行下座。
0238a08: 追薦請上堂師云十五日已巳前眉開一線天十五日
0238a09: 已巳後鼻孔漸漏逗正當十五日前後俱屏息迸出一
0238a10: 輪紅洗面摸著鼻雖然能太近要且人難識施為動
0238a11: 靜總現成堪笑茫茫向外覓正當與麼時是汝諸人
0238a12: 安身立命處是汝諸人喪身失命處若也會得殺活
0238a13: 全彰存亡兩益歷劫冤親一坦平多生父母俱超畢
0238a14: 山僧與麼道還薦得劉氏慈嚴也未昨夜霜風徹骨
0238a15: 寒枝頭逗漏真消息下座。
0238a16: 大佛開光上堂師云清淨妙法身能作大佛事口放
0238a17: 百千光攝化善男女感彼曾心空金帶雙手與能捨
0238a18: 其難捨真為轉物主涵清同性善復充如來使錦上
0238a19: 又添花紫磨重金鏤萬福相莊嚴大家在裏許大家
0238a20: 既在裏許則自作自受自莊自嚴不著佛法僧求不
0238a21: 圖人天勝報如是莊嚴是名無相莊嚴如是作者是
0238a22: 名無作妙用山僧與麼舉揚也是因功慶賞即事稱
0238a23: 人功不浪施福歸有地秪如今日開佛知見點佛慧
0238a24: 眼又作麼生道以拂子向空點一點云會麼苟明者
0238a25: 箇天真佛動轉施為嘗放光下座。
0238a26: 歲旦上堂云尊崇大道兵氣漸消克己巳歸仁干戈永
0238a27: 息恩光臨於泉石德澤布於塵寰人人同樂明聖之
0238a28: 天個個共享太平之福所以道一念無為十方坐斷
0238a29: 一人有慶兆民賴之而我林下野人如何報荅老來
0238a30: 莽鹵無思算托出乾坤一斬新下座。
0238b01: 解制上堂師云腳下閒雲盡天開十二峰頭頭現瑞
0238b02: 彩面面展春容聽法頑山石投機活水龍興波不作
0238b03: 浪在處振綱宗若有與麼人則佛祖命脈堪傳人天
0238b04: 福田有賴如無山僧入泥入水撈摝魚蝦去也黃檗
0238b05: 尋嘗把住漆桶水泄不通直饒德山臨濟當前不許
0238b06: 咳嗽一聲今日打破牢關放開線道任汝諸人跳
0238b07: 大似三個驢兒殿上行一群水牯漫山走渾身流露
0238b08: 沒遮藏觸著個個如雷吼若也直下承當秪明半邊
0238b09: 鼻孔總未見得切不可動著動著未免犯人苗稼損
0238b10: 人田地磕著沒面目老漢仍舊驀鼻將來朝打八百
0238b11: 暮打三千縱有萬倍酬償亦不放伊何故這裏重犯
0238b12: 即不可諸人還會麼一不作二不休鼻頭繩斷始風
0238b13: 流可憐無限癡男子儘日騎牛不識牛下座。
0238b14: 佛誕上堂一僧拂具便出師云少賣弄問未出母胎
0238b15: 度人畢即今突出待何人師云通身是遍身是乃云
0238b16: 未離兜率已巳降王宮未出母胎度人已巳畢向這裏薦
0238b17: 得便與山僧拄杖子共條合命同氣連枝有時喚作
0238b18: 丈六金身也得有時喚作一條拄杖也得所謂無二
0238b19: 無二分無別無斷故如是壽聖人天長地久如是澤
0238b20: 咸生恒沙普被其或未然向毘藍園裏右脅降生九
0238b21: 龍吐水沐金軀千葉寶蓮捧雙足目顧四方週行七
0238b22: 步指天指地云天上天下唯吾獨尊處薦得已巳落第
0238b23: 二門了也正眼看來秪做得拄杖子通事舍人所以
0238b24: 雲門老漢一棒打殺餵狗子喫貴圖天下太平雲門
0238b25: 雖握肘後靈箭大似賊過後張弓未免勞而無功仔
0238b26: 細簡點將來也秪是拄杖子的先鋒乃至西天東土
0238b27: 天下老和尚年年此日各各賣弄這一著子以為報
0238b28: 恩殊不知養子不及父家門一世衰縱有奇言玅語
0238b29: 也秪是拄杖子切腳更有三家村裏流俗阿師不知
0238b30: 好惡被這箇節目使得七顛八倒至於彌勒下生也
0238c01: 無有休歇帶累釋迦老子不為不少山僧今日與麼
0238c02: 告報現前大眾同音讚揚且道當得慶誕也未扶得
0238c03: 拄杖子也未大眾會麼轟轟雷雨青山下又與青山
0238c04: 隔一溪下座。
0238c05: 薦嚴請上堂孝子問劬勞未報痛難追養送雖勤屬
0238c06: 有為格外報恩猶未薦且將魂帛就鉗鎚如何是親
0238c07: 蒙煆煉師云脫下孝帛向汝道進云恁麼則息息相
0238c08: 通無向背去來生死不差移還有格外事也無師云
0238c09: 即今是甚麼進云某甲擔荷去也師便打乃云時當
0238c10: 自恣節屆屇中元僅有程氏昆仲特特進山修齋以資
0238c11: 冥福請法而薦先嚴入至善之堂伸大孝之道如是
0238c12: 報恩盡善盡美更要山僧開兩片皮當得甚麼雖然
0238c13: 事無一向聊敘數言以慰來意之誠家珍久秘在形
0238c14: 山驀爾相逢不等閒閃爍電光輝宇內縱橫劍氣現
0238c15: 眉間心存向背雲開合道契真如日往還一缽和羅
0238c16: 天外供口門破未嘗關諸禪人口門既破未免鼓
0238c17: 粥飯氣與大眾共相咬嚼所謂一牛打欄眾牛喫草
0238c18: 張三欠債李四還錢意在言外玅乎機先觸著毫釐
0238c19: 萬法俱全悟者頭頭解脫迷之處處牽纏以此追遠
0238c20: 塞乎天地以此資冥三途一致以此自度念念如意
0238c21: 以此度人無往不利山僧與麼舉薦大似落水拖人
0238c22: 還有岸頭出手共相扶持者麼僧拂坐具云騰騰信
0238c23: 步超空去鼻孔依然搭上唇師云蓮葉貯水遂卓拄
0238c24: 杖云全憑者箇木上座幽顯親疏一貫之下座。
0238c25: 薦慈請上堂師云人生重大本報德乃稱賢不追本
0238c26: 來處子道亦徒然萬類人最貴百行孝為先罔極恩
0238c27: 難雪反覆不成眠直入檗山裏匍匐老僧前乞法薦
0238c28: 慈氏孝念塞乎天止止不須說我法玅難言轉請木
0238c29: 上座殷勤為汝宣卓立窮三際橫該遍大千渾身正
0238c30: 法眼一擊徹根源放去頭頭現挑來個個圓頓悟根
0239a01: 源者覿體坐金蓮不惟慈已巳薦恒沙母度完山僧超
0239a02: 拔已巳竟未知諸人助薦何如維那云惹得悲風動地
0239a03: 生師云棺材頭哭有親兒下座。
0239a04: 
0239a05: 
0239a06: 
0239a07: 
0239a08: 
0239a09: 
0239a10: 隱元禪師語錄卷第三終
