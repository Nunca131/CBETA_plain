0208c01: 曹溪大休珠禪師書問卷第九
0208c02: 侍者德瀾錄
0208c03: 瑞鹿法孫行信編次
0208c04: 附佛日雨老和尚書時師住密印
0208c05: 每見人來知吾孫法道將隆兼能自愛不輕許可
0208c06: 寔為我懷久久無倦不愁雲門佛法之不後耀也
0208c07: 佛日禪眾俱精進兩堂共二百五十餘堂外亦二
0208c08: 百五十餘兩堂首座一為革故易號大鼎一為遠
0208c09: 門二俱老誠眾皆悅服完得一期或有一二可煆
0208c10: 煉者不可知也。
0208c11: 復
0208c12: 前別老人某心亦不捨依棲奈烏鎮鄉紳懇請之誠
0208c13: 只得勉強從之進院以來無刻得暇不克問安為罪
0208c14: 邇來法門混濫病諸輕授某決不輕意許可坐斷時
0208c15: 流舌頭亦不苟圖安逸畢竟煆煉方來以報老人萬
0208c16: 一恩也。
0208c17: 又附
0208c18: 隱玉來知道場勝概又知吾孫為人真切能如是
0208c19: 不輕許人不唯超我他日大起吾宗不可量哉止
0208c20: 溪去既不清以事汝即事我故不責之今復不清
0208c21: 而來故不擯而擯聽渠自愧若再至密印當略責
0208c22: 而已巳如象田僧燒渠衣單覺太過也。
0208c23: 又復
0208c24: 隱闍黎戒期勞他因初住不周待慢也期內禪眾總
0208c25: 二百餘凡佛事陞座四眾不下萬餘可見佛法初與
0208c26: 信心而使其然也止溪圭角太露某為之摹稜倒縫
0208c27: 琢磨之止溪難當即飄然也和尚分付再來姑恕之
0208c28: 象田僧粗糙非常人品不正戒律不通欲充尊證因
0208c29: 某不命在期內作炒遂逐之並無燒衣之說乞和尚
0208c30: 更察如虛責以誡之。
0209a01: 寄白龍水懷和尚書
0209a02: 久不晤面夢寐時勤恩及深譚宛爾在昨起程匆匆
0209a03: 不克細領教益為歉承訂法嗣之後懸懸在心近見
0209a04: 人心不古觀其言未保其行有其行而無其才縱才
0209a05: 德互行於此事難得徹透者得人之艱正為此也前
0209a06: 遣二僧上天台有一靜主本源徹公向與弟為同參
0209a07: 友此是抱道之士或仗兄慈光來時當明窗下安排
0209a08: 則白龍宗風有賴也本公果嗣白龍。
0209a09: 寄本源和尚書
0209a10: 既擔荷善知識之位寔非小小當寬以臨眾精以治
0209a11: 己巳行一事可為天下法發一言可為天下則舉足動
0209a12: 步如獅子王百獸見而潛藏哮吼一聲百獸腦裂若
0209a13: 然者不說法而說已巳竟不行事而事已巳周非但叢林
0209a14: 井井有條亦且眾心仰服行事推誠發言推重正是
0209a15: 少出為貴少語為珍縱居闇室如對高賓兄若遵而
0209a16: 行之非特報佛祖深恩亦且老人有賴予心樂矣白
0209a17: 龍愈增光輝法門重添柱石觀兄氣品時節還未至
0209a18: 切不可輕意鼓弄邇來人心輕浮動輒欺心學談聖
0209a19: 賢之妙論履踐凡愚之劣行此是法門衰替之時欲
0209a20: 要挽回深蓄厚養飽學深操事理兼備宗說俱通具
0209a21: 獅子牙爪祖師巴鼻衲僧眼目缺一不可近有一種
0209a22: 貿販之徒喫善知識飯行魔家事鎮日商量禪道佛
0209a23: 法心心攀緣念念不住觸境生情造生死業撥著不
0209a24: 知憤憤然胡打亂打問著不會悱悱然胡喝亂喝爭
0209a25: 人兢我唐喪光陰輕慢好人以為具眼批判毀謗賢
0209a26: 聖自謂總不及伊種種造業不可枚舉祖師東來有
0209a27: 利有害正此之謂也吾兄當坐斷千差異路不得帶
0209a28: 水拖泥落草盤桓不然則愈增魔業熾盛何益之有
0209a29: 兄當甄別勿使流布若流布之名一出縱有超古之
0209a30: 作不足信矣豈不見真點胸過章江政禪師之門一
0209b01: 日摳衣露脛而過政問其故曰前廊後架俱是葛藤
0209b02: 恐絆倒耳可見落草有時不一概論或閑暇之際從
0209b03: 容論道觀其法器亦可陶成欺心狂禪切不可助彼
0209b04: 之臆見如是提挈人正人觀之自親不肖者自退法
0209b05: 道之興由此而至矣。
0209b06: 別雲松和尚書
0209b07: 前承二紙得保無虞感也何如邇來法體想弗藥有
0209b08: 喜也因攜杖匆匆竟違面別途中歉歉況此時景更
0209b09: 不同也一味直心婆舌激切為人久久恐致招尤所
0209b10: 以某負拂而長嘆者也衲子之家蕭然物外豈肯拘
0209b11: 小節哉此去任緣他往未卜幾時再會此書作別鳥
0209b12: 鎮撮爾之地不足為高良化導倘和尚別有定度又
0209b13: 非其所知也臨行倉卒不盡所云。
0209b14: 與鐵幢禪人書
0209b15: 細看汝行寔於中無大徹處故不意此際分付汝古
0209b16: 人親師三二十年尚未盡其妙況今人浮淺猶不及
0209b17: 古此一段大事豈可草草況汝年幼才德未充正好
0209b18: 放下身心操履當割切速成之病根庶不墮旋蒸熱
0209b19: 賣之醜態不可不慎。
0209b20: 別孔文在皜居士書
0209b21: 前蒙手啟請山僧主持密印勉力承當寔非本意奈
0209b22: 貴鎮宗風未到之地可與談者寥寥無幾惟吾子深
0209b23: 相契合滿望為法門良器許久不來時勤懷念邇來
0209b24: 銷金之口不一動則煩人因時景愈衰哲者知幾故
0209b25: 爾攜杖他往恐雲水無期草此致別如不負我心他
0209b26: 日披緇以佛門為歸計是山僧之萬望也。
0209b27: 寄廓朗兄書
0209b28: 光陰迅速日月推遷拜別慈顏十有三載未發明時
0209b29: 恐負出家之志不敢速返既少窺見又被法門事累
0209b30: 故遙心眷想時復徒勞念先師塔事未曾入山兄等
0209c01: 不及再晤何歉如之待世稍平即返鄉拜晤不盡。
0209c02: 與定隱鶴林茂公書
0209c03: 粵中僧俗望善知識如大旱之望雲霓山僧一到如
0209c04: 龍得水我已巳放心行道也合山耆舊眾等各各體心
0209c05: 舉措合法六祖遺風猶在我只接墨而行毫不費力
0209c06: 我之道緣意在斯乎特為子說各剎諸徒行道切宜
0209c07: 兢惕不可濫付匪人減法門之光萬萬曹溪語錄先
0209c08: 有八十餘張帶來在乳源清公處子同解公到譚樑
0209c09: 老處求序文刻全錄全錄中俱以曹溪出名開堂數
0209c10: 剎附在錄後送到楞嚴經房永垂不朽至緊至緊曹
0209c11: 溪深山窮谷正是道人化導之所我不想回浙也子
0209c12: 住持定隱方丈密宗是苦惱忠厚人子看我面上好
0209c13: 好安頓使之少者懷而老者安則叢林不興而自興
0209c14: 法道不振而自振子亦是老實人若心行不端者性
0209c15: 情暴戾者俱不可留住我有未了之事盡在子了前
0209c16: 分付兩三個老人家倘或不測俱造塔葬在定隱左
0209c17: 右子到五十四五亦造一小塔錐在寺之直北想我
0209c18: 今生不能來也將我之言且緩款不可說破令諸子
0209c19: 動念所說幾件大事一一依我足見子始終厚情也
0209c20: 懷旭長往為脩證說聲時中用心操履芥菴一枝全
0209c21: 在他流通若避懶偷安不以法門為事者老僧作不
0209c22: 肖論但要操履成人出世不出世聽憑龍天後無悔
0209c23: 也即將此語轉為我門下開堂者說浙江乃獅子窟
0209c24: 不得草草倘有壞事者白蓮方丈與定隱方丈懸老
0209c25: 僧像鳴鼓集眾擯出法門外永不許為人二子既坐
0209c26: 我方丈代我行道代我之言亦將此語傳入我眾門
0209c27: 人耳或有不法之子擯過寫字到曹溪我方可刪去
0209c28: 聯芳中偈語不可怕人見怪正是怕生怕死非丈夫
0209c29: 不為法門非丈夫苟徒安逸非丈夫豈不見當言不
0209c30: 言則失人也子一一依教奉行我在東方合掌讚嘆
0210a01: 不盡全錄板送到楞嚴已巳將白蓮密印天華定隱玅
0210a02: 濟并普說板一總發來曹溪經房流通以法濟東方
0210a03: 也子到潯中將我所說一一代言安慰諸子勿使動
0210a04: 念方可安心操履古人坐脫立亡全憑定力意識不
0210a05: 行只為全身載道即垂手三界出生入死不被生死
0210a06: 繫縛皆此等人佛法衰替時逢像季以貪嗔癡為戒
0210a07: 定慧將爭人兢我竟作平常不知全身在生死裡還
0210a08: 要高揮大抹瞞人自瞞只有一處瞞不得假若老苦
0210a09: 臨身百骸將散要死不得死要活不得活那時叫天
0210a10: 叫地四面無門悔之晚矣即善知識亦是虛名只要
0210a11: 當人四稜踏地十二時中不自欺心豈不見心如墻
0210a12: 壁方可入道有等狂禪見恁麼說便掩鼻而出子宜
0210a13: 穩當把住莫受他惑九峰三遍出定灌溪七步而亡
0210a14: 有七日而來者有擲筆而逝者有沐浴焚香別眾者
0210a15: 有陞堂辭眾者說他不是得麼恐子不會再下個註
0210a16: 腳上來尊宿恁麼自在皆是四相皆空五蘊不有二
0210a17: 六時中不落意思信口便道信步便行直來直去不
0210a18: 見有絲毫許佛法世法情塵愛念繫在心中便恁麼
0210a19: 自在我在深山中老虎為伴正與諸禪子提唱此事
0210a20: 亦常於此切也實要生生受用豈可掠虛耶從上佛
0210a21: 祖亦如是古今知識亦如是老僧亦如是復望吾子
0210a22: 亦如是不負靈山記也賀賀。
0210a23: 寄譚埽老先生書
0210a24: 光陰如電日月如梭瞥轉眼時飆然異世喜台臺身
0210a25: 不涉世善養天機胸懷廓落則包羅世出世間以古
0210a26: 今未來之理事以筆尖頭點出耀古騰今山野亦深
0210a27: 服焉曹溪仗六祖之餘光憨師之法則叢林尚井井
0210a28: 有條人心幸而素朴奈久無法主者人人本有光明
0210a29: 湮沒也山野一到合山如暗得燈不勝踴躍予遂舉
0210a30: 筆云遺風猶在今冬開堂說戒來眾益多但隨力隨
0210b01: 分亦不強圖乃道人之本分耳大師年譜一到合山
0210b02: 大眾如饑渴之得飲食乞台臺將板發到曹溪永垂
0210b03: 不朽如何山野曹溪拙錄先有八十餘張祈一統序
0210b04: 以曹溪出名開堂諸剎之語附之錄後送到楞嚴寺
0210b05: 經房久遠流通是荷。
0210b06: 寄錦山觀音寺越峰堂頭書
0210b07: 我佛遺言千經萬典秪囑後弘法者以慈悲喜捨四
0210b08: 無量心廣度眾生並不見有打罵擯斥而度眾末法
0210b09: 之時只宜柔和善順而接物謙讓厚道而益人則自
0210b10: 也安眾亦安叢林亦安如惡性比丘不服善者只可
0210b11: 默擯而已巳若加以擯逐視如冤家則我與彼何殊何
0210b12: 名善知識善知識能調物情自尚不能調其心性何
0210b13: 能調物耶幸子道場相去山僧不遠事有決斷不下
0210b14: 不妨過我請益凡事子只把大途瑣屑小事置之無
0210b15: 聞正所謂不啞不聾難做阿家翁若件件責之以禮
0210b16: 久久眾心不安便有參商閒暇接人之際不得帶水
0210b17: 拖泥端居丈室律身清潔將日前所得所證一著子
0210b18: 單提本分令人直下承當使後學有眼叢林有主是
0210b19: 者還他是不得欺心瞞昧非者斥他非使有進趨分
0210b20: 不可以非說是羅籠當世熱鬧門庭賤賣佛法亦不
0210b21: 可以是說非欺心瞞昧使學者岐路亡羊若然智者
0210b22: 日退不肖者日進法道焉能振作耶上堂說法切不
0210b23: 可敘人情鋪文理人情文理乃世諦流布事不見題
0210b24: 目就云當觀第一義擬議之間落七落八了也何況
0210b25: 敘寒溫耶即方丈內尚不得說世諦況擊動法鼓諸
0210b26: 天龍神俱來聽法寧無畏乎於陞座時直須胸中常
0210b27: 坦坦無名無我無佛無祖目前無礙便如獅子哮吼
0210b28: 也家常之法豐儉隨宜切不可以飲食哄小人住一
0210b29: 犯此咎便非正經人正經人只貴道眼清明為人的
0210b30: 當雖飲食菲薄何妨乎道若以豐衣飽食混帳過日
0210c01: 有何益哉凡夫習氣同乎鼎沸縱一言一語相應於
0210c02: 行履中未必相應於一切境界上著眼看他若逆順
0210c03: 境界過不得便見生死宛然此人決定付法不得今
0210c04: 有十宜以誠將來子宜珍重胸襟宜寬眼目宜明授
0210c05: 人宜擇操行宜古處事宜長發言宜當臨眾宜容立
0210c06: 身宜潔導人宜慈規諫宜聽守此十宜自然見處寬
0210c07: 通受用廣大法道日隆災害日遠扶末世於將來弘
0210c08: 吾道於今日是我之萬望也。
0210c09: 寄滄溟滿侍者書時師住定隱
0210c10: 世間淺見之流觀起倒風聞氣色便曰某是某非皆
0210c11: 是相時宜而後往前說惟老僧從前往後說當初執
0210c12: 侍我時晝夜忘疲徹談為廣子見聞望為人耳何得
0210c13: 自輕賤自泛濫耶烏鎮是子剃髮之地十聞而九指
0210c14: 目焉豈可茆蓬自居使智者掩鼻當擇一明眼宗師
0210c15: 終身依棲了子大事即我為子剃度訓導片片血心
0210c16: 烏鎮到嘉興不遠竟不拜謁置之無聞五年也此一
0210c17: 節是子不情況沒意氣無孝道忘仁義使我懸心看
0210c18: 子大凡一切割然不肯轉頭況智眼不明志向暗短
0210c19: 但不知去向何如耳千萬蕩去執情圓融無礙則事
0210c20: 亦在其中理亦在其中仁亦在其中義亦在其中乃
0210c21: 至終身結果盡在其中也或來不來其中意旨望子
0210c22: 回音囑囑。
0210c23: 復潛菴座主書
0210c24: 昨專使來聞知吾子出世明真甚喜但非老僧之本
0210c25: 願子年輕才力未充恐徒氣力耳洙涇到此不遠不
0210c26: 來白我輕意開堂似犯欲速之病自古大器決不小
0210c27: 就若小就非法門之望不見道不鳴則已巳鳴則驚人
0210c28: 不飛則已巳飛則沖霄況衲僧家上半生辛苦為己巳下
0210c29: 半生慈仁為人若小菴小院小就譬若螢火之光太
0210c30: 陽一出即掩耳老僧苦口非不助子懸望過我操履
0211a01: 一番得大機顯大用那時放手百發百中也。
0211a02: 復定襄書記書
0211a03: 昨子去後連日冒暑一病幾死邇來少愈起問吾子
0211a04: 不在又添一種煩悶也子之行履滴水滴凍闔寺孰
0211a05: 不知之為甚自跌大凡閒言冷語置之無聞無辯是
0211a06: 大人之用心胡不知演祖之喫掌雲端之錯聽達師
0211a07: 之無聞侍者之折足乎久而自明後說法利人機辯
0211a08: 縱橫受用廣大光明炤映古今皆是含養工深道充
0211a09: 德備返觀從前眾生乃諸佛之鉗錘耳吾子氣度聰
0211a10: 俊似乎過人及至小小境界現前便過不得多年之
0211a11: 用心自徒然了若背我不來到弄假成真也爾我是
0211a12: 最契之師資今生不面耶不則速速過我以完初志
0211a13: 能克苦工深六根自脫根塵一脫智慧朗然向朗然
0211a14: 處說是不見其是謂證非是之是是道非不見其非
0211a15: 謂斥非是之非非即三界中不過借路徑過何有拘
0211a16: 絆于我哉即弘法利生也為繼其佛祖之制以待其
0211a17: 人若以正眼觀之也是臘月扇子思之。
0211a18: 復落雲鏡菴西堂書
0211a19: 語錄看畢內中有強用文理多說說話似乎不知利
0211a20: 害浙中乃獅子窟不是兒戲以多為得只宜刪繁取
0211a21: 要如天目禮虎丘隆不滿二十餘張自然大行于世
0211a22: 所以說話不必多以驚人為最得人不必多以龍象
0211a23: 為最此時法門草草師資反目皆因付時不的當故
0211a24: 多過謬吾子是老成人只做老成事守定法門久住
0211a25: 叢林不可輕意換院子時常過我以慰我心既得所
0211a26: 又得人當好好安頓少者懷之老者安之則近者悅
0211a27: 而遠者來則吾子安叢林安法門安老僧亦安心也
0211a28: 囑囑。
0211a29: 寄巨平西堂書
0211a30: 裕之來知吾徒開法圓通四眾欣然老僧亦增喜也
0211b01: 此際世態非常切宜仔細安眾不必多但隨力隨分
0211b02: 自然省力也時中安頓上下一眾和平則道在其中
0211b03: 也垂手之際直心片片亦宜細心萬勿鹵莽久之勿
0211b04: 倦以至誠心接待方來自然法道彌布矣。
0211b05: 復張總鎮書法名德愚
0211b06: 兩辱惠臨深談衷曲至人德言別後馨香襲襲也幾
0211b07: 欲恭候台臺佩念未獲申承喻興復煙雨隆嘉禾風
0211b08: 輿之大觀深為勝舉愧山野德薄才涼不能企力即
0211b09: 覓之眾中皆是捨事就理炷香究己巳之流於福緣事
0211b10: 皆言留在悟後況人生在世如一大夢但於夢中作
0211b11: 佛事即佛事亦好夢耳在乎智者識得破自跳得出
0211b12: 也前台臺與山野徹談皆出世之因亦以夙植靈根
0211b13: 於般若今現宰官身不昧本因兼之舉一明三目機
0211b14: 銖兩別後山野時時欣慕再冀迴光扣己巳而參忽然
0211b15: 摸著自己巳鼻孔方知推車共臂非他力陸地行舟事
0211b16: 坦然臨楮不勝瞻仰。
0211b17: 又
0211b18: 清晨跏趺摹想台前選佛休官古今希有見的淵深
0211b19: 海闊胸襟某亦合掌讚嘆也某出世有年僧俗相交
0211b20: 其數雖多似有太過不及吾道不行焉惟台臺善識
0211b21: 時宜可謂俊極矣某入山脩道弘法利生若得台臺
0211b22: 輔佐如鵬有翼也況如鏡對鏡光光相照世出世間
0211b23: 不言自明正謂參禪須是英靈子學道還他大丈夫
0211b24: 荷荷。
0211b25: 又
0211b26: 暌違許久每切瞻依憶昔齊會今已巳易裘矣想台臺
0211b27: 日來履福惠吉乎聞旌旗有高陞之喜將樹鉅鹿之
0211b28: 功未審行裝吉時期在何日某欲恭賀麾前併祝不
0211b29: 日凱歌之慶幸示一言為慰。
0211b30: 又
0211c01: 日昨台駕光臨實不預聞褻慢也幸而知心人料不
0211c02: 罪我亦冒雨而回使我神馳左右夜深伴燈細想尊
0211c03: 意此時作宦不被宦累以弘法為心定靈山記兼
0211c04: 以智眼圓明高明朗鑒仁慈育人領人銘刻是以某
0211c05: 用遠見相待聚首深山者不忍將良器伴俗之類耳
0211c06: 某意若是萬萬留神至囑至囑。
0211c07: 示孔文在皜居士書法名德皜
0211c08: 昨日付囑汝後禪堂大眾個個歎息於中涕淚悲泣
0211c09: 者五六人可見佛祖慧命利益人天正在此時山僧
0211c10: 住密印半載內中契我心者寔鮮故我長歎息若如
0211c11: 此出世利生有何益哉僧俗盤桓不下千餘望子久
0211c12: 矣唯恐不能大翻身幸得個安樂處我心樂已巳故將
0211c13: 佛祖慧命兩手分付亦是法門萬幸但居家抱道實
0211c14: 不容易一切處當著精彩如珠混於淤泥弗使纖毫
0211c15: 汙染于無汙染處亦能千變萬化應現諸塵實不與
0211c16: 諸塵作對即名物外閒人此一行履從上諸聖若是
0211c17: 山僧亦若是子亦若是即名以心印心傳佛慧命盡
0211c18: 是此等人雖具如是作略亦不可稱性但恐中下之
0211c19: 機又生退毀一生退毀則無益于人恐其無益山僧
0211c20: 亦將高就下屈於自己巳口吞日月眼益乾坤之氣象
0211c21: 何以故夫為善知識似天普蓋似地普擎風以時雨
0211c22: 以時使其三草二木悉皆沾榮正是能利益中上下
0211c23: 三根耳是名調御丈夫丈夫觀盡大地如赤子他人
0211c24: 饑猶我饑他人苦猶我苦他人流落惡聚亦似我無
0211c25: 異矣此名大慈大悲拔濟眾生今子分中似覺還少
0211c26: 向後當依我言興慈運悲拔濟群迷若以世法禮儀
0211c27: 而得度者即以世法禮儀而為說法若廣學多聞好
0211c28: 辯論得度者即以廣學辯論而為說法若有卑劣之
0211c29: 形者即垂手現卑劣而為說法如此三根普利則少
0211c30: 合我心別後未久不覺叨咀我察眾心悲感交加特
0212a01: 示寸楮以增法喜時中珍重。
0212a02: 
0212a03: 
0212a04: 
0212a05: 
0212a06: 
0212a07: 
0212a08: 
0212a09: 
0212a10: 卷第九
