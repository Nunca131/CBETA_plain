0009a01: 三宜盂禪師語錄卷二
0009a02: 住雲門顯聖寺門人淨範編
0009a03: 山陰嗣法弟子祁淨超較訂
0009a04: 住越州雲門顯聖禪寺語錄
0009a05: 解制上堂諸兄弟山僧一往來豎拂子敲香几鼓兩
0009a06: 片皮總道是三江人唱曲爾等都不在意且莫說起
0009a07: 只如爾等上來下去打坐經行松風竹韻鳥語泉聲
0009a08: 若是有血氣底漢聞見便好通身汗下如何就像箇
0009a09: 廚下木魚子終日喚人喫粥喫飯自己巳一粒也咬不
0009a10: 著豈不慚惶殺人又有箇漢如登秦望山見箇平坡
0009a11: 處便乃坐定還要擉瞎釋迦眼睛有甚明星可睹抹
0009a12: 殺三世諸佛有甚菩提可成大盡三十小盡廿九殊
0009a13: 不知有極則事誠為可惜今日臨行之際別無他說
0009a14: 秖要箇本道底公驗印信分明到前途去被人盤詰
0009a15: 不致差訛山僧不免兩手分付去也擿拄杖下座。
0009a16: 上堂殘月如鉤柳青谿堰把住則霜風凜冽放行則
0009a17: 桃花人面若究到露柱燈籠釋迦老子猶隔一線。
0009a18: 赴弔佛日請上堂扁舟薄暮上亭皋風颯颯雨瀟瀟
0009a19: 昔人已巳乘黃鶴去空教孺子淚如潮松窗一夜聽鳴
0009a20: 條寒入裘貂往事且置秖如諸兄們鎮日在黃鶴山
0009a21: 下只恁麼食息興居認渥洼池為滄海將僊姑洞作
0009a22: 窠臼堪作甚麼若據山僧何不向玉門山挨身而入
0009a23: 便截斷了杜長老悟道松有甚麼半青半黃鏟去了
0009a24: 懷禪師葛藤椿管甚麼一枯一榮然後可以將黃鶴
0009a25: 峰放在缽盂裏玉屏山納在龍藏中到這裏方有一
0009a26: 條擇木嶺底出路任你象王行獅子吼豈不慶快然
0009a27: 雖如是有箇漢中途把住要問你近來佛日法道如
0009a28: 何作麼秪對梅花掩露潸潸淚夜來邪月上欄干。
0009a29: 上堂陝府銕牛轉作嘉州大象本是一版印出看來
0009a30: 卻成兩樣觀音菩薩飽食胡餅憨布袋膨脝氣脹葛
0009b01: 藤樁子重新舉無端笑倒天台拄杖且道笑箇甚麼
0009b02: 春風是處有香來鷓鴣啼在花枝上。
0009b03: 武林宗會菴結制上堂丁一卓二雨七長五風送殘
0009b04: 雲月沈前浦諸仁蹋步向前問長問短只見山僧是
0009b05: 箇賣糖老兒卻拏了些銹釘爛銕到這裏討箇甜頭
0009b06: 那知山僧向陳年布包中取出些老鼠藥來撒向面
0009b07: 前你也不問好歹取放口中忙忙捄得轉來不是耳
0009b08: 聵眼盲便是手攣腳跛誠可惜許山僧恁麼舉揚不
0009b09: 甘者秖道和尚是箇人原來是箇貨郎兒顧左右云
0009b10: 大眾人家須是自家做有錢何處不家鄉莫教倚他
0009b11: 門戶傍他牆剛被時人嗔作郎參。
0009b12: 上堂法王法令超群生嘗以法財施一切以拂子左
0009b13: 拂左顧云漫空匝野右拂右顧云填溝塞壑然雖如
0009b14: 是有箇漢總不恁麼他也彌綸八極融貫十方奴呼
0009b15: 諸佛婢視列祖向刀鎗林裏過不損一毛蹈水赴火
0009b16: 不焦不溼地獄天堂繫屬他不得所到之處隨分拈
0009b17: 一毛一粒一塵一沙可以富稱敵國貴比王侯今日
0009b18: 檀那在匕箸上顯大神通盤盂中作大佛事要使大
0009b19: 家親見一回光明烜赫耀古騰今山僧今日不妨為
0009b20: 渠拈出拍案一下云驪龍珠在手何處不稱尊。
0009b21: 上堂如是身空法亦空千差品類悉皆同大眾這箇
0009b22: 空字陶淵明飲酒蘇子瞻臉紅棕鞋竹杖自西自東
0009b23: 籃輿最愛秋光好歷遍桃花楊柳風。
0009b24: 上堂秉金剛王寶劍才可殺活臨時開摩醯首羅眼
0009b25: 方有定乾坤句子倔起於艸莽之間開闢于垂絕之
0009b26: 世差珍異寶隨處受用壽量光明本自天成毘盧遮
0009b27: 那不與方乎境界無量壽佛那共論乎短脩等閑垂
0009b28: 一機一境立一事一法皆可美流萬世譽播今時丈
0009b29: 夫漢都不分外但山僧從來與這些窠臼無緣如鍼
0009b30: 氈石壁相似不惟無縫罅可入亦且坐住不得蓋為
0009c01: 資性魯鈍自幼失師友之教迄今老大無成所以四
0009c02: 十年來墨突不黔孔席不煖奔馳雲水之間嘯傲煙
0009c03: 霞之際有時與林處士把臂孤山麓有時與韜光師
0009c04: 話會冷泉亭不意寒蟲蟄戶不緊被業風吹到宗會
0009c05: 這裏與諸仁者眉毛廝結搆海大冤讎你一箇箇頭
0009c06: 角崢嶸山僧秖可慚惶有分今日眾居士又把山僧
0009c07: 逼拶到寶華座上人天眾前其奈腹中原無一點墨
0009c08: 水驀展兩手云教我說箇甚麼蒼天蒼天大眾八十
0009c09: 婆婆舊話頭買些脂粉賣風流招人談笑惹人羞只
0009c10: 得無言下翠樓以袖掩面踊身下座。
0009c11: 上堂一聲雞唱五更中多少英靈一夢同卻怪道人
0009c12: 閒理會樓頭又打曉來鐘遂擊拂一下下座。
0009c13: 上堂僧問鳥啼華笑風動塵起明明西來意為甚學
0009c14: 人不會師云爭怪得老僧僧顧左右師一喝僧云一
0009c15: 般清意味料得少人知師乃豎拂子云大眾會麼一
0009c16: 般清意味料得少人知若真師子兒不入他群隊提
0009c17: 持佛祖命脈開張向上綱宗移星轉斗緯地經天橫
0009c18: 衝直撞左右逢原向肉案頭展具酒樓上闖席憨布
0009c19: 袋十字街等人豐干老方丈中養虎袈裟裏艸鞋赤
0009c20: 腳下桐城得大自在如風奮迅三昧所以測識他不
0009c21: 得名目他不得趨向他不得比擬他不得如水中木
0009c22: 不住此岸不住彼岸不著中流順流而入薩婆若海
0009c23: 三昧海智慧海福德海壽量海神通光明海此也是
0009c24: 你本有底山僧到這裏添減他一絲毫不得適有一
0009c25: 事與諸人商量僧問趙州至道無難唯嫌揀擇豈不
0009c26: 是時人窠臼州云曾有人問老僧直得五年分疏不
0009c27: 下拈拄杖卓一下橫几上乃屈指云一祖摩訶迦葉
0009c28: 一祖阿難三祖商那和脩四祖優波鞠多喝一喝云
0009c29: 若不喝住數到明朝擿拄杖顧左右云漆桶不快。
0009c30: 上堂密室深閨不見人縱然桃李未逢春偶來月下
0010a01: 調絃管隔院梅華照比鄰豎拂子云賊身已巳露。
0010a02: 上堂拈拄杖云見麼卓一下云聞麼即此見聞非見
0010a03: 聞無餘聲色可呈君舉拄杖云此是體橫案上云此
0010a04: 是用箇中若了全無事體用何妨分不分所以一句
0010a05: 能該八萬門說甚麼雲門胡餅一機迥超生死路又
0010a06: 何須趙老清茶若是懸照妖鏡秉昆吾刀坐斷十方
0010a07: 冶鑄古今便見天平地成萬民樂業諸仁者不望你
0010a08: 手段惡辣在毒蛇頭上抓癢猛虎口中分腥但切莫
0010a09: 向虛空中挖縫頑石上栽華今日好生底向本位中
0010a10: 去鷺鷥腿蜘蛛腰緊峭艸鞋結束將來山僧當頭點
0010a11: 你一棒你也須知痛癢始得噓一聲云摘楊華摘楊
0010a12: 華蘇嚧悉唎吽泮吒。
0010a13: 上堂遠山如黛野水碧波清漾斜橋隱隱聽雞鳴村
0010a14: 舍竹籬門巷鷺鷥刷羽蘆汀征雁數聲嘹亮風中簫
0010a15: 管短長夜來月自凋桐上政黃牛橘皮湯止渴懶殘
0010a16: 師芋香無樣髮長藉艸坐南曛白眼視公侯卿相化
0010a17: 山老僧船子和尚堪笑箇不唧溜漢擯出院又罰饡
0010a18: 飯總不若今朝善信設伊蒲管教你箇箇氣充腹脹
0010a19: 免使得窮廝煎餓廝悵喫飽了經行似群蜚之鳥打
0010a20: 坐如土木之像十洲春盡華凋殘珊瑚枝頭紅日上
0010a21: 參。
0010a22: 上堂一切聲是佛聲一切色是佛色鐘沈露曉煙光
0010a23: 澀清唳蘆汀鴻雁集落葉打寒窗殘燈一夕天寬地
0010a24: 廣箇閒人攪動愁腸如織誰相識。
0010a25: 上堂捏不成團一池冰映水晶盤放無著處碧琉璃
0010a26: 月冬青樹鳴條之風難為把捉秦宮之火誰敢棲住
0010a27: 有時還漏泄幽鳥蹋寒華而共語不意自然來白雲
0010a28: 覆青山而淡泞離別處伯仲同歡相逢時參商異處
0010a29: 日月非明四時無序蓋升沈者如幻生滅者無住山
0010a30: 海不足以並其高深太虛安能共乎寬裕山僧到這
0010b01: 裏無可奈何雙手度與你卻又不解接羅列在眼前
0010b02: 你又看不見放在口裏你亦不解吞流入耳裏你又
0010b03: 不解聞只得向糞掃堆頭拈一片黃葉來你才接得
0010b04: 便欲去打鉼環釵釧山僧亦無可奈何良久云懵懂
0010b05: 者一任懵懂惺惺者到底惺惺。
0010b06: 上堂六般神用空不空一顆圓光色非色沈香亭畔
0010b07: 牡丹風師子巖前虎狼跡百城煙水走天涯投老歸
0010b08: 來暗相惜如今麤可立門庭又被雷公打霹靂擊拂
0010b09: 子云百事大吉。
0010b10: 上堂中邑獮猴長沙老虎溈山水牯牛南山鱉鼻蛇
0010b11: 為人為己巳撒沙撒土金剛王劍法堀爪牙東涌西沒
0010b12: 隨處作主總不如十字街頭石敢當頂天立地周匝
0010b13: 十虛終日叨叨呾呾啀啀喍喍絕沒箇人會得縱然
0010b14: 智如鶖子辨若滿慈到這裏也無奈何他山僧不避
0010b15: 腥羶也有些子只是諸人見得熟了把將來不當箇
0010b16: 事眉毛落在缽盂裏你便和飯吞下鼻孔失卻茶盞
0010b17: 中你亦連水嚥下總不知滋味香臭山僧所以隨摟
0010b18: 搜打摟搜屋上架屋樓上安樓收攝玄要主賓該羅
0010b19: 君臣偏正擊拂子三下云俞任袁柳苗鳳花方。
0010b20: 至能仁寺請上堂日月燈明佛威音王佛大通智勝
0010b21: 佛過去二萬億佛豎拂子云此是萬仞崖千丈阬攀
0010b22: 攬者跳躍者悉皆近傍不得蓋為搏積厚之風盤清
0010b23: 虛之漢差排佛祖鑄冶古今實南金之一人而已巳吾
0010b24: 烏得名言哉昨來買櫂山陰依例晉謁那知能仁法
0010b25: 兄鉤錐便利雷電難期團仁義忠信為栗棘蓬煆禪
0010b26: 道佛法為金剛圈其奈山僧荒疏已巳久到這裏直得
0010b27: 吞又吞不下透亦透不過展兩手云卻說箇甚麼來
0010b28: 拍案一下云罷罷罷休休休樛木園裏能仁寺晒書
0010b29: 臺上藏經樓許玄度祁德侯紅燈毬打紫燈毬拂一
0010b30: 拂子云收。
0010c01: 上堂萬象之中獨露身呼不來趁不去金毛師子五
0010c02: 彩鳳皇毛羽可憐生空將欲歸意說與不行人。
0010c03: 圜戒上堂阿難尊者不歷僧秖地獄天子高超十地
0010c04: 豈知野鴨子飛過去也隔江望見資福剎竿橫趨不
0010c05: 顧猶隔津在釋迦老子昨夜睹明星悟道被山僧逐
0010c06: 向他方世界外去所以道言前薦得屈我宗風句下
0010c07: 分明沈薶佛祖若是箇丈夫漢斷乎不向人家門戶
0010c08: 偎倚揭開頂門放出爍迦羅眼拈卻髑髏剖破孃生
0010c09: 鼻孔直得露迥迥地虛空與鍼眼同寬世界與古鏡
0010c10: 不二然後拈瓦礫土塊便好作無邊佛事放無量光
0010c11: 明度無量眾生一一眾生得無邊三昧得無邊智慧
0010c12: 得無邊神通卻笑長汀布袋裏貯百億香水海百億
0010c13: 須彌盧盧舍那如來於摩醯首羅天王宮對千釋迦
0010c14: 傳佛大戒道戒如明日月亦如瓔珞珠微塵菩薩眾
0010c15: 繇是成正覺被山僧將布袋子撦得粉碎喝散大眾
0010c16: 彌勒菩薩也只得呵呵大笑云鯨吞海水盡露出珊
0010c17: 瑚枝。
0010c18: 上堂無縫塔蓋覆官家喫油餈難瞞土地三世諸佛
0010c19: 有智而沈下寮黧奴白牯無德而居上位直賤非賤
0010c20: 直貴非貴總不若露柱燈籠善於和會卓拄杖云此
0010c21: 是無諍三昧。
0010c22: 上堂冬至有富家作酒冬至無窮漢數九衲僧家向
0010c23: 火曝背呵腳呵手忽豎拂子云看看波斯匿王於龍
0010c24: 光佛所曾問此義佛亦無說王亦無聞無說無聞是
0010c25: 名一義二義放拂子云雁棲湘浦月船泊鑑湖霜。
0010c26: 上堂公輸子木狗司夜自行車供母竟失其母刻飛
0010c27: 鳶七日而不下其妙在關捩子也諸仁不得圜活高
0010c28: 蜚遠走者關捩子撥不轉爾我今為汝轉卻遂拍案
0010c29: 一下。
0010c30: 上堂才有是非紛然失心等人不來鬧市望河裏失
0011a01: 錢河裏尋拈花旨祖師心錯將鋀石認黃金以拂子
0011a02: 作垂釣勢云不如簑笠煙波叟獨釣落華春水深。
0011a03: 解制上堂山僧向居湖上但見雲留峰頂水滿堤塘
0011a04: 兩山開四序之華六橋映五更之月洎至宗會這裏
0011a05: 又見桑林池沼野坫孤村市井聞隔河之語旁晚聽
0011a06: 蕭寺之鐘然則湖上之境不可移至宗會宗會之事
0011a07: 不能置之湖濱彼彼不相知各各不相到物各性住
0011a08: 於一世無有往來之理故世尊三昧迦葉不知迦葉
0011a09: 三昧阿難不知阿難三昧商那和脩不知譬如水波
0011a10: 浪前際與後際各各不相知諸法亦如是譬如大火
0011a11: 聚前燄與後燄各各不相知諸法亦如是山僧今日
0011a12: 破其籓籬去其墻塹拈五印土為新羅國將兜率天
0011a13: 為震旦方十方世界融為一剎各不留礙亦不相參
0011a14: 來來來無所來曉雲南陌白銀堆去去去無可去夜
0011a15: 深葉落塘南樹不來不去兩無交華影橫窗月色嬌
0011a16: 一枕松風鶴夢醒拂一拂云飛過湖山十二橋。
0011a17: 結制上堂蝸牛角上三千界雲月谿山共一家知是
0011a18: 業緣無避處不如隨分納些些古人到恁麼田地也
0011a19: 秖是萬不得已巳山僧三十年前卻是我累著他三十
0011a20: 年後卻是他累著我所以投老領眾扶病渡江子細
0011a21: 理會將來東西南北上下四維就是千佛出世也是
0011a22: 回避不得山僧沒奈何只得和康糶米攙水賣油去
0011a23: 也豎拂子云西余師子子湖狗雲門胡餅曹山酒攝
0011a24: 無量劫為須臾頃撮十方世界針鋒首隨事建立渾
0011a25: 然大有噓一聲云風來松頂掀濤雲戴遠山微皺。
0011a26: 上堂擊拂子云依無住本建一切法春風至而萬物
0011a27: 萌動鯤化為鵬摶風而上幾幾萬里鳳來儀而致祥
0011a28: 龍得雲而翀舉山蒼蒼而韞玉水含珠而瀦成川滸
0011a29: 風翔則風霜蜚則霜露翥則露雨舞則雨勃然而生
0011a30: 忽焉而萎彫鏤萬物彩繪群彙心不可思口不可議
0011b01: 杳不知其所以三世千佛以虛空為口須彌為舌秖
0011b02: 說得萬牛身中一毛頭許歷代祖師有擎山舉鼎之
0011b03: 力也擔荷不起總不若山僧這裏今老矣盡收拾在
0011b04: 骨董箱裏乃袖拂子下座。
0011b05: 上堂僧問向上一路千聖不傳向上一路千聖不然
0011b06: 秖如五臺山上雲蒸飯佛殿階前狗尿天還是向上
0011b07: 事向下事師云不傳不然陸地行船僧作聽勢云依
0011b08: 俙似曲才堪聽又被風吹別調中師乃曰向上一路
0011b09: 千聖不傳向上一路千聖不然真師子兒難為話會
0011b10: 此也是破網兜風篾籃挑水自古及今多少英靈豪
0011b11: 傑盡欲向生銕秤錘白木砧杵上求些五滋辣味殊
0011b12: 不知空花佛事水月道場與塵勞中顛倒妄想都來
0011b13: 是莊周一夢幻住三昧山僧今日提箇斷線傀儡無
0011b14: 燈影戲直是好笑大眾蓼花紅蘆花白扁舟一釣江
0011b15: 天月霜雁宿沙汀煙村明滅慚愧老僧擿拂子云無
0011b16: 法可說。
0011b17: 寶福達姪九逵和尚請上堂昔有僧問十方薄伽梵
0011b18: 一路涅槃門未審路頭在甚麼處雲門酬機大奢乾
0011b19: 峰荅他大嗇奢則不便愚蒙嗇則不周廣眾豎拂子
0011b20: 云顯聖這裏九逵八達之路其道坦坦其平如底君
0011b21: 子所履小人所視一任你騎驢騎馬奔南走北經商
0011b22: 負販來來往往秖是山僧于津口要路要討箇本道
0011b23: 公驗你卻又眼眵地了無下落山僧今日不若兩
0011b24: 手分付免使後來說長說短以拂子畫一畫云此是
0011b25: 朱簽拍案一下云此是印信良久云汝等還要討甚
0011b26: 麼碗下座。
0011b27: 上堂拈拂子一縷良久噓一聲云可惜許秖此一絲
0011b28: 豪日月不足比其高明四海不足方其深廣超劫石
0011b29: 而長齡等虛空而不朽正四序也為華為實為雪為
0011b30: 霜濟物類也為瑞為祥為霖為雨若是立待搆去坐
0011c01: 待搆去說甚麼趙州關雲門關黃龍關直是橫身而
0011c02: 行掉臂而過所以道家國興盛野老寧怗地平天成
0011c03: 河清海晏風不鳴條雨不破塊況進于此者舉一念
0011c04: 動一步遊歷十方恒河沙世界承事恒河沙諸佛聞
0011c05: 恒河沙諸佛所說玅法證無量三昧門得無量陀羅
0011c06: 尼門此也是你腳前腳後底事有般漢只管提燈覓
0011c07: 火家裏問程山僧亦聽其自然卻不道甕中走卻鱉
0011c08: 以拂子打圜相云大眾正覺山頭月一輪不分晝夜
0011c09: 照乾坤昨宵拋向波心裏自是魚龍不解吞擊拂子
0011c10: 三下。
0011c11: 果園請上堂欲識佛性義當觀時節因緣時節若至
0011c12: 其理自明綠橘黃柑未霜而摘何異退華杏子落地
0011c13: 楊梅滋味全無徒增酸澀既不能益于己巳又不可利
0011c14: 于人海外有蟠桃一華一實各三千年果熟香飄法
0011c15: 利人天若是嘗禪師梅子雖熟吞得吐不得甘蔗種
0011c16: 一枝掃土而盡須知有向上一著衲僧巴鼻於此轉
0011c17: 得身來方堪受用所以象骨山老漢拈一顆荔枝塞
0011c18: 斷天下人咽喉有箇泰首座果子方到口邊一口吞
0011c19: 卻是以祖師道吾本來茲土傳法救迷情一華開五
0011c20: 葉結果自然成豎拂子云大眾華開也且道成箇甚
0011c21: 麼菴摩勒毘黎勒訶黎勒喝一喝下座。
0011c22: 商韋緒居士捐軀死義大祥請上堂豎拂子云會麼
0011c23: 百尺竿頭舍得性命鍼鋒上也好走馬陸地上也好
0011c24: 行船諸兄弟你一往底秖抱得箇不哭孩兒總不曾
0011c25: 經過毒拳毒掌惡棒惡捶所以臨敵而怯見事而餒
0011c26: 你看他古來豪傑之士從容就義殺身成仁視死如
0011c27: 歸不可枚舉更看他肇法師就白刃似斬清風巖頭
0011c28: 老一吼等若雷轟有此等志勇有如是氣骨方堪紹
0011c29: 述吾宗刀山劍樹縱身遊歷鑊湯爐炭自在縱橫韋
0011c30: 緒居士果然丈夫方且操導禪師之權柄跨師子尊
0012a01: 者之閫閾說甚麼三界塵勞四生桎梏更聽一偈脫
0012a02: 卻儒衣著戰袍丈夫身世等鴻毛佳筵移到華間飲
0012a03: 一曲清歌月漸高。
0012a04: 上堂遊江海涉山川尋師訪道為參禪自從認得曹
0012a05: 溪路有生死拈將來我為汝了顧左右云又恁麼去
0012a06: 也大眾你不遠千里擔囊挈缽走諸方參尊宿及乎
0012a07: 到這裏鬥湊言語問甚麼向上向下討山僧頷下涎
0012a08: 何不將箇自己巳與你問端一齊拋卻更將山僧弄猴
0012a09: 猻底圈套與那繫驢撅子拈放一邊轉過位來向枕
0012a10: 頭邊床腳下試一摸索看或者偶然覓得箇夜光珠
0012a11: 連城璧豈不慶快平生即如今日眾善人將七珍
0012a12: 八寶和盤拓出你們總用不著更向山僧這裏鷹頭
0012a13: 鶻腦寶籠兒裏看縱使山僧拈與你卻又是他家之
0012a14: 物大眾晝夜日月運行霜雪衰殺林藪禽會飛獸能
0012a15: 走一一天真本來自有王逸少能書顧虎頭善畫又
0012a16: 何假他人之手以拄杖舞云東拋西擿乃擲下云臘
0012a17: 月二十九。
0012a18: 解制上堂那伽大定遊戲三昧春風堤上柳絲輕月
0012a19: 上湖心清徹底缽盂裏洗澡淨瓶中撒屎新婦禪女
0012a20: 兒禪郎君子弟禪努目切齒豈知那師子奮迅牛王
0012a21: 哮吼象王回踽擊拂子云嘗把一聲歸去笛夜深吹
0012a22: 出瀟湘雨。
0012a23: 元旦上堂年新月新一紀二紀世法佛法抹桌兒另
0012a24: 起何呂施張朱秦尤許露結為霜雲騰致雨所以道
0012a25: 圓覺自性非性性有循諸性起正月悠悠二月耕田
0012a26: 使牛三月花柳滿林丘志士晚聞道聊以拙自脩下
0012a27: 文繁長念佛回向乃輪珠念佛下座。
0012a28: 龍門石和尚木主入祖堂諸法姪請上堂擊拂子云
0012a29: 此是虎穴龍淵鸞巢鳳窟一切人無敢措足除非沒
0012a30: 量大人方能移乾轉坤喚東作西所以道向這裏去
0012b01: 則易向那邊來則難二俱不立中間不住一柄石傘
0012b02: 蓋覆無邊一脈耶溪潤澤群有旋拂云收圓結果仍
0012b03: 到此間噓一聲云雨餘泉響隔華谿谿上芹芽長玉
0012b04: 犀大家相聚喫莖虀隔林猶有鷓鴣啼謾看白雪踏
0012b05: 烏雞。
0012b06: 祈嗣請上堂有時不恁麼則迅雷疾電等於秋蟲螢
0012b07: 火有時恁麼則驢鳴犬吠鵲噪鴉啼著著都有下落
0012b08: 故能額上掗摩醯首眼指上見金毛師子向酒樓肉
0012b09: 案城市山林隨分作些去就直使一箇箇氣衝宇宙
0012b10: 不廢本業行諸佛事不似那釋迦老子闊大門庭驚
0012b11: 群駭眾又道是瀾翻海藏雲擁靈文使後來山精水
0012b12: 怪據曲盝木析楚分秦大驚小怪稱鄭稱王山僧日
0012b13: 來偶作箇勾當喜得露柱生兒節屆屇三朝朱居士特
0012b14: 為弄璋之慶邀爾輩仝作湯餅之賓要使家業有承
0012b15: 先宗可繼大眾還識山僧作略麼喝一喝云向疑春
0012b16: 色偏桃李自是根深子亦繁。
0012b17: 普門大士誕辰上堂獨坐須彌峰吸乾四海水眼見
0012b18: 則瞎耳聽則聾盡大地人無敢近傍就是雲門古佛
0012b19: 趙州傑出叢林德山牙如劍樹口似血盆洞山橫抽
0012b20: 寶劍玅協弘通這些老漢曾未動著一絲豪頭許今
0012b21: 日冠裳濟楚四眾駢闐沒奈何只得另開三徑別啟
0012b22: 偏門以手招云善男子來柳陌華街神歌社舞艸褥
0012b23: 苔茵拏三道五反舌黃鸝律音相鼓觀音玅智力能
0012b24: 救世間苦。
0012b25: 上堂日上海門東雲裏越山無數前村紅樹欲與杏
0012b26: 華相妒橫橋野水杖藜徐步秖恁劉郎前度一切智
0012b27: 智清淨無二無二分無別無斷故。
0012b28: 過漏澤寺上堂非嘗之人乃有非嘗之用真師子兒
0012b29: 善師子吼將南北二高峰取向秀州來其或有之移
0012b30: 鴛湖彪湖至金牛湖則不可近有箇沒面目漢把住
0012c01: 關津不通水泄就山僧到來也要向他喉下取氣更
0012c02: 說甚麼煙雨樓跳上三十三天東塔三塔解打懸
0012c03: 空筋斗且道為甚如此良久云紙灰飛作白蝴蜨血
0012c04: 淚染成紅杜鵑正是清明三月天喝一喝。
0012c05: 上堂對朕者誰誠不識良遂知處或可知去歲嶺梅
0012c06: 新歲落今年華發舊年枝。
0012c07: 過白蓮寺上堂歲月如流物理變更來時梅花將破
0012c08: 玉只今柳線舞輕風拈杖云惟有山僧拄杖子根深
0012c09: 心實冬夏常青雖不是龜息延齡熊伸鳥經卻要與
0012c10: 釋迦老子同壽量光明卓拄杖云佛界魔界總難桎
0012c11: 梏大眾有竹不俗有堂可宿一飯兩粥千足萬足莫
0012c12: 向燈窗下鑽他故紙眼華碌碌復卓拄杖云白蓮多
0012c13: 福。
0012c14: 上堂大眾秖如世尊拈華後還有人舉著箇事者麼
0012c15: 良久云要識來年米價問取東村王大。
0012c16: 上堂文殊普賢二大菩薩庭前相撲東司廁籌廚房
0012c17: 麵杖僧堂裏橫衝直撞大眾見麼以手前指云雲重
0012c18: 雨微山色淡風高原野雁痕斜。
0012c19: 請漏澤和尚引座無位真人築大愚脅下老婆心切
0012c20: 掌黃檗面門烹凡煆聖隨身七事互主回賓料揀四
0012c21: 科大悟不存師掘阬生葬大方無軌則法座掀翻電
0012c22: 光影裏穿針繡鳳擊石火中掉棒降魔言前薦得知
0012c23: 君未徹句下承當猶在半途萬壽這裏可謂毉師之
0012c24: 門足病夫鑪之下多鈍銕諸兄弟我尋常教你凡
0012c25: 事必須預先整頓手腳你總不在心上今日要你師
0012c26: 子尾上抽騣猛虎口中截舌情知你是做不來底然
0012c27: 趑趄不能行囁嚅不能語則亦不可若是臨出嫁毉
0012c28: 癭袋將進場染鬍鬚堪作甚麼速速請盆漏澤和尚
0012c29: 切莫蹉過。
0012c30: 上堂前山門後佛殿一到便見青菜心白米飯一任
0013a01: 你橫吞豎嚥桃花人面柳垂青線春暖暘暘終日打
0013a02: 眠無厭又被眾居士催逼到這裏來要我說甚麼金
0013a03: 牛飯趙州茶雲門一箭其奈學疏才淺老人家久弛
0013a04: 筆硯怕與諸人相見高聲云侍者行童捲起簾來放
0013a05: 進那一雙孤燕僧問山門與佛殿鬥額且道孰勝孰
0013a06: 劣師云廁阬籌子神通十八變。
0013a07: 上堂雨後遠山風致美窗前紅樹看花萎樓頭清夜
0013a08: 洞簫聲月下相將步煙水委不委切莫蹉過棚頭傀
0013a09: 儡。
0013a10: 上堂萬壽院裏聲鐘考鼓侍者拈香兩序施禮直得
0013a11: 盡大地艸木叢林飛禽走獸改頭換面東海阿脩羅
0013a12: 王大自在天坐不穩席睡不安枕文殊普賢中庭相
0013a13: 撲釋迦老子獨自箇走入銕圍兩山之間其奈無人
0013a14: 證明累他眾居士將些饅頭子一齊下將來你又
0013a15: 眼瞉瞀地總沒奈何伊就使將箇箸子將下去你
0013a16: 也總不知箇須彌山底軟硬四海水底鹹淡東勝神
0013a17: 洲西牛貨洲長短闊狹山僧不向你道又道是主令
0013a18: 不行將道廢矣但山僧有三十棒沒箇人下得手總
0013a19: 使下得手我要問你上座棒教誰喫喝一喝云鴛鴦
0013a20: 湖裏桃花浪煙雨樓前楊柳風又一喝下座。
0013a21: 上堂如世巧幻師幻作諸男女息機歸寂然白鷺歸
0013a22: 煙渚魚行偶然水濁鳥過適時風霽長藤紫翠壓倒
0013a23: 了凌霄古樹飄颻柳絮取不得舍不得招不來趁不
0013a24: 去好生愁緒萬壽這裏也秖得開隻眼閉隻眼隨你
0013a25: 長街短市三三兩兩渡頭人晚霞西聚等箇船兒歸
0013a26: 去喝一喝下座。
0013a27: 上堂牛頭前百鳥街華牛頭後野鬼飛沙堪笑長汀
0013a28: 布袋子卻從鬧市作生涯大眾歸堂請喫茶。
0013a29: 上堂這裏開卻兩扇大門自來無人攔阻一任你掉
0013a30: 臂直進秖如平地上有箇陷阱你不蹋著轉彎頭有
0013b01: 箇機械你未撥著喫萬壽飯飲萬壽水交肩過頂足
0013b02: 睡都道無一星子事了他時後日盡謂曾見萬壽來
0013b03: 殊不知鬧市中有箇無厭足王底惡器甲萬華叢裏
0013b04: 有箇婆須密女底軟套索不放你在須是空卻五漏
0013b05: 殼子入火不損一毛入林不沾一片可中便見石烏
0013b06: 龜向火烏芻瑟摩燒得虛空粉碎瓦獸頭澡浴跋陀
0013b07: 婆羅悟得妙觸宣明阿那律陀盲人繪像觀音菩薩
0013b08: 聾子調琴月光童子水天如來鴛鏡湖交明空底琉
0013b09: 璃光法王子與不動世尊匯龍山坐鎮乾坤豎拂子
0013b10: 云此是摩訶悉呾哆般怛囉無上寶印擊拂子云此
0013b11: 是妙蓮華王十方佛母陀羅尼微玅章句大眾會麼
0013b12: 華殘細艸春如織粉蜨黃蜂繞地飛。
0013b13: 上堂西風一夜好雨古佛過去久矣獨有文殊普賢
0013b14: 特地較量彼此禪和子禪和子為甚東倒西起顧左
0013b15: 右云老僧罪已巳。
0013b16: 上堂拍手云牛背無鞍穩便騎任伊芳艸繞湖堤晚
0013b17: 霞又促人歸去短笛無腔信口吹以拂子作品笛勢
0013b18: 云咿唔遂下座。
0013b19: 上堂不是心不是佛不是物王廿八老開眼著賊非
0013b20: 背非觸東震旦國陞堂中印土打鼓古殿風搖挂角
0013b21: 鈴一鉤新月清江浦。
0013b22: 上堂豎拂子云不得已巳作死馬醫東西十萬南北八
0013b23: 千須彌倒卓四海播遷剎竿頭上煎子三箇猢猻
0013b24: 夜簸錢。
0013b25: 上堂飄風不終朝驟雨不終日躁人之辭多吉人之
0013b26: 辭寡上來下去朝參莫禮討甚麼碗若是手親眼快
0013b27: 善別來機向糞埽堆頭拾得一顆鼠黏子便好塞斷
0013b28: 天下人咽喉那裏來長篇秖須三兩言短偈只消數
0013b29: 十行萬壽今日因齊慶贊事不分外你若臭布衫脫
0013b30: 得下破艸鞋丟得去閨閣中物放得盡陳年骨董掃
0013c01: 得淨今時門頭清明如鏡向風吹艸動處豁爾圓聞
0013c02: 再到萬壽這裏來分頂門與你一棒向後去莫得辜
0013c03: 負萬壽亦不可帶累萬壽那時節一任你跳擿玅
0013c04: 喜世界如陶家輪拈舜若多神放入龜毛孔裏背手
0013c05: 插華支面南觀北斗三三成一九一喝下座。
0013c06: 上堂盡十方世界拈來如粟米子大擿向人前不直
0013c07: 錢可惜許殘冬日煖花偷發況復春深三月天。
0013c08: 上堂矯矯佳公子終日醉銀泥一曲陽春調無人和
0013c09: 得齊容成氏大庭氏柏皇氏中央氏桌陸氏驪畜氏
0013c10: 赫胥氏。
0013c11: 上堂雷驚蟄筍電萎荳花犀翫月而角成紋豹披霧
0013c12: 而體生霞天高地厚情無情萬別千差此是你面前
0013c13: 背後底事豈可推向他家就使山僧將三藏十二部
0013c14: 瓶瀉出來你又當作呢喃燕子官田裏蝦蟆而況這
0013c15: 著子臣不能上之於君父不能授之於子朋友不得
0013c16: 彼此相饋兄弟不可共菂分瓜山僧沒奈何左不得
0013c17: 右不得但秖暗裏咨嗟最愛他放下屠刀底漢子荷
0013c18: 鉏歸去僧伽風吹古殿雨打籬笆九十日春將歸去
0013c19: 是可惜千紅萬紫一隨流水委泥沙幸喜官閒無事
0013c20: 霍山廟裏且退衙良久高聲云闊門呀。
0013c21: 上堂大丈夫漢事不尋常手握靈符胸藏韜略佛祖
0013c22: 是冤家言句是鴆毒盡世間無物可以籠罩等閒拈
0013c23: 弄一些揮珠吐玉點銕成金是他品第高骨氣峻波
0013c24: 瀾闊法性寬所以有如是威光有如是玅用有如是
0013c25: 超脫有如是廣大卻不是抱橋洗澡把纜放船打潔
0013c26: 淨毬子的所能夢見爾輩眼裏著不得一微塵耳裏
0013c27: 灌不得一滴水一具臭骨頭栽下許多無根荊棘動
0013c28: 則牽絓又引他山高壑深松直棘曲鵠羽白鳥色玄
0013c29: 鶴脛長鳧脛短孔子與陽貨形同伯仲顏淵共盜跖
0013c30: 壽若彭殤將許多絡索做箇護身符子總來可發一
0014a01: 笑以拄杖橫案上云不消一弄。
0014a02: 上堂點得無油燈豁開頂門竅走入鬧市叢中左右
0014a03: 逢原得玅如何寒山子忘卻來時道阮藉倡狂孫登
0014a04: 長嘯。
0014a05: 合郡士紳請上堂吾道一以貫青衫不換鷫鷞裘吾
0014a06: 法貴無住漁郎隨處繫孤舟萬壽則不然別賣天龍
0014a07: 一指頭堪笑臺山老婆子撮俏賣風流諸仁者你似
0014a08: 似癡山僧作啞作聾一任你山悠悠水悠悠得休
0014a09: 休便且休休何必重參舊話頭煮新茗對滄洲你一
0014a10: 盞我一甌消卻胸中萬斛愁桃花日煖春光好明月
0014a11: 清風十二樓說甚麼披髮左衽思彼管仲乘桴浮海
0014a12: 從我其由君不見禹王脫衣而入裸國孔子微服以
0014a13: 過宋州君子素其位時哉不自繇僧邪俗邪儒邪釋
0014a14: 邪華邪夷邪天共白雲曉水和明月流喝一喝。
0014a15: 上堂山僧披珍御服如羊裘而釣於大澤之中不免
0014a16: 為人物色若是著垢敝衣行於長街短巷總不見有
0014a17: 甚奇特所以日光爍破闍黎面明月照見夜行人水
0014a18: 汎荷錢風飄柳絮你們便恁麼尋嘗放過山僧也秖
0014a19: 得坐而聽之一任你鑽龜打瓦暗裏念灶經燈下寫
0014a20: 神符箇箇都道才高班馬智決先天及乎山僧將箇
0014a21: 障眼紗兒向他面上一罩竟不知爻象從那裏畫起
0014a22: 字句甚麼處寫來可惜一世辛勤白首無馮回頭轉
0014a23: 來卻又道佛法無靈祖關無濟擊拂子云但向此中
0014a24: 提掇得起舉一不得舉二天得一以清地得一以寧
0014a25: 侯王得一而天下平豎拂子云引起臥龍梁父呤擊
0014a26: 拂子云聽。
0014a27: 上堂有緣佛出世緣盡佛入滅到處度眾生猶如水
0014a28: 中月水中月香山居士李謫僊以拂子打圜相云捉
0014a29: 得便呈君萬里山河明不徹山僧夜起北窗看蘆華
0014a30: 浪靜寒江雪。
0014b01: 上堂祖翁巴鼻達磨不識流傳至今織壁織壁。
0014b02: 上堂古路坦然誰措足無人解唱還鄉曲清風月下
0014b03: 守株人涼兔漸遙芳艸綠豎拂子云萬壽一條古道
0014b04: 七通八達直透長安船來陸來無不可者但是乾峰
0014b05: 為你太簡雲門為你太奢山僧波波汲汲前導後獎
0014b06: 左提右挈也不過要你到得家歇得下彩服堂前面
0014b07: 奉二親紫荊花下重逢伯仲此時山僧添不得你一
0014b08: 絲減不得你一縷你自家到此田地方信吾言不謬
0014b09: 雖然如是秖如混沌未分陰陽未剖那裏是你家鄉
0014b10: 威音王以前佛未出世那箇是你父母此卻不是認
0014b11: 驢前馬後得底須得把膠盆子擊碎頂門眼豁開將
0014b12: 十方虛空鍊作銕蒺藜解吞亦解吐諸佛眾生煆作
0014b13: 金剛圈直透又橫行喫官酒臥官街當處死當處埋
0014b14: 紅稻啄殘鸚鵡粒碧梧棲老鳳皇臺一喝下座。
0014b15: 上堂豎拂云盡大地眾生向一塵入正受諸塵三昧
0014b16: 起萱艸能忘憂秦禽解人語巢知風穴知雨。
0014b17: 上堂萬壽這裏原高綠野水艸俱便養得箇露地白
0014b18: 牛角明蹄健攔又攔他不住遮又遮他不轉直得露
0014b19: 迥迥地舉足蹋著開眼便見大眾會麼若道箇逢人
0014b20: 即出群盲摸象逢人即不出眾手淘金不若一切處
0014b21: 放教閒閒地不犯他家苗稼要騎便騎要下便下到
0014b22: 此際佛祖猶是冤家況有甚麼生死可說今日周居
0014b23: 士為薦先兄又要討箇生邪死邪底下落山僧若向
0014b24: 他面門上寫箇姓字手心裏著箇華押聞者見者豈
0014b25: 不可笑不若分付與東風吹得華飛水面紅今朝是
0014b26: 春盡明日夏初烘竹高堪宿鳳松老自成龍總是飄
0014b27: 蓬湖海客你兄即我兄我翁即若翁家家新月照簾
0014b28: 櫳遂擊拂子三下。
0014b29: 上堂萬法歸一一歸何處趙州道我在青州做領布
0014b30: 衫重七觔山僧卻郤不恁麼人行窄徑印霜蹤殘月僧
0014c01: 房淡曉鐘好句等閒狼藉也斷雲斜挂隔林松。
0014c02: 上堂錦江澂練天際征鴻一線秦山蜀阜晚雲綺僩
0014c03: 小橋西孤村野坫政黃牛已巳矣共誰閒翫幸有箇人
0014c04: 兒不隨四時遷變且道是甚麼人日面月面。
0014c05: 真如文大師七袟眾居士請上堂今朝三月十五驀
0014c06: 地聲鐘考鼓遍界六種震動四海龍王起舞真如塔
0014c07: 樣尖新格調迥超今古啟智輪於法際階差類同先
0014c08: 祖大眾山僧今日借座燈王衣婆衫子開虛空口覆
0014c09: 廣長舌略說如來壽量品夫世壽之言脩短者有以
0014c10: 時計之日月計之此蟲魚鳥獸之筭人壽則以歲計
0014c11: 之諸天則以劫計之豎拂云惟有這箇不隨四序推
0014c12: 遷等太虛而永固既以虛空為身還將法性為壽就
0014c13: 以性壽發為妙用如趙州老百二十齡操道履德之
0014c14: 為壽也寶掌存影濟物以大悲為壽也賓頭盧尊者
0014c15: 不入滅應四天下供此以良福田為壽也是以應跡
0014c16: 聖賢人微塵國化隨類身其身與壽隨眾生心應所
0014c17: 知量初不異乎真如之體法性之量所以非常之人
0014c18: 有非常之智而運非常之用其人也解脫堅固其智
0014c19: 也多聞堅固其用也塔寺堅固是吾文兄之謂也壽
0014c20: 七袟而備七級之塔應以天華而散其處融三宗以
0014c21: 攝三軌之儀莊嚴佛土即非莊嚴正猶大禹之治水
0014c22: 挂冠不顧過門不入平成江河淮濟女媧氏煉石補
0014c23: 天之缺平地之窳斬新日月乾坤是以崇高而不危
0014c24: 行大而愈精撐天拄地鎮古維今豎拂云大眾此中
0014c25: 有如來全身還見麼左右拂云為供舍利嚴飾塔廟
0014c26: 國界自然殊特妙好。
