0202b01: 曹溪大休珠禪師住越城天華寺百問卷第七
0202b02: 嗣法弟子德明答頌
0202b03: 瑞鹿法孫行信編次
0202b04: 問有句無句如藤倚樹樹倒藤枯且道句歸何處。
0202b05: 答夜來床席煖伸腳到天明。
0202b06: 頌。一條白棒沒頭埋脫落一聲天外來獅子翻身
0202b07: 擒住也至今懸挂在眉台
0202b08: 問若論此事直饒辨若懸河答如流水總與那事沒
0202b09: 交涉如何是那事。
0202b10: 答某甲忘卻了。
0202b11: 頌。東風昨夜到天邊吹落寒光隱翠巔縱有兜羅
0202b12: 攀不住夜深倒挂月明前
0202b13: 問千說萬說不如一決且道決個甚麼。
0202b14: 答鼻孔大頭垂。
0202b15: 頌。古澗溪頭楊柳青黃鸝處處弄機聲東風一陣
0202b16: 吹將盡花蕊紛紛滿四鄰
0202b17: 問喝一喝云是賓耶是主耶。
0202b18: 答某甲昨日從天台來。
0202b19: 頌。耀武揚威振萬兵一番提起一番新紅輪透出
0202b20: 金鞭響得勝歸來萬國欽
0202b21: 問拈拄杖云一千七百則葛藤皆從這裡出且道這
0202b22: 個又從甚麼處出。
0202b23: 答且放下著。
0202b24: 頌。驀地翻身透萬峰吹毛揮處落霜紅展開兩隻
0202b25: 修羅手百億須彌不露蹤
0202b26: 問不是嶺頭傳底事豈從雞足付將來即今手裡拈
0202b27: 的口裡道的畢竟從甚麼處得來。
0202b28: 答拂子頭邊。
0202b29: 頌。昨夜泥牛翻海底今朝木馬吼春風須彌撥轉
0202b30: 青霄外大地收來掌握中
0202c01: 問心明能超曠劫英雄力破重圍為甚麼道秪為分
0202c02: 明極番令所得遲。
0202c03: 答太平原是將軍致不許將軍見太平。
0202c04: 頌。百戰場中得自由將軍韜略掌中籌揮開日面
0202c05: 驅雷電萬里關山暗點頭
0202c06: 問如是我聞與乾屎橛是同是別。
0202c07: 答冬瓜直儱侗瓠子曲灣灣。
0202c08: 頌。犀牛驀地翻身轉踏破煙霞幾萬重滿目春光
0202c09: 留不住海門迸出一輪紅
0202c10: 問東家作驢西家作馬要騎便騎要下便下且道此
0202c11: 人得何三昧。
0202c12: 答腰纏十萬貫騎鶴上楊州。
0202c13: 頌。金毛擺尾出雲峰搖落桃花遍地紅踏破珊瑚
0202c14: 枝上月木人起舞笑春風
0202c15: 問夜深不向蘆灣泊迥脫中間與兩頭且道此人如
0202c16: 何行履。
0202c17: 答風力扶帆行不棹笛聲邀月下滄洲。
0202c18: 頌。梁主追尋過別峰流傳千古與誰通秋江暗渡
0202c19: 無人識不住蘆花兩岸中
0202c20: 問在眼曰見在耳曰聞在手曰捉在足曰奔便恁麼
0202c21: 承當還有過也無。
0202c22: 答親者不問問者不親。
0202c23: 頌。一葉扁舟江上遊十分春色許誰收獰龍迅轉
0202c24: 千層浪曾把須彌作繡毬
0202c25: 問高峰四句內有一句能縱能奪能殺能活且道是
0202c26: 那一句。
0202c27: 答問處甚分明。
0202c28: 頌。芒鞋踏破鐵城東聊借烏藤下別峰格外乾坤
0202c29: 都掃蕩輕輕拈向缽盂中
0202c30: 問趙州東壁挂葫蘆意旨如何。
0203a01: 答無意旨。
0203a02: 頌。一毫頭上露天機凡聖由來總不知輕輕撥轉
0203a03: 關捩子枯木花開劫外枝
0203a04: 問此眾無枝葉惟有諸真實作麼生說個真實底道
0203a05: 理。
0203a06: 答人人腳跟點地。
0203a07: 頌。八面玲瓏遶翠微通身毛羽利如錐谿山怪石
0203a08: 都穿過脫殼烏龜也解飛
0203a09: 問摘葉尋枝則不問直截根源事若何。
0203a10: 答曲了也。
0203a11: 頌。長空迸出一輪秋萬國驪龍捧玉毬拍碎寒光
0203a12: 飛遍地還他作者始能收
0203a13: 問殺父殺母向佛前懺悔殺佛殺祖向甚處懺悔。
0203a14: 答燈籠露柱。
0203a15: 頌。怪石叢中白象王六牙纔現紫雲彰玉蹄踏轉
0203a16: 千溪月撲落寒梅遍地香
0203a17: 問無舌人解語無手人行拳無手人打無舌人無舌
0203a18: 人說個甚麼。
0203a19: 答逢人但恁麼問。
0203a20: 頌。四十年來懶坐禪常將古佛枕頭眠睡中無甚
0203a21: 真消息鎮夜齁齁大打鼾
0203a22: 問普慧雲興二百問普賢瓶瀉二千酬且道問底答
0203a23: 底從甚麼處來。
0203a24: 答隨聲便喝。
0203a25: 頌。紫氣騰騰山色奇靈峰怪石露天機三間茅屋
0203a26: 從來住一滴曹溪遶翠微
0203a27: 問多年塵土無人拂一身常鎮在天涯為甚長安大
0203a28: 鬧。
0203a29: 答錦上鋪花。
0203a30: 頌。拋出傾湫倒嶽機虛空凜凜雪花飛夾山無限
0203b01: 清平樂不值山家兩道眉
0203b02: 問有語成謗無語成誑有無俱遣且道作麼生商量。
0203b03: 答老漢忘卻話頭了也。
0203b04: 頌。夜深無事躡高巔獨步攜筇到壑邊惟有一輪
0203b05: 明月照棒頭獨破水中天
0203b06: 問風吹日炙還當得祖師西來意麼。
0203b07: 答爛卻多少。
0203b08: 頌。虛空吐出一枝花馥馥清香映碧霞一陣狂風
0203b09: 吹欲盡紛紛幾點落誰家
0203b10: 問三腳驢子上天台且道日行多少。
0203b11: 答一去二三里。
0203b12: 頌。良馬追風不用鞭誰將雲影挂青天翻身不覺
0203b13: 騰霄漢踏破長江月一團
0203b14: 問參禪學道人秪要會得本命元辰的落處假若四
0203b15: 大分張本命元辰落在甚麼處。
0203b16: 答只在此山中。
0203b17: 頌。參禪須要識元辰枯木花開劫外春杖頭點出
0203b18: 無心月堪作人間第一燈
0203b19: 問劫火洞然大千俱壞未審此個壞不壞。
0203b20: 答長安雖鬧我國晏然。
0203b21: 頌。那事明明偏剎塵何須特地問知音哮吼一聲
0203b22: 天地裂大千無處不稱尊
0203b23: 問玄沙三種病人如何接得。
0203b24: 答便與麼去。
0203b25: 頌。沙裡淘金始見真百般捏怪度殘生本來一個
0203b26: 風流漢何必人前叫苦聲
0203b27: 問道遠乎哉觸事而真如何是道。
0203b28: 答飢來喫飯倦來眠。
0203b29: 頌。萬念灰來一物無悠悠何事涉程途推開日西
0203b30: 月面佛透出江心月下波
0203c01: 問古人道向上一路千聖不傳向上一路千聖不然
0203c02: 不傳不然則不問如何是向上一路。
0203c03: 答觸破天邊月。
0203c04: 頌。翠竹黃花古佛心銛刀利刃耀乾坤夜深碧澗
0203c05: 寒潭底透出團團月一輪
0203c06: 問般若如大火聚動動則燎卻面門為甚麼又道眼
0203c07: 光爍破四天下。
0203c08: 答不離當處。
0203c09: 頌。坐臥經行總一般更無一法雜其間悠悠踏斷
0203c10: 山頭路香滿溪山花滿園
0203c11: 問一即六六即一一六俱忘時如何。
0203c12: 答家家門前火把子。
0203c13: 頌。密密綿綿不漏機山花澗水兩相宜誰知六一
0203c14: 俱忘後千聖從來不識伊
0203c15: 問拈一莖草遍覆大千還信得及麼。
0203c16: 答少賣弄。
0203c17: 頌。金風吹過碧峰頭赤腳胡僧得自由蒼松白石
0203c18: 融心劫逆水長江晝夜流
0203c19: 問觀世音菩薩將錢買糊餅放下卻是饅頭還是神
0203c20: 通妙用還是法爾如然。
0203c21: 答栗棘蓬。
0203c22: 頌。栗棘蓬邊得自由原來放下是饅頭夜半日輪
0203c23: 當午照金雞啼在五更頭
0203c24: 問開口早經千萬里低頭思慮萬重關指人若也無
0203c25: 正眼何啻前程作野犴作麼生是指人底正眼。
0203c26: 答爛冬瓜。
0203c27: 頌。風寒吹凜烈碧雲千古潔牛頭未見時百花頻
0203c28: 落葉
0203c29: 問雲門扇子跳上三十三天築著帝釋鼻孔東海
0203c30: 鯉魚打一棒雨似盆傾試道道看。
0204a01: 答打云放過則不可。
0204a02: 頌。扇子何曾跳上天雲門拈向鼻頭尖嚇得釋提
0204a03: 心膽碎幾乎躲在碧巖前
0204a04: 問肅宗夢發菩提心誌公向宗道十二其中還有道
0204a05: 理麼。
0204a06: 答相識滿天下知心能幾人。
0204a07: 頌。菩提寶鏡映三台漁翁把釣送將來接得驪珠
0204a08: 藏世界休將世界挂心懷
0204a09: 問江山改而心不易海嶽遷而志不移為甚麼有得
0204a10: 有失。
0204a11: 答石人無夢。
0204a12: 頌。山河改變有當人花發枝頭樹樹新等閒識得
0204a13: 東風面萬紫千紅總是春
0204a14: 問瞬目已巳經千萬劫揚眉猶隔萬重關作麼生得勦
0204a15: 絕去。
0204a16: 答未開口前。
0204a17: 頌。雲從山裡過撞著火柴頭燒盡虛空界紅光射
0204a18: 斗牛
0204a19: 問徹底掀翻的我道未在鼻孔撩天者尚不放行且
0204a20: 道山僧具甚麼眼目。
0204a21: 答瞎。
0204a22: 頌。掀翻大地有何難莫把煙霞仔細看劃破長江
0204a23: 流注涇鷓鴣啼處百花殘
0204a24: 問世尊言應如是知如是見如是信解不生法相驀
0204a25: 拈拄杖云喚作個甚麼。
0204a26: 答沒有名字。
0204a27: 頌。雷轟電閃一條白練兩個古錐佛也不見
0204a28: 問談真即逆俗順俗則違真如何得不相違去。
0204a29: 答君明臣良。
0204a30: 頌。寂寂本來空虛名待雪峰松下問童子只在此
0204b01: 山中
0204b02: 問法不在內外中問未審在甚麼處。
0204b03: 答鳴指云在這裡。
0204b04: 頌。法法頭頭得自由將軍有令定機謀手敲石鼓
0204b05: 叮咚嚮撥轉機輪向上酬
0204b06: 問會得那邊事卻來這邊行履且道那邊事作麼生。
0204b07: 答逢人切忌錯舉。
0204b08: 頌。雞足山中等個人龜毛頭上解翻身赤腳波斯
0204b09: 空裡走悠悠獨步在江濱
0204b10: 問莫向白雲深處坐切忌寒灰煨殺人畢竟如何出
0204b11: 得此過。
0204b12: 答剎竿頭上風車子。
0204b13: 頌。獨坐孤峰看月華眼裡何曾著得沙踏斷浮雲
0204b14: 千萬片如何及得老僧家
0204b15: 問拈拄杖云喚作是亦不得喚作非亦不得畢竟喚
0204b16: 作個甚麼。
0204b17: 答胡張三黑李四。
0204b18: 頌。獨憐幽草澗邊生上有黃鸝深處鳴春潮帶雨
0204b19: 晚來急野渡無人舟自橫
0204b20: 問三玄收不得四句豈能該未審是個甚麼。
0204b21: 答石女不揚眉。
0204b22: 頌。閃電光輝當門霹靂作家相見東墻西壁
0204b23: 問一輪超出三界外當軒照破萬家門即今山門佛
0204b24: 殿作麼生說個超破的道理。
0204b25: 答竹密不妨流水過山高豈礙白雲飛。
0204b26: 頌。撾毒鼓震大千水裡無筋透碧天杖頭點破摩
0204b27: 醯眼撥轉乾坤風月前
0204b28: 問猿抱子歸青嶂裡鳥啣花落碧岩前不得作境會
0204b29: 且道作麼生會。
0204b30: 答舌頭無骨。
0204c01: 頌。細雨紛紛灑玉樓佳人對鏡早梳頭忽然打破
0204c02: 菱花鏡一道寒光射斗牛
0204c03: 問劫火洞然而常靜步行踏斷流水聲還有是般人
0204c04: 麼。
0204c05: 答十字街頭石敢當。
0204c06: 頌。金雞聲唱太平歌兔子從來不出窩語若雷兮
0204c07: 轟劫外光鋩一點射娑婆
0204c08: 問汝若胡喝亂喝我即橫打豎打且道賓主相見還
0204c09: 有過也無。
0204c10: 答赤眼撞著柴火頭。
0204c11: 頌。擊碎重關拈出布衫有過無過揭過一班
0204c12: 問善財參遍處黑豆未生芽且道明甚麼邊事。
0204c13: 答踏著秤鎚原是鐵。
0204c14: 頌。藕絲縫裡步雲霞楖栗橫擔日月斜黑豆而今
0204c15: 拋出也從教何地不生芽
0204c16: 
0204c17: 
0204c18: 
0204c19: 
0204c20: 卷第七
