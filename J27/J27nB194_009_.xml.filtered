0341a01: 昭覺丈雪醉禪師語錄卷第九
0341a02: 嗣法門人徹綱等編
0341a03: 偈上
0341a04: 送友還蜀
0341a05: 丹林彩鳳涉離微翼羽時成疾便飛氣宇頻吞山海
0341a06: 靜摩天高駕白雲歸
0341a07: 入蜀
0341a08: 擘破南天入峽河凱歌聲頌冷江波而今頓了江湖
0341a09: 債悔笑芒鞋喫苦多
0341a10: 臥佛
0341a11: 世以眼見作膚猜將謂公猶睡覺哉秖為婆心傾法
0341a12: 乳全身放下枕莓苔
0341a13: 早梅
0341a14: 瘦骨冰肌放嶺東離離偏欲傲霜風馨香特地穿巖
0341a15: 壑歷歷新人鼻孔中
0341a16: 法派
0341a17: 通徹真常性機圓宇宙香光輝今古用一月印千江
0341a18: 汝州禮風穴沼祖塔
0341a19: 肩擔少室乳峰青穴結風巢海浪停活捉鐵牛眠汝
0341a20: 水天高門戶月為扃
0341a21: 徑山禮玅喜杲祖塔
0341a22: 觸目參天栗棘蓬數峰秋雨雜秋風當時秖為閒狼
0341a23: 藉萬古凌霄雙徑通
0341a24: 天童禮密師翁塔
0341a25: 金剛體骨自如如露戰書雲徑影麤十二時辰為使
0341a26: 役天長海闊共扶蘇
0341a27: 寒光炯炯射玲瓏日浣雙池鑑萬松一四天下人影
0341a28: 現密雲彌布太蒼中
0341a29: 巫山十二峰頭月捷雨分雲拜影堂一竅不通真嫡
0341a30: 骨善春藥臼古今香
0341b01: 金粟禮石車和上塔
0341b02: 吾師設利滿溪頭康氏徒勞問白鷗九十九峰藏不
0341b03: 住汪洋水上結蜃樓
0341b04: 普同塔
0341b05: 人人有條窮性命東擲西拋幾萬季今欲一遭總收
0341b06: 拾不知那箇先悄然
0341b07: 東塔
0341b08: 一段虛明千古意巍巍獨向雲中立雖然是箇現成
0341b09: 底要且令人覷不及
0341b10: 示芥山禪人
0341b11: 養得子湖狗一隻率常秖是要人喫不知那箇造化
0341b12: 低撞著直下喪命去
0341b13: 示望之歸居士
0341b14: 半言塞滿溪山角點墨塗開未兆天別有六花撩亂
0341b15: 發憧憧和月爆梅邊
0341b16: 贈興善馥生師
0341b17: 松聲竹色報深秋發我無明水一漚拽杖旋風鞭萬
0341b18: 象虛空歡喜白雲愁
0341b19: 雙鏡池
0341b20: 焯爚乾坤今古夢輝天鑑地絕疏親忽焉動著些些
0341b21: 子物我人天一色吞
0341b22: 玲瓏崖
0341b23: 日對煙雲吼怒濤風前句子勢沖霄天然穴竅無雕
0341b24: 琢萬古玲瓏格調高
0341b25: 鐵蛇關
0341b26: 昂昂赤骨臥松軒氣宇頻吞萬岫煙珍重四來雲水
0341b27: 客勿遭毒中惹人嫌
0341b28: 攔路菴
0341b29: 谷尾遺風拂石城一條平路冷溪聲支茆鎮日憑公
0341b30: 驗不是其人不放行
0341c01: 贈別峰姚居士
0341c02: 樓頭山月泛錢塘古柏蒼松漢外香覿面拈來酬鶴
0341c03: 叟不知杜宇為誰忙
0341c04: 贈素寰劉醫士
0341c05: 坐在十字街頭發賣阿伽陀藥病與不病俱來和根
0341c06: 一並拔卻
0341c07: 病中示石劍禪人
0341c08: 鏤盡枯腸刮盡脾了無一物與君持亙地塞空底氣
0341c09: 色換卻闍黎鼻孔兒
0341c10: 示慧覺禪人
0341c11: 風雨堆頭撥艸來臨機一句口難開攔腮劈嘴血滴
0341c12: 滴漫把空拳作謎猜
0341c13: 示天鼻禪人
0341c14: 衣霜拂雪望炊燒萬顆須彌一擔挑聲滿角橋風滿
0341c15: 樹柳頭新月放梅梢
0341c16: 別易修施居士
0341c17: 秋心半醉在錢塘月影婆娑挂上方纜拽一聲迴岸
0341c18: 遠楫蘆五葉一花香
0341c19: 再晤文初兄
0341c20: 峨眉山月皎如銀捷露飛來訪舊人語默弗通先話
0341c21: 墮道峰從此競南詢
0341c22: 號孤漁兄還廣陵
0341c23: 風蓑雨笠戰蜃樓渤海煙波一棹收滿盛鯨鯢歸邗
0341c24: 上空餘月露點滄洲
0341c25: 贈常山李總戎
0341c26: 傾蓋相投忘彼我等閒一笑主賓分倘然不負靈山
0341c27: 約伴我跏趺到五更
0341c28: 贈咸若佟總戎
0341c29: 十字街頭坐片時眼聲耳色出良題命余做首無文
0341c30: 偈或恐人來讀作詩
0342a01: 與若斗韓戎府
0342a02: 我來塵世老無緣秖愛山頭靜打眠今日被君知住
0342a03: 處此身不值半文錢
0342a04: 壽澹竹法兄
0342a05: 簾前石筍笑春先幹奪山河萬卉煙雨露弗沾風味
0342a06: 別心空節操色長妍椿園鶴舞雲千樹海屋籌添月
0342a07: 一圓菽水堂前清影瘦撼風撼雨到驢年
0342a08: 送永伯項刺剌史任潼川
0342a09: 君乘桃浪入芙蓉石雨煙肥亂木中瑤艸參參香雀
0342a10: 舌甘霖數數灑蠶叢鞭隨日影穿幽谷驥似雲奔吸
0342a11: 曉風直造峨眉峰頂上高攀月桂當柴烘
0342a12: 與寧羌蓉山李刺剌史
0342a13: 憶昔襟分在鷲臺離離東海作良桅拂開境浪千層
0342a14: 霧喝退情雲萬象開古岸不移煙幕幕珠簾常挂月
0342a15: 篩篩倘還記得拈花事替我從新舉似來
0342a16: 別雪臂法兄
0342a17: 孤志同雲鶴蕭然鬢欲皤半生湖海債一念頓消磨
0342a18: 錫荷嵩山曲囊收鷲嶺歌竟登泉石可煮月傍巖阿
0342a19: 送靈筏法兄
0342a20: 占斷煙波客腰包出嶺東輕雲浮古渡荷笠步沙中
0342a21: 釣弄長松月帆懸錦水風龍橋河下鯉隊隊逐于翁
0342a22: 終南山示耨雲禪人
0342a23: 放眼乾坤別蕭然可繫瓢澤肥知壑遠嵐盡覺天昭
0342a24: 溽暑泉猶凍深秋葉未凋更探言外底煙浪共雲燒
0342a25: 送石雲禪人還蜀
0342a26: 拂袖凌霄漢新新渡大江缽吞千嶂月雲溼一身香
0342a27: 眼底乾坤小神王宇宙長半肩風冷澹步步是家鄉
0342a28: 寄懶石首座
0342a29: 一下終南山晝明夜暗焉無心歌白雪有志且耕煙
0342a30: 月上千峰醒雲歸遠岫眠等閒披萬象一笑古今傳
0342b01: 送言遠王司憲入蜀
0342b02: 說起蠶叢路攀蘿似上天雲梯千仞接風磴半空牽
0342b03: 汗馬嚼殘雪甘霖灑劍川倦還留玉帶千古鎮嵋巔
0342b04: 贈東塔清白兄
0342b05: 危樓矗矗建於梁歷有胡僧藉祖堂一指弗勞重再
0342b06: 豎雙溪涵映古今香傍簷秋露鐘敲碎泛月篝燈日
0342b07: 吐光此際清公親履踐浮圖面面倚天長
0342b08: 上金城本師老和尚
0342b09: 一箬遮頭逐曉風量煙度雨上天童幾曾挨落天邊
0342b10: 日每事奔馳狀若龍踢出南山千丈月攪渾大海半
0342b11: 枝筇代師九拜焚香後萬古玲瓏石卓空
0342b12: 子夜送費老和尚入福嚴
0342b13: 銀河滾滾月初浮群象奔競拱蜃樓拒定三關玄要
0342b14: 別橫拈一杖古今讎鏜鏜鼓樂雲間奏點點青燈句
0342b15: 外篝黑白未分前底事蟾宮獨露語溪頭
0342b16: 次詶埽菴譚護法
0342b17: 適以青蓮種上流通身泥水恨無酬晴翻煙雨風初
0342b18: 度綠滿南湖葉未秋句底千山泉石響文驚合國水
0342b19: 雲求伏惟艣櫂機先掣共泛曹源月一舟
0342b20: 次詶公愚屠居士
0342b21: 日午鯨吞海浪來彌風古霧潑天開湖增萬頃煙波
0342b22: 色句領千重雨露回語路慣逢金戰出機清常見玉
0342b23: 鞭裁明明一道輝今昔未敢重撝惡辣鎚
0342b24: 移居別潔菴孫居士
0342b25: 日午持竿泛小舸滿乘香餌釣煙波善敲玉柝情彌
0342b26: 遠慣使風帆興轉多捷迅惟憑三尺柁放流斜挂半
0342b27: 邊蓑適將虹纜當空繫抱月眠雲露一莎
0342b28: 復振公翁居士
0342b29: 踏斷谿聲古路遙相將惟聽野山潮單拈向上琴書
0342b30: 冷一笑樓頭霜雪消格外抑揚開酒甕臨機施設把
0342c01: 豬燒等閒伸出拏雲手大整禪河欲斷橋
0342c02: 復轢嚴居士
0342c03: 青山不倦枕煙霞一笠蕭然曲徑斜為惜祖庭寥落
0342c04: 冷洗清燈燄上繁花嘍嗖吐盡三生偈漏逗初驚逸
0342c05: 興賒嘯傲不知中夜雨峰前明月過誰家
0342c06: 復端鼻書記
0342c07: 自從搋破狐疑網竟入深山煮白雲儘有晴峰堪錫
0342c08: 駐且無餘響洞心聞野情日囀三千曲妄想時消數
0342c09: 十分月影花聲閒嘯日一聯香霧醉斜曛
0342c10: 復溪聲首座
0342c11: 艸鞋高閣白雲際一钁生涯宇宙長月挂風巖雲影
0342c12: 靜雪殘林壑響聲芳濃煎白水饒清富熟蓄秋橙待
0342c13: 晚香菜葉不將溪口浴那流名去播諸方
0342c14: 從軍行
0342c15: 煙雲醉骨逐征衫箬笠戎衣度嶺南兔角杖成平寇
0342c16: 戟龜毛拂作趕山鞭肉邊飯渾三餐飽腳上泥和一
0342c17: 覺眠惆悵汗顏何日洗高提祖印緒南禪
0342c18: 贈戒超藏主
0342c19: 煙雨樓臺似畫成情峰回合澹幽清一聲短笛雲中
0342c20: 落多少人將布袋盛
0342c21: 贈達中主人
0342c22: 歇得身心與佛同寂寥堆滿半虛空諦知鷲嶺分來
0342c23: 事秖在逢迎一笑中
0342c24: 壽金華南禪律師
0342c25: 七八十圓桃核子時而放葉糝金華秖因律主善收
0342c26: 拾所以香人齒舌牙
0342c27: 送雨樹禪人
0342c28: 折腳鐺兒掉得回逢山爛煮白雲堆嘴邊莫教閒狼
0342c29: 籍恐蟻尋香逐氣來
0342c30: 示玄素禪人
0343a01: 鋤煙削石住山阿一篾腰纏氣力多鐵钁三斤鋒似
0343a02: 刺白雲翻轉幾偏坡
0343a03: 示慈和禪人
0343a04: 傍箇煙村枕箇石旋編茆艸且為家籓籬不築頻來
0343a05: 往澹澹烹泉煮瀑花
0343a06: 輓龍池萬如和尚
0343a07: 十季旺化在荊溪石艸霜巖悉發知一旦鐸聲雲外
0343a08: 響四維松雪雨中披長廊獨演千秋月遍地閒歌一
0343a09: 字詩收盡煙波山海秀巍巍坐斷古龍池
0343a10: 福城次白法師自勵韻
0343a11: 時剛晦跡入雲堂滿目椿煙挂上方奕葉半從空裏
0343a12: 綠靈根偏向句中張弗隨濃澹香千古獨枕疏狂月
0343a13: 一床脫略秖因多傲物霜霾雪臥總無妨
0343a14: 壽念祖高居士
0343a15: 一自終南下艸堂俄經角里晤長房屠龍劍已呈龜
0343a16: 六跨鶴碑存白鹿鄉詩削亂峰青點出句因三祝月
0343a17: 華香頃焉桃浪驚千尺萬壑雲歸蹈上方
0343a18: 東塔大悲閣工竣和譚埽菴司成韻送高大夫
0343a19: 玄期寓公兩護法入功德林并贈念祖居士
0343a20: 廿四年來句義深伶仃崛起足追尋虛徐石壓雲千
0343a21: 葉料掉風規劫外心信以萬斤充佛國孝餘八斗進
0343a22: 檀林始終一句分明舉留鎮東吳詠古今
0343a23: 送二隱和尚住龍淵
0343a24: 二十年來駐海南偶移短棹下龍淵衝開白浪乘風
0343a25: 入緊握絲綸帶月牽引得驪頷浮水面卻隨漁火宿
0343a26: 蘆邊不將雲餌惟公玅萬壑煙霞一釣竿
0343a27: 示繩墨禪人
0343a28: 千載奇逢一著棋莫耽猶豫起狐疑抽車拽砲輸先
0343a29: 手不致河頭卒馬疲
0343a30: 送鏡堂老園頭
0343b01: 圃裏殷勤六載準一朝穵斷鋤頭頸執柄走過三千
0343b02: 里驚起魚龍就地輥
0343b03: 次大冶法侄
0343b04: 潦倒風雲備苦甜箇條拄杖惹人嫌而今更進深深
0343b05: 處苕帚柄兒懶為拈
0343b06: 壽進善劉居士
0343b07: 漢水湛如藍悠悠鑑遠天無心生萬物星月把籌添
0343b08: 送繩吾馬居士入蜀
0343b09: 城頭羌笛鬧喧喧萬里聲聞艸木寒匹馬高飛雲外
0343b10: 賞煙塵一掃露長天
0343b11: 與瑞吾王居士
0343b12: 知君久熟長安道得達長安景色優無限虛空包萬
0343b13: 象一泓秋水照閻浮
0343b14: 示策眉智成衣
0343b15: 春風昨夜吼沙灘吹殺虛空作兩邊即欲請君鍼線
0343b16: 補就中長短要君添
0343b17: 山居
0343b18: 病肺年來懶操琴歸田幸喜震雷音老農堤岸多堅
0343b19: 固禾亦青青水亦深
0343b20: 布衲橫眠千嶂月钁頭枕破萬家春住山句子輕拈
0343b21: 出驚頌啼花鳥一聲
0343b22: 瀑聲繁瀉冷篩篩亂艸蓬撐萬象開折腳鐺安三箇
0343b23: 石煮茗烹雪笑松齋
0343b24: 斷岸沙禽嘯轉生伶仃跌落為誰聽溪咽何必多饒
0343b25: 舌彈壓江湖秖一聲
0343b26: 枯木巖前樹鬥煙陳季不打葛藤篇高眠不審關山
0343b27: 月露滴猿啼始下簾
0343b28: 門前亂灑千株樹屋後頻堆萬顆山木食艸衣親識
0343b29: 得許多富貴別人間
0343b30: 東塔次詶埽菴譚護法
0343c01: 經年病肺古溪頭瘦極惟期藥餌留消得眼前多少
0343c02: 事蒼蒼兩鬢日垂秋
0343c03: 日倚枯藤暢野情寂寥滿徑怯逢迎閒舒兩臂摩空
0343c04: 去摘月和雲煮福城
0343c05: 次詶酉珊周居士
0343c06: 罷釣歸來枕石頭炊煙煮雨暫遲留溪雲每惜漚花
0343c07: 迫遠浦風還綠一秋
0343c08: 山水圖雪瀾侍者請題
0343c09: 雲長水秀抱空齋萬疊爭攢天外來冷翠欲流霜正
0343c10: 白枝枝紅葉似花開
0343c11: 號夔生禪人
0343c12: 魚復州頭一足鱗天教生子在夔門伶仃放出三巴
0343c13: 水滴滴涓涓盡楚源
0343c14: 號心池種月
0343c15: 風恬浪靜句先施萬里晴明月印之試問根生何自
0343c16: 種無邊瑞色吐心池
0343c17: 號補石徹冶
0343c18: 阿誰觸折青天角勞子煉石而補之不假功勛成一
0343c19: 片蒼蒼邁古蓋今時
0343c20: 送懶拙禪人之福嚴
0343c21: 杖藜初下仰山時十八灘頭水色奇蹉步踢翻鵝卵
0343c22: 石夕陽猶挂語溪西
0343c23: 同雨樹監寺採薇
0343c24: 散步乘初夏相期學採薇科頭撏綠葉滴露摘煙肥
0343c25: 野色浮青澹籃香載月飛每隨樵牧伍笠荷夕陽歸
0343c26: 悼嘯石其監寺
0343c27: 五載侍吾傍神機恨未芒傾心遊祖域荷笠過錢塘
0343c28: 放下千斤擔掀翻獨露堂行年三十九脫下舊衣裳
0343c29: 示華山三寒靜主
0343c30: 日向華山夾刺籬惟憑一衲當三衣風吹入骨肌先
0344a01: 砭想是補丁鍼線稀
0344a02: 雪竇寺
0344a03: 泉聲日灑乳峰西似挂珠簾護佛扉煙散一溪山色
0344a04: 正時時吼雪噴天威
0344a05: 華山題希夷陳先生臥石
0344a06: 丈夫步驟沒來由日把華山當枕頭臥去歷今五百
0344a07: 載局殘殊覺幾千秋燒還風雨天為屋食服雲霞氣
0344a08: 若牛十二時輸君使用不知誰是我同流
0344a09: 次詶古南牧雲和尚
0344a10: 斜支爐韝正炎雄兩次投絇恨艸叢醉竹倚雲飛鶴
0344a11: 遠連溪接足躍鱗通袒胸獨露千季調礪指衝開萬
0344a12: 彙蒙煉得乾坤成一合拈煙塞雨對秋風
0344a13: 同而敕錢居士南湖晚渡
0344a14: 涉獵溪橋俯逆流忘機風信傲王侯銀河浪滾雲千
0344a15: 朵玉竹枝撐海半漚眼底文星天上落帆開水面鏡
0344a16: 中遊旋燒紙炬尋詩餌露滴疏梧月滿樓
0344a17: 寄思甫姚居士
0344a18: 禿麈高撝語默降驚人露已慣沾裳摶風故擁金丸
0344a19: 走破浪如飛玉鏡長采色每從瀟灑得俊聲偏向冷
0344a20: 清揚殘雲莫莫鐘敲白百億山河供晚香
0344a21: 壽文川周老居士九十
0344a22: 風馳霧驟造康衢氣滿春晴日正殊以法為親心易
0344a23: 見立身持行性難拘慶雲盪月能驚楚壽水穿林可
0344a24: 繫吳三汲浪高全懿德雙谿綿亙古今圖
0344a25: 九日風雨寄天游駱居士
0344a26: 抱拙幽棲且自閒頑機未肯奉塵寰鬢因帽落方知
0344a27: 雪瘦以泉香始見顏宿雨有情穿屋下箬窗無鑰待
0344a28: 風關無心銚裏茶初熟醉菊依雲天外還
0344a29: 次白法師相湖韻
0344a30: 為牧煙波懶荷鋤吟風嘯雨日相符斷雲戲曳翻秋
0344b01: 葉逝水飄然點畫圖放曠每隨天地老生涯惟尚箬
0344b02: 蓑迂旋拈新月為香餌乘興東流釣上湖
0344b03: 道霖號牧雨
0344b04: 艸鞋無耳笠無繫牧雨翻雲到海隅昨被東風飄一
0344b05: 滴無端狼籍在天涯
0344b06: 風菊
0344b07: 醉倚籬根逸興賒披金戛玉碧天斜馨香不喜零星
0344b08: 潑無奈風聲漏泄他
0344b09: 送完白禪人之龍淵
0344b10: 參禪何必擇師嚴務在臨風解解黏活捉白拈招款
0344b11: 去從教千古受人嫌
0344b12: 送醉月禪人之龍淵
0344b13: 千箇山頭萬箇井布帆日飽向南開丟篙劄入蒼龍
0344b14: 穴直取頷珠拂袖來
0344b15: 送醉雲禪人之龍淵
0344b16: 閱盡南天四百洲耳邊聲色狀如牛杖藜一戲龍淵
0344b17: 水萬浪千波悉點頭
0344b18: 悼芥山禪人
0344b19: 終南千頃月錯落亂煙中溪斷雲移補山迴綠掃空
0344b20: 窮猿啼古木卒雨怒秋風不負鉗鎚令遲余過浙東
0344b21: 示耕雲禪人
0344b22: 萬里挂雲瓢全身戰海潮兩肩煙雨色半節汗衣焦
0344b23: 徑曲秋風直筇翻白露挑主賓前一句活卓自今朝
0344b24: 懷雪臂法兄和尚
0344b25: 去國十千里東吳一老農疏狂生海岸清韻落芙蓉
0344b26: 玉露承雙桂金城遶萬峰倦眠橫一钁山月照孤松
0344b27: 送旨白禪人還蜀
0344b28: 萬山攔不住隻影荷詩囊冷澹風如箭清新月似航
0344b29: 吳音雖漸曉蜀語覺能香灑墨聊為贈歸呈雙桂堂
0344b30: 示月聲行者
0344c01: 笠荷瀟湘雨巾瓶已二秋信乎身外物偏以佛為讎
0344c02: 何日風生腋分雲月一鉤軍持衣缽事遮莫惑東甌
0344c03: 子修高居士參父母未生前求偈
0344c04: 父母未生前迢迢露遠山雲飛千嶂落月入一溪灣
0344c05: 語默嫌蹊徑親疏隔間關欲明端的句思索返成慳
0344c06: 雪中送省文法師請藏還襄之淨信菴有序
0344c07: 法師貪盡諸方香餌惟不肯直犯當頭卻將末
0344c08: 後一令歸罪瞿曇泛一葉輕舟親來紫柏院收
0344c09: 拾許多骨董想是要去換卻那一夥人底鼻孔
0344c10: 然此骨董靜則填溝塞壑動則潑地坌天束裝
0344c11: 之餘欲不佞一韻以助歸帆二為余與老瞿曇
0344c12: 曾有三千年外楚遊之約信或不爽脫有一粥
0344c13: 之緣因掃雪研煤擘窠書於簡端。
0344c14: 是日何緣故散花金春玉屑自矜奢天教銀色揮三
0344c15: 楚地布琉璃絕點霞法藏滿蓬推淨信虛空為鼓倩
0344c16: 誰撾君今佩去瀟湘上半打牛兮半打車
0344c17: 讀石者朱護法淨土問
0344c18: 讀公百八問無水不成溪淨穢誰供現繁興露所思
0344c19: 心清名極樂性見號相知道者合如是終朝弗即離
0344c20: 禮定光佛
0344c21: 方水遶毘盧山光出定初艸鞋龜覆背劫火樹為廬
0344c22: 一句隨他語終朝作佛呼神機悉已露不必問成都
0344c23: 寄懶生首座
0344c24: 豆子山前客譁聲落漢中喝雲翻霹靂棒雨灑蠶叢
0344c25: 法幔遮天地機橫覺海空信知千里外拍拍令相通
0344c26: 寄端鼻書記
0344c27: 蠶叢山下水滴滴乃龍泉巖吐松千尺風敲月一聯
0344c28: 服膺追往古清韻祖燈懸一钁酬恩畢何勞更說禪
0344c29: 送井覷侄
0344c30: 腰包卷太陽竹杖倚天長足底煙橫密襟分艸自香
0345a01: 頻瞠雙佛眼到處見山光忽對嘉陵月雲歸斗粟堂
0345a02: 正宗監寺
0345a03: 報汝參禪士寒圍火一爐別無多伎倆即此是工夫
0345a04: 啜粥饒饑骨眠養病軀清狂蕭灑處弗敢向人書
0345a05: 送橫眉孫
0345a06: 既任千觔擔方名血氣男衲長垂四海天大便為菴
0345a07: 處處雲從雨巍巍默即談箬兒一戴上滿袖是煙嵐
0345a08: 壽偶菴知藏
0345a09: 本是同鄉叟奇逢上下季情無非謂斷性定懶談禪
0345a10: 所以稱耆艾因之號大全春燒風轉綠子壽又重添
0345a11: 若千汪護法諱毓珍
0345a12: 從今信得及無一物非官若此超方便何曾有易難
0345a13: 三冬飛閃電六月降霜寒秖為橫機捷閒忙以自安
0345a14: 復吉人梁梓州諱泰來
0345a15: 既云曉法塵何必問來人解路終成客鋒芒乃自心
0345a16: 鄉談打未了賓主劃然分覿面猛省去推開不二門
0345a17: 送菊溪王府尹諱玉生
0345a18: 適晤忽言別重逢且待緣他山皆固有我國頗安然
0345a19: 鞭起陝府牛書銜寶朗猿臨機留玉帶千古鎮眉巔
0345a20: 句裏藏鋒事金湯幸作家揚眉即便是舉步更無差
0345a21: 坦率風開物詩豪月吐華於中親切旨綠袖滿煙霞
0345a22: 袖拂錦江月神機獨占先諸方泥滑滑箇裏路乾乾
0345a23: 雲擁馬蹄上風隨鞭影旋縱橫無礙智麈尾對誰談
0345a24: 執事正旁午其如鋒利何牧民通佛意臨政半禪河
0345a25: 浴日兼天洗垂簾養太和絲毫不肯忽故爾號檀那
0345a26: 四海中游戲心恬浪亦恬布帆開古岸水鏡展初奩
0345a27: 機下神如虎文中玅似蟾蘆花明月裏贏得幾回拈
0345a28: 雲山舊衲衣沒箇丈夫披張怯膩塵厚李嫌鍼線稀
0345a29: 從來弗曬眼一任野風吹輕重合如是餘乘那得知
0345a30: 人生百歲滿不放片時閒喫飯穿衣去迎賓待客還
0345b01: 良知隨使喚日用返成慳更有同風者門開面面山
0345b02: 縱觀天上日心已在途中秖為明朝遠聊抒今日衷
0345b03: 不隨風力轉那借指南通聖箭此枝去端端透九重
0345b04: 馬師詰老龐一口吸西江身是莊嚴國心為智慧幢
0345b05: 用行雖有二動靜了無雙皎潔明如日秋清見大方
0345b06: 白曉立階前西風拂面寒客星躔北斗語笑出闌干
0345b07: 一上長安道母嫌入眼繁靈山分袂處從不間毫端
0345b08: 秋日吟
0345b09: 一住駟馬橋兩見溪艸郁信知上界雲原出自幽谷
0345b10: 撥霧聽秋風倚藤看修竹婆娑樹葉邊蟾影吸秋露
0345b11: 次餘菴郭憲臺
0345b12: 宦遊稱大隱愛物喜淹留比有安閒法從教萬壑秋
0345b13: 神清期淨土見極始昂頭即此歸方寸端然月一樓
0345b14: 茅結松煙下怡然世外情齁鼾和谷應出入傍雲行
0345b15: 不覺秋風作疑為樵牧聲容光東嶺上添日在浮生
0345b16: 漁樵耕讀畫
0345b17: 櫂入滄浪最上流鉤頭惟務得嘉虯而今大戰洪波
0345b18: 裏帶月和龍一併收
0345b19: 芒鞋斧入深林活斫香柴滿翠岑擔向街前叉手
0345b20: 立和擔賣與箇知音
0345b21: 頻飛鐵钁墾山阿萬壑千疄盡鏤過絕頂些兒輕動
0345b22: 著千金何啻一鋤多
0345b23: 程途不立箇工夫讀盡人間萬卷書至於文不加點
0345b24: 處一操直取狀元符
0345b25: 龍隱潭
0345b26: 韜光晦跡在高巒四野情雲盡伏瞻欲隱彌彰無固
0345b27: 必千尋煙浪卷山前
0345b28: 響石
0345b29: 拳石孤堆臥徑深惟將一曲隱崚岑等閒敲出無情
0345b30: 調為要時人識此音
0345c01: 汀聲
0345c02: 兩岸沙禽笑轉生伶仃跌落為誰傾溪咽何必多饒
0345c03: 舌彈壓江淮祇一聲
0345c04: 野笛
0345c05: 淺壑雲邊一牧兒仍將麥笛逆風吹疏狂不與騷人
0345c06: 共拍拍輕清秖自知
0345c07: 紙窗鳴
0345c08: 日午登高望更便風呼窗紙聽來賢分明一操無絃
0345c09: 調撫掌輕酬莫浪傳
0345c10: 山居
0345c11: 毿毿茅舍枕煙霞坐斷千岐興轉賒折腳鐺支三箇
0345c12: 石煮茗烹雪笑三巴
0345c13: 團圞口缽自天然氣量洪深絕正偏一任風吹并日
0345c14: 炙瑩明不改色長年
0345c15: 新修茅屋懶遮欄石老林幽半錯煙掃地野眠雲共
0345c16: 宿了無佛法與人傳
0345c17: 月印山大冶侄請題
0345c18: 峰晴萬里接扶搖一鏡初懸在碧霄任是千江澄到
0345c19: 底無如此際印山高
0345c20: 贈休菴律主移居
0345c21: 瓶簪初菊正芳菲為發黃梅第一機無限馨香濃欲
0345c22: 滴和煙帶露載蜂飛
0345c23: 偕友蒼兄金陵湖邊對月
0345c24: 夜雨初晴上小樓窗飛雲落九天悠我來獨弄長干
0345c25: 月釣得山頭兩岸浮
0345c26: 廬山寶樹
0345c27: 一千二百歲離披風滿匡廬綠滿溪初夏雨餘雲半
0345c28: 醉長柯獨指萬山低
0345c29: 贈雲霧山天然律主
0345c30: 霜花不為風吹白曉谷常因翠掃香嶺上一輪懸木
0346a01: 末千山萬水盡文章
0346a02: 偕獨冠弟登黃鶴樓
0346a03: 廿載三登黃鶴樓雲嬌風嫩楚天秋月牙唼碎東山
0346a04: 霧曲為純陽搭一鉤
0346a05: 別奏凱陳俠士
0346a06: 紅巖洞口氣雄雄霜雪玄披感慨中秖為前途多少
0346a07: 路離鞭擊出萬山風
0346a08: 鴈宕
0346a09: 閱盡巑岏十八峰尋聲高步澹煙中樵驚石寒雲抽
0346a10: 筍瀑布如鞭打亂風
0346a11: 贈廣田駱成衣
0346a12: 子能善識虛空體萬道煙霞取次來直下不教鍼線
0346a13: 露當風一段為誰裁
0346a14: 號權宰韓茂才諱大任
0346a15: 晴初山色湧如濤中有文峰插碧霄紫氣不凡充盛
0346a16: 世箕裘聲勢在今朝
0346a17: 雨遊北巖洞
0346a18: 鞭風挈雨上高臺別是乾坤合未開天造石門斜徑
0346a19: 曲泉飛香雪散花來
