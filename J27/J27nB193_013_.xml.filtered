0285c01: 隱元禪師語錄卷第十三
0285c02: 嗣法門人弘宣編
0285c03: 詩偈
0285c04: 金粟解制
0285c05: 禪關透脫絕纖塵剔起眉毛一斬新瓦屋冰消長夜
0285c06: 夢梅花凍解小園春人情恰好難分離道眼初開別
0285c07: 假真喝散白雲千萬里縱橫何處不相親
0285c08: 訪青雲巖關主不遇
0285c09: 踏破青雲路幾層出頭始見嶺南能途中迷悟千般
0285c10: 客物外逍遙一個僧叩罷禪關空寂寂沖開鳥道任
0285c11: 騰騰卻來巖下問童子白牯峰頭飽未曾
0285c12: 宿潮州草菴
0285c13: 巍巍梵剎迥西郊四面風清震我潮野老日嘗波挈
0285c14: 挈貧兒到處赤條條溪山有意流今古雲月無私伴
0285c15: 寂寥聞道嶺南光景好不辭千里路迢迢
0285c16: 寄中台林檀越
0285c17: 君在天邊看落霞誰憐清冷野僧家彤雲密布千秋
0285c18: 月白雪飄零幾點花龍藏久封無法說山田典盡沒
0285c19: 生涯有人借問西來意獨飲趙州一夜茶
0285c20: 回山有感
0285c21: 密雲散處各歸津獨露尋嘗本色人鑑水一條拖白
0285c22: 練青巒十二迥天真細嘗黃檗連根苦冷看梅花徹
0285c23: 骨貧無奈東君輕漏洩紛紛踏碎故園春
0285c24: 次林秀才韻
0285c25: 白雲隱隱出山阿點綴峰巒接氣豪幽谷風清探客
0285c26: 少墨池水濺化龍多文成五彩騰黃閣悟徹三空洞
0285c27: 碧波自是歸家生意別莫嫌破衲異紅羅
0285c28: 狂風
0285c29: 堪笑空王性太麤門庭吹倒喚誰扶數聲怒號漫天
0285c30: 黑一片光明特地無掃盡人家舊骨董掀翻面壁細
0286a01: 工夫偶然觸著毫端處始信真風不負吾
0286a02: 輓印初禪友歸寂金陵
0286a03: 透脫閩關膽氣粗翩翩一葦渡江湖舒開碧眼千峰
0286a04: 秀撥盡清波徹底無撒手晏然同我國翻身獨露帝
0286a05: 王都偶聞塞北悲風起若個枝頭不夜呼
0286a06: 輓龍吟卓居士
0286a07: 嘗憶清光映竹扉那知擲杖化龍飛沒絃琴下知音
0286a08: 少有眼棒頭痛者稀煙浪青山愁夜月花含玉露泣
0286a09: 朝暉如君撒手安閒去誰肯拖雲伴翠微
0286a10: 復社友
0286a11: 微微月色窺窗寒漸入虛堂炤膽肝格外知音能有
0286a12: 幾個中消息若為彈橫眠一榻清風起壁立千尋玉
0286a13: 露團杖策不妨崖險處孤標挺出再來看
0286a14: 和潔道人韻
0286a15: 碧落雲穿月徑斜分明逗漏野僧家忘機頂上歸巢
0286a16: 鳴宴坐巖前散落花美玉無勞塗彩飾真金終不混
0286a17: 泥沙自從所盡青山後長臥孤峰嬾結跏
0286a18: 其二
0286a19: 單提楖栗祖風高動地驚天秪一毫赤骨條條橫海
0286a20: 宇丹心片片奉塵勞嶺南春煖嚴新令塞北秋清擁
0286a21: 舊袍撥轉上頭關捩子通身手眼也難逃
0286a22: 巖中偶成
0286a23: 芒鞋踏破腳尖新獨占人間第一貧有法求時非得
0286a24: 力無錐卓處卻相親懸崖石怪空流翠峭壁松幽不
0286a25: 惹塵堪嘆茫茫煙浪裏活埋多少丈夫真
0286a26: 贈恒默二兄進關
0286a27: 一聲哮吼震千山兩個泥牛鬥入關跛鱉盲龜傍努
0286a28: 目人天龍象正開顏不萌枝上聯芳秀無影堂中竟
0286a29: 日閒氣息盡時消息盡不堪攀處卻堪攀
0286a30: 次士禮林居士
0286b01: 卓立千峰別洞天剪雲綴衲度殘年猿修野供丹崖
0286b02: 上鳥獻名花古樹前玉女攢眉賣俊俏石徒點首弄
0286b03: 機權悠悠行到山窮處一念回光萬法全
0286b04: 佛誕日贈居士林恬生
0286b05: 突出蓮胎亙古今曇花門外雨沉沉洗清曩劫娘生
0286b06: 垢獨露渾身紫磨金炤世眼睛奔電掣撩天鼻孔吼
0286b07: 雷音堪憐稚子隨高下潦倒傍觀忍不禁
0286b08: 執中林居士求偈薦室
0286b09: 大道本無男女相歸根豈有去來身紅爐菡菡因該
0286b10: 果鐵樹菩提果具因半偈未宣超法界一言聊舉等
0286b11: 冤親了知這個真消息便是蓮花國裏人
0286b12: 似月樵林居士
0286b13: 大道洪荒莫可量如何一葦漾江傍山雲搖曳招僧
0286b14: 隱天籟怒號罵客狂三塔魂銷愁砥柱雙池水涸待
0286b15: 金湯知君不負青山約把手共行入帝鄉
0286b16: 輓曇域耆舊
0286b17: 我拖泥水汝歸真錯落曇花滿眼塵萬壑號呼皆失
0286b18: 色諸天垂淚更愁人玉融緇素捧金骨黃檗溪山淨
0286b19: 法身踏盡寒煙芳草路腳跟打濕自相親
0286b20: 輓中台林緣首
0286b21: 娑婆業識正茫茫若個如君衛法王德掛空門聲愈
0286b22: 重名垂濁世骨還香卻堪洗耳南軒踞何事翻身北
0286b23: 斗藏不見台星臨澗石青山墜淚暗淒涼
0286b24: 化齋糧
0286b25: 瞎驢成隊氣昂藏踢踏雲深古道場草料打翻唇嘴
0286b26: 燥芒繩拽脫鼻頭涼素懷擊節待明月赤膽挑燈叩
0286b27: 大方磕著遼天沒量漢驀然踴躍自傾倉
0286b28: 月樵林居士求薦母
0286b29: 化母垂機事事章世緣酬盡各分張莫愁堂北菱花
0286b30: 冷且喜庭前桂子香恩愛斷時情始遍根塵落處體
0286c01: 全彰淨持半偈助哀已巳一道靈明徹上方
0286c02: 除夜示眾
0286c03: 老來嬾得向人前獨對齋頭一線天不宰白牛分晚
0286c04: 歲聊吟拙偈慰高賢山童放炮驚山鬼祖裔舒光耀
0286c05: 祖先半榻煙霞隨分足了無塵夢隔殘年
0286c06: 丙戌年回山作
0286c07: 一別寒巖閱兩春五湖佳景眼中塵佛恩奚啻丘山
0286c08: 重世事渾無半點真雪鬢難忘親敕賜青山豈昧舊
0286c09: 時人故園松竹依然在待得余歸翠又新
0286c10: 遊龍峰示碧居禪人
0286c11: 道人居處碧崔嵬環遶山山錦繡堆巖畔有誰懸日
0286c12: 月樹頭無舌卷風雷閒尋白鹿洞天隱笑指梅花萬
0286c13: 戶開不獨杖藜具隻眼昔賢曾向此中來
0286c14: 暮春禱雨
0286c15: 春殘花柳悴村村杲日魂銷暗淚痕八萬塵勞渾世
0286c16: 界滿空烈燄逼乾坤生靈注想風雷令草木仰沾雨
0286c17: 露恩老矣無聊默啟告可回天意即傾盆
0286c18: 答江居士
0286c19: 百年寓世若鷗浮逐隊隨群一夢遊須悟樂邦超覺
0286c20: 岸勿沉苦海浪虛舟山晴吞吐半輪月劍怒縱橫萬
0286c21: 國秋福業茫茫彌宇宙幾人拔萃出峰頭
0286c22: 輓守心禪人
0286c23: 人生福業浪悠悠肯放身心古岸頭憶子不還頻下
0286c24: 淚思君久假愈添愁徒勞黃檗聯燈炤孤負澄潭片
0286c25: 月勾聞道而今自點首歸來正值九天秋
0286c26: 寄懷禪友
0286c27: 一入滄溟起碧波衝開巨浪震山河半空霹靂摶雲
0286c28: 去萬里扶遙帶雨過想有金鉤難作釣愧無玉網可
0286c29: 為羅這回不戀蒼龍窟冷落長江一曲歌
0286c30: 贈別蒼霞法弟省覲　本師
0287a01: 助揚師道始稱賢愧我無能敢近前一杖薰風推法
0287a02: 駕半瓢英氣壓華筵初心喜得同時用不意當仁獨
0287a03: 占先老倒活埋青嶂裏爭如挑月炤吳天
0287a04: 陳無菴居士入山求薦母孝節莊孺人偈
0287a05: 舉念入山叩法王慈容夢喜獨全彰密移英氣歸名
0287a06: 剎靜起貞風到上方雪裏孤標偏帶月峰頭峻峭愈
0287a07: 增光佛心孝節原同本千古圓明不可忘
0287a08: 修造四眾塔
0287a09: 檗山一片閒田地四眾同皈正覺場究竟已巳生根本
0287a10: 大喻親以道孝源長細觀個裏真為貴拶入其中骨
0287a11: 也香無縫稜稜千古震人天圍繞豈尋常
0287a12: 示青山道人
0287a13: 不假修持清淨身者回拈起愈天真來來去去無差
0287a14: 路死死生生沒兩人白刃豈能挨鐵骨青山終不惹
0287a15: 紅塵等閒趺坐離情謂突出杖頭萬劫春
0287a16: 薦葉子暄居士值入山禮千佛懺
0287a17: 知君行履絕纖塵遊戲凡間念六春千葉花開千佛
0287a18: 現一靈機發一天真浮漚影裏寧為貴夢幻場中奚
0287a19: 足珍撒手晏然歸去也瓊樓仙子共相親
0287a20: 壽乾菴陳居士六十
0287a21: 共入蟠桃會上遊瑤池仙子正添籌梅爭雪月迎初
0287a22: 度松引煙霞慶大週耳順圓通諸色相心融萬古一
0287a23: 春秋道人不昧同根旨舌卷長江祝未休
0287a24: 贈允寧陳居士放生會
0287a25: 堪憐飛躍不惺惺業累到來許暫停迷受刀砧還口
0287a26: 腹悟沖頭角起江城家從善積門風舊國以仁昭世
0287a27: 道平放得一條生活路娑婆後代廣人行
0287a28: 
0287a29: 
0287a30: 
0287b01: 
0287b02: 
0287b03: 
0287b04: 
0287b05: 
0287b06: 
0287b07: 
0287b08: 
0287b09: 
0287b10: 
0287b11: 樹下宿
0287b12: 寄跡濃陰裏蕭然若故居輕煙籠古樸淡月炤寒軀
0287b13: 知恥愧無得安身樂有餘忙忙塵世內幾個臥林墟
0287b14: 元旦
0287b15: 元旦風光霽凝眸景物新咸資和氣力共樂本天真
0287b16: 雲散千林曉花飛一片春忙忙王化裏盡是個中人
0287b17: 掃祝髮師塔
0287b18: 滄桑易變更人命豈長保愧我歸何遲嗟師去太早
0287b19: 晚山愁白雲朝露泣芳草不睹師音容聊將空塔掃
0287b20: 詠筍
0287b21: 嚗烈無明地尖新刺殺人生來無蓋覆出處不沾塵
0287b22: 氣宇沖霄漢丰姿壓四鄰徘徊明月下愈看愈精神
0287b23: 巖中自敘
0287b24: 山瘦骨稜層跏趺一老僧眉堆三尺雪身護萬年藤
0287b25: 風月謾留戀陰晴豈愛憎胸流毫髮鑑遠泝自南能
0287b26: 闢團瓢小徑
0287b27: 赤手破天荒別開一徑長步高行磊落心放語顛狂
0287b28: 石瘦蒼苔滑巖虛異草香隔林啼鳥處句句斷人腸
0287b29: 化千觔銅鐘
0287b30: 黃檗鑄洪鐘虛懸釋梵宮千鈞樂信施萬古醒迷蒙
0287c01: 器大奚愁晚韻高誰與同娑婆真教體盡在此聲中
0287c02: 位中林居士求薦母
0287c03: 吁嗟元化母胡乃離群機堪作生靈主不為物所移
0287c04: 來時無朕兆去亦若奚之一段真風在令人大可思
0287c05: 化齋糧
0287c06: 頑徒三五百乾爆一條腸開口吞餘國虛心斂大方
0287c07: 問禪都不會飽過時光可有同風者吹來到福唐
0287c08: 又
0287c09: 檗山老瞎駒多產跛群驢鼻孔遼雲漢尾巴橫四衢
0287c10: 平田嫩萎草雜踏盡無餘試問諸賢者如何活得渠
0287c11: 溫陵弘靜秦居士乞偈壽親
0287c12: 洛陽靜佛子乞偈壽尊親足下三枝秀眉端兩道春
0287c13: 大功清宇宙至道樂天真忘卻重勳事是名自在人
0287c14: 仲春訪羅山亙信法弟
0287c15: 為覓同風事更高亦可親抬眸千嶂翠移步兩眉春
0287c16: 偶拾自家寶忽逢格外人德豐淡且美道樸素而真
0287c17: 最喜山多骨兼懷水有鱗剎那探實際萬古作通津
0287c18: 別羅山法弟
0287c19: 偶欲辭巖谷山山起白雲繞圍情太密靉靆意何熅
0287c20: 攜手忘歸思諭懷動遠聞閻浮雖一氣知我莫非君
0287c21: 懷羅山法弟
0287c22: 弟兄千里外注想目悠悠法愛如山重道情若水週
0287c23: 夢中頻作夢愁上更添愁南北互相憶恐驚盡白頭
0287c24: 示爾退林居士
0287c25: 巖前何處客攜杖扣禪關出沒煙波裏行藏宇宙間
0287c26: 二毛光映雪一座儼如山借問西來意春溪水正潺
0287c27: 丙戌孟冬苦雨有感
0287c28: 十月苦霪雨行人盡帶愁埜花淚失色胡馬正風流
0287c29: 何日開雲漢幾時現斗牛號天回正令血氣自知羞
0287c30: 示滋石禪人
0288a01: 心移滋石轉，念別隔雲泥，蛙鼓催鉼缽，薰風起杖藜。
0288a02: 使禪奚所往，之子若為栖，就路還家句，泠泠水一谿。
0288a03: 題遼天居
0288a04: 為訪舊交石，頻來覺路玄，半瓢懸峭壁，一榻寄遼天。
0288a05: 脫洒風煙外，逍遙帝象先，不知誰夢醒，得到此山巔。
0288a06: 過石門寺
0288a07: 石門無鎖鑰，早晚倩雲封，客到迷幽徑，僧歸覺梵鐘。
0288a08: 長歌消白日，一嘯點青峰，可有知音者，共談格外宗。
0288a09: 寓西石巖
0288a10: 人幽山氣淑，樹密鳥多吟，瘦骨撐天地，貧眸徹古今。
0288a11: 機投雲水合，道契聖賢臨，苟不扣西石，焉知有此音。
0288a12: 人日喜晴應君迪林居士齋
0288a13: 人旦天開霽，攜筇扣大方，和風生意氣，杲日發心光。
0288a14: 道重文章國，名揚詩禮鄉，片雲臨谷外，傳茗正流芳。
0288a15: 詠瓶梅
0288a16: 素懷依丈室，冷艷逼窗綃，忽吐先春信，又逢片月招。
0288a17: 烈風堅傲骨，英氣迥孤標，留得寒芳在，冰壺豈寂寥。
0288a18: 示五雲侍者
0288a19: 五雲明示者，為法不辭艱，早晚承言重，順違對色難。
0288a20: 攜瓶之浙水，扶杖轉閩關，末後無私句，迢迢自去還。
0288a21: 海口鎮作水陸普度
0288a22: 眾生惑業重，劍戟惟相侵，四大既分散，三途各自沉。
0288a23: 諦觀迷子苦，普度本來心，仁者苟相與，共成功德林。
0288a24: 又
0288a25: 余見三災苦，輒興悲愍心，攪河為酥酪，變地作黃金。
0288a26: 普濟飢虛者，共登解脫林，一彈三昧曲，若個不知音。
0288a27: 輓栖雲耆舊
0288a28: 一片雲歸去，山愁露骨風，愧無神妙力，可挽舊時翁。
0288a29: 月落潭心冷，燈收世眼矇，茫茫海不渡，忍坐白蓮中。
0288a30: 寄妙法化主
0288b01: 大哉真妙法，一念萬斯年，已巳就黃金相，須成功德田。
0288b02: 靈苗元有種，般若豈無緣，果滿歸來日，檗山又儼然。
0288b03: 玄樞玉樞宋居士乞偈壽親
0288b04: 不讀萬卷書，焉知言不朽，壽親乞伽陀，言壽同悠久。
0288b05: 兼體大悲心，生靈俱點首，善哉長者風，今古亦希有。
0288b06: 詠橋梅
0288b07: 傲骨耐霜久，靈根托石間，半舒含夜月，微笑點空山。
0288b08: 冷淡誰為侶，孤貞孰與班，恩蒙橋畔水，日夜詠潺潺。
0288b09: 中秋夜詠
0288b10: 閒雲乍斂盡，滿目一輪秋，有塵代天語，無帷遮面羞。
0288b11: 寒心懸碧漢，素影落清幽，乘得圓機轉，風光處處周。
0288b12: 壁蘭
0288b13: 一片淨如練，何緣間淡濃，幽花開夢筆，秀葉發英鋒。
0288b14: 不借乾坤力，肯沾脂粉容，黃由親手眼，未必繼其宗。
0288b15: 回獅巖遼天居
0288b16: 獨坐遼天上，風雲足下屯，胸開萬岫供，目斂百花村。
0288b17: 有譜篆巖穴，無書縣國門，棒頭直指處，若個不知恩。
0288b18: 題上田院西閣
0288b19: 偶上西來閣，盤桓頃刻間，相看一片月，談笑四時山。
0288b20: 心靜塵無寄，眼空色自還，遨遊仙境內，惟有此禪關。
0288b21: 示越宗禪人
0288b22: 直指西來意，分明無別宗，鳥語添長舌，花飛減瘦容。
0288b23: 逍遙幻化裏，脫灑隙光中，觸著毫端旨，縱橫路路通。
0288b24: 次李居士韻
0288b25: 密啟西來意，拈花惟笑迎，廣彈格外事，共證法無生。
0288b26: 水到看龍躍，林成聽鳳鳴，坡公儼然在，一帶抱幽情。
0288b27: 
0288b28: 
0288b29: 
0288b30: 
0288c01: 
0288c02: 
0288c03: 
0288c04: 
0288c05: 
0288c06: 
0288c07: 
0288c08: 
0288c09: 
0288c10: 
0288c11: 示徽州學菴程居士
0288c12: 學菴程居士，乞偈壯道祉，愧無元字腳，胡敢污君紙。
0288c13: 再四卻未能，愈求而不已巳，打開娘生肚，拈出鳥可指。
0288c14: 願君自揣摩，反求道在邇，君雖未出家，亦不在家裏。
0288c15: 遍探老古錐，有甚毛骨髓，小心嘗翼翼，大道直如矢。
0288c16: 今欲歸去來，去來奚所止，竹杖起秋風，芒鞋生兩耳，
0288c17: 踏斷水流聲，我卻不如你。
0288c18: 示長樂念佛優婆夷
0288c19: 主持教外宗，對機如掣電，向來嬾說心，豈可開方便。
0288c20: 為你不當機，偶然通一線，佛成自己巳佛，念亦非他念。
0288c21: 步步同佛行，情迷而弗見，返炤覺花開，花開自佛現。
0288c22: 六門放毫光，光交空王殿，七寶樹成行，黃金地一片。
0288c23: 極樂古如來，當人直下薦，我演妙伽陀，如金剛寶劍。
0288c24: 永護修道人，千秋無改變。
0288c25: 示尊九陳居士
0288c26: 善哉淨信士，結屋勝精藍，一榻空諸有，森羅海印含。
0288c27: 水雲喜借宿，車馬樂停驂，座對龍峰秀，路通湖嶺南。
0288c28: 狂心歇自肯，大道悟來探，隱几惟尊九，連枝當添三
0288c29: 訂余燈市景，赴汝歲華曇，不二門開也，文殊默笑談。
0288c30: 示蠢餘禪人
0289a01: 既蠢而有餘，誰解求吾書，解求不謂蠢，名實兩奚居。
0289a02: 吾書離色相，兼復一賢愚，觸處皆全彰，不觸自如如。
0289a03: 湛然猶止水，含物若空虛，動則風雷吼，獨立撐其廬。
0289a04: 問著驀頭棒，惡覺淨消除，豁開正法眼，倒騎跛瞎驢。
0289a05: 毫端現塵剎，雜踏天馬駒，假名終無益，真蠢豈負余。
0289a06: 示道原菴主
0289a07: 念佛者是誰，不念亦是誰，細看有無念，明明兩不虧。
0289a08: 愚人不肯信，所作與心違，甘墮愛欲網，雖活亦奚為。
0289a09: 一旦眼光落，未免閻羅槌，智者猛提此，如劍常自揮。
0289a10: 返炤無一物，無物正堪歸，蓮花香馥馥，金殿等巍巍。
0289a11: 是名真佛子，處處放光輝。
0289a12: 示良範禪人
0289a13: 學道無他術，貴乎志定一，一定萬慮空，所履皆真實。
0289a14: 閒忙動靜間，個事何曾失，智者不狐疑，通人無固必。
0289a15: 轉究轉幽深，愈追愈綿密，驀地豁然開，如燈破暗室。
0289a16: 了了自分明，豈肯向外質，生死等空花，參尋事已巳畢。
0289a17: 示鷺門林居士
0289a18: 鷺門林居士，遠乞余開示，余演三昧門，難塞君兩耳。
0289a19: 君雖一片誠，莫若求諸己巳，返追求的人，念念從何起。
0289a20: 起處不可得，求亦奚所止，霜花入鬢邊，煦日和心裏。
0289a21: 冷暖只自知，問人決可爾，爾心忽悄然，我法亦如是。
0289a22: 心法俱圓融，無別亦無二，踏遍恒河沙，不離自家底。
0289a23: 以此而奉持，乃吾真妙旨。
0289a24: 良智禪人乞偈薦親師乃其宗支似難卻筆因
0289a25: 敘數言
0289a26: 智者動孝思，乞言薦父母，愧無筆舌長，敢弄班門斧。
0289a27: 願君自返求，念念無雲阻，豁然智眼開，東軒日正午。
0289a28: 徹見本來人，俱超諸佛祖，何況己巳爺娘，而不得其所。
0289a29: 三千界一如，舉足皆淨土，水鳥演摩訶，雲林談空苦。
0289a30: 我說智伽陀，淨光亙萬古。
0289b01: 無上侍者乞偈壽母
0289b02: 大哉造化母，養育利群機，雨露及其節，風雷發以時。
0289b03: 成功而不宰，澤物頗相宜，出萃超諸象，乾坤不爾欺。
0289b04: 洪恩無答處，乞法壽頤期，一喜七旬德，一懼兩鬢絲。
0289b05: 割愛學佛道，胡為動所思，榮生滋大本，嚴閣慎初基。
0289b06: 徹悟根本者，是名無上兒。
0289b07: 輓夔友龔居士
0289b08: 人生夢幻中，百歲若長夕，一念失回光，茫茫奚所適。
0289b09: 大哉古聖師，垂語醒迷客，吾道一貫之，千古為標格。
0289b10: 余雖無所聞，別傳有妙策，援入不二門，同處遼天宅。
0289b11: 一榻空諸有，六窗俱吐白，心靜月孤圓，眼青宇宙碧。
0289b12: 知命喜幽居，節身善養嗇，共樂幾春秋，頗稱為莫逆。
0289b13: 無端起業風，世緣廝逼迫，君返玉融城，余歸古黃檗。
0289b14: 形影兩相弔，其心胡間隔，大隱混市廛，小隱憩泉石。
0289b15: 而汝忽歸真，令人長哽嗌，不幸生不辰，獨立有何益。
0289b16: 願君亟再來，勿忘獅巖跡。
0289b17: 示燦宇吳居士
0289b18: 燦宇吳居士，乞偈潤心田，本來無一字，胡為有長篇。
0289b19: 但願心光燦，法法已巳周圓，心光燦一身，一身體胖然。
0289b20: 心光燦一家，一家福綿綿，心光燦一國，一國悉皆賢。
0289b21: 心光燦宇宙，宇宙盡堯天，名實苟相稱，龐公可並肩。
0289b22: 壽能監寺六旬
0289b23: 茫茫宇宙間，誰識形山寶，能者志於斯，身心淨盡掃。
0289b24: 纔登耳順年，積行等蓬島，日耀自玲瓏，雲籠翠愈好。
0289b25: 香風長紫芝，甘露潤靈草，舉世好新奇，獨余贊古道。
0289b26: 胸中無俗物，滿眼是嘉藻，莊嚴素法身，惟茲可長保。
0289b27: 遊光巖寺
0289b28: 一片芬芳地，群峰密護遮，元為長者榻，返作法王家。
0289b29: 況復有耆宿，眉堆白雪花，素飲菩提水，頻斟趙老茶。
0289b30: 助道林間鳥，活機草裏蛇，客問西來意，巖光映彩霞。
0289c01: 示憐初柯居士
0289c02: 此世俱成幻，返觀念念香，有身皆有苦，無受即無殃。
0289c03: 兒女花前影，夫妻暗內傷，本來非老少，究竟誰興亡。
0289c04: 識得個中旨，真兒遍十方
0289c05: 佛師萬象先乞偈薦母
0289c06: 生佛出象先，生佛入象先，胡必外求薦，外求弗值錢。
0289c07: 恒沙諸佛母，分明在汝邊，一念回光炤，俱登九品蓮。
0289c08: 會得同根旨，子母正團圓。
0289c09: 訥夫程居士請題父行略
0289c10: 濁世尚虛名，誰能踐實道，虛名一旦灰，寧免閻羅考。
0289c11: 實踐常湛然，千秋明杲杲，不惟燭四鄰，誠乃護身寶。
0289c12: 我讀程氏傳，虛名淨盡掃，動輒合古今，愈讀聲愈好。
0289c13: 事佛無間然，訓子有嘉藻，懿行布閭閻，德風彌海島。
0289c14: 大哉程氏心，胡不預聞早，虛空有盡時，此心長可保。
0289c15: 宿盤谷
0289c16: 招隱尋山水，論交近石松，石松堅且秀，山水淡而濃。
0289c17: 況復有幽谷，不鑿自玲瓏，靜坐一剎那，千古動微風。
0289c18: 灰頭巖穴士，若個繼其蹤，得意在拳石，何必問高峰。
0289c19: 示性溫庵主
0289c20: 天真自性佛，不假其雕琢，法法已巳完成，頭頭俱卓朔。
0289c21: 行藏宇宙間，圓明無拘束，如珠之在盤，如玉之在璞。
0289c22: 能現一切物，如何塵所縛，貴在密提撕，妙乎嘗自覺。
0289c23: 溫溫如是珍，靈彩映山岳
0289c24: 寂仁禪人求偈壽乃師常清六旬
0289c25: 天得一清，地得一厚，物得一全，人得一壽，乞偈祝師。
0289c26: 永垂不朽，孝格于天，誰不點首，惟清自潔，惟嘗自守。
0289c27: 孤朗碧空，仁繼其後，德壘萬石，光超三有，耳順心通。
0289c28: 廣博悠久，忍俊不禁，聊擊其缶。
0289c29: 古鏡禪人乞偈壽乃師未雕五旬
0289c30: 古鏡重光，圓炤無餘，未雕之德，本自如如，乞吾字腳。
0290a01: 以壽其師至璞匪玷詎可剖諸半百風光既已巳去不
0290a02: 來共上白牛車
0290a03: 贈大悲院主復初
0290a04: 大悲千手眼，願力護僧伽，拈草建弘剎，聚金成佛爺。
0290a05: 水雲樂借宿，龍象喜交加，竹瘦尚高節，松陰多歲華。
0290a06: 德馨仙子國，道契野人家，日用隨豐儉，時間自結跏。
0290a07: 功圓行滿處，佛果位還他，偶值秋光好，山山現彩霞。
0290a08: 六旬幸得遇，一別又天涯，雖然千里外，嘗憶此杯茶。
0290a09: 君豈無懸想，相扶上寶車。
0290a10: 挽林文若居士
0290a11: 一室無何有，胸開只見山，怕聞名利鬧，喜共水雲閒。
0290a12: 法護十餘載，德馨滿世間，逢斯溷亂劫，不忍在塵寰。
0290a13: 撒手長歸去，萬夫莫可扳，頓超寂滅樂，嶽面改愁顏。
0290a14: 想到舊遊處，淒淒空自還，羨公多桂裔，何必淚潸潸。
0290a15: 壽海山常熙耆舊七旬
0290a16: 惟仁以為壽，其壽焉可考，惟道以為心，其心明杲杲。
0290a17: 惟德以為言，其言遍海島，今有古稀人，全備斯三寶。
0290a18: 炯炯炤人間，人問誠罕討，惟我聊知君，所以傾懷抱。
0290a19: 行也若閒雲，去來無不可，住也肖孤峰，點塵飛不到。
0290a20: 坐也若盤松，蒼蒼永長保，臥也如石牛，不犯東西草。
0290a21: 以此壽德人，頓超於彭老，反覆搜枯腸，難盡描其好。
0290a22: 喜有溪長舌，贖音更嘉藻，吾願常如斯，虛空首點早。
