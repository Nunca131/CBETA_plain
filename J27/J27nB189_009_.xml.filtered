0054c01: 三宜盂禪師語錄卷九
0054c02: 住雲門顯聖寺門人淨範編
0054c03: 山陰嗣法弟子祁淨超較訂
0054c04: 佛祖歷傳像讚
0054c05: 毘婆尸佛
0054c06: 世種剎帝利。受身了無相。母槃頭婆提。以幻出諸幻。
0054c07: 不動遍塵剎。至尊以化王。復以一微塵。含攝蓮華藏。
0054c08: 華藏復有塵。海會亦無量。是處寶莊嚴。幻出諸形像。
0054c09: 世界與眾生。幻師心所創。試覓幻師心。漚華起洪浪。
0054c10: 漚滅惟虛空。明月來青嶂。
0054c11: 尸棄佛
0054c12: 明相與光耀。表世彝倫道。一坐分陀利。始唱通別號。
0054c13: 七眾如雲驤。初會即申誥。聚業如聚沫。隨心妄顛倒。
0054c14: 禍福緣善惡。顛倒心所造。心如風過枝。風息但虛竅。
0054c15: 七浪依境風。智海成浩浩。智不得有無。悲願隨所好。
0054c16: 說法終三會。晴空起雷瀑。
0054c17: 毘舍浮佛
0054c18: 居城無以喻。況復慈尊也。命世須有繇。坐娑羅樹下。
0054c19: 訓爾身心空。猶吾假四大。汝固執有身。散壞亦可詫。
0054c20: 更執心不滅。離境胡為者。心境與罪福。空花一開卸。
0054c21: 何須問開落。一悟出長夜。吾父名善燈。吾母稱戒奼。
0054c22: 世幻出世幻。鬱多摩侍者。
0054c23: 拘留孫佛
0054c24: 一會一彈指。一悟人四萬。同證金色身。一濟菩提岸。
0054c25: 佛身無實身。佛幻是人幻。生佛身心空。吾道以一貫。
0054c26: 我無授汝記。汝亦不須讚。是汝本有之。一鑑森羅判。
0054c27: 我坐尸沙樹。花開正爛熳。法法本天然。何物為羈絆。
0054c28: 說是法要時。天女持花散。
0054c29: 拘那含牟尼佛
0054c30: 煩惱及菩提。一智無二智。說法清淨城。惟此無二事。
0055a01: 垂髮與火輪。翳眼心之使。了妄不從心。當下偷心死。
0055a02: 文殊試仗劍。如來豈能弒。如彼夢中人。殺盜與婬肆。
0055a03: 既已巳違條律。怕怖有追吏。忽焉從睡覺。業性了無恃。
0055a04: 雲綻見青天。虛空無姓字。
0055a05: 迦葉佛
0055a06: 種姓婆羅門。亦住波羅國。眾生性清淨。誰為汝桎梏。
0055a07: 神珠原不染。併復離罪福。試取道中泥。梵相金莊簇。
0055a08: 像壞復為泥。成毀在倏忽。成既不為淨。毀亦不為濁。
0055a09: 猒喧而取靜。所以為獨覺。常御白牛車。寶所可托宿。
0055a10: 尼拘律陀樹。永劫為覆育。
0055a11: 釋迦牟尼佛
0055a12: 現生迦維羅。以手指天地。受請淨居天。龍馬逾城去。
0055a13: 一睹長庚星。超然登寶位。且著垢弊衣。鹿苑談四諦。
0055a14: 迦葉現傳衣。彌勒當來記。娑羅雙樹間。去住作遊戲。
0055a15: 一自拈花來。虛空用繩繫。此土沐弘恩。起自漢明帝。
0055a16: 東震古聖賢。是誰傳舍利。
0055a17: 一祖摩訶迦葉尊者西天初祖
0055a18: 可令法久住。篤行第一義。身衣糞埽服。隨身十八事。
0055a19: 全體閻浮金。衣罅黃金悴。金棺示雙足。如來意已巳至。
0055a20: 瓦缽金襴衣。大法之所寄。解行鳥二翼。法眼愈精睟。
0055a21: 阿難漏未除。不得入眾位。一激而果成。安非師所厲。
0055a22: 雞足有龍眠。脈脈啟靈瑞。
0055a23: 二祖阿難尊者
0055a24: 如相擬如來。為佛之從弟。寶缾貯甘露。曠劫備明慧。
0055a25: 以弟而事兄。佛裔飲光裔。剎竿既倒卻。春風起棠棣。
0055a26: 如何水潦鶴。取與正法戾。摧邪即告寂。國主為零涕。
0055a27: 地震吼江海。聞見輒悲殪。金色殑伽河。分身竟長逝。
0055a28: 聞聞非反聞。虛空始落地。
0055a29: 三祖商那和修尊者
0055a30: 師生應奇讖。岩麓生瑤艸。服餌衣雲霞。清虛住蓬島。
0055b01: 顧命受恒河。頓契如來道。梵室據龍宮。化風正浩浩。
0055b02: 鞠多小侍僧。一老一不老。授法即深隱。隨身一缾藻。
0055b03: 鞠多鳥集樹。徒眾多潦倒。復現龍奮迅。斷彼諸煩惱。
0055b04: 火化入三昧。舍利為世寶。
0055b05: 四祖優波鞠多尊者
0055b06: 十七證十力。道震魔軍怖。三尸酬瓔珞。群魔罷牴牾。
0055b07: 石室籌化機。奚不怕沙數。香眾長者子。不與羊皮伍。
0055b08: 數語代懸金。即為授剃度。汝父夢金日。大法之園圃。
0055b09: 心法本諸法。我悟契汝悟。踴身虛空中。竟趨涅槃路。
0055b10: 闍維用室籌。雲散陰風暮。
0055b11: 五祖提多迦尊者
0055b12: 巍峨大寶山。鳴泉湧香玉。山生照乘珠。泉明落清旭。
0055b13: 法源與靈嶽。何期出常俗。於時遵導師。吾師住身毒。
0055b14: 法緣將有待。仙子來焦沃。同師大梵天。彌遮備陳告。
0055b15: 曾憶阿私仙。記我受師最。八千艸衣人。一時敘齒錄。
0055b16: 法藏得斯人。前後光明續。
0055b17: 六祖彌遮迦尊者
0055b18: 大法係一身。所關亦以大。深山友麋鹿。豈慮不測禍。
0055b19: 兢兢履先訓。所念在良佐。雉堞有祥雲。不惜風塵播。
0055b20: 闤闠有人焉。提樽欲前過。逆問自何來。邂逅為倡和。
0055b21: 我名婆須密。世係頗羅墮。師資俱秉記。是以相克荷。
0055b22: 試觀末法流。青蠅溺於唾。
0055b23: 七祖婆須密尊者
0055b24: 我初未入道。或吟或狂嘯。壺中別有天。誰識壺中妙。
0055b25: 無羈赤梢鯉。亦上彌遮釣。竟爾改前轍。遵奉如來詔。
0055b26: 聲化摩羅國。慧光爍微爝。須知鸞鳳鳴。豈是尋常調。
0055b27: 平居常在定。屹然若山嶠。諸天復哀請。定中現微笑。
0055b28: 更作最後談。從茲歸寂照。
0055b29: 八祖佛陀難提尊者
0055b30: 頂有肉髻相。復姓瞿曇氏。辯才可萬敵。轉折了無匱。
0055c01: 師事密多尊。庶幾可無愧。領徒以行化。所到即豎義。
0055c02: 偶睹白光下。當有大乘器。伏馱年五十。與世迥相異。
0055c03: 親既非我親。道復何所事。汝智汝心親。悟此無二致。
0055c04: 繩繩甘蔗種。永永為標幟。
0055c05: 九祖伏馱密多尊者
0055c06: 昔者不能言。說法遍天下。避穢不他適。道行已巳無價。
0055c07: 自誇者不行。多言轉多詐。斯宗貴默證。三藏可以謝。
0055c08: 肘後懸靈符。印度為設化。嗟彼香蓋子。處胎六十夏。
0055c09: 此兒非常兒。與吾可並駕。試與授毘尼。戒珠光照夜。
0055c10: 一箭中一群。從此不須射。
0055c11: 十祖脅尊者
0055c12: 師生周一甲。精進無倫匹。定慧為園苑。脅亦不至席。
0055c13: 龍頭屬老成。何須問文質。寧有躋祖階。唐喪此白日。
0055c14: 茲地當有異。指處變金色。少頃長者子。合掌於前立。
0055c15: 我住如無往。我與佛相秩。說斯法要時。金光相矞矞。
0055c16: 如以印印空。豈是從門入。
0055c17: 十一祖富那夜奢尊者
0055c18: 生緣華氏國。與佛同世譜。脅師針芥投。遂爾繩幹蠱。
0055c19: 尋詣波羅奈。一發千鈞弩。正值馬鳴師。相與展旗鼓。
0055c20: 問佛惟一體。佛豈有行伍。木義鋸義解。聞之便蹈舞。
0055c21: 乘先而啟後。轉轉相跨釜。記來六百年。若子即若祖。
0055c22: 願海既無涯。相為濟群苦。
0055c23: 十二祖馬鳴尊者
0055c24: 尊為毘舍王。復化為微類。彼馬亦何知。長鳴若嫵媚。
0055c25: 玅論建高幢。用以摧邪魅。果有魔幻興。少以神力被。
0055c26: 魔悸已巳難支。復形求懺悔。懺已巳盡歸命。得與旃林位。
0055c27: 乘戒兩俱優。幸聞無上義。付受居大定。龍奮迅三昧。
0055c28: 定中現紅輪。金鵬一展翅。
0055c29: 十三祖迦毘摩羅尊者
0055c30: 術精異論師。力能攪滄海。就正三千人。悉被慈悲鎧。
0056a01: 一聞心海法。方知有真宰。印度遇檀越。太子雲自在。
0056a02: 請供於青宮。佛戒不敢怠。北山有禪窟。竟爾登隗嵬。
0056a03: 毒蟒氣如煙。殊不撓神彩。蟒復作人形。深悔先世罪。
0056a04: 師枉欲棲鍚。龍樹最爽塏。
0056a05: 十四祖龍樹尊者
0056a06: 山北大樹王。垂蔭覆原野。龍神被其化。豈曰竊名者。
0056a07: 大蟒亦有靈。俛首受罏冶。岩曠集異類。到者亦以寡。
0056a08: 身雲而法雨。隨機若缾瀉。聿來大導師。負圖藉龍馬。
0056a09: 遂作月輪形。無言譚般若。月下惜花人。提婆尊者也。
0056a10: 造論熄左道。月上秋風灑。
0056a11: 十五祖迦那提婆尊者
0056a12: 瓦缽貯新泉。金針刺剌輕縠。水月幸冥契。瑤光映寒綠。
0056a13: 春風長者園。池上花如簇。芝菌生幽香。比丘亦報木。
0056a14: 宿緣殊可徵。捨子供簡牘。隨至巴連城。異教為窘蹙。
0056a15: 手持金錯旛。立論數反覆。邪不能干正。望風盡欸服。
0056a16: 尋復放身光。竟趨寂光域。
0056a17: 十六祖羅羅多尊者
0056a18: 宿符為教主。世尊有親記。聞法捨塵鞅。受授始染薙。
0056a19: 雖生迦毘羅。應緣室羅際。奇哉金水河。五佛舒光麗。
0056a20: 依光溯其流。果有賢者憩。論空奚身心。復以金井說。
0056a21: 既爾定師資。亦復了夙慧。擎缽至梵天。香飯開明叡。
0056a22: 我師南天竺。吾子娑羅帝。
0056a23: 十七祖僧伽難提尊者
0056a24: 儲位宜青宮。七歲而猒世。說偈懇后王。請遂多生志。
0056a25: 王命就宮居。禪寂而不寐。一夕乘異光。竟爾飄然避。
0056a26: 巖下惟禪那。身與土木類。頂巢而膝蘆。星霜十餘祀。
0056a27: 羅遠方來。定起兩相視。於斯有人焉。請為如來嗣。
0056a28: 攀樹而立化。就樹為塔寺。
0056a29: 十八祖伽耶舍多尊者
0056a30: 童子之所之。常有紫雲蓋。手提大圓鏡。晶光無內外。
0056b01: 問年言百齡。不識何三昧。出自鬱頭藍。難提亦叵奈。
0056b02: 殿角戛鈴聲。出語有兼帶。傳持繼上乘。青絲質方艾。
0056b03: 穎囊既披露。便乃吹螺貝。教被月氏國。月鏡此幸會。
0056b04: 定裏騰紅光。竟爾焚其蛻。
0056b05: 十九祖鳩摩羅多尊者
0056b06: 閉門以拒客。開門續祖燈。紹隆應嘉運。月邦一箇僧。
0056b07: 復示闍夜多。善惡繇業興。我昔自在天。遇物起愛憎。
0056b08: 緣是謫忉利。復聞最上乘。惟爾常縈疾。可以我為憑。
0056b09: 業識心為依。心淨業不勝。吾心如皎月。雲散而水澄。
0056b10: 告寂自剺面。分光照遠嶒。
0056b11: 二十祖闍夜多尊者
0056b12: 幾微古聖師。啟我淵弘智。照業繁霜日。破癰為利刺。
0056b13: 敢以獨善身。怠忽行法施。隨至羅閱城。其中有金翅。
0056b14: 一食復不臥。精勵頭陀事。勤苦不明道。難免狂心熾。
0056b15: 不慢不須禮。不坐亦不肆。是名平等心。與佛無二致。
0056b16: 遍行心頓降。一洗成良器。
0056b17: 二十一祖婆修盤頭尊者
0056b18: 禮塔求良嗣。雙珠出聖姥。樹此精進幢。末世所依怙。
0056b19: 手內有神弓。辯論摧陵侮。寧碎我頭目。無毀我佛祖。
0056b20: 我師阿羅漢。出世年十五。得戒大菩薩。礪行良亦苦。
0056b21: 後遇闍夜多。一僂復三俯。少生輕慢心。學語之鸚鵡。
0056b22: 誠勗摩拏羅。競競法前古。
0056b23: 二十二祖摩拏羅尊者
0056b24: 生為國王裔。出世法王子。復化印度王。不愧如來使。
0056b25: 吾徒鶴勒那。寶印王所止。欲化且遲往。焚香作符璽。
0056b26: 鶴眾禮香光。師亦隨香起。為說龍子因。再示鶴原始。
0056b27: 鶴翔而龍潛。報緣固如此。隨流識取性。此是吾心髓。
0056b28: 鳴鶴之在陰。吾子和之矣。
0056b29: 二十三祖鶴勒那尊者
0056b30: 吾母金色光。夢環喜嘉肇。生而有異徵。無敢忽少小。
0056c01: 閈里昧淫祀。童子叱為沼。鄉民呼神童。神亦無敢擾。
0056c02: 國王無畏海。迎師以旌旐。日月二天子。謝法騰縹緲。
0056c03: 上足師子尊。博識何皛皛。南北貫白虹。請師諭先兆。
0056c04: 知難但密示。憂心徒悄悄。
0056c05: 二十四祖師子尊者
0056c06: 聖子婆舍斯。來化罽賓國。復有五禪眾。亦隸緣將熟。
0056c07: 聰辨達摩達。於心未膺服。憤悱若不平。迭難何漉漉。
0056c08: 耽定為勝乘。安知惟樸樕。於茲雖可裁。祖亦未之錄。
0056c09: 童子舒拳珠。豈非有昔夙。外道善嫁禍。師已巳諳先囑。
0056c10: 白乳飛長虹。清風度林木。
0056c11: 二十五祖婆舍斯多尊者
0056c12: 夢劍而師生。師生屈其指。九鼎懸一絲。微師則已巳矣。
0056c13: 有劍但誅魔。有珠尊道紀。師難不能援。弘法足可恥。
0056c14: 遂爾避深岩。衣艸掬寒沚。於時弘法者。誰不悲隄螘。
0056c15: 尋思法有屬。不如蜜多子。飲毒試焚衣。邪暴抑至此。
0056c16: 蒙難幾兩葉。吾子須自砥。
0056c17: 二十六祖不如蜜多尊者
0056c18: 我是國王子。寧復要外護。所為瓔珞子。是以至印度。
0056c19: 長爪老梵志。奴顏以自固。白氣臨休徵。反以妖氛訢。
0056c20: 慮王或遷善。移山雪其怒。師指反制之。魔黨不勝怖。
0056c21: 王出師同車。瓔珞丐於路。相看敘夙因。還復來相度。
0056c22: 勢至即瓔珞。慈雲與甘露。
0056c23: 二十七祖般若多羅尊者
0056c24: 韜耀居塵寰。摧辱不與諍。人字以閒名。問姓則同姓。
0056c25: 誰知般若師。所履如來行。玉未出荊山。難與石相兢。
0056c26: 一遇豐城宰。愕然而起敬。南印香至王。奉珠以尊聘。
0056c27: 擎珠驗三子。菩提道光映。知是寧馨兒。授以先宗命。
0056c28: 金河作二流。兩土分真聖。
0056c29: 二十八祖菩提達磨大師東土初祖
0056c30: 法雨自東來。楞伽與貽讖。長夜天將旦。大夢始一震。
0057a01: 祖道普通年。梁王爭一瞬。飄然泛一葦。面壁俟神駿。
0057a02: 首接可禪師。引臂而迎刃。重法而輕身。果有大乘信。
0057a03: 得髓付袈裟。此行不為吝。受毒為傳心。於此我心盡。
0057a04: 塔於熊耳山。宋雲嶺頭覲。
0057a05: 二十九祖慧可大師
0057a06: 閒闢首庶物。東土一輪紅。為道而致命。大雪滿長空。
0057a07: 日上而雪消。大地瑤光同。少林春始花。誰不藉和風。
0057a08: 危哉病居士。傳衣繼祖翁。攘攘義學流。奚不愧斯宗。
0057a09: 猜忌挾豪勢。所以外頭凶。晦跡而韜明。屠門酒肆中。
0057a10: 辨和翟仲侃。竟作師子蟲。
0057a11: 三十祖僧燦大師
0057a12: 得法且受具。千載而一遇。計功則白衣。論修則病痼。
0057a13: 操刀作屠戶。釋刀便開悟。若非頓教師。幾為繩趨誤。
0057a14: 來隱皖公山。師年竟以暮。沙彌始十四。伯樂賜一顧。
0057a15: 病老與童子。我不知其故。法眼何精明。曾不失晷度。
0057a16: 信心既銘矣。秘傳略披露。
0057a17: 三十一祖道信大師
0057a18: 克荷方幼沖。寧不為警惕愓。擇居以自安。脅亦不至席。
0057a19: 珍愛六十年。總以法道惜。吉州興戈矛。弭兵般若力。
0057a20: 黃梅梅子熟。小兒獨戲劇。偶與談大道。一悟顯奇跡。
0057a21: 斯時應化師。愍物將大奭。太宗政寶御。鳳詔促傳驛。
0057a22: 師三以疾辭。赫赫見標格。
0057a23: 三十二祖弘忍大師
0057a24: 破頭山上雲重重。時有道者來種松。青松方毓秀。黃
0057a25: 梅產異童。母棄之濁港。肢體花融融。里人相聚歎。相
0057a26: 與古聖同。受法而領眾。比師還幼沖。法道此一震。靡
0057a27: 不知宗風。神秀七百首。行者勞夜春。法不先文學。竟
0057a28: 爾授盧公。三更潛入碓房裏。曹溪又種破山松。
0057a29: 三十三祖慧能大師
0057a30: 新州困蓬廬。采薪而奉母。客偶誦金經。明星正當午。
0057b01: 辭親走黃梅。一似出林虎。問字不識字。問義卻能詁。
0057b02: 弘師大無情。領執下廊廡。任春始八月。一旦受圖譜。
0057b03: 守綱混流俗。荷法良亦苦。法性開性法。始獲落僧數。
0057b04: 理楫歸新州。一撾退堂鼓。
0057b05: 三十四青原弘濟行思禪師
0057b06: 曹溪分一脈。得髓居首席。我道既坦彝。何處存階級。
0057b07: 師弟來尋思。巍然一片石。贈君斧子。西來此舟冊。
0057b08: 六世衣不傳。惟道相追繹。神會亦同師。但解振身立。
0057b09: 猶各分門庭。真金與瓦礫。請食廬陵米。自然見端的。
0057b10: 下世徒窺藩。一津自相隔。
0057b11: 三十五南嶽石頭無際希遷禪師
0057b12: 衡山石可居。便爾寄幻跡。奇哉肇法師。亦解惟心式。
0057b13: 乘龜共游泳。我祖道同域。向云石路滑。行者多匍匐。
0057b14: 誡爾參同契。光陰莫虛擲。先佛傳此宗。初不論禪寂。
0057b15: 或問曹溪旨。不會者能得。問禪是碌磚。問道是木杙。
0057b16: 石路雲門裏。萬古所憑軾。
0057b17: 三十六澧州藥山弘道惟儼禪師
0057b18: 始石頭終石頭。馬祖山前好放牛。向說三乘十二分。
0057b19: 如今繩斷一時休。三條篾住山去。某甲何人如此住。
0057b20: 雲巖道吾高沙彌枯榮。兩是兩不是。聲鐘集眾將法
0057b21: 說。經師論師兩俱歇。洞庭雨驟水滔天。此僧可惜不
0057b22: 能瞥。化主納疏。岳陽回兩鋌。白金是贓物。嫌他逐句
0057b23: 弄泥團。看經遮眼眼何別。長嘯一聲天下秋。千山萬
0057b24: 山一輪月。
0057b25: 三十七潭州雲巖無住曇晟禪師
0057b26: 百丈二十年。雖僧尚俗氣。只是一味禪。如何不能契。
0057b27: 且喜沒交涉。三句外六句。拄杖趁眾散。海兄亦精細。
0057b28: 廣南一片石。方知移不去。翻身弄師子。或弄或時置。
0057b29: 大悲千手眼。取枕夜展臂。掃地非區區。豎帚第幾義。
0057b30: 要見第一月。看取涅槃際。十六月上時。雲散山光霽。
0057c01: 三十八瑞州洞山悟本良价禪師
0057c02: 三十走諸方。和璞待敏手。臨溪一睹影。一笑無何有。
0057c03: 始解邈師真。誰為辨妍醜。泐潭初座元。難為師子吼。
0057c04: 新豐抽寶劍。通古歸樞鈕。諸方尊洞宗。嘉猷傳不朽。
0057c05: 寶鏡受親印。五位為組綬。既爾愍穿鑿。更剪邪見藪。
0057c06: 山穨梁木摧。徒然望霄斗。
0057c07: 三十九洪州雲居弘覺道膺禪師
0057c08: 幽州王氏園。產得藍田玉。丱歲便離塵。不習小乘牘。
0057c09: 初參企洞山。應對轉轆轆。思大不作佛。住山占一國。
0057c10: 累日不下堂。天人供香餗。推挽住雲居。四眾雲簇簇。
0057c11: 最爾衣線下。不悟可悲哭。衣錦琉璃殿上行。也須擊
0057c12: 碎珍綈瑑。鍾王尊禮世世師。那知世世尊吾屬。
0057c13: 四十洪州鳳山同安丕禪師
0057c14: 鳳山山上鳥無巢。無縫塔裏天涯路。日出鳴金雞。月
0057c15: 明昇玉兔。青猿偷果客投空。鳥銜花去遊人誤。木童
0057c16: 善鄉語。石女易生怒。不若孤峰挂薜蘿。試看白雲逐
0057c17: 飛鷺。短販樵人徒自誇。劍甲未施賊身露。這是同安
0057c18: 一隻箭。佛來也不敢當面。箭過問如何。月落後相見。
0057c19: 四十一洪州同安志禪師
0057c20: 驢馬不同鞍。這驢差可轡。踏斷昇仙橋。張果老不會。
0057c21: 大雪滿長安。我卻有三昧。多子塔前風凜凜。五老山
0057c22: 頭蹄對對。捲起夜明簾。簪纓搖玉珮。萬里和歌謠。塵
0057c23: 面得一沬。覓渠遍處不逢渠。款段走入師子隊。目前
0057c24: 不現句不迷。嫦娥嫁取月中妹。
0057c25: 四十二鼎州梁山緣觀禪師
0057c26: 和尚家風益陽春水。白鹿松高鳥棲花橤。水急魚行
0057c27: 澀。松高白雲徒。賊據無生國。久之謀不軌。飛龍居九
0057c28: 五。風雲周帝里。炯炯正法眼。燁燁南華裏。祖印豈從
0057c29: 蔥嶺來。達磨不過老鬍子。紅罏焰上絛絲縷。靉靆雲
0057c30: 中勞屈指。後人邈我真。看取紅罏裏。
0058a01: 四十三郢州大陽警玄禪師
0058a02: 一語上豐碑。頻伽方出殼。名無翼而飛。道無蹤而嶽。
0058a03: 履劍刃輕冰。景行惟卓犖。語路確難陳。淨名居帷幄。
0058a04: 師子一嚬呻。五位麟三角。大海飛紅塵。須彌波濯濯。
0058a05: 長年不越閫。日中惟一食。耄耋無惰容。危坐崒骨律。
0058a06: 法寄遠禪師。不欲授無實。連理棲青鸞。皮履偈親筆。
0058a07: 四十四舒州投子義青禪師
0058a08: 展翅南圖入華嚴。海夢兆高宗曇華。蓓蕾浮山分玉
0058a09: 玨。師善連環解。秘府出直裰。大陽顏不改。曹溪鉤洞
0058a10: 簾。金鳳飛絢彩。高臥圓通席。逢場戲傀儡。威音王一
0058a11: 箭直透千層鎧借得秦淮月郢陽光靉靉。彌勒樓中
0058a12: 百億日。奪耀輝騰及千載。
0058a13: 四十五東京天寧芙蓉道楷禪師
0058a14: 庭訓遵父規。我是列祖命。再之受師模。我是千佛印。
0058a15: 髑髏乾教徹。革囊不足信。表謝紫方袍。孤風亦清勁。
0058a16: 違旨下庭尉。敢妄辭以病。受刑戍遠州。衲子復奔兢。
0058a17: 一啜與一匙。拳拳法先聖。肅肅而凜凜。一堂風月淨。
0058a18: 猶謂慚古人。念之淚珠迸。
0058a19: 四十六鄧州丹霞德淳禪師
0058a20: 擘開宇宙打破形山。運日月以西行。攝江海而歸一。
0058a21: 微塵間。千山雪似鷺鷥衣。一輪月上白蘆灣。我宗有
0058a22: 語句。金刀剪不開。我宗有玄妙。玉女夜懷胎。我與德
0058a23: 山別。還共德山來。梅花樹下梅花影。輕盈香色繞莓
0058a24: 苔。十成事請颺卻。擲地金聲總戲謔。
0058a25: 四十七真州長蘆悟空清了禪師
0058a26: 襁褓何所知。見佛動眉睫。靈鷲一枝花。禪源一滴血。
0058a27: 才上缽盂峰。解卻丁香結。四海一閒人。所以號真歇。
0058a28: 通身已巳紅爛。從此口門拙。借火焰而轉法輪。共江山
0058a29: 而齊說妙。在一漚前竟越三祗劫。幻化身過橋村酒
0058a30: 美。虛空身隔岸梅花雪。窮玄微而失宗。體靈妙而道
0058b01: 絕。良久曰紅葉嶺頭風。青松潭底月。
0058b02: 四十八明州天童宗玨禪師
0058b03: 峨峨太白峰。玲瓏巖上月。一過小白嶺。知君已巳落節。
0058b04: 況復入我門。眼裏著金屑。承君問我道。十字街頭有
0058b05: 豪傑。進曰。如何法隔籬。野菜飛蝴蝶。虛靜斂歛氛白雲
0058b06: 被寒嵒而齧靈光破暗。明月隨夜船而折。斫額望前
0058b07: 山。前山煙似雪。
0058b08: 四十九雪竇足菴智鑑禪師
0058b09: 圖畫自天開。山僧獨怡悅。瀑布落千尋。仙音廣長舌。
0058b10: 象骨山深百怪興。老僧不采徒輕褻。夜來獨自上崚
0058b11: 嶒。海濤一捲驚三淛。果是明星也誘人。誰道世尊證
0058b12: 寂滅。憶我孩提時。曾解吞熱銕。世尊有密語。迦葉不
0058b13: 覆藏。一夜落花雨。滿城流水香。山高不宜久立。且歸
0058b14: 方丈房。
0058b15: 五十天童長翁如淨禪師
0058b16: 松蘿亮格笑。枯枝落地解跳。奉黃麻住雲隩。短販
0058b17: 開箱走國賓。滯貨彌天略粗糙。飯飽便弄箸。滿床盡
0058b18: 屎尿。天童銕臭老拳頭。打殺參徒稱有道。靈雲見花
0058b19: 開。天童見花落。花開一杯茗。花落初登廣嚴閣。春風
0058b20: 勾引鷓鴣啼。蘿葡芋艿糝香藿。文殊智普賢行。隋珠
0058b21: 秦鏡。陶淵明陸修靜。酒政茶政。
0058b22: 五十一襄州鹿門覺禪師
0058b23: 接人弄筇竹。汲水用長瓢。路遠艸鞋穿。雲重袈裟潮。
0058b24: 蜘蛛吸盡滄海水。蜻蜓翼負泰山高。蜘蛛腸飽蜻蜓
0058b25: 重。天網恢恢兩相弄卻。被狂風兩拆開。盧生一覺黃
0058b26: 粱夢。始知大地一卷經。孃生大地兩眼睛。經長眼捷
0058b27: 日方午。經了睡來枕其股。玉盤金井秋寥寥。後山跳
0058b28: 出斑斕虎。
0058b29: 五十二青州普照一辨禪師
0058b30: 主化當青徐。衲子走秦晉。嗟彼乾慧徒。垂茲二百問。
0058c01: 關吏一何嚴。假雞且莫近。聲前薦得落今時。不落今
0058c02: 時是何韻。中邊有著不須安。何處與君接雅訓。裂破
0058c03: 虛空絕擬議。請君為我通底蘊。衲子既望崖。縮肭無
0058c04: 敢酬。且藏三尺匣中劍。荒徑客來芳艸幽。
0058c05: 五十三磁州大名寶禪師
0058c06: 深宮月鎖主高眠。一片虛明照碧天。手握驪龍珠。從
0058c07: 今不說禪。攜手相將賀太年。熙熙風物暮春前。金針
0058c08: 穿玉線。寒罏繼斷煙。線斷失金針。鴛鴦譜未圓。木童
0058c09: 俛首覓。石女痛加鞭。須彌峰下七金山。杼盡湘江及
0058c10: 九淵。呀。鼻尖頭上觜唇邊。
0058c11: 五十四太原王山體禪師
0058c12: 巾缾十載大名寶。牧牛不犯官家艸。牛馴騎到家。衣
0058c13: 上惹山花。花香蜂蝶隨。山巔日已巳斜。衣中有寶不他
0058c14: 求。一旦飄然十二州。侍者會禪否。豈似春風輥絮毬。
0058c15: 如其終不會。堤邊芳艸綠茵柔。於此兩堪疑。吾師親
0058c16: 送渡扁舟。果至王山建梵剎。瓣香法乳為師酬。師子
0058c17: 有三種。細看還是牧來牛。
0058c18: 五十五磁州雪巖蒲禪師
0058c19: 尋師撞著生冤家。千里茲行苦路賒。師握手不勝嗟。
0058c20: 少露大蟲一爪牙。凡有誨必跪受。多見操戈類禽獸。
0058c21: 吾道無諍古聖銘。余今肯落他人後。王山山頭有法
0058c22: 王。領得王山大明咒。諸兄弟莫艸艸。打疊靈苗異時
0058c23: 秀。秋初夏末東西行。蔓也難圖且易茂。及盡今時絕
0058c24: 覆藏。會見龍驤而虎驟。
0058c25: 五十六燕京萬松行秀禪師
0058c26: 道者曾栽萬樹松。如今僧老松如龍。轉卻山河為自
0058c27: 己巳。松化龍兮龍化松。獨有玄沙不肯在。玄沙水際一
0058c28: 枯樁。騎驢不下亦何妨。猴子偏能入道場。禁庭親賜
0058c29: 紫伽黎。此會人王與法王。大功無所宰。至化卻無方。
0058c30: 機輪轉處智猶迷。寶鏡開時月滿廊。向上一路鶴翀
0059a01: 霄。當陽一著鷂兒翔。
0059a02: 五十七少室雪庭福裕禪師
0059a03: 太原張氏小兒聖。五齡頭角便清勁。佛乎豈在一卷
0059a04: 經。知其不可與之競。仙巖古佛識龍象。一見肅然為
0059a05: 起敬。後造萬松炙清芬。十年為掃松花徑。宿碩倚為
0059a06: 甘露門。松茂少林允冊命。受知世祖在潛邸。憲宗嘉
0059a07: 號師辨正。誘掖後學無倦容。遊戲翰墨行祖令。有問
0059a08: 西來祖師意。五乳峰巒點頭竟。
0059a09: 五十八西京靈隱文泰禪師
0059a10: 祖讖吾宗藉嫩桂。昌昌條茂今猶在。不是斯源繫祖
0059a11: 庭。振起江南何所賴。雪庭消雪產奇英。濟濟當時稱
0059a12: 二泰。中興晉祀皆天功。誰道文公難克配。嵩山山高
0059a13: 洛水長。文師撾鼓陞高堂。塵劫前事河沙德。嵩山雲
0059a14: 繞山花香。殷勤為君拈出看。於茲不會誠荒唐。花落
0059a15: 悲黃鳥。堤柳鳴蜩螿。
0059a16: 五十九寶應還源福遇禪師
0059a17: 落首師兜率院。遍歷藝園肆弘辯。義虎雖獰猶畫
0059a18: 虎。天花曾雨神光祖。寧使口邊生白醭。丈夫可是耽
0059a19: 糟粕。一遇文翁罷坐馳。桃花開上梅花枝。悔悔當年
0059a20: 從外覓。迢迢與我遙相隔。風送泉聲來枕畔。月移花
0059a21: 影紗亂。
0059a22: 六十鄧州香嚴淳拙文才禪師
0059a23: 問法身云枯椿。幻化身虛空骨。枯椿析細為鄰虛。又
0059a24: 向虛空長眉目。法身果若是枯樁。腐艸流螢不應育。
0059a25: 法身幻化誠如然。紅爛真常鴟犬福。我以此解呈還
0059a26: 源。源老當膺只一擉。自此尋隱香巖山。不欲庭除伐
0059a27: 筠綠。留取清風伴明月。差勝三冬倚枯木。
0059a28: 六十一南陽萬安松庭子嚴禪師
0059a29: 緱氏山頭吹鳳簫。霓裳羽衣風蕭蕭。樊家有兒幼敏
0059a30: 捷。耳聆筆繪歌虞韶。一曲唱出斷腸韻。寶鏡堂前有
0059b01: 新證。自爾傳衣五老峰。耀後光前提法印。驅牛耕種
0059b02: 祖翁田。活潑生涯百丈令。荒田脫粟款諸方。金牛作
0059b03: 舞因齋慶。宸帷頒賜紫田衣。誰道老農無善政。
0059b04: 六十二嵩山凝然了改禪師
0059b05: 鼻祖初來嵩山麓。泰室少室松風謖。寥寥不但鳥難
0059b06: 棲。祖翁所食皆鴆毒。神光雪裏和陽春。春回二室花
0059b07: 如簇。自爾花香大地春。一隆一殺幾顛覆。且幸梁山
0059b08: 入少林。繩繩嘉裔存西竺。離微僅得凝然師。一言迥
0059b09: 脫續昭穆。言中取則句外明。徹古徹今方郁郁。
0059b10: 六十三嵩山俱空契斌禪師
0059b11: 樅然溢目無與結。又道色前而不物。空色相持兩不
0059b12: 降。是與白馬較白雪。即物而推肇論師。南泉指花警
0059b13: 夢說。俱空政為兩不空。一睹秦槐愕然瞥。凝然一見
0059b14: 不待辭。從上機關都漏泄。向來紙上覓禪心。那知離
0059b15: 指方見月。打破虛空月更明。松風響芭蕉葉。
0059b16: 六十四西京定國寺無方可從禪師
0059b17: 始入龍潭問蟄龍。未獲龍珠竟他徙。底事不明安肯
0059b18: 休。勞勞杖笠參煙水。五乳峰前有一燈。吞刀刮腸去
0059b19: 瑕玼。一造庭帷已巳茫然。再叩籌室覺自鄙。退歸客次
0059b20: 細追尋。天衣取像差可矣。一位才分五位彰。此時一
0059b21: 似離弦矢。百丈狐窩獅子巖。九峰首座徒然死。
0059b22: 六十五嵩山月舟文載禪師
0059b23: 提刀肘佩將軍印。拍馬膺鋒西渡河。驀然釋鎧投弓
0059b24: 矢。喬松得以依青蘿。坐參古宿竹下。執柯取則而
0059b25: 伐柯。幅然一衲走關外。就正禪翁鳴玉珂。盤旋回互
0059b26: 繼宗猷。織錦天孫暗裏梭。五宗九鼎繫單絲。宇宙於
0059b27: 今安奈何。三十六峰煙浪闊。投老歸菴花滿坡。
0059b28: 六十六燕京宗鏡小山宗書禪師
0059b29: 業儒循聖紀。所謂盡倫理。聖脈有道衍。豈書史而已巳。
0059b30: 登山而覓符。符在空門裏。欲了此平生。一勇代可取。
0059c01: 若一法不明。君子之所恥。釜破不須顧。棄家如棄屣。
0059c02: 白業貴履踐。八載無敢弛。受請領大剎。不失吾師委。
0059c03: 日居而月諸。勤劬尊簠簋。假我而偷安。法道何所倚。
0059c04: 六十七西京幻休常潤禪師
0059c05: 孤鶴之在群。自與群禽異。一飛而驚人。遙空一清唳。
0059c06: 水上按毬子。夙興不成寐。忽爾身心空。頑空非正慧。
0059c07: 偶閱迦葉圓通章。方識阿難有真契。初心必不欲碎
0059c08: 鏡。及乎鏡破了無倚。呈偈伸所得。乾坤納蚊蚋。彩鳳
0059c09: 一騰霄。銕牛沒繩繫。表表人天師。芳名一何麗。
0059c10: 六十八燕京大覺慈舟方念禪師
0059c11: 何幸普通年。法雨澍南粵。神廟辛卯秋。慈雲覆於越。
0059c12: 始祖破天荒。吾祖中興傑。於茲一甲周。海內繩瓜瓞。
0059c13: 長夜而再旦。洪波砥嵲。玉殿真珠簾。綱宗起閥閱。
0059c14: 寶鏡白澤圖。亭毒在明哲。閱人亦廣矣。法眼何精晰。
0059c15: 危哉無鏃箭。未發先濺血。
0059c16: 六十九越州雲門顯聖散木圓澄禪師
0059c17: 呼吸毘嵐風。手握追魂藥。石路雲門寬。卻無處著腳。
0059c18: 和藹惟姁嫗。近之則焦灼。森森萬竹林。峨峨一峰削。
0059c19: 耶溪逆洞流。櫟樹居廣莫。日上海東潮。三浙為禹鑿。
0059c20: 法脈所注地。宇宙盡磅礡。獅絃振天音。狐獸歸陰壑。
0059c21: 曜靈既西垂。萬山盡寥廓。
