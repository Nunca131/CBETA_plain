0463a01: 雪關禪師語錄卷之四
0463a02: 門人成巒錄
0463a03: 法孫開詗編
0463a04: 答上廓居士陳懋德問雲怡文宗
0463a05: 問云博山要見上廓上廓未來上廓親到博山博山已巳
0463a06: 去博山上廓為甚無緣。答云早箇相見不道無緣。頌云森
0463a07: 羅萬象描真相對面玄譚不隔絲果到無緣親切處
0463a08: 法身露出兩莖眉。
0463a09: 問云昨禮博山塔前小像宛然如生為甚默默無言。答云
0463a10: 熾然說法無耳人聞。頌云塔前瞻禮親見師來雖然無
0463a11: 說其吼如雷。
0463a12: 問云博山上廓若非紙上一場幾乎覿面蹉過畢
0463a13: 竟蹉也不蹉。答云看腳下。頌云大地從來無縫罅渠儂相
0463a14: 見鏡交光若知蹉過都成妙遍界逢師不覆藏。
0463a15: 問云和尚答句殺盡安居要問殺法如何。答云氣急作麼
0463a16: 復笑云擲下刀來。頌云欃槍不盡成勞攘放出屠龍手
0463a17: 段豪八面衝開鋒路險太平治象顯功高。
0463a18: 問云蒙示末後句最為緊要敢先問取當頭一句。答云掉
0463a19: 轉身來著。頌云出身先踐後退步急當前抖擻袈裟角
0463a20: 乾坤包裏圓。
0463a21: 問云古人末後句因甚德山師不會巖頭弟子卻會。答云
0463a22: 猛虎喉中飛活雀。頌云鷂過新羅鶻未知從來家富產
0463a23: 驕兒德山也是隨顛倒愛放巖頭賣弄師。
0463a24: 問云劫火燒空洪水瀰天風石搏擊山河粉碎此際向
0463a25: 何處安立。答云把住噤喉。頌云驚天動地意句交馳一迴
0463a26: 捉敗痛與針錐。
0463a27: 問云自己巳與千萬人同餓偶得半升脫粟還食自己巳還
0463a28: 食千萬人若食自己巳安能獨餐若食千萬人如何分
0463a29: 飽。答云偪塞虛空何分饑飽復云奪食也甘當。頌云饑同饑
0463a30: 飽同飽鼻孔從來無兩竅下咽緊把箸頭看彼此調
0463b01: 和單複妙。
0463b02: 問云咒咀諸毒藥所欲害身者念彼觀音力還著於本
0463b03: 人東坡杜撰改云大家都沒事俗眼觀之卻是大士
0463b04: 憯刻東坡平等且道如何領取。答云笑倒普陀巖。頌云大
0463b05: 士熱腸不毒東坡冷眼有心解道大家沒事豈知還
0463b06: 著本人。
0463b07: 問云跛鱉曳尾泥中腳腳著地神龍夭矯雲際首尾無
0463b08: 蹤兩者孰實孰虛孰勝孰劣。答云深含獨占更加參。頌云
0463b09: 傍觀者勝高步者虛兩頭坐斷親炙毘盧。
0463b10: 問云眼見分明不肯全身拶入過在甚處。答云夜鼠愈走
0463b11: 凍蠅不飛又云過在不肯處。頌云秪為分明極翻令拶入
0463b12: 難衣間開一線迸破轉重關。
0463b13: 問云家珍雖不被劫偷兒時來零竊如何勦除。答云一齊
0463b14: 颺下著。頌云撒卻閒家寶免教作賊媒外甥雖不肖恰
0463b15: 好用將來。
0463b16: 問云以塵勞煩惱作道場誰為法侶。答云十纏九結復云
0463b17: 不是冤家不聚頭。頌云瞥喜瞥嗔與法為親泥豬癩狗
0463b18: 妙極通神咦我不是這般人。
0463b19: 問云宗家建立問答與面壁胡僧是否同一鼻孔因甚
0463b20: 兒孫多事。答云也是祖宗殃及渠。頌云祖禰若不殃及子
0463b21: 孫焉得繩繩莫怪千差萬別分明列燄一燈。
0463b22: 問云廓今無問師作何答。答云早知居士有此一問復云
0463b23: 居士何不忌口。頌云居士無問山僧無答好箇入門石
0463b24: 頭路滑。
0463b25: 問云曹洞回互當頭臨濟當機不讓師法眼家僧問如
0463b26: 何是曹源一滴水眼云是曹源一滴水且道三家落
0463b27: 處是甚麼所在。答云且過者邊立。頌云一箇回互當頭一
0463b28: 箇臨機不讓和他法眼出來總與三十拄杖。
0463b29: 問云曹洞四禁莫行心處路不掛本來衣何須正恁麼
0463b30: 切忌未生時且道禁此之外又作麼生。答云別行一路
0463c01: 滑如苔。頌云四禁分明絕斷橋行人到此太無聊他家
0463c02: 自有通霄路不混漁郎不混樵。
0463c03: 石頭余居士云答事若以言句湊泊皆屬情見擬
0463c04: 議如繪士花畫得逼真一段春色卻描寫不出雪
0463c05: 關大師能於不萌枝上點綴天葩無影樹頭燦敷
0463c06: 靈蕊自是空谷應聲洪鐘赴扣其問在答處答在
0463c07: 問處如環夾鉤鎖開合無痕然則打鼓弄琵琶海
0463c08: 內賞音不少是機也陳雲怡居士發起余謂無舌
0463c09: 人語須無耳人聽始得若不如此喚作問答劍去
0463c10: 久矣徒勞刻舟。
0463c11: 答集生余居士問
0463c12: 問云永明壽禪師云有禪有淨土猶如戴角虎為當參
0463c13: 學事畢旋取西方為復直下單提潛續淨念就中不
0463c14: 無抗互請和尚特為現前大眾放一線道。師云四料簡
0463c15: 乃永明大師宗教雙通融會禪宗淨土兩無二種一
0463c16: 有多般深救禪門偏枯之病也蓋狂禪掠虛初無實
0463c17: 地高視祖庭蔑裂淨土遂致念佛一門沉埋不顯非
0463c18: 惟失釋迦彌陀兩教主普利三根之旨抑且貽禪淨
0463c19: 兩門永為矛盾之愆故開料簡極力融會使禪徒無
0463c20: 滯一隅通方知變曲盡化儀之妙杜教家人誣我宗
0463c21: 乘作擔板漢之誚六祖云東方人造罪願生西方西
0463c22: 方人造罪求生何國此說乃曹溪單提惟心淨土政
0463c23: 合禪宗非毀往生抹殺教意若謂大鑒不韙西方此
0463c24: 人不獨昧教亦豈通宗是謗南能之闡提失卻郤一隻
0463c25: 眼矣又見趙州道佛之一字吾不喜聞遂笑念佛人
0463c26: 乃下根行徑或復引念佛一聲漱口三日之說為據
0463c27: 是皆邪見種草陷彌戾車永明大師深憫此輩垂手
0463c28: 拯拔使知真禪宗即是真淨土唯心之外無別佛真
0463c29: 淨土即是真禪宗唯佛之外無別心以心佛不可岐
0463c30: 而二之禪淨不可離而異之故揀云有禪有淨土猶
0464a01: 如戴角虎現世為人師當來作佛祖苟見真虎似不
0464a02: 必有角亦能噬人苟悟真禪似不必修淨亦能成佛
0464a03: 然虎既獰而復有角虎愈雄威禪既通而兼有淨禪
0464a04: 愈發明以沉空守寂之枯禪不若提醒念佛亦得三
0464a05: 昧故復揀云無禪有淨土萬修萬人去以靠實踏穩
0464a06: 之淨土遠勝狂解失心何關正悟故復揀云有禪無
0464a07: 淨土十人九錯路其無禪無淨原是毛道凡夫既無
0464a08: 開悟之機復迷往生之路自取輪迴佛亦難收故佛
0464a09: 闢淨土一門圓收廣攝苟具信行願三種則雖不悟
0464a10: 唯心亦預同居化境所謂纔稱寶號即投種於蓮胎
0464a11: 一發信心便標名於金地以戒善雖享天宮之樂下
0464a12: 品便勝其人蜎蠕雖墮飛走之微佛光遍觸其類臨
0464a13: 終十念旃陀羅帶業往生舌吐蓮花鸚鵡鳥立亡奇
0464a14: 特是知念佛普被三根聖凡齊遊四土漫天布網撈
0464a15: 漉大地群靈苦海架橋度盡有情種類永明往矣誰
0464a16: 作梯航余謂雲棲大師悲深智廣乘願再來禪淨互
0464a17: 融為一貫宗教博綜為圓乘昔景濂宋學士悟前身
0464a18: 為半塘書經長老即壽師脫胎應現然則二百餘年
0464a19: 以來永明老人安得久潛化跡倦於津梁而徑蔑聞
0464a20: 其影響乎今觀彌陀疏鈔博采廣羅抽宗鏡之精華
0464a21: 釀成美味換禪門之格調振起蓮宗所謂滔天之際
0464a22: 尚作慈舟大夜方沉猶為寶炬此永明而遯入雲棲
0464a23: 藏真禪於淨土移少室於東林非具眼者曷能辨其
0464a24: 來繇知其作略獨集生余居士蚤年熏持淨業得大
0464a25: 師心髓之傳後來參究禪宗運博山籌幄之筭禪淨
0464a26: 雙契似戴角之虎而坐雲棲堂上弄爪張牙欲余共
0464a27: 作鼓簧揚兩家之醜使各各知雲棲腳下兒孫轉入
0464a28: 博山社火大似偷梁換柱改門風而不改家傳然則
0464a29: 喚博山禪宗即雲棲淨土亦得喚雲棲淨土即博山
0464a30: 禪宗亦得又何移易絲毫唯效顰不真禪淨兩失則
0464b01: 不獨雲棲不許即博山何取毋怪乎集生居士料古
0464b02: 簡今雪關道人饒唇鼓舌而揶揄不休也秪如問禪
0464b03: 淨兼修者為當先參禪而後修淨土為復先修淨土
0464b04: 而後參禪故云旋取西方潛續淨念此問甚為泥於
0464b05: 融會者必須甄別若初心參學宜求一門深入不可
0464b06: 腳踏兩船參禪則單提一句公案徹悟本地風光念
0464b07: 佛則單提一句彌陀究極唯心淨土然後融禪入淨
0464b08: 似一毫致於太虛融淨入禪譬一滴投於巨壑可謂
0464b09: 埜色更無山間斷天光直與水相通。
0464b10: 答雪航法主問別號汝航
0464b11: 問云婆子燒菴者僧如何。答云任從風浪起穩坐釣魚舟。
0464b12: 問云上樹落水同別。答云一籠收取。
0464b13: 問云趙州救貓事若何。答云父子心險。
0464b14: 問云那邊不坐空王殿是何旨趣。答云為他不墮尊貴。
0464b15: 問云不問鏡破光歸疑從何有。答云撲得破補得起○仍
0464b16: 作此相呈師改此相。復云且學雷公卦逢人乞爛錢
0464b17: 僧。問云如何是寶鏡三昧師。答云不照閒光影還他舊面
0464b18: 皮。問云如何是一老一不老。師云癡翁賣俏。問云雲居打沙
0464b19: 彌意作麼生。師云非父不生其子。問云如何是不呈底句。
0464b20: 師云賊贓已巳露。
0464b21: 答聞子將居士問
0464b22: 問云如何是真實信。答云銕輪天子璽。
0464b23: 進云如何是真實疑。答云一堵牆百堵調。
0464b24: 進云如何是真實見。答云一點瞞不得。
0464b25: 進云如何是真實用。答云鉤錐都放下呼遣自知時。
0464b26: 進云以上四則在學人不妨一一問和尚不妨一一答
0464b27: 於無入門指箇入門於無究竟說箇究竟幸甚。師云學
0464b28: 此道最先發心時要一味真實則中間工夫所到如
0464b29: 一氣呵成以發心真實則所信無不真實信既真實
0464b30: 則所疑無不真實疑既真實則所悟無不真實悟既
0464c01: 真實則所用無不真實其所以不得真實者最初發
0464c02: 心時多是掠虛則入路不真業惑深固則所信不真
0464c03: 揣度浮想則所疑不真暗中摸索則所見不真鹵莽
0464c04: 施為則所用不真此宗門喚作孟八郎擔板漢即先
0464c05: 聖亦痛為此輩嚴設籓籬不許混亂闖入故付授之
0464c06: 初必先選擇根品譬有嘉穀宜蒔良田譬欲製琴貴
0464c07: 選焦桐譬貯獅乳須得寶缾缾不真則器乳裂桐不
0464c08: 清則琴聲亡田不良則嘉苗瘁所以古德道遇人則
0464c09: 途中授與不遇人則世諦流布所謂遇人者即真實
0464c10: 發心人也所以大梅問馬祖即心是佛他便信得及
0464c11: 後來住山三十年腳跟穩當馬大師亦惑他不動居
0464c12: 士要問如何是真實信此可做樣子靈雲道三十年
0464c13: 來尋劍客幾番落葉又抽枝自從一見桃花後直至
0464c14: 如今更不疑此便是棒打不回頭底漢子雖玄沙惡
0464c15: 辣亦攔當不得居士要問如何是真實疑此可做箇
0464c16: 樣子進山主道是柱不見柱非柱不見柱是非已巳去
0464c17: 了是非裏薦取居士要問如何是真實見此偈可做
0464c18: 箇樣子真淨老人頌華嚴四法界云事事無礙縱橫
0464c19: 自在手把豬頭口誦淨戒趁出婬房未還酒債十字
0464c20: 街頭解開布袋居士要問如何是真實用此頌可做
0464c21: 樣子若疑今人真實做處無可憑據然則大梅常靈
0464c22: 雲勤龍濟進真淨文此數老皆是發心極真信得極
0464c23: 切疑得極到用得極熟如生米造成熟飯鈍銕打成
0464c24: 快斧足可為千古標格也大都真實兩字便是當人
0464c25: 心體達磨西來不立文字直指人心見性成佛亦是
0464c26: 直指各人實際風光秀師亦云直心真實菩提道場
0464c27: 以世風下衰情根囂偽器乏醇正解多穿鑿既不能
0464c28: 具斬釘截銕之手未免多倚墻靠壁之見如來問中
0464c29: 切中流弊亦自料簡分明則知居士信不泛常疑必
0464c30: 結案見須審擇用不浪施肯細將三祖信心銘永嘉
0465a01: 證道歌時置座右深繹久味領略全旨一番胸次更
0465a02: 不存箇元字腳當自豁然洞如千日。
0465a03: 僧問云猛虎為何不食子師。答云留箇知恩底
0465a04: 本源上座。問云古人道魚不識水鳥不識風迷不識性
0465a05: 悟不識空此意如何師。答云所供詣實。
0465a06: 答玄鍚關主問
0465a07: 問云東坡道作劊子手得遇箇肥漢剮假使盡大地皆
0465a08: 是肥漢向甚麼處剮起。師云游刃有餘。
0465a09: 問云般若如大火聚近之則燎卻面門蝍蟟蟲因甚不
0465a10: 通身紅爛。師云皮下沒血。
0465a11: 問云佛法無多子久長難得人既謂無多子更教人久
0465a12: 長是何心行。師云若不久長爭知無多。
0465a13: 答穎學禪人問
0465a14: 問云倚天長劍觸之則喪身失命因甚麼命根不斷。師云
0465a15: 卸卻郤毛袋好。
0465a16: 問云一人破家蕩產一人興家立業二者孰優孰劣。師云
0465a17: 一齊趁出著。
0465a18: 問云夜半正明天曉不露秪如無曉夜時又作麼生。師云
0465a19: 波斯屈膝捧盤珠。
0465a20: 問云大地無寸土一破坐具向甚麼處安著。師云展開平
0465a21: 地禮千花。
0465a22: 問云浮山道不得匹馬單鎗不得衣錦還鄉鵲不得喜
0465a23: 鴉不得殃直饒總不與麼時作麼生通箇消息。師云推
0465a24: 倒葡桃架子糊起黑漆屏風。
0465a25: 答文學祈季超問
0465a26: 問云逼塞虛空如何轉步。師云請居士轉一步看。士頓足
0465a27: 一下。師云跳不出圈繢。士云向別峰相見。師云相見事如何。
0465a28: 士云昨日相見了也。師云今日又作麼生。士不顧。師云錐汝
0465a29: 不破那。士亦不顧。師云背後有人推倒你也。士旁顧云
0465a30: 問侍者。師云龍頭蛇尾。
0465b01: 答文學嚴季玉居士問
0465b02: 問云博山峰頭相見了也即今賓主相見又明得甚麼
0465b03: 邊事。師云此一問相見遲也。進云日日接待幾箇酬恩。師云
0465b04: 居士還酬得麼。進云爭奈某甲耳聾眼瞎。師云畢竟是酬
0465b05: 得酬不得。嚴喝一喝。師云縱然好喝未是酬恩。進云恁麼
0465b06: 則法王行正令賓主絕嫌疑。師云多此一令。進云截斷葛
0465b07: 藤。師云何不早道嚴禮拜而退。
0465b08: 答太宰李夢白居士問
0465b09: 宰舉圓悟頌金鴨香銷錦繡幃云云演祖頌丫鬟女
0465b10: 子畫娥眉云云。問云圓通大師戒山谷作艷詞不止馬
0465b11: 腹今二尊宿作此詞若云吞鍼公案鷂子已巳過新羅
0465b12: 矣枯木寒巖猶有人未肯在。師云二尊宿頌針挑不入
0465b13: 無容止可露若喚作艷詞圓通入地獄山谷出泥犁。
0465b14: 宰云出了也是老夫罪過不敢貽累和尚。師云可惜許。
0465b15: 答楚黃宋心白居士楞嚴四問
0465b16: 問云十方如來於十八界一一修行皆得圓滿無上菩
0465b17: 提文殊選根獨取耳根何耶且既曰返聞則不取音
0465b18: 聲即千二百功德與八百功德皆非所論何得以耳
0465b19: 根獨利於圓通耶又所謂逆流果收視返聽耶若曰
0465b20: 返聞自性則自性有何境界抑于無可指示中有可
0465b21: 指示耶。
0465b22: 師云獨取耳根者是就諸根中選勝非盡棄根界概不
0465b23: 取也以音聞乃逗機之要故獨選耳勝如文殊云此
0465b24: 方真教體清淨在音聞欲取三摩提實以聞中入是
0465b25: 也譬宗師家教人看話頭做工夫此是禪門最捷徑
0465b26: 較餘門學道如蟻子登山非謂話頭獨悟餘皆不可
0465b27: 入也返聞自性非但不取音聲不論功德自性境界
0465b28: 著不得箇元字腳即返聞二字早是灸瘢如云彼自
0465b29: 無瘡勿傷之也選圓通者亦不限耳諸根皆可第入
0465b30: 圓通法門即百丈所謂靈光獨露迥脫根塵無耳能
0465c01: 聞無眼能見既云迥脫又誰拘一根多根而論圓通
0465c02: 不圓也逆流即入流其實即返聞意與收視返聞不
0465c03: 別自性無性何境界之可擬盤山道向上一路千聖
0465c04: 不傳若道有指示即傳也若道無指示爭奈又有向
0465c05: 上事居士如此徹去便可與觀音文殊二大士把手
0465c06: 同行矣更要傍人指點堪作甚麼。
0465c07: 問云觀音云我從聞思修入三摩地又云初於聞中入
0465c08: 流亡所此二聞字同耶否耶竊謂思則不亡亡則不
0465c09: 思妄則不宜于思真則不宜于亡今既曰思又曰亡
0465c10: 果何思何亡耶且動靜二相了然不生則聞與不聞
0465c11: 皆非所計何必曰從聞入於聞中入流亡所耶。
0465c12: 師云聞具能所根是能聞塵是所聞從聞之聞具師資
0465c13: 義謂從師得聞音教然後思修證入則未入流前聞
0465c14: 中兼所入流之後獨有根存故云亡所也以此揀聞
0465c15: 似有異同耳又來問思則不亡亡則不思此正不審
0465c16: 思為何思亡為何亡教家有分三慧以疏經者謂聞
0465c17: 慧思慧修慧以誘人循循而入所云亡者亡其緣所
0465c18: 之聲未亡能聞之根及乎所入既寂動靜二相了然
0465c19: 不生此亦秪是打疊聲塵乾淨如是漸增聞所聞盡
0465c20: 纔顯能所雙寂到此境界則能聞所聞之根俱不生
0465c21: 也經本文亦自層次分開如云初于又云漸增又云
0465c22: 盡聞不住覺所覺空長水釋云盡聞之處即思慧亦
0465c23: 名為覺至云覺所覺空者非但遣卻郤聞慧即思慧亦
0465c24: 不立矣又云空覺極圓者泐潭標此處修慧現前也
0465c25: 又云空所空滅者此修慧亦遣也前三慧未空宛成
0465c26: 生滅此三慧俱遣頓入圓明故下文云生滅既滅寂
0465c27: 滅現前又璿師分此段經文為四一亡前塵二盡內
0465c28: 根三空觀智四滅諦理然則亡所之亡亡前塵也盡
0465c29: 聞之盡盡內根也空覺之空空觀智也空滅之滅滅
0465c30: 諦理也尋繹斯旨則曰思曰亡非漫無階梯其中有
0466a01: 觀照差別之異如嚼蔗味漸入佳境若必如居士所
0466a02: 謂亡則不思思則不亡此又似今時拍盲禪人蔑裂
0466a03: 教網混同作解不顧教家銷文有次第科經有節目
0466a04: 翻被渠笑為杜撰又來謂妄則不宜于思真則不宜
0466a05: 于亡此亦正坐前惑殊不知思則觀智深入善銷能
0466a06: 所之妄何得不思真乃寂滅現前頓亡生滅之見何
0466a07: 謂不亡第思須防其邪思防害乎觀智也亡須汰乎
0466a08: 斷空恐傷於寂滅也若思得無思之思即禪那愈朗
0466a09: 亡至絕待之亡即真理圓照斯又何害也又來問動
0466a10: 靜二相了然不生則聞與不聞皆非所計又何必曰
0466a11: 從聞入於聞中入流亡所耶此說近是若再詳前意
0466a12: 徹法源底又深入一層也據宗旨直捷為人如吹毛
0466a13: 在手盡截情見向世尊未開口已巳前會得猶較些子
0466a14: 若要理會他教乘中事又須向葛藤窠裏研窮鈔疏
0466a15: 通諸解釋然後下筆如流惑滯自遣公亦通人或藉
0466a16: 此為探竿則山僧媿未師安實不中難也然須如是
0466a17: 切忌錯下註腳。
0466a18: 問云生滅去來本如來藏性又曰性真常中求於去來
0466a19: 迷悟生死了無所得不兩相反乎又如而如來藏本
0466a20: 妙圓心非心非空以至非常樂我淨即如來藏元明
0466a21: 心妙即心即空以至即常樂我淨皆兩相反何耶豈
0466a22: 所指性有二心有二耶抑五陰法塵所指有二耶不
0466a23: 然終于非即本無二義不明也。
0466a24: 師云迷則起眾生見見有生滅去來則如來藏性隨為
0466a25: 去來生滅矣悟則本如來藏求其生死去來了無所
0466a26: 得則生滅去來皆合如來藏性也以迷悟相翻似反
0466a27: 若知真妄無別則非反也又如來藏有三初顯空如
0466a28: 來藏離一切相故俱非次顯不空如來藏故俱即三
0466a29: 顯空不空如來藏故離即離非是即非即此合中道
0466a30: 義以阿難首請妙奢摩他最初方便世尊至此圓答
0466b01: 三諦始酬前案居士詳此則來問非即本無二義無
0466b02: 不洞然明了更不疑性有二心有二及五蘊法塵有
0466b03: 二也居士初疑其兩反者蓋不聞雙即雙離之妙故
0466b04: 惑非即差岐依違介念佛告富樓那云汝以色空相
0466b05: 傾相奪於如來藏而如來藏隨為色空周遍法界我
0466b06: 以妙明不滅不生合如來藏而如來藏惟妙覺明圓
0466b07: 照法界泐潭謂此妙用如水投水不分能所繁興大
0466b08: 用起必全真要以不思議心得不思議用則三諦妙
0466b09: 義皆日用中事拈來無不是用處莫生疑一涉思惟
0466b10: 徒勞卜度。
0466b11: 問云以是因緣世界相續兩儀未生之先妄想因緣何
0466b12: 人何自而有生耶又云諸佛如來妙覺明空何當更
0466b13: 出山河大地則此世界諸佛所不容不亦留礙乎且
0466b14: 山河大地不生則同混沌矣又何以成世界耶。
0466b15: 師云居士問兩儀未生之先妄想因緣何人何自而有
0466b16: 生耶此問大似演若迷頭狂性未歇耳豈不見經中
0466b17: 道寶覺真心各各圓滿若必推求他人之所自生則
0466b18: 居士寶覺真心全虧無分矣佛不云乎如我按指海
0466b19: 印發光汝暫舉心塵勞先起溫陵云世界業果眾生
0466b20: 皆妙心影明如鏡中頭分別則妄不隨分別則狂心
0466b21: 自歇也所以本經亦自斷案明白道汝但不隨分別
0466b22: 世間業果眾生三種相續三緣斷故三因不生又云
0466b23: 妙淨明心本周法界審如是則眾生界全是佛界以
0466b24: 迷妄故虛空世界生起紛然妄盡歸源則山河大地
0466b25: 純是一真法界中論亦云諸法不自生亦不從他生
0466b26: 不共不無因是故說無生然則兩儀未生已巳前早箇
0466b27: 依正互嚴生佛齊現喚作無生猶不可喚作妄想因
0466b28: 緣又可乎況疑其他生自生抑又可乎又豈可落在
0466b29: 頑空作斷滅想將謂佛界成則不容有眾生界矧又
0466b30: 疑山河大地不生則混混沌沌不成世界耶此問正
0466c01: 似滿慈騰疑細研佛答則所惑自袪昔長水璿師問
0466c02: 琅琊清淨本然云何忽生山河大地琊憑凌答云清
0466c03: 淨本然云何忽生山河大地璿公于此悟入居士兼
0466c04: 參此旨則即時豁然便得本心不俟予叨叨饒舌也。
0466c05: 答優曇菴主三問
0466c06: 問云止止不須說我法妙難思意旨如何。師云好消息。進云
0466c07: 文殊菩薩是七佛之師如何不能出女子定。師云倒捲
0466c08: 簾兒別有人。進云達磨至震旦淨智妙圓體自空寂如
0466c09: 何又有面壁之說。師云待壁倒向汝道。進云龐公自取涅
0466c10: 槃如何靈照先登一步。師云俊鷹生兒成快鷂。
0466c11: 答毛奇生居士問
0466c12: 問云猛虎喉中飛活雀怎能得入怎能得出。答云喚作雀
0466c13: 兒即不可。
0466c14: 問云三十年來富貴過眼成空直將一刀斬斷何處著
0466c15: 力。答云易開終始口難保歲寒心。
0466c16: 答天旋禪人問
0466c17: 問云外緣不入內緣不出一念不生萬境空寂正恁麼
0466c18: 時還許學人受用也未。答云秪恐你縫罅太多。
0466c19: 問云有人不在地上走不涉水中行有時動身撞倒須
0466c20: 彌有時舉步蹋破長安這漢子未審腳跟點地也未。
0466c21: 答云且道藕絲孔裏藏得幾箇阿修羅王。
0466c22: 問云單刀直入萬人陣八面箭鋒匝地圍翻身跳出時
0466c23: 如何。答云險阱更難過。
0466c24: 問云一人在高峰絕頂立一人在東洋海底坐兩人擬
0466c25: 欲相見作何商量。答云待轆轤先生來作通事始得。
0466c26: 答徑山語風禪師問
0466c27: 師赴司理黃海岸居士招西湖泛舟時徑山語風老
0466c28: 宿在坐。問云師何不上徑山。師曰腳頭未便。風云有何不便。
0466c29: 師曰有些病痛。風云我一生不病。師曰病過一番亦好。黃問
0466c30: 風曰秪如古占人道吾有大病非世所醫未審是何病。
0467a01: 風摩胸云阿阿。師曰老老大大話作兩截先說一
0467a02: 生沒病而今又叫苦痛。風指黃云他是箇賊。師曰還是
0467a03: 捉住他好縱容他好。風含笑不答。師曰著賊了也。少頃
0467a04: 同登小舠蓬忽礙。師頂風笑曰打頭不遇作家。師指
0467a05: 蓬架曰這蓬頭果不作家眾大笑。方子凡居士問靈
0467a06: 隱有石佛七尊埋在地下今已巳掘出秪得六尊大師
0467a07: 若住靈隱可補一尊。風搖手云我不在數內。師曰補數
0467a08: 也好。風云何為。師曰業在其中。
0467a09: 師請語風老宿齋次。風曰先大師專持淨土一門誘攝
0467a10: 群機道有西方可生秪如古佛道身從無相中受生
0467a11: 猶如幻出諸形像幻人心識本來無罪福皆空無所
0467a12: 住既無所住要往西方作麼。師云無住即西方。風曰若人
0467a13: 識得心大地無寸土又分甚麼東西。師云恁麼道徒稱
0467a14: 雲棲腳下兒孫。風曰我不喫他茶飯。師云也要拈他一片
0467a15: 香。風曰我卻郤不信西方。師云若論向上人說箇東方好與
0467a16: 三十棒說箇西方好與三十棒。風呵呵大笑。師云地獄
0467a17: 未為苦此一笑最苦。風連叫曰苦苦。師乃笑曰我卻郤
0467a18: 快活。風又問教中道十方虛空悉皆消殞此意如何。
0467a19: 師曰要費許多氣力消殞作麼。風云徑山不在其中。師曰蚤
0467a20: 消殞了也。風又問趙州道有佛處不得住無佛處急
0467a21: 走過意作麼生。師指案云此食品新鮮不作餿氣。風
0467a22: 以箸挾菜云且喫菜好。師曰還有果子請你喫。風曰古人
0467a23: 道我有箇休糧方子如何是休糧方子。師曰喫到飽方
0467a24: 休。師復謂風云長老骨氣稜層必然高壽。風曰多蒙授
0467a25: 記。師云爭得恁麼甘心齋罷。風曰靈隱住得成還可時時
0467a26: 相見有得葛藤打在。師曰有心開飯店不怕大肚漢臨
0467a27: 行。風問曰一口汲盡西江水時若何。師曰何不更喫一
0467a28: 盃茶。
0467a29: 室中勘驗
0467a30: 師問道裕余集生居士云閉門作活為何事。士云出賣
0467b01: 轢鑽。
0467b02: 問云補網張風成何用。士云添箇黑撈波。
0467b03: 問云八卦正位如何排。士云切忌當頭。
0467b04: 問云路逢猛虎如何避。士云一任跳。
0467b05: 問云一條直路如何入。士云巍巍堂堂。
0467b06: 問云斜街曲巷如何通。士云婆婆和和。
0467b07: 問云中心樹子如何斫。士云亞父空勞樽俎計。
0467b08: 問云關津把斷如何過。士云蘇卿元是漢朝臣。
0467b09: 問云如何是透頂人。士云腳跟點地。
0467b10: 問云如何是透底人。士云鼻孔撩天。
0467b11: 師因在禪人侍次乃曰先師有垂語三則汝還委
0467b12: 悉麼曰請師舉示師曰不萌之艸為甚能藏香象
0467b13: 曰好者畜生欲隱彌露師曰古澗寒泉水作何色
0467b14: 曰五眼覷不得師曰徹底無依向甚麼處安身立
0467b15: 命曰鋤卻郤虛空帶活埋師曰放汝三十棒便珍
0467b16: 重。
0467b17: 師住妙行在禪入回覲師曰子會見什麼人來曰
0467b18: 某甲不見一人師曰子眼何太高曰和尚莫污人好
0467b19: 師曰還見老僧麼曰若見和尚何異諸方師曰老僧
0467b20: 今日欺汝不得也曰爭敢冤屈和尚師曰三十棒自
0467b21: 領出去曰和尚莫全靠學人師便休。
0467b22: 答捨逸居士參禪要語
0467b23: 夫禪門之學非世間語言文字乃心法妙悟超乎情
0467b24: 見之局量者也然非獨方袍圓頂而後可以從事斯
0467b25: 道即在家塵勞中色聲對待之際賓主酬酢之時乃
0467b26: 至咳唾掉臂折旋俯仰六根門頭皆有自己巳真佛放
0467b27: 光妙在處處參尋心心提醒忽然開口咬著舌洗面
0467b28: 抹著鼻便知本來成佛不假外求矣然乎生佛無殊
0467b29: 秪在迷悟兩字遂隔霄壤故龍女七歲獻珠頓然成
0467b30: 道善財一生取證不歷僧祗如一向無臂之人忽獲
0467c01: 兩臂便解扼攬屈伸耳昔龐公沉巨貲于湘水及見
0467c02: 馬大師便悟得一口吸盡西江之句繇是機鋒迅捷
0467c03: 即龐婆子女皆宗門正箭龐公一日云難難十石油
0467c04: 麻樹上攤龐婆云易易百草頭邊祖師意女靈照云
0467c05: 也不難也不易饑來喫飯困來睡奇哉何法窟爪牙
0467c06: 盡在此老一門今人徒來世間問擾攘一場終日開口
0467c07: 動舌不曾半句說著自家屋裏事可謂醉夢中人不
0467c08: 可與語醒時景況豈知貪嗔毒海正是寶筏玄津煩
0467c09: 惱稠林皆為諸佛華座所以維摩云譬如高原陸地
0467c10: 不生蓮華卑濕汙泥乃生此華然則人品有優劣佛
0467c11: 性無貴賤丹霞一書生也如選官不如選佛機緣果
0467c12: 在石頭玄沙乃漁父也拋鉤入雪峰之室南能乃賣
0467c13: 柴漢也負舂領黃梅之衣裴相國以黃檗圭峰為師
0467c14: 友蘇學士以東林佛印為導標陸大夫之金鵝養熟
0467c15: 被南泉老喚出缾來黃太史之丹桂飄香因晦堂師
0467c16: 搊住鼻孔斯皆宗門中具眼者亦濁惡世界光明幢
0467c17: 耳非特此諸君子為然自佛法入震旦歷漢魏六朝
0467c18: 唐宋迨明其間賢君宰輔居士輩或精探奧義博綜
0467c19: 龍藏之文或深慕禪宗妙徹拈花之旨皆能游戲塵
0467c20: 中而作佛事其臻彼岸者不翅恒河沙數然慈航普
0467c21: 度輒有焚舟之人法席宏收時遇操戈之士自宋儒
0467c22: 樹異端之論莫不以空寂為禪門病故封疆畫界甘
0467c23: 裏足不入其門於戲禪何病於人乎而人自病于不
0467c24: 知禪遂指空寂異端妄生異議佛不云乎即心是佛
0467c25: 然則排斥者無乃排自心之佛乎佛亦何嘗受其一
0467c26: 毛之損徒自損云爾或曰吾教亦有禪何必參爾家
0467c27: 之禪以糅吾道耶予曰噫爭爾我者乃禪家膈上病
0467c28: 但從克念工夫褫剝將去直得人我雙亡纖塵不立
0467c29: 便知孔子擔起底便是釋迦放下底秪要放下底擔
0467c30: 得起擔起底放得下纔可與語禪宗極致居士問曰
0468a01: 擔起放下即不問且道孔子與釋迦是同是別余曰
0468a02: 同別且置秪如天地未分父母未生已巳前孔子與釋
0468a03: 迦在何處安身立命士不答余曰居士向這裏看得
0468a04: 破便曉得釋迦與孔子安身立命處亦曉得自家安
0468a05: 身立命處到此光景可謂野色更無山間斷天光直
0468a06: 與水相通。
0468a07: 禪淨發隱
0468a08: 余駐錫虎跑一日瓶匋聞尊宿招同武林眾宰官居
0468a09: 士湖上放生偶舟過淨慈而泉憲錢從卓居士亦至
0468a10: 乃握余手曰雲棲先師雖兩經大手為塔上之銘然
0468a11: 己巳躬下一段光明終未揭露海內但知為蓮燈紹燄
0468a12: 而不知先師確是宗門郢匠禪淨雙通者也其專主
0468a13: 淨土者唯恐九人錯路故苦心開導寧受齋公之誚
0468a14: 不逗角虎之機詎可以尋常臆見測其權巧弘願哉
0468a15: 今博山以宗證淨先師以淨含宗真為顯密互融後
0468a16: 先交徹是敢請為先師另撰一塔銘庶幾有所表章
0468a17: 惟不吝慈悲隨所懇余謝曰太師翁如隨色摩尼何
0468a18: 人不睹圓照其序高峰語錄亦自禪淨雙掃云千丈
0468a19: 巖七寶池有智主人二俱不受則知舌藏霹靂足跡
0468a20: 如空焉易描邈彼之真哉時聞尊宿亦以傳略授余
0468a21: 且謂曰錢居士乃先師賞音弟子也先師少治舉子
0468a22: 業與其先公卓菴憲副素相莫逆今居士又預先師
0468a23: 籌室法乳淵源誠有所自此請殆為法門關係倘得
0468a24: 如椽一揮抉出先師末句真髓則雲棲念佛一門如
0468a25: 日中天矣余曰趙州道諸方難見而易識老僧易見
0468a26: 而難識然則識得趙州者須再來古佛竊謂識得雲
0468a27: 棲者亦須通身是眼今觀師所述傳略與憨大師吳
0468a28: 太史兩塔銘其平生行寶如虎頭寫照頰毛風采俱
0468a29: 一筆畫出詎可謂不識雲棲者耶獨太師翁於禪宗
0468a30: 一事如手中影草本是隱身之術原使人不之見為
0468b01: 妙也茲承嘉命敢罔恤忌諱太師翁乃圓乘人也具
0468b02: 一證一切證手眼理無不徹機靡不貫雖單示一門
0468b03: 而無量乘門總持互攝參之不見其雜析之不見其
0468b04: 分識之者必曰雲棲門庭淵廣如君統萬邦為一家
0468b05: 惑之者必曰此不過一淨土偏安之主也跡其未出
0468b06: 家時閱壇經即以生死貼額樓及禮性天理和尚薙
0468b07: 顱從無盡行律師稟具北遊五臺感文殊放金光照
0468b08: 觸初參遍融老宿後謁笑巖和尚求開示巖曰阿你
0468b09: 三千里外來開示我我有甚麼開示師恍若有省辭
0468b10: 過東昌道中聞譙樓鼓聲忽悟其旨作偈曰二十年
0468b11: 前事可疑三千里外遇何奇焚香擲戟渾閒事魔佛
0468b12: 空爭是與非此可見最初行腳單以參究為主而淨
0468b13: 土惟心原從悟門所得但入明以來宗門寥落律居
0468b14: 不振講席多隳禪淨兩門漠然無主太師翁觀時節
0468b15: 因緣欲豎法幢無如念佛善誘三根專以持名一心
0468b16: 不亂為宗蓋持名乃一種緊峭簡捷工夫妙在提頭
0468b17: 知尾就路還家一念相應即見自性彌陀所謂徑中
0468b18: 之徑者意不在茲乎太師翁以雜華為堂觀以淨土
0468b19: 作門徑以禪宗為壺奧以教相為羽儀不以一味而
0468b20: 尚王之膳不以單方而窮醫之技今之居曲盝稱知
0468b21: 識者如千蹊萬徑中示人直路到家然到家後貧從
0468b22: 自窶富從自奢苟無制馭折衷之法則無明習氣陶
0468b23: 汰不淨情根識蒂黏帶不清殊乏精扃嚴鍵遠到深
0468b24: 蟠自家儱侗不拘種草皆收骨氣生獰冀怙門風有
0468b25: 黨此乃禪家近癖毋怪乎燃犀照水者駭為怪事也
0468b26: 太師翁雖不開堂說法然有扣及宗乘中事無不唱
0468b27: 酬如竹窗隨筆云憶在家時一兒晚索湯餅時市門
0468b28: 已巳掩家人無以應丸米粉與之啼不顧其母恚甚予
0468b29: 曰易事耳取米丸匾之兒入手啞然而笑時謂兒易
0468b30: 誑若此固知今人輕淨土重禪宗者似焉語以丸湯
0468c01: 餅之淨土則啼易以匾米丸之禪宗則笑此真與兒
0468c02: 童何異此等譬喻則知太師翁之所唱導政觀時施
0468c03: 設原非按牛喫草也又王敬所侍郎問夜來老鼠唧
0468c04: 唧說盡一部華嚴師云貓兒突出時如何王無語師
0468c05: 自代云走卻郤法師留下講案且頌曰老鼠唧唧華嚴
0468c06: 歷歷奇哉王侍郎卻郤被畜生惑貓兒突出畫堂前床
0468c07: 頭說法無消息無消息大方廣佛華嚴經世主妙嚴
0468c08: 品第一如此答頌假續之於燈版誰不曰此古尊宿
0468c09: 作略也世多以念佛齋公行徑疑之遂抹殺不傳惜
0468c10: 哉貴耳賤目伯牙寧不絕絃或問華嚴五教禪居頓
0468c11: 位頓之去圓未達一間何得並舉師答云清涼讚天
0468c12: 台四教理致圓傋而五教加頓補台之傋而未傋也
0468c13: 以達磨一宗無可安著聊判歸頓而實頓有二義一
0468c14: 但頓二圓頓此禪宗正圓頓之頓然可以不名為圓
0468c15: 良繇專重直指見性以破漸宗於法界緣起之義雖
0468c16: 具在中而非所重救時為急無暇論故又此宗本曰
0468c17: 教外別傳則小乘大乘一切乘所不能收四教五教
0468c18: 一切教所不能攝不惟出彼漸階亦復不居頓格非
0468c19: 但超乎頓位亦復不受圓名賢首判教亦不得已巳而
0468c20: 姑為寄位豈可真以位分拘耶予謂扶豎宗風具正
0468c21: 法眼見徹少林骨髓此老非獨好手抑亦少林功臣
0468c22: 也今有鈍置禪宗位居別教使不得預台教之圓位
0468c23: 太師翁豈不弘教乎於台宗賢首無不逗肯中綮其
0468c24: 推重禪宗又何等平心快論然則此抬彼搦如點燈
0468c25: 喫飯兩家分明不然達磨一宗幾遭義虎崖柴其種
0468c26: 種提持發揮向上不但於宗乘中而直指曲喻即箋
0468c27: 一疏釋一鈔咸以稱理為極則令人帖帖地服膺即
0468c28: 禪關策進甚為啟蒙金錍禪海二珍甚為道眼證據
0468c29: 苟不究其深旨則諸所著述曲盡一片婆心為誰對
0468c30: 症發藥也然生平厚自韜晦不以悟門居稱不以拈
0469a01: 頌衒人不以標幟自高此等邁軸殆為學地中人出
0469a02: 一身媿汗解幾重顏甲孰易知其恩德哉然則禪淨
0469a03: 教律師能縛為一束劈作四架六度妙行師能融為
0469a04: 一心發為萬善慧辯道德師能傋於一身輝映千古
0469a05: 譬圓伊三點縱橫不得擬其勢毘盧稱性頓漸不敢
0469a06: 配其乘所謂通身手眼者非師其誰歟若夫願廣悲
0469a07: 深真古佛再來於時祖庭秋晚門門蕭索太師翁特
0469a08: 以普字三昧圓應廣唱綜禪之致如永明閒律之學
0469a09: 如宣祐弘教之義如台賢而主鬯蓮宗則兼擅七祖
0469a10: 之長遂使震旦佛法真如揭日月而重光其儲材得
0469a11: 人如豢律虎義虎角虎於一圈俟其牙爪距獰馴攫
0469a12: 俱用然後出而哮吼如獅王驚人此太師翁生平踐
0469a13: 真履實之效不獨深望於來哲使千古下有能窺其
0469a14: 機用如此縝密如此博贍如此擴大是則與師把手
0469a15: 同行大寂光中矣又何更疑之為抑禪宗揚淨土獨
0469a16: 罵之為豐干老賊乎正所謂佛祖位中留不住夜深
0469a17: 依舊宿蘆花真酷似其人也。
0469a18: 歸雲夜話
0469a19: 心耽靜境者投足散亂之場畏態不勝嫌避形參鬧
0469a20: 跡者冥心真寂之境躁性不耐幽閒故擔版漢所見
0469a21: 各滯一邊祖師道出息不涉眾緣入息不居陰界此
0469a22: 等妙語不可不參。
0469a23: 天性寡淡入道最得便宜欲愛乾枯對境自然亡所
0469a24: 道人甘得清苦受用更大雪峰呼玄沙為再來人以
0469a25: 其衣取蔽形食取接氣真冰霜衲子也每想古人拾
0469a26: 橡栗衣荷芰喫瓔珞飯點橘皮湯不覺嗜好之念竟
0469a27: 慚沮矣。
0469a28: 鬧籃裏鑽頭打失了靜定光景坐境中昏悶提不起
0469a29: 本參話頭正所謂靜沈死水動落今時要得工夫成
0469a30: 片大須仔細用心久久操存自然歸一。
0469b01: 抱負心勝者未免傲習成癖經幹多能者終見識情
0469b02: 攬事利害眼明者打入是非窠臼伎倆心多者斷然
0469b03: 機械不忘其痛病非一未易枚舉須是自家覺察損
0469b04: 至於無損其習氣豁爾消融也不恃為美恃則為障
0469b05: 學佛法須是將自己巳平日胸中學解知見盡情芟去
0469b06: 然後可以參悟不然則心境駁雜未免鏡上添痕昔
0469b07: 康昆侖從段師學琵琶段先令不近樂器三年忘其
0469b08: 本領然後窮段之藝妙絕一時況學無上妙道若不
0469b09: 換骨洗腸通身整頓別是一番境象則欲望造祖佛
0469b10: 堂奧其可得乎。
0469b11: 道人之心不可著一物好經論則被文字縛殺好談
0469b12: 唾則被語言縛殺好思惟則被情識縛殺翻得轉擺
0469b13: 得脫雖是好手要不被境風所轉而能轉于物者還
0469b14: 他有力大人所以道肚無偏癖病何怕冷油虀。
0469b15: 工夫做到情忘理極處自然與法身理相應如脫鶻
0469b16: 臭布衫拈卻炙脂帽相似若終日識心紛飛觸境不
0469b17: 能忘情雖坐禪床上如猢孫繫露柱敢保血肉團包
0469b18: 裏無位真人妄想坑埋沒自家寶藏縱得透脫猶是
0469b19: 枯樁邊事況未得透脫耶。
0469b20: 學道須以高遠為期苟不至於大悟不可隨情生滅
0469b21: 放縱身心及離了真正明眼師匠別圖去就建立生
0469b22: 涯作半路抽身漢如渡海人牢把風柁到岸方休古
0469b23: 人喫折腳鐺中飯向水邊林下保養聖胎是諦當後
0469b24: 事直須打徹一迴頂天立地可以與祖佛奪權衡可
0469b25: 以與人天作眼目斯乃大乘菩薩發心真不負出家
0469b26: 之志矣。
0469b27: 心地未明開口即錯縱有高論非是定見居學地者
0469b28: 不可輕易持論古今得失但當存疑俟他日道眼明
0469b29: 白方可決定是非邪正。
0469b30: 眼前有一毫順境來迎我不可過生歡喜當觀如夢
0469c01: 幻空花快意後一場眼前有一毫逆境來加我
0469c02: 不可便生煩惱當觀如疾風暴雨天晴後一場
0469c03: 古人多體究言句不專在一句話頭上用心一語投
0469c04: 機千疑頓發故圓悟說大慧汝不疑言句是為大病
0469c05: 今時惟喜單提一句公案如百萬軍中拖刀直入雖
0469c06: 得斬截便宜若要築著磕著通身是眼須向雜毒海
0469c07: 裏一一驗過始得。
0469c08: 凡機鋒問答全主全賓須是作家相見自然節拍相
0469c09: 應若是學地中人道眼未明凡見宗師家須虛心請
0469c10: 益以求決擇不可貪求印證大丈夫兒掀翻徹底尚
0469c11: 不自肯住腳況挾複上門求人打東瓜印子耶多見
0469c12: 一等瞎漢亂統如醉漢發風如癇病發狂古今有智
0469c13: 識者決不如是雖呈偈呈解問答要且自知時節不
0469c14: 同他人弄鬼戲也。
0469c15: 道人胸次居常磊落超曠固是格外人物然于生死
0469c16: 禍患不先有以明決處斷則臨事未免周章惶悚喪
0469c17: 其所守此平日心境放閒未嘗遠慮故不經磨鍊也
0469c18: 看祖佛言教須洞曉深旨不可打印板在胸中著意
0469c19: 摹擬如看徑山語錄便椿定箇大慧模樣出來看高
0469c20: 峰語錄便占在高峰面前行走說話都是他家口氣
0469c21: 及乎舉措施為恰又不相似此是識見淺陋融化不
0469c22: 得彼高峰大慧二老何等手眼千古下有幾人儔匹
0469c23: 便如此容易躐等耶善學者無所不得妙在抽筋不
0469c24: 動皮換骨不見血雖喫他家飯不屙他家屎此纔是
0469c25: 潛行須與古人同處非圓機活眼則膠柱調絃按圖
0469c26: 索駿此愚者之通病藥石難醫奈何。
0469c27: 要作宗門正眼必須學悟兼優要振祖佛門庭尤貴
0469c28: 機辨無礙古今明徹理性者能兼諸用而傋全體方
0469c29: 為第一流人物然尤在道德禮義四字輔翼成功纔
0469c30: 可建經久遠大事業苟恃尺寸所長外鶩虛聲學無
0470a01: 通方之識悟非超師之見此流俗阿師直饒動地驚
0470a02: 天終見一場敗缺復何益于教門哉。
0470a03: 好人品不在立意要做箇標格出來但當一心究理
0470a04: 性地明白其人品不扶自正苟有一念好奇特之心
0470a05: 強分同異故與流輩相違此等不墮輕忽便落僥倖
0470a06: 狂慧少定枯禪乏智二病相傾今古不齊故知聖智
0470a07: 入作必善用其機所以大有為者先有守譬夫庭禽
0470a08: 養勇一奮驚群霧豹澤毛七日不食苟無定力以持
0470a09: 心則自己走作尚不奈況能為濟世舟楫哉。
0470a10: 古今悟道善能游戲塵勞廣作佛事者要先得三昧
0470a11: 王三昧則一切三昧無不總持如人教一棚肉傀儡
0470a12: 相似腳底線頭都已巳曉牽抽全藉裏頭人到此田地
0470a13: 佛法世法是甚麼喚作熱碗鳴聲也是強說道理。
0470a14: 學道之士見善必遷知過必改積功樹德惟日不足
0470a15: 苟不慎護三業忽被境風觸動便鬥爭到底如矢在
0470a16: 弦上迎機連發此蓋平日無制心工夫不能居逆受
0470a17: 順處順如逆古德云衲子雖有見道之資若不深蓄
0470a18: 厚養非惟無補于教門將恐有招禍辱可不慎歟。
0470a19: 憎愛兩字最為入道障門極難打破禪人知此病痛
0470a20: 直得法愛兼忘管此進道如鳥飛空無有阻礙所以
0470a21: 三祖云但莫憎愛洞然明白此是如透萬重關鎖一
0470a22: 擊俱開。
0470a23: 學道人當虛懷無我不見彼過莫因私憤遂塞公道
0470a24: 如世諦中人暗箭傷人不顧損德自喪心術予少時
0470a25: 嘗有偈警世云朝看東鄰花莫賞西園蘜不妒他人
0470a26: 時終還自家福此言雖鄙讀之可以令人蕩不平之
0470a27: 氣。
0470a28: 示心鑑禪人
0470a29: 吾輩忝稱釋種墮三寶數當時自反照剋責既辭違
0470a30: 二親趣此非家必欲何所圖乎方其袍圓其頂可謂
0470b01: 僧相嚴特矣若不憤發精彩令志氣日新以求悟明
0470b02: 己巳分中一生死大事荷擔大法則所謂好一座佛堂
0470b03: 空然無佛矣若更縱恣情欲放蕩身心或嗜膏腴受
0470b04: 用驕態或依軒冕從遊聲利或三業四儀不拘戒撿
0470b05: 荒唐偷玩虛擲光陰如此為僧與流俗何殊古德云
0470b06: 地獄未為苦袈裟下失卻郤人身為最苦也如今要跳
0470b07: 出三界業網不受閻老拘束須是打翻無明窠臼參
0470b08: 教透頂透底與佛祖把手同行始得所以藥山道此
0470b09: 事直須高高山頂立深深海底行閨閤中物捨不得
0470b10: 便為滲漏且道作麼生得箇不滲漏去禪者向這裏
0470b11: 會取藥山不曾入滅。
0470b12: 示心啟禪人
0470b13: 入此宗者宜先截斷葛藤最為捷徑學解塞於胸襟
0470b14: 語脈障于咽喉緣念坌于識田無往而非熟境欲以
0470b15: 希望心聰明靈利心虛浮不真而入此門譬剪彩作
0470b16: 花其如大地陽春何必須忘緣泯念專心一路將無
0470b17: 義味話頭極力參研如貓捕鼠追到牛角表自有倒
0470b18: 斷時節也。
0470b19: 雲棲示禪人
0470b20: 中峰老人云一片陳年銕石心行藏寂寂冷沉沉硬
0470b21: 拳緊握棲茆屋那肯輕拋半片心此偈余嘗體貼其
0470b22: 意則工夫無時刻放過即放過亦有工夫此乃已巳驗
0470b23: 靈方能如此切心則悟門不必重說。
0470b24: 
0470b25: 
0470b26: 
0470b27: 
0470b28: 
0470b29: 
0470b30: 雪關禪師語錄卷之四終
