0144a01: 石雨禪師法檀卷第十八
0144a02: 嗣法小師淨柱編
0144a03: 書問二
0144a04: 與石浪首座
0144a05: 自首座去後。每以入山不大深為憂。故今年春亦欲
0144a06: 掩關以深之。忽無所至。知首座早已巳出關住超山矣。
0144a07: 豈技癢之若是耶。朽尚掩關者有四故。一以法門愈
0144a08: 亂愈不可辨。亦且不必辨以正不勝邪故。二者觀時
0144a09: 觀機。知分知力。恐不知不觀。非唯無益。且有損故。三
0144a10: 者屢有不可卻之招。恐費周折故。四以行人數十輩
0144a11: 忍苦忍貧。死守不去。唯恐住持不耐久為不安。以約
0144a12: 三年之限為慰諸行人故。但不識首座何所見而入。
0144a13: 何所見而出也。前光明寺有二僧來。一稱首座為姪。
0144a14: 一稱首座為弟者。俱以老成。俱以吾首座不甘寂寞
0144a15: 為言。今聞遷住。可謂之知侄與弟者矣。雖然倘住超
0144a16: 山。自有別意。非人所能料。則慰我甚矣。前得首座書。
0144a17: 讀未竟而象田即念書亦至。彼亦往往以我不復出
0144a18: 為願。故聞其守益堅語益切。此與吾首座臨行與藻
0144a19: 雪言無異也。倘首座之守亦無異。則雲門二甘露門
0144a20: 他日普天匝地有不可量者在也。觀象田嘗以得吾
0144a21: 首座為有同氣。為幸為慶。此深有挽回薄俗之度者。
0144a22: 首座又不可不時通氣脈。為他日計也。又聞首座每
0144a23: 與人抗此金與石觸之謂也。知不可勝而為不可也。
0144a24: 況法門雖屬不堪。不久自有定論。何用是汲汲為故。
0144a25: 我於二月十五入關。大書聯曰定論。不須下千古偷
0144a26: 安。聊爾約三秋。此立而待之之道也。願吾首座亦宜
0144a27: 安心而待之。今洞下雖不乏人。但少遞相護惜者。聞
0144a28: 永覺師為人頗端。此可幸事。但可讚之而已巳。以其扶
0144a29: 律行事不致損故耳。無諍無辨之道正宜今日力行
0144a30: 山居。殿有半功。葵心已巳退。執事月印嵌石二公并知
0144b01: 眾敬愚及數十輩少枝葉可稱精進。即鶴凌孫亦頗
0144b02: 能逐隊執勞。能久久不退。或有過師之作未可定也。
0144b03: 首座所應承緣事得能修德以化之則無不濟者。若
0144b04: 以末為本。我不願也。目下近遠意頗悅從。但以歲儉
0144b05: 為難。禪堂從房一齊歇下。聽緣而已巳。方今各各努力。
0144b06: 鋤钁山田。較首座去時俱已巳轉生作熟。盞飯可供四
0144b07: 十人。菜圃春收可續絕糧。即堂中主有山鳴。悅眾有
0144b08: 維弦。書記有藻雪。普梆一響。草鞋如虎。此山居之近
0144b09: 況也。寄聞吾首座喜之。
0144b10: 復黃元公司理
0144b11: 宗風雜沓。王事勤劬。此窮和尚之對極門徒也。承訂
0144b12: 梅花開後主人對客。今梅花開已巳。主對客已巳。有人問
0144b13: 客。如何是主。不識居士何以答之。山中萬境雖閒。無
0144b14: 奈諸禪者往來煎逼特甚。此入山不大深之故也。故
0144b15: 限約三年掩關以深之。昨已巳偷安矣。
0144b16: 與余集生中丞
0144b17: 昨承光顧。使十四年來積想一傾。頗稱慶快。及捧讀
0144b18: 復黃海岸居士書。至為道不為名。為法不為身處。令
0144b19: 人愧愧不休。幾欲薄懶瓚而不為矣。復自顧疏拙。恐
0144b20: 螳努之。取笑於人也。然法門危亂。得居士兼內外而
0144b21: 護之。衲輩敢終默而置於不聞耶。第觀時觀機。思懶
0144b22: 瓚之尚不可薄也。容山居殘局苟完三年。鄙願得遂
0144b23: 當拼此殘質。唯命是從。是至願也。
0144b24: 復章天對居士
0144b25: 每當岑寂時與道侶相集。一詠鬱花。令人遊夢無盡。
0144b26: 忽接惠翰。暢讀花因。欣慰欣慰。爰發孝廉已巳先居士
0144b27: 著鞭耶。天華護彩。舍此其誰。山荒失賀。居士能為我
0144b28: 致意否。禪道之衰。今時已巳劇。所期入此門者。以真實
0144b29: 履踐為先。然後應機接物。妍媸自辨。所以佛祖言句。
0144b30: 大似試金石子。具正眼者用之。任他頌古拈古。轉機
0144c01: 著語。是佛是魔。無不悉辨。履踐不真者未免金鋀易
0144c02: 換矣。居士天性生知。讀書之暇又能搆此格外語言。
0144c03: 逢場作戲。無不可者。再得捉膝時一番商確。然後流
0144c04: 通為美。鬱花之洗豁人目。見者無不以為不朽之業
0144c05: 也。恨不能多得耳。昨有相知欲為小序。至手當即寄
0144c06: 覽也。
0144c07: 復曹一蕊居士
0144c08: 前接尊翰及箑頭。深知不忘我故人甚。但天各一方。
0144c09: 流光漸遠。每一興懷不能罷。眾命千里杖為愧。仲春
0144c10: 得脫雲門。入西溪寶壽。非隆慶也。較隆慶深數里。竹
0144c11: 木蕭疏。修徑不減雪棲。是嚴印持。聞子將諸公所蓄
0144c12: 以遲某者。憶往與兄輩願頗不淺。此特為之先導耳。
0144c13: 天如居士兩番入山場後後訪之。想已巳還新安矣。其
0144c14: 冷骨如故。真隱君子也。聞白僧兄獨居故里。欲附一
0144c15: 信與天如往。奈又不果。山居初得安懶。幾與世隔絕
0144c16: 見聞。故不及為覓便郵。兄有書往。幸達此意。不識何
0144c17: 時來湖上也。聞兄近不乏道交為慰。又得趙居士偈
0144c18: 意更慰。第不即覿面為惜。想真辦道人應不便爾休
0144c19: 去。其間出入。於境緣逆順處定能以不欺自鑑耳。聊
0144c20: 評其意以復。長至邊果能一遊乎。先附力主做功夫
0144c21: 語二紙一煩致之。嵌石兄近況每同弟打橡栗為安
0144c22: 心法。因續元去。促托筆伸意。翰生棧西蘭友兄弟蹤
0144c23: 跡。何似有便通。我以慰念舊之懷。世情擾擾。法門猶
0144c24: 惡。有心者能一揀邪正。庶報佛恩於萬一。弟亦當於
0144c25: 岑寂自砥。以觀其時也。
0144c26: 又
0144c27: 承書與續元禪友來。如親覿一度。即以書復續元去。
0144c28: 亦應如見我然。猶未免於一水盈盈之思也。不如天
0144c29: 如兄偷空入山數日。與七十二賢峰分賓列主。談以
0144c30: 為暢。力窮向上。不涉世緣。令人益珍其為老成。聞兄
0145a01: 近況頗細。稍慰。懸懸趙公之約。何以杳然。不可以兄
0145a02: 之憨法帶累人也。笑笑。
0145a03: 答祁德公居士
0145a04: 秋空岑寂。忽承令弟至。得接尊翰惠施。又知道念日
0145a05: 堅。雖覺喜躍。然猶未能深慰鄙懷者。以居士是大猛
0145a06: 烈人。定能一刀兩段。討個分曉。而肯悠悠說堅不堅
0145a07: 乎。堅不堅則疑信相參。隨人上下而已巳。宜居士所不
0145a08: 為也。近欲入閩。將有一年之別。古人云三日不相見。
0145a09: 莫作等閒看。想居士自能努力。而不俟衲歸。當先有
0145a10: 便羽報平安也。
0145a11: 答邢吉先居士
0145a12: 前翰中有一切無心。即離俱病之問。此特遣著語耳。
0145a13: 苟執而不化。則又有無心猶隔一重之語。其疑又何
0145a14: 有已巳時乎。真辦道人觀時觀機。竿木隨身。逢場作戲。
0145a15: 出處聽緣而已巳。至於功名。宜冷則冷之。離亦一道也。
0145a16: 宜熱則熱之。即亦一道也。但得左右逢原。何病之有
0145a17: 哉。
0145a18: 與蔡子穀居士
0145a19: 世情戀戀。法愛猶覺依依。但不可為愚者道耳。分袂
0145a20: 歸。每與相知言及護持金粟之神。餘光豈止被及一
0145a21: 法相而已巳哉。不知近日戒酒光景何似。石車兄以雨
0145a22: 阻不及入山。特遣侍者渡江踐約。可謂不負先師者。
0145a23: 見時煩為致意。元公居士幾日曾相見否。
0145a24: 與集生余中丞
0145a25: 承護念。入閩冬復春矣。不識道體健飯否。叢林得人
0145a26: 否。某抵扺長慶來。縉紳居士俱欣然。誠不虛老居士願。
0145a27: 華雨監院雖根性過緩。亦稱穩當。臘八日付戒一壇。
0145a28: 春新積香儀。續置禪堂一所。張方伯捐俸。結制內外
0145a29: 三百餘。俱精進。擬浴佛解制後同京臺諸居士上雪
0145a30: 峰。或可存老居士意。第欲併爨恐不易也。大約閩中
0145b01: 法道邪禪未熏。似有起色在。宿願未酬者。今正是時。
0145b02: 且僧俗望駕如渴。未審肯即扶策否。否則冤有頭。債
0145b03: 有主。與山僧有何交涉。衡廷田事勢不可復。茲另捨
0145b04: 百金造廊。起手其東邊精室。向為人得。今己巳力為復
0145b05: 之。以滿尊願為杜口處耳。此間興廢任在居士。故不
0145b06: 得不喋喋也。餘不悉。
0145b07: 與季超祁居士
0145b08: 閩中緣未竟而歸思動者再矣。雖知僧無家。其如知
0145b09: 己巳何。近聞邊報甚恐。而憂國憂民之人未審此時作
0145b10: 何話說。陰翌之論斯林下人所深愧也。觀令弟才力
0145b11: 裏赤片片。終不甘弄寓山片石。已巳者居士能佐之乎。
0145b12: 今居士既承當個事。則知向之稱隱稱逸。可謂前言
0145b13: 戲之耳。古云見道易。守道難而行道復難。況戴兩莖
0145b14: 髮而居於行守之間。抑又難中之最難。不可不深慎
0145b15: 也。居士勗之。
0145b16: 與陳華甫居士
0145b17: 福建佛事喜無男女雜踏之擾。諸鄉縉紳俱認真護
0145b18: 念。第衲所深意投老者。唯寶壽拳石耳。況與諸善信
0145b19: 大有夙緣。令人夢寐以之。非勉強也。惟居士力護。以
0145b20: 俟衲歸。歸期舊約。或半年一年。決不至爽信者。今秋
0145b21: 入闈。定當努力。念我山林人自不能安邦定國。又無
0145b22: 德堪為陰翊。惟居士蠖伸一肩任之而已巳。使人人各
0145b23: 發此念而國界未有不安者。居士勿以一人力微為
0145b24: 自怯也。我教謂一人發真歸元。十方虛空悉皆消殞。
0145b25: 此雖理路。亦可事推。況居士已巳知會萬法為自己巳者。
0145b26: 則一人自幹一人事皆居士之本願。衲特為饒舌耳。
0145b27: 忝知愛之私故私望之。
0145b28: 答陳克一居士
0145b29: 石頭南嶽上諸祖以人多質樸。故酬對處顯多密少。
0145b30: 其真證者即顯亦密也。其未證者俱以意通。意通則
0145c01: 落知解。即密亦顯也。非師家咎也。至於石頭南嶽猶
0145c02: 顯密兼唱。下及五家分門列戶。純貴乎密者。以人心
0145c03: 雕琢殆盡。有錯會者。有附會者。真假莫辨。非的悟的
0145c04: 傳。暗機圓合。賓主協通者。孰能把住探竿。知水之深
0145c05: 淺哉。所以推此秘密一路。最妙最玄。極尊極貴。使放
0145c06: 僻邪侈。惡魔外道不能假借以亂真。此不得不密也。
0145c07: 古謂威音王以前無師自證即得。威音王後無師證
0145c08: 者盡屬魔邪。良有以矣。今居士雖做處質樸。省處亦
0145c09: 真。故見諸祖平實顯言。一印印去。略隱密便料理不
0145c10: 下。此過在以顯為顯。未能顯密圓通耳。如居士所印
0145c11: 正脈中南泉之寬廓非外。寂寥非內。及不是心不是
0145c12: 佛不是物等謂無疑。至於斬貓趙州頂鞋等謂不了
0145c13: 則疑信相半。非過量人所自安者。唯居士更過此關。
0145c14: 則一任懷中抱子。腳後登妻。盡是秘密法門。否則平
0145c15: 地上跌有日在。珍重珍重。
0145c16: 復贛州嵯峨諸檀護
0145c17: 靈際斯興。道音遠播於桑門。佳隹聲此振。德化潛施於
0145c18: 詞苑。瞻貽言而色起。聞高韻以神飛。恭惟諸大居士
0145c19: 閣下心空及弟。氣吞秋月之長江。意極無為。法運春
0145c20: 風之百丈。嵯峨古剎。賴檀信而重整型規。寂照寶方。
0145c21: 得法侄而一新儀範。叢林幹蠱。祇樹金湯。內外得人
0145c22: 而有慶。邇遐獲善以無虞。想佛法之隆盛俱讓豫章。
0145c23: 思祖道之恢弘咸輸廬阜。衲入於仙霞。經三百而遊
0145c24: 七閩。目窮水山之勢。離乎浙地幾十度。而接八行招
0145c25: 歸故里之殷。且解富沙之新令。還酬寶壽之舊緣。或
0145c26: 趁春風而笠戴。江西事難預定。或取白門而棹遊貴
0145c27: 境。法不先期。茲承寵召。未便專辰。聊申裁復以代晤
0145c28: 言。
0145c29: 復王東里總憲
0145c30: 下雪峰滿。擬走候道履奈隨緣轉流。覽古汀淹滯山
0146a01: 水。曾以數行遣徒代訊。復為永安路阻。至今覓便無
0146a02: 郵。每念華林把晤。若非老居士打開格則的又焉能
0146a03: 令貧道肆口恣心。橫拈到弄。為作家相見也。呵呵。冬
0146a04: 制正結。建寧之普明而洽。禪友適至。捧讀翰招。住持
0146a05: 三平。不勝踴躍。奈先一日為建陽靈峰邀住。未及應
0146a06: 命而至。然積想未消。終當向百丈漈邊與老韓覿面
0146a07: 相見。不煩向侍者處尋消問息也。偈扇伴啟。草復不
0146a08: 宣。
0146a09: 答考亭朱步紫使君附來問
0146a10: 佛曰覺。儒曰睿。作聖皆屬思也。六祖乃謂不思善。
0146a11: 不思惡。則孔子九思中間思明。思聰。思問難等獨
0146a12: 非善歟。周公夜以繼日。思兼三王而施四事。豈非
0146a13: 欲多多益善歟。善何不可思也。關睢寤寐反側。鍾
0146a14: 情窈窕。思果善歟。惡歟。豈聖人獨難之歟。且善惡
0146a15: 雙遣。思置何處。釋亦戒偏空也。抑聞之老莊其言。
0146a16: 上善若水。水和萬物而不爭。又曰。賊莫大於德有
0146a17: 心而心有眼。六祖無亦欲人忘其爭。去其眼歟。易
0146a18: 稱無思也。寂然不動。感而遂通天下之故。此語頗
0146a19: 有會歟。三教一理。愚蒙未能融合。大和尚何以教
0146a20: 之。
0146a21: 人生日用雜念雖多。不出善惡無記三性。出則為空。
0146a22: 入則為有。空為小聖。有為凡夫。唯大根器。大力量人。
0146a23: 以中道第一義諦。不偏不倚。極學窮參。一旦豁然。空
0146a24: 有雙銷。二六時中。隨緣任運。不著於凡。不住於聖兩
0146a25: 邊不立。中亦不居。克盡己巳私。復還天理。如鏡垢盡。因
0146a26: 人妍醜。非鏡有妍醜也。佛為覺。睿作聖。亦若是而已巳。
0146a27: 非屬思。非屬無思也。非思故寂然不動。非無思故感
0146a28: 而遂通。道之上善。儒之至善。釋之性善。非善惡相待
0146a29: 之善也。此語三教真可會通。一言以蔽。又何足疑。若
0146a30: 疑六祖不思善。不思惡。似屬無思。不妨深體六祖問
0146b01: 意。即知宗門謂教外別傳。直指人心。見性成佛。直接
0146b02: 引人之言外風規也。彼以三教學人著於言教。不重
0146b03: 己巳靈。去道似遠。間有體認。誤以思惟測度。聖人境界。
0146b04: 說時似順。行時卻違。不肯將此思惟測度的心體究
0146b05: 一番。故祖師西來。見人說心說性。要覿體舉出個心
0146b06: 來。性來。見人思善思惡。要人覿體舉出個思善。思惡
0146b07: 的道理來。故六祖問惠明曰。不思善。不思惡。正與麼
0146b08: 時。如何是明上座本來面目。惠明言下大悟。則知宗
0146b09: 門為人。別有長處。其意非專教人不思善惡也。今老
0146b10: 居士既已巳會通。肯於不思善惡處更加參究體認一
0146b11: 番。定知飯是米做。從上疑情一笑而釋矣。然參究體
0146b12: 認是又思。思者與思不同。教中先以無思為體。後以
0146b13: 有思為用。尚屬漸途。以其不如頓教。以思無思之妙。
0146b14: 反思靈燄之無窮也。故終日思而無思。無思而思。高
0146b15: 登聖域。豈小聖只知無思而凡夫只知有思耶。此六
0146b16: 祖去古未遠。尚可如是提撕。處今之世。穿鑿殆盡。才
0146b17: 有言語知解橫生。不能復爾激發後昆。至使陞座指
0146b18: 揮。難為下口。不得已巳曲暢旁通。若一味以言遣言。以
0146b19: 理遣理。使人撞入葛藤。無有解脫。此無貴於宗門也。
0146b20: 衲不敢以宗自居。特信宗之妙。或可與老居士同參。
0146b21: 何如。
0146b22: 答唐祈遠孝廉
0146b23: 昨走數行草草附訊。正恐道駕冒暑。令人不安。忽接
0146b24: 惠翰。殊慰鄙懷。所云弁山法道。居士全始。實賴全終。
0146b25: 然全終惟艱。貴使先瑞兄安於常寂耳。雖雲門一脈
0146b26: 靡靡不振。而弟兄之分恒安枘鑿者。皆貧道自甘所
0146b27: 致。今一旦僭竊。不唯取笑諸方。亦獲罪於常寂矣。況
0146b28: 寶壽雖小。未可遽有庖人之越。萬不得已巳。尚容秋涼。
0146b29: 一奠弁山。擇一法侄主之。一整無諍之風。庶不負全
0146b30: 始盛懷。而且為全終穩策。餘則不敢與聞。向承布施。
0146c01: 百不卻一。此謹奉璧者。恐蹈傷廉故轍耳。笑復不盡。
0146c02: 復弁山諸法侄
0146c03: 叢林者。道德之所從出也。欲行道德。先正名言。名言
0146c04: 不正。道德廢矣。今弁山法道已巳遍天涯。而獅蟲咀嚙。
0146c05: 賴以鎮安。使愚得以傍觀泉石。猶冀略伸管見於他
0146c06: 日耳。恐一番當局。未免迷生。此在諸法侄所宜深護
0146c07: 於我也。況百丈移龕。未曾親送。二世新遷。未曾遣吊。
0146c08: 萬勿復舉。杜我將來。常住公物。檀護公書。統此璧謝。
0146c09: 與離言法侄
0146c10: 冤有頭。債有主。此大眾告諸龍天而吾法侄有不容
0146c11: 避者。昨數行中無許多便宜與法侄討得。若為先讖
0146c12: 焉。兼之護法傾城。即請高踞龍華頂。則寶壽峰在
0146c13: 西溪深處當贊嘆無盡也。
0146c14: 復考亭朱步紫使君
0146c15: 一出仙霞。略無寧晷。此佛法之累人耳。至於千里神
0146c16: 馳。夢無迷路。知老居士正入慈恩院裏游也。自念形
0146c17: 骸雖遠而玉枕峰松終無變色。此亦貧道於居士另
0146c18: 一思路矣。冰輪至。得接惠翰。不異把臂一度。何啻閩
0146c19: 越作同室觀耶。靈峰殘局。全賴護法為之合尖。其叢
0146c20: 林規矩決意付托來雲入室主之。以幻來年老。午星
0146c21: 善病樵之時。想住山恐不與一人肩之。則遞相推托。
0146c22: 殊非長策。餘樂助者。助之貧道。則年已巳知非。不復料
0146c23: 理常住。明年俟寶壽稍妥。準頂笠一行。一瓢一侍。別
0146c24: 搆一茅於寺之北隅。或資化寺側。得與老居士啜茗
0146c25: 對奕。拭眼看來雲與大眾之有為。此又不啻樂死也。
0146c26: 復會稽諸護法
0146c27: 向年濫席天華。過蒙內外之護。至今銘佩。猶懷戀慕
0146c28: 之私緣。貧道分慚迂拙。道力浸微。祇合屏跡空巖。任
0146c29: 情丘壑。故拂然渡江。似不再問人間事矣。豈期入閩。
0146c30: 輒爾數年。蓋素愛閩山。故有是舉。雖彼剎紛及略。不
0147a01: 加顧卒。一旦竟歸者原為寶壽破壞。意欲粗加修葺。
0147a02: 得把茅蓋頭。足了一生。誓不欲再現前粧重新舊樣。
0147a03: 區區此心大都如是。前渡江登拜。欲寫闊悰。復以緣
0147a04: 隔不偶。茲蒙瑤翰忽頒。琅琅珠玉且復有天華之命。
0147a05: 是更欲鐘鼓爰居耶。雖達師弟暫避巽床。奈某衰朽。
0147a06: 難承鼎餗。況師侄輩俱翩翩超逸。自能料理。何藉手
0147a07: 一躑躅朽僧渡江濡首耶。萬不獲已巳。一到即行。并候
0147a08: 興居。聆霏霏玄屑也。
0147a09: 復曹石倉侍御
0147a10: 西溪道上。等個人來。十里梅已巳脫雪飛花而個人猶
0147a11: 屬杳然。忽接翰惠。雖免梅花笑人。終未似把袂閒林。
0147a12: 生我山光也。承命作讚。聊搆小偈塞責。謹書請政靜。
0147a13: 聞假歸便謝不宣。
0147a14: 別夏緩公居士
0147a15: 貧和尚。清宰官。正爾相當。唯損清惠。為受不安耳。貴
0147a16: 境多善信。款話甚殷。此皆賴呵護使然。所喜郡伯政
0147a17: 亦甚善。似不復用頭陀法行常不輕行也。至廿五日
0147a18: 始解纜。滿擬一造高齋。作數刻別語。聞交游接踵。唯
0147a19: 望風依依。覺新我瓢笠。晤謝有期。為道自愛。華藏菴
0147a20: 樸僧數輩人頗憐之。第憐之以道者。又不得不仰仗
0147a21: 鼎言於郡伯處矣。
0147a22: 答王祇叔居士
0147a23: 正臥疾間。高人韻士一時良集。復得居士至。使荒山
0147a24: 生色不淺。賤恙亦繇是起。第愧黃牛橘皮。助話太清
0147a25: 耳。前已巳承惠。茲復損米。正當結制。敢不拜領。為居士
0147a26: 結一度禪悅也。謝謝。佳隹扇如命塗抹容補。不盡。
0147a27: 復福城眾護法
0147a28: 靈山親囑。原為末法之金湯。梓里光招。適愜同仁之
0147a29: 志願。豈是祖禰不了端因。道種將圓。固漸添錦。聊用
0147a30: 續貂。恭惟諸大護法臺下朝廷柱石。鄉國觀瞻。攄席
0147b01: 上之經綸。不難旋轉乾坤。撥林皋之餘暇。亦且推敲
0147b02: 堂奧。以治國者治心。無異孔顏面目展。報君者報佛。
0147b03: 居然楊李芳蹤。所惜祖庭秋晚。兼之狐跡縱橫。愧無
0147b04: 寶劍之橫抽。猶藉杵光之鎮肅。寵翰來。當重九後。鬱
0147b05: 鬱菊花新開。期諒在小春初。融融冬日暖。敬酬台諭。
0147b06: 無任溯瞻。謹復。
0147b07: 復天寧大眾書
0147b08: 于木隨身。意在驚蛇撥草。逢場作戲。妙於唱主酬賓。
0147b09: 奈何近日宗風似隆而實替。法席似安而實危矣。佛
0147b10: 恩難報。信施何當。福城東塔既為先師來應。萬壽天
0147b11: 寧復因寶閣相招。雖指揮不能推重於人天。登臨未
0147b12: 必增輝於梵宇。喜法舟之靈塔猶存。漢官之威儀復
0147b13: 整。移藤不遠。覿面非遙。此復。
0147b14: 與存憶唐總憲
0147b15: 昨者瑤翰賁臨。兼承隃糜管城之錫。奈艸野不文。無
0147b16: 以克當。雅惠可勝缺然。蒙君以蚤年掇巍科業。已巳追
0147b17: 蹤繼美。復以慧眼勘破世籬。飄然長逝。此豈高閭門
0147b18: 陳車馬之亢宗也哉。行將起九世之白骨。登之寶池
0147b19: 珍域。矧陟岵在瞻。宛然康壽。倘轉哀為樂。決疑成信。
0147b20: 只淨名龐老不得擅媺於先宗矣。擬欲躬弔靈龕。奈
0147b21: 方結制。不便行邁。謹遣監院俚語代伸。併祈老居士
0147b22: 熙熙怡怡。完此一段家風。則光前耀後。雖今日之慈
0147b23: 孝。乃他日之道愛也。耑此布悰。統希鑒茹。無任顒溯。
0147b24: 與扶搖唐居士
0147b25: 猶憶曩歲。萱慈遐逝。山僧曾以葛藤一絡索向繐帷
0147b26: 饒舌。爾時尊公深道德器。可徵世德之報不爽。不料
0147b27: 尊公便爾撒手。政以繼美有人。掉臂不顧。真解脫丈
0147b28: 夫也。擬躬吊靈位。奈時方結制。不便攜錫。謹以俚語
0147b29: 半紙代伸。統惟亮鑒。可勝瞻跋。
0147b30: 寄次升陳孝廉
0147c01: 久嚮高致。不異大蘇乃從小蘇邊得精神交接。何幸
0147c02: 如之。因憶皋亭桐扣。雖絕響來久。以衲觀之。遍山皆
0147c03: 石鼓也。第復俟知音耳。他日既聞。聲逸遐邇。當不使
0147c04: 張華擅美千古矣。況渥洼池讀書處蹤跡無恙。豈慧
0147c05: 業文人多忘前事耶。笑笑。
0147c06: 寄稚升陳居士
0147c07: 紫雲佛日。兩度快談。草草送別。雖不作世情想。而道
0147c08: 念猶覺依依。不識日來精進何似。深羡師資相契。尋
0147c09: 常已巳是難得。況契以道乎。且當仁不讓。頓入頓深。吾
0147c10: 宗謂智過於師。方堪傳授。豈虛語哉。卷第十八終
