0082a01: 石雨禪師法檀卷第二
0082a02: 嗣法小師淨柱編
0082a03: 住紹興府雲門顯聖寺語錄
0082a04: 崇禎七年甲戌戍臘月十二日入寺。
0082a05: 三門從門入者不是家珍為什麼倚肩踏躡大眾且
0082a06: 道喚甚麼作門良久曰莫待當來問彌勒。
0082a07: 大殿洞山麻三觔名不須虛雲門乾屎橛跡不須實
0082a08: 且隨我將錯就錯切忌道如何是佛。
0082a09: 伽藍宰一寺之權衡須要密不通風作眾生之保障
0082a10: 仗你略通一線。
0082a11: 祖師放去西天為惜法堂深草拈來東土猶憐遍界
0082a12: 葛藤明年更有新條在腦亂春風卒未休。
0082a13: 方丈背先和尚像曰大眾祖父從來不出門為甚麼
0082a14: 爺向裏頭因惜隆冬春意動漏洩寒梅香幾
0082a15: 枝。
0082a16: 拈疏山僧一向鼻孔撩天因到天華被者個礙卻今
0082a17: 到顯聖又被者個礙卻且道者個是甚麼試宣看維
0082a18: 那宣疏竟師曰還有向上事也無良久曰且向下會
0082a19: 取遂陞座拈香祝聖竟師曰隨緣赴感靡不周何故
0082a20: 寂然不動而常處此菩提座卻又道感而遂通切忌
0082a21: 道依稀相似誰敢云彷彿不同不特儒扶釋教亦乃
0082a22: 釋合儒宗喜得山僧閒卻眾檀越又要向蜃樓上重
0082a23: 施棟樑冰花上刻畫青紅有時向顯聖堂前屙屎撒
0082a24: 尿於淨白地上有時向天華寺裏說妙談玄於鬧市
0082a25: 場中更有閑工夫於若耶溪汲水浣石傘峰若欲撐
0082a26: 天柱地須仗眾兄弟各顯神通有麼問答竟師曰如
0082a27: 此問答還當得神通妙用麼明日天晴再主張。
0082a28: 剃度上堂天華寺以九龍水沐浴已巳竟顯聖堂將金
0082a29: 剛刀剃度為僧倘得不待雪山六年苦行而睹星成
0082a30: 道則不惟觀彼久遠猶若今日則心佛眾生三無差
0082b01: 別情與無情共一體真大眾此個語話才入門來阿
0082b02: 那不知且問既共一真何故一人食時難令眾飽問
0082b03: 答俱不契師曰恁麼則無量劫來頭髮把盡在山僧
0082b04: 掌握中遂下座。
0082b05: 法相寺上堂古定光今法相驀地相逢難度量短十
0082b06: 尺長一丈橫看成嶺側成峰幾希惱殺丹青匠無底
0082b07: 缽盂一個斷鼻草鞋一緉海角天涯走一回兩耳依
0082b08: 然在肩上錫杖卓開不是他忽作江湖大波浪誰能
0082b09: 知有莫能知重將舊案新提唱作麼唱鴨吞螺螄兩
0082b10: 眼脹。
0082b11: 上堂舉拂曰未入雲門人人盡有者個及至到來為
0082b12: 甚麼卻在山僧手中莫為兩眼所瞞麼且道者個喚
0082b13: 作什麼眾無語師曰盡道冰霜苦誰知節後寒。
0082b14: 付石浪首座法上堂天華寺華落也果熟也雲門寺
0082b15: 門開也未若開已巳重重樓閣種種莊嚴更須知開已巳
0082b16: 復閉的道理便見彌勒善財同在山僧鼻孔裏許得
0082b17: 大安樂得大自在得大受用得大解脫得大無礙師
0082b18: 忽打噴涕曰正恁麼時且道在甚麼處蹲踞山僧今
0082b19: 日初度陞座為浪首座向在天華會中識得曹家女
0082b20: 話便擬唱還鄉曲調入嶺受徒住寺因山僧書去腳
0082b21: 根未穩領眾來雲門且喜稍通浙語故在人天眾前
0082b22: 有個斷拂子與他只可趕蒼蠅子若是傳法利生更
0082b23: 聽取一偈遂展卷曰分明識得曹家女便把閩言通
0082b24: 浙語石傘峰高浪潑天誰信耶溪淨如洗一枝斷拂
0082b25: 春風生謾道無頭亦無尾相續情知也大難持書莫
0082b26: 到他家裏大眾既是持書為甚麼莫到他家裏首座
0082b27: 出提坐具曰者一枝花誰人拈得起師曰諒闍黎也
0082b28: 不得進曰暗去明來又若何師曰昨日雷聲浩大進
0082b29: 曰也是雨過雲門師曰雪雹分身又作麼生時雪雹大作。
0082b30: 座以坐真搭肩上曰且喜今日唱個耍孩兒去也師
0082c01: 遂拈印打卷上曰耍孩兒且置還識得者個麼切忌
0082c02: 道寶印當空妙重重錦縫開。
0082c03: 司理元公黃居士請上堂士禮拜曰請大師舉揚雲
0082c04: 門未了公案師曰竹拖鳳尾慵迎客士曰今日親見
0082c05: 作家師曰松作龍吟懶送人乃曰說法不待人待人
0082c06: 乃可說及至有人來依舊無言說無言說佛殿山門
0082c07: 強饒舌大眾今日元公居士特特入山要山僧舉揚
0082c08: 未了公案祗如大慧禪師道二僧入門一僧已巳悟一
0082c09: 僧未悟不待他開口便揀辦得出方可為人且問大
0082c10: 眾還辦得元公居士已巳悟未悟的端的麼鐵山推倒
0082c11: 誰能信此是居士省發因緣深入雲門孰可憑士遂問還扶得
0082c12: 鐵山起麼師曰山門頭與居士道了也進曰明頭來
0082c13: 時如何師曰耶溪不許扁舟宿進曰暗頭來時如何
0082c14: 師曰此去錢塘尚隔程進曰不明不暗來時如何師
0082c15: 曰杭州理公事時向居士道。
0082c16: 小參舉中丞盧航居士與圓通旻禪師擁爐次士問
0082c17: 諸家因緣不勞拈出直截一句請師指示通厲聲指
0082c18: 曰看火士急撥衣忽大悟謝曰灼然佛法無多子通
0082c19: 喝曰放下著士應諾諾師曰圓通只知自己巳殺活施
0082c20: 為不顧他墮坑落塹山僧則不然待他道諸家因緣
0082c21: 不勞拈出直截一句請師指示向他道隨緣宿一宵
0082c22: 他若悟了道灼然佛法無多子向他道明朝相送一
0082c23: 盃茶。
0082c24: 住杭州府寶壽山光孝寺語錄
0082c25: 崇禎九年丙子春入寺。
0082c26: 唐祈遠孝廉請上堂拈香曰此一瓣香頑鉏底下掀
0082c27: 起堯風蕩蕩斧頭邊披開舜日巍巍爇向爐中端
0082c28: 為祝延
0082c29: 聖壽萬安此一瓣香荊棘所不能埋瓦礫所不能沒
0082c30: 用報唐將山宋石田薰禪師建立之德以及宰護之
0083a01: 誠此一瓣香既已巳貴買於江南終不賤賣於江北端
0083a02: 為供養顯聖堂上傳洞上正宗三十二代散木大和
0083a03: 尚用酬法乳之恩上首白椎師舉拂子曰此是第二
0083a04: 義又舉曰此是第三義百義千義萬義咄有甚麼交
0083a05: 涉若是個漢子拈起斧子從教斧子謳歌放下鉏頭
0083a06: 直得鉏頭作舞那管江南江北瓦礫荊棘如或未然
0083a07: 也要披苔剝蘚讀殘碑續斷碣免使碌磚瓦子七片
0083a08: 八片泥金剛努目木羅漢攢眉僧問重揚古路拈提
0083a09: 今事門頭今事門頭且置重揚古路一句請師指示
0083a10: 師曰鉏頭柄短斧頭長進曰今事門頭又作麼生師
0083a11: 曰栽完芋子又栽瓜進曰恁麼則曹源一滴浪滔天
0083a12: 沒卻三千及大千師曰開田去士問如何是參禪得
0083a13: 力處師曰拂子頭邊無限春進曰如何是參禪險難
0083a14: 處師曰溪山溪水莫留停進曰如何是參禪受用處
0083a15: 師曰明日到瓶窯進曰逼塞虛空時如何師曰香煙
0083a16: 堆裏看進曰學人正當進前無路退後無門時和尚
0083a17: 如何相救師舉拂子曰者個是甚麼士擬議師曰又
0083a18: 道進前無路退後無門師舉龐居士參石頭馬祖因
0083a19: 緣乃曰諸方盡謂石頭處得名馬祖處得地石頭處
0083a20: 得體馬祖處得用若作如此批判入地獄如箭且問
0083a21: 不作如此批判又作麼生會得不妨重顯寶壽家風
0083a22: 若不會則定打瓶窯上徑山。
0083a23: 甘露寺請上堂蕭蕭一夜雨為人何太切其奈負心
0083a24: 何杜鵑啼不歇春去了春去了明明大棒當頭楔髑
0083a25: 髏痛癢有誰知淋淋甘露啼成血忽然識得主人心
0083a26: 石女揚歌笑不徹師回顧大眾曰且道如何是主人
0083a27: 心有識得者不妨出來通個消息看良久曰門前有
0083a28: 古路一直透長安。
0083a29: 上樑小參拈拄杖召大眾曰還見麼者個人人有分
0083a30: 為什麼卻在山僧手中不見道千年田八百主又拈
0083b01: 曰且道者個是什麼獨有青山人不取古殿無香煙
0083b02: 壁多風雨泥諸天撒手跌腳木羅漢自言自語惹
0083b03: 得主山神忍俊不禁撐的撐拄的拄盡謂革故鼎新
0083b04: 我道是將敗壞補敗壞而已巳舉賢於長者插標建剎
0083b05: 因緣師曰大眾者一標子上三世諸佛泥諸天木羅
0083b06: 漢向何處蹲踞眾無語師驀卓拄杖曰不信天開黃
0083b07: 道日都言平地湧樓臺。
0083b08: 為嗣南容公茶毘小參孤孤迥迥崚崚青松為
0083b09: 友翠竹為朋一生滴水滴凍今朝雨似盆傾大眾此
0083b10: 是龍門舊住容公本有家風也爭奈現前一切眷屬
0083b11: 拈提不出若拈提得出方見容公末後殷勤不惜眉
0083b12: 毛徹底為汝不然未作龍門客空教點額回卓拄杖
0083b13: 下座。
0083b14: 除夕小參八除二成一十九除一成一十除到今宵
0083b15: 無可除休從杓柄聽凶吉不見道愚人除境不除心
0083b16: 喚什麼作心智者除心不除境喚什麼作境不知心
0083b17: 境本如如戍犬黃昏趁野豬觸目明明無障礙明朝
0083b18: 更有新條在晦堂老人無大人相說心說境說智說
0083b19: 愚說如如說無礙寶壽今夜一一歸除祗解依時及
0083b20: 節敲破鑼打破鼓若是本色住山人畢竟了無刀斧
0083b21: 痕要識刀斧痕麼說佛說法是刀斧痕說心說性是
0083b22: 刀斧痕說迷說悟是刀斧痕說賢說愚是刀斧痕且
0083b23: 聽爆竹聲中一歲除時如何珍重珍重。
0083b24: 住福州府西禪長慶寺語錄
0083b25: 崇禎十一年戊寅十一月念二日入寺。
0083b26: 三門古人道入門須辨主即今入門也還辨得主麼
0083b27: 良久曰只見潮生朝自暮誰知山色古猶今。
0083b28: 佛殿丹霞燒的雲門打的山僧即今禮的還有差別
0083b29: 也無不是我來時候早只因庭外荔枝無。
0083b30: 伽藍邪可驅正可輔忽遇沒面目漢你又作麼生噫
0083c01: 大似當年忘付囑而今勞我更噓嗟。
0083c02: 祖師祖禰不了殃及兒孫兒孫不了殃及祖禰且道
0083c03: 為甚如此不是不分先與後大都冤愛要分明。
0083c04: 方丈坐斷十方山僧自肯密移一步分付諸人還會
0083c05: 麼補出蒲團秋月現列開五位照人難。
0083c06: 山門疏酬佛恩報佛怨世出世間都在裏許維那宣
0083c07: 竟師曰是則是更有不落言詮坐致太平一句作麼
0083c08: 生會良久曰恁麼則山僧拖累去也遂陞座拈香祝
0083c09: 聖竟乃曰雨浙僧八閩客為君一一皆狼籍會得者
0083c10: 退席五千不會者萬無一失失不失閃電光中尋古
0083c11: 跡且道是什麼跡長慶破蒲團怡山發願文懶菴裂
0083c12: 縫掖者一隊老古錐個個鼻孔遼天今日總被山僧
0083c13: 拂子頭穿卻了也還有救得者麼眾無語師曰今日
0083c14: 光祿王京臺居士特地入山設供請山僧陞座未免
0083c15: 便借教敷揚教中道應以宰官身得度者即現宰官
0083c16: 身而為說法說法且置宰官身作麼生現顧左右曰
0083c17: 鄉風處處別日月一般明。
0083c18: 上堂第一義無可說無可說非第一義盡道狹路相
0083c19: 逢個是法門兄弟今日陳居士自皈依先師以來深
0083c20: 念閩中祖庭寥落特特入山要山僧舉揚第一義怎
0083c21: 奈黃河水向源頭濁了也釋迦掩室於摩竭淨名杜
0083c22: 口於毘耶坑陷眾生個個不得轉身不得吐氣致使
0083c23: 達摩西來對武帝道個廓然無聖大似披心挖膽轉
0083c24: 見利害所以歷代祖師事不得已巳將第一義喚作長
0083c25: 慶蒲團雲門胡餅今日又突出洞山寶鏡無非要人
0083c26: 枯木上生些子花寒灰裏發些子焰使汝一切動轉
0083c27: 施為圓陀陀活潑潑盡大地都做個大解脫場世出
0083c28: 世間永不被人瞞豈不快哉山僧每見人信不及不
0083c29: 惜口業更向人道者第一義即是吾人的本命元辰
0083c30: 亦喚作主人翁亦喚作未生前面目亦名菩提亦名
0084a01: 涅槃亦名真如亦名佛性可謂盡情註破今日何須
0084a02: 重宣殊不知錢塘江解纜時為大眾道了也策杖仙
0084a03: 霞嶺為大眾道了也遊南浦詠綠波為大眾道了也
0084a04: 過潭陽歷劍津為大眾道了也既而泊洪塘登岸應
0084a05: 供入山作佛事乃至王光祿請上堂總為大眾道了
0084a06: 也何得今日更要在山僧口中取氣不知此事全靠
0084a07: 山僧不得請各各自道取看首座石浪問曰既是沿
0084a08: 途賣弄因甚麼弟全歸兄師曰人天首座也須珍重
0084a09: 進曰嚼盡楊枝誰人知味師曰問取堂中長老進曰
0084a10: 大眾難瞞師曰大眾在甚麼處座曰一片青山無痕
0084a11: 不淨有儒者持書呈曰弟子有幾則問頭請和尚批
0084a12: 判師立舉書曰大眾看看批判了也便下座。
0084a13: 陳玉尺居士請上堂召大眾曰還識玉尺居士不是
0084a14: 好心麼居士以儒業潛修佛道入我雲門法眷今日
0084a15: 便將玉尺要量我斷拂子多少長短多少闊狹噫直
0084a16: 饒你豎量量得豎窮三際橫量量得橫亙十方也量
0084a17: 他不著殊不知者斷拂子向在雲門顯聖堂中因打
0084a18: 蠅子忽然斷卻至今不能相續有時在糞掃堆邊放
0084a19: 光動地有時在十字街頭帶水拖泥有時在高高山
0084a20: 頂有時在深深海底且問你向何處尋覓他乃豎拂
0084a21: 子曰莫者便是麼若是則天無二日不是則家無二
0084a22: 主居士不如將玉尺自量一量好若要自量直須向
0084a23: 未生更未生已巳前下手量得定定當當方方圓圓然
0084a24: 後向已巳生後及未來更未來俱量定當已巳自堪安邦
0084a25: 定國維持世難那時斷拂子不妨出來與你同報國
0084a26: 恩同報佛恩兩個眉毛撕結玉尺與斷拂子打作一
0084a27: 團如何分別遂以手作鳩觜勢曰谷呱呱且道為甚
0084a28: 如此只因昨夜梅花放惹得行人報曉春。
0084a29: 上堂天何言哉地何言哉人復何言哉所以古人道
0084a30: 我語顯無語的大眾還識得無語的麼若識得便可
0084b01: 添壽於山納福於海增祿位於無極若是遊山須見
0084b02: 頂翫水要知源底便要問如何是無語的卓拄杖曰
0084b03: 者是語如何是無語的若道離此是即同魔說若即
0084b04: 此是亦非聖解不即不離又作麼生話會會得不妨
0084b05: 山頭白浪海底紅塵如或不會大家齊念薩婆訶。
0084b06: 從天寧過南禪寺上堂過去天寧寺不可得汝作麼
0084b07: 生觀未來西禪寺不可得汝作麼生觀現在南禪寺
0084b08: 不可得汝作麼生觀莫是象骨分枝致使威光赫奕
0084b09: 麼是則是奈被浪首座昔日拈一莖草插破面門帶
0084b10: 累一切人拖泥帶水及至雲門顯聖堂上和盤踢倒
0084b11: 直得海底翻身今日眾善信福有所歸住持者功有
0084b12: 所滿且道承誰恩力還知麼聽取半偈終日承渠力
0084b13: 相逢不是渠既是相逢為甚麼不是渠昨宵春雨足
0084b14: 枯木盡生機。
0084b15: 結制日宗曉張方伯為保釐請上堂天得一以清雲
0084b16: 興霧起時如何地得一以寧崩巒偃岳時如何君王
0084b17: 得一以安天下虜寇縱橫時如何莫是不曾得一麼
0084b18: 莫是得而不行麼莫是行而不普麼莫是雲興霧起
0084b19: 不干天事麼莫是崩巒偃岳不干地事麼莫是虜寇
0084b20: 縱橫不干君王事麼不干且止且道者個一為甚與
0084b21: 麼難會還許會麼泥牛吼月去還不許會麼木馬嘶
0084b22: 風來若是座主家便以釋迦掩室於摩竭淨名杜口
0084b23: 於毘耶為極則事謂是不二門殊不知已巳落二落三
0084b24: 了也所以我曹洞宗有臣須輔君子須順父不順非
0084b25: 孝不奉非輔要汝諸人於見於情於語言處絕滲絕
0084b26: 漏直須如擊石火閃電光還有向石火光中垂手電
0084b27: 光影裏翻身者麼有則便好與他商量道今日張方
0084b28: 伯設齋結制要祈陰翊王度大家須時時奉重念念
0084b29: 輸忠以圖報酬有地還委悉麼雖然此猶是因齋慶
0084b30: 讚畢竟如何是結制一句乃拋出拄杖曰波濤靜處
0084c01: 蛟龍隱兵革銷時宇宙寧。
0084c02: 上堂昨日法今日說明日聽時方解脫世人盡欲報
0084c03: 親恩自家恩愛何時撇昨夜觀音文殊普賢等一隊
0084c04: 漢被老僧各與二十拄杖趁出山門且道何故只因
0084c05: 他自未度而度人為菩薩發心故果自未度而可度
0084c06: 人為甚大目犍連是神通第一的度母不得勞他世
0084c07: 尊教供養十方賢聖仗彼威神方可得度老僧與汝
0084c08: 判去世尊權衡在手目連捨重從輕只知目連母生
0084c09: 天殊不知眾聖賢著賊還知麼老僧從西階上向東
0084c10: 階下若有個漢出來道老和尚袈裟著地也與我同
0084c11: 參有分。
0084c12: 師誕日上堂未離兜率已巳降王宮降王宮後一場
0084c13: 未出母胎度人已巳畢出母胎後一場致使歷
0084c14: 代釘樁椿搖櫓把纜放船漢個個盡道不動步而周遍
0084c15: 十方不開口而言滿天下蒼天蒼天總不如東村西
0084c16: 舍胡張三黑李四朝隨流水去暮踏白雲歸前日有
0084c17: 個衡廷道人道此是大解脫場大無礙處被山僧捏
0084c18: 住鼻孔七日不得吐氣今日卻來為山僧慶壽壽則
0084c19: 從汝慶秪如僧問趙州和尚年多少州云蘇州有汝
0084c20: 又作麼生良久曰莫謂江南霜雪少松枝不逐歲寒
0084c21: 凋。
0084c22: 上堂極苦無苦極樂無樂拄杖一條千巖萬壑只為
0084c23: 證龜成鱉勞動箍籬木杓昔日甘贄行者入南泉設
0084c24: 齋時黃檗為首座行者請施財檗曰財法二施等無
0084c25: 差別者曰恁麼道爭消得某甲嚫便將出去須臾復
0084c26: 入曰請施財檗曰財法二施等無差別者乃行嚫且
0084c27: 道差別在甚麼處此是一段未了公案今日為大眾
0084c28: 了去行者請施財拈來無不是檗曰財法二施等無
0084c29: 差別用去莫生疑者曰恁麼道爭消得某甲嚫但有
0084c30: 天在上須臾復入請施財更無山與齊檗曰財法二
0085a01: 施等無差別者遂行嚫且道又如何判一片白雲青
0085a02: 山內一片白雲青山外青山內外俱白雲白雲飛去
0085a03: 青山師頌至此良久曰還有人續得後韻者麼僧曰
0085a04: 在師打三棒復問曰還有麼乃卓拄杖曰三世諸佛
0085a05: 只頌得到者裏歷代祖師只頌得到者裏山僧也只
0085a06: 頌得到者裏復卓拄杖曰者裏是什麼於此會得不
0085a07: 妨省力如或未然祗為農夫愛春雨從教鳩婦怨蒼
0085a08: 天。
0085a09: 石雨禪師法檀卷第二終
0085a10: 嘉興府平湖縣東
0085a11: 皋釋行旦施貲刻
