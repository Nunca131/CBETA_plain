0094a01: 石雨禪師法檀卷第五
0094a02: 嗣法小師淨柱編
0094a03: 住杭州龍門悟空禪寺語錄
0094a04: 崇禎十五年冬受請至甲申二月入新方丈。
0094a05: 屺瞻葛太常請上堂拈香祝　聖竟師以拂子打一
0094a06: 圓相曰者片田地本是平常本無高下不煩造作不
0094a07: 用階梯若便爾休去即是大言不慚的漢未透龍門
0094a08: 關在燒尾曝腮有何利益還要透龍門關麼纔見鸚
0094a09: 鵡峰上到九曲嶺便喚作透關得麼入大殿進方丈
0094a10: 識得檀越是誰住持是誰便喚作透關得麼縱饒你
0094a11: 識得住持是別傳一脈洞上一宗權開五位善接三
0094a12: 根便喚作透關得麼若有個漢向下方來從最初一
0094a13: 步不妨手清眼快透得些子然後途路中也是透關
0094a14: 處見鸚鵡峰也是透關處登九曲嶺也是透關處至
0094a15: 大殿入方丈也是透關處豈不直絕豈不痛快何煩
0094a16: 更去說修說證何煩更去長連床上攢眉皺目向鬼
0094a17: 窟裏作活計所以雪峰祖師道烏石嶺與汝相見了
0094a18: 山門頭與汝相見了僧堂前與汝相見了且道如何
0094a19: 是相見的意莫是兩眼對兩眼麼是則是畢竟喚甚
0094a20: 麼作主中主良久曰相續有甚麼難。
0094a21: 為薦親上堂教中道大慈悲為父知度菩薩母若能
0094a22: 會得則多生父母一切幽魂盡在龍門拄杖頭上放
0094a23: 光動地信得者真是知恩即是報恩方可謂之不生
0094a24: 方可謂之不滅方可謂之無恩可報何故以拄杖
0094a25: 橫按曰者個得與麼長復以拄杖豎起曰者個得與
0094a26: 麼短會麼喝一喝下座。
0094a27: 過棲真寺上堂遊山好遊山好青山面面無煩惱逢
0094a28: 村遇市設齋筵百味珍饈只一飽一條拄杖活如龍
0094a29: 個是衲僧無價寶逢場作戲任縱橫有人問道當頭
0094a30: 考無端逗到桃源鄉棲真寺裏僧多少那管前三與
0094b01: 後三阿誰共我遊山好遊山好遊山好試問遊山有
0094b02: 何好名韁利鎖不能牽秋林落葉隨風掃大眾今日
0094b03: 齋主特為求福故請山僧登座為甚麼只管長歌短
0094b04: 唱乃驀拈拄杖曰看看此是莊嚴百福身時人盡向
0094b05: 外頭討不向外頭討還向裏頭討得麼復擊拄杖曰
0094b06: 且喜助歌聲有鳥勸君一念早回頭家家有個來時
0094b07: 道來時道無玄奧須信出門便是草為甚麼道不出
0094b08: 門亦是草路逢死蛇莫打殺無底籃子盛將歸又
0094b09: 作麼生卓拄杖曰阿誰共我遊山好。
0094b10: 壽紹南老居士請師顯教寺上堂乾坤之內宇宙之
0094b11: 間中有一寶秘在形山古人可謂藏頭露尾今日特
0094b12: 為大眾全身顯露祖師道在眼曰見在耳曰聞在鼻
0094b13: 嗅香在口談論在手執捉在足運奔此是寶在六門
0094b14: 顯現處為甚麼又道知者即是佛性不知者喚作精
0094b15: 魂遂拈拄杖曰見麼復卓一卓曰聞麼若於此轉得
0094b16: 即名知者知者即見佛性如或未然山僧與老居士
0094b17: 酬唱去也居士請山僧說法是賓中主山僧與居士
0094b18: 說法是主中賓山僧說時居士聽時大眾共知即是
0094b19: 賓中賓居士聽時山僧說時大眾不知即是主中主
0094b20: 既是主中主為甚麼大眾不知不見道只可自怡悅
0094b21: 不堪持贈君。
0094b22: 上堂師抖擻袈裟角曰第一義復抖拂子曰第一
0094b23: 義乃召大眾曰若道是有為甚麼抖擻不出若道
0094b24: 是無為甚麼天神地祗以此為宮殿魚龍鳥獸以此
0094b25: 為窟宅即諸佛菩薩百千法門無量妙義以此建立
0094b26: 西天四七東土二三以此相傳乃至五家以此分列
0094b27: 所以有無不得謂之不是目前法非耳目之所到為
0094b28: 甚麼又道意在目前莫是更有玄妙處麼到者裏大
0094b29: 須仔細君君臣臣父父子子總出不得者個綣繢雖
0094b30: 然臣能退位始可朝君子若轉身方堪就父還有轉
0094c01: 身退位者麼眾下語不契乃下座曰牛生三個子到
0094c02: 老自拖犁。
0094c03: 為息波入塔上堂聲前薦得猶如鷂過新羅句後承
0094c04: 當已巳是不快漆桶恁麼道也是事從叮囑起然古人
0094c05: 真為生死不明克苦參究一日忽聽送喪者唱曰紅
0094c06: 輪決定沉西去未委魂靈往那方孝子哭曰哀哀遂
0094c07: 大悟看他如此悟去說得他是聲前麼說得他是句
0094c08: 後麼秪如今日息波禪者畢竟在甚麼處大家道道
0094c09: 看眾下語雜亂師曰總是野雞啼老僧只得自唱個
0094c10: 薤露歌去也生生生死死死不生不生不死不死生
0094c11: 而不生死而不死不生而生不死而死佛以一音演
0094c12: 說法眾生隨類各得旨夜來猛虎咬大蟲曉起泥牛
0094c13: 驚入海囫圇一個無縫塔暫可安身在裏許莫動著
0094c14: 休擬議仍要大家相送你且道如何是相送一句良
0094c15: 久曰雪點紅爐何足異踏翻波是水方奇喝一喝下
0094c16: 座。
0094c17: 結制上堂登山把釣石浪翻空雲餌月鉤誰能吞噉
0094c18: 若是錦鱗吞得吐得擺尾搖頭自遭點額如何透得
0094c19: 龍門關去且道喚甚麼作龍門關以拂子畫一畫曰
0094c20: 還透得麼透不得山僧又扯葛藤去也昔日馮濟川
0094c21: 居士參龍門遠聞童子吟萬象之中獨露身遠拊公
0094c22: 背曰好公即契入後參大慧亦蒙印可嘗自詠曰
0094c23: 公事之餘喜坐禪少曾將脅到床眠雖然現出宰官
0094c24: 相長老之名四海傳如今士大夫也有學得的也有
0094c25: 作偈的只是不曾諦當未免操履不密如馮公預知
0094c26: 時至公堂設座僧衣道履拜辭北闕叮嚀官吏道俗
0094c27: 扶持佛教握杖蛻去漕使曰安撫去住自繇何不留
0094c28: 取一頌以表罕聞公張目索筆書曰初三十一中九
0094c29: 下七老人言盡龜哥眼赤到者裏豈是你學得來的
0094c30: 須在萬象之中獨露身上悟得諦當方能如此秖如
0095a01: 花瓶蠟臺香爐是萬象畢竟喚甚麼作獨露身有僧
0095a02: 拂袖而出師曰若識結制識取解制遂下座。
0095a03: 元旦上堂一新條令萬古洪規今既非增昨亦何減
0095a04: 心之與性雖是假名悟之與迷確乎有據千丈巖前
0095a05: 進得一步看取飛龍在天九曲嶺頭倚肩踏躡致使
0095a06: 潛龍勿用只為諸人自暴自棄博得山僧自起自倒
0095a07: 乃以拂子畫一畫曰若向者裏扯得平交那管若魚
0095a08: 若龍若蝦若蟹一任天來龍來神來鬼來總要他知
0095a09: 時識節自然慶無不宜還有麼山頭打輥龍天喜鬧
0095a10: 裏參禪佛皺眉喝一喝。
0095a11: 師誕日上堂佛種從緣起是故說一乘春霜不露白
0095a12: 露白兩盆傾秪如露柱懷胎特牛生子不知以何因
0095a13: 緣而有此瑞若一向手指天地說個唯我獨尊管取
0095a14: 世界不能安立所以他不得已巳只得醞釀將來要使
0095a15: 一味中百味具足又說個一切眾生與我悉皆平等
0095a16: 若從平等處薦得不妨雲興問難若只在唯我獨尊
0095a17: 上著倒說出話來知甚賞罰所以曹山道莫行心處
0095a18: 路不挂本來衣何須正恁麼切忌未生時龍門者裏
0095a19: 蓄得個石鸚鵡終日啼風喚雨說五位說三玄說四
0095a20: 料揀若依洞山老人道若將耳聽終難會眼處聞時
0095a21: 方始知也是憐兒不覺醜龍門則不然直須父母所
0095a22: 生耳聽取始得且道即今說甚麼後堂曰大雪滿山
0095a23: 寒師曰須是者個老頭子始得。
0095a24: 圓修菴主請上堂春無三日晴春無三日雨若作佛
0095a25: 法會半許半不許人人盡道直指人心見性成佛且
0095a26: 道達磨指的是那個心神光見的是那個性盡謂心
0095a27: 無形狀心無蹤跡是故覓心不得便是安心切莫夢
0095a28: 話好所以歷代祖師陞堂入室豎拂拈槌總要從頭
0095a29: 按起只為黃河水自源頭濁了也不見仰山問新到
0095a30: 云向甚麼處來僧云幽州來山云汝還思彼中否僧
0095b01: 云常思山云所思是境能思是心彼中樓臺殿閣鳥
0095b02: 獸人畜返思思的心還有許多般否僧云總不見有
0095b03: 山云信位即是人位未是且道如何是人位問取圓
0095b04: 修菴主。
0095b05: 上堂智者一言快馬一鞭一言不會千言萬言若有
0095b06: 人向千言萬言處會得即是一言的道理方可道為
0095b07: 人則不出出則不為人古人云閉門打睡接上上機
0095b08: 豎拂拈槌曲為中下何故定要山僧搖唇鼓舌莫是
0095b09: 諸兄弟自甘中下麼所以斷拂子只得隨汝顛倒以
0095b10: 緇為素仍要諸兄弟隨流得妙秪如搬柴運水是流
0095b11: 擔土負木是流以西嶺之有餘補東岡之不足是流
0095b12: 棟梁椽柱湊合得來金碧交輝是流至使一切遊者
0095b13: 翫者近者遠者知龍潭之有源山巒之有靈總喚作
0095b14: 流且道畢竟如何是妙忽有一人出來道恁麼則達
0095b15: 磨一宗掃地盡也且道許他即是不許他即是若許
0095b16: 他則辜負己巳靈若不許他則埋沒諸聖到者裏直得
0095b17: 鸚鵡峰飛鳴始得今飛鳴也還會麼一人傳虛萬人
0095b18: 傳實喝一喝下座。
0095b19: 眾女信請上堂過去心不可得現在心不可得未來
0095b20: 心不可得此是佛在金剛會上說的彼時若有個漢
0095b21: 出來道者個是甚麼管取黃面老子忘前失後一場
0095b22: 敗闕只因未得其人所以逗到如今山僧不惜唇皮
0095b23: 與他註腳一上過去心不可得昨日分明十二日未
0095b24: 來心不可得明日分明十四日現在心不可得春風
0095b25: 處處花狼藉遂舉拂子曰金陵俞道婆來也他在瑯
0095b26: 琊會下聞得無位真人話後因丐者唱蓮花落云不
0095b27: 因柳毅傳書信何緣得到洞庭湖遂大悟凡見僧至
0095b28: 則云兒兒一日問安首座曰甚處來安云德山婆云
0095b29: 德山泰乃老婆兒子安曰婆是甚人兒子婆云被上
0095b30: 座一問直得立地放尿你看者婆竊得些子便會興
0095c01: 風作浪有時在高高山頂有時在深深海底有時踞
0095c02: 諸佛頂有時臥眾生腳下可謂縱奪自繇所以一
0095c03: 切人奈何他不得今人一味爭強爭勝動著便奪所
0095c04: 以常被人奈何又舉拂子曰斷拂子化為龍也吞卻
0095c05: 乾坤也且道縱即是奪即是喝一喝。
0095c06: 吳山諸居士請上堂舉獅子端禪師因見弄獅子發
0095c07: 明心要遂合彩為獅子皮被之終日撒瘋撒癲或歌
0095c08: 或笑一日有人譏之曰村裏獅子耳即應聲曰村裏
0095c09: 獅子村裏弄眉毛與眼一齊動開卻口肚皮直儱侗
0095c10: 不愛人取奉直饒弄到帝王宮也是一場乾打鬨師
0095c11: 曰恁麼則三世諸佛也是乾打鬨歷代祖師也是乾
0095c12: 打鬨今日齋主特特入山設齋也是乾打鬨山僧特
0095c13: 為陞座也是乾打鬨設有人出來道者漢祗解說一
0095c14: 邊話且道許他不許他良久曰癡人面前不得說夢。
0095c15: 僧問昨日即不問如何是今日事師曰知恩者少負
0095c16: 恩者多進曰和尚還有為人處也無師曰有進曰如
0095c17: 何是為人處師曰也是一場乾打鬨進曰恁麼則雲
0095c18: 在嶺頭閒不徹水流澗下太忙生師曰又恁麼去也
0095c19: 進香普陀請上堂還要知第一義麼拂子是棕櫚做
0095c20: 的拄杖是藤條做的要收大家好收要用大家好用
0095c21: 為甚麼說個法身充滿於沙界普現一切群生前便
0095c22: 眼青眼黃且道畢竟喚甚麼作法身若見得徹真觀
0095c23: 清淨觀廣大智慧觀常願常瞻仰若聞得透妙音觀
0095c24: 世音梵音海潮音勝彼世間音請問何故善財參德
0095c25: 雲比丘於妙高峰頂卻在別峰相見如是則觀音
0095c26: 不在南海既不在南海在甚麼處莫在動步處麼莫
0095c27: 在下船處麼莫在風波險惡處麼若在諸處見得猶
0095c28: 是座主見解到龍門者裏一些也用不著何故不見
0095c29: 道明年更有新條在。
0095c30: 剃度上堂金刀纔剪僧俗繇分袈裟未披智愚莫辨
0096a01: 若論最初一步說個未離兜率未出母胎只可依稀
0096a02: 相似更要末後一句直饒目顧周行指天指地其如
0096a03: 彷彿不同真是超佛越祖的漢揭開本地風光踢倒
0096a04: 當陽獨露自然迥達大方如或未然拈袈裟角曰也
0096a05: 少者個不得且道者是甚麼不見道雞足峰頭風悄
0096a06: 然還會麼四長一短割截衣持喝一喝。
0096a07: 送雲門湛老和尚木主人徑山祖堂上堂覺浪和尚
0096a08: 白槌竟師曰拈鏡花捉水月祖禰不了殃及兒孫吹
0096a09: 龜毛擲兔角兒孫不了還及祖禰到者裏撮土為香
0096a10: 恩仇莫辨揚歌當哭慶弔難明須是披雙徑圓雙目
0096a11: 列五峰開五位的方能斟酌設或大人峰無大人相
0096a12: 宴坐峰只圖晏坐那肯管鵬摶峰展翅不展翅此事
0096a13: 且置秪如有僧問國一祖師如何是道答云山上有
0096a14: 鯉魚海底起蓬塵且道是答他話還是別行一路還
0096a15: 是格外提撕還是直指人心還是無義味語此等見
0096a16: 解盡屬知解宗徒畢竟如何理會若理會得方不負
0096a17: 我徑山法兄救時救弊一番苦心如或未然裂開片
0096a18: 石成二位賓主何妨分不分喝一喝覺浪和尚結槌
0096a19: 師下座。
0096a20: 破闇法侄請上堂連日雨滂沱殷勤為甚麼不因梅
0096a21: 子熟爭奈爛泥何爛泥路殊難渡到者情知不動步
0096a22: 鐘鼓交參海眾多主賓明暗無回互新豐一曲老龍
0096a23: 吟法門骨肉方能和能和且置如何是我弁山法侄
0096a24: 不動而至道理還會麼雨過雷驚千尺浪龍門更有
0096a25: 一重關。
0096a26: 上堂舉那吒太子析肉還母析骨還父然後現本身
0096a27: 運大神通為父母說法師曰既是骨已巳析了肉已巳析
0096a28: 了身又如何現法又如何說良久曰見麼九曲嶺頭
0096a29: 雲去作人間雨。
0096a30: 彌陀寺請小參度嶺登山拖泥帶水為道為名必有
0096b01: 所以若為道道無可道若為名名無可名無道之道
0096b02: 道遍天下無名之名名滿十方名滿十方不動而變
0096b03: 道遍天下無為而成無為而成雨落定是階下濕不
0096b04: 動而變天晴定是日頭出若作道理商量不妨弘教
0096b05: 與諸人說說如彌陀經云雨天曼陀羅華其土眾生
0096b06: 常以清旦各以衣盛眾妙華供養他方十萬億佛
0096b07: 即以食時還到本國者個本國你還道理詮註得麼
0096b08: 直饒文殊無說維摩默然總未夢見莫是一念不生
0096b09: 是本國麼若作恁麼見解打折你驢腰且道過在甚
0096b10: 麼處參。
0096b11: 住嘉興府東塔廣福寺語錄
0096b12: 崇禎十七年甲申十月十三日入寺。
0096b13: 司空譚埽菴居士請上堂師至法堂曰雲水家鄉意
0096b14: 在雲水別行一路事在檀那去此二途速道看眾無
0096b15: 語師曰牛生三個子到老自拖犁遂陞座拈香祝聖
0096b16: 竟師曰還鄉一曲開口成乖故舊相逢轉眼即錯到
0096b17: 者裏會得不妨省力若更說玄說妙道個無舌人解
0096b18: 語無眼人能觀卻是抱柱洗腳把纜放船的漢有什
0096b19: 麼用處昔日善才童子於福城塔廟見文殊象王迴
0096b20: 顧獅子嚬呻便得根本智山僧道未夢見在既是根
0096b21: 本智為什麼向迴顧嚬呻邊得且道畢竟向什麼處
0096b22: 得師乃左右迴顧曰山僧罪過不少還要識得差別
0096b23: 智麼若識得便好與埽菴居士為夫人薦往如或未
0096b24: 然德雲端在妙峰頂盡向別峰深處求喝一喝下座。
0096b25: 上堂如是之法佛祖密付山僧今日為眾顯說了也
0096b26: 還會麼良久曰若不會則莫怪山僧塗污你好人人
0096b27: 盡要成佛作祖說悟說見不知汝作麼生悟作麼生
0096b28: 見佛祖畢竟在什麼處舉廓侍者問德山曰從上佛
0096b29: 祖向什麼處去也山曰作麼作麼廓曰敕點飛龍馬
0096b30: 跛鱉出頭來山休去來日山浴出廓過茶與山山撫
0096c01: 廓背一下廓曰者老漢今始瞥地山又休去師曰者
0096c02: 個公案古今商量者不少不知卻被德山作麼兩字
0096c03: 誤卻所以逢人見鬼胡喝亂道拖了個棒到處將父
0096c04: 母鼻孔扭捏不知廓侍者一問諸佛諸祖全身顯現
0096c05: 須是眼清手便的人於此覷破說成佛也是說作祖
0096c06: 也是說悟說見總是須知德山別有長處只是被侍
0096c07: 者把得定道個敕點飛龍馬跛鱉出頭來德山休去
0096c08: 到來日撫廓背一下廓曰者老漢今始瞥地可謂頭
0096c09: 正尾正依舊把得住山又休去會麼會得則汝今得
0096c10: 之宜善保護。
0096c11: 上堂山僧到東塔已巳來上堂數次不曾見有無求而
0096c12: 請者山僧亦不曾有無說而應者今日眾信卻以無
0096c13: 求故請山僧以無說故應可謂財施法施等無差別
0096c14: 若向者裏領略得去拍拍合令句句超宗便好向百
0096c15: 花林裏一葉不沾十字街頭橫來直往便好聽塵說
0096c16: 剎說熾然說無間歇若是向意根下卜度道施主無
0096c17: 求而求求而無求老漢說而無說無說而說此等見
0096c18: 解做他法師使下也不得何故不見道隔壁炒荳香
0096c19: 我在隔壁張你也不與我我也不思量有個傍不肯
0096c20: 的出來道既不思量張他作麼眾中還有恁麼人麼
0096c21: 喝一喝下座。
0096c22: 天寧寺修毘盧閣請上堂於一毫端現寶王剎坐微
0096c23: 塵裏轉大法輪驀舉拂子曰大眾看看寶王剎大
0096c24: 法輪到者裏直得釋迦老子無暇旁通歷代祖師
0096c25: 不遑曲暢須是個格外漢子於此識得盡虛空是個
0096c26: 寶王剎盡三世是個大法輪無大無小無偏無圓無
0096c27: 成無住無壞無空亦能有成有住有壞有空有偏有
0096c28: 圓有大有小皆隨眾生根之淺深圓融行布行布圓
0096c29: 融所以逗到天寧寺裏為諸剎之獨尊關一郡之隆
0096c30: 替今日會首執事特請山野於此閣中指出滲漏破
0097a01: 缺處固是好事爭奈古人有語道昨夜雨滂烹打倒
0097a02: 蒲萄棚知事普請拄的拄撐的撐撐撐拄拄到天明
0097a03: 依舊可憐生試問既是可憐生又要撐他作麼若道
0097a04: 莫不從此法界流究竟還歸此法界此是座主見解
0097a05: 畢竟如何良久曰不是苦心人不知喝一喝下座。
0097a06: 上堂有一句子虛中有實有一句子實中有虛有一
0097a07: 句子虛中有虛有一句子實中有實者四句人人本
0097a08: 有個個不無舉拂曰斷拂子有時四句作一句說有
0097a09: 時一句作四句說若分疏得下不妨向四後句足成
0097a10: 五句還有麼良久曰山僧自足去也遂下座。
0097a11: 薦侍御曹石倉上堂四大本空五蘊非有久旱甘霖
0097a12: 俱開笑口只是不見了石倉曹護法各處叢林似乎
0097a13: 掣肘且道他向甚麼處去也良久曰分明月在梅花
0097a14: 上看到梅花早已巳遲。
0097a15: 薦朱廣原司寇上堂持戒但朿身非身何所朿古人
0097a16: 恁麼道虛聲聽杓卜甚麼作持戒甚麼作非身山僧
0097a17: 恁麼舉拌命喫河魨大眾今日葵石居士為顯考三
0097a18: 週忌臨入山在令先司寇一生護法定能世世作佛
0097a19: 金湯奈何居士未能自信又入戒壇齋戒眾既聞戒
0097a20: 已巳須信孝名為戒何必又要山僧說禪說道以為助
0097a21: 薦昔有一僧問曹山靈衣不挂時如何山曰曹山孝
0097a22: 滿僧云孝滿後如何山曰曹山好顛酒天童頌云新
0097a23: 孝滿便逢春醉步狂歌任墮巾散髮猶夷誰管係太
0097a24: 平無事酒顛人天童恁麼頌也是因齋慶讚山僧亦
0097a25: 有半頌新孝滿好齋僧人人鼓腹去騰騰近日醉鄉
0097a26: 風俗惡淨土何妨且共登大眾為甚麼去則實不去
0097a27: 生則決定生良久曰問取曹山。
0097a28: 香萃菴請上堂現成公案不用如何撩起便行何煩
0097a29: 側耳目前無法意在目前文殊與我攜水去不是目
0097a30: 前法非耳目之所到普賢猶未折花來香萃菴啟華
0097b01: 嚴期深知經有無量品品有無量偈偈有無量言言
0097b02: 有無量義將此法界收入香萃法界不大香萃不小
0097b03: 奈何知音者稀又要別行一路俟會滿之日啟創大
0097b04: 悲道場特請山僧為作證明然大悲有八萬四千爍
0097b05: 迦羅眼復有八萬四千母陀羅臂於中或慈或威或
0097b06: 顯或密能縱能奪能殺能活三根普利萬德全彰設
0097b07: 有一個傍不肯的出來道大悲千手眼那個是正眼
0097b08: 管教三賢膽喪十地魂驚何故不見道寒蟬抱枯
0097b09: 木泣盡不回頭喝一喝下座。
0097b10: 敬畏菴上堂盡言城市有山林古佛家風一徑深無
0097b11: 縫塔存靈骨在相攜緇素共追尋尋不得兒孫腳下
0097b12: 知端的斷橋橋斷斷還連臨濟名為白拈賊大眾無
0097b13: 趣老人上傳臨濟正宗下接斷橋一胍可謂徹上徹
0097b14: 下所以臨終偈曰皮袋付與丙丁公白骨斷橋隨眾
0097b15: 末後道得好呵呵明月清風吟弄大眾皮袋既付丙
0097b16: 丁白骨交歸斷橋畢竟將什麼吟風將什麼弄月良
0097b17: 久曰為見煙霞生背面因知星月繞簷楹。
0097b18: 攝心庵上堂桑麻曲徑舊日門闌寂寞家風無人能
0097b19: 到所以啟明法侄別開一徑若依舊向外打團團爭
0097b20: 覓得個中心柱子不道你覓不得只是你用不得不
0097b21: 道你用不得只是你見不親倘見得親雪盛銀碗鷺
0097b22: 宿蘆花有什麼難辨若是一擔芝麻十斗粟落在八
0097b23: 斗糟中要尋個出頭路也大難在不如按下雲頭二
0097b24: 六時中仔細看畢竟是何道理說得要行得且作麼
0097b25: 生行不見道足跡不聞尋路者櫓聲嘗聽釣漁舟堨
0097b26: 一喝下座。
0097b27: 小參以有塞有將空道空和尚齋僧理亦通熨斗煎
0097b28: 茶銚不同乃召大眾曰洞法師一生說心說性談有
0097b29: 談空可謂說得一尺今日他眷屬以耕種之餘入山
0097b30: 齋僧特請登座可謂行得一寸此真青出於藍者矣
0097c01: 在東塔門下即不然要你說即說取行的行即行取
0097c02: 說的乃卓拄杖曰者是行的如何是說的又卓一下
0097c03: 曰者是說的如何是行的於此分疏得下許他賓主
0097c04: 相見設或未然無功來受祿寢食豈能安。
0097c05: 石雨禪師法檀卷第五終
0097c06: 
0097c07: 
0097c08: 松江府華亭縣信士朱爾千捐貲貳兩
0097c09: 嘉興府嘉興縣信士周必成壹兩
0097c10: 馮邃昌周在魯各壹兩馮球五錢梓
