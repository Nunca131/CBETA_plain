0049a01: 三宜盂禪師語錄卷八
0049a02: 住雲門顯聖寺門人淨範編
0049a03: 山陰嗣法弟子祁淨超較訂
0049a04: 頌古
0049a05: 世尊初生雲門太平。
0049a06: 韓侯開國已巳多謀。豈憶邦寧將不留。堪笑雲門誠
0049a07: 厚面。自添脂粉不知羞。
0049a08: 世尊拈華迦葉微笑。
0049a09: 杜鵑飛入春園裏。穩蹋華枝零碎語。林間驚起昔
0049a10: 愁人。眼看華枝淚如許。最難舉。東土西天驟紅雨。
0049a11: 五通仙人問那一通。
0049a12: 那一通你問。我猢猻上樹偷生果。滿口嚼得不甘
0049a13: 香。眼裏耳裏都是火。忽然撞著看園翁。沒處躲。
0049a14: 女子出定。
0049a15: 玄石一醒醉三年。妻兒抱首哭蒼天。饒君題盡招
0049a16: 魂賦。落得安閒自在眠。文殊智罔明賢。出入如何
0049a17: 得話圓。春光不改東風面。惹得江南啼杜鵑。
0049a18: 金剛經以今世人輕賤三句。
0049a19: 抱璧投秦定國謀。指瑕多為易城羞。歸來不失荊
0049a20: 山寶。明月清風滿御樓。
0049a21: 楞嚴經見見之時四句。
0049a22: 九里松風天竺路。十洲月上珊瑚枝。此來山水連
0049a23: 天碧。正是吳江楓落時。急著眼莫差池。此事如何
0049a24: 說與知。玉鷺飛歸蘆荻渚。芙蓉寂寞秋光遲。
0049a25: 聖女三般物。
0049a26: 髑髏遍野實堪嗟。拈著無端變作蛇。能是女郎機
0049a27: 更捷。解從石上插成華。
0049a28: 殃崛尊者救產難。
0049a29: 廚下嫂堂上姑。不是家親誰敢相呼。平心等視失
0049a30: 卻宗圖。咄。莫謂六橋花爛熳。須知春色滿皇都。
0049b01: 冰挾蝦蟆火飛蝴蜨。柳絮愁霜荷花愛雪。要得燕
0049b02: 國寧。太子入秦質。
0049b03: 去年今日此門中。人面桃花相映紅。人面不知何
0049b04: 處去。桃花依舊笑春風。
0049b05: 六祖風旛雪峰與棒。
0049b06: 一點私情奈得羞。也曾漏泄在君侯。病軀正值春
0049b07: 三月。華落華開總是愁。
0049b08: 一祖安心。
0049b09: 教子番成不克家。無端清眼見空華。當時若不來
0049b10: 茲土。連璧如何得有瑕。
0049b11: 國師無縫塔。
0049b12: 月照蘆華霜風凜冽。漁歌一曲滄浪裏。芙蓉秋老
0049b13: 寒江側。
0049b14: 洞山寒暑。
0049b15: 畫閣鐘沈隔亮紗。梧桐微映月痕邪。海棠春暮成
0049b16: 狼藉。風打停舟起浪華。
0049b17: 經首字。
0049b18: 以字不成八字不就。乍看是豈細讀如豆。不若兩
0049b19: 宜剜襟續袖。
0049b20: 德山托缽巖頭末後。
0049b21: 榴花紅似火。芙蕖飄暗香。夜來風雨後。零落滿池
0049b22: 塘。三年活甚參商。令人錯憶修文郎。
0049b23: 洞山麻三斤。
0049b24: 龍鱗獨角碧麒麟。火眼流光若電新。金鎖玉欄留
0049b25: 不住。夜來飛上紫霄宸。
0049b26: 敲空有聲擊木無響。喘月吳牛得珠象罔。不必如
0049b27: 之若何。豈用心思意想。直底直似彎弓。曲底曲如
0049b28: 秤幹。棒打石人頭。嚗嚗短倖底安能漏網。
0049b29: 興化擯維那。
0049b30: 蒼天蒼天。長底搆不著。短底探過肩。漢王滴淚斬
0049c01: 丁公。東方朔割肉而傷廉王。彥方德被鄉井感得
0049c02: 盜牛人守劍之虔。
0049c03: 趙州勘婆子。
0049c04: 趙州勘破婆。羲之好養鵝。白毛浮綠水。紅掌撥清
0049c05: 波。
0049c06: 百丈野狐黃蘗赤鬚。
0049c07: 黃連性苦甘艸性甜。不落不昧窮漢賭錢。贏得五
0049c08: 百輸了一千。岳陽樓上春風煖。為看桃花自卷簾。
0049c09: 不向驪龍求夜光。野狐之說成商量。可憐一段天
0049c10: 機錦。裂碎人間作小裳。落不落昧不昧。春風一曲
0049c11: 薔薇醉。
0049c12: 溈山仰山摘茶體用。
0049c13: 只得用不得體。沙裏無油卻有水。只得體不得用。
0049c14: 龜毛拂子三斤重。放子三十棒。呵呵呵。衣羅孃子
0049c15: 自言俏。三度下堂呼婢子。
0049c16: 國師三喚侍者。
0049c17: 端陽解粽中秋步月。不是好事應箇時節。彭祖奇
0049c18: 壽八百歲。有話不對妻兒說。
0049c19: 三呼侍者弄巧成拙。侍者三應自失一橛。天上月
0049c20: 圜人間半月。有恩難報朝提暮挈。復云咄。
0049c21: 趙州鬥劣不鬥勝。
0049c22: 得便宜底常帶羞。贏官司底常叫屈。為甚如此。小
0049c23: 雪見雪囤米底折一橛。
0049c24: 黃龍三關。
0049c25: 我手何似佛手。鼻頭底下是口。若不是王老師機
0049c26: 關。險些兒證貓成狗。
0049c27: 我腳何似驢腳。海龍王昨夜惡發。連下了三日三
0049c28: 夜。石烏龜幾希曬殺。
0049c29: 人人有箇生緣。不是花邊是柳邊。呂洞賓岳陽三
0049c30: 醉。張果老騎驢上天。
0050a01: 靈雲見桃花悟道。
0050a02: 一分春色一分華。卻笑靈雲眼翳沙。假若鄙夫無
0050a03: 識見。定知田服是僧家。復斫額云。
0050a04: 子湖狗。
0050a05: 子湖狗。竹響風過便哮吼。取人心取人首。衲子望
0050a06: 崖俱卻走。縱使當時不渡江。也被攔胸傷一口。為
0050a07: 甚如此。駿獒原不受人驅。司夜韓盧隨處有。
0050a08: 趙州佛性有無。
0050a09: 狗子有。賣扇老婆日遮手。狗子無。種瓢先得喫胡
0050a10: 盧。天稟原來各不同。盧仝不飲劉伶酒。
0050a11: 乾峰舉一雲門出眾。
0050a12: 桃如是紅李如是白。雖則各無言。一一依時節。鳥
0050a13: 飛空而無蹤。魚行水而不轍。非因緣之他宗。非自
0050a14: 然之邪說。問取露柱燈籠。有口兩難分別。
0050a15: 疏山造塔羅山著語。
0050a16: 一文錢。紛紛葉落正秋天。兩文錢。水光山色楚江
0050a17: 邊。三文錢。杏花如雨柳拖煙。不若南陽無縫塔。官
0050a18: 家親為發工錢。至今獨鎮乾輿裏。山海悠悠月自
0050a19: 圜。
0050a20: 船子接夾山。
0050a21: 靈龜抴尾跡偏賒。挂角羚羊事可嗟。不若石人騎
0050a22: 木馬。臨宵解轡早歸家。
0050a23: 夾山接洛浦。
0050a24: 沈香亭下醉題詩。寵辱相憐在一時。雲月谿山同
0050a25: 有異。終身落魄夜郎西。
0050a26: 臨濟喫棒悟後還掌。
0050a27: 冶城銕沖牛斗。黃檗偏遭霹靂手。掀翻滄海蹴
0050a28: 須彌。陣衄脩羅俱北走。兒孫從此說家風。羅剎江
0050a29: 聲日夜吼。
0050a30: 金剛寶劍。
0050b01: 出鞘龍泉覿面揮。臨機正令壯軍威。徒勞擬思難
0050b02: 迴互。腥血從茲濺衲衣。
0050b03: 踞地獅子。
0050b04: 鋒牙利爪踞崖前。疊嶂春風華木鮮。香象且無棲
0050b05: 泊地。野狐何事得躋緣。
0050b06: 探竿影艸。
0050b07: 水滿平湖月滿川。梢人難自定風煙。要知入海堪
0050b08: 行候。且看雲飛出渡前。咄。請下一轉語。
0050b09: 一喝不作一喝用。
0050b10: 電捲星馳難側轉。穿鍼石火休遲眼。吹簫人在畫
0050b11: 樓中。華落鶯啼水清淺。
0050b12: 婆子轉藏。
0050b13: 轉全藏。初三月挂梅枝上。轉半藏。春光深入蕉心
0050b14: 放。妹嬉尤物能亡國。僊子脩丹在蓬閬。要得公案
0050b15: 圜臭鶻臀揮三十棒。
0050b16: 香嚴擊竹仰山親勘。
0050b17: 悟在從緣得最親。也勝紙墨遠求人。從茲一擊清
0050b18: 風起。翠影蕭蕭抴四鄰。
0050b19: 雲門須彌山。
0050b20: 須彌山。南州之北北州南。腰躔日月天在頂。李四
0050b21: 不識問張三。洞庭湖闊連天塹。秋深水色湛如藍。
0050b22: 鼓山箭折。
0050b23: 奪路臨機自得宜。寧知出馬被人嗤。縱然箭折歸
0050b24: 城去。不受軍師暗裏欺。凍儂老有鄉情。黃河千載
0050b25: 一時清。果然豹有吞孃志。兩箇黃鸝一樣聲。
0050b26: 瑞巖主人公。
0050b27: 瑞巖老翁。喚主人公。一聲霹靂。打死雷公。
0050b28: 玄沙因我得禮汝。
0050b29: 因我你得禮。對鏡勤梳洗。一箇搽臙脂。二人紅卻
0050b30: 觜。
0050c01: 寰中大慈禪師云。山僧不解畣話。秖能識病。時有僧
0050c02: 出。師便歸方丈。
0050c03: 霜摧秋葉滿秋山。古路無人鳥自還。出谷白雲飛
0050c04: 不定。數行征雁影斑斑。
0050c05: 趙州勘二菴主。
0050c06: 有口難言不共讎。趙州陸地善行舟。嚴陵豈肯從
0050c07: 君命。穩坐瀟湘明月樓。
0050c08: 趙州云佛之一字吾不喜聞。
0050c09: 佛之一字不喜聞。長安爭看狀元新。金花親賜金
0050c10: 鑾殿。不是當時窗下人。恩可酬怨難申。面南率土
0050c11: 皆王土。易姓良臣便不臣。
0050c12: 黃檗坐南泉位。
0050c13: 陷虎之機當仁不讓。可惜王老師。輸卻無頭狀。
0050c14: 鹽官犀牛扇子。
0050c15: 扇破之言卻好酬。如何詰著便亡牛。鹽官只為婆
0050c16: 心切。彼此都成第二頭。
0050c17: 東寺示眾曰。心不是佛。智不是道。劍去遠矣。爾方刻
0050c18: 舟。
0050c19: 水村山郭自成家。前後紅黃四序花。漁舟傍晚不
0050c20: 歸去。深樹高棲亂乳鴉。
0050c21: 西園曇藏禪師。一日自燒浴次。僧問何不使沙彌。園
0050c22: 拊掌三下。
0050c23: 尋得桃源好避秦。桃花又見一年春。花飛已巳是隨
0050c24: 流水。引得漁郎來問津。
0050c25: 金牛舞飯。
0050c26: 龍得水時添意氣。虎逢山勢長威獰。黃河盡有通
0050c27: 天路。不是其人不敢行。
0050c28: 浮杯和尚凌行婆來參。至為人即禍生。
0050c29: 覿面之機作家頗愛。失之豪氂汞飛爐內。
0050c30: 後有僧傳至南泉。至伎死禪和如麻似粟。
0051a01: 靈龜負圖兩彩一賽。可悲可痛失錢遭罪。
0051a02: 一舉似趙州。至幾喪目前機。
0051a03: 拈得黃金變成土塊。碧琉璃缾一錘擊碎。雖然坦
0051a04: 途好生險隘。
0051a05: 道吾雲巖一榮一枯。
0051a06: 雲巖春色滿皇都。葉落根枯是道吾。還有春秋俱
0051a07: 不涉。洞賓腰挂藥胡盧。
0051a08: 丹霞燒木佛。院主墮眉鬚。
0051a09: 丹霞火浴三千佛。院主眉藏五老峰。莫道是非難
0051a10: 辯別。有錢何處不春風。
0051a11: 大顛擯首座。
0051a12: 一樣酬機動齒齗。生緣難說共青春。雷同若是登
0051a13: 金榜。誤殺英雄沒量人。
0051a14: 一釋迦。二元和。三佛陀。自餘是甚麼碗躂丘。
0051a15: 釋迦元和與佛陀。摩訶達哩娑訶。自餘甚麼碗
0051a16: 躂丘。六一居士歐陽修。三山半落青天外。二水中
0051a17: 分白鷺洲。
0051a18: 百丈併卻咽喉脣吻。
0051a19: 卻請和尚道。野火燒神離古廟。折角泥牛飛過山。
0051a20: 風卷波濤雲渺渺。和尚也須併卻。大雪紛紛正飄
0051a21: 攃。藍關欲度馬難行。雲裏僊人綰ㄚ角。和尚有也
0051a22: 未。泥塑天王打瞌睡。寒山拾得笑歸來。兩腳何曾
0051a23: 蹋著地。
0051a24: 人梅鼠聲。
0051a25: 即此物非他物。杜鵑啼出猩猩血。行人錯認柳梢
0051a26: 頭。春城幾箇知時節。山有谷而藏雲。水有淵而含
0051a27: 月。家家地上可栽松。一任枝枝與葉葉。
0051a28: 南泉斬貓趙州頂鞋。
0051a29: 南泉有擎山之手。趙州有掬海之能。令嚴則佛祖
0051a30: 攢眉。法正則四海準繩。分明白日昭昭也。多少愁
0051b01: 人暗裏行。
0051b02: 刀頭有物甜如蜜。玅在善嘗不割舌。趙老曾不動
0051b03: 鋒芒。爛嚼秋江一片月。
0051b04: 三世諸佛不知有。黧奴白牯卻知有。
0051b05: 三世諸佛不知有。自甘落魄沽清酒。終日昏昏不
0051b06: 舉頭。猢猻海底翻筋斗。黧奴白牯卻知有。指揮日
0051b07: 月朝東走。端的難謾王老師。癩豬生得子湖狗。
0051b08: 香嚴獨腳頌。
0051b09: 子啐母啄易。子母兩亡難。夜來霜重蘆枝折。鷺鷥
0051b10: 對對出沙灘。
0051b11: 鐘樓上唱贊。床腳下種菜。
0051b12: 十字街頭石敢當。離家日久卻思鄉。鱸魚畢竟江
0051b13: 南美。蓴葉浮波橘正黃。
0051b14: 漸源覓靈骨。
0051b15: 敗子當時不做家。卻來洪浪汰金沙。犀因翫月紋
0051b16: 生角。象被雷驚華入牙。鍼劄不入何處覓。銕鎚煮
0051b17: 出黃金汁。秦皇暴虐好焚書。土壁泥牆幸收得。
0051b18: 大死卻活侯黑侯白。
0051b19: 此事誰言調不同。原來到處有春風。作家彼此皆
0051b20: 堪賞。竹杖投陂化作龍。識藥忌。正宗風。可知版蕩
0051b21: 出英雄。
0051b22: 興化打中間。
0051b23: 古廟裏堪避雨。白日休言曾見鬼。柳條芳艸一時
0051b24: 新。池塘香透荷華蕊。
0051b25: 桐峰大蟲。
0051b26: 山裏大蟲山裏吼。借你拳頭築你口。丈夫氣寓信
0051b27: 如王。豈肯輸人甘落後。賊賊賊。喜底是風。怨底是
0051b28: 雪。
0051b29: 巖頭四藏鋒一就事藏鋒。
0051b30: 就事藏鋒理不詮。秖於事上用綿綿。黃鸝不為貪
0051c01: 華住。飛入橋西楊柳煙。
0051c02: 二就理。
0051c03: 就理藏鋒理最真。晴空無地著纖塵。鷺鷥夜宿蘆
0051c04: 華裏。秋水秋光一色新。
0051c05: 三入就。
0051c06: 入就藏鋒理事全。白雲飛起正晴天。青猿攀折香
0051c07: 梨樹。萬水歸江月滿川。
0051c08: 四出就。
0051c09: 出就藏鋒事理融。一輪紅日正當空。龍吟虎嘯宣
0051c10: 何旨。木馬泥牛調不同。
0051c11: 雪峰南山鱉鼻蛇。
0051c12: 好條蛇誰解弄。動著驀然生罅縫。長慶老不惜命。
0051c13: 出向人前誇口騁。雲門拄杖似縣弧。玄沙所貴言
0051c14: 前定。象骨山高艸最深。如何能得免蛇侵。鋒牙吐
0051c15: 毒氣熏天。龍甲金精千百變。學禪翁。須子細。十二
0051c16: 時中切須避。些些失照便遭傷。鮮血淋漓腥滿地。
0051c17: 曹山井覷驢。
0051c18: 驢覷井。尊中錯認弓蛇影。井覷驢。滾油鐺裏煮醯
0051c19: 雞。兩重公案一般參。莊周蝴蜨二俱宜。春回是處
0051c20: 難藏隱。瓊林華發珊瑚支。
0051c21: 禾山四打鼓。
0051c22: 嵇康精於鍛。馮婦善搏虎。紛紛衲子用心求。爭似
0051c23: 禾山解打鼓。君不見。有條攀處便攀條。黃帝以蹴
0051c24: 鞠而練軍武。擬求禪道佛法。高聲云苦苦苦。
0051c25: 雪峰火焰。玄沙王令。
0051c26: 一番提起一番新。續火傳薪用得親。二老欲思重
0051c27: 話會。佛前銀燭笑頻頻。阿呵呵。荒田沒人耕。耕動
0051c28: 便來爭。
0051c29: 長慶二種語。保福喫茶去。
0051c30: 如來語無二說。稜公何苦霜加雪。兒啼不止無柰
0052a01: 何。笑指精金即黃葉。二種語。喫茶去。奪得錦袍稱
0052a02: 及第。稜公稜公休耳聾。一輪月上海門東。
0052a03: 雲門對一說。
0052a04: 對一說較奇絕。白額大蟲新出穴。風行艸偃吼如
0052a05: 雷。牛羊不見流鮮血。韶陽老失一橛。
0052a06: 玉不雕而有文。空已印而成訣。寶軸盈海藏龍宮。
0052a07: 金章與法界齊說四十九年。波翻海口三百餘會。
0052a08: 長空滿月只為逗教關機。失卻從前一橛。對一說。
0052a09: 萬里一條銕。
0052a10: 雲門倒一說。
0052a11: 倒一說難語決。鏤塵析縷重重說。雲起南山雨又
0052a12: 來。大抵不是晴時節。白白白。梅花香冷霜天月。
0052a13: 雲門倒一說。臨濟白拈賊。虎養豹須防。獅子解反
0052a14: 擲。月落潭有聲。花飛侵艸色。柄殺活之威。得權衡
0052a15: 之訣。倒一說趯。倒繫驢橛。
0052a16: 雲門六不收。
0052a17: 金木水火土。西天人打鼓。驚動海龍王。苦苦苦。水
0052a18: 晶宮裏日方午。
0052a19: 雲門日日好日。
0052a20: 日日是好日。何勞魏闕頒春曆。古今晷運送春秋。
0052a21: 虛空畫出龍蛇跡。山蒼蒼水潝潝。西江一口從容
0052a22: 吸。南高峰瞌睡了一生。錯計小盡無三十。
0052a23: 雲門顧鑒咦。
0052a24: 已入吾門。不再三祇。於顧處越重關。可憐擬議成
0052a25: 塗路。要轉靈機直下難。
0052a26: 法燈西來意。
0052a27: 版齒毛長白醭生。嘮嘮猶說繼傳燈。要知世代金
0052a28: 輪子。不受台銜俊髦稱。
0052a29: 倩女離魂那箇真。
0052a30: 離魂倩女忽還家。堂上相逢不較些。月下錯驚梅
0052b01: 蕊落。原來上下一枝華。
0052b02: 玅喜問僧。五祖道趙州狗子無佛性也。勝貓兒十萬
0052b03: 倍如何。僧云風行艸偃。喜云你也不亂道。卻作麼生
0052b04: 會。僧無語。喜云學語之流便打出。
0052b05: 狗子勝貓十萬倍。金毛獅子艸裏擂。艸偃風行不
0052b06: 亂說。玅喜大似白拈賊。學語之流正好打。囌嚕
0052b07: 唎吽泮吒。
0052b08: 竹篦子。
0052b09: 推位讓國。有虞陶唐。始制文字。乃服衣裳。此去三
0052b10: 千里外切忌舉著。為甚如此。不見道雲騰致雨。露
0052b11: 結為霜。
0052b12: 鎮州蘿蔔。
0052b13: 鎮州蘿蔔青州棗。萬物無過出處好。爐裏煉底不
0052b14: 是精金。綈箱畜者還非至寶。趙州本為定干戈。惹
0052b15: 得烽煙雲嫋嫋。
0052b16: 雲門乾屎橛。
0052b17: 雞冠華當當。頂上胭脂搽。秋初夏末紅滿園。卻被
0052b18: 杭州城大井巷裏張媽媽家滿頭插得向人誇。高
0052b19: 聲唱云好刷牙。
0052b20: 仰山明珠。
0052b21: 師子兒善哮吼。明珠不惜當人剖。匠石斫堊兮運
0052b22: 斤成風。良庖解牛兮曾未傷鋒犯手。能明能暗兮
0052b23: 黑月白月。有擒有縱兮烏飛兔走。超群還說石崇
0052b24: 家。顧指揮珍八百斗。
0052b25: 雪峰三相見。
0052b26: 相逢不在望州亭。相見何曾在僧室。杖頭果若有
0052b27: 餘錢。莫愁天下無相識。烏石嶺上閒雲濃淡。太華
0052b28: 山頂秋風蕭颯。南嶽天台覿面逢。高拱手兮低作
0052b29: 揖。
0052b30: 馬祖一喝百丈耳聾。
0052c01: 霹靂一聲天地開。銀山銕壁已巳成灰。誰言毒鼓無
0052c02: 消息。百丈魂褫當下薶。有機用絕安排。電光影裏
0052c03: 雨華來。江西從此宗風立。法令嚴行遍九陔。
0052c04: 平常心是道。
0052c05: 古今天地乾坤。來往星辰日月。寒則寒殺闍黎。熱
0052c06: 則闍黎都熱。山高翠嵷雲霄。水遠滄茫不輟。春回
0052c07: 是物生光。柳絮紛紛似雪。
0052c08: 雲門胡餅。
0052c09: 聞聲無道悟。睹色無心見。一箇銕囫圇。大地成一
0052c10: 片。細讀寒山詩。飽喫青州麵。觀音買胡餅。青天飛
0052c11: 閃電。
0052c12: 龍牙二鼠侵藤。
0052c13: 二鼠齧枯藤。渠儂善隱身。天寬覆不及。華開不遇
0052c14: 春。胡僧無覓處。佛眼覷難真。龍牙機辯捷。一語見
0052c15: 君臣。
0052c16: 審卞畣僧問佛法大意。貧兒抱子渡。恩愛競隨波。
0052c17: 滔滔雲影共天流。切骨恩情不忍投。兩岸蘆華飛
0052c18: 玉蜨。半江秋色一腔愁。
0052c19: 玄沙三種病人。
0052c20: 閉門打睡艸萋萋。客到何妨三轉泥。若肯同居分
0052c21: 脫粟。自家有病自家知。
0052c22: 鳥窠吹布毛。
0052c23: 長林幽鳥謾嘈嘈。嫩柳臨風舞翠濤。富貴春城誰
0052c24: 不愛。引人徐步上林皋。
0052c25: 高峰無夢想主人公。
0052c26: 青年負俠骨。操鎚擊秦主。臣事漢高王。報韓心未
0052c27: 死。定鼎戮力非臣功。挂冠辟榖歸赤松。阿呵呵。垂
0052c28: 條春曉水西東。十二樓臺路路通。所愛風光只如
0052c29: 此。一谿流水落華紅。
0052c30: 高峰枕子墮地。
0053a01: 富春居士釣江磯。得味無如茹蕨薇。不意羊裘囊
0053a02: 穎露。動他星象宿宸圍。枕子落夢初歸。月照梅花
0053a03: 淚溼衣。丈夫心事誰相委。白雁數行霜夜飛。
0053a04: 西院兩錯。
0053a05: 獅子反擲象王迴踽。孔夫子失了仁義禮智卻是
0053a06: 他自家言語。羿之妻竊得一丸靈藥倒做了月中
0053a07: 之女。瑯琊覺法華舉。匝匝清風遍寰宇。錯錯錯。不
0053a08: 須提起。
0053a09: 深明二上座見捕魚。
0053a10: 漁歌一拍蘆華雨。鷺鷥驚入秋煙裏。向來羇宦長
0053a11: 安遊。此幸承閒步清滸。蘇公蘇公刎頸交。如何艸
0053a12: 具酬知己巳。
0053a13: 香巖上樹。
0053a14: 月色遲遲舞鶴橋。香嵒公案利吹毛。當時祇道簪
0053a15: 纓美。誰識孫登一嘯。高出其類在吾曹。拈來瓦礫
0053a16: 等瓊瑤。莫從樹上尋消息。聖主何曾一姓堯。
0053a17: 父母未生前。
0053a18: 父母未生前。無星秤子兩頭縣。莫從傀儡尋消息。
0053a19: 須知定有裏頭牽。栽五柳憶陶家。停車坐愛楓林
0053a20: 晚。霜葉紅於二月華。
0053a21: 五位偏正有序。
0053a22: 虛空著色畫出劫外真容。白日挑燈照見當時面
0053a23: 目。如劫前未兆可以墨上加煤。事落今時難辨雪
0053a24: 中有粉。故知言無其言。鼓橐籥之宮商。事無所事。
0053a25: 敲秋雯之髓骨。惟證據者知之也。
0053a26: 正中偏。秋光雪影楚江天。寒鴻不到蘆華岸。隱隱
0053a27: 山河色未全。
0053a28: 偏中正。嬰兒白髮羞窺鏡。梅華雪裏最難分。烏鴉
0053a29: 點破寒光印。
0053a30: 正中來。泥牛蹋破石蒼苔。鳥飛雖到華枝上。啼盡
0053b01: 春情不染埃。
0053b02: 兼中至露刃交鋒撤紅幟揮戈指日戰猶酣劍去
0053b03: 刀來善周致。
0053b04: 兼中到。庖丁善得屠牛道。一般鋒刃用來殊。不落
0053b05: 庸情方得玅。
0053b06: 荅即念法姪夢話二十二問并頌。
0053b07: 問如何是佛。荅猢猻喫苦瓜。
0053b08: 怨家生劫難回互。卻遇雲門恨轉賒。滿身有口難
0053b09: 分說。餓久猢猻喫苦瓜。
0053b10: 問如何是法。荅閫外將軍令。朝中天子宣。
0053b11: 塞外將軍令最嚴。朝中誰敢悖君宣。如今海晏河
0053b12: 清日。處處謳歌樂舜年。
0053b13: 問如何是僧。荅錫杖撥開金世界。袈裟斜搭晚來雲。
0053b14: 錫杖撥開金世界。袈裟斜搭晚來雲。異時展缽吞
0053b15: 銅汁。帶角披毛共一群。
0053b16: 問如何是法身。荅瞎子不眼華。
0053b17: 瞎子從來眼不花。騎牛終日不還家。谿邊捉得烏
0053b18: 龜子。產下高飛赤老鴉。
0053b19: 問如何是透法身。荅騎驢上火牆。
0053b20: 騎驢上火牆。蘇武牧羝羊。昔時人已巳老。歸家笑一
0053b21: 場。驚走新媳婦。東山水上行。
0053b22: 問如何是向上事。荅今歲天多雨。米價不如常。
0053b23: 問予向上事。老鼠喫生薑。今歲天多雨。米價不如
0053b24: 常。
0053b25: 問如何是向下事。荅愁殺李將軍。
0053b26: 手拈黃葉笑殷殷。為止兒啼喚作金。烽煙未息邊
0053b27: 多事。一時愁殺李將軍。
0053b28: 問如何是最初句。荅嚼飯餧嬰兒。
0053b29: 少林面壁強安排。多少英雄掘地薶。識破英雄關
0053b30: 捩子。何須沈醉舞三台。
0053c01: 問如何是末後句。荅屋裏販揚州。
0053c02: 掣電之機亦強為。只祈當下自知歸。西施若不來。
0053c03: 吳國勾踐如何霸九畿。
0053c04: 問如何是道。荅猛虎掛金鈴。
0053c05: 石女秋深夜擊碪。方知枯木裏龍吟。原來祖道無
0053c06: 他故。只要檀郎認得聲。
0053c07: 問如何是禪。荅迷人不問路。
0053c08: 困人窗下憶鵬程。豈道詩書不誤人。相思何事關
0053c09: 情急。一樹桃華幾度春。
0053c10: 問如何是宗。荅教書不識字。
0053c11: 宗緒繇來立祖翁。各隨門戶顯家風。奈余邋遢居
0053c12: 村里。數樹春華幾樣紅。
0053c13: 問如是日用事。荅新婦下廚房。
0053c14: 紫芋新煨午膳香。隨緣事事得尋常。泥牛從是歸
0053c15: 滄海。展腳高眠折腳床。
0053c16: 問如何是衲僧巴鼻。荅湘江水倒流。
0053c17: 不因吸盡西江水。那得中峰向下垂。可惜至今無
0053c18: 定跡。依俙拈作雪峰蛇。
0053c19: 問如何是衲僧拄杖子。荅窮漢哭家親。
0053c20: 一條白棒專打龍象。佛祖若來當仁不讓。無根無
0053c21: 枝難比難況。有人問我是何宗。秋高月照梧桐上。
0053c22: 咄。又道難比難況。復云參。
0053c23: 問如何是洞上五位。荅除夜舊門神。
0053c24: 君義臣忠父慈子孝。要嫁竹夫人。土地前討笤。報
0053c25: 道石幢子生來多不肖。且道侍奉一句又作麼生。
0053c26: 若還借借終不玅。
0053c27: 問如何是三要。荅棺材屋裏掛鍾馗。
0053c28: 大蟲帶紙帽。驚人又好笑。老鼠打壁洞。貓兒愛鑽
0053c29: 灶。為甚如此。不見道不許夜行投明須到。
0053c30: 問如何是三玄。荅啞子看西廂。
0054a01: 第一玄月落不離天。第二玄姜維一計害三賢。第
0054a02: 三玄繡鍼眼裏打鞦韆。第四玄自笑云。多了一玄
0054a03: 了。呵呵呵。關主鬍須落半邊。
0054a04: 問三玄三要是同是別。荅閉眼食蝸牛。一場酸澀苦。
0054a05: 若道同。十箇駝子各有宗。若道別。紛紛大雪難分。
0054a06: 說癩子唱箇謊山歌。碧眼胡僧都結舌。我也似矮
0054a07: 子看戲。你若笑時我眼熱。
0054a08: 問如何是四料揀。荅西湖猶說林和靖。
0054a09: 奪人不奪境。謝隱山華開似錦。奪境不奪人。汝州
0054a10: 山畔楚王城。人境俱不奪。洪都江渚滕王閣。人境
0054a11: 兩俱奪。塞外將軍無勳爵。祖翁立此別邪宗。等閒
0054a12: 漏網成虛謔。
0054a13: 問如何是四賓主。荅華子拜財神。
0054a14: 賓中賓。抱璞投人不賞音。多少夜明簾外過。頑銕
0054a15: 如何點作金。
0054a16: 賓中主。是誰能敢鋒前語。二月寒風愁殺人。宇宙
0054a17: 橫行難伴侶。
0054a18: 主中賓。秋風吹起海天雲。當鋒寶劍吹毛利。若箇
0054a19: 龍門運斧斤。
0054a20: 主中主。脩羅趯倒須彌柱。四海波翻怒不休。此來
0054a21: 失卻金師子。
0054a22: 滿腔心事語人難。空向松窗耐歲寒。主主是誰相
0054a23: 續得。賓賓錯認失邯鄲。主賓彷彿門庭事。賓主依
0054a24: 俙悟後看。豈是強猜心意識。珠圜不撥自周盤。
0054a25: 問如何是九十七圜相。荅狗不咬家人。
0054a26: 圜相有六。所謂○相。曰暗機。曰義海。曰意語。曰默。
0054a27: 論曰回互。咄。住住住。恁麼說話。好似數他家寶。祖
0054a28: 師門下有甚交涉。阿呵呵。且道笑箇甚麼。不見道。
0054a29: 將酒酬人意不差。靈龜特地自生嗟。暗機夜奔文
0054a30: 君女。義海難明鱉鼻蛇。問荅不搖三寸舌。有言何
0054b01: 必五乘車。眈原遠授手。繇茲各一家。
0054b02: 烏石因雪峰扣門。石問誰。峰云鳳凰兒。石曰作麼生。
0054b03: 峰云來啗老觀。石開門搊住。曰道道。峰擬議。石托開
0054b04: 掩卻門。峰住後示眾云。我當時入得老觀門。你這一
0054b05: 隊酒糟漢。向甚處摸索。
0054b06: 鳳凰兒善錐啄。烏石峰頭雲漠漠。翻騰碧浪覓金
0054b07: 鱗。幾箇解尋師子躅。悔悔悔。恨不當時下一錯。
0054b08: 古德喫油餈。
0054b09: 日上扶桑遍界暉。竹林新汲啟柴扉。問津小艇偏
0054b10: 多語。逗得郎君笑眼微。
0054b11: 頭上花枝照酒卮。酒卮中有好花枝。身輕與世太
0054b12: 平日。眼見六朝全盛時。
