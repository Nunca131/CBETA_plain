0509a01: 雪關禪師語錄卷之十
0509a02: 門人成巒錄
0509a03: 法孫開詗編
0509a04: 尺牘
0509a05: 答杭州黃海岸司理附來書
0509a06: 博山缽袋子久付堂頭今虎林大眾跂望法雨正
0509a07: 恐一腳踏破洞水逆流耳無齒大蟲攔街打坐應
0509a08: 有不惜身命漢子奪卻郤項下金鈴也萬象渴仰惟
0509a09: 飛錫蚤臨莫道我無佛法與人便閉門打睡也菲
0509a10: 儀修候併錄存。
0509a11: 三家村裏唱幾句蠻歌野曲若推向十字街頭便露
0509a12: 出杜撰手腳此行為雲棲掃塔實副本懷他則非杖
0509a13: 笠所之舟次捧翰教知大居士一片婆心原欲接壽
0509a14: 昌此脈洞水逆流第年來贏病愈侵應酬不及虎林
0509a15: 高衲如雲明公盛集向上機籌大有人東提西唱似
0509a16: 不必駢拇漢更出標指也幸為曲施權巧轉語善辭
0509a17: 或圖共酌名泉借軒帷入山罄數日之譚此為鄙望
0509a18: 餘容面對光風極領欬唾他不贅。
0509a19: 答瓶匋聞大師附來書
0509a20: 去夏辱慈愛慇懃俾印折福不少歸即一病瀕死
0509a21: 迄今猶未全愈然每從往來衲子得吾師法席隆
0509a22: 盛化道洋溢之信殊慰病懷啟者祖庭秋晚魔外
0509a23: 侵疆諒非祖令高提聲光藉甚者不能鎮挽也茲
0509a24: 幸元公公祖集生先生洎武林薦紳長者居士一
0509a25: 時雲龍風虎仰重吾師欲屈慈雲東覆布濩群生
0509a26: 謹擇江干大慈山虎跑寺乃寰中老祖開山曾感
0509a27: 猛虎輸泉趙州執帚遂令說丈行尺之話遍天下
0509a28: 顧此道場非博山冢嫡又安能繼席哉切願玉殿
0509a29: 開封金針密度令浙西夜半正明簾外轉身一步
0509a30: 何幸如之臨楮曷勝西矚。
0509b01: 去夏得扳慈錫光照一丘至今松杉之上猶掛法雲
0509b02: 瀕行曾告以雲栖掃塔之情緣兩山眾務繁瑣遂爾
0509b03: 愆期今開歲出門舟次瀫水忽辱來翰展讀如金光
0509b04: 遠矚輝我眉端第此行辦香展敬不昧為飲水知源
0509b05: 亦惟繞匝繩床面聆謦欬其他則非本懷也促筆不
0509b06: 莊。
0509b07: 答西溪古德法師附來書
0509b08: 不晤道顏久矣每有人自博山來必詢定動知宗
0509b09: 風大震不減當年清約肅然光逾舊制江西再見
0509b10: 一馬駒矣喜踊喜踊此方宰官居士久渴醍醐今
0509b11: 耑人敦請想吾兄大慈寧不悲憫而普其法化耶
0509b12: 如慧光垂照豈止草澤增輝謦欬之間將見祖燈
0509b13: 轉熾矣。
0509b14: 連年唱掃塔之行無那兩山牽絆今開歲徑來將度
0509b15: 瀫水忽接尊翰如玉毫一道飛照孤蓬欣慰何已巳第
0509b16: 此行瓣香原為五雲拈出惟有策杖西溪飫聞法教
0509b17: 一腔傾渴之誠此外卻郤不敢聞命也趨教有日布謝
0509b18: 無言。
0509b19: 復李西有太宰
0509b20: 客秋慈遍禪人歸接翰貺愧喜交集大居士端居大
0509b21: 光明藏想日用事善自偶諧自不違時失候其他多
0509b22: 三昧雖差別各殊昔人謂得用隨宜即便休若更不
0509b23: 斷絲頭終被人哄入行舖搬骨董不了明公原曉事
0509b24: 人野衲何敢寱語。
0509b25: 復錢坤誠居士
0509b26: 讀社告信居士荷鷲峰之囑累樹毘耶之燈幢開六
0509b27: 堂轉大法輪先戒如築墠弘教如庀材祖燈如堂皇
0509b28: 衛生如漿脯懺摩如浣濯淨業如床蓐譬善治生者
0509b29: 缺一事則用不彀駢眾美而屋乃潤此雜花之所圓
0509b30: 演永明之所統歸居士從源疏派接樹遮陰則是搆
0509c01: 深得雲栖家法然須擇行解兼傋始能典其事以執
0509c02: 耳之人非止匡輔大教亦乃裨贊王化恐時師僻習
0509c03: 焉足以振閎大之舉然雖如是設有箇一不立六不
0509c04: 收底來問居士入社未審安置他在那箇堂好想眼
0509c05: 具緇素勘辨龍蛇一點瞞公不得但不知誰是其人
0509c06: 幸有以報我。
0509c07: 復沈彥威中丞
0509c08: 虎跑一度將謂台從復枉生柴怕猛火也要大家逼
0509c09: 手如擊布鼓相似先須緊鞔密釘而後響踰重垣居
0509c10: 士若道我性急作麼則雪關呵呵大笑放下雙槌更
0509c11: 不重撾也公又如何酬機發問。
0509c12: 與錢從卓憲副
0509c13: 雲棲先師翁道全德傋千聖同行薄劣之姿安足揄
0509c14: 美蒙大居士見委當竭愚力以副授簡盛心第腳下
0509c15: 兒孫無自撰塔銘之理若改一題目補篇行狀亦可
0509c16: 如台諭自當添入印法弟子為蓮宗拔幟嘉選耳。
0509c17: 與錢機山相國
0509c18: 台車一顧清談半日雖華嚴之機緣鄭公頓契黃檗
0509c19: 之旨趣裴相知歸較大居士此晷風光似亦不減功
0509c20: 名富貴是順緣公也盡嘗滋味憂畏患難是逆境公
0509c21: 也無不經歷此際肯一齊看破頓然放下提起這著
0509c22: 做去譬剝芭蕉心自露矣況是品地完全真醇合道
0509c23: 果體究緊切無斯須放空處昨云將謂遠原來近卻郤
0509c24: 被道著然可作悟讖猛著精彩佇聽捷音冗筆不莊。
0509c25: 與徐太玉太史
0509c26: 五雲枉顧又得一宿深譚較鼓山更有風光別後想
0509c27: 正眼頓開惑路辨清其工夫可直捷而入知不靠倒
0509c28: 壁觀老子不休也在虎跑日與衲子切磋陶汰如颶
0509c29: 毋風消鯨波勢息惟有下萬丈深潭探取驪頷似難
0509c30: 其人耳且別選一室顏曰炊香閣更與居士中有血
0510a01: 性者痛加鉗鎚覺近日許多口頭禪一齊捉敗後來
0510a02: 緇白如雲使宗門不亂旗鼓標幟有在世亦佛法之
0510a03: 幸獨不能時與大居士握塵憑陵論向上事為快意
0510a04: 然亦打鼓相賀等候多時公當猛省一決也。
0510a05: 與岳衡山杭州郡牧
0510a06: 到武林即遊春風化日中況虎跑得借榻安禪無非
0510a07: 呵護之力然法喜唱酬其一腔屬望之情還須上上
0510a08: 根人當機領荷想大居士以公庭為道場躬勤惠政
0510a09: 德感人天肯參此末後句如壯夫伸臂似不難其力
0510a10: 耳。
0510a11: 與許雲賓寧波郡牧
0510a12: 大居士能於朱紱場中作善知識寬平為政便是福
0510a13: 星清耿但願就路還鄉二六時中緊把繩頭看箇主
0510a14: 人公落處忽然雲開日出雨過山青便好撫掌大笑
0510a15: 趙悅道聞雷真箇撞染耳。
0510a16: 復董治聲文學
0510a17: 文章如做繭脫此軟殼須有異人不然裹卻一生秪
0510a18: 成學問邊事居士偉哲非常能儒佛兩辦則出人頭
0510a19: 地遠矣昨對塵次偶及不肯非斷斷要人如此以輓
0510a20: 近師資弄成套索學者多愛人肯怕人不肯即師家
0510a21: 亦喜人順不喜人觸審如此則擇法眼了無足憑若
0510a22: 真是箇銕漢子他自知分曉肯與不肯是兩頭話坐
0510a23: 斷雙關別尋活路直得千機頓發一事無干若到此
0510a24: 箇地位決不比山蠻社拗任天下老宿肯亦得不肯
0510a25: 亦得肯不肯亦得果能裂破老僧圈繢跳出亦好不
0510a26: 跳出亦好跳出不跳出亦好不必問人秪消自家斷
0510a27: 案可也。
0510a28: 與方肅之太史
0510a29: 聞大居士近家秣陵野衲亦駐錫虎林衣帶不遙每
0510a30: 思玄度雖閒情相憶不難乘興剡溪然向上人自有
0510b01: 向上機寒暄事似不煩于屑屑曩先師以館閣相期
0510b02: 政謂今日可膺靈山付囑之任然付囑者必知法而
0510b03: 後能護法不然徒護外而忘內以內外兼護惟大居
0510b04: 士實能之竊謂先師所期望者必其人而語亦中其
0510b05: 期是知期以佛法乃望公鈞衡其地能行佛事即佛
0510b06: 事亦須知向上事為極則然後擇具正法眼之人而
0510b07: 橫身為護使轉此正法輪斯為真護法矣況居士根
0510b08: 品殊勝智發無師其蹴踏超象拔龍非跛鱉盲鰍可
0510b09: 及第今日禪風弊陋缶亂鐘聲公如鯨吼在虡不揣
0510b10: 妄擬蒲牢奮力一扣若曰非我賞音終自閟其洪響
0510b11: 則野衲誠為狂悖敢不領嘿擯之戒呵呵。
0510b12: 與譚梁生水部
0510b13: 坐石頭菴問偶然長老金湯中有幾人知箇事彼謂
0510b14: 譚梁生居士甚有血性不讓屠刀漢子私衷輒為嚮
0510b15: 往前始入院承顧次不及暢談以一憊而迎眾劇秪
0510b16: 得放過居士亦何故置為閒著不急敲枰無乃冷眼
0510b17: 覷破非敵國手者耶洪鐘閟響不藉扣擊何以發乎
0510b18: 希聲竊意公亦不避錐劄向上機籌原俟特達人倘
0510b19: 許再來何等延跂。
0510b20: 與劉胤平太史
0510b21: 現身簪紱濯跡風塵公也夙與般若緣不為不深矣
0510b22: 雖借名場經過猶神魚跳網彩鳳沖霄似不待諸天
0510b23: 揚鼓聲而後為警覺之耳大都浮華駛景換人眼珠
0510b24: 急水灘頭進一篙退十篙如此學道便不得力公久
0510b25: 遊先師之門接博山之響當勇樹光幢作一了事烈
0510b26: 漢就同事妙權為金紫先導此為同門扳拊之望舍
0510b27: 此不譚徒勤筆札非道愛真切者之交想公亦不甘
0510b28: 厚幣添絕倒耳向承許為先師作塔銘不知如椽曾
0510b29: 脫稿否焚香專俟何如。
0510b30: 復錢機山相國
0510c01: 正懷仰間忽翰教下及且云此中蹙然如有所動此
0510c02: 便是靈機發樞神光透露若盡情打動將無始窠臼
0510c03: 徹底掀翻然後風清海晏寂然不動則向上路譬輕
0510c04: 車駕熟原是舊家茶飯此箇大安樂自在法門公已巳
0510c05: 現成受用之矣第在入路稍艱不敢不為先道破。
0510c06: 答詹中五文學
0510c07: 禪淨何岐人心自別但請一門深入徹旨後則融合
0510c08: 兩字亦多矣居士既皆請益互相參扣知識原無二
0510c09: 心口光殊有多色其垂手或稍差異到家時一齊併
0510c10: 卻郤若存些子人法不忘是腳跟紅線未斷被人牽掣
0510c11: 不能自繇自在耳居士豈甘如是哉。
0510c12: 與唐祈遠孝廉
0510c13: 承枉駕湖寺得芝眉一見道風藹人何等欣快世稱
0510c14: 外護不少能知法而護法始為真護否則一檀越主
0510c15: 徒飽齋嚫而已巳居士於檀護雙絕故臨行三問對眾
0510c16: 拈出使餐維摩香飯底也須防噎可惜其間覓箇喫
0510c17: 得銷得底人為居士謝齋恰是難得第或眾中有奢
0510c18: 望者尚須飽喫一頓故未即還飯錢不知公施心有
0510c19: 厭耶還是野衲子希望無厭耶惟居士更下一轉語。
0510c20: 與黃海岸居士
0510c21: 榷關蠲賦使者護送俾妙行木料速如神運大士威
0510c22: 靈赴感如此且見同事攝化之妙其仰庇則誠無量
0510c23: 若稱謝即涉於施受恐居士亦絕倒矣昔須達布金
0510c24: 祗陀捨樹共成功德不知才經營時兜率天宮莊嚴
0510c25: 先就然則妙行未成公之住處逸多老子先為敷座
0510c26: 但不識他日居第二座說何法耳。
0510c27: 又
0510c28: 壽昌師翁道得底人你打我一棒我罵你一頓彼此
0510c29: 歡喜無愛憎相前為居士用些椒薑辣手且與師翁
0510c30: 出氣以壽昌真子非公而誰雖是遍參如燈版各有
0511a01: 承嗣都不濫收昔人謂寒山忘卻郤來時路拾得相將
0511a02: 攜手歸前見回余集老書便知居士心事明白不昧
0511a03: 來源此外原為惡謔惱亂春風知量過太虛深加慶
0511a04: 快即從前許多觸忤無非為此一著今日可請荊矣
0511a05: 一笑。
0511a06: 與錢元沖大理
0511a07: 大居士近日出世心深為此著如逼石牛生牸母毋雞
0511a08: 抱卵既有此辦道烈性草鞋跟峭且緊何患乎不到
0511a09: 家也富鄭公之候華嚴孫漢老之扣曇晦皆從言下
0511a10: 頓豁所疑倘軒帷過我作數日清譚將箇事罄底商
0511a11: 量推窗見月就火點燈似不可少人撥公特達丈夫
0511a12: 也一瞥地肯與二公作後塵哉。
0511a13: 與錢瑞星太史
0511a14: 參學人喚安身立命處權名家舍正謂其能內脫身
0511a15: 心外遺世界毫髮不蹲窠臼大段以清風為舍明月
0511a16: 為家凡寢興飲喙應煩酬劇常在其中一涉動定便
0511a17: 落途次風光於斯能步步回頭刻刻還鄉是之謂雖
0511a18: 涉程途不離家舍者以此也楊次公云無一可戀無
0511a19: 一可舍太虛之中之乎者也審如是山僧掉老婆舌
0511a20: 頭強分家舍浪說途中無乃之乎者也遮蓋虛空而
0511a21: 已巳來劄云卻郤又在家舍上生出許多俗情事奔馳不
0511a22: 了是則家舍愈真法身愈遠前不言乎嘗因送客處
0511a23: 記得別家時正以送客為泛酬憶家為本領不可奔
0511a24: 馳時便忘卻郤這裏亦斯須不可離之意大居士不受
0511a25: 人瞞不坐暗地不說未會便是會此真具打翻徹底
0511a26: 手段大光明藏從此昭揭或時命駕相過極譚向上
0511a27: 單刀直入更讓誰先。
0511a28: 又
0511a29: 大居士有趙清獻之風富鄭公之品顧下劣雖無蔣
0511a30: 山華嚴手眼然一腔仰望之心不敢自嘿每承高軒
0511b01: 過我必以此懇到擊發昔人謂但辦肯心決不相賺
0511b02: 所患難入門者在貴鄉道交多一面說禪一邊主淨
0511b03: 依違相效返誤工夫佛不云乎制之一處無事不辦
0511b04: 萬望大居士超然格外不泥兼程二六時中但一力
0511b05: 如箭射的無有不中之理即有多方便語句譬舟子
0511b06: 善把篙不嫌港曲也果再打併一念唱還鄉調定在
0511b07: 祖佛頂上行誰敢隻眼覷公哉。
0511b08: 與葉慶繩侍御
0511b09: 喻彌陀齋四百萬眾或我輩亦當年從瓢笠中作破
0511b10: 落僧欠渠飯債故今與補還一為薄福住持一為熱
0511b11: 忙化主一為供眾檀越此三者皆博山腳下兒孫無
0511b12: 端俱打入社火其間不無有因地種子公能原及三
0511b13: 世乎竊自憶喻公時常攜一木杓化緣蘇長公有頌
0511b14: 子旌美之然此杓即山僧前身也又嘗為一墜腰石
0511b15: 久壓祖背今此石亦山僧前身或疑二物皆屬無情
0511b16: 何繇而化為老衲且受得人天禮拜將無怪事驚人
0511b17: 耶然鄙語雖似諧謔據得底人真箇是木杓談天石
0511b18: 塊說法惜大地人不曉將謂老僧非木石木石非老
0511b19: 僧不見古德道情與無情同一體此語亦可確證也
0511b20: 居士能徹見斯旨便可將十世古今融為剎那一念
0511b21: 無邊剎境收為自己巳家園得好同伴山僧亦甘作勞
0511b22: 侶一聽主揮但望公多與雪長老雇工錢可也更願
0511b23: 勇加參研此為神交真切之愛承惠齋僧每月逢五
0511b24: 即設供行嚫以嚴百福之資俟完日當有報命耳。
0511b25: 又
0511b26: 大福慧人現菩薩身說宰官法慈威並用而不偏寬
0511b27: 嚴得中而有則此大士折攝二權摳要位中佛事者
0511b28: 也若乃究心之法一簡綜煩但能不忘本參自然隨
0511b29: 處話頭現前收放都在繩頭矣。
0511b30: 與余集生居士
0511c01: 拄杖頭撥著一箇半箇否閩中山水可以逸老否法
0511c02: 兄行道為人亦須觀其時緣無心應物隨順世場睹
0511c03: 惡不嫌善不勤措此老臊胡善抽身處法兄得此便
0511c04: 宜已巳久何俟饒舌昔人謂寒山忘卻郤來時路拾得相
0511c05: 將攜手歸此可助拍掌耳今羅峰來寄此布候其妙
0511c06: 行光明臺來舌廣長可以道盡道不盡底句法兄可
0511c07: 勘過打亦好不打亦好。
0511c08: 復鄭潛菴兵憲
0511c09: 錢太史歸接手教并佳隹刻讀之頓見華嚴地位中人
0511c10: 不特於佛法信入圓位至於治世安民能為全城保
0511c11: 障碩畫奇算曲盡機宜真是救焚拯溺好手現菩薩
0511c12: 宰官身不可多覯也況以本地風光參研極則故垂
0511c13: 問處貴尋主人翁下落不肯放過此又何等喫緊著
0511c14: 鞭如所謂斬外寇必先斬內賊誠為高見第此事如
0511c15: 握金剛利劍要殺得天下人須殺卻郤自己巳殺得自己巳
0511c16: 纔能殺卻郤天下人若是情根欲境猶易掃開理路解
0511c17: 會倒絆腳跟大段要從己巳躬下窮其褫剝工夫方堪
0511c18: 入作不然毫髮滲漏過於蠱毒昔人言過此鄉水也
0511c19: 不得沾他一滴政謂情見兩途俱要拈卻郤然後撥轉
0511c20: 向上關捩千自繇百自在雖有習氣業識紛飛到此
0511c21: 際如野燒回青紅爐點雪不妨道箇有意氣時添意
0511c22: 氣不風流處更風流。
0511c23: 與董寅谷兵憲
0511c24: 大居士從天人中來福慧兩足先於功名富貴中嘗
0511c25: 盡滋味則胸次可以入道如珍寶滿船遇風便到岸
0511c26: 矣不知二六時中工夫綿密何如古人道直須高高
0511c27: 山頂立深深海底行閨閣中物捨不得便成滲漏公
0511c28: 於此語句還得相應否宜加努力立地搆去大智慧
0511c29: 人何俟饒舌因風布候亦見巖壑人一腔熱腸不負
0511c30: 道盟也。
0512a01: 復董爾基文學
0512a02: 春上得接紫芝眉宇欣暢何可言別後不識公於此
0512a03: 事還著忙理會否若視為不急之務則此外又何急
0512a04: 乎大都與衲僧相見如債主臨門須酬卻郤所負即無
0512a05: 逼惱之患不然問一句子如何是本來面目若答得
0512a06: 恰好即如填卻郤債也若還答不得也須計較開交不
0512a07: 然莫怪老僧不容情逼人太甚。
0512a08: 復徐興公山人
0512a09: 讀雪峰志宛露出真覺目面其恢復盛心數表見於
0512a10: 來劄吾輩既作如來使則處處祖庭皆可塗肝抹膽
0512a11: 況雪峰乃閩天第一道場一興廢問皆於佛法關氣
0512a12: 運怡山云但有利益莫不修崇衲僧家喫此碗茶飯
0512a13: 做這家兒孫坐視居士拮据不自竭蹶為之可乎大
0512a14: 段世間事出不得箇緣字即小可團瓢苟無緣不易
0512a15: 彀茆檐一宿況名山巨剎耶公但堅誓力圖自有應
0512a16: 谷之呼第自己巳有座好佛堂不知古佛放光否此不
0512a17: 急急下手則殿傾廡壞不在彼而在此武夷記才情
0512a18: 穎邁真射鵰手承招容遲遲應命何如。
0512a19: 與曹能始大參
0512a20: 殷中軍才致淵富支公見辭而不往彼時講觀為極
0512a21: 則故學解能障悟門率為詞人所賺彼少林西來以
0512a22: 別傳之道直指心法故白太傅蘇眉山黃魯直張無
0512a23: 垢楊大年諸公便下心參學知味承風然則禪不礙
0512a24: 文文何礙禪也但不肯打成一片自相支離耳閩固
0512a25: 佛法淵藪雪峰玄沙較支郎神駿品未低昂第其生
0512a26: 啖人心肝別換人毛骨大可駭畏使殷中軍見之亦
0512a27: 當褫魄復何辭而不往耶以有礙膺之物則雖善談
0512a28: 名理理不化而成障昔米胡問仰山今時人還假悟
0512a29: 否山云悟即不無爭奈落第二頭何趙州云佛之一
0512a30: 字吾不喜聞此乃蹴踏毘盧頂上行古尊宿多這些
0512b01: 子作略所以高築降城能拔趙插漢使古今天下人
0512b02: 服心者得此靈符解奪命耳居士品軼中軍詞林久
0512b03: 屬重望昨承佳隹召重振雪峰第虛懷欲往不敢以淵
0512b04: 富致憚將恐居士返以此著見避如達磨見梁武不
0512b05: 無想本地風光居士此時已巳洞徹心髓如伏波
0512b06: 老將盤馬據鞍猶勝年少偏裨百倍大力無畏何難
0512b07: 對壘乎。
0512b08: 復蘭谿邑侯吳公良
0512b09: 現宰官身與現比丘身兩雖不同其親踐實履似不
0512b10: 可隔一絲毫忝與居士俱遊博山之門同氣相求惟
0512b11: 此一著先師座下一真實漢子端有望于居士也木
0512b12: 佛天然恰似渡江影子但恐丹霞見而惡作有些救
0512b13: 他不得奈何。
0512b14: 又
0512b15: 此事如賊入空屋頭頭撞不著若有些兒屏除不盡
0512b16: 即被竊弄矣昔人謂賊不打貧家亦此意古德云十
0512b17: 二處忘閒影響三千界放淨光明此是得返魂香換
0512b18: 骨方別開隻眼透向上生機活路者也今初心參究
0512b19: 必須打併歸一心無異緣久久自成片段耳居士根
0512b20: 性明敏善能辨析將來入大光明藏如百川到海萬
0512b21: 花坼春朗月當空寒潭無影三昧王在掌握中矣。
0512b22: 與吳接侯孝廉
0512b23: 去歲在博山相見後又在郡城相見今遊虎林又得
0512b24: 與居士相見相見如此道緣不為淺矣何那事都忘
0512b25: 卻郤耶雪峰道望州亭與汝相見了也烏石嶺與汝相
0512b26: 見了也僧堂前與汝相見了也此乃覿面相呈更無
0512b27: 避諱向這裏不瞥地蹉過無位真人莫怪被老僧推
0512b28: 作門外漢返不相識矣。
0512b29: 與龐序皇太守
0512b30: 虎林為昔年公憑熊地一段清高風韻如寫在湖山
0512c01: 煙光中恨遊晚不及面承謦欬疊捧瑤箋嘉貺緣此
0512c02: 中領一破院作粥飯主人出門便如藤牽棘挂不然
0512c03: 尋大居士商榷公家舊案秪如一口吸盡西江水可
0512c04: 曾和馬師鹽醬吞卻郤否此時殊多清暇要體究本有
0512c05: 風光如倒囊出物昔人謂探珠宜靜浪動水取應難
0512c06: 若是箇徹底漢又好道不入驚人浪難逢稱意魚此
0512c07: 二語在居士分上還是探珠時節得魚光景耶舍此
0512c08: 不問恐居士亦嬾作世諦語閒答耳因風裁候并謝
0512c09: 高情。
0512c10: 與蕭合初居士
0512c11: 此事貴在在決了廉纖未盡遂有不諦當之語是猶
0512c12: 被解會所礙此輩極多公參究已巳極但未盡卻郤疑情
0512c13: 古人道盡力推爺向裏頭此可舉似作道眼一助但
0512c14: 恐出而噦之誠不足為公餉耳。
0512c15: 與張二水相國
0512c16: 浴佛前二禪人來捧華劄并佳隹惠何等慈念采及裁
0512c17: 答以乏便郵耳石刻起人清貪既喜法韻鏘然又愛
0512c18: 墨妙道婉金粟如來毫端說法真令篋笥藏不住放
0512c19: 光矣想近日悟門都已巳忘卻郤更不為老居士打葛藤
0512c20: 恐美食不中飽人餐也前所供通並是詣實。
0512c21: 與林季翀太史
0512c22: 舊冬在懷玉道上辱停車裁答具見道念深衷嘗謂
0512c23: 傾蓋道傍折節猶龍亦尼父遍參之意雁不遺蹤水
0512c24: 無留影虛懷相照互證何妨世尊見人舁豬子也須
0512c25: 問過況軒蓋到門而不一問相見之情可乎捧報章
0512c26: 如生身父母之喻甚善譬也在居士偶然一交臂則
0512c27: 可在他人受法乳之深似不可例恐損我師資道義
0512c28: 也然王臣外護自有付囑芳規倘可以砥柱法門則
0512c29: 力為之金湯又何吝青蓮舌也茲便鴻致謝并報區
0512c30: 區伸問之私原非劃空作界亦遙服大居士所論誠
0513a01: 是也。
0513a02: 與沈君庸文學
0513a03: 居士偉姿傑骨原是金剛種子肯辦己巳躬下事超格
0513a04: 上流非尋常能及第不知是說得耶行得耶果決烈
0513a05: 不回則踏碓翁有一段機緣有曹溪僧來也公能助
0513a06: 半臂力勝著槽廠作務道駕肯再過湖墅劇此向上
0513a07: 譚否想秋涼可駐棹也延佇。
0513a08: 答徐大玉太史
0513a09: 自大慈解制轉為破寺主人杖笠所至一味從緣然
0513a10: 則得住把茆得飲口水屬有定分若強作去住未必
0513a11: 在我不在龍天也日甚懷念未得消息意大居士杜
0513a12: 門壁觀迥立千仞其辦道堅銳必若破釜焚舟不決
0513a13: 勝不休也然大力量人即車徒馳逐之間皆可臻悟
0513a14: 如所謂輪刀上陣亦得見之何必冷坐閉目始為辦
0513a15: 事乎。
0513a16: 又
0513a17: 昔大慧以偈寄張無垢云上苑玉池方解凍門前楊
0513a18: 柳早垂春山堂盡日焚香坐長憶毘耶多口人每一
0513a19: 舉此宛見古人神交居士入門最切對面非遙恨不
0513a20: 時時得親玄唾為悵耳承翰教下慰如坐春風俟當
0513a21: 遣人奉迓罄此秘譚。
0513a22: 與沈英多文學
0513a23: 閩中行腳遊歷祖庭此興亦不淺第參方一事必須
0513a24: 具眼不然狐禪遍地卻郤被熱瞞草裏有人翻成蹉過
0513a25: 如龐老子手腳快便不犯鋒芒截得人舌頭斷栽得
0513a26: 人命根活到處咬得人怕若枘鑿不相入便被他捉
0513a27: 住真老賊也居士能如此拍弄可謂竿木隨身逢場
0513a28: 作戲快活何可當。
0513a29: 與鞠巖長居士
0513a30: 禪客雖多掠虛之病淨土亦有靠實之過二法融通
0513b01: 纔好趨向上一路可無滯隅擔版也法丁諍劫魔幟
0513b02: 高張故先大師與聞老宿皆救弊因時乃有度幾箇
0513b03: 老實禪人念佛之語若一向安樁鑿孔換局更籌不
0513b04: 若度幾箇老實念佛人參禪亦不無其人大都工夫
0513b05: 做到家一任亂翻筋斗倒拔釘楔禪也料掉沒交涉
0513b06: 淨也料掉沒交涉和料掉沒交涉也料掉沒交涉便
0513b07: 知得楊侍郎傑無一可取無一可捨太虛空中之乎
0513b08: 者也將錯就錯西方極樂公既承兩知識婆舌開導
0513b09: 必深有所得來翰恐是試水探竿茲不得已巳聊為葛
0513b10: 藤一上若要徹見念佛是誰除是眼前空俗物腳底
0513b11: 露莖毛自然補碎成片也。
0513b12: 復樊紫蓋兵憲
0513b13: 既有包天納地胸襟一腔悲憫不見怨憎此黃面老
0513b14: 子度生心腸雖歷劫捨身送命乞目剜睛無不應眾
0513b15: 生之求故作忍辱仙人五百生任節節支解略無嗔
0513b16: 念大智慧人通身學佛則觸境不但消融且歡喜順
0513b17: 受能轉令發菩提心此所以度盡眾生無一生而不
0513b18: 成佛者作用也前八行已巳詳為公開譬茲復再三無
0513b19: 非要居士如紅爐點雪了無片滓為得也。
0513b20: 與王大涵孝廉
0513b21: 令郎來似為居士作善知識提金剛王劍截斷愛根
0513b22: 此時絕無動念翻哭為笑纔表學道心腸勁挺不墮
0513b23: 情境如香象擺壞銕鎖而行公於此時哽咽俱忘襟
0513b24: 懷愈暢足見於無生法忍深得力矣璚枝結子自有
0513b25: 箇翻筋斗再來且看他來底是那箇公須深達玄旨
0513b26: 便知養子原是父慈。
0513b27: 與岳衡山居士
0513b28: 世界顛危視鳥窠住處雖險較安白太傅所以扣鳳
0513b29: 林得旨深矣識天下事贏籌不為樂輸局不足恥公
0513b30: 胸次廓然似不於憂患介其念第般若正因從此猛
0513c01: 著精彩看箇是甚麼必然撞入門快捷無比昔人謂
0513c02: 我得百丈一句子做宰相受用不盡惟大居士努力
0513c03: 著鞭此野衲非汎常情謂也。
0513c04: 復嚴琢菴憲副
0513c05: 一夕深譚旦暮千古曾與大居士激發向上之機使
0513c06: 持誦外猛提一句話頭工夫純熟雖應酬事務如嬾
0513c07: 安牧牛縱渠入草驀鼻牽回到此田地即兼持誦忘
0513c08: 持誦俱可來翰云濁惡世中略種福田為脫離苦海
0513c09: 之計不知有當於福德性否況每日貪嗔癡不少齋
0513c10: 頭翻涉經典褻瀆聖相恐并此持習反成罪案不若
0513c11: 姑己巳之據姑己巳之問則知公參究念頭似乎提起提
0513c12: 不起持誦功課恰欲放下放不下欠箇決定遂成猶
0513c13: 豫既欲脫離苦海見福德性則無如參悟一著豁開
0513c14: 本地風光苦海無非蓮國貪癡原是戒珠所受用者
0513c15: 無窮寶藏此乃直見福德性矣何更有持習等過而
0513c16: 疑成罪案耶公但信得及肯行路何愁不到家。
0513c17: 與葛屺瞻太常
0513c18: 大居士踞菩薩乘說宰官法凡在法門皆藉宏護此
0513c19: 時有禪期之便倘得枉我藍輿光揚法席何幸如之
0513c20: 在明公道眼融通無所不入得雲棲之秘密三昧向
0513c21: 上機籌又不妨拈出也。
0513c22: 復馬僧摩文學
0513c23: 隔年在山中聞大士踞虎林高提慧鋒折伏魔喙一
0513c24: 時法門知有正眼意今春走雲棲掃塔得與公把臂
0513c25: 深譚以聲氣相求即余集生居士亦常對榆美恨不
0513c26: 得同聚茆檐共商箇事長安乃龍象蹴蹋之地公遊
0513c27: 其間隨機攝誘維摩無盡燈從此愈增光焰耳二祖
0513c28: 得法後常遊鬧處人或疑之祖云我自調心非關汝
0513c29: 事公於此老行履還曾勘破否耶今雛禪片地莫知
0513c30: 烏之雌雄皆繇主法不嚴遂使伊蘭混品旃檀減價
0514a01: 昔人謂我眼本正因師故邪所以山蠻亂統爪印妄
0514a02: 傳瞎卻郤天下人眼即有識者憤然不平其亦奈之何
0514a03: 哉居士緇素眼明一點難瞞不知賞音者誰幸有以
0514a04: 詔我。
0514a05: 與汪本和戎幕
0514a06: 接回翰辨析分明灼然有見處不虛參見作家來也
0514a07: 但能決了無疑毫髮不存解會玄沙云道人行處如
0514a08: 火銷冰終不卻郤成冰龐公云但自無心於萬物何妨
0514a09: 萬物常圍繞此即不離事物而證真如龍牙亦謂但
0514a10: 於事上通無事見色聞聲不用聾此皆腳跟線斷自
0514a11: 繇自得以法兄是超脫人何敢更拈葛藤亦不過聊
0514a12: 相證明三祖云歸根得旨隨照失宗然則寒山忘卻郤
0514a13: 來時路拾得相將攜手歸正此意耳。
0514a14: 又
0514a15: 接來問數語具見本懷如云諷經之外靜坐簡點覺
0514a16: 但盡凡情別無聖解又無始積習還須頓除抑繇漸
0514a17: 消中間前後明知是空忽有不能空者何故若謂離
0514a18: 去事物則又落在頑空此繇參究多年不得勦截故
0514a19: 有明知是空卻郤有不能空處不見龐公云但願空諸
0514a20: 所有慎勿實諸所無又何必論空與不空如斬釘截
0514a21: 鐵相似兩頭坐斷中間放下到此境界腳跟自然點
0514a22: 地鼻孔一任遼天秪要本來面目無絲毫間隔自繇
0514a23: 自在耳古德道一法若有毘盧墮在凡夫萬法若無
0514a24: 普賢失其境界此與龐公空慎一揆若深徹理性源
0514a25: 底則凡情聖解頓除漸消之說一時冰消瓦解矣。
0514a26: 與陳旻昭居士
0514a27: 接手詔見道誼真切以法為親不啻骨血稟先師之
0514a28: 聲教惟公深且久透網金鱗猶然滯水回途石馬始
0514a29: 出紗籠公之不決於彼當決於此選官未就選佛又
0514a30: 何難乎然世出世事都有時節因緣水到渠成果熟
0514b01: 香飄似不容自己巳安排況傍人又安得從諛之耶。
0514b02: 又
0514b03: 偈跋八首俱有義味披玩數過恍露金剛正眼空生
0514b04: 把臂同遊矣法門此時求先師星中揀月慚我爝火
0514b05: 隨漁父之燈時明滅耳豈不取笑大方乎魔徒日熾
0514b06: 惟事鬥諍天下英靈好漢能跳出是非窠臼不知幾
0514b07: 人乳上塗毒欲為保母不知毒殺許多孩子也言之
0514b08: 可勝扼腕。
0514b09: 與荊扶宇給諫
0514b10: 台車之蒞信州也與博山有一宿之緣璇題彩筆照
0514b11: 映林壑珠譚玉唾恍露真機獨不審公之大智慧光
0514b12: 曾照見本來人否軒冕場中原是菩提大道以至人
0514b13: 出應昌期無非救世火坑妙吐蓮花苦海高駕舟筏
0514b14: 度此蒼赤楨榦國家雖公事皆佛事也護法即護世
0514b15: 也第造福作業在於幾微之分亦惟平日提醒此念
0514b16: 如明鏡當臺呵之不昏拂之不瑩自然即事酬機一
0514b17: 點難瞞高鑑矣。
0514b18: 與蔡子穀居士
0514b19: 魔無他力以強為勝法門孱弊之秋得一沒量大人
0514b20: 現那羅延身揮樓至寶杵所在雷轟飆擊直令波旬
0514b21: 群魅一時敗衄無處藏身惜無遷固雄筆為公作傳
0514b22: 耳。
0514b23: 與錢機山相國
0514b24: 春上承法從儼臨較虎跑初相見時真機愈發慧眼
0514b25: 頓開般若無虛棄之功行一步深一步從此憤力精
0514b26: 進如破釜焚舟不勝局不休也中間最怕反念別行
0514b27: 門徑則不免寒暴之喻大居士具大智力決擇已巳定
0514b28: 斷不為別念遊移立地可以搆去李都尉云學道還
0514b29: 須鐵漢著手心頭便判雨催樵子還家風送漁舟到
0514b30: 岸鉏麑觸樹迷封豫讓藏身吞炭鷺鷥飛入秋江驚
0514c01: 起蘆花兩岸二偈一并拈似冀明公有以斷案。
0514c02: 
0514c03: 
0514c04: 
0514c05: 
0514c06: 
0514c07: 
0514c08: 
0514c09: 
0514c10: 雪關禪師語錄卷之十終
