0270a01: 隱元禪師語錄卷第十
0270a02: 嗣法門人如一編
0270a03: 頌古
0270a04: 世尊拈花。
0270a05: 花中有刺笑裏藏刀機鋒相觸鬼哭神號莫謂人天
0270a06: 皆罔措流傳耳口轉腥臊。
0270a07: 世尊涅槃。
0270a08: 出醜摸胸態憐兒不覺生臨行伸兩腳踏卻斷嘗坑。
0270a09: 傅大士一日披衲頂冠靸履朝見梁武帝帝問是
0270a10: 僧耶士以手指冠帝云是道耶士以手指靸履帝
0270a11: 云是俗耶士以手指衲衣。
0270a12: 道冠儒履佛袈裟問的分明指不差華屋三間留不
0270a13: 住拖泥帶水入皇家。
0270a14: 女子出定。
0270a15: 三五成群夜聚曉散出入非嘗陷人塗炭水天一色
0270a16: 兮玉笛橫吹煙迷兩岸兮長吁短嘆。
0270a17: 嬾融百鳥不銜花。
0270a18: 一片花飛減卻春馨香浪籍更愁人東君去也枝頭
0270a19: 靜蛺蝶遊蜂何處尋。
0270a20: 馬祖不安院主問和尚近日尊位如何祖曰日面
0270a21: 佛月面佛。
0270a22: 日面佛爍破臉皮渾是骨月面佛一箭清光射入屋
0270a23: 此時花柳正芬芳不遇攀郎生受屈。
0270a24: 清源因僧問如何是佛法大意師曰廬陵米作麼
0270a25: 價。
0270a26: 有貨不愁人無錢生驚怕作麼價作麼價人人鼻孔
0270a27: 下頭大。
0270a28: 首山拈竹篦示眾曰汝諸人若喚作竹篦則觸不
0270a29: 喚作竹篦則背汝諸人且道喚作甚麼速道速道。
0270a30: 竹篦未舉已巳相通觸背兩頭太朦朧分付石人休打
0270b01: 草鐵蛇不在此山中。
0270b02: 天台蓮花峰菴主示寂日拈拄杖示眾曰古人到
0270b03: 這裏為甚麼不肯住眾無對師乃曰為他途路不
0270b04: 得力復曰畢竟如何以杖橫肩曰楖栗橫擔不顧
0270b05: 人直入千峰萬峰去言畢而逝。
0270b06: 拈來擔去太分明餓眼如何見得清風捲殘雲山色
0270b07: 瘦蓮花頂上有人行。
0270b08: 婆子燒菴。
0270b09: 正當與麼露堂堂不是吾人孰敢當二十年前家醜
0270b10: 事一時焚卻播諸方。
0270b11: 子湖看狗。
0270b12: 子湖惡狗鎮當門佛祖都來一口吞拼得一條窮性
0270b13: 命不妨報答畜生恩。
0270b14: 夾山參船子。
0270b15: 一帶清江泛小舟漁郎拋釣未曾休一橈點破金鱗
0270b16: 眼湧出洪波四海流。
0270b17: 趙州因尼問如何是密密意師以手搯之尼曰和
0270b18: 尚猶有這個在。
0270b19: 密密意如何說隨手輕輕便搯著不意尼師情未瞥
0270b20: 擬將窗下又敲月。
0270b21: 趙州與文遠論義曰鬥劣不鬥勝勝者輸果子遠
0270b22: 曰請和尚立義師曰我是一頭驢遠曰我是驢胃
0270b23: 師曰我是驢糞遠曰我是糞中蟲師曰你在彼中
0270b24: 作麼遠曰我在彼中過夏師曰把將果子來。
0270b25: 潦倒教兒退步強蹇驢糞裏卸刀鎗雖然得勝歸來
0270b26: 日千古腥臊不可嘗。
0270b27: 趙州因僧問萬法歸一一歸何處師曰老僧在青
0270b28: 州作一領布衫重七觔。
0270b29: 法法從來不自忙家人無故喊郎當知音可意歸何
0270b30: 處細雨窗前淚兩行。
0270c01: 趙州到一菴主處問有麼有麼主豎起拳頭師曰
0270c02: 水淺不是泊船處便行又到一菴主處問有麼有
0270c03: 麼主亦豎起拳頭師曰能縱能奪能殺能活便作
0270c04: 禮。
0270c05: 一葉輕舟兩岸流放來收去自悠悠蟠龍不愛雙門
0270c06: 餌任汝滄浪下月鉤。
0270c07: 趙州因僧問狗子還有佛性也無師曰無。
0270c08: 出門遇莽鹵斷絕去來路欲舉足怕韓盧咄枝頭弄
0270c09: 千嬌一任春風舞。
0270c10: 俱胝豎指。
0270c11: 俱胝得一指頭禪下拄地兮上拄天莽鹵衲僧無忌
0270c12: 諱撐撐拄拄到驢年。
0270c13: 德山托缽。
0270c14: 托出托入時人罔措密啟分明同坑一土會也未會
0270c15: 無孔鎚等閑打殺人無數。
0270c16: 洞山初秋。
0270c17: 送君疋馬出皇都踏遍荒郊寸草無欲過大同關子
0270c18: 外也須肘後有靈符。
0270c19: 香嚴擊竹。
0270c20: 恍惚依稀二十秋舌頭浪湧迅如流偶然擊碎南山
0270c21: 竹萬古絃歌一韻收。
0270c22: 南泉云馬祖說即心即佛王老師不恁麼說不是
0270c23: 心不是佛不是物。
0270c24: 不是心兮不是佛明明披露黃金骨一陣西風那畔
0270c25: 來幾多愁鳥啼幽谷。
0270c26: 南泉斬貓。
0270c27: 持起明明無覆藏謾他一隊啞郎當不因新婦戴鞋
0270c28: 子誰識婆婆兩腳長。
0270c29: 三頓棒。
0270c30: 佛法的的意如何三頓為他徹也麼直至大愚輕洩
0271a01: 後惡風流布滿江河。
0271a02: 靈雲見桃花悟道偈云三十年來尋劍客幾回落
0271a03: 葉又抽枝自從一見桃花後直至而今更不疑玄
0271a04: 沙云諦當甚諦當敢保老兄未徹在。
0271a05: 三十年前讀者也而今方解道周之桃邊擉瞎靈雲
0271a06: 眼花下行人那得知。
0271a07: 佛果舉僧問雲門如何是諸佛出身處門云東山
0271a08: 水上行天寧即不然薰風自南來殿閣生微涼。
0271a09: 薰風纔動頂門開白玉階前長綠苔路上行人俱滑
0271a10: 殺弓弦走馬卻歸來。
0271a11: 薰風南來寒毛卓豎擬涉思惟無本可據。
0271a12: 黃龍室中嘗問僧曰人人盡有生緣上座生緣在
0271a13: 何處正當問答復伸手曰我手何似佛手僧擬答
0271a14: 卻復垂腳曰我腳何似驢腳三十餘年示此三問
0271a15: 學者莫有契其旨叢林目之為黃龍三關。
0271a16: 我手何似佛手這箇阿誰沒有翻轉本來面目笑渠
0271a17: 又不知醜。
0271a18: 我腳何似驢腳何必人前伸縮未過黃龍關子不妨
0271a19: 被他礙卻。
0271a20: 人人有個生緣鐵壁銀山眼前拶出虛空骨髓當下
0271a21: 別有青天。
0271a22: 雪峰因三聖問透綱金鱗以何為食師曰待汝出
0271a23: 綱來向汝道聖曰一千五百人善知識話頭也不
0271a24: 識師曰老僧住持事繁。
0271a25: 崚層山勢來高古隱隱溪聲流轉長寄語金鱗休擺
0271a26: 尾誰家池內沒鴛鴦。
0271a27: 鹽官一日喚侍者曰將犀牛扇子夾者曰破也師
0271a28: 曰扇子既破還我犀牛兒來者無對。
0271a29: 犀牛扇既破頭角已巳全彰不解牽將去默地淚亡羊。
0271a30: 中邑獼猴。
0271b01: 老狐出語忒輕欺返被狌狌換卻眉不是草堂春夢
0271b02: 醒那知窗外月高低。
0271b03: 魯祖尋常見僧來便面壁南泉聞曰我尋嘗向師
0271b04: 僧道向佛未出世時會取尚不得一個半個他恁
0271b05: 麼驢年去。
0271b06: 狼忙面壁展轉不堪收得塞北未寧安南也是憐兒
0271b07: 不覺醜青天白日黑漫漫。
0271b08: 溈山見尼劉鐵磨來師曰老牸牛汝來也磨曰來
0271b09: 日臺山大會齋和尚還去麼師乃放身作臥勢磨
0271b10: 便出去。
0271b11: 馬肥筋骨壯牛瘦肚皮寬明日臺山會追風一往還。
0271b12: 雲門因僧問樹凋葉落時如何師曰體露金風。
0271b13: 體露金風大地秋樹凋葉落滿山頭雲門扶起中心
0271b14: 樹直至于今繫馬牛。
0271b15: 雲門因僧問不起一念還有過也無師曰須彌山。
0271b16: 一念不起須彌山煙波塞斷去來難若人再問韶陽
0271b17: 旨推倒須彌向汝談。
0271b18: 雲門示眾曰古佛與露柱相交是第幾機僧無語
0271b19: 師曰你問我與你道僧遂問師曰一條縚三十文
0271b20: 曰如何是一條縚三十文師曰打與自代前語云
0271b21: 南山起雲北山下雨。
0271b22: 相交露柱是何機鐵馬簷前對汝嘶可惜雲門空撒
0271b23: 網寒山那有鷓鴣啼。
0271b24: 本師舉趙州會中新到僧求指示州云喫粥了也
0271b25: 未僧云喫粥了也州云洗缽盂去僧繇是悟入後
0271b26: 來古德拈云往往多少人都作洗缽盂會去今日
0271b27: 試問諸人如何是不作洗缽盂會底意旨。
0271b28: 老不知羞鼓粥飯氣粥罷洗盂一時便利咦那堪雪
0271b29: 上加霜展轉有甚巴鼻。
0271b30: 高沙彌住菴一日雨中來看藥山山曰汝來也師
0271c01: 曰是山曰可煞濕師曰不打這鼓笛雲巖曰皮也
0271c02: 無打甚麼鼓道吾曰鼓也無打甚麼皮師曰今日
0271c03: 大好一場曲調。
0271c04: 一片舌頭高低普應不犯宮商拍拍是令鴈塔楚天
0271c05: 高雲收海嶽靜數聲欸乃離長江斷送渾家窮性命
0271c06: 來也煞濕帶水拖泥不打鼓笛靴裏動指無鼓無皮
0271c07: 響鼕鼕未審知音能幾幾。
0271c08: 玄沙因僧禮拜師曰因我得禮汝。
0271c09: 漁郎俊俏駕扁舟放去滔天拍浪遊月落江寒魚不
0271c10: 餌鉤頭一線冷啾啾。
0271c11: 臨濟將示寂謂眾曰吾滅後不得滅卻吾正法眼
0271c12: 藏三聖出曰爭敢滅卻和尚正法眼藏師曰已巳後
0271c13: 有人問汝向他道甚麼聖便喝師曰誰知吾正法
0271c14: 眼藏向瞎驢邊滅卻。
0271c15: 瞎驢占當道白賊慣夜行滅卻正法眼日午打三更。
0271c16: 臨濟上堂僧出師便喝僧亦喝便禮拜師便打又
0271c17: 僧來師便舉起拂子僧禮拜師便打又有僧來師
0271c18: 舉起拂子僧不顧師便打又僧參師舉起拂子僧
0271c19: 云謝和尚指示師亦打。
0271c20: 定亂一劍安邦一言十方坐斷六國并吞而今四海
0271c21: 狼煙息若個男兒解報恩。
0271c22: 橫按莫邪孤光凜烈鐵額銅頭兩段三節倚草附木
0271c23: 皮下無血冷地看來徒勞心熱。
0271c24: 睦州示眾云忽然忽然大覺拈云不然不然。
0271c25: 忽然不然拄地撐天寰中天子貴塞外將軍嚴四夷
0271c26: 八表分王化萬民共祝聖明天。
0271c27: 忽然忽然天回地轉不然不然春霜尤嚴且喜而今
0271c28: 春色煖江南江北鷓鴣天。
0271c29: 荊棘林中下腳易。
0271c30: 水不濕水火不燒火觸著磕著分明一夥。
0272a01: 池州甘贄行者一日入南泉設齋時黃檗為首座
0272a02: 行者請施財座曰財法二施等無差別甘曰恁麼
0272a03: 道爭消得某甲嚫便將出去須臾復入曰請施財
0272a04: 座曰財法二施等無差別甘乃行嚫。
0272a05: 通商坐賈當行家聲價繇來定不差豈比泛常走水
0272a06: 客紛紛擬議亂如麻。
0272a07: 興化因僧問四方八面來時如何師云打中間底
0272a08: 僧便禮拜師云昨日赴個村齋中途遇一陣卒風
0272a09: 暴雨卻向古廟裏躲得過。
0272a10: 傾湫倒嶽勢難支吾一聲霹靂雨點全無夜半漁舟
0272a11: 穿浪去堪嗟鈍鳥又棲蘆。
0272a12: 首山上堂云第一句道得石裏迸出第二句道得
0272a13: 挨拶將來第三句道得自救不了歸堂。
0272a14: 一句分明言不當二三流出太忙忙聲前落落圓音
0272a15: 美口似懸河難舉揚。
0272a16: 昔有古德一日不赴堂侍者請赴堂德曰我今日
0272a17: 庄上喫油餈飽者曰和尚不曾出入德曰汝去問
0272a18: 庄主者方出門忽見庄主歸謝和尚到庄喫油餈。
0272a19: 腳跟未動便超方自喫油餈自舉揚不是庄師親證
0272a20: 據幾乎人道錯商量。
0272a21: 趙州柏樹子。
0272a22: 老倒龍鍾不害羞卻將柏樹當宗猷儂家自有真金
0272a23: 闕肯聽人歌十二樓。
0272a24: 興化見同參。
0272a25: 骨董久成精逢人即變人高堂懸白澤無處可藏身。
0272a26: 趙州因僧問如何是趙州州曰東門西門南門北
0272a27: 門。
0272a28: 東西南北七通八達誰識趙州途路滑老年不惜兩
0272a29: 莖眉十字街頭活潑潑。
0272a30: 五祖演和尚曰譬如水牯牛過窗櫺頭角四蹄都
0272b01: 過了因甚尾巴過不得。
0272b02: 門裏出身繇來易身裏出門真個難打破大唐無覓
0272b03: 處浮生穿鑿沒相干。
0272b04: 潤州鶴林玄素禪師有僧敲門師云誰僧云是僧
0272b05: 師云莫道是僧佛來也不著僧云為甚麼不著師
0272b06: 云無棲泊處。
0272b07: 秦不管漢不收斷頭船子下楊州有意氣時添意氣
0272b08: 不風流處也風流。
0272b09: 百丈再參馬祖侍立次祖視禪床角拂子師曰即
0272b10: 此用離此用祖曰汝向後開兩片皮將何為人師
0272b11: 取拂子豎起祖曰即此用離此用師掛拂子於舊
0272b12: 處祖震聲一喝師直得三日耳聾。
0272b13: 一聲塗毒聞皆喪遍地骷髏無處藏三寸舌伸安國
0272b14: 劍千秋凜凜白如霜。
0272b15: 瑞巖禪師問巖頭如何是本嘗理頭曰動也師曰
0272b16: 動時如何頭曰不是本嘗理師良久頭曰肯即未
0272b17: 脫根塵不肯即永沉生死師遂領悟。
0272b18: 借問本嘗理瑞巖沉海底踏著巖頭路足下風雲起。
0272b19: 芭蕉禪師示眾云汝有拄杖子我與汝拄杖子汝
0272b20: 無拄杖子我奪卻汝拄杖子。
0272b21: 天生俊俏豈尋嘗手執芭蕉兩面颺水月簾前冰骨
0272b22: 女不沾風氣也清涼。
0272b23: 大徹底人本脫生死因甚命根不斷。
0272b24: 斷頭船子掣顛風那肯沙灣泊短篷拍浪隨波高萬
0272b25: 丈河清海晏定寰中。
0272b26: 佛祖公案秪是一個道理因甚有明與不明。
0272b27: 現成公案莫鉤錐好肉剜瘡豈可為明得頭頭皆合
0272b28: 轍不明亦不費鉗鎚。
0272b29: 大修行人當遵佛行因甚不守毘尼。
0272b30: 老來始覺藝方精肯與諸人共路行出入不知天早
0272c01: 晚腳跟在處獨圓明。
0272c02: 杲日當空無所不炤因甚被片雲遮卻。
0272c03: 一片浮雲點太清瞎驢當道弄蹄行雖然踢踏人無
0272c04: 數猶較儂家半月程。
0272c05: 人人有個影子寸步不離因甚踏不著。
0272c06: 儘日騎牛不識牛捕風捉影幾時休溪山踏遍歸家
0272c07: 日元是尋嘗這一頭。
0272c08: 盡大地是個火坑得何三昧不被燒卻。
0272c09: 大地都盧是火坑皮膚脫落焰騰騰生靈器界俱焚
0272c10: 盡試問高峰出未曾。
0272c11: 經題字。
0272c12: 莽鹵錯傳來顢頇添指註炭籠作頭巾明眼人笑汝
0272c13: 自從胡亂後不聽奴郎使。
0272c14: 覷驢覷井。
0272c15: 跛驢臨古井應物話尖新撥轉驢唇嘴無端惱殺人。
0272c16: 甘贄一日入南泉設粥仍請南泉念誦泉乃白椎
0272c17: 曰請大眾為狸奴白牯念摩訶般若波羅蜜甘拂
0272c18: 袖便出泉粥後問典座行者在甚麼處座曰當時
0272c19: 便去也泉便打破鍋子。
0272c20: 河頭賣水語喃喃借債酬渠軟放憨一滴汞銀流水
0272c21: 走千金狼籍更何堪。
0272c22: 應無所住而生其心。
0272c23: 單鎗疋馬走風塵柳色煙花敢近身羌笛一聲獠膽
0272c24: 喪霜輪現處更愁人。
0272c25: 調達瞿曇因緣。
0272c26: 一片骨肉兩處分張聲跡彌布地獄天堂占人田地
0272c27: 豈是好心閨門已巳玷無勞外揚休擬議謾商量不聽
0272c28: 樓頭啼鳥語幾乎錯過這春光。
0272c29: 拈古
0272c30: 舉世尊一日陞座大眾集定文殊白椎云諦觀法王
0273a01: 法法王法如是世尊便下座。
0273a02: 拈云世尊陞座慚惶殺人文殊白椎不識好惡更
0273a03: 云諦觀法王法法王法如是好與三十拄杖何故
0273a04: 隨邪逐惡令人倣效不已巳。
0273a05: 舉世尊因乾闥婆王獻樂其時山河大地盡作琴聲
0273a06: 迦葉起舞王問迦葉豈不是阿羅漢諸漏已巳盡何更
0273a07: 有餘習佛曰實無餘習莫謗法也王又撫琴三遍迦
0273a08: 葉亦三度作舞王曰迦葉作舞豈不是佛曰實不曾
0273a09: 作舞王曰世尊何得妄語佛曰不妄語汝撫琴山河
0273a10: 大地木石盡作琴聲豈不是王曰是佛曰迦葉亦復
0273a11: 如是所以實不曾作舞王乃信受。
0273a12: 拈云乾闥婆王奏樂迦葉起舞同坑無異土疑有
0273a13: 餘習以己巳方人瞿曇打許多葛藤王乃信受鈍置
0273a14: 不少若是山僧待他問迦葉豈不是阿羅漢何更
0273a15: 有餘習不用之乎也者亦乃起舞不惟以楔出楔
0273a16: 抑令乾闥婆展轉疑殺必也知恩有日。
0273a17: 舉城東老姥與佛同生而不欲見佛每見佛來即便
0273a18: 回避雖然如此回顧東西總皆是佛遂以手掩面於
0273a19: 十指掌中亦總是佛。
0273a20: 拈云老姥不欲見佛風平浪靜而佛每來乃至東
0273a21: 西總皆是佛水漲船高瞿曇節文且置且道老姥
0273a22: 風騷在甚麼處若不同床睡焉知被底穿。
0273a23: 舉南院上堂云赤肉團上壁立千仞僧問赤肉團上
0273a24: 壁立千仞豈不是和尚語師曰是僧便掀倒禪床師
0273a25: 曰這瞎驢亂作僧擬議師便打。
0273a26: 拈云南院門庭孤峻這僧步驟亦奇後來不合龍
0273a27: 頭蛇尾被他點罰氣悶殺人待他道瞎驢亂作時
0273a28: 劈面便掌管教壁立千仞一時推倒做個徹頭徹
0273a29: 尾的衲僧豈不俊哉。
0273a30: 舉南嶽芭蕉谷泉禪師與慈明遇一毒龍湫捉明衣
0273b01: 同浴明掣肘而去師解衣跳入霹靂隨至腥風吹雨
0273b02: 明蹲草中須臾晴霽師引頸出波間曰。
0273b03: 拈云谷泉井底蝦蟆年久月深成精作怪與毒龍
0273b04: 何異大小慈明掣肘而去雖然不被他惑未免在
0273b05: 草中蹲不出頭若是山僧待引頸時一棒打殺免
0273b06: 使腥風作浪魔魅人家男女。
0273b07: 舉丹霞慧林寺遇天大寒取木佛燒火向院主訶曰
0273b08: 何得燒我木佛師以杖撥灰曰吾燒取舍利主曰木
0273b09: 佛何有舍利師曰既無舍利更取兩尊燒院主自後
0273b10: 眉鬚墮落。
0273b11: 拈云丹霞迸出星火非但帶累院主直得遍大地
0273b12: 人眉鬚墮落何故寒則普天寒熱則普天熱把火
0273b13: 炤炤看丹霞眉鬚還在否莫謂天然無事好也須
0273b14: 護惜兩莖眉。
0273b15: 舉二僧論風動幡動六祖云非風動非幡動仁者心
0273b16: 動。
0273b17: 拈云六祖恁麼道也是靈龜負圖。
0273b18: 舉往日有老宿一夏不為師僧說話有僧自歎云我
0273b19: 秪恁麼空過一夏不望和尚說佛法得聞正因兩字
0273b20: 也得老宿聞云闍黎莫速若論正因一字也無恁
0273b21: 麼道了扣齒云適來無端恁麼道鄰壁有老宿聞云
0273b22: 好一釜羹被兩夥鼠糞污卻雪竇拈云誰家鍋釜無
0273b23: 一兩顆。
0273b24: 拈云老宿急索其非劍去久矣必也有負來機鄰
0273b25: 房雖則言中有響秪是隔壁帳雪竇匡救前人固
0273b26: 是好心其奈臭不堪聞且道作麼生得疏通去乃
0273b27: 高聲喚侍者云快將鍬子來寄與雪竇和尚。
0273b28: 舉寶公令人傳語思大和尚何不下山教化眾生目
0273b29: 視雲漢作什麼思大云三世諸佛被我一口吞盡何
0273b30: 處更有眾生可度。
0273c01: 拈云蚌鷸相持俱落漁人之手。
0273c02: 舉趙州問一婆子甚麼處去曰偷趙州筍去師曰忽
0273c03: 遇趙州又作麼生婆便與一掌師休去。
0273c04: 拈云老婆鼠入強出慣得其便趙州老邁力弱不
0273c05: 能和贓捉敗受屈奚辭若是快連手段待婆掌時
0273c06: 便云賊賊伊若定動驀面掀倒敢保偷心頓息特
0273c07: 地從良。
0273c08: 舉馬祖示眾云汝等諸人各信自心是佛此心即是
0273c09: 佛心達磨南天竺國來至中華傳上乘一心之法令
0273c10: 汝等開悟有僧問云和尚為甚麼說即心即佛祖曰
0273c11: 為止小兒啼僧曰啼止後如何祖曰非心非佛僧曰
0273c12: 除此一種人來如何指示祖曰向伊道不是物曰忽
0273c13: 遇其中人來時如何祖曰且教伊體會大道。
0273c14: 拈云即心即佛頭上安頭非心非佛無繩自縛不
0273c15: 是心不是佛不是物泥裏洗土塊山僧恁麼道意
0273c16: 旨如何良久云土曠人稀相逢者少。
0273c17: 舉馬祖與百丈西堂南泉翫月次祖曰正與麼時如
0273c18: 何丈曰正好修行堂曰正好供養泉拂袖便行祖曰
0273c19: 經入藏禪歸海惟有普願獨超物外。
0273c20: 拈云二三子嘲弄風月自減聲價良多馬老師亂
0273c21: 劄印子塗污良人不少新黃檗有八十大棒要打
0273c22: 這四個漢子聊與明月清風增些光彩不致成群
0273c23: 作隊各說異端脫有漢子出來道黃檗棒合誰喫
0273c24: 也許汝是個具眼。
0273c25: 舉靈雲見桃花悟道偈云三十年來尋劍客幾回落
0273c26: 葉又抽枝自從一見桃花後直至而今更不疑玄沙
0273c27: 云諦當甚諦當敢保老兄未徹在。
0273c28: 拈云靈雲眼中添眼備老眉上栽眉仔細看來成
0273c29: 甚麼面孔。
0273c30: 
0274a01: 行實
0274a02: 辛卯年十一月初四日師六旬初度首座慧門沛公
0274a03: 木菴公西堂虛白願公即非一公都監寺常熙公
0274a04: 耆舊默公暨職事同外護林文若位中月樵諸居士
0274a05: 等請師說行實以曉大眾師云歷年已巳久一切俱忘
0274a06: 俟誕後稍靜說出與眾共知茲逢三十夜來未免吐
0274a07: 露醜陋一番師俗諱曾昺號子房本縣靈得里東林
0274a08: 林氏季子也父在田母龔氏六歲父客于湘未歸自
0274a09: 是家產日耗難以攻讀至九歲入學十歲冬廢學矣
0274a10: 遂漸學耕樵為業每靜夜與二三友坐臥松下仰觀
0274a11: 天河運轉星月流輝誰繫誰主纏度不忒心甚駭焉
0274a12: 然此理非仙佛難明纔有慕佛之念意雖未決志在
0274a13: 塵表無心于世故三五年來所作所為頗多顛沛年
0274a14: 二十母與長兄欲定聘自思男兒在世不知父之遊
0274a15: 蹤誠為不孝奚亟於娶遂告母兄志在面父後娶母
0274a16: 不奪其志乃許可越明年春將聘金為路用直往豫
0274a17: 章抵南京面母舅泉宇勸諭回家云汝東林人焉知
0274a18: 天之廣大人如塵沙則此都城無處尋覓而況天下
0274a19: 者乎汝若不回恐添母慮孝亦安在師不聽即別至
0274a20: 寧波舟山見族叔叔亦勸回又別至紹興各縣經歷
0274a21: 一載囊已巳空矣只隨香船至南海朝觀音一到見佛
0274a22: 地莊嚴人境殊勝一時凡念冰釋遂發心持齋投潮
0274a23: 音洞主出家願為佛子一心奉佛以報四恩領茶頭
0274a24: 執事日供萬眾無有難色洞主喜甚嘆云此佛子真
0274a25: 菩薩之使也又明年禮茶山祗園老僧為師二月十
0274a26: 九航海歸閩省母母面以為自天降下喜不自勝喻
0274a27: 母奉齋皈佛越明年母歸寂請黃檗諸師禮懺薦母
0274a28: 會鑑源師於印林寺源知師有出家南海之志方便
0274a29: 引示因緣時節已巳至即是道場何必固執於南海耶
0274a30: 師云恐檗山近俗有所嫌疑源謂人俗心不俗可矣
0274b01: 遂求源師到山落髮則無阻礙源諾是年庚申二月
0274b02: 十九雉染有嘲者云東林也有佛耶師云聞說佛性
0274b03: 遍周法界豈外東林耶嘲者嘆妙師即發願云此處
0274b04: 落髮若不精修佛行以壞法門生陷泥犁故領化主
0274b05: 執事本縣莆中募遍是冬往海口塔寺聽經辛酉春
0274b06: 領簿往京募化欲完此道場至杭適京中有警緣暫
0274b07: 止往紹興顯聖寺聽涅槃經時聞本師費和尚之名
0274b08: 惜未曾會晤六月時仁師京回抵杭有書招相見談
0274b09: 及京中多事其緣事已巳盡捐矣乃問仁師依經解義
0274b10: 三世佛冤離經一字如同魔說如何消釋仁云三十
0274b11: 年後向汝道師即私忿意為欺人太甚難道這兩句
0274b12: 經有甚麼難會而待三十年耶便不同彼回山遍處
0274b13: 參尋今日思之仁師此句大得力矣當時若依經解
0274b14: 說一篇則被摩捋回山安有今日之事乎所以靠將
0274b15: 不如激將飄然遍歷名剎第有一德可稱者亦依同
0274b16: 住壬戌鸚窩頂聽法華冬在夾石碧雲寺聽楞嚴見
0274b17: 講席混濫與慈然友論及經中實乃徑路直示人要
0274b18: 行則到家矣不行聽到驢年亦無益正如說食終不
0274b19: 能飽聞天台通玄有一密雲和尚係臨濟下尊宿可
0274b20: 往參謁若相契依住以了生死大事不然向山頂修
0274b21: 行去慈云妙同往張王廟次上秦駐山積善菴景西
0274b22: 主人問路中還曾見有好人麼師云試指箇不好的
0274b23: 出來看看西默然師云不見道仁見為之仁又問七
0274b24: 處徵心畢竟心在甚麼處師云請坐將茶來西又默
0274b25: 然師云下文還長付在來日西留過夏正談及參天
0274b26: 台事忽聞老和尚來應金粟喜不自勝私謂符我所
0274b27: 願買舟同到金粟參見和尚問學人初入禪門未知
0274b28: 做工夫求和尚開示和尚云我這裏無有工夫可做
0274b29: 要行便行要坐便坐要臥便臥師云蚊子多臥不得
0274b30: 時如何和尚云一巴掌師拜退置疑不決七晝夜經
0274c01: 行坐臥無有間斷至第七日下午老和尚在康祖堂
0274c02: 前過師抬頭一見有省便拜云某甲會得和尚掌中
0274c03: 意和尚云道看師便喝和尚云再道看師又喝和尚
0274c04: 云三喝四喝後如何師云今歲鹽貴如米和尚云走
0274c05: 開不得礙人路頭師禮拜退日常自作主宰活潑潑
0274c06: 地亦不請問亦無疑情至丙寅冬五峰為西堂師豎
0274c07: 拳云識得這箇天下太平識得這箇天下爭競如何
0274c08: 決斷峰云這箇從甚麼處得來師便喝峰云那裏學
0274c09: 得來師又喝峰便打師再喝峰又打師喝兩喝峰又
0274c10: 兩打眾謂老隱今日敗闕師云非汝境界繇是坐不
0274c11: 得臥不得氣噴噴地平目而行千人之中不見有一
0274c12: 人不見有身行至次早課誦維那鳴磬一聲忽覺身
0274c13: 在此立課畢仍舊而行眾謂老隱著藥了直至第三
0274c14: 日上午忽窗外一陣風吹入寒毛卓豎通身白汗大
0274c15: 徹源底便知三世諸佛歷代祖師天下老和尚情與
0274c16: 無情盡在一毫頭了了分明無二無別不可舉似於
0274c17: 人自證乃知心中甚喜逢人即笑人謂老隱被魔所
0274c18: 著師云非汝所知但記得經云若作聖證即入群魔
0274c19: 遂無喜色尋常如舊淑知師知師所得謂五峰云此
0274c20: 子徹也乃呼進寮云汝有悟處試道看師云道即不
0274c21: 難只恐驚群動眾峰云但說何妨師打觔斗而出峰
0274c22: 云真獅子兒善能哮吼後即出堂領火頭一日老和
0274c23: 尚與眾論敬鬼神而遠之眾荅已巳師亦在門外立和
0274c24: 尚云汝進來說看師進前豎火乂云離不得這老賊
0274c25: 近不得這老賊老和尚打云汝作賊會那師即拂乂
0274c26: 出云賊賊丁卯夏淑知與眾兄弟云今夏在此不得
0274c27: 空過己巳分事自家了卻古人一切差別因緣恐有錯
0274c28: 訛大家結箇頌古社三日一次一炷香為則期畢呈
0274c29: 上老人看看或取舍是非了然明白亦不孤同住一
0274c30: 夏矣眾曰可一期頌三十則因緣呈上老和尚即點
0275a01: 二十七則時金粟一眾嘆服纔知有隱元庚午春黃
0275a02: 檗本寺請老和尚至山師同回寺乃三月十八日老
0275a03: 和尚云汝乃本處人可領簿南行募化師即領命至
0275a04: 漳南見東里王居士云請老和尚到山之意七月間
0275a05: 又到潮州艸菴月餘師衣衫襤縷主人疑非黃檗緣
0275a06: 事不就占二偈為別草鞋踏破已巳多年半似風流半
0275a07: 似顛滿地黃金渾不顧又拈白紙告青天其二試將
0275a08: 冷眼向南看世道紛紛化道難三十年來無取舍相
0275a09: 逢盡是鐵心肝即回至漳聞老和尚有答東里公書
0275a10: 云八月初一歸浙師遂空手歸山益見山中淒楚不
0275a11: 堪言乃云檗山蒼翠疊層層難掩孤貧一箇僧堪笑
0275a12: 化工又未瞥春來秋去太忙生辛未春龔夔友夏象
0275a13: 晉同石居士請住獅子巖癸酉冬山中請馬峰費和
0275a14: 尚主席命師為西堂師辭不得乃就職和尚上堂師
0275a15: 即問打著昔時舊痛處於今猶恨棒頭輕請師末頭
0275a16: 一頓師打云舊瘡瘢上著艾進云恁麼則徹骨徹髓
0275a17: 去也師曰如何是汝徹底意進云時清休唱太平歌
0275a18: 和尚曰祗引得一半師即禮謝一日諸禪人頌百丈
0275a19: 再參馬祖一喝三日耳聾黃檗聞之不覺吐舌因緣
0275a20: 師目之總未妥在亦頌云一聲塗毒聞皆喪遍野髑
0275a21: 髏沒處藏三寸舌伸安國劍千秋凜凜白如霜呈上
0275a22: 和尚即圈出帖在法堂示眾陞座云吾有一枝拂子
0275a23: 是從上用不盡的顧師云汝作麼生奉持師喝云放
0275a24: 下著和尚云再道看師喝便出到方丈和尚下座進
0275a25: 方丈師禮拜云適纔觸忤和尚和尚舉拂云汝且將
0275a26: 去行持師接著便打一拂和尚云將為報恩那師又
0275a27: 打一拂便歸寮甲戌仲春辭和尚回獅巖隱靜一日
0275a28: 泉竭慮無水難以居眾在菴前大石上仰觀南畔巖
0275a29: 壁之下懸松翠茂必有水焉攀藤刪棘而上果如其
0275a30: 言就壁筧泉砌路得石巖間稍平處堪以寓目靜坐
0275b01: 片時謂龔居士曰此處可結團瓢士曰和尚曰可某
0275b02: 為之不難是秋重陽之日起基冬畢工移錫居之丙
0275b03: 子夏本山耆舊同鰲江檀信奉侍御林公書請繼黃
0275b04: 檗法席師慮德薄言微不宜應世力卻之眾等虔請
0275b05: 再四似不能免姑許焉巖下有側石如舟遊客以不
0275b06: 平為嘆師云時節若至自然平矣一夜在石中坐持
0275b07: 大悲咒三遍默祝龍天此去黃檗吾道大行為山增
0275b08: 色此石可平為徵默坐注香歸室次早黎明徒良哉
0275b09: 報云奇哉石已巳自平師云不必說吾祝已巳徵乃名為
0275b10: 自平石說銘為記曰匪石弗平我心不誠心既誠矣
0275b11: 其石自平既平且誠吾道大行以此靈驗刊石為銘
0275b12: 又一夕夢一老人長眉皓首荷甑負囊而入師云老
0275b13: 老大大負累若此不亦勞乎彼即放下出書幅單條
0275b14: 并所負之物見贈而去醒謂玄生侍者說者云斯乃
0275b15: 吉夢必有見徵月終果法通專使送大衣源流兼書
0275b16: 一封以表法信丁丑仲冬至山開堂拈香以酬法乳
0275b17: 越明年開龍藏三閱春秋以答賜藏之恩庚辰正月
0275b18: 八日建大殿閱四載山門寮舍頗備甲申春往金粟
0275b19: 省覲本師和尚五月至天童掃老和尚塔孟冬應崇
0275b20: 德福嚴寺請乙酉春閩中通政還初馬公請住長樂
0275b21: 龍泉寺丙戌春玉融鄉紳并本山耆舊接回黃檗迄
0275b22: 今又歷六載虛度世間六十春秋冒廁空門三十法
0275b23: 臘主持黃檗一十五載示眾語錄十六卷又錄二冊
0275b24: 雲濤集一冊並行於世然福薄逢斯亂境祗將身心
0275b25: 衛護祖席幸龍天佛祖之靈法門如故庶不辜檀信
0275b26: 之請聊答皇恩祖德之萬一云爾偈曰六十年來夢
0275b27: 裏行夢中說夢可憐生不知若箇惺惺者一笑千差
0275b28: 盡坦平。
0275b29: 
0275b30: 隱元禪師語錄卷第十終
