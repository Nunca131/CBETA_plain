0375a01: 序
0375a02: 
0375a03: 
0375a04: 
0375a05: 
0375a06: 
0375a07: 
0375a08: 
0375a09: 
0375a10: 
0375a11: 
0375a12: 
0375a13: 
0375a14: 
0375a15: 
0375b01: 
0375b02: 
0375b03: 
0375b04: 
0375b05: 
0375b06: 
0375b07: 
0375b08: 
0375b09: 
0375b10: 
0375b11: 
0375b12: 
0375b13: 
0375b14: 
0375b15: 
0375c01: 
0375c02: 
0375c03: 
0375c04: 
0375c05: 
0375c06: 
0375c07: 
0375c08: 
0375c09: 
0375c10: 
0375c11: 鴛湖禪師語錄序
0375c12: 予聞至道無言妙悟無傳則歷代祖師相禪所傳何
0375c13: 也既云無言則語說三乘千七百則又言甚麼然傳
0375c14: 固有不能傳者在言亦有未盡言者存也予每見吾
0375c15: 鴛湖大師有龍山黃牛之遺風與石雨禪師為同參
0375c16: 兄弟石師受法雲門吾師嫡嗣南明常有書偈來往
0375c17: 稱莫逆焉庚辰春吾郡請師住持普明而石師自雪
0375c18: 峰來同眾敦請吾師開堂結制吾師謙讓堅以恙辭
0375c19: 予因而請曰師是千聖法眼蘊無上妙義何惜廣長
0375c20: 舌不為三根人一接引耶師曰人固有可已巳有不可
0376a01: 已巳者幸予友天華兄在老僧何更贅詞哉婉辭過遜
0376a02: 若是者三不得已巳而登堂四眾雲集一時聆其法旨
0376a03: 若弘鐘大呂敲破人世昏夢頓令人蘧然覺躍然起
0376a04: 而莫不服我師迥脫根塵神化無方者也故吾師一
0376a05: 棒一喝無非醒世金針微言片偈如毒鼓聲遠近聞
0376a06: 者皆喪有不喪者細閱是錄字字真詮言言妙諦宛
0376a07: 如覿面說法固門人筆記成帙斯亦吾師之慧機捷
0376a08: 發廣覺人世雖云至道無言妙悟無傳神會是錄則
0376a09: 有言終歸無言而無傳悉得所傳矣嗚呼至矣哉。
0376a10: 芝城弟子朱喬秀拜撰
0376a11: 普明鴛湖用禪師語錄目次
0376a12: 序
0376a13: 卷上
0376a14: 陞座
0376a15: 小參
0376a16: 機緣
0376a17: 拈頌古
0376a18: 像讚
0376a19: 法語
0376a20: 卷下
0376a21: 書啟
0376a22: 偈頌
0376a23: 雜著
0376a24: 附
0376a25: 行狀
0376a26: 塔銘
0376a27: 
0376a28: 
0376a29: 
0376a30: 
0376b01: 鴛湖用禪師住福建建寧府普明禪寺語錄卷上
0376b02: 嗣法門人　悟進　悟元　等編
0376b03: 長水退菴　法孫　真智　重梓
0376b04: 陞座師云若論佛法老僧無下口處今日偶見新山
0376b05: 門拿我拄杖子浪蕩遊戲穿過果子嶺直到火燒橋
0376b06: 失腳一跌落在深溪幸有舊佛殿肯來相救不惟相
0376b07: 救抑且騎卻項歸來新山門叫屈未免要老僧判斷
0376b08: 新山門好與三十拄杖舊佛殿亦好與三十拄杖何
0376b09: 故車不橫推理不曲斷擲拄杖下座。
0376b10: 石雨和尚同步紫朱史君請陞座士問芙蓉出匣正
0376b11: 令當行斬新一句作麼生師便打士云早知和尚有
0376b12: 此機要師云你那裡見得士喝師復打士擬議師云
0376b13: 且去且去乃舉拂子拂云大眾會麼即心即佛猶是
0376b14: 淆訛非心非佛可無趨向不是心不是佛不是物穿
0376b15: 花蛺蝶深深見取不得捨不得不可得中恁麼得點
0376b16: 水蜻蜓款款飛普明恁麼舉揚挀著靈峰痒處憶知
0376b17: 拋家散宅闊步大方峭巍巍孤迥迥淨裸裸赤灑灑
0376b18: 踏倒諸聖頂把住凡靈要路雖然有時把住有時
0376b19: 放行有時把住中放行有時放行中把住還知栴檀
0376b20: 林裡純是栴檀獅子窟中無非獅子麼眾中莫有伶
0376b21: 俐漢出來道普明無端露布靈峰蘊底山僧但向伊
0376b22: 道秪因曾與同床睡是故深知被底穿卓柱杖下座。
0376b23: 辛巳冬萬如和尚同諸紳衿護法遣僧齎送鴛湖老
0376b24: 人衣拂至請陞座師指云諸大德這些滯貨自敬畏
0376b25: 無趣老人付於車溪無幻祖翁無幻祖翁付於南明
0376b26: 本師和尚本師付于病僧病僧一向冷眼相看撇在
0376b27: 壒堆頭今日拈來更新光彩遂拈起法衣云揭起
0376b28: 古法衣寸絲不曾挂拈起麈拂云指揮舊麈尾野干
0376b29: 多驚怕拈起手卷云惟有這箇無用處惹得時人添
0376b30: 話杷去年有箇白拈賊未嘗見此先竊下如今且向
0376c01: 靜處收藏他日再有箇忤逆兒孫定是鑽龜打瓦諸
0376c02: 大德且莫覷著覷著則瞎。
0376c03: 壬午春萬如微和尚入山設齋請陞座僧出禮拜師
0376c04: 舉拂子云會麼僧云恁麼則直截當機舉四眾盡知
0376c05: 恩師便打僧問坐斷孤峰即不問賓主交參事若何
0376c06: 師打云會取這一棒僧喝師復打乃云每懷往日同
0376c07: 居況屈指別來五六春閩地吳山何阻礙一番拈起
0376c08: 一番新遂舉拂子云昔日世尊拈花迦葉微笑世尊
0376c09: 云吾有正法眼藏涅槃玅心付囑摩訶迦葉自此便
0376c10: 有教外別傳直指人心見性成佛之旨這老漢今日
0376c11: 在普明拂子頭上放大光明且道那箇可證幸有受
0376c12: 興化請者如如和尚而得證明大眾若也見得不妨
0376c13: 同出同沒同行同坐若也不知卻笑普明一場露布
0376c14: 且道那裡是露布處擲拂子便下座。
0376c15: 中元孝廉蘇門聯岳二居士同眾等請陞座僧問如
0376c16: 何是古佛心師便打進云如何是學人心師云欲攫
0376c17: 游龍蝘蜓已巳上進云畢竟作麼生師復打乃云法身
0376c18: 流轉於五道便有人天三途之異有升有沉有出有
0376c19: 沒有高有下有苦有樂諸仁者欲得資彼三途離苦
0376c20: 得樂須一念心清淨一念心光明一念心無礙心清
0376c21: 淨是真佛心光明是真法心無礙是真道真佛無形
0376c22: 真法無相真道無體三即一一即三此猶是名言必
0376c23: 須竭盡自己巳那邊覷破冷灰裏轉得身來便好全身
0376c24: 擔荷到這裡赤條條光爍爍三世諸佛也不出這裡
0376c25: 十方菩薩也不出這裡西天四七東土二三也不出
0376c26: 這裡天下老和尚也不出這裡所以云頭頭盡是光
0376c27: 明藏處處無非解脫場雖然如是且道向上提持又
0376c28: 作麼生遂喝一喝卓拄杖下座。
0376c29: 蘇門黃春元薦慈請陞座師云春風黯淡過細雨鳥
0376c30: 悲呼出沒無蹤跡銅人涕泣何拈拄杖云大眾見麼
0377a01: 若見是有一切認以為有把髻投衙擔枷過狀或有
0377a02: 于此脫略風塵覷破世故一切認以為空又落于偏
0377a03: 空窠臼所以古德云棄有著空病亦然猶如避溺而
0377a04: 投火脫有大丈夫漢打點精神竭盡心意拶到懸崖
0377a05: 撒手自肯承當絕後再甦欺君不得那時八字打開
0377a06: 非但得知徐氏孺人的落處即與三世諸佛諸祖同
0377a07: 證遊戲三昧去也雖然若到普明門下三十棒一棒
0377a08: 也較不得卓拄杖下座。
0377a09: 師誕日陞座僧問乾坤無著處日月不停機不涉今
0377a10: 古一句請和尚指示師云今朝十月七進云燈籠傳
0377a11: 消息露柱嘆奇哉師云非汝境界又一僧出師便打
0377a12: 云敕點飛龍馬跛鱉出頭來僧喝師復打乃云釋迦
0377a13: 老子四月八日降生普明病僧今日酉時出世且道
0377a14: 是同耶是別耶若道同則萬別千差若道別則事同
0377a15: 一家諸大德請緇素看不然更聽一頌瞿曇昔日已巳
0377a16: 出世普明于世未嘗出澗底水流忙太生嶺頭雲散
0377a17: 閒自得便下座。
0377a18: 小參巽向朔風寒戚戚背山水牯冷獃獃懶病從來
0377a19: 懶做事只宜手捧煖茶杯煖茶杯通身煖氣冷如灰
0377a20: 諸禪德既是通身煖氣為甚麼冷如灰若於此見得
0377a21: 不妨安茶適飯取性過時其或未然拈拄杖卓一卓
0377a22: 云拄杖子為諸人道去也復卓一下僧問古殿重開
0377a23: 即不問普明一句事如何師便喝進云恁麼則龍興
0377a24: 風後舞沖破碧波流師云閑言語。
0377a25: 除夕小參天寒作九歲殘須守舉杯拈果大家出手
0377a26: 喫茶喫水大家濕口各個現成都該知有大眾且道
0377a27: 知有箇甚麼假稱為佛陀方便呼為智欲明此智直
0377a28: 須向三條椽下七尺單前擦褲磨裙忘餐廢寢然此
0377a29: 智秪在動用中不離眉睫上所以趙州凡見僧來參
0377a30: 便問曾到此間麼僧云曾到州云喫茶去或云不曾
0377b01: 到亦云喫茶去院王問云和尚為甚麼曾到不曾到
0377b02: 俱教喫茶去州呼院主主應諾州云喫茶去趙州老
0377b03: 漢輕口快便院主不識好惡普明者裡不管他喫茶
0377b04: 喫飯只要伊單刀直入且道與古人是同是別有伶
0377b05: 俐衲僧出來道道看眾無對師喝一喝云日月盡時
0377b06: 歲已巳殘釣舟歸去靜蘆灘絲綸一把忙收拾且待春
0377b07: 風再往還拈拄杖便起。
0377b08: 
0377b09: 
0377b10: 
0377b11: 機緣
0377b12: 師舉永明偈問雲峰釣云化人問幻士谷響答泉聲
0377b13: 欲達吾宗旨泥牛水上行意旨如何鈞云夢眼見空
0377b14: 花師云空花事作麼生鈞云莫將耳聽師又問臨濟
0377b15: 祖翁有一句子你作麼生道鈞便喝師便打鈞又喝
0377b16: 師又打鈞禮拜師云元來是瞎驢子鈞拂袖便出。
0377b17: 介菴參方跨門師云是什麼菴擬對師震威便喝菴
0377b18: 豁然契悟便掩耳而出。
0377b19: 師一日喚一初入方丈云我心裡不安你還得太平
0377b20: 也未初云蒼天蒼天師亦云蒼天蒼天初拍膝一下
0377b21: 便出。
0377b22: 一初禮拜起師舉拳云道一句看初便掌師亦掌云
0377b23: 且道你一掌我一掌甚麼意旨初云請和尚珍重師
0377b24: 乃休初一喝便歸侍寮。
0377b25: 僧參師問那裡來云浙中來師云途中見甚麼僧擬
0377b26: 議師便喝僧亦喝師打云這一喝落在那裡僧禮拜
0377b27: 云謝師指示師復打。
0377b28: 闇齋黃廉憲陞任廣東入山作別問云臨行一句乞
0377b29: 師指示師云三千里外逢人不得錯舉。
0377b30: 一日師欠安介菴侍次師命茶問云汝字覺先喚甚
0377c01: 麼作先菴云且喜今日得自在師云如何是覺後菴
0377c02: 云請和尚尊重師云你還分得先後麼菴良久師便
0377c03: 喝菴云某甲只管喫茶師云如何是喫茶的事菴云
0377c04: 柿棗腐乾都在這裡師云你作麼生菴云卻被某甲
0377c05: 一口食盡師云滋味如何菴云甜者自甜鹹者自鹹
0377c06: 師云未在更道菴云某甲謝茶便禮拜師深喜之。
0377c07: 僧參師云一向那裡住云舊秋如如庵過歲在金粟
0377c08: 師云東住西住有甚麼事云是是師云不是不是。
0377c09: 二僧參師問到這裡做甚麼一僧云特來親覲和尚
0377c10: 師云卻值老僧不在僧無語師云三十棒自領出去
0377c11: 又云第二位作麼生僧云請和尚開示師適值咳嗽
0377c12: 乃云卻值老僧咳嗽僧亦無語師云且坐喫茶。
0377c13: 一晚師落堂云一夏已巳過汝等有得力處不妨剖露
0377c14: 看一僧云方纔禮拜和尚師云未在更道僧云晝長
0377c15: 人倦師云非汝境界僧云和尚又作麼生師云晝長
0377c16: 人倦僧便禮拜。
0377c17: 問須彌納芥子芥子納須彌意旨如何師云恰好。
0377c18: 僧問某甲甚是要明此事自覺工夫親切為甚不肯
0377c19: 透脫師云昨晚公案你還會麼云這箇瞞學人不得
0377c20: 師云又說不肯透脫僧佇立師叱云死漢出去僧出
0377c21: 至午復持止靜牌呈云還了和尚師扭住云道道僧
0377c22: 喝師云未在更道僧又喝師云喝後又作麼生云簷
0377c23: 前雨滴滴師云簷前雨滴滴干汝什麼事僧又喝師
0377c24: 云亂喝便推出。
0377c25: 問迷中有悟悟中有迷作麼生悟中迷師云亂問作
0377c26: 麼。
0377c27: 月竹庵僧參問如何是藏身處沒蹤跡沒蹤跡處莫
0377c28: 藏身師云月竹庵不許你躲跟僧云如何是是法住
0377c29: 法位世間相常住師指彼坐位云這箇位是你的僧
0377c30: 無語師便打。
0378a01: 拙崖參師云作麼不去進云正恁麼時未審誰去誰
0378a02: 住師良久云會麼進云會且止畢竟是誰住師云你
0378a03: 還妄想作麼進云怎奈這箇何師云你在那裡見老
0378a04: 僧進云兩眼對兩眼師云瞎進云瞎瞎師便喝。
0378a05: 師一日命介菴進一初元頌末後句二人呈上師閱
0378a06: 畢遂俱付囑偈云沿流一段事竟無頭與尾付與獅
0378a07: 子兒哮吼滿大地。
0378a08: 
0378a09: 
0378a10: 
0378a11: 拈古
0378a12: 舉瑞巖彥禪師每日自喚主人公復自應諾乃曰惺
0378a13: 惺著他後莫受人瞞師云白日青天作夢夢中頻喚
0378a14: 主人直饒惺惺諾諾也是無主孤魂。
0378a15: 舉天寧法舟濟禪師因五臺陸公問畫前元有易否
0378a16: 寧曰若無將甚麼畫公曰畫後如何寧曰元無一畫
0378a17: 公曰現有六十四卦何得言無寧曰居士莫著文字
0378a18: 好公曰請師離文字發一爻看寧召五臺公應諾寧
0378a19: 曰者一爻從何處起師云畫前畫後論有論無總與
0378a20: 大易無涉直饒一喚一諾爻象分明也未是衲僧極
0378a21: 則畫前元有易否天寧老漢何不當頭便喚五臺待
0378a22: 他應諾卻好云元有易否陸公者裏必然別有所入
0378a23: 且免後來許多周遮。
0378a24: 舉橫川珙禪師晚參少室無門戶如何便得通夜深
0378a25: 寧耐立聽我說西東師云大好無門戶。
0378a26: 舉南明廣和尚看雪次侍僧曰滿山都是雪南曰隨
0378a27: 聲逐色漢僧曰請師離聲色道一句南曰滿山都是
0378a28: 雪師云者僧身挨白刃活得命來不妨好手南老人
0378a29: 費盡鹽醬究竟不獲稱心者裏有向聲色外別道一
0378a30: 句者麼良久云切忌道滿山都是雪。
0378b01: 頌古
0378b02: 世尊初生。
0378b03: 知得恩來解報恩當機安肯放雲門後代莫言空辣
0378b04: 手至今一棒一條痕。
0378b05: 世尊拈花。
0378b06: 末稍拈出示人天一笑相逢非小緣萬象森羅皆正
0378b07: 眼優曇花放火中鮮。
0378b08: 外道問佛。
0378b09: 玉簫清濁吹新調氈板輕敲合得腔爭奈座中不解
0378b10: 聽別賡一曲亂宮商。
0378b11: 百丈侍馬祖游山歸寮哀哀大哭同事問云憶
0378b12: 父母耶丈云無云被人罵耶丈云無云哭作甚
0378b13: 麼丈云問取和尚去同事往問祖祖云你去問
0378b14: 他同事復至寮見丈呵呵大笑問云適來為甚
0378b15: 哭如今為甚笑丈云適來哭而今笑同事罔然。
0378b16: 一番哭也一番笑先後總歸太古調紛紛不是子期
0378b17: 心隨聲逐色難知玅。
0378b18: 南泉示眾曰不是心不是佛不是物。
0378b19: 殺人不見血乃是王老師放身捨命處正是報恩時。
0378b20: 僧問趙州狗子還有佛性也無州云無。
0378b21: 狗子卻酬無佛性綿包突石行正令須彌頂上擊金
0378b22: 鐘猢猻驚出那伽定。
0378b23: 趙州問南泉知有的人向甚麼處去泉云山前
0378b24: 檀越家作一頭水牯牛去州云謝師指示泉云
0378b25: 昨夜三更月到窗。
0378b26: 昨夜三更月正幽克家相見出常流綠草青青隨處
0378b27: 好山前山後任優游。
0378b28: 趙州問投子大死的卻活時如何子云不許夜
0378b29: 行投明須到。
0378b30: 翻手成雲覆手雨伸腳元在縮腳裡懸羊賣狗老當
0378c01: 行有利無利不離市。
0378c02: 僧問首山如何是佛山云新婦騎驢阿家牽。
0378c03: 新婦騎驢阿家牽玅體端嚴出自然不是首山相見
0378c04: 後好因緣做惡因緣。
0378c05: 臨濟陞座有僧出濟便喝僧亦喝便禮拜濟便
0378c06: 打又一僧來濟豎拂子僧禮拜濟便打又一僧
0378c07: 來濟豎拂僧不顧濟亦打又一僧來濟亦豎拂
0378c08: 僧云謝和尚指示濟亦打。
0378c09: 朔雪飄飄開鴈門平沙歷亂捲蓬根功名恥計擒生
0378c10: 數直斬樓蘭報國恩。
0378c11: 玄沙見新到禮拜乃云禮拜著因我得禮你。
0378c12: 因我得禮你囉哩囉囉哩磕破臭髑髏法身藏在北
0378c13: 斗裡。
0378c14: 明招上堂眾纔集乃云風頭峭硬不是你安身
0378c15: 立命處且歸暖室商量便歸方丈大眾隨至立
0378c16: 定招云纔到暖室便見瞌睡以杖趁出。
0378c17: 風頭峭硬語朦朧暖室商量轉不中欲得安身立命
0378c18: 處直須掃盡野狐蹤。
0378c19: 玄沙云若論此事譬如一片田地四至界分結
0378c20: 契賣與諸人了也只有中心樹子猶屬老僧在。
0378c21: 備頭陀慣賣巧田園結契從何討老年猶抱這枯椿
0378c22: 不顧渾身沒荒草。
0378c23: 夾山云目前無法意在目前不是目前法非耳
0378c24: 目之所到。
0378c25: 聲色純真列滿前擬將觀聽總非干為伊渾是官家
0378c26: 物不許平人私自探。
0378c27: 洞山云言無展事語不投機承言者喪滯句者
0378c28: 迷。
0378c29: 賣扇婆子手遮面賣油娘子水搽頭不是還他肌骨
0378c30: 好任搽紅粉不風流。
0379a01: 芭蕉上堂拈拄杖子示眾云你有拄杖子我與
0379a02: 你拄杖子你無拄杖子我奪你拄杖子靠拄杖
0379a03: 下座。
0379a04: 家風逞盡老芭蕉舉措施為行莫嘉仁義固從貧處
0379a05: 斷世情偏向有錢家。
0379a06: 僧問巖頭古帆未挂時如何頭云小魚吞大魚。
0379a07: 小魚吞大魚須彌趁入海古帆未挂時鐵船風背撼。
0379a08: 鼓山折箭。
0379a09: 好義多從過勇功纔來衝陣箭頹鋒可憐鼠伎索瘢
0379a10: 手猶笑鄉情老凍膿。
0379a11: 婆子燒庵。
0379a12: 桃紅含宿雨柳綠帶朝煙芬芳春最好幾箇眼睛穿。
0379a13: 趙州因僧問乍入叢林乞師指示州云喫粥也
0379a14: 未僧曰喫粥了州曰洗缽盂去其僧有省。
0379a15: 金風陣陣著些涼狼藉秋光滿路傍行客紛紛歸未
0379a16: 得逢人切忌錯商量。
0379a17: 物不遷。
0379a18: 筍抽必竟易成竹花落難教綴上枝記得小兒騎竹
0379a19: 馬如今又是白頭時。
0379a20: 趙州問南泉如何是道泉曰平常心是道。
0379a21: 怒時煩惱樂時戲笑若道平常新羅過鷂。
0379a22: 汾陽十智同真。
0379a23: 二八娥眉俏十分幽閨空怨憶私情頻呼小玉非無
0379a24: 事只恐郎心非我心。
0379a25: 雪峰上堂曰諸上座望州亭與汝相見了也烏
0379a26: 石嶺與汝相見了也僧堂前與汝相見了也。
0379a27: 象骨崖前語最親僧堂烏石望州亭太末蟲緣紅燄
0379a28: 火蟭螟睫戴鐵崑崙。
0379a29: 鏡清問玄沙學人乍入叢林乞師指箇入路沙
0379a30: 曰還聞偃溪水聲麼清曰聞沙曰從這裡入。
0379b01: 乍入叢林問入路沒頭浸殺偃溪聲可笑謝三無別
0379b02: 法慣將官物作人情。
0379b03: 靈雲見桃花。
0379b04: 春芳處處著繁華遊客紛紛眼盡遮不信東君有私
0379b05: 意靈雲獨許悟桃花。
0379b06: 僧辭趙州州曰甚處去曰諸方學佛法去州豎
0379b07: 起拂子曰有佛處不得住無佛處急走過三千
0379b08: 里外逢人不得錯舉僧曰與麼則不去也州曰
0379b09: 摘楊花摘楊花。
0379b10: 心思路絕太間關紙裹麻纏有幾般任是龍睛鶻眼
0379b11: 漢楊花亂落也難看。
0379b12: 陸亙大夫問南泉弟子家中有一片石或坐或
0379b13: 臥今擬鐫作佛還得麼曰得大夫曰莫不得麼
0379b14: 泉曰不得不得。
0379b15: 造化紛紛意氣奢不周遮處復周遮東風淡蕩無多
0379b16: 力吹得開花又落花。
0379b17: 僧問乾峰十方薄伽梵一路涅槃門。
0379b18: 一片婆心指問僧爭如不識是非生自來古路猶弦
0379b19: 直返使崎嶇屈曲行。
0379b20: 趙州使得十二時。
0379b21: 亥戌酉申未午巳辰卯寅丑子皆隨老僧勦得無毛
0379b22: 鳥兔盡風流無限過平生。
0379b23: 疏山問溈山有句無句。
0379b24: 藤枯樹倒句歸何古佛垂慈不較多幸得因風吹火
0379b25: 力晃然笑裡見干戈。
0379b26: 陸亙問南泉舉肇法師話。
0379b27: 大夫空遞昔人言王老庭花夢裡看緇素欲明端的
0379b28: 旨快將細末好盤桓。
0379b29: 雲門拈拄杖舉教中云凡夫實謂之有二乘析
0379b30: 謂之無緣覺謂之幻有菩薩當體即空乃云衲
0379c01: 僧見拄杖但喚作拄杖行但行坐但坐總不得
0379c02: 動著。
0379c03: 千江有水千江月萬里無雲萬里天今古山川人自
0379c04: 異衲僧拄杖又重宣。
0379c05: 臺山婆話。
0379c06: 多事臺山指路婆更憐勘破諗頭陀任教暗室虧心
0379c07: 事爭奈神明如電何。
0379c08: 雲門云聞聲悟道見色明心乃云觀世音菩薩
0379c09: 將錢買胡餅放下手云元來只是饅。
0379c10: 聾瞽無聊舉話由卻拈胡餅作饅是非不到高巖
0379c11: 下又逐春風鼓樹頭。
0379c12: 和普明禪師牧牛頌。
0379c13: 未牧。
0379c14: 黑雲低處一聲哮足底程途那信遙童子箇時將貫
0379c15: 索未嘗留意惜良苗。
0379c16: 初調。
0379c17: 鼻孔今朝始受穿十分狂性只宜鞭要渠了了尋常
0379c18: 事不管通身黑業牽。
0379c19: 受制。
0379c20: 蹊徑於今不枉馳鞭繩緩緩肯相隨家山水草隨時
0379c21: 給信步風流也不疲。
0379c22: 回首。
0379c23: 綠楊堤畔碧溪頭景自晴和風自柔水牯轉頭初自
0379c24: 肯月明歸路謾遲留。
0379c25: 馴伏。
0379c26: 那裡隨來過這邊左盤右轉總安然黃鶯叫得山花
0379c27: 笑聲色中能不被牽。
0379c28: 無礙。
0379c29: 脫落虛空萬象如人牛浪蕩不相拘鞭繩颺下無些
0379c30: 子引興梅花一調餘。
0380a01: 任運。
0380a02: 我自悠然一覺中任渠草徑玩纖茸落花沒膝春山
0380a03: 晚猶潑紅霞錦繡濃。
0380a04: 相忘。
0380a05: 白雲拖過月明中月與雲和一色同智境此時多不
0380a06: 會論何南北與西東。
0380a07: 獨照。
0380a08: 家破蕭然四壁間於今雲靜月明閒固非逞日程途
0380a09: 事尚好挨身拶過關。
0380a10: 雙泯。
0380a11: 劇盡何方覓影蹤不應空裡鏤虛空有誰道露堂堂
0380a12: 地蜂蝶癡迷花底叢。
0380a13: 臨濟宗。
0380a14: 棒如雨點喝如雷生佛從教腦裂開一自滅他正法
0380a15: 眼幸然無事可安排。
0380a16: 曹洞宗。
0380a17: 古殿香消燈盡時月明簾外步猶遲玉階天晚和雲
0380a18: 靜金鎖玄關不易窺。
0380a19: 雲門宗。
0380a20: 氣宇如王度量迂慣將一字設關樞紛紛物類知何
0380a21: 數塞斷咽喉氣也無。
0380a22: 溈仰宗。
0380a23: 父子渾家夢裡身弄丸作息總非親看看機盡情忘
0380a24: 處誰是呼驢喚鹿人。
0380a25: 法眼宗。
0380a26: 青山綠水作通玄珠網交參在目前行布一回收拾
0380a27: 盡赤窮四譬空蕭然。
0380a28: 
0380a29: 
0380a30: 
0380b01: 像讚
0380b02: 觀音大士深遠庵請
0380b03: 這位上座冷地默坐兀兀癡癡思憶甚麼想你當時
0380b04: 置身無措嘗在洛陽橋邊賣盡風流金沙灘頭許成
0380b05: 夫婦紫竹現形白衣風度三十二應識時達務千眼
0380b06: 千手作福作禍尋聲救苦添鹽添醋造妖捏怪何故
0380b07: 何故誰不丈夫無數無數簡點將來皆成話墮爭如
0380b08: 今日歸到深遠院東寮閒卻心情無數慕一爐香燼
0380b09: 一瓶花白日青天人莫睹。
0380b10: 又
0380b11: 南海風波險復深三天竺寺少知音輕身躲入畫工
0380b12: 手寄語時人莫浪尋不浪尋楊柳依然插淨瓶。
0380b13: 又
0380b14: 雲山紫竹白鸚鵡綠柳淨瓶水月心箇是圓通真面
0380b15: 目一番寫出一番新。
0380b16: 踏鰲像
0380b17: 紫竹下踏鰲頭十分氣概執楊枝灑甘露一片慈悲
0380b18: 累他善財立得腳跟酸鸚鵡高飛猶較些子。
0380b19: 普賢大士像
0380b20: 是大願王從本顯跡一念不生普眼難覓將謂騎白
0380b21: 象更欲作逋客卻遇普明老冷眼得覷見且道覷見
0380b22: 個什麼甌子跌落地碟子成七片。
0380b23: 布袋和尚像訥生求讚
0380b24: 拖布袋遭人怪笑怡怡遭人愛街頭曾乞一文錢看
0380b25: 你償不盡人間債。
0380b26: 本師南明和尚像
0380b27: 新豐寺裡老頭陀嘯傲顛狂孰奈何棋酒一聲高價
0380b28: 盡翻然踏倒古毘盧三杉堂前探溪量水五老峰頂
0380b29: 作浪興波鉗錘衲子勘驗精麤末梢必竟何分付鉤
0380b30: 線沉江懶唱歌。
0380c01: 雲棲蓮大師像
0380c02: 裂破縫掖搭紫伽黎七筆勾下諸方參隨闢五雲之
0380c03: 榛莽整伏虎之古基換人眼睛以黑豆斷人性命加
0380c04: 鉗錘咦幾度竹窗拈鐵筆香風吹遍藕華池。
0380c05: 真寂聞大師像慧基請
0380c06: 一片老婆心整理時人手腳十分惡辣口罵倒拍盲
0380c07: 禪學寶於善淨於慈無是不是大之定慧之基將錯
0380c08: 就錯若問真寂家風切莫向影子上卜度。
0380c09: 皓公七十半身像
0380c10: 讚此古錐壽登古稀示長耳相秀距羅眉問渠家風
0380c11: 無意無為熟味般若喜怒逢時有時迅雷疾風不減
0380c12: 阿修羅之怒威有時春花秋月猶勝觀世音之慈悲
0380c13: 世有張吳之玅手疇能模倣其全軀敢問諸孫那半
0380c14: 身咦。
0380c15: 自像總題
0380c16: 骨瘦若不勝衣心毒難辯真假端坐並無入正念處
0380c17: 相見又無慈悲喜捨橫按一條白棒佛來也打魔來
0380c18: 也打。
0380c19: 蘇門黃居士養志圖并跋
0380c20: 玲瓏繡石盤曲蒼松雲山浩渺鶴鹿從容中有喬梓
0380c21: 如過庭時不在詩禮靜攝棲遲志存孝養豈泥色難
0380c22: 婉容膝下樂以盤桓家僮捧獻敢是羊棗問其有餘
0380c23: 對以不少淨几所置花香是玩經函未展理事已巳辦
0380c24: 即此林落何異極樂十萬餘程秪在一覺。
0380c25: 居士之顯考易簀顧命久矣固能追念往恩繪
0380c26: 此圖曰養志復代為皈戒取其法名曰覺願願
0380c27: 其一覺而行願是齊普明因是誠而鳴之也。
0380c28: 
0380c29: 
0380c30: 
0381a01: 法語
0381a02: 示贊若黃居士
0381a03: 佛說一切法為度一切心我無一切心何用一切法
0381a04: 正法尚不立邪教從何有言正因對邪其正安可得
0381a05: 邪正是名言都無有實義眾生不了故吾宗說直指
0381a06: 直下便承當分明日用事一處透得去處處一時了
0381a07: 回觀此名言亦是夢中語夢語亦不立是何等境界
0381a08: 普明老禿奴說盡老婆禪自喫三十棒一棒較不得。
0381a09: 示兆禪人
0381a10: 文彩未形安能下筆既發毫尖紛然現跡禪人於此
0381a11: 覷得真波斯海底燒紅日。
0381a12: 慧燈禪人求示
0381a13: 本具一慧燈劫前不可得偶爾隨緣起光明太周匝
0381a14: 闇卻佛祖明爍破群生黑致語燈禪人切莫為劇則。
0381a15: 杜華宇出扇求示
0381a16: 鹽官特覓犀牛扇澄江攪動蒼龍現杜君若也能唧
0381a17: 溜將鐵蒺藜紅爐煆火燄頭說無生法三世諸佛立
0381a18: 地看不是半滿與偏圓亦非權實并頓漸掃盡葛藤
0381a19: 閒露布披衣得坐空王殿攔街倒巷自家底認著依
0381a20: 前還不薦。
0381a21: 徑山智一禪人求示
0381a22: 智一禪人不遠數千里而來并持諸縉紳信劄邀余
0381a23: 回浙相聚緇素眉毛撕結了諸人生死大事此亦婆
0381a24: 心太切也然諸佛菩薩用心不違眾生意願而病朽
0381a25: 雖坐懶惰亦有此心也且如欲回路前後鐵圍相逼
0381a26: 左右虎狼獅子那時如何進步智禪人這裡道得管
0381a27: 取了得向上事就把洞山麻三斤稱起三十三天雲
0381a28: 門乾屎橛撬破地皮七橫八裂去也。
0381a29: 贈德雲禪人
0381a30: 德雲云住玅峰頂大似充飢求畫餅德雲不住玅峰
0381b01: 頂亦如奔日欲逃影兩途截斷未親切取著中間猶
0381b02: 陷阱是古是今非彼非此兩不成雙一不單已巳豫章
0381b03: 省下話生緣安居卻在宣城裡掣斷攔路索參請諸
0381b04: 方禪吳水鐵船任浮載越山有月不在天天童胡亂
0381b05: 揮白棒桐月與君多一言歸去西江十八灘一口吸
0381b06: 盡須教乾轉身吐氣一句子好看枮井生波瀾。
0381b07: 示上水鄒醫士
0381b08: 堪憐人間世無有不病人鄒君諦思惟玅指按得真
0381b09: 香附熱黃連涼拈來無不是用處卻相當然雖具此
0381b10: 能猶欠這一著爭如瘥病者不假驢馱藥君不見維
0381b11: 摩老引得傍人打之遶唯有曼殊較些子未免渾身
0381b12: 入荒草又不見謝三郎巧施三病誚諸方被人劄著
0381b13: 難措口十分意興成慚惶。
0381b14: 示史齋士
0381b15: 病僧口裡元無舌從來不會哆說茲問了衡史道
0381b16: 人裝香掃地憑誰力一朝覓著這個人便得出離生
0381b17: 死窟那時捉敗黃面老好做街頭白拈賊賊賊三十
0381b18: 拄杖也要喫。
0381b19: 示悟香禪人
0381b20: 香是甚麼物悟者甚麼人灼然見得徹未免滯途津
0381b21: 所以一念參方急江西湖南問知識知識口裡水漉
0381b22: 漉說得親時難指出忽爾踏破草鞋底腳邊瓦礫皆
0381b23: 黃金建溪水作一口噎鐵獅峰吼如雷音那時優游
0381b24: 任德性無喜無憂可憂喜水間林下水草餘閒時唱
0381b25: 個囉囉哩。
0381b26: 示王汝良居士
0381b27: 拈鐵如意等霹靂當下了明何快極這裡冥冥無所
0381b28: 知依然腳下生荊棘參到離心意識時火中木馬生
0381b29: 一兒學到聖凡之路絕鞭下泥牛嘗出血也不參也
0381b30: 不學丈夫懷抱能寥廓萬法樅然本是閒何得無繩
0381c01: 而自縛休自縛出穴菸菟戴雙角。
0381c02: 吳君羨居士出扇求示
0381c03: 寸絲不挂一幅素綾點畫不加一段彩文若恁麼會
0381c04: 萬八千程不恁麼會失卻眼睛君不見龐公去參馬
0381c05: 簸箕一口便把西江吞財寶盡情傾湘海破笊篱下
0381c06: 差營生自此英名壓天下煞有氣岸不易伸吳君若
0381c07: 肯蹈芳躅也認葫蘆作帝瓶直須踏斷毘盧頂始是
0381c08: 男兒出格人。
0381c09: 正因果侍者求示
0381c10: 正因果侍者合掌求開示病朽何有言有言非的據
0381c11: 昔日鳥窠老未免墮圈繢拈起布毛吹侍僧便悟去
0381c12: 而今學道流切莫隨言句但看眼前色松帚掃山翠
0381c13: 又聽耳畔聲溪風宣密意撇脫根塵識不居空有地
0381c14: 有聲聲自聞見色色不避如箭既離弦直無回轉勢
0381c15: 日用四儀中眨眼好薦取父母未生時安身在何處
0381c16: 驀然撞著時處處非自己巳鐵蛇鑽入金剛圈鷺鷥踢
0381c17: 倒須彌碎。
0381c18: 
0381c19: 
0381c20: 鴛湖用禪師住福建建寧府普明禪寺語錄卷上終
