0309a01: 昭覺丈雪醉禪師語錄序
0309a02: 濟宗孤迥只餘一條白棒入泥入水為人一言半句
0309a03: 吐氣總在白地光明錦中掀翻播弄直是百尺無枝
0309a04: 千里絕跡惟能截斷眾流便能函蓋乾坤單傳直指
0309a05: 之道亙古亙今所繇特著也後來枝葉繁滋牆壁倚
0309a06: 傍徒廓門庭無關窔窱如來禪祖師禪全無分別臨
0309a07: 濟派曹洞派從何特標幾何不輪梃齊觀縫灌為伍
0309a08: 也獨見丈雪醉禪師從西北兵戈搶攘中曳杖來吾
0309a09: 檇李滴水滴凍為其得法破山本師圓就語錄一大
0309a10: 公案緣其疇昔為萬峰墮地獅得天童正法眼覿體
0309a11: 承當全身擔荷於雪居禹門靜明青蓮艸堂昭覺六
0309a12: 剎開堂拈出成都漢中風景如許絡索騰踏當機絕
0309a13: 不見一毫枝葉一點氣息的的露地白牛禹門激浪
0309a14: 復振臨濟家風可謂滹沱正脈砥柱狂瀾者矣比為
0309a15: 吾里眾檀信延住青蓮禪院微窺師意尚似夷然不
0309a16: 屑於擔水河頭賣人者象王窟中臥毗盧頂上行斯
0309a17: 其人歟。
0309a18: 順治丁酉中秋日國子司業道一居士福徵譚貞默
0309a19: 槃談書
0309a20: 
0309a21: 敘
0309a22: 慨夫教外別傳之旨悉成義學筌蹄單傳直指之風
0309a23: 盡變詩文騷雅秖圖熱鬧不顧凌危非大力量大氣
0309a24: 魄鐵橛漢何能挽世頹波作中流礎柱丈雪和尚無
0309a25: 情無識并無面目無學無文兼無一元字腳無入世
0309a26: 法亦無出世法萬里南來深知其為破山老和尚冢
0309a27: 嫡也郡人仰羨延住青蓮轉大法輪弗同小小果然
0309a28: 宗乘一唱三藏絕詮祖令全提乾坤失色況是六月
0309a29: 炎天陡見寒威冰雪茅簷下龍象縱橫拄杖邊鷹鷂
0309a30: 失所者些絡索乃秦蜀六坐道場時布漫天網子撈
0309b01: 摝人天底鉤餌也轢不惜眉毛請梓述序。
0309b02: 順治丁酉中秋日法弟轢嚴大參拜題
0309b03: 
0309b04: 
0309b05: 
0309b06: 
0309b07: 
0309b08: 
0309b09: 
0309b10: 
0309b11: 序
0309b12: 無聰明而讀儒書知儒書之難有聰明而讀佛書知
0309b13: 佛書之難教外別傳之佛書之尤難所以西來宗旨
0309b14: 不立語言文字語言文字俱屬筌蹄終非魚兔末法
0309b15: 流失承言滯句認影迷頭幾令一花萎落五葉紛飛
0309b16: 丈和尚婆心太切徹困為人龍象充庭香花滿座又
0309b17: 一番葛藤郎當絡索秖憑竿木逢場不顧傍觀者哂
0309b18: 猶憶年少檢五燈諸帙開尺許卷輒棄去不復省覽
0309b19: 以為此天竺語言文字無關己裏及登仕版一繙溫
0309b20: 色藏本再發寶光秘函雖無所入頓生歡喜今丈和
0309b21: 尚荷破山老人缽袋披露胸襟為中下鈍根說法不
0309b22: 得已巳而有棒有喝有語錄電光石火難為湊泊乃從
0309b23: 門外數他人家珍說話不著屋裏或曰三教岐途互
0309b24: 相詆毀是不知一貫傳心喟然悟道直下承當死去
0309b25: 活來心性二義聖聖同然而後乃今由丈和尚語錄
0309b26: 上見飲光破顏知語言文字非語言文字也。
0309b27: 六勝居士琅邪王玉生書
0309b28: 
0309b29: 
0309b30: 
0309c01: 昭覺丈雪醉禪師語錄目次
0309c02: 卷一
0309c03: 上堂
0309c04: 小參
0309c05: 晚參
0309c06: 卷二
0309c07: 上堂
0309c08: 小參
0309c09: 晚參
0309c10: 卷三
0309c11: 上堂
0309c12: 小參
0309c13: 晚參
0309c14: 卷四
0309c15: 上堂
0309c16: 小參
0309c17: 晚參
0309c18: 卷五
0309c19: 問答機緣
0309c20: 勘辨機緣
0309c21: 廣錄
0309c22: 卷六
0309c23: 頌古
0309c24: 諸贊
0309c25: 分燈
0309c26: 卷七
0309c27: 法語
0309c28: 佛事
0309c29: 卷八
0309c30: 書問
0310a01: 行實
0310a02: 卷九
0310a03: 偈上
0310a04: 卷十
0310a05: 偈下
0310a06: 
0310a07: 
0310a08: 
0310a09: 
0310a10: 
0310a11: 
0310a12: 
0310a13: 
0310a14: 
0310a15: 
0310a16: 
0310a17: 
0310a18: 
0310a19: 
0310a20: 
0310a21: 
0310a22: 
0310a23: 
0310a24: 
0310a25: 
0310a26: 
0310a27: 
0310a28: 
0310a29: 
0310a30: 
0310b01: 昭覺丈雪醉禪師語錄卷第一
0310b02: 嗣法門人徹綱等編
0310b03: 住成都府白牛山雪居寺
0310b04: 三門云者箇所在多少人忽略過了山僧今日到來
0310b05: 雖則挨身直入要且拄杖頭放伊不過敲門限三下
0310b06: 便入。
0310b07: 上堂拈香云此瓣香自從觸碎今古歷然爇向爐中
0310b08: 供養
0310b09: 本師釋迦文佛及西天此土歷代宗師惟願不起於
0310b10: 座垂手今時谷木生輝海桑一色次拈云此瓣香括
0310b11: 兩儀之秀氣統中外之文芒爇向爐中端為祝延
0310b12: 當今聖主北極至尊伏冀神清九五澤及萬方托華
0310b13: 夏於掌心鑄干羽為農具再拈云此瓣香囊藏四十
0310b14: 餘載未敢動著毫芒即今爇向爐中供養
0310b15: 本師破山大和尚用酬痛罵痛打之恩斂歛衣就座溪
0310b16: 聲首座白椎云法筵龍象眾當觀第一義師云鷂子
0310b17: 過新羅座一喝師一喝座又喝師云饒你喝得須彌
0310b18: 岋嶪海水騰波秖成第二座曰畢竟如何是第一師
0310b19: 云你還要第二杓惡水麼白牛與麼酬唱已落七落
0310b20: 八了也何故白牛之力其疾如風步步穩密卓卓先
0310b21: 鋒乃佛乃祖亦不敢以正眼覷著豈容汝等拭目視
0310b22: 耶山僧今日不懼諸方檢責向千聖頂門上撒屎撒
0310b23: 尿去也還知麼一僧出師驀頭一棒僧擬開口師復
0310b24: 打僧拜師叱云汝費盡常住水草猶作者般去就下
0310b25: 座白槌云諦觀法王法法王法如是謝詞不錄。
0310b26: 上堂久雨偶晴人境紛紜金烏投東嶺滴露草橋橫
0310b27: 衲子分中明甚麼邊事若也分疏得也是烏龜鑽破
0310b28: 壁。
0310b29: 上堂白牛山裡上堂東勝神洲打鼓石頭瓦礫揚眉
0310b30: 草木禽魚起舞從上先聖頂門盡是時人窠窟若也
0310c01: 觸途成滯問取燈籠露柱。
0310c02: 上堂法不孤起仗境方生境既弗存法從何立豎拂
0310c03: 子云此是境如何是法擲下云從茲拋在糞掃堆頭
0310c04: 雨打風吹去。
0310c05: 上堂霧沉沉雨淒淒路上行人脛沒泥山前驟漲一
0310c06: 溪水隔絕行人千萬里突然斷岸一橋通薄霧疏林
0310c07: 遞暮鐘此是途路事如何是到家一句竹榻懸星斗
0310c08: 挨身倚北辰。
0310c09: 誕日上堂吾年四十二作事多顛躓佛祖生冤家怒
0310c10: 罵轟天地兔角杖龍蛇龜毛繩虎兕一條鐵脊梁勿
0310c11: 遭岐路使絲毫尚弗容死生安將繼。
0310c12: 立僧上堂先聖住持事草草盡把家私膾煎炒方來
0310c13: 十箇有五雙被此羹湯脹壞了更有一夥傍壁流而
0310c14: 今狼藉在路頭端獅子政黃牛秘魔叉普化鐸看起
0310c15: 者般老古錐精是一夥窮作樂都來做得沒煞割怎
0310c16: 似醉頭陀光爍爍袒胸露臂與人看佛來祖來生按
0310c17: 過白牛山裏閒家具付與溪聲圓首座。
0310c18: 晚參吾遊方三十餘年走盡半天下咨遍十六七員
0310c19: 善知識學得有兩句佛法今夜不惜唇皮為眾兄弟
0310c20: 說一上季冬嚴寒伏惟珍重。
0310c21: 上堂昨日事從昨日了今朝事向今朝來大瞠著起
0310c22: 一雙眼以拂子左右點云異寶奇珍盡灑開拍膝一
0310c23: 下下座。
0310c24: 小參佛法閒曠智眼難明撒開有無廣形知見頭陀
0310c25: 一笑瞿曇花勢難豎行者端然惠明衣提不起與麼
0310c26: 拈弄也是抱不哭孩兒未審大眾如何話會復舉楞
0310c27: 嚴云如我按指海印發光汝暫舉心塵勞先起師云
0310c28: 老瞿曇一生慣偷天換日負海擎山到者所在計窮
0310c29: 力極赤膊袒胸水漉漉地怎奈笑殺傍觀大眾你道
0310c30: 傍觀具什麼眼作如是氣魄三十年後。
0311a01: 防禦使入山上堂雪刃光寒高揮峻嶺奔雷怒喝吼
0311a02: 震山川側耳揚眉喪卻性命直下逼生蛇化龍觸著
0311a03: 則分心劈膽埋兵掉鬥轉令全提鼓吹頻催干戈相
0311a04: 待卒令天下橫行我只衝鋒直取演出三頭六臂人
0311a05: 人聞奏凱之聲撒開遁甲奇門處處伏尸萬里防禦
0311a06: 使問不露鋒芒時如何師云血流遍野。
0311a07: 冬至上堂兩輪日月似梭忙增起時光一線長輾得
0311a08: 虛空無走處都來纖芥裏頭藏大眾還知芥子安身
0311a09: 處麼山河大地草木叢林全承此力惟吾林下人黨
0311a10: 理不黨親扶起破沙盆滅卻正法眼且陰卷陽舒一
0311a11: 句如何開派凌冰浮野水春信寄寒梅。
0311a12: 晚參舉治世語言資生業等皆與實相不相違背眾
0311a13: 兄弟同在者裏拾薪汲水打坐參禪作則同作倦則
0311a14: 眠如何是不違背底若向此吐得一氣許你挂彌
0311a15: 勒破布袋跨楊岐三腳驢橫行直撞釁災致福浴日
0311a16: 補天始不廢出家行腳之志甘沉寂寞之鄉秖如鐘
0311a17: 樓上念讚床腳下種菜是甚麼人履歷若簡討得出
0311a18: 雪山六載也是易而為之歸宗斷蛇鋒芒到底擬作
0311a19: 違背商量依舊雪峰道底。
0311a20: 上堂諸方拈槌豎拂接物利生豎拂子云且佛未出
0311a21: 世祖未西來還有者箇麼自代云有既有不勞更起
0311a22: 模畫樣復袖拂子云你又向那裏討。
0311a23: 謝監院上堂舉藥山久不陞座院主白曰大眾久思
0311a24: 和尚示誨山曰打鐘著眾纔集山便下座歸方丈院
0311a25: 主隨後問云和尚許為大眾說法為甚一言不措山
0311a26: 曰經有經師論有論師怎怪得老僧師云藥山老漢
0311a27: 文兼武備韜略全彰弗展戈矛封疆列土院主少觀
0311a28: 行陣膽碎心蘇累他百萬重圍投盔散甲今者新監
0311a29: 院老老成成也不打鐘驚眾兩堂雲水灑灑落落閒
0311a30: 坐困眠醉上座亦不敢磨稜合縫拾礫拋塼設有問
0311b01: 為甚一言不措但向道澹雲搖曳拖新綠高樹扶疏
0311b02: 挂晚霞。
0311b03: 上堂凜凜寒霜洗出乾坤正氣娟娟皓月印還天地
0311b04: 公心遐邇關河淳承至化西來曲調仗庇流通作無
0311b05: 窟之塤箎韻和不齊之金石擬側雙聰聽風傳別
0311b06: 調中。
0311b07: 晚參山僧一夏以來妄談般若生身墮拔舌犁耕地
0311b08: 獄正與麼時阿誰隨侍溪聲首座云自作自受師云
0311b09: 我識得你復云既是無人替得冥應眾緣毫髮不爽
0311b10: 因甚三門廚庫被蠛蠓蟲吞卻老僧於須臾頃遊遍
0311b11: 一十八重地獄末後為眾兄弟撥轉今昔關頭去也
0311b12: 眾中還有知精微識休咎者麼一僧出禮一拜師云
0311b13: 看者孟八郎漢又恁麼去也遂拽杖打散歸方丈。
0311b14: 因雪上堂一冷到處寒十方俱納敗天雨六花來別
0311b15: 成一世界虛空豎玉幢人天咸仰賴一念闕中邊萬
0311b16: 機絕對待與麼歷落去猶涉機境在。
0311b17: 上堂豁開戶牖萬象歷然境智紛紜衲僧取則頭頭
0311b18: 法法體露金風佛祖臨筵目瞪口呿。
0311b19: 上堂金剛圈猛跳栗棘蓬細嚼倒跨三腳驢遊遍支
0311b20: 那國舒摩霄手藏六合於胸中提格外機擲大千於
0311b21: 方外與麼取次猶是半提且如何是全提一句雞銜
0311b22: 粟雛競奪犬臥籬根雪作衣。
0311b23: 臘八日上堂者漢纔出頭來水漉漉地逗到今日乾
0311b24: 爆爆地末後四十九載阿漉漉地雖則播揚家醜要
0311b25: 且粥飯氣未脫引得後代兒孫將謂別有三千餘年
0311b26: 始撞著箇忤逆男兒依本據令分辨奴郎不然都去
0311b27: 明星上妄想邊討悟分迷我且問你門前殘雪日來
0311b28: 消室內紅塵遣誰掃。
0311b29: 上堂昨日新年頭今朝是初二東西兩序人上下依
0311b30: 資次既爾自知時更無別指示雪瀉竹枝輕松呼珠
0311c01: 玉墜暘烏撲地聲助我虛泫氣木馬搖鈴天外飛泥
0311c02: 牛吼出春消息。
0311c03: 上堂今日三明日四夜叉頭菩薩面此是沒量事如
0311c04: 何是衲僧事雨洗疏林煙影靜風摶末木月花香。
0311c05: 上堂僧問如何是佛以心為宗師云舌頭不出口進
0311c06: 云還許學人說道理也無師云嚮進云如何是心師
0311c07: 云你問我答遂敲香几云一句當天八萬門永絕生
0311c08: 死此話南天竺國大行若我中華已十萬八千里南
0311c09: 之橘北之枳孔明茆廬漢時艸。
0311c10: 元宵上堂今日晴明光輝萬象堂裏衲僧恰好曬眼
0311c11: 問鐵蛇鑽入金剛眼即不問如何是崑崙騎象鷺鷥
0311c12: 牽師云牛頭南馬頭北進云不會師云蒼天蒼天乃
0311c13: 云燒燈點蠟慶賀上元設有箇漢出來道今朝正是
0311c14: 正月半時如何但向伊道汝見甚麼人來得與麼親
0311c15: 切。
0311c16: 解制上堂問如何是到家一句師云下坡不走快便
0311c17: 難逢進云與麼兩眼對兩眼師云猶是途中事乃云
0311c18: 九十日前雪霾獄麓霧寢長空九十日後春色迷離
0311c19: 林巒挺秀正當九十日如何驀拈拂云識得拂子被
0311c20: 拂子礙不識拂子亦被拂子礙拂一拂云時臨驚蟄
0311c21: 清明節惡龍毒象露全身。
0311c22: 住遵義府禹門禪院
0311c23: 上堂拈香祝
0311c24: 聖畢次拈云此瓣香佛祖安名不得人天罔測其機
0311c25: 第二回爇向爐中供養本師破山大和尚用酬法乳
0311c26: 白槌竟乃云四十餘年獨隱淪風蓑雨笠艸橋橫等
0311c27: 閒汎汎清波上擘破寒江直釣鱗一僧出師云俊哉
0311c28: 僧禮拜師云歷遍大唐國裏覓者漢也難得僧擬開
0311c29: 口師云弄藻梲漢僧作飛騰勢師云釣竿斫盡南山
0311c30: 竹不計工程得便休下座謝詞不錄。
0312a01: 晚參塵劫前事秖在目前案山子為甚頭倒卓舉十
0312a02: 方同聚會箇箇學無為此是選佛場心空及第歸師
0312a03: 云古人向此意分二路話作兩橛禹門亦有一頌十
0312a04: 方同聚會柴門兩扇開一夥風流漢特地學癡獃大
0312a05: 眾還識龐居士麼也秖是箇急水灘頭打毬漢正與
0312a06: 麼時鬼持千里鈔林下道人悲。
0312a07: 追嚴上堂朝朝睡到日紅東不會人前撞木鐘以拄
0312a08: 杖敲香几云天堂地獄被山僧一擊七花八裂了也
0312a09: 惟有目犍連尊者揚聲大叫云快活快活大眾且道
0312a10: 此老快活從威神力而得耶從山僧拄杖頭而得耶
0312a11: 試甄別看如辨別得出六出祁山非猛士七擒孟獲
0312a12: 始稱豪。
0312a13: 小參日來無事坐巖廊風引金英遞遠香款款祕從
0312a14: 鼻孔入不知惑得幾人忙初初白露新沾柳湛湛淒
0312a15: 清變作霜情與無情呈見解忘機收攝處全彰。
0312a16: 小參有問話者麼一僧出師驀頭一棒云王令甚嚴
0312a17: 不許夜行投明須到僧擬議師云納敗了也乃云山
0312a18: 僧四十二年歷身如化母織得一疋錦騰今耀古世
0312a19: 所希罕上至非非想下至空輪際於間胎卵溼化血
0312a20: 氣微形樓臺園觀乃至鄰虛不可說不可說世界莊
0312a21: 嚴佛土海及過去現在未來是佛是祖從本修因至
0312a22: 成道果悉於是中一梭織就復○展兩掌云看看偶
0312a23: 拂子上座奪去跳上非非想天下及空輪水際物
0312a24: 還物我還我頭頭爾法法爾各還本位時拂子上座
0312a25: 被山僧一摑若此奇異之物四眾正好觀玩汝何愚
0312a26: 極抑他若此拂子答曰某從來不曾移易一絲毫大
0312a27: 師何故責我然心生則種種法生心滅則種種法滅
0312a28: 師作撦碎○勢云眾兄弟胸裏礙膺未了底問取拂
0312a29: 子上座遂擲下。
0312a30: 上堂斷谷蘆邊繫艇氣逼華亭奔濤浪裏揚絲聲驚
0312b01: 老且不犯清波如何通信烏雞夜半銜珠出玄兔
0312b02: 天明抱玉回。
0312b03: 平叔梁中丞祈嗣請上堂今朝十月十五處處日輪
0312b04: 當戶長空一掃無雲紫竹煙籠秋露僧問白衣觀自
0312b05: 在因甚抱孩兒師云恰好疑著僧禮拜師云應知天
0312b06: 上麒麟子便是人間大丈夫乃云普陀崖畔十里一
0312b07: 箇亭五里一箇舖今古往來人最重鸚鵡曲中有一
0312b08: 句保長生子桂孫蘭風月聲正恁麼時調高人難和
0312b09: 接拍獨歸君。
0312b10: 上堂今朝臘月八世尊成道也年年三百六十日夜
0312b11: 夜天河星亂灑惟有此宵最不良令人一見眼睛瞎
0312b12: 大眾天寒人寒霜嚴雪嚴寒梅邊錦上鋪花瘦柳上
0312b13: 絮網如綿且喜長江十分清韻蕩蕩漾漾不受伊瞞
0312b14: 你道釋迦老子還受瞞也橆肌膚龜裂紅如火不會
0312b15: 猶加徹骨寒。
0312b16: 晚參小盡二十九大盡三十日衲子競奔馳為圖甚
0312b17: 麼事想是要結者一夥奴黨去打劫含元殿裏大富
0312b18: 長者麼偷楊岐三腳驢麼摸溈山水牯牛麼汝等既
0312b19: 有如是心行秖須打辦精神要入便入不可左商右
0312b20: 量擔閣好時光也何故努力今生取辦逗遛萬劫難
0312b21: 逢纔涉思惟舉心即錯動念則乖設量度伊不去不
0312b22: 若無事休歇好正恁麼時十方世界乃我一畝無相
0312b23: 福田事事具備色色完全大丈夫先天為心祖不自
0312b24: 珍守窬他門戶穿伊牆壁作麼先賢往哲為汝等癡
0312b25: 頑日久百計千方設盡法子務要你向一念未起之
0312b26: 初體取猛然省得自家屋裏事渾身擔荷弗假外援
0312b27: 殊期汝一副肝膽生機各熟不惟不依他法子做去
0312b28: 翻去他法子邊簸弄識塵衒賣影響深錐淺鑿良可
0312b29: 悲也古德云一念回光即同本得且含元殿裏還容
0312b30: 你用許多般心事麼不忖自己芒繩短翻怨他家井
0312c01: 底深。
0312c02: 除夕上堂去年除夕乾暴暴今年除夕太富貴頭上
0312c03: 雪子擂紛紛腳下珍珠滿階砌擊著令人徹骨寒阿
0312c04: 誰先我一瞥地如瞥地磕破陳年底脫或頑皮臭骨
0312c05: 臀明辰新正是初一復舉黃檗云預前若打不徹臘
0312c06: 月三十日到來管取熱亂在大眾今正三十日一眾
0312c07: 冷侵侵不見有一箇半箇熱亂者且誰是徹底誰是
0312c08: 未徹底以杖指東云已徹底向者邊著指西云未徹
0312c09: 底向者邊著復云明日宜早起。
0312c10: 元旦上堂今正新年頭佛法太煞有蒼蒼一條杖白
0312c11: 白一雙手用也用不盡慣會揚家醜擎頭戴角來攔
0312c12: 腮劈脊摟築殺有無見摵碎人我口晴天霹靂飛擲
0312c13: 地虛空走與麼不與麼面南看北斗。
0312c14: 元宵上堂昨日四今日五天上月兒圓皎皎風以時
0312c15: 雨以時人間鐘鼓鬧沉沉黎庶燒燈祈福纛帷鼓吹
0312c16: 頻催滿眼滿耳盡笙歌笑倒漁翁玉一蓑。
0312c17: 上堂一僧朝北禮三拜而出師云唵喝囉呾那乃云
0312c18: 衲子家一貧貧徹骨一窮窮到底眼漆鼻藍巉敲冰
0312c19: 解取髓不隨物所遷常年秖如此意氣自超然靈明
0312c20: 絕捨取松聲竹色滿東籬吐露春心啼杜宇。
0312c21: 萬峰書至上堂拈起書云是甚麼時置郵到此千里
0312c22: 同風信之然矣令行符到通身泥水越海穿山與麼
0312c23: 來人天眾前分明舉山頭老漢本色到底不肯狼藉
0312c24: 一絲子老人向此尚勿更改教不肖兒如何體認爇
0312c25: 香云柏子鼎中燒氤氳撲萬里此話大行不必更待
0312c26: 三十年後。
0312c27: 上堂石頭山畔打口鼓驚蟄節下清明雨半溪碧浪
0312c28: 湧桃花兩岸新筍迸出土東村王老祭勾芒西陌牧
0312c29: 兒笛歌舞拖泥帶水往來人雨刺風鍼赤骨律。
0312c30: 上堂沙灘禹門寺百日期會畢放出水牯牛頭角參
0313a01: 天地東觸西觸煙霧一溪風雨快眼親手親石火光
0313a02: 分電影寒破笠遮頭則不無為甚離婁不如象罔。
0313a03: 上堂昨日今朝事冬來秋去時隴頭霜似雪露地草
0313a04: 如泥金剛眼睛十二兩衲僧鼻孔沒秤稱說甚米賤
0313a05: 錢荒柴生水冷花徑月嘗開笑臉銀河浪卷浴天星
0313a06: 復舉大通智勝佛十劫坐道場佛法不現前不得成
0313a07: 佛道且佛法現前時如何汲雨洗鐺燒午粥翦雲補
0313a08: 衲過隆冬。
0313a09: 上堂問如何是人中境師云泥疏屋壁破進云如何
0313a10: 是境中人師云衣薄知身寒進云人境雙忘時如何
0313a11: 師云面皮厚多少乃云放出玄沙汝虎哮吼吒沙遍
0313a12: 地觸處喪人命根抑揚衲僧巴鼻。
0313a13: 上堂今朝四月一吹起無孔笛走倒鐵崑崙笑殺石
0313a14: 土地五音和不齊六律難比議特地雙耳聾略較些
0313a15: 子去。
0313a16: 上堂吾有一句百味具備時一僧門外立師云那漢
0313a17: 進來僧才入師下座云且喜我堂中有一員靈利衲
0313a18: 僧便歸方丈。
0313a19: 佛誕日上堂是日生員禍害頭從茲啟我法門憂指
0313a20: 天指地誇豪傑惹得吾儕笑未休復大笑一聲云且
0313a21: 道笑箇甚麼笑他不是我家種草。
0313a22: 發化主上堂火種刀耕漢炎收半載糧肩隨拄杖轉
0313a23: 腳逐艸鞋忙智刃揮煙雨毛錐刺錦囊相逢拈弄句
0313a24: 事事貴承當復喝一喝云還有承當者麼俟端鼻上
0313a25: 座歸來舉似。
0313a26: 上堂一二三四五六七德山不識末後句百丈扭得
0313a27: 鼻頭疼洞山誤認在水裏卷簾長慶可憐生笑殺多
0313a28: 少癡男女顧左右云還識川藞苴麼七六五四三二
0313a29: 一。
0313a30: 上堂五月初五乍晴乍雨白汗似珠傾人人赤骨律
0313b01: 不畫雄黃符懶縣艾葉虎驀豎拳云惟憑此箇物當
0313b02: 陽烹佛祖直如巫山三峽錦水灘頭鼎沸煙波砂飛
0313b03: 石走是阿誰分上事孤蟾獨耀江山靜長嘯一聲天
0313b04: 地秋。
0313b05: 上堂今朝六月一物我炎蒸極有者乾暴暴有者汗
0313b06: 漬漬看他露柱燈籠番具衲僧氣息復云向上一路
0313b07: 千聖不傳衲子勞形如猿捉影擲拄杖云向上一路
0313b08: 今日親傳若箇衲僧避之不及。
0313b09: 上堂淅瀝簷前水迢迢洞此機紛紛珠玉碎溼我衲
0313b10: 僧衣霹靂耳邊作電鞭眼上撝憑空施妙手要子見
0313b11: 天機。
0313b12: 上堂夏末秋初萬物成熟聖制告圓推倒牆屋牛兒
0313b13: 馬子攙前走出若到諸方切忌道在禹門山裏打失。
0313b14: 上堂此事無開口處無拈掇處無采視處喝一喝云
0313b15: 無開口處已巳開口了豎拄杖云無拈掇處已巳拈掇了
0313b16: 顧左右云無采視處已巳采視了汝等如何取次天高
0313b17: 東南地攲西北。
0313b18: 上堂山僧久不上堂纔上腳跟納敗上天久不下雨
0313b19: 一下虛空爛壞帶累艸木昆蟲山川土塊無處藏身
0313b20: 齊來拂子頭上安營札寨復畫○云金烏飛玉兔走
0313b21: 孤標慣會揚家醜突然躍上頂門間器界根身絕抱
0313b22: 守恭惟鱗甲羽毛飛行自在。
0313b23: 普請上堂百丈說大義開田溈山驅水牯牛耕田禹
0313b24: 門苦禪和子種田然名位雖殊做出是一二老善具
0313b25: 和泥合水之用且無截長補短之機禹門家法尋常
0313b26: 慣會乘春下種伏惟頭首大眾協力同心秧鍼刺破
0313b27: 水中天照見本來底面目。
0313b28: 上堂纔陞猊座鼓歇鐘停優波離尊者倒騎峨眉山
0313b29: 遊遍大千界末後來醉上座拂子頭上叫屈大眾尊
0313b30: 者於須臾頃作大佛事是神通耶法爾耶眾惘然師
0313c01: 云如無引受戒者過來對人天眾前與他說破。
0313c02: 上堂吾有密語直捷到底七佛祖師來兩眸抬不起
0313c03: 林下人十中有九覷捕不及時大憨維那一喝師云
0313c04: 好人不肯做又去屎裏臥。
0313c05: 誕日上堂吾家住在斷橋西短棹蘆煙供野炊白浪
0313c06: 滿溪人罕渡碧灣桃熟幾枝枝問如何是就中一著
0313c07: 師云坐地看人忙僧拂袖出師云有本無利乃云上
0313c08: 古師匠入水求人把滑推乾污腳涴手近日法程滴
0313c09: 水滴凍到壑塞壑處坑滿坑是與麼人具如是韜略
0313c10: 若作奇特商量雪澗徒誇萬里聲斷雲退見青山色。
0313c11: 上堂禹門法道堆積如山若箇一絲不挂赤窮漢子
0313c12: 始有顧盻分遂指一僧云試下一語看復舉佛眼大
0313c13: 師在五祖充化主途中著跌少有省處歸舉似五祖
0313c14: 後因撥火猛省雖然如是每至入室未能深入閫奧
0313c15: 從容請益祖曰我為你說箇喻如人牽一頭牛從窗
0313c16: 櫺中過兩角四蹄俱過了惟有尾巴兒過不得師云
0313c17: 既是大底過了細底因甚過不得大小祖師欺狎晚
0313c18: 進埋沒先蹤惹他幼兒奼女輩作實法會五百餘年
0313c19: 一場好笑醉上座當時預數待伊舉了展兩手云還
0313c20: 我牛來伊再有語便云話墮也不致佛眼大師鈍置
0313c21: 在深淺窠臼裏還識禹門麼也只是官巷口隨分撮
0313c22: 馬糞漢。
0313c23: 上堂一念絕中邊乾坤似覆碗歷落回機句漫把篾
0313c24: 條箍不借借轉大圓鏡智為爛蒲鞋不共功掇清淨
0313c25: 法身作破木杓到與麼時沙灘水年年日日向東流
0313c26: 天地蒲蘆一葉秋。
0313c27: 上堂問如何是先照後用師云李廣陷金微進云如
0313c28: 何是先用後照師云藍田石沒羽進云如何是照用
0313c29: 同時師便棒進云如何是照用不同時師靠拄杖云
0313c30: 我沒氣力打得汝進云照用已蒙師指示七事隨身
0314a01: 為指南師云看風使帆僧喝師打僧又喝師亦打復
0314a02: 舉僧問馬祖為甚麼說即心即佛祖曰為止小兒啼
0314a03: 師云恁麼那恁麼那僧云啼止時如何祖曰非心非
0314a04: 佛師云不恁麼不恁麼僧云除此二種人來時如何
0314a05: 指示祖曰向伊道不是物師云恁麼也不得不恁麼
0314a06: 也不得僧云忽遇其中人來時如何祖曰且教伊體
0314a07: 會大道師云恁麼也得不恁麼也得馬大師布縵天
0314a08: 網控九萬里鵬用盡精神止得一箇蟭螟蟲於中
0314a09: 跳設有問醉上座為甚麼說即心即佛但向伊道低
0314a10: 聲低聲不惟截斷兩頭三處浪走衲子且喜正法眼
0314a11: 藏流通有賴。
0314a12: 解制上堂五更走起一聲鐘驚醒兩堂瞌睡翁擬向
0314a13: 別峰明底事漫天大雪把門封驀豎拳云去年捏聚
0314a14: 今日打開一恁艸橋流水擔囊負缽霜林冰窟盤結
0314a15: 艸菴紫灰中煨芋艿碧澗邊浣菜根只是不得打溼
0314a16: 奴家衣襟角。
0314a17: 住陝陜西漢中府靜明寺
0314a18: 上堂拈香祝
0314a19: 聖畢次拈起香云此是通醉在天童山裏打失底今
0314a20: 從萬峰頂上拾來第三回爇向爐中供養現住西蜀
0314a21: 夔州府梁山縣金城禪寺破山大和尚用酬法乳之
0314a22: 恩斂衣白槌竟僧問如何是靜明境師云乾坤收不
0314a23: 得進云如何是境中人師云截斷眾流機進云人境
0314a24: 已蒙師指示全提正令事如何師云迅雷不及掩耳
0314a25: 進云恁麼則一人有慶兆民咸賴去也師云疑殺天
0314a26: 下人乃云佛祖說不到處一切眾生皆證一切眾生
0314a27: 放過處木上座拶碎了也到此蟠桃結無華之實雲
0314a28: 月巡不夜之風有條攀條無條攀例復舉臨濟上堂
0314a29: 云赤肉團上有一無位真人常從汝等面門出入未
0314a30: 證據者看看時有僧出云如何是無位真人濟下禪
0314b01: 床把住云道道僧擬議濟拓開云無位真人是甚麼
0314b02: 乾屎橛便歸方丈師云此則公案商量者極多錯會
0314b03: 者不少濟公一期剖肝剜膽怎奈動骨傷筋者僧舐
0314b04: 銛掠脆殊覺舌流鮮血欲得兩不相虧主賓無患除
0314b05: 非香帶返魂醫盡盧手且結角羅紋一句如何收攝
0314b06: 鄧艾臨巖氈捆馬雲長隻手取顏良擲拂子下座。
0314b07: 上堂豎拂子云還識此物麼良久云山僧罪過拂一
0314b08: 拂云此是東京城外艸橋衚衕王老媽苕帚柄一把
0314b09: 因甚在山僧手裏不見道張三有錢不會使李四無
0314b10: 錢會使錢遂拋卻。
0314b11: 上堂東西兩序正體堂堂更要山僧怎生相為遂咳
0314b12: 嗽一聲云適纔冒寒帶累眾兄弟目瞪口呿。
0314b13: 臘八日上堂盡十方世界凡具血氣者悉道釋迦老
0314b14: 子昨夜睹明星悟道殊不知老漢夜來失利了也問
0314b15: 不是心不是佛不是物是箇甚麼師高聲云快問將
0314b16: 來僧理前問師云氣急殺人僧吐痰云者箇師云
0314b17: 自首者免罪問古德云我者裏佛法如馬前撲倒相
0314b18: 似意旨如何師云識得不為冤進云還許學人轉身
0314b19: 也無師云逢人且說三分話未可全拋一片心問路
0314b20: 逢達道人不將語默對畢竟將甚麼對師云老不以
0314b21: 筋力為能進云恁麼則盡力道不出也師云蒼天蒼
0314b22: 天然而無有乎爾則亦無有乎爾。
0314b23: 因雪上堂還有衝鋒慣戰者麼一僧出師打僧云恁
0314b24: 麼則泥牛吼太虛去也師云將頭不猛帶累三軍僧
0314b25: 作掗鎗勢師云善哉善哉僧擬議師云草賊大敗乃
0314b26: 指雪云好箇現成世界卻被伊蓋覆了也惟有無陰
0314b27: 陽地一片圓陀陀沒可把白滴滴絕承當眾兄弟曾
0314b28: 到此境界否復指雪云風吹入骨肌先綻雨似羊毛
0314b29: 地結氈。
0314b30: 元旦上堂問一箭射虛空時如何師云點進云恁麼
0314c01: 則萬象流鮮血也師云的僧禮拜師云何不齧鏃乃
0314c02: 云年新月新鈞天樂從霄漢奏春和氣和火華炮似
0314c03: 地雷奔處處送去迎來人人足蹈手舞拈拄杖云惟
0314c04: 有者物烏律律地不順人情有時棒風喝月駭得終
0314c05: 南山藏入藕絲孔裏有時打艸驚蛇帶累須彌盧頭
0314c06: 破腦裂不為據令而行怎得地靈人傑沔水滔滔洗
0314c07: 亂沙漢山岌岌堆春雪。
0314c08: 小參問如何是那畔事師云丁丁冬冬進云如何是
0314c09: 者邊事師云快快爽爽進云孤燈雙照時如何師云
0314c10: 喫棒有分進云棒頭敲出青蓮眼大地山河越樣新
0314c11: 師云冷灶也須放把火乃云吾有一語極緊要極捷
0314c12: 徑意欲舉似秖恐無人承當遂扒履云咦。
0314c13: 上堂問解制一句作麼生道師云一隊衲僧來一隊
0314c14: 衲僧去進云東征西怨南征北怨主人公在甚麼處
0314c15: 師云汝甚鬧在進云率土寧靜時如何師云日明雲
0314c16: 暗問獅子吼時人皆悚慄還有不避者麼師震威一
0314c17: 喝僧作怕勢師云唵吽癹吒僧亦喝師亦作怕勢僧
0314c18: 惘然師云老僧罪過乃云禪門無固必務要偷心息
0314c19: 觸翻連底凍當下絕沾滯彈起活雀兒放出鐵鷂子
0314c20: 今古參禪人失身命於此慎勿墮疑忌孤負兩莖眉
0314c21: 佛誕日上堂問請師答話師云已布施了也僧默然
0314c22: 師云邏贓人犯夜問生後即不問未生前道將一句
0314c23: 來師云頭長丈二腰闊八圍進云猶是生後底師云
0314c24: 熟處難忘復舉世尊初生一手指天一手指地周行
0314c25: 七步目顧四方曰天上天下惟吾獨尊雲門云我當
0314c26: 時若見一棒打殺貴圖天下太平又一老宿云釋尊
0314c27: 大似初生兔子不怕虎師云釋尊賣俏怎奈手忙腳
0314c28: 亂雲門令行未免泥水通身老宿誇經賣紀要且上
0314c29: 唇長下唇短檢點將來亦似狗咬苕帚柄豬嚼破袈
0314c30: 裟靜明與麼判也是典守者不得辭其責。
0315a01: 小參拈扇云靈山以此物話月曹溪仗此物指月老
0315a02: 聃見此抱元守一古后得此垂拱平章百姓據此鼓
0315a03: 腹謳歌衲僧證此傳持祖令乃至昆蟲艸木無一不
0315a04: 備是物大眾還知此物麼罔象到時光燦爛離婁行
0315a05: 處水滔天。
0315a06: 祈嗣請上堂問蓮花未出水時如何師云風吹不著
0315a07: 雨灑不溼進云出水後如何師云馥郁滿乾坤遊蜂
0315a08: 不知處乃云佛祖正脈衲子命根禪門動靜人天罔
0315a09: 測就中能知者惟普陀崖耳秖是不得以眼見心知
0315a10: 紫竹林邊鸚鵡啼聲聲喚醒克家兒當風付與徐謀
0315a11: 一九嶺松苞奕葉垂。
0315a12: 小參白日裏有佛法有眼者見因甚不肯承當秖為
0315a13: 眼隔黑夜裏無佛法苦使諸人摸壁行忽撞頭磕額
0315a14: 呵呵大笑徹底承當是二人各鞭伊二十餘有二十
0315a15: 山僧自喫何也好事不如無復舉萬峰老人云信得
0315a16: 念佛及立志念佛信得參禪及立志參禪師云山頭
0315a17: 老漢也是病多諳藥性得效敢傳方唆他一夥堂堂
0315a18: 丈夫輩向兩頭三處討檢點將來似以一疋錦剪作
0315a19: 兩段了也信得念佛及立志念佛把髻投衙信得參
0315a20: 禪及立志參禪抱贓叫屈設兩頭不涉中道弗居佛
0315a21: 記是人有參學分秖如佛法二字要且不在黑白圈
0315a22: 繢裏畢竟如何是佛法二字喏參時無絕學之機學
0315a23: 時具叩參之用用而無用始名真參機活之機是為
0315a24: 大學參學之旨如形影然機用之心似聲傳響捨不
0315a25: 得取不得歷歷明明與麼得如獅教子立巖端撲地
0315a26: 翻身迷子訣勿勞久立。
0315a27: 上堂僧問如何是奪人不奪境師云枯樹雲充葉云
0315a28: 如何是奪境不奪人師云鼙殘戰將寒進云如何是
0315a29: 人境俱奪師云纔方日蝕進云如何是人境俱不奪
0315a30: 師云仰勞大眾敲鑼擂鼓進云恁麼則寒光萬里去
0315b01: 也師云大眾見你敗闕問如何是靜中人師云沙裏
0315b02: 無油進云如何是人中靜師云泥裏有刺進云學人
0315b03: 如何履歷師云兩重公案乃云雨過晴來門外青山
0315b04: 如洗出泥津石滑拄杖寧叮不離支大眾若能轉物
0315b05: 即同如來試轉者箇境界看拍香几云當風擊碎蟠
0315b06: 桃核露出元初實本仁。
0315b07: 小參拈檀片云人人喚者箇作香山僧則不然一僧
0315b08: 云和尚喚作甚麼師拈起香如通居士問弟子不知
0315b09: 生從何來死向何去師云問得分明通云弟子不會
0315b10: 師云汝處處任運騰騰無事不知無事不會是汝從
0315b11: 本已來一條通天活路靈靈不昧了了常知為甚到
0315b12: 此翻晦昧了秖為汝會盡今世門頭事業生處太熟
0315b13: 熟處太生提起則終朝慶幸放下濫猶豫之鄉弗能
0315b14: 一直領覽全身信入今幸多方委示洞達機宜也是
0315b15: 按牛頭喫艸然我宗無語句亦無一法與人你不知
0315b16: 不會未了底心便是生死根本宜傾忱勇銳刻畫提
0315b17: 撕拶到用力不及處驀然會得我知了我會了你瞞
0315b18: 我不得到此時大聲喊氣罵老僧有分。
0315b19: 上堂一居士出師一喝士亦喝師作聽勢士云知得
0315b20: 一萬事畢師云又去屎坑裏走士罔措問雲靜天空
0315b21: 時如何師云也須喫三十棒僧就接棒勢師靠拄丈
0315b22: 云罪不重科問秋蟬脫殼時如何師云赤條條地進
0315b23: 云未脫時師云粘皮帶骨乃云今朝七月十五堂
0315b24: 裏衲僧盡出惟有聖僧一人從來不移一步復云相
0315b25: 隨來也合堂大眾也須讓他一路不見道輕避重少
0315b26: 避老赫赫火雲燒碧漢人人白汗似珠傾。
0315b27: 誕日上堂今朝十月十五吾儕四十有七特向風雨
0315b28: 堆頭直指人人立地抖亂陳年花甲攛出南山鱉鼻
0315b29: 有時佛頭著糞有時晴天霹靂恁他龜鹿呈祥鶴添
0315b30: 籌室總非我衲僧家氣息如何即是桃脂沾齒頰千
0315c01: 載氣猶香。
0315c02: 即晚小參四十七年沒廉沒恥愛說聱頭禪教壞人
0315c03: 男女恣三寸軟舌攪四大海水涸殺蝦蟹魚龍都盧
0315c04: 乾暴暴地雖然煎逼一時打底終成大器等閒燒尾
0315c05: 聚風雲遍界為霖灑甘露顧簷雨云簷前不斷雨聲
0315c06: 飛珠玉填然滿階砌。
0315c07: 城歸晚參今日入城見兩樁奇特事一博奕者子盡
0315c08: 盤空其人拍案曰適纔錯了一著一人曰未下手時
0315c09: 早錯了也拍案者搥胸而去是人呵呵大笑又見一
0315c10: 翁醉臥路人叱曰者漢醉了翁曰卻是你醉路人亦
0315c11: 搥胸而去翁亦呵呵大笑四人中有一人能縱能奪
0315c12: 能殺能活大眾如檢點得出不枉在十字街頭擺手
0315c13: 花街柳巷橫身稍涉躊躇轉彎抹角多溺器勿使裳
0315c14: 邊埽著伊。
0315c15: 辭眾小參一暴十寒士豁開金鎖關杖橫星月迥衣
0315c16: 重露珠沾意路雖寥廓情封吐亂煙揚鞭飛野馬裁
0315c17: 句控心猿百艸鞋邊吐玄烏笠上縣十影神駒疾新
0315c18: 從天外還滅吾正法眼便是此兒男下座。
0315c19: 昭覺丈雪醉禪師語錄卷第一
