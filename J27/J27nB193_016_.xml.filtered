0302c01: 隱元禪師語錄卷第十六
0302c02: 
0302c03: 讚
0302c04: 開山正榦禪師
0302c05: 含曹溪毒入黃檗林渾身是苦遺累至今煙幕幕雨
0302c06: 沉沉千古何人解此心
0302c07: 希運禪師
0302c08: 脫白斯地緣生福唐機投百丈舌露鋒芒在在標名
0302c09: 黃檗也是熟處難忘杜撰接人六十棒流傳惡辣遍
0302c10: 諸方
0302c11: 懶安禪師
0302c12: 識得牛兒驀劄歸欄不犯苗稼真個懶安突出閩城
0302c13: 二十載占人田地太無端
0302c14: 鴻休禪師
0302c15: 不爽宿債端坐青松頭臨白刃如斬春風咦七粒瑩
0302c16: 然揮不破至今洞壑猶玲瓏
0302c17: 月輪禪師
0302c18: 踏破草鞋不識和尚師子嚬呻猿猴伎倆撈摝再三
0302c19: 歸去來月輪不在秋江上
0302c20: 大休禪師
0302c21: 興隆家國妙在休心雲龍際會輥芥投針莖草不拈
0302c22: 兮建剎已巳竟一葉未落兮滿地黃金
0302c23: 中天師祖
0302c24: 把茆廢址屢受訶煎六十有五匍匐　帝前請經鎮
0302c25: 剎行業湛然龍樓顯煥卓立中天全彰祖道耀後光
0302c26: 先
0302c27: 天童密師翁
0302c28: 岸眉卓朔雪鬢髼鬆單提楖栗如虎若龍截斷諸方
0302c29: 要道掀翻黃檗家風殃及兒孫不了遍尋到處無蹤
0302c30: 近日有人報道公然坐在天童
0303a01: 本師費和尚
0303a02: 舌起浪堆眉挂鉗鎚結佛祖讎為生靈災觸著喪身
0303a03: 失命擬之怒吼如雷當年錯禮三拜至今懊悔未灰
0303a04: 接引彌陀清亮禪人請
0303a05: 接引眾生護惜家寶利己巳利人無可不可九有四生
0303a06: 如風偃草一聲逗漏遍大千更立個中要甚麼
0303a07: 題迎薰薛居士小像
0303a08: 雲鶴戾天鹿鳴其側杲杲紅輪蒼蒼古柏卓立個中
0303a09: 了然自得片石函經表素心堪為濁世之標格
0303a10: 題母龔氏真
0303a11: 立身行道顯君親得力回機一念真打破大千還故
0303a12: 國是名出格報恩人
0303a13: 自贊潛子龔居士請
0303a14: 踞坐獅子眇視雲漢百獸潛藏是非冰泮靡佛靡仙
0303a15: 奚毀奚贊寒巖鑿破鼻撩天迸出腥臊沒涯岸
0303a16: 自贊茶頭妙彰禪人請
0303a17: 這漢生平性好嗜茶描彼供養勾賊破家漫燒柏子
0303a18: 熏渠鼻急剪松蘿煮瀑花細看面目無相似惟有趙
0303a19: 州頗類他
0303a20: 題無所耆舊
0303a21: 道無所道學無所學生死去來孤雲野鶴了無話柄
0303a22: 落人間一段清風動萬壑
0303a23: 題鑑源落髮師真
0303a24: 堂堂佛國幾落江村餐風眠雪乞候重綸紫氣騰騰
0303a25: 兮全彰至德赤心片片兮徹見師恩爛翻玉軸酬難
0303a26: 盡一滴曹溪洗淚痕
0303a27: 達磨祖師宗月禪人請
0303a28: 者老古錐坐此奚為魏梁不識胡漢難窺末後無端
0303a29: 云直指幾多錯認兩莖眉噫流傳亂統如麻葦屈辱
0303a30: 先宗過在誰
0303b01: 觀音立像
0303b02: 救世婆心切居塵不染塵返觀常自在獨立待何人
0303b03: 普賢
0303b04: 願大如山行深如海獨跨象王自繇自在分身剎塵
0303b05: 還菩薩債藤條半節豎乾坤一卷真經誰頂戴
0303b06: 童子拜觀音
0303b07: 不是心不是佛巖頭獨坐是何物小兒一見便傾身
0303b08: 老子胡為而不屈咄有智不在年高無知安能作佛
0303b09: 宮繡達磨
0303b10: 九年面壁太殺無端宮壺草野莫不心寒針頭挑出
0303b11: 西來意一任諸人冷眼看
0303b12: 蓮池大師
0303b13: 西方美人東土教主能淨能染堪彼堪此片念提持
0303b14: 九有一心含裏十虛誠苦海之津梁乃濁世之明珠
0303b15: 且道是誰雲棲大師
0303b16: 天童老和尚
0303b17: 半領袈裟蓋覆六座巨剎一條楖栗殺活天上人間
0303b18: 眉卓朔舌潺湲大明國裏若為班三千龍象常圍繞
0303b19: 今古聞風俱破顏
0303b20: 柴立法弟怕一禪人請
0303b21: 這漢藞藞苴苴慣隨義虎出入九年把住牢關一旦
0303b22: 錯吞棘栗乘時直上金峰撞倒老人丈室几案壓倒
0303b23: 當行伎倆從茲頓息飄然楖栗橫擔便向西菴卓立
0303b24: 雖則與余同門分明兩不相識撒手打碎虛空至今
0303b25: 無人辨的要辨的惟許宗支窺半鼻咄
0303b26: 月光禪德
0303b27: 俊哉阿師惜乎不遇棒頭未點撒手歸去彼此不識
0303b28: 奚毀奚譽毀也譽也虛空添註月映錢塘三十二秋
0303b29: 影落西湖光歸何處試問嫡骨兒孫急須著一轉語
0303b30: 景西禪友
0303c01: 這個阿師口苦心甜韜光斂跡有德無年同余參禮
0303c02: 金粟撞破鼻孔半邊入廛垂手落人之後脫體翻身
0303c03: 占人之先咦忘卻十五春秋一見面目儼然
0303c04: 自讚
0303c05: 獨跨獅兒坐斷兩岸非自非他奚毀奚贊被人描著
0303c06: 不為好漢咄杖頭一段風光點著通身燦爛
0303c07: 題鏡源師叔請藏賜紫
0303c08: 皎如日明如鏡承天恩奉帝命輝煌千古禪林百萬
0303c09: 人天皈敬愧余筆舌讚奚及喜有清溪日夜詠
0303c10: 普賢
0303c11: 這箇老漢口苦心甜獨跨大象雜踏三千行行不二
0303c12: 法法功圓菩提樹下福蔭人天返觀日用事無別剎
0303c13: 剎塵塵見普賢
0303c14: 達磨
0303c15: 迢迢幾萬里不識對梁王孤負西來意折蘆暗渡江
0303c16: 若非逗漏安心法爭得於今五葉香
0303c17: 釋迦
0303c18: 彩霞影現碧落成痕脫空指註重疊雲屯讚奚加美
0303c19: 毀亦無門真空妙相眼中屑秪把杖藜一併吞
0303c20: 琪園唐居士乞題乃尊存憶居士行樂
0303c21: 蒼松之下雲抱幽石晏坐於中悠然自適瑞氣凌霄
0303c22: 芝蘭盈膝斷無他伎誰堪倫匹玉軸未分兮三才鼎
0303c23: 立素絃弗彈兮風清八極虛空有盡仁壽奚敵太湖
0303c24: 三萬六千頃浩浩狂瀾讚莫及
0303c25: 題起龍游居士像五雲侍者請
0303c26: 這個書翁獨倚青松五十餘載鈍置儒宗冷地抓著
0303c27: 癢處迥然不與人同且喜腳跟雲五彩臨行一拂起
0303c28: 清風
0303c29: 題覺一耆舊像
0303c30: 尋常覺得一萬事俱已巳畢獨踞小柴床誰堪與倫匹
0304a01: 云是保福主人驀被見窒謂非保福主人錯過面覿
0304a02: 若個於茲了然端的咄耳順心通秪自知虛空註破
0304a03: 又何必
0304a04: 乙酉年菊月十有八日龍峰碧居禪人乞偈壽
0304a05: 乃師悟菴禪德然余粗行沙門不足大方之鑒
0304a06: 但莫逆於心相忘於言外可也偈曰
0304a07: 貌蒼蒼德洋洋福兮壽兮莫可量萬行莊嚴清淨身
0304a08: 人間天上盡欽仰從心近耳順餘風行草偃動吾廬
0304a09: 塵塵剎剎呈三昧共演伽陀祝悟師我亦分身在其
0304a10: 中一言千古定綱宗揭露光嚴真實相直與恒沙體
0304a11: 俱同
0304a12: 題龍峰三賢祠卷後碧居禪人請
0304a13: 巖巖師座赫赫靈聰半簾明月一拂清風回四海之
0304a14: 狂瀾斂千山之秀容三寶內秘寧居厥德二賢外翼
0304a15: 不宰其功應物如響導民以中溫溫郁郁隱隱隆隆
0304a16: 打翻固必兮門門不二坐斷涯岸兮法法圓通誰是
0304a17: 其人劉氏朱翁
0304a18: 密聲禪人求題乃師一雨像
0304a19: 者個阿師有些倔僵誰為師承拈條拄杖想在金粟
0304a20: 天童學得這個模樣請余為讚愈添不像且喜預留
0304a21: 末後句茫茫一雨秋江上
0304a22: 題士深翁居士行樂
0304a23: 仁智繇來樂水山水山久矣待君閒紅顏白髮人無
0304a24: 數誰肯清彈片石間
0304a25: 自贊玄生西堂請
0304a26: 心明眼正行端言格為天下師作萬世則隱隱隆隆
0304a27: 喧喧赫赫值彼玄生減其半德順行逆行人天莫測
0304a28: 毀耶贊耶其儀不忒圓明一座無私千古儼然黃檗
0304a29: 自贊虛白西堂請
0304a30: 這個僵漢有何伎倆人來問著一頓拄杖令人負屈
0304b01: 無伸自彰惡名莫量描彼展掛愈添醜狀異目超宗
0304b02: 漢子肯事者個模樣咦聊許虛心脫白者舒卷人間
0304b03: 與天上
0304b04: 題龍華寺心月耆宿像贊
0304b05: 人間天上如一夢宅豁開夢眼不被夢惑弗出門庭
0304b06: 物豈能賊推開戶牖風清月白了無一法累兒孫秪
0304b07: 守龍華待彌勒
0304b08: 無依禪人求贊二親圖
0304b09: 父天母地生物不測恩大難酬懇予贊德能返本源
0304b10: 孝道乃克存耶亡耶超證俱得有子如斯人天可則
0304b11: 金剛頂上足安身萬壑千巖皆仰側
0304b12: 題貞烈吳氏贊
0304b13: 苟生渾濁世百歲亦如何天鑄玉貞骨千秋詎可磨
0304b14: 凡緣酬已巳畢想必在天曹一段冰魂歸去也惟留正
0304b15: 氣遍娑婆
0304b16: 題潔公耆舊像
0304b17: 大德弗形真行匪節土面灰頭六十三秋撒手臨行
0304b18: 一段清潔囊藏滿腹珍珠至今無人甄別要甄別惟
0304b19: 許親兒自打徹
0304b20: 題碧居禪人乃堂小影
0304b21: 母在不遠遊遊必有其方婆有力量子能扶法中王
0304b22: 法行孝亦至雖遠亦何妨大地一念中而況在扶桑
0304b23: 孝名馳四海婆道已巳全彰誠為真佛母不負僧中郎
0304b24: 碧居禪人求贊母
0304b25: 坤德唯厚載物無疆節行益堅履冰如常獨占乾坤
0304b26: 正氣密藏金玉餘光七十年來中孚至善百千劫外
0304b27: 嘉音愈揚可為生佛之母堪作天女之王大哉楊氏
0304b28: 濁世津梁
0304b29: 自贊首座慧門請
0304b30: 者個老漢妄想達旦奪饑食驅耕牛徒誇好手棒青
0304c01: 天摟明月虛粧好誑談般若十五春秋惹得百萬
0304c02: 人天毀讚狹路逢著返擲獅兒敢保此身無處藏攛
0304c03: 又首座木菴請
0304c04: 者個老人看破幻化空身拈條楖栗直指本有天真
0304c05: 會萬物為自己巳分自己巳為剎塵臨事有主知幾如神
0304c06: 是吾種草能珍重一度抬眸一度新
0304c07: 又西堂即非請
0304c08: 者個老朽本分不守自像自讚自不知醜究竟胸中
0304c09: 一無所有空餘兩莖眉毛被人描著不妨好手一任
0304c10: 展在萬仞峰頭日炙風吹天長地久
0304c11: 又維那無依請
0304c12: 這個阿師素好閒居無端乘一獅子被人擬作文殊
0304c13: 六十年來無拘無束百千劫外自在自如酷愛黃檗
0304c14: 果然熟處難忘密契白雲夢亦同其卷舒把住獅兒
0304c15: 漫哮吼恐教驚裂老太虛
0304c16: 又後堂心盤請
0304c17: 這個老賊不分皂白入門一頓拄杖佛來開口不得
0304c18: 若非前代德山便是後身黃檗會得棒頭永劫而弗
0304c19: 忘可為千古法門之標格
0304c20: 又堂主廣超請
0304c21: 滿目春風一肚古庚喝馬驅牛少喜多爭普天之下
0304c22: 那有這個村僧虛堂展掛真可憐生唯有頂門一點
0304c23: 妙處信手摸著毫端堪繼佛祖之真燈咄
0304c24: 又
0304c25: 這個尊叔好松梅竹一旦林成有鳳來宿靜悄悄兮
0304c26: 亦不成氣昂昂兮威而不屈六十年來半似風顛
0304c27: 剎那變幻難以名目滿臉鋒芒逼殺人忽起雲濤震
0304c28: 山谷
0304c29: 又書記繼之請
0304c30: 者個老子有何可據呵風棒月遊戲神通喝馬驅牛
0305a01: 以為佛事滿頭白雪愈見風光一點潭心龍蛇會聚
0305a02: 麈塵尾橫拈更奚為兀然坐斷主中主
0305a03: 
0305a04: 
0305a05: 
0305a06: 
0305a07: 
0305a08: 
0305a09: 
0305a10: 
0305a11: 記
0305a12: 中天祖福善堂香燈碑記
0305a13: 蓋聞混沌既判清濁肇分三才鼎立萬類森然稟其
0305a14: 清者不昧乎源復證圓明之性則成賢成聖成祖成
0305a15: 佛直造未判之先稟其濁者溺情忘返汩其本具之
0305a16: 心則為凡為愚為貪為不肖遂至于靡所不為於戲
0305a17: 法育難酬詎可忘本甘沉於萬有之中不自覺悟哉
0305a18: 余每懷先人苦心不能繼述其事而成厥志近有萬
0305a19: 安甫宇洪居士特造丈室請為福善堂立香燈碑記
0305a20: 余念祖之有功山門而利及後世者溥雖不能言又
0305a21: 烏得無二也祖諱正圓號中天惠安陳氏子幼失恃
0305a22: 怙稍長業於船生嘉靖壬寅歲卒萬曆庚戌夏世壽
0305a23: 六十有九法臘七七之冬性忠良喜利物重法輕身
0305a24: 見義勇為素奉三官一日泛萬安海中忽覺其業已巳
0305a25: 非乃有出世之志先夜合城善信咸夢海中浮物恍
0305a26: 如人狀次早同到海隅果符其夢祖時正棄舟投波
0305a27: 中捧經跏趺水上善信駭然操舟得之以為真人示
0305a28: 現迎回搆堂以居名曰福善越數載往省禮大庵為
0305a29: 祝髮師受庵付囑采隱黃檗廢址已巳而山民侵凌祖
0305a30: 堅忍力禦之歷年既久勢難抵支因思名山祖庭非
0305b01: 龍藏莫克鎮於是叩闕請經年已巳耳順星霜八載歷
0305b02: 苦萬狀未遂其志示疾而逝師鑑源師叔鏡源繼之
0305b03: 六載命乃下差內監王公齎到山相國葉文忠公為
0305b04: 檀越主藏閣法堂煥然一新十有五載侵凌潛蹤山
0305b05: 門肅靜雖得洪護之力抑亦吾祖冥勳之所致也迨
0305b06: 二師歸寂相國登遐外侮復熾遂請天童密雲和尚
0305b07: 主之本師費和尚繼焉余復接席草創略備甲申春
0305b08: 萬安善信接至福善謁祖出身之處仍請陞座舉揚
0305b09: 始末與眾共知祀祖位于堂右為滿一城福善之弘
0305b10: 願誠人人知源報本之道也余默有香燈之舉而洪
0305b11: 居士亦有續燄之萌不謀而合戊子季冬造余乞偈
0305b12: 為徵即說偈曰水有源兮山有宗溯源返本見全功
0305b13: 人人卓立中天下誰不挑燈炤祖翁一時各捐貲財
0305b14: 同諸善信樂成其事己巳丑冬復建中天堂于東首以
0305b15: 表吾祖始震之位尊祖德也所斂勝緣置園十一畝
0305b16: 于高墓等處更餘五十五金存黃檗買田每歲給穀
0305b17: 一千斤永為香燈之需儼然杲日獨耀聯輝續燄烜
0305b18: 赫無窮矣是為記。
0305b19: 報恩塔記
0305b20: 余母龔氏原葬於家山祖園之中偶有堪輿謂此墳
0305b21: 右肩犯文曲之病恐不利二房長枝越明年果如其
0305b22: 言始信風水之驗而卜地葬親詎可忽也繇是懷愧
0305b23: 不已巳莫之能解一日諸耆舊入室謂佛母地既不吉
0305b24: 宜乎遷葬奚慮其弗克然某等各有慈嚴未歸於土
0305b25: 萬望和尚許可共附其傍則歿存兩安是某等之大
0305b26: 幸也余曰善哉遂斂衣資三十餘金以充常住乃同
0305b27: 葬於熨斗山松庵之左其塔曰報恩時歲在辛巳季
0305b28: 夏庚申日也復置田七畝在莫厝洋以為遞年春秋
0305b29: 祭掃之需聊申追薦報本之道外附一壙係比丘尼
0305b30: 海瀙優婆夷隆菽等捐金壘成預圖百年藏真之計
0305c01: 以表諸上善人俱會一處所謂天地同根萬物一體
0305c02: 豈昧斯舉耶偈曰形生大本重丘山未報劬勞暗淚
0305c03: 潸忽悟萬靈共一體雙親頓證剎那間。
0305c04: 
0305c05: 
0305c06: 
0305c07: 
0305c08: 
0305c09: 
0305c10: 
0305c11: 雜著
0305c12: 山志引
0305c13: 勢拔穹窿屹然永固形盤大地覿體全真是以奇巖
0305c14: 幽谷雲水居焉廣穴巨川龍象宅焉乃至達觀上士
0305c15: 每於山色溪聲脫落見聞與林巒澗壑渾為一體名
0305c16: 實並稱千古而不磨也故集是編略示檗山勝概庶
0305c17: 後之君子策杖尋源履踐前轍而不迷蹊徑者則山
0305c18: 靈默有所望矣。
0305c19: 寺引
0305c20: 毘耶丈室一榻風光舍衛講堂四面通達至于我土
0305c21: 琳宮紺殿表表可望者皆因人而致之匪徒搆其虛
0305c22: 席間雖隆替不一中興每自有待焉是以帝德旌崇
0305c23: 民心歸仰寶殿龍樓一時顯煥祖庭僧舍八字打開
0305c24: 慕道緇素莫不繇斯門而入也。
0305c25: 僧引
0305c26: 傳云人能弘道非道弘人誠哉是言也凡主持家國
0305c27: 決擇草野惟人為貴而況擔荷佛祖丕振宗風之人
0305c28: 乎茲山劈自正榦炳於希運聲徹九重道揚四海山
0305c29: 以人重人以山靈互相並傳而不磨其餘弄泥團漢
0305c30: 藞藞苴苴磊磊落落總被老僧筆尖頭上放大光明
0306a01: 爍破面門了也。
0306a02: 法引
0306a03: 一法若有毘盧墮在凡夫萬法若無普賢失其境界
0306a04: 若也救毘盧而不墮全普賢以無失可謂善說法者
0306a05: 矣然則剔脫有無關捩掀開凡聖名言塵說剎說熾
0306a06: 然說何待西天東土諸老古錐拈槌豎拂指東話西
0306a07: 搖唇鼓舌說青道黃為祥為瑞為殃為害以為法式
0306a08: 者哉這裏還著得毘盧麼請下個註腳。
0306a09: 齋單引
0306a10: 夢回眠底拈來物我囫圇翻轉舌頭爛嚼虛空粉碎
0306a11: 究竟施無所施施弗均歟推窮受無能受受莫大焉
0306a12: 物我同盤兮萬金易費施受角立兮滴水難消。
0306a13: 又
0306a14: 突出超方眼何妨百鳥銜花放下鐵臉皮一任天人
0306a15: 奉供所以人人鼻孔昂藏個個嘴頭打濕直至飽齁
0306a16: 齁去不辜檀信之恩脫若肚皮脹穿飯錢一時酬畢。
0306a17: 又
0306a18: 滅卻正法眼截斷老婆禪元無一粒米寧蓄半文錢
0306a19: 誰施誰受孰貪孰慳寬著肚皮飽橫眠若不與麼
0306a20: 蒼天蒼天。
0306a21: 伽藍殿燈油引
0306a22: 本山伽藍護殿之側願力弘深神功叵測以此光明
0306a23: 少他不得每月計油三觔為則破暗之道貴乎明德
0306a24: 續燄聯燈冥勳日剋。
0306a25: 為龍鳳寺募緣引
0306a26: 長至前二日獅巖夏居士請余遊龍鳳遍覽勝概多
0306a27: 是宋室名賢之墨蹟則前朝法道隆盛寺宇壯麗抑
0306a28: 可知矣今乃寥寥無聞莫非吾徒不能張其道以光
0306a29: 祖庭而破屋敗椽搖拽雲中怪雨淒風悲鳴天外又
0306a30: 何疑焉茲有良智禪人志圖恢復乞余數言為徵倘
0306b01: 有鳳舞龍翔一肩荷負梵剎煥然勝于前朝亦未可
0306b02: 知也偈曰宋室人何在美名流至今招提淹草莽風
0306b03: 雨尚悲吟智者欲恢復檀那即布金因緣會遇時千
0306b04: 古一同心。
0306b05: 為資福寺募齋僧田引
0306b06: 資福去黃檗念餘里禪學道流莫不於斯暫息瓢囊
0306b07: 而後直上檗山則無望崖退席之懼矣大似化城權
0306b08: 攝疲眾抑令人人俱登於寶所也茲有良守禪人結
0306b09: 茅多載感化善信一時樂成精舍蓋雲衲去來紛紛
0306b10: 者愈眾而其家風靡靡愈儉難炊無米飯以給方來
0306b11: 願募無漏田永供禪德特造余室乞偈取信余雖不
0306b12: 能言又安得而無言也偈曰不是渠農愛嗇慳本無
0306b13: 一物待高賢吾人若要途中飽信手揮來資福田。
0306b14: 為岱山募齋僧田引
0306b15: 黃檗與岱山相去六百餘里溪山雖隔而道契猶面
0306b16: 也雲衲屢屢稱岱山主人無諸城府不立門戶賢愚
0306b17: 一致賓主兩忘廣納四來大包荒穢誠為人天之福
0306b18: 田堪作雲水之歸處一日持疏乞余說偈警諸同志
0306b19: 共成勝事以為永久齋僧無漏之良田余思吾閩大
0306b20: 心僧伽舍禪人者誰歟乃歡喜踊躍而為說偈獨羨
0306b21: 岱山好養賢囊空豈肯讓人先滿懷托出渾無物撮
0306b22: 土為金成福田。
0306b23: 戊子季夏望日師與客會于拱橋忽然天際流
0306b24: 輝五彩文明謂客曰此慶雲也斯日嘉會示現
0306b25: 瑞氣之兆另日必有禎祥之應遂歌而志之歌
0306b26: 曰
0306b27: 陰陽調和兮瑞物生師資契會兮學業成中外一如
0306b28: 兮禪林振主賓唱和兮大道行慶雲爛熳兮瑞氣之
0306b29: 所鍾佛日長懸兮吾　皇之德明。
0306b30: 能得監院乞規文以警僧眾
0306c01: 教外別傳肇自迦葉禪門規制始於百丈故我土自
0306c02: 唐及宋以至于明凡有禪林者莫不遵而行之然行
0306c03: 之至者禮義存名位正法道尊付囑弗妄而禪林振
0306c04: 矣行之未至規繩不備師資混濫不肖者操其權賢
0306c05: 者退其位私念一萌公事盡廢以致中外不睦禪林
0306c06: 繇此而削弱也苟忽而弗行則無恥之徒分房列戶
0306c07: 靡所不為縱有百千共聚如惡乂聚成外道法奚益
0306c08: 於祖庭乎蓋黃檗係列祖之席先人不惜身命叩
0306c09: 闕請藏為重此席故感得天童金粟二老人闡揚大
0306c10: 法醒覺群迷重光祖道余愧不肖住持八載同諸衲
0306c11: 子恢復鼎建艱辛萬狀不知有身不知有名屢受無
0306c12: 根之謗亦為此法席故也若夫正見衲僧須擇正言
0306c13: 行正事不為邪魅所惑則祖法存焉祖法存禪林興
0306c14: 祖法亡禪林廢所謂寧可無人不可無法也茲者。
0306c15: 聖制在邇本山耆舊同諸執事等須擇吉日起期定
0306c16: 執事以存聖制一一依規而行倘有違者耆舊與執
0306c17: 事公議擯罰庶不愧同住一會亦不辜先人創制之
0306c18: 本懷也乙酉年十月十一日寓龍泉丈室書　　之。
0306c19: 臣農即事篇後序
0306c20: 余讀臣農即事篇乃知百草頭邊泣露吟風淋漓感
0306c21: 慨撼動天地鬼神擊起赤膽忠心至於林巒草野莫
0306c22: 不咸皆號呼長太息者矣於戲有國有家有禪林者
0306c23: 苟無這段骨氣者付肝腸而能成立其事又鳥可得
0306c24: 乎然則臣農老翁並荷儒佛有年今已巳遯于桑梓每
0306c25: 與村農野牧撫掌高歌拍拍是令而其語言磊落逸
0306c26: 性顛狂有時喝馬驅牛有時棒風呵月言人之所未
0306c27: 言行人之所未行知他凡耶聖耶儒耶佛耶耕耶釣
0306c28: 耶試問高明緇素著一轉語。
0306c29: 重刻禪林寶訓序
0306c30: 此書盛行於江北大著於吳中而閩粵師僧十有八
0307a01: 九莫之見聞欲其禪林之振法道之隆詎可得乎予
0307a02: 昔行腳金粟時目之如獲至寶懷之有年雖不能力
0307a03: 行抑亦不敢須臾忽也然是集始自明教老人終於
0307a04: 懶菴大師於中三百篇皆從諸老真心中流出而其
0307a05: 語言光明正大直截簡切真為萬世師法然其會甚
0307a06: 易而行之誠難也貴乎剪花取實急救像季之流弊
0307a07: 摧邪扶正恢復上古之真宗澆漓之風既息渾樸之
0307a08: 道已巳全而口耳傳流之弊悖逆無根之說曷繇而興
0307a09: 余每欲刊行與眾共之所愧囊空弗克其事今玄生
0307a10: 禪人鳩諸同志剞劂流通大有補於閩粵倘遇血氣
0307a11: 衲僧磕著一言半句將來蓋天蓋地奚愁乎禪林之
0307a12: 不振法道之不隆非惟子之願已巳足亦不辜從上諸
0307a13: 老口門放大寶光炤耀天下禪林之本懷也。
0307a14: 
0307a15: 癸巳仲秋弟子性宗募刻黃檗
0307a16: 全錄一十七卷
0307a17: 板藏嘉興楞嚴經房流通
0307a18: 
0307a19: 
0307a20: 隱元禪師語錄卷第十六終
