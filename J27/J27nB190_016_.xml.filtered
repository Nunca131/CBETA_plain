0137a01: 石雨禪師法檀卷第十六
0137a02: 嗣法小師淨柱編
0137a03: 序
0137a04: 香雪遺稿序
0137a05: 昔大陽玄將入滅思無可踵其跡者作偈并頂相革
0137a06: 履及衣寄托浮山遠偈曰楊廣山頭草憑君待價焞
0137a07: 異苗翻茂處深密固靈根遠受之一夕夢青色鴈曉
0137a08: 起得投子青符其夢大陽一絲復繼皆遠之力也嗟
0137a09: 乎具足兄與余同出先師之門各天一涯聚首未幾
0137a10: 忽言長別亦以如意法衣法卷寄余曰香柏支峰秀
0137a11: 隨緣折一枝花開香雪遠何必異苗為蓋香柏是余
0137a12: 棲懶處也比讀偈時屈指其門所遊處者為予默靜
0137a13: 即念現子數子三年來俱周旋其間余非敢暫疏其
0137a14: 意也今結制天華仲冬無嚴寒盤銘弟輯余剩語得
0137a15: 香雪錄共謀入棗將落成索敘於余余曰此吾未了
0137a16: 事也遂欣然點筆即擬聲鐘告眾曰道得即今句子
0137a17: 即入天華一數道得過去一句即是香雪一流余肯
0137a18: 以香雪作異苗觀耶抑非異苗耶請看看若耶水逆
0137a19: 流了也。
0137a20: 雪峰語錄序
0137a21: 古尊宿剩語如雪峰者殊難多得但其間趙州不肯
0137a22: 處至今疑賺殺入若不是個裏轉身具一隻眼未易
0137a23: 望殘蠢而津津也得山林居士以入道因緣紀號於
0137a24: 雪峰夢裏雲門先師奇之將謂拾得寒山同時說夢
0137a25: 居士亦以夢身奇緣不忍忘卻雪峰法脈輒尋諸簡
0137a26: 編獲玄沙稿請序於先師然猶以未行雪峰語為悵
0137a27: 耳偶從雲水拾全帙欣未曾有書付剞劂政山野抵
0137a28: 西禪日也適問及雪峰語錄居士躍然曰何緣奇若
0137a29: 此因備述前話併夢中景索予弁言竊謂居士夢入
0137a30: 雪峰見的是紫衣羅漢胡親到時面目儼然而衣煥
0137b01: 金色脫無主僧說破未免覿面疑生則是錄也雖現
0137b02: 成古板在乎眼底一新亦須另著一番話會庶幾與
0137b03: 雪峰親相見乎顧所喜當年原夢於先師者今日夢
0137b04: 破於山野矣。
0137b05: 汪子野山中樂序
0137b06: 樂有世間出世間世即身口家事眷屬入山林為清
0137b07: 出城市為濁以未參樂地樂實苦也出世亦然以既
0137b08: 參樂地苦實樂也樂地者淨土也境緣殊勝也境勝
0137b09: 則觸處皆樂無退轉繇也此以舍受言也現在何如
0137b10: 一心不亂也不亂則境不能動謂之有主主為何六
0137b11: 字真言也即此六字逼塞虛空雖身口等滿前如子
0137b12: 龍挾真命天子直破重圍而致坐平也然則禪與淨
0137b13: 一乎曰禪無著力淨可著力也抑有異乎曰禪從無
0137b14: 主而得主主即有仗忽問正睡著無夢主人何處則
0137b15: 真主現前而不識必欲死關遇緣方識識則安邦定
0137b16: 國矣淨從有主而無主無主即空寂故目前法法寶
0137b17: 花行樹而不覺必欲親見彌陀而後回入娑婆回入
0137b18: 則安邦定國矣一異之義如是然此一絡索何因因
0137b19: 吾友澹然與子野汪居士交喜居士之為人嚴身口
0137b20: 以持戒儉家事以供僧對妻子同梅鶴以閉戶為深
0137b21: 山乃深信淨土而不毀禪并其著述視予予則不啻
0137b22: 搔著癢處矣余愧生不諳音律見人歌轍喜喜至忘
0137b23: 倦故詠居士之作不覺雲興霞舉雖不合韻而七十
0137b24: 二賢峰皆響轉憶寒山詩謂入夜歌明月侵晨舞白
0137b25: 雲居士足以當之謂焉能住手口端至鬢棼棼予足
0137b26: 以當之即此歌舞生則定生去實不去又詎可與愚
0137b27: 者道。
0137b28: 南明禪師語錄序
0137b29: 昔彙雲門先師稿有無趣無幻二大師語錄序其中
0137b30: 稱趣為仰山再來稱幻為臨濟直下兒孫無趣克家
0137c01: 之子乃知南明大師為幻之嫡傳也余初參雲門即
0137c02: 入龍居禪席值南師首眾重蒙提挈一日遽問曰一
0137c03: 念緣起無生超彼三乘權學等見阿誰緣起有生耶
0137c04: 師與一喝余時茫然夜坐單後過數炷香如彈指頃
0137c05: 始知有做功夫事南師之力也時同席有玄微兄者
0137c06: 又為南師嫡嗣及師遷化余在山水中每遇玄兄聚
0137c07: 舊即以大事為問玄兄以病自謙遯名匿影余住雪
0137c08: 峰嘗一接書問再接偈言知己巳住持普明矣迨余遊
0137c09: 汀州遣禮招至欲行古道遜余上堂余復邀眾檀護
0137c10: 迎請陞座堅執不允故勉為結制竟成賓主焉話次
0137c11: 復及大事即頹然示疾余日斷橋倫一脈至兄止耶
0137c12: 曰不然脫有可兄意者能指出以相示乎余唯唯即
0137c13: 索南師源流并斷橋倫歷代付法偈及語錄一卷莊
0137c14: 讀行狀益知居常孤潔不肯輕展鎗旗竟以退託終
0137c15: 其身故余不得不憑贓揭出使人知斷橋兒孫猶在
0137c16: 也。
0137c17: 和栯堂詩序
0137c18: 凡和詩者不超原唱不若無和此余於栯堂山居幾
0137c19: 搆而幾閣筆也茲讀鴛湖兄所和如啜蘿岕於酩酊
0137c20: 令人眼目一新實稱老手近代禪講集必有詩詩必
0137c21: 有山居多屐不食丘壑杖不飽煙雲縱描寫十分何
0137c22: 異矮子觀場而因人啼笑哉鴛兄一生肥遯全節避
0137c23: 名故自比於龍山之菜葉黃牛之橘皮其高臥何慚
0137c24: 哉急付剞劂以代招隱。
0137c25: 度親菴序
0137c26: 孝有世間出世間世間資身出世資神世間資存出
0137c27: 世資亡世間資近出世資遠為人子者若不會遠近
0137c28: 存亡身神為一致而超然於世出世外者何足以語
0137c29: 孝哉凡有身者必有心有心者必知身之所從出有
0137c30: 身而無心異類也有心而不念身之所自者夷狄也
0138a01: 能知身之所自即知有親有親始有本有本始有末
0138a02: 如樹本生枝葉仍受雨陽以資本未有暫不資本而
0138a03: 能枝葉婆娑以蔭覆於人也外道有忘身離念耽空
0138a04: 滯寂者佛必深呵痛叱此不以無身為貴也貴有身
0138a05: 而知本知末本末不離此人子所以不可不孝亦必
0138a06: 不能不孝也雖然永言孝思世有幾人嗟乎此儒之
0138a07: 追遠釋之薦昇道之祭祀不撤可不嚴整痛志不忘
0138a08: 耶古航師倣武林度親菴事菴為葛屺瞻公舍宅供
0138a09: 佛中設接引彌陀旁設上中下位不論富貴貧賤僧
0138a10: 俗男女各以宗親牌位羅列香花六時佛號鐘鼓晨
0138a11: 昏主其事者俱精律衲僧至今遠近繕紳士庶咸欣
0138a12: 然從事謂度親第一義諦此余發心欲隨處舉揚於
0138a13: 古師之先而行遲於古師之後故一展師疏愧喜兼
0138a14: 抱敢不合掌敬附永言遐哉古師也既已巳超然物表
0138a15: 何患親不可度而猶深體佛言佛言二親最神也最
0138a16: 神之言智者參之則度親之舉將見爭趨競赴而梵
0138a17: 宇輝煌殆不煩神運矣。
0138a18: 鴛湖禪師語錄序
0138a19: 近代禪宗多旋蒸熟賣且向人曰直待龍天推出語
0138a20: 此太平話耳斯何時也敢栖隱耶初聞亦覺心爽更
0138a21: 二十年彼此悟者皆是也三家村土地廟點心舖子
0138a22: 唯恐不售甚至挑糖擔子敲鑼上門換亂頭髮鐵釘
0138a23: 者又不可勝數欲求如鴛湖兄東躲西逃避名全節
0138a24: 曾不一二見其又患斷橋脈微實當己巳躬林下水邊
0138a25: 炤影珍重故其器之晚成不期自貴余下雪峰以富
0138a26: 沙之普明招余開法余亦為撾毒鼓推出瞎驢拈五
0138a27: 位入三玄絕無剩少及輯南明大師語錄敘之知為
0138a28: 臨濟二十九世孫鴛兄即踏翻船子法嗣如夾山者
0138a29: 三人錄師遺語過寶壽請敘并塔銘憶昔雲門先師
0138a30: 敘無趣無幻二老錄則今日之敘又敢以不文辭耶
0138b01: 隨事寫神庶使生摘之流與分洞分濟者一醒春夢
0138b02: 其中奪食驅牛雷奔電掣當有如張無盡者點出金
0138b03: 剛眼在。
0138b04: 嚴無敕居士山居詩序
0138b05: 詩中有禪者唯奇幻絕人非有關於性命也道人之
0138b06: 詩不真玅悟必多雜蔬筍氣易令人作嘔無敕老居
0138b07: 士因病得閒日叩大事因緣融文心為禪思和唵
0138b08: 山居詩語語遒邁復多警人心意如流水細聽看念
0138b09: 斷非老於林下聽水二三十年者烏能至是哉此真
0138b10: 詩禪也。
0138b11: 陳默公居士詩序
0138b12: 泊舟苕上寄宿溪庵曉窗炤雪人盡稱快快應候耳
0138b13: 默公在座歌落花三十韻一助飄瞥憶曾補落花廿
0138b14: 八言不因學士遣黃州彭澤先生醉未休懶向春籬
0138b15: 數狼藉誰知依舊可憐秋殆補菊花也擬更補雪花
0138b16: 飯香催供而止。
0138b17: 香幢兄山居詩序
0138b18: 香幢兄代先師座余亦得次僧倫頗稱交契及兄分
0138b19: 化檇李真得兼宗說於先師者每托病韜晦結一指
0138b20: 菴吟詠水邊遠絕四鄰若深山谷余亦為名山累了
0138b21: 無定蹤時法門既碌碌矣兄自若也余適楚歸同鴛
0138b22: 湖兄訪之鴛居桐月衡宇相望氣味相類余自顧覺
0138b23: 形穢焉及僭僣主天華顯聖住寶壽入閩歸法門更碌
0138b24: 碌矣兄猶自若也每一興懷得不移我北山亦既幸
0138b25: 矣寒松顏色敢冀復青耶客冬作三泖遊取道一看
0138b26: 話舊而已巳茲主東塔復得披襟領契已巳出意外更出
0138b27: 平生法語詩偈一字一珠讀不忍置因以山居小冊
0138b28: 序梓以鴛兄稿成余亦得董其事耳聊志歡喜敢讓
0138b29: 不文。
0138b30: 記
0138c01: 上虞寶泉寺記
0138c02: 上虞寶泉寺去縣南五十里建於唐大中七年咸通
0138c03: 六年賜額寺南為南寶村隔飲牛溪數十武渡溪北
0138c04: 折里許即寺溪西三里即剡溪可通竹筏雨過溪深
0138c05: 則大帆乘潮直泊山趾緣溪東南二里曰牛步以昔
0138c06: 為白道猷騎牛入山處牛隱其地有牛倒形跡江公
0138c07: 亮詩曰亂山深處隱招提古木層陰白晝迷好是道
0138c08: 人岩畔月夜深清照飲牛溪此指其膚近者言其前
0138c09: 後在望則覆卮東山兩俱為靈運遊樂處若夫雲連
0138c10: 台嶽波接海濤梯寶泉頂一覽而盡寺之興廢自
0138c11: 唐及今不知幾幾予庚午年入寺時聞諸鄉老曰數
0138c12: 十年前寺經大廢國產四百餘畝古冊尚存至今俗
0138c13: 呼為和尚田竟為居民所有指舊住僧仁賢曰彼重
0138c14: 興時僅復山田百餘畝又以鄉宦有圖風水成訟後
0138c15: 廢去復指寺前梵宮池白蓮曰此種每年間發居民
0138c16: 無知侵為稻畦今師來復睹此花之盛且欲卒仁賢
0138c17: 之業則仁賢之功不虛矣詢昔賢名氏則曰有白禪
0138c18: 師住此不知何許人因憶公亮詩亂山招提之句知
0138c19: 其為騎牛翁無疑也寺有古觀音伽藍二尊是守道
0138c20: 場主見侵害者輒多靈護古磉石板山門石柱舊跡
0138c21: 此不繁述考諸新誌款只有三誌叢林則有建寺賜
0138c22: 額及廢併事誌軼事則有大和中鄭註在寺出身事
0138c23: 誌山川則有白道猷從此入山事新誌為神宗時邑
0138c24: 侯大聘徐公所修故凡誌廢寺概以國初目之其過
0138c25: 於略可知矣抄冊又以寺產易為舊田其故又可知
0138c26: 矣有心此道者深念國家多事未暇及此則新刱庵
0138c27: 院不能無故宜以此不朽之跡主之庶使諸方衲子
0138c28: 有所歸佛道有所賴即國亦有所補也因記之。
0138c29: 復寶壽泉記
0138c30: 戊寅初夏彌月不雨泉井俱涸飯頭西土者引鋤覓
0139a01: 源直入主山後澗掊棘裂石迸沙而出者三其次者
0139a02: 已巳似兔兒梅花虎跑上者筧痕尚存知其為五百年
0139a03: 前所銘寶壽泉也味特香潤土人相傳飲者多壽蓋
0139a04: 指此耳諸禪侶爭以偈呈以美西土之勇焉余乃向
0139a05: 疑井在懷遠樓下其陰重易使人病即室後小泉雨
0139a06: 過濁不可煮茲得此知井上之銘皆後人衰相不求
0139a07: 源而源愈沒矣今當填井廢小泉移銘以復其源俟
0139a08: 夫有福者來他日千缽盈盈即真石田再世也諸禪
0139a09: 侶其深識之識畢大雨三日予復為之歌曰入虎窟
0139a10: 探蛟宅棓棘烈荊身不惜虎跑錫卓何足奇頓令鋤
0139a11: 齒生津液閣下井室後泉細品情知味不鮮不似厭
0139a12: 常新可喜尋源意在石田邊竹苗枯秧苗死山下人
0139a13: 家望雲駛一雨三日誰之功能令枯者榮死者生夭
0139a14: 者壽病者起吾聊以徙其碑復其古記其事而已巳。
0139a15: 銘
0139a16: 調象菴越山兄塔銘
0139a17: 向上一路千聖不傳卻之不後引之不前所好者道
0139a18: 進乎學也才既吾竭恩愛自捨越山崢嶸實稱其名
0139a19: 朋來以樂未免於情縫掖思裂髭髮思截會稽雲門
0139a20: 中有古佛挈侶辭家嶺出仙霞不惜腳指卻笑玄沙
0139a21: 登雲門堂遐契於夙擺壞金鎖香象躑躅葉落思根
0139a22: 酬及至恩還鄉一曲友誼復敦鼓山靈骨蔓不可覓
0139a23: 禱於北林舍利湧出建宰堵波結茅於窩通霄古路
0139a24: 剪藤伐蘿虎窟狼窟百廢始葺遙迎博山躬為輔弼
0139a25: 溯流建川盟結死關老矣瓶窯指畫其間復歸屴崱
0139a26: 調象為適象王回旋度生事畢有塞優婆仙陀純陀
0139a27: 永佩遺則塔樣峨峨我銘其上不幾點污。
0139a28: 林孔昇居士旅菴銘
0139a29: 二界旅泊賢愚共處吉凶係焉趨避取與爰有居士
0139a30: 結菴以志占旅之易在九之四良哉至道惟嫌揀擇
0139b01: 素位之思安往不適。
0139b02: 方竹拄杖銘
0139b03: 內法於天外法於地以禮節之逢場作戲。
0139b04: 拄杖銘
0139b05: 迷為彼用悟則用彼兩端忽超此公之旨。
0139b06: 其二
0139b07: 山無高下水無淺深窮玄極奧資爾行吟。
0139b08: 碗銘
0139b09: 虛而能受應量無咎飯食已巳訖勿存窠臼。
0139b10: 龕銘
0139b11: 天地一龕一龕天地因堅固物置不休器死埋則同
0139b12: 生埋則異生死一如離出入際。
0139b13: 跋
0139b14: 寄浮法師手書華嚴跋
0139b15: 寄師以親老不事遠遊甘隱法華山塢於織履之暇
0139b16: 書此大經點畫從虛精孝思中流出故嚴謹之氣開
0139b17: 卷挹人觀其軸終愈整使龍樹當時以上本品偈傳
0139b18: 誦人間寄師見之或未以為繁耶昔子瞻謂顏魯公
0139b19: 書雄秀獨出以其精神蓋有感於以死赴國之時也
0139b20: 而寄師其嚴謹獨出者歟。
0139b21: 心海師數珠七翼跋
0139b22: 一集春雨古澗流香究其所自費我商量提起數珠
0139b23: 舉似亦易欲理其由與水何異座有耆宿胸自淵博
0139b24: 尋流得源其書可讀嗟彼世人日用不知今也百八
0139b25: 顆顆可思或顯或密深入理窟如雜寶叢無所不攝
0139b26: 讀罷聯末雨歇花芳夢亦就醒枯木欲狂。
0139b27: 嚴印持居士日記卷跋
0139b28: 記功論過凡有心者俱可能之至於無功之功無過
0139b29: 之過俱不可能也今居士日記大半從本地證得所
0139b30: 書師友法言如人飲水冷煖自信自信信人何過之
0139c01: 有哉無過無功則孰曰中庸不可能也我故曰居士
0139c02: 能之。
0139c03: 唐祈遠居士所蓄關虛白山水圖跋
0139c04: 以見山忘道之說遂廢幽尋者此俗子也何足與語
0139c05: 道嘗見袁石公有聽水無蕩思愛山無熱顏之詩何
0139c06: 止深於山水亦能深於道矣余行腳時於山水不啻
0139c07: 如頭目髓腦南嶽匡廬天目黃白台宕出入瓢囊者
0139c08: 二十餘年然亦不費苦參而轉煩惱作清淨如明師
0139c09: 如良友然邇來嘗以湖光溪色遠嶂平林指點向人
0139c10: 以振西來祖意人往往曰吾因是而見道矣忘山矣
0139c11: 我亦曰此俗子也何足與語山水今從江南雲門遷
0139c12: 居閒林寶壽山坐七十二峰樓上戲作趙州水法間
0139c13: 以子瞻枯木竹石綴之至苦無知己已忽祈遠居士以
0139c14: 關子圖索題開卷三丈煙雲吐納不知其幾千萬里
0139c15: 長江太湖石山曲折種種畢具兼讀後跋韻極可稱
0139c16: 二絕遂書此於卷端請視諸知己巳我衲輩尟知此者
0139c17: 知此唯徑山雪嶠師耳雪師見此定當點頭曰此三
0139c18: 絕也。
0139c19: 真歇了禪師碑尾跋
0139c20: 物不速朽曰金與石金石匪堅以示靈宅靈之起伏
0139c21: 人之賢愚得人則引失人則漓爰有禪士字曰虛量
0139c22: 諱曰慧明能起塔樣塔既祝融銘亦丙丁遍告同志
0139c23: 數年克成一字一句無損無益我為合掌以記時日。
0139c24: 省眉禪士書華嚴經請跋
0139c25: 拈來皆是用去無疑無內無外孰能辯伊一微空處
0139c26: 眾微若為譬如春至花敷枝枝一枝受暖萬木依依
0139c27: 秋風葉落歸根何知人之履踐七通八達是大丈夫
0139c28: 兩眼斯豁具大總持無所不攝嘗海一滴識全海味
0139c29: 會全海波歸一滴義只在毫端變幻無際作如是想
0139c30: 書經有地雜花榮榮菩薩寶髻髻中明珠書得也未。
0140a01: 石雨禪師法檀卷第十六終
0140a02: 
0140a03: 
0140a04: 
0140a05: 嘉興府香萃菴等雄捐貲壹兩
0140a06: 東塔浮璩　祥符普聞　選勝淨儀
0140a07: 　法華寂涵　楞嚴海坤　各五錢
0140a08: 照內牲鑑各參錢普忍淨照
0140a09: 　各貳錢五分
0140a10: 紹興府天華寺智孝五錢
