0338b01: 昭覺丈雪醉禪師語錄卷第八
0338b02: 嗣法門人徹巖等編
0338b03: 書翰
0338b04: 復茆坡燕居兄
0338b05: 古宿云凡接東山師兄書未嘗言世諦事今接茆坡
0338b06: 師兄書未嘗言佛法事似出古人一頭地也敬復。
0338b07: 與破一禪人
0338b08: 竹筇飛過關嶺幾被雁陣所羈偶聞上座有結制解
0338b09: 制之言不知為誰之活計耶適居易薛居士云臭口
0338b10: 一張橫開面上係萬峰之子老僧道時萬峰老漢妄
0338b11: 談般若生身墮拔舌泥犁地獄伏乞垂手一救不致
0338b12: 師資兩相辜負。
0338b13: 復咸若佟護法諱師聖
0338b14: 八千里路附以鴻來欲貧道掣轉蘆頭帆臨涇岸起
0338b15: 渭水無絲之調速女媧煉石之風日拊髀思彌增顏
0338b16: 汗翰云未了公案憶甲午冬貧道至漢城初未識面
0338b17: 將謂有多少奇特既晤之後原來鼻直眼橫此便是
0338b18: 第一則公案也又節日營齋貧道領大眾及戒超玄
0338b19: 素二上座茶次公指柑子云者箇要下手貧道預拈
0338b20: 一枚分作二分一分奉公一分自喫此便是第二則
0338b21: 公案也又觀梅次公云此園甚小容和尚不下貧道
0338b22: 指松竹云他二位公默然予呵呵大笑而出此第
0338b23: 三則公案也稽此數則公當時當面放過經今四載
0338b24: 復又從新提起欲貧道歸來了卻公將謂別有道理
0338b25: 也耶又謂巴護法發心修補恨貧道材同散木黐於
0338b26: 越土弗疾縮地來前俟潮翻錦浪綠卷吳風徑上十
0338b27: 八灘頭揩星洗月一日缽盂兩度溼如何。
0338b28: 復念祖高居士諱佑
0338b29: 接手教知居士善識其病第未審有病不病者存乎
0338b30: 其中苟識不病焉用醫為設或扯艸湊籃似多了一
0338c01: 番手腳且盡大地人以病攻病惟釋迦老子一人餘
0338c02: 悉錯認湯頭誤加引子長年濫在病窠裏吐故納新
0338c03: 弗及然一瘥稽此病毒非聖不親非凡不近若作
0338c04: 病觀翻成病肺今居士欲瘳此疾實以告之慎勿外
0338c05: 援莫於內討任運逍遙隨方體認倘服此劑必聽其
0338c06: 效不假功勛忌口而自然成一片大光明藏矣到此
0338c07: 始信我醫家之不謬以顯吾國中亦有病此病者謹
0338c08: 復。
0338c09: 復漢中靜明懶石首座
0338c10: 來稿閱畢悔當時不曾與子道箇末後句直使滹沱
0338c11: 一脈流入秦川令終南山中大小峰巒討腳跟不著
0338c12: 一等恁麼時候母教點滴滲漏為珍。
0338c13: 復潼川永伯刺史諱錫胤
0338c14: 來翰謂不復究性命之源知居士日應萬機不肯空
0338c15: 度於浣花洗柳處欲見薄書為事之人識其人近其
0338c16: 源則性命之塗不遠矣與麼究去似多了一番手腳
0338c17: 不若忘其源而造未始之地如潼之漢秖隔一兩道
0338c18: 溪山耳第致君澤民之心乃忠恕無用之用若此謹
0338c19: 慎做官即是做佛任他千重百匝默運於一毛孔中
0338c20: 九結十使照歸於半微塵許故回得之如愚參悟之
0338c21: 曰唯到與麼境界那許餘習起種種紛飛之想而判
0338c22: 作兩橛哉恰好就公私日用處與張無盡李遵勗手
0338c23: 眼共轍囊橐古今佛法世法一稿招定始信吾宗沒
0338c24: 一點奇事也。
0338c25: 復非眼劉居士諱道開
0338c26: 接楞嚴直講一書知居士善收忠恕之風會使融通
0338c27: 之舸帆懸識海浪泊中流法門幸也然楞嚴玅旨原
0338c28: 為爾我血氣男兒入路捷徑向一切事究竟堅固庶
0338c29: 潛符密證關捩全輸不列旁門一超直入云汝暫舉
0338c30: 心塵勞先起道箇直早曲了也貧道既秉教外之旨
0339a01: 務以本分接人萬不以陳湯餿飯濫膺奉上恐居士
0339a02: 向擊鐘驗常綰巾示結處親證淨極玅圓紫金光聚
0339a03: 看破靈山一會引蔓牽枝處處絆人腳跟使尋香逐
0339a04: 氣之流鑽山透海背覺合塵不肯矍然一證受用自
0339a05: 家境界務以寸木架層樓浮漚撐巨艇今不慧不懼
0339a06: 諸方檢責直以狼虎丸一劑用瘳陳年固積打翻漆
0339a07: 桶子底回觀語言文字悉為遊戲之場到與麼時橫
0339a08: 講豎講一任安排豈獨直講者哉山緇淺見若此不
0339a09: 知高鑑如何。
0339a10: 復明珠院主
0339a11: 一箬東來比擬走賀奈緣草履一雙耳鼻盡脫惟恐
0339a12: 赤腳兩板唐突大方也已適讀手翰不覺霜花結草
0339a13: 月吐新條漢水凍無邊之聲秦雲避廣莫之野末問
0339a14: 拄杖子與鱉鼻蛇是同是別貧道道上座性命也不
0339a15: 顧然此業畜毒氣甚重自古迄今不知害卻多少人
0339a16: 來上自拈花下至今日三千餘年無人舉著公今一
0339a17: 見切忌保愛勿使螫人俟春風轉腦百艸揚眉親來
0339a18: 與伊斷卻命根不致趁風雲為殃作祟抱守明珠也。
0339a19: 上萬峰老和尚啟
0339a20: 磨煙寫竹疏通雲外之風屈指焚檀曲盡窮兒之醜
0339a21: 十年敗闕一枕烽煙秖可自怡不堪呈於座右恭惟
0339a22: 和尚身安盤石兀坐棘林捏聚打開翻成狼藉弄峨
0339a23: 眉月於三峽錦水西流劑不死藥以全川魂芒再復
0339a24: 幸天星有在雨露重霑隴外霜花競先鬥麗通醉根
0339a25: 株丘壑質本樗材媿智識以無多褻宗風之運季謹
0339a26: 具土儀數色用佐膳需歸期在邇餘容面稟不既謹
0339a27: 啟。
0339a28: 又
0339a29: 甲午三月十八日命上天童代掃逾秦歷魏泛泗來
0339a30: 吳三周寒暑始近塔前其荊蓁塞道白日亙天雲駛
0339b01: 吟風鐵蛇臥水山色如退乳之牛泉石似離群之雁
0339b02: 焦寥貫日滿目烽煙撥轉蘆頭纜繫檇李值起伯孫
0339b03: 居士請就家菴清白師處重刻全錄越明年丁酉夏
0339b04: 畢工別集俟和尚錫臨再梓稽江南禪席古風盡忘
0339b05: 濟洞二門情同函矢凡唐宋諸祖庭悉被一代主席
0339b06: 者遺為子孫有破沙盆拋向搕堆頭黑漆碗偏作
0339b07: 觔兩傳持且吳越四眾一聞神御旦夕倚雲目不少
0339b08: 息眾鄉紳敬修公啟恭迎福祉仍掃東塔雲榻祇盻
0339b09: 來臨咸冀弗忘前幟特非通醉斗膽有屈尊慈萬里
0339b10: 翹企仰惟俞允臨楮汗漫切切依依不勝恐惶之至
0339b11: 謹啟。
0339b12: 復菊溪王府尹諱玉生
0339b13: 鈞旨謂於沒交涉處被和尚惑亂一上想臺前乃昌
0339b14: 黎復出貧道假大顛再來故有此番酬唱又謂風穴
0339b15: 鐵牛公案盧公是牧主是假令二俱不是如何即是
0339b16: 情知臺前於此著忙故用假令二字也昨上堂中風
0339b17: 穴公案已評判明白茲不煩錄若論轉身吐氣臺前
0339b18: 可再入草堂如韓老覿面薦得設使帶來恐途中被
0339b19: 楮穎二先生奪卻不惟公自鈍置兼累草堂亦不唧
0339b20: 溜也明晨若往首座萬不向門前扣齒。
0339b21: 上雙桂老人
0339b22: 捧讀法旨云有木鵝展翅之興苟非深山而不能延
0339b23: 其殘喘大隋之有白鹿也且年臨耄耋時勢浮沉非
0339b24: 附大郭而不能樂其桑榆太平之有昭覺也然醉之
0339b25: 拓昭覺意有在焉故負炎翦茅赤手洗井一不枉五
0339b26: 百年之祖席二為老人退居之所非醉自活耳又幸
0339b27: 闔省有司紳衿士庶無不瞻雲以待復商之離指澹
0339b28: 竹躬迎至省始歇其志若謂壽塔亦昭覺方成體統
0339b29: 敬走報聞候聽的音以便趨迓。
0339b30: 復佟漢符諱可印
0339c01: 相別一稔將謂毒氣塞滿滇黔偶接來書大似鼓貨
0339c02: 郎漢子未知賣卻幾許肅殺幾何既善承當無非佛
0339c03: 事何必左之右之彈壓今古然前輩秖是箇不省事
0339c04: 務底人所以慣得其便好事者錄上傳燈而燈果可
0339c05: 傳耶親切處道來始喫吾棒。
0339c06: 復電書侄
0339c07: 知上座足下生雲會二佟於昆明池畔如佛印之友
0339c08: 眉山也古人道收拾士大夫務以法令為先鉗鎚是
0339c09: 要取信一時美流千古儻循情取適何處更有張運
0339c10: 使碎溺器於兜率耶囑囑。
0339c11: 
0339c12: 
0339c13: 
0339c14: 
0339c15: 
0339c16: 
0339c17: 
0339c18: 
0339c19: 
0339c20: 
0339c21: 行實
0339c22: 月幢策眉領眾入方丈請開示行腳師曰家醜不可
0339c23: 外揚幢曰大眾正覓醜了不可得師曰予乃內江人
0339c24: 也俗姓李母姚氏生萬曆三十八年庚戌十月十五
0339c25: 子時初離襁褓禮古字山清然師為徒情性沖澹於
0339c26: 世邈然因讀法華經乃至舉一手或復小低頭皆以
0339c27: 成佛道予默計曰成佛與麼易耶遂質本師罔疏其
0339c28: 問中心尚怏然似有物塞遂上峨眉山值一禪者談
0339c29: 及金粟密雲老和尚門庭孤峻卓有古風復舉僧問
0339c30: 雲門如何是佛門云乾屎橛予聆之如懷劫石直入
0340a01: 西山參鑑隨和尚問乃至舉一手或復小低頭皆已巳
0340a02: 成佛道意旨如何隨曰我者裏不重機鋒轉語一味
0340a03: 平實商量予曰乾屎橛作麼生商量隨不答時年二
0340a04: 十就座下頓圓戒法又至了凡師處問從那裏來予
0340a05: 曰水邊林下凡曰曾撞著人否予曰見一夥騎牛覓
0340a06: 牛者凡曰那箇是你不覓底牛予挺身卓然而立凡
0340a07: 曰恁麼則犯人苗稼也予曰謝師答話癸酉冬仍歸
0340a08: 古字山掩關閱諸家語錄似銀山鐵壁每日如癡如
0340a09: 兀纔打起精神又被昏散二魔糾纏忽靈筏兄從江
0340a10: 南來譚及破山和尚荷金粟衣缽入蜀予便出關去
0340a11: 一見便問昔僧問雲門如何是佛門云乾屎橛意旨
0340a12: 如何師曰脹壞了我餓壞了你予曰疑殺天下人師
0340a13: 作臥勢云老僧不參禪秖愛伸腳眠予愈疑駭動靜
0340a14: 似一箇有氣底死人凡入方丈斧搜鑿索火炙湯沃
0340a15: 無劄鍼隙因問香嚴在百丈問一答十問十答百後
0340a16: 見溈山一句父母未生前話卻答不得過在什麼處
0340a17: 師便打予擬開口師又打予曰咦師亂棒打出胸次
0340a18: 中越發疑翳如坐在千尺井底出不得相似一夜因
0340a19: 倒穿了鞋腳套不上擬伸手拔忽然猛省肚腹中如
0340a20: 掉了一塊石天明入方丈師問你棒瘡發了予曰膿
0340a21: 滴滴地因留坐喫餅師舉趙州與文遠鬥劣不鬥勝
0340a22: 機緣州云老僧恰似一頭驢遠云某似驢胃州云老
0340a23: 僧似驢糞遠云某似糞中蟲州云你在裏許作甚麼
0340a24: 遠云過夏予便拈起餅師呵呵大笑予仍置盤中一
0340a25: 日侍師遊白兔亭觀瀑布為予更號丈雪書偈曰畫
0340a26: 斷蒼崖倒碧岑紛紛珠玉為誰傾擬將缽袋橫攔住
0340a27: 只恐蟠龍丈雪冰遂入記室丙子秋辭師參天童至
0340a28: 萬工池值密師翁橫按拄杖坐石予問相見了也翁
0340a29: 便打予曰萬里趨風乞師一接翁亦打予一喝便行
0340a30: 翁趕上和行李打脫至晚入方丈大展坐具翁合掌
0340b01: 予收坐具翁撥椅而出予曰已遲八刻翁便打予曰
0340b02: 盲枷瞎棒翁曰有人喫在予以坐具作舞而出庚辰
0340b03: 十月十七上太白頂拖柴因竹簽傷足血迸污地眾
0340b04: 都歸盡惟澹竹兄同予在後問正恁麼時如何予曰
0340b05: 血淋淋地竹曰蒼天蒼天予曰你為甚叫冤苦竹曰
0340b06: 東家人死西家助哀予曰蒼天蒼天竹負柴而去予
0340b07: 擬行忽聽梆鳴聲震山谷予平昔礙膺之物嚗然自
0340b08: 落積劫未明廓爾現前歸堂浴後進方丈曰通醉適
0340b09: 來少有些些快活翁作聽不清勢予便打兩箇噴嚏
0340b10: 翁打云那裏失利來者裏拔本予又兩喝翁連打云
0340b11: 翻不快活了予拂袖出時維那達變兄問聞兄踏斷
0340b12: 草鞋跟是否予作女人拜變作一揖予曰旖旎峭俊
0340b13: 嫂寒逼未梳粧一日萬工池挑砂次翁曰好擔土予
0340b14: 向面前一傾翁便打予取畚箕翁以腳踏著予兩手
0340b15: 抔土放箕內翁呵呵大笑予拽箕而去首座石奇師
0340b16: 曰聞你今日惹了一身泥水予曰道甚麼座休去予
0340b17: 曰也是偶爾成文翁每與語徵酬無忒辛巳七月十
0340b18: 九寫辭偈呈方丈云折葦之南泛弱河揚眉已涉萬
0340b19: 重波貧來久矣無錐地撥轉蘆頭唱凱歌翁接袖卻
0340b20: 再展兩手予曰將謂別有那翁便打予以坐具拂一
0340b21: 拂而出至金陵天界寺因師翁有溈山之遊予候久
0340b22: 之偶雪嶠大師錫祗陀林予去禮拜師問你是那里
0340b23: 人予一喝師閉卻門予曰只得與麼去又寫字次予
0340b24: 曰乞大師字一箇師曰拿紙來予作呈勢師休去予
0340b25: 拾副字而出壬午中元聞師翁天台訃音至始買舟
0340b26: 歸蜀至開縣大寧寺值本師問你從南方走一回帶
0340b27: 得什麼寶物來予豎一拳師曰別我七八年一點氣
0340b28: 息也沒有予曰若有氣息則不歸了師呵呵大笑佛
0340b29: 恩寺豎大殿師上堂予出問古人拈一莖艸建梵剎
0340b30: 竟今日新佛恩意作麼生師云八方有道歸王化四
0340c01: 海歌謠賀太平予曰恁麼則石花山畔金聲振驚起
0340c02: 丹林雙鳳兒師曰著予作鼓翅勢而出越明年甲申
0340c03: 十月廿五日因老母高年嘗有書召予辭省親師出
0340c04: 源流拂子信金予執意不受師曰此是從上來底非
0340c05: 老僧杜撰予遂受之山僧生來踊躍淬礪不明誓不
0340c06: 休奈因資質遲鈍奔南走北討多少生受聞諸方有
0340c07: 一明眼宗匠肩風踏月傾誠請益日無虛侍於中敗
0340c08: 闕不堪紀錄今因諸公殷勤詎敢吝辭出盡二十餘
0340c09: 年醜也天寒勿勞久立一眾躍然禮拜而去。
0340c10: 昭覺丈雪醉禪師語錄卷第八
