0574c01: 爾瞻尊禪師語錄卷下
0574c02: 侍者本虔記錄
0574c03: 拈古
0574c04: 舉洞山价禪師因請泰首座喫茶次乃問有一物上
0574c05: 拄天下拄地黑似漆常在動用中動用中收不得你
0574c06: 道過在甚處座云過在動用中山乃令掇卻果桌師
0574c07: 拈云洞山老人秪有殺人刀且無活人劍何不當時
0574c08: 待首座道過在動用中但云作家作家首座若是箇
0574c09: 本分衲僧必然另有長處豈非佛法人情盡善盡美。
0574c10: 舉僧問夾山撥塵見佛時如何山云欲知此事直須
0574c11: 揮劍若不揮劍漁父棲巢後僧如前問普會諸禪師
0574c12: 諸云渠無國土甚處逢渠僧卻舉似山山云門庭施
0574c13: 設不無夾山入理深談猶較石霜百步護國元云參
0574c14: 須實參見須實見毫端許言之本末皆為自欺今夜
0574c15: 忽有人問三峰撥塵見佛時如何和聲便打還會麼
0574c16: 真金自有真金價終不和沙賣與人師拈云夾山為
0574c17: 眾竭力禍出私門石霜覿露全機遭人邈摸護國要
0574c18: 且只有利人之心且無出人之眼眾中忽問山僧撥
0574c19: 塵見佛時如何亦與和聲便打待伊擬議擲下拄杖
0574c20: 云從前汗馬無人識且要重論蓋代功。
0574c21: 舉有老宿畜一童子並不知軌則有一行腳僧到乃
0574c22: 教童子禮儀晚間見老宿外歸遂去問訊老宿怪訝
0574c23: 遂問阿誰教你童云堂中上座老宿喚僧來問上座
0574c24: 傍家行腳是甚麼心行童子養來三二季了幸是可
0574c25: 憐生上座教壞伊快束裝去黃昏雨淋淋地被趁出
0574c26: 師拈云此老等閒露一機不妨殊絕簡點將來不無
0574c27: 滲漏何不當時連那童子一齊趁出不唯令者僧生
0574c28: 平服膺亦使童子別有趣向還會麼不見道只管盡
0574c29: 法那怕無民。
0574c30: 舉僧問趙州和尚學人乍入叢林乞師指示州云喫
0575a01: 粥了也未僧云喫粥了州云洗缽去其僧有省師拈
0575a02: 云者僧一味上人門戶反成自破家門趙州不負來
0575a03: 機堪稱作家宗匠若作佛法商量入地獄如箭射。
0575a04: 舉漸源因同道吾去一家弔慰次乃拊棺云生耶死
0575a05: 耶吾云生也不道死也不道源云為甚不道吾云不
0575a06: 道不道回至中路源云和尚快與某甲道若不道打
0575a07: 和尚去也吾云打即任打道即不道源便打吾歸院
0575a08: 云汝且離此去恐知事知不便道吾遷化後源至石
0575a09: 霜舉前話請益霜云生也不道死也不道源云為甚
0575a10: 不道霜云不道不道源於言下有省師拈云大小漸
0575a11: 源可惜向虀甕裏淹殺當時待石霜云不道不道何
0575a12: 不亦與一頓拳頭雖然也須救取者漢始得。
0575a13: 舉黃太史廷堅因訪死心新禪師新問云死心死學
0575a14: 士死彼此燒作一堆灰向甚麼處相見史無語新云
0575a15: 晦堂處參得底用未著在後謫官黔南忽有省乃云
0575a16: 尋常被天下老和尚謾卻多少唯有死心道人不肯
0575a17: 可謂真實相為師拈云死心捨命從人太史一死更
0575a18: 不再活。
0575a19: 舉鶴林素禪師因僧敲門林問是甚麼人僧云是僧
0575a20: 林云非但是僧佛來亦不著僧云佛來為甚麼不著
0575a21: 林云無他止泊處師拈云大小鶴林前不搆村後不
0575a22: 迭店。
0575a23: 頌古
0575a24: 女子出定。
0575a25: 鴛鴦繡出大家看老大瞿曇見有偏彈指一聲從定
0575a26: 出堪嗟女子命難全。
0575a27: 世尊拈華。
0575a28: 如風吹水偶成紋八兩分明還半觔若謂流通正法
0575a29: 眼賺他空認刻舟痕。
0575a30: 百丈野狐。
0575b01: 不落何疏不昧親野狐墮脫眼中塵巍巍坐斷雄峰
0575b02: 頂玉轉珠回令斬新。
0575b03: 黃檗酒糟。
0575b04: 寰中獨據驗龍蛇合國無私見也麼堪嘆忘羊岐路
0575b05: 客那知大象截流過。
0575b06: 狗子無佛性。
0575b07: 狗子無佛性突出全機印錦縫布重重急急如律令
0575b08: 楚石琦和尚索麵次有僧來參琦引麵示之僧珍重
0575b09: 便去琦召僧僧便回首琦云有口不得麵喫者多頌
0575b10: 云。
0575b11: 見鞭遠引輸神駿踏斷邊疆任奔運老將全韜殺活
0575b12: 籌一掃煙塵萬邦定。
0575b13: 玄沙虎話。
0575b14: 玄沙是汝虎看看日卓午甜瓜徹蒂甜苦瓠連根苦。
0575b15: 黃龍三關。
0575b16: 我手何似佛手照膽菱華直剖印破鐵額銅頭一一
0575b17: 面南北斗。
0575b18: 我腳何似驢腳運出六韜三略截斷舌劍唇鎗迥出
0575b19: 紅旗閃爍。
0575b20: 人人有箇生緣柏庭芻狗尿天驚起梵王帝釋踏翻
0575b21: 諸有四禪。
0575b22: 偈
0575b23: 禮普會諸禪師塔有感
0575b24: 夜深方見把針人古佛名垂此澗濱窣堵半藏荒徑
0575b25: 遶空臺久沒野麋馴霜華艸色渾如昔斷碣遺蹤識
0575b26: 可真特展炊巾通法裔亭亭相對倍傷神
0575b27: 喜曉菴法兄垂訪
0575b28: 春暮幽巖竹徑涼故人攜策到山窗驚看道韻開眉
0575b29: 宇笑挹虛懷滌肺腸法施遠垂華散雨生機覿露句
0575b30: 飄香搏風萬里君先舉愧我棲遲臥艸堂
0575c01: 酬幻楫法兄
0575c02: 閒將杖履試炎涼知遇欣逢一笑長煙笠暫隨湘水
0575c03: 渡桂魂蚤逐月庭香凄清客夢情無限磊落孤征衲
0575c04: 可裝吳楚漫言千里隔碧天秋雁寫成行
0575c05: 送友石禪友之武林
0575c06: 振錫還依萬仞崗凄凄煙雨一肩長江城浪激風如
0575c07: 剪客舍衾寒月似霜滿目生機春信早半帆斜照晚
0575c08: 炊香武林到日休延久肯使雲蘿沒影堂
0575c09: 舟遇不為禪友
0575c10: 順逆繩頭不放寬潑天浪裏可盤桓等閒躍過龍門
0575c11: 嶮早已巳橫揮雪刃寒辯瀉珠璣廓聖眼話圓法印有
0575c12: 金襴乾坤在處皆知己巳剖出虛空仔細看
0575c13: 途中寄劉文樞居士
0575c14: 籃輿話別熟梅天沒足新泥艸色連歸興自攜藤七
0575c15: 尺臨風目斷路三千湘雲戀碧知為雨野鶴空巢任
0575c16: 所便矢發自來無返勢丈夫操守合如然
0575c17: 酬周鶴泉居士
0575c18: 肯隨鞭影役心魂破壞家門出死門風月一肩堪獨
0575c19: 步聖凡俱掃孰為昆無依直揭熊峰旨穎拔還憑夙
0575c20: 蘊根漫道此回空覿面生機脫略豈承言
0575c21: 酬吳勤先居士
0575c22: 靖節高風豈厭囂神先契合遠公招一回親入鉗錘
0575c23: 室論劫俱消識浪飄菡萏香浮日正午芭蕉雨滴夢
0575c24: 初饒十季世外君堪語法社因驚未寂寥
0575c25: 招友人
0575c26: 決志幽棲忘世態箇中與奪難藏蓋古之今之一句
0575c27: 全隱也顯也渾超邁肯使寒岩異艸青坐斷白雲機
0575c28: 未解好隨落葉出茅菴錐地不留縱天外
0575c29: 示獨鼎
0575c30: 親承法印非艸艸切忌無心復為了多少英靈陷此
0576a01: 坑當陽錯過自家寶觀汝操持亦老成掀翻舊轍看
0576a02: 崩騰大行闊步透宗眼棒下龍蛇任變更
0576a03: 酬楊憩南居士見邀
0576a04: 心曠因成癖渾忘歲月殘孤懷物外展逸趣定中看
0576a05: 薄世惟師道深交以義安誠能君自許時可敘溫寒
0576a06: 贈石語大冶二法友
0576a07: 同志遵遺範拳拳不外圖玄關互砥礪禪寂獨跏趺
0576a08: 義重情麤玅交深出處符韜光已巳自許振起莫相辜
0576a09: 示利蹤
0576a10: 快如劍利疾似驥蹤一往直捷一斬巢空奮志若此
0576a11: 迥絕羅籠拶得虛空血滴滴更須一棒為君通
0576a12: 示一乘
0576a13: 小乘錢貫大乘井索惟此一乘七零八落要在親承
0576a14: 莫亂圖度驀地知非縱橫自若更問如何打折驢腳
0576a15: 禮讓祖塔
0576a16: 曹溪寶印元無縫亞豎那吒第一機千古承恩仰衡
0576a17: 嶽從茲赤手起神駒
0576a18: 拜讀南澗老和尚惠先師塔銘兼酬友伊二禪
0576a19: 友
0576a20: 揭露毫端千聖眼還他曠矌濟法王才先師末後光明
0576a21: 種鑑地輝天一筆該
0576a22: 古風凋喪不堪論力振何期見二昆往復七千難報
0576a23: 德獨憐懸鼎一絲存
0576a24: 送玄慈兄之攸水
0576a25: 丈夫出處超時輩縱奪自如何忌諱翩然拽杖下碧
0576a26: 劍客相逢看觸背
0576a27: 次韻送住山
0576a28: 大唐打破覓無蹤百草頭邊露舊容赤腳踏開泥水
0576a29: 去任教人喚住山翁
0576a30: 送見渠兄還吳
0576b01: 本是翛然雲外客乾坤撤手輕拋擲如何猶有故山
0576b02: 心笑倒吳中大石佛
0576b03: 心交豈在多饒舌苦切之辭難指陳滅卻堂堂正法
0576b04: 眼白拈手段任縱橫
0576b05: 曾登絕頂最高層三世如來一口吞砍額望君君記
0576b06: 取再來扶起祝融峰
0576b07: 訪五磊穎石法兄
0576b08: 同著金襴太白峰楊岐正脈賴君通七千里外投機
0576b09: 句盡在相逢一笑中
0576b10: 坐振江南第一峰喝風棒雨電光通海門昨夜波瀾
0576b11: 急無數鱗龍一網中
0576b12: 訪仰山古石法兄
0576b13: 仰覆對機千古峻藤條四下錯流傳斬新撥轉當時
0576b14: 句占斷輸君一著先
0576b15: 與且菴兄敘別
0576b16: 何由直躡凌雲頂肯負同門一故交相對忘言春雨
0576b17: 後奔流疑是起潛蛟
0576b18: 先宗一脈無涯涘清濁依然體自分澤國任他泥水
0576b19: 慣不留涓滴獨繇君
0576b20: 春日訪戒兄贈別
0576b21: 門臨曲澗來清吼坐倚芳叢日送香傲睨儘容閒自
0576b22: 許任隨流水落溪黃
0576b23: 寄譚貞復居士
0576b24: 連朝握臂話山房松竹依依巖桂香無隱家風自今
0576b25: 昔斬新酬唱又何妨
0576b26: 贈別朱賚賢居士
0576b27: 翛然雲外不知歸今日歸兮卻是誰幸有故家風月
0576b28: 在堂堂豈負兩莖眉
0576b29: 送伊山上座之浙
0576b30: 忘情莫謂無言說春入亂山青燒痕竿木隨身探深
0576c01: 淺浙江浪煖看飛鯤
0576c02: 俊鷂搏空不食殘氣凌佛祖舌瀾翻漫言遍界無行
0576c03: 路踏倒歸來雪舊冤
0576c04: 示望修劉居士
0576c05: 一念休時萬境閒直須永斷絕攀緣炷香清夜茅堂
0576c06: 寂正是維摩不二談
0576c07: 勉眾五首
0576c08: 挽起眉毛挺脊梁箇中元不著商量趯脫從前繫驢
0576c09: 橛堂堂擺手出湘江
0576c10: 用功急切更加鞭莫使空華翳眼前轉入轉深涯際
0576c11: 遠謝家人在月明船
0576c12: 病僧無法與人說鈍钁終朝為指南歷劫現前希有
0576c13: 事一毫端上有誰諳
0576c14: 行解相資鳥道玄臨危不悚是奇男要施定國安邦
0576c15: 手一劍揮開空劫前
0576c16: 酷旱幸逢甘雨澍如人絕後再甦時不萌枝上華仍
0576c17: 發試問何殊舊日姿
0576c18: 示禪者
0576c19: 萬法歸一一何歸虎頭帶角出荒艸擲過雲門六不
0576c20: 收靠倒湖南瞎長老
0576c21: 食淡
0576c22: 不鹹不淡味尋常三寸頻經百味忘何似深嘗無味
0576c23: 味無中咬嚼味偏長
0576c24: 示明見剃染
0576c25: 出世還輸大丈夫一塵不染踏毘盧等閑已巳作空王
0576c26: 子肘後靈符佩得無
0576c27: 示德鄰監寺
0576c28: 輔弼叢林願力深正須坦腹露胸襟萬般施設莫存
0576c29: 己巳日用無私耀古今
0576c30: 示仲孚虔維那
0577a01: 金槌未舉廓全提擊著分明落二機密密堂堂無忌
0577a02: 諱萬人叢裏振綱維
0577a03: 示素如印書記
0577a04: 頂門眼豁分緇素舊窟掀翻始自如錐地不留忘管
0577a05: 帶灼然處處得逢渠
0577a06: 示縱旨開侍者
0577a07: 海嶽掀翻非縱旨纖塵不動亦輸機一毫頭上抽身
0577a08: 轉烈燄堆中片雪飛
0577a09: 示首賢立侍者
0577a10: 行藏奮激燭幽玄要越時流一著先撒手那邊俱坐
0577a11: 斷橫身直出鳳樓前
0577a12: 示道謙殷侍者
0577a13: 須知柔弱勝剛強蠱毒之家水莫嘗劈破黑山毫末
0577a14: 盡赤窮手段任施張
0577a15: 示默可漢陽行乞
0577a16: 逢人話盡歲寒心索價撩天著眼聽好事此行知信
0577a17: 彩滔滔要使漢江傾
0577a18: 示天問定悅眾
0577a19: 做樣粧村醜態生笑他日午打三更信知般若無私
0577a20: 力萬仞懸崖撒手行
0577a21: 示道冶明記錄
0577a22: 玅句無私也是閒貴須撥轉上頭關臨機迅若千雷
0577a23: 吼立起吾宗掌握間
0577a24: 示月生
0577a25: 片月雖從海底生須知生處洞無痕光分在在難遮
0577a26: 掩任運還他影不存
0577a27: 寄南嶽茂恒禪人
0577a28: 幽棲喜與塔為鄰寂爾忘言示汝親忽地相逢無避
0577a29: 處水聲山色現全身
0577a30: 示祖堂虔侍者
0577b01: 將此身心奉剎塵河沙玅義一毫親殷勤細折旃檀
0577b02: 片碧玉光寒出手頻
0577b03: 萬丈高寒絕點塵祖翁面目本來親笑他垂涕輕丹
0577b04: 詔肯負南陽一諾頻
0577b05: 同若休師閒步
0577b06: 盡謂浮生如寄客豈知千古一閒名上方兜率雖堪
0577b07: 履何似相攜暢野情
0577b08: 示慧開禪人
0577b09: 慧門無鑰悟方開掣電玄機豈外來不奮巨靈劈嶽
0577b10: 手男兒從負濟川才
0577b11: 題飛來船贈巖主
0577b12: 渾忘來處只藏山半泊煙雲翠靄間莫謂簑翁無可
0577b13: 釣離鉤已巳得錦鱗還
0577b14: 不向五湖經白浪飛來峰頂駕雲濤垂鉤不釣山頭
0577b15: 月只待知音下一篙
0577b16: 因雪偶成
0577b17: 嶺梅帶雪噴寒香一片虛凝射八荒怪殺普賢毛孔
0577b18: 闊十分春色半含藏
0577b19: 武昌偶作
0577b20: 凌虛樓閣倚江流鸚鵡中分天際浮多少魚龍昇變
0577b21: 去山城煙鎖使人愁
0577b22: 萬人叢裏奪高標到手方知出處饒珍重釣鰲江上
0577b23: 客放舟時辨一聲橈
0577b24: 募修造
0577b25: 巍巍梵宇久埋塵扶起全憑過量人豈為萬靈承覆
0577b26: 載要看匝地湧金身
0577b27: 化佛燈
0577b28: 古寺荒涼苔殿深多季兀坐冷沉沉全憑大力檀賢
0577b29: 手剔起光明遍照心
0577b30: 募遷塔
0577c01: 嶽頂雲披塔影端危崖老樹倚將殘移高就下誰施
0577c02: 便同證圓明一顆寒
0577c03: 示雪凱珍悅眾
0577c04: 雪中失卻臂凱歌千古聞未至悟心地聊聞亦斷魂
0577c05: 贈王仰川居士七旬
0577c06: 素風凌萬古圓應示從心一片無瑕玉光分潤道林
0577c07: 贈離幻師
0577c08: 德臘齊先哲行藏啟後昆蕭蕭茅舍裏別是一乾坤
0577c09: 示劉明鄉居士
0577c10: 應接通回互關情識利危一般靈玅處端的更由誰
0577c11: 示一燈燦知客
0577c12: 丈夫須奮志祖豈獨南能瞎摩醯眼千光燦一燈
0577c13: 示靈源大德
0577c14: 靈源匝地普天不出頂門一竅任運信手成輝切莫
0577c15: 別求禪道
0577c16: 示破也法姪
0577c17: 箭射久始中的棒敲空鳴嚗嚗一回拶透趁風雲百
0577c18: 艸頭邊擲金玉金玉擲猶堪羡破灶當季洩此機切
0577c19: 忌隨他腳跟轉
0577c20: 寄古眉法兄
0577c21: 藏老張弓得半人只緣自射定煙塵高蹤久適拋弓
0577c22: 處再挽何妨射一群
0577c23: 示畫士
0577c24: 本來面目何形段縱巧僧繇寫不成未動毫鋩百雜
0577c25: 碎大悲千眼頂門生
0577c26: 酬石臣張居士
0577c27: 故國何曾隔點塵橫身出入總承恩提來三尺龍泉
0577c28: 劍斬斷多生習染根聲色堆頭無滲漏是非場裏絕
0577c29: 疏親輸他曠達匡時手一默掀翻不二門
0577c30: 寄神鼎遠菴法兄
0578a01: 上林鶯囀巖華老碧嶂雲披松操長遙望剎竿麟鳳
0578a02: 集從容據令為提綱
0578a03: 道存豈惜拖泥水退鼓頻撾奈病何珍重吾兄機玅
0578a04: 密吹毛不動起滹沱
0578a05: 寄竺菴和尚
0578a06: 錫至江城寺無由一款論病衰高枕夢雨密暗山村
0578a07: 濟世君多得傷時我獨言漫云相隔遠機感若雷奔
0578a08: 寄密嚴大師
0578a09: 積蘊欣然一晤忘自慚無計挽頹綱遙知絕頂跏趺
0578a10: 處時有天垂華雨香
0578a11: 道在何妨與世忘慎言端是整頹綱只憑德業救時
0578a12: 獘永永先宗一脈香
0578a13: 開塔基示二三子
0578a14: 起倒自來因地有钁頭未舉契先宗漫言高豎無層
0578a15: 級貴在綿綿一線通
0578a16: 示開立二子
0578a17: 吾負先宗每涕零群機閱盡枉勞神羡君落落披肝
0578a18: 膽老我寧辭泥水深
0578a19: 送殷開二子上天隱老和尚龕前設供
0578a20: 杖屨不禁泥水路翩翩肯逐楚江風香煙起處孫枝
0578a21: 見覿面無勞問祖翁
0578a22: 破家始解起家門繡出鴛鴦不露針公案現成直捷
0578a23: 了金風高捲葉歸根
0578a24: 示皤知藏
0578a25: 那畔掀翻不必論者邊赤手握乾坤直超數量無拘
0578a26: 管海藏毫端任吐吞
0578a27: 久歷艱辛事竟成老當益壯漫因循等閒拶出虛空
0578a28: 髓家國安然活計新
0578a29: 示晟副寺
0578a30: 真實行藏成道本畢生為去是其人但諳有作元無
0578b01: 作方顯深心奉剎塵
0578b02: 為眾為叢林出家不空過初念毫不違生死定教破
0578b03: 頭頭了自心法法堪磨磋佛祖無剩言行到知恩大
0578b04: 故鄉何處復思歸笑倒西來閒達磨
0578b05: 示定知藏
0578b06: 今古見忘絕滲漏單提雪刃報無私垂秋法道當深
0578b07: 省慎重頻將料揀施
0578b08: 示印知藏
0578b09: 為法身心如鐵石到家一著沒途程吾宗殺活金剛
0578b10: 劍直揭當陽定祖衡
0578b11: 示珍知藏
0578b12: 迸開頂截流機舒卷縱橫悉自如徹底惺惺全意
0578b13: 氣蕩平閫域廓真規
0578b14: 示蔚侍者
0578b15: 入此門來毫不存隨身影艸定乾坤滹沱一滴截諸
0578b16: 派迥出生機殺活分
0578b17: 示慶直歲
0578b18: 往古無殊在今日攙先努力繼前修堅牢志願成終
0578b19: 始天上人間得自由
0578b20: 示淨直歲
0578b21: 不惜艱辛已巳數季事當難處拼身先但知成物無存
0578b22: 已巳古佛何愁不並肩
0578b23: 示觀直歲
0578b24: 慈和元是回光力順逆關頭須擺脫從來大道出常
0578b25: 情越格男兒任提掇
0578b26: 示恢侍者上南嶽祖堂
0578b27: 侍師侍祖一般成不負汝來歸我心淡薄世間堅苦
0578b28: 行知恩始見受恩深
0578b29: 寄聰侍者
0578b30: 父母未生作何狀既生四十狀何居漫道寸絲元不
0578c01: 挂現前贓物自家知
0578c02: 示慈恒
0578c03: 時風浮險豈堪謀切莫隨流便入流進取竿頭無背
0578c04: 面回看一片古皇洲
0578c05: 示勤小師
0578c06: 孝義出天然拳拳行不息男兒負大心竭力吾門則
0578c07: 示立書記
0578c08: 深荷單傳窮徹底胸襟流出蓋乾坤絲懸慧命誠危
0578c09: 險奪食驅耕力保任
0578c10: 示亮庫司
0578c11: 洞山麻三斤趙州衫七斤一并拈將裂粉碎無星秤
0578c12: 子任區分
0578c13: 除夕示眾
0578c14: 凍梅積雪催殘歲使得時時本現前不起那伽奉塵
0578c15: 剎任教打破又完全
0578c16: 壽韓邑侯
0578c17: 大道彰於未兆先形名既剖理無偏宮袍奪得當時
0578c18: 羨象馭光臨此日賢惠政撫存歌萬戶淳風垂布頌
0578c19: 彌季遙看高蹋毘盧頂知命知非悉剩言
0578c20: 喜重復僧田兼酬眾護法
0578c21: 先聖遺風豈易泯一期隆遇典型新王臣不昧靈山
0578c22: 記野衲寧忘古佛因朽質屈伸時感激飽餐禪誦日
0578c23: 精神祖翁田地重翻轉孰謂今人媿古人
0578c24: 酬瑞貞居士見訪
0578c25: 霜清木落日方高何幸故人訪寂寥世出世間總休
0578c26: 說相看一笑萬機消
0578c27: 峰高何似道情高千古誰同此寂寥何必挂冠入叢
0578c28: 社深承外護覺難消
0578c29: 示離垢居士
0578c30: 丈夫一決一切了不容毫髮打之遶驀過魔城萬八
0579a01: 千吹毛橫按無邊表
0579a02: 內外中間渾不得突出熾然大火聚聖解凡情盡底
0579a03: 鎔兀兀無依全體露
0579a04: 示東谷居士
0579a05: 知足應知無不足澹泊溫良如美玉睡起茅堂曙色
0579a06: 分赫赫曦光照東谷
0579a07: 示西墅居士
0579a08: 世羈擺脫潛西墅事在力行不在語遍界纖毫過患
0579a09: 無縱步竿頭惟自許
0579a10: 示祥直歲
0579a11: 但知得本終成立切忌隨時博妄名拼命力行毫不
0579a12: 倦一般頭角自崢嶸
0579a13: 贊
0579a14: 達磨贊
0579a15: 覿夜明珠不易投孤撐銕脊閒嵩少覓心不得賺神
0579a16: 光五葉一華天地杳
0579a17: 先和尚像贊
0579a18: 頭蓬鬆眼卓豎向來不省己巳非愛作冤家頭聚住浙
0579a19: 地而驚翻南海魚龍據湘山而坐斷雄峰頂柱舌藏
0579a20: 霹靂笑露刀鋸閒拈七尺烏藤攪盡太平寰宇夫是
0579a21: 之謂臨濟第三十一世
0579a22: 又祖堂供奉
0579a23: 神機嚴冷不可犯壁立中興濟北宗孰謂浩歌歸去
0579a24: 早祖堂覿露太阿鋒
0579a25: 自贊豁監寺請
0579a26: 者阿師愛自便數季隨處住山全沒些子顧戀枉作
0579a27: 慈明遠孫公案何曾判斷咦一條楖栗恣橫行敢將
0579a28: 天下人惑亂
0579a29: 又珍知客請
0579a30: 波波挈挈百醜千拙硬似綿兮軟似鐵破的一機紅
0579b01: 爐片雪
0579b02: 又虔書記請
0579b03: 無恁長處村僧一味種田搏飯抹過生佛一機只麼
0579b04: 據款結案纖毫佛法不容情密密綿綿須自看
0579b05: 又立維那請
0579b06: 不住城隍喜居巖室倒握臨濟吹毛華劈霜華祖業
0579b07: 盡道少叢林未是白拈賊頂門正眼無私一任闍黎
0579b08: 斫額
0579b09: 又印知藏請
0579b10: 據胡床握楖栗勘來機沒巴鼻只顧斷人命根那管
0579b11: 相次路絕印闍黎試分析
0579b12: 又符侍者請
0579b13: 頂神機上通下徹一觸其鋒斬釘截鐵倒拈白棒
0579b14: 據當軒莫謂石霜無法說
0579b15: 又開書記請
0579b16: 放浪湖湘濫支破院手握枯藤佛祖生按向來不順
0579b17: 人情說甚要津把斷開書記瞥轉一機是恩是怨咄
0579b18: 又燦知藏請
0579b19: 不愛說長道短金彈博人泥彈直饒鶻眼龍睛到此
0579b20: 遭伊羈絆坐斷三湘正令行海底然燈光爛爛
0579b21: 又定侍者請
0579b22: 斷衲子命根碎千聖關捩是渠尋常施設驅耕奪食
0579b23: 定宗猷喪盡老胡真祕訣
0579b24: 又殷知藏請
0579b25: 怒罵不常峻嚴自得衲子冤讎叢林妖孽者般葛喇
0579b26: 阿師豈堪紹臨濟三十二世之正脈分付闍黎善護
0579b27: 持法眼從來瞎驢滅
0579b28: 書
0579b29: 上罄山箬老和尚
0579b30: 憶往歲嘉禾禮別冬杪方抵清瀏友伊二師至拜讀
0579c01: 慈翰審知法體清寧不勝欣慶竊思先人半生為法
0579c02: 苦心一旦天奪其緣末後光明深荷鼎力此恩此德
0579c03: 無時敢忘承允塔銘以垂不朽特耑來師走請緣某
0579c04: 積勞病發正在伏枕未能同行每思孤羽無成終負
0579c05: 和尚昔日獎提至心亦負先師久誨慈德矣俯祈垂
0579c06: 照臨楮曷勝悚懼之至。
0579c07: 上報恩林老和尚
0579c08: 拜違慈範忽四白矣想法體必獲清勝歲春因先師
0579c09: 遷塔勒銘匍匐登嶽訪不退兄於天台詢知和尚蒞
0579c10: 眾報恩諸法兄俱近搥拂竊觀上古法門任法嚴重
0579c11: 較今之世若非和尚作大主張第恐後學無所歸趣
0579c12: 矣某無知懦劣一無所能湘楚逗留實為先人後事
0579c13: 既而將畢於斯蓋欲了素志於巖壑矣翻思慈德未
0579c14: 能暫忘夏初荷蒙顏師垂顧驚喜不勝敢附便鴻特
0579c15: 伸問候臨楮無任激切之至。
0579c16: 與戒樹兄
0579c17: 世之變遷自有天地以來固然之理智者先一著覷
0579c18: 破或遇不測顛危之際未常苟易絲毫執持剛正挽
0579c19: 回時趨作千古眼目方冊具載布如日星今人非不
0579c20: 見聞蓋緣內無常守稍涉折挫便見敗露所幸吾兄
0579c21: 堅操卓立出人一籌為快弟往者受雲居請作休夏
0579c22: 計不意陰受寒濕賤體未甚爽然俟秋涼圖晤便附
0579c23: 苧衣稍可支汗冀哂存。
0579c24: 復荊紫萬仞師
0579c25: 往者常聆先師言及高明誠信此事比時欲圖半日
0579c26: 盤桓終不可得近聞繼席荊峰德風日盛荷荷遠頒
0579c27: 翰貺兼辱佳章辭意過褒安敢當也來諭謂石霜從
0579c28: 上列祖聞不慧吼聲不知嚇向甚處去此言關係法
0579c29: 門似亦失照豈不聞雪峰云三世諸佛向火燄裏轉
0579c30: 大法輪其時雲門云火燄為三世諸佛說法三世諸
0580a01: 佛立地聽之旨要乎所以先洞山辭雲巖巖有价闍
0580a02: 黎承當個事大須審細之語真萬世龜鑑也忝在法
0580a03: 愛諒不因人棄言來使返勤病筆奉復。
0580a04: 與友人
0580a05: 所親者道所交者義惟道與義實吾人千古不磨之
0580a06: 準則數季以來屢承道義見及豈能少忘或於一言
0580a07: 一事有所觸諱蓋亦不忘道義而然也近來法門錯
0580a08: 亂不堪僧行全乖大體究其病根實在師法不謹之
0580a09: 故昨聞法駕兩處住持未定於一但其間有絲毫不
0580a10: 如法處便非學道人立地處也古者道不擇地而安
0580a11: 恥辱先聖揀所在而住理涉多端慎之慎之。
0580a12: 與友人
0580a13: 志有常守誠無外求此先聖力行切要之語足下脫
0580a14: 白大方熟遊禪窟避世幽居諒必以箇事確守潛行
0580a15: 密用務期穎脫超卓詎肯隨碌碌者作目前計也不
0580a16: 慧尟德廢人喜脫石霜項枷業已巳休夏雲居他日木
0580a17: 上座放行當是相見時也。
0580a18: 復貞復譚居士
0580a19: 讀手教知留神箇事大非前比想已巳備嘗無味之味
0580a20: 覷破得失之心目前空劫纖念弗萌無疑矣詎肯再
0580a21: 循舊轍便成隔世事乎先師棲嶽數季方外之交惟
0580a22: 居士一人故於末後事深荷竭力忝在同門敢直截
0580a23: 見陳幸毋作空設語。
0580a24: 復憩南楊居士
0580a25: 承論謂蒙詰近來趣向絕無劄腳處也好箇消息不
0580a26: 見當時張拙秀才見普會諸禪師諸問相公高姓荅
0580a27: 云姓張名拙諸云巧尚不可得拙自何來當下領悟
0580a28: 要知此事須看者等榜樣若只守住蹊徑待時待日
0580a29: 便成自賺自誤。
0580a30: 復文樞劉居士
0580b01: 讀來教足見居士夙具靈根幸勿滯於小歇要須發
0580b02: 憤自強坐斷千差透明大法是所切望。
0580b03: 復尼繼總
0580b04: 實欲了生死大事作法門良器必要先斷虛詞加之
0580b05: 操履嚴密至死不變悟如翻掌誰能欺惑汝哉若只
0580b06: 廣博記憶應酬相似欺人欺己巳以當生平不惟有失
0580b07: 出家正因謗般若罪恐難逃耳。
0580b08: 復且菴兄
0580b09: 同志交往貴乎平淡其於事關化風誠出素蘊蓋相
0580b10: 忘於道之當然也追憶先師順世十載有奇後事雖
0580b11: 漸息肩夙疾不期隨至痛慚無補法門每思退居亦
0580b12: 無固必然豈藉此養病為得詎智者之論歟且慈明
0580b13: 祖塔久廢不遑坐視正伏枕忽接來諭展讀深悉雅
0580b14: 愛佳貺殊覺過禮慚謝不一。
0580b15: 復慈化不韻禪師
0580b16: 抱病荒居承翰貺遠及世外人何過情如此湖南素
0580b17: 稱法脈之淵以今觀之豈去古之有殊誠相繼者不
0580b18: 勝任而致然耳如云兩宗砥柱得非妄興者乎春氣
0580b19: 尚淺惟道體自愛不悉。
0580b20: 復簡夫毛居士
0580b21: 一言相信了契生平蓋古今聖哲往往有之承諭見
0580b22: 道聞道孰親切夫道者惟恐不至耳苟至於道如明
0580b23: 鏡當臺毫髮無間寧復滯於差勝而不自決乎昔楊
0580b24: 大季悟道偈云八角磨盤空裏走金毛獅子變作狗
0580b25: 擬欲將身北斗藏應須合掌南辰後此老常見廣慧
0580b26: 璉禪師若非一言穎脫何以臻此萬望見賢思齊與
0580b27: 此老作千古良友幸甚然貧衲愧于廣慧多矣。
0580b28: 復日升龍居士
0580b29: 向蒙竭誠弘護不勝感激適讀來翰曲盡幾微如謂
0580b30: 慕道十季接教一日然則貧道未曾妄言居士亦不
0580c01: 曾妄聞於此撩起便行不妨做箇了事漢不審以為
0580c02: 何如。
0580c03: 與石臣張居士
0580c04: 人生在世固是一夢然能於夢中作大佛事則名利
0580c05: 泮然冰釋矣聞尊堂歸西貧衲雖蹈世外寧免傷心
0580c06: 形生大本將何以盡之不妨趁此機會更不遲疑直
0580c07: 下洞徹心源非唯得與尊堂把手共遊覺海即歷劫
0580c08: 親恩俱獲益於無窮矣伏惟台照不悉。
0580c09: 上天童弘覺老和尚
0580c10: 拜讀慈示言言惠澤但某何人敢謬當斯譽也承賜
0580c11: 尊錄種種拜領殊慚至於重修圜祖塔記誠出遠兄
0580c12: 高見荷蒙慨許感戴何窮某竊思孤懦無似濫住祖
0580c13: 山博飯隨緣事無成立更兼身病委託無人欣聞和
0580c14: 尚應詔還山法門大幸徒切馳省之思負德良多罪
0580c15: 將奚贖茲慶遠兄奉覲虔具瓣香敢著恢禪走叩起
0580c16: 居萬福惟冀大慈垂憫始終海涵則大幸矣臨楮不
0580c17: 勝恐懼之至不宣。
0580c18: 與神鼎遠菴法兄
0580c19: 湖湘舊稱佳地士風淳樸銑和尚嘗會齋而誘之不
0580c20: 無深意聞法席更新緇素奔輳驗在茲乎弟數季為
0580c21: 先師塔事所羈濫叨住山徒增愧耳適值賤恙耑候
0580c22: 稽遲尚祈慈諒菲儀不恭冀哂存是荷不備。
0580c23: 寄宗玄大師
0580c24: 兄事善知識可謂勞且苦矣十餘季中詳委非不肖
0580c25: 無以盡知非吾兄不能盡心若此也較之近輩安可
0580c26: 同日而語乎或他日南歸幸圖一敘以罄欲言不盡。
0580c27: 與豁監寺
0580c28: 出山歲餘屢屢遣問而竟不回何也既退蟠龍復遷
0580c29: 寶源地僻荒涼恐艱運動縱耽安逸無如處眾深踐
0580c30: 己巳躬為愈也可即委人副我懸望。
0581a01: 與峻侍者
0581a02: 衲僧家以利己巳利人為任非圖一小歇而竟忘初志
0581a03: 也憶汝在歲侍老僧時痛為勉勵欲汝有成豈料久
0581a04: 假不歸乃汝負老僧非老僧負汝也思之。
0581a05: 與離垢居士
0581a06: 大丈夫閻浮提走一遭蓋為出世大事耳所以龐蘊
0581a07: 居士見馬祖悟旨之後將百萬家財棄諸湘流與子
0581a08: 女輩鬻竹笊籬以供朝夕嘗云但願空諸所有慎勿
0581a09: 實諸所無此是第一等出世樣子也客歲相遇蓋非
0581a10: 偶然但公偏執所無為實不信所有為空彼此牽纏
0581a11: 何有了日若能直下一刀兩段不唯諸法頓空即生
0581a12: 死永斷矣勉之勉之。
0581a13: 與燦知藏
0581a14: 老僧自靜室回衰敗極矣山中事宜諒亦深知不在
0581a15: 言矣向拈監職亦變通一機使千載叢林復有所委
0581a16: 不致世諦湮沒爾我忝為佛祖兒孫實此心不昧而
0581a17: 然耳況事已巳行其在各盡本懷老僧倘不即死大端
0581a18: 或可疆扶懸望公回一傾積蘊。
0581a19: 佛事
0581a20: 正觀尊宿秉炬留神正觀傾國不換住山三十餘季
0581a21: 寸步不移到岸今朝撒手便行圓卻一生公案擲火
0581a22: 炬云冰河發焰藕花香獨露全身無背面。
0581a23: 恒樂兄煉骨曾經惡辣鉗錘拶出向上一路要見透
0581a24: 體光生再入紅爐煆過以火炬打圓相云鎔盡規模
0581a25: 秪者箇擲下。
0581a26: 施玉華秉炬來也不挂寸絲去也有何忌諱去來一
0581a27: 點靈明切忌當人自昧以火炬打圓相云看看生前
0581a28: 生後迥無藏火裏優曇親現瑞擲下火炬。
0581a29: 普慈秉炬脫白隨師今日繇汝任性逍遙迥絕依倚
0581a30: 以火炬打圓相云會麼普現慈光箇裏親菡萏香風
0581b01: 隨步舉擲下火炬。
0581b02: 出離禪人火今朝兩腳捎空正是出離時節火裏蝍
0581b03: 蟟吞大蟲翻身踏碎黃金窟。
0581b04: 明見起龕迷時師度悟時自度一句截流萬機頓赴
0581b05: 龍袖拂開全體露。
0581b06: 舉火明見了然迥超象表鐵牛步步火中行返顧休
0581b07: 啣一莖艸。
0581b08: 一念禪人入塔撫骨云生死該他不著直下七零八
0581b09: 落證取那伽定裏身徹底無依空索索。
0581b10: 懶菴禪人入塔生佛未具八面玲瓏萬彙既張四稜
0581b11: 著地杳忘塵世見迥絕聖凡情故我懶菴瑞公夙植
0581b12: 靈根深踐此事屢季叩激受盡鉗錘驀契生平脫白
0581b13: 病危之際玄機洞達知時趺坐而終歷過勝熱門親
0581b14: 到清涼界且正當今日徹頭徹尾一句作麼生道還
0581b15: 會麼憑空纔放下千眼自圓明。
0581b16: 明初大德入塔明明一句子初無隱覆時紅稻啄殘
0581b17: 鸚鵡粒碧梧棲老鳳凰枝。
0581b18: 圜覺耆宿起龕二十季相知不曾提著元字腳今日
0581b19: 驀路相逢豈可一番特地密密鴛鴦
0581b20: 重繡出金針一任出頭看。
0581b21: 學修大德入塔脫盡廉纖露金鎖骨徹頭徹尾避無
0581b22: 門為君直下蒼龍堀。
0581b23: 本來禪人入塔昔本不來今亦不往利刃揮開生死
0581b24: 門鐵蛇鑽入金剛眼。
0581b25: 見菴禪友入塔一見不再見止宿艸菴且直下轉身
0581b26: 一句作麼生還委麼寶印當空玅重重錦縫開。
0581b27: 煆眾僧靈骨雲泥有隔季深一旦面面相覷要令洞
0581b28: 達底源重須入大火聚烏龜稽首須彌柱。
0581b29: 入普同大智圜明真空湛寂出沒卷舒頭頭合轍斬
0581b30: 新舊日風規普請一時休歇喝一喝團圞共入無生
0581c01: 國。
0581c02: 師示寂前一日手書遺命老僧自住茲山一十八載
0581c03: 矣平常不易輕舉今值病衰倘委息後每季新舊監
0581c04: 院及兩序大眾同心協力輔弼常住三季其後輪選
0581c05: 能者主之以報佛祖恩德也癸卯季八月廿九日尊
0581c06: 老僧手書。
0581c07: 雜著
0581c08: 募瓦代
0581c09: 巨鎮湖湘實吾道法脈之勝域古潭瀏邑誠善鄉緇
0581c10: 衲之會都世多縉紳信崇宗教然唯雲居精舍固非
0581c11: 法窟名藍覽其深秀遺蹤代有老衲退隱玅道所係
0581c12: 顯晦無殊雲月既同溪山何異是以物因言重地托
0581c13: 人高近緣闢蕪鼎建已巳成華搆數楹獨覆瓦之未完
0581c14: 如有身而無服擬將營就倚辦眾檀顧變幻之不停
0581c15: 正宜成己巳成物植勝因之有地奚止世出世間莊嚴
0581c16: 既備福利無窮。
0581c17: 化鍋
0581c18: 飯是米煮鍋是鐵做阿誰不知問著即錯要不錯大
0581c19: 家出手鑄一箇是聖是凡開口三十季後莫道山
0581c20: 僧不說破。
0581c21: 
0581c22: 
0581c23: 
0581c24: 
0581c25: 
0581c26: 
0581c27: 
0581c28: 
0581c29: 
0581c30: 爾瞻尊禪師語錄卷下終
0582a01: 石霜爾瞻尊禪師塔銘
0582a02: 四明於海內稱禪窟不第天童育王大梅雪竇諸方
0582a03: 老古錐敷座說法燈燈相接如江如海其郡邑所產
0582a04: 尊宿行化他方者亦復接踵比肩未易枚舉故自岳
0582a05: 林布袋戒香啞女應化現身外牧庵明心要於水磨
0582a06: 石窗悟經旨於風棕保寧建大法於金陵祖鏡擲鷂
0582a07: 氅於廣座萼藥謝世緣於冷灰枯木乳峰示息心於
0582a08: 青山白雲野堂辨風幡於俊鶻金毛大圓洞諸佛於
0582a09: 狸奴白牯詎非山水鍾靈泱泱乎表東海也哉明季
0582a10: 語風雪大師亦吾鄞朱氏子機鋒迅捷品更瀟灑不
0582a11: 群自是再來古佛乃繼語風而起者則爾瞻禪師其
0582a12: 人也師諱達尊號爾瞻祖籍寧波之鄞縣俗姓唐父
0582a13: 某母某氏襁褓甫離皈心三寶每嬉戲輒作佛事家
0582a14: 人怪之稍長不喜事生產痛身世無常時作厭離想
0582a15: 父母不許出家欲為議婚師再三力拒乃止家近補
0582a16: 陀寺朝夕入寺瞻禮金容展翫梵筴以為常一日早
0582a17: 出門舍傍有人遺棄蒲團戒衣諸道具師諦觀久之
0582a18: 佇立道左以俟竟無至者竊喜曰天授我也攜入福
0582a19: 泉山禮圜明師求剃度父兄輩訪至見師志已巳決愀
0582a20: 然太息舍之而去明因為落服勤三閱歲念生死
0582a21: 茫然何乃久羈於此聞先密祖主天童法席甚盛首
0582a22: 造焉禮拜次祖提起香信云者箇從甚處得來師云
0582a23: 何得當面諱卻祖云道什麼師擬進語祖便打是冬
0582a24: 圓具戒則崇禎乙亥也年已巳二十有八矣親炙年餘
0582a25: 復往參金粟乘公弁山雪公南澗問公諸名宿後至
0582a26: 東明見鈍叟際公言下了然遂矢志親依圍爐次公
0582a27: 舉僧問夾山撥塵見佛時如何山云直須揮劍若不
0582a28: 揮劍漁父棲巢汝作麼生會師云太費力生公云是
0582a29: 夾山費力是者僧費力師云一任分疏公云情知你
0582a30: 不會者話佛成道日師問今日請師安名公良久師
0582b01: 禮拜起收具公云名甚麼師轉身進云道即不辭恐
0582b02: 違師意公云遲了三刻一日公又問古者道賓主穆
0582b03: 時全是妄君臣合處正中邪作麼生會師云太平本
0582b04: 是將軍致不許將軍見太平公云恁麼會又爭得進
0582b05: 云師意如何公云何不道鴛鴦繡出從君看不把金
0582b06: 鍼度與人師瞥爾契悟便禮拜蓋真大地平沉境界
0582b07: 從前礙膺立時冰釋矣未幾際公因事出山如失怙
0582b08: 恃追蹤尋訪相值百丈山中復隨上衡山縛茅擲缽
0582b09: 峰下者數載師執勞既久欲別圖靜養公因作伽陀
0582b10: 送之云侍吾經五載契合在機先從上宗乘事透徹
0582b11: 已巳無言此去居空谷刀耕火種便鄭重堅志操慧命
0582b12: 賴持傳公出世有年缽囊囑付僅師與謙師芻師等
0582b13: 披沙揀金眼光爍破非近日偷心稗販艸艸放行者
0582b14: 可並提而論也後繼住綠蘿公復致書相勗曰名山
0582b15: 大澤往來者眾無論賢愚當以至誠平等待之故師
0582b16: 出世為人稟承師訓簪紱輿儓愚癡伶俐一目等視
0582b17: 勿岐高下數十年如一日乙酉際公避亂潭州示寂
0582b18: 南源師迎靈骨歸衡嶽建塔瘞焉養生送死一身兼
0582b19: 荷了無遺憾順治丙戌瀏陽石霜本豁等請主院事
0582b20: 芒鞋竹杖行李蕭然其陞座法語云行一步踏斷微
0582b21: 塵諸佛命根唾一唾唾破從上列祖巴鼻自贊則又
0582b22: 云怒罵不常峻嚴自得向來不順人情說甚要津把
0582b23: 斷倒拈白棒據當軒莫謂石霜無法說親言出親口
0582b24: 均匪謾語也石霜屋老僧殘林寒澗肅觸境悲涼師
0582b25: 處之泰然不踰旬而衲子趨風屨滿戶外從此全提
0582b26: 正令弘闡宗猷瞬目揚眉雷轟電掣真切相為後學
0582b27: 寔有大過人處始信臨濟道出常情際公非苟焉阿
0582b28: 私所好也庚寅躬詣浙西求本師塔銘于南澗問公
0582b29: 戊戌山中偶有齟齬輒拂衣出為古唐離垢居士所
0582b30: 留結宇寺後以居己巳亥秋豁監院懇請還山堅辭執
0582c01: 事師乃舉老成衲子十二人鬮定甲乙鱗次掌院務
0582c02: 眾皆悅服庚子春重修圜祖塔落成耑使請記於我
0582c03: 本師弘覺老人老人嘉其焜耀祖宗有功法苑為作
0582c04: 記勒之貞玟以垂不朽且細閱石霜前後語錄離情
0582c05: 絕識直截諦當不覺擊節嘆賞曰此龍池幻老人下
0582c06: 行字法嗣中第一翹楚也余蓋得之親承提命者時
0582c07: 有當道欲為營建土木師慮為居民擾力卻之卒之
0582c08: 僧堂方丈洎應供堂相繼修復咸藉親依弟子成褫
0582c09: 之力間有外緣亦出自然不屬勉強誠有如老人所
0582c10: 稱寶坊巀嵲窣堵嵯峨莫不從钁頭邊湧出者耳師
0582c11: 天性樸茂不事緣飾禔躬極嚴自奉極約忘身為眾
0582c12: 遇人無少長方便接引奪食驅耕抽釘拔楔不徹不
0582c13: 休復能推赤心置人腹中故衲子相從一二十年備
0582c14: 嘗艱苦無纖毫猒怠容且深恥攀緣奔競之習住山
0582c15: 十八載未嘗出入朱門干謁豪貴秖恪守一日不作
0582c16: 一日不食之規與眾胼手胝足栽田博飯而已巳余惟
0582c17: 石霜圓祖軒懸毒鼓機劈箭鋒濟上洪濤復瀾翻震
0582c18: 蕩於湘江潭水間師繼席石霜雖道有隆污時分今
0582c19: 古而其出處行業寔約略似之師嚬笑不假氣宇如
0582c20: 王何異圜祖之秀目連眉頎然豐碩也師駒讖磬山
0582c21: 薪傳南嶽何異圜祖之親見汾陽中興臨濟也師魔
0582c22: 佛生擒人天驀按何異圜祖之吼震西河鉤垂劍水
0582c23: 也圓祖跅弛不羈龍象蹴踏非驢所堪師亦一意孤
0582c24: 行絕無依傍圓祖為時所欽屣迎李尉衽斂諲公師
0582c25: 亦望重紳儒諸方手額圓祖運丁多難易廝養衣竄
0582c26: 名火隊師亦坐臥鋒刃在險不驚道出一揆後先輝
0582c27: 映詎非末法中一大平等寂滅光明幢哉康熙癸卯
0582c28: 營壽塔于祖塔之右工甫舉而疾作示寂前一日手
0582c29: 書遺訓惟丁寧弘護祖庭丕揚大法無一語他及九
0582c30: 月朔始不進食亭午復作書遣僧告別曉菴昱公囑
0583a01: 以後事亥時跏趺而逝梵籍之外囊無長物一眾如
0583a02: 喪考妣逮昱公促裝馳至在定已巳七日顏色如生左
0583a03: 右皆聞異香荼毘日雨霧昏迷起龕倏爾開霽經三
0583a04: 日殮骨竟復大雨眾咸駭異遂于十月初九日奉靈
0583a05: 骨入塔緇白送者數千指遠近悲號聲震林谷非師
0583a06: 道力所感能若是乎師世壽五十六僧臘三十一有
0583a07: 語錄若干卷行世嗣法弟子某某若干人余昔年浪
0583a08: 遊京口邂逅師于竹林禪院詢及同鄉一見如舊相
0583a09: 識善氣迎人至誠動物別後時迴環胸臆間聞師順
0583a10: 世盡有餘慟茲其門人入微恢等將我同門法兄遠
0583a11: 菴公命倩余為作誌銘余既與師有一日縞紵之
0583a12: 雅且復忝再從壎箎之誼爰不辭蕪陋而為之銘銘
0583a13: 曰。
0583a14: 於爍明州三佛肇隆彌天釋種聲光熊熊或舞太阿
0583a15: 或擊毒鼓山川孕靈如龍如虎有明末葉復產英流
0583a16: 伽黎天授善來比丘趼足東明鵝王擇乳飛衛紀昌
0583a17: 箭鋒相拄綠蘿南嶽五載巾瓶依依孺慕罔替死生
0583a18: 晦養衡湘刀耕火種爰長聖胎天龍所重石霜敷座
0583a19: 洞示真源牙如劍樹口似血盆衲子趨風銅頭鐵額
0583a20: 有大法王拍几叫絕幻泡利養傳舍殿堂蚖蛇戀窟
0583a21: 實可哂傷機類玄沙風高道信萬偈河懸千身月印
0583a22: 寶坊窣堵雲涌霞蒸钁頭邊出鼛鼓勿勝同居垂誡
0583a23: 貴真操履不競不緣無嗔無喜法幢俄倒雨泣大千
0583a24: 紅輪掩霧皓魄埋煙我昔與師邂逅京口千里同風
0583a25: 面目如舊西河獅子親見汾陽後先一揆媲美聯芳
0583a26: 拜手颺言莫罄厥軌萬祀千春令聞不已巳。
0583a27: 康熙丙午上巳日同邑法小弟本秀錢光繡聖月氏
0583a28: 合十拜譔
