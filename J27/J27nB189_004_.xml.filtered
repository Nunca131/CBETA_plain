0021a01: 三宜盂禪師語錄卷四
0021a02: 住雲門顯聖寺門人淨範編
0021a03: 山陰嗣法弟子祁淨超較訂
0021a04: 小參
0021a05: 住顯聖當晚小參底事無端苦催逼柳絲煙惹梨華
0021a06: 溼黃鸝聲裏鷓鴣天依俙曲調叫冤屈屈屈屈東山
0021a07: 兄向南山隱化山主領雲門職舊者不往新不來前
0021a08: 山後山春如織端師子巧翻筋斗岑大蟲所向辟易
0021a09: 巧偽不如拙誠說得不如行得吾有一句要緊佛法
0021a10: 仔細聽我分析早來春仲猶寒恰好二月廿一。
0021a11: 普請砍柴小參毒日斫青柴昏燈打死坐恁麼住叢
0021a12: 林大似挨銕磨仔細一思量都為山僧故大眾莫蹉
0021a13: 過左右顧云禍昔小壽禪師因墮薪有省說偈曰撲
0021a14: 落非他物縱橫不是塵赤眼撞著火柴頭山河及大
0021a15: 地全露法王身眼上不可栽眉大眾小壽擔柴諸兄
0021a16: 斫柴是一是二且置只如道山河大地既是法王身
0021a17: 恁麼則斫也斫卻法王燒也燒卻法王若不斫則常
0021a18: 住又無柴燒且道如何折合以手作斫勢云是甚麼
0021a19: 茅梗松丫下座。
0021a20: 中元普度小參拈拂子云今朝七月十五夏去秋來
0021a21: 莽鹵腳跟未曾點地艸鞋又沾泥土帶累目連尊者
0021a22: 鍚杖卓開地府無量劫來若冤若親霎時間停酸息
0021a23: 苦有箇強項提婆娑達多他要做獄中高祖高聲道你
0021a24: 一隊不唧溜漢東去西去聽我臨行之語若到人間
0021a25: 天上切不可皈依佛法僧走諸方參這些老禿奴鳴
0021a26: 鐘拷鼓豎狗尾巴搖脣鼓舌使汝填胸塞腑本來大
0021a27: 丈夫英靈漢豈可將來賺誤大眾提婆達多可謂誣
0021a28: 人之誣反自誣也何以見得喝一喝云芭蕉風雨袈
0021a29: 裟破海棠露溼臙脂虎。
0021a30: 過天華菴請小參天華菴對賀家池月映寒空雁落
0021b01: 遲千手大悲藏不住梅華香散向南枝僧問古德千
0021b02: 眼大悲如何是正眼古德云如人夜半摸枕子恁麼
0021b03: 則諸人有生已巳來有手執捉有足運奔在眼曰見在
0021b04: 耳曰聞又何秪摸枕子而已巳尊而為諸佛菩薩卑而
0021b05: 為鼠肝蟲臂不害其為染淨分岐亦不失其為無方
0021b06: 玅用所以道靈光獨耀體露真常但離妄緣即如如
0021b07: 佛佛如如菩薩如如眾生法界如如一如無二如或
0021b08: 千世界見千界身或百世界見百界身其中天龍八
0021b09: 部人王宰官命婦大家童男童女隨一一類說種種
0021b10: 法此是古人建化門庭隨人顛倒忽若休歇得去那
0021b11: 見有許多般事所謂見聞如幻翳三界若空華聞復
0021b12: 翳根除塵消覺圓淨豎拂云還見麼復擊云還聞麼
0021b13: 既是見聞了然作麼生說箇覺圓底道理收拂子云
0021b14: 掬水月在手弄華香染衣。
0021b15: 小參風光匝地滿目韶華楊柳放圓通眼谿聲吼師
0021b16: 子音山華似錦難為話會好鳥呼春不堪圖度得之
0021b17: 者握土成金失之者刻舟求劍君不見金輪王御四
0021b18: 天下到處稱尊又不見寒山子十年歸不得忘卻來
0021b19: 時道擊拂子云坐著其中宗不玅。
0021b20: 過宗會菴請小參哉生明哉生魄箭急流陰榮枯存
0021b21: 活唯有山僧拄杖子不隨四序推遷渡水穿雲良宵
0021b22: 翫月一任你杜長老肆口批評那知我這裏龍象蹴
0021b23: 蹋宗會菴特地乾坤斬新日月山僧到來敢有甚麼
0021b24: 指東畫西橫說豎說咦滿庭桂子汎清香遠山翠映
0021b25: 秋雲薄。
0021b26: 世臣徐居士薦嚴請對靈小參生死乃含靈之大變
0021b27: 涅槃為至聖之通津了變如幻明星不消一睹識妄
0021b28: 歸真朗月已巳謝重輪擿世界如陶家輪納虛空於葶
0021b29: 藶子分身異類不變精金往復隨緣無端環玉直其
0021b30: 秕糠之餘耳況有進於此者乎恭惟漢文老居士知
0021c01: 儒契釋綜博該通陽春與伊長老賡諧雪曲共本禪
0021c02: 師酬唱性同薑桂老而愈辣身如松柏歲寒後凋疾
0021c03: 革之初山僧隔江招手所圖神會治命之際居士入
0021c04: 水求人有望同倫不居印土釋迦老徒然飲氣匪入
0021c05: 蓮邦彌陀佛且尚吞聲但臨行倉卒失下箇護身符
0021c06: 子此卻郤是假借不得底在居士豈有藉於他人梅華
0021c07: 自有天成骨六月猶能傲雪香舉扇云居士會麼伏
0021c08: 惟尚饗。
0021c09: 結制小參老將臨場當有作家戰將試出相見僧出
0021c10: 禮拜師云不是鯨鼇客徒勞上我鉤進云欲聽鳳鳴
0021c11: 反聞雞唱師云吉了舌頭三千里進云和尚先須縮
0021c12: 卻郤乃云欲聽鳳鳴反聞雞唱此也是盲者不見聵者
0021c13: 不聞卻爭怪得山僧豎拂子云豈不道法雨均霑二
0021c14: 木三艸雨霽後遠山濃淡卻郤又是杜鵑春曉殘紅滿
0021c15: 地休教掃誰家亭院數聲啼鳥遊春人歷盡芬芳多
0021c16: 少放下拂子云你看他賣盡風流自取閑愁惱以手
0021c17: 斫額云今宵月上梧桐早擲拂子下座。
0021c18: 六通堂頭伊姪木主入祖堂請小參天地有正氣物
0021c19: 馮之則為瑞為祥人稟之則為直為方況進之以道
0021c20: 德沃之以文章故人存則道固興隆人亡則道亦不
0021c21: 熄今日是六通伊長老忌辰顧渠生氣勃然豎拂子
0021c22: 云欲向山僧拂子頭上揚眉吐氣發洩胸中平昔所
0021c23: 積擊拂子云天普蓋地普載四時各得其位二三子
0021c24: 以我為隱乎吾無往而不在白雲幾片竹林東青山
0021c25: 數點斜陽外大眾進祖堂觸禮三拜一軸丹青古之
0021c26: 遺愛。
0021c27: 小參若論蓋天蓋地未出眾前早成話墮更得掀翻
0021c28: 法座早已巳落七落八了也所以當家種艸不用栽培
0021c29: 宿學飽參從來本色握一段竹篦勘佛勘祖拽七尺
0021c30: 藤條驅鬼驅魔風行艸偃水到渠成今日檀越設齋
0022a01: 也不過要諸人飲水知冷煖喫飯識饑飽大眾莫管
0022a02: 他一七二七三四五七以至八萬四千劫總在今時
0022a03: 三條椽下七尺單前大展愁眉鼓腹雍熙說甚麼寶
0022a04: 華王座金色之軀那怕甕中走卻鱉籪裏失了魚以
0022a05: 兩手左右撒云東撒些西撒些七珍八寶賤如泥高
0022a06: 聲云大眾隨分納些些。
0022a07: 小參雲門鄉裏若耶溪上隱六寺之幽蹤矗三台之
0022a08: 秀朗書藏玉笥路入花宮牧童歸去短笛橫吹樵子
0022a09: 還家山華滿鬢泉涓涓以含珠山蒼蒼而蘊玉遊不
0022a10: 足看不足帶以長流繞以脩竹閒來無事杖笠逍遙
0022a11: 樓閣重重寶樹簇簇豎拂子云青色光明雲因陀羅
0022a12: 摩尼瓔珞雲帝青寶摩尼瓔珞雲金剛摩尼瓔珞雲
0022a13: 拍案一下云大方廣佛華嚴經世主玅嚴品第一。
0022a14: 小參行到水窮山盡轉將過來自然有到家消息老
0022a15: 鼠入牛角透得過去方見本地風光有般漢秖管向
0022a16: 白雲堆裏坐住縱然於平地上也解弄些神槍鬼棒
0022a17: 及到千丈巖前銀山銕壁處卻又縮手無措所以古
0022a18: 人有許多繫驢橛子喚作祖師關雲門關趙州關黃
0022a19: 龍關向這裏一一清楚得來便好獨鎮寰區超今壓
0022a20: 古山僧所以有時雷霆有時陽春忽爾狂風暴雨忽
0022a21: 爾霽月光風也只要向無星秤上定得觔兩分明說
0022a22: 甚麼無量百千三昧門無量百千神通門無量百千
0022a23: 總持門無量百千辯才門好似夢裏渡黃河用盡多
0022a24: 少方便及至醒來嗄窗前一夜芭蕉雨擿下拂子下
0022a25: 座。
0022a26: 小參若立一塵色香溢目紫翠盈衢不立一塵萬籟
0022a27: 悄然古路無蹤山僧數十年來小可立箇家計也只
0022a28: 是煙霞肺腑泉石膏肓於今老矣和箇家計也無沒
0022a29: 奈何秖好唱箇隨心曲子自來腔諸兄弟謾商量且
0022a30: 聽山僧話短長東村人姓李西村人姓王清閒快樂
0022b01: 住村莊門前一灣水屋後數株桑新艸薦舊繩床一
0022b02: 睡睡到大天光大眾請歸堂踴身下座。
0022b03: 覺如禪人祝母九十壽請小參豎拂子云大眾試看
0022b04: 渠曹家之女左拂云現身如雲右拂云說法如雨一
0022b05: 切地水是我身一切火風是我體虛空既與之同生
0022b06: 世界亦隨之共起向往無終最初無始沙算之齡不
0022b07: 多塵點之劫無已巳身心乃能度百千劫猶一彈指更
0022b08: 說甚麼洞府仙班諸天淨侶釋迦如是彌勒如是拄
0022b09: 杖如是拂子如是今日沈善人也如是大眾亦如是
0022b10: 以八千歲為春秋卻郤又值清明在邇庭前柳引東風
0022b11: 門外花堤映水擊拂一下云委。
0022b12: 吳居士薦室請晚參攝大地春來一枝頭引大海水
0022b13: 歸一滴內殊非分外事若夫失其旨趣雲生湖面鴛
0022b14: 鴦失偶迷其源委浪起海中比目難偕山僧此間拄
0022b15: 杖點出西方捷徑人人可證拂子豁開華藏玄門箇
0022b16: 箇堪登千里不妨對面隔世無異同時所以道生而
0022b17: 天縱者靈死而不已巳者壽今日吳永言居士設伊蒲
0022b18: 之供藉眾僧之力要與他尊夫人指出金剛正體弘
0022b19: 開般若真乘更要山僧於晚參一席之中講涅槃經
0022b20: 四十一卷這也不難但須是無心者領略無耳者聽
0022b21: 聞拍案一下云如是我聞一時佛在便下座。
0022b22: 晚參簷前雨滴春歸花萎寒山拾得向國清寺裏發
0022b23: 狂卻郤怪豐干多觜須菩提巖中晏坐不免白日裏見
0022b24: 鬼恐怕路絕人荒西麗橋北麗橋馬臺石祇樹林相
0022b25: 為料理左右顧云山僧這裏一向來拖泥帶水。
0022b26: 沈木公居士薦室請晚參山僧一向來有一曲高山
0022b27: 流水知音若鍾子期者固亦尟矣今日木公沈居士
0022b28: 袖香入室更請山僧作孤鸞別鶴之操直得乾坤失
0022b29: 色雲霧慘愁簷前紫燕不敢雙飛池上鴛鴦黯然獨
0022b30: 立居士伉儷之情要問箇離色身外畢竟歸於何所
0022c01: 山僧道譬如浮木不住此岸不住彼岸不為樵牧之
0022c02: 所薪不為鬼神之所礙順流而入薩婆若海至此心
0022c03: 眼開明虛空粉碎觀玅喜世界如在掌中以隨類身
0022c04: 行無為事回視昔日脂粉綺羅恍如春夢即義重恩
0022c05: 深亦若空花還知渠落處麼以拂子打圓相云行到
0022c06: 水窮蘆荻暗碧天初湧一輪高。
0022c07: 鑄鐘開爐請小參月沈清籟五更鐘有者惺惺有夢
0022c08: 中不是圓通起分別一般聲作兩般風古人恁麼告
0022c09: 報也是為鈍漢而說若是不煩鑪不用鉗錘生銕
0022c10: 面孔純鋼肝膽豈肯從模則裏脫印出來所以有亙
0022c11: 古聲名超方聲教著著提持在威音王那畔更那畔
0022c12: 十二時中自然如大火聚無你趨向處若毘嵐風無
0022c13: 你近傍得或者於建化門頭強教你從火燄中脫盡
0022c14: 皮毛橐籥裏換轉筋骨也須要一火鑄成然後可以
0022c15: 昇之於殿堂之上懸之於簨虡之間大扣則大應小
0022c16: 扣則小鳴聾者得聞夢者得醒雲集法會開拓弘基
0022c17: 擊大法鼓吹大法螺演大法義以拂作扣鐘勢云鍠
0022c18: 下座。
0022c19: 師至蜀阜鑑姪啟明和尚請小參祖翁田地父母鄉
0022c20: 邦嫡骨兒孫掌握著真文舊契正好承家紹業點課
0022c21: 收租若山僧者似馮驩之市義文券已巳焚既無立錐
0022c22: 之地秖可沿村行乞覓得些殘羹餿飯便擬陶鑄聖
0022c23: 賢不免取笑大方唯我東山兄所貽克家之子符印
0022c24: 在手號令嚴明將三世諸佛歷代祖師一脈接下可
0022c25: 謂玅協通玄正偏交互鷺鷥雪裏爭妍烏鴉炭中鬥
0022c26: 色大眾正恁麼時如何話會以拂子向空一點云東
0022c27: 方啟明。
0022c28: 結制小參問有時吟風嘯月有時補柳栽花還是調
0022c29: 心還是垂手師云秦望山大有長處進云若非和尚
0022c30: 未免遭人揀點師云君子避醉漢進云萬綠叢中紅
0023a01: 一點動人春色不須多問大開爐韝點銕成金是金
0023a02: 到來作麼生師云敗銕進云老老大大話頭也不識
0023a03: 師便打僧無語師云果然敗鐵乃云放閒則萬綠叢
0023a04: 中紅見把住則真金色裏無黃太平市上足醉人鑪
0023a05: 韝之門多鈍銕豈知雲門這裏煨蘿蔔也好大展佛
0023a06: 法炙茄子亦顯玅用通神又有箇淨寮裏茂實上人
0023a07: 將三世諸佛道不盡底歷代祖師提不起的滿盤托
0023a08: 出諸人面前有者似餓虎食羊總不知甚麼滋味有
0023a09: 者眼睜睜地無下口處有者但知好喫不解吐核似
0023a10: 此般邋遢窮酸堪作甚麼所以山僧尋常道你須有
0023a11: 一層去一層直得淨臝臝赤灑灑更須向盆池裏刮
0023a12: 垢磨痕香皂湯洗出一身白汗然後到山僧這裏來
0023a13: 當頭點你一棒方才成得箇出格漢拍案一下云會
0023a14: 麼雨催樵子還家風送漁舟到岸喝一喝下座。
0023a15: 小參僧問盤山道向上一路滑南院道壁立萬仞險
0023a16: 臨濟道石火電光鈍未審和尚作麼生道師云只怕
0023a17: 你不問問則山僧自有話說進云請和尚道師云可
0023a18: 憐生可憐生進云和尚慣用此一機師云不但一機
0023a19: 還有元木乃云向上一路千聖不傳石霜云向上一
0023a20: 路千聖不然大慧云向上一路熱碗鳴聲驀顧左右
0023a21: 云放你三十棒山僧今日裏不得已巳別行一路略通
0023a22: 箇消息黃蘗三頓棒活埋卻郤一箇臨濟後生西園三
0023a23: 拊掌斷送了一箇俱胝老漢魯祖無轉身句子且喜
0023a24: 堂頭老漢果與尋常不同所以雲門有腦後箭巖頭
0023a25: 有末後句此是古今透不過底重關從來割不斷底
0023a26: 葛藤左拂一拂云罷罷罷右拂一拂云休休休這總
0023a27: 之和尚門庭高峻何不向侍者邊覓箇入處卓拄杖
0023a28: 復擿下云薦時元木為首座一機為西堂。
0023a29: 小參豎拂子云還委悉麼自地登空也須從空放下
0023a30: 以其培風厚所以波瀾闊從一毛竅中繡針眼裏總
0023b01: 不著意流出些珍珠瑪瑙珊瑚琥珀雖是世寶他卻郤
0023b02: 也會拈弄些佛事或放光明或震世界或供養諸佛
0023b03: 或成就眾生或莊嚴佛剎或廣行萬行或為寶樓閣
0023b04: 雲寶宮殿雲寶池寶樹輪臺基陛好一箇華藏莊嚴
0023b05: 世界海豎拂云我是善財善財始自文殊德雲以至
0023b06: 彌勒普賢經歷一百餘城所證法門敢於龍天眾前
0023b07: 橫開大口壽命無量福德無量智慧無量三昧無量
0023b08: 神通無量辯才無量現身說法無量廣化眾生無量
0023b09: 忽顧大眾云你道不拏得栲栳來袖拂子云我且收
0023b10: 歸寶藏下座。
0023b11: 能仁斯姪百愚和尚至小參活烹佛祖生鍛聖賢笑
0023b12: 比黃河昺銕面霜氣侵人慈猶白墮忠國師春風入
0023b13: 座嵩長老一生怒罵鄧隱峰到老顛狂山僧從道場
0023b14: 來扁舟刺剌入樵風徑遊涅槃海杖黎撥動石帆煙要
0023b15: 須家裏人方知家裏事諸兄弟你卻郤好笑將些天晴
0023b16: 日頭出雨落地下溼小盡二十九大盡有三十兩箇
0023b17: 五百共一貫師姑原是女人做這些平實頭話綈巾
0023b18: 什襲寶燕石以為良玉忽有箇漢將一件物置在你
0023b19: 面前長不盈尺短可接天大如芥孔細若虛空平如
0023b20: 山嶽峻似康莊你就眼盵瞪地可惜許老胡一杖掃
0023b21: 地而盡且幸天之未喪斯文有我能仁長老在他是
0023b22: 箇未睡著底驪龍你試探頤看豎拂云不行山下路
0023b23: 爭見虎狼蹤擊拂三下下座。
0023b24: 冬至小參日月星辰垂四時之象山川艸木運一歲
0023b25: 之機物有流動人之常情若夫百千萬劫一念中十
0023b26: 方世界一毛頭物各性住自覺聖智是以圓融則渾
0023b27: 元一氣行布則天干地支乾坤若有主宰萬物各有
0023b28: 司衡主山神主海神主地神主林神主江神主河神
0023b29: 普德淨光主晝神婆珊婆演底主夜神或得救護一
0023b30: 切眾生離災難得安樂海解脫門保綏國界無爭兢
0023c01: 離兵戈解脫門成熟穀稼永離饑饉解脫門若晝若
0023c02: 宵夢想無驚駭解脫門離癡暗解脫門使一切眾生
0023c03: 智慧海解脫門豎拂子云獨有此上座節候不遷繩
0023c04: 約不受善財童子出門去信手拈來都是藥潘閬倒
0023c05: 騎驢笑倒黃旛綽大眾皈依佛皈依僧皈依法喝一
0023c06: 喝。
0023c07: 至能仁請小參破砂盆有人提去了十字街頭相待
0023c08: 者出來相見僧才出師云冒名者不準問荅竟師乃
0023c09: 云下方城郭近鐘磐雜笙歌酒樓肉案法窟禪林推
0023c10: 倒界牆打成一片到這裏那許你別聖甄凡分淨揀
0023c11: 穢秖見雲生遠岫雁落前蹊禹帝宮前山拱北越王
0023c12: 城畔水東流許玄度千古臥龍祁德公一時名鳳此
0023c13: 是南國冠冕江東佳秀山僧今日因訪友以遊山被
0023c14: 方丈長老引到此間也須仰酬今古人物不辜十方
0023c15: 龍象始得其奈山僧少小不勤學老眼淚空流索盡
0023c16: 枯腸無可應酬諸兄弟我也知你有些缽囊鞋袋針
0023c17: 筒襪底更有褌無襠褲無口補底要補脩底要脩拱
0023c18: 手云老僧只得再四哀求何不問取自家堂頭以袖
0023c19: 掩面云老婆怕見桃花面寂寞無言下翠樓。
0023c20: 小參鷲嶺玄風原無定法雲門古調幸有家傳調獅
0023c21: 絃於水際魚龍起舞吹鳳管於林中鳥獸驚飛堂開
0023c22: 五位次列君臣機貴回互行須綿密枯木龍吟白雲
0023c23: 不坐膠不上者終是他人割不開者始稱父子渠與
0023c24: 我秖是難分主中主難為話會風搖淺碧門窗靜雨
0023c25: 打梅華古殿深善男子來來來受用還須自己巳家寶
0023c26: 豈從外得寶樹瓊林金階玉殿三山洞府十二樓臺
0023c27: 又道是渠無國土何處逢渠大眾宰我子貢子路顏
0023c28: 回喝一喝。
0023c29: 晚參多子塔前消息別開谿徑立雪庭中家法暗轉
0023c30: 機籌東震旦國未有此事原是箇水清月白底世界
0024a01: 人人氣衝宇宙艸木昆蟲頭角崢嶸無敢攖觸可憐
0024a02: 生流傳將來舉國若狂總之是看他眼目定動借他
0024a03: 鼻孔出氣和箇自己巳也忘卻了或有箇間世英傑拈
0024a04: 起豪端若迅雷疾電於一彈指頃成就百萬人天檀
0024a05: 波羅蜜具足圓滿戒波羅蜜具足圓滿卻郤又被那寒
0024a06: 山拾得拍手呵呵大笑此一笑笑得好舊畫龍眠新
0024a07: 著彩錦堂燈火照春風喝一喝。
0024a08: 退院謝兩序小參拈拄杖云山僧老矣鬢銷容皺筋
0024a09: 衰力竭卓一下云全憑此上座左提右挈還有首座
0024a10: 借去看牛西堂攜來翫月打克賓維那建立宗旨指
0024a11: 楊岐監寺竭盡股肱典座撼門圓卻郤野狐公案知浴
0024a12: 挑柴續他墮薪家風放下拄杖云山僧敘謝兩序本
0024a13: 擬說些法要為甚麼卻將箇拄杖來塞白諸兄弟只
0024a14: 因一期中今朝小參明日普說逗到臨末梢頭自然
0024a15: 肚裏乾乾淨淨無一字可吐山僧今日打箇賒帳你
0024a16: 們到湖上來呵小菴前有扁舟一葉泉烹虎跑茶飲
0024a17: 蘭雪作搖櫓勢云咿咿啞啞載你去以手西指云此
0024a18: 是兩峰插雲東指云又看斷橋殘雪且住著到晚來
0024a19: 雷峰夕照直翫到三潭印月擿拄杖云接。
0024a20: 薦亡又因事小參山僧數日前也備得些饅頭子
0024a21: 楮錠羹湯其奈顯聖這裏尚有祭不了底鬼神靜夜
0024a22: 裏啾啾唧唧適遇檀越薦亡不免與他一總薦卻郤左
0024a23: 擿拂子云唵啞吽右擿拄杖云唵啞吽以兩手望空
0024a24: 一撒云唵啞吽下座。
0024a25: 施主懺罪請晚參提婆達多全性起惡身遍法界業
0024a26: 遍法界苦具遍法界釋迦老子全性起善智遍法界
0024a27: 道遍法界神通光明遍法界說法利生遍法界獨是
0024a28: 山僧拄杖子功德天黑暗女有智主人不如此南山
0024a29: 雲北山雨泥豬癩狗氣衝寰宇有時飛上兜率天有
0024a30: 時闖入魔宮裏惹得烏芻瑟摩降大火輪將四天下
0024b01: 燒作微塵許四天王轉瞋作喜說道露出水晶宮吸
0024b02: 盡滄海底下座。
0024b03: 住朱明寺當晚小參具超世之品行出塵之業視身
0024b04: 界若浮漚等富貴如水月梁陳賣身王許舍宅奈何
0024b05: 緇衣之流衣虎之皮見艸而悅曾不若塵勞中現身
0024b06: 而法說君不見姑蘇臺吳王殿一時富貴湯澆雪此
0024b07: 日朱明亙古今譚禪演教無時歇十字街頭活祖師
0024b08: 三餐爛嚼邠州銕。
0024b09: 為山陰奕遠祁公對靈小參再閏姑蘇麥正秋扁舟
0024b10: 枕疾下揚州一腔熱血英雄淚細雨猩紅百艸頭恭
0024b11: 惟奕遠祁公閥閱名門簪纓藝圃瀟灑襟懷寬弘量
0024b12: 度翫詩酒以遣興借優場以自汙控鶴上維揚冥鴻
0024b13: 落江渡山僧辱把臂於世系之交君之知愛稔我狂
0024b14: 素世外金蘭兼美檀護今者鵝兒瓶破猩猩出戶姑
0024b15: 蘇臺畔山陰道上隨方顯露師高聲云奕遠復顧眾
0024b16: 云還聞麼蘧廬逆旅生死旦暮赤肉團嫩綠池塘黃
0024b17: 鳥無位真人明月坡頭白鷺二鼠難侵三尸無措放
0024b18: 鶴亭吳門市別展家風與君相晤擊拂三下云上饗
0024b19: 嗚呼。
0024b20: 為語溪子虎吳文學對靈小參赤烏挾日飛箕星燦
0024b21: 昏曉如何脩文郎不待春秋老武略與文韜一夢歸
0024b22: 花鳥山僧來也鴻雁南翔子虎去也鵬摶萬里雁無
0024b23: 遺跡之心鵬有凌霄之志乾坤浩渺沙界縱橫龐居
0024b24: 士口吸西江張秀才手擎滄海山僧只將舊日鎖匙
0024b25: 付與子虎便花分華嶽直透威音豎拂子云山僧今
0024b26: 日可謂吾無隱乎爾子虎子虎故當知之莫愁夜落
0024b27: 霜風葉會見春回雨後花。
0024b28: 惠安寺請小參春雨絲絲嫩柳條邏齋山院度華朝
0024b29: 道人拄杖渾無住最愛閒雲締不牢茲者常山惠安
0024b30: 禪寺內有賢主外有弘護山僧去年偶為業風吹上
0024c01: 博山得奉光儀今歲來自博山又承款留假如博山
0024c02: 有山僧杭州卻郤無常山有山僧博山卻郤無他日別去
0024c03: 常山向日之有又如博山杭州之無矣都來是藏山
0024c04: 於澤藏舟於壑不免有力者負之而趨作麼生說箇
0024c05: 藏天下於天下的道理除是將山僧燒作一堆灰撒
0024c06: 向三千大千世界一塵一沙一艸一葉總萬物無不
0024c07: 是山僧恁麼則舉足蹋著伸手摸著開眼便見屬耳
0024c08: 便聞正是取不得捨不得桃花紅李華白去不逝住
0024c09: 不留山蒼蒼兮水悠悠豎拂云大眾莫教虛度韶華
0024c10: 空白頭拂一拂云捲起湘簾好看西峰新月白龍湫
0024c11: 作撫琴勢云此是雲門一曲暗涼州下座。
0024c12: 為祖洲吳大金吾對靈小參乾坤秉太極之真宰賢
0024c13: 聖攬洪範之道揆真宰也化育無窮道揆也備集五
0024c14: 福燕山竇培厚德而為祥麟威鳳汾陽郭建勳業而
0024c15: 表大義精忠豎拂子云太極洪範真宰道揆總向一
0024c16: 豪頭上綸貫無遺包羅周備去也恭惟祖洲老居士
0024c17: 親傳大司馬安邦雄略特著大金吾捧日功勳德厚
0024c18: 坤輿芝蘭馥郁器宏喬嶽松柏歲寒當變革而康寧
0024c19: 如故登上壽而觀化歸真大眾會麼存順沒寧儒者
0024c20: 為性命之歸源何來何去釋宗示涅槃之大道生死
0024c21: 亦大矣竹密不妨流水塵鞅亦繁矣山高豈礙白雲
0024c22: 是故大丈夫行履若師子迅象王旋人世不能羈天
0024c23: 堂不能安隨他極樂琉璃國拈來粟米納大千擿向
0024c24: 人間當等閒擊拂子云臥雲深處不朝天。
0024c25: 為寧國白雲菴心如禪人對靈小參西天竺國東真
0024c26: 丹邦豎拂子云原有此一句子其奈開眼著賊夢中
0024c27: 說夢自我達磨始祖權衡兩土道振千秋更有認賊
0024c28: 為子頭上安頭有類乾坤衰殺日月晦明除是烈丈
0024c29: 夫不為其所移易迥超凡聖別行一路茲者心如禪
0024c30: 人脫卻殼漏不帶聯纖兩土不能收真俗俱不住不
0025a01: 離跬步來我錢唐正值春風二月湖光抹膩花柳成
0025a02: 行逐隊鷺鷥比翼鴛鴦山僧這裏多不敢添少不須
0025a03: 增借無盡藏於造物加以溪芹薦以羹湯可謂真智
0025a04: 無礙明德惟馨伏維尚饗。
0025a05: 入雲棲掃塔淨瑩禪人薦嚴請小參山雨朦朧松竹
0025a06: 搖空偶然不收拾打濕了主人翁沒奈何就甕為鐘
0025a07: 或西或東隨處相逢兩袖春風今日山僧以掃塔入
0025a08: 山淨瑩禪人設茶湯禮要覓箇尊親落處打圓相云
0025a09: 我道總不離這裏山連琪樹德水藏龍靈禽異鳥踏
0025a10: 花啼夜月朝雲一塢鐘且又是列祖托宿之地諸佛
0025a11: 之所住處雨洗淡紅風搖淺碧藤蘿石壁大塊小塊
0025a12: 山僧到者裏不會不會。
0025a13: 為高善人對靈小參日上海潮落觀音獨露身圓通
0025a14: 無剩法隨處易天真是以妙性圓明朗秋清皓月淨
0025a15: 智無依廓太虛寥寂月色本無向背空體迥絕去來
0025a16: 所以聖凡一貫事理交融失之者縱使拔宅飛昇白
0025a17: 日沖舉總屬支岐得之者到菩提岸踞涅槃城遊功
0025a18: 德林開智慧花結總持果皆歸圓覺回視塵寰可謂
0025a19: 卻來觀世間猶如夢中事高善人只為當時一念點
0025a20: 染便見多少青黃赤白自闖入箇脂粉行中不免恩
0025a21: 情愛欲今也四大分張誰是其主五蘊散壞何處生
0025a22: 心即今無主無依正是常光獨露本命元辰正好向
0025a23: 這裏識取淨土天宮隨緣自在不因桐葉落那見菊
0025a24: 花秋。
0025a25: 為章門李孺人對靈小參要知千佛居何國黃鶴樓
0025a26: 前一首詩大啟閣門通法界莫教遊子歎歸遲聞夫
0025a27: 月缺花殘催齡促筭世所共惜殊不知月有重輪之
0025a28: 日花有再艷之期捨一殼漏受一皮囊移因易果此
0025a29: 界他方如環無端猶輪相次無有已巳也有者道一死
0025a30: 永滅此士之見若不知有因果循環耳是以吾佛
0025b01: 世尊啟日月之休明豁虛空之廣廈世界幻域也軀
0025b02: 殼幻影也心識幻夢也不隨乎幻漏之所遷變者活
0025b03: 潑潑如雪峰毬子光爍爍猶東平寶鏡涅槃妙德正
0025b04: 智圓明情無情一體生與佛同源真常流注無時而
0025b05: 已巳李孺人聽著你但除卻脂粉態斷盡兒女情靈明
0025b06: 朗照脫體無依咦雪消峰頂仍如黛會見梅花報早
0025b07: 春。
0025b08: 為密玄公對靈小參夫為大雄氏之子宅心於道
0025b09: 揆智忍於利物惟戒定慧為三無漏學是則如來清
0025b10: 淨明誨雖曰未備可以為階只如密玄公種竹留
0025b11: 門因花掃徑闢一具地以納方來搆數楹椽將待老
0025b12: 僧固未遊歷曾亦心許惜乎盡瘁而不壽垂成而中
0025b13: 止孰不興歎茲者老僧因事而來副其先志以一宿
0025b14: 為住持領三餐作佛事舉拂子云復留取一絲頭以
0025b15: 待將來擴充便見清涼地上龍蟠虎踞三山半落青
0025b16: 天二水中分白鷺作聖賢千古弘基為生靈通霄寶
0025b17: 路脫或密公再來擊拂三下云也不離這裏大眾須
0025b18: 認取劉郎前度。
0025b19: 為徐母陳孺人對靈小參明湖征雁唳西風山路如
0025b20: 花踏亂紅好是歸源親切句月明南北二高峰嗚呼
0025b21: 生滅去來枯死殘蠹在古皆然至如手握金剛寶劍
0025b22: 胸題炤膽菱花出礦之金百煉愈精無瑕之玉不受
0025b23: 點染作塵中主沖虛妙粹炳煥靈明卓然而獨存者
0025b24: 豈可以凡情擬議哉惟這孺人大夢方惺孑爾西來
0025b25: 金牛鼓浪彩鳳籠煙葛坡下化龍之杖錢塘君鎮海
0025b26: 明珠信手拈來通身受用既能從空放下何妨隨處
0025b27: 逍遙試看彌陀向山僧拂子頭上放白毫光炤徹微
0025b28: 塵剎土山河大地無有纖毫過犯琉璃寶地寶閣華
0025b29: 臺其奈觀世音菩薩出自三天竺路大勢至菩薩來
0025b30: 從九里松關向橫衝橋把住要津討箇末後句子豎
0025c01: 拂云彌陀覿面無回互何必池開九品花。
0025c02: 為瑪瑙寺允若上人對靈小參瑪瑙山前月明湖碧
0025c03: 玉光本來真面目曉起蒲頭霜恭惟允若上人自有
0025c04: 風光原非他處移來潑天富貴由我胸中流出擎妙
0025c05: 喜世界於掌中納須彌山王於毛竅即真即俗無佛
0025c06: 無生入剎那際三昧古今一貫昇大菩提場百界同
0025c07: 源法遍天下我本無心經傳後裔不落言詮婆伽梵
0025c08: 涅槃一路祖師門空印同文於戲乎哲人已巳往猶冀
0025c09: 仰山再來還向鬧市叢中設教好從蘇子堤邊閒翫
0025c10: 舉拂子云葛嶺歲凋仙子柏園梅猶放允公花。
0025c11: 為先慈大椿壽師太對靈小參覆載慈恩六十三幸
0025c12: 於法海共波瀾功歸有地臨行驗一朵蓮花火裏看
0025c13: 哀哀我母折肉無補現身說法卻不是我驀豎拂云
0025c14: 賊身已巳露卻無處躲大眾若將容易會便作等閒看
0025c15: 即這一句子全主全賓偏正回互似虎之缺如馬之
0025c16: 馵如荎艸味似金剛杵所謂五彩描成白鳳皇黃金
0025c17: 鑄就銕金剛乾坤吞卻復吐卻震動東溟主藏王上
0025c18: 出頂天下透風輪貫古該今陶鑄賢聖難信之法難
0025c19: 解難入諸佛同證諸祖行履誠不可得而思議不得
0025c20: 已巳而形諸言語我母大人嚴若秋霜和似春風吐氣
0025c21: 猶虹蜺雙睛若閃電一怒如雷霆汎愛如時雨這又
0025c22: 是子稱父德識者所鄙即今頂相圓明神光萬里法
0025c23: 爾如然元非修契更有一般杜禪和擔板漢畢竟向
0025c24: 這裏要說箇本命元辰歸根之地分秦別楚指東劃
0025c25: 西老僧這裏生也不道死也不道請益亦不道打老
0025c26: 僧去亦不道則如沿街唱道情當門念寶號直得左
0025c27: 不得右不得分別不得意想不得兩相鈍置分疏不
0025c28: 下到這裏罷罷罷休休休龍飛鳳舞錢塘柳洲亭地
0025c29: 湧金牛九里松風天竺路兩峰雲綻雷峰落照湖心
0025c30: 亭新月如鉤十里荷花爛熳紅畫舫笙歌十二時別
0026a01: 有采蓮舟得休休便且休休不風流處也風流唱箇
0026a02: 駐雲飛恩重山丘五鼎三牲未足酬親得離塵垢子
0026a03: 道方成就孝子賢孫好向真空究大眾且道如何是
0026a04: 真空良久顧左右云你這一隊黃瓜茄子。
0026a05: 孫啟晟薦亡請小參彭殤脩短類蜉蝣生死遷訛水
0026a06: 面漚究竟總歸無住本一雙孤雁落沙洲於戲孫孺
0026a07: 人芳蘭入夢紫翠初齊惜乎鸞鏡中分玉釵驚斷黨
0026a08: 里惜其賢淑門庭傷其短筭我母孺人素昧生平同
0026a09: 日仙遊可謂雖不同條生卻與同條死今其孝眷人
0026a10: 等特請老僧舉揚箇德山巖頭公案先母之長壽孺
0026a11: 人之短筭畢竟有箇末後句子正是紫薇風細水亭
0026a12: 涼芙蕖水面香畫舠雖莫不歸去一曲在瀟湘以拂
0026a13: 左拂云這是同條生復右拂云這是同條死豎拂云
0026a14: 這是最初句放下拂云這是末後句復打圓相云總
0026a15: 收歸在金剛圈裏孫孺人你聽著這是金剛王句子
0026a16: 橫攝十方豎該三際生佛一致染淨同源正好向這
0026a17: 裏放下閨閣中物脫卻鶻臭布衫友菩薩僧侶阿羅
0026a18: 漢遊歷十方世界供養十方諸佛猶出谷之雲歸洋
0026a19: 之水了無罣礙正是江干潮汐西湖月水色天光總
0026a20: 是秋。
0026a21: 眾請為先慈大椿師太小參露濕豆花羊眼淚風搖
0026a22: 衰柳斷腸詩人情佛事聊酬德難輓終天去後思於
0026a23: 戲我母之及笄而字寒宗上有再娶之嚴姑下無攜
0026a24: 瓶之弱婢短袂操作洗手調羹井臼躬勤所不能免
0026a25: 而況鞠我伯仲十餘輩三十餘年有子之累更無所
0026a26: 委者自愚昆季稍可成立流離顛沛死亡相繼我母
0026a27: 孀居訓育幼弟其於心境情緒總無善狀至老僧搆
0026a28: 室湖濱少盡菽水之娛而我母之年已巳耄耋矣奈老
0026a29: 僧辱有主法之名符牒相招奔走於東西南北是雖
0026a30: 有養親之名而無定省之實今者示微恙不崇朝而
0026b01: 逝追思曩昔五內俱裂深慚敬養寸腸幾斷正是曾
0026b02: 經三峽猿啼處不是愁人也斷腸或有謂這老漢為
0026b03: 禪者而不達生死乃生人之常分涅槃為諸聖之歸
0026b04: 途衣麻哭泣儼然流俗是可怪也老僧今日承諸上
0026b05: 座之請因行掉臂試一論之曾聞古德凌晨聞喪歌
0026b06: 云紅輪畢竟沉西去未審亡靈往那方棺旁孝子應
0026b07: 聲泣云哀哀哀古德於此曠劫無明一時放下便能
0026b08: 橫衝直撞東湧西沒作大佛事況乎肉案頭片片皆
0026b09: 精酒樓上聲聲演妙皆是古德放捨身命處這些卻
0026b10: 又是三藏十二部所不能詮顯者老僧今日於我母
0026b11: 之靈前炷香時舉哀上食時舉哀答禮時舉哀逢節
0026b12: 忌舉哀喚一聲我母哭一聲我娘直得川竭泉枯赤
0026b13: 地千里四海波騰須彌震動且道與昔孝子是同是
0026b14: 別是僧是俗是事是理這是天共白雲曉水和明月
0026b15: 流豈知老僧秪知有我母不知有眾生諸佛世界山
0026b16: 河絕教大地眾生艸木叢林一時痛哭云哀哀我母
0026b17: 墻角榴花似火萬綠叢中露出這箇哀哀我娘水面
0026b18: 白藕花香分明祖翁田地錯認西方哀哀師太法身
0026b19: 無賴生死涅槃融成一塊哀哀我親孔子聖人樊遲
0026b20: 問孝顏淵問仁道孝悌也者其為人之本歟義者尊
0026b21: 賢為大仁者親親為大又道諸佛非我道父母非我
0026b22: 親大眾你自有箇肉塊子已巳來總非伊尹生於空桑
0026b23: 除卻生身父母那箇是你至親遂放聲大哭下座。
0026b24: 薦嚴請小參往復猶環舊主人辛荑初放柳條春當
0026b25: 陽指出通霄路不必從人辨主賓靈光獨耀迥脫根
0026b26: 塵但離妄緣即如是佛此雖古德一期酬應正是人
0026b27: 人放身命處若向這裏了得三界羈縻醒卻積生幻
0026b28: 夢逼塞虛空無藏隱處幾無藏隱豎拂云就在這裏
0026b29: 顯出脫體神光此段光明諸佛謂之覺性眾生謂之
0026b30: 靈性包羅萬有謂之法性審如是則華藏莊嚴世界
0026c01: 海東方阿西方彌陀亦在許裏今日老僧受孝子
0026c02: 鵬等為其妣陳孺人要說箇生前死後落處試問孺
0026c03: 人你有生來事父母敬公姑謂之孝親愛宗族謂之
0026c04: 仁戚睦黨里謂之義恩加庶類謂之慈見覺聞知靈
0026c05: 明不昧此段光明上齊列聖下共含識決不是有漏
0026c06: 敗壞之軀亦不是遷流幻妄業識脫或要問孺人即
0026c07: 今畢竟落在甚麼處復豎拂云大眾看看山尖殘月
0026c08: 江天曉露滴春風隔院花。
0026c09: 為靈悅善人請小參二由一有一亦莫守雲中獅子
0026c10: 趙州狗移花兼蝶至買石得雲饒星羅碧落帝網光
0026c11: 交須知我此法門廣大難量如琉璃瓶盛多芥子粒
0026c12: 粒皆明似海中明月浪浪成金得之者如龍王施雨
0026c13: 一掬之水便能傾湫倒嶽老僧今日借鄰壁之光續
0026c14: 已巳燼之燈為靈悅善人重說偈言敢向一毛端上轉
0026c15: 大法輪于微塵裏現寶王剎通貫十虛平吞三際靈
0026c16: 悅善人汝還知麼皮袋一靈一靈皮袋生死涅槃涅
0026c17: 槃生死菩提煩惱煩惱菩提虛空大地大地虛空眾
0026c18: 生即佛佛即眾生類之勿齊混則知處推不出約不
0026c19: 進清淨圓滿中不容他身含十方無盡虛空以故佛
0026c20: 亦可生亦可既不擇乎淨穢之方更不定乎隨類之
0026c21: 身花飛盡道春歸去會看新紅上海棠。
0026c22: 薦親請對靈小參迤香生雨後花送人亭子步晴
0026c23: 沙亭邊有箇船兒渡彼岸先登即問家大道通長安
0026c24: 潼關秪在半途須知有帝鄉極則處也得挨身進步
0026c25: 努力向前方知本地風光豎拂云這是空王寶殿亦
0026c26: 名毘盧遮那莊嚴藏大樓閣諸佛諸祖托宿之處或
0026c27: 為常寂光土實報土方便有餘土凡聖同居土而況
0026c28: 西方安養東震廣嚴而不在其中耶今日因孝女為
0026c29: 先母張孺人遲老僧前趨之路拜申鷁首請說箇死
0026c30: 此生彼之由夫孺人壽高大耋藻行堅貞其於世法
0027a01: 立身成人又何足言至於離卻這殼漏子生前所為
0027a02: 總屬華胥若論此去下落要出法界量去無可去來
0027a03: 亦無蹤淨土亦可天宮亦可到處安閒隨心自在復
0027a04: 豎拂云總不離此空王寶殿從茲處處聞天樂幽樹
0027a05: 深林鳥亂啼。
0027a06: 為徐太夫人小參樓閣臺池盡寶莊池生間色妙蓮
0027a07: 香花開露出金剛體天樂聲中禮法王又道來來來
0027a08: 實不來古路生蒼苔去去去實不去月上珊瑚樹不
0027a09: 來不去兩難言生銕秤鎚被蟲蛀到這裏無法可當
0027a10: 情火中飛鷂子所施皆妙用海底浴泥牛其來也春
0027a11: 回大地其死也葉落秋林在處蓮邦隨心佛國日映
0027a12: 江淮聲歸空谷約類現身五德五福具丈夫相二利
0027a13: 二足生也不道死也不道握劍當軒念寶號了知生
0027a14: 死不相關大蟲戴紙帽驚人又好笑如何寒山子忘
0027a15: 卻來時道僧問涅槃門乾峰以柱杖一畫雲門云扇
0027a16: 子跳上三十三天觸著帝釋鼻孔東海鯉魚打一
0027a17: 棒雨似盆傾一人為人太儉一人為人太奢我則不
0027a18: 然豎拂云太夫人還會麼梅花開近屋窗前帶月香
0027a19: 為單門張孺人對靈小參曉泛明霞白葛涼扁舟迤
0027a20: 藕花香得來為指通霄路不作人間兒女行天高
0027a21: 地厚山深水長尋思罔極擬報無疆豎拂云這是白
0027a22: 毫相光甘露瓊漿驪珠獨耀妙蓮華香得之在一毛
0027a23: 頭許博地凡夫可稱法王舉足踏著開眼覷著甕中
0027a24: 不怕走鱉取之一似探囊生死去來空花夢影世界
0027a25: 淨穢法菩提場方便以為父智度以為母善心誠實
0027a26: 果法性以為家一彈指頭遍參知識歷盡南方老僧
0027a27: 今日作慈悲法施借水鳥樹林共演真常彈指一下
0027a28: 云露零殘月江天曉古寺鐘聲出鳳皇。
