0517a02: 
0517a03: 
0517a04: 
0517a05: 大方廣佛新華嚴經合論卷第七十七
0517a06: 唐于闐國三藏沙門實叉難陀譯經
0517a07: 唐太原方山長者李通玄造論
0517a08: 唐福州開元寺沙門志寧釐經合論
0517a09: 如來隨好光明功德品第三十五之餘
0517a10: 【經】佛子假使有人以億那由他佛剎碎為微塵一塵
0517a11: 一剎復以爾許微塵數佛剎碎為微塵如是微塵悉
0517a12: 置左手持以東行過爾許微塵數世界乃下一塵如
0517a13: 是東行盡此微塵南西北方四維上下亦復如是如
0517a14: 是十方所有世界若著微塵及不著者悉以集成一
0517a15: 佛國土寶手於汝意云何如是佛土廣大無量可思
0517a16: 議不答曰不也如是佛土廣大無量希有奇特不可
0517a17: 思議若有眾生聞此譬喻能生信解當知更為希有
0517a18: 奇特佛言寶手如是如是如汝所說若有善男子善
0517a19: 女人聞此譬喻而生信者我授彼記決定當成阿耨
0517a20: 多羅三藐三菩提當獲如來無上智慧寶手設復有
0517a21: 人以千億佛剎微塵數如上所說廣大佛土抹為微
0517a22: 塵以此微塵依前譬喻一一下盡乃至集成一佛國
0517a23: 土復抹為塵如是次第展轉乃至經八十反如是一
0517a24: 切廣大佛土所有微塵菩薩業報清淨肉眼於一念
0517b01: 中悉能明見亦見百億廣大佛剎微塵數佛如頗
0517b02: 鏡清淨光明照十佛剎微塵數世界寶手如是皆是
0517b03: 清淨金網轉輪王甚深三昧福德善根之所成就。
0517b04: 【論】十三佛子假使有人已巳下至末有二十一行經
0517b05: 明此清淨金網轉輪王肉眼所見境界廣大難量
0517b06: 分隨文釋義者於此品中十三段文約立三門一
0517b07: 說光明所因從何所來二蒙光觸者以何因緣三
0517b08: 明天鼓從何所因而能說法第一說光所因從何
0517b09: 所來者從如來自體性自清淨法身根本無依住
0517b10: 智自性清淨功德所生能成相好無所依止故名
0517b11: 隨好光明功德品此之光明一切眾生同共有之
0517b12: 為不以普賢行願助揚顯發不能顯現普賢願行
0517b13: 不以此光明體亦不能得成法界無眼大用是故
0517b14: 此經名為覺行互嚴經至此二行圓滿遂乃各各
0517b15: 自顯其功前品大人之相因普賢行成還令普賢
0517b16: 說故此品隨好光明是佛自果無作法身無依住
0517b17: 根本智光是佛自說但依教主以取經意舉光之
0517b18: 中其隨好光無量今依此品略舉其三一初舉如
0517b19: 來應正等覺有隨好名圓滿王者都陳根本智無
0517b20: 依無性而能普照自在名圓滿王別舉此光中隨
0517b21: 用云此隨好中出大光明名為熾盛此明隨用能
0517b22: 破迷惑七百萬阿僧祇光明而為眷屬者此明隨
0517b23: 用備根七百者都數約七菩提分息六道苦乃為
0517b24: 七百百者數之長也皆令發起一乘中十地道故
0517c01: 為此光體是佛果光光所及者皆依本故又約八
0517c02: 地已巳前有行者開發為七百萬者萬行阿僧祇者
0517c03: 明光體備根周次舉兜率天為菩薩時放大光
0517c04: 明名幢王照十佛剎塵世界地獄眾生得眾苦休
0517c05: 息得十種眼耳鼻舌身意清淨捨地獄身生兜率
0517c06: 天聞天鼓音而為說法得離垢三昧登十地道此
0517c07: 明光照往因十信解心修力不固有因放逸生惡
0517c08: 道者遇光苦息三業復本此明三生成果第一生
0517c09: 修十信解心心不精專作諸惡業第二生惡道住
0517c10: 地獄中三蒙光照觸苦息生兜率天天鼓響音告
0517c11: 法成十地果此為三生若也於此教中依智發心
0517c12: 專求不懈無放逸心修方便定入佛智慧生如來
0517c13: 家為佛真子便名成佛如輪王第一夫人所生太
0517c14: 子具輪王相雖未當位是王真種體無差別如是
0517c15: 十住初發心菩薩創從信種修方便定自顯正智
0517c16: 生如來家雖未有神足通力當其佛位然其真智
0517c17: 慧種與佛不殊從此一生加行修治隨其正智入
0517c18: 變易生神通自在如人一生身語意業修有為十
0517c19: 善尚得生天報得天神通何況正智慧現前法身
0517c20: 體會無心作惡專學慈悲豈可不入變易生身也
0517c21: 若也直約第一義論通於生死總為變化悟智即
0517c22: 佛不約神通為神通是利眾生之權方便故若直
0517c23: 取覺義智是正覺自餘神通降生成佛總屬行收
0517c24: 今至此品明覺行圓滿佛前之二種光明一名圓
0518a01: 滿王一名光幢王者且約佛果法身根本智圓明
0518a02: 破惑之大用一切修道不會此根本智光無成佛
0518a03: 期二舉足下千輻輪光名圓滿王者明成菩薩昇
0518a04: 進加行之光為足表所行行故常放四十種光明
0518a05: 者成十信十住十行十迴向地前四位也中有一
0518a06: 光隨於一切六道種種諸欲所樂皆令成熟乃至
0518a07: 阿鼻地獄受無間苦遇斯光者皆生兜率天天鼓
0518a08: 響音說法及以悔除諸惑得離垢三昧或得無依
0518a09: 智印定一光是一切六道應根起信之光餘三是
0518a10: 十住十行十迴向加行成十地道果滿之光為地
0518a11: 前三賢位是圓會悲智願行已巳終十地但成此地
0518a12: 前十迴向之功不別有位以此但放四十光明不
0518a13: 放五十也無功之果是佛自位不屬行故明足下
0518a14: 光是表十信十住十行十迴向願行之位十地約
0518a15: 法而成功滿前願故三右手掌中一隨好光明出
0518a16: 現無量自在神力者此表引接光以手是引接義
0518a17: 故此乃宜同一切世間三界所行方便非世間天
0518a18: 人及三乘所知故且舉此三種光明備世諸有已巳
0518a19: 自餘廣多不論第二蒙光觸者何因緣者經意
0518a20: 明先世有信心故如經云汝往昔親近眾善知識
0518a21: 即明昔曾有信心之種雖造惡業生於地獄為有
0518a22: 信種光及其身苦息種存便能發意捨身生天若
0518a23: 無先世信種設光照身者不覺不知三明天鼓從
0518a24: 何所因緣而能說法如經云但以毗盧遮那三昧
0518b01: 力故般若波羅蜜威德力故出音聲大約三緣而
0518b02: 得聞之一毗盧遮那菩薩三昧之力二於無體性
0518b03: 三昧中有自在無作妙慧三眾生昔曾聞此無性
0518b04: 法身大智慧之種方堪得聞如是妙聲迷除得道
0518b05: 如離垢三昧者是無性妙理自體無中邊等空
0518b06: 性性自無垢具無限智慧知見自無我所須以方
0518b07: 便定發起方明如法慧菩薩入無量方便三昧是
0518b08: 也又如善財於妙山上得憶念一切諸佛智慧
0518b09: 光明者是也總是十住初心創始顯發故至此品
0518b10: 中不離初處滿故還向普光明殿說十信心處說
0518b11: 此十一品十一地及佛果之門表此意也不離一
0518b12: 念不隔一時而成果故方便三昧者任無作性蕩
0518b13: 然自定不收不攝任心自安萬惑自淨道自現爾
0518b14: 方可任用施為不失其理然以普賢願行方成悲
0518b15: 智大用無作法界緣起之門一如其上五位進修
0518b16: 行者是也如經云於色聲香味觸其內具有五百
0518b17: 煩惱其外亦有五百煩惱瞋行多者二萬一千貪
0518b18: 行多者二萬一千癡行多者二萬一千等分行者
0518b19: 二萬一千已巳上都有八萬四千如色聲香味觸各
0518b20: 有五蘊共十使煩惱皆意根為主如是色聲香味
0518b21: 觸為外受想行識及意為內如因內外心境成緣
0518b22: 皆能成十使煩惱色聲香味觸受想行識及意能
0518b23: 所互參內外各十如是內外十種煩惱一一皆能
0518b24: 起十使煩惱即內外所緣各有五百煩惱由迷心
0518c01: 境內外相資由內五蘊成境因外五境所起能緣
0518c02: 由此內外能所二緣十使煩惱因之不息乃至八
0518c03: 萬四千如是十使皆因五蘊所成一一使中有百
0518c04: 以將十使中五蘊以五蘊成十使一一蘊中一百
0518c05: 五蘊中有五百以五蘊成五塵五塵中有五百以
0518c06: 塵蘊為內外之上共為一千配七識中有七千分
0518c07: 三世三七二十一當二萬一千即依貪瞋癡多者
0518c08: 及等分各二萬一千共為八萬四千餘如文自具
0518c09: 如十使中各有內外五蘊十使互參即有一百於
0518c10: 一百十使一一使皆有五蘊為五百由內心緣外
0518c11: 境互為主伴以此內外各有五百共成一千由末
0518c12: 那與六識相因作業有七千煩惱法如前配三七
0518c13: 二十一亦當二萬一千若約此品法門天鼓所說
0518c14: 無生理智及說悔除過惡之法甚善甚妙修道發
0518c15: 菩提心者可以持誦作意倣而學之以方便定慧
0518c16: 力勤思觀察還同此品剎那成佛於中法門融通
0518c17: 次第具如此品如善財童子所見善知識皆云我
0518c18: 已巳先發阿耨多羅三藐三菩提心云何教我學菩
0518c19: 薩道者明菩提無求無修無三世故但求其行菩
0518c20: 提無修此隨好光明功德但與行作光明令行無
0518c21: 依無修作者一切發心者先修方便三昧而以顯
0518c22: 之從此理中方當加行是故名以果成因門以因
0518c23: 即果門以理智之外無別行故即理事無礙以為
0518c24: 進修是故但求其菩薩道即行是菩提明隨行無
0519a01: 得故是以發普賢行未圓滿故求菩薩道以菩提
0519a02: 無三世不出一剎那萬行皆圓滿故名為佛乘即
0519a03: 乃直論智境不分三世延促等障凡夫及三乘謂
0519a04: 三無數劫及無限劫是此教中智境不遷之門故
0519a05: 以本如是故法如是故非佛神通使然也三乘情
0519a06: 見謂佛神通以迷實法本來如是此普光明殿中
0519a07: 十一品法是都該一部及無盡古今總不移毫念
0519a08: 也須當如是信解修行名悟佛知見入佛知見故
0519a09: 當知十地及等妙二位總依十信十住十行十迴
0519a10: 向法則而成。
0519a11: 普賢行品第三十六
0519a12: 【論】將釋此品約作四門分別一釋品名目二釋品
0519a13: 來意三釋說教之主四隨文釋義一釋品名目者
0519a14: 何故名為普賢行品為明從初會菩提場如來是
0519a15: 佛果如十普賢菩薩并已巳下菩薩神天等眾是佛
0519a16: 普賢行故從第二會普光明殿說不動智佛無礙
0519a17: 智等十智如來以成十信心明其能信自心是不
0519a18: 動智佛是自心之本果餘九亦然文殊師利覺首
0519a19: 目首等十首菩薩是自身所行普賢之行以次十
0519a20: 住十行十迴向十地十一地所有十十等佛號十
0519a21: 十等菩薩名乃至無量佛號無量菩薩名皆是自
0519a22: 身自心進修佛果自普賢行直至於此普賢行品
0519a23: 是一箇自心佛果一箇自心普賢行至如來出現
0519a24: 品方明自己巳佛果現理智體用方終以此出現品
0519b01: 中如來放眉間光灌文殊頂口中光灌普賢口令
0519b02: 其理智法身妙慧文殊師利共普賢菩薩自相問
0519b03: 答如來出現所有境界方明自身理智妙慧普賢
0519b04: 行海佛果進修始終圓滿付囑流通亦在出現品
0519b05: 內離世間品是佛果後常道無始終普賢行故法
0519b06: 界品是佛常道法界如以佛果後普賢行依義亦
0519b07: 可作利世間品是自己巳道行已巳滿純是利益世間
0519b08: 無世間可離無出世間可至故以普賢行恒利益
0519b09: 眾生為本故餘義至後品重明以此品通該十信
0519b10: 已巳來至出現品一勢始終因果本末以立其品名
0519b11: 大約此一會十定已巳來十一品經總以十定之體
0519b12: 通收始末不出一剎那際故此品以明佛果位內
0519b13: 自行普賢行滿故以立其名二釋品來意者為明
0519b14: 前品果極性智光明以利眾生此品明普賢行能
0519b15: 利物故有理智無行理智乃處俗不圓有行無理
0519b16: 智其行無由出俗故理行體徹方成不二自在之
0519b17: 門以此此品須來三釋說教之主者此品何故普
0519b18: 賢為能說教之主者為此品行門是普賢之行滿
0519b19: 故還令普賢自說明普賢是法身本智妙理之用
0519b20: 故二法獨行即不圓故先舉法身性智之光次說
0519b21: 普賢之行故四隨文釋義者於此一品經長科為
0519b22: 十五段。
0519b23: 【經】爾時普賢菩薩摩訶薩復告諸菩薩大眾言佛子
0519b24: 如向所演此但隨眾生根器所宜略說如來少分境
0519c01: 界何以故諸佛世尊為諸眾生無智作惡計我我所
0519c03: 隨生死流遠如來道故出興于世。
0519c04: 【論】第一爾時普賢菩薩已巳下至出興于世有五行
0519c05: 半經明眾生去佛道遠佛乃出世前品所說略說
0519c06: 少分境界分隨文釋義者如向所說者言前十身
0519c07: 相海品及隨好光明功德品是略說少分為邪見
0519c08: 恒與結使繫縛恒相應故遠離如來道不云出現
0519c09: 若以正見何出何沒何成何壞何梵何淨若得自
0519c10: 心如是平等不染不淨是佛出興結縛者六處結
0519c11: 縛眼耳鼻舌身意邪見者所謂八邪邪念邪命邪
0519c12: 思邪精進邪定邪語邪業邪慧計我我所者身邊
0519c13: 二見是顛倒疑惑者四倒無常計常無我計我非
0519c14: 樂計樂不淨計淨如來為如是眾生示現出興略
0519c15: 說少分福德境界而實如來無出無沒唯道相應
0519c16: 者智境自會不於諸佛作出生滅沒之見但自以
0519c17: 定觀二門以治心垢身邊見謝智現相應。
0519c18: 【經】佛子我不見一法為大過失如諸菩薩於他菩薩
0519c19: 起瞋心者何以故佛子若諸菩薩於餘菩薩起瞋恚
0519c20: 心即成就百萬障門故。
0519c21: 【論】第二佛子已巳下至成就百萬障門故有兩行半
0519c22: 經明普賢菩薩眾生有大過惡不曾見一過惡若
0519c23: 見一菩薩有瞋心成百萬障門分。
0519c24: 【經】何等為百萬障所謂不見菩提障不聞正法障生
0520a01: 不淨世界障生諸惡趣障生諸難處障多諸疾病障
0520a02: 多被謗毀障生頑鈍諸趣障壞失正念障闕少智慧
0520a03: 障眼障耳障鼻障舌障身障意障惡知識障惡伴黨
0520a04: 障樂習小乘障樂近凡庸障不信樂大威德人障樂
0520a05: 與離正見人同住障生外道家障生魔境界障離佛
0520a06: 正教障不見善友障善根留難障增不善法障得下
0520a07: 劣處障生邊地障生惡人家障生惡神中障生惡龍
0520a08: 惡夜叉惡乾闥婆惡阿脩羅惡迦樓羅惡緊那羅惡
0520a09: 摩羅伽惡羅剎中障不樂佛法障習童蒙法障樂
0520a10: 著小乘障不樂大乘障性多驚怖障心常憂惱障愛
0520a11: 著生死障不專佛法障不喜見聞佛自在神通障不
0520a12: 得菩薩諸根障不行菩薩淨行障退怯菩薩深心障
0520a13: 不生菩薩大願障不發一切智心障於菩薩行懈怠
0520a14: 障不能淨治諸業障不能攝取大福障智力不能明
0520a15: 利障斷於廣大智慧障不護持菩薩諸行障樂誹謗
0520a16: 一切智語障遠離諸佛菩提障樂住眾魔境界障不
0520a17: 專修佛境界障不決定發菩薩弘誓障不樂與菩薩
0520a18: 同住障不求菩薩善根障性多見疑障心常愚闇障
0520a19: 不能行菩薩平等施故起不捨障不能持如來戒故
0520a20: 起破戒障不能入堪忍門故起愚癡惱害瞋恚障不
0520a21: 能行菩薩大精進故起懈怠垢障不能得諸三昧故
0520a22: 起散亂障不修治般若波羅蜜故起惡慧障於處非
0520a23: 處中無善巧障於度眾生中無方便障於菩薩智慧
0520a24: 中不能觀察障於菩薩出離法中不能了知障不成
0520b01: 就菩薩十種廣大眼故眼如生盲障耳不聞無礙法
0520b02: 故口如啞羊障不具相好故鼻根破壞障不能辯了
0520b03: 眾生語言故成就舌根障輕賤眾生故成就身根障
0520b04: 心多狂亂故成就意根障不持三種律儀故成就身
0520b05: 業障恒起四種過失故成就語業障多生貪瞋邪見
0520b06: 故成就意業障賊心求法障斷絕菩薩境界障於菩
0520b07: 薩勇猛法中心生退怯障於菩薩出離道中心生懶
0520b08: 惰障於菩薩智慧光明門中心生止息障於菩薩念
0520b09: 力中心生劣弱障於如來教法中不能住持障於菩
0520b10: 薩離生道不能親近障於菩薩無失壞道不能修習
0520b11: 障隨順二乘正位障遠離三世諸佛菩薩種性障佛
0520b12: 子若菩薩於諸菩薩起一瞋心則成就如是等百萬
0520b13: 障門。
0520b14: 【論】第三何等為百萬障門已巳下至成就如是等百
0520b15: 萬障門有四十四行經明舉一百箇障門以彰百
0520b16: 萬障門之首分已巳下說一百箇障門與百萬障門
0520b17: 為首以防修道者於他菩薩起一念瞋心如經自
0520b18: 具如有修道者大須慎之如上修道創始發心非
0520b19: 慮亡想盡其道乃會情在想存我見求道終不相
0520b20: 應須依智人自摧憍慢敬心徹到方以定觀二門
0520b21: 決擇上二界禪聲聞外道及權教菩薩所修定慧
0520b22: 一一須知方識正法方始心無邪正求差別智門
0520b23: 以大願力長大慈悲成普賢行如作賊心求法不
0520b24: 善調心慢心增於他菩薩起一念瞋恨當入百
0520c01: 萬障門如經具明作惡神惡鬼等難已巳得一分求
0520c02: 道之心助成勢力怒不可當諸有發心者應當防
0520c03: 之如法謙敬一心志求亦可常須誦持此普賢行
0520c04: 品以防三業令使應真。
0520c05: 【經】何以故佛子我不見有一法為大過惡如諸菩薩
0520c06: 於餘菩薩起瞋心者。
0520c07: 【論】第四何以故已巳下至起瞋心者有一行半經明
0520c08: 都結已巳上於他菩薩不起瞋心分。
0520c09: 【經】是故諸菩薩摩訶薩欲疾滿足諸菩薩行應勤修
0520c10: 十種法何等為十所謂心不棄捨一切眾生於諸菩
0520c11: 薩生如來想永不誹謗一切佛法知諸國土無有窮
0520c12: 盡於菩薩行深生信樂不捨平等空法界菩提之
0520c13: 心觀察菩提入如來力精勤修習無礙辯才教化眾
0520c14: 生無有疲厭住一切世界心無所著是為十佛子菩
0520c15: 薩摩訶薩安住此十法已巳則能具足十種清淨何等
0520c16: 為十所謂通達甚深法清淨親近善知識清淨護持
0520c17: 諸佛法清淨了達空界清淨深入法界清淨觀察
0520c18: 無邊心清淨與一切菩薩同善根清淨不著諸劫清
0520c19: 淨觀察三世清淨修行一切諸佛法清淨是為十佛
0520c20: 子菩薩摩訶薩住此十法已巳則具足十種廣大智何
0520c21: 等為十所謂知一切眾生心行智知一切眾生業報
0520c22: 智知一切佛法智知一切佛法深密理趣智知一切
0520c23: 陀羅尼門智知一切文字辯才智知一切眾生語言
0520c24: 音聲詞辯善巧智於一切世界中普現其身智於一
0521a01: 切眾會中普現影像智於一切受生處中具一切智
0521a02: 智是為十佛子菩薩摩訶薩住此十智已巳則得入十
0521a03: 種普入何等為十所謂一切世界入一毛道一毛道
0521a04: 入一切世界一切眾生身入一身一身入一切眾生
0521a05: 身不可說劫入一念一念入不可說劫一切佛法入
0521a06: 一法一法入一切佛法不可說處入一處一處入不
0521a07: 可說處不可說根入一根一根入不可說根一切根
0521a08: 入非根非根入一切根一切想入一想一想入一切
0521a09: 想一切言音入一言音一言音入一切言音一切三
0521a10: 世入一世一世入一切三世是為十佛子菩薩摩訶
0521a11: 薩如是觀察已巳則住十種勝妙心何等為十所謂住
0521a12: 一切世界語言非語言勝妙心住一切眾生想念無
0521a13: 所依止勝妙心住究竟空界勝妙心住無邊法界
0521a14: 勝妙心住一切深密佛法勝妙心住甚深無差別法
0521a15: 勝妙心住除滅一切疑惑勝妙心住一切世平等無
0521a16: 差別勝妙心住三世諸佛平等勝妙心住一切諸佛
0521a17: 力無畏勝妙心是為十佛子菩薩摩訶薩住此十種
0521a18: 勝妙心已巳則得十種佛法善巧智何等為十所謂了
0521a19: 達甚深佛法善巧智出生廣大佛法善巧智宣說種
0521a20: 種佛法善巧智證入平等佛法善巧智明了差別佛
0521a21: 法善巧智悟解無差別佛法善巧智深入莊嚴佛法
0521a22: 善巧智一方便入佛法善巧智無量方便入佛法善
0521a23: 巧智知無邊佛法無差別善巧智以自心自力於一
0521a24: 切佛法不退轉善巧智是為十佛子菩薩摩訶薩聞
0521b01: 此法已巳咸應發心恭敬受持。
0521b02: 【論】是故諸菩薩摩訶薩已巳下至佛子菩薩摩訶薩
0521b03: 應發心恭敬受持有六段十法如經文義自明一
0521b04: 諸菩薩欲疾滿足諸菩薩行應勤修十法二則能
0521b05: 具足十種清淨分三則能具足十廣大智分四則
0521b06: 得十種普入分五則住十種勝妙心分六則得十
0521b07: 種善巧智分已巳上有十段經文如經云知一切眾
0521b08: 生心行智者此名他心智以自無心自他障絕即
0521b09: 自心與一切眾生心一體無二以此能知一切眾
0521b10: 生心故以自心眾生心無二故乃至知一切佛法
0521b11: 深密理趣智亦爾以自心無自他心故即聖凡一
0521b12: 理同體聖凡一理同體即聖凡心法悉知故以聖
0521b13: 凡心一理故即身無內外諸見無內外見故即無
0521b14: 邊世界空界平等自心與空界平等即無大
0521b15: 小遠近中間既自心無大小遠近中間即智恒
0521b16: 滿十方世界而無往來既智恒滿十方世界而
0521b17: 無往來即能隨根對現色身自在既能隨根對現
0521b18: 色身自在即應根說法自在即一身多身相入自
0521b19: 在已巳下諸自在法皆如是修行以禪定智慧力性
0521b20: 自融通非生滅妄想所知如是自無心無思無妄
0521b21: 想之正智性自周而無來往隨時隨根為教化
0521b22: 一切眾生故現作一切等眾生之事業皆無作者
0521b23: 無有處所任性智用故如響應聲無有處所無作
0521b24: 者故非往來故已巳下皆准此智知之修之。
0521c01: 【經】何以故菩薩摩訶薩持此法者少作功力疾得阿
0521c02: 耨多羅三藐三菩提皆得具足一切佛法悉與三世
0521c03: 諸佛法等。
0521c04: 【論】第十一何以故已巳下至與三世諸佛法等有兩
0521c05: 行半經明聞此法勸恭敬受持以少方便速成佛
0521c06: 分。
0521c07: 【經】爾時佛神力故法如是故十方各有十不可說百
0521c08: 千億那由他佛剎微塵數世界六種震動雨出過諸
0521c09: 天一切華雲香雲末香雲衣蓋幢幡摩尼寶等及以
0521c10: 一切莊嚴具雲雨眾妓樂雲雨諸菩薩雲雨不可說
0521c11: 如來色相雲雨不可說讚歎如來善哉雲雨如來音
0521c12: 聲充滿一切法界雲雨不可說莊嚴世界雲雨不可
0521c13: 說增長菩提雲雨不可說光明照耀雲雨不可說神
0521c14: 力說法雲如此世界四天下菩提樹下菩提場菩薩
0521c15: 宮殿中見於如來成等正覺演說此法十方一切諸
0521c16: 世界中悉亦如是。
0521c17: 【論】第十二爾時佛神力故已巳下至一切世界中悉
0521c18: 亦如是有十一行經明正法威感地六震動天興
0521c19: 供雲供養法分如地動興供有三義一法威感也
0521c20: 二諸菩薩聞法適悅三如經云法如是故經云受
0521c21: 持此法少作功力疾得菩提者一念無思無依智
0521c22: 現即菩提也。
0521c23: 【經】爾時佛神力故法如是故十方各過十不可說佛
0521c24: 剎微塵數世界外有十佛剎微塵數菩薩摩訶薩來
0522a01: 詣此土充滿十方作如是言善哉善哉佛子乃能說
0522a02: 此諸佛如來最大誓願授記深法佛子我等一切同
0522a03: 名普賢各從普勝世界普幢自在如來所來詣此土
0522a04: 悉以佛神力故於一切處演說此法如此眾會如是
0522a05: 所說一切平等無有增減我等皆承佛威佛力來此
0522a06: 道場為汝作證如此道場我等十佛剎微塵數菩薩
0522a07: 而來作證十方一切諸世界中悉亦如是。
0522a08: 【論】第十三爾時佛神力故已巳下至十方一切世界
0522a09: 中悉亦如是有十行半經明普勝世界一切處普
0522a10: 賢菩薩俱來作證分如十方各過十不可說世界
0522a11: 佛剎微塵數世界外有十佛剎微塵數菩薩摩訶
0522a12: 薩來詣此土充滿十方者此即是普賢行滿故歎
0522a13: 言善哉善哉者歎教法難遇故佛子乃能說此諸
0522a14: 佛如來最大誓願受記深法者明普賢行願是理
0522a15: 智大悲圓滿法果行已巳終故以果終是佛受記深
0522a16: 法故明法身智身大悲之行塵塵之內具佛普賢
0522a17: 無盡行故號曰甚深佛子我等一切同名普賢明
0522a18: 法行無二以此名同各從普勝世界普幢自在如
0522a19: 來所來者處道謙和名為普勝世界能破自他憍
0522a20: 慢及諸煩惱號之普幢幢者明心不隨境動理智
0522a21: 悲行重重周故名為普勝幢雖處生死不與染
0522a22: 俱名為自在此佛號世界是隨行因果之名來詣
0522a23: 此土者明昇進位極至此法也以佛神力故於一
0522a24: 切處演說此法者前明身業行周此明語業周
0522b01: 已巳下如文可見。
0522b02: 【經】爾時普賢菩薩摩訶薩以佛神力自善根力觀察
0522b03: 十方暨于法界欲開示菩薩行欲宣說如來菩提界
0522b04: 欲說大願界欲說一切世界劫數欲明諸佛隨時出
0522b05: 現欲說如來隨根熟眾生出現令其供養欲明如來
0522b06: 出世功不唐捐欲明所種善根必獲果報欲明大威
0522b07: 德菩薩為一切眾生現形說法令其開悟而說頌言。
0522b08: 【論】第十四爾時普賢菩薩已巳下有七行經明普賢
0522b09: 菩薩觀眾并陳說頌之意分如經欲開示菩薩行
0522b10: 者普賢行是欲說如來行菩提界者法身無性根
0522b11: 本智是欲說大願界者是普賢發興大悲願者是
0522b12: 欲說一切世界劫數者如下頌中云一劫入一切
0522b13: 劫一切劫入一劫一念入一切劫者是欲明如來
0522b14: 出世功不唐捐者明應根不失時欲明所種善根
0522b15: 必獲果報者明佛菩薩應根眾生獲益欲明大威
0522b16: 德菩薩為一切眾生現形說法者明理智周無
0522b17: 來往而對現色身隨根授法已巳上十事法皆已巳下
0522b18: 頌中一一具明。
0522b19: 【經】汝等應歡喜捨離於諸蓋一心恭敬聽
0522b20: 菩薩諸願行往昔諸菩薩最勝人師子
0522b21: 如彼所修行我當次第說亦說諸劫數
0522b22: 世界并諸業及以無等尊於彼而出興
0522b23: 如是過去佛大願出于世云何為眾生
0522b24: 滅除諸苦惱一切論師子所行相續滿
0522c01: 得佛平等法一切智境界見於過去世
0522c02: 一切人師子放大光明網普照十方界
0522c03: 思惟發是願我當作世燈具足佛功德
0522c04: 十力一切智一切諸眾生貪恚癡熾然
0522c05: 我當悉救脫令滅惡道苦發如是誓願
0522c06: 堅固不退轉具修菩薩行獲十無礙力
0522c07: 如是誓願已巳修行無退怯所作皆不
0522c08: 說名論師子於一賢劫中千佛出于世
0522c09: 彼所有普眼我當次第說如一賢劫中
0522c10: 無量劫亦然彼未來佛行我當分別說
0522c11: 如一佛剎種無量剎亦然未來十力尊
0522c12: 諸行我今說諸佛次興世隨願隨名號
0522c13: 隨彼所得記隨其所壽命隨所修正法
0522c14: 專求無礙道隨所化眾生正法住於世
0522c15: 隨所淨佛剎眾生及法輪演說時非時
0522c16: 次第淨生隨諸眾生業所行及信解
0522c17: 上中下不同化彼令修習入於如是智
0522c18: 修其最勝行常作普賢業廣度諸眾生
0522c19: 身業無障礙語業悉清淨意行亦如是
0522c20: 三世靡不然菩薩如是行究竟普賢道
0522c21: 出生淨智日普照於法界未來世諸劫
0522c22: 國土不可說一念悉了知於彼無分別
0522c23: 行者能趣入如是最勝地此諸菩薩法
0522c24: 我當說少分智慧無邊際通達佛境界
0523a01: 一切皆善入所行不退轉具足普賢慧
0523a02: 成滿普賢願入於無等智我當說彼行
0523a03: 於一微塵中悉見諸世界眾生若聞者
0523a04: 迷亂心發狂如於一微塵一切塵亦然
0523a05: 世界悉入中如是不思議一一塵中有
0523a06: 十方三世法趣剎皆無量悉能分別知
0523a07: 一一塵中有無量種佛剎種種皆無量
0523a08: 於一靡不知法界中所有種種諸異相
0523a09: 趣類各差別悉能分別知深入微細智
0523a10: 分別諸世界一切劫成壞悉能明了說
0523a11: 知諸劫脩短三世即一念眾行同不同
0523a12: 悉能分別知深入諸世界廣大非廣大
0523a13: 一身無量剎一剎無量身十方中所有
0523a14: 異類諸世界廣大無量相一切悉能知
0523a15: 一切三世中無量諸國土具足甚深智
0523a16: 悉了彼成敗十方諸世界有成或有壞
0523a17: 如是不可說賢德悉深了或有諸國土
0523a18: 種種地嚴飾諸趣亦復然斯由業清淨
0523a19: 或有諸世界無量種雜染斯由眾生感
0523a21: 如是入諸剎其數不可知一切諸世界
0523a22: 悉入一剎中世界不為一亦復無雜亂
0523a23: 世界有仰覆或高或復下皆是眾生想
0523a24: 悉能分別知廣博諸世界無量無有邊
0523b01: 知種種是一知一是種種普賢諸佛子
0523b02: 能以普賢智了知諸剎數其數無邊際
0523b03: 知諸世界化剎化眾生化法化諸佛化
0523b04: 一切皆究竟一切諸世界微細廣大剎
0523b05: 種種異莊嚴皆由業所起無量諸佛子
0523b06: 善學入法界神通力自在普於十方
0523b07: 眾生數等劫說彼世界名亦不能令盡
0523b08: 唯除佛開示世界及如來種種諸名號
0523b09: 經於無量劫說之不可盡何況最勝智
0523b10: 三世諸佛法從於法界生充滿如來地
0523b11: 清淨無礙念無邊無礙慧分別說法界
0523b13: 修習所莊嚴一念悉能知其中人師子
0523b14: 修佛種種行成於等正覺示現諸自在
0523b15: 如是未來世次第無量劫所有人中尊
0523b16: 菩薩悉能知所有諸行願所有諸境界
0523b17: 如是勤修行於中成正覺亦知彼眾會
0523b18: 壽命化眾生以此諸法門為眾轉法輪
0523b19: 菩薩如是知住普賢行地智慧悉明了
0523b20: 出生一切佛現在世所攝一切諸佛土
0523b21: 深入此諸剎通達於法界彼諸世界中
0523b22: 現在一切佛於法得自在言論無所礙
0523b23: 亦知彼眾會淨土應化力盡無量億劫
0523b24: 常思惟是事調御世間尊所有威神力
0523c01: 無盡智慧藏一切悉能知出生無礙眼
0523c02: 無礙耳鼻身無礙廣長舌能令眾歡喜
0523c03: 最勝無礙心廣大普清淨智慧充滿
0523c04: 悉知三世法善學一切化剎化眾生化
0523c05: 世化調伏化究竟化彼岸世間種種別
0523c06: 皆由於想住入佛方便智於此悉明了
0523c07: 眾會不可說一一為現身悉使見如來
0523c08: 度脫無邊眾諸佛甚深智如日出世間
0523c09: 一切國土中普現無休息了達諸世間
0523c10: 假名無有實眾生及世界如夢如光影
0523c11: 於諸世間法不生分別見善離分別者
0523c12: 亦不見分別無量無數劫解之即一念
0523c13: 知念亦無念如是見世間無量諸國土
0523c14: 一念悉超越經於無量劫不動於本處
0523c15: 不可說諸劫即是須臾頃莫見脩與短
0523c16: 究竟剎那法心住於世間世間住於心
0523c17: 於此不妄起二非二分別眾生世界劫
0523c18: 諸佛及佛法一切如幻化法界悉平等
0523c19: 普於十方剎示現無量身知身從緣起
0523c20: 究竟無所著依於無二智出現人師子
0523c21: 不著無二法知無二非二了知諸世間
0523c22: 如如光影如響亦如夢如幻如變化
0523c23: 如是隨順入諸佛所行處成就普賢智
0523c24: 普照深法界眾生剎染著一切皆捨離
0524a01: 而興大悲心普淨諸世間菩薩常正念
0524a02: 論師子妙法清淨如空而興大方便
0524a03: 見世常迷倒發心咸救度所行皆清淨
0524a04: 普諸法界諸佛及菩薩佛法世間法
0524a05: 若見其真實一切無差別如來法身藏
0524a06: 普入世間中雖在於世間於世無所著
0524a07: 譬如清淨水影像無去來法身世間
0524a08: 當知亦如是如是離染著身世皆清淨
0524a09: 湛然如空一切無有生知身無有盡
0524a10: 無生亦無滅非常非無常示現諸世間
0524a11: 除滅諸邪見開示於正見法性無來去
0524a12: 不著我我所譬如工幻師示現種種事
0524a13: 其來無所從去亦無所至幻性非有量
0524a14: 亦復非無量於彼大眾中示現量無量
0524a15: 以此寂定心修習諸善根出生一切佛
0524a16: 非量非無量有量及無量皆悉是妄想
0524a17: 了達一切趣不著量無量諸佛甚深法
0524a18: 廣大深寂滅甚深無量智知甚深諸趣
0524a19: 菩薩離迷倒心淨常相續巧以神通力
0524a20: 度無量眾生未安者令安安者示道場
0524a21: 如是法界其心無所著不住於實際
0524a22: 不入於涅槃如是世間開悟諸生
0524a23: 法數眾生數了知而不著普雨於法雨
0524a24: 充洽諸世間普於諸世界念念成正覺
0524b01: 而修菩薩行未曾有退轉世間種種身
0524b02: 一切悉了知如是知身法則得諸佛身
0524b03: 普知諸眾生諸劫及諸剎十方無涯際
0524b04: 智海無不入眾生身無量一一為現身
0524b05: 佛身無有邊智者悉觀見一念之所知
0524b06: 出現諸如來經於無量劫稱揚不可盡
0524b07: 諸佛能現身處處般涅槃一念中無量
0524b08: 舍利各差別如是未來世有求於佛果
0524b09: 無量菩提心決定智悉知如是三世中
0524b10: 所有諸如來一切悉能知名住普賢行
0524b11: 如是分別知無量諸行地入於智慧處
0524b12: 其輪不退轉微妙廣大智深入如來境
0524b13: 入已巳不退轉說名普賢慧一切最勝尊
0524b14: 普入佛境界修行不退轉得無上菩提
0524b15: 無量無邊心各各差別業皆由想積集
0524b16: 平等悉了知染汙非染汙學心無學心
0524b17: 不可說諸心念念中悉知了知非一二
0524b18: 非染亦非淨亦復無雜亂皆從自想起
0524b19: 如是悉明見一切諸眾生心想各不同
0524b20: 起種種世間以如是方便修諸最勝行
0524b21: 從佛法化生得名為普賢眾生皆妄起
0524b22: 善惡諸趣想由是或生天或復墮地獄
0524b23: 菩薩觀世間妄想業所起妄想無邊故
0524b24: 世間亦無量一切諸國土想網之所現
0524c01: 幻網方便故一念悉能入眼耳鼻舌身
0524c02: 意根亦如是世間想別異平等皆能入
0524c03: 一一眼境界無量眼皆入種種性差別
0524c04: 無量不可說所見無差別亦復無雜亂
0524c05: 各隨於自業受用其果報普賢力無量
0524c07: 如是諸世間悉能分別知而修一切行
0524c08: 亦復無退轉佛說眾生說及以國土說
0524c09: 三世如是說種種悉了知過去中未來
0524c10: 未來中現在三世互相見一一皆明了
0524c11: 如是無量種開悟諸世間一切智方便
0524c12: 邊際不可得
0524c13: 【論】第十五正申頌意此一段頌有一百二十一行
0524c14: 一時普頌前十法明普賢行終因果理智悲願
0524c15: 皆圓滿故如頌中自明。
0524c16: 
0524c17: 大方廣佛新華嚴經合論卷第七十七
0524c18: 
0524c19: 
0524c20: 
0524c21: 音切
0524c22: 頑五還切。鈍徒困切。闕苦穴切。庸涌從切。啞於雅切。懶落旱切。墯
0524c23: 徒果切。洎巨義切。汙烏故切。蕩徒浪切。暨巨至切。澍注音。
