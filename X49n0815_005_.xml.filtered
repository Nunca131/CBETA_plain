0608b01: 成唯識論疏義演卷第五
0608b02: 西京福壽寺沙門　如理　集
0608b03: 【疏】頌中以同初能變者同初能變是捨受故所以頌
0608b04: 中更不辨受俱門。
0608b05: 【疏】初定至出捨根者意云破前師云若許第七與喜
0608b06: 樂等相應者第七有頂地有喜受等應通有頂有又
0608b07: 瑜伽中云初禪出憂二禪出苦三禪出喜四禪出樂
0608b08: 無想中出捨明知喜等不通有頂故前師非也問憂
0608b09: 苦二受欲界繫憂受初禪無可爾如何苦受初禪猶
0608b10: 有耶答且如苦根唯五識有謂初禪中有眼耳身三
0608b11: 識者所以得有苦根識苦無憂苦方出故故二禪出
0608b12: 苦根又胎法師解欲解先曰云何故二禪方出苦根
0608b13: 答由初定有三所依識是苦所依故是下地之類故
0608b14: 得有苦苦爾苦根設欲界捨隨所依識二定斷喜樂
0608b15: 在二三禪亦應隨所依第六隨諸地答不爾五識無
0608b16: 能治苦隨二定斷意識體能治喜樂不從遍三界。
0608b17: 【疏】應許憂苦通三界有者難云上地無喜樂汝許第
0608b18: 七彼地喜樂俱上地無苦憂六識於彼有憂苦。
0608b19: 【疏】增上受類相應者意云如第六識修初禪定時即
0608b20: 是造初禪業此業與第六識中喜受相應為增上緣
0608b21: 能感初禪第八識果然第七識俱喜受即與彼地能
0608b22: 引業之增上受類相應緣彼業果為境界故云受類
0608b23: 相應者第七識俱喜受是第六識中喜受之流類也
0608b24: 即約與能引果業之受類同問何故要須與增上受
0608c02: 義要彼此喜受相順方能緣此地業果若不相順第
0608c03: 七即不能緣此業果乃至餘地皆與第六識之業增
0608c04: 上受相應而緣業果問若如造三途業亦有苦受俱
0608c05: 彼第七識應亦與喜樂受俱耶答依多分說以上二
0608c06: 定及人天等多分與彼能引業喜受相應亦三途等
0608c07: 業且多分憂受相應以奢逸人極少少有喜受俱歟。
0608c08: 若又難似乖據無違人天亦天多分音明知造三
0608c09: 途業多分憂相應也又次是不正義設有失無勞會
0608c10: 之。
0608c11: 【疏】又地所有增上之受至與彼受俱者此第二解如
0608c12: 第六識有人天業感得人天第八果識即隨彼地第
0608c13: 六識中受喜樂受緣彼第八以之為境然第七識亦
0608c14: 與向自相應喜受俱緣自地第八識果為境又此地
0608c15: 之業者此人天趣業復能招彼地果即當生地果當
0608c16: 生地果第六識與喜樂受緣同地果第七與彼同緣
0608c17: 此初第八所生之地隨地所有受即緣第八生故與
0608c18: 前不同不同所以如演秘鈔。【疏】欲界雖有捨受至
0608c19: 故此不說者釋通外難難云餘地有捨受業果即說
0608c20: 識受俱得緣欲界亦有捨受業果何故不說俱得緣
0608c21: 答雖有捨受之果而業劣故不說意說以欲界善惡
0608c22: 二趣引業強喜樂憂受勝故得彼勝受說不同彼者
0608c23: 受業說。
0608c24: 【疏】如苦樂受至故今不說者然苦樂二受唯在五識
0609a01: 不與引業俱故不說也然初二定五根有樂受者但
0609a02: 約怡悅義邊說有樂亦非此間所說謂五識受不能
0609a03: 感引業果一向不說五識受也所以初二定說有喜
0609a04: 受不說有樂受也。
0609a05: 【疏】又此若與四受相應至少分斷故者意云如欲界
0609a06: 第七我見俱惑與此非想第六識中下下品惑於金
0609a07: 剛無間道一時頓斷今若與四受相應即應非頓斷
0609a08: 過何以故由前位中少分斷故謂初禪出憂二禪出
0609a09: 苦三禪出喜四禪出樂俱是非頓斷過也。
0609a10: 【疏】若爾如欲界不伏之修惑與此何別者此因前故
0609a11: 為此問意如第六識識中俱生煩惱貪嗔我見俱世
0609a12: 道不能伏要與非想地同與第七相應惑何別此即
0609a13: 不斷家問。
0609a14: 【疏】答彼前前地已巳永離故此即許斷家答然第六識
0609a15: 相應惑第三果人離欲即時亦能斷彼又如第二果
0609a16: 人前斷六品入那含果故斷若第七識相應惑縱離
0609a17: 欲亦不能斷要至有頂合於九品一類方能頓斷故
0609a18: 有別也故云此合於後等及第六識中修惑有二師
0609a19: 說一許不斷故為此問答。
0609a20: 【疏】雖初地至唯捨受者意云釋外難難云若言已巳轉
0609a21: 依位第七與平等性智俱任運轉不易故唯捨受相
0609a22: 應者且如初地第七地亦得無漏即任運轉不易脫
0609a23: 耶答不爾據佛位說云不易脫非約餘位也任運轉
0609a24: 者無動搖義。
0609b01: 【疏】又復此智至唯捨受俱者意在佛身中大悲功德
0609b02: 最勝常在第四禪此以第七唯捨受俱。
0609b03: 【疏】又設下地有平等智者意云隨上下地第六識入
0609b04: 法空觀時皆引得平等性智故平等智通上下地有
0609b05: 以無漏第七與第六必同地繫若有漏末那與第六
0609b06: 或異地繫如演秘說。
0609b07: 【疏】若在十地至皆有此智者是總舉如下自解。
0609b08: 【疏】依彼地心至為有頂依者意云如固位中若依有
0609b09: 頂地第六依法空觀入滅定時引得平等性智此平
0609b10: 等性智與淨第七滅定不無所以有頂第六還以有
0609b11: 頂地第七平等智為所依也故不可定說下地第七
0609b12: 與有頂第六為依以無漏末那必與無漏第六同地
0609b13: 繫故有漏者或通異繫。
0609b14: 【疏】雖通諸地皆唯捨受者意云此釋外難難云次言
0609b15: 平等智由第六引諸地皆有者亦互應引第六識隨
0609b16: 在何地與何受相應初二禪等有喜樂等答私按義
0609b17: 五末二左四行已巳下問答與此問答相似而
0609b18: 委於演不爾皆唯捨受故應思者意同前解。
0609b19: 【疏】未必皆似故者意云因果心心所未必相似恒於
0609b20: 所緣平等緣故過合唯捨受相應若論餘心所因果
0609b21: 多少即未必相似由無漏善心法爾有此菩提一心
0609b22: 所作用俱親相似。
0609b23: 【疏】上界定力故可名有覆者意云上地煩惱由定力
0609b24: 折伏方得成有覆無記若不爾者即成不善性。
0609c01: 【疏】此識何為名為無記至亦無記攝者意云此識相
0609c02: 應四惑雖合是□不善性由所依識行相微細任運
0609c03: 一類故所以是無記性然能依煩惱隨所依識亦為
0609c04: 無記不障善故者不障六識中善無記遍三性者說
0609c05: 第七及心所等能與三性為依言通三性非體通三
0609c06: 性也故第七與前六識為染淨依又遍三性者前六
0609c07: 識起三性同時第七恒現行與彼俱起故云遍三性
0609c08: 也。
0609c09: 【疏】此微細至皆第一說者意云然第七微細言即兩
0609c10: 本攝論皆第一中說。
0609c11: 【疏】此中兩解者意今說有覆無記性有二解與彼論
0609c12: 說別二解如疏。
0609c13: 【疏】以心體細至名為有覆者意云心王心所互影顯
0609c14: 得成有覆何者似法之升煩惱合是不善由心王體
0609c15: 相微細一顯所以能令相應心所亦成無記性此即
0609c16: 煩惱成有覆無記也然心王成有覆者被煩惱覆故
0609c17: 成有覆本體非覆以不自覆故。
0609c18: 【疏】俱染障聖者即四惑與心俱令心亦互障聖道也
0609c19: 有俱染障聖者唯取俱時四□惑不取末那末耶性
0609c20: 非染故前解好。
0609c21: 【疏】對法第六他界緣云者辨緣他界煩惱中作此說
0609c22: 云不見世間執他法為我等故。
0609c23: 【疏】我見隨境自他所繫者第七緣第八時與境同地
0609c24: 繫名自他故。
0610a01: 【疏】此依俱生至行相說者意云然俱生我見有任運
0610a02: 緣總別為我取第七六識中我見若總計五蘊身為
0610a03: 我即通緣三界法為我即此身中皆有三界法故若
0610a04: 別緣我者即隨緣一蘊計為我也今此識誠我見唯
0610a05: 緣第八識執為我也即是別緣為我由此故知第七
0610a06: 不緣種子及相分若緣者皆通緣也問種子可爾相
0610a07: 分如何答若緣第八識相分為我所者且如三根中
0610a08: 忽有修得天眼耳通即引得上界天眼耳根在自身
0610a09: 中方能變生天眼耳二識然此二界根是第八相分
0610a10: 也第七緣即是緣上地法為我所法也不緣相分。
0610a11: 【疏】若爾命終心至此別緣我故者此問第六識答如
0610a12: 也。
0610a13: 【疏】不可難以相應所緣二縛為名繫者意雖有所緣
0610a14: 不約此所緣縛辨其繫屬但約相從名繫屬也。
0610a15: 【疏】此文三釋者即三段料也。
0610a16: 【疏】屬彼所緣文之地者意□□□舉第八識所依境
0610a17: 顯第七屬此地第八識也。
0610a18: 【論】若起彼地異熟藏識以下是正解何故爾耶答前
0610a19: 舉任運等者此顯所由後若起彼等者方解屬義。
0610a20: 【疏】雖有此義前解為勝者序論中或為彼地諸煩惱
0610a21: 等文此文雖別是一解然不及以前緣。
0610a22: 【疏】此在因中至是無漏故者長連讀自曉意初地已巳
0610a23: 去名轉依此所繫識是無漏故意有此所繫識是無
0610a24: 漏故。
0610b01: 【疏】是彼類故者是我執類也。
0610b02: 【疏】又彼說至非無學故者意云六十三中說世間道
0610b03: 伏煩惱不伏所知因便說出世間非說滅定是故菩
0610b04: 薩以但說二位故何不說滅定耶答以滅定不是道
0610b05: 且非有學非無學故所以不說亦彼方約人辨但說
0610b06: 二位兼法及人所以說三以滅定數是即法故。
0610b07: 【疏】然第八識唯從煩惱以立藏名至約自體說者此
0610b08: 第八識得藏名者但從我見煩惱所執以立藏名而
0610b09: 不說所知障也其第七識名染汙者非唯煩惱亦名
0610b10: 通法執據自體說以不從他法立名故。
0610b11: 【疏】在無學俱不行者無學言通攝三乘故名俱不行。
0610b12: 【疏】法執既細菩薩不從得名者意云夫藏識名依煩
0610b13: 惱立菩薩既伏煩惱雖有法執第八不得藏名法執
0610b14: 不能執第八為我我所故設法執能執第八亦不得
0610b15: 名藏識。
0610b16: 【疏】所執藏名菩薩應不捨者以菩薩法執在故。
0610b17: 【疏】頓悟二乘者二乘中有利鈍二人名為頓漸今即
0610b18: 利根者故云頓悟二乘或可說初菩薩名為頓悟簡
0610b19: 漸悟菩薩故。
0610b20: 【疏】又解世道是事觀等者亦是六十三文。
0610b21: 【疏】非所對治至差別轉者意云若論世道者以是事
0610b22: 觀故限此第七識煩惱等非是所治世道亦非能治
0610b23: 境界緣力者意說第七識惑等亦不是世道之境界
0610b24: 以世道不緣故也。
0610c01: 【疏】無分別智至違我執故者從三乘無漏心起方伏
0610c02: 所由也。
0610c03: 【疏】並自違故者菩薩人法執違自法空觀三乘人我
0610c04: 執違自乘人空觀故言並自違。
0610c05: 【疏】一分或全者意云一分者唯生空無漏等流或全
0610c06: 者人法二空等流言不現行者意云入一分觀違一
0610c07: 分現行若入二空觀令違現故云亦互即此意也我
0610c08: 法二執正違故所以不行。
0610c09: 【疏】後顯前二滅已巳後生至亦不現行者意云後顯前
0610c10: 二滅者我法二執滅後出觀還生也如小乘以生空
0610c11: 觀引滅定我執不行菩薩以法空觀引滅定法執不
0610c12: 起或雙入二觀即二執不行後出得生言生及法執
0610c13: 者意說小乘人入生空時我執不行菩薩法執亦爾
0610c14: 故云隨其所應又解後顯前二滅已巳後生者顯前滅
0610c15: 定聖道二種對後羅漢得前二滅名以後生者於此
0610c16: 二位中二執不行出觀得後生小乘人空觀菩薩法
0610c17: 空觀引生滅定二執不行及法執隨其所應等者此
0610c18: 偏對菩薩說法執也不言我執者即同二乘亦不行
0610c19: 故更不說。
0610c20: 【疏】無所由義者顯羅漢無我執所由。
0610c21: 【疏】此識染法至第九品攝者意云夫論第七識中煩
0610c22: 惱即其一類不可分其品類今且據三界論之得有
0610c23: 九品即九地中一地有一品也隨地地之中最定是
0610c24: 下品行相微細名為下品也若望當地第六識九品
0611a01: 煩惱中即當第九品攝地地皆爾。
0611a02: 【疏】一切地者至名勢力等者意說一切地中第七識
0611a03: 煩惱皆與有頂地第六識第九下下品一時頓斷以
0611a04: 勢力等故同障無學者意云第七識煩惱雖地地有
0611a05: 一品每品皆與有頂地第六識中第九品惑同斷此
0611a06: 意說雖有九品皆與有頂下下品中一時斷故欲界
0611a07: 所繫第七惑與彼有頂地下下品相似以行不能發
0611a08: 業潤生等故。
0611a09: 【疏】若有難言既有九品至無九品義者意云此是外
0611a10: 難有兩意其麤細非一類者是第一難難既有九品
0611a11: 麤細應非一類也意云若言三界相望有九品應九
0611a12: 品道斷即非一類如色界中有四地即有四品如何
0611a13: 一類耶餘准此此識至無九品者難有一品無九品
0611a14: 義第二難意也至下實有九品者答有九品非一品
0611a15: 義。
0611a16: 【疏】彼由加行至實有九品者此論主答謂超二果人
0611a17: 極利根故即加行力合八十一品總為九品由一類
0611a18: 九解脫九無間道斷雖一道斷一品不妨一品而有
0611a19: 九品問何以如是答此障無學故八十一品合九品
0611a20: 斷何妨第六中惑與有頂地下下品煩惱一時斷而
0611a21: 有九品耶。
0611a22: 【疏】然此第七至一時頓斷者意說如欲界自地第七
0611b01: 中我見漸漸斷非頓如何乃言與非想地第九品同
0611b02: 斷之答約超二果人說斷欲界第九品時即是斷非
0611b03: 想第九品時何故爾耶以束九品為一品故此名破
0611b04: 竹斷如破一節全節亦破故故合八十一品總為九
0611b05: 品斷若許麤細三界相似者返難前師不許九品之
0611b06: 義若爾無性有情第七識應無能薰以無增減故故
0611b07: 有九品也。
0611b08: 【疏】如斷善邪見至分九品故者意云此第七亦有九
0611b09: 品如邪見行相增強欲界第九一品仍作九品今此
0611b10: 第七識惑且爾一品之中分為九品又邪見能斷善
0611b11: 根准婆沙二說一云一品邪見頓能頓斷九品善根
0611b12: 猶如見道斷惑隨何等品智一時頓斷九品惑二云
0611b13: 九品漸斷如修道斷惑下根下品邪見能斷上善乃
0611b14: 至上上邪見能斷下善根或緣一一諦故即能起得
0611b15: 起九品邪見或乃次第緣於四諦方始起九品邪見
0611b16: 即緣四諦所有邪見隨應皆能斷生得善廣如彼雜
0611b17: 集等說曰如何一品分為九品答言一品者即喚九
0611b18: 品為一品次第七識中煩惱地地之中皆是第九品
0611b19: 攝即以九箇第九品同是第九品攝所以合為一品
0611b20: 其實有九品如邪見等。
0611b21: 【疏】如前第二能熏中解者意云第七識煩惱品數與
0611b22: 非想地第六識中第九品感同是一品所以一時同
0611b23: 斷即是一品非九品義若爾如何成能熏耶答約三
0611b24: 界九地論隨地上下互有麤細下麤上細故成能熏
0611c01: 也。
0611c02: 【疏】斷縛彼故者謂我執縛二乘不得解脫今時斷此
0611c03: 我見名斷縛彼。
0611c04: 【疏】若菩薩斷無染亦除者法執望二乘無染菩薩能
0611c05: 斷。
0611c06: 【疏】若以不行名斷此識可除者若據惡業所招一分
0611c07: 第八無即同時一分第七亦不行據此不行名捨若
0611c08: 作此解即同因亡果斷若爾何故言與有頂下下品
0611c09: 惑同斷耶答彼約斷道此望不生望義有別。
0611c10: 【疏】不可以此例彼者意云但分別惑發業所感可不
0611c11: 生斷此修惑不爾非由修惑發故不可以此修惑例
0611c12: 同彼不生斷也若爾彼惡趣及女人身中善法亦由
0611c13: 分別惑發如何名不生斷答由感彼趣身方有外道
0611c14: 起彼善等若爾第七亦攝由業感但彼第八七方得
0611c15: 生雖有此妨不及前也。
0611c16: 【疏】同第八識初師捨義為問者即此第七識無學迴
0611c19: 乘無學捨賴耶不言菩薩彼問何不言不退菩薩今
0611c20: 此亦同故言同彼初師為問撿前文。
0611c21: 【疏】應次別說者無學迴心應與頓悟別說。
0611c22: 【疏】為同何例者此不退菩薩為同菩薩為同無學例
0611c23: 耶。
0611c24: 【疏】文勢總故者如上約三位總明無第七下別明之
0612a01: 第七三位無者為體耶為名耶下有諸師異諍。
0612a02: 【疏】安慧等云者等即自門徒或西方有此類計。
0612a03: 【疏】即出世末那實不思量者即不思量我相名不思
0612a04: 量。
0612a05: 【疏】此等無染意等者成第六識必有俱生不共所依
0612a06: 意說有淨第七識也。
0612a07: 【疏】次第逆簡第八及無間緣種子者即於上第二能
0612a08: 變所辨三緣中逆次配之今先得辨不共故言逆簡
0612a09: 於彼不共所依者簡俱有依中第八識也以第八識
0612a10: 與諸法為共依故言生者簡無間緣以無間緣不俱
0612a11: 生故言俱者簡種子種子是因緣故今此俱者顯增
0612a12: 上緣故有生簡種子俱簡無間緣雖有此解准文不
0612a13: 次又解不共如前簡俱生二字通簡無間種子二依
0612a14: 以無間緣依前後異非是俱生種子是因緣依非增
0612a15: 上緣以俱生言顯增上緣故。
0612a16: 【疏】此據多分者據餘時說但不據滅定。
0612a17: 【疏】然所引識起多少中至非七俱難者意云牒前瑜
0612a19: 識俱轉乃至七俱轉者總是瑜伽論文若住滅定乃
0612a20: 至定二俱轉者是論主正難意若如安慧師聖道滅
0612a21: 定二位無第七識者如何瑜伽論意識起時則二俱
0612a22: 轉乃至七俱轉等是本難意也問曰如有無學人亦
0612a24: 無學人無第七識者若五識起應唯六識俱若爾云
0612b01: 何論云若頓起五識與七俱轉耶亦合同聖道作如
0612b02: 是難也非七俱難者意云何故同聖道等難云若無
0612b03: 學頓起五識則七俱轉等故云非七俱難也此則總
0612b04: 牒前瑜伽論文同不難意也通前總是問辭。
0612b05: 【疏】文意似為有藏識之言至無藏識故者意云此是
0612b06: 答上間也意云亦合同聖道等作如是難為瑜伽論
0612b07: 文有藏識之言所以不難無學何以故以無學人無
0612b08: 藏識故又亦無第七也所以不難。
0612b09: 【疏】言無染意以俱許故者若但言無染意即彼此共
0612b10: 許若體亦無則護法等不許故今破也。
0612b11: 【疏】隨依一識之能依智者此師計平等智唯依第六
0612b12: 或於六識中隨依一識一識為所依平等智為能依。
0612b13: 【疏】非六識智者意說平等智非六識相應智以六識
0612b14: 相應智有轉易故又云非六識智者意云不約佛位
0612b15: 但隨何乘說第六入生法空觀等此智皆有轉易有
0612b16: 漏無漏皆互故起若在佛位即恒行不斷。
0612b17: 【疏】若聖道至應俱有過者意云瑜伽論攝論二本論
0612b18: 文以五同法說第七為第六依若如安慧師無出世
0612b19: 末那則瑜伽攝論立比量所有宗因俱便有失。
0612b20: 【疏】若總言至無所依故者意云瑜伽等作如是成若
0612b21: 然安慧師不許出世末那他大乘與小乘出如是過
0612b22: 也如下出過總是小乘出過意云若不宗分唯第六
0612b23: 識別但總立宗云第六識等者即有一分自違宗過。
0612b24: 【疏】若言除聖道至為比量故者意云若改宗者即有
0612c01: 比量相違過以說制故有量云聖道等第六識亦應
0612c02: 有依是意識故如除異生意識等故宗中有二過一
0612c03: 者一分違宗二者有現量相違。
0612c04: 【疏】若以六識攝故至意識無依者意云將六識攝因
0612c05: 成前總宗因有自不定過然總宗者如疏言若總言
0612c06: 第六識至增上別依即總宗也又云若以六識攝故
0612c07: 成論別宗至故無第七者意云若將六識攝因成後
0612c08: 別宗即有二過一謂法自相相違二決定相違云何
0612c09: 名成後別宗答如疏言若除聖道及無學意識餘意
0612c10: 識必有此依者是後宗云何名法自相相違過答如
0612c11: 立量云餘有一分意識亦應無依以六識攝故如汝
0612c12: 所除聖道無學意識故是法自相相違過違宗法
0612c13: 也。
0612c14: 【疏】決定相違過者即向因中出過然但改前因即是
0612c15: 因云唯六識攝因但有法自相相違過無決定相違
0612c16: 過何以故決定相違之量改前因故如何今言有決
0612c18: 定相違答應疏主筆故爾或可改前因作量云餘
0612c19: 染第六意識應無俱有依因云染淨中隨一攝故如
0612c20: 聖道第六識等既改前因故成決定相違過。
0612c21: 【疏】二乘三位法執無染者意云然二乘三位雖有法
0612c22: 執相應染污末那在若聖二乘仍名無染何以故不
0612c23: 障二乘聖道品故菩薩不然若第六入生空觀第七
0612c24: 即法執相應是染也第六入法空觀即與不等性智
0613a01: 相應純淨無漏也。
0613a02: 【疏】是隨所應思之差別者意云第七成淨差別者是
0613a03: 意識之力也要由第六引第七方成染淨差別故。
0613a04: 【疏】隨何乘說染汙意無者二乘斷染我見菩薩斷我
0613a05: 法二執然法執望二乘不染亦可名淨菩薩能除故
0613a06: 云染汙意無非無第七識體四位者三乘無學不退。
0613a07: 【疏】下自更解等者如論云此意差別略有三種等已巳
0613a08: 下也。
0613a10: 捨名者即捨補特伽羅我見之名。
0613a11: 【疏】此意是入無漏時捨者意說在有漏位此識得以
0613a12: 與我見相應不捨染末那名若至無漏位即無我執
0613a13: 相應末那以真無我解違我執故。
0613a14: 【疏】如下亦然捨此相應者如下文說捨此四相應我
0613a15: 見等亦然。
0613a16: 【疏】不可說彼得互捨者不得以第七暫無名捨即說
0613a17: 第八暫他不執亦名為捨不得以第八永捨名即令
0613a18: 第七亦永捨名何故不得由第七染污是自性斷即
0613a19: 暫無之時而名捨第八是緣縛斷□要他永不執方
0613a20: 名為捨。
0613a21: 【疏】以二乘有學未名捨故者無處說二乘有學捨賴
0613a22: 邪故不可言以第七箇暫捨顯第八亦暫捨也。
0613a23: 【疏】若許蹔捨至亦應名捨者若許第八亦蹔者即二
0613a24: 乘有學無漏亦暫不執藏何故不名捨。
0613b01: 【疏】染汙末邪違無漏故者意說入見道時蹔捨第七
0613b02: 有云我見相應末那入無漏時不行明第八蹔捨賴
0613b03: 耶名此解不然違上說故。
0613b04: 【疏】此若初位必有此位執是法執相應位意說有我
0613b05: 執時必有法執有法執時未必有我執法執位是長
0613b06: 我執短故。
0613b07: 【疏】法空智者至名法空智果者意說入法空觀及所
0613b08: 引法空後得智并所引滅定等皆是第六識入法空
0613b09: 觀然引得第七相應平等性智。
0613b10: 【疏】等流亦爾體類同故者等流者即法空智果釋此
0613b11: 果時第七識亦平等智俱故是法空智體類故也。
0613b12: 【疏】人觀不然者第六入人空觀等不引起平等性智
0613b13: 若入法空觀即能引第七平等性智。
0613b14: 【疏】然果中遠果至即是法觀者此亦說近果二後得
0613b15: 智各望生法二觀名近果也。
0613b16: 【疏】由此應說近果者准此意法法空智後必引法
0613b17: 空後得智故佛地論說法觀後得智現前非是遠果
0613b18: 生空後得也問何不以生空後得為近果也答望法
0613b19: 空觀非自類故不名近也若爾是滅定是自類答依
0613b20: 法空後得智云滅定亦是自類也又解無近果者
0613b21: 意說生空後得智即法空後得望法空觀名遠果也
0613b22: 若遠果者即人觀後智現前者即從法觀後得入生
0613b23: 觀時即生觀根本後得俱是智法觀之遠果也其文
0613b24: 略故但言後得為遠果也。
0613c01: 【疏】或八地以去無分別智至起人觀後得智者此疏
0613c02: 重解必法觀後得入生空生空引自後得智亦無妨
0613c03: 此望法空乃為遠果也。
0613c04: 【疏】然此中至即果全論者初解者即上云由此應說
0613c05: 等是後義者即或八地已巳去等是言果全論者不論
0613c06: 近遠但總說果故云全論故生空智果是法空引亦
0613c07: 名果故如論但言法空智果現在前位法觀法執第
0613c08: 七即不行更無遠果而言染七故云全論。
0613c09: 【疏】有漏無漏二境界失者此間意言緣異熟識及真
0613c10: 如恐於約十地中即能雙緣此二故為問也。
0613c11: 【疏】及一切者意說餘一切時入真法空觀正體。
0613c12: 【疏】其實唯有為者即後得智所變似真如相分是心
0613c13: 上影像故言有為。
0613c14: 【疏】通緣有漏無漏者意後平等性智緣有漏異熟無
0613c15: 漏緣真如故問何故爾耶答由第六緣真如所引第
0613c16: 七亦緣真如。
0613c17: 【疏】今此總言緣異熟等者等真如也此釋論文以後
0613c18: 得智中得緣似真如故問何故論中但說緣異熟無
0613c19: 垢識不言真如耶答以後得智不智取親緣如故所
0613c20: 以不言真俗雙緣。
0613c21: 【疏】前解為勝者通緣俗似如為勝也。
0613c22: 【疏】性未離故者第八未能全離執故有云性未離故
0613c23: 者意說七地已巳前若不入無漏觀第七亦與我執相
0613c24: 應以未不離執故平等智得緣賴耶此解為正。
0614a01: 【疏】即是識字及一等字者意合說云異熟識等無垢
0614a02: 識等。
0614a03: 【疏】人我是主寄至人我狹者意云辨人我法我二種
0614a04: 差別要法我為本方起人我問何故名人我答依人
0614a05: 計我故云人我我有主宰用故主斷自在用宰有割
0614a06: 斷用亦計我及作者受者等用故然法我者謂依法
0614a07: 體有軌持自性等勝用是有自在等用勝今言法我
0614a08: 約自在義不約宰義以法我我寬故即依法計我故
0614a09: 云法我。
0614a10: 【疏】此中喻況理有淺深至是法執者意云淺喻者迷
0614a11: 杌喻迷法是法執若杌為人喻依於法執起我執也。
0614a12: 【疏】深喻至人中起事執者意云前法有深也迷杌者
0614a13: 喻迷法空理將杌為人時喻人執也問此深喻喻人
0614a14: 執與淺喻喻人執有何別耶答一種無別但據迷杌
0614a15: 分成淺深人執一種問何故如是人法不同答法中
0614a16: 據迷理說人中據事起所以法中喻有淺深人執但
0614a17: 是一種而無淺深據實迷人亦是迷理然要迷法空
0614a18: 方執法有依此法有力方起我執乃至執佛性為我
0614a19: 亦執法有體依此作用上方起我執約此一邊言迷
0614a20: 理事也據實亦迷我空理也。
0614a21: 【疏】問人中亦可言至起事執者意云返問喻人執
0614a22: 也問云法中迷理人中起事執者亦可人執迷無我
0614a23: 之理於法中起事執答法執寬故通迷一切人執是
0614a24: 狹依人計我所以唯依人身上起執計為我故。
0614b01: 【疏】難淺喻云至非是法執者意云且如喻有淺深深
0614b02: 喻身難出離難淺喻迷杌故但處迷法即法執也淺
0614b03: 喻中人執亦身命論難意云若言執杌可喻法執
0614b04: 皮喻法則迷杌應不喻法執也故疏云迷杌應非是
0614b05: 法執然答意云迷杌者謂不了不了似於法執法執
0614b06: 亦不了於法也以不了義同所以轉迷杌喻法執也
0614b07: 其實迷杌不得是法執雖唯執杌然有實杌地方謂
0614b08: 人也問既言不了似於法執者未審不了之義何異
0614b09: 於疑答此雖不了則決定不了疑者行相猶預不可
0614b10: 相例。
0614b11: 【疏】云如一眼識至二行相生者此喻但取少分為喻
0614b12: 也唯取識行相不取兩境名少喻意者慧體是一憶
0614b13: 上下我法二用與別如一眼識自證分能生緣青等
0614b14: 多境見分故自證是一見分之用隨境許多又共許
0614b15: 識喻者護法安慧彼此共許識多行相名為共許識
0614b16: 即喻不共執心者護法許我執生時必帶法執安慧
0614b17: 不許以第七識唯有我執無法執故名不共許執心
0614b18: 計合出許學文者眾文略也。
0614b19: 【疏】疑於理印於事等者且任不正義難也難非執者
0614b20: 亦且任不正義答望護法宗不許疑印俱生故故且
0614b21: 疑他世為有為無於彼生何欲勝解等。
0614b22: 【疏】今此不違故許俱起者以境是一故許俱起。
0614b23: 【疏】具有人執者人執既有法執不說自成以我執必
0614b24: 依法執起也。
0614c01: 【疏】定性二乘至通見脩道者意云此等位並起法執
0614c02: 除此亦有人執者除此聖道滅定等外餘時亦起人
0614c04: 更重說耶答如前雖說不約斷分別今約斷分別故
0614c05: 無重說過。
0614c06: 【疏】若三心觀者此意三心是相見道為正義初一心
0614c07: 唯起人觀後二心之邊通法觀故此三心見道法執
0614c08: 有行不行時。
0614c09: 【疏】及二果者即生空後得及滅盡定。
0614c10: 【疏】若住散定心散即散心有漏之位定即是定心除
0614c11: 法空觀外餘生空觀等諸定心麤觀不障細法執故。
0614c12: 【疏】然此一切至大勢相似者意云此等菩薩多起法
0614c13: 執故云相似我執已巳伏或已巳斷故更不起前七地有
0614c14: 學頓悟容我法二執間起不同第八地已巳去八地已巳
0614c15: 去法執有行不行若法空觀相續即不行若人空觀
0614c16: 相續法執現行乃至十地滿心方永除斷若有學迴
0614c17: 心及頓悟菩薩我執至七地滿心伏盡至十地滿心
0614c18: 斷種第六識我見第四地伏第七我見至七地終心
0614c19: 伏不行也。
0614c20: 【疏】二障三處過者如第十疏解。
0614c21: 【疏】若言第六識可起現行法執至第七是所依者意
0614c22: 云外人若言第七無法執第六識許起言為依者不
0614c23: 然未知與何法為依夫論為所為者而與諸法為其
0614c24: 所依第六識八地以上以恒無漏一切煩惱所知皆
0615a01: 悉不行如何得法執仍為所依耶以不得為所依明
0615a02: 知取第七識中法執所知障為所依也外問曰次言
0615a03: 第七識中所智障為所依與何法為依答曰與前六
0615a04: 識中煩惱所知障為所依也問曰第六識至八地。
0615a05: 已巳上恒起無漏云何言與前六識煩惱等為所依答
0615a06: 誠如所難故論引經云八地以上煩惱皆不現行唯
0615a07: 有所依所智障在意證八地以上第七識中有所依
0615a08: 所知障法執在不依須一切時與煩惱為所依但此
0615a09: 以前曾與六識中現行煩惱等為所依故得所依名
0615a10: 六非所依第七是所依者意說六識中所知障不得
0615a11: 為所依第七識中所知障為所依也是根本故六識
0615a12: 中煩惱起時皆由第七中煩惱等也。
0615a13: 【疏】何故上言至全言有者即指前次通異生聲聞獨
0615a14: 覺相續等文此即生下文也。
0615a15: 【疏】非是從善惡至異熟生者意云善惡業所感別報
0615a16: 心心所是異熟生果今者不同於彼。
0615a17: 【疏】是總名攝然即別名者意云法執雖向總異熟生
0615a18: 無記名中攝名異熟生總望餘威儀等之名此異熟
0615a19: 生還是別名以非餘三故即別總名如身根故。
0615a20: 【疏】然此第二雖是總束上為三位者即於第十門中
0615a21: 解十門中有二初正以十門釋第七識第二總束上
0615a22: 為三位也談第三段束為三位也。
0615a23: 【疏】通大小乘有者意說大小乘共許故。
0615a24: 【疏】無漏緣第八至故論言等者意云無漏第七緣無
0615b01: 我理即真如也及緣第八異熟識等故疏置及言上
0615b02: 至佛果許通緣一切法故論言等也。
0615b03: 【疏】意能念境界者念者思量義言錯者此即失也
0615b04: 念者緣於過去明記為性意者思量為性行相既別
0615b05: 何得言意而念境界耶故是錯也。
0615b06: 【疏】次下顯證者即次下心常無記頌也故下頌云心
0615b07: 常無記法至善不善者此頌亦錯意不取二邊也夫
0615b08: 二邊若者所行斷常第七不能斷常故但緣第八執
0615b09: 我我所非計斷常故是錯也。
0615b10: 【疏】解脫阿含者意說此經名解脫阿含經阿含者此
0615b11: 云淨教此解脫云即淨教也非是涅槃解脫。
0615b12: 【疏】然今少別者彼論前有我見我慢方有我愛此經
0615b13: 前有我見我愛方有我慢等故云少別。
0615b14: 【疏】此意相應至去來世有故者意說無漏道起此意
0615b15: 煩惱即滅何以故煩惱與對治道不俱起種已巳斷故
0615b16: 無漏道生時此煩惱非但現無亦無過未何以故過
0615b17: 去未來無實體故然有宗計無漏道起其惑雖斷於
0615b18: 過未世仍有體在故不名佛今說過未無自體者即
0615b19: 破彼宗。
0615b20: 【疏】此經大小共信至常施食等者意云引此經頌云
0615b21: 染污意恒時諸惑俱生滅等者此經大小二乘皆共
0615b22: 信有然大小二乘解名有別且大乘云彼經說者即
0615b23: 是第七識若小乘解云即是第六識就小乘中諸部
0615b24: 又別且上座部云染意恒時者即是我宗細意識許
0615c01: 與惑並生恒現行故如受生心者此細意識受生命
0615c02: 終位中恒起故云染汙意恒時等亦如大乘受生位
0615c03: 中藏識恒有故若大眾部解云此染汙意識雖中間
0615c04: 蹔有間斷亦得名恒與諸惑俱生滅也亦如是世云
0615c05: 此人常施食等見此人一切時常施食耶不妨中間
0615c06: 而有間斷此亦如是也若薩婆多計經言恒時者約
0615c07: 前後相應約俱非要同念與惑俱時名俱也如常施
0615c08: 食等約多分說常受樂等准知今大乘云經言恒時
0615c09: 與惑俱者即第七識非第六識也不同小乘。
0615c10: 【疏】不共六二緣至有情我不成者意云證有第七總
0615c11: 引六教勤為一頌如疏不共者此即第一經明不共
0615c12: 無明六二緣者下論云眼色為緣生於眼識乃至意
0615c13: 法為緣而生意識意名者下論謂契經說思量名意
0615c14: 等二定別者即下論云無想滅定有別若無此識彼
0615c15: 應無別無想染者下言無想有染若無此識彼應無
0615c16: 染有情我者如下論云謂契經說異生善染無記之
0615c17: 心恒帶我執若無此識彼三性心位應無有我等。
0615c18: 【疏】或有為二等者意說無明或可總分為二一者共
0615c19: 二者不共等。
0615c20: 【疏】義有二義至即理者意云義有二義第一可解第
0615c21: 二義者即義理理即真如問真如理與境義有何差
0615c22: 別答初義別也彼約對見分義為境此約道理即真
0615c23: 如之道理也問此段論文既不辨義何故預明此義
0615c24: 耶。答汎爾預明也理應無爽此義即是後文覆真
0616a01: 實義也。
0616a02: 【論】如伽陀說至不共無明者此引攝論第一頌證說
0616a03: 有不共無明。
0616a04: 【疏】無明恒行遍三性位者由此無明故令前六識作
0616a05: 善之時所起施等不能亡相何況起餘不善無記心
0616a06: 也故遍三性心而恒行也若不爾者便違經中之恒
0616a07: 行之言故云不爾恒行。
0616a08: 【疏】經頌俱言無明者前所引經頌者即攝論頌也。
0616a09: 【疏】若六識身至相應故者意云六識本通三性若與
0616a10: 不共無明俱者便唯染俱應不通三性何以故許與
0616a11: 無明恒相應故。
0616a12: 【疏】若謂意識由彼煩惱成染等者外許此意識由不
0616a13: 共無明方成染者難云此意識應不通善淨何以故
0616a14: 以此無明恒行故即攝論中作此難也。
0616a15: 【疏】中此無明至非不與隨共者意云今第七識中無
0616a16: 明體雖是根本然不與餘根本惑俱而俱而但與餘
0616a17: 隨惑相應得不共無明名此師計第七識中愛等三
0616a18: 名隨惑問若言無明不與根本惑俱故名不共者未
0616a19: 審不與何根本共耶答但可言不與根本共亦不可
0616a20: 說言不與第六識中根本惑共必不然但可總言不
0616a21: 與根本惑共也。
0616a22: 【疏】隨其所應根本分位者即指如邪欲邪勝解欣厭
0616a23: 等皆是菩薩隨惑外攝然名隨煩惱。
0616a24: 【疏】二十隨非名煩惱者意說非名根本煩惱也。
0616b01: 【疏】若隨非根本至不言是煩惱者意云自有隨非根
0616b02: 本者即不能隨是此是根本亦通障攝者即根本煩
0616b03: 惱是如對法文說以隨不言是煩惱故者釋隨不名
0616b04: 煩惱所由若前師將愛等三為隨煩惱分位建立者
0616b05: 不然何以隨不言有煩惱字故今將愛等名隨煩惱
0616b06: 者不然故知此三但名煩惱不得隨能隨中不說故。
0616b07: 【疏】修返時者修者修還也。
0616b08: 【疏】不見諸論名不共貪等者此且位解即諸論中無
0616b09: 此說不共貪等文也。
0616b10: 【疏】對餘癡故論多說癡至不共名故者意會諸論不
0616b11: 說不共貪所由此有兩解一云對餘者對餘六識中
0616b12: 癡等但說第七識中癡名不共無明二云癡者即是
0616b13: 第七識中貪等之餘今將當識中貪望當識中餘癡
0616b14: 且說於癡理實貪等亦名不共然貪等名不共者有
0616b15: 二意一云第七識中貪等不與餘慢等俱名不共以
0616b16: 慢高貪下行不相應故名不共也二即說六識中獨
0616b17: 行貪等名不共貪准下文此解正。
0616b18: 【疏】然此師至不為主故者意云此師說六識中有不
0616b19: 共貪等非第七識也然七識中貪不與六識中慢等
0616b20: 俱故名相應但與自識中煩惱相應名相應故以不
0616b21: 為主故所以不得不共主名無明不分得名不共。
0616b22: 【疏】是主無明餘識亦有者此通六識中有即是主獨
0616b23: 行也。
0616b24: 【疏】前師見等亦名不共者意云前師難前師餘六識
0616c01: 中癡增時貪等見應名相應即以前師許餘六識有
0616c02: 不共貪見等故且說癡增時也。
0616c03: 【疏】若為主時應名不共者此難貪等前師就貪等增
0616c04: 時難也然准家俱許此義今各約自所許為難。
0616c05: 【論】有義此癡至唯此識有故者是護法正義。
0616c06: 【疏】其第二獨行不共至不與餘俱起者意釋不共總
0616c07: 有二種第一相應不共即第七識中也第二獨行不
0616c08: 共者不與根本煩惱共故名不共此釋不共名也然
0616c09: 第二獨行無明復有二種第一非主獨行者與忿等
0616c10: 相應名非主獨行若爾何名獨行答不與貪俱行故
0616c11: 名獨行然獨行即不共故如此無明第七非有第二
0616c12: 是主獨行者不與根本煩惱共故名獨行不共不與
0616c13: 忿等相應名為主也但不與餘貪等及忿等十相應
0616c14: 起名主獨行故。
0616c15: 【疏】云或不與餘俱起等非不與餘中大等隨惑俱也
0616c16: 然第四卷末解隨惑總有四說此主獨行總得相應
0616c17: 也若欲界兼與無慚無愧中二相應上界不爾如下
0616c18: 解也。
0616c19: 【疏】為成此後所說無明者是生起下文為成後不共
0616c20: 無明故引瑜伽為證。
0616c21: 【疏】與後五隨者即於八大隨中與五箇俱謂湣沉掉
0616c22: 舉不信懈怠放逸即前第四卷末四師中初義也對
0616c23: 前中小隨故名後也。
0616c24: 【疏】如契經說等唯是分別者以緣起經說聖者不共
0617a01: 無明已巳永斷故故知唯分別彼唯據此是主說非約
0617a02: 非主以非主不共通修斷。
0617a03: 【疏】緣起初勝法門經第二卷說者即是緣起經文。
0617a04: 【疏】此隨小乘名為不共者大乘雖許以小乘亦許故
0617a05: 言隨非恒行不共小乘不許有云大乘無隨小乘說
0617a06: 非大乘許也大乘不共無明即第七識中者是前解
0617a07: 勝教自說故。
0617a08: 【疏】從輕相說者謂念等十種依根本立大乘小乘俱
0617a09: 然以行相麤動數現起故名為輕相貪等不然故名
0617a10: 不共意說重者名根本輕者名忿等。
0617a11: 【疏】此雖二別者即是主非主二也仍不是恒行無明
0617a12: 所攝即不遍三性心故恒行無明遍三性故。
0617a13: 【疏】世親唯說不共許緣乃至辨從二者總是解世親
0617a14: 攝論意也彼文似難大乘異師者謂安慧無漏位中
0617a15: 無第七識今言如眼根及本識生眼識乃至意根及
0617a16: 本識生意識者意□似破異師證有第七也。
0617a17: 【疏】然對所依至即根境法故者意云會攝論與此論
0617a18: 有別所由世親唯約所依而辨二根此論約其根境
0617a19: 二緣以說第七若立賴耶不共許故據此道理明知
0617a20: 攝論難異師也。
0617a21: 【疏】逆次第配者是逆配簡上第二能變中次第滅意
0617a22: 及因緣依等即從後向前簡也。
0617a23: 【疏】言在中攝至是一識攝故者此意即說若唯言六
0617a24: 識攝不言中者為言成於六識也顯成第六故置中
0617b01: 言是一識攝故者意說第六既是一識攝故不得用
0617b02: 六識攝為因。
0617b03: 【疏】明非者即結上文是明薩婆多等非不許有第七
0617b04: 違上經故。
0617b05: 【疏】上座部救胸中色物如西明疏說可撿敘之。
0617b06: 【疏】此隨彼語者意說准第二解五識無三分別者何
0617b07: 故初解言有自性分別云云答隨彼上座部說有以
0617b08: 上座部許五識有自性分別故至下第七卷廣說。
0617b09: 【疏】所難同喻不成者經部難云若以五識為同喻證
0617b10: 第六有俱有依者此同喻不成五識與根非同時故。
0617b11: 【疏】以世現見極成法至當知亦爾者量云汝五識與
0617b12: 根決定同時以依他生故如牙影等。
0617b13: 【疏】心心所法同緣一境至因果義立者意云以思受
0617b14: 為同喻證五根及識同一境故決定俱時量云汝眼
0617b15: 根與識決定俱時因云同一境故如思受等若爾此
0617b16: 量有他不定過以經部許愛等心所法與心雖同緣
0617b17: 一境然是思分位故與心前後起故犯他不定過過
0617b18: 云五識與根為如思受同一境故定俱時耶為如愛
0617b19: 等與心同緣一境故是異時為有此過應前成立愛
0617b20: 猶如思受決定俱時量云愛等心所決定俱時同一
0617b21: 境故如思受等既成立已巳然始將為喻成立根識決
0617b22: 定俱時五識既然第六亦然決定俱時俱時意根即
0617b23: 第七識。
0617b24: 【疏】極成者簡諸部至故簡之者意云說極成言簡不
0617c01: 極成如文自簡若不置極成字簡者但總言意識是
0617c02: 有法者即攝一切意識有法中便有他自所別不成
0617c03: 過也小乘許最後身菩薩有有漏不善意識如悉多
0617c04: 太子納妻生子受五欲樂等是今大乘不許若攝在
0617c05: 有法中即有自所別不極成過若大乘有他方佛等
0617c06: 小乘不許即犯他所別不極成過也謂簡此等過置
0617c07: 極成之言簡也。
0617c08: 【疏】不共簡現第八識至所立不成者意云今將不共
0617c09: 之言簡於共謂現行第八識與諸法為共依又望第
0617c10: 六非親生故非相近故謂對五識增上生所依說故
0617c11: 言不共也若不置不共之言但總言極成意識必有
0617c12: 增上俱有所依是立宗者即宗有他能別不成過也
0617c13: 他小乘不許有第八識今宗中不簡將為所依者成
0617c14: 能別不成即前陳有法名所別後陳宗法名能別以
0617c15: 宗中不簡故犯此過又無同喻他不許五識依第八
0617c16: 故若設舉五識為同喻者喻中有所立不成過所立
0617c17: 是宗法宗法於喻上不得轉即喻上無所立宗名所
0617c18: 立不成過也。
0617c19: 【疏】顯自名處者至立已巳成故者謂如眼根還名眼根
0617c20: 處乃至意根還名意處故故顯自名處也意云今置
0617c21: 顯名自處處言意有所簡以上座部師計胸中細色
0617c22: 物而為意根今不爾意非色故此色根既是第六所
0617c23: 緣即是法處所攝色收也。
0617c24: 【疏】此理不爾者意云上座計色物為意根者此道理
0618a01: 不爾若是第六所緣此色應是外處所攝不應是內
0618a02: 意根攝也謂簡如此過失遂置顯自名處之言若不
0618a03: 置顯自名處簡者但言極成意識是有法必有俱生
0618a04: 不共增上意處是法者無同喻過以五識不依意處
0618a05: 故不可將五識為同喻也故總說言顯名自處即顯
0618a06: 諸識各依自根故五識得為同喻也。
0618a07: 【疏】彼非所立者若但言俱生不共是意處者即宗非
0618a08: 所立何以故以上座部計色為意根亦攝入所立宗
0618a09: 中故大乘不許色為意根故宗非所立若許色為意
0618a10: 根者復違自宗自宗不許色意處攝若對上座成立
0618a11: 者犯立已巳成過他前立故故是相符過也。
0618a12: 【疏】等無間不攝至皆許有故者意云言等無間不攝
0618a13: 意者簡次第滅意根此成俱有依故若不言等無間
0618a14: 不攝但言極成意識必有不共顯自名處增上生所
0618a15: 依者即宗犯所立不成以等無間亦在宗中體非俱
0618a16: 有依故故有過也若對一切小乘有立已巳成過小乘
0618a17: 皆許過去意根能生今識故。
0618a18: 【疏】若舉五識以為同喻所立不成者意云宗法於喻
0618a19: 上不轉所以喻上闕所立法小乘不許五識用種子
0618a20: 為不共依故今不對經部經部亦許有種子故若對
0618a21: 者有立已巳成亦許五識依種子故。
0618a22: 【疏】非親生故者第七望第八但為俱有依非親生也。
0618a23: 【疏】非相近者第七望前五識非相近故不為生依但
0618a24: 得為染淨依問第七與第六為生依者與種子生現
0618b01: 行何別答種子生現行即辨體生今但為依親能變
0618b02: 起名生所依不同種生現也。
0618b03: 【疏】又簡俱時心所者意云俱時心所雖亦與第六為
0618b04: 依然非生所依攝故須簡也問如何第六心王依心
0618b06: 相依等有云俱時心所者意簡第七識俱時心所也
0618b07: 雖與第七俱時不同第七生所依攝。
0618b08: 【疏】前無同喻過後立已巳成過者意云若但言極成意
0618b09: 識必有不共乃至增上依不言生所依簡者即第七
0618b10: 與五為俱有染淨依等亦攝在宗法中亦合宗有所
0618b11: 立不成過又無同喻小乘不許五識依第七故故云
0618b12: 無同喻過此一義簡俱時心所至非所依故者第二
0618b13: 義簡若不言生所依俱時時心所但言增上依等者
0618b14: 即心所與心王為依亦攝在宗法中故有立已巳成過
0618b15: 他宗許前許今更重成故是相符也問如何心所與
0618b16: 心為依答若能所相依心所即非心王依若相引相
0618b17: 假藉名依即心所亦是王依如王臣等問如前所簡
0618b18: 亦有無同喻及立已巳成過者何故不言此中偏說此
0618b19: 二過之答如前所簡但依一義簡所以不說今此中
0618b20: 生所依具二義簡即一義中簡一過所以偏出二過
0618b21: 亦無違失又所依言者即第三義簡一切能依故也
0618b22: 若不簡者亦有立已巳成過何故不說答舉一類餘故
0618b23: 更不簡。
0618b24: 【疏】此中一一互相簡略者即將增上義對俱有義又
0618c01: 將俱有義對所依如是一一諸義相對互簡。
0618c02: 【疏】法亦實有耶答者然經但言塵生識不言有體無
0618c03: 體不可以法為例。
0618c04: 【疏】問法雖至為例不成者意云法雖無體為緣能生
0618c05: 意識五塵為境能生五識應亦無體耶雖有此相例
0618c06: 然論主不計故簡之為例不成者不可取彼法通無
0618c07: 體例五亦通無。
0618c08: 【疏】亦應從二緣生至而為意者此外人難經說二緣
0618c09: 生法無亦生識經說二緣生根體無時識亦生猶如
0618c10: 過去已巳滅識雖現無體能引現滅得成意根故答如
0618c11: 疏。
0618c12: 【疏】故法無時不例五者意云不可將法例於五根也
0618c13: 為彼但境為根須有力故不可將無法例於五根亦
0618c14: 令無體也有云不例五者不可將無法例於五根亦
0618c15: 令無七。
0618c16: 【疏】設前有體今亦無用者雖前說有今入過去故無
0618c17: 用也後既無體用依何立故云其用理無有云設前
0618c18: 有體等破薩婆多設薩婆多計有體者前已巳破竟故
0618c19: 過去無用後無體故破經部師彼宗自許過去無體
0618c20: 其用理不得有前解勝。
0618c21: 【疏】經部宗云至假說用者意云敘經部師過去識名
0618c22: 意所由者後方破敘四經部師云過去雖無體當現
0618c23: 在時謂有思量用今雖已巳滅亦得與後識為依何以
0618c24: 故以有似現在思量用者大乘破云不然汝之識當
0619a01: 現在時但有了別之用雖得名識不得名意無正思
0619a02: 量用故故難云無正思量假依何立汝若前有思量
0619a03: 可過去似有思量用汝既前無思量用如何過去似
0619a04: 現在有思量用耶。
0619a05: 【疏】大乘前破至乘前義者意云前破勝論外道云又
0619a06: 不可說假必依此如何今難經部云無正思量假由
0619a07: 何立豈不相違耶。
0619a08: 【疏】不然據理至有似轉者此論主答據理而言不依
0619a09: 於真方有似轉但似妄懷假說有似更有立破如第
0619a10: 二卷說當撿彼文論師意存唯識變義。
0619a11: 【疏】無違教失者若望大乘意現在有正思量今言無
0619a12: 正思量者就他宗難。
0619a13: 【疏】今者廢己巳從他難者意云若現在正思量大乘許
0619a14: 有今言無正思量假由何立者不論己巳義但就他宗
0619a15: 故云廢己巳從他難。
0619a16: 【疏】又前約勝義難至而辨假者意云前破外道云假
0619a17: 不依真者約勝義諦中難勝義諦中心言語絕不可
0619a18: 論其真假今言正思量等者約世俗說世俗中有真
0619a19: 假故故云假必依真故二難有別。
0619a20: 【疏】故但名意不名為識者以識無依止義故不似現
0619a21: 識也現有思量義故。
0619a22: 【論】若無染意於二定中一有一無彼二何別者有染
0619a23: 意即有別無染意即無別也意云汝若不許此染意
0619a24: 一箇定中有一箇定中無者未審二定中有何差別
0619b01: 故難二定有別者由此染意也論文合云若無染意
0619b02: 於二定中一有一無者彼一何別長續。
0619b03: 【疏】若小乘唯二十一者謂遍行別境各五善有十并
0619b04: 心王善有十彼宗計無痴善根是假立即慧分故大
0619b05: 乘不爾二十二法疏無相滅意識者即第六識滅定
0619b06: 二識者并第七識不言五識者加行位已巳捨故諸定
0619b07: 皆無五識身故故此不論。
0619b08: 【疏】俱滅何異者若第七者二定中俱滅二十二法未
0619b09: 審二定而有何異今唯二定別者無想定滅二十二
0619b10: 法滅定合滅二十三法并第七識一分染滅故多於
0619b11: 無想也種上假立者即是能厭種上假立也。
0619b12: 【疏】二得至五蘊四蘊者二得者第一方便得即加行
0619b13: 也第二離染得即離染義無想唯加行得滅定通二
0619b14: 得佛唯任運得餘聖加行得二名者滅定四蘊依有
0619b15: 頂心一名也無想五蘊依第四靜慮心一名故云二
0619b16: 名也。
0619b17: 【疏】若無第七無凡可厭無聖可欣者由第七識執我
0619b18: 輪迴故凡夫方染可厭也由淨第七與平等性智相
0619b19: 應即是聖者是可欣也。
0619b20: 【疏】二說如後者有云合為三字疏錯作二字如後第
0619b21: 七卷說撿餘本。
0619b22: 【疏】二除初後故言長時者取中間名長時初生及沒
0619b23: 時極促故故下云中間長時無故有過。
0619b24: 【疏】汝去來世至我執者量云汝去來世應非去來世
0619c01: 非現世攝故如常無為故又云過去故非常不同常
0619c02: 無為又未來非現猶如空華去來既無無其我執是
0619c03: 有過也。
0619c04: 【論】取得無故能得互無者遮彼轉救謂彼救云無想
0619c05: 有情有我執得故聖訶厭者不然所得之世既無能
0619c06: 得我執之得不有云何得有我執耶又云能得者是
0619c07: 三我能得去來世是所得彼云去來世雖無能得在
0619c08: 所於無想有情而有我執。
0619c09: 【疏】次大眾部至我執者即大眾一說說出世雞胤等
0619c10: 四部及化地等計別有隨眠如種子是不相應行蘊
0619c11: 攝無想天位成就故有我執由斯聖賢同訶厭彼也。
0619c12: 【疏】得類即不失增長者意云不失增長是得家流故
0619c13: 云得類正量部云由有得類故無想天中雖無六識
0619c14: 亦有我執何必須有第七識耶論主云並於不相應
0619c15: 行中前已巳遮破。
0619c16: 【疏】我有色心皆得受熏者意說我宗中色心皆許互
0619c17: 相受熏無想位中既有色根色根含藏種子由此得
0619c18: 有我執。
0619c19: 【疏】雜染相狀通三性者意云由有第七識我執故令
0619c20: 六識口所行施等不能亡相相即雜染六識三性心
0619c21: 中皆有也。
0619c22: 【疏】有漏三性俱心無我執者意明彼俱無我執應不
0619c23: 染也。
0619c24: 【疏】言此我外緣行相麤猛等者此解不同上也。
0620a01: 【疏】言由我執故起施等善法者彼初由第七我故令
0620a02: 六識中行施不能亡相也此解約第六我然彼攝論
0620a03: 依我能行施等證有第七者但舉由第七增明第六
0620a04: 識中我執意云由七我故令六識中我執明利言我
0620a05: 能行施等即三性心間雜起非謂我能行施是第七
0620a06: 我也不爾地前云何得有亡相施等而成度行以第
0620a07: 七恒我執故故知但約第六識中我言我亡相也即
0620a08: 無彼第六中我所行施名亡相故。
0620a09: 【疏】此解為勝此根本故者此第二解是其根本勝前
0620a10: 第一解也以前解無有有漏亡相施等何以故以一
0620a11: 切時恒執我故非實顯之者意說但由第七我執令
0620a12: 六識中我執行相增明所以說云由我執所行施等
0620a13: 不能無相非實顯第七我故施不亡相也故云問此
0620a14: 論與攝論何別答約第七我執說云由執我故施等
0620a15: 不能亡相攝論據第六中我說云我能行施等各據
0620a16: 義別亦無違也又由第七識令前六識不能亡相者
0620a17: 照法師云即是七增六也復由第六造業復惑也。
0620a18: 【疏】據親生識語者以第七為第六為親生依。
0620a19: 【疏】既爾二乘染末那滅等者二乘入生空觀第七與
0620a20: 法執相應雖與法執相應望二乘不名為染但以我
0620a21: 執無故名為染滅何故五識仍有相縛答如疏。
0620a22: 【疏】或由因類相縛猶在至應亦有相縛者意云謂因
0620a23: 位五識由七而有相縛乃至無學果位雖無染七而
0620a24: 是自類亦起相縛言不爾者若不取因類解唯取第
0620b01: 七有法執名相縛爾者即二乘無漏智即第七有法
0620b02: 執皆有相縛又云不爾者不取此因解者何以故若
0620b03: 言自類爾者即生空智心是前有漏因位之類應有
0620b04: 相縛問相縛與所緣縛何別有解無別以俱通三性
0620b05: 也若爾何須說二縛耶答據寬狹有殊故分二種所
0620b06: 緣縛通本影故寬相縛唯影像相分故狹有云小別
0620b07: 即所緣縛從他能緣得縛名相縛當體得名故二乘
0620b08: 斷所緣縛不說斷相縛以能緣縛所緣者名所緣縛
0620b09: 故有宗計云如無學身雖非現有煩惱然由現在他
0620b10: 惑緣縛故成有漏名所緣縛下論主破非由他惑成
0620b11: 有漏故勿由他解成無漏等若所緣縛能緣名相緣
0620b12: 夫相縛者皆是法執生故二乘不斷然不及前解。
0620b13: 【疏】有分別相者有漏心緣境忘生分別分別不了被
0620b14: 相所拘故名相縛無漏見分不著於相故不被相縛。
0620b15: 【疏】體便麤重者便硬不調柔性也。
0620b16: 【疏】或所縛見至且名相縛者此說相縛見體狀易彰
0620b17: 所由謂所縛見分是非量或是比量與執相應比度
0620b18: 解故言能縛相分通於內外內即根境外即真境也
0620b19: 由能所縛中有種種相狀易彰故但言相縛也。
0620b21: 縛。
0620b22: 【疏】有漏末那之所增故者即如前云由第七我故令
0620b23: 六識中所引施等不能亡相等是。
0620b24: 【疏】有麤重故者意說有漏有麤重縛即硬不調柔
0620c01: 等無漏不然不可為例。
0620c02: 【疏】麤重縛體亦通有漏者意云非但相縛是有漏即
0620c03: 麤重縛體亦通有漏問相縛以何為體又麤重縛有
0620c04: 幾答云如西明疏解。
0620c05: 【疏】彼據勝顯說故者彼攝論執我能行施相增勝且
0620c06: 就此一邊說據亦應同此論若約六識與此即別又
0620c07: 西明云此引頌重釋相縛不脫所由謂如是末那意
0620c08: 是而識所依此染意未滅六識相縛終不脫也。
0620c09: 【疏】由前及後去來煩惱發故緣故者意云善等由前
0620c10: 過去煩惱為緣引發故成有漏及由後未來煩惱緣
0620c11: 前善等故成有漏何假互俱耶故俱舍等云善等起
0620c12: 時雖無現漏而有過未煩惱能緣縛故彼善等名為
0620c13: 有漏故作此破云去來緣縛理非有故。
0620c14: 【論】非由他惑成有漏者有宗云世尊身雖諸漏已巳盡
0620c15: 然由他惑緣而成有漏如說央掘摩羅於佛生嗔此
0620c16: 如人於佛由此世尊亦成有漏故作此破非由他惑
0620c17: 成有漏故。
0620c18: 【疏】不失增長者意說正量部計不失增長者由薩婆
0620c19: 多得也。
0620c20: 【論】亦不可說經有漏種生彼善等故成有漏者意云
0620c21: 謂汝不可說雖無現惑而由有漏種所生故現行善
0620c22: 等亦成有漏論彼種前先無因可成有漏故者釋不
0620c23: 可說有漏所由何者汝說善等薰成種時既無現行
0620c24: 染污末那依何現漏成有漏種。
0621a01: 【疏】及過去緣縛是煩惱引者經部言我不同有宗此
0621a02: 義成漏也身中色根等但由漏種生名有漏也又云
0621a03: 善等例亦然者例內色根異熟法爾亦從有漏種生
0621a04: 故成有漏。
0621a05: 【疏】漏所縛者如無明發善行支意云謂有漏善法由
0621a06: 漏勢力招後有故漏所隨者即如得上地天眼耳通
0621a07: 還為上地諸麤重隨逐令天眼耳成有漏也故對法
0621a08: 云漏所隨者者即由善根還為有漏隨順令加行位
0621a09: 善不成無漏故對法云漏順隨者謂決擇分善根雖
0621a10: 為煩惱麤重所隨然得建立為無漏性以皆一切有
0621a11: 順彼對治故。
0621a12: 【疏】雖亦由之發者意云第六行施時雖由當識中前
0621a13: 我愛等引發而不俱起但是傍因非正因也。
0621a14: 【疏】即他緣縛亦傍因者意云雖自行施等若他煩惱
0621a15: 心緣縛時亦是傍因非正因也。
0621a16: 【疏】即他緣縛亦傍因者意云雖自行施等若他煩惱
0621a17: 心縛時亦是傍因也若為正因要順俱起。
0621a18: 【疏】便非各各變者意云若由他緣縛故成有漏者即
0621a19: 非各各自變又若互緣縛故成有漏者即應我行施
0621a20: 時他愛果等既不爾者故知各自變也大乘宗善等
0621a21: 既不被他緣縛故知各各變此甚新氣者是三藏所
0621a22: 解不同說故名新義。
0621a23: 【疏】以有漏言正表此法與漏俱故者意云行施等時
0621a24: 皆有第七由我執與三性心俱時故三性心方成有
0621b01: 漏故我執等煩惱而為有漏正因。
0621b02: 【疏】若言由他緣縛亦如前破者同前勿由他解成無
0621b03: 漏等破。
0621b04: 【疏】對法等云至復不相增益者意云但由有漏煩惱
0621b05: 種等隨逐此身生他界地等而不言縛他地有情也
0621b06: 又有漏種望善等復不相增益此會對法文。
0621b07: 【疏】相增益者謂第七增益餘法成其有漏其第六識
0621b08: 若無漏時七染不行唯此無明未無漏時增第七染
0621b09: 又互相增益者西明此顯有漏與漏性相同故互相
0621b10: 增益方成有漏故自身者簡薩婆多由他煩惱得成
0621b11: 有漏現行者簡經部種子煩惱者簡大眾部隨眠俱
0621b12: 生滅者簡有宗由過未煩惱漏故得成有漏此明由
0621b13: 與自身現行煩惱俱生滅互增益方成有漏。
0621b14: 【疏】有學亦爾至與善俱故者意云有學第七未滅有
0621b15: 煩惱俱也第七若無時餘識之中必無煩惱與施等
0621b16: 善心俱故既餘識善心成有漏明知必由第七煩惱
0621b17: 俱時也。
0621b18: 【疏】為會前疑者生下文解前非由他惑成有漏義疑。
0621b19: 【疏】漏種類者謂阿羅漢有漏諸蘊前生煩惱所起故
0621b20: 也意說無學諸有漏法有漏善等從前有漏種子生
0621b21: 故得成有漏意說皆由前時第七我見等與六識中
0621b22: 三性心俱薰有漏種後時無學身中有漏方成是前
0621b23: 有漏種類也若小乘不許有第七識與六識心等俱
0621b24: 者復至後時心等起如何成有漏亦不得言是漏之
0621c01: 種類也。
0621c02: 【疏】我執不有失者汝不立第七識者即我執無有名
0621c03: 不有失。
0621c04: 【疏】理第三文者如前云已巳引聖教當顯正理此即是
0621c05: 顯正理中第三經文也。
0621c06: 【疏】於處門中不開識者以此理通者問何故於十二
0621c07: 處中不開識耶答且以不共根境相對以辨於處總
0621c08: 名言處不論於識也至第八卷彼彼分別中解疏剩
0621c09: 界字界門中有識故非此所明或可界中不開八識
0621c10: 但說六識者對根境說六亦應無妨。
0621c11: 
0621c12: 成唯識論疏義演卷第五
