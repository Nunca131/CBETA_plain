0141a01: 百癡禪師語錄卷第二十七
0141a02: 嗣法門人超宣等編
0141a03: 讚
0141a04: 釋迦文佛像依上人請
0141a05: 三界群生迷真遂妄貪嗔愚癡歷劫遮障苦海漂沉
0141a06: 永無出望是故我佛如來以大定慧力攝伏眾魔於
0141a07: 菩提樹下為人天之榜樣稽首拜言非謗非誑要見
0141a08: 如來不動尊分明月在秋江上
0141a09: 出山相
0141a10: 眼睛餓得火光出鼻孔依前向下垂何事鬧藍來賣
0141a11: 弄咄哉好與驀頭槌
0141a12: 栴檀瑞像
0141a13: 面黃似蠟髻涌如藍出位迎佛半癡半憨意氣贏千
0141a14: 萬風流落二三引得優瑱親努目不知誰是老瞿曇
0141a15: 咄今日令予大弗甘
0141a16: 觀音
0141a17: 立慈示悲尋聲救苦如日麗空無處不普圓通門啟
0141a18: 妙難思五五分明二十五
0141a19: 覆頂跣足蓮瓣為舟不是多般捏怪亦非賣弄風流
0141a20: 噫安得五濁眾生脫離苦海而與之同證同修業債
0141a21: 償來方始休蓮舟
0141a22: 為憐濁惡現新粧七軸蓮經賺馬郎去後不存金鎖
0141a23: 骨陜灘爭見好風光馬郎婦
0141a24: 千竿紫竹林兩片青蘿石獨坐意寥寥見聞原不隔
0141a25: 善財童去禮何方鸚鵡鳥來空躅躑想是眾生界盡
0141a26: 時留將後代為標格獨坐
0141a27: 窈窕丰姿舉世莫賽活捉錦鱗街頭叫賣了度生心
0141a28: 償菩薩債可惜相逢識者稀辜伊走入支那界魚籃婦中
0141a29: 懷楊居士請
0141a30: 眼能聞耳能視一點慈心普天匝地招白鳥以飛翔
0141b01: 乘獅王而遊戲針鋒影裏露全身髮線縫中闡實義
0141b02: 要識渠實義麼幸自現前何處回避髮繡觀音騎獅子像
0141b03: 維摩
0141b04: 臥疾毘耶憂心怲怲一榻翛然無欠無剩噫若非曼
0141b05: 殊請問不二門誰知汝是箇啞病
0141b06: 關聖帝
0141b07: 心存蜀漢氣壓孫曹雖事功一時未就實節義千古
0141b08: 彌高秋風拂拂春水滔滔夜靜常聞偃月刀紫金光
0141b09: 映綠征袍楊沖懷居士請
0141b10: 朝陽對月
0141b11: 無事欣逢日暖天襖穿斜引竹針聯聯得好欲垂肩
0141b12: 那裏猶來少半邊
0141b13: 真月現前不展眸貪淹黑豆幾時休老骨董計未周
0141b14: 何如衲帔早蒙頭
0141b15: 達磨
0141b16: 不契蕭梁旨而皮合識羞煙波折葦渡敗闕當風流
0141b17: 冷地坐幾經秋賺煞神光落一籌至今熊耳猿啼月
0141b18: 多少聞聲掩淚愁
0141b19: 箇事遍界難逃明珠誰無一顆看汝擬意西來情知
0141b20: 已是負墮說甚傳法度迷不顧口門招禍隻履攜歸
0141b21: 路未遙塔尖寂寂青煙鎖
0141b22: 問著便云不識看汝何嘗有悟由幾處受人毒害想
0141b23: 汝未必有真修悟非悟修非修因甚麼花開五葉遍
0141b24: 界香浮秪憑一副心腸直解與鸞鴞作對頭悟修香燈請
0141b25: 心頭似火熱有話難分雪獨自悽悽出鳳城折蘆踏
0141b26: 泛江心月江心月色明江上微風生無端變作參天
0141b27: 棘殃累行人恨不平傳印上座請
0141b28: 葦可折江可渡單傳底意無回互八十翁翁入屋場
0141b29: 真誠不比兒童步若云只此便是伊何異東行問西
0141b30: 路童子請
0141c01: 跨水復逢羊汝師明受記如何便遺忘闖入大梁地
0141c02: 機先齟齬兮浪翻楊子江心句下鋒芒兮截斷神光
0141c03: 隻臂骨皮分盡葬空山蔥嶺呈身捏怪異老胡老胡
0141c04: 當時若遇箇中人三十棒料不輕恕緝明禪人請
0141c05: 單提玉斧破天荒萬苦千辛已備嘗就使經年成滯
0141c06: 貨劈頭一語定宗綱宗禪人請
0141c07: 面麤齒缺膽大心堅遠來震旦磨盡風煙接引當機
0141c08: 如飛鵬劈澥掃除義路似雲漢章天此小乘根器之
0141c09: 所不及而名曰直指見性教外別傳花開葉茂從茲
0141c10: 起垂蔭流芳億萬年
0141c11: 來也不可拒去也不可招從他覷破壁風月自寥寥
0141c12: 何以如此羊羹雖美眾口難調月典座請
0141c13: 開甘露法門破六宗邪見汎潑天重溟上梁王寶殿
0141c14: 心正體正不順人情氣高格高難以近面少林九載
0141c15: 冷湫湫賴遇知音通一線一線通汝之功雪霽春山
0141c16: 華自紅
0141c17: 既已橫身截流何用回頭轉腦不如掩六龜藏惜取
0141c18: 自家珍寶且作麼生是伊珍寶珊瑚樹林日杲杲
0141c19: 梁城已見幾魏邦不受詔穩坐山之陽無竿下直釣
0141c20: 釣得妙錦鱗跳冷地思量真好笑妙禪人請
0141c21: 二祖
0141c22: 臂斷將心覓又無更云安竟受糊塗滿天風雪年年
0141c23: 在獨惜當時不丈夫
0141c24: 三祖
0141c25: 覓罪不可得罪休恙亦休隨方無罣礙風月任優游
0141c26: 四祖
0141c27: 解脫門開阿誰縛汝一拶了然歸便能說道理誘栽
0141c28: 松老者以再來辭貞觀綸詔而不起山頭如蓋紫雲
0141c29: 多橫枝秀出更無比
0141c30: 五祖
0142a01: 破頭山頂松千樹撇去甘為無姓兒末後一場真好
0142a02: 笑黃梅枝向嶺南垂
0142a03: 六祖
0142a04: 倩人書壁巧郎當惹得渾身沒處藏又向番禺草裏
0142a05: 輥倒教小賊驗真贓
0142a06: 寒山拾得
0142a07: 重巖遯跡冷淒淒錯把巖前亂葉題興未罷日沉西
0142a08: 隔山又聽鷓鴣啼
0142a09: 欲掃無塵塵轉多腕頭力盡奈他何暫縮手唱哩囉
0142a10: 筒裏餘渣再喫過
0142a11: 布袋
0142a12: 橫拖布袋癡憨莫賽拋出礫磚大似捏怪等箇人來
0142a13: 人不來自買依然還自賣
0142a14: 睦州
0142a15: 重瞳其目七星其面語若懸崖機如掣電大履標城
0142a16: 妖氛膽戰韶陽老宿雖鰲山成道之兒而最初得力
0142a17: 亦曾受夫惡鍜鍊
0142a18: 仰山
0142a19: 小釋迦大和尚秪這○甚模樣賺殺人挑不上好與
0142a20: 他三十棒
0142a21: 趙州
0142a22: 十八破家老心未訖三寸軟綿絡人骨出見王無力
0142a23: 下繩床所有供招俱詣實攝攝敕敕夫是之謂趙州
0142a24: 古佛
0142a25: 普化
0142a26: 竟日長街把鐸搖臨行苦口急相招早知汝是脫空
0142a27: 漢三十烏藤定不饒
0142a28: 臨濟
0142a29: 崚嶒鐵面輕翻轉便作風顛弄虎騎正令全提雷電
0142a30: 激驚天動地小廝兒
0142b01: 長慶
0142b02: 蒲團兀坐長如夢忽捲簾幃始見天萬象分明身獨
0142b03: 露驚群一句古今傳
0142b04: 德山
0142b05: 盤結孤峰氣勝獰龍一條白棒佛祖不容
0142b06: 船子
0142b07: 獨泛孤舟撥浪遊芙蓉夾岸普天秋吹漚細鮒徒吞
0142b08: 餌擺尾金鱗未上釣忽一箇自點頭綸竿不用便知
0142b09: 休急將船子掀翻卻萬古華亭映水流
0142b10: 蜆子
0142b11: 神廟紙堆夜宿江邊日摝蜆蝦不圖成佛作祖只貪
0142b12: 快活生涯酒臺盤句酬人問想是當時眼著花
0142b13: 西余端
0142b14: 老漢為人瞥脫胸無些少藤葛月明好唱漁歌筋斗
0142b15: 全拋快活不顧勢位因緣兩見僧妖便撻金毛綵服
0142b16: 露光輝萬載千秋阿剌剌刺刺
0142b17: 湖隱濟書記
0142b18: 半似頑皮半似顛袈裟時抵酒樓錢奴郎一隊無相
0142b19: 識湖月隨他腳踏穿
0142b20: 雪巖
0142b21: 中徑山之毒無藥治之方十年來礙膺不散偶一日
0142b22: 暗室生光六處著戲衫兮拍拍是令九州傳利劍兮
0142b23: 凜凜如霜凜如霜徹骨寒梅撲鼻香
0142b24: 密雲老和尚梵上人請
0142b25: 金作齒鐵為肝白棒生光射斗寒正令行持兮人天
0142b26: 不敢冷覷全機展演兮佛祖亦遭熱瞞梵禪梵禪看
0142b27: 他與汝有何干若要相干且莫離卻鉤頭認定盤
0142b28: 六建法幢風行草動濟北令嚴震東價重作萬世之
0142b29: 慈帆醒群生之醉夢也有幾等師僧蹉過伊明明跳
0142b30: 出覓糟甕慈帆直歲請
0142c01: 坐斷通玄峰吸乾龍池水金粟堂前雲匝天黃檗山
0142c02: 頭波浪起末後無端入四明育王太白任縱橫聲光
0142c03: 昺耀垂今古濟道中興孰與京闇然昺居士請
0142c04: 握摩竭靈符行滹沱正令收盡鳳麟入彀中萬別千
0142c05: 差都打迸所以天下人瞻之仰之畏之聞之如月映
0142c06: 波澄雷鳴谷應稽首師翁大慈尊末世建法幢者夫
0142c07: 誰得而與並素月上人請
0142c08: 密和尚費和尚同幀鏡監寺請
0142c09: 蔣三郎何二伯夙世冤家相逢路窄巍巍乎簸匝地
0142c10: 之腥風蕩蕩乎起參天之荊棘直至於今刀斧劈不
0142c11: 開依舊聚頭在這裏說黃道白且畢竟說箇甚麼無
0142c12: 言童子上高山釣下鯉魚長八尺
0142c13: 費隱老和尚
0142c14: 數珠連擊頭顱裂直下分明似鈍鐵慣把金錍刮翳
0142c15: 膜諸方聞見少歡悅入龍宮掃虎穴虎子龍兒常在
0142c16: 列幾度峰高望儼然傷心之恨如何泄
0142c17: 正眼圓明全機卓犖牙上抽牙角中出角三十年來
0142c18: 弄虎騎腥風布處搖山嶽近已遷化入闍維舍利盈
0142c19: 盈光奪目是修耶非修耶且留與天下人描邈福嚴自修
0142c20: 直歲請
0142c21: 奮獅子威展巨靈手闢謬驅邪敲箝解杻為法門之
0142c22: 功臣作奕代之山斗是故四海之內皆仰瞻焉知其
0142c23: 臨濟正傳三十一世而名垂不朽者也可光暉上座請
0142c24: 雪峰亙信和尚常覺禪德請
0142c25: 運平等心行不犯令化溢八閩人天共慶謂是雪峰
0142c26: 再來吾亦稽首而聽命何以故三十年前曾受恩胸
0142c27: 中一掬清如鏡
0142c28: 峨嵋柴立禪師晦名上座請
0142c29: 未跨金粟時腦門已巳者箭忽地惡風吹爐鎚幾百鍊
0142c30: 禪几背翻兮眼開法場機疾兮掣電雖與我同條生
0143a01: 惜乎不曾見面休見面峨嵋山月半輪秋自有才郎
0143a02: 勤眷眷
0143a03: 晉垣道士鏡容
0143a04: 寶鏡無纖翳回頭請自看驀然親覷破端的不相瞞
0143a05: 不相瞞凜凜罡風何足問佛祖都教沒處鑽
0143a06: 日休法姪乞題母像
0143a07: 孤貞以自持擺脫塵勞鎖一句活彌陀聲聲不離我
0143a08: 葉落忽歸根去來適其可要問是何人溫州南泉果
0143a09: 勉甫劉居士行樂縮一腳
0143a10: 體厚如山神凝似水隨順天真一經教子入世有權
0143a11: 衡宜家無彼此功名祿利匹之閒江國清風匝地起
0143a12: 起起伸腳原在縮腳裏
0143a13: 馬氏孺人超鳳有拂子珊瑚及隨侍者
0143a14: 經不看佛不念玉麈垂方床寒光白艷艷將謂汝是
0143a15: 繡鳳之儔誰知近日也有靈驗有靈驗珊瑚花發十
0143a16: 洲春分付小鬟休按劍
0143a17: 夏仰明居士執杖拂鶴立其傍
0143a18: 非俗非僧不援不陵誠心可掬鶴算彌增玉筇麈拂
0143a19: 頻拈弄說法莫云尚未能
0143a20: 呂本仁居士
0143a21: 收盡春風入畫圖翹然鶴立不嫌孤想君已把西江
0143a22: 吸嬾向人談有與無
0143a23: 陳希聖道人
0143a24: 青松落落白石鑿鑿孰為其儔惟童與鶴洞門深鎖
0143a25: 兮欲開不開聖易橫披兮似讀非讀然雖如是若要
0143a26: 箇裏分明且究取夫羲皇未畫已前底一著
0143a27: 徐穎初三界圖
0143a28: 上是天下是地萬象森羅各安本位撮來總置一毛
0143a29: 頭出死入生無處避普請諸人著眼看莫自紛紛說
0143a30: 難易
0143b01: 耆善華庭姚公像
0143b02: 望之儼然峨冠博帶即之也溫如蘭斯邑里知欽
0143b03: 庭闈永賴問何以能立善為大嗚呼噫嘻孰謂善人
0143b04: 不得而見之桂子華開玉露垂悠悠令我有所思
0143b05: 祖仲嵩居士
0143b06: 貧而樂道敬以持身事親主孝奉佛尤純落筆成章
0143b07: 兮如春江之濯錦發言有緒兮似繭室之抽綸可惜
0143b08: 當時天年不假至今二十餘載猶令予想慕其為人
0143b09: 山蒼蒼水鱗鱗懸起高堂秪此真一番相見一番親
0143b10: 玄冶居士至日乞題小影
0143b11: 高超物表氣宇堂皇翛然獨坐掩卷思量有思量沒
0143b12: 思量群陰剝盡玉梅香化日光添一線長
0143b13: 界如老者
0143b14: 這漢生平不會捏怪信杖頭禪償念佛債護眾心切
0143b15: 兮得休未休稟戒珠圓兮似邁非邁如此行持世所
0143b16: 難故遠近聞風者咸合掌而稱快吾願汝常在堂中
0143b17: 受子若孫燒兜樓沉水之香朝朝禮拜
0143b18: 覲周居士行樂有二女侍側
0143b19: 苔蘚綠杏花紅倚蒲無語笑春風筆未舉韻已工不
0143b20: 在多情窈窕中且道伊落在甚處懸掛高堂請見聞
0143b21: 隨喜者下一轉語
0143b22: 屠氏宜人行樂
0143b23: 寶鴨篆煙起空庭晏坐時箇中無限意惟有此花知
0143b24: 李氏丁氏二孺人
0143b25: 琅玕下磐石間香嫋嫋意閒閒花鳥無情情自曠春
0143b26: 光影裏露全顏
0143b27: 一杯綠乳醞春香午夢初回晴晝長啼鳥飛飛過短
0143b28: 墻石方床坐久風生徹體涼
0143b29: 方氏唐氏二孺人
0143b30: 手攜如意珍神凝無所慮惟有小侍兒相隨來復去
0143c01: 去何處日用頭頭合本據
0143c02: 滿園春色人皆見格外風光若箇知倚盡朱欄不忍
0143c03: 去低回欲語步遲遲
0143c04: 朱順川居士
0143c05: 石盤古樹色蒼滿袖和風帶草香書一卷琴一囊獨
0143c06: 酌閒消春晝長其醉鄉逸叟耶抑末世流狂耶
0143c07: 姚其中行樂
0143c08: 不與萬法為侶不與千聖同條骨格超於物外清光
0143c09: 倚乎泬寥雲曳曳草蕭蕭石床閒坐手相交歷劫主
0143c10: 翁本姓姚
0143c11: 亦庵居士持先尊邦瑞邵翁行略請讚
0143c12: 文質彬彬言行慥慥古之今之無人能到惟此瑞翁
0143c13: 深入閫奧中有真樂外絕嗜好敦篤天倫捐貲慰勞
0143c14: 默契死生同歸大道咄清風凜凜何時休一任阿戎
0143c15: 倒跨灶
0143c16: 蔣思橋萬年松芝圖
0143c17: 咄這老翁生平樸直雖則面目儼然與我素不相識
0143c18: 既不相識我又如何讚得灝灝蒼松蓋紫芝一條拄
0143c19: 杖承渠力
0143c20: 如蓮姚氏
0143c21: 七十餘齡密修善行孤貞自持如蓮清淨表曰如蓮
0143c22: 名實相應世有斯人可歌可慶且道而今安在哉千
0143c23: 華影裏佩圓鏡
0143c24: 臨鵡孫司空真贊
0143c25: 獨立堯天日月傍苦冰潔檗世之綱而今歸去玉樓
0143c26: 也落落遺聲萬古香
0143c27: 祝老宜人
0143c28: 生閥閱之家不為富貴誤持躬節可風履險心無怖
0143c29: 蒲床獨倚海天寬掌上輪珠千萬數秪此便成大覺
0143c30: 仙何須別覓菩提路
0144a01: 楚文上人行樂有玄孫侍側
0144a02: 石壁倚山隈虯松襯綠苔相隨無片語舉步任徘徊
0144a03: 然雖如是他時若與我撞著還要問汝手中拂子何
0144a04: 處得來
0144a05: 印世和同室人行樂上有佛像
0144a06: 香馥郁花爛熳奉佛茹齋一心不亂從前惡業盡消
0144a07: 磨本有靈光無畔岸政與麼時且道阿誰證明請汝
0144a08: 二人抬頭自看
0144a09: 予夢中有持行樂乞題內畫一人冠帶與羽
0144a10: 士對坐旁註云不樂居官予信筆為贊及醒而
0144a11: 記之
0144a12: 仕途孔窄公愛其寬有一道士相與盤桓叩步虛之
0144a13: 雅調學九轉之仙丹嗚呼噫嘻既知如是何不戴星
0144a14: 披氅逍遙廣漠之鄉而乃博帶峨冠華堂穩坐者乎
0144a15: 盧榮卿偕室人行樂
0144a16: 夫左唱婦右隨德音孔美倫序無虧古柏蒼兮非雪
0144a17: 霜之所挫蟠桃熟兮豈歲月之所移華欄倚遍晴空
0144a18: 闊白鳥無心那得知知不知一杯香醞莫辭推
0144a19: 道庵朱居士別號靜真
0144a20: 以靜為真以真為靜真則無偏靜乃善應玉麈揮秋
0144a21: 丹楓滿徑夫誰能明其心見其性而與道庵居士同
0144a22: 坐怪石之中或歌或詠者也
0144a23: 通衷小影
0144a24: 秋風秋草茸茸倚床默坐樂在其中函經半摺
0144a25: 寶鴨微紅六十餘年利益無窮問是何人楊氏通衷
0144a26: 行深行珠二行樂
0144a27: 是僧不僧是俗非俗大有來由全無面目閒房晝永
0144a28: 意深深欸乃一聲山水綠
0144a29: 珠輪手中佛在何處輪之又輪自合本據一樹芭蕉
0144a30: 入座青年年弗逐秋風去
0144b01: 雨辰徐居士
0144b02: 不涉眾緣風流儒雅香篆一爐坐古梅下呼稚子以
0144b03: 烹泉笑吟吟而盈把彼伊人兮其夙有靈根普薰般
0144b04: 若者也吾烏能知之又何敢效東村翁敲磚打瓦
0144b05: 思泉元錫二居士
0144b06: 紅塵鬧市何如石上松間百計營生不若矢心念佛
0144b07: 汝既慕其所以然吾亦與其所以然因憶一陽來正
0144b08: 好寒風吹綻玉梅天
0144b09: 書不讀琴不彈恬而慮靜而觀掀開鐵壁撞倒銀山
0144b10: 全身獨露無遮蔽長嘯一聲天地寬寬寬從今那肯
0144b11: 受人瞞
0144b12: 西林霞書記乞題小影
0144b13: 是僧依稀是俗彷彿癖嗜煙霞嬾深入骨遍遊叢社
0144b14: 而不肯參禪逆掐搯數珠而不喜念佛似這等擔板阿
0144b15: 師那堪寄跡西林好與麤拳趁出且道趁出後又作
0144b16: 麼生仰看俊鶻翅摩霄萬里重雲只一突
0144b17: 爾潛董居士坐峻石上有鹿在傍
0144b18: 峻捷機鋒崢嶸頭角不倚不偏如山如嶽趁瞎驢隊
0144b19: 兮吹滅雙徑真燈踞獅子巔兮下視千崖野鹿予見
0144b20: 且聞之迺合掌贊歎曰誠所謂蘇黃再出者也試問
0144b21: 具眼禪流到此如何名邈
0144b22: 爾穆居士竹下坐
0144b23: 其中不偏其外無飾孰為良朋劍書在側予素聞風
0144b24: 而未相識休相識綠竹猗猗已悠然想見君子之德
0144b25: 青西劉居士有童子執杖侍立
0144b26: 靜倚蒲團忘歲月丰神凜似梅稍雪衲衣麈拂半頭
0144b27: 陀鶻眼龍睛難辨別石巖蒼流水洌歷歷真機已漏
0144b28: 泄分付髫童且莫言藤條放下為伊說
0144b29: 伯玄君宰二檀護總軸
0144b30: 居塵不染遇物有容壎箎合調兄友弟恭角里峰頭
0144c01: 豁開正眼白鷗灘畔扶護真宗而今同入無生國裏
0144c02: 又豈世相之所能封一灣流水繞青松千古令人望
0144c03: 莫窮
0144c04: 仲璘居士
0144c05: 生平無別嗜愛讀古人書得意忘言處經天力有餘
0144c06: 力有餘水月居中莫負渠
0144c07: 鏡宗師行臥二幅
0144c08: 喬松萬本修竹千竿山中景況地闊天寬伊誰之老
0144c09: 步履桓桓短策扶為伴晴霞笑共看半點紅塵飛不
0144c10: 到無窮妙用見還難難難只在當人方寸間
0144c11: 無事於心打睡休孰為蝴蝶孰為周勞勞人世長如
0144c12: 夢何似渠儂得自由
0144c13: 鮑念齋小像
0144c14: 松以紀年木以象福芝以徵名石以存朴翁立其間
0144c15: 意氣閒閒可瞻可仰何易何難因憶古人有言兮大
0144c16: 方無外誰相到空笑重雲鎖翠巒
0144c17: 沈其璋同室人行樂有侍女焚香
0144c18: 無麝自然香有花當面插乾德與坤儀唱隨常恰恰
0144c19: 坐對朝雲兮問何所思且聽猊爐兮為汝說法
0144c20: 賈門任氏
0144c21: 本有彌陀阿誰少欠五十三年念無可念危欄靜倚
0144c22: 碧梧中白玉毫長光燄燄
0144c23: 朱承宇得子持行樂索題
0144c24: 如石之堅如松之茂隨唱無虧操持有素一枝桂子
0144c25: 手中拈天香已向秋前度呵呵不須繁詞善自保護
0144c26: 表聖居士持太父繼山徐公實略請讚
0144c27: 修髯丹頰碩面方頤公之天畀偉姿也倜儻樂施出
0144c28: 券予人公之恤里憐貧也申浦要路廣築虹梁公利
0144c29: 世之福澤遠且長也至若捨地建剎留心梵唄知四
0144c30: 山以將頹守一真而不昧則尤了了明明超脫乎生
0145a01: 死之外者焉詩曰高山仰止景行行止吾因是慕公
0145a02: 之德光莫蓋也孝子順孫其庶幾哉百年永賴也
0145a03: 堯峰闃如老宿像
0145a04: 天資素樸戒行溫醇治身以法處眾無垠賣生姜於
0145a05: 祗樹方榮之時瀝膽披肝已過廿夏扶叢席於狂瀾
0145a06: 既倒之後勞筋苦骨爰有四春五十六年歸去也一
0145a07: 鋪功德流布至今莫比倫堯岫風高松竹翠兒孫憶
0145a08: 著轉光新
0145a09: 一化小影
0145a10: 華亭舟不泛愛坐古松畔杖笠數珠三從來一以貫
0145a11: 謂非汝兮綽有豐頤謂是汝兮全無涯岸是汝非汝
0145a12: 總撥開教予下筆如何讚咄且留與明眼人判斷
0145a13: 朗天居士像
0145a14: 頭頂冠手拈拂道人儒君子佛窈兮冥兮中有精恍
0145a15: 兮惚兮中有物是何物前途若遇蔡三郎切忌抱贓
0145a16: 叫屈
0145a17: 培生居士船居小影
0145a18: 不釣名與利不慕公與侯翩然一葦獨酌小江頭書
0145a19: 為枕月為鉤生平心事付東流其玄真之仙友歟抑
0145a20: 甫里之高儔歟
0145a21: 君典陳公同室人汪氏行樂
0145a22: 質直好義自慊無欺瑟琴合調舉案齊眉達者之徽
0145a23: 音已素聞於閭里孺人之懿行且允協乎庭帷誠可
0145a24: 謂二難并四美宜又何必香靉靆而現瑞花馥郁以
0145a25: 呈奇山僧盡情贊了也還有一句要汝證知團圞打
0145a26: 透西江話賽過襄州龐笊籬
0145a27: 悅卿居士偕室孫氏
0145a28: 同心同德樂水樂山知幾知止亦雅亦閒處塵勞不
0145a29: 為塵勞所縛守資業不為資業所瘝吾見其人矣夫
0145a30: 誰與之班一樹梅花開似雪年年常自映芳顏
0145b01: 梅友竹居士
0145b02: 獨坐撚鬚是這箇面目對客閒談亦是這箇面目識
0145b03: 得這箇面目著著頭頭不錯經供法華香焚黃熟實
0145b04: 行無虧真快哉千古高名梅友竹
0145b05: 戈綸如居士同孺人顧氏
0145b06: 儒冠儒服眉目全彰坐維摩之丈室入孔氏之宮墻
0145b07: 吾未知其為人如何也但見後之來者念念而不忘
0145b08: 念不忘九帶鸚湖拖綠長
0145b09: 不看經不念佛獨坐無言面門突兀其月上之儔耶
0145b10: 抑淩婆之匹耶玉簾捲起自分明一道清風常拂拂
0145b11: 仁侯居士持先君湯公像請題
0145b12: 我聞封翁字曰耀之一生傑卓百行首推寬兮待眾
0145b13: 嚴兮課兒名英碩彥來仰來師至其丹心耿耿守變
0145b14: 不移則又屹立乾坤之表非神鬼所能知是故峨然
0145b15: 冠博然帶猶具先朝之儀範而存萬古之風規者也
0145b16: 松溪葉泰交持先孝廉士章翁行狀請讚
0145b17: 先生之學兮篤且真先生之德兮孝且仁先生之履
0145b18: 危兮不變先生之示寂兮尤親四事具如實錄所載
0145b19: 兮予亦何云秪就夫松溪之水兮極一毫端為先生
0145b20: 書出堂中不盡春
0145b21: 楊穎公為先嚴壽生翁請贊
0145b22: 倚蒼松下坐白石間丰神灑落意氣悠閒謂是古之
0145b23: 人兮為何示生此土謂是今之人兮為何速返靈山
0145b24: 要透非今非古句直須覷破本來顏夜靜月明天似
0145b25: 晝海門長掛舞衣斑
0145b26: 恒修上座自書行樂有不像不像裝模做樣之
0145b27: 句臨終後徒孫乞贊依此為題
0145b28: 汝道不像我道不像真像之真是這模樣緊捏數珠
0145b29: 放閒拄杖一句彌陀六時嘹喨落落西方何處尋分
0145b30: 明近在腳尖上
0145c01: 監寺等畫師頂相留金粟常住請讚
0145c02: 這漳州子自作去就荊棘栽門虛空鑿竇輕道法似
0145c03: 鴻毛視婆伽如敵寇所以年四十而見惡於人齷齪
0145c04: 之聲不可隱覆是大神咒是大明咒是無上等等咒
0145c05: 打落雙牙和血吞白眉灘上峰眉皺
0145c06: 烏藤在手七橫八縱指貓兒為狗子逼死蛇作活龍
0145c07: 建水閩鄉不肯住偏來武林管界露出白拈之蹤今
0145c08: 日被人捉到這裏果然欲避無從避無從累及金山
0145c09: 老韻峰長慶宣首座請
0145c10: 癡癡憨憨顛顛倒倒拔蓮峰蓮偷寶峰寶住景星罵
0145c11: 雨呵風入長慶鋤雲斬草更有太平曲調新金粟堂
0145c12: 前唱愈好唱愈好休懊惱一肩重擔足千鈞分付錦
0145c13: 山聰長老憨璞聰首座請
0145c14: 道悟不悟心安未安一言成禍患滴水起波瀾鯉湖
0145c15: 日永壺嶠雲寒圖畫分明要自看惺惺著諾莫受人
0145c16: 瞞
0145c17: 在家厭姓蔡出家學無賴馬嘴托驢腮當年屈突蓋
0145c18: 結衲子之生冤作叢林之禍害如此為人甚可憎好
0145c19: 與三十藤條趁去百千里外鱷溪銀浪潑天高且看
0145c20: 掀翻會不會潮州古門貞長老請
0145c21: 離鄉二十載兩鬢半垂絲力掃怪狐隊閒調健象兒
0145c22: 信我者謂是天然俊俏不信我者謂是徹底愚癡信
0145c23: 與不信且憑伊無孔笛吹君自去嘉聲早已播漳湄
0145c24: 漳州汶石晃長老請
0145c25: 心不負面無慚增多減少放兩拋三或棹孤舟於淺
0145c26: 渚長溪看白鷗之汎汎或扶短策於風亭月榭聽紫
0145c27: 燕之喃喃與麼自由自在大有人冷地裏弗甘雖然
0145c28: 待他甘堪作甚麼丈夫氣骨本巉巖萬種千般獨力
0145c29: 擔華亭聖墨溥首座請
0145c30: 胸無點墨頷有微鬚威儀破盡五戒不持卜住鷗灘
0146a01: 平欺河陽婦子退居梵勝抹殺臨濟小兒是伊非伊
0146a02: 切勿學伊鴈宕山前逢詎諾一枝短笛叮嚀付與逆
0146a03: 風吹溫州無文印長老請
0146a04: 面前一點白不是水兮便是石無端指出令人猜擬
0146a05: 議頂門轟霹靂似這等大驚小怪底阿師那堪描繪
0146a06: 福城東為叢林之標格雖然汝有十丈還汝百尺就
0146a07: 中交易最公平知音須讓當行客福州白也水西堂請
0146a08: 離福建心未休住浙江腳難去妄想滿肚皮無明無
0146a09: 著處故與其烘烘熱鬧誘得蟻聚蠅趨何如悄悄潛
0146a10: 藏免使神偷鬼覷坐斷深山咬菜根熟眠不管東窗
0146a11: 曙漳浦壽宗位長老請
0146a12: 身似木鵝口如野鶩麈尾藤條全提獨露謂渠是善
0146a13: 人耶嫉惡者甚多謂渠是惡人耶歡喜者無數咄三
0146a14: 十年後有識得破底一任流傳胡揮亂註獨露凌道人請
0146a15: 是牛無角是馬欠蹄福輕業重負擔牽犁盡笑渠歡
0146a16: 喜忍受誰復知天道不齊風草萋萋因憶建州
0146a17: 山景麗夜深常聽野猿啼建寧勤禪人請
0146a18: 咄這癡漢真箇嬾惰無法與人東倒西坐既無法與
0146a19: 人因甚教汝參不得喚作拄杖喚作甚麼踏破鸚湖
0146a20: 水底天方信燈光原是火平湖法淨上座請
0146a21: 乞兒囊本空隨分自來去逢魚鱉嬾下曲鉤攪滄溟
0146a22: 慣用折箸報諸人莫輕遽分明只在此山中誰道雲
0146a23: 深不知處雲深禪人請
0146a24: 如意奇珍不借借為誰坐在長松下清閒一味足家
0146a25: 風免落人間作話杷明吾蔡居士請
0146a26: 瘦骨稜稜貧眸炯炯不思閩邑荔花香且愛吳江楓
0146a27: 葉冷存禪人須猛省擬問道如何白棒當頭打古吳道存
0146a28: 上人請
0146a29: 禪不參道不會一箇破米篩隨口胡亂對幾處開堂
0146a30: 誑惑人看來何止彌天罪
0146b01: 頭髼鬆耳卓朔有佛祖機無人天福雖自云渡水空
0146b02: 瓶也只是將錯就錯錯錯一任啞羊胡錐亂卜
0146b03: 不安本分流落天涯口沒飯身欠衣遮略做些兒
0146b04: 活計卻又勾賊破家終日抱頭叫屈說甚簇錦攢花
0146b05: 而今懊惱知無及秪得橫縱弄爪牙
0146b06: 肚皮甚窄眼眶極大大處諸輩弗如窄時不打便罵
0146b07: 所以醯雞蚊蚋湊泊之者難隨他醋甕草窠中經冬
0146b08: 度夏虛堂獨坐笑吟吟自有驪珠光照夜
0146b09: 癡僧癡僧百無一能連遭痛棒海裂山崩突出哪吒
0146b10: 而見聞悉厭憎法門掃滅不留後孰謂堂堂繼祖燈
0146b11: 眾禪人請
0146b12: 我倚筇汝攜笠隨步行無緩急清風襲襲滿衣裾任
0146b13: 是俊鷂趁不及咄鏡如請自像隨行
0146b14: 不立少室庭前雪不賣新州市裏樵一味疏疏散散
0146b15: 全無崎崎嶢嶢如此稱佛祖苗裔未可為今古風標
0146b16: 拈來把火架空燒免向鸚湖起怒潮平湖雪樵上人請
0146b17: 抹過二三打翻四七一味虛頭全無真實似恁麼為
0146b18: 人如何敢入淨名之室咄明眼道流須委悉茂林居士請
0146b19: 方履科頭衣半肩非儒非佛亦非仙英靈若也知端
0146b20: 的勝似楊州跨鶴錢楊州照雲上座請
0146b21: 浩浩古燕都巍巍海會寺更著這阿師落落何所為
0146b22: 謂知道錯荅佛是破米篩謂達禪爭奈舌如銕秤錘
0146b23: 至簡至常無奇無異明覺聰公承嗣伊想亦當年沒
0146b24: 處避一瓣清香通九重且喜而今出口氣盛京海會寺明
0146b25: 覺憨璞公再請
0146b26: 溥博如天淵泉如淵人皆類是我不能然局促肚腸
0146b27: 慈悲渾無半點虛疏眼孔佛法只見一邊授記知休
0146b28: 想得果待驢年就中也有些須閒古怪珠光分燭若
0146b29: 耶川會稽大珠天申齡首座請改號淵堂
0146b30: 眉間三尺劍歷歷自光艷大用與全機縱橫無少欠
0146c01: 無少欠極靈驗白蓮花發古蒲中九座峰頭雲瀲灩
0146c02: 圖畫收藏又展開祖風父業絕瑕玷興化九座山蓮峰素首座請
0146c03: 黑漆眼睛白楊皮面彎匾擔弓架蓬蒿箭用處七高
0146c04: 八低收時千化萬變老石鞏不敢比倫阿脩羅難與
0146c05: 力戰要力戰但向未發以前捉敗伊方可扶起剎竿
0146c06: 平分半院未發中堂主請
0146c07: 兩浙去扶犁八閩來拽耙渾身落水泥年老不知卸
0146c08: 爭如曹嶼死貓頭至今無人能著價有著價變作明
0146c09: 珠光照夜曹山千指光西堂請
0146c10: 汝形汝相如月臨川描之畫之只見一邊雙峰疊疊
0146c11: 萬木田田隨時飽食與安眠養成羽翮車大大浙右
0146c12: 雲間任踏穿雙峰月川即西堂請
0146c13: 權衡在手操縱自由聲光昱昱佛祖為讎只此是渠
0146c14: 真面目生緣端不在漳州漳昱懽熙西堂請
0146c15: 憨憨癡癡百無所知只圖懶散愛討便宜偶住蓮山
0146c16: 寺思量剝荔枝分付古蒼旻上座花開果熟莫辜伊
0146c17: 蓮山古蒼監寺請
0146c18: 玉融風雅誰無分蓮嶠家聲各自知一破米篩輕拓
0146c19: 出簸翻須是偉男兒福清偉菴彰後堂請
0146c20: 撒破網羅靈鳳是伊本經別無拈弄也有魚與蝦偏
0146c21: 來入虀甕入虀甕春雷啟蟄羽鱗動靈鳳寺玄際志書記請
0146c22: 不諳石室書不討竺西與問著豎空拳嘴頭如鴨匾
0146c23: 恁麼行藏實可憎業緣到也誰能免分付當人各自
0146c24: 踐石竺嵩上座請
0146c25: 這箇老漢別無奇特驀遇知音相得永得流水兮韻
0146c26: 清高山兮增色而今杖拂不須拈且坐毘城效一默
0146c27: 默默留與人天為軌則杜則林居士請叉手趺坐
0146c28: 家私蕩盡貧無所依偶然一飽頓忘百饑似這般漢
0146c29: 有甚罕稀亦罕稀金雞倒插摩霄翅突兀和雲自在
0146c30: 飛金雞山可光暉堂主請
0147a01: 不效時流搖狗尾身居鬧市心如水一聲長嘯海天
0147a02: 寬颯颯無風波浪起波浪起誰能止分付泉南人急
0147a03: 須翻到底溫陵一嘯藏主請
0147a04: 這漢鼻直眉橫不會裝模做樣撞見識貨行家村歌
0147a05: 也解演唱唱甚麼鏡水蓮花臘月開藕根抽出百三
0147a06: 丈冬季鏡水菴蓮根上人請
0147a07: 活人要用刀傷人弗償命只這惡冤家是凡兮是聖
0147a08: 有簡點得出者拄杖不在好與三十苕柄其或未然
0147a09: 上來簇簇任豪雄鼓罷營前且聽令尼聖念上座請
0147a10: 慧不如妙喜福不如中峰拆籬而補壁指西復牽東
0147a11: 描他來供養笑倒老吳儂還有一般輕口過說人只
0147a12: 愛採芙蓉福如上座請
0147a13: 這漢倔強過人不曾諸方納敗獨有一處郎當低頭
0147a14: 錯禮三拜而今年老心孤也學貴買賤賣引得旁觀
0147a15: 者多都來丹描墨畫休描畫碧天連水水連天認取
0147a16: 普賢大境界普賢上座請
0147a17: 松江府金山衛居士俞悅卿捐貲助
0147a18: 刻祈壽命延長合家大小平安者
0147a19: 
0147a20: 百癡禪師語錄卷第二十七終
