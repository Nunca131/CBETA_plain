0213a18: 
0213a19: 新脩科分六學僧傳卷第十七
0213a20: 
0213a21: 淛東沙門　曇噩　述
0213a22: 忍辱學
0213a23: 佛之法。誠未易以進脩也。然而欲以進脩者。則
0213a24: 必攝其念。於事物之可好可惡。可喜可懼。可憎
0213b01: 可慕。可憐可怒。而不動。則外之為辱者遣矣。持
0213b02: 其志。於情欲之能驕能逸。能蔽能惑。能慢能昵。
0213b03: 能矜能愎。而不生。則內之為忍者得矣。辱以念
0213b04: 攝。忍以志持。內無所出。以撓其身。外無所入。以
0213b05: 攖其心。佛法之進脩易矣。攝念持志二科。寔學
0213b06: 忍辱者之指歸。系之其下。尤宜哉。
0213b07: 攝念科
0213b08: 晉帛遠字法祖。姓萬氏。河內人。父威達。以文章知名。
0213b09: 州縣辟皆不就。遠才俊絕人。既出家。日誦幾萬言。方
0213b10: 等經論。世間墳典。研味貫穿。皆知其要。嘗譯唯達弟
0213b11: 子本五部僧等三經。造精舍於長安講解。稟受其義
0213b12: 者。常千人。河間王顒鎮關中。敬仰以為師友。每宿西
0213b13: 府講道時。俊乂畢集。能言之士。多下之。遠以方事爭
0213b14: 戰。欲遁去。會張輔為秦州刺剌史。鎮隴上。載與俱。輔以
0213b15: 遠有盛名。欲縫掖之。以為己巳僚佐。遠不答。輔由是怨
0213b16: 之。有管蕃者。論議屈於遠。以是讒毀。無所不至。遠
0213b17: 至洴。謂弟子曰。更數日。我對當至。便分長物作別。翌
0213b18: 日詣輔。語忤其意。收付史。一眾驚問。遠曰此宿負。非
0213b19: 今事也。乃呼佛發願。盡此報已巳。當為輔善知識。無使
0213b20: 其受殺人之罪。遂遭鞭而死。輔旋悔。遠道化關隴。
0213b21: 晉奉之如神。聞者為流涕。以精騎五千。欲迎遠西
0213b22: 歸。中途聞遭橫逆。咸憤。欲為報。輔遣軍禦隴上。
0213b23: 逆擊之。會輔帳下督富整斬輔。遂解去。分遠骨石。
0213b24: 各建塔焉。弟法祚。少有令譽。以博士徵不就。年二十
0213c01: 五出家。化被關隴。梁州刺剌史張光。尤敬事之。每說令
0213c02: 返服。光以祚將懲其兄之見殺於輔也。必從己巳言。然
0213c03: 祚終無意。曰有死而已巳。光竟害之。時春秋五十有七。
0213c04: 光字景武。江夏人。後為武都王楊難敵所圍。發憤死。
0213c05: 晉康法朗中山人。少棄家。有律學。誦經見雙林鹿苑
0213c06: 事。流涕曰。吾已巳不及見聖師。獨不能瞻拜遺乎。結
0213c07: 伴四人。西渡流沙。凡三日。道絕行蹤。草木蕪沒。迷所
0213c08: 往。中有故寺敗屋兩間。而比丘二人。各居其一。或誦
0213c09: 經或臥病。雖相比。不相料理。而臥病者。屎尿縱橫。臭
0213c10: 穢莫可近。朗謂其徒曰。出家以法為親。不見則已巳。見
0213c11: 之。其可棄去乎。為留六日。洗浣。明日忽滿室香氣錯
0213c12: 莫。謂朗曰。鄰房我和尚也。已巳得無學。可往見之。朗至
0213c13: 再拜。乞教。其人曰。君等誠契聖。皆當入道。但功業
0213c14: 小未熟耳。然何必遠遊。於事無益。唯自力行道。使不
0213c15: 失時可也。朗因復遊諸國。研究經論。後還真丹。聚徒
0213c16: 授法。不知其終。弟子令韶。生鴈門呂氏。少喜獵。感悟
0213c17: 出家。學善禪數。每入定。或數日不起。移柳泉山鑿穴
0213c18: 以坐。刻木為朗像。朝夕事之如生。世慕其行云。
0213c19: 晉道寶者瑯琊人。丞相王導之弟也。少棄家。親舊泣
0213c20: 留之。寶笑不答。將落髮乃詠曰。安知萬里水。初發濫
0213c21: 觴源。竟以道學知名。
0213c22: 晉于法蘭高陽人。不甘處俗。十五即棄家入道。以精
0213c23: 嚴自持。風骨頎然。三河化其德。性嗜山水。坐禪巖石
0213c24: 中。大雪。虎依止不去。山祇亦時求授教。尤愛石城。
0214a01: 遂定居之。今元華寺也。思遊五天。至交州象林寺歿。
0214a02: 晉竺法崇不知何許人。性敏慧。有律學。尤長於法華。
0214a03: 遊湘州麓山。山精化為好女子。來求授戒。捨所居為
0214a04: 寺。以奉之。後還剡之葛峴山。茅茨飲。學者湊焉。魯
0214a05: 國孔淳之。每盤遊信宿不去。神思頎豁。歎曰。想塵
0214a06: 外三十矣。恨相得之晚。註法華義四卷。歿於山中。
0214a07: 晉法和榮陽人。少與安公同學。相厚善。其為人恭讓。
0214a08: 議論純正。能解疑釋惑。石氏之禍。避地西蜀。聞襄陽
0214a09: 陷。入關中住陽平寺。後於金輿容設會。與安公共登
0214a10: 山嶺。極目周睇。既而曰。此山高聳。遊望者多。一從物
0214a11: 化。竟測何之。安曰。法師持心有在。何懼後生。若慧心
0214a12: 不萌。斯可悲矣。因與安公詳定新經辭義。頃之赴姚
0214a13: 緒蒲講席。尋語弟子曰。俗網煩惱非一。乃正容服。
0214a14: 繞佛拜起。還室以袈裟蒙首而化。壽八十。
0214a15: 晉曇邕生楊氏。關中人。少仕偽秦。為衛將軍。長八尺。
0214a16: 雄武能立事。太元八年。從符堅南。為晉所敗。歸長
0214a17: 安。師事安公。安化。又事慧遠。倒志經論。多所通解。且
0214a18: 屢為遠入關。致書羅什。專對不辱。流輩忌之。遠以微
0214a19: 罪遣邕。邕識其意。無忤容。獨結廬於山之西南居焉。
0214a20: 山神來乞戒。邕如法授之。神施以外國匕箸。精巧特
0214a21: 異。及遠亡。奔赴號慟如禮。後歿於荊州竹林寺。
0214a22: 宋法成者涼人也。少為沙門。辟穀食松肪。講習禪律。
0214a23: 遊廣漢。誦寶積經。纔至半。忽疾作。急使侍者讀。
0214a24: 乃化。或見空中有紺馬負棺而去。
0214b01: 宋慧果豫州人。宋初遊京師。止瓦棺寺。誦法華十地
0214b02: 等經。登圊罷。有鬼至前曰。我前生此寺維那也。以過
0214b03: 失。報墮圊中。法師以誦持盛德。能令苦趣解脫。願濟
0214b04: 拔。我有錢三千。埋柿樹下。可取以作功德費。果以其
0214b05: 言告眾取之。造法華一部。設會以懺。後夢。鬼以生勝
0214b06: 處來謝。然視其狀貌。則與前日殊不類。
0214b07: 宋僧隱出李氏。秦州隴西人也。八歲棄家。十二為沙
0214b08: 門。通十誦。誦維摩法華。從西涼玄高法師。究明禪慧。
0214b09: 而深曉律要。復西遊巴蜀。還止江陵琵琶寺。且咨業
0214b10: 於慧徹。聲被荊楚。時山陽王劉休佑為州將。張岱為
0214b11: 長史。皆稟戒法。巴陵王休若。建平王景素。稅駕問道。
0214b12: 及病。問日早晚。曰已巳中。乃索水盥。泊然而化　有
0214b13: 沙門道房者。生張氏。廣漢五城人。有律學。歿壽一百
0214b14: 二十歲。又釋道榮者。不知何許人。有律學。住問心寺
0214b15: 講授。歿壽八十三。
0214b16: 宋曇斌出蘇氏。南陽人也。年十餘。師事道褘。為沙門。
0214b17: 聽十誦律於吳郡僧業。聽涅槃經於建鄴靜林。聽泥
0214b18: 洹勝鬘於吳興法瑤。聽華嚴雜心於南林法業。大通
0214b19: 群義。學者追隨。還止樊鄧間講授。孝建之初。移新安。
0214b20: 講小品十地。陳郡袁粲。令望當時。乃躬垂候之。勸令
0214b21: 入覲。斌辭以方外之人。豈可爾也。并申頓悟漸悟之
0214b22: 旨。時心競之徒。紛然致難。斌既辭愜理詣。終不屈。粲
0214b23: 益高之。歿壽六十七。
0214b24: 宋慧亮者出董氏。東阿人。師事慧靜。有高名。能講法
0214c01: 華涅槃大小品。過江止何園寺。學徒雲委。顏延之張
0214c02: 緒歎曰。安汰玉振於前。斌亮金聲於後。微言妙論。將
0214c03: 絕復興。此豈易得哉。元徽中歿。壽六十三。著通玄論。
0214c04: 宋僧鏡者生焦氏。隴西人。客吳中。有孝行。輕財好施。
0214c05: 母亡。太守賻贈。不受。負土為墳。廬于傍。蒔松。三年
0214c06: 乃為沙門。住吳縣華山寺。入關尋師授法。東海徐湛
0214c07: 之。請為一門之師。後返姑蘇。適上虞謝靈運。尤致
0214c08: 素。與遊嶀嵊。元徽中。詔至都。止定林下寺。頻建法會。
0214c09: 註法華維摩義疏毗曇玄論。歿壽六十七。同時有釋
0214c10: 曇隆。亦以高行名世。
0214c11: 宋超進生顓頊氏。長安人。有志節。解大小乘經。年少
0214c12: 為沙門。名聞關中。西羌赫連孛孛犯長安。避止東都。
0214c13: 久之遊吳。會稽太守孟顗。迎居山陰靈嘉寺。太始初。
0214c14: 被詔至都下。講大法鼓大涅槃等經。道俗常千人。以
0214c15: 嗜披讀。致雙瞽。猶俾弟子。唱涅槃經日一過。元徽中
0214c16: 歿。壽九十四。時有曇機道憑者。皆以講學知名。
0214c17: 宋法瑤生楊氏。河東人。少好學。能求師於萬里之外。
0214c18: 元嘉中。過江住吳興武康小山寺。不涉人間者。十
0214c19: 有九年。太明六年。詔郡以禮致京師。與道猷同止新
0214c20: 安寺。講頓漸二悟義。降蹕臨筵。百辟陪從。九年著涅
0214c21: 槃法華大品勝鬘等疏。元徽中歿。壽七十六。
0214c22: 齊僧宗生嚴氏。雍州馮翊人。九歲師事瑗公得度。受
0214c23: 道於斌濟二師。善大涅槃勝鬘維摩諸經。每上講。難
0214c24: 者莫能折。性超放。忽繩墨。有所思即詣。不間墻壁。人
0215a01: 以是非之。文惠太子。起惡念。忽夢有苦之者。於是革
0215a02: 意謝焉。魏主致書。請開講。齊世祖不許。以平生信施。
0215a03: 造太昌寺。寺成而歿。壽五十九。
0215a04: 梁僧林吳人。大同中。遊蜀至潼州。居豆圌山神祠中。
0215a05: 山西北。去城百四十里。神尤靈異。民所祭謁。林每禪
0215a06: 默。一日有巨蟒。蟠屈繩前。舉首俯仰。如揖讓狀。林
0215a07: 為受三歸已巳。即去。自爾稍加構闢安帖。卒無他。蜀山
0215a08: 多猿。獨此山之北。涪水之陽。素無有。及林居之。俄兩
0215a09: 猿不知何許來。棲託久不去。歲月淹邁。孚乳既繁。數
0215a10: 盈百十。偶林出山。則送至龍門口。又望其回。物
0215a11: 情之感慕如此。未幾宿留赤水。巖而舊居屋宇盡傾
0215a12: 摧。歸因露坐叢薄中。虎踞前。視林若有所待。林為說
0215a13: 法乃去。竟卒于潼。
0215a14: 梁尚圓姓陳氏。廣漢洛人。平生以祝術。利益生物。時
0215a15: 武陵王紀。宮中美人女子。皆為鬼所崇。或歌或哭。紛
0215a16: 紜不能寧謐。鬼忽現形。王令善射者射之。鬼即接取
0215a17: 其箭。還擲射者。輒皆中傷。如是久之莫止。乃詣圓持
0215a18: 祝宮中。初至則見龍蛇狼虎。哮吼馳驟。出沒隱顯。變
0215a19: 怪雜前。圓安坐告曰。汝小家鬼耳。何敢妄入王宮。汝
0215a20: 謂能有所變耶。苟能使我身變者。乃可謂變。然變自
0215a22: 我一言。諸鬼則合掌而立。圓因唱曰。南無佛陀。諸鬼
0215a23: 一時皆失所在。武帝聞之。大加賞遇。後終於所住之
0215a24: 冶城。壽八十一。
0215b01: 梁道珍未詳何許人。初於廬山。習彌陀觀。於定中。
0215b02: 見人乘舟。行大海中。曰欲之阿彌陀佛國。珍因求載。
0215b03: 其人曰。未作淨土業。豈可得哉。當時意謂。營治浴室。
0215b04: 念阿彌陀經。為淨土業也。出定如所意作之。綿歷歲
0215b05: 月。忽有白銀臺。降於其房之山池上。人莫知之也。獨
0215b06: 記其事於經函底。及卒之夕。半山如列數千炬。望者
0215b07: 以為異。後又偶獲經函底所記故跡。始復審其往生
0215b08: 之驗。又法歸禪師。襄陽漢陰人。久習禪業。於定中
0215b09: 有神人。請遊廬山。然廬山者。平生未識者也。及出
0215b10: 定乃造焉。則樹石寺塔。宛如定中所見。遂結宇以住。
0215b11: 即今之頂寺是也。甘露亦此山之別。昔慧景
0215b12: 禪師方示滅。手握兩指。雖伸之復屈。論者以為此證
0215b13: 二果之驗。且山之草木。皆被甘露。因以名。三德一
0215b14: 時。至今為山中盛事。茲併記之。
0215b15: 魏道辨范陽田氏。母夢僧著衲持錫入腹。而生。幼多
0215b16: 神異。稍長以病聾聵。謝世緣。從薙落。經律奧義。不學
0215b18: 大教。稱旨。初住北臺。後隨南遷。譽藹河洛。時有大法
0215b19: 尊王經八十卷。號為佛所說。辨一讀而識其偽。趣焚
0215b20: 之。且欲盡註藏典。以闢餘非。或見異徵遂寢。註維摩。
0215b21: 勝鬘。金剛般若。大乘義章。小乘義章。申玄照等。行世。
0215b22: 弟子二人曇永亡名也。永負才傲俗。潛遁自守。辨每
0215b23: 杖之。初無恨想。而晨夕遙禮云。
0215b24: 齊慧嵩高昌人。少出家。悟敏捷。翫雜心。為本國所
0215c01: 歸嚮。兄以文學。為國博士。每勸返初服。嵩輒掉頭去。
0215c02: 因以易林秘隱義從質辨。嵩故未嘗讀。即為部。析。無
0215c03: 所礙滯。兄心異之。然猶未信佛法之淵博也。於是嵩
0215c04: 以毗曇一偈。使釋其意。構思兩月。徒爾紛紜。而其說
0215c05: 益謬。嵩當其憤悱。而略啟其端。則泠然神悟。遂大歸
0215c06: 敬。嵩之出處。自爾莫或沮矣。魏季嵩尚吾教。其王使
0215c07: 嵩并弟入朝。時高氏為相。禮待殊厚。智遊論師。世稱
0215c08: 宗匠。嵩乃從之。以聽毗曇成實。領牒文旨。聽者忘倦。
0215c09: 俊聲播於早年。勍敵伏於晚歲。學高望遠。本國請還。
0215c10: 嵩不聽。再徵如之。其王憾焉。夷嵩三族。嵩謂其徒曰。
0215c11: 經不云乎。三界無常。諸有非樂。況復三途八苦。由來
0215c12: 所經。何足怪哉。俄高齊革命。天保初。宣帝在御。上統
0215c13: 尤以職位見重。而嵩每以學識凌之。詔徙於徐州。為
0215c14: 長年僧統。河南江表。率遵其化。隋志念論師。寔祖承
0215c15: 之。已巳而卒。
0215c16: 齊道紀姓何氏。鄉里則未聞也。學專成實。尤盛門徒。
0215c17: 天保中。每於秋孟。鄴都起講。一日紀引眾。南出鄴城。
0215c18: 有舊門徒。引眾入。正復相值。略不退避。紀呵之。彼則
0215c19: 對曰。法鼓競鳴。利建斯在。榮聲所嚮。師資焉有。紀默
0215c20: 不答。竟趨去至城外。乃悉謝遣其門徒曰。吾講已巳三
0215c21: 十載矣。所成就者。不知其幾何人哉。且依解立行。古
0215c22: 之遺訓也。今有解而無行。抑亦奈何。往不可追。來猶
0215c23: 可及。吾茲掩關。以思吾過。因掃一房。廣讀經論。取寺
0215c24: 塔幡燈之由。經像歸戒之本。著金藏論一帙七卷。七
0216a01: 日一過。為士女開闡。而使之歸信。且勸奉持八戒。行
0216a02: 法社齋。不許屠殺。數年之間。環鄴之境。皆遵其教。故
0216a03: 世共稱之。何隱論師。而尊事焉。紀尤以掃塔事母為
0216a04: 急務。曰經中以為掃僧地。如閻浮提大。不若掃佛地。
0216a05: 如一掌小。言智田勝也。母與登地菩薩齊等。故其事
0216a06: 母。則衣食起居。必身親之。不許人助。曰母吾形骸之
0216a07: 本。形骸之累。吾累也。而何敢累人。所居無復廝役。苟
0216a08: 有所往。則裝檐為兩頭。其一頭則塔像經書。其一頭
0216a09: 則老母掃而已巳。或問。疇昔門徒爭道。還知憾否。曰
0216a10: 殆承其力。而有今日。復奚所憾。
0216a11: 周衛元嵩益州成都人。少事亡名法師出家。不
0216a12: 群。侍法師夜坐。忽喟曰。世徒貴耳而賤目。又惡能
0216a13: 有賢不肖之辨哉。亡名曰。汝欲務名聲邪。則陽為狂
0216a14: 惑。以駭流俗。可也。嵩心然之。遂逢場作戲。觸物摛詠。
0216a15: 如是二十餘年。四方之人。識不識。莫不以元嵩誠天
0216a16: 下之士。已巳而亡名入關。徙居野安。制天女怨。心風弄。
0216a17: 以鼓琴。謂其兄曰。蜀土匾小。不足以展次。將必
0216a18: 遊京師。與豪傑抗。何如。兄以為不可。元嵩即謝去。既
0216a19: 至京師。念終無以動上者。乃疏廢佛法事以進。會道
0216a20: 士張賓。與相表裏。於是上納其說。而廢教不疑。隋開
0216a21: 皇八年。京兆杜祈死。三日而甦云。至冥府。見閻羅王。
0216a22: 問曰。卿父曾作何官。曰臣父在周。為司令上士。王曰。
0216a23: 若然則追卿誤矣。可速放使還。然卿識周武帝否。答
0216a24: 曰。臣任左武侯司法。恒在階陛。甚識之。王曰。汝可
0216b01: 一往看武帝。有吏尋引至一處。門椽瓦。皆鐵為之。
0216b02: 於鐵中。窺見帝身。鐵色極瘦。且著鐵枷鎖。祈泣曰。
0216b03: 大家何因苦困乃爾。答曰。苦困有甚於此時者。汝特
0216b04: 未見耳。祈曰。何罪致此苦困哉。答曰。汝豈不知邪。我
0216b05: 以信衛元嵩。癈佛教故耳。祈曰。大家何不注引元嵩。
0216b06: 答曰。我每注引之。然曹司以為雖三界搜求。無見者。
0216b07: 若果見。則我得脫矣。復何所論。卿還語世人。為元嵩。
0216b08: 作福。早來相救。苟終不至。解脫無期。由是推之。則元
0216b09: 嵩之於佛法。正亦倒行逆施。以激揚之歟。
0216b10: 梁法懍姓嚴氏。枝江人。年十五。從薙染於玉泉山寺。
0216b11: 陪眾味道。積有年所。禪燕之暇。仍誦法華維摩及大
0216b12: 論鈔等。衣不繒纊。食不菑畬。糞掃分衛。坐不睡眠。其
0216b13: 遊歷則廬台嶺衡羅恒岱。參玄訪賾。靡事觀。岱
0216b14: 嶽之役道徐。遇縣令問公驗文狀。懍指所負函云。此
0216b15: 是已巳。出之則法華經也。令以為紿己巳。怒甚。懍徐曰。此
0216b16: 固諸佛出世之跡。而貧道之所脩而行者。謂之行文。
0216b17: 不亦可乎。令愈怒。拘而繫之。懍禪坐誦經。七日不輟。
0216b18: 令感惡夢。乃使釋之。未幾卒。年六十二。
0216b19: 梁法忍江陵人。依天皇寺落髮受具。日誦法華維摩
0216b20: 再過。久之以喧憒。徙居覆舟巖下。三十餘年。頭陀精
0216b21: 苦。觀理明靜。一定七日。粒常盈。苟或不繼。飲水啖
0216b22: 而已巳。龕室僅容膝。沍冬炎夏。未出戶。衣無葛絮。
0216b23: 而破衲閱寒暑。無何一象自至。未幾示疾。終於之
0216b24: 北窟焉。春秋六十七。
0216c01: 陳智遠姓王族。本太原。寓居陝陜服童子依荊州長沙
0216c02: 寺禪坊。沙門法京業。既落髮稟戒。厲操敦行。負帙
0216c03: 楊輦造建鄴龍光僧綽。以進慧學。踰紀三藏克通。梁
0216c04: 建安侯蕭正立。造普明寺。請居之。時禪師慧湛。方以
0216c05: 定學。匡領徒屬。遂諮詢其秘要焉。乃歷名山。養志弘
0216c06: 道。後復遇沙門道會於龍盤。而開決其妙。則四威儀
0216c07: 中不離正受。住開善寺。畢志泉石。寂默自怡。至老無
0216c08: 競於世。以太建三年十二月一日終。壽七十七。葬獨
0216c09: 龍山。沙門慧暠樹。五兵尚書蕭濟銘。
0216c10: 陳慧不知何許人。住江都之栖霞寺。聽詮公三論。
0216c11: 深悟其旨。眾所推美焉。詮每嘆曰。之達解思力。吾
0216c12: 不及也。以吾年老。且復相依。遊心禪觀。身範律儀。
0216c13: 攝念松林。日惟一食。裳衣弊。雅有風致。時人歆
0216c14: 之。晚年偏以十誦。善誘學者。聽稟之徒尤多。或譏之。
0216c15: 以素習大乘。而又講律。豈其理然哉。曰。非汝所知
0216c16: 也。佛法亦何有大小之間乎。天嘉中卒。春秋六十。臨
0216c17: 終謂弟子智琨曰。吾所去處。汝惡能測。其懸遠哉。及
0216c18: 殮。猶屈一指。伸之不可。識者以為證初果云。
0216c19: 隋慧其先汝南周氏。後避地江左。今為義興陽羨
0216c20: 人。祖韶。齊殿中將軍。父覆。梁長水校尉。幼通六經
0216c21: 大義。年十八。乃喟然歎曰。服膺周孔。以仁義為先。歸
0216c22: 心黃老。以無為貴。然而往來生死。出入塵勞。乃域
0216c23: 內之累。非世外之道也。既而夢塔五層。華麗峻特。禮
0216c24: 拜祈願。昇陟其巔。俄坐相輪上。不勝其樂。於是依朱
0217a01: 方竹林寺詡法師出家。受十戒。尋屆都。住甘露鼓寺。
0217a02: 進具。受靜眾師十誦律。學龍光綽師成實論。自綽
0217a03: 師遷化。更採毗曇八犍度於餘師。蓋欲悉餐雋永。盡
0217a04: 掇菁華也。又研覃成實於龍光大僧正舒法師。及舒
0217a05: 歿。以統緒見託。而受其遺囑焉。會梁祚告終。京寺殘
0217a06: 蕩。陳祖歷試朱方。乃杖錫南旋。尤承欽挹。既而侯公
0217a07: 嗣牧此州。心歸命。禮莫尚焉。永定三年。復出都。止
0217a08: 白馬寺。涅槃成實。經論迭講。學者重跰。不憚千里。法
0217a09: 筵之盛。莫之尚。天嘉二年。沙門寶持等。二百七十人。
0217a10: 請於湘宮寺弘演。大建四年。宣帝詔徙東安。後主在
0217a11: 東宮。屢命義集。而素仰材辨。及御宸極。簡注斯甚。至
0217a12: 德元年。詔為京邑大僧都。四年升大僧正。天下混一。
0217a13: 仍歸開導朱方。開皇九年七月十日。卒于中寺。壽七
0217a14: 十五。其月二十八日。窆鍾山。方陳氏之盛。每歲夏中
0217a15: 廟祀。必詔於樂遊苑。發涅槃大品。以嚴冥福。而鳳
0217a16: 節龍旂。翠旌孔蓋。蔽神座。或於食後。少假寐。夢。
0217a17: 朱衣人謂之曰。法師好起矣。領軍將軍任忠。性好獵。
0217a18: 一日庖饔發光。忠憂懼。夜夢人曰。子無憂懼。但可請
0217a19: 東安講也。弟子智瑜等。樹墓上。菩薩戒弟子。著作
0217a20: 郎琅耶王胄制文。
0217a21: 隋法性人。少習禪學。孤遊海上。雖以分衛。時入聚
0217a22: 落。然於聲名勢利之地。一跡未踐也。文帝東巡。搜
0217a23: 訪穴。因詔入京。住勝光寺。仁壽置塔。又送舍利于
0217a24: 州之普樂寺焉。大禪定者。帝於末年。特為性造也。後
0217b01: 果終於此寺。
0217b02: 隋寶積姓朱。冀之條人。出家訪道。其志有可敬者。齊
0217b03: 亡教廢。遁居泰山。以養素。開皇十四年。文帝東巡。獲
0217b04: 上謁。帝甚悅。詔住京之勝光寺。智論攝大乘論。連環
0217b05: 講貫。未已巳。姿性寬恕。人迫忤之。不恤也。或有毀之
0217b06: 者。脫衣遺之曰。卿能見吾過。而不為吾掩。真吾師
0217b07: 友也。仁壽初。詔送舍利塔於華山思覺寺。其瑞應別
0217b08: 有傳。
0217b09: 隋道璨恒州人。姓氏則未聞也。慧學素以攝論華嚴
0217b10: 十地論。為指南。能發深疑伏旨於講辨之際。志尚幽
0217b11: 靜。誠不樂為闕輦遊者。後住淨光。勢不得已巳耳。仁壽
0217b12: 起塔。詔送舍利於許州。後不知所終。
0217b13: 隋智教雍州人。始習教觀。晝講夜禪。未少怠。後厭
0217b14: 譚說。專事燕默。則其趨向。有非世俗所能窺者。仁壽
0217b15: 起塔于秦州之永寧寺。舍利所至。官民道俗相慶。瑞
0217b16: 應紛然。見者信焉。
0217b17: 隋僧範冀人也。學兼大小乘。而於靜業尤所篤志。造
0217b18: 詣深遠。流輩莫不屈服。住勝光寺。山林之士。承其譽
0217b19: 至。平居無所教誡。其嬉笑慢罵。使人動有悟入。噫
0217b20: 異矣。詔葬舍利於州之覺觀寺。塔存至今。
0217b21: 隋曇觀莒產也。七歲出家。淹貫經懺。及進具。學成實。
0217b22: 義理無所底滯。後攻禪觀。尤有得於十六特勝法。且
0217b23: 持誦諸明。獲神驗。譽徹天閽。徵住京師大興善寺。供
0217b24: 事隆縟。每入內廷。備顧問。所獲賜賚。一歸之常住。無
0217c01: 所受。三衣一蕭如也。仁壽置塔。葬舍利于州之定
0217c02: 林寺。詔觀規畫。故塔成而民不勞。嗚呼觀之於教門
0217c03: 如此。亦可謂強有力者矣。
0217c04: 隋靜凝汴人也。時遷禪師。方以空寂之學名世。凝因
0217c05: 師事之。則其得於聞見者。豈復可以求之文字語言
0217c06: 間邪。然終日塊坐如愚。或有以經旨論義問者。則不
0217c07: 思而答。妙出意表。仁壽置塔於州之流溝寺。歸鄉之
0217c08: 榮。送舍利焉。不尤愈於衣錦而晝行乎。
0217c09: 隋玄景滄州之石氏子。幼敏。讀書過目。能引用
0217c10: 其義無所遺。僅五載。備究經史子集。年十八。舉秀才。
0217c11: 為和王府省事。時和禪師講大品維摩於鄴都。景偶
0217c12: 從門側立聽。鑑領超。遂投和受學。和以定業參問
0217c13: 繁廣。不如先以慧法接之。故授以大乘秘奧之極。年
0217c14: 二十七。因與妻子決曰。自臨澤以南。吾所遊也。名涅
0217c15: 槃境。臨漳以北。是生死分。一聽汝輩所如往也。苟非
0217c16: 證聖。吾不重涉。竟依和公薙落。晨宵思擇。統解玄微。
0217c17: 會周氏廢教。逃遁巖谷。而以禪學陶冶內外。開皇初。
0217c18: 講導如法。每鼓則千人屯赴。供施罕疋。所以景之服
0217c19: 飾華美。時時脫換。以生物善。苟纔經著。即以予人。其
0217c20: 感利之殷如此。臥疾既三日。謂侍者玄覺曰。吾平生
0217c21: 進脩。蓋欲見彌勒佛。往生內院耳。云何乃作夜摩天
0217c22: 主。又曰。賓客極多。事須看視。或問賓客為誰。則曰嚮
0217c23: 有天眾。來邀迎耳。已巳而異香滿室。忽舉手謝曰。吾去
0217c24: 矣。當生生世世。為善知識也。遂終。大業二年六月云。
0218a01: 弟子稟景素願。奉全身葬于紫陌河中。三日而地涌
0218a02: 大墳。水疏兩派環繞之。世傳以為異。玄覺純講大乘。
0218a03: 尤邃於文殊般若。住京師莊嚴寺。
0218a04: 隋曇遷博陵饒陽王氏子也。姿性俊朗。年十三。父母
0218a05: 俾從舅氏權會受學。備善經史。而於易老莊。尤究心
0218a06: 焉。然佛典幽極。非妙悟深證。莫可窺測。於是哀懇二
0218a07: 親。以祈出家。年二十一。遂依定州賈和寺曇靜律師
0218a08: 薙落。初誦勝鬘。輒了其義。乃復問法綱要於曇遵法
0218a09: 師。當有齊教門之盛。宮禁營治福利。眾所奔競。遷因
0218a10: 遁避林慮山。黃華谷淨國寺。蔬素覃研華嚴十地維
0218a11: 摩楞伽地持起信等。方尋唯識。感心熱之疾。而悉略
0218a12: 去醫藥。專事懺禱。夜夢月入懷取而擘食之。香脆清
0218a13: 涼。如冰片。覺而所苦頓愈。餘味經旬。流齒頰間。易名
0218a14: 月德。其謂此歟。每授戒。則對其人唱曰。於我月德前。
0218a15: 三說求授菩薩戒。是以逮周武帝失正見。遽南造金
0218a16: 陵。道路屢遭攘奪。達壽陽。謂其屬曰。吾輩為群盜所
0218a17: 窘如此。皆宿業也。今茲值遇怨結深矣。苟非解免。來
0218a18: 報莫窮。乃於曲水寺。估鬻行季。以作佛事。冀於他生
0218a19: 為善知識。既濟江。住揚都道場寺。掃衣乞食。攝念而
0218a20: 已巳。時慧曉智璀。學兼內外。弘暢定宗。陳朝之領袖也。
0218a21: 又有高麗智晃。善薩婆多部。遷亦綜理唯識。並一見
0218a22: 傾蓋。或欲以遷之名行。聞于上者。立謝絕。獨與國子
0218a23: 博士張機。發莊易義。機為盡禮。偶詣桂州刺剌史蔣君
0218a24: 家。獲大乘攝論。誠為全珠。樂不自勝。將事開演。而聞
0218b01: 隋歷聿新。盛隆釋運。未幾陳亡。區宇混一。故遷奉持
0218b02: 攝論。北返彭城。會檀越舍宅慕聖寺。而攝論之流
0218b03: 通於北。寔此其始也。兼以楞伽起信如實等論。輪環
0218b04: 披析。則其指趣愈益白矣。總管穀城公萬緒。引僚佐
0218b05: 伸弟子禮。上柱國宋公賀若弼。鎮維揚。遣長史張。
0218b06: 具疏邀之。遷往應。則宋公鉏驕慢。悉使妻子受歸
0218b07: 戒。開皇七年秋詔曰。皇帝敬問徐州曇遷法師。承脩
0218b08: 敘妙因。勤精道教。護持正法。利益無邊。誠釋氏之棟
0218b09: 梁。即僧倫之龍象也。深願巡歷所在。趨風餐德。限以
0218b10: 朝務。實懷想。當即來儀。以沃勞望。弟子之內。間解
0218b11: 法相。能轉梵音。並將入京。當與師崇建正法。刊定經
0218b12: 典。且道法初興。觸途草創。弘獎建立。終藉通人。京邑
0218b13: 之間。近遠所湊。宣揚法事。為利殊廣。想振錫拂衣。勿
0218b14: 辭勞也。尋望見師。不復多及。時洛陽慧遠。魏郡慧藏。
0218b15: 清河僧休。濟陽鎮寶。汲郡洪遵同。被詔至。則偕謁帝。
0218b16: 於大興殿接遇優渥。詔於大興善寺安置。諮詢問遺。
0218b17: 冠蓋相望。而眾以攝論初闢。投誠請業者千數。雖慧
0218b18: 遠以老成自居。猶處輪下。橫經稟義。自是攝論一燈。
0218b19: 傳者盛矣。蓋真諦懸記。有所謂大國大根性人能弘
0218b20: 之。噫信矣。十年春。駕幸晉陽。詔遷從。夜復同榻行在
0218b21: 所。察其地多私度僧尼。上悉欲拘檢以從公度。間語
0218b22: 遷。遷恐致騷動。對曰。此皆周武廢教之時。逃竄谷。
0218b23: 及陛下恩宥。或失際會而然者。惟陛下憐之。上默然
0218b24: 久之。詔凡出家。雖私度不復問。尋詔京師。建勝光寺。
0218c01: 起遷主之。併其徒六十餘人。相與俱。仍詔皇子蜀王
0218c02: 秀。為檀越。其供養之豐。施予之饒。茲不暇述。而或以
0218c03: 遷過於沈痼聲利。乃著巳是非論。文多不載。十三年
0218c04: 春。駕蒐于岐從之。詔蜀王縱騎逐走獸。獸入故中。
0218c05: 故中無所見。徒見殘壞佛像堆積而已巳。王即具以
0218c06: 聞。遷進曰。靈儀聖相。厄於前朝。陛下嚴飾。不為不多。
0218c07: 而其遺餘尚爾充。貧道觸目增慟。莫之奈何。上悵
0218c08: 然曰。弟子垂拱廊。而使尊像蒙冒霜露。朕之咎也。
0218c09: 今日之事。殆天所以啟朕也。如師之說。情實摧割。詔
0218c10: 諸有舊像。仰所在官司。送置近寺。俾率土之內。口施
0218c11: 一文。以完美焉。十四年。駕幸岱宗柴祭。遷有奏請。復
0218c12: 岱寺之廢者。及無貫逃僧。皆俾安堵。故詔河南王。以
0218c13: 朗公寺。為泰嶽神通道場。齊王。以靜默寺。為神寶道
0218c14: 場。華陽王。以靈寺。為寶山道場。諸王悉奉詔。以檀
0218c15: 越從事。且詔天下寺。自一僧已巳上。聽給額私度附貫。
0218c16: 仁壽初。上出天竺沙門。於龍潛時。所授大覺真身舍
0218c17: 利若干。詔遷相與枚計之。以定其數。雖彼此專意。至
0218c18: 再三。輒增減不能當。上問其故。遷曰。如來法身。過於
0218c19: 數量。上悟。由是先詔天下三十道。起塔。分遣大德。安
0218c20: 置舍利。而遷始以蜀王故。將之梁益中。以道險。非老
0218c21: 人所宜。遂請易岐。乃於鳳泉寺。東北二十里而塔焉。
0218c22: 函石四段。光潤如玉。忽變化雙樹狀。枝葉宛轉。鳥
0218c23: 獸龍象。異色相宣。上聞而悅之。二年春。益詔以舍利。
0218c24: 分五十餘州起塔。四年又詔三十州。至是合一百餘
0219a01: 州。起塔如前指。其感應祥瑞。語具各傳。皆自遷發之
0219a02: 也。獻后之喪。禪定寺。薦冥福。堂盤萬礎。塔聳七層。
0219a03: 工費殫極。觀者以為侈。詔曰。自稠師之滅。禪門不開。
0219a04: 今所立寺。既名禪定。宜於海內。召禪師百二十人。各
0219a05: 許侍者二人自隨。庶嗣前塵。尚光末運。並委遷禪師
0219a06: 具名以聞。有司以禮迎致者。仍詔遷主其寺。大興善
0219a07: 寺像。有光景。上問遷。遷辨答祥允。上不能詰。大業三
0219a08: 年十二月六日。以風疾作。禪坐而卒於勝光寺。春
0219a09: 秋六十六。葬於終南之北麓云。遷美容儀。器宇雅。
0219a10: 談吐應對合機要。財慕義。薄於奉己巳。而厚於恤物。
0219a11: 能自慕聖。至禪定。所獲施予。不可勝紀。而隨以盡。其
0219a12: 所濟多矣。停柩之際。忽有一白犬。號柩側。而亦莫
0219a13: 察其所從來者。既葬乃失所在。且其將終也。或夢禪
0219a14: 定佛殿傾者。俄而沙門專誠。夢淨土嚴麗。於既卒之
0219a15: 後。嗚呼其亦偉矣。著攝論疏十卷。楞伽起信惟識如
0219a16: 實等疏。九識四明等章。華嚴明難品玄解等。二十餘
0219a17: 卷。
0219a18: 隋淨辨齊之韋氏子。少為書生。非其志也。乃從遷禪
0219a19: 師。受大乘學。息緣靜處。泊如也。或有詬詈毀訾于外
0219a20: 者。終不顧問之。則曰。此予少年刎頸交也。第念久要
0219a21: 之義厚矣。一旦忘之。豈人情哉。仁壽置塔。送舍利葬
0219a22: 于衡州嶽寺。嶽寺即陳思禪師所建大明寺也。勝跡
0219a23: 尤多。辨因合集前後所見聞者。為感應傳一部十卷。
0219a24: 行於世。
0219b01: 隋道判姓郭氏。曹州承氏人。三歲喪親。十五年。始知
0219b02: 讀書。十九年投外兄落染。既具戒。即誓結朋西遊。以
0219b03: 觀靈跡。齊乾明初。二十一人。出鄴行邁。纔臻周塞。夜
0219b04: 為邏卒所得。執見武帝而釋之。仍令於大乘寺安置。
0219b05: 即周之保定二年也。明年上表。乞如所志。許之且給
0219b06: 國書資諸物度石磧千五百里四顧絕無水草。飢
0219b07: 行七夕。至高昌國。蓋突厥附庸也。益西抵可寒所。可
0219b08: 寒怪其非類。將殺之。而未也。徒增防衛。而禁其飲食。
0219b09: 勢必使之餓死爾。會周使者諫。以為此佛弟子也。所
0219b10: 在之處。羊馬且繁盛。可寒喜。日給四羊充食。判等
0219b11: 縱之。而蔬茹如故。未幾。遣騎乘。送還長安。住乾宗寺。
0219b12: 留五年。遇靜靄法師。慧業。事之又五年。大法尋
0219b13: 廢。與靄等二十六人。逃難巖居太白山中。不忌講授。
0219b14: 依承靄德。始終一十五年。逮靄捨身。護法風烈遐被。
0219b15: 判有力焉。天元嗣曆。立百二十人。為菩薩僧。判預
0219b16: 其數。住陟岵寺。隋開佛法。改大興善寺。詔攝僧務。開
0219b17: 皇初。結菴終南交谷東領池。七年示微疾。詔度支侍
0219b18: 郎李世思。將天竺醫工。就菴視疾。遂改菴龍池寺。大
0219b19: 將軍雲定興。為檀越。侍郎獨孤機。別築齋宇於宅之
0219b20: 後園。請時栖息。薛國公及其夫人。風奉訓誥。間或至
0219b21: 山。咨承疑義。大業十一年。五月四日。卒于山寺。壽八
0219b22: 十四。
0219b23: 隋羅雲姓刑氏。南郡松滋人。出家上明東寺。時揚
0219b24: 都道朗。於興皇盛業四論。因鑽仰焉。年十六。與其徒。
0219c01: 論常無常義。而辭色和祥。賓主允暢。眾咸嘉尚。朗乃
0219c02: 以所服帔賞之。聞譽由爾益進。後從福緣寺法師
0219c03: 所解亦然。於是以三論奧旨。未被荊南。鄉里之念。有
0219c04: 不能免。而棲禪寺陟禪師者。定慧兼脩。注心利益。又
0219c05: 力助之。方當六合混一之初。玄侶競臻。成盛席。總
0219c06: 管。宜陽公王世積。詔使舍人蕭子寶。尤加敬慕。居龍
0219c07: 泉寺。餘五十年。常坐不臥。豈非模範之不易得者哉
0219c08: 煬帝承名。詔邀至。固以疾辭。道士俞氏講莊老。妄用
0219c09: 內典。雲命門人。慧成道勝。往折之。坐定道士曰。人天
0219c10: 交接兩得相見。成曰。脫珍御服。著獘垢衣。習近窮迷。
0219c11: 將開漸化。又俞諱成呼先生。成謂。如是則請去先字。
0219c12: 仍依姓。呼之俞生。可乎。道士慚。雲輪下眾盈五百。皆
0219c13: 成勝類也。神山雲所生地。一夏安居。養母其上。始開
0219c14: 四經三論於上明東寺。其法堂十二間。蓋道安曇翼
0219c15: 所造。雲兄道顒亦寺出家。造重閣於安公驢廟
0219c16: 之北。古老傳以為安公乘赤驢。自襄陽檀溪。一夕返
0219c17: 上明。撿校東西兩寺。及四層塔。驢廟即繫驢處也。
0219c18: 雲兄弟五人俱出家為法師。而雲其季者。大業十二
0219c19: 年。四月二十三日。端坐遷神于龍泉寺房。壽七十五。
0219c20: 弟子椿詵澄憩等。荊南經朱粲擾。寺多殘毀。獨龍
0219c21: 泉完美至今。
0219c22: 隋法智出家居天台山。每謂人曰。經言。犯一吉羅。即
0219c23: 墮地獄一中劫。又言。一稱南無阿彌陀佛。滅八十一
0219c24: 劫生死重罪。是兩者吾將安所信哉。佛無妄語。吾其
0220a01: 念佛乎。乃於國清寺。兜率臺上。精勤課持。積晝夜。傲
0220a02: 寒暑。不變常度。一日忽辭諸所往來者。且戒親戚。
0220a03: 為設齋。頃之有金色光。明照數百里。時夜方半。近遠
0220a04: 皆謂天曉。於是智遂無疾而終。
0220a05: 隋德山姓山氏。年方壯。忽棄妻子。入益州之天山。
0220a06: 不剪鬚髮。而務息緣靜念為日用。其相狀澹泊。如得
0220a07: 定者。遊竹林龍池。開悟道俗。其說曰。佛法尚清簡。
0220a08: 而黜煩亂。故政煩則國亂心煩則意亂水清則魚石
0220a09: 可見。神清則想倒可識。學清簡者。猶恐煩亂。而況一
0220a10: 向汩沒於煩亂哉。後徙馬鞍山。地產毒蛇。螫人必死。
0220a11: 然山往來。未有所害。雖僮侍朝夕行。亦無遇之者。
0220a12: 或踐之。而被其螫山洗以水即愈。及還天夏坐
0220a13: 樹下。或為虎逐。趨避山下。虎蹲以待。不肯去。山因
0220a14: 解衣。臥虎前曰。下佛。子。肉味豈勝貧道邪。虎竟去。
0220a15: 一日其俗氏所生子來省。山曰。汝何來。子泣曰。久別。
0220a16: 生死不相知。故一來耳。山曰。汝急去。各自活。再來
0220a17: 當與杖也。間數年復來。山遽取杖將捶之。子輒執其
0220a18: 杖。不使捶。且泣且言曰。闍黎意以為遇兒。如他人在
0220a19: 他人可捶耶。山大笑。年九十終。旭上者。亦益州草堂
0220a20: 寺僧也。出家業禪誦。鑪香缾水。終日燕默。而四眾敬
0220a21: 慕之。土俗每歲。以二月八日。四月八日。士女馳騁遊
0220a22: 遨。諸僧治具接待忙遽。惟旭則晏然如故。終年九十
0220a23: 八。
0220a24: 隋法顯氏。雍之扶風人。出家事法開為師。開於元
0220b01: 魏之季。住京兆之王寺。沈默寡欲無累於世。其禪定
0220b02: 之趣。人莫能測。顯既久於咨承。則其所得可知矣。仁
0220b03: 壽以日巖寺主。詔送舍利。置塔於瀧州藥王寺。反終
0220b04: 年且八十矣。
0220b05: 隋明璨生莒之沂水韋氏。家世儒素。幼習經史。年未
0220b06: 志學即出家。逮具戒。則弱冠矣。然於住持。則論之成
0220b07: 實。經之涅槃。講演不少置。周廢教。雖遁林澤。而明侶
0220b08: 相從。未忘所敷演。開皇初。名聞遐被。詔住京之大
0220b09: 興善寺。仁壽初。詔送舍利。葬蔣州之栖霞。即今之攝
0220b10: 山寺也。然於江表。獲故梵經百餘卷。念欲翻譯入
0220b11: 藏。而乏貲費。故汲汲焉。走懸箔不少怠。其弘法之志
0220b12: 伽此。卒於唐初。
0220b13: 隋僧蓋恒州人。始業涅槃於汾洛。後計以慧浮戒。滯
0220b14: 專攻定學。乃杖京師。訪禪侶。大興善寺者。闤闠
0220b15: 之地也。而蓋處之。終日燕默。有山深林密之想。於是
0220b16: 論者舉高之。仁壽二年。詔送舍利塔於滄州。四年又
0220b17: 送舍利塔於沂州。後不知所終。
0220b18: 隋道順具州人。學釋涅槃。尤有悲拔慈予志。以自
0220b19: 劾繫獄中。諸囚化其講解。而善良者不勝既吏以無
0220b20: 罪見收。非法也。因強之使去。開皇初。入京住玄法寺。
0220b21: 詔送舍利于宋州。置塔之際。瑞應極多。
0220b22: 唐法應會稽王氏子也。蚤年悟。出家事沙門曇崇。
0220b23: 究研禪業。崇公化洽周朝。從者如市。而應為稱首。既
0220b24: 而遁跡終南。飯衣松蘿。以避廢教之禍。用心空寂。彌
0220c01: 厲。屢感鷙獸馴狎。為授歸戒。崇公深加印可。於是委
0220c02: 其徒五百人於應聽教戒。隋開皇十二年。詔天下。妙
0220c03: 選三學之尤者。唱導五眾。而崇於禪學。得二十五人。
0220c04: 使遠行化。而獨推應京師寶塔寺。領三百眾。受上供
0220c05: 養。自是聲聞益。播武德初。卒於清禪寺。春秋八十。
0220c06: 唐紹闍黎姓蒲氏。梓州玄武人。其未出家時。山行
0220c07: 見子母虎。於中取蝦。蝦細不復可得。縱得亦莫足
0220c08: 以止飢。紹意以為業緣所迫。其苦如此。乃嘆曰。吾身
0220c09: 先後。等一死耳。不如捐以濟其餓。為有益於物也。乃
0220c10: 臥虎前。虎輒避去。無所損傷。既薙落受具戒。尤謹
0220c11: 操行。大業初。汝州境。多虎暴。道路非三五十人聚。
0220c12: 不敢行。紹聞之。因至其地。苫覆久坐。以待噬。虎遠引。
0220c13: 境遂安靜。年百九歲而終。其將終也。謂弟子曰。吾欲
0220c14: 露屍。以施諸蟲鳥。然生且嫌我。而況死乎。必樊之無
0220c15: 遺盡。弟子不忍用其言。而用其志。委屍月餘。凡異類
0220c16: 卒莫侵敗。竟收之以葬。
0220c17: 唐保恭姓崔氏。青州人。晉永嘉南渡。居建鄴。父超道。
0220c18: 本州刺剌史。恭年十一。炅法師使誦觀音經。初夜一時
0220c19: 即能覆誦。遂許出家。會炅逝去。頃之夢。兩蛇從炅足
0220c20: 出。入恭足。而覺。自爾神志異常日。即依開善徹法師。
0220c21: 聽成實論。而徹以義疏。使習復之。其文如蠅頭。一領
0220c22: 八紙。曾無遺忘。同學五百。莫不推伏。既受具。稟定業
0220c23: 於慧曉禪師。又問成實疑沮於高昌嵩公。因從究地
0220c24: 持十地。不逾年。大義洞明。而前疑冰釋。乃約地持以
0221a01: 制行。而專講法華。陳至德初。攝山慧布歸自北鄴。相
0221a02: 邀造栖霞寺。以弘禪宗。布亡誘掖加謹。隋仁壽末。獻
0221a03: 后崩。詔入京。為禪定道場主綱正僧任。齊王暕。乞授
0221a04: 戒。施衣五百領。皆分散無所畜。國初避地藍田之悟
0221a05: 真寺。武德二年。詔仍舊僧任。改禪定。為大莊嚴寺。且
0221a06: 舉十大德統攝。當時猶顧望。未遽應。詔高祖使趣起
0221a07: 恭而諸公稍進。四年十二月十九日。卒於大莊嚴寺。
0221a08: 壽八十。葬于京郊之西南。祕書監蕭德言銘。其。初
0221a09: 恭山行。直過虎所踞地。無少懼色。楊玄感之亂。或
0221a10: 誣恭預其謀。方升座義。而兵刃突入捕逮。眾驚駭
0221a11: 欲散。恭徐曰。自省無他。俟講罷。當就辨也。其度量如
0221a12: 此。
0221a13: 唐法祥同州人。童稚出家。冠年登具。逮周廢教。即于
0221a14: 祿以自活。而誦禮不輟。僚佐嘉。其誠其使長將上名
0221a15: 臺省。顯擢之。固辭。隋興。重染。住大興國寺。性高爽。
0221a16: 不事幽蔽。所居房。悉使洞開前後門。坐臥一。當風
0221a17: 而處。寒暑不易。餘三十年。道俗問訊。非俟其誦經終
0221a18: 卷。不敢。輒爾雖問。亦不加答。染傷寒。或勸之藥療。
0221a19: 弗受。又患痢。勸者如之。乃曰痢者水也。我能治之。便
0221a20: 噉乾飯。武德七年。久病起坐。微有聲曰。佛像佛像。侍
0221a21: 者回視之。則見西壁尊儀。光明宛具。又聞香樂。少時
0221a22: 卒。葬城東隅。
0221a23: 唐僧定丹陽人。始學成實。討索勞劇。遂感風癘。因嘆
0221a24: 以為形既癈於世矣。盍亦歸心禪寂乎。居鍾山。日啜
0221b01: 粳米白粥一杯。常坐不臥。以待殂殞。閱數年。所苦悉
0221b02: 瘥。支體面目。一時光潔。鬚髮並生。而眉特秀異。長可
0221b03: 寸許。室中虎跡成蹊。略無讋忤。或想慮乍浮。則通夕
0221b04: 遊步。不間榛莽。獷獸鷙禽。見等同類。隋初詔住京師
0221b05: 新道場。不赴。既而又詔。授上歸戒。亦辭不赴。傷寒
0221b06: 劇甚。而悉屏飲食。危坐如故。至三日。弟子保恭恐其
0221b07: 殆。請稍以飲食自持。亟揮去。徐曰。以法為藥。顧不可
0221b08: 歟。滿七日所苦頓痊。大業之季。徙居終南太和寺。盜
0221b09: 夜入其室。定坐不為動。盜曰。豈聞世有奴賊乎。定曰。
0221b10: 吾郎賊且不懼。況奴賊哉。盜剝其衣。即脫予。無吝色。
0221b11: 將挽取其所坐氈。定輒不肯。曰吾一冬惟賴此爾。鄉
0221b12: 欲持去。寧殺我。盜相視而止。武德七年六月。以微疾
0221b13: 坐逝。壽八十餘。
0221b14: 唐滿意史未詳其姓氏。鄉里武德之季。鄴都法礪律
0221b15: 師。方作疏解。曇無德律。意遂摳衣從之。見聞既博。造
0221b16: 詣亦深。於是致徒講導者。餘三十載。而觀音大亮。越
0221b17: 州曇一。出其門矣。
0221b18: 唐慧暠陸安人。幼入道門。即懷遠量。希崇大品。情阻
0221b19: 未申。時苞山明法師繼緒興皇。世稱郢匠。因從之諮
0221b20: 稟焉。年方有立。遂為眾弘演。自爾受業分鐙。不可勝
0221b21: 紀。然以為楚服既殷。岷未洽。隋大業間。泝江而上。
0221b22: 道于成都。大張法席。或徙梓綿隨方開導。儔侶之繁。
0221b23: 愈於前日。稍有謗其以異術惑眾者。語聞。武德初。詔
0221b24: 窮治。事雖不實。而暠亦南歸矣。仍厭鄉里囂煩。尋屏
0221c01: 跡西山之陰。閱五載。陶練中觀。未幾。道俗思慕。造山
0221c02: 迎致。貞觀七年。卒於鄉里之方等寺。壽八十有七。暠
0221c03: 行己巳嚴潔。日止一粲。隨得啖。不限朝中。不待營丐。
0221c04: 其體羸瘁。若不勝衣者。在蜀時。門人道勤。患其不任。
0221c05: 陰告外。辨厚供。供至。暠怪其異常。詰知其由。即斥勤
0221c06: 出。不共住。曰邪命之食。惡可御也。故平居凡檀越送
0221c07: 供豐美。悉命入僧如律。
0221c08: 
0221c09: 新脩科分六學僧傳卷第十七
