0580a01: 
0580a02: No. 1526-A
0580a03:  武林西湖高僧事略序
0580a04: 
0580a05: 人生五濁惡世。根塵濡染。昏迷沈著。其能出離火宅
0580a06: 者蓋寡。至於翦髮披緇而為僧。固已巳高於眾人矣。然
0580a07: 僧之為僧。豈若是而止哉。識心見性。超出死生。精持
0580a08: 戒律。真積力久。詮演教法。垂範將來。百千萬僧中。間
0580a09: 見一二。表表偉偉。卓乎不可企及。舉世佛徒莫不宗
0580a10: 仰之。此高僧所以有傳也。作者有人。讀者有人。修之
0580a11: 者又有人。然未有思其人。追其蹤。想像其高致。即其
0580a12: 曩昔經行宴坐之地。崇飾傑閣而嚴奉之。紀述行業
0580a13: 而偈贊之。圖繪頂相而瞻敬之者。瑪瑙講師元敬節
0580a14: 菴乃克為之也。閣始於前主僧了性。工未就而遷
0580a15: 住他剎。節菴實踵成之。始會萃名宿嘗駐錫於錢塘
0580a16: 者得二十有四人。命東嘉僧元復撫其事實而繫之
0580a17: 贊。續訪求又得六人焉。節菴併述而贊之。圖其形置
0580a18: 之閣。又慮不能流布四方。乃合而成書。名以西湖高
0580a19: 僧事略。鋟梓以惠學者。噫。佛法盛於東南。異人輩出。
0580a20: 前人既為後人所高矣。燈燈相傳。續佛慧命。將使後
0580a21: 人而復高後人。深有望焉。
0580a22: 寶祐丙辰長至日吳郡莫子文序
0580a23: 
0580a24: 
0580b01: 
0580b02: 
0580b03: 武林西湖高僧事略目錄
0580b04: 
0580b05: 晉三藏理法師齊玉泉超法師
0580b06: 隋下竺觀法師中竺千歲和尚
0580b07: 唐徑山欽禪師唐虎跑中禪師
0580b08: 唐下竺標禪師唐圓澤和尚
0580b09: 唐韜光禪師唐鳥窠林禪師
0580b10: 唐招賢通禪師唐無著喜禪師
0580b11: 五代白雲翊禪師五代長耳相和尚
0580b12: 五代永明潛禪師五代智覺壽禪師
0580b13: 五代五雲逢禪師宋孤山圓法師
0580b14: 宋慈雲式法師宋明教嵩禪師
0580b15: 宋真悟堪律師宋功臣山政禪師
0580b16: 宋海月辨法師宋辨才淨法師
0580b17: 宋南屏臻法師宋大智照律師
0580b18: 宋三藏道法師宋妙行淨律師
0580b19: 宋僧統寧法師宋晉水源法師
0580b20: 
0580b21: 
0580b22: 
0580b23: 
0580b24: 
0580c01: 
0580c02: 
0580c03: 
0580c04: 
0580c05: 
0580c06: No. 1526
0580c07: 武林西湖高僧事略
0580c08: 
0580c09: 宋瑪瑙元敬　東嘉元復仝述
0580c10: 明　雲棲袾祩宏　重梓
0580c11: 晉三藏理法師
0580c12: 師名慧理。西竺人也。東晉咸和初。來遊此土。至杭。見
0580c13: 山巖秀麗。曰。吾國中天竺靈鷲山之一小朵。不知何
0580c14: 年飛來。佛在世時。多為仙靈所隱。今此亦復爾耶。洞
0580c15: 舊有黑白二猿。遂呼之。應聲而出。人始之信。飛來
0580c16: 由是得名。師即地建兩剎。先靈鷲。後靈隱。常宴坐巖
0580c17: 中。因號理公巖。今瘞塔在焉。贊曰。
0580c18: 一飛來自西而東師亦戾止爰指其蹤
0580c19: 呼猿洞冷宴坐巖空花開花落幾度春風
0580c20: 齊玉泉超法師
0580c21: 師名曇超。姓張氏。清河人也。身長八尺。蔬食布衣。獨
0580c22: 宿山林。虎兕不傷。建元末。棲錢塘靈苑山。夏常講經。
0580c23: 有一老人來聽。詰其姓氏。曰。我非人。乃龍也。居富春
0580c24: 鹿山之下。鄉民鑿山侵龍居。龍忿不雨。今累月矣。屈
0581a01: 師一往誨化龍。師允其請。且曰。吾此地亦無水。汝
0581a02: 能致之乎。老人即撫掌。泉自涌出。今玉泉是也。師乃
0581a03: 往彼結壇。為龍受戒。浮舟講經。雨大霑洽。嘉定三年。
0581a04: 賜號靈悟大師。贊曰。
0581a05: 身世兩忘以道自勝靈苑談經有龍來聽
0581a06: 求泉泉生求雨雨應龍何為哉惟師是令
0581a07: 隋下竺觀法師
0581a08: 師名真觀。字聖達。錢塘范氏。世本顯仕。師生有奇相。
0581a09: 舌紫羅紋。手左右掌為仙人字。出家通經律論。時彥
0581a10: 曰。錢塘有真觀。佛法當天下一半。尋謁天台智者。請
0581a11: 受禪觀。智者以師齊年。止為法兄弟。開皇十五年。於
0581a12: 靈隱山頭陀石室宴坐。眾於南去建南天竺寺請師
0581a13: 居焉。是為開山始祖。常講法華。以為心要。感皋亭神
0581a14: 請講。捨祠宇為佛殿。每盥洗餘滴。地不為濡。人尤異
0581a15: 之。師有雅操。文帝三徵。秦王兩延。皆以疾辭。大業中。
0581a16: 因山行。自標葬地。未幾示寂。夢與智者同輩翼佛還
0581a17: 山。覺而歎曰。吾六十二應終。以講法華力延一紀。今
0581a18: 七十四。生期畢矣。中夜入寂。塔在東岡。久廢不治。天
0581a19: 禧中。慈雲重修。贊曰。
0581a20: 一乘妙法闡自台祖年齊道同宜襲其武
0581a21: 徵命頻繁弗移砥柱清風凜然可激千古
0581a22: 中竺千歲和尚
0581a23: 師名寶掌。中印土人。魏晉間東遊。自云六百七十三
0581a24: 歲。周威烈王十二年丁卯生。左手握拳。有珠在掌中。
0581b01: 因以為名。始抵峨嵋五臺。南返衡廬。入建鄴。與達磨
0581b02: 遇於梁朝。遂扣法焉。洎來二浙。愛天竺之勝。結茅而
0581b03: 居者四十五年。復往四明天台。及諸名山。遊歷將。
0581b04: 唐貞觀十五年還竺。久之移居浦江寶巖。顯慶二
0581b05: 年正旦。手一像。九日而成。與其貌無異。即告徒曰。
0581b06: 吾誓住世千歲。自來支那。忽四百歲。今已巳過七十有
0581b07: 二年矣。說偈而化。世稱千歲和尚。遺記滅後有僧來
0581b08: 取吾骨勿拒。越五十四年。刺浮長老至彼作禮。塔戶
0581b09: 倏開。得其骨。皆連鎖金色。因持來。別建塔藏之。為中
0581b10: 竺開山始祖。贊曰。
0581b11: 人壽幾何朝露逝川生周涉唐本誓則然
0581b12: 東遲達磨心印始傳孰云佛法獨在西天
0581b13: 唐徑山國一欽禪師
0581b14: 師名道欽。吳郡崑山人。姓朱氏。世服儒業。年二十八。
0581b15: 即貢於禮部。道由丹徒。遇林玄素禪師。得指入道
0581b16: 之要。遂出家。大悟宗旨。久之辭去。素曰。汝乘流而行。
0581b17: 遇徑即止。師至臨安東北山下。問途於樵者。曰。此徑
0581b18: 山也。師自東北而登。涉重岡。西至高北巖中。據石
0581b19: 而坐。俄有老人素衣拜於前曰。我龍也。自師至此。
0581b20: 吾屬五百皆不安居。當挈歸天目。願以此地為立錫
0581b21: 之所。言訖不見。北之陽有草菴可居。蓋龍所造也。
0581b22: 大歷三年。代宗詔至闕下。禮遇有加。一日在內廷。帝
0581b23: 至起立。帝曰。師何以起。師曰。檀越何得向四威儀中
0581b24: 見貧道。帝悅。賜號國一。逾年辭歸杭州。即其菴所建
0581c01: 寺。是為開山始祖。示寂後。諡號大覺。贊曰。
0581c02: 代有覺士出於文儒宴坐雙徑龍驤厥居
0581c03: 珠淵鱗屋化為精廬國之一號帝賜不誣
0581c04: 唐大慈山中禪師
0581c05: 師名寰中。姓盧氏。蒲人也。生有異相。其聲如鐘。出
0581c06: 家於并州童子寺。受心印於百丈海禪師。結茅於南
0581c07: 嶽。一日南泉至。問如何是菴中主。師云。蒼天蒼天。泉
0581c08: 云。蒼天且置。如何是菴中主。師云。會即便會。莫忉忉。
0581c09: 泉拂袖而出。趙州問般若以何為體。師云。般若以何
0581c10: 為體。趙州大笑而出。師明日見趙州掃地。師問般若
0581c11: 以何為體。趙州置。附掌大笑。師便歸方丈。師後住
0581c12: 浙江大慈山。上堂示眾云。山僧不解答語。只能識病。
0581c13: 又云。說得一丈。不如行取一尺。說得一尺。不如行取
0581c14: 一寸。時學者甚眾。山素缺水。師擬飛錫。夜夢神人告
0581c15: 曰。勿他之。我移南嶽小童子泉就師取用。詰旦見二
0581c16: 虎以爪跑於地。泉自涌出。味甘如飴。有僧自南嶽至。
0581c17: 乃曰小童子泉涸矣。故東坡題詩云。亭亭石塔東
0581c18: 上。此老初來百神仰。虎移泉眼趁行。龍作浪花供
0581c19: 撫掌。至今遊人灌濯罷。臥聽空階環珮響。故知此老
0581c20: 如此泉。莫作人間去來想。咸通三年三月十五日無
0581c21: 疾而逝。壽八十三。臘五十四。僖宗諡性空大師定慧
0581c22: 之塔。贊曰。
0581c23: 履踐真實心悟無際南泉趙州激揚酬對
0581c24: 居乏寒泉虎跑以濟惟德斯彰風清日麗
0582a01: 唐下竺標法師
0582a02: 師名道標。富陽秦氏。七歲。神氣清茂。有沙門過而識
0582a03: 之。勸令出家。至德二年。詔通佛經七百紙者命為比
0582a04: 丘。師首中其選。得度。居南天竺寺。護戒甚嚴。永泰中。
0582a05: 住持奏賜寺額。居十二年。其徒多歸之。常於靈鷲
0582a06: 之南西嶺下葺茅為堂。號西嶺草堂。怡然養浩。不干
0582a07: 人事。尤工詩章。搜鍊精巧。與吳興皎然會稽靈徹鼎
0582a08: 立齊聲。時人有洞冰雪摩雲霄之譽。稱西嶺和尚。一
0582a09: 時名公如李益白居易陸羽之流皆敬之。長慶三年
0582a10: 示寂。葬於山中。贊曰。
0582a11: 出塵異相挺見垂髫業真空法怡然養高
0582a12: 適意吟詠配雅與騷名標當世可摩雲霄
0582a13: 唐圓澤和尚
0582a14: 師名圓澤。居慧林。與洛京守李源為友。約往蜀峨嵋
0582a15: 禮普賢大士。師欲行斜谷道。源欲泝峽。師不可。源強
0582a16: 之。乃行。舟次南浦。見婦人錦襠負汲水。師見而泣
0582a17: 曰。吾始不欲行此道者為是也。彼孕我已巳三年。今見
0582a18: 之。不可逃矣。三日浴兒時。願公臨門。我以一笑為信。
0582a19: 十二年後。錢塘天竺寺外當與公相見。言訖而化。婦
0582a20: 既乳兒。源往視之。果笑。尋即回舟。如期至天竺。當中
0582a21: 秋月下。聞葛洪井畔有牧兒扣角而歌曰。三生石上
0582a22: 舊精魂。賞月吟風不用論。慚愧情人遠相訪。此身雖
0582a23: 異性常存。源知是師。乃趨前曰。澤公健否。兒曰。李公
0582a24: 真信士也。我與君殊途。切勿相近。唯以勤修勉之。又
0582b01: 歌曰。身前身後事茫茫。欲話因緣恐斷腸。吳越江山
0582b02: 尋已巳。回煙棹上瞿唐。遂去。莫知所之。贊曰。
0582b03: 京洛有約峨嵋是行機先一語洞達三生
0582b04: 汲事異扣角詩清永懷陳跡山空月明
0582b05: 唐韜光禪師
0582b06: 師號韜光。莫詳族里。穆宗時。結茅於靈隱西巢构
0582b07: 塢。與鳥窠林公為友。刺史白居易重其道。嘗具饌飯
0582b08: 之。以詩邀云。白屋炊香飯。葷羶不入家。濾泉澄葛粉。
0582b09: 洗手摘藤花。青芥除黃葉。紅薑帶紫芽。命師來伴喫。
0582b10: 齋罷一甌茶。師答云。山僧野性好林泉。每向巖阿枕
0582b11: 石眠。不解栽松陪玉勒。惟能引水種金蓮。白雲乍可
0582b12: 來青嶂。明月難教下碧天。城市不堪飛錫到。恐驚鶯
0582b13: 囀畫樓前。其高致如此。菴以師號得名。宋丞相陳公
0582b14: 堯佐留題菴中。賡唱者甚眾。紹興中。宗正少卿馮
0582b15: 作修菴記。贊曰。
0582b16: 道藏於身所存異轍或入市或居深樾
0582b17: 翳翳巢构牧守折節豈曰韜光若揭日月
0582b18: 唐鳥窠林禪師
0582b19: 師名道林。富陽潘氏。母夢日光入口有娠。誕時異香
0582b20: 滿室。遂名香光。幼出家。詣長安西明學華嚴。代宗詔
0582b21: 國一禪師至闕。師謁之。得法南歸。抵西湖秦望山。有
0582b22: 大松樹盤屈如。乃止其上。時人因以鳥窠名之。復
0582b23: 有鵲巢其側。自然馴狎。元和中。刺史白居易入山訪
0582b24: 之。問曰。師之住處何其危險耶。師曰。太守危險尤甚。
0582c01: 曰。余忝郡守。何險之有。師曰。薪火相交。識性不停。得
0582c02: 非險乎。公悅。以偈問曰。特入空門問苦空。敢將禪事
0582c03: 叩禪翁。為當夢是浮生事。為復浮生是夢中。師答曰。
0582c04: 來時無跡去無蹤。去與來時事一同。何須更問浮生
0582c05: 事。祇此浮生是夢中。衣衲穿弊。寒暑不更。經歷年歲。
0582c06: 未常下山。長慶四年入滅。塔於北山喜鵲寺。贊曰。
0582c07: 去險就平世俗同律璇室雕宮傾危相襲
0582c08: 至人無心險平如一謂余不信巢鵲可質
0582c09: 唐招賢通禪師
0582c10: 師名會通。本郡人。姓吳。名元卿。德宗朝為六宮使。方
0582c11: 春韶陽。花卉盛發。翫賞移時。忽聞空中有言曰。幻
0582c12: 之相。開謝不停。能壞善根。仁者安可視之。因大感悟。
0582c13: 自是忽忽不樂。帝怪而問其故。以願從釋為對。帝召
0582c14: 相者視之曰。此人當紹出世法。遂放歸。見韜光。光指
0582c15: 其謁鳥窠。求度。三請不從。乃先創菴。事既成。韜光力
0582c16: 言之鳥窠。乃為祝髮。服勤數年。未蒙印授。一日告辭。
0582c17: 鳥窠曰。汝何往。曰。諸方學佛法去。曰。若是佛法。吾此
0582c18: 間亦有少許。曰。如何是和尚佛法。鳥窠於身上拈起
0582c19: 布毛吹之。師即豁然大悟。於是不復他行。常居左右。
0582c20: 世號布毛侍者。今招賢寺乃師道場。贊曰。
0582c21: 金貂職近紫禁春濃割棄富貴瞥如輕鴻
0582c22: 求師慕道勞苦在躬不具智勇豈悟真空
0582c23: 唐無著喜禪師
0582c24: 師名文喜。嘉禾語兒溪人。姓朱氏。開成年間進具。初
0583a01: 習四分律。兼講法華。常往五臺山禮文殊大士。夜投
0583a02: 古寺。遇老僧問南方佛法住持眾數。師皆答已巳。問
0583a03: 此間佛法如何住持。僧曰。龍蛇混雜。凡聖同居。又問
0583a04: 多少眾。僧曰。前三三後三三。師罔然。喫茶畢。令童子
0583a05: 送出門。俄失所在。但見高林深谷而已巳。後參仰山契
0583a06: 悟。命為典座。一日見文殊跨獅子緣鼐側。師訶曰。文
0583a07: 殊自文殊。文喜自文喜。遂掌之。文殊涌空曰。苦瓠連
0583a08: 根苦。甜瓜徹蔕甜。修行三大劫。被老僧嫌。咸通中。
0583a09: 築室千頃山居之。光啟三年。錢武肅王請住餘杭慈
0583a10: 光院。奏賜紫衣及無著號。光化三年。移住無著院。是
0583a11: 冬夜半告眾曰。三界心盡。即是涅槃。趺坐而化。時方
0583a12: 丈發白光垂樹同色。建塔靈隱之西塢。贊曰。
0583a13: 未見仰山五臺遭賣既見仰山何勞緣鼐
0583a14: 物罕為奇客頻招怪咄咄文殊草賊自敗
0583a15: 五代白雲翊禪師
0583a16: 師名道翊。不知何許人。石晉天福四年。卓菴天竺山
0583a17: 西北。草衣木食。高行絕塵。一夕見前有光燭天。跡
0583a18: 其所起。視之。得異木焉。人莫能名之者。師乃取之。命
0583a19: 匠者孔仁謙刻為觀音大士像。夜夢白衣人曰。雕像
0583a20: 已巳就。明日有僧自洛陽來。隨身有古佛舍利。當求之。
0583a21: 已巳而僧果至。如其夢求之。得舍利三顆。納於大士頂
0583a22: 門。自是靈異大著。吳越時。忠懿王始一新道場而奉
0583a23: 之。宋天聖中。詵寂二僧。又遷殿東南直乳竇。治平
0583a24: 二年。郡守蔡公襄表其事上之。曾魯公奏賜靈感觀
0583b01: 音院額。贊曰。
0583b02: 大士心光奇木斯寓眾胡不見心不應故
0583b03: 師心佛心同體顯露現白衣身永福皇祚
0583b04: 五代長耳相和尚
0583b05: 師名行修。號法真。泉南陳氏。家本豪右。尚儒學。師獨
0583b06: 存心清淨。不樂處俗。十三出家。參諸方。得法於雪
0583b07: 禪師存公。師生有異相。耳垂至肩。上過於頂。下可
0583b08: 結頤。時號長耳和尚。後唐天成二年。自天台國清寒
0583b09: 巖遊錢塘。吳越國王待以賓禮。居南山法相院。平昔
0583b10: 常募人作福。或問和尚募人作福。未審有何形段。師
0583b11: 曰。能遮百醜。乾祐四年仲冬二日。錢氏以誕辰飯僧。
0583b12: 問永明。此會有聖僧否。永明曰。長耳和尚乃定光如
0583b13: 來化身也。既而永明預戒侍者曰。長耳或來。但云我
0583b14: 寢矣。師詣永明。侍者依戒告之。師取永明革履覆之
0583b15: 而返。翌日坐逝。門人漆其全身。至今存焉。崇寧二年
0583b16: 賜諡崇慧大師。贊曰。
0583b17: 佛為生悲願叵量應身衍福為世津梁
0583b18: 現大人相雙耳懸璫永明有語是佛定光
0583b19: 五代永明潛禪師
0583b20: 師名道潛。河中府人。姓武氏。初謁清涼法眼。一見異
0583b21: 之。許入室。一日問曰。子參請外看甚麼經。師曰。華嚴。
0583b22: 法眼曰。總別同異成壞六相是何門攝。師曰。世出世
0583b23: 間一切法皆具六相。法眼曰。空具六相否。師不能答。
0583b24: 法眼曰。子問我。師如語而問。法眼曰。空。師言下開
0583c01: 悟。法眼曰。子作麼生會。師云。空。法眼然之。後因四眾
0583c02: 士女入寺。法眼曰。律中道隔壁聞釵釧聲即名破戒。
0583c03: 今金銀朱紫雜遝。是破戒否。師曰。好箇入路。法眼
0583c04: 曰。子向後有五百毳徒。而為王侯所重在。師尋辭往
0583c05: 三衢古寺閱藏經。錢忠懿王命入府受菩薩戒。署慈
0583c06: 化定慧之號。周顯德元年。建慧日永明寺。請師居之。
0583c07: 為開山始祖。眾常五百。果符法眼之記。永明至宋改
0583c08: 名淨慈。贊曰。
0583c09: 嶷嶷法器孕靈河嵩空華嚴相紹法眼宗
0583c10: 名聞府冕玉致恭永明祖令杲日當空
0583c11: 五代智覺壽禪師
0583c12: 師名延壽。字沖元。餘杭王氏。少為華亭鎮將。以官錢
0583c13: 放生。坐死。及市。顏色不變。文穆王異之。放令出家。居
0583c14: 龍冊寺。執勞供眾。日唯一食。長坐不臥。得法於天台
0583c15: 韶國師。初住雪竇。尋歸西湖。建隆二年。忠懿王請為
0583c16: 永明第二代。居十五年。眾常二千。署智覺號。移天台。
0583c17: 所居夜施食朝放生。六時散花行道。日課一百八事。
0583c18: 未常暫廢。餘力誦法華經。計一萬三千部。別號抱一
0583c19: 子。先是師於禪觀中蒙觀音大士以甘露灌口。獲大
0583c20: 辯才。著宗鏡錄百二十卷。以會天台賢首慈恩異同
0583c21: 之弊。詩偈幾千萬言。傳播海外。高麗國王致書敘弟
0583c22: 子禮。奉金線織成袈裟紫水晶數珠金澡缾為獻。開
0583c23: 寶八年示寂。塔於淨慈山。贊曰。
0583c24: 佛無異法取舍不同我以一鏡照彼三宗
0584a01: 甘露所灌淵流莫窮宜爾異國翕然嚮風
0584a02: 五代五雲逢禪師
0584a03: 師名志逢。餘杭人氏。生而惡葷。膚體香潔。出家於臨
0584a04: 安之東山。通貫三學。晉天福中。參天台韶國師契悟。
0584a05: 一日入普賢殿宴坐。倏有神人跪膝于前。師問為誰。
0584a06: 曰。護戒神也。師曰。吾慮宿愆未殄。汝知之乎。曰。師有
0584a07: 何罪。唯小過耳。師曰。何也。曰。凡折水亦施主物。師
0584a08: 常輒棄之。非所宜也。言訖而隱。師自此悉飲之。吳越
0584a09: 王聞其名。賜召紫衣。署普覺號。命住功臣山。開寶初。
0584a10: 忠懿王建普門精舍。請揚宗要。為開山始祖。四年。以
0584a11: 老固辭。時大將凌超以五雲山新創華嚴道場奉施
0584a12: 為終老之所。出入大扇。乞錢買肉飼虎。虎每迎之。
0584a13: 載以還山。雍熙二年示寂。贊曰。
0584a14: 葷血之味生所弗知虎不得肉猶己巳饑之
0584a15: 妥尾出林迎載而歸孰云異類感化一機
0584a16: 宋孤山圓禪師
0584a17: 師名智圓。字無外。錢塘徐氏。八歲出家。傳天台三觀
0584a18: 於奉先源清。師嘗歎荊溪沒後。微言墜地。於是留意
0584a19: 撰述。作十疏通經。師蚤勤儒學。兼涉老莊。自號中庸
0584a20: 子。居孤山瑪瑙院。有高世之節。時王文穆罷相來牧
0584a21: 郡。僧悉迎於關外。慈雲遣使邀師偕往。師以疾辭。笑
0584a22: 謂使者曰。為我致意慈雲。錢塘且駐一僧。聞者歎
0584a23: 服。師少抱羸疾。多杜門獨居。惟與處士林逋為鄰友。
0584a24: 相好以詩文自娛。雜著五十一卷。題曰閑居編。乾興
0584b01: 元年二月十七日。自作祭文挽辭。越二日示寂。門人
0584b02: 奉遺訓。院之後山。斂歛以陶器。合而瘞之。後十五年
0584b03: 積雨山頹。啟陶。師真身不壞。爪髮俱長。其脣微開。
0584b04: 齒若珂雪。諡號法慧。治平二年改名寶勝院。紹興二
0584b05: 十一年創延祥觀。有司新師所居以廣之。移額山北
0584b06: 併塔遷焉。贊曰。
0584b07: 鴻毛貴勢蟬蛻塵囂羸然一榻疊簡飛毫
0584b08: 屹屹孤山雲林寂寥跡則矣弗夷其高
0584b09: 宋慈雲式法師
0584b10: 師名遵式。字知白。台州寧海葉氏。母夢嚥明珠而生。
0584b11: 出家於東掖山。傳天台教於寶雲通師。未幾。繼其席。
0584b12: 祥符八年。刺史薛公請居靈山天竺寺。寺久廢。師按
0584b13: 其舊而新之。王文穆出守。重師之道。奏復天竺名。尋
0584b14: 請賜慈雲號。章獻太后遣使齎白金命修懺。師著金
0584b15: 光明護國儀文上之。因奏請天台教文入藏。又依經
0584b16: 撰集諸懺法盛行於世。常行三昧以九十日為期。師
0584b17: 力行之。感應非一。凡為法祈禱必然指。唯存三焉。及
0584b18: 建光明懺堂。每架一椽一甃。必誦大悲七。屢經
0584b19: 兵火。巋然獨存。願力致也。師詩文典雅。有金園靈苑
0584b20: 天竺別集。天聖九年歸東嶺草堂。明年十月十八日
0584b21: 夜有大星隕於山。師示寂。累諡法寶禪慧。祐八年。
0584b22: 其徒明禋禱晴獲應。上御宸翰。加諡聖應。祐十一
0584b23: 年。明禋禱晴復應。上御宸翰。加諡正覺。贊曰。
0584b24: 台嶺一宗興於法智師出寶雲金昆玉季
0584c01: 示無生忍住不退地徽號累旌終古不墜
0584c02: 宋明教嵩禪師
0584c03: 師名契嵩。字仲靈。藤州鐔津人。姓李氏。七歲出家。既
0584c04: 受具。常戴觀音聖像。誦其名號。日十萬聲。經傳雜書
0584c05: 靡不博記。得法於洞山聰公。慶歷中至錢塘。樂湖山
0584c06: 之勝。遂稅駕焉。自號潛子。一室翛然。閉戶著書。作輔
0584c07: 教論十餘萬言。明儒釋一貫。又著定祖圖正宗記。抱
0584c08: 其書入京師。因府尹龍圖王公素以書獻。仁廟嘉歎。
0584c09: 詔付傳法院編次。旌以明教之號。賜其書入藏。韓忠
0584c10: 獻公歐陽文忠公皆稱道之。由是名振海內。已巳而東
0584c11: 還。屬蔡公襄為守。延置佛日山。居數年。退老於靈隱
0584c12: 永安精舍。熙寧五年示寂。闍維。六根不壞者三。曰眼
0584c13: 曰舌曰童真。并頂骨數珠五物存焉。所出舍利。紅白
0584c14: 精潔。狀如大菽。葬於永安院之左。門人編其書曰鐔
0584c15: 津集。贊曰。
0584c16: 閉戶著書引古連今披誠帝闕真氣森森
0584c17: 名馳海宇道振禪林百煉不耗斯表精金
0584c18: 宋真悟堪律師
0584c19: 師名允堪。錢塘人。年九歲。有客指小桂試之。答曰。始
0584c20: 生巖谷畔。早有月中香。辨博精通。撰律宗十二部經
0584c21: 解經傳。并法門贊序等文。慶歷七年賜號真悟大師。
0584c22: 崇寧間加諡智圓。嘉禾陳舜俞撰行業記。元瘞西湖
0584c23: 涌泉山。後遷塔西湖。贊曰。
0584c24: 三無漏學以戒為先至人不生宗其誰傳
0585a01: 援筆作記弘範人天寥寥千古寶月高懸
0585a02: 宋功臣山政禪師
0585a03: 師名惟政。字渙然。華亭黃氏。幼有卓識。十八具戒。即
0585a04: 遊方問道。凡三十年。罷參。居功臣山淨土院。出入常
0585a05: 跨一黃牛。慶歷中。侍郎蔣公堂與師契密。嘗贈詩云。
0585a06: 禪客尋常入舊都。黃牛角上挂瓶盂。有時帶笠穿雲
0585a07: 去。便好和雲作畫圖。蓋實錄也。或問師何不談禪。曰。
0585a08: 徒費言語。吾懶。寧暇曲折。但日夜煩萬象敷演耳。性
0585a09: 簡率。冬不附爐。惟以荻花作毬。納足其中。客至共之。
0585a10: 特好翫月。每盤膝坐大盆浮池中。自施轉之。吟嘯達
0585a11: 旦。率以為常。詩峭。思致甚高。一日蔣公曰。明日府
0585a12: 中讌客。別設素饌延師。願同清話。師諾之。明日留一
0585a13: 偈而去。偈曰。昨日曾將今日期。出門倚杖又思惟。為
0585a14: 僧只合居巖谷。國士筵中甚不宜。又山中偈曰。橋上
0585a15: 山萬重。橋下水千里。惟有白鷺鷥。見我常來此。又送
0585a16: 僧偈曰。山中何所有。嶺上多白雲。只可自怡悅。不堪
0585a17: 持贈君。常自贊其像曰。貌古形疏倚杖藜。分明畫出
0585a18: 須菩提。解空不許離聲色。似聽孤猿月下啼。人皆傳
0585a19: 誦焉。筆法有晉人風。秦少游尤所愛玩。凡見其筆跡。
0585a20: 必取蓄之。世稱為政黃牛。贊曰。
0585a21: 高韻超俗清吟絕塵一笠牛背林間水
0585a22: 貌趣淡莫得而親何以自怡嶺有白雲
0585a23: 宋海月辨法師
0585a24: 師名慧辨。字訥翁。華亭富氏子。受業普照。從天竺韶
0585b01: 及浮石矩傳天台教觀。韶將老。命師代講。夢章安以
0585b02: 金篦擊其口曰。汝勤於誨人。當得辨智。久之。率繼其
0585b03: 席。嘉祐中。翰林沈公遘帥郡。以嚴為理。察師道行。獨
0585b04: 異之。俾僧職。遷都僧正。東坡時為通守。嘗與師為
0585b05: 方外之游。講授二十五年。往來常千人。無何。歸隱草
0585b06: 堂。但六事隨身而已己。寧六年冬。旦起盥濯別眾而
0585b07: 化。遺戒須待東坡至方可合棺。四日坡始抵山中。見
0585b08: 其趺坐如生。頂尚溫煖。作三絕哭之。師沒二十一年。
0585b09: 東坡追序其事云。余去杭。夢至西湖上。有大殿。榜曰
0585b10: 彌勒下生。故人海月辨師之流皆行道其間。乃作贊
0585b11: 辭。潁銘其塔。贊曰。
0585b12: 滄海孤月生於雲間飛輪竺嶺萬象光寒
0585b13: 知之者誰眉山老仙有如不信銘贊皎然
0585b14: 宋辨才淨法師
0585b15: 師名元淨。字無象。於潛徐氏。生而左肩肉起如袈裟
0585b16: 條。八十一日乃滅。父歎曰。是宿世沙門也。自幼出家。
0585b17: 受業於慈雲。日夜精勤。慈雲沒後。復事明智。年二十
0585b18: 五。賜紫衣及辨才號。太守沈公遘謂上天竺觀音道
0585b19: 場以音聲懺悔為佛事。非禪那居。請師以教易之。師
0585b20: 至。吳越競來。鑿山增室。幾至萬礎。學者數倍。十七年。
0585b21: 有利而奪之者。逾年奪者敗。復以師。趙清獻公贊
0585b22: 之云。師去天竺。山空鬼哭。天竺師歸。道場光輝。越二
0585b23: 年謝去。老於南山龍井之上。平生精修淨業。行成力
0585b24: 具。著應非一。與僧仲同食。仲視師眉間有光如
0585c01: 螢。攬之得舍利。後常有於臥起處得舍利者。元祐八
0585c02: 年示寂。壽八十一。果符初生肩痕之徵。塔成。東坡誌
0585c03: 其行事。潁為銘。贊曰。
0585c04: 法苑將興棟梁攸屬揮麈白雲雨花飄馥
0585c05: 維趙及蘇式是高躅龍井風清過者必肅
0585c06: 宋南屏臻法師
0585c07: 師名道臻。傳四明法智之道。初住金山龍遊。侍讀吳
0585c08: 公倅都。聞師名。革興教禪居請主之。學者朋來。師每
0585c09: 講次。會文集義。貫穿始終。浙西台學大振自南屏始。
0585c10: 嘗述二偈贊妙宗鈔曰。佛許六即辨。蛣蜣何不通。知
0585c11: 一不知二。失西又失東。三十若果成。一切皆常樂。蛣
0585c12: 蜣不究竟。諸佛斷性惡。後與淨覺嶽公辨教門。陳詞
0585c13: 有司。乞築高臺。豎赤旛。倣西竺聖師與外道角勝。以
0585c14: 旛標顯處。義墮者斷首截舌懸之。府尹杜而不從。聞
0585c15: 者凜然。初吳公多於休沐請講。盛服止閫外。師未登
0585c16: 座不輒入。東坡云。與師語集。有所遺忘。師則應口
0585c17: 誦之。不休。東坡祭辨才文云。講有辨臻。即謂師
0585c18: 也。崇寧中諡實相。贊曰。
0585c19: 維南有山天設翠屏師講其下鬼神來聽
0585c20: 法戰之勇氣肅千兵坡言不泯尚為典刑
0585c21: 宋大智照律師
0585c22: 師名元照。字湛然。餘杭唐氏。少依祥符東藏慧鑑師
0585c23: 學毗尼。及見神悟謙公講天台教觀。遂摳衣出門。博
0585c24: 究宗。以律為本。又從廣慈受菩薩戒。戒光發見。頓
0586a01: 漸律儀罔不兼備。南山一宗蔚然大振。常披布伽黎。
0586a02: 杖錫持。乞食於市。楊無為贊之曰。持出。持歸。
0586a03: 佛心常在四威儀。初入時人不識。空常有鬼神
0586a04: 知。四主郡席。晚居靈芝。凡三十年。眾常數百。嘗言化
0586a05: 當世莫若講說。垂將來莫若著書。撰資持濟緣行宗
0586a06: 應法住法報恩諸記。十六觀小彌陀義疏。及刪定律
0586a07: 尼本。共百餘卷。芝園集二十卷。自號安忍子。政和六
0586a08: 年秋。命諷普賢行願品。趺坐而化。漁人皆聞天樂聲。
0586a09: 建塔靈芝西北。諡大智。贊曰。
0586a10: 毗尼祕藏終南著稱中微孰振大智崛興
0586a11: 儀合萬行論集諸乘芝園西邁天樂來迎
0586a12: 宋三藏道法師
0586a13: 師名法道。舊名永道。順昌毛氏。出家宗唯識百法二
0586a14: 論。又受要天總持三藏密軌。及傳圓頓戒法於圓
0586a15: 照師。咸得其要。政和中賜椹衣。主左街香積院。賜號
0586a16: 寶覺。林靈素以左道罔上。宣和初詔改僧為德士。服
0586a17: 冠巾。天下從之無敢後。師獨毅然抗詔。黥流道州。後
0586a18: 七年還僧。建炎三年賜圓通法濟號。紹興間賜對。上
0586a19: 面命欲為之去其涅跡。師曰。雖感聖恩。然先皇之墨
0586a20: 不忍除也。上曰。這僧到老倔強。計自便。故事。道場僧
0586a21: 左道右。崇觀以來遂易舊制。師不能平。詣朝廷。與道
0586a22: 士劉若謙論辨。卒獲改正。十七年秋。說偈端坐而化。
0586a23: 茶毗。舍利無數。建塔九里松。贊曰。
0586a24: 維古至人為法亡身身既亡矣涅奚足云
0586b01: 蠻鄉瘴重黼座恩新等視無礙太浮雲
0586b02: 宋北關妙行淨律師
0586b03: 師名思淨。錢塘喻氏子。好畫阿彌陀佛。臻其妙。楊無
0586b04: 為呼為喻彌陀。世因以稱焉。棄家學佛。就北關僦舍
0586b05: 飯僧。不二十年。及三百萬。移妙行額。廣所居為寺。至
0586b06: 今接待不絕。屬離亂。寺獨不焚。師造賊壘。願以一身
0586b07: 代一城之命。賊竦然。為之少戢。或者問師能畫彌陀。
0586b08: 何不參禪。師答曰。平生只解念彌陀。不解參禪可奈
0586b09: 何。但得五湖風月在。太平何用動干戈。師兒時遊西
0586b10: 湖多寶山輒作念曰。異時當鐫此石為佛。後果為彌
0586b11: 勒像。侍郎薛公問彌勒見在天宮說法。鑿石奚為。師
0586b12: 答曰。咄哉頑石頭。全憑巧匠修。只今彌勒佛。莫待下
0586b13: 生求。其隨機應答類如此。師平生務實。不事飾。紹
0586b14: 興七年冬。趺坐而逝。侍郎無垢張公九成銘其塔。
0586b15: 贊曰。
0586b16: 永脫世塵不為物轉本有彌陀毫端發見
0586b17: 飯流香石像符願無垢為銘師其可見
0586b18: 宋僧統寧法師
0586b19: 師名贊寧。姓高氏。其先世渤海人。天祐中。師生於吳
0586b20: 興郡之德清金鵝別墅。出家杭之祥符。習南山律宗。
0586b21: 著述毗尼。時人謂之律虎。文學日茂。聲望日隆。武肅
0586b22: 諸王公族咸慕重之。署為兩浙僧統。賜號明義宗文。
0586b23: 興國三年。太宗聞其名。詔對滋福殿。延問彌日。改賜
0586b24: 通慧。詔修大宋高僧傳三十卷。又詔撰三教聖賢事
0586c01: 一百卷。初補左街講經首座。知西京教門事。咸平初
0586c02: 加右街僧錄。師又著內典集一百五十卷。外學集四
0586c03: 十九卷。內翰王禹偁作文集序。極其贊美。及有書稱
0586c04: 其文辭。末云。所謂時雨降矣。日月出矣。灌溉爝火復
0586c05: 何為哉。至道二年示寂。葬龍井塢。崇寧四年加諡謚圓
0586c06: 明。贊曰。
0586c07: 學富道充名聞國綸巾屢膺爰寵其職
0586c08: 史館譯場削浮纂實曰古曰今光明罔極
0586c09: 宋晉水源法師
0586c10: 師名淨源。字伯常。姓楊氏。生而敏慧。依東京報慈寺
0586c11: 海達大師得度。奮志參尋。初見華嚴承遷。次見橫海
0586c12: 明覃。後見長水子。盡得華嚴奧旨。聲譽籍甚。住泉
0586c13: 之清涼。蘇之觀音。杭之祥符。湖之寶閣。秀之善住。左
0586c14: 丞蒲公守杭。尊其道。以慧因院易禪為教。命師居之。
0586c15: 所至。緇素景慕。師筆力遒勁。合華嚴證聖正元二疏
0586c16: 為一以便觀覽。製華嚴楞嚴圓覺三懺法。及作法華
0586c17: 集義通要十四卷。又疏解仁王般若等經。高麗國王
0586c18: 子為僧曰統義天。航海而來。問法於師。朝廷遣侍講
0586c19: 楊傑館伴。化及外國。其道可知矣。元祐三年冬示寂。
0586c20: 茶毗。得舍利無數。瘞於慧因院之西北。壽七十八。先
0586c21: 世泉之晉水人。故學者以晉水稱之。贊曰。
0586c22: 法界無盡一心洞明奮厥餘力詮釋經
0586c23: 作式垂範聿有駿聲慕法者眾海國揚舲
