0498b01: 
0498b02: 
0498b03: 補續高僧傳卷第十九
0498b04: 
0498b05: 吳門華山寺沙門　明河　撰
0498b06: 感通篇
0498b07: 五代　二蕭師傳
0498b08: 蕭公祖師。蜀人。生於殘唐。師雪峰存和尚。行頭陀行。
0498b09: 久之。得悟而發通。於閩服。大著神異。閩人莫知其名。
0498b10: 因稱蕭公祖師。古田有白蛇肆害。師驅之。溪源有毒
0498b11: 龍為雉。師降之。至於封山打洞。無妖不剪。無怪不除。
0498b12: 合四境之內。地方千餘里。魔氛不作。月皎清光。人無
0498b13: 惡夢。有偈曰。剃髮還留髮。居塵不染塵。人稱三教主。
0498b14: 了義一歸真。又曰。一相元無相。如來如不來。道全歸
0498b15: 四果。顯法救三災。觀師偈意。是大菩薩。示跡度生。
0498b16: 非專羊鹿位中人也。師至宋嘉熙間。始入滅。住世三
0498b17: 百餘歲。火化於鳳冠巖。祥光燭天。異香普聞。火盡。鄉
0498b18: 民刻木肖師形。盛骨於內。請有司立菴奉之。錫胤弭
0498b19: 災。隨禱而應。尤於雨。禮則霈焉隨踵而至。又有
0498b20: 蕭禪和者。長沙萊陽人。生後唐。為弓手催稅。夜宿逋
0498b21: 負之家。明日逋家欲烹鵝以待。鵝覺焉。遂作人語。語
0498b22: 雌曰。我明日當烹。汝善視諸子。弓手聞之。天未明。謂
0498b23: 逋家曰。何以相待。逋家曰。烹鵝矣。曰。何不生與我。遂
0498b24: 鵝而去。因感此出家。遍參知識。修鍊精苦。所至挈
0498c01: 鵝以自隨。亦著靈異。一日遊茶鄉小崗。見老嫗肩水。
0498c02: 向求飲。嫗進水遜詞曰。水非泉。恐未潔。禪和憫之曰。
0498c03: 汝願富貴乎。嫗曰。地無泉。歲不熟。食且少。安望富貴。
0498c04: 但得水暘時。歲有年足矣。禪和即於近山巖下。以錫
0498c05: 杖鑿石孔七。以碗覆之。俾七日後去碗。當有泉。後果
0498c06: 然蔭注千頃。後人賴之。入宋。于江西慶雲寺立化。鵝
0498c07: 亦長號而死。二師同姓。其脫然不可思議處又同。故
0498c08: 合傳。
0498c09: 南唐　木平傳
0498c10: 木平和尚。不知何許人。游戲江滸。語言無度。蹤跡詭
0498c11: 異。人不能測識。李後主。尊為聖師。掛木瓶杖頭。一
0498c12: 日赴內齋坐。頃忽不見。後主問曰。和尚何在。因引瓶
0498c13: 自蔽。應曰。某在此澡浴。後主拜之。木平曰。陛下見
0498c14: 臣。勿言臣在瓶中浴。後主笑曰。和尚見人。亦勿道吾
0498c15: 拜汝。出入禁中。他日從登百尺樓。後主問其制度
0498c16: 佳否。對曰。尤宜望火。初不諭其意。後數年。木平卒。淮
0498c17: 甸大擾。烽火交馳。後主於是登望。以占動靜。後主
0498c18: 素愛慶王。問木平壽命。曰年七十。是歲病亡。年十七。
0498c19: 反語耳。為建寺宮側居之。奉事隆篤焉。本名木瓶。
0498c20: 後訛為木平。或云。木平山名。師居處也。法眼禪師贈
0498c21: 詩云。木平山裏人。貌古言復少。相看陌路同。論心秋
0498c22: 月皎。壞衲線非蠶。助歌聲有鳥。城闕今日來。一漚曾
0498c23: 已巳曉。為大宗匠所與。木平故箇中人。蓋混跡以警世
0498c24: 者也。
0499a01: 言法華傳
0499a02: 言法華者。莫知其所從來。梵相奇古。語言無忌。出沒
0499a03: 不測。多行市里。褰裳而趨。或舉指畫空。佇立良久。與
0499a04: 屠沽者游。飲啖無所擇。道俗共目為狂僧。時至景德
0499a05: 寺七俱胝院。丞相呂許公。問佛法大意。答曰。本來無
0499a06: 一物。一味總成真。僧問。世有佛否。對曰。寺裏文殊有。
0499a07: 問。師凡耶聖耶。舉手曰。我不在此住。至和三年。仁宗
0499a08: 始不豫。國嗣未立。天下寒心。諫官范鎮。首發大義。乞
0499a09: 擇宗室之賢者。使攝儲貳。以待皇儲之生。并州通判
0499a10: 司馬光。亦以為言。凡三上疏。上夜焚香默禱曰。翼日
0499a11: 化成殿具齋。請法華大士。俯臨無。清旦上道衣
0499a12: 凝立以待。俄馳奏言。法華自右掖門徑趨。將至寢殿。
0499a13: 侍衛呵止不可。上笑曰。朕請而來也。輒升御榻趺坐。
0499a14: 受供訖將去。上曰。朕以儲嗣未立。大臣咸以為言。侵
0499a15: 尋晚暮嗣息有無。師其一決之。師索筆引紙。連書曰。
0499a16: 十三十三。凡數十行。擲筆無他語。皆莫測其意。其後
0499a17: 英宗登極。乃濮安懿王第十三子。方驗前言也。呂申
0499a18: 公蒙正居政府日。焚疏請師齋。翼旦師至坐堂上。公
0499a19: 將出。念當拜不當拜。師大呼曰。呂老子。快出來。拜亦
0499a20: 得。不拜亦得。呂大驚。遽出拜之。齋畢。問未來休咎。師
0499a21: 索筆書亳州二字。及後罷相知亳州始悟。天衣懷公。
0499a22: 依景德時。與師遇。拊懷背曰。臨濟德山去。懷因奮而
0499a23: 游禪。遂大振雲門之道。兒孫珠走而玉躍。師言於是
0499a24: 乎驗。慶曆戊子十一月二十三日將化。謂人曰。我從
0499b01: 無劫來。成就逝多國土。分身揚化。今南歸矣。言畢右
0499b02: 而寂。或作壽春許氏子。弱冠遊東都。得度於俱胝
0499b03: 院。留講肆之久。一日讀雲門錄。忽契悟。遂獲感通焉。
0499b04: 河南志曰。志言。姓許氏。自壽春來。居東京景德寺。
0499b05: 為人卜休咎。書紙揮翰甚疾。字體遒勁。初不可曉。
0499b06: 後多驗。有具齋薦鱠者。則并食之。臨流而吐。化為
0499b07: 小鮮。泳而去。海客遇風且沒。見僧操引舶而
0499b08: 濟。客至都下。志言謂客曰。非我汝奈何。客猶記其
0499b09: 貌。真引舟者也。後卒。仁宗以真身塑像置寺中。榜
0499b10: 曰顯化禪師。
0499b11: 清聳．全了二師傳
0499b12: 清聳。福州人也。初參法眼。眼指雨謂師曰。滴滴落在
0499b13: 上座眼中。初不喻。後閱華嚴。了悟其旨。因入山求卓
0499b14: 菴之地。至四明。登高四望。投以一石。石所住處。吾其
0499b15: 止焉。遂結菴居之。既而錢忠懿王。聞其名。命主靈隱。
0499b16: 署了悟禪師。摩訶般若。非取非捨。若人不會。風寒雪
0499b17: 下。師說法也。一日王閱華嚴經。知震旦有支提山。為
0499b18: 天冠菩薩住處。乃大集諸山耆德問之。無能知者。唯
0499b19: 師道所以然甚詳。王曰。非師一往不可隨。遣人偕行。
0499b20: 至海跡聖境。入深山行三日。時有鐘聲。白猿相
0499b21: 導而前。師至心頂禮。見幽林中有一大剎。扁金書古
0499b22: 佛大華嚴之境。既入寺。殿閣崢嶸。眾盈萬指。菩薩千
0499b23: 軀。儼然居上。異香襲人。光明射目。師默想運誠。隨喜
0499b24: 竟夜。既曙。依然在林莽間。所見乃化剎也。師還報王。
0499c01: 即其處建寺。如師所見。鑄天冠千身。航海入山。至中
0499c02: 流颶風大作。舟重欲沒。相視無。遂沉像之半於水
0499c03: 既濟。其半沉水者。已巳先至其地矣。其異如此。
0499c04: 全了。永嘉人。遊方至荊州。入天竺山。遇一異僧。謂了
0499c05: 曰。汝緣在浙東。當得名山居之。爾鄉有諾詎那尊者
0499c06: 道場。適當興。興宜自爾勉成之。可也。了詰其處。僧曰。
0499c07: 地以花名。山以鳥名。中有龍湫尊者宴息地也。了歸
0499c08: 而遍訪。至海。見山水清奧。愛之問土人。土人曰。此
0499c09: 芙蓉村。鴈蕩山也。了恍然心悟。遂入山結茆要會處。
0499c10: 曰芙蓉菴以居之。即今之能仁也。鴈山之題。實自了
0499c11: 發之。其人放曠不。時目為了莽蕩。
0499c12: 子和尚傳附道嵩
0499c13: 子和尚。名智儼。居華亭靜安寺。七月十五日。村郭
0499c14: 設盂蘭盆。寺僧赴請殆盡。惟儼在寺。有胥村人嗣來
0499c15: 召僧。而無僧可召。欲拉儼往。儼曰。但歸辦置。吾隨來
0499c16: 也。乘小舠而行。見捕者。儼從買一斗索水。噉之無
0499c17: 遣。謂漁者曰。齋回還汝直。且叮嚀舟子勿泄。至村。舟
0499c18: 子不能忍。齋家聞此。厭薄之。不請上坐。席地一飯而
0499c19: 無襯。以辱焉。師懽然納受。還見漁者曰。何饒舌。今日
0499c20: 齋無錢奈何。漁者曰。無錢但還我。曰。此易。復索水
0499c21: 飲。隨吐出活。盈斗還之。人以為異。因呼名子和
0499c22: 尚。儼異頗多。海濱人皆能言之。及將滅。斂蒲草為
0499c23: 萬餘繩。懸廊廡間。謂人曰。與諸君作緣事。遂坐脫。人
0499c24: 爭赴施錢。懸繩皆滿。用建佛閣於寺中。至今寺稱
0500a01: 子道場。
0500a02: 道嵩者。伍姓。溫州樂清人。受業於東菴。放蕩不。人
0500a03: 目為嵩顛。偶二水牯於路。人莫敢近。嵩直前。兩持
0500a04: 其角。呼其名諭之。牛解而去。有飯僧者。欲召嵩。潛
0500a05: 書其名。焚之中庭。翼旦嵩至。眾咸以其自來。主人言
0500a06: 始異之。後亦坐脫。
0500a07: 無門開傳
0500a08: 慧開。字無門。杭之良渚人。俗姓梁。母宋氏。禮天龍肱
0500a09: 和尚。為受業師。聞月林觀公開法於萬壽。師同石霜
0500a10: 印公。往謁之。林令看無字話。六年無入處。乃奮自
0500a11: 責。誓云。若去睡眠。爛我身。每至困劇時。廊下行
0500a12: 道。以首觸露柱。一日在法座邊立。忽聞齋鼓聲有省。
0500a13: 成偈云。青天白日一聲雷。大地生眼豁開。萬象森
0500a14: 羅齊稽首。須彌跳舞三臺。入室通所得。林叱曰。何
0500a15: 得見神見鬼。師便喝。林亦喝。師又喝。自此機語合。
0500a16: 嘉定間。出世住安吉報國。遷龍興天寧。黃龍翠巖。蘇
0500a17: 之開元靈巖。鎮江焦山。金陵保寧。淳祐間。還里。于西
0500a18: 湖北山林木幽蔭處。樂而居之。有石自山趾斗折而
0500a19: 上。砑不合如礪。師之來其下。劃然出泉。色紺而甘。
0500a20: 洌澄若重淵。言者謂。師自黃龍移是山。龍隨師錫
0500a21: 而歸也。遂呼其石處。為黃龍洞。而峰為黃龍峰。是凡
0500a22: 夏雨初霽。有物蜿蜒松上。氣茀茀而黃。其黃龍焉。時
0500a23: 境內大旱。少保孟珙。丞相吳潛鄭清之。奏師道行。致
0500a24: 泉自湧龍時現。必能為蒼生救枯槁也。有旨。召入文
0500b01: 德殿演法。師升座。無所說唯嘿坐。雨應時大作。遠近
0500b02: 普洽。上喜甚。問何以致是。師曰。寂然不動。感而遂通。
0500b03: 上悅。賜號佛眼禪師。被以金縷伽梨。祠黃龍。曰靈
0500b04: 濟侯。于黃龍峰下。建護國仁王寺。撥平江官田三千
0500b05: 畝。命師開山。師形體矬小。其赴召也。指日觀眾。而後
0500b06: 踰閾。施重於座級而升焉。朝士多竊笑之。師誓弘
0500b07: 法教。惟自諱報身不偉。洞之顛。有玉峰一片。削成插
0500b08: 天。瑩如脂肪。高二丈餘。因命工肖己巳形。長丈許。飛雲
0500b09: 隱其足。緣背光蔚起。鑿龍首蟠。繞右向。左竇可
0500b10: 俛入。前施案焉。皆就石勢鏤之。幻若從地湧出。而登
0500b11: 坐於空中者。私祝云。願後有身視此。師遷化之夕。錢
0500b12: 塘孫氏婦。夢一僧篝燈。自稱開道人。寄宿。翼日產男
0500b13: 子。後為大禪師。即中峰本公也。師法嗣為永嘉見和
0500b14: 尚。高峰語石屋云。溫有瞎驢。是也。亦為大宗匠。不墜
0500b15: 家聲者。
0500b16: 肇公奘公傳
0500b17: 原肇。通州靖海潘氏子。母朱氏。邑之利和寺妙觀。其
0500b18: 諸父也。之出家。事瑜伽教師。六七歲即能詩。脫口
0500b19: 可誦。未見其執卷習學。既為僧。嗜酒肉。無日不醉
0500b20: 飽。酣呼叫嘯。嘔噦狼籍。寺眾惡之。後忽顯神異。人莫
0500b21: 之測。就江洗酒甕。翻裏作表。甕軟如。有時大醉
0500b22: 過市。吟云。麥浪青於水浪。梨花白似梅花。詠之不已巳。
0500b23: 一賣淨螄翁。質師曰。醉和尚。只好兩句。下韻來不得
0500b24: 也。師忽以手約其頸曰。好送醉僧歸寺。一看江月還
0500c01: 家。殿中塑佛。質而未金。寺主儗募之。師曰。無事募。我
0500c02: 明日為佛上金。但不欲人見。眾相顧而笑。次日天未
0500c03: 明。宿酲方劇。忽起排闥入殿。攀座而上。踏佛肩。手
0500c04: 按佛頭。引項而哇之。其物淋然而下。殿主見之。倉皇
0500c05: 報寺主。眾集開殿門。師歎曰。來何早也。遂下行。且罵
0500c06: 曰。賊賊。自是不復還寺矣。視之唾所及處。皆成真金。
0500c07: 止於佛胸而已巳。眾始知師聖人也。後見徑山浙翁琰
0500c08: 禪師。以師根器警敏。欲大激發。未容其參堂。見即喝
0500c09: 出。且問曰。泗州大聖。為甚麼在揚州出現。師曰。今日
0500c10: 又在杭州撞。翁又喝。久之。大悟。彈指一下云。吽吽
0500c11: 遂入室。掌書記。翁既寂。師因繼席。值歉餘。逋山積。
0500c12: 僧殘屋老。未幾。樓閣矗霄。雲衲踵至。不減翁全盛時。
0500c13: 師自渡江而南。無復故態。實經諸禪老磨琢。故收斂
0500c14: 精光。行止謹密。若與前隔世者。其題喝石巖詩云。皓
0500c15: 首來迎宴坐師。山靈易地致俱胝。要知弘法回天力。
0500c16: 但看精誠裂石時。託古以自見耳。將寂。囑其徒曰。
0500c17: 為吾附一穴於東。見生死不忘奉師之意。東。翁
0500c18: 葬處也。
0500c19: 元奘。永嘉人。為嘉福院僧。飲酒啖肉。日與兒童嬉戲。
0500c20: 市人呼為奘顛。見人即酒。努目張拳。為金剛之狀。
0500c21: 見者絕倒。雖夜醉。至四鼓必起。誦法華經。天明復入
0500c22: 酒肆。醉時遺溺滿衣。未浣濯無穢氣。忽一日。遍辭
0500c23: 諸酒徒。刻期趺坐而逝。
0500c24: 二顛師傳附瑪瑙顛
0501a01: 濟顛者。名道濟。明顛者。名□明。二師。示跡同時而各
0501a02: 郡。然皆以素風顛。人因稱濟顛。明顛。濟顛之顛。為尤
0501a03: 甚。飲酒食肉。與市井浮沉。喜打筋斗。不著褌形媟露。
0501a04: 人姍笑。自視夷然。出家靈隱寺。寺僧無不唾罵。逐之
0501a05: 居淨慈寺。為人誦經。下火得酒食。不待召而赴。吟詩
0501a06: 曰。何須林景勝瀟湘。只願西湖化為酒。和身臥倒西
0501a07: 湖邊。一浪來時吞一口。息人之諍。救人之死。皆為之
0501a08: 於戲謔談笑間。神出鬼沒。人莫能測。年七十三示化。
0501a09: 明顛者。潦倒猖狂。衣不蔽體。大雪中。袒膊跣足而行。
0501a10: 手弄摩銕釘。遇瓦礫拾置袖中。人誠語相向。則答以
0501a11: 機鋒。或侮之。則以狂言。入市。兒爭挽袖錢。或
0501a12: 與之一錢兩錢。或不與。喧叫語笑。衢路闐塞。人或飯
0501a13: 之。不問遠近識不識。皆凌晨而至。或受。或不受
0501a14: 或反探袖出錢置几上。不謝而去。一時倭奴見之。羅
0501a15: 拜云。曾向海中失風。得此僧幸免於死。且能詩。或持
0501a16: 菖蒲索題。隨口云。根下塵泥一點無。性便泉石愛清
0501a17: 孤。當時不惹湘江恨。葉葉如何有淚珠。與濟顛實未
0501a18: 相識。偶遇於朱涇。目之曰咦。濟顛贈之詩曰。青箬笠
0501a19: 前天地闊。碧蓑衣底水雲寬。不言不語知何事。只把
0501a20: 人心不自謾。二顛俱南宋。
0501a21: 宋亡。又有瑪瑙寺顛僧。豪飲不。往往出憤世語。善
0501a22: 葡萄枝蔓。結寫詩文於上。寓意深遠。楊總統。以
0501a23: 名酒啗之。終不濡唇。見輒罵曰。掘墳賊。
0501a24: 通慧傳
0501b01: 通慧。汴人。姓張氏。俗名文。祝髮白雲寺。寺主命掌
0501b02: 廁。廁有盥盆。有市鮮者。沃於盆。慧怒偶擊之。仆地死。
0501b03: 懼奔華州總持寺。久之。為寺長老。德行有聲。忽曰。三
0501b04: 十年前。一段公案。今日當了。眾問其故。曰。日午自見。
0501b05: 遂趺坐以待。時張魏公浚。提兵至關中。一卒持弓矢
0501b06: 入法堂。睜目視慧。將射之。慧笑曰。老僧相候久矣。卒
0501b07: 曰。一見即欲相害。不知何。慧語以故。卒悟曰。冤冤
0501b08: 相報何時了。劫劫相纏豈偶然。不若與師俱解釋。如
0501b09: 今立地往西天視之。已巳立化矣。慧即索筆。書偈云。三
0501b10: 十年前飄蕩。作下這般模樣。誰知今日相逢。了向
0501b11: 時魔障。書畢。泊然而化。
0501b12: 德聰．法寧二師傳
0501b13: 德聰。姑蘇張潭人。生仰氏。初入杭淨光院。領具戒於
0501b14: 梵天寺。參游諸方。得心印太平。興國中。結廬華亭余
0501b15: 山之東峰。有二虎為之衛。名大青小青。行則隨侍前。
0501b16: 後有禪者。造焉。見掛一梁間。問之。曰。此佛經也。問
0501b17: 讀否。師曰。如人看家書。既知之矣。何再讀為。曰
0501b18: 古人貴行。吾何言哉。其他問皆默不對。嗣住超果。慶
0501b19: 依尊者自杭奉觀音像來。師預知之曰。三日內。當有
0501b20: 主公至。及期果然。天禧元年七月。趺坐而逝。閱月貌
0501b21: 如生。葬佘山峰。後遷於南嶺。
0501b22: 法寧者。先住沂州馬山淨居寺。人稱曰馬禪師。
0501b23: 一日航海抵青龍。有章母夫人高氏。夢天神告曰
0501b24: 古佛至。翼日如夢候之。師適至。奉迎止錢氏園。其夜
0501c01: 地有光。掘之得。云大唐禪寺福德橋下。又得金剛
0501c02: 佛像。於是建寺崇事焉。後右丞朱諤迎。師主佘山昭
0501c03: 慶。而卒。塔於方丈東偏。師嗣雪竇明。明嗣長蘆和。和
0501c04: 嗣法雲本。雲門裔也。
0501c05: 僧伽傳
0501c06: 僧伽。姓吳氏。名文祐。宋初信豐人。止於縣明覺院。舉
0501c07: 止跌宕。人目為狂。書松柏上曰。趙家天子趙家王。
0501c08: 言趙氏方興。如松柏之茂也。縣民曾氏老無嗣。知僧
0501c09: 伽有異。設飯禮之。未及召。黎明排闥入。曾氏膳甚豐。
0501c10: 僧伽曰。當以珠報。曾果得二子。學佛者孫德。自汀之
0501c11: 南安。謁定應禪師。曰。雩都有人。禮我何為。孫不悟。曰。
0501c12: 僧伽吾法子也。孫告歸。師持一扇付孫曰。為寄僧伽。
0501c13: 舟將抵邑。僧伽候之。邀曰。我師扇安在。孫以扇付之
0501c14: 莫能欺。一日昏暮詣寺中闔戶。趺坐而化。祥符己已
0501c15: 酉六月日也。
0501c16: 東松僧傳
0501c17: 東松僧。不知何許人。機變莫測。與人語應答如響。人
0501c18: 疑之。後無不驗。岳武穆。提兵過。問僧何處響涓涓。
0501c19: 僧遽應。接竹引清泉。岳云。春夏如此。僧應。秋冬亦
0501c20: 自然。岳心奇之。先是。僧種芋。為土墼砌壁塗之。不使
0501c21: 人知。及岳過請得犒三軍。僧乃挖壁間芋作。以給
0501c22: 殆遍。岳益奇之。及進岳。置醬底。待其索而與之。
0501c23: 謂曰。好食攪動有醬。語多隱。岳心解之不能。題詩於
0501c24: 壁而去。後及禍。始悔不從東松僧言。秦檜以為僧。
0502a01: 教岳。使李吉往殺僧。僧先知。題詩云。急忙收拾破袈
0502a02: 裟。鐘鼓樓臺莫管他。袖拂白雲歸古洞。杖挑明月到
0502a03: 天涯。可憐松頂新巢。猶憶籬邊舊種花。好把犬
0502a04: 隨帶去。莫教流落野人家。以佛像一軸。置菴西橋。復
0502a05: 題壁云。李吉從東來。我向西頭走。不是佛力大。幾乎
0502a06: 作場醜。乃遁入山中。距其菴不一二里。吉見詩。尚欲
0502a07: 追之。及展佛像。始見為一。俄乃成千。吉錯諤不知所
0502a08: 為。讚歎而返。後於遁所坐化。所置佛像橋。為千佛橋。
0502a09: 照伯傳
0502a10: 炤伯。不知何許人。居台州崇教寺塔下。夏坐則向日。
0502a11: 冬臥則擁雪。或引紙縱筆疾書。初若狂言。既無不驗。
0502a12: 宣和己已亥正旦。忽持一巨軸。與一往還士人。緘縢甚
0502a13: 密。已巳乃行哭於市。其中所言。自方猖獗。次及遼亡。
0502a14: 迄於高宗南渡。按其日時。若合符節。一日忽辭寺僧
0502a15: 去。或問何往。曰。不天台。不五臺。不東去。不西來。沿途
0502a16: 誦詠。數日趺坐塔下。視之死矣。眾欲舁入寺。忽躍起
0502a17: 狂走。從寺後登山。緣高如猿猱。眾隨即之。望木杪騰
0502a18: 踴者數十。莫知所終。
0502a19: 黑漆光菩薩傳
0502a20: 法明。莫詳族氏。示蹟於萊州。即墨縣之荊溝村。以試
0502a21: 經。得度於郡之崇福寺。師以讀誦為行。於讀誦中。惟
0502a22: 精法華。心念口演。無非是也。時人稱之。為明法華。所
0502a23: 至利生拔苦。無不獲濟。人仰之。如珠王藥樹焉。每游
0502a24: 州邑聚落間。遇孕婦垂產。危難莫測之際。師入其家。
0502b01: 為講藥草喻品。或安樂行品。即獲無恙舉之。如掇於
0502b02: 無子之家。講普門品。或普賢勸發品。所求即遂。且具
0502b03: 德慧之相。又有木客木筏。為風濤所敗。奔命求援於
0502b04: 師。師示以觀世音號。俾其至誠急誦。遂獲安流而達
0502b05: 其所。如此非一。人心所向。莫不應之如影響。奉之如
0502b06: 神明。後值歲大旱。禱籲不應。民憂惶無措矣。師命眾
0502b07: 聚柴為棚。曰。為諸君捐身以致雨。眾跪拜哀號。師即
0502b08: 登棚。火從頂出。然而熾。彈指頃雨至大。三日而
0502b09: 止。焰在雨中。亦不息滅。如日之數。既霽觀之。見師真
0502b10: 身危坐燼中。曾無少損。黑而有光。奇矣。有司以聞
0502b11: 於朝。賜號黑漆光菩薩。仍詔漆其身。迎歸京師。大慈
0502b12: 寺以永瞻奉云。有贊之者曰。開普濟門。應眾生器。一
0502b13: 月眾水。光無不被。覺天之雲。大地甘雨。等慈無緣。均
0502b14: 沾苦窳。樹精進幢。火寒冰熱。空贊揚。萬象聽說。
0502b15: 印肅傳
0502b16: 印肅。號普菴。袁州宜春余氏子。生六歲。夢一僧點其
0502b17: 心。曰他日當自省。既覺以臆示其母。見當心有一點。
0502b18: 紅瑩大如櫻珠。未幾。從壽隆院賢公出家。年二十七。
0502b19: 落髮具戒。師容貌魁奇。智性巧慧。賢。器之。勉讀法華。
0502b20: 師曰。聞諸佛元旨。必貴了悟。數墨巡行。何益於事。
0502b21: 遂辭師。游湖湘。謁牧菴忠公於大溈。問。萬法歸一。一
0502b22: 歸何處。忠起拂子。師遂有省。尋歸受業院。院有鄰
0502b23: 寺慈化者。眾請住持無住。師布衾紙衣。調粥二時。
0502b24: 禪寂外。唯閱華嚴經論。忽大悟。遍體汗流。喜曰。我今
0502c01: 親契華嚴境界。述頌曰。不成團撥不開。何須南岳
0502c02: 又天台。六根門首無人用。惹得胡僧特地來。自後發
0502c03: 為語句。動悟幽顯。有不期然而然者。一日忽一僧
0502c04: 雪至。師目之。喜曰。此吾不請友也。拉與寂坐。交相問
0502c05: 答。或笑或喝。僧曰。師再來人也。不久當大興吾教。乃
0502c06: 指雪書頌而行。自是慕向者眾。師隨宜說法。或書偈
0502c07: 與之。有病患者。折草為藥。服之即愈。或有疫毒人
0502c08: 不相往來者。與之頌。咸得十全。至於祈禳雨晹。伐怪
0502c09: 木。毀淫祠。靈響非一。繇是。鼎新梵宇。或問師修何行
0502c10: 而得此。師當空一畫。云會麼。云不會。師曰。止止不須
0502c11: 說。將化。書偈於壁。集眾垂示曰。諸佛不出世。亦無有
0502c12: 涅槃。入吾室者。必能玄契矣。善自護持。無令退失。索
0502c13: 浴跏趺而逝。乾道五年七月也。世壽五十五。僧臘二
0502c14: 十八。塔全身焉。
0502c15: 從登傳
0502c16: 從登。福州懷安周氏子。母夢僧伽願為己子。十四月
0502c17: 乃生。幼異。能通經屬文。攻書善草。棄儒為釋。削
0502c18: 染自號蒲菴。唇舌如風。日集衲子談玄義。接儒生論
0502c19: 經史。初至石門。陳聘君易蔡郎中樞聞其名邀與同
0502c20: 居。答曰。吾欲作海口橋。以度眾生。未暇居此。至海數
0502c21: 歲橋成。比還而聘若已巳亡。遂居石門。時或言人禍福。
0502c22: 事多應。里儒陳文虎。未弱冠見之。師謂曰。子至二十
0502c23: 九。當預薦。至四十二。喑呼而止。其後一如所言。每為
0502c24: 詩文。初不覃思。援筆立就。氣格雄放。陳西軒林艾軒
0503a01: 劉著作。兄弟皆刮目遇之。晚歲歸寓縣西之清源里。
0503a02: 盧尉欲試其才。夜遣人遺以菖蒲石。立索詩。師走筆
0503a03: 復之曰。半夜敲門聲剝剝。風擾長空月欲落。九重洋
0503a04: 外雷聲號。萬頃浪頭雲色惡。地神失洞庭山。蒲菴
0503a05: 化作蓬萊閣。盧郎寄我意何多。七十二峰添五岳。盧
0503a06: 服其敏慧。歸寂之日。火化浮乳崩。皆為舍利。徒輩
0503a07: 立塔於林洋菴。
0503a08: 賴僧傳
0503a09: 僧慧。五六歲時。寡言笑。不茹葷。無何父母相繼殂逝。
0503a10: 慧投羅漢寺。師古空長老為僧。誦金剛經有悟。年二
0503a11: 十辭長老。游方外幾二十餘年。開寶初。來滴水巖。闢
0503a12: 石掃土。居之日誦經。端坐蒲團。竟夕不寐。遂得通。明
0503a13: 言休咎輒應。鄉人有游巖者。慧曰。好歸好歸。家中得
0503a14: 不醫之疾矣。及歸妻尚無恙。及夜得暴病卒。有失牛
0503a15: 者。數日無獲。往叩之。慧曰。在某鄉某山之麓。求之
0503a16: 果得。見捧心者。慧曰。汝患心痛乎。削蜂窠石。水飲之
0503a17: 即愈矣。既而果然。年九十餘。將入寂。書偈几上曰。生
0503a18: 也了死也了。九十三歲磨多少。而今打破太空。一
0503a19: 輪明月清皎皎。坐化旬餘。鄉人始知。舁而瘞之。顏色
0503a20: 如生。破襖上香氣噴然。乃曰賴公佛也。像祀之。遇旱
0503a21: 禱其像立應。因生于歸化賴家山故。人稱為賴僧云。
0503a22: 金　法傳
0503a23: 法大師。不知何許人。居五臺山。神異莫測。大定中
0503a24: 黃冠蕭守真。上奏請與沙門角力。金主許之。師應召
0503b01: 入京。止昊天寺。明日於殿庭相試。蕭。能飲斗酒自若。
0503b02: 謂曰。沙門能飲乎。如弗能則出吾下矣。師曰。吾能
0503b03: 一飲十斛。不足為難。但吾佛有戒。沙門不得飲酒。請
0503b04: 加砒霜鴆毒於中。我與若飲。庶不為犯。若能飲之乎。
0503b05: 蕭曰。請沙門先之。師手持毒酒。口誦。飲之如吸水。
0503b06: 飲畢倒器。相示無遺然涓滴。即滿盛一器。與蕭。蕭觳
0503b07: 觫不敢受。師曰。汝出吾下矣。蕭猶大言矜高。師於地
0503b08: 畫金剛圈之。蕭不覺投入圈中。汗如雨下。醜態狼
0503b09: 籍。盡力求出而不能。上勸師捨之。師曰。若非帝前。吾
0503b10: 以金剛杵碎爾首。金主大加賞歎。賜儀仗送還山。敕
0503b11: 建萬歲寺。居之。
0503b12: 元　無住傳
0503b13: 無住。不知生緣何所。往來西華縣中。自名無住。人
0503b14: 亦呼為無住。居壽聖寺。瞑目獨坐。旬日不食。書門
0503b15: 曰。來時不知何處來。去時不知何處去。不復見風道。
0503b16: 人髮行步。踉蹌不知所從來。茫茫水歸何處。至
0503b17: 正間。寓提城寺。逢人則指天畫地。言天下當亂。有時
0503b18: 倒臥泥潦中如醉人。兒逐之。大笑或大哭。人問禍
0503b19: 福輒奇驗。與之錢不受。與之食則大嚼。數升立盡。或
0503b20: 不顧而去。偃臥中庭。夜半雪深三尺。周身無雪。酣
0503b21: 睡三日乃起。一日忽遯去。邑人遇之襄陽城中。托致
0503b22: 聲住持某公。計之即去之日也。
0503b23: 志誠傳
0503b24: 志誠。縉山楊氏子。父林。以勇材事太祖。為都元帥。母
0503c01: 房氏。生二子。師為長。有出世志。年十六。父母為娶婦
0503c02: 不從。強逼之。剪髮而逃。入京師。禮七代宗師。出家受
0503c03: 大戒。師跪而請名。宗師問爾何志。對曰。誠而已巳。遂以
0503c04: 命之。自號寂菴。志業精勤。風神爽朗。顯密要義。游刃
0503c05: 若。謹持犯之科。弘慈攝之行。至元丁丑歲。為大都
0503c06: 路禪錄。丁亥。主清安寺。明年。得隙地都之靈樁里。建
0503c07: 廣化蘭若。居之。受徒匡眾。道望益隆。成宗踐位。降璽
0503c08: 書賜號靜炤妙行大禪師。諸路頭陀教門都提點。師
0503c09: 平生多異跡。通靈感化。驚耳悸目之事。人莫測是凡
0503c10: 是聖。靜居。有異氣縷結。作善財合掌形。在師上。夜
0503c11: 寢。人見有白光洞胸。經時不散。有時。聚師頭頂
0503c12: 上。如立朽株。都人鄒氏女。為魑魅所憑且久。師以念
0503c13: 珠拂之立止。有所見宗師。遣其徒李純輩四人往
0503c14: 江南。踰年不返。師坐見李至。且問其介及宗教事。甚
0503c15: 悉。有頃李果至。所言無不合。又一日。見許善友從保
0503c16: 定來。言寂炤師沒。已巳而果然。若此甚眾。有盜入室
0503c17: 戒勿捕。或橫逆相加置弗較。大德乙巳秋。將化。手書
0503c18: 發菩提心論。并金字戒本。授弟子法雲。語以宗門事
0503c19: 曰。吾將行矣。然香易服。右果足。而逝。壽六十五。闍
0503c20: 維。得五色舍利三十二粒。塔於清安寺傍。自入道至
0503c21: 涅槃。垂五十年。弊衣粗食。持諸部密。仡仡朝夕。未
0503c22: 以寒暑暫廢。精專之功。自能至靈。是亦澄什之流
0503c23: 亞歟。
0503c24: 明　烏斯法王傳附何清
0504a01: 葛哩麻烏斯。藏人也。道懷漠。神用叵測。聲聞於中
0504a02: 國。永樂間。我　太宗文皇帝。遣使西土迎之。至金陵
0504a03: 道啟　聖衷誥。封如來大寶法王西天大善自在佛。
0504a04: 領天下釋教。師性靜隱。不任囂煩。奏辭。游五臺
0504a05: 　上眷注殷勤。留之不獲。乃　賜鑾輿旌幢之儀。遣中
0504a06: 使衛送於五臺大顯通寺。更　敕內監楊昇。重修其
0504a07: 寺。兼修育王所置佛舍利塔。以飾法王之居。先是
0504a08: 　上與法王幸靈谷寺。為　皇考妣。設薦祀法壇。感塔
0504a09: 影金光之瑞。及法王入臺山。　上眷戀不能釋然。因
0504a10: 思前瑞。再幸靈谷。　上嘿有所禱。是日瑞相倍前。
0504a11: 丁亥四月　上遣使。致書於臺山大寶法王大善自
0504a12: 在佛。其書略曰。朕四月十五日。與弘濟大師詣靈谷。
0504a13: 觀向所見塔影。文彩光明。珍奇妙好。千變萬態。十倍
0504a14: 於前。雖極丹青之巧。言論之辯。莫能圖說其萬一。云
0504a15: 云。此皆如來大寶法王大善自在佛。道超無等。德高
0504a16: 無比。具足萬行。闡揚六通。化導品。實釋迦佛。再現
0504a17: 世間。而乃顯茲靈應。不可思議。朕心歡喜。難以名言。
0504a18: 略此相報。如來亮之。明年辭。　上入滅火化。是年。函
0504a19: 谷關吏。見法王翩翩西逝。貽　上所賜玉玦回奏。
0504a20: 　上驚歎不已巳。敕太監楊昇。塑像於顯通法堂。以永瞻
0504a21: 奉。何清。雲南人。持明精進。往見法王。法王與授戒法
0504a22: 密書。大著靈德。正統中。奉　詔從征麓川。結壇行法
0504a23: 有功。天順六年。詔入對。未幾而化　上遣禮部主事
0504a24: 曾卓諭祭。
0504b01: 皇明通紀云。命西僧尚師哈立麻於靈谷寺。啟建
0504b02: 法壇。薦祀　皇考　皇妣。尚師率天下僧伽。舉揚
0504b03: 普度大齋科。十有四日。慶雲天花。甘雨甘露。舍利
0504b04: 祥光。青鳥白。連日畢集。一夕檜柏。生金色花。
0504b05: 於都城。金仙羅漢。化現雲表。白象青獅。莊嚴妙相。
0504b06: 天燈導引。旛蓋旋繞。種種不絕。又聞梵唄空樂。自
0504b07: 天而降。臣上表稱賀。學士胡廣等。獻　聖孝瑞
0504b08: 應歌頌。自是　上潛心釋典。作為佛曲。使宮中歌
0504b09: 舞之。
0504b10: 鏡中．廣能二師傳
0504b11: 鏡中。雲南曲靖人。蠻族也。正統間。住荒落一古寺。習
0504b12: 苦行。四十餘年。銕板一蒲團。終夜不寢。一夜數珠散
0504b13: 落暗中。探之仍集成串。汲汲如救頭然。或問師。何苦
0504b14: 如是。師曰。不苦不成真。吾煉睡魔耳。人因以真峰長
0504b15: 老稱之。一日謂其徒曰。有客至。須預備齋食。其夕盜
0504b16: 十數人突入。師曰。無恐孤來意奈何。遂手為裝裹
0504b17: 飲食之。盡室以行。盜負所得。竟夜奔趨。自喜離人遠
0504b18: 甚。及天明視之。但旋繞兩廊間。尚未出寺門也。盜眾
0504b19: 羅拜請死。師慰而遣之。師欲建彌陀大殿。卜地得一
0504b20: 龍潭。祝曰。爾龍須上山。借我此地為伽藍。未幾。水遷
0504b21: 於山頂。
0504b22: 廣能。貴州人。正統間。卓錫月潭寺。守戒精謹。誦讀
0504b23: 華嚴經。得聞持力。有虎突入寺。僧行驚走。師不為動。
0504b24: 虎登堂見師。遂妥尾而去。問曰。師有道乎。師曰。華嚴
0504c01: 力也。因戒眾隱其事。歲己已巳。苗夷興隆。箭入寺門。
0504c02: 僧眾逃避。請師行。師曰。吾辛勤結搆。安立三寶。誓同
0504c03: 存亡。獨守不去。既至。欲殺師。師曰。幸戮吾於外。毋
0504c04: 污此佛地。賊義而釋之。且戒同暴毋毀寺。寺賴以全。
0504c05: 退眾問之。曰華嚴力也。
0504c06: 馬跡和尚．裘和尚傳
0504c07: 馬跡和尚。福州懷安人。陳氏子　洪武初年。出家結
0504c08: 茅。居山之大頂。即屴崱峰也。裘和尚。台州人。亦
0504c09: 　國初僧。時往來天台山。人以裘和尚稱之。不知其姓
0504c10: 裘也名裘也。有異跡。一小兒出游。途遇虎。妥尾
0504c11: 馴伏於側。小兒歸語父母。師摩其首曰。莫說莫說。兒
0504c12: 遂失音。有施師履者。亟穿走泥濘中。施者心悔。師還
0504c13: 之。視之曾無纖染。一日訪檀越周氏。遇周婢採桑在
0504c14: 野。師遽前擁抱之。引手捋其頸。似解縛狀。婢驚怒告
0504c15: 其主。主責之曰。出家人。何輕薄如此。師曰。七日後。當
0504c16: 自知之。主訝其語。至日置婢於室。以人守之。夜分守
0504c17: 者假寐。醒視婢。已巳經死矣。問師。師曰。昔見鬼以十索
0504c18: 鎖其頸。吾斷之。未盡耳。華頂寺設修誦道場。師戒寺
0504c19: 主曰。明日有火殃入寺。又明日火必起。次日忽一婦
0504c20: 人從轎馬婢僕甚盛。乃預會建齋者。寺眾謂得檀施。
0504c21: 心獨喜。謂師曰。火殃安在。師曰。今日齋主是也。汝等
0504c22: 惟恐失之。數也奈何。忽火從中發。一寺為墟。師幻跡
0504c23: 甚多。山中父老。猶能言之。後示化於天台山。化後語
0504c24: 虎小兒。始能復言。馬跡之跡。略與師同。凡朔望必還
0505a01: 家謁父母。家去鼓山五十里。且石磴崎嶇。鄉人怪其
0505a02: 來早。後期先往伺之。固跬步未下山。而仍至家如
0505a03: 。福州路總管郭琛異之。舉為僧判。遂逃去。不知所
0505a04: 終。二公示現海。與天風海濤。同時答響。誠不可思
0505a05: 議人也。
0505a06: 不二傳
0505a07: 圓信。京兆之房山人。薙髮白雲山。禮大僧德敬為師。
0505a08: 往來上方紅螺之間二十餘年。行所至。為武林淮
0505a09: 安六安終南。每住輒數載。以嘉靖庚申。至太嶽駐錫
0505a10: 虎耳巖穴。而哮者爭避匿去。倚石為屋。稍稍剪夷其
0505a11: 積。圜瓢數十餘。踞石沿。出入幽花美箭之中者。纍
0505a12: 纍如笠。巖上蓮池二。可二丈。旱歲不竭。蓬室三方
0505a13: 廣當身。所得一縷一粲。盡以供十方游衲。行之數年。
0505a14: 遂成叢林。傾震旦。士女號呼悲啼。而至者不至虎耳
0505a15: 巖。猶未躋嶽也。至巖不頭面頂禮者。自以為慳緣。必
0505a16: 痛哭去。否則謹伺巖扉外。經數日得一見。則喜過望。
0505a17: 以故。虎耳巖之名。遍天下。計賢士大夫之轍以日至
0505a18: 尚方之賜。掖庭之供。以月至。自嘉隆以來。耆宿之著
0505a19: 聞。未有若師者也。然師務為密行。不以解顯。應機之
0505a20: 言。多依孝敬。撫摩煦煦。猶乳母之於驕子。金錢湧而
0505a21: 至。拒不納。有贈糈者。付住作供。四十餘年。影不出
0505a22: 山。趺坐一龕中。如朽株。雖利根之士好為奇談。詭學
0505a23: 者睹其顏。莫不肅然增敬。師夏臘最高。逆其生。當在
0505a24: 宣成間。諸徒屬。試以臘叩。不答。簡其篋。得舊衣。
0505b01: 忽云。此武皇帝七年。王城中施食。所得衣也。叩之。復
0505b02: 不答。後終於山　慈聖出藏金。為師治塔焉。嚴蓬頭
0505b03: 者。襄人。日誦彌陀佛數萬聲。性高潔。施貲累千金。
0505b04: 揮之如塵土。跡甚異。人不得而凡聖之。亦絕世奇
0505b05: 人。不二之流也。
0505b06: 明河曰。或云。不二。姓徐。世為襄善門。徐生長。不二
0505b07: 送出家。挈妻入五臺山修行。不二尋父母累年。
0505b08: 得於冰雪堆中見不二。大怒曰。不肖子。何故遠遠
0505b09: 奔來。汝以我為父母。我已巳出家。以我為知識。我未
0505b10: 悟道。大丈夫出世。孤峰絕頂。一間草屋。了辦自已巳
0505b11: 不暇。尚當為生死愛情所使。至於此乎。速去。無落
0505b12: 吾事。不二遂南還。居虎耳巖。為世大知識。雖不二
0505b13: 靈根夙種。固有自來。而開發之助。亦繇父母。團圞
0505b14: 一門。又出襄地。或自龐家人再出。不可知也。
0505b15: 別傳老人傳
0505b16: 慧宗。別傳其字。湖廣雲夢汪氏子。生而凝寂。不樂世
0505b17: 相。七歲投白寺出家。九歲。有王居士者。引之入蜀。
0505b18: 至重慶綦江石門寺。受具戒。嘉靖甲午。登峨眉顛禮
0505b19: 佛次。時雲氣乍斂。杲日當空。見金色異人。乘小舟歷
0505b20: 銅塔崖而沒。述於得法師謙公。公曰。爾大有緣。此菩
0505b21: 薩示現也。自是以荷擔山門為事矣。居山四十年。自
0505b22: 白水至山顛。樓觀像設之屬。無不鼎新充拓。儼如天
0505b23: 宮化城。隆慶己巳。始出山。游京師。渡南海。禮觀音大
0505b24: 士。入五臺。有終焉之志。師生平嚴持戒律。不喜作紙
0505c01: 墨文字曰。三藏教典。亦是糟粕。更饒舌何為。先示寂
0505c02: 三日。忽云。將西歸。澡浴更衣。結跏澄息。誦佛號不輟。
0505c03: 至期召諸弟子曰。吾素不留文字。今日不能無言。因
0505c04: 唱偈曰。生本無所生。死亦何所有。這箇臭皮囊。今朝
0505c05: 成腐朽。弟子鳴鐘。鐘止忽開目。續唱云云。安然而逝。
0505c06: 世壽八十一。僧臘七十五。塔在四會亭下。師生平靈
0505c07: 異最多。至新津興化寺。鍊排不勝勞苦。白板首求
0505c08: 退。遂往富民某氏之門。趺坐七晝夜。乞若干緡齋僧。
0505c09: 主人初不樂施。至夜光明徹屋。驚異跡之。光從師坐
0505c10: 處起。始皈敬焉。又往漢州金堂縣。擊魚募化。其聲所
0505c11: 應不定。東擊西聞。西擊東聞。一夕大雨。師不出戶。魚
0505c12: 聲亦遍田野。村民物色之。師但安坐神祠而已巳。其渡
0505c13: 海也。見白衣大士。坐金色蓮花。冉冉雲氣中。弟子鎮
0505c14: 滄。未剃髮時。從師荷擔甚疲。師問曰。耐煩乎。應曰諾
0505c15: 行一二十里。復問答如前不少惰。乃於雙飛橋。為滄
0505c16: 落髮。憐其愚。令炷香跪大士前。頂水盂誦祝聰明。
0505c17: 一百遍。歷年至白水。猶如此。一日寺災。滄跪請師休
0505c18: 去。師數而罵之。滄於是作入水想。祝空曰。殿宇既空。
0505c19: 願保庫司無恙。遂歸庫房默坐。頂水宛然。火至自滅。
0505c20: 乃知師平生。造就弟子。皆此類也。馮司成夢禎謂。別
0505c21: 傳老人。踐履純白。以莊嚴道場為佛事。其向上一著
0505c22: 子。雖不聞其曾見何人。嗣何家宗派。要之乘願輪而
0505c23: 來。不可以凡情測者也。
0505c24: 安岳了悟傳附露源
0506a01: 了悟。號無際。一號蠶骨。安岳人。生莫氏。幼傭於大竹
0506a02: 鴈平里黃友諒家。能辦異他傭。有人代為耕牧者。
0506a03: 黃異之。妻以義女。相對疊膝。坐如賓客。未小涉溫
0506a04: 煖。與同作語皆佛法。黃益奇之。因結菴使居。以成其
0506a05: 志。如時送飲食衣服無闕。一日義女。私送一鞋。師
0506a06: 訝曰。此何來也。遂引刀碎之。說偈謝主人而去。削髮
0506a07: 於定遠之羅圍寺。師事本真長老。本真。為言。幽谷和
0506a08: 尚。為當今善知識。即躡蹻往參。獲證心要。因而發通。
0506a09: 大著靈異。四方無賢愚。咸歸向之。登座說法。天花如
0506a10: 雨。經巴之劉何鄉。鄉人禮之。師說偈曰。天下大旱。
0506a11: 此處半收。天下大亂。此處無憂。所言罔弗獲驗。自是
0506a12: 從者日眾。所至騰沸。或以妖妄惑眾。拘於按察獄中。
0506a13: 晝則端坐。夜則出募錢。修獄壞屋。至今獄無鼠虱蚊
0506a14: 蚋。師居安岳四十餘年。永樂中。召詣京師。　命為宗
0506a15: 主登壇說戒。　賜號大善知識。後居南京牛首寺。一
0506a16: 日集眾說偈。我我元無我。光明圓陀陀。蕩蕩任縱橫。
0506a17: 處處無拘鎖。端坐而化。　賜祭給傳。還葬木門。所著
0506a18: 語錄一卷。行世。
0506a19: 師之嗣。曰靈源。字不二。鳳陽薛氏子。神采釆秀。謁無
0506a20: 際。授以無字話。久之有省。樂廣安山水。結茅扁曰雪
0506a21: 骨。方時　太宗遣使纂修天下。及訪仙釋有顯跡者。
0506a22: 有司忽而不錄。源作文自上之。中寓規諷。知州朱亨。
0506a23: 惡其妄。奏之。取至京。下于理問狀。甫及門。泊然脫化。
0506a24: 　上聞之歎曰。失此僧。朕無緣也。賜塔北門。
0506b01: 月天傳
0506b02: 月天。未詳何許人。目雙瞽。天順末年。從一行童游方。
0506b03: 至葉縣平頂山西。忽據地坐曰。此可結菴。土人異之。
0506b04: 共施材為結一菴居焉。久之。發言輒應。事皆前知。遠
0506b05: 近施助無日。遂營梵剎。興工得古基。前代廢寺
0506b06: 也。凡施將至。必預告其徒曰。某人來。施某物。已巳而果
0506b07: 然。口占詩句。令僧行書之讀之。甚有理致。年八十
0506b08: 餘。預言化期而終。今縣北黃楝村雲潮寺。即月天所
0506b09: 建。骨塔在其傍。
0506b10: 
0506b11: 補續高僧傳卷第十九
