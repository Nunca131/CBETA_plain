0587a01: 
0587a02: 
0587a03: 
0587a04: No. 1527-A
0587a05:  續武林西湖高僧事略
0587a06: 
0587a07: 正集起於晉。止於宋元。自後無續之者。乃補入元
0587a08: 季　國初得五師焉。而中本禪師。相傳今吳山
0587a09: 雲居菴有師所著麻履尚存。然考之行狀誌銘。及
0587a10: 與廣錄。曾無住持雲居之事。不敢徇俗增補。又正
0587a11: 集中。國一欽禪師始末皆在雙徑。未見住武林西
0587a12: 湖實跡。似為可刪。姑存之以俟再考。所補五師。雖
0587a13: 一二誕生於元。而出世涅槃大都在洪永間。故獨
0587a14: 以　國朝標之。嗣有作者。可更續云。雲棲沙門武
0587a15: 林袾祩宏識
0587a16: 
0587a17: 
0587a18: 續補諸師目錄
0587a19: 大明性原朗禪師大明楚石琦禪師
0587a20: 大明空谷隆禪師大明毒善禪師
0587a21: 大明雪庭某禪師
0587a22: 
0587a23: 
0587a24: 
0587b01: 
0587b02: 
0587b03: 
0587b04: 
0587b05: No. 1527
0587b06: 續武林西湖高僧事略
0587b07: 
0587b08: 明雲棲　袾祩宏　輯
0587b09: 大明性原朗禪師
0587b10: 師諱慧朗。字性原。別號幻隱。生於元世台州府之黃
0587b11: 巖縣項宅。母陳氏。七歲患疽幾死。置上。忽不見。已巳
0587b12: 而求得之。問其故。曰。頃睡中有四童子舁至此。無他
0587b13: 也。翌日疽愈。識者已巳知師為天神所祐矣。既長。不甘
0587b14: 處俗。乃往依永嘉樂清寶冠寺魯山東公出家。後詣
0587b15: 徑山。參元叟端公。端云。東嶺來。西嶺來。師指草鞋云。
0587b16: 此是三文錢買得。端云。未在。更道。師云。某甲只恁麼。
0587b17: 未審和尚作麼生。端云。念汝遠來。放汝三十棒。師乃
0587b18: 悟其旨。久之究盡底蘊。既而出世鄞之五。　皇明
0587b19: 洪武五年。　詔建佛會於鍾山。召高行沙門。師與季
0587b20: 潭泐公與焉。後住靈隱。逮十寒暑。無何。遭無妄之災。
0587b21: 逮捕。或勸師早自為計。師不顧。怡然詣所司。未鞠即
0587b22: 廡下說偈。端坐而逝。
0587b23: 大明楚石琦禪師
0587b24: 師諱梵琦。字楚石。明州象山人。朱姓。母張氏。元元貞
0587c01: 二年丙申六月丁巳。生在襁褓。有僧見而謂其父曰。
0587c02: 此兒必當振佛法。照耀濁世。九歲從海鹽天寧訥公
0587c03: 受業。十六為僧。二十侍族祖晉翁洵公。因閱楞嚴至
0587c04: 緣見因明。暗成無見。不明自發。則諸暗相永不能昏。
0587c05: 於此有省。然於向上一著尚有滯礙。元叟端和尚主
0587c06: 徑山。往參謁。問。如何是言發非聲。色前不物。叟遽云。
0587c07: 言發非聲。色前不物。速道速道。師擬進語。叟震威一
0587c08: 喝。師乃錯愕而退。已巳而應書寫大藏之選。至京師崇
0587c09: 天門。一夕聞綵樓上鼓聲。豁然大悟。東歸。再參元叟。
0587c10: 叟笑迎曰。且喜大事了畢。未幾。出世海鹽之福臻。至
0587c11: 元乙亥遷杭之報國。洪武元年九月十一日。徵師說
0587c12: 法於蔣山。　上大悅。又明年七月復被召。二十六日
0587c13: 偈曰。真性圓明。本無生滅。木馬夜鳴。西方日出。端坐
0587c14: 而逝。闍維。齒舌數珠不壞。有語錄二十卷及西齋淨
0587c15: 土詩行世。
0587c16: 大明空谷隆禪師
0587c17: 師諱景隆。字祖庭。號空谷。姑蘇洞庭山陳氏子。父
0587c18: 月潭居士。母金氏。生於洪武癸酉七月十二日。為童
0587c19: 時不茹葷。趺坐若禪定。永樂壬辰。從弁山白蓮懶雲
0587c20: 和尚受學參禪。雖家居。而湖海禪伯如古拙和尚輩
0587c21: 靡不參謁。庚子出家虎丘。宣德二年詣杭州昭慶受
0587c22: 戒。遂依師住靈隱七年。往天目禮祖塔。憩錫一載。刻
0587c23: 苦參究。忽有省。因造懶雲剖露。雲印可之。懶雲。臨濟
0587c24: 下二十四世也。師所著有空谷集三十卷。心宗洞達。
0588a01: 機辨峻。儒釋通貫。事理交融。大理卿吳公誌之。師
0588a02: 存年五十二時。自作塔銘於武林西湖之修吉山。院
0588a03: 名正傳。有正傳十景之詠在集。
0588a04: 大明毒善禪師
0588a05: 師諱本善。祖鳳陽人。隨任生於廣東之雷陽。父姓吳。
0588a06: 母鍾氏。稚小以佛事為兒戲。十七歲出家。初投源明
0588a07: 和尚請益。明示以無字公案。正統八年入閩參無際
0588a08: 師。聞鐘聲有省。次見蒙隱。次見楚山。次見月溪。溪印
0588a09: 可之。從前打七掩關。曉夜無怠。歷盡百倍苦功。乃得
0588a10: 大徹。復蒙古庭重授衣拂。天順庚辰。趙氏建西湖三
0588a11: 塔寺。請師開山。繼興天目昭明。繼興吳山寶蓮。繼興
0588a12: 南山甘露。成化庚子。掩關石屋寺。壬寅。慈雲嶺有山
0588a13: 曰登雲。寺曰天真。僧宗綱請師興建。事峻。即掩關杜
0588a14: 人事。涵養陶汰。有四十餘年祇掩關之句。示寂後。門
0588a15: 人悟深戒新等。輯師言論行實名昭明甘露天真三
0588a16: 處語要錄云。
0588a17: 大明雪庭某禪師
0588a18: 師號雪庭。一號梅雪隱人。籍貫浙省杭州府仁和。父
0588a19: 姓桂。名徵。母徐氏。昆仲三人。師最少。以景泰丙子生。
0588a20: 毀齒喪父。患痘風。因得目疾。數求出家。十五尋師。唯
0588a21: 益邪解。成化癸巳。參休休翁於郡城仙林寺。一見契
0588a22: 合。受無字公案。十七祝髮。日夜研究。滯沈寂之境。座
0588a23: 元某勉使看教。因閱楞嚴至一毫端上現寶王剎有
0588a24: 疑。後在江陰乾明寺。忽萬佛閣金碧崢嶸於眉宇
0588b01: 間。偶會得毛端現剎之句。弘治改元除夕。聞鐘聲。數
0588b02: 年行履忽爾活脫。信口偈云。圓響心非聞。大千同一
0588b03: 照。抹過上頭關。更不存玄妙。乙卯。又隨休休翁於淨
0588b04: 慈寺。乃蒙印可。所著有請益警進拈古頌古擬寒山
0588b05: 和永明詩偈等。凡二十卷。號幻寄集行世。
0588b06: 
0588b07: 續武林西湖高僧事略
