0381b10: 
0381b11: 
0381b12: 補續高僧傳卷第三
0381b13: 
0381b14: 明吳郡華山寺沙門　明河　撰
0381b15: 義解篇
0381b16: 宋　中立傳
0381b17: 中立。鄞之陳氏子。母夢日輪入懷。遂有娠。夜不三浴。
0381b18: 則啼號不止。九歲出家。受經一誦。永憶不忘。治平中
0381b19: 試經開封得度。依神智於南湖渡。神智開幃。設問答
0381b20: 者二百人。無出師右。及神智謝事。乃俾師為繼。元祐
0381b21: 初。高麗僧統。問道中國。甫濟岸。遇師升堂。歎曰。果有
0381b22: 人焉。遂以師禮見。師令門徒介然。始作十六觀室。以
0381b23: 延淨業之士。已巳而辭去。曰。吾年六十。當再來。即退處
0381b24: 東湖之隱。學數年。郡太守王公。勉主寶雲。一新棟宇。
0381c01: 於伽藍神腹。得願文。云後百年。當有肉身菩薩。重興
0381c02: 此地。聞者異之。後退隱白雲菴。日宣止觀。至不思議。
0381c03: 歎曰。吾道至此極矣。有不思議境。則有不思議心。乃
0381c04: 作不思議辯正。又作止觀裂網指歸釋疑文。慧正師
0381c05: 亡。郡請再主延慶。果符六十再來之言。升座說法。
0381c06: 慈無盡。下座問侍者曰。吾適道何語。侍者。答以所
0381c07: 聞。師曰。吾覺身心同太空。殊不知語之所出也。政
0381c08: 和五年四月。示寂。師講三大部淨名光明數十過。誦
0381c09: 法華踰萬部。與人除病鬼救旱。不能畢記其。
0381c10: 於孔老之書。無不讀。其對儒士講說。則反質之曰。
0381c11: 此道在孔聖如何。在詩書如何。儒士不知對。則援引
0381c12: 委辯之。曰。無乃若是乎。聞者心服。師在永嘉扶宗。謂
0381c13: 曰。吾見摩利支韋於夢中。求護法。他日幸於南
0381c14: 湖懺堂。置其位及師主席。乃立像自師始。陳瑩中。
0381c15: 贊師曰。嚴奉木叉。堅持淨慮。以身為舌。說百億事。師
0381c16: 諡謚號明智。
0381c17: 有朋傳
0381c18: 有朋。泉州南安蔣氏子。丱歲試經中選。落髮。歷講肆。
0381c19: 為寶林宗巳門學士有聲。每疑禪宗直指之說。故多
0381c20: 與禪衲遊。一日謁開元琦禪師。足未及閫。心忽領悟。
0381c21: 琦出逆問曰。座主來此何為。答曰。不敢貴耳賤目。琦
0381c22: 曰。老老大大。何必如是。答曰。自是者不長。琦曰。朝看
0381c23: 華嚴。夜讀般若。即不問如何。是當今一句。答曰。日輪
0381c24: 正當午。琦曰。閑言語更道來。答曰。平生仗忠信。今日
0382a01: 任風波。然雖如是秖如。和尚恁麼道。有甚交涉。須要
0382a02: 新戒草鞋穿。琦曰。這裏且放你過。忽遇達磨問著如
0382a03: 何道。朋便喝。琦曰。這座主。今日見老僧。氣衝牛斗。朋
0382a04: 曰。再犯不容。琦拊掌大笑。朋以利生非細事。諸方挽
0382a05: 之皆不就。東林總禪師貽書云。頓棄糟醨已巳云無味。
0382a06: 方知日月別是一天。非惟碧眼胡人。不徂東。抑亦
0382a07: 吾家宗派。見其渺漫矣。或又勸進云。豈謂自高未諧
0382a08: 前請。雖獨善之風可尚。而接物之理未聞。朋不從。以
0382a09: 宣和六年。跏趺而逝。
0382a10: 下有朋金華人。此泉州人。化時亦不同。下乾道年。
0382a11: 此宣和年。傳燈稱講師。恐相混預筆於此。
0382a12: 宗坦傳
0382a13: 宗坦。襄陽黎城人。出家於延祥院。事道恭為師。圓具
0382a14: 後。遍遊講肆。通經論。為時所稱。於圓覺十六觀等經。
0382a15: 皆具疏釋。由是五十年。以圓頓作門。夜禪晝講。開發
0382a16: 良多。晚年駐錫襄陽。專修淨土。時說淨土觀門。曉示
0382a17: 里俗。聽者如雲。又於唐州青臺。閉關習觀。日益勤至。
0382a18: 三業四儀。未暫忘。大都師之化人。人之從師化。皆
0382a19: 視力行。非徒言說耳。政和四年四月二十七日。忽佛
0382a20: 現夢中告曰。淨土已巳成。餘緣秪有六日。無自怠。次日
0382a21: 不豫。猶唱警。至五月初四日。聲鐘告眾曰。勝緣在
0382a22: 邇。惟憑時刻。幸大眾念佛助往。俄而雷鳴。白雲覆庵。
0382a23: 作兜羅綿狀。寂然而逝。異香三日始歇。
0382a24: 道琛傳
0382b01: 道琛。溫之樂清彭氏子。母夢紫氣縈身而生。年十八
0382b02: 具戒。學教於息庵。微言妙旨。一聞便領。歸鄉弘法。適
0382b03: 高宗幸永嘉。有旨。以林靈素故居。為資福院。丞相呂
0382b04: 浩。以師應詔。凡前後三坐道場。化緣不衰。於禪定
0382b05: 中。見四明垂示。行法華懺。感普賢放光。自是慧辯益
0382b06: 進。一日講至六羅漢義。學者請說。斥之曰。小乘法相。
0382b07: 說之何益。當為說經王義。聯翩三日。一語無重。以紹
0382b08: 興二十三年示寂。說偈曰。唯心淨土。本無迷悟。一念
0382b09: 不生。即入初住。諡謚曰圓辯。師高德碩行。與雪竇大圓。
0382b10: 育王諶二禪師。為道交。二老深敬之。實有以動之。不
0382b11: 徒辯說而已巳。師居山匱糧。以僧伽。質米於市。夜
0382b12: 見流先煜煜。送還光乃已巳。苦無水。指工鑿之。泉隨鑿
0382b13: 涌。樂清江岸。每以頹倒為患。咸謂鬼物所釁。師為神
0382b14: 授戒。後遂凝然無恙。其將主南湖也。門人清順。夢延
0382b15: 慶諸祖來謁。侍者持位圖於傍。而缺第八。順指問之。
0382b16: 對曰。汝師將補其處。及後居南湖。果第八世。噫。豈偶
0382b17: 然哉。
0382b18: 了然傳智仙附
0382b19: 了然。台臨海薛氏子。處胎十三月而生。十六具戒。從
0382b20: 安國惠師。學教觀得要領。夢坐盤石泛大海。望大
0382b21: 士坐山上竹林間。師正立。說百偈以讚。覺憶其半。自
0382b22: 是頓發辯才。侍安國遷白蓮。未幾去。謁明智。凡有所
0382b23: 論。皆首肯之。因舉住廣嚴。師曰。吾不當負所得。卒為
0382b24: 安國嗣。居山二十四年。學者五六百人。紹興戊午。
0382c01: 寧海建大會。有使者持牒來。曰。兜率天請師說法。師
0382c02: 曰。此間法會未終。使曰。符不可緩。當先其次者。即毀
0382c03: 師名而去。辛酉五月。夢兩龍戲空中。一化為神人。袖
0382c04: 出書曰。師七日當行。師唯唯。既寤。集眾說法。且曰。因
0382c05: 念佛力。得歸極樂。吾徒勉之。即沐浴更衣。與眾同誦
0382c06: 阿彌陀經。至西方世界而逝。眾聞天樂騰空。祥光四
0382c07: 燭。葬東岡。錫號智湧。師平生多異跡。郡祈雨於玉溪。
0382c08: 眾苦路險。師龍使移之。是夜風雨大作。旦見潭在
0382c09: 所。指夷坦處。與師同安國。有曰。智仙者。亦精心靜
0382c10: 業。臨終眾聞佛聲沸天。天樂盈耳。可謂難兄弟也。
0382c11: 如湛傳
0382c12: 如湛。生永嘉焦氏。幼年試經得度。力研教乘。往依車
0382c13: 溪卿公。時眾已巳多無所容。惟小室如斗。安之不以為
0382c14: 隘。劇暑埋大甕。實以寒泉。與四友背甕環坐。以挹其
0382c15: 爽。如此數載。眾戲目小室。為五瘟堂。後慧覺。晝夜
0382c16: 潛心。盡得教觀之妙。初主車溪壽聖。講餘課法華一
0382c17: 部。佛號二萬聲。有求為知事者。以非器不見。用憾之。
0382c18: 夜懷刃入室。則見官客滿座。次夜復入。則昏黑失路。
0382c19: 又往才入室。見十數人。皆同師形。其人媿恐而遁。平
0382c20: 時少睡。夏月坐草莽中。口誦法華。袒身施蚊。門人謂。
0382c21: 師年高。宜息苦行。師曰。翾飛之類。安得妙乘。所冀啖
0382c22: 我血聞我經。以此為緣耳。後人因表其處。為餧蚊臺。
0382c23: 晚歲謝事。居閒一小菴。日熏淨業。紹興庚申。端坐念
0382c24: 佛而逝。闍維。得五色舍利。
0383a01: 法久．睎顏二師傳
0383a02: 法久。生餘姚邵氏。久遊教苑。後咨心要於徑山大慧
0383a03: 禪師。令師舉境觀之旨。每見稱賞。因謂之曰。教苑
0383a04: 人稀。宜勉力弘傳。以光祖道。既而慈溪盧氏。以圓湛
0383a05: 致請。學眾四集。紹興十三年。郡命居清修。泉清石潔。
0383a06: 人境俱勝。患後生單寮多弊。乃闢眾堂。作連床鋪
0383a07: 褥。如禪林之規。以身率先。眾莫敢怠。說法機辯。有大
0383a08: 慧之風。有不能領者。謂師談禪。寺左曰獅子巖。創堂
0383a09: 名曰無畏。日住其中。誦法華楞嚴等七經。十九年不
0383a10: 輟。無疾而化。師在徑山時。有王侍御女早喪。每附語
0383a11: 令請高僧。誦法華。超薦大慧命師。往方升座演經。侍
0383a12: 御忽有感悟。是夜亡女。夢於父曰。承法師講經力。已巳
0383a13: 得生處矣。侍御因作一乘感應記。嗣師法者曰。
0383a14: 睎顏。字聖徒。奉化人。教黌禪府。無不咨詢。三教百家。
0383a15: 無不綜練。無畏亡。自撰塔銘。文以寄得法之意。師志
0383a16: 氣剛正。廣眾畏服。且文藻高妙。後進愛慕。自是名播
0383a17: 天下。不惑之前。所寓必居記室。知命之後。所至必踞
0383a18: 座端。諸方屢舉出世。皆固辭不就。步菜畦。見墾掘
0383a19: 殺傷之多。遂不復茹蔬。惟買海苔三百六十觔。日取
0383a20: 一觔供粥飯。晚歲。自省文字餘習。無補於道。乃住桃
0383a21: 源厲氏菴。專志念佛。一坐十年。精進不懈。謂友人張
0383a22: 漢卿曰。淨土之道。豈有一法可得。珍臺寶網。迦陵頻
0383a23: 伽。此吾佛方便誘掖之法耳。但於修中。不見一法。則
0383a24: 寂光上品。無證而證。師隱居之日。有司以免丁追。識
0383b01: 者誚之曰。天下豈有讀萬卷書。為高士行。猶欲以丁
0383b02: 錢責之耶。主司聞之。事遂已巳。
0383b03: 思炤．覺先傳
0383b04: 思炤。出錢塘楊氏。幼聽法華經。有契入。刺剌血書之。專
0383b05: 修念佛三昧。築小庵曰德雲。後連小門。為觀落日之
0383b06: 所。每夕過午即起念佛。三十年如一日。於宣和元年。
0383b07: 忽夢佛來迎。七日後。端坐屈指。作印而化。師平生。於
0383b08: 誦禮一門。最為勤懇。淨土七經。一字一禮。華嚴。首楞
0383b09: 嚴。金光明。無量壽。普賢行法。遺教。梵網。無量義等經。
0383b10: 皆然。惟法華十過。總得二百七十卷。誦法華千部。無
0383b11: 量壽佛經五藏。阿彌陀經十藏云。
0383b12: 覺先。四明陳氏子。號澄炤。七歲受經。一讀成誦。後住
0383b13: 奉化之寶林。會奉旱。邑請講金光明。終卷而雨三日。
0383b14: 因勉邑人。建光明幢。誦經萬部。為邑境之護。次住延
0383b15: 慶。道大弘。久之復歸寶林。築室曰妙蓮。亦誦萬部。持
0383b16: 佛號四十八藏。摘經疏名言。以資觀行。目曰心要。紹
0383b17: 興十六年正月。說法安坐而逝。塔於寢室之側。它日
0383b18: 有夜聞誦經。聲所自。出塔中後。月堂居南湖謂。師
0383b19: 於延慶。有傳持之功。而塔在草莽。乃令遷之祖。及
0383b20: 開土見。拴索不朽。骨若青銅。
0383b21: 宗利傳若水附
0383b22: 宗利。會稽高氏子。七歲受業於天華。夢往靈芝。謁大
0383b23: 智律師。受戒法。智呼宗利名。口吐白珠令吞之。又
0383b24: 於淨定中。神遊淨土道場。晚還天華。建無量壽佛閣。
0383c01: 接待雲水。天旱。詣日鑄山帝舜祠祈雨。感龍現金色
0383c02: 身。雨甘沾足。建炎末。入道味山。題所居曰一相庵。會
0383c03: 稽道俗。請師主繫念。至第三夜。繪像頂珠。放光大如
0383c04: 箕。紹興十四年正月晦。告弟子曰。佛來迎我也。遂書
0383c05: 頌曰。吾年九十頭已巳白。世上應無百年客。一相道人
0383c06: 歸去來。金臺坐斷乾坤窄。擲筆而逝。
0383c07: 若水者。三衢人。課密有神功。祖忌將臨戒。庖人備芽
0383c08: 。庖以非時笑之。至日暮。師噀盂水後圃。夜聞烈
0383c09: 聲。詰旦視之。戢戢布地矣。且能以水救。全活
0383c10: 者夥。不知所終。
0383c11: 與咸．圓智二師傳
0383c12: 與咸。字中。黃巖張氏子。住上竺。持戒修身。時稱第
0383c13: 一。然以淨土為歸。常曰。佛國。在十萬億剎外。而提封
0383c14: 不越方寸。若克循觀道則往。彼非遙也。後遷赤城。
0383c15: 於法輪寺施戒。當請聖師。眾寶光下燭。有梵僧立
0383c16: 空表。禪宴之餘。常諷空品。至本性空寂。則入定數日。
0383c17: 至死生無際。則大慟不已巳。其體法真切若此。一日萬
0383c18: 年。一禪師來訪。見床上小冊。記回買。住物一錢不
0383c19: 遺。嘆曰。我於道無媿。行不及師。郡太守入山。見池中
0383c20: 紅蓮。問曰。既是白蓮因。甚開紅華。師曰。山中并喜
0383c21: 君侯至任。是無情亦改容。又指看經羅漢曰。既是無
0383c22: 學。如何看經。師撫羅漢背。云何不祇對。其慧才辯妙。
0383c23: 又如此。隆興元年。圓寂。茶毗獲五色舍利無筭。所著
0383c24: 有菩薩戒疏。師精於易。因名以卦。別號澤山叟。
0384a01: 圓智。生林氏。亦黃巖人。傳天台教觀。居東山十有四
0384a02: 年。兩剎千眾。推為前列。然篤於律科。每半月必行布
0384a03: 薩。或曰。圓頓之宗。何必如是。師曰。圓家事理一念具
0384a04: 足。豈撥事求理耶。吾於時。未不以波羅提木叉
0384a05: 為師。扶律談常。正在今日。紹興間。被旨主上竺。燼
0384a06: 之餘。僅存大士殿。有裒金為造門廊者。曆家言。主星
0384a07: 不利。師曰。佛與天星。同一造化。苟寶坊輪奐。吾亡何
0384a08: 憾。未幾果微恙。夢仙人飲以天液。所患隨愈。夏旱。詔
0384a09: 師講經於明慶。席散而雨洽。抵寺莊。聞用牲祭土
0384a10: 地曰。何可違佛禁耶。即為神說戒。易以素饌。後示疾。
0384a11: 書偈坐亡。好事者。以夢徵師。為天台五百羅漢之一
0384a12: 云。其或然耶。
0384a13: 智連傳
0384a14: 智連。字文秀。四明人。年十八受具戒。古貌修幹。有長
0384a15: 松野之態。後智涌頓悟圓旨。出世歷住五剎。皆兵
0384a16: 之餘。化瓦礫為金碧。出於顧指。時圓辯。重興延慶。
0384a17: 未就而逝。師適訪宏智。同登千佛閣。智曰。聞四明談
0384a18: 空中有相。是否。師曰。然。智以手指云。太本無一物。
0384a19: 師指山川樓閣曰。此諸物象。復是何物。智大服其言。
0384a20: 即薦於郡。領事十年。講無日。而眾宇畢成。太師史
0384a21: 真隱。佚老於鄉。每過從問法要。真隱曰。師於禪律。亦
0384a22: 貫通耶。師曰。泮雪消。固一水耳。又問。華嚴般若。似
0384a23: 太支離。師曰。支離。所以為簡易也。真隱肅然服。郡帥
0384a24: 丞相沈公。屈居僧職。以老病辭。公手札勸之曰。師行
0384b01: 業清修。力荷宗教。自宜表正。一方紀綱諸剎。幸勿固
0384b02: 辭。自潔其志。師即領命。諸方服其清整。一日感疾。謂
0384b03: 侍人曰。一切無礙人。一道出生死。復撫掌大笑曰。我
0384b04: 自幸生此。鐘鳴吾逝矣。時隆興元年十一月十八日。
0384b05: 火浴得舍利葬焉。論者謂師亡日。如知所歸。遂儗史
0384b06: 彌遠。為師後身云。
0384b07: 道因傳附小因
0384b08: 道因。號草庵。四明薛氏。視法智座下粲法師。為叔祖。
0384b09: 其孕也。母夢粲披幃而入。寤而生。明發而訃至。咸知
0384b10: 其為後身云。掌有圓相。掬之如環。足下奇文。雙魚宛
0384b11: 示。十七具戒。坐夏南湖。有問以教義者。徐為釋之。正
0384b12: 與文合。識者知其宿習。明智居寶雲。往學焉。已巳而教
0384b13: 庠禪室。無不足也。因讀指要鈔。深有悟入。自謂存則
0384b14: 人亡則書。遂直嗣四明治台者。以是少之。出世屢移
0384b15: 講席。晚主延慶。以乾道三年。念佛說偈而化。葬全身
0384b16: 於祖。師道貌嚴毅。辭辯如瀉。有嬰其鋒者。謂登龍
0384b17: 門。薛清卿澄者。師俗姪也。贊師有云。於道最高。裂衣
0384b18: 冠而罔恤。有疑不決。械囹圄以須爭。師可想而見也。
0384b19: 居城南草庵。因以自號。學師盡得其旨者。曰。
0384b20: 法因。以與師同名。時稱為小因。主廣壽三十年。晝夜
0384b21: 講演。未一至檀門。每施者至。輒竦媿自嘆曰。比丘
0384b22: 之法。丐食活命。我何人哉。坐奪勤苦之利。而還之。
0384b23: 不得已巳受其少分。所居弊漏。將新之曰。此軀尚無常。
0384b24: 何事外物為。一日集講。侍者報眾赴請未回。師曰。
0384c01: 空諸天。正欲聞法。何必眾集。即擊鼓升座。紹四年
0384c02: 示疾。于定中有所見。謂左右曰。吾法華道場。與平
0384c03: 時所見異甚。吾將行矣。稱佛端坐而化。痊於寺東。
0384c04: 慧詢傳
0384c05: 慧詢。字謀道。號月堂。其先永嘉陳氏。寓居四明昌國
0384c06: 之胊山。母夢異僧而娠。八歲出家祖印院。初授法華。
0384c07: 數遍即能成誦。歸省。祖母諭之曰。汝已巳去家。當學
0384c08: 吾州忠佛子。初謁南湖澄炤。以卓立稱至東掖。有忌
0384c09: 之者群譟之。師曰。佛法大義。有疑即問。何必見嫉。即
0384c10: 往依圓辯。聞性惡即具之旨。名體不轉之妙。一家圓
0384c11: 頓。深有悟入。紹興末。出主法昌。遷淨名普和。持
0384c12: 海岸遇盜。師正色曰。汝輩。所欲者財耳。盡與之。因諭
0384c13: 以善惡業報。盜為感動。歸物悔過而去。淨名無徒。每
0384c14: 對海山。為鬼神講維摩經。屢感神應。乾道五年。遷主
0384c15: 南湖。負笈之士。自遠而至。幾莫能容。丞相魏。與師
0384c16: 為道契。問世間相常住之旨。師曰。得非以四時代
0384c17: 謝為疑乎。曰然。師曰。窮過去。極未來。雖有代謝。而此
0384c18: 理常住。淳六年冬。忽告眾示疾。慰問者群至。見門
0384c19: 學則勉其進德。士官則囑其護法。聞者悚然。趺坐泊
0384c20: 然而化。眾以歷代窆全身。唯剃髮以酬師志。逾月視
0384c21: 其髮。舍利可掬。師坐必端直。行不傍視。雖靜處密室。
0384c22: 必披袈裟講說。不事著述。學者。多於聽次筆記之。禪
0384c23: 課有常。未以事廢制。學者未二十夏。不許出世。躁
0384c24: 進之風。為之一戢。
0385a01: 系曰。月堂傳道。直欲追配古人。非徒塞責。每曰。以語
0385a02: 之相似而證其言。以資之善記而駕其說。皆非所以
0385a03: 說法也。惟自悟心宗。而宣演之。庶得祖師之傳。吾求
0385a04: 悟門切。勿自畫。習台人大病處。數語道盡。月堂知本
0385a05: 矣。
0385a06: 若訥傳
0385a07: 若訥。字希言。嘉興孫氏子。初依竹庵。次謁證悟於赤
0385a08: 城。命首眾座下。暨悟化。遂嗣師道。道大弘。乾道三年。
0385a09: 孝宗幸上竺。展敬大士。師接候稱旨。授右街僧錄。因
0385a10: 詔。於山中建十六觀堂。仍倣其制。作堂於大內。即詔
0385a11: 師領徒五十人。於四月八日。入內觀堂。修金光護國
0385a12: 法。上問曰。佛法固妙。安得如許經卷。師曰。有本者如
0385a13: 是。上然之。進左街僧錄。九年。召對選殿。問大士歷
0385a14: 代靈。及法華經旨。上曰。最初得師。發明此事。遂以
0385a15: 圓覺悟得法門。譬如著棋。勝負既分。不但并去子。
0385a16: 盤亦須一時并去。師曰。并去者。亦不可得。上曰。宗
0385a17: 說俱通。其師之謂。有詔令講圓覺。至此妄心。若無
0385a18: 六塵處。師曰。心本無形。因塵有相。塵滅心滅。真心湛
0385a19: 然。上手書其語。以賜。又問金剛之義答皆稱旨。上曰。
0385a20: 朕日讀此經。今更命眾。合誦三萬卷。乃降劄云。平昔
0385a21: 以來。所食禽魚之類。傷害為多。今仗般若。為除此過。
0385a22: 庶使群生。俱承解脫。時沂王尚幼。上召師入禁中。為
0385a23: 王說法摩頂。因以疾乞閒。上曰。且賜地築室更數年。
0385a24: 彼此作閒人。水邊石上。共說無生。淳十一年。退處
0385b01: 興福。特授兩街都僧錄。時光宗在東宮。書歸隱之扁。
0385b02: 賜之。仍製贊以稱其德。及上退養重華宮。召注金剛
0385b03: 經。肩輿登殿。止宿殿廬。注成以進。上披。益有省發。
0385b04: 紹興二年十月旦。謂侍人曰。吾宗通法華。宜以此終。
0385b05: 乃集眾修法華懺。取道具進兩宮。端坐而化。壽八十
0385b06: 二。塔於正寢。賜宗教廣慈法師普炤之。
0385b07: 擇卿．可觀．有朋三師傳
0385b08: 擇卿。天台人。天資聰敏。博學強記。受教於上竺慈辯。
0385b09: 曰。四明旨意。吾已巳得之。惟起教觀。信之未及。然不
0385b10: 敢不信也。初主車溪壽聖。未屈節豪貴。徒眾三百。
0385b11: 施者自至。年三十。後即廢卷禪坐。每遇講演。但令侍
0385b12: 者日供講帙。辯說如流。聽者說服慧解。曇應領徒至
0385b13: 車溪。值說無量義經。聞之。謂同行曰。此師。言有典刑。
0385b14: 足堪問道。即求依止。有不循規者悅。眾以聞詢其名
0385b15: 指言。有朋可觀。師置勿問。觀。字宜翁。華亭戚氏子。年
0385b16: 十六具戒。聞車溪聲振江浙。負笈從之。一日聞舉唱
0385b17: 云。般若寂寥。忽有悟入。如服一杯降氣湯。師聞而心
0385b18: 服。玉慧覺有橫山。命師偕行。讀指要。至若不謂實鐵
0385b19: 床非苦變易非遷。歎曰。語言文字。皆糠耳。建炎初。
0385b20: 主嘉禾壽聖。遷當湖藏。居閱世堂。為楞嚴補注。霅
0385b21: 以祥苻延閱二載。以疾返當湖南林。一室蕭然。人不
0385b22: 堪之。乃曰。松風山月。此我無盡衣也。乾道七年。丞
0385b23: 相魏。出鎮姑蘇。請主北禪。入門適當九日。指座云。
0385b24: 胸中一寸已巳冷。頭上千莖雪未消。老步只宜平地
0385c01: 去。不知何事又登高。魏公擊節不已巳。次以皇子魏王
0385c02: 命主延慶。時已巳八十九歲。行李寂寥。人所歎服。不二
0385c03: 載仍歸當湖。自題其像曰。維摩詰不壞於身。而隨一
0385c04: 相老竹菴。壞與不壞。初無欠長。到處江山風月。不是
0385c05: 這個伎倆。淳九年二月。無疾而逝。師五住當湖。皆
0385c06: 退隱於竹菴。因以自號。大慧杲過之。對語終日。歎
0385c07: 之曰。教海老龍也。師見齋房安像。即誡之曰。汝起居
0385c08: 無禮。說無益語。少時焚香之敬。不補終日媟嫚之罪。
0385c09: 其謹慎微細如此。朋。金華人。自號牧菴。一家教文。背
0385c10: 誦幾半盡。得車溪之道。主僊潭。徙能仁。講道日盛。晚
0385c11: 主延慶。於方丈扁一室曰。六經堂。中設一几。而初無
0385c12: 文字。士大夫怪其誕。眾至寺欲屈之。師令侍者先語
0385c13: 之曰。諸賢欲何。相見若賓禮。則對坐。商略若請益。則
0385c14: 侍立。發問若索難。則客先伸三問。咸曰。乞從賓禮。及
0385c15: 對語。援引不已巳。乃知六經在胸中也。每臨講不預觀
0385c16: 文。曰。我七番講止觀。於正修中。未道著一字。又
0385c17: 曰。大部中。欲作一難。如片大。亦不成。所謂文字性
0385c18: 離。皆解脫也。或問。十境十乘。方成觀法。荊溪何云不
0385c19: 待觀境。方名修觀。師曰。向伊道。攝事成理了也。又問。
0385c20: 圓頓教中。為立陰否。師高聲一喝云。陰入重擔。自
0385c21: 現前。何更問立不立。且御眾厲。而簡左右。或欲師白
0385c22: 堂整眾者。師曰。吾所以不數數告眾者。是有意也。不
0385c23: 見道頻雷天失威。乾道四年十二月。坐青玉軒。集眾
0385c24: 念佛。端坐而逝。稟法弟子甚眾。師自博強記。不畜科
0386a01: 。謂同學竹菴曰。天下只一個半座主。老兄秪半
0386a02: 個。問何為半個。師曰。不合多幾個紙也。在僊潭日。
0386a03: 竹菴來訪。為上講。師讀大科竟。即收帙曰。宗師在座。
0386a04: 不敢文文。其對尊宿之禮。尚謙如此。二師為學時。車
0386a05: 溪夜坐方丈。聞廊廡有天樂聲。遣人跡之。聲出師房。
0386a06: 車溪附壁隙窺之。見二師。於燈前相戲。舉手作無聲
0386a07: 樂。車溪益奇之。故臨終。以法道相寄。
0386a08: 觀塔。在德藏西北隅。為築城所夷。知縣謝良弼。夢
0386a09: 一紫衣老僧。謂曰。我竹菴也。以累公。謝尋訪。果
0386a10: 得。因為繕治。復立石表之。
0386a11: 慧定．子猷二法師傳
0386a12: 慧定法師。字寧道。姓王氏。世為紹興山陰人。幼歲從
0386a13: 錢清保安院子堯道人得度。出遊四方。從道隆師會
0386a14: 景從三師。授華嚴義。盡得其說。至超然自得。出入古
0386a15: 今。不妄隨。不苟異。三師莫能屈也。眾請住戒珠省
0386a16: 院。未幾棄去。時大慧杲。說法阿育王山。師慨然往造
0386a17: 其居。所聞廣。學者宗之。起住妙相。徙觀音。復還省
0386a18: 院。皆蕭然小剎。藜飯豆。人不堪其枯槁。然著書不
0386a19: 少輟。若金剛經解。法界觀圖會。三歸一章。莊嶽論。皆
0386a20: 盛行於世。以淳八年十二月二十四日。焚香說偈
0386a21: 示滅。年六十八。葬於錢清。
0386a22: 子猷法師。字修仲。晚自號笑雲老人。出陳氏。亦山陰
0386a23: 人。七歲為童子。十二祝髮受具。習華嚴經論於廣福
0386a24: 院擇交得其學。又遊錢唐。見會因院師會。博盡所疑。
0386b01: 二師。皆自以為勿迨。遂還山陰。說法於城東妙相院。
0386b02: 僅二十年。學者百餘人。師厭其近城市。思居山林。
0386b03: 乃捨眾。遯於梅山上方。學者不肯散去。而院隘不能
0386b04: 容。相與言於府。願延師還妙相。於是。法席加盛於昔。
0386b05: 所著書。大行於世。院亦益葺。號為壯剎。大慧杲過而
0386b06: 異之。為留偈壁間。然師竟棄去。學者猶不捨。又說法
0386b07: 者三。最後住姜山。閱三年。喟然歎曰。老矣。將安歸耶。
0386b08: 亟書。歸梅市。結菴以老。淳十六年八月二十有
0386b09: 六日。忽命舟。遍別平日所往來者。明日晨起。說法遂
0386b10: 坐逝。壽六十有九。又三日火化。得舍利五色粲然。弟
0386b11: 子。即菴之西建。奉靈骨及舍利以葬。師宏材博學。
0386b12: 高行達識。卓然出一世之表。雖華嚴其宗。而南之天
0386b13: 台。北之慈恩。少林之心法。南山之律部。莫不窮探。歷
0386b14: 討取其妙。以佐吾說。至於百家之書。無所不讀。聞名
0386b15: 儒賢士。雖在千里之遠。必往交焉。篤行義勵風操。嚴
0386b16: 取與。一得喪。接物簡而峻。不屈於富貴。有以供施及
0386b17: 門者。苟禮不足。雖累百金。拒不取。於虖賢哉。
0386b18: 慧寔傳
0386b19: 慧寔。號廣炤。真定某氏子。生而慈順。七八歲。母使炊
0386b20: 食。見釜中有聚蟻。即輟炊習舉子業。有聲於鄉黨。一
0386b21: 日屬文。搆思不得。因出行散于野。偶遇異僧。以出世
0386b22: 法啟之。遂大感悟。從師落髮。游教庠習經論。晝夜無
0386b23: 倦。講論節行。出流輩。燕趙宋衛間。法化大行。語
0386b24: 人曰。學佛法人。必須認真作去。苟不認真。即世間法
0386c01: 且無成。況出生死乎。或曰。出生死。必繇破執。認真。得
0386c02: 無近執乎。師曰。認真正為破執。子以近執不認真。縱
0386c03: 情放逸。是執無時而破。生死無時而出。且器界身心。
0386c04: 皆是我法二執。直經衡緯。堅固交織。即使認真作去。
0386c05: 二三十年苦工。猶恐擺脫不下。況不認真乎。如子所
0386c06: 云。正是貪戀塵勞。如來說為可憐憫者。
0386c07: 神宗皇帝。聞師高行。賜金襴衣。師曰。無以易吾壞色
0386c08: 伽黎。然聖命不可違也。頂受。終其身不御。元豐元年。
0386c09: 居覺山。年七十八。自利利人之功。不以老自隳。為之
0386c10: 益力。後集講。據座而化。閱月顏貌如生。髭髮更長。身
0386c11: 無長物。名有餘香。臨終又脫然如此。誠為教海老龍。
0386c12: 不可多得也。
0386c13: 淨悟．了宣二師傳
0386c14: 淨悟。字機先。生樂清李氏。十九具戒。教庠禪窟。無不
0386c15: 縱觀。志氣高卓。少有許與。每自誨曰。折鐺飯。偃息
0386c16: 中林。借空口。對萬象說。余亦何愧。至若所學不充。
0386c17: 因人成事。執散行上語。聚百十雛道人。大廈廣居。
0386c18: 貪前方丈。吾弗為也。師。始於飛泉興棟宇。中親講誨。
0386c19: 晚年一專淨業。及屬疾。大書示眾曰。求醫問藥。撓吾
0386c20: 化也。吾將默觀其變。明旦危坐而蛻。時開禧丁卯九
0386c21: 月也。闍維。耳與齒儼然無壞。於寺西麓。北簡公
0386c22: 為之銘曰。是為豁菴。聰說總持。兩種不壞之藏。道德
0386c23: 所重。雖隱而彰。吾知夫異代而同心者。墮於鴈山
0386c24: 之陽。
0387a01: 了宣。四明人。修法華三昧。前後二十七期。過午不食。
0387a02: 未違日。與同修善榮。為心友。每閱經有疑。必造
0387a03: 榮室決之。一日默坐甚久。榮曰。今日何為。師曰。歸期
0387a04: 已巳近。道義難忘。不覺如此。請君專心進道。當於淨土
0387a05: 重會。榮笑曰。正欲見君作略。師自此示疾。將終請眾。
0387a06: 諷彌陀經。稱佛號。遽起端坐。書偈云。性相情忘。一三
0387a07: 無寄。息風不行。摩訶悉利。即合掌瞑目而去。嘉泰元
0387a08: 年也。後三年。榮亦趺坐脫去。人謂赴師之約云。
0387a09: 善月．淨惠二師傳
0387a10: 善月。字光遠。定海方氏子。其母夢月而娠。出家因命
0387a11: 名焉。十五具戒。月堂。深得教義。堂歿。復依草菴。所
0387a12: 居古柏獨秀。因自號柏庭。太師史真隱。請居月波。學
0387a13: 士來奔。廩食不足。真隱曰。師為道延眾。欲食來取。予
0387a14: 不嗇也。嗣主南湖。師御眾有法。十三年不易節。緇素
0387a15: 以是信之。師被詔旨。前後兩住上竺。又授左街僧錄。
0387a16: 人皆以坡仙。師去忽復來。鳥語山容開之句。為之賀。
0387a17: 師淡如不知也。端平三年。得目眚。請老歸東菴。將入
0387a18: 寂。顧左右曰。人患無實德為後世稱。若但崇譽。我
0387a19: 則不暇。千載之下。謂吾為柏庭叟。則吾枯骨為無愧。
0387a20: 幸勿為請諡謚以淤我素業。言已巳累足而化。壽九十三。
0387a21: 得夏七十八。師著甚富。大約發明一家之旨。殊為有
0387a22: 功於教門者。
0387a23: 淨惠。號月菴者。亦見月堂。柏庭之同門也。庭以南湖。
0387a24: 移上竺。師次補其處。庭。樂育人才之餘。後生尚文辭。
0387b01: 好異議。主者稍不厭眾。心必起。而譁逐之。師至以
0387b02: 沉毅御物。特成規嚴。人望風不敢犯。俗為之革居。丈
0387b03: 室未扃。請益者。雖入夜不距。行兩廡聞讀誦聲。必
0387b04: 忻然就之。嘉定元年九月。集大眾諷觀經。趺坐榻上。
0387b05: 奄然就蛻。師平生不喜外書。每臨講。見疏記援引。則
0387b06: 止而不讀。謂其徒曰。此外書也。宜自觀之。每預公舉。
0387b07: 或非其人。輒面斥諸山。曰。所謂講院者。以務傳持耳。
0387b08: 今此人能任此責乎。卒不許。其嚴正如此。
0387b09: 宗印傳
0387b10: 宗印。字元實。鹽官人。竹菴之神足也。解悟有骨氣。凡
0387b11: 諸祖格言。必誦滿千遍。入南湖修長懺。周氏延以庵
0387b12: 居。以租量非法勸革之。歲減五百斛。往謁象田圓悟
0387b13: 演。演反質西來意。師答曰。有屈無叫處。演肯之。智者
0387b14: 忌辰。夜炷香殿爐。悲泣失聲。演感其意。以厚禮送。歸
0387b15: 南湖。次首眾於資教從空。堂之延也。堂著宗極論。
0387b16: 扶智涌。事理各立一性之旨。師設九難。宗極為之義
0387b17: 負。通守蘇玭。領師之法。請居正覺。時颶風大作。木
0387b18: 飄瓦。諸屋盡壞。僅存藏殿。師守死不去。玭召還。要師
0387b19: 偕行曰。蓋西還。相與弘贊。居東二十四年。至是復還
0387b20: 浙右。講止觀於上竺。主者。以得人為忌。去隱雷峰毛
0387b21: 氏菴。問道者沓至。歷遷德藏圓通超果。北禪道德之
0387b22: 譽既行。土木之績亦就。海空英辭靈山。舉以自代。詔
0387b23: 可之。召對便殿。問佛法大旨。語簡理明。上大悅。錫號
0387b24: 慧慶法師。後行化至松江。謂其徒曰。吾化緣畢此。即
0387c01: 右安庠而寂。時嘉定六年十二月八日也。藏龕慈
0387c02: 雲傍。師之衣準律。五辛剛制。道力純至。幽明俱感。
0387c03: 且格邪拯滯。除瘵息癘。一有祈叩。無不得愈。常謂。講
0387c04: 者須備三法。肅威儀以臨大眾。提大綱以盡文義。具
0387c05: 宗眼以示境觀。備此三者。始無媿宣說也。
0387c06: 金　華嚴寂大士傳
0387c07: 惠寂。姓王氏。西河人也。為童子時。白其父求出家。父
0387c08: 以一子故難之。及長。於佛書無不讀。授華嚴法界觀
0387c09: 於汾州天寧寶和尚。父歿乃祝髮。居壽聖。時年已巳五
0387c10: 十有一矣。崇寧改元。始以恩例得僧服。俄賜紫。遂主
0387c11: 信公講席。學子日盈其門。避兵南來。居汝州之普炤。
0387c12: 又遷南陽之鄂城。師以華嚴為業。手抄全經。日誦四
0387c13: 帙為定課。既客居。徒眾解散。獨處土室中。而不廢講
0387c14: 說。有問之者。云。吾為龍天說耳。龕前有樹。既枯而華。
0387c15: 隨采釆隨生。人以為道念堅實之感。正大丙戌戍九月五
0387c16: 日夜。說世界成就品。明日以揭示眾。告。以寂滅之意。
0387c17: 且曰。何從而來。何從而去。於是右而化。壽七十有
0387c18: 九。會葬萬人。所得舍利。及他靈異甚眾。起塔於普炤
0387c19: 華嚴。廣陽之大聖。舞陽之弘教。元遺山銘之云。彼上
0387c20: 人者。言外之傳。于華嚴海。為大法船。一龕宴居。幽祇
0387c21: 滿前。曾是枯株。秀然。靈塔相望。有光燭天。鈴音
0387c22: 演法。普為大千。寔錄也。
0387c23: 墳雲傳
0387c24: 法雲。住南陽之靈山。往在鄉里時。以棄家為佛子。遭
0388a01: 歲饑。乃為父母。輓車就食千里。母下世。廬墓旁三年。
0388a02: 號哭無時。父歿亦然。山之人謂之墳雲。元光二年冬。
0388a03: 夜中有僧詣師。求講法界觀。天明且出門。見菴旁近。
0388a04: 雨雪皆成花。大如杯狀。居民聞之。老幼畢集。其在
0388a05: 塼瓦上者。皆持去。文士為賦詩道其事。又山之東。水
0388a06: 泉不給。講學者患之。一日寺西巖石間。出一泉。甘美
0388a08: 出家于洪洞。二十五具戒。受義學于廣化。學禪于韶
0388a09: 山。來南陽。主崇勝之觀音院。住靈山起報恩寺。以正
0388a10: 大三年。壽六十四。示疾而化。劉鄧州光父。師鄉曲也。
0388a11: 知師為詳。請元遺山。銘其塔云。世之桑門。以割愛為
0388a12: 本。至視其骨肉如路人。今師孝其親。乃如此。然則學
0388a13: 佛者。亦何必皆棄人而逃之。然後為出家耶。予。為劉
0388a14: 不妄許可者。乃為之銘。僧雲之來晉臨汾。六年居廬
0388a15: 哭親墳。地泉觱沸天花紛。孝聲如香世普薰。何以表
0388a16: 之今有文。
0388a17: 
0388a18: 補續高僧傳卷第三
