0550c01: 雪關和尚語錄卷四
0550c02: 侍者傳善輯
0550c03: 偈之餘五言
0550c04: 示禪人
0550c05: 此道最幽玄莫生別欣厭但辦一心求莫計程途遠
0550c06: 一要意真誠二要絕貪戀不被境緣牽直下如射箭
0550c07: 佛祖眾機緣一一皆方便透得一樁去拈來都成片
0550c08: 切忌亂商量狐疑起邪見非真明眼人莫遭胡指點
0550c09: 抖擻復抖擻中道莫疲倦只靠話頭行機關自圓轉
0550c10: 汝若計空言太虛生閃電自古參玄人刻刻常自勉
0550c11: 與李季寅琴師
0550c12: 妙指發箜篌清音傳海印試問彈者誰為君通個信
0550c13: 不見道曲終人不見江上數峰青
0550c14: 與胡調仲居士
0550c15: 及盡無門路分明撞入頭釣鰲忘雪夜獵兔趁天秋
0550c16: 平踏峰千轉深撈月一鉤此身遊萬象寶藏許全收
0550c17: 金豈凡岳牧顧山中以二偈見投因荅此
0550c18: 芥孔藏身穩到來忘淺深蒲團翻得轉塵剎現全身
0550c19: 其二
0550c20: 雪色窗前月松聲屋裏濤西河看吸盡滴水化金鰲
0550c21: 示懶雲禪人居山
0550c22: 無事居山好山中事若何遍栽松欲老舒卷任雲蘿
0550c23: 山居雜偈
0550c24: 翛然無個事展卷讀殘經謾道圖遮眼磨天鏡更清
0550c25: 一片頑石頭平生最相似不必鐫作佛何用安名字
0550c26: 指汝心即佛何繇信得及不隔一重門牽手誰肯入
0550c27: 妙悟非繇他丈夫須了義不在語言多步步踏著地
0551a01: 居正絕方隅箇中太尊貴削角不磨稜即偏皆本位
0551a02: 直遂難藏曲盤旋又太紆當機先一喝笑倒赤鬚胡
0551a03: 一個鐵饅頭具足百滋味盡力忽咬破不見當門齒
0551a04: 朝看東鄰花暮賞西園菊不妒他人時終還自家福
0551a05: 不挂一絲頭超然忘管帶只恐水牯牛斑駁未馴在
0551a06: 有路從渠入無門賺客來若非彈指漢樓閣幾時開
0551a07: 淨土我常生蓮胎親入定禪淨擬分疏轉隔西方境
0551a08: 洞口桃花發靈雲道眼開不知金屑貴佛面滿塵埃
0551a09: 眾味方作羹一縷不成繡所以雜花林莊嚴殊妙有
0551a10: 毫釐休繫念瞥起即傷他止止不須說分明玅法華
0551a11: 般若何為體虛空笑破口體用分不分依然落窠臼
0551a12: 道德五千言那句是真道八十母毋腹中白頭兒已巳老
0551a13: 禦寇仙都子乘風羽翰飛不知風起處且坐釣魚磯
0551a14: 憎愛家常飯死生衣裏珠紅罏烹煉過片片映水壼
0551a15: 鑿井須及泉鑽木期出火寄語學道人自畫終不可
0551a16: 險巖須踏穩曲巷要穿通識盡還鄉路家中客邸同
0551a17: 垂絲千尺水意在掣華鯨透網將何食煮茶敲澗水
0551a18: 虛堂一夜雨滴碎古人心最有木人巧無絃撫妙音
0551a19: 是非關裏過擊碎是非團渾崙吞雙棗如何過得關
0551a20: 參禪如鐵石心境自雙忘撲破玻璃鏡花開枯木堂
0551a21: 智管謾窺天識蠡安測海破塵出此經虛空碎米大
0551a22: 忍人難忍處行人所不行破除憎愛見涉世一身輕
0551a23: 學道非難易從門那得門問津無入路不覺到桃源
0551a24: 水流岩荅響花發洞藏春不曉居山趣山中亦是塵
0551a25: 巖深人不到到必不為深唯有深無底乾坤在此心
0551a26: 飯熟菜羹香石坐苔裀煖將就過時光減劫難求滿
0551a27: 六言偈
0551b01: 寄余集生居士時謫嶺南
0551b02: 芭蕉剝出心來枯木糝些花子不因雪上加霜爭識
0551b03: 趙州苦死
0551b04: 打破蔡州是賊漂墮鬼國非邪且喜停囚長智五燈
0551b05: 開朵新花
0551b06: 聖主非常罏祖家別樣槍旗盡道五羊戍客新添
0551b07: 一髮禪師
0551b08: 紗帽視為苦具緇衣非了道緣問取曹溪行腳何時
0551b09: 頂相重圓
0551b10: 山居雜偈
0551b11: 一夜立教雪積萬仞拶到崖崩錯受神光三拜至今
0551b12: 笑倒胡僧
0551b13: 少林面處皆壁韶陽普字為門問我雪關何據杖頭
0551b14: 展布乾坤
0551b15: 布袋打開沒口缽盂洗淨安唇咬破廬陵一粒果然
0551b16: 價重三斤
0551b17: 好個路頭入處風流出自當家種菊非關對酒愛蓮
0551b18: 誰道貪花
0551b19: 世味如人嚼蠟塵緣似馬過橋萬事燈前弄影一場
0551b20: 鬧熱元宵
0551b21: 匝地紛華悅目長年絲竹寫音不是圓通上士色聲
0551b22: 謾道唯心
0551b23: 苦樂場中觀劇榮枯夢裏看花玉琢不移堅潤金烹
0551b24: 愈見精華
0551b25: 雨過荷翻翠蓋風來蟬送瑤琴六月緣何無暑涼生
0551b26: 雪膽冰心
0551b27: 七言偈
0551c01: 示禪人
0551c02: 參禪最怕落窠臼要解虛空翻觔斗塵情切忌弄漚
0551c03: 花諸見莫教開戶牖個中事本無難易只為人根有
0551c04: 鈍利利根不肯辦真誠返被鈍根做到底剔起眉毛
0551c05: 莫放閒精神憤發透重關若還冷坐無思筭不墮偷
0551c06: 心便落頑死生豈可同兒戲光景門頭休認是打破
0551c07: 重重關鎖來方纔好喫廬陵米
0551c08: 荅瓶匋聞大師
0551c09: 趙州曾訪寰中老般若親提苕帚掃八旬行腳掣顛
0551c10: 風缺齒逄人先咬倒瓶匋尊宿虎跑來眼光閃爍語
0551c11: 轟雷四眾叢觀如矗嶽鷂追鶻子摶天飛其時略露
0551c12: 些頭角迴帆撾鼓遊川薄湖南寺裏大鏖兵劈空架
0551c13: 造珠樓閣劫家人被賊家偷引向潮前拍弄舟千尺
0551c14: 寒松擎嫩榦笑看石壓筍斜抽枰邊冷地敲閒著慣
0551c15: 打不妨薶手腳此情說與大家知個是沒毛蟲太惡
0551c16: 也不惡苦似蜜兮甜似藥
0551c17: 示萬安一居士持金剛經
0551c18: 持經不必較功德千卷萬卷須自得持經不可輕易
0551c19: 用福德智慧從此湧但向心中著意參字字皆為般
0551c20: 若種金剛般若丈夫心昔日南能悟入深覷破腳跟
0551c21: 無所住打開伏藏運黃金居士善根原自厚篤信斯
0551c22: 經樂持受天龍八部護琅函四八何妨在經首三十
0551c23: 二分強安名就裏掀翻最上乘至理不留元字腳虛
0551c24: 空縛殺爛麻繩然燈記釋迦尊早是空花落眼痕
0551c25: 空色兩重關擊碎大家扶起破沙盆
0551c26: 題夢澤居士畫牛圖
0551c27: 牧童慣識牛兒性澗飲山奔恣所之只在索頭收放
0552a01: 力綠楊陰下醉如癡山月炤松風吹此際人牛兩不
0552a02: 知隨分納些真個好溈山老子得便宜
0552a03: 長樂陳覺非居士書法華經跋之以偈
0552a04: 三周九喻妙蓮華權實雙彰法界家秪貴心中開寶
0552a05: 所無煩門外覓牛車何人鑿井方求水窮子歸家喜
0552a06: 見爺今日覺非非已巳覺筆端花發自靈芽
0552a07: 贈百拙關主
0552a08: 真關巨闢啟重玄海印空澄鏡百川好拼青苔生我
0552a09: 舌從他黃口說雛禪水晶珠瑩和盤轉霜劍鋒寒出
0552a10: 匣便奪得輪王真子印者迴方許話頭圓
0552a11: 與樊憲副紫蓋居士
0552a12: 木蛇解握便忘言撞著疏山笑拍肩不向瞿曇輸落
0552a13: 後卻嘲靈運枉爭先月華冷照霓裳舞石女新梳鴉
0552a14: 鬢妍選佛場中穿下過風光隨地是家園
0552a15: 與樊伯括文學
0552a16: 說癡即慧兩無根妙在隨緣返本源風自吹開紅日
0552a17: 路雲如點破碧天痕五湖不礙扁舟泛一口誰將萬
0552a18: 象吞家有龐公為聖父團欒都是好兒孫
0552a19: 與三山陳參軍
0552a20: 一道靈然性本光上根人自肯擔當入門果見羹墻
0552a21: 面出水方知菡萏香心地融通誰不佛津梁隨處豈
0552a22: 須航雖於富貴場中走觸目無非是故鄉
0552a23: 寄徐太玉太史
0552a24: 格外深譚喜有君相看屴崱海峰雲偶然擊竹原無
0552a25: 悟大率拈花豈屬文珠在盤中光自轉劍揮空裏跡
0552a26: 何分錢塘江上潮聲急知我方知我不聞
0552a27: 贈馬半邡居士
0552b01: 非物非心亦非佛澄然如水無筋骨打破雲門膠腦
0552b02: 盆翻身攪動蒼龍窟笑看一馬生三寅下載清風隨
0552b03: 剪拂
0552b04: 雪關雜詠八首
0552b05: 虛空偪塞是吾關不與乾坤共兩間劈破須彌擎露
0552b06: 柱統開法界入灣環摩尼殿角龍藏影菡萏花中佛
0552b07: 破顏卻憶當年天目老高風絕世邈難扳
0552b08: 儼坐如山獨峙高大千廝結兩眉毛娑婆布滿千花
0552b09: 座華藏虛遊百寶刀香霧夜分微欲線琴聲風細急
0552b10: 如濤道人此境常時別九月花開絳樹桃
0552b11: 真心寂爾自形忘涉入洪波不似狂語共趙州呈漆
0552b12: 器默如毘耶顫空床霞籠仙掌盤承露月遶天池鏡
0552b13: 放光且喜重重關鑰破幾多旅泊盡還鄉
0552b14: 岐路忘羊覓轉多多岐與我不偏頗騎歸遶寺生獰
0552b15: 虎喚出離瓶養熟鵝坐得蓮臺非是佛奪他拄杖自
0552b16: 成魔如今笑殺溈山老水牯投胎沒奈何
0552b17: 不逐閒情起愛憎也無佛法繼南能春來楊柳枝枝
0552b18: 月臘後梅花樹樹冰熨斗煎茶殊有味缽盂安柄太
0552b19: 勞形趙州嬾下禪床揖冷眼看他岐路僧
0552b20: 倒騎黃犢上青皋踏折山腰舊石橋平地雪抽三尺
0552b21: 筍南山雲覆半簷茅懸崖截斷人難度碧落衝開鳥
0552b22: 獨驕渺渺一江煙水闊是誰隔岸手相招
0552b23: 百堵周墻竹一叢香爐木榻對禪翁鷓鴣夜宿花間
0552b24: 雨燕子朝翻簾外風住世渾疑遊夢裏忘情何必隱
0552b25: 塘東潯陽江上潮聲急近日麻姑書信通
0552b26: 幾多花鳥幾陰晴春樹春山映月明黑漆關頭如未
0552b27: 透迷雲眼裏自添盲清風倒跨鵬程遠千里橫奔駿
0552c01: 力能要解出廛行舊路也須毛骨一齊生
0552c02: 關中呈方丈
0552c03: 爆地忽雷驚白晝誰家黑狗尿青天夜深彌勒穿廛
0552c04: 過手把袈裟笑掣顛
0552c05: 示悅眾琮友
0552c06: 參禪心似離弦箭一鏃三關直要穿狹路逄人渾不
0552c07: 顧等閒拈出火中蓮
0552c08: 示無知禪人
0552c09: 我號無知君有知有無那個得便宜果然妙極無知
0552c10: 處狹路逄渠笑雪眉
0552c11: 示智實禪人
0552c12: 家破人亡不挂絲迸開衣縫露明珠追風良馬行千
0552c13: 里笑看收鞭卻是誰
0552c14: 與文學沈澤民居士
0552c15: 胸吞雲夢未為奇撞倒須彌更與搥傾峽不存元字
0552c16: 腳曹娥江上好題詩
0552c17: 與文學鄒孝直居士
0552c18: 吹律易回寒谷煖騎驢難覓雪中詩生涯一段憑何
0552c19: 得搔癢從來只自知
0552c20: 與文學洪原明居士
0552c21: 千金聲價購雞林爭肯輕拋衣裏珍悟到至文無隻
0552c22: 字笑從人乞頂門針
0552c23: 與太學龔華茂居士
0552c24: 格外求人不論文才華如驥出空群贈君一管無毫
0552c25: 筆書破羊欣白練裙
0552c26: 與文學周元湛居士
0552c27: 重門深入好旋身盤踞千峰線路親指顧風雷皆我
0553a01: 物乾坤獨住不容鄰
0553a02: 與嘉興朱寶臺居士
0553a03: 名場已巳放閒拘束此事如今可著鞭點得鐵成金汁
0553a04: 後拈來瓦子當珠圓
0553a05: 與藍郡董寅谷居士
0553a06: 丈夫別有千秋業此個根基不等閒鐵壁銀山挨得
0553a07: 入與君彈指笑開關
0553a08: 與文學董爾基居士
0553a09: 入道還須心似銕急追本有莫忘疲一迴揣出虛空
0553a10: 骨把斷關津更是誰
0553a11: 仁和宋喜公邑侯有興復智果之意以偈寄之
0553a12: 坡仙夢繞湖山勝不忍參寥地劫灰茂宰風流今接
0553a13: 踵俸金傾出布香臺
0553a14: 似詹中五居士
0553a15: 一線通天別有門橫奔直走任掀翻個中不立閒窠
0553a16: 臼隨處方圓達本源
0553a17: 答大宗伯董玄宰居士
0553a18: 大地紅塵撲地飛隨流須得截流機笑穿軒冕場中
0553a19: 過抖擻千年火浣衣
0553a20: 答蘭溪令吳雪崖居士
0553a21: 蓮花偏愛泥中出可是居官不染心筆底棒頭開活
0553a22: 眼放光何必在祗林
0553a23: 與參戎徐巨升居士
0553a24: 道人繕守此心城魚麗縱橫練法兵一片雄心收得
0553a25: 盡霜鋒冷焰世清平
0553a26: 與文學沈吉人居士
0553a27: 一迴談唾便開顏不為閒情數入山此道如人登絕
0553b01: 頂莫教中路畏巑岏
0553b02: 與蓮居新伊法師
0553b03: 曾與章安為弟子義通性相貫千花良遂敲門心忽
0553b04: 肯始知禪講不分家
0553b05: 與密印禪友
0553b06: 兩度相逢鬢更蒼浮圖幾處盡恢張何如壁立千峰
0553b07: 頂嘯月眠雲石作床
0553b08: 與鄭是則居士
0553b09: 靈根本是祗林樹直待參天始見高好向蒲團開隻
0553b10: 眼溪山春色滿雲袍
0553b11: 與鄭爾周居士
0553b12: 一門深入自忘緣萬仞峰頭片月圓打個翻空觔斗
0553b13: 下珠簾倒卷看青天
0553b14: 與鄭姇尹居士
0553b15: 纔涉思量便落窩心如墻壁絕捫摩神龍攪動香河
0553b16: 水真個無風起白波
0553b17: 與鄭立生居士
0553b18: 萬境虛閒不繫心入門轉見此中深靈樞撥動真關
0553b19: 捩透脫無非自在人
0553b20: 示銕幢禪人
0553b21: 銕脊撐天即此幢波旬一見倒戈降偏方正位都經
0553b22: 過八面玲瓏笑掩窗
0553b23: 示亦非禪人
0553b24: 心佛亦非非亦非無思靈燄發千機魔旗祖幟都揮
0553b25: 下始信如今戰勝肥
0553b26: 與蔡光祿密汝居士
0553b27: 密在汝邊親切句分明漩澓合曹溪千枝萬派歸源
0553c01: 後擲卻溫郎照怪
0553c02: 與余未也居士
0553c03: 孰云未也入無門不道圓通屬耳根春到桃源花發
0553c04: 處乾坤原是我家園
0553c05: 寄陳旻昭居士
0553c06: 窮經謾道志相違無地容錐尚有依盡力打翻窠臼
0553c07: 去旋風妙翅九天歸
0553c08: 示遺聞上人
0553c09: 脫去廉纖道眼開火中拈出片冰來盤旋妙翅乘風
0553c10: 力擘海曾吞龍子回
0553c11: 雪中作
0553c12: 雪作箋兮冰作句不須呵凍筆為奇銀花玉樹紛開
0553c13: 遍猶待長空迸赫曦
0553c14: 眼底清光銀世界一聲裂帛響空飛何人放出琱籠
0553c15: 鶴轉引天鵬萬里歸
0553c16: 冰山雪洞都推倒立盡孤雲道眼高明月蘆花猶不
0553c17: 似靈雲錯認是夭桃
0553c18: 色映梅花不帶塵冰條別種一枝春誰同仰嶠看師
0553c19: 子除是能過此色人
0553c20: 示空諸禪人
0553c21: 身心無處好參尋習氣銷融礦即金兩朵眉毛如劍
0553c22: 刃不妨隨地振叢林
0553c23: 與劉和鶴居士
0553c24: 十年釣盡寒潭月海晏波澄絕照時今日金鱗休滯
0553c25: 水衝開銕網浪頭飛
0553c26: 示心地禪人
0553c27: 莫謂即心云是佛從來淨地卻難忘直須透出威音
0554a01: 外翻轉虛空作戲場
0554a02: 山居
0554a03: 幾樹膚紅山果熟一條白練瀑泉飛道人不到忘心
0554a04: 境遏捺如何息得機
0554a05: 空谷足音聞欲喜靜中思動反添塵縱然千指常圍
0554a06: 繞元是孤村一個人
0554a07: 剩栽多福門前竹笑指南泉夢裏花不了目前差別
0554a08: 事果然惑障若塵沙
0554a09: 几靜窗虛蕉映綠幽然清磬出林皋攤經謾道圖遮
0554a10: 眼屋裏何妨走一遭
0554a11: 竹篾三條束肚皮此情惟有藥山知馬師拋出閒裷
0554a12: 繢也是憐兒醜露時
