0106a11: 
0106a12: 
0106a13: 註心賦卷第二
0106a14: 
0106a15: 宋杭州慧日永明寺智覺禪師延壽述
0106a16: 逆順同歸。行住不離。雨寶而摩尼絕意。演教而天鼓
0106a17: 無私。
0106a18: 摩尼天鼓。皆無功用。無私成事。並況真心寂用無
0106a19: 滯也。如還源觀云。定光顯現無念觀者。謂一乘教
0106a20: 中。白淨寶網。萬字輪王之寶珠。此珠體性明徹。十
0106a21: 方齊照。無私成事。念者皆從。雖現奇功。心無念慮。
0106a22: 若人入此大妙止觀門中。無思念慮。任運成事。如
0106a23: 彼寶珠。遠近齊照。分明顯現。廓徹空。如華嚴經
0106a24: 云。時天鼓中出聲告言。諸天子。菩薩摩訶薩。非此
0106b01: 命終而生彼間。但以神通。隨諸眾生心之所宜。令
0106b02: 其得見。諸天子。如我今者非眼所見。而能出聲。如
0106b03: 普賢行願序云。圓音非扣而長演。果海離念而心
0106b04: 傳。萬行忘照而齊修。漸頓無礙而雙入。
0106b05: 重重而理事相須。恒體恒用。一一而有空齊現。常寂
0106b06: 常知。
0106b07: 理因心成。事從理顯。體冥於理。用興於事。即體之
0106b08: 用體不失。即用之體用不亡。故云恒體恒用。又有
0106b09: 從心作。空從心現。空故常寂。有故常知。即寂而知。
0106b10: 知不失寂。即知而寂。寂不失知。故云常寂常知。所
0106b11: 以云。有為法從心生。無為法從心現。
0106b12: 迎之弗前。隨之不後。匿纖芥而非無。展十方而曷有。
0106b13: 旋轉陀羅之內。常當大士之心。
0106b14: 法華經云。爾時受持讀誦法華經者。得見我身。甚
0106b15: 大歡喜。轉復精進。以見我故。即得三昧。名為旋陀
0106b16: 羅尼。百千萬億旋陀羅尼。此法華經。是為一大事
0106b17: 因緣。出現於世。直於眾生心中。開佛知見。佛知見
0106b18: 者。即是一切眾生真心。若持此經。即大心菩薩。故
0106b19: 云常當大士之心。
0106b20: 嚬呻三昧之中。不墮二乘之手。
0106b21: 師子嚬呻三昧者。此明如來以即用之體。無非法
0106b22: 界。即體之用。緣起萬差。其理事皆無障礙。名師子
0106b23: 嚬呻。如華嚴經云。爾時世尊。知諸菩薩心之所念。
0106b24: 大悲為首。入師子嚬呻三昧。時逝多林菩薩大眾
0106c01: 悉見一切盡法界空界一切佛剎。乃至或入佛
0106c02: 所住三昧無差別大神變。即頓證逝多林中。而諸
0106c03: 聲聞等。不知不見。如聾如盲。
0106c04: 一理當鋒。萬境皆融。囊括智源之底。冠擎法海之宗。
0106c05: 諦了一心。無事不達。無理不通。該古括今。收無不
0106c06: 盡。如寶藏論中。本際玄品云。經云。佛性平等。廣
0106c07: 大難量。凡聖不二。一切圓滿。咸備草木。周遍螻蟻。
0106c08: 乃至微塵毛髮。莫不含一而有。故云能了知一。萬
0106c09: 事畢也。是以一切眾生。皆乘一而生。故為一乘。若
0106c10: 迷故則異。覺故則一。故云前念是凡。後念即聖。又
0106c11: 云一念知一切法也。是以一即一切。一切即一。故
0106c12: 知以一知法。功成萬像。故經云。一切若有心即迷。
0106c13: 一切若無心即遍十方。故真一萬差。萬差真一。譬
0106c14: 如海涌千波。千波即海。一切皆無有異也。夫言一
0106c15: 者。對彼異情。情既非異。一亦非一。非一不一。假號
0106c16: 真一。夫言一者。非名字所統也。是以一非見一。若
0106c17: 有所見。則有二也。不得名為真一也。
0106c18: 如鏡中。現千重之影像。猶窺隙。見無際之。
0106c19: 此並況一心具斯大用。如見波諳海。見土知山。
0106c20: 萬雖分。還歸一總。
0106c21: 此一心法。舒遍法界。卷入一塵。則心賦指歸。至萬
0106c22: 法源底。一切智慧之本。無邊行願之宗。不達斯文。
0106c23: 無路成佛。出必由戶。斯之謂歟。諸大乘詮。證明非
0106c24: 一。皆云。鏡一心之玄極。囊萬法之根由。如華嚴經
0107a01: 云。菩薩知一切法皆是自心。又云。解了世間皆如
0107a02: 變化。明達眾生唯是一法。又頌云。有數無數一切
0107a03: 劫。菩薩了知即一念。於此善入菩提行。常勤修習
0107a04: 不退轉。又頌云。諸佛隨宜所作業。無量無邊等法
0107a05: 界。智者能以一方便。一切了知無不盡。
0107a06: 渤澥之潤同濫觴。十方之空齊芥孔。
0107a07: 溼性與空性。俱無大小。盡況平等真心。無有勝劣。
0107a08: 其猶今古之日。照無異明。仍侔過現之風。鼓無二動。
0107a09: 日光無私。動性不二。皆表真心之德也。
0107a10: 履實際地。沖涅槃天。掘眾生之乾土。涌善逝之智泉。
0107a11: 法華經云。譬如有人渴乏須水。於彼高原穿鑿求
0107a12: 之。猶見乾土。知水尚遠。施功不已巳。轉見溼土。遂漸
0107a13: 至泥。其心決定知水必近。眾生如乾土。聲聞如溼
0107a14: 土。菩薩如泥。諸佛如水。
0107a15: 聲聞之焦芽綻。
0107a16: 淨名經云。二乘如焦芽敗種。不能發無上道心。後
0107a17: 於法華會中。深入一乘。得受真記。重發圓信之芽。
0107a18: 結菩提之果。
0107a19: 華王之極果功圓。
0107a20: 眾生之心。是諸佛果源。故華嚴疏云。十方諸佛。證
0107a21: 眾生之體。用眾生之用。又經云。十方諸佛。於一小
0107a22: 眾生心念中。念念成正覺。轉法輪。而眾生不覺不
0107a23: 知。
0107a24: 如得返魂之香。枯荄再發。似服還丹之藥。寒燄重燃。
0107b01: 如返魂之香。力善起死屍。猶還丹之藥。功能換凡
0107b02: 骨。況一心之功力。處凡身而成聖體。即生死而入
0107b03: 涅槃。亦如枯樹生華。寒發矣。如聲聞於法華
0107b04: 會上。見如來性。得受佛記。則如焦穀生芽。盲聾視
0107b05: 聽。死屍再起。寒重燃。
0107b06: 了達無疑。何勞科判。駕牛車而立至祇林。乘慈舟而
0107b07: 坐昇彼岸。
0107b08: 但信自心。他疑頓斷。故信心銘云。狐疑淨盡。正信
0107b09: 調直。又若信心。即不信一切法。如古德云。謂自心
0107b10: 智信。還信自心。的非心外別有能信之者。又信若
0107b11: 不信自心。不名正信。心即體也。此則體信不二。故
0107b12: 起信論云。自信己巳心。知心妄動。修遠離法。是知所
0107b13: 說一切理智等事。並不離心。是故我等悉皆有分。
0107b14: 千年闇室而破在一燈。無始樊籠而唯憑妙觀。
0107b15: 千年闇室。一燈能破。無始結業。實觀能消。實觀者
0107b16: 即是正觀。正觀者即是觀心。故云。若自觀者。名為
0107b17: 正觀。若他觀者。名為邪觀。
0107b18: 臨法國土。無小境而不降。靜佛邊疆。豈一塵而作亂。
0107b19: 華嚴經云。三界唯心。三世唯心。則豈有一境一塵
0107b20: 而相違背。又如華嚴經頌云。覺悟法王真實法。於
0107b21: 中無著亦無縛。如是自在心無礙。未曾見有一法
0107b22: 起。
0107b23: 超情絕解。對此無言。旨冥真極。道契玄源。
0107b24: 夫直了一心。非真非妄。不即不離。何者。真妄無性。
0107c01: 常契一源。豈有二心。而互相即。以性源無染。妄不
0107c02: 可得。如勾刀不能斫石。若霧不能染空。為不了一
0107c03: 心之人。所以說即。如台教問云。無明即法性。無復
0107c04: 無明。與誰相即。答。為不識冰人。指水是冰。指水是
0107c05: 冰。但有名字。寧復有二物相即耶。是知時節有異。
0107c06: 融結隨緣。溼性常在。未曾變動。乃至即凡即聖。亦
0107c07: 復如是。凡聖但名。一體無異。故先德釋華嚴經云。
0107c08: 一世界盡法界亦如是者。知一眼如。一切眼如皆
0107c09: 然。舉譬如一人身有手足。一切人皆有手足。是知
0107c10: 不了此一心。皆成二見。若凡夫執著此心。造輪迴
0107c11: 業。二乘厭棄此心。求斷果。又凡夫無眼。將菩提
0107c12: 智照。成煩惱火燒。如大富盲兒。坐寶藏中。舉動
0107c13: 礙。為寶所傷。二乘將如來四德祕藏。為無常五陰。
0107c14: 謂是賊虎龍蛇。怕怖馳走。縛脫雖殊。取捨俱失。若
0107c15: 諦了通達之者。不起不滅。無得無生。了此妄心念
0107c16: 念無體。從何起執。念念自離。不須斷滅。尚不得一。
0107c17: 何況二乎。故知諸法順如證圓成。而情無理有。
0107c18: 情違旨執遍計。而情有理無。順常在違。一道而何
0107c19: 曾失體。情不乖理。千途而未暫分岐。洞之而情理
0107c20: 絕名。了之而順違無地。是以法法盡合無言之道。
0107c21: 念念皆歸無得之宗。天真自然。非干造作。
0107c22: 二諦推而莫知。理中第一。三際求而罔得。法內稱尊。
0107c23: 此一心法。非俗不離俗。非真不離真。又雖非真非
0107c24: 俗。而能真能俗。即不可以俗諦求。真諦取。故云二
0108a01: 諦推而莫知。又此一心。非過去法。不住前際。非未
0108a02: 來法。不住後際。非現在法。不住中際。故云三際求
0108a03: 而罔得。若不信心。萬行設。故大智度論云。若不
0108a04: 知諸法無差別相。至於三歸五戒亦不成就。為不
0108a05: 了諸行根本故。不知諸法體性故。不明諸境真實
0108a06: 故。是以先德云。菩薩初悟一切法自性平等。云何
0108a07: 平等。入於諸法真實性故。謂真實性中。無差別相。
0108a08: 無種種相。無無量相。萬法一如。何有不等。此真實
0108a09: 性依何立故。復次明證無依法。所謂不依於色。不
0108a10: 依於空。若萬法依空。空無所依。今萬法依真。真無
0108a11: 所依。即無依印法門故。捨離世間。世間即有種種
0108a12: 差別。斯則性常不立。何況於相。亦不依空立色。亦
0108a13: 不依色立空。亦無異無不異。無即無不即斯見即
0108a14: 絕。強名內證。所以華嚴頌云。設於念念中。供養無
0108a15: 量佛。未知真實法。不名為供養。又頌云。雖盡未來
0108a16: 際。遍遊諸佛剎。不求此妙法。終不成菩提。又頌云。
0108a17: 設於無數劫。財寶施於佛。不知佛實相。此亦不名
0108a18: 施。故知六度萬行。若不直了一心。無一行門而得
0108a19: 成就。
0108a20: 覺樹根株。教門頭首。
0108a21: 此一心法。諸佛成道之本。菩薩悟入之初。如大集
0108a22: 經云。佛告賢護。我念往昔有佛世尊。號須波日。時
0108a23: 有一人行值曠野。飢渴困苦。遂即睡眠。夢中具得
0108a24: 諸種上妙美食。食之既飽。無復飢。從是寤已巳。還
0108b01: 復飢渴。是人因此即自思惟。如是諸法。皆空無實。
0108b02: 猶夢所見。本自非真。如是觀時。悟無生忍。得不退
0108b03: 轉於阿耨多羅三藐三菩提。又如人以寶倚璃
0108b04: 上。影現其中。亦如比丘觀骨。起種種光。此無持來
0108b05: 者。無有是骨。是意作耳。又大方等大集經云。復次
0108b06: 賢護。譬如比丘修不淨觀。見新死屍形色始變。或
0108b07: 青或黃或黑或赤。乃至觀骨離散。而彼骨散。無所
0108b08: 從來。亦無所去。唯心所作。還見自心。又如鏡中像。
0108b09: 不外來。不中生。以鏡淨故。自見其形。行人色清淨。
0108b10: 所見者清淨。欲見佛。即見佛。見即問。問即報。聞經
0108b11: 大歡喜。自念佛從何所來。我亦無所至。我所念即
0108b12: 見。心作佛。心自見。心見佛。心是佛。心是我。心不自
0108b13: 知心。心不自見心。心有想為癡。心無想是泥洹。是
0108b14: 法無可示者。皆念所為。設有其念。亦了無所有空
0108b15: 耳。是名佛印。
0108b16: 安詳作象王之行。決定成師之吼。
0108b17: 象王行威儀安詳。表普賢之行。師子吼者。師子吼
0108b18: 有四義。一百獸腦裂。喻菩薩說法百法俱破。二香
0108b19: 象降伏。喻菩薩說法天魔降伏。三飛鳥墮落。喻外
0108b20: 道邪見墮落。四水族潛藏。喻煩惱潛藏。又涅槃經
0108b21: 云。師子吼者決定說。一切眾生有佛性。又云。但有
0108b22: 心者。皆得成佛。又云。有所得。野干鳴。無所得。師子
0108b23: 吼。以心外無法。即無所得。
0108b24: 欲薦默傳之法。合在言前。將陳祕密之。門寧思機後。
0108c01: 達磨西來。默傳心印。唯默知之一字。若機緣不逗。
0108c02: 終不顯揚。直候親承。爾乃印可。此是自證法門。如
0108c03: 人飲水。冷暖自知。不可言說。又悟落第二頭。機前
0108c04: 無教。教後無實矣。
0108c05: 圓宗火。手觸應難。
0108c06: 論云。般若波羅蜜。猶如大火聚。四面不可觸。觸即
0108c07: 燒手。若說有。說無。說亦有亦無。說非有非無四句。
0108c08: 乃至複四句。具足四句。及絕言等。皆謗般若。如觸
0108c09: 火四邊。皆燒著手。故云離四句絕百非。若得四悉
0108c10: 檀意。了之如清涼池。四門可入。皆總得道。
0108c11: 驅四句於無之外。殄百非於寂寞之間。
0108c12: 墮落四句。皆成邊見。若見一法。盡處百非。若能頓
0108c13: 了心宗。見網自然迥出。隨處得道。舉念皆宗。故云
0108c14: 一色一香。無非中道。華嚴經云。遠離二邊。契於中
0108c15: 道。古釋云。二邊有四。一染淨。二約惑縛脫。通惑業。
0108c16: 三有無。通事理。四一異。約心境。何以有此。謂成菩
0108c17: 提。既離細念。妄惑盡已巳。顯現法身。智慧純淨。若為
0108c18: 是見。未免是邊。故經云。若有見正覺。解脫離諸漏。
0108c19: 不著一切世。此非證道眼。今了於惑體性本空。後
0108c20: 無所淨。故離二邊。又染淨交徹。故無住著。是曰離
0108c21: 邊。縛脫者。謂昔常被惑業繫縛。流轉無窮。今得菩
0108c22: 提。釋然解脫。若謂此見。即是住邊。菩薩智了本自
0108c23: 無縛。於何有解。無縛無解則無著。故得離耳。有無
0108c24: 通事理者。若昔謂或有。今了或空。二謂以空。今知
0109a01: 妙有。又真樂本有。失而不知。妄苦本空。得而不覺。
0109a02: 今日始知。若如是知。並未離邊。又煩惱業苦。本有
0109a03: 今無。菩提佛身。本無今有等。皆三世有法。菩提之
0109a04: 性。不屬三世故。三世有無。皆是邊攝。真智契理。絕
0109a05: 於三世。故離有無之二邊等。一異有二。一者心境
0109a06: 不了則二。契合則一。亦成於邊。二者生佛有異。今
0109a07: 了一性。亦名為邊。今正覺了此中有無無二。無二
0109a08: 亦復無。大智善見者。如理安住。故離此邊。而言昔
0109a09: 者。謂斷常來去生滅依正。雖是二法。皆攝為邊。又
0109a10: 二與不二。亦名為邊。今一契菩提。一切都寂。故云
0109a11: 遠離。
0109a12: 如那羅箭之功。勢穿鐵鼓。
0109a13: 那羅延箭。能穿鐵鼓。
0109a14: 似金剛鎚之力。擬碎邪山。
0109a15: 金剛之鎚。能碎金山。
0109a16: 成七辯才。
0109a17: 有七辯才者。一捷疾辯。卒答不思。二利辯。音聲清
0109a18: 巧。三無盡辯。問答無窮。四無斷辯。流注相續。五隨
0109a19: 應辯。對機授藥。六第一義辯。善說實相。七世間最
0109a20: 上辯。超出類。已巳上七辯。皆從心慧而發。
0109a21: 具四無畏。
0109a22: 四無畏者。一一切智無畏。二漏盡無畏。三說障道
0109a23: 無畏。四說盡苦道無畏。華嚴經頌云。一中解無量。
0109a24: 無量中解一。了彼互生起。當成無所畏。即是了心
0109b01: 成佛。心外無法對待。故一切處無畏。
0109b02: 人中日用之韜鈐。世上時機之經緯。
0109b03: 眾生日用而不知。如魚在水不見水。鳥處空不見
0109b04: 空。人在道不識道。
0109b05: 若森羅之吐孕。總攝地輪。
0109b06: 一切萬物。從大地而生。一切萬法。從心地而出。
0109b07: 猶萬物之發生。皆含一氣。
0109b08: 易鉤命訣云。天地未分之前。謂之一氣。於中則有
0109b09: 太易。太初。太始。太素。太極。為五運也。運即是運數。
0109b10: 謂時改易。初取易義也。元氣始散。謂之太初。氣形
0109b11: 之端。謂之太始。形變有質。謂之太素。質形已巳具。謂
0109b12: 之轉變。五氣故稱五運。皆是天道已巳分也。
0109b13: 玄邈甚深。力自堪任。
0109b14: 一切眾生。皆自有真心之力。如起信論云。從本已巳
0109b15: 來。性自滿足一切功德。所謂自體有大智慧光明
0109b16: 義故等也。
0109b17: 月渚煙林而常談妙旨。雲臺寶網而盡演圓音。
0109b18: 華嚴經云。大光明網雲臺中。而說頌言。佛無等等
0109b19: 如盡空。十方無量勝功德。人間最勝世中上。釋師
0109b20: 子法加於彼。又云。一切供養具雲中。自然出音而
0109b21: 說頌曰。神通力用不可量。願隨眾生心樂說。又云
0109b22: 佛光明中。於一切菩薩眾會之前。而說頌言。神通
0109b23: 自在無邊量。一念皆令得解脫。長者論。問曰。大眾
0109b24: 何不以言自問。因何默念致疑。何不自以言讚勸
0109c01: 請。云何供具雲出音請佛。答曰。明佛得法界心。與
0109c02: 一切眾生同心故。以心不異故。知彼心疑。供具說
0109c03: 頌者。明一切法。總法界體也。法界不思議。一切法
0109c04: 不思議故。明聖眾心境無二故。凡夫迷法界。自見
0109c05: 心境有二。故顛倒生也。
0109c06: 餐香積之廚。真堪入律。
0109c07: 淨名經云。香積世界。彼國菩薩聞香入律。即獲一
0109c08: 切功德藏三昧。若從香入法界者。自身即是香眾
0109c09: 世界。自心即是香積如來。無量功德。一心圓滿。悟
0109c10: 入此者。何假外求。香界既然。十八界亦爾。盡是棲
0109c11: 神之地。皆為得道之場。
0109c12: 聽風柯之響。密可傳心。
0109c13: 阿彌陀經云。水鳥樹林。皆悉念佛念法念僧。是知
0109c14: 境是即心之境。心是即境之心。能所似分。一體無
0109c15: 異。若能見境識心。便是密傳之旨。終無一法與人。
0109c16: 莫尚他宗。須遵此令。出世之大事功終。入禪之本參
0109c17: 學竟。
0109c18: 釋迦出世。為一大事因緣。開眾生心中佛之知見。
0109c19: 達磨西來。唯以心傳心。今但悟一心。自覺覺他。已巳
0109c20: 諧本願。如高僧釋曇遂。每言三界妄。但是一心。
0109c21: 追求外境。未悟難息。又高僧解脫和尚。依華嚴作
0109c22: 佛光觀。於清宵月夜。光中忽見化佛說偈云。諸佛
0109c23: 祕密甚深法。曠劫修行今乃得。若人開明此法門。
0109c24: 一切諸佛皆隨喜。解脫和尚乃禮拜問云。此法門
0110a01: 如何開示於人。化佛遂隱身不現。空中偈答云。方
0110a02: 便智為燈。照見心境界。欲知真實法。一切無所見。
0110a03: 直言不謬。指南之車轍非。
0110a04: 若以心示人。皆歸正法。不落邪見。如指南之車。皆
0110a05: 歸正道。
0110a06: 的示無疑。犀之枕紋常正。
0110a07: 有駭犀枕。四面觀之。其形常正。正法觀心之人。
0110a08: 一切皆正。如云邪人觀正法。正法亦隨邪。正人觀
0110a09: 邪法。邪法亦隨正。有學人問新豐价和尚。如何是
0110a10: 佛法大意。答云。大似駭犀。
0110a11: 絕待英靈。一念齊成。轉變天地。撼動神明。孰見不喜。
0110a12: 誰聞弗驚。普現心光。標人間之萬號。
0110a13: 萬法無體。因心得名。乃至觀於他心。微細可鑒。皆
0110a14: 是以心知心。似分能所。四祖云。一切神通作用。皆
0110a15: 是自心。所以經云。諸佛於不二法中。現大神變。華
0110a16: 嚴記云。釋他心通者。攝境從心不壞境者。即示心
0110a17: 境有無。護法云。若得本質。恐壞唯心。既不壞境。得
0110a18: 之何妨。壞有何失。以無心於萬物。萬物未嘗無。此
0110a19: 得在於神靜。失在於物。謂物實有故。若唯心壞
0110a20: 境。則得在於境空。失在於心有。故以境由心變。故
0110a21: 說唯心所變不無。何必須壞。若以緣生無性。則心
0110a22: 境兩亡。故云借心以遣境而心亡。非獨存心矣。二
0110a23: 云能所兩亡不獨存故者。上不壞境。且遣懼質之
0110a24: 病。今遣空有之理。故心境並許存亡。心境相籍故
0110b01: 空。相依緣生故有。有即存也。空即亡也。空有交徹
0110b02: 存亡兩全。第一義唯心非一非異者。正出具分唯
0110b03: 心之理。雖有唯心之義。尚通生滅唯心。雖兩亡不
0110b04: 羇。而未言心境相攝。今分明具唯識故。故云第一
0110b05: 義唯心。同第一義故非異。不壞能所故非一。非一
0110b06: 故有能所。緣他義成矣。非異故能所平等。唯心義
0110b07: 成矣。云正緣他時即是自故者。結成得於本質。無
0110b08: 心外過。以即自故。不失唯識。是以即佛心之眾生
0110b09: 心下。第二正示法性他心之相。此有兩對語。前對
0110b10: 明所緣。後對明能緣。今初言即佛心之眾生心者。
0110b11: 此明所緣眾生心即是佛心。此明不異。次云非即
0110b12: 眾生心之佛心者。此句明眾生心與佛心非即。非
0110b13: 即於有所緣。非異故不壞唯心義。言為所緣者。結
0110b14: 成所緣。簡非能緣也。次下辯能緣云。以即眾生心
0110b15: 之佛心者。此句明能緣佛心即是眾生心。明非異
0110b16: 次云非即佛心之眾生心者。此明佛心與眾生心
0110b17: 有非一義。非一故為能緣。非異故不壞唯識之義。
0110b18: 言為能緣者。結成能緣。簡非所緣也。更以喻況。如
0110b19: 水和乳。乳為所和。喻眾生心是所緣。水為能和。喻
0110b20: 佛心為能緣。以此二和合。如似一味。鵝王啑之乳
0110b21: 盡水存。則知非一。然此水名即乳之水。此乳名即
0110b22: 水之乳。二雖相似。而有不一之義。故應喻之。以即
0110b23: 水之乳。非即乳之水。為所和。以即乳之水。非即水
0110b24: 之乳。為能和。義可知矣。
0110c01: 遍該識性。猶帝釋之千名。
0110c02: 天帝釋有千種名。一名帝釋。二名喬尸迦等。如云
0110c03: 菩提。涅槃。真如。解脫。玄珠。靈性等。皆是心之別稱。
0110c04: 妙覺非遙。當人不遠。
0110c05: 心證菩提。即心而已巳。離心無佛。離佛無心。了了識
0110c06: 心。惺惺見佛。如大集經云。復次賢護。如人盛壯。容
0110c07: 貌端嚴。欲觀己巳形美惡好醜。即便取器盛彼清油。
0110c08: 或時淨水。或取水精。或執明鏡。用是四物觀己巳面
0110c09: 像。善惡妍醜顯現分明。賢護。於意云何。彼所見像。
0110c10: 於此油水水精明鏡四處現時。是為先有耶。賢護
0110c11: 答言。不也。曰。是豈本無耶。答言。不也。曰。是為在內
0110c12: 耶。答言。不也。曰。是豈在外耶。答言。不也。世尊。唯彼
0110c13: 油水水精鏡。諸物清朗。無濁無滓。其形在前。彼像
0110c14: 隨現。而彼現像。不從四物出。亦非餘處來。非自然
0110c15: 有。非人造作。當知彼像。無所從來。亦無所去。無生
0110c16: 無滅。無有住所。時彼賢護如是答已巳。佛言。賢護如
0110c17: 是如是。如汝所說。諸物清淨。彼色明朗。影像自現。
0110c18: 不用多功。菩薩亦爾。一心善思。見諸如來。見已巳即
0110c19: 住。住已巳問義。解釋歡喜。即復思惟。今此佛者從何
0110c20: 所來。而我是身復從何出。觀彼如來。竟無來處。及
0110c21: 以去處。我身亦爾。本無出趣。豈有轉還。彼復應作
0110c22: 如是思惟。今此三界唯自心有。何以故。隨彼心念。
0110c23: 還自見心。今我從心見佛。我心作佛。我心是佛。我
0110c24: 心是如來。我心是我身。我心見佛。心不知心。心不
0111a01: 見心。心有想念。則成生死。心無想念。即是涅槃。諸
0111a02: 法不真。思想緣起。所思既寂。能想亦空。賢護當知。
0111a03: 諸菩薩等。因此三昧。證大菩提。
0111a04: 隨法性而雲散晴空。任智用而華開媚苑。
0111a05: 長者論云。隨法性則萬法俱寂。隨智用則萬法俱
0111a06: 生。不離一真。化儀儀百變。
0111a07: 攀覺樹而不榮。陷鐵圍而非損。冒境而朝宗悟旨。諸
0111a08: 佛果源。拶目而得意真真。生理本。
0111a09: 真俗之法。邪正之門。皆是一心以為根本。如安心
0111a10: 法門云。迷時人逐法。解時法逐人。解則識攝色。迷
0111a11: 則色攝識。但有心分別計校自心現量者。悉皆是
0111a12: 夢。若識心寂滅無一動念處。是名正覺。問云。何自
0111a13: 心現。答。見一切法有。有自不有。自心計作有。見一
0111a14: 切法無。無自不無。自心計作無。又若人造一切罪。
0111a15: 自見己巳之法王。即得解脫。若從事上得解者氣力
0111a16: 壯。從事中見法者。即處處不失念。從文字解者氣
0111a17: 力弱。即事即法者深。從汝種種運為。跳踉癲蹶。悉
0111a18: 不出法界。亦不入法界。若以界入界。即是癡人。凡
0111a19: 有所施為。終不出法界心。何以故。心體是法界故。
0111a20: 又非獨生理本。亦是山河大地之本。人我眾生
0111a21: 之本。如宗密禪師原人論。明窮人之本原。如儒宗
0111a22: 命由於天。關於時運。道教生於元氣。小乘教我為
0111a23: 其本。權教但說空為本。儒道二教原人之本。人畜
0111a24: 等類皆是無天道生成養育。謂道法自然。生於
0111b01: 元氣。元氣生天地。天地生萬物。故愚智皆稟於天。
0111b02: 由於時命。故死後歸天地。復其無。若佛權教
0111b03: 說。如中觀論云。未曾有一法。不從因緣生。是故一
0111b04: 切法。無不是空者。若約此原身。心境皆空。身原是
0111b05: 空。空即是本者。若心境皆無。知無者誰。又若都無
0111b06: 實法。依何現諸妄。且現見世間妄之物。未有
0111b07: 不依實法而能起者。如無溼性不變之水。何有假
0111b08: 相妄之波。若無淨明不變之鏡。何有青黃長短
0111b09: 之影。故知空教。但破執情。如法鼓經云。一切空經。
0111b10: 是有餘說。有餘者餘義未了也。大品經云。空是大
0111b11: 乘之初門。未是究竟之說。今依性教佛了義經說。
0111b12: 直顯真源。一切有情。皆有本覺真心。無始已巳來。常
0111b13: 住清淨。昭昭不昧。了了能知。亦名佛性。亦名如來
0111b14: 藏。從無始際。妄想翳之。不自覺知。但認凡質。故耽
0111b15: 著結業。受生死苦。大覺愍之。說一切皆空。又開示
0111b16: 靈覺真心清淨。全同諸佛。故華嚴經云。佛子。無一
0111b17: 眾生而不具有如來智慧。但以妄想執著而不證
0111b18: 得。若離妄想。一切智自然智無礙智即得現前。便
0111b19: 舉一塵含大千經卷之喻。塵況眾生。經況佛智。次
0111b20: 後又云。爾時如來普觀法界一切眾生。而作是言。
0111b21: 奇哉奇哉。此諸眾生。云何具有如來智慧。迷惑不
0111b22: 見。我當教以聖道。令其永離妄想。自於身中得見
0111b23: 如來廣大智慧。與佛無異。評曰。我等多劫。未遇真
0111b24: 宗。不解反自原身。但執妄之相。甘認凡下。或畜
0111c01: 或人。今約至教原之。方覺本來是佛。故須行依佛
0111c02: 行。心契佛心。反本還源。斷除凡習。損之又損。以至
0111c03: 無為。自然應用恒沙。名之曰佛。當知迷悟同一真
0111c04: 心。大哉妙門。原人至此。今會通本末者。且真心之
0111c05: 性。雖為身本。生起蓋有因由。但緣前宗未了。所以
0111c06: 破之。今將本末會通。乃至儒道亦是。何者。總不出
0111c07: 一心故。謂初唯是一心真靈之性。不生不滅。眾生
0111c08: 迷睡。不自覺知。由隱覆故。名如來藏。依如來藏。故
0111c09: 有生滅心相。所謂不生滅真心。與生滅妄想和合
0111c10: 非一非異。名為阿賴耶識。此識有覺不覺二義。依
0111c11: 不覺故。最初動念。名為業相。又不覺此念本無故。
0111c12: 轉成能見之識。及所見境界相現。又不覺此境從
0111c13: 自心妄現。執為定有。名為法執。執此等故。遂見自
0111c14: 他之殊。便成我執。執我相故。違順情生。憎愛業起。
0111c15: 隨善惡業。運於中陰。入母胎中。稟氣受質。此會儒
0111c16: 道說以氣為本。氣則頓具四大。漸成諸根。心則頓
0111c17: 具四蘊。漸成諸識。十月滿足。生來名人。即我等身
0111c18: 心是也。然所稟之氣。展轉推本。即混一之元氣也。
0111c19: 所起之心。展轉窮源。即真一之靈心也。究實言之。
0111c20: 心外的無別法。元氣亦從心之所變。屬前轉識所
0111c21: 見之境。是阿賴耶相分所攝。從初一念業相。分為
0111c22: 心境之二。心既從細至麤。展轉妄計。乃至造業。成
0111c23: 六麤之相。受苦無窮。境亦從微至著。展轉變起。乃
0111c24: 至天地。成住壞空。周而復始。又業既成熟。即從父
0112a01: 母稟受二氣。與業識和合。成就人身。據此則心識
0112a02: 所變之境。乃成二分。一分與心識和合成人。一
0112a03: 分不與心合。即是天地山河國邑。三才中唯人靈
0112a04: 者。由與心神合也。佛說內四大與外四大不同。正
0112a05: 是此也。但能反照心源。靈性顯現。無法不達。名法
0112a06: 報身。自然應現無窮。名化身佛。是知若了一心。三
0112a07: 身頓現。故般若吟云。悟則三身佛。迷疑萬卷經。即
0112a08: 知三教皆一真心。為原人之本。
0112a09: 祖佛不道。父母非親。
0112a10: 第八祖佛陀難提。問佛密多曰。父母非我親。誰
0112a11: 為最親者。諸佛非我道。誰為最道者。偈答云。汝言
0112a12: 與心親。父母非可比。汝行與道合。諸佛心即是。外
0112a13: 求有相佛。與汝不相似。欲識汝本心。非合亦非離。
0112a14: 知三有異我而明佛性。
0112a15: 大涅槃經云。迦葉菩薩問二十五有有我不。答曰。
0112a16: 有我。即佛性此是真我。具八大自在義。即是常樂
0112a17: 我淨四德涅槃。非外道凡夫所執之我。如華嚴記
0112a18: 云。佛性之體。體非因果。因中取之。名為因性。果中
0112a19: 取之。名為果性。非是佛性分成因果。如瓶取空。是
0112a20: 瓶中空。世界取空。是世界中空。空無有異。故言眾
0112a21: 生智慧。是佛性因。菩提涅槃。是佛性果。非是佛性
0112a22: 分成因果。故結示云。然則佛性非因非果。若以無
0112a23: 障礙法界為宗。則法性即佛性。知一切法即心自
0112a24: 性。若以心性為佛性者。無法非心性。則不隔內外。
0112b01: 而體非內外。內外屬相。性不同相。何有內外。然迷
0112b02: 一性而變成外。外既唯心。何有非佛。所變無實。故
0112b03: 說牆壁言無佛性。以性該相。無非性矣。如煙因火。
0112b04: 煙即是火。而煙火。依性起相。相翳於性。如即水
0112b05: 成波。波即是水。境因心變。境不異心。心若有性。境
0112b06: 寧非有。況心與境。皆即真性。真性不二。心境豈乖。
0112b07: 若以性從相。不妨內外境。而例於心今有覺知。修
0112b08: 行作佛。即是邪見外道之法。故須常照。不即不離。
0112b09: 不一不異。無所惑矣。故云則非內非外。隨物迷悟。
0112b10: 強說昇沈。又華嚴策林問。眾生與佛。迷悟不同。眾
0112b11: 生則六道循環。佛則萬德圓滿。如何有即眾生即
0112b12: 佛二互相收。混亂因緣。全乖法界。答。夫真元莫二。
0112b13: 妙旨常均。特由迷悟不同。遂有眾生與佛。迷真起
0112b14: 妄。假號眾生。體妄即真。故稱為佛。妄則全迷真理。
0112b15: 雖真無迷。悟即迷本是真。非是新有。迷因橫起。若
0112b16: 執東為西。悟解理生。如東本不易。就相假稱生佛。
0112b17: 約體故得相收。不見此源。迷由未醒。了斯玄妙。成
0112b18: 佛須臾。經云。法界眾生界。究竟無差別。一切悉了
0112b19: 知。此是如來境。如來纔成正覺。普見眾生已巳成正
0112b20: 覺。眾生向佛心中。自受其苦。冀希玄之士。無捨妄
0112b21: 以求真。
0112b22: 會萬物為己巳而成聖人。
0112b23: 肇法師云。會萬物為自己巳者。其唯聖人乎。又云。聖
0112b24: 遠乎哉。體之即神。道遠乎哉。觸事而真。夫云聖人
0112c01: 者。聖即正也。了心悟道。即是正人。迷心背道。即是
0112c02: 邪人。邪正由心。淨穢在我。
0112c03: 一兩真金。勝花千斤之價值。
0112c04: 高僧釋道世云。勤勇懺悔者。雖知依理。須知心妄
0112c05: 動。若真悟心遠離前境者。如經云。譬如花千斤。
0112c06: 不如真金一兩。喻能觀心勝。即滅罪強。又華嚴策。
0112c07: 問。二障塵沙尚非所喻。阿僧祇劫未得斷名。十地
0112c08: 聖人分分漸損。如何一斷一切斷耶。既越常規。難
0112c09: 以取信。答。惑本無從。迷真忽起。迷而不返。瀾漫無
0112c10: 涯。若纖雲布空。其來無所。須臾彌滿。六合黯然。長
0112c11: 風忽來。倏爾雲盡。千里無點。萬像歷然。方便風生。
0112c12: 照惑無性。本空顯現。眾德本圓。八萬塵勞皆波羅
0112c13: 蜜。恒沙惑障並是真源。眼翳未除。空華亂起。但淨
0112c14: 法眼。何惑不除。滯執堅牢。居然多劫。
0112c15: 半株檀樹。改伊蘭四十之由旬。
0112c16: 經云。一株檀樹。能改四十由旬之伊蘭林。況一真
0112c17: 心法。能破一切染法。如台教立無生一法。為破一
0112c18: 切法遍。
0112c19: 上上真機。滔滔法海。墮無明而不可隳。縱神力而焉
0112c20: 能改。
0112c21: 此一心法。是普眼門。唯對上機。方能信入。淪五趣
0112c22: 而不墜。登一相而非昇。以是不變易之法故。
0112c23: 設戴角披毛之者。本性非殊。任形消骨散之人。至靈
0112c24: 常在。
0113a01: 如般若吟云。百骸雖潰散。一物鎮長靈。又首楞嚴
0113a02: 經云。縱汝形銷命光遷謝。此性云何為汝銷滅。
0113a03: 等覺不遷。隨物周旋。
0113a04: 經云。不動等覺而建立諸法。不壞假名而談實相。
0113a05: 若等覺之心即不動。以染淨之覺隨緣而作諸法。
0113a06: 亦不壞諸法而談實相。以諸法無體不可壞。若壞
0113a07: 即失諸法本空故。
0113a08: 為出世真慈之父。作歸宗所敬之天。
0113a09: 如宗鏡錄中。立真心為宗。祖佛同證。即不立眾生
0113a10: 緣慮妄心。此心無體。諸經所破。然此妄心無體即
0113a11: 真。故不用破。以眾生執實。故須破之。宗鏡錄云。心
0113a12: 有二種。一隨染緣所起妄心。而無自體。但是前塵。
0113a13: 逐境有無。隨塵生滅。唯破此心。雖法可破。而無所
0113a14: 破。以無性故。百論破情品云。譬如愚人見熟時。
0113a15: 妄生水想。逐之疲勞。智者告言。此非水也。為斷彼
0113a16: 想。不為破水。如是諸法自性空。眾生取相故著。為
0113a17: 破是顛倒故。言破。實無所破。二常住真心。無有變
0113a18: 異。即立此心以為宗鏡。識論云。心有二種。一相應
0113a19: 心。謂無常妄識妄分別。與煩惱結便相應。二不
0113a20: 相應心。所謂常住第一義諦。古今一相。自性清淨
0113a21: 心。今言破者是相應心。不相應心立為宗本。
0113a22: 一雨無私。木而自分甘苦。太絕量。眾器而各現
0113a23: 方圓。
0113a24: 法華經明三草二木。一雨而受潤不同。楞嚴經明
0113b01: 方現方空。圓現圓空。若除器方圓。則空無所在。
0113b02: 既在正觀。須當神聽。
0113b03: 上士神聽。中士心聽。下士耳聽。神聽入玄。能契心
0113b04: 性。
0113b05: 扣寂寂之玄門。躡如如之道徑。若玻隨物而現色。
0113b06: 於自體而匪亡。
0113b07: 如玻璨珠。雖現外色青黃赤白。不失珠體。
0113b08: 猶金剛對日而分形。逐前塵而不定。
0113b09: 如金剛珠。於日中而色不定。此皆表心隨緣不變。
0113b10: 不變隨緣。雖不守自性。亦不失自性。不守性是隨
0113b11: 緣。不失性是不變。
0113b12: 菩提窟宅。解脫叢林。澹泊而慧眼何見。杳靄而大智
0113b13: 難尋。五嶽崢嶸而不峻。四溟浩渺而非深。
0113b14: 一心高廣。橫豎難量。山未為高。海未為深。又遍界
0113b15: 盈空。無法可現。山非是山。海非是海。以唯心故。如
0113b16: 華嚴經頌云。了知非一二。非染亦非淨。亦復無雜
0113b17: 亂。皆從自想起。
0113b18: 輪王坐妙寶時。方能入定。
0113b19: 輪王坐妙寶時。入四禪而心離五欲。
0113b20: 菩薩戴法性冠處。始得明心。
0113b21: 菩薩著法性冠處。見一切法悉現在心。
0113b22: 滯念纔通。幽襟頓適。成現而可以坐參。周遍而徒煩
0113b23: 遊歷。
0113b24: 此一心成現法門。不用一點身心之力。坦然明白。
0113c01: 先德云。沙門採寶。不動神情。其寶自現。又云。明
0113c02: 自照。不勞心力。又云。不離當處常湛然。覓即知君
0113c03: 不可見。如瑜伽儀軌釋云。夫欲頓入三業。修習毗
0113c04: 盧遮那法身觀。瑜伽儀軌釋。如來法身觀者。先觀
0113c05: 發起普賢菩薩微妙行願。復應以三密加持身心。
0113c06: 則能入文殊師利大智慧海。然修行最初。於空閑
0113c07: 處。攝念安心。閉目日端身。結跏趺坐。運心普緣無邊
0113c08: 剎海。諦觀三世一切如來。遍於一一佛菩薩前。殷
0113c09: 勤恭敬禮拜旋繞。又以種種供具雲海。奉獻如是
0113c10: 等一切聖眾。廣大供養已巳。復應觀自心。心本不生。
0113c11: 自性成就。光明遍照。猶如空。復應深起悲念。哀
0113c12: 愍眾生不悟自心。輪迴諸趣。我當普化拔濟。令其
0113c13: 開悟。盡無有餘。復應觀察自心。諸眾生心。及諸佛
0113c14: 心。本無有異。平等一相。成大菩提心。瑩徹清淨。廓
0113c15: 然周。圓明皎潔。成大月輪。量等空。無有邊際。
0113c16: 達無不是。統法界以為家。
0113c17: 心為法界之家。亦為涅槃之宅。如法集經云。能知
0113c18: 一切唯是一心。名為心自在。於其掌中出諸珍寶。
0113c19: 亦以空而為庫藏。名為物自在。一切身口意業
0113c20: 以智為本。名智自在。又云。觀世音白佛言。菩薩若
0113c21: 受持一法。一切諸佛法自然如在掌中。何者是一
0113c22: 法。所謂大悲。釋曰。此是同體大悲。此悲性遍一切
0113c23: 眾生界。故能一雨普潤。蘭艾齊榮。一念咸收。邪正
0113c24: 俱濟。寶雲經云。一切諸法。心為上首。若知於心。則
0114a01: 能得知一切諸法。大灌頂經云。禪思比丘無他想
0114a02: 念。唯守一法。然後見真。釋曰。一法為宗。諸塵無寄。
0114a03: 他緣自絕。妙性顯然。志當歸一。而何智不明。尋流
0114a04: 得源。而何疑不釋。撮要之旨。斯莫大焉。又如世尊
0114a05: 最後垂示。應盡還原品三告之文。經云。爾時世尊
0114a06: 如是逆順入諸禪已巳。普告大眾。我以甚深般若。遍
0114a07: 觀三界一切六道。諸山大海大地含生。如是三界
0114a08: 根本性離。畢竟寂滅同空相。無名無識。永斷諸
0114a09: 有。本來平等。無高下想。無見無聞無覺無知。不可
0114a10: 繫縛。不可解脫。無眾生無壽命。不生不起不盡不
0114a11: 滅。非世間非非世間。涅槃生死皆不可得。二際平
0114a12: 等。等諸法故。閑居靜住。無所施為。究竟安置。必不
0114a13: 可得。從無住法。法性施為。斷一切相。一無所有。法
0114a14: 相如是。其知是者。名出世人。是事不知。名生死始。
0114a15: 汝等大眾。應斷無明。滅生死始。又復告大眾。我以
0114a16: 摩訶般若。遍觀三界有情無情。一切人法悉皆究
0114a17: 竟。無繫縛者。無解脫者。無主無依。不可攝持。不出
0114a18: 三界。不入諸有。本來清淨。無垢無煩惱。與空等
0114a19: 不平等非不平等。盡諸動念。思想心息。如是法相。
0114a20: 名大涅槃。真見此法。名為解脫。凡夫不知。名曰無
0114a21: 明。作是語已巳。復入超禪。從初禪出。乃至入滅盡定。
0114a22: 從滅盡定出。乃至入初禪。如是逆順入超禪已巳。復
0114a23: 告大眾。我以佛眼遍觀三界一切諸法。無明本際
0114a24: 性本解脫。於十方求了不能得。根本無故。所因枝
0114b01: 葉皆悉解脫。無明解脫故。乃至老死皆得解脫。以
0114b02: 是因緣。我今安住常寂滅光。名大涅槃。如上真實
0114b03: 慈父廣大悲心不可思議三告之文。或有遇斯教
0114b04: 者。可以析骨為筆。剝皮為紙。刺剌血為墨。而書寫之。
0114b05: 不可頃刻暫忘。剎那失照。
0114b06: 用而靡。將大地為標的。
0114b07: 如與大地為的。所射無不中者。如觀心人。所見無
0114b08: 不是心。終無一塵有隔。如入楞伽經偈云。無地及
0114b09: 諸諦。無國土及化。佛辟支聲聞。唯是心分別。人體
0114b10: 及五陰。諸緣及微塵。勝人自在作。唯是心分別。心
0114b11: 遍一切處。一切處皆心。以心不善觀。心性無諸相。
0114b12: 至道無隔。唯理堪親。
0114b13: 若洞達一心。能通萬。如牖隙之內。觀無際之空。
0114b14: 似徑尺鏡中。見千里之影。
0114b15: 抉目而金鎞快利。
0114b16: 大涅槃經云。初一說。名一指示。中間重說。名二指
0114b17: 示。經末復說。名三指示。下合中末。未見佛性。並如
0114b18: 於盲。華嚴疏釋。以三諦為指。指為旨趣。義甚分明。
0114b19: 一時橫觀。皆觀三諦。豎十地。亦證三諦。第一指
0114b20: 者即示俗諦。言凡是有心。定當作佛。皆有佛性。二
0114b21: 者示真諦為第二指。云佛性者。名第一義空。三示
0114b22: 中道為三指。經云佛性即是無上菩提道種子故。
0114b23: 非有如空。非無如兔角。故知三諦。喻於三指。
0114b24: 霪頂而甘露光新。
0114c01: 頓悟一心之時。如醍醐入心。甘露頂。
0114c02: 寂默無言。因居士而薦旨。
0114c03: 文殊問維摩居士。如何是真入不二法門。居士默
0114c04: 然。斯乃顯一心不二之妙旨。
0114c05: 空絕相。化闍王而悟真。
0114c06: 文殊菩薩化阿闍世王。王以袈裟親自挂文殊身
0114c07: 上。而不見文殊身。及挂大眾。亦不見身。返挂自身。
0114c08: 亦不見身及衣。但見空相。因茲悟道。
0114c09: 慧日晶明。信心調直。被大乘衣而坐正覺。飲菩提
0114c10: 漿而禪悅食。
0114c11: 大涅槃經云。汝等雖染衣出家。未披如來大乘法
0114c12: 衣。法華經云。如來座者。一切法空是。夫出家人。識
0114c13: 心達本。故號沙門。舉足下足。乃至著僧伽。念念
0114c14: 皆與摩訶衍相應。飲正法味。涅槃食。所以阿難
0114c15: 為不了心宗。懺悔云。我身雖出家。心不入道。如黃
0114c16: 蘗和尚云。達磨西來。唯傳一心法。直下指一切眾
0114c17: 生心。本來是佛。不假修行。但令識取自心。見自本
0114c18: 性。莫別求法。云何識自心。即如今言語者是汝心。
0114c19: 若不言語。又不作用。心體猶如空相似。實無相
0114c20: 貌。亦無方所。亦不一向是無。祗是有而不見。又云。
0114c21: 但悟一心。更無少法可得。此即真佛。佛與眾生一
0114c22: 心。更無有異。不如言下自認取本法。此法即心。心
0114c23: 外無法。此心即法。法外無心。又仰山和尚云。頓悟
0114c24: 自心無相。猶若空。寄根發明。即本心具恒沙妙
0115a01: 用。無別所持。無別安立。即本地。即本土。
0115a02: 善財知見。舉目而皆入法門。華藏山河。立相而無非
0115a03: 具德。
0115a04: 善財童子。登山入閣。皆證法門。以真心遍一切處
0115a05: 故。隨處發明。咸得見道。所以還源觀云。華藏海內。
0115a06: 其中莫問若山若河。皆具如來時智德。
0115a07: 蒙盡正。一齊平。分塵界而不濁。性合真空而
0115a08: 靡清。體凝一味而匪縮。用周萬物而非盈。
0115a09: 此一心法。湛然不動。雖隨事開合。任物卷舒。其體
0115a10: 未曾增減。設對機說法。廣略開遮。不可執方便之
0115a11: 言。迷於宗旨。如華嚴經頌云。言詞所說法。小智妄
0115a12: 分別。是故生障礙。不了於自心。不能了自心。云何
0115a13: 知正道。彼由顛倒慧。增長一切惡。
0115a14: 似天中意樹之林。常隨天轉。
0115a15: 天中有如意樹。常隨諸天意轉。
0115a16: 若人間心想之處。還逐人成。
0115a17: 一切境界。因想而生。故經云。一切國土。唯想持之。
0115a18: 華嚴經頌云。一切諸國土。想網之所現。幻網方便
0115a19: 故。一念悉能入。又論云。離人無有法。離法無有人。
0115a20: 貧濟驪珠。幽冥玉燭。如來寶眼而自絕纖毫。
0115a21: 佛眼無外。豈立纖毫。
0115a22: 金沙大河而更無迴曲。
0115a23: 金沙大河。直入大海。以表正見直入心海。
0115a24: 若海中之鹹味。物物圓通。猶色裏之膠青。門門具足。
0115b01: 如傅大士心王銘云。無形無相。有大神力。能滅千
0115b02: 災。成就萬德。體性雖空。能施法則。觀之無形。呼之
0115b03: 有聲。為大法將。持戒傳經。水中鹽味。色裏膠青。決
0115b04: 定是有。不見其形。心王亦爾。身內居停。面門出入。
0115b05: 應物隨情。自在無礙。所作皆成。色裏膠青者。書云。
0115b06: 青出於藍。而青於藍。冰結於水。而寒於水。又一切
0115b07: 法中。皆有安樂性。則是色總持門。如大般若經云。
0115b08: 一切法趣色。色尚不可得。云何當有趣非趣。如是
0115b09: 具歷諸法皆然。般若意似當諸法之性。不異色性。
0115b10: 故皆趣色。色不可得。當法性空。既無所趣。安有能
0115b11: 趣。若智者意。一切法趣色。假觀。色尚不可得。空觀。
0115b12: 云何當有趣非趣。即中道觀。今但要初句。以取色
0115b13: 性。為諸法依。以性普收。故皆趣色。則一色中具一
0115b14: 切法。是事事無礙之義。故隨一法皆收法界故。
0115b15: 孤高獨步。瑩徹攄情。意根淨而寶坊淨。
0115b16: 淨名經云。心淨即佛土淨。又云。心淨故眾生淨。心
0115b17: 垢故眾生垢。如一切垢淨世界。及台教四土。祗是
0115b18: 一自性清淨心。此心若淨。一切佛土皆悉淨也。如
0115b19: 鏡明則照遠。鈴響則聲高。是以華嚴經頌云。佛剎
0115b20: 無分別。無憎無有愛。但隨眾生心。如是見有殊。又
0115b21: 攝論云。一切淨土。是諸佛及菩薩唯識智為體。即
0115b22: 金剛般若論云。智習唯識通。如是取淨土。若佛地
0115b23: 論。以佛自在無漏心為體。非離佛淨心外。別有實
0115b24: 等淨心色也。又云。色等即是佛淨心所感。離佛自
0115c01: 心之外。別無能感。如是假實之色。皆不離佛淨心。
0115c02: 即此淨心。能顯假實之色。故經云。青色青光。黃色
0115c03: 黃光等是也。
0115c04: 心地平而世界平。
0115c05: 首楞嚴經云。毗舍如來摩持地菩薩頂言。當平心
0115c06: 地。則世界地一切皆平。
0115c07: 若拂霧以披天。神襟頓爽。似撥雲而見日。法眼恒清。
0115c08: 悟心之時。頓消積滯。如彌勒成道偈云。久欲度眾
0115c09: 生。欲無由脫。今日證菩提。豁然無所有。
0115c10: 一道逍遙。心仰慕。保證而猶玉璽之真文。
0115c11: 一切萬法。皆為心之所印。如王寶印。無前後際。故
0115c12: 法句經云。森羅及萬象。一法之所印。云何一法中。
0115c13: 而見有種種矣。
0115c14: 包藏而若瓊林之寶庫。
0115c15: 第八識包含。猶如庫藏。含藏十法界種子。無法不
0115c16: 足。
0115c17: 久行方了。具遍吉之明宗。
0115c18: 遍吉是普賢菩薩。首楞嚴經頌云。心聞洞十方。生
0115c19: 於大因力。初心不能入。云何獲圓通。
0115c20: 初學易親。成慈氏之入路。
0115c21: 首楞嚴經云。彌勒菩薩云。得成無上妙圓識心三
0115c22: 昧。乃至盡如來國土淨穢有無。皆是我心變化所
0115c23: 現。我了如是唯心識故。識性流出無量如來。
0115c24: 正念纔發。狐疑自惺。匪五目之可鑒。豈二耳之能聽。
0116a01: 五眼者。肉眼。天眼。慧眼。法眼。佛眼。佛言。我以五眼
0116a02: 尚不見。云何無目凡夫而稱見乎。二耳者。一凡耳。
0116a03: 二天耳。道書云。上士神聽。中士心聽。下士耳聽。
0116a04: 非有而非空。故稱卓絕。不出而不在。實謂通靈。
0116a05: 首楞嚴經云。汝之心靈。一切明了。是知性自神解。
0116a06: 寂照泠然。如靈辯和尚云。夫一心不思議。妙義無
0116a07: 定相。應時而用。不可定執。經云。一切賢聖。皆以無
0116a08: 為法而有差別。用有差別。隨處得名。究竟不離自
0116a09: 心。此心能壞一切。能成一切。故云一切法皆是佛
0116a10: 法。心作天。心作人。心作鬼神。畜生地獄。皆心所為。
0116a11: 好惡皆由心。要生亦得。要不生亦得。即是無礙義。
0116a12: 祗今一切施為。行住坐臥。即是心相。心相無相。故
0116a13: 名實相。體無變動。亦名如來。如者不變不異也。無
0116a14: 中現有。有中現無。亦名神變。亦曰神通。總是一心
0116a15: 之用。隨處差別即多義。一中解無量。無量中解一。
0116a16: 了彼互生起。當成無所畏。又東方入正定。西方從
0116a17: 定出。若了心外無法。一切唯心。即無一法當情。無
0116a18: 有好惡是非。即不怖生死。一分處皆是。故云當成
0116a19: 無所畏。無所畏即佛。佛具四無畏也。
0116a20: 塵思俱逃。煩機頓洗。
0116a21: 未悟道時。多興妄慮。纔了心日。想念不生。故經云。
0116a22: 識停閑靜。想滅無為。又首楞嚴經云。想相為塵。識
0116a23: 情為垢。二俱遠離。則汝法眼應時清明。云何不成
0116a24: 無上知覺。又大乘理觀。不念諸佛。即是念覺。故昔
0116b01: 人云。真如無念。非念法能階。實相無生。豈生心能
0116b02: 至。無念念者。則念真如。無生生者。生乎實相。故起
0116b03: 信云。若知雖念無有能念所念。是名隨順。若離於
0116b04: 念。名為得入。淨名云。常求無念實相智慧。故般若
0116b05: 云。若念一切法。不念般若波羅蜜。不念一切法。則
0116b06: 念般若波羅蜜。
0116b07: 迥超萬行之先。深徹法源之底。月光大士。變清水於
0116b08: 自心。
0116b09: 首楞嚴經云。月光童子初習水定。弟子窺觀室。
0116b10: 唯見清水。取一瓦礫投於水內。出定之後頓覺心
0116b11: 痛故知定果色。皆是定中意識所變。
0116b12: 空藏高人。現太於本體。
0116b13: 首楞嚴經云。空藏菩薩云。我得無邊身。爾時手
0116b14: 執四大寶珠。照明十方微塵佛剎。化成空。又於
0116b15: 自心現大圓鏡。內放十種微妙寶光。流灌十方盡
0116b16: 空際。
0116b17: 甄明暢志。悟入怡神。若旱天而遍甘澤。猶萎草而
0116b18: 頓遇陽春。
0116b19: 涅槃經云。純陀白佛言。世尊。唯願世尊。甘露雨。
0116b20: 灑我心田。又如大地。得遇春雨。草木發。故云。萬
0116b21: 物得地而生。萬行得理而成。所以般若經云。一心
0116b22: 具足萬行。
0116b23: 翠羽紅鱗。普現色身之三昧。霞霧沚。同轉根本之
0116b24: 法輪。
0116c01: 一切聲是佛聲。一切色是佛色。又山河大地。一一
0116c02: 皆宗。
0116c03: 智朗昏衢。夢驚長夜。
0116c04: 識論云。一切眾生。以第七識為長夜。如夢時不知
0116c05: 是夢。覺時方悟。如迷時不了自心是佛。悟時方知。
0116c06: 故經云。佛者覺也。如睡夢覺。如蓮華開。
0116c07: 貧室之金藏全開。
0116c08: 大涅槃經云。如貧女人。舍內多真金之藏。家人大
0116c09: 小無有知者。時有異人善知方便。乃至即於其家。
0116c10: 掘出真金之藏。女人見已巳。心生歡喜。生奇特想。眾
0116c11: 生佛性亦復如是。若遇善友開發。明見佛性。心開
0116c12: 意解。生大歡喜。
0116c13: 宅之牛車盡駕。
0116c14: 法華經明等賜一大車而出火宅。若了一切處唯
0116c15: 是一心實相之旨。即是出宅義。
0116c16: 紛然起作。冥冥而弗改真如。豁爾凝。歷歷而常隨
0116c17: 物化。
0116c18: 肇論云。旋嵐偃嶽而常靜。江河競注而不流。野馬
0116c19: 鼓而不動。日月歷天而不周。此四不遷。即萬物
0116c20: 皆不遷矣。則離動而無靜。離靜而無動。以一心動
0116c21: 靜。豈有離也。
0116c22: 大象無形。洪音絕聲。三光匿曜。河嶽齊平。
0116c23: 肇論云。大象隱於無形。大音匿於希聲。此一心光
0116c24: 橫吞萬象。更無纖毫於中發現。故傅大士頌曰。須
0117a01: 彌芥子父。芥子須彌爺。山海坦然平。敲冰來茶。
0117a02: 故知萬法盡入不二法門。一際平等。更不俟夷嶽
0117a03: 盈壑。續鳧截。然後方平。
0117a04: 向九居六合之中。隨作色空明闇之體。
0117a05: 六合者。四維上下。九居者。一欲界天。二初禪天。三
0117a06: 二禪天。四三禪天。五四禪天。六空處天。七識處天。
0117a07: 八無所有處天。九非想非非想天。廣則二十五有
0117a08: 四十二居處。並是有情受生居住之處。此皆因情
0117a09: 想結成生死之身。業繫二十五有之處。悉從心出。
0117a10: 所以楞伽經云。三界上下法。我說皆是心。又云。心
0117a11: 遍一切處。一切處遍心。法華經云。三方及四維。上
0117a12: 下亦復爾。如首楞嚴經云。妙覺明心。先非水火。乃
0117a13: 至汝以空明。則有空現。地水火風各各發明。則各
0117a14: 各現。若俱發明。則有俱現。故知萬法但心為體。循
0117a15: 業發現。所見不同。隨自想念而生差別。故云如來
0117a16: 藏。隨為色空。周遍法界。是以離自真心。更無一法。
0117a17: 所有境界。皆是心光。
0117a18: 於七大四微之內。分為色香味觸之名。
0117a19: 七大者。一地大。二水大。三火大。四風大。五空大。六
0117a20: 見大。七識大。如首楞嚴經云。汝元不知如來藏中。
0117a21: 性色真空。性空真色。清淨本然。周遍法界。乃至推
0117a22: 七大。皆無自性他性共性無因性。所以佛告阿難。
0117a23: 若汝識性生於見中。如無明闇及與色空。四種必
0117a24: 無。元無汝見。見性尚無。從何發識。若汝識性生於
0117b01: 相中。不從見生。既不見明。亦不見闇。明闇一矚。即
0117b02: 無色空。彼相尚無。識從何發。若生於空。非相非見。
0117b03: 非見無辯。自不能知明闇色空。非相滅緣。見聞覺
0117b04: 知無處安立。處此二非。空則同無。有非同物。縱發
0117b05: 汝識。欲何分別。若無所因突然而出。何不日中別
0117b06: 識明月。汝更細詳微細詳審。見託汝睛。相推前境。
0117b07: 可狀成有。不相成無。如是識緣因何所出。識動見
0117b08: 澄非和非合。聞聽覺知亦復如是。不應識緣無從
0117b09: 自出。若此識心本無所從。當知了別見聞覺知。圓
0117b10: 滿湛然。性非從所。兼彼空地水火風。均名七大。
0117b11: 性真圓融。皆如來藏。本無生滅。阿難。汝心麤浮。不
0117b12: 悟見聞發明了知。本如來藏。汝應觀此六處識心。
0117b13: 為同為異。為空為有。為非異同。為非空有。汝元不
0117b14: 知如來藏中。性識明知。覺明真識。妙覺湛然。周遍
0117b15: 法界。含吐十。寧有方所。循業發現。世間無知。惑
0117b16: 為因緣及自然性。皆是識心分別計度。但有言說。
0117b17: 都無實義。又本是一真心。分成六和合。如眼見之
0117b18: 為色。耳聞之為聲。鼻之為香。舌嘗之為味。身受
0117b19: 之為觸。意知之為法。又祖師云。處胎曰身。出世為
0117b20: 人。在眼曰見。在耳曰聞。在鼻曰香。在舌曰談論。
0117b21: 在手曰執捉。在曰運奔。變現俱該法界。收攝不
0117b22: 出微塵。識者喚作佛性。不識者喚作精魄。故云一
0117b23: 色一香。無非中道。
0117b24: 德禦神州。威靈法宇。通智海之宏津。立吾宗之正主。
0117c01: 心為萬法之宗。宗者尊也主也。如楞伽經中。佛語
0117c02: 心為宗。無門為法門。不退轉法輪經云。善知一切
0117c03: 眾生無相。悉同法界。非見非不見。何以故。法界即
0117c04: 是一切眾生心界。是名信行。南嶽思大和尚云。若
0117c05: 學者先須通心。心若得通。一切法一時盡通。
0117c06: 違情難信。如藕絲懸須彌之山。
0117c07: 涅槃經云。佛言。若有人能以藕絲懸須彌山。可思
0117c08: 議不。不也。世尊。佛言。菩薩能以一念稱量生死。有
0117c09: 不可思議理。而但仰信而已巳。不能一念即如來藏。
0117c10: 故非圓意。
0117c11: 入悟能談。似一手接四天之雨。
0117c12: 如佛藏經云。無名相中。假名相說。皆是如來不思
0117c13: 議力。譬如有人。嚼須彌山。飛行空。石筏渡海。負
0117c14: 四天下及須彌山。蚊為梯。登至梵宮。劫盡燒時。
0117c15: 一唾劫火即滅。一吹世界即成。以藕絲懸須彌山。
0117c16: 手接四天下雨。如來所說一切諸法。無相無為無
0117c17: 生無滅。令人信解。甚為難有。甚為希有。又經云。奇
0117c18: 哉世尊。於無異法中。而說諸法異。故云說法是大
0117c19: 神變。無中說有。有中說無。豈非神變耶。
0117c20: 居混沌之始。出恍惚之間。
0117c21: 混沌之始者。以不知無始無明。最初一念。不覺而
0117c22: 起。第八藏識。一半不執受。為無情世間山河大地
0117c23: 等。一半有執受。為有情世間眾生五陰身等。皆從
0117c24: 一心所造。不達此理者。此間周禮。或稱混沌。西天
0118a01: 外道。或說冥初。老十云。杳杳冥冥。其中有精。恍恍
0118a02: 惚惚。其中有物。
0118a03: 法雷震四生之幽蟄。慧日燭三界之重關。
0118a04: 此一心宗。當悟之時。如迅雷震於長空。似千日照
0118a05: 於曠野。能令墮業繫之人。出三界之牢獄。溺生死
0118a06: 之者。脫六趣之樊籠。
0118a07: 不世之珍。抱玄門而寂寂。非常之道。任法性以閑閑。
0118a08: 不世之珍者。以此心寶。非世之珍。非常之道者。此
0118a09: 一心大道。非常情之所解。
0118a10: 發覺根苗。胤靈筋骨。
0118a11: 因心悟道。發心之初。即坐道場。便登祖位。
0118a12: 若谷神之安靜。似幻雲之出沒。
0118a13: 肇論云。法身無像。應物以形。般若無知。對緣而照。
0118a14: 萬機煩赴而不撓其神。千難殊對而不干其慮。動
0118a15: 若行雲。止猶谷神。豈有心於彼此。情繫於動靜者
0118a16: 乎。注云。法身無形。能現眾像。聖智無知。能照萬機。
0118a17: 無心應物。雖而不撓其神。有難皆通。雖通而不
0118a18: 干其慮。無心而動。動若行雲。心無定方。猶谷神之
0118a19: 不死。絕彼此動靜之心也。老聃曰。谷神不死。是謂
0118a20: 玄牝。玄牝之門。是謂天地之根。註云。谷者養也。人
0118a21: 能養神則不死。神即五藏之神也。若五藏盡傷。則
0118a22: 五神去矣。是謂玄牝者。註云。玄者天也。牝者地也。
0118a23: 主出入於鼻與天通。故鼻為玄也。主出入於口與
0118a24: 地通。故口為牝也。玄牝之門是謂天地之根者。根
0118b01: 者元也。言鼻口之門。是乃通天地之元氣。
0118b02: 事因理顯。猶金烏照萬里之程。
0118b03: 華嚴疏云。理隨事變。一多緣起之無邊。事得理融。
0118b04: 千差涉入而無礙。
0118b05: 用就體施。如玉兔攝千江之月。
0118b06: 證道歌云。一月普現一切水。一切水月一月攝。一
0118b07: 法遍含一切法。我性常與如來合。
0118b08: 非相非名。孤寂幽清。一言無不略盡。殊說更非異盈。
0118b09: 一言者。約略說。約理說。殊說者。約廣說。約事說。故
0118b10: 不動一心而演諸義。不壞諸義而顯一心。即卷常
0118b11: 舒。如來於一言語中。演說無邊契經海。即舒常卷。
0118b12: 一切法門無盡海。同會一法道場中。如草木四微。
0118b13: 從地而生。還歸地滅。猶波浪鼓動。依水而起。還復
0118b14: 水源。如法從心生。還歸心滅。故經云。當處生。當處
0118b15: 滅。又華嚴經頌云。佛智通達淨無礙。一念普知三
0118b16: 世法。皆從心識因緣起。生滅無常無自性。所以清
0118b17: 涼疏云。華嚴經者。統唯一真法界。謂總該萬有。即
0118b18: 是一心也。
0118b19: 吞苦霧而浸邪。須澄性海。
0118b20: 性海泓澄。湛然明淨。當悟心之時。能盡苦源。頓消
0118b21: 邪見。故般若心經云。行深般若之時。照見五蘊皆
0118b22: 空。度一切苦厄。
0118b23: 降四魔而夷六賊。應固心城。
0118b24: 四魔者。一天魔。二陰魔。三死魔。四煩惱魔。首楞嚴
0118c01: 經云。六為賊媒。自劫家寶。心城者。華嚴經入法界
0118c02: 品中。寶眼主城神為善財言。應守護心城。謂畢竟
0118c03: 斷除慳嫉諂誑。應清涼心城。謂思唯一切諸法實
0118c04: 性。應增長心城。謂成辦一切助道之法。應嚴飾心
0118c05: 城。謂造立諸禪解脫宮殿。應照耀心城。謂普入一
0118c06: 切諸佛道場。聽受般若波羅蜜法。應增益心城。謂
0118c07: 普攝一切佛方便道。應堅固心城。謂恒勤修習普
0118c08: 賢行願。應防護心城。謂常專禦扞惡友魔軍。應廓
0118c09: 徹心城。謂開引一切諸佛智光明。應善補心城。謂
0118c10: 聽受一切佛所說法。應扶助心城。謂深信一切佛
0118c11: 功德海。釋曰。夫城者。能防外寇。護國安人。堅密牢
0118c12: 強即無眾患。況心城須護。密守關津。無令外緣六
0118c13: 塵魔賊所侵。內結煩惱臣所亂。防非禁惡。常施
0118c14: 瑩淨之功。立德運慈。廣備莊嚴之事。遂得四門無
0118c15: 滯。一道常通。力敵大千。威臨法界。可以撫提弱喪。
0118c16: 攝化無遺。伏外降魔。永固真基者矣。
0118c17: 廣演玄風。長施法利。
0118c18: 沙門唯以弘教說法。能報佛恩。首楞嚴經頌云。將
0118c19: 此深心奉塵剎。是則名為報佛恩。又證道歌云。默
0118c20: 時說。說時默。大施門開無擁塞。
0118c21: 諸聖不改其儀。
0118c22: 此一心法。是古今千聖不易之道。
0118c23: 萬邪莫迴其致。
0118c24: 邪不干正。天魔不能壞。外道不能亂。故云。天魔外
0119a01: 道皆法印。魔界即佛界。外道經書皆是佛說。既同
0119a02: 輪並駕。焉能壞乎。
0119a03: 十軍三惑。消影響於幻場。
0119a04: 十軍者。佛偈云。欲是汝初軍。憂愁為第二。飢渴第
0119a05: 三軍。渴愛為第四。第五睡眠軍怖。畏為第六。疑為
0119a06: 第七軍。含毒為第八。第九利養軍。著狂名聞。第
0119a07: 十軍自高。輕慢出家人。諸天世間人。無能破之者。
0119a08: 我以智慧力。摧伏汝軍眾。汝雖不欲放。到汝不到
0119a09: 處。是知戰魔軍者。即是自心魔。終無心外境。能與
0119a10: 心為緣。但是自心生。還以心為相。三惑者。一見思
0119a11: 惑。二塵沙惑。三無明惑。若直了心者。不唯十軍三
0119a12: 惑。乃至八萬四千塵勞門。悉皆殞滅。故偈云到汝
0119a13: 不到處。消影響於幻場者。如寶積經云。爾時世尊
0119a14: 告幻師言。一切眾生及諸資具皆是幻化。謂由於
0119a15: 業之所幻故。諸比丘眾亦是幻化。謂由於法之所
0119a16: 幻故。我身亦幻。智所幻故。三千大千一切世界亦
0119a17: 皆是幻。一切眾生共所幻故。凡所有法無非是幻。
0119a18: 因緣和合之所幻故。但了一心。諸幻自息。故寶藏
0119a19: 論云。一切皆幻。其幻不實。知幻是幻。守真抱一。
0119a20: 智刃慧刀。利鋒芒於實地。
0119a21: 以智慧劍。殺煩惱賊。
0119a22: 一言合理。天下同歸。
0119a23: 一言契理。天下知音。故云。名無翼而長飛。道無根
0119a24: 而永固。
0119b01: 體標奇而顯妙。用含而洞微。可謂鎮敵國之寶珠。
0119b02: 千金罕易。挺驚人之法將。萬古傳輝。
0119b03: 敵國之寶珠者。此心或為無價之寶。或在輪王頂
0119b04: 上。或處貧子衣中。龍女親獻而成佛剎那。善友求
0119b05: 之而利濟無盡。驚人之法將者。說心地法門之時。
0119b06: 天魔膽落。外道魂驚。如舍利弗智慧第一。為釋迦
0119b07: 右面弟子。稱為法將。
0119b08: 動而無為。寂而常照。立佛道之垣墻。樹修行之大要。
0119b09: 大約修行。不出定慧一心。真如妙性寂然名止。寂
0119b10: 而常照名觀。非能所觀而分二法。
0119b11: 畫出山河國土。意筆縱橫。分開赤白青黃。心燈照耀。
0119b12: 華嚴經頌云。心如工畫師。能畫諸世間。五陰悉從
0119b13: 生。無法而不造。心光照耀者。大般若經云。若幽冥
0119b14: 世界。及於一一世界中間。日月等光所不照處。為
0119b15: 作光明。應學般若。般若者即心智之光。華嚴論云
0119b16: 光明覺品者。為令信心。自以自心光明。覺照一切
0119b17: 世間。無盡世界。總佛境界。自亦同等。以心隨光一
0119b18: 一照之。
0119b19: 性自神解。不同空。或垂本以顯跡。或居邊而即中。
0119b20: 猶師子就人之機理標徑直。
0119b21: 癡狗逐塊。師子就人。此喻上機聞法。直了心宗。不
0119b22: 隨問答。逐語生解。
0119b23: 如王索一鎚之器。言下全通。
0119b24: 王索寶器。須是一鎚便成。第二第三鎚成。皆不中
0119c01: 進。此喻一言之下。便契無生。不須再問。落於陰界。
0119c02: 慧海關防。靈園苗裔。遍滋廣攝而不揀高低。豎徹橫
0119c03: 該而混同麤細。
0119c04: 一心廣備。不擇上中下機。以是一際平等法門。故
0119c05: 豎徹三際。橫十方。覽而不遺。收無不盡。麤處麤
0119c06: 現。細處細現。麤細隨緣。法體恒寂。唯心之旨。常無
0119c07: 變易。
0119c08: 作一種之光輝。為萬途之津濟。
0119c09: 大莊嚴經論。說求唯識人頌云。能取及所取。此二
0119c10: 唯心光。貪光及信光。二光無二體。釋曰。求唯識人。
0119c11: 應知能取所取。此之二種。唯是心光。如是貪等煩
0119c12: 惱光。及信等善法光。如是二光。亦無染淨二法。何
0119c13: 以故。不離心光別有貪等信等染淨法故。二光亦
0119c14: 無相。偈曰。種種心光起。如是種種相。光體非體故。
0119c15: 不得彼法實。釋曰。種種心光。即是種種事相。或異
0119c16: 時起。或同時起。異時起者。謂貪光瞋光等。同時起
0119c17: 者。謂信光進光等。光體非體等者。如是染位心數
0119c18: 淨位心數。唯有光相。而無光體。是故或世尊不說
0119c19: 彼為真實之法。
0119c20: 闇鬼沒於明燈。
0119c21: 如人闇中疑鬼。以燭照之。豁然疑解。況心外見法。
0119c22: 了心即無境。
0119c23: 毛輪消於厚翳。
0119c24: 如人目有翳。空中見毛輪。況不識心人。妄見心外
0120a01: 之境。如密嚴經頌云。幻事毛輪等。在在諸物相。此。
0120a02: 皆心變異。無體亦無名。
0120a03: 確乎不拔。高超變易之門。
0120a04: 萬法不遷。一心常住。但當見性。自斷狐疑。余曾親
0120a05: 推。似見斯旨。如宗鏡中引不遷論云。旋嵐偃嶽而
0120a06: 常靜。江河競注而不流。野馬飄鼓而不動。日月歷
0120a07: 天而不周。疏云。前風非後風。故偃嶽而常靜。前水
0120a08: 非後水。故競注而不流。前氣非後氣。故飄鼓而不
0120a09: 動。前日非後日。故歷天而不周。鈔云。然自體念念
0120a10: 不同。則初一念起時。非第二念時。乃至最後吹著
0120a11: 山時。非初起時。則無前念風體。定從彼來。吹其山
0120a12: 也。且山從初動時。以至倒臥地時。其山自體念念
0120a13: 不同。則初一念動時。非第二念動時。乃至最後著
0120a14: 地時。非初動時。則無初動山體。定從彼來。至著地
0120a15: 時。斯皆風不至山。嶽不著地。雖旋嵐偃嶽。未曾動
0120a16: 也。以此四物。世為遷動。然雖則倒嶽歷天。皆不相
0120a17: 知。各不相到。念念自住。各各不遷。且如世間稱大。
0120a18: 莫遇四大。四大中動。莫越風輪。以性推之。本實不
0120a19: 動。如義海云。鑒動寂者為塵。隨風飄颺是動。寂然
0120a20: 不起是靜。而今靜時由動不滅。即全以動成靜也。
0120a21: 今動時由靜不滅。即全以靜成動也。由全體相成。
0120a22: 是故動時正靜。靜時正動。亦如風本不動。能動諸
0120a23: 物。若先有動。則失自體。不復更動。今觀此風周遍
0120a24: 法界。湛然不動。寂爾無形。推此動由。皆從緣起。且
0120b01: 如密室之中。若云有風。風何不動。若云無風。遇緣
0120b02: 即起。或遍法界拂。則滿法界生。故知風大不動。動
0120b03: 屬諸緣。若於外十方空中。設不因人拂。或自起
0120b04: 時。亦是龍蜃鬼神所作。以鬼神屬陰。至晚則風多
0120b05: 故。乃至劫初劫末成壞之風。並因眾生業感。世間
0120b06: 無有一法不從緣生。緣會則生。緣散則滅。若執自
0120b07: 然生者。祇合常生。何得緊縵不定。動靜無恒。故知
0120b08: 悉從緣起。又推諸緣和合成事。各各不有。和合亦
0120b09: 無。緣緣之中。俱無自性。但是心動。反推自心。心亦
0120b10: 不動。以心無形故。起處不可得。即知皆從真性起。
0120b11: 真性即不起。方見心性。遍四大性。體合真空。性無
0120b12: 動靜。以因相彰動。因動對靜。動相既無。靜塵亦滅。
0120b13: 故首楞嚴經云。性風真空。性空真風。即斯旨矣。
0120b14: 湛爾唯堅。永出輪迴之際。
0120b15: 此心前際不生。中際不住。後際不滅。故法華經云。
0120b16: 是法住法位。世間相常住。世間相者。即眾生五陰
0120b17: 心。離五陰無世間。何者。無情世間。即眾生心變。既
0120b18: 從心變。一一隨心。常住真如之法位。
0120b19: 妙極眾象。理統諸方。如積海而含萬水。猶聚日而放
0120b20: 千光。
0120b21: 此一點靈臺自性光明。遍照法界。無法不收。故首
0120b22: 楞嚴經云。諸法所生。唯心所現。現處即心。更無別
0120b23: 體。如圓覺疏序云。夫血氣之屬必有知。凡有知者
0120b24: 必同體。所謂真淨明妙。徹靈通。卓然而獨存者
0120c01: 也。眾生之本原。故曰心地。諸佛之所得。故曰菩提。
0120c02: 交徹融攝。故曰法界。寂靜常樂。故曰涅槃。不濁不
0120c03: 漏。故曰清淨。不妄不變。故曰真如。離過絕非。故曰
0120c04: 佛性。護善遮惡。故曰總持。隱覆含攝。故曰如來藏。
0120c05: 超越玄祕。故曰密嚴國。統眾德而大備。鑠昏而
0120c06: 獨照故曰圓覺。其實皆一心也。背之則凡。順之則
0120c07: 聖。迷之則生死始。悟之則輪迴息。親而求之。則止
0120c08: 觀定慧。推而廣之。則六度萬行。引而為智。然後為
0120c09: 正智。依而為因。然後為正因。其實皆一法也。終日
0120c10: 圓覺而未嘗圓覺者凡夫也。欲證圓覺而未極圓
0120c11: 覺者菩薩也。住持圓覺而具足圓覺者如來也。離
0120c12: 圓覺無六道。捨圓覺無三乘。非圓覺無如來。泯圓
0120c13: 覺無真法。其實皆一道也。三世諸佛之所證。蓋證
0120c14: 此也。如來為大事出現。蓋為此事也。三藏十二部
0120c15: 一切脩多羅蓋詮此也。釋曰。心之一法。名為普法。
0120c16: 欲照此心。應須普眼鑒。寂照靈知。非偏小而可
0120c17: 窮。以圓滿而能覺。故曰圓覺。此約能證也。真如妙
0120c18: 性。寂滅無為。具足周遍。無有缺減。故曰圓覺。此約
0120c19: 所證也。能所冥合。唯是一心。此一心能為一切萬
0120c20: 法之性。又能現三乘六道之相。攝相歸性。曾無異
0120c21: 轍。則世間出世間昇降雖殊。凡有種種施為莫不
0120c22: 皆為此也。離此。則上無三寶一乘。下無四生九有。
0120c23: 文圃義圍。言將發而詞喪。清神靜思。意欲緣而慮亡。
0120c24: 言將發而詞喪者。首楞嚴經云。用世語言。入佛知
0121a01: 見。如將手掌捉摩空。徒益自勞。空云何隨汝
0121a02: 執捉。意欲緣而慮亡者。般若經云。如蟲。處處
0121a03: 能泊。而不能泊火之上。如意根遍緣一切境。而
0121a04: 不能緣般若。以心智路絕故。
0121a05: 處眾不。居尊匪獨。
0121a06: 志公和尚歌云。處眾不見諠譁。獨自亦無寂寞。
0121a07: 闡大道之基坰。布教海之漩澓。了辯乳之真機。
0121a08: 大涅槃經云。如盲問乳。不知乳之正色。如無己巳眼。
0121a09: 隨他問答。不達自心。若上上機人。一聞千悟。獲大
0121a10: 總持。
0121a11: 達觀象之明目。
0121a12: 大涅槃經。明眾盲摸象。各說異端。不見象之真體。
0121a13: 亦況錯會般若之人。依通見解。說相似般若。九十
0121a14: 六種外道。及三乘學者。禪宗不得旨人。並是不見
0121a15: 象之真體。唯直下見心性之人。如晝見色。分明無
0121a16: 惑。具己巳眼者。可相應矣。
0121a17: 躡薩雲路兮非近非遠。詣清涼池兮不遲不速。
0121a18: 薩雲路者。即眾生心。了之即是。非論近遠。清涼池
0121a19: 者。即一心圓明。無塵垢熱惱。故云清涼。智論云。有
0121a20: 目無足。不到清涼池。有足無目。亦不到清涼池。目
0121a21: 足更資。方能得到。頓悟自心為目。如說修行為足。
0121a22: 故須理事齊運。定慧雙修。方入一心之智海也。
0121a23: 出一語兮海竭山崩。提妙旨兮天翻地覆。舉圓宗兮
0121a24: 敷至理。法界橫關。括眾義兮掩詮。禪門齧鏃。
0121b01: 宗門中有齧鏃句。不通問答。
0121b02: 念念而靈山出世。步步而兜率下生。
0121b03: 華嚴論云。一念相應一念佛。大集經云。貪瞋癡出。
0121b04: 即是佛出。又如來藏經云。我以佛眼觀一切眾生
0121b05: 貪欲恚癡諸煩惱中。有如來智。如來眼。如來結加
0121b06: 趺坐。儼然不動。善男子。一切眾生雖在諸趣。煩惱
0121b07: 身中有如來藏。常無染污。德相備足。如我無異。及
0121b08: 經頌云。我今解了如來性。如來今在我身中。我與
0121b09: 如來無差別。如來即是我真如。又成佛之義。隨門
0121b10: 不同。古釋有四。一約性。即一真法界。二約相。即無
0121b11: 盡事法。三性相交徹。顯此二門不即不離。四以性
0121b12: 融相。德用重重。初約體門者。問。體是佛不。答。是約
0121b13: 無礙。應成四句。一是佛。法性身無所不至故。經云
0121b14: 性空即是佛故。二非佛。絕能所覺為其性。平等真
0121b15: 法界。非佛非眾生故。三亦佛亦非佛。以法性無自
0121b16: 性故。四雙非。性與無性雙泯絕故。經云。無中無有
0121b17: 二。無二亦復無。三世一切空。是則諸佛見。二就相
0121b18: 門有二。一情。二非情。真心隨緣變能所故。然此二
0121b19: 門。各皆染淨。謂無明熏真如。成染緣起。真如熏無
0121b20: 明。成淨緣起。染成萬類。淨至成佛。以修淨緣斷彼
0121b21: 染緣。方得成佛。依此二義。則生佛不同。於淨緣中。
0121b22: 復有因有果有純有雜。若約純門。隨一菩薩盡未
0121b23: 來際唯修一行。一一皆然。若約雜門。萬行齊修盡
0121b24: 未來際。若約因門。盡未來際常是菩薩。若約果門。
0121c01: 盡未來際常是如來。經云。為眾生故。念念新新成
0121c02: 等正覺。若雙辯門。盡未來際修因得果。若約雙非。
0121c03: 盡未來際非因非果。便同真性。今正約以性融相。
0121c04: 一成一切成。成與不成。情與無情。無二性故。法界
0121c05: 無限故。佛體普周故。色空無二故。法無定性故。十
0121c06: 身圓融故。緣起相由故。生界無盡故。因果周遍故。
0121c07: 遠離斷常故。萬法融故。故說一成一切成也。非
0121c08: 謂無情亦有覺性。同情成佛。若許成佛。此成則能
0121c09: 修因。無情變情。情變無情。便同邪見。又此眾生乃
0121c10: 是像上之摸者。以見自成。即見他成。如云自心念
0121c11: 念常有佛成正覺。此有三意。一云同一無性故得
0121c12: 現成者。謂既無二性佛證一性得成佛故。生隨一
0121c13: 性皆成佛矣。二云妄性本生元是佛者。生自有
0121c14: 妄。見生非佛。佛了妄。生何非佛。三真性叵得非
0121c15: 今始成者。若有可得。今得成佛。證性叵得。佛非始
0121c16: 成佛本是佛。佛之本佛。何異生佛。是故一成一切
0121c17: 皆成。亦可說言。若一不成一切不成。同一性故。今
0121c18: 是成佛門故。故一切皆成佛也。
0121c19: 娑婆現華藏之海。
0121c20: 還源觀云。是以大智圓明。纖塵而觀性海。真源
0121c21: 朗現。一塵之處現全身。萬法顯必同時。一際理無
0121c22: 前後。華嚴記云。華藏淨緣熟。娑婆為華藏。娑婆染
0121c23: 緣熟。華藏現娑婆。此皆轉名不轉體。但隨心現。如
0121c24: 法華經三變淨土。祇變心耳。又云。華藏世界海者。
0122a01: 以無盡大願風輪。持大悲水。生無邊行華。以法性
0122a02: 空。能容萬境。重疊無礙。於其水上生一大蓮華。
0122a03: 周法空界。名種種香幢。明根本智。起差別智。行
0122a04: 差別行。名。如經頌云。譬如心王寶。隨心現眾色。
0122a05: 眾生心淨故。得見清淨剎。又云。譬如眾繢像。畫師
0122a06: 之所作。如是一切剎。心畫師所成。又云。無量諸剎
0122a07: 種。隨眾生心起。又云。一一心念中。出生無量剎。
0122a08: 園林為王舍之城。見聞覺知。運普賢無盡之行。周旋
0122a09: 俯仰。具文殊本智之名。
0122a10: 先德云。文殊即是眾生現行分別心。普賢即是眾
0122a11: 生塵勞業惑行。又普賢身同空性。一切眾生以
0122a12: 為生死。是以能對現色身。以同是空性故。又云。
0122a13: 六根三業。並是文殊實相。體周萬象森羅。無非般
0122a14: 若。何有一處非文殊普賢耶。
0122a15: 從實分權。
0122a16: 從一乘實。分出三乘權。從三乘權。會歸一乘實。即
0122a17: 是從心而開三。從心而合一。又即一而三相不同。
0122a18: 即三而一體無別。
0122a19: 因別顯總。擲大千於方外。吸海水於毛孔。
0122a20: 因別顯總者。以用彰體。因境識心。非總無以出別。
0122a21: 非別無以顯總。如淨名經云。擲娑婆於界外。移妙
0122a22: 喜於此方者。是明即近即遠。即穢即淨。不出一心
0122a23: 矣。又云海水入毛孔者。台教云。識得海水真性。即
0122a24: 是毛孔真性。故云海水入毛孔。又云芥納須彌者。
0122b01: 一切眾生無明心。即是佛心。是名須彌入芥。設有
0122b02: 無邊不可思議神變之事。皆同此釋。華嚴記云。佛
0122b03: 智平等如空。則眾生之界。皆是如來智中之物。
0122b04: 二者智能包納。猶是智類。今毛孔頓現。則細巨頓
0122b05: 收。良以色性融無礙故。以性融相。為本真心之力
0122b06: 也。
0122b07: 妙位初成之際。天雨四華。無明欲破之時。地搖六動。
0122b08: 天雨四華者。台教云。表菩薩四位。一十住位。二十
0122b09: 行位。三十迴向位。四十地位。華是柔軟義。亦表於
0122b10: 行。亦表於善根。菩薩以行入位。故天雨華。然皆是
0122b11: 心華。般若經云。此非天華。亦非意樹華。乃是無生
0122b12: 華。地搖六動者。是破無明。動六根之堅執。執從心
0122b13: 生。亦是動於心地。
0122b14: 理事無礙。
0122b15: 理能成事。事能顯理。有理事無礙。有事事無礙。華
0122b16: 嚴記云。周遍含容觀中。有事事無礙者。菩薩雖復
0122b17: 看事。即是觀理。然說此事為不即理者。以事無
0122b18: 體。而不壞相。所以觀眾生。見諸佛。觀生死。見涅槃。
0122b19: 以全理之事。恒常顯現。是以事既全理。故不即理。
0122b20: 若也即理。是不全矣。如金鑄十法界像。一一像全
0122b21: 體是金。不可更言即金也。
0122b22: 本末同歧。
0122b23: 因本示末。末還歸本。如心無自性。因境而生。境無
0122b24: 自性。因心而現。能所互成。一體無異。如百門義海
0122c01: 云。若以塵唯心現。則外塵都絕。若以心全現塵。則
0122c02: 內心都泯。泯者泯其體外之見。存者存其全理之
0122c03: 事。即泯常存。即存常泯。
0122c04: 橫吞五乘之粹。
0122c05: 五乘者。一人乘。二天乘。三聲聞乘。四緣覺乘。五菩
0122c06: 薩乘。持五戒。得人乘。持十善。得天乘。修四諦法。得
0122c07: 聲聞乘。修十二因緣法。得緣覺乘。修六度行。得菩
0122c08: 薩乘。乃至三乘四乘一乘。皆從一心而出。所以楞
0122c09: 伽經頌云。諸天及人乘。聲聞緣覺乘。諸佛如來乘。
0122c10: 我說此諸乘。乃至有心轉。諸乘非究竟。若彼心滅
0122c11: 盡。無乘及乘者。故知三乘五性。皆自心生。若無於
0122c12: 心。既無能乘之人。亦無所乘之法。故云無乘及乘
0122c13: 者也。
0122c14: 圓舒八藏之奇。
0122c15: 八藏者。一漸教。二頓教。三不定教。四祕密教。五藏
0122c16: 教。六通教。七別教。八圓教。如經云。十二分教。於真
0122c17: 如法界流出。以心為體。演出無窮。何者。若心空。演
0122c18: 出聲聞藏。若心假。演出菩薩藏。若心中。演出佛藏。
0122c19: 從心而出心。猶蘭生蘭葉。因意而發意。似檀孕檀枝。
0122c20: 境從心變。變是自心。從心現心。更無異物。如寶積
0122c21: 經偈云。如鑽木出火。要假眾緣力。若緣不和合。火
0122c22: 終不得生。是不悅意聲。畢竟無所有。知聲性空故。
0122c23: 瞋亦不復生。瞋不在於聲。亦不身中住。因緣和合
0122c24: 起。離緣緣不生。如因乳等緣。和合生酥酪。瞋自性
0123a01: 無起。因於麤惡事。愚者不能了。熱惱自燒燃。應當
0123a02: 如是知。究竟無所有。瞋性本寂靜。但有於假名。瞋
0123a03: 恚即實際。以依真如起。了知如法界。是名瞋三昧。
0123a04: 又偈云。是大夜叉身。從於自心起。是中無有實。妄
0123a05: 生於恐怖。亦無有怖心。而生於怖畏。觀法非實故。
0123a06: 無相無所得。空無寂靜處。現此夜叉身。如是知
0123a07: 妄。是夜叉三昧。且夜叉一身。於外相分甚為麤惡。
0123a08: 令人怖畏。瞋之門。是根本煩惱。最能煩亂。此內外
0123a09: 二法。尚成三昧。舉一例諸。可為一心龜鏡。則若境
0123a10: 若心。皆成正受。如華嚴經偈云。禪定持心常一緣。
0123a11: 智慧了境同三昧。
0123a12: 不空之空。非有之有。
0123a13: 心空。則無性而空。空而不空。心有。則無性而有。有
0123a14: 而不有。不有之有。有顯一如。不空之空。空成萬德。
0123a15: 可謂摧萬有於性空。蕩一無於畢竟矣。則張心無
0123a16: 心外之境。張境無境外之心。若互奪兩亡。心境俱
0123a17: 泯。若相資並立。心境宛然。又二而不二。心境冥一。
0123a18: 不二而二。心境歷然。又心外無境故難入。境外無
0123a19: 心故甚深。
0123a20: 如外無智而可知。智外無如而可守。
0123a21: 華嚴經云。智外無如為智所入。如外無智能證於
0123a22: 如。智即是如。如即是智。法界寂然曰如。寂而常照
0123a23: 曰智。豈離寂外別有智耶。若智外有如。智則收法
0123a24: 不盡。若如外有智。真如則不遍智中。舉一全收。不
0123b01: 容相並。如經云。無有少法與法同住。則顯法性無
0123b02: 容並真。二既不存。一亦奚立。如斯斷證。唯實教宗。
0123b03: 又如是所證。智是能證。能所冥合。心境一如。
0123b04: 帝網而重重交。非一非多。
0123b05: 此是十玄門中。第七因陀羅網境界門。如天帝殿。
0123b06: 珠綱覆上。一明珠內。萬象俱現。諸珠盡然。又互相
0123b07: 現影。影復現影。重重無盡。故千光萬色。雖重重交
0123b08: 。而歷歷驅分。亦如兩鏡互照。重重涉入。傳輝相
0123b09: 寫。遞出無窮。此況一心真如無盡之性。流出萬法。
0123b10: 影現法界。無盡無窮。
0123b11: 芥瓶而歷歷分明。不前不後。
0123b12: 華嚴疏云。炳然齊現。猶彼芥瓶。即十玄門中。第三
0123b13: 微細相容安立門。一能含多。即曰相容。一多不雜。
0123b14: 故云安立。炳者明也。一者是所合微細。如璃瓶
0123b15: 盛多芥子。炳然齊現。不相妨礙。非前非後。此況一
0123b16: 心能含萬法。性相歷然。
0123b17: 
0123b18: 註心賦卷第二
