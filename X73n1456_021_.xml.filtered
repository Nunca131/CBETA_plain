0611a01: 憨山老人夢遊集卷第二十一
0611a02: 侍　者　　福　善　日錄
0611a03: 門　人　　通　炯　編輯
0611a04: 嶺南弟子　劉起相　重校
0611a05: 序
0611a06: 贈無盡上人授僧錄覺義住持平陽淨土禪
0611a07: 院序圜中作
0611a08: 聖天子在宥之二十三年。以四方饑饉。東西多故。司
0611a09: 農告匱。　命大開恩例。令草野之民。凡有懷材抱藝。
0611a10: 願效一割之用者。聽循例輸粟。各授職有差。無論方
0611a11: 之內外。即二氏之徒亦預焉。無盡上人。晉平陽楊氏
0611a12: 子。蚤歲。祝髮於郡之淨土院。每志向上。乃擔簦百城。
0611a13: 參知識。調練牛峰。發明少室。遯終南。接納五頂。
0611a14: 結法社五十三人。窮教海一十二部。究徹一心。備歷
0611a15: 萬行。因過故里。其鄉宰官長者居士四眾人等。願請
0611a16: 說法。乃各捐金。遵　明例輸。授僧錄覺義。為淨土院
0611a17: 住持。上賴　國家名器。為護法地。將以廣布津梁。大
0611a18: 開覺路。都城名藍知識。若淨潔上人輩。咸為一方
0611a19: 法道賀。乞不慧為文。以贈之曰。聞大雄氏之御世也。
0611a20: 現迦維。道被三界。其設教也。主清淨出世。以廣大
0611a21: 圓融。無不含攝。故不擇類而應身。在隨方而利物。機
0611a22: 感交映。如水澄月現。不涉思惟。若觀音之普門。善財
0611a23: 之禮。由是觀之。其出世之法。果離世哉。故不壞假
0611a24: 名而說實相者。妙在圓悟一心。頓融萬法。即世諦而
0611b01: 證真如。因眾行而躋極果。固不以端居無為。沈酣寂
0611b02: 滅者為得。爰自法派東流。由漢迄今二千餘載。無論
0611b03: 象教遐敷。即依法修持。權實並運。而彰明其道者。又
0611b04: 非一也。故歷代君天下者。崇其教。重其人。其制不一。
0611b05: 惟我　聖祖神宗。業垂統。其法度品詳。該羅纖悉。
0611b06: 其徒繁衍。乃立官以綱領之。兩京設僧錄。以統諸郡
0611b07: 邑。郡邑各設僧綱。正會。以領諸寺。其品有差。選道行
0611b08: 俱優者。次第授職。各有攸司。所以然者。藉世法。以
0611b09: 護持佛法。正要即世諦。而證真諦。尸其任者。大都以
0611b10: 弘法利生為能事。即古以道扇一方者為之。殆非以
0611b11: 名位為榮也。今無盡上人。抗志塵表。超方外。其所
0611b12: 以發明向上第一義諦者。固在所祕。即其四眾歸望
0611b13: 之誠。如器中鍠。聲出於外。豈無實而然哉。是必有過
0611b14: 人之行。詎可以執假名而昧實相者比耶。經云。若以
0611b15: 音聲色相求法者。非見法也。余故曰。今此四眾。若以
0611b16: 聲色求菩提。有負上人。上人若執假名而說法。有負
0611b17: 四眾。聞之負師者墮。負眾者慢。有一於此。又何以明。
0611b18: 佛日。報　朝廷護法之恩乎。上人行矣。儻道經金色
0611b19: 世界。其以毗耶病叟之言。質諸曼室。將以普告大眾。
0611b20: 願各各即假名而證實相。藉此津梁。頓超彼岸也。時
0611b21: 諸比丘。聞此語已巳。作禮而去。
0611b22: 送建上人遊八桂序
0611b23: 上人出家有年。始因參老人發無上菩提之心。比與
0611b24: 諸同業。延歐伯羽氏。共結曇花社於菩提樹。借庇蔭。
0611c01: 日就清涼之樂。每月半旬。請老人坐樹下。據菩提座。
0611c02: 揮麈為眾說修習趣進。無上菩提之法行。自春徂夏。
0611c03: 已巳四越月矣。上人作禮。言將往八桂。訪故人於青山
0611c04: 白雲之閒。且因行隨方。遇緣而度。欲令聞者。見者。
0611c05: 皆發無上菩提之心。為出世津梁之初步也。老人歡
0611c06: 喜而語之曰。善哉佛子。應知諸佛菩薩。凡有所作。常
0611c07: 為一事者。謂以此菩提心。教化眾生。故為一大事也。
0611c08: 即出生入死。因此緣此。除此一事。更無餘事。雖身經
0611c09: 險道。備歷三途。但有能使一人發菩提心者。即嬰眾
0611c10: 苦。亦所甘心。故聖人所行不。其事皆實。以世出世
0611c11: 閒。無有一法。過此菩提心。行此菩提行。作此菩提事
0611c12: 者也。所言菩提者。乃梵語也。此云覺也。覺者。乃一切
0611c13: 眾生本有之佛性。靈知寂照。故曰真覺。了然自悟。故
0611c14: 名獨覺。朗然大徹。照破重昏。故稱大覺。日用而不知。
0611c15: 故云不覺。不覺則為凡民。凡民即眾生也。以眾生。各
0611c16: 各具此靈覺之性。第日用而不知。嗟乎。具有而不自
0611c17: 知。可不哀與。不知即不能用。不能用。則如持珠作丐。
0611c18: 懷寶迷方。枉受辛苦。驅馳生死。甘墮苦海。可不哀與
0611c19: 是故聖人不哀其所不哀。特哀其可哀。所以出現世
0611c20: 閒。種種方便。而開導之。所謂自覺而能覺他。即先覺
0611c21: 覺後覺也。夫自覺者。則於物不迷。覺他者。則於物不
0611c22: 棄。不迷則會物歸己已。不棄則捨己已從人。由歸己已則不
0611c23: 見有物。從人則不見有己已。不有物。則萬物皆妙。不有
0611c24: 己已。則一己已非真。知己已非真。則己已即物。知物皆妙。則物
0612a01: 即真。即物即真。則物非物。而己已非己已矣。物我皆非。去
0612a02: 來無相。萬緣冥寂。一道閒。此大覺氏之心宗。諸菩
0612a03: 薩之妙行也。如此則二覺具。二利足。是所謂以寂滅
0612a04: 行。現諸威儀。隨事利他。而為菩提妙行者也。否則驅
0612a05: 馳險道。涉山川。勞筋骨。苦形體。增熱惱。損善根。長
0612a06: 苦趣。而非所以成就菩提。教化眾生之事業也。上人
0612a07: 行矣。流而上者。蒼蒼雲山。滿目皆真境。猿唳。
0612a08: 滿耳皆真經。獞猺猩猩。所遇皆真佛。水流風動。皆廣
0612a09: 長舌。天青月白。皆清淨身。如是而覺。則處處菩提場。
0612a10: 步步極樂國。念念皆真修。事事皆真行。又何計其世
0612a12: 之言乎。儻有所疑。路經湘山。請以質之無量壽佛。
0612a13: 壽僧綱一山敬上人序
0612a14: 余被放嶺海之四年。己亥。秋七月望。乃法性寺住山
0612a15: 僧綱。一山敬上人。六十有一歲也。爾時城中宰官居
0612a16: 士。及諸比丘四眾人等。各持香花而作供養。以祝上
0612a17: 人。時屬休夏自恣。上人亦建盂蘭法會飯十方僧。效
0612a18: 目連故事。以此為報親恩。罔極也。余時為眾講楞
0612a19: 伽新經罷。正以此為佛事。聞上人發如是心。歡喜讚
0612a20: 歎。而作是言曰。夫世人之壽。不出我人眾生。所謂壽
0612a21: 者相也。吾佛不取。而僧亦不住。然佛所取者慧命。所
0612a22: 住者法臘。故古之高僧。曰世壽。又曰法臘。不拘歲
0612a23: 年。而以初入受持戒品。三月安居。戒體無虧為一臘。
0612a24: 由以臘不以年。故有年高而臘少者。有童年而耆壽
0612b01: 者。凡重臘。是以戒為本也。以戒為本。即佛之慧命所
0612b02: 係矣。是故戒根淨。則慧命朗。戒本固。則慧命長。經云。
0612b03: 若人受佛戒。即入諸佛數。且佛壽無量。而曰。纔登戒
0612b04: 品。即頓獲之。豈不以自性清淨而為佛。達自性清淨
0612b05: 而為僧耶。所謂續佛慧命。以是故耳。惟吾佛說法四
0612b06: 十九年。末後拈花。以正法眼藏。付大迦葉。二十八傳。
0612b07: 至菩提達摩。達摩航海而來。初至五羊。先是宋求那
0612b08: 陀。楞伽四卷至。即建戒壇於其地。達摩來必
0612b09: 依止之。及傳二祖。且指楞伽為心印。及智藥攜菩提
0612b10: 樹來。栽於壇側。且曰。百六十年。有肉身大士於此樹
0612b11: 下出家。演最上乘。及六祖果發於斯。若合符節。迄
0612b12: 今宗分五派。道被寰中。皆以此寺為初地。即達摩之
0612b13: 道法不泯。六祖之真身猶存。豈非以戒根堅固。慧命
0612b14: 延長。由古及今。以至永永無窮耶。故經云。佛子住此
0612b15: 地。即是佛受用。今上人住此地。統此僧。見六祖如生。
0612b16: 豈小緣哉。余初入。至其寺。叩其門。至再呼而不應
0612b17: 者。今予居此不三年。而諸僧濟濟。一時翕然。無論老
0612b18: 幼。皆發菩提心。煥然一新耳目。是豈諸人佛性。昔無
0612b19: 而今適有耶。佛性人人本具。但無知識開導耳。開
0612b20: 導之功。又在主之者力行。則四眾歡感。如時雨降。油
0612b21: 然榮茂。而不自知其然矣。今上人年六十一。一旦發
0612b22: 如是心。作如是行。以佛事而報親恩。以淨戒而為壽
0612b23: 本。又能親近知識。隨順修行。後之弟子。苟觀上人心。
0612b24: 效上人行。從少至老。由子及孫。如此則化化無窮。源
0612c01: 源不竭。萬一有六祖者出。翻然如昔之盛時。則此法
0612c02: 中興之機。又在今日。上人功德無量。即上人之慧命
0612c03: 無窮矣。又豈以區區世壽為匹哉。乃命弟子通岸居
0612c04: 士歐起鴻輩。各持香花。重宣此義。為上人壽。
0612c05: 送蘊素穩禪人還金山序
0612c06: 余少負遠遊之志。以病未能。隆慶己巳。買舟過金山。
0612c07: 余愛其萬里江流。拳石空。孤標獨立。真若丈夫。挺
0612c08: 然頂天立地氣象。山主同公旻公余。居二載。諸弟
0612c09: 子從遊者眾。每飯食之餘。與一二高士。振衣濯足於
0612c10: 高空明月之下。秋水長天。空洞一色。真若履玻而
0612c11: 臨縣鏡。自爾一別。四十餘年。恍忽思之。端若夢事。深
0612c12: 沈瘴海。十有二年。飲蠻煙而毒霧。馳火宅而坐炎
0612c13: 蒸。每一興懷。則肌膚生粟。毛骨清。時特以此片石
0612c14: 長流。枕於蘧廬壘壁之閒。為消塵解煩之利劑也。
0612c15: 惜乎遠隔萬里。親舊凋。音問寥闊。嘗念妙高峰頂。
0612c16: 善財石上。月色潮聲。可似當年風味否。然亦無從問
0612c17: 訊也。丁未春莫。予蒙　恩在宥。走端州謁制府。奉檄
0612c18: 雷陽。以了前件。歸五羊。謁臬司。以聽從事。維舟珠江
0612c19: 之滸。適有上人。從豫章持大參丁公書來謁。開亟
0612c20: 讀。知為金山舟鋐公之孫也。予感舊興懷。誠所謂
0612c21: 喜心倒劇。嗚咽霑巾者也。嗟乎。人生一世。歲月遷。
0612c22: 回首人閒。居然夢幻耳。余事竣還山。穩公相隨曹溪。
0612c23: 今且言歸。余因敘往事。記別後之懷。以謝諸故人。且
0612c24: 託問訊於山靈海若。余將返棹楊子江頭。重訪三山
0613a01: 故事。幸為驅風伯以清江流。埽浮雲而放明月。延我
0613a02: 於妙高臺上。坐楞伽室。以說藏識海浪法身境界。了
0613a03: 蘇公與張方平未了公案。穩公持此。其無乾沒於飯
0613a04: 籮瓦閒也。儻有問者。為我報道。今已巳鬚髮皤然。無
0613a05: 復似當年粥飯氣矣。
0613a06: 送吳將軍還越序
0613a07: 將軍少從父行入。志在疆場。經涉山海。擣平盜。
0613a08: 無役不有。無戰不克。視險如夷。復淵如陵。凡諸島酋。
0613a09: 情形備殫。東倭發難。談者望重溟若登九天。視其
0613a10: 如入火聚。兩節制司馬公。日與群僚計畫。咸束手
0613a11: 無。時薦將軍往偵之。具得底裏。東事遂以平。還報
0613a12: 業已巳失故主。將軍功竟無以自鳴。惟步趨行伍。無復
0613a13: 敢言天下事矣。然皆上下舉知將軍能。卒不能以振
0613a14: 將軍也。每遇盜賊盤錯。則當事者。莫不力言將軍將
0613a15: 軍。恨不以將軍坐隗上。事既則曰。非我不能也。時若
0613a16: 有言將軍者。則亦皆曰。將軍將軍哉。故將軍竟以名
0613a17: 生忌。以能致禍。幾不免者數矣。時則向之稱將軍將
0613a18: 軍者。則又皆以繩墨自多。且恐入將軍不深也。嗚呼。
0613a19: 世故如此。豈復敢言丈夫事哉。南夷犯順。諸肉食者
0613a20: 色皆墨。將軍時在囹圄中。予思有以任疆場之肩負
0613a21: 者。舍將軍指不再屈。遂力請出將軍。多方調護。置之
0613a22: 前鋒。將軍犯重濤。陟峻嶺。連戰及花封。攻巢破穴。楊
0613a23: 大將軍知將軍。故不蔽其能。而斬馘俘擄之功。最於
0613a24: 行閒。將軍竟以忘身一。心膂俱竭。事竣。一病而死
0613b01: 者幾矣。由是而知將軍數亦奇矣。將軍至是。亦深知
0613b02: 其不偶也。乃負妻戴子而歸。將為五湖之遊矣。將軍
0613b03: 塵埃中人也。余非以意氣許可將軍者。蟷蠰怒臂
0613b04: 以當車轍。孰不知其力不足哉。然而一怒以當之。非
0613b05: 在力也。余以是知將軍。若九方之相馬。豈可以牝牡
0613b06: 驪黃以盡其質哉。余以是感慨世之皮相者。規規乎
0613b07: 毛色之閒。非余所以稱將軍也。行過曹溪。將別余。適
0613b08: 遇於江上。留連信宿。乃為詩以言別。非以將軍能高
0613b09: 舉也。辭不及意。笑不在言。
0613b10: 周子悟一篇序
0613b11: 周子希顏。字如愚。泰和人。三世孤貧篤孝。苦心堪輿。
0613b12: 海內名公大人。莫不折節傾心。信若谷響。以其言有
0613b13: 徵。而事不爽。故聽若聲音。奇驗非一。己卯秋杪。因韶
0613b14: 太守任使君入曹溪。曹溪為六祖大師法身住處。其
0613b15: 山開於梁初。神僧智藥大師。謂與西天寶林無異。
0613b16: 不世道場也。余以凋弊竊疑之。質諸周子。周子曰。陰
0613b17: 陽不經故也。以其左來而右去。故始大而終小。即此
0613b18: 一言。疑滯頓釋。由是而知周子之言形家。非直形也。
0613b19: 及出悟一諸篇。益見周子之得於自性之真。特藉形
0613b20: 以發其奧耳。嘗讀王維詩云。山河天眼裏。世界法身
0613b21: 中。且眼不能著纖塵。而曰容山河。法身不可以色相。
0613b22: 而曰包世界。繇是觀之。又奚可形色言之哉。此理之
0613b23: 微。誡不可言傳。而在妙悟。故周子之論山川。必本諸
0613b24: 真氣。真氣聚而成形。譬若人身。必有周身之血。脈
0613c01: 之融會而為穴。故凡人之生也。病苟砭得其穴。則足
0613c02: 以啟死生。人之死也。葬若阡得其穴。則足以化凶吉。
0613c03: 固其理也。語曰。天地同根。萬物一體。是則大地一形
0613c04: 也。陰陽一氣也。死生一致也。以一氣而視大地。則目
0613c05: 無全牛。以一穴而視死生。則無遺髮。若從一葉以
0613c06: 視陽春。則化工不易一縷矣。由是而知周子之視形。
0613c07: 非在形也。在使其形者也。原夫四大各。五行互融。
0613c08: 皆本於性情。由性昧而為空。太極也。空暗而結色。四
0613c09: 大五形。於是乎變。形之本也。性變而成形。天地而位
0613c10: 矣。傳曰。致中和。天地位。萬物育。此理之至也。內外五
0613c11: 行。原出於一。情與無情。共一體也。人之生也。動而有
0613c12: 知。得天地之中者。則於一身為聰明利達。故其死也。
0613c13: 靜而有靈。得山川之和者。則於子孫致福壽康寧。天
0613c14: 人合德。其理至微。所云葬乘生氣者。其是之謂乎。予
0613c15: 以是知世惑於堪輿。而妄為禍福之論者。皆不識一
0613c16: 之故也。周子之悟一。非特為形家言。而其術亦非為
0613c17: 求形者說。本諸身而求乎性也。故其名曰。悟一。旨
0613c18: 哉。是則有形之論。前無周子。不能發古人之祕。後無
0613c19: 周子。不能知陰陽之實。余謂其書可傳。故三復深飫
0613c20: 而致意焉。特序以發之。
0613c21: 贈太和老人序
0613c22: 老人不知何許人。掀髯瑋。肩橫一杖。足諸方。隨
0613c23: 身佛事。到處指迷。見形而歸心。聆音而解縛者。不知
0613c24: 其無量億眾矣。雲行鳥飛。飄然度嶺來遊於。余睹
0614a01: 其短髮蕭騷。雙瞳炯炯。燁若明星。聲音如鐘。聽其議
0614a02: 論風生。機鋒電捲。隨其所應。而為現身說法。察其根
0614a03: 性。應以何法而得度脫。即其所應而度脫之。於儒則
0614a04: 揭盡性之旨。於老則啟玄妙之樞。於釋則無非佛事。
0614a05: 乃至邪魔外道。鐵腹水潦。靡不迎刃摧鋒。望旌息鼓。
0614a06: 故其道不授。言不發。如養由之射。師文之琴。拈
0614a07: 矢應弦。理徽出水。若此者。亦不計其幾百千眾矣。且
0614a08: 其胸次豁然。了無滯礙。其來不將。其去不留。如古所
0614a09: 稱得無礙解脫者。非歟。余與老人。遊戲於漭瀁之墟。
0614a10: 逍遙於曠蕩之野。不知此身之在天地。外物之在此
0614a11: 身也。神怡心醉。如兀如癡。老人方將曳杖而遊於寥
0614a12: 廓。余蘧然驚覺。追之水。乃歌以送之。歌曰。雲之旌
0614a13: 兮前征。雷之鼓兮無聲。風飄飄兮吹衣。樹渺渺兮含
0614a14: 情。君之心兮不生。我所思兮神征。望不及兮天際。重
0614a15: 歸來兮夢驚。
0614a16: 壽曹溪前住持東湖賢公八十一序
0614a17: 曹溪前住持東湖賢公。生於前丁亥歲。今歷四百八
0614a18: 十甲子矣。七月二十三日。乃出胎時也。山中諸大弟
0614a19: 子。獨稱公為最上耆年。感公德教。素孚於眾心。各各
0614a20: 歡喜。燒香散花。而作供養。一時作禮。請予作具壽因
0614a21: 緣以壽公。余欣然為眾而作是言曰。夫壽者相。出於
0614a22: 我人眾生也。故吾佛世尊。斥而不許。且云童壽。又云
0614a23: 無量壽。是又以獨稱何耶。童壽者。謂童年而有耆
0614a24: 德也。是以德。不以年。曰無量壽者。是以心不以形也。
0614b01: 以其此心。先天地而不為老。後天地而不為終。超四
0614b02: 時而不遷。括十方而無量。故古之真人。悟此心者。萬
0614b03: 古不磨。千秋若在。是以吾佛。自謂我處靈鷲山。常在
0614b04: 而不滅。若吾師六祖。道骨凝然。法身常住。斯豈以形
0614b05: 骸之可拘拘。色相之可擬議者哉。是故吾徒為佛祖
0614b06: 兒孫者。端在悟明此心。不以世數為久近也。歷觀傳
0614b07: 燈所載千七百人。盡出曹溪一。是皆悟明此心者。
0614b08: 故以心印心。如續長夜之燈。以證不生不滅之果。斯
0614b09: 實由生以入無生。因滅而至不滅。不滅則法性常生。
0614b10: 無生則真常寂滅。斯則寂滅而生。則無生不生。即生
0614b11: 而滅則滅而不滅。此實千聖之真傳。一心之要旨也。
0614b12: 由是觀之。則人同此心。心同此壽。無疑矣。惟公生於
0614b13: 曹溪。而長於法門。老於佛事。由先以己已身為眾身。故
0614b14: 今得以眾壽為己已壽。且茲山之眾千人。人各有心。心
0614b15: 各其壽。誠以眾壽壽公。則復以公壽壽眾。如是展轉
0614b16: 以歷無窮。如以一燈傳千燈。燈燈相續而無窮無盡。
0614b17: 此則眾心之壽固無窮。而公之壽亦無量矣。以是而
0614b18: 知八十之年。如馬體之一毛。太倉之一粟也。今也集
0614b19: 眾心以祝公。期公以此心而為壽。以公之歲。歲歲如
0614b20: 今。壽公之人。人人不減。回睹世尊拈花之日非遙。六
0614b21: 祖揮麈之時不遠。斯較童年而耆德者。猶以睫而
0614b22: 注滄溟也。大眾聞說。歡喜作禮。持此以壽。
0614b23: 贈良醫杏山梁先生序
0614b24: 予放嶺海十有八年。驅馳炎荒。飽飲瘴煙。顧有漏形
0614c01: 骸。自非金石。日見衰朽。諸病交作。癸丑夏六月。偶患
0614c02: 背疽若覆盂。楚痛難堪。醫者束手。談者皆推梁先生。
0614c03: 先生天性好飲。凡以病告。初不計利。終不伐功。居鄉
0614c04: 里。循循謙讓。有古人風。予病篤時。市人告予僕曰。聞
0614c05: 尊者恙。得梁先生即愈矣。言未訖。而先生到。若神靈
0614c06: 所邀。即請先生視之。曰此蜂窠疽也。形如蜂竇。竇。日
0614c07: 生三子。若日久則層疊侵骨。不可治矣。幸早發藥可
0614c08: 無慮。先生治之之術多方。言痛痛止。言腫腫消。言腐
0614c09: 腐潰。隨病應手。無不立效。藥無金石。咸用眾草。予視
0614c10: 先生之治病。洞見肺腑。技若弄丸。期收功。若有
0614c11: 神焉。初先生治數日。或舉他醫。先生欣然讓之。無難
0614c12: 色。既而他醫治不可。先生復來無異辭。是知藝高而
0614c13: 心。時從醫未決請禱再三。獨許先生。誠天假也。感
0614c14: 先生之治予病。因思古語。丈夫處世。達則為良相。不
0614c15: 達則為良醫。方今天下之病。百孔千瘡。不啻予之一
0614c16: 身也。醫治者誰耶。即有盧扁之手。舉之未必信。信之
0614c17: 而未必用。況諱疾忌醫。欲求完復太和元氣。而收回
0614c18: 生之功難矣。先生之活人若有神。回生之功非一。初
0614c19: 不責報。積為陰德。願先生之子若孫。推先生之術以
0614c20: 治天下國家。應手而捷。則先生之澤流無窮。又不止
0614c21: 今日之活我。若人也。先生向未生子。醫予之次月二
0614c22: 日。舉一男。咸謂冥德之報也。故喜為先生賀。而贈之
0614c23: 以言。
0614c24: 別陳生明瞻序
0615a01: 萬曆初。余乞食長安市。會夷山陳先生。眾中一見。即
0615a02: 識予為畸人。遂與莫逆。予時先知嶺南有歐楨伯。與
0615a03: 先生同客燕市。自爾余謝人閒世。先生亦遊宦途無
0615a04: 聞焉。丙申歲。余奉　詔遣嶺南。二月至五羊。訪先生
0615a05: 則成千古。時晤明瞻。為愛弟也。夷山先生。豪舉超卓。
0615a06: 翩翩有出塵之思。明瞻則精敏沈潛。循循雅飭。溶溶
0615a07: 漠漠。澹然了無世俗態。余器重之。每見默無一語。且
0615a08: 於予言無不悅。及乃兄勛卿菜峰公挂冠歸。卜西園
0615a09: 於龍津。與浮丘光祿惟吾王公密邇。時時招余齋食
0615a10: 兩園之閒。一飯必以明瞻先。明瞻從二老無外遊。惟
0615a11: 二老節義。為一代人倫冠。不獨重嶺南。明瞻生於重。
0615a12: 而長於重。且習於重。不獨知所重。而固有所重也。明
0615a13: 瞻八歲能舉子業。十歲能誦古文辭。其父見背。菜峰
0615a14: 公以子視之。及長。而菜公且投閒。日與明瞻討論古
0615a15: 今上下人物。咸指其所重者之。以融其性習。此又
0615a16: 明瞻養得其重矣。無惑乎明瞻不屑屑以輕於浮俗
0615a17: 也。子曰。君子不重則不威。學則不固。是知君子之學。
0615a18: 固以重為本也。嘗試論之。人生之性也。本直質而無
0615a19: 偽。第以前識導情。浮華誘志。故本喪而質渝。明消而
0615a20: 暗長。是則不惟托根失地。抑為所附匪親。故日流於
0615a21: 窪下。渟滀其污濁。致使不磷之體漸磨。不淄之質暗
0615a22: 垢。顛瞑而不寤。火馳而不返者。眾矣。此聖人所以貴
0615a23: 親仁。釋老所以重離欲也。余目睹明瞻於此。十年如
0615a24: 一日。始終如一念。毀譽如一心。不以離合異情。不以
0615b01: 去就貳志。即其攻苦茹淡。孝弟篤誠。此固天性良然。
0615b02: 而實以親習有本。傳曰。重為輕根。靜為躁君。故聖人
0615b03: 之學。得其重而輕則隨之。專其靜而噪則化之。此仲
0615b04: 尼輕不義之富貴如浮雲。老薄萬鍾如敝屣也。苟能
0615b05: 得其重。則窮達一致。死生同條。古今一貫。以此足徵
0615b06: 方外之學非妄談。西來之宗非迂怪也。余與明瞻遊
0615b07: 一紀。未嘗一言及於禪。以明瞻早以重自珍。又何禪
0615b08: 之有。今言別。亦不外此。明瞻志之。
0615b09: 方子振奕微後序
0615b10: 余少知方子振。童年以奕鳴而未見。及余乞食長安
0615b11: 市。所遇靡不亟稱之。殊無議其短長者。私識其人。誠
0615b12: 若李本寧太史所言。非特奕也。及余被放嶺海。丙午
0615b13: 秋杪。子振同蕭觀察來。過訪曹溪。一見居然心鏡
0615b14: 中人。異哉。迺出近與黃石甫所布奕微。余固不測識。
0615b15: 及觀與蕭公對局。則知子振之為奕。以道而進乎技
0615b16: 也。嘗試論之。道在天地。凡得其精而神其化者。謂之
0615b17: 聖。道德無論已巳。若夫藝者。左馬以文聖。鍾王以書聖。
0615b18: 芝素以草聖。何獨藝。而技亦然。若市僚之丸。養由之
0615b19: 射。與秋之奕。諸皆有述焉。奕。爭道也。凡爭者。以名相
0615b20: 軋。軋則氣勝而實德尟。子振獨不然。循循雅飭。不以
0615b21: 長自多。臨局若無意。遇敵若不知。敵而必告以實。
0615b22: 處勝而若不爭。意氣閒閒。笑傲自適。胸次翛然。局若
0615b23: 澄波。心如皓月。機先而預定。神動而天隨。客往而不
0615b24: 追。敵來而順應。因是而知其微乎微矣。說者以奕喻
0615c01: 兵。余則謂奕可類禪。處乎不動。而運乎動者也。余
0615c02: 固謂子振之奕。以道而進乎技也。余觀子振。非獨技。
0615c03: 而其人亦然。老氏有言。夫惟不爭。故天下莫能與之
0615c04: 爭。斯其品異。而技亦神矣。彼矜矜操刀而割者。又何
0615c05: 以稱哉。予雖不知奕。今見子振對蕭公局。愧不若浮
0615c06: 山之對歐陽公。因棋而說法也。
0615c07: 送堅音慈公住金沙東禪寺序
0615c08: 金沙東禪。古剎也。自達觀大師重興。弟子孫氏伯仲
0615c09: 其始。太史王公成其終。先得浪崖耀公住持。莊嚴
0615c10: 畢備。乃聯諸同志。結青蓮社。背誦妙法華經。遵戒定
0615c11: 慧三學。以為梵行。不數年而能誦者。三十餘人。往耀
0615c12: 公與諸檀越。特建佛種堂。迎予休老。丙辰冬。予東遊
0615c13: 而來。睹其規矩雅肅。安居精潔。四事豐美。人境俱佳。
0615c14: 為末法一最勝道場也。讚歎久之。予了達大師末後
0615c15: 因緣。即投老匡山。耀公涕泣留之。未能也。及予入山
0615c16: 之二年。耀公以障緣去。一時檀越。皆望予令人以主
0615c17: 之。居無何。堅音慈公至。一眾歡喜懇請。公初以歸宗
0615c18: 為家山未妥。乃還安置。今應命往。過別五乳。予喜而
0615c19: 謂之曰。大哉法界。以緣起為宗也。故一切諸法。皆緣
0615c20: 一心之所建立。佛土淨穢。隨心感變。而成壞亦以之。
0615c21: 是以吾佛於菩提場初成正覺。其地堅固。金剛所成。
0615c22: 謂以金剛心之所感結。故菩薩修行。必以此心而為
0615c23: 行本。所言金剛心者。即梵綱所說金剛寶戒。名為諸
0615c24: 佛心地法門。故命千百億釋迦流傳此法。所謂為一
0616a01: 大事因緣出現世閒。特傳此金剛戒耳。惟此一戒
0616a02: 為成佛之緣。故曰。佛種從緣起。吾徒為佛子者。苟不
0616a03: 遵此戒。則凡所建立。世出世法。皆不成就。以無根本
0616a04: 故耳。即此社規。遵三學之制。三藏之中。經宗法華。律
0616a05: 宗梵網。論宗起信。是則此三皆最上一乘。發明一心
0616a06: 之旨。成佛之要。無出此者。乃目前現成公案也。公今
0616a07: 往矣。若秉佛心而為住持。即其地為金剛所成。身心
0616a08: 寂然。是為入如來室。若以法華為佛種子。則一瞻一
0616a09: 禮。舉手低頭。皆為妙行。則一切因緣。無非佛事。了無
0616a10: 疲厭。若以智照一心。了達無明。則煩惱不生。諸障自
0616a11: 息。日用頭頭皆真解脫。且公素持行願普門二品。以
0616a12: 專淨業。苟以大悲為心。則普視同體。冤親等觀。了無
0616a13: 人我之相。若以普賢為行。則捐捨身命。以供大眾。滴
0616a14: 水普沾。何有一己已之私。若以大圓覺為我伽藍。十方
0616a15: 聚會。箇箇無為。又何有於子孫之業。公以如是住。如
0616a16: 是持。如是安居。則當下轉穢成淨。三學圓於一心。萬
0616a17: 行成於一念。所謂佛子住此地。即是佛受用。常在於
0616a18: 其中。經行及坐臥。如此則不負檀那。亦不負自己已出
0616a19: 世一大因緣也。當以此語揭之佛種堂。未必不為廣
0616a20: 長舌相。
0616a21: 送無言道公住持少林序
0616a22: 世尊出印土。踞靈山。以優羅華。為菩提種子。既達
0616a23: 摩以震旦少林。為菩提初地。十方無盡法流。源源從
0616a24: 此而出。其如派多而源混。故我雪庭大師。總眾流而
0616b01: 歸之。其心大矣。厥功懋哉。自是當家種草。代代而生。
0616b02: 以不生者世其業。無言道公。承二十五世幻休潤大
0616b03: 師法流。令人天推擁。而住持其家。諸大比丘。剎利宰
0616b04: 官居士。眾皆歡喜讚歎。予來自東方那羅延堀。亦隨
0616b05: 喜合掌而言曰。佛未出世。祖未西來。現成家業。人人
0616b06: 具足。由其具足而不知。故黃面碧眼。忍俊不禁。特地
0616b07: 出身。為人說破。靈山百萬眾。傳燈千七百。都皆一喚
0616b08: 回頭。頓知本有。此則知之一字。眾妙之門矣。噫。佛祖
0616b09: 元無實法與人。豈期人人病眼空花。且又邀花結果。
0616b10: 佛祖之心然哉。此則知之一字。眾禍之門也。吾人若
0616b11: 不重刮金篦。何以世其家業。嗟乎難矣。然佛祖以法
0616b12: 界為家。大地為業。空為量。若不立一塵。則不能現
0616b13: 身。若立一塵。則不能度生。今公以赤身而全荷其業。
0616b14: 拽百川而歸源。豈易易哉。公且行矣。諦聽諦聽。善思
0616b15: 念之。若不立一塵。則負佛祖。若立一塵。則非佛祖所
0616b16: 以望公者。公其勉諸。
0616b17: 送仰崖慶講主畫諸祖道影序
0616b18: 昔世尊居忉利三月。優闐王思之不已巳。乃命工者持
0616b19: 旃檀香。往刻其像。鶖子慮眾工凡品。無足盡其妙好。
0616b20: 遂以神力。化三十二人。各注一相。相成請歸王城。觀
0616b21: 者與生佛等。及世尊從天宮來。乃拜之曰。吾滅後。賴
0616b22: 爾度生無量。其像亦垂手而答之。故凡雕刻彩畫。種
0616b23: 種莊嚴。十方界者。皆自旃檀始。噫。夫豈佛然哉。吾
0616b24: 意諸祖。皆同一身一智慧。力無畏亦然。故曰。心如工
0616c01: 畫師。畫出諸形像。夫形像可畫。而神通妙用。及度生
0616c02: 事業。又安得而畫之哉。居常闕然。及讀達師述丁生
0616c03: 畫諸祖道影序。并送慶公求畫。是知神通妙用度生
0616c04: 事業。皆不離一毫端三昧耳。嗟乎。鶖子極盡神力。以
0616c05: 多人而方成一像。今丁生以無作妙力。從一手而現
0616c06: 多身。慶公於一念頃。圓成度生事業。而達師一彈指
0616c07: 閒。頓使法身彌布。如雲起寒空。影羅秋水。如斯妙用。
0616c08: 乃法爾神通如是耶。抑因緣會合而然耶。觀者儻能
0616c09: 覿面不疑。始信各各當人自性。本來具足如此也。公
0616c10: 行矣。無倦繁興。藉使於一身復現多身。將逼塞空。
0616c11: 光流大地。又不離丁生一毫端。公其持此。為我告之。
0616c12: 賀僧錄左善世超如應公住持大慈壽寺序
0616c13: 聖天子臨御之初。年正沖。　太上母憂勤鞠育。惟
0616c14: 　祖宗社稷天下重器所寄。思無以上厚德。下福蒼
0616c15: 生。乃薄供養。損膳羞。出其資。建大慈壽寺。將賴三寶
0616c16: 弘護。陰庇窮壤。寺成。選古風和尚為住持。居三年
0616c17: 謝世。上命其孫本在。授僧錄左善世。繼其寺事。在師
0616c18: 任事十二年。上祝　萬壽。下接四來。無厭朝莫。即慈
0616c19: 雲法雨。滿寰區。無不從此流出。而師舒忠效力。竭
0616c20: 躬盡瘁。以事煩務劇。致形勞神枯。四大交病。即臞然
0616c21: 骨立。猶不忍棄事。達觀禪師隨緣過慈壽。見而驚曰。
0616c22: 公何為至此哉。吾人固重以忘身為法。其如生死大
0616c23: 事何。師潛然泣數行下。曰在非戀戀浮名。第念　聖
0616c24: 恩隆重。香火無託。故苟延耳。禪師因問孰堪荷寺事
0617a01: 者。師即舉其弟子監寺圓應禪師。請見乃大喜曰。是
0617a02: 豈乘願力而來者耶。令解衣盤。如九方相馬。云此
0617a03: 足當千里矣。幸有此兒。顧復何慮。師聞已巳。判然自決。
0617a04: 明日即以其事。奏　聖母。可之。旨下大宗伯。檄應仍
0617a05: 授僧錄左善世。為第三代住持。諸名山大知識。各各
0617a06: 聞而歡喜。屬不讚歎之曰。惟吾佛世尊。以法界為
0617a07: 家。以戒定慧為業。以弘法利生為務。以慈悲喜捨為
0617a08: 範。以教理行果為綱維。三學具。四心圓。四維張。教乃
0617a09: 昌。夫此家者。以無心而住。無我而持。任因緣為進退。
0617a10: 順機宜為調伏。此至人之能事。豈常人可及哉。故正
0617a11: 法之代。四維張而法道昌。諦觀諸祖。無論童耄。一言
0617a12: 之下。克紹其業。像法之世。教流東土。歷漢至唐。代有
0617a13: 其人。葉葉相鮮。花果茂實。且曰無果。至於末法。則秀
0617a14: 實希者。以教理存而行果闕。網已巳半弛。將何以綱維
0617a15: 家業。撈漉人天哉。今躋末法。六百餘矣。當世尊將
0617a16: 涅槃時。有六萬億菩薩。願於末法影響流通。且又將
0617a17: 佛法付囑國王大臣。故歷代相承。惟我國家。崇其教。
0617a18: 重其人。上下一體。至我　聖母。弘通三寶。超越前代。
0617a19: 琳宮紺宇。棋布星分。獨此寺為天下大觀。無盡法藏。
0617a20: 從此而出。一切功德。從此而入。為法門之樞紐。知識
0617a21: 之蘧蘆。當其任者。持大教之綱維。為四海之觀望。殊
0617a22: 非細事。應公年甫二十。即掌監寺職。山門眾務。一切
0617a23: 以身任之。不私己已。不憚勞。不辭怨。不識身之有世。不
0617a24: 知心之有身。不識不知。泛應無機。所謂年童而德耆。
0617b01: 外實而中。忘機類無心。汎應類無我。不計利害類
0617b02: 任緣。此真。住持之能事。觀禪師所稱乘願力而來者
0617b03: 非歟。余嘗私謂在師為舟。應公為水。水之積也不厚。
0617b04: 則負大舟也無力。應公業已巳能負師十年有徵。豈不
0617b05: 能自負哉。應公勉矣。願造其真。履其實。為佛真子。住
0617b06: 持其家。將此身心。祝我　聖君慈壽。如天如地。普覆
0617b07: 無窮。果如是。則香幢影動。鐘鼓聲飛。塔殿橫空。鈴音
0617b08: 鐸響。晝夜無閒。皆廣長舌轉法輪時也。公其勉之。
0617b09: 贈大輪端上人住持廣濟寺序
0617b10: 王舍城北。有大精舍。曰廣濟。乃大知識寶藏和尚說
0617b11: 法之處。和尚初隱終南。發明心印。後其弟子雙松
0617b12: 平公輩。止於此。豎大法幢。人天眾集。和尚據師子座。
0617b13: 平公即領住持事。接納四方。名傾海內。三十餘年。和
0617b14: 尚臘高八十。而道風與日俱大振。平公謝幻緣去。復
0617b15: 以其徒端公繼山門事。都城耆年。龍華瑞菴上人輩。
0617b16: 咸皆歡喜。乞一言以讚歎之。聞之佛住迦毗羅國。祇
0617b17: 桓精舍。其弟子千二百眾。各推所尚。爾乃以長老稱
0617b18: 空生。空生問佛所住。世尊乃告以應無所住而生其
0617b19: 心。不住色聲香味觸法生心。且曰。應如是住。如是降
0617b20: 伏其心。果何住耶。雖然。豈以無住為住哉。抑聞佛住
0617b21: 大光明藏。與十二大士。密說圓滿修多羅門。乃曰。以
0617b22: 大圓覺為我伽藍。身心安居平等性智。此所謂住寂
0617b23: 滅場。修無作行。又豈以有所住而住哉。雖然上人親
0617b24: 授法於寶藏和尚。和尚得法大川禪師。據臨濟正令。
0617c01: 揚眉瞬目。一棒一喝之閒。五教齊收。千門頓會。人境
0617c02: 俱奪。理事雙忘。此又豈可以王城精舍。圓覺伽藍。而
0617c03: 擬議其精粗優劣耶。上人果以此法住持。是將可以
0617c04: 續佛慧命。上報　國恩。誠所謂佛子住持。善超諸有
0617c05: 也。耆年聞說。皆大歡喜。即持此一葉。以問訊上人。上
0617c06: 人其無謂我毗耶病夫。非奪之手也。是為序。
0617c07: 送方山川法師幻遊序
0617c08: 幻人往遊都市。遇方山子於大幻場中。相與莫逆於
0617c09: 心。已巳而幻人從幻緣去。方山子即入如幻大解脫門。
0617c10: 依寂滅場。現諸幻事。揭大藏於龍宮。受天人之妙供。
0617c11: 幻人方避影東海。據長空大谷。與煙霞麋鹿爭雄。方
0617c12: 山子聞而喜之。即杖而來。搜我於窮髮。幻人相與
0617c13: 把臂而遊。登金剛之峰。入那羅之窟。乘堅固之筏。泛
0617c14: 海印之光。捫摸無。指揮萬象。倦則鋪瑤草而臥長
0617c15: 林。饑則飲醍醐而栗棘。時或鼓腹搘頤。髀躍。
0617c16: 吸鯨波而吞滄海。叱大塊而噫長風。直使萬竅齊鳴。
0617c17: 殊流競驟。曾不知爾我之在乾坤。朝昏之為日月也。
0617c18: 又何浮光幻影。野馬塵埃。而點太清之量哉。方山子
0617c19: 喜而忘歸。不覺兩更四序一瞬矣。時則方山子蹶起
0617c20: 而謂幻人曰。聞之不死之鄉。非蜉蝣之所擬。廣漠之
0617c21: 野。非蟭螟之所知。信乎。願當與子死此耳。幻緣未盡。
0617c22: 姑捨子去。終當手同歸焉。幻人于徐而進之曰。譆。
0617c23: 有是哉。子作去來之想耶。嘗試觀夫片雲起。而太
0617c24: 彌布。纖塵舉。而大地全收。不分而。則霈澤施。不
0618a01: 散而周。則山岳競秀。由是觀之。則諸法未嘗離於起
0618a02: 立處耳。子當勉矣。無作去來之想也。雖然空花結實。
0618a03: 目之所愚。水泡穿珠。癡兒之所惑。子其行矣。試為
0618a04: 彈而刮之。若珠破除。其無忘我交臂之盟。誓當與
0618a05: 子死於那羅延堀。
0618a06: 
0618a07: 憨山老人夢遊集卷第二十一
