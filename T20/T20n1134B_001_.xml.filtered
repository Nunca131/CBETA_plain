0577b12: 
0577b13: 
0577b14: No. 1134B [cf. Nos. 1133, 1134A]
0577b15: 【原】享和元年刊長谷寺藏本金剛壽命陀羅尼經
0577b16: 
0577b17: 特進試鴻臚卿大辨正
0577b18: 大廣智三藏奉　詔譯
0577b19: 爾時毘盧遮那如來。於色界頂第四禪成等
0577b20: 正覺。即下須彌山頂。於金剛寶樓閣。盡虛空
0577b21: 遍法界一切如來皆悉雲集。前後圍繞異口同
0577b22: 音。唯願世尊轉妙法輪甚深祕密。所謂金剛
0577b23: 界輪。降三世教令輪。遍調伏法輪。一切義成
0577b24: 就輪。如是四輪從毘盧遮那心出。一一輪皆
0577b25: 有三十七聖者。一一真言一一三摩地。一一
0577b26: 契印威儀軌持。大悲願力。於雜染佛剎。於淨
0577b27: 妙世界。或隱或顯。轉輪利樂度諸眾生各各
0577b28: 不同。毘盧遮那佛。受諸如來請已。欲轉法輪。
0577b29: 時即入三摩地。觀見摩醯首羅大自在天。剛
0577c01: 強難化執持邪見。非我寂靜大悲之身堪任
0577c02: 調伏。於是世尊入悲怒三摩地。從胸臆間出
0577c03: 現五金剛大菩提心。流出四面八臂威德
0577c04: 熾盛奇特難降三世金剛菩薩身。遍禮毘
0577c05: 盧遮那如來及一切諸佛。唯願世尊示教於
0577c06: 我。何所作為。佛告降三世菩薩。汝今降伏彼
0577c07: 難調伏諸大天等。令悉歸依諸佛法僧發菩
0577c08: 提心。尋即降伏一切諸天。盡皆歸依佛法僧
0577c09: 眾。唯大自在天。特＝恃【原】特恃大威德而生拒敵。降三
0577c10: 世菩薩種種苦治乃至於死左踏大天右踏天后於是毘盧
0577c11: 遮那如來。入大悲愍三摩地已。即說金剛壽
0577c12: 命陀羅尼。復入金剛壽命三昧耶。及結密印
0577c13: 加持摩醯首羅天王。還復得甦重增壽命。歸
0577c14: 依諸佛發菩提心。灌頂受記證得八地位。金
0577c15: 剛壽命真言＋（曰）【原】言言曰。
0577c16: 唵日囉二合喻曬薩二合訶引
0577c17: 
0577c18: 佛告執金剛菩薩。若有善男子善女人。受持
0577c19: 念誦每日三時時別千遍。過現所有惡業因
0577c20: 緣短命夭壽。由持此真言故信心清淨。業障
0577c21: 消滅更增壽命。若有修習三摩地者。現生不
0577c22: 轉父母生身。獲五神通陵空自在。次當誦護
0577c23: 身被甲真言曰。
0577c24: 唵砧簪反日囉二合欲
0577c25: 
0577c26: 次當觀欲字。光明晃曜遍照。成大金剛壽
0577c27: 命菩薩。次以四字明引請菩薩。降入壇中受
0577c28: 諸供養。四字密言曰。
0577c29: 惹吽斛
0577c30: 
0578a01: 爾時大眾聞佛所說信受奉行。
0578a02: 金剛壽命陀羅尼經
0578a03: 延寶四年五月。寫尾藏本。律師淨嚴天
0578a04: 明元辛丑年寫宇治慧心院本。慈忍今年
0578a05: 得件本令寫之。挍勘以印版。蓋此經者。前
0578a06: 經之略出。為不堪者唯示眼精。非是別本
0578a07: 也。　　和州長谷寺寓居劬勞釋快道記
0578a08: 一挍加筆畢　　癸亥四月六日　慈順
