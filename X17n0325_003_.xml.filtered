0303b01: 
0303b02: 
0303b03: 
0303b04: 楞伽經纂卷第三
0303b05: 
0303b06: 一切佛語心品第三
0303b07: 意生身分第四十
0303b08: 爾時世尊告大慧菩薩言。意生身分別通相我今當
0303b09: 說。乃至修行者了知初地上增進相得三種身。
0303b10: 心本無相。孰名以身。自其所得之受用而生。猶如
0303b11: 意生無有障礙。故曰意生身。得三種身者。進於初
0303b12: 地。故曰了知初地增進相。
0303b13: 知自心現境界性非性。
0303b14: 知所現之性。皆非其性。
0303b15: 身心轉變。
0303b16: 謂轉捨心意意識五法自性二無我相身。
0303b17: 得如幻三昧乃至迅疾如意。
0303b18: 本一法界。成現百千三昧清淨蠲潔。明如妙華。隨
0303b19: 心化現。故曰迅疾如意。前言實相所現。此言照諸
0303b20: 幻相。
0303b21: 猶如幻夢水月鏡像乃至通達自性法故。
0303b22: 以能通達一切法。皆彼自性。而吾無性。故曰自性
0303b23: 法。若是則雖現一切法。而法常無染。
0303b24: 云何種類俱生無行作意生身乃至無行作意生意
0303c01: 生身。
0303c02: 即一心而普造。則萬法齊彰。如海印像。故曰種類
0303c03: 俱生。即一心而隨緣。則無作而作。如風過空。故曰
0303c04: 無行作。
0303c05: 種種意生身自在華莊嚴
0303c06: 頌曰。
0303c07: 豁達已巳除諸識浪遂於三種現身財
0303c08: 安然初覺元非性如幻徐知法障開
0303c09: 功德海中騰雨露莊嚴門裏結樓臺
0303c10: 須知無作而俱作一切皆從自得來
0303c11: 離五無間分第四十一
0303c12: 爾時大慧菩薩白佛言世尊。如世尊說。若男子女人
0303c13: 行五無間業。乃至名五無間事亦名無間等。
0303c14: 華嚴經云。菩薩。觀諸緣起自性空。得空解脫。觀諸
0303c15: 有支性滅。無有少法相生。得無相解脫。無相無願。
0303c16: 唯除慈悲。得無願解脫。此名三解脫。謂行五無間
0303c17: 者。其意欲以三解脫。及無漏想。斷彼七識佛。其實
0303c18: 未能解脫。故曰惡想。
0303c19: 復次大慧有外無間乃至於三解脫一一不得無間
0303c20: 等法。
0303c21: 斷此五種。名無間等。斷之者。是有心於善業者也。
0303c22: 若於三解脫中。不見有無間等法。
0303c23: 除此已巳餘化神力現無間等。
0303c24: 化現無間。則非究竟斷彼。故曰外無間。唯化現無
0304a01: 間是。則以智慧方便。而行無間。非有心於善業。故
0304a02: 能為作五無間罪者。除疑悔也。
0304a03: 謂聲聞化神力乃至無有一向作無間事。
0304a04: 神力化現。現已巳還滅。非究竟斷彼。故曰無有一向
0304a05: 作無間事。
0304a06: 不得無間等除覺自心現量。
0304a07: 化現無間。即於無間等法。實無所有。唯覺自心現
0304a08: 量。而自心現量之性。本亦非性。故下文云云。
0304a09: 離身財妄想乃至解脫餘趣相續妄想。
0304a10: 化現無間。本以智慧方便。而為眾生。若有餘趣相
0304a11: 續之想。則亦未超心量。故云。
0304a12: 是謂五無間不入無擇獄
0304a13: 頌曰。
0304a14: 五般無間最為精正眼觀來是業生
0304a15: 爭似無心三解脫不須防檢自圓成
0304a16: 佛知覺分第四十二
0304a17: 佛告大慧覺人法無我。
0304a18: 覺人法無我。則無復有無我之相矣。
0304a19: 善知二無我二障煩惱斷永離二種死
0304a20: 是名佛知覺
0304a21: 頌曰。
0304a22: 皆言人法兼無我子細尋思了得麼
0304a23: 只這二邊無取捨如來知覺沒殽訛
0304a24: 佛等一切分第四十三
0304b01: 佛告大慧以四等故。
0304b02: 等。謂與之齊等無有分別。
0304b03: 於大眾中唱如是言。
0304b04: 字語身法。既與諸佛。無有差別。則與諸受生一切
0304b05: 種類。皆悉平等。無有同異。達此然後知天地同根。
0304b06: 萬物一體。
0304b07: 迦葉拘留孫拘那含是我以此四種等
0304b08: 我為佛子說
0304b09: 頌曰。
0304b10: 眾生諸佛亦均齊大覺皆言我昔為
0304b11: 若論四般無異等即同於彼更何疑
0304b12: 自得本住分第四十四
0304b13: 何因說言不說是佛說。
0304b14: 大慧言。正覺即佛也。而云不說是佛說。故疑。
0304b15: 云何二法謂緣自得法及本住法。
0304b16: 自覺而不從外得。曰自得。萬變而法界如然。曰本
0304b17: 住。
0304b18: 離言說妄想離字二趣。
0304b19: 離言及字。故曰二趣。
0304b20: 於其中間不說一字亦不已巳說當說。
0304b21: 佛以自得及本住法故。離言字二趣。一切所說。對
0304b22: 病設藥。如鏡現像。悉無所得。亦無增減。
0304b23: 緣自得法住故我作是說彼佛及與我
0304b24: 悉無有差別
0304c01: 頌曰。
0304c02: 圓明妙體絕思惟若墮三乘豈易知
0304c03: 自得樂中離所說真常法界弗曾移
0304c04: 眾生有病根根別我佛施方種種醫
0304c05: 若信古今無異體不談一字更何疑
0304c06: 離有無有相分第四十五
0304c07: 佛告大慧此世間依二種乃至欲見不離離相。
0304c08: 依於有無。即墮性及非性。而欲見可離及不可離
0304c09: 相。以不知心量故。
0304c10: 云何世間依有謂有世間因緣生。
0304c11: 本來寂滅。凡說有者。皆因緣故。
0304c12: 非不有從有生非無有生。
0304c13: 此世間說有者。
0304c14: 彼如是說者是說世間無因。
0304c15: 有無常相因故。說有者。為無之因。
0304c16: 大慧白佛言乃至後不復取。
0304c17: 此皆論愚夫依無也。彼諸愚夫。受貪恚已巳。又計非
0304c18: 性。其意不取有性者。謂彼自寂靜故。又謂諸佛聲
0304c19: 緣。亦不取彼有無之性。一切斷滅。殊不知其不了
0304c20: 自心現量。反墮壞滅之想。此所以言懷也。
0304c21: 佛告大慧善哉善哉乃至於聲聞緣覺及佛亦是壞
0304c22: 者。
0304c23: 此難辭也。如來謂若以貪恚癡為壞滅。前言聲緣
0304c24: 及佛。亦可謂壞。貪恚癡。與佛聲緣。同歸於內外
0305a01: 不可得故。
0305a02: 佛聲聞緣覺自性解脫故縛與縛因非性故。
0305a03: 佛及聲緣。既見本性。而得解脫於縛與因。皆本無
0305a04: 性。
0305a05: 大慧若有縛者乃至是名無有相。
0305a06: 若以貪恚癡為我之縛。而欲壞去。即是有縛者。反
0305a07: 為縛因。念念壞去。以為非性。是墮斷見。故曰是名
0305a08: 無有相。
0305a09: 誰集因緣有
0305a10: 非因於他。自心緣起。
0305a11: 觀世悉空寂有無二俱離
0305a12: 頌曰。
0305a13: 休說有無皆已巳離因緣生滅又沉淪
0305a14: 若能悟了惟心境一似醒來看醉人
0305a15: 宗說俱通相分第四十六
0305a16: 大慧宗通者謂緣自得勝進相。
0305a17: 反照自心。曰自得。超離緣妄。曰勝進。
0305a18: 遠離言說文字妄想乃至遠離一切妄覺想。
0305a19: 非見自心曰覺想。
0305a20: 如應說法。
0305a21: 如響之應。曰如應。
0305a22: 云何起妄想非性為解脫
0305a23: 何起非性以為解脫。
0305a24: 從愛生諸陰有皆如夢幻
0305b01: 頌曰。
0305b02: 光明自覺證宗風方便隨機說亦通
0305b03: 此是如來真淨境有無覺想悉皆空
0305b04: 離不實妄想分第四十七
0305b05: 世尊第一義亦如是離量限分譬因相。
0305b06: 第一義相。無數。無形。無際。無可喻。無可因。故曰離
0305b07: 量限分譬因相。
0305b08: 將無世尊說邪因論耶說一生一不生。
0305b09: 大慧假問。謂外義亦離性相。與第一義同。為計著
0305b10: 或言妄想生。或言妄想不生。何為而異耶。
0305b11: 佛告大慧非妄想一生一不生乃至妄想不生。
0305b12: 謂有無之想。本自不生。外現之性。本自非性。覺自
0305b13: 心現。則一切唯心。妄不期滅。頌曰。
0305b14: 圓明法界絕凝萬種皆因外假成
0305b15: 若覺惟心無別物不袪妄想自無生
0305b16: 大慧我說餘愚夫自心種種妄想相故乃至如來自
0305b17: 覺境界離五法自性事見妄想。
0305b18: 至此。又拂五法自性之。
0305b19: 一切緣所作所作非自有
0305b20: 所作皆緣於心。
0305b21: 事不自生事有二事過故
0305b22: 謂有緣及所緣。
0305b23: 種種意生身我說為心量
0305b24: 頌曰。
0305c01: 若到如來自覺境然無古亦無今
0305c02: 真常玄旨猶無見妄想情塵何處尋
0305c03: 離語義妄想分第四十八
0305c04: 如緣言說義計著墮建立及誹謗見。
0305c05: 彼不生不滅等。當無所緣而自證。
0305c06: 異建立異妄想如幻種種妄想現。
0305c07: 見一切法各別異相。而起妄想。謂如種種幻相。故
0305c08: 曰異建立異妄想。
0305c09: 譬如種種幻乃至非聖賢也。
0305c10: 佛言如幻。但言其速滅。爾非為其別異而起如幻
0305c11: 之想也。
0305c12: 以彼建立故
0305c13: 緣彼言說而建立。
0305c14: 不實如彼見亦非無所有
0305c15: 謂一切無性無有者。亦不實之斷見。頌曰。
0305c16: 緣他言義立宗風異此同歸妄想中
0305c17: 情識茫茫無實見不知何處真空
0305c18: 袪別智識相分第四十九
0305c19: 無事方便自性相是智。
0305c20: 本無所事。一切方便。還他自性。
0305c21: 復次得相是識不得相是智。
0305c22: 諸識寂滅。心境俱忘。了無所得。故曰不得。
0305c23: 自得聖智境界不出不入故如水中月。
0305c24: 自得境界。實相如如。不見去來。如水中月。是謂聖
0306a01: 智。
0306a02: 逮得自在力是則名為慧
0306a03: 不採為智至此乃慧。
0306a04: 縛境界為心
0306a05: 心未離緣。不免於縛。
0306a06: 覺想生為智無所有及勝慧則從是生
0306a07: 覺想為智。至此乃慧。
0306a08: 遠離思惟想
0306a09: 言慧如此。
0306a10: 二乘不相應
0306a11: 以思惟攝受故。不相應。
0306a12: 超度諸心量如來智清淨
0306a13: 頌曰。
0306a14: 開標智識示群生只為凡愚眼未明
0306a15: 三智立名皆是妄二乘非性亦非精
0306a16: 如來地上超心量佛子須知絕想情
0306a17: 自得界中無出入還如月湛水中形
0306a18: 離外道轉變見分第五十
0306a19: 復次大慧外道有九種轉變論外道轉變見生。
0306a20: 謂之轉變即有見相。
0306a21: 所謂形處轉變乃至是名九種轉變見。
0306a22: 今而非昔。故曰轉變。
0306a23: 乃至事變妄想彼非如非異妄想故。
0306a24: 非有如是。非不如是。皆心現妄想。
0306b01: 自心現外性非性。
0306b02: 彼不知自心所現外性本非性。
0306b03: 大慧如是凡愚眾生乃至如見幻夢色生。
0306b04: 如實真心。本無生滅。有無轉變。外道妄習。如彼幻
0306b05: 夢。遽生色相。一切非實。
0306b06: 然世間緣起如乾闥婆城
0306b07: 頌曰。
0306b08: 法身常住不遷移轉變皆因性相迷
0306b09: 萬法縱橫如幻夢覺來無物可思惟
0306b10: 解脫相續相分第五十一
0306b11: 爾時大慧菩薩復白佛言世尊乃至不墮如所說義
0306b12: 計著相續。
0306b13: 一切諸法。本來空寂。因言說文字。計著其義。故
0306b14: 云。
0306b15: 四大於一切地乃至見一切法如幻夢等。
0306b16: 內觀四大。悉離妄想。外觀諸法。一切如幻。
0306b17: 復次大慧覺外性非性自心現相無所有。
0306b18: 菩薩當覺外性非本有性。惟自心現。本亦無有。
0306b19: 隨順觀察自心現量乃至於一切法無相續不相續
0306b20: 相。
0306b21: 以見分別有無故。名相續。以見諸法寂靜故。名不
0306b22: 相續。菩薩於此悉無是相。
0306b23: 復次大慧彼中無有若縛若解乃至無眾生可得故。
0306b24: 有縛有解。是眾生計著有無。然有無。畢竟無眾生
0306c01: 可得。
0306c02: 復次大慧愚夫有三相續謂貪恚痴及愛未來有喜
0306c03: 愛俱。
0306c04: 未來愛俱。所以相續。
0306c05: 愚夫妄想縛相續不觀察
0306c06: 頌曰。
0306c07: 真空無相沒鬖相續還能綴得麼
0306c08: 堪笑凡愚依妄想如蠶纏了復纏他
0306c09: 了妄即空分第五十二
0306c10: 大慧復白佛言如世尊所說乃至妄想彼彼性。
0306c11: 妄性非。故曰彼彼。
0306c12: 非有彼自性但妄想自性耳。
0306c13: 謂非本來有性。但自己已妄想所成。故曰妄想自性
0306c14: 爾。
0306c15: 世尊若但妄想自性乃至一切法妄想自性非性故。
0306c16: 大慧謂。以一切性。為妄想自性。則必以性自性為
0306c17: 非矣。故曰非性自性相待。若是則是以煩惱清淨
0306c18: 一切無性為過。而世尊所說不然。謂一切妄想。
0306c19: 皆自心現。非本有性。
0306c20: 佛告大慧如是如是乃至性自性妄想真實。
0306c21: 惟覺自心現性。則一切如幻非如。愚夫。執以為真
0306c22: 實。
0306c23: 此妄想自性非有性自性然。
0306c24: 聖所以不執為真實。以其本非有性。但自心現性
0307a01: 相而然爾。
0307a02: 大慧如聖智有性自性乃至如是性自性知。
0307a03: 言妄想之性自性而不執著。亦如聖。知聖見之性
0307a04: 自性所知。
0307a05: 大慧白佛言若使如聖乃至非如愚夫妄想。
0307a06: 此假問也。聖亦不有天眼肉眼之分別。但知性自
0307a07: 性而已巳。不同愚夫分別妄想。
0307a08: 云何愚夫離是妄想不覺聖性事故。
0307a09: 大慧謂。愚夫以不覺聖性事。亦同諸聖之離妄想
0307a10: 也。
0307a11: 世尊彼示非顛倒非不顛乃至不見離有無相故。
0307a12: 大慧謂。聖以不見愚妄想為得。而愚亦不見聖知。
0307a13: 見何為而不得。
0307a14: 世尊聖亦不如是乃至不以自相境界為境界故。
0307a15: 聖亦不如愚夫之見於外妄想。一切如之自己已境
0307a16: 界。未自認。
0307a17: 世尊彼亦性自性相乃至謂墮性相見故。
0307a18: 彼謂愚夫。
0307a19: 畢境界非如彼等如是無窮過不覺性自性相故。
0307a20: 自大慧白佛已巳下。其意謂。聖雖非如愚夫妄想。然
0307a21: 亦有聖知等性自性。愚夫。雖不離妄想。然亦又離
0307a22: 聖性妄想。聖離有無相。愚夫又不見離有無相。聖。
0307a23: 亦不見事妄想。不執自境界。愚。任妄想自性。而不
0307a24: 說因無因。謂愚墮性相見。而聖之異境界。非如彼
0307b01: 愚妄想無窮。然亦不覺性自性相。皆大慧反覆詰
0307b02: 問之辭。
0307b03: 世尊亦非妄想自性相乃至如實知妄想。
0307b04: 聖亦非妄想。而因性自性。云何愚夫。妄想自見非
0307b05: 為妄想。亦如佛之實知妄想。
0307b06: 世尊妄想異乃至而愚夫不如實知。
0307b07: 聖凡。若妄想異則自性異。今也凡聖異者。以聖能
0307b08: 因妄想自性相故。然聖因性。凡亦非妄想。則是各
0307b09: 不妄想。云何愚夫。不如聖之實知也。
0307b10: 然為眾生乃至妄想相不如實有。
0307b11: 以愚夫不如實知故。為眾生離妄想而說。如謂彼
0307b12: 妄想相不如聖之實有。即是墮有見。述在下文。
0307b13: 世尊何故遮眾生乃至而說聖智自性事。
0307b14: 云。佛遮眾生有無自性計著。而聖智境界計者。
0307b15: 反墮有見。佛。既說空法及非性。而又說有見聖智
0307b16: 自性事耶。
0307b17: 佛告大慧非我說空非性乃至大慧我不說性自性。
0307b18: 佛。為聖智事計著自性相見。方說空法。若有性自
0307b19: 性見。即墮有相。故曰我不說性自性。所說皆為眾
0307b20: 生故。此又拂前性自性之。
0307b21: 大慧但我住自得乃至離自心現性非性見。
0307b22: 若以自心現性。皆本有性。是著有也。以為非性。又
0307b23: 著無也。惟佛離此故。得如實空法。及如實印所印
0307b24: 也。
0307c01: 得三解脫如實印所印乃至離有無事見相。
0307c02: 佛言性自性。欲眾生。觀察妄念不離本心。若執
0307c03: 此相。即墮有無。當於自覺離諸有無。頌曰。
0307c04: 如實真空佛所安還如用印一般般
0307c05: 須知無住方為住要識如來住也難
0307c06: 壞諸法不生宗分第五十三
0307c07: 復次大慧一切法不生者乃至謂宗一切性非性故。
0307c08: 謂法不生。則是於一切性。有非性之見。
0307c09: 及彼因生相故。
0307c10: 因有生對方立不生之宗。
0307c11: 立一切法不生宗者彼說則壞。
0307c12: 不壞真相。本自不生。今乃建立是宗。而入一切法。
0307c13: 則彼建立。何為不壞。
0307c14: 大慧有無不生宗乃至展轉因異相故。
0307c15: 立一切不生宗。外道五分論也。謂之不生。是對異
0307c16: 相而立名。若自相。即無生與不生之見。
0307c17: 及為作故不應立宗分。
0307c18: 本來寂滅。今又言一切不生。則有作病。故不應立
0307c19: 宗。
0307c20: 謂一切法不生乃至現不現故及見覺過故。
0307c21: 謂一切法。如幻夢之不實。以明其現而未現。則
0307c22: 是現出不現之相。故曰現不現相故。一切不實。覺
0307c23: 而後滅。則不免覺想之過故。但云幻夢。則是有
0307c24: 還無。不待覺而自滅。故曰見覺過故。言菩薩當
0308a01: 說如幻夢。不當說一切法不生。
0308a02: 當說一切法如幻夢性除為愚夫離恐怖句故。
0308a03: 愚夫怖其著有墮空。而離大乘之智。故佛說無生。
0308a04: 以袪其惑。
0308a05: 無自性無說無事無相續
0308a06: 此皆愚夫不生之見。
0308a07: 彼愚夫妄想如死屍惡覺
0308a08: 如死屍之不能變動。此為惡覺。
0308a09: 一切法不生非彼外道宗
0308a10: 外道。不達其本。
0308a11: 至竟無所生性緣所成就
0308a12: 不生之說。緣想所成。
0308a13: 施設於三有無有事自性
0308a14: 雖有施設。其體本空。
0308a15: 施設事自性思惟起妄想
0308a16: 若有自性。是思惟想。
0308a17: 若能壞彼者心則平等見
0308a18: 頌曰。
0308a19: 萬法如空自不生有無實理復何曾
0308a20: 若於此說留宗旨飲藥誰知病轉增
0308a21: 離智即心分第五十四
0308a22: 爾時大慧菩薩復白佛言世尊如世尊說如攀緣事
0308a23: 智慧不得是施設建立。
0308a24: 於攀緣事。無所用智如之而已巳。故曰如攀緣事。若
0308b01: 不因施設。亦不說攀緣也。
0308b02: 施設所攝受非性乃至唯施設名耳。
0308b03: 用智照以息攀緣。則智生。如攀緣而不與之分別。
0308b04: 則智滅。故曰智慧不得。以是故。凡施設建立。皆無
0308b05: 攝受性。而一切如幻。故於施設惟名存耳。
0308b06: 會爾炎故名為智。
0308b07: 爾炎識會。故名為智。
0308b08: 佛告大慧不如是無智應是智非非智。
0308b09: 萬法如如。不開智眼。乃為大智。此破大慧無智。及
0308b10: 非智之疑。
0308b11: 我不如是隱覆說乃至有無有外性非性知而事不
0308b12: 得。
0308b13: 但覺自心現量。則一切有無及性非性之所知。皆
0308b14: 非所知也。故曰事不得。
0308b15: 不得故乃至智亦不得。
0308b16: 雖順三解脫。而智亦不自知其所順。經凡言智。不
0308b17: 得皆然。
0308b18: 非妄想者乃至作如是知。
0308b19: 此智不得。非如妄想者。習無始偽。立為知見。如
0308b20: 此。
0308b21: 是知彼不知故。
0308b22: 是知。乃智者所不知故云。
0308b23: 於外事處所相性無性妄想不斷。
0308b24: 妄想計其有性無性。
0308c01: 自心現量建立乃至依於斷見。
0308c02: 昧者。以有智而起妄故。於外性非性。莫之有得。乃
0308c03: 謂一切皆空。此斷見也。
0308c04: 而實有爾炎是亦說邪智
0308c05: 頌曰。
0308c06: 如所攀緣隨建立勿開智眼見紛紜
0308c07: 但知一切惟心現萬里秋空絕點雲
0308c08: 如來說宗俱通相分第五十五
0308c09: 復次大慧愚痴凡夫無始偽乃至來世凡夫聲聞
0308c10: 緣覺不得其短。
0308c11: 一有所蔽。則得以短之。
0308c12: 佛告大慧三世如來乃至為說種種眾具契經。
0308c13: 秦曰契。今曰經。
0308c14: 說者授童蒙宗為修行者
0308c15: 頌曰。
0308c16: 為對眾生有說言誰知說裏絕蹄筌
0308c17: 宗通更了諸心識若空不立玄
0308c18: 離世論分第五十六
0308c19: 要壞帝釋千輻之輪隨我不如斷一一頭以謝所屈。
0308c20: 彼。謂欲使隨於我。我或不如。即斷頭以謝。
0308c21: 當破壞結集。
0308c22: 結集。謂藏教。
0308c23: 自事計著者。
0308c24: 但於自事而有計著。
0309a01: 自心現處二邊妄想所不能轉。
0309a02: 於自心所現。不墮有無二邊。
0309a03: 相境非性覺自心現則自心現妄想不生。
0309a04: 覺一切法自心所現。則能知他妄想來處。故妄想
0309a05: 無從而生。
0309a06: 一切剎那耶。
0309a07: 剎那。梵語一念。
0309a08: 我諸根義三合智生。
0309a09: 謂知三緣和合而生者。此外道見。
0309a10: 復次大慧。爾時乃至有三有耶。
0309a11: 三有即三界也。
0309a12: 乃至意流妄計外塵皆是世論。
0309a13: 謂意之流注。計著外塵。
0309a14: 以於外性不實妄想偽計著故謂妄想不生。
0309a15: 外道。於外性有所計著。而不知。自謂妄想不生。
0309a16: 受無因論則起常見外因壞因緣非性則起斷見。
0309a17: 以一切無因曰常。緣於非性而墮空曰斷。皆不免
0309a18: 有生滅相。
0309a19: 不觀察二心
0309a20: 能現所現。曰二心。
0309a21: 去者事不現
0309a22: 如鏡現像。
0309a23: 此世他世等斯皆世論通
0309a24: 頌曰。
0309b01: 外道不明心量說妄將幻識詰真宗
0309b02: 誰知眼裏元無病自起空花亂太空
0309b03: 離涅槃想分第五十七
0309b04: 如諸外道妄想涅槃非彼妄想隨順涅槃。
0309b05: 一切妄想隨順涅槃。即真涅槃。
0309b06: 如種子壞妄想不生斯等於此作涅槃想。
0309b07: 此云妄想不生。謂以不生為想者。
0309b08: 大慧非以見壞名為涅槃。
0309b09: 彼。壞滅諸見。而即涅槃。
0309b10: 大慧或以從方至方乃至猶如風止。
0309b11: 從方至方。謂無有異趣。境界之想雖滅。而想性不
0309b12: 滅。如風暫止。
0309b13: 或復以覺所覺見壞乃至作解脫想。
0309b14: 謂不起分別常無常見。作解脫想。以有想故。不得
0309b15: 解脫。
0309b16: 去來現在有性不壞乃至一切法壞作涅槃想。
0309b17: 不壞墮常。壞即墮斷。
0309b18: 或見時是作者時節世間如是覺者作涅槃想。
0309b19: 凡有見時。自謂有作時節。凡夫覺此。即墮斷見。
0309b20: 大慧如我所說涅槃者謂善覺知自心現量。
0309b21: 量有四種。一現見。二比知。三譬喻。四先勝相傳。彼
0309b22: 外道。於四度量。悉皆不成。
0309b23: 一切度量不見所成愚於真實不應攝受。
0309b24: 於真實相。不自立。知同於愚者。亦無攝受。
0309c01: 棄捨彼己已。
0309c02: 棄捨。謂不著外性。以至不應攝受等。
0309c03: 不識心及緣則起二妄想
0309c04: 愚昧本心。與緣為二。
0309c05: 事現而無現
0309c06: 心無計著故。
0309c07: 如彼愚妄想
0309c08: 萬法如如。無所分別。故如愚者。
0309c09: 三有惟妄想外義悉無有
0309c10: 外義外境也。
0309c11: 妄想種種現
0309c12: 外義。皆以妄想而現。
0309c13: 凡愚不能了經經說妄想終不出於名
0309c14: 若離於言語亦無有所說
0309c15: 頌曰。
0309c16: 純真法界自圓成外道如何墮想情
0309c17: 展轉只因生滅相漂沉還落斷常坑
0309c18: 自心覺了非他物四句袪除更不萌
0309c19: 清淨境中無所得涅槃惟有一名
0309c20: 
0309c21: 楞伽經纂卷第三
