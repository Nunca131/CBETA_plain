0702a01: 
0702a02: 
0702a03: 
0702a04: 
0702a05: No. 1401-A
0702a06: 
0702a07: 參禪雖以不立文字不假修證為宗。然既可參則必
0702a08: 有要。要者何。如網之有綱。衣之有領。使人一舉而徑
0702a09: 得其直遂者是也。萬目非不網也。捨綱舉目。網必不
0702a10: 張。萬縷非不衣也。遺領舉縷。衣必不振。永嘉云。摘葉
0702a11: 尋枝我不能。枝與葉非要。根本固要也。學者復昧其
0702a12: 根本。鵝湖云。要在當人能擇上擇善而從可也。學者
0702a13: 往往。差決擇於發軔。終適越而北轅。乃至從上祖師
0702a14: 遺編山積。一話一言。固無非綱領。柰何世降聖遠。情
0702a15: 偽日滋。心意識有以蠱蝕之。則視綱領為目縷者。蓋
0702a16: 摠摠矣。我。
0702a17: 師高峰和尚。自雙峰而西。二十餘年。念此之故。不
0702a18: 獲已巳。示人剋的。如神藥刀圭而起死。靈符點畫而驅
0702a19: 邪。故有探其奇方秘。將以為學徒綱領者。或曰。獲
0702a20: 禽在目不在綱。禦寒在縷不在領。八萬四千法門。門
0702a21: 門可入。目與縷。果非要耶。將應之曰。世尊法門。信廣
0702a22: 大無邊。顧乃設為方便狹小一門。使諸子出火宅而
0702a23: 入大乘。是攝目縷為綱領耳。然則綱耶目耶。領耶縷
0702a24: 耶。要耶非要耶。未具頂門正眼。未可以易言也。喬祖
0702b01: 預西峰法席以來。每抄集示徒法語之切於參決者。
0702b02: 名之曰禪要。久欲與有志者共之。一日舉似姑蘇永
0702b03: 中上人。欣然欲募緣鋟梓。且俾喬祖為之序。喬祖既
0702b04: 已巳承命。復告之曰。師別有一要語。在綱領外。藏之
0702b05: 空骨中。兄欲鋟我欲序皆不能。尚俟他日更作一番
0702b06: 揭露。
0702b07: 至元甲午重九日天目參學直翁洪喬祖謹書。
0702b08: 
0702b09: No. 1401-B
0702b10: 
0702b11: 古靈以閱經為鑽故紙。輪扁以讀書為味糟粕。良以
0702b12: 道不可以言語文字求也。然道無方體無形似。非言
0702b13: 語文字。何從而明之。是以吾　佛世尊。雖隨機化誘。
0702b14: 曲成密庸。而不能不談十二部法。達磨西來。雖不立
0702b15: 文字。而授受之際。口傳面命。亦不能以忘言。蓋道雖
0702b16: 不在於言語文字。實不離於言語文字。特精微之旨。
0702b17: 具於辭說之表。未易窺。世之學者。往往沈著於語
0702b18: 下。不能體會其精微。徒觀標月之指。不覿當天之月。
0702b19: 遂以言語文字為礙。致俾古靈輪扁。激而為故紙糟
0702b20: 粕之譏。然言語文字。正所以發明心華。模寫道妙。初
0702b21: 何嘗礙道哉。
0702b22: 高峰和尚。說法如雲如雨。直翁洪君。撮其奇秘。名曰
0702b23: 禪要。永中上人。從而鋟梓。以廣其傳。舉網而得綱。挈
0702b24: 裘而振領。將俾學者。因法語之要。以會道體之全。其
0702c01: 開後學之心。可謂篤矣。學者於此果能優游以求
0702c02: 之。厭沃以趨之。渙然永釋。怡然理順。則工夫次第。進
0702c03: 趣操略。
0702c04: 老師已巳和盤托出。悉在此書矣。特患學者未能猛烈
0702c05: 承當耳。吁扁鵲方中。具有靈藥。或名神丹。或名無憂
0702c06: 散。回生起死。功在剎那。具眼目。著精神。盡心力。汲汲
0702c07: 而求之。未有不得者。
0702c08: 老師之言。豈欺汝也。學者慎無錯認古靈輪扁之言。
0702c09: 而忘　老師諄諄之誨。庶幾直翁永中功不施。亦
0702c10: 使觀語錄而得發明者。不專美於前矣。
0702c11: 至元甲午十月哉生魄。
0702c12: 參學清苕淨明朱遠謹
0702c13: 
0702c14: 
0702c15: 
0702c16: 
0702c17: No. 1401
0702c18: 高峰和尚禪要
0702c19: 
0702c20: 侍　　　　者　持　正　錄
0702c21: 參學直翁居士　洪喬祖　編
0702c22: 開堂普說
0702c23: 僧問。十方同聚會。箇箇學無為。此是選佛場。心空及
0702c24: 第歸。龐居士恁麼道。還有為人處也無。師云有。進云。
0703a01: 畢竟在那一句。師云。從頭將問來。進云。如何是十方
0703a02: 同聚會。師云。龍蛇混雜。凡聖交參。進云。如何是箇箇
0703a03: 學無為。師云。口吞佛祖。眼蓋乾坤。進云。如何是選佛
0703a04: 場。師云。東西十萬。南北八千。進云。如何是心空及第
0703a05: 歸。師云。動容揚古路。不墮悄然機。進云。恁麼則言言
0703a06: 見諦。句句朝宗。師云。你甚處見得。僧喝。師云。也是掉
0703a07: 棒打月。進云。此事且止。只如西峰今日。十方聚會。選
0703a08: 佛場開。畢竟有何祥瑞。師云。山河大地。萬象森羅。情
0703a09: 與無情。悉皆成佛。進云。既皆成佛。因甚學人不成佛。
0703a10: 師云。你若成佛。爭教大地成佛。進云。畢竟學人過在
0703a11: 甚麼處。師云。湘之南潭之北。進云。還許學人懺悔也
0703a12: 無。師云。禮拜著。僧纔拜。師云。獅子咬人。韓逐塊。師
0703a13: 乃豎拂。召大眾云。此是選佛場。心空及第歸。怜漢。
0703a14: 若向者裏見得。便見龐居士安身立命處。既見龐居
0703a15: 士安身立命處。便見從上佛祖安身立命處。既見佛
0703a16: 祖安身立命處。便見自己已安身立命處。既見自己已安
0703a17: 身立命處。不妨向者裏拗折拄杖。高掛囊。三條椽
0703a18: 下。七尺單前。咬無米飯。飲不濕。伸打眠。逍遙度
0703a19: 日。若是奴郎不辨。菽麥不分。抑不得已巳。按下雲頭。向
0703a20: 空裏。書一本上大人。教諸人依畫兒去也。山
0703a21: 僧昔年在雙徑歸堂。未及一月。忽於睡中。疑著萬法
0703a22: 歸一。一歸何處。自此疑情頓發。廢寢忘餐。東西不辨。
0703a23: 晝夜不分。開單展。屙屎放尿。至於一動一靜。一語
0703a24: 一默。總只是箇一歸何處。更無絲毫異念。亦要起絲
0703b01: 毫異念。了不可得。正如釘釘膠粘。撼搖不動。雖在稠
0703b02: 人廣眾中。如無一人相似。從朝至暮。從暮至朝。澄澄
0703b03: 湛湛。卓卓巍巍。純清絕點。一念萬年。境寂人忘。如癡
0703b04: 如兀。不覺至第六日。隨眾在三塔諷經次。頭忽
0703b05: 五祖演和尚真。驀然觸發日前仰山老和尚問拖死
0703b06: 屍句子。直得空粉碎。大地平沈。物我俱忘。如鏡照
0703b07: 鏡。百丈野狐。狗子佛性。青州布衫。女子出定話。從頭
0703b08: 密舉。驗之無不了了。般若妙用。信不誣矣。前所看無
0703b09: 字。將及三載。除二時粥飯。不曾上蒲團。困時亦不倚
0703b10: 靠。雖則晝夜東行西行。常與昏散二魔。輥作一團。做
0703b11: 盡伎倆。打屏不去。於者無字上。竟不曾有一餉間省
0703b12: 力。成片自決之後。鞠其病源。別無他故。只為不在疑
0703b13: 情上做工夫。一味只是舉。舉時即有。不舉便無。設要
0703b14: 起疑。亦無下手處。設使下得手疑得去。只頃刻間。又
0703b15: 未免被昏散打作兩橛。於是空費許多光陰。空喫許
0703b16: 多生受。略無些子進趣。一歸何處。與無字不同。且
0703b17: 是疑情易發。一舉便有。不待返覆思惟計較作意。纔
0703b18: 有疑情。稍稍成片。便無能為之心。既無能為之心。所
0703b19: 思即忘。致使萬緣不息而自息。六不靜而自靜。不
0703b20: 犯纖塵。頓入無心三昧。忽遇喫粥喫飯處。管取向
0703b21: 盂邊摸著匙。不怕甕中走。此是已巳驗之方。決
0703b22: 不相賺。如有一句誑惑諸人。自招永墮拔舌耕。現
0703b23: 前學般若菩薩。必要明此一段大事。不憚山高水闊。
0703b24: 得得來見西峰。況兼各各然指然香。立戒立願。礪齒
0703c01: 磨牙。辦鐵石志。既有如是操略。如是知見。切須莫負
0703c02: 自己已初心。莫負父母捨汝出家心。莫負新建僧堂檀
0703c03: 信心。莫負國王大臣外護心。直下具大信去。直下無
0703c04: 變異去。直下壁立萬仞去。直下依兒去。來
0703c05: 去。到結角羅紋處。心識路絕處。人法俱忘處。筆
0703c06: 端下驀然突出箇活兒來。。元來盡大地是箇選
0703c07: 佛場。盡大地是箇自己已。到者裏說甚龐居士。直饒三
0703c08: 乘十地膽喪魂驚。碧眼黃頭容身無地。然雖如是。若
0703c09: 要開鑿人天眼目。發揚佛祖宗猷。更須將自己已與選
0703c10: 佛場。鎔作一團。颺在百千萬億世界之外。轉身移步。
0703c11: 向威音那邊更那邊打一遭。來喫西峰痛棒。大眾。
0703c12: 既是和自己已颺了。又將甚麼喫棒。忽有箇不顧性命
0703c13: 底漢子。聞恁麼舉。出來掀倒禪床。喝散大眾。是則固
0703c14: 是。要且西峰師子巖未肯點頭在。
0703c15: 示眾
0703c16: 三世諸佛。歷代祖師。留下一言半句。惟務眾生超越
0703c17: 三界。斷生死流。故云。為一大事因緣。出現於世。若論
0703c18: 此一大事。如馬前相撲。又如電光影裏穿針相似。無
0703c19: 你思量解會處。無你計較分別處。所以道。此法非思
0703c20: 量分別之所能解。是故世尊。於靈山會上。臨末梢頭。
0703c21: 將三百六十骨節。八萬四千毛竅。盡底掀翻。雖有百
0703c22: 萬眾圍繞。承當者惟迦葉一人而已巳。信知此事決非
0703c23: 草草。若要的實明證。須開特達懷。發丈夫志。將從前
0703c24: 惡知惡解。奇言妙句。禪道佛法。盡平生眼裏所見底。
0704a01: 耳裏所聞底。莫顧危亡得失。人我是非。到與不到。徹
0704a02: 與不徹。發大忿怒。奮金剛利刃。如斬一握絲。一斬一
0704a03: 切斷。一斷之後。更不相續。直得次中。空勞勞地。
0704a04: 豁豁地。蕩蕩然。無絲毫許滯礙。更無一法可當情。與
0704a05: 初生無異。喫茶不知茶。喫飯不知飯。行不知行。坐不
0704a06: 知坐。情識頓淨。計較都忘。恰如箇有氣底死人相似。
0704a07: 又如泥塑木雕底相似。到者裏。驀然蹉手跌。心華
0704a08: 頓發。洞照十方。如杲日麗天。又如明鏡當臺。不越一
0704a09: 念。頓成正覺。非惟明此一大事。從上若佛若祖。一切
0704a10: 差別因緣。悉皆透頂透底。佛法世法。打成一片。騰騰
0704a11: 任運。任運騰騰。灑灑落落。乾乾淨淨。做一箇無為無
0704a12: 事出格真道人也。恁麼出世一番。方曰不負平生參
0704a13: 學之志願耳。若是此念輕微。志不猛利。。魍
0704a14: 魍魎魎。今日也恁麼。明日也恁麼。設使三十年二十
0704a15: 年用工。一如水浸石頭相似。看看逗到臘月三十日。
0704a16: 十箇有五雙。而去。致令晚學初機不生敬慕。似
0704a17: 者般底漢。到高峰門下。打殺萬萬千千。有甚麼罪過。
0704a18: 今日我之一眾。莫不皆是俊鷹快。如龍若虎。舉一
0704a19: 明三。目機銖兩。豈肯作者般體態。兀兀度時。然雖如
0704a20: 是。正恁麼時。畢竟喚甚麼作一大事。若也道得。與汝
0704a21: 三十拄杖。若道不得。亦與三十拄杖。何故。卓主丈一
0704a22: 下云高峰門下賞罰分明
0704a23: 予假此來二十四年。常在病中。求醫服藥。歷盡萬般
0704a24: 艱苦。爭知病在膏肓。無藥可療。後至雙徑。夢中服斷
0704b01: 橋和尚所授之丹。至第六日。不期觸發仰山老和尚
0704b02: 所中之毒。直得魂飛膽喪。絕後再甦。當時便覺四大
0704b03: 輕安。如放下百二十斤一條檐子相似。今將此丹。普
0704b04: 施大眾。汝等服之。先將六情六識。四大五蘊。山河大
0704b05: 地。萬象森羅。總鎔作一箇疑團。頓在目前。不假一鎗
0704b06: 一旗。靜悄悄地。便似箇清平世界。如是行也只是箇
0704b07: 疑團。坐也只是箇疑團。著衣喫飯也只是箇疑團。屙
0704b08: 屎放尿也只是箇疑團。以至見聞覺知。總只是箇疑
0704b09: 團。疑來疑去。疑至省力處。便是得力處。不疑自疑。不
0704b10: 舉自舉。從朝至暮。粘頭綴尾。打成一片。無絲毫縫罅。
0704b11: 撼亦不動。亦不去。昭昭靈靈。常現在前。如順水流
0704b12: 舟。全不犯手。只此便是得力底時節也。更須其正
0704b13: 念。慎無二心。展轉磨光。展轉淘汰。窮玄盡奧。至極至
0704b14: 微。向一毫頭上安身。孤孤迥迥。卓卓巍巍。不動不搖。
0704b15: 無來無去。一念不生。前後際斷。從茲塵勞頓息。昏散
0704b16: 勦除。行亦不知行。坐亦不知坐。寒亦不知寒。熱亦不
0704b17: 知熱。喫茶不知茶。喫飯不知飯。終日獃憃憃地。恰似
0704b18: 箇泥塑木雕底。故謂墻壁無殊。纔有者境界現前。即
0704b19: 是到家之消息也。決定去地不遠也。巴得搆也。撮得
0704b20: 著也。只待時刻而已巳。又不得見恁麼說。起一念精
0704b21: 進心求之。又不得將心待之。又不得要一念縱
0704b22: 之。又不得要一念棄之。直須堅凝正念。以悟為則。
0704b23: 當此之際。有八萬四千魔軍。在汝六根門頭伺候。所
0704b24: 有一切奇異殊勝。善惡應驗之事。隨汝心設。隨汝心
0704c01: 生。隨汝心求。隨汝心現。凡有所欲。無不遂之。汝若瞥
0704c02: 起毫釐差別心。擬生纖塵妄想念。即便墮他圈樻。即
0704c03: 便被他作主。即便聽他指揮。便乃口說魔話。心行魔
0704c04: 行。反誹他非。自譽真道。般若正因。從茲永泯。菩提種
0704c05: 子。不復生芽。劫劫生生。常為伴侶。當知此諸魔境。皆
0704c06: 從自心所起。自心所生。心若不起。爭如之何。天台云。
0704c07: 汝之伎倆有盡。我之不采釆無窮。誠哉是言也。但只要
0704c08: 一切處放教冷冰冰地去。平妥妥地去。純清絕點去。
0704c09: 一念萬年去。如箇守屍鬼子。守來守去。疑團子欻然
0704c10: 地一聲。管取驚天動地。勉之勉之。
0704c11: 示直翁居士洪新恩
0704c12: 終日共談不二。未嘗舉著一字。復問此意如何。不免
0704c13: 相鈍置。父母非我親。誰是最親者。盲龜跛。靈利
0704c14: 漢向者裏薦得。便見無邊剎境自他不隔於毫端。十
0704c15: 世古今始終不離於當念。其或未然。不妨撇轉機輪。
0704c16: 便就盲龜跛上。著些精彩。起箇疑情。疑來疑去。直
0704c17: 教內外打成一片。終日無絲毫滲漏。鯁鯁于懷。如中
0704c18: 毒藥相似。又若金剛圈栗棘蓬。決定要吞。決定要透。
0704c19: 但盡平生伎倆憤將去。自然有箇悟處。假使今生吞
0704c20: 透不下。眼光落地之時。縱在諸惡趣中。不驚不怖。無
0704c21: 拘無絆。設遇閻家老子。諸大鬼王。亦皆拱手。何故。蓋
0704c22: 為有此般若不思議之威力也。然則有諸現業。畢竟
0704c23: 般若力勝。如箇金剛幢子。鑽之不入。撼之不動。世人
0704c24: 出於豪勢門墻。亦復如是。一切官屬吏卒。無不畏之。
0705a01: 又若擲地墮地。重處先著目。即雖有成住壞空之相。
0705a02: 如龍脫。如客旅居。其實本主。無生無滅。無去無來。
0705a03: 無增無減。無老無少。自無始劫來。至於今生。頭出頭
0705a04: 沒。千變萬化。未嘗移易絲毫許。堪嗟一等學人。往往
0705a05: 多認者箇識神。不救正悟。不脫生死。置之莫論。今生
0705a06: 既下此般若種子。纔出頭來。管取福慧兩全。超今越
0705a07: 古。裴相國。李駙馬。韓文公。白樂天。蘇東坡。張無盡。即
0705a08: 此之類也。雖沈迷欲境。亦不曾用工。纔參見善知識。
0705a09: 一言之下。頓悟上乘。超越生死。雖在塵中。遊戲三昧。
0705a10: 不忘佛囑。外護吾門。咸載祖燈。續佛慧命。此輩若不
0705a11: 是宿世栽培。焉得便恁麼開花結子。福足慧足。是則
0705a12: 固是。今日山僧有箇凡成聖底藥頭。不假培
0705a13: 底種子。說則辭繁。略舉一偈。欲明種子因。熟讀上大
0705a14: 人。若到可知禮。盲龜跛親。
0705a15: 結制示眾
0705a16: 大限九旬。小限七日。麤中有細。細中有密。密密無間。
0705a17: 纖塵不立。正恁麼時。銀山鐵壁。進則無門。退之則失。
0705a18: 如墮萬丈深坑。四面懸崖荊棘。切須猛烈英雄。直要
0705a19: 翻身跳出。若還一念遲疑。佛亦救你不得。此是最上
0705a20: 玄門。普請大家著力。山僧雖則不管。閑非越例。與諸
0705a21: 人通箇消息。。
0705a22: 示眾
0705a23: 皮穿肉爛。筋斷骨折。具無礙辯。橫說豎說。若謂向上
0705a24: 一關。敢保老兄未徹。直須空粉碎。大海枯竭。透頂
0705b01: 透底。內外澄澈。正恁麼時。猶是眼中著屑。大眾且道。
0705b02: 如何是到家底句。泥牛喫鐵棒。金剛迸出血。
0705b03: 若論此事。如大火聚。烈天。曾無少間。世間所有
0705b04: 之物。悉皆投至。猶如片雪點著便消。爭容毫末。若能
0705b05: 恁麼提持。剋日之功。萬不失一。儻不然者。縱經塵劫。
0705b06: 徒受勞矣。
0705b07: 海底泥牛月走。巖前石虎抱兒眠。鐵蛇鑽入金剛
0705b08: 眼。崙騎象鷺鷥牽。此四句內。有一句能殺能活能
0705b09: 縱能奪。若檢點得出。許汝一生參學事畢。
0705b10: 若論此事。譬如人家屋簷頭一堆榼相似。從朝至
0705b11: 暮。雨打風吹。直是無人著。殊不知有一所無盡寶
0705b12: 藏。蘊在其中。若也拾得。百劫千生。取之無盡。用之無
0705b13: 竭。須知此藏不從外來。皆從你諸人一箇信字上發
0705b14: 生。若信得及。決不相誤。若信不及。縱經塵劫。亦無是
0705b15: 處。普請諸人。便恁麼信去。免教做箇貧窮乞兒。且道
0705b16: 此藏即今在甚處。良久云不入虎穴。爭得虎子。
0705b17: 解制示眾
0705b18: 九旬把定繩頭。不容絲毫走作。直得箇箇皮穿骨露。
0705b19: 七零八落。冷眼看來。正謂掘地討天。千錯萬錯。今日
0705b20: 到者裏。不免放開一線。彼此無拘無束。東西南北。任
0705b21: 運騰騰。天上人間。逍遙快樂。然雖如是。且道忽遇鑊
0705b22: 湯爐炭樹刀山。未審如何棲泊。良久云惡。
0705b23: 示眾
0705b24: 若要真正。決志明心。先將平日中所受一切善惡
0705c01: 之物。盡底屏去。毫末不存。終朝兀兀如癡。與昔嬰孩
0705c02: 無異。然後乃可蒲團靜坐。正念堅凝。精窮向上之玄
0705c03: 機。研味西來之密旨。切切拳拳。兢兢業業。直教絲毫
0705c04: 無間。動靜無虧。漸至深密幽遠微細微細極微細處。
0705c05: 譬如有人遠行他方。漸漸回途。已巳至家舍。又如鼠入
0705c06: 牛角。看看走至尖尖盡底。又如捉賊討賊。拷至情理
0705c07: 俱盡。不動不退。無去無來。一念不生。前後際斷。卓卓
0705c08: 巍巍。孤孤迥迥。如坐萬仞崖頭。又若停百尺竿上。一
0705c09: 念纔乖。喪身失命。將至功成九仞。切須保任全提。忽
0705c10: 於經行坐臥處。不覺地一聲。猶如死在漫天荊棘
0705c11: 林中。討得一條出身活路相似。豈不快哉。若是汩沒
0705c12: 塵勞。不求昇進。譬如水上之浮木。其性實下。暫得身
0705c13: 輕。不堪浸潤。又如庭中之花。雖則色香俱美。一朝色
0705c14: 萎香滅。無復可愛。又如農夫之種田。雖有其苗。而工
0705c15: 力不至。終不成實。便如貧窮乞兒得少為足。久久萌
0705c16: 芽再發。荊棘復生。被物之所轉。終歸沈溺。無上清淨
0705c17: 涅槃。無由獲。豈不枉費前功。消信施。若是有志
0705c18: 丈夫。正好向者裏晦韜光。潛行密用。或三十年。二
0705c19: 十年。以至一生。終無他念。踏得實實落落。穩穩當當。
0705c20: 直教纖塵不立。寸草不生。往來無礙。去住自由。報緣
0705c21: 遷謝之日。管取推門落臼。若只恁麼紙裏茅纏。龍頭
0705c22: 蛇尾。非特使門風有玷。亦乃退後學初心。如上所述
0705c23: 管見。莫不皆是藜藿之類。飽人不堪供養。以俟絕陳
0705c24: 之流。終有一指之味。往往學道之士。忘出家本志。
0706a01: 一向隨邪逐惡。不求正悟。妄將佛祖機緣。古人公案。
0706a02: 從頭穿鑿。相傳授。密密珍藏。以為極則。便乃不守
0706a03: 毗尼。撥無因果。人我愈見崢嶸。三毒倍加熾盛。如斯
0706a04: 之輩。不免墮於魔外。永作他家眷屬。若有未遭邪謬。
0706a05: 不負初心。當念無常迅速。痛思苦海沈淪。二時粥
0706a06: 飯。見成百般受用。便當便好乘時直入。莫待臨嫁醫
0706a07: 癭。此乃從上佛祖之心印。無礙解脫之妙門。設使機
0706a08: 緣不偶。工力未充。切須捨命忘形。勤行苦行。至死
0706a09: 生。一心不退。復有葛藤未盡。不免重說偈言。此心清
0706a10: 淨本無瑕。只為貪求被物遮。突出眼睛全體露。山河
0706a11: 大地是空華。
0706a12: 東西十萬。南北八千。纖塵不立。寸草不生。往來無礙。
0706a13: 妙用縱橫。直饒親到者裏。正是棄本逐末。引禍招殃。
0706a14: 且道如何是本。擲主丈云拋出輪王三寸鐵。分明遍
0706a15: 界是刀鎗。
0706a16: 低頭覓天。仰面尋地。波波挈挈。遠之遠矣。驀然撞著
0706a17: 徐十三郎。嗄。元來只在者裏。以手拍膝一下云在者
0706a18: 裏。臘月三十日到來。也是開眼見鬼。
0706a19: 立限示眾
0706a20: 五陰山中。魔強法弱。戰之不勝。休擬議著。寶全提。
0706a21: 莫問生殺。奮不顧身。星飛火撒。有功者賞。無功者罰。
0706a22: 賞罰既已巳分明。且道今日喫棒底上座。是賞耶。是罰
0706a23: 耶。若向者裏緇素得出。便見興化於大覺棒下。悟喫
0706a24: 棒底消息。
0706b01: 示眾
0706b02: 參禪若要剋日成功。如墮千尺井底相似。從朝至暮。
0706b03: 從暮至朝。千思想萬思量。單單只是箇求出之心。究
0706b04: 竟決無二念。誠能如是施工。或三日。或五日。或七日。
0706b05: 若不徹去。西峰今日犯大妄語。永墮舌耕。
0706b06: 有時熱鬨。有時冷。有時如牽驢入井。有時如
0706b07: 順水張帆。因此四魔更相殘害。致使學人忘家失業。
0706b08: 西峰今日略施一計。要與諸人掃蹤滅跡。良久云捷。
0706b10: 謂被昏沈掉舉之所籠。殊不知只者沈掉舉四
0706b11: 字。當體即是佛性。堪嗟迷人不了。妄自執法為病。以
0706b12: 病攻病。致使佛性愈求愈遠。轉急轉遲。設使一箇半
0706b13: 箇。回光返照。直下知非。廓然藥病兩忘。眼睛露出。洞
0706b14: 明達磨單傳。徹見本來佛性。若據西峰點檢將來。猶
0706b15: 是生死岸頭事。若曰向上一路。須知更在青山外。
0706b16: 若論此事。正如逆水撐船。上得一篙。退去十篙。上得
0706b17: 十篙。退去百篙。愈撐愈退。退之又退。直饒退到大洋
0706b18: 海底。掇轉船頭。決欲又要向彼中撐上。若具者般操
0706b19: 志。即是到家消息。如人上山。各自努力。
0706b20: 此事的實用工切處。正如搭對相撲相似。纔有絲毫
0706b21: 畏懼心。纖塵差別念。蘊于中。何止十撲九輸。未著
0706b22: 交時。性命已巳屬他人了也。若是鐵眼銅睛。憤憤悱悱。
0706b23: 直要一拳打碎。一口吞。假使喪身失命。以至千生
0706b24: 萬劫。心亦不忘。諸上座。果能如是知非。果能如是著
0706c01: 鞭。剋日成功。斷無疑矣。勉之勉之。
0706c02: 晚參
0706c03: 參須實參。悟須實悟。動轉施為。輝今耀古。若是操心
0706c04: 不正。悟處不真。粧粧點點。飣飣。被人輕輕拶著。
0706c05: 未免喚燈籠作露柱。且道如何是實參實悟底消息。
0706c06: 良久云南山起雲。北山下雨。
0706c07: 示信翁居士洪上舍
0706c08: 大抵參禪不分緇素。但只要一箇決定信字。若能直
0706c09: 下信得及。把得定。作得主。不被五欲所撼。如箇鐵橛
0706c10: 子相似。管取剋日成功。不怕甕中走。豈不見。華嚴
0706c11: 會上。善財童子。歷一百一十城。參五十三善知識。獲
0706c12: 無上果。亦不出者一箇信字。法華會上。八歲龍女。直
0706c13: 往南方無垢世界。獻珠成佛。亦不出者一箇信字。涅
0706c14: 槃會上。廣額屠兒。颺下屠刀唱言。我是千佛一數。亦
0706c15: 不出者一箇信字。昔有阿那律陀。因被佛訶。七日不
0706c16: 睡。失去雙目。大千世界。如觀掌果。亦不出者一箇信
0706c17: 字。復有一小比丘。戲一老比丘。與證果位。遂以皮毬
0706c18: 打頭四下。即獲四果。亦不出者一箇信字。楊岐參慈
0706c19: 明和尚。令充監寺。以至十載。打失鼻孔。道播天下。亦
0706c20: 不出者一箇信字。從上若佛若祖。超登彼岸。轉大法
0706c21: 輪。接物利生。莫不皆由此一箇信字中流出。故云。信
0706c22: 是道元功德母。信是無上佛菩提。信能永斷煩惱本。
0706c23: 信能速證解脫門。昔有善星比丘。侍佛二十年。不離
0706c24: 左右。蓋謂無此一箇信字。不成聖道。生陷泥黎。今日
0707a01: 信翁居士。雖處富貴之中。能具如是決定之信。昨於
0707a02: 壬午歲。登山求見。不納而回。又於次年冬。拉直翁居
0707a03: 士同訪。始得入門。今又越一載。齎糧裹糝。特來相從。
0707a04: 乞受毗尼。願為弟子。故以連日詰其端由。的有篤信
0707a05: 趣道之志。維摩經云。高原陸地。不生蓮華。卑濕淤泥。
0707a06: 乃生此華。正謂此也。山僧由是憮之。將箇省力易修。
0707a07: 曾驗底話頭。兩手分付。萬法歸一。一歸何處。決能便
0707a08: 恁麼信去。便恁麼疑去。須知疑以信為體。悟以疑為
0707a09: 用。信有十分。疑有十分。疑得十分。悟得十分。譬如水
0707a10: 漲船高。泥多佛大。西天此土。古今知識。發揚此段光
0707a11: 明。莫不只是一箇決疑而已巳。千疑萬疑。只是一疑。決
0707a12: 此疑者。更無餘疑。既無餘疑。即與釋迦彌勒淨名龐
0707a13: 老。不增不減。無二無別。同一眼見。同一耳聞。同一受
0707a14: 用。同一出沒。天堂地獄。任意逍遙。虎穴魔宮。縱橫無
0707a15: 礙。騰騰任運。任運騰騰。故涅槃經云。生滅滅已巳。寂滅
0707a16: 為樂。須知此樂非妄念遷注情識之樂。乃是真淨無
0707a17: 為之樂耳。夫子云。夕死可矣。顏回不改其樂。曾點舞
0707a18: 詠而歸。咸佩此無生真空之樂也矣。苟或不疑不信。
0707a19: 饒你坐到彌勒下生。也只做得箇依草附木之精靈。
0707a20: 魂不散底死漢。教中言。二乘小果。雖入八萬劫大定。
0707a21: 不信此事。去聖逾遙。常被佛訶。直欲發大信起大疑。
0707a22: 疑來疑去。一念萬年。萬年一念。的的要見者一法子
0707a23: 落著。如與人結了生死冤相似。心憤憤地。即欲便
0707a24: 與一刀兩段。縱於造次顛沛之際。皆是猛利著鞭之
0707b01: 時節。若到不疑自疑。寤寐無失。有眼如盲。有耳如聾。
0707b02: 不墮見聞窠臼。猶是能所未忘。偷心未息。切宜精進
0707b03: 中倍加精進。直教行不知行。坐不知坐。東西不辨。南
0707b04: 北不分。不見有一法可當情。如箇無孔鐵鎚相似。能
0707b05: 疑所疑。內心外境。雙忘雙泯。無無亦無。到者裏。舉足
0707b06: 下足處。切忌踏翻大海。踢倒須彌。折旋俯仰時照顧。
0707b07: 觸瞎達磨眼睛。磕破釋迦鼻孔。其或未然。更與添箇
0707b08: 注。僧問趙州和尚。萬法歸一。一歸何處。州云。我在
0707b09: 青州。作一領布衫。重七斤。師云。大小趙州。拖泥帶水。
0707b10: 非特不能為者僧斬斷疑情。亦乃賺天下衲僧。死在
0707b11: 葛藤窠裏。西峰則不然。今日忽有人。問萬法歸一一
0707b12: 歸何處。只向他道。狗熱油鐺。信翁信翁。若向者裏
0707b13: 擔荷得去。只者一箇信字。也是眼中著屑。
0707b14: 示眾
0707b15: 兄弟家。十年二十年。以至一生。絕世忘緣。單明此事。
0707b16: 不透脫者。病在於何。本分衲僧。試拈出看。莫是宿無
0707b17: 靈骨麼。莫是不遇明師麼。莫是一暴十寒麼。莫是根
0707b18: 劣志微麼。莫是汩沒塵勞麼。莫是沈空滯寂麼。莫是
0707b19: 雜毒入心麼。莫是時節未至麼。莫是不疑言句麼。莫
0707b20: 是未得謂得未證謂證麼。若論膏肓之疾。總不在者
0707b21: 裏。既不在者裏。畢竟在甚麼處。咄。三條椽下。七尺單
0707b22: 前。
0707b23: 若論此事。如登一座高山相似。三面平夷頃刻可上。
0707c01: 依前兩片皮。牙齒依舊一具骨。有甚交涉。有甚用處。
0707c02: 若是拏雲攫霧底漢子。決定不墮者野狐窟中。埋沒
0707c03: 自己已靈光。辜負出家本志。直向那一面懸崖峭壁無
0707c04: 棲泊處立。超佛越祖心辦久久無變志。不問上與不
0707c05: 上得與不得。今日也命跳。明日也命跳。跳來跳
0707c06: 去。跳到人法俱忘。心識路絕。驀然踏翻大地。撞破
0707c07: 空。元來山即自己已。自己已即山。山與自己已。猶是冤家。若
0707c08: 要究竟衲僧向上巴鼻。直須和座颺在他方世界始
0707c09: 得。
0707c10: 一二三四。四三二一。鎖連環。銀山鐵壁。得破跳
0707c11: 得出。大千沙界海中漚。一切聖賢如電拂。若是不
0707c12: 破跳不出。切須翻天覆地。離巢越窟。便就一歸何處
0707c13: 上。東擊西敲。橫拷豎逼。逼來逼去。逼到無棲泊不柰
0707c14: 何處。誠須重加猛利。翻身一擲。土塊泥團。悉皆成佛。
0707c15: 若是不不尬。半進半出。蛇吞蝦蟆。西峰敢道驢年
0707c16: 始得。
0707c17: 結制示眾
0707c18: 以拂子三。大眾還會麼。若也會得。如來禪祖師禪。
0707c19: 栗棘蓬金剛圈。五位偏正。三要三玄。無不貫丳。無不
0707c20: 窮源。到者裏。說甚長期短期。空觀假觀。得念失念。無
0707c21: 非解脫。成法破法。皆名涅槃。若也不會。汝等一眾。既
0707c22: 是各各齎糧裹糝。發大心來。九十日中。十二時內。切
0707c23: 切偲偲。兢兢業業。莫問到與不到。得與不得。牢絆草
0707c24: 鞋。緊著頭。如稜上行。刃上走。捨命忘形。但恁
0708a01: 麼去。纔到水窮雲盡處。消火滅時。驀然踏著本地
0708a02: 風光。管取超佛越祖。直饒恁麼悟去。猶是法身邊事。
0708a03: 若曰法身向上事。未夢見在。何故。欲窮千里目。更上
0708a04: 一層樓。
0708a05: 示眾
0708a06: 若論參禪之要。不可執蒲團為工夫。墮於沈散亂
0708a07: 中。落在輕安寂靜裏。總皆不覺不知。非唯喪光陰。
0708a08: 難消施主供養。一朝眼光落地之時。畢竟將何所靠。
0708a09: 山僧昔年在眾。除二時粥飯。不曾上蒲團。只是從朝
0708a10: 至暮。東行西行。步步不離。心心無間。如是經及三載。
0708a11: 曾無一念懈怠心。一日驀然踏著自家底。元來寸步
0708a12: 不曾移。
0708a13: 沈掉舉。喜怒哀樂。即是真如佛性。智慧解脫。只緣
0708a14: 不遇斯人。醍醐上味。翻成毒藥。靈利漢。假饒直下知
0708a15: 非。全身擔荷。正好朝打三千。暮打八百。何故。豈不見
0708a16: 道。知之一字。眾禍之門。
0708a17: 若論此事。如蚊子上鐵牛相似。更不問如何若何。便
0708a18: 向下觜不得處命。一鑽和身透入。正恁麼時。如處
0708a19: 百千萬億香水海中。取之無盡。用之無竭。設使志不
0708a20: 堅心不一。悠悠漾漾。東飛西飛。饒你飛到非想非非
0708a21: 想天。依舊只是箇餓蚊子。
0708a22: 端陽示眾
0708a23: 三十年來。橫草不拈。豎草不踏。單單只合得一服快
0708a24: 活無憂散。其藥雖微。奏功極大。不問佛病祖病。心病
0708b01: 禪病。凡病聖病。生病死病。是病非病。除禪和子一種
0708b02: 毛病之外。聞者見者。無不靈驗。且喚甚麼作毛病。良
0708b03: 久云各請歸堂點檢看。
0708b04: 示眾
0708b05: 若謂著實參禪。決須具足三要。第一要。有大信根。明
0708b06: 知此事。如靠一座須彌山。第二要有大憤志。如遇殺
0708b07: 父冤。直欲便與一刀兩段。第三要有大疑情。如暗
0708b08: 地做了一件極事。正在欲露未露之時。十二時中。果
0708b09: 能具此三要。管取剋日功成。不怕甕中走。苟闕其
0708b10: 一。譬如折足之鼎。終成廢器。然雖如是。落在西峰坑
0708b11: 子裏。也不得不救。咄。
0708b12: 拈主丈云者一著子。從上佛祖求之。雖歷千魔萬難。
0708b13: 萬死千生。如水東流。不到滄溟決定不止。以此推之。
0708b14: 大不容易。若要點鐵成金。與千聖同域。豈淺識小見
0708b15: 者。所能擬議。直須具舉鼎拔山力。包天括地量。斬釘
0708b16: 截鐵機。打鳳羅龍手。果有如是操略。主丈助以發機。
0708b17: 卓一下云有意氣時添意氣。又卓一下云不風流處
0708b18: 也風流。若是跛盲龜。止跳得一跳兩跳。伎倆已巳盡。
0708b19: 西峰門下總用不著。度主丈喚侍者云送在師子巖
0708b20: 頭。一任東湧西沒。
0708b21: 若論此事。真正用工。決定不在行住坐臥處。決定不
0708b22: 在著衣喫飯處。決定不在屙屎放尿處。決定不在語
0708b23: 默動靜處。既然如是。畢竟在甚麼處。。若向者裏。知
0708b24: 得落處。便見未出母胎已巳自行了也。已巳自來見高
0708c01: 峰了也。已巳自心空及第了也。已巳自接物利生了也。設
0708c02: 使無明垢重。不覺不知。未免先以定動。後以智拔。良
0708c03: 久喝一喝云一隊無孔鐵槌。
0708c04: 示理通上人
0708c05: 大抵學人打頭不遇本分作家。十年二十年。者邊那
0708c06: 邊。或參或學。或傳或記。殘餿飯。惡知惡覺。尖尖滿
0708c07: 滿。築一肚皮。正如箇臭糟瓶相似。若遇箇有鼻孔底
0708c08: 聞著。未免惡心嘔吐。到者裏。設要知非悔過。別立生
0708c10: 乾淨淨。無一點氣息。般若靈丹。方堪趣向若是忽忽
0708c11: 草草打屏不乾。縱盛上品醍醐。亦未免變作一瓶惡
0708c12: 水。且道利害在甚麼處。咄。毒氣深入。
0708c13: 示眾
0708c15: 十年二十年篤信守一。不明生死者。蓋為不究其根。
0708c16: 須知人我即生死之根。生死即人我之葉。要去其葉。
0708c17: 必先除根。根既除已巳。其葉何存。然雖如是。爭知此根
0708c18: 從曠大劫來。培深固。若非舉鼎山之力。卒難勦
0708c19: 除。未免借拄杖子威光。特為諸人出熱去也。卓主丈
0708c20: 一下。喝一喝云勞而無功
0708c21: 若論此事。的的用工。正如獄中當死罪人。忽遇獄子
0708c22: 醉酒睡著。敲枷打鎖。連夜奔逃。於路雖多毒龍猛虎。
0708c23: 一往直前。了無所畏。何故。只為一箇切字。用工之際。
0708c24: 果能有此切心。管取百發百中。即今莫有中底麼。以
0709a01: 拂子擊禪床一下云毫有差。天地懸隔
0709a02: 拈主丈云到者裏。人法俱忘。心識路絕。舉步則大海
0709a03: 騰波。彈指則須彌岌峇。泥團土塊。放大光明。瓠子冬
0709a04: 瓜。熾然常說。然雖如是。若到西峰門下。未免臂長袖
0709a05: 短露出一橛。直須廓頂門正眼。破空劫已巳前自己已。
0709a06: 與今幻化色身。無二無別。且道如何是空劫已巳前自
0709a07: 己已。。卓主丈一下云金剛喫鐵棒。泥牛眼出血。
0709a08: 解制示眾
0709a09: 若論此事。無尊無卑。無老無少。無男無女。無利無鈍。
0709a10: 故我世尊。於正覺山前。臘月八夜。見明星悟道。乃言。
0709a11: 奇哉眾生具有如來智慧德相。又云。心佛及眾生。是
0709a12: 三無差別。又云。是法平等。無有高下。既無差別。亦無
0709a13: 高下。從上佛祖。古今知識。乃至天下老和尚。有契有
0709a14: 證。有遲有速。有難有易。畢竟如何。譬如諸人在此。各
0709a15: 各有箇家業。驀然一日回光返照。思憶還源。或有經
0709a16: 年而到者。或有經月而到者。或有經日而到者。或有
0709a17: 頃刻而到者。又有至死而不到者。蓋離家有遠近之
0709a18: 殊。故到有遲速難易之別。然雖如是。中間有箇漢子。
0709a19: 無家業可歸。無禪道可學。無生死可脫。無涅槃可證。
0709a20: 終日騰騰任運。任運騰騰。若也點檢得出。釋迦彌勒。
0709a21: 與你提瓶挈。亦不為分外。苟或不然。以拂子擊禪
0709a22: 床兩下喝兩喝云若到諸方。切忌錯舉。
0709a23: 示眾
0709a24: 若論此一段奇特之事。人人本具。箇箇圓成。如握拳
0709b01: 展掌。渾不犯纖毫之力。祇為心猿擾擾。意馬喧喧。恣
0709b02: 縱三毒無明。妄執人我等相。如水澆冰。愈加濃厚。障
0709b03: 自己已靈光。決定無由得現。若是生鐵鑄就底漢子。
0709b04: 的實要明。亦非造次。直須發大志立大願。殺心猿
0709b05: 意馬。斷除妄想塵勞。如在急水灘頭泊舟相似。不顧
0709b06: 危亡得失人我是非。忘寢忘餐。絕思絕慮。晝三夜三。
0709b07: 心心相次。念念相續。劄定頭。咬定牙關。牢牢把定
0709b08: 繩頭。更不容絲毫走作。假使有人。取你頭。除你手足。
0709b09: 剜你心肝。乃至命終。誠不可捨。到者裏。方有少分做
0709b10: 工夫氣味。嗟乎末法。去聖時遙。多有一等泛泛之流。
0709b11: 竟不信有悟門。但只向者邊穿鑿。那邊計較。直饒計
0709b12: 較得成。穿鑿得就。眼光落地時。還用得著也無。若用
0709b13: 得著。世尊雪山六年。達磨少林九載。長慶坐破七箇
0709b14: 蒲團。香林四十年。方成一片。趙州三十年不雜用心。
0709b16: 用工。不曾有箇入處者。只為他宿無靈骨。志不堅固。
0709b17: 半信半疑。或起或倒。弄來弄去。世情轉轉純熟。道念
0709b18: 漸漸生。十二時中。難有一箇時辰把捉得定打成
0709b19: 一片。似者般底。直饒弄到彌勒下生。也有甚麼交涉。
0709b20: 若是真正本色行高士不肯胡亂。打頭便要尋箇
0709b21: 作家。纔聞舉著一言半句。更不擬議。直下便恁麼信
0709b22: 得及。作得主。把得定。孤迥迥峭巍巍。淨赤灑灑。
0709b23: 更不問危亡得失。只恁麼睚將去。驀然繩斷喫擷。絕
0709b24: 後再甦。看他本地風光。何處更覓佛矣。又有一偈舉
0709c01: 似大眾。急水灘頭泊小舟。切須牢把者繩頭。驀然繩
0709c02: 斷難迴避。直得通身血迸流。
0709c03: 萬法歸一一何歸。只貴惺惺著意疑。疑到情忘心絕
0709c04: 處。金烏夜半徹天飛。
0709c05: 若窮此事。用工極際。正如空裏栽花。水中撈月。直是
0709c06: 無你下手處。無你用心處。往往纔遇者境界現前。十
0709c07: 箇有五雙。打退鼓。殊不知正是到家底消息。若是孟
0709c08: 八郎漢。便就下手不得處。用心不及時。猶如關羽百
0709c09: 萬軍中。不顧得喪。直取顏良。誠有如是操略。如是猛
0709c10: 利。管取彈指功。剎那成聖。若不然者。饒你參到彌
0709c11: 勒下生。也只是箇張上座。
0709c12: 臘月三十日。時節看看至。露柱與燈籠。休更打瞌睡。
0709c13: 覿面當機提。當機覿面。驀然觸瞎眼睛。照顧爛泥
0709c14: 裏有刺剌。
0709c15: 除夜小參
0709c16: 生死事大。無常迅速。生不知來處。謂之生大。死不知
0709c17: 去處。謂之死大。只者生死一大事。乃是參禪學道之
0709c18: 喉襟。成佛作祖之管轄。三世如來。恒沙諸佛。千變萬
0709c19: 化。出現世間。蓋為此生死一大事之本源。西天四七。
0709c20: 唐土二三。以至天下老和尚。出沒卷舒。逆行順化。亦
0709c21: 為此一大事之本源。諸方禪衲。不憚勞苦。三十年。二
0709c22: 十年。撥草瞻風。磨擦。亦為此一大事之本源。汝
0709c23: 等諸人。發心出家。發心行。發心來見高峰。晝三夜
0709c24: 三。眉毛結。亦為此一大事之本源。四生六道。千劫
0710a01: 萬劫。改頭換面。受苦受辛。亦是迷此一大事之本源。
0710a02: 吾佛世尊。捨金輪王位。雪山六年苦行。夜半見明星
0710a03: 悟道。亦是悟者一大事之本源。達磨大師。入此土來。
0710a04: 少林面壁九載。神光斷臂。於覓心不可得處。打失鼻
0710a05: 孔。亦是悟者一大事之本源。臨濟遭黃檗六十痛棒。
0710a06: 向大愚肋下還拳。亦是悟者一大事之本源。靈雲桃
0710a07: 花。香嚴擊竹。長慶卷簾。玄沙指。乃至從上知識。有
0710a08: 契有證。利生接物。不出悟者一大事之本源。多見
0710a09: 兄弟家。雖曰入此一門。往往不知學道之本源。不能
0710a10: 奮其志。因循度日。今來未免葛藤。引如上佛祖入道
0710a11: 之因。及悟道之由。以為標格。晚學初機。方堪趣向。且
0710a12: 道如何趣向。不見古人道。若要脫生死。須透祖師關。
0710a13: 畢竟將甚麼作關。喚作竹篦則觸。不喚作竹篦則背。
0710a14: 不得有語。不得無語。若向者裏著得一隻眼得破。
0710a15: 轉得身。通得氣。無關不透。無法不通。頭頭示現。物物
0710a16: 全彰。無邊剎境。自他不隔於毫端。十世古今。始終不
0710a17: 離於當念。所以水潦和尚。見馬大師。禮拜起擬伸問
0710a18: 間。被馬祖攔一踏踏倒。起來呵呵大笑云。百千法
0710a19: 門。無量妙義。向一毫頭上識得根源去。德山見龍
0710a20: 潭向吹滅紙燭處。豁然大悟。次日遂將鈔。於法堂
0710a21: 上爇云。窮諸玄辯。若一毫置於大。竭世樞機。似一
0710a22: 滴投於巨壑。到者裏。有甚麼禪道可參。有甚麼佛法
0710a23: 可學。有甚麼生死可脫。有甚麼涅槃可證。騰騰任運。
0710a24: 任運騰騰。臘月三十日到來。管取得大自在。去住自
0710b01: 由。故云。自從認得曹溪路。了知生死不相干。然雖如
0710b02: 是。豎拂子云且道者箇是生耶是死耶。若也道得。便
0710b03: 可向無佛處稱尊。無法處說法。其或未然。山僧不懼
0710b04: 羞慚。更與諸人。露箇消息。以拂子作釣魚勢云夜冷
0710b05: 魚潛空下釣。不如收卷過殘年。
0710b06: 復舉。北禪分歲。烹露地白牛。百味珍羞。悉皆具足。高
0710b07: 峰分歲。雖則百孔千瘡。也要將無作有。細切嶺頭雲。
0710b08: 薄批潭底月。尖新堆飣。出格安排。要使箇箇盈腸塞
0710b09: 腹。人人永絕飢。且道。與古人是同是別。舌頭具眼
0710b10: 底試辨看。
0710b11: 示眾
0710b12: 若論剋期取證。如人擔雪填井。不憚寒暑。不分晝夜。
0710b13: 橫也擔豎也擔。是也擔非也擔。擔來擔去。縱使經年
0710b14: 越歲。以至萬劫千生。於其中間。信得及。踏得穩。把得
0710b15: 定。作得主。曾無一念厭離心。曾無一念懈怠心。曾無
0710b16: 一念狐疑心。曾無一念求滿心。果能有恁麼時節。果
0710b17: 能具恁麼氣。到者裏。管取人法雙忘。心識俱泯。形
0710b18: 如槁木朽株。志若嬰兒赤子。驀然擔子卒地斷嚗地
0710b19: 折。永嘉道。大千沙界海中漚。一切聖賢如電拂。好與
0710b20: 三十痛棒。若謂此事參也參得。悟也悟得。說也說得。
0710b21: 行也行得。來也來得。去也去得。然雖如是。更須三十
0710b22: 年始得。何故。兩角四蹄都過了。尾巴過不得。
0710b23: 若論此事。如萬丈深潭中。投一塊石相似。透頂透底。
0710b24: 了無絲毫間隔。誠能如是用工。如是無間。一七日中。
0710c01: 若無倒斷。某甲永墮阿鼻地獄。
0710c02: 結制示眾
0710c03: 封拄杖頭。結布袋口。禁在鐵圍山。枷上重增杻。
0710c04: 有中拷出無。無中拷出有。痛楚百千般。不離者窠臼。
0710c05: 大眾且道。喚甚麼作窠臼。直饒明辨得出。要見西峰。
0710c06: 那邊更那邊。為人不為人一著子。且待三十年後。
0710c07: 示眾
0710c08: 拈拄杖召大眾云還見麼。人人眼裏有睛。不是瞎漢。
0710c09: 決定是見。以拄杖卓一下云還聞麼。箇箇皮下有血。
0710c10: 不是死漢。決定是聞。既見既聞。是箇甚麼。以拄杖。
0710c11: 見聞即且止。只如六根未具之前。聲色未彰之際。未
0710c12: 聞之聞。未見之見。正恁麼時。畢竟以何為驗。以拄杖
0710c13: 。吾今與汝保任斯事。終不也。以拄杖。三十年
0710c14: 後。切忌妄通消息靠拄杖下座
0710c15: 若論此事。只要當人的有切心。纔有切心。真疑便起。
0710c16: 真疑起時。不屬漸次。直下便能塵勞頓息。昏散屏除。
0710c17: 一念不生。前後際斷。纔到者般時節。管取推門落臼。
0710c18: 若是此念不切。真疑不起。饒你坐破蒲團百千萬箇。
0710c19: 依舊日午打三更。
0710c20: 迷中有悟。悟復還迷。直須迷悟兩忘。人法俱遣。衲僧
0710c21: 門下。始有語話分。大眾。既是迷悟兩忘。人法俱遣。共
0710c22: 語話者。復是阿誰。速道速道。
0710c23: 若論此事。如登萬仞高山。一步一步將搆至頂。唯有
0710c24: 數步壁絕攀躋。到者裏。須是箇純鋼打就底。捨命
0711a01: 身。左睚右睚。睚來睚去。以上為期。縱經千生萬劫。萬
0711a02: 難千魔。此心此志。愈堅愈強。若是根本不實。泛泛之
0711a03: 徒。何止望崖。管取聞風而退矣。
0711a04: 除夜小參
0711a05: 一年三百六十日。看看逗到今宵畢。十箇有五雙。參
0711a06: 禪禪又不知。學道道亦不識。只者不知不識四字。正
0711a07: 是三世諸佛骨髓。一大藏教根源。靈利漢。纔聞舉著。
0711a08: 如龍得水。似虎靠山。天上人間。縱橫無礙。然雖如是。
0711a09: 點檢將來。猶是者邊底消息。若謂那邊更那邊一著
0711a10: 子。直饒西天四七。唐土二三。以至天下老古錐。敢保
0711a11: 未徹在。山僧與麼告報。忽有箇漢子。心憤憤口悱悱。
0711a12: 出來道。高峰高峰。你有甚長處。開得者般大口。只向
0711a13: 他道。來年更有新條在。惱亂春風卒未休。
0711a14: 示眾
0711a15: 終日著衣。未嘗掛一縷絲。終日喫飯。未嘗咬著一粒
0711a16: 米。既然如是。且道即今身上著底。每日口裏喫底。是
0711a17: 箇甚麼。到者裏。不論明與不明。徹與不徹。寸絲滴水。
0711a18: 也當牽犁拽杷償他。何故。一片白雲橫谷口。幾多歸
0711a19: 鳥自迷巢。
0711a20: 若論此事。正如傍墻逼狗。逼來逼去。逼至尖角落頭。
0711a21: 未免翻身遭他一口。即今莫有遭他底麼。卓拄杖一
0711a22: 下云阿耶阿耶
0711a23: 學道如初不變心。千魔萬難愈惺惺。直須敲出空
0711a24: 髓。拔金剛腦後釘。
0711b01: 若論此事。用工之際。正如打鐵船入海取如意寶珠
0711b02: 相似。莫問打得打不得。但孟八郎打將去。驀然一旦
0711b03: 打得成。入得海。獲得珠。將來呈似老僧。不免與伊一
0711b04: 槌擊碎。何故。豈不見道。有之以為利。無之以為用。
0711b05: 若論實參實悟。正如八十公公。向逆風逆水裏。牽一
0711b06: 隻無底鐵船相似。不問上與不上。徹與不徹。直須心
0711b07: 心無間。念念無虧。一步一步。盡平生伎倆睚將去。睚
0711b08: 到著不得處。筋斷骨折時。驀然水轉風回。即是到
0711b09: 家消息。即今莫有到家底麼。卓拄杖一下云十萬八
0711b10: 千。
0711b11: 若論此事。不假長劫熏修。積功累德。亦不問賢愚利
0711b12: 鈍。久習初機。只貴孟八郎漢。不顧危亡得喪。發大憤
0711b13: 志。起大疑情。如善財童子。參勝熱婆羅。大火聚中。投
0711b14: 身而入。正恁麼時。人法俱忘。心機泯絕。左之右之。
0711b15: 著磕著。不是洞山麻三斤。定是雲門乾屎橛。若還
0711b16: 。魍魍魎魎。莫道親見高峰。直饒向老胡肚皮
0711b17: 裏打一遭。依前乾沒一星事。
0711b18: 答直翁居士書
0711b19: 來書置問。皆是辨論學人用工上。疑惑處當為決之。
0711b20: 俾晚學初機。趣向無滯。問平常心是道無心是道。此
0711b21: 平常心無心之語。成多少人。誤多少人。往往不
0711b22: 知泥中有刺剌。笑裏有刀者。何啻如掉棒打月。接竹點
0711b23: 天。古人答一言半句。如揮吹毛利刃。直欲便要斷人
0711b24: 命根。若是箇皮下有血底。直下承當。更無擬議。若撞
0711c01: 著箇不知痛痒底。縱饒髑髏地。也乾沒星子事。又
0711c02: 如石中藏玉。識者知有連城之璧。不識者只作一塊
0711c03: 頑石視之。大抵要見古人立地處。不可向語句上著
0711c04: 到。且道既不在語句上。畢竟在甚處著到。若向
0711c05: 者裏薦得。便知此事不假修治。如身使臂。如臂使拳。
0711c06: 極是成現。極是省力。但信得及。便是何待瞠眉豎目。
0711c07: 做模打。看箇一字。儻或不然。古云。莫道無心云是
0711c08: 道。無心猶隔一重關。何止一重。更須知有百千萬重
0711c09: 在。苟不發憤志精進下一段死工夫。豈於木石之有
0711c10: 異乎。凡做工夫。到極則處。必須自然入於無心三昧。
0711c11: 與前之無心。天地相遼。老胡云。心如墻壁。夫子三
0711c12: 月忘味。顏回終日如愚。賈島取捨推敲。此等即是無
0711c13: 心之類也。到者裏。能舉所舉。能疑所疑。雙忘雙泯。無
0711c14: 無亦無。香嚴聞聲。靈雲見色。玄沙指。長慶卷簾。莫
0711c15: 不皆由此無心而悟也。到者裏。設有毫氂待悟心生。
0711c16: 纖塵精進念起。即是偷心未息。能所未忘。此之一病。
0711c17: 悉是障道之端也。若要契悟真空。親到古人地位。必
0711c18: 須真正至於無心三昧始得。然此無心。汝譬頗明。吾
0711c19: 復以偈證之。不得者箇。爭得那箇。既得那箇。忘者
0711c20: 箇。然雖如是。更須知道。者箇那箇總是假。箇的的真
0711c21: 底。咄。陽空華。
0711c22: 通仰山老和尚疑嗣書
0711c23: 昔年敗闕。親曾剖露師前。今日重疑。不免從頭拈出。
0711c24: 某甲十五歲出家。十六為僧。十八習教。二十更衣。入
0712a01: 淨慈。立三年死限。學禪請益。斷橋和尚。令參箇生從
0712a02: 何來。死從何去。意分兩路。心不歸一。又不曾得他說
0712a03: 做工夫處分曉。看看擔閣。一年有餘。每日只如箇迷
0712a04: 路人相似。那時因被三年限逼。正在煩惱中。忽見台
0712a05: 州淨兄。說雪巖和尚當問你做工夫。何不去一轉。於
0712a06: 是欣然懷香。詣北塔頭請益。方問訊插香。被一頓
0712a07: 痛拳打出。即關門。一路垂淚。回至僧堂。次日粥罷。
0712a08: 復上始得親近。即問已巳前做處。某甲一一供吐。當下
0712a09: 便得勦除日前所積之病。令看箇無字。從頭開發
0712a10: 做工夫一遍。如暗得燈。如懸得救。自此方解用工處。
0712a11: 又令日日上來一轉。要見用工次第。如人行路。日日
0712a12: 要見工程。不可今日也恁麼。明日也恁麼。每日纔見
0712a13: 入來。便問今日工夫如何。因見說得有緒。後竟不問
0712a14: 做處。一入門便問。阿誰與你拖者死屍來。聲未絕。便
0712a15: 以痛拳打出。每日但只恁麼問。恁麼打。正被逼拶。有
0712a16: 些涯際。值老和尚赴南明請。臨行囑云。我去入院了。
0712a17: 令人來取你。後竟絕消息。即與常州澤兄。結伴同
0712a18: 往。至王家橋俗親處。整頓行裝。不期俗親。念某甲等
0712a19: 年幼。又不曾涉途。行李度牒。總被收。時二月初。諸
0712a20: 方掛搭皆不可討。不免挑包上徑山。二月半歸堂。忽
0712a21: 於次月十六夜。夢中忽憶斷橋和尚堂中所舉。萬法
0712a22: 歸一。一歸何處話。自此疑情頓發。打成一片。直得東
0712a23: 西不辨。寢食俱忘。至第六日辰巳間。在廊下行。見眾
0712a24: 僧堂內出。不覺輥於隊中。至三塔閣上諷經。頭忽
0712b01: 五祖演和尚真贊。末後兩句云。百年三萬六千朝。
0712b02: 返覆元來是這漢。日前被老和尚所問。拖死屍句子。
0712b03: 驀然打破。直得魂飛膽喪。絕後再甦。何啻如放下百
0712b04: 二十斤擔子。乃是辛酉三月廿二。少林忌日也。其年
0712b05: 恰廿四歲。滿三年限。便欲造南明求決。那堪逼夏。諸
0712b06: 鄉人亦不容。直至解夏。方到南明。納一場敗闕。室中
0712b07: 雖則累蒙煉。明得公案。亦不受人瞞。及乎開口。心
0712b08: 下又覺得渾了。於日用中尚不得自由。如欠人債相
0712b09: 似。正欲在彼終身侍奉。不料同行澤兄。有他山之行。
0712b10: 遽違座下。至乙丑年。老和尚在道場。作掛牌時。又得
0712b11: 依附隨侍。赴天寧中間。因被詰問。日間浩浩時。還作
0712b12: 得主麼。答云。作得主。又問。睡夢中作得主麼。答云。作
0712b13: 得主。又問。正睡著時。無夢無想。無見無聞。主在甚麼
0712b14: 處。到者裏。直得無言可對。無理可伸。和尚囑云。從
0712b15: 今日去。也不要你學佛學法。也不要你窮古窮今。但
0712b16: 只飢來喫飯。困來打眠。纔眠覺來。抖擻精神。我者
0712b17: 一覺。主人公畢竟在甚處安身立命。雖信得及遵守
0712b18: 此語。柰資質遲鈍。轉見難明。遂有龍鬚之行。即自誓
0712b19: 云。一生做箇癡獃漢。定要見者一著子明白。經及
0712b20: 五年。一日寓庵宿。睡覺正疑此事。忽同宿道友推枕
0712b21: 子墮地作聲。驀然打破疑團。如在網羅中跳出。追憶
0712b22: 日前所疑。佛祖訛公案。古今差別因緣。恰如泗州
0712b23: 見大聖。遠客還故鄉。元來只是舊時人。不改舊時行
0712b24: 履處。自此安定國。天下太平。一念無為。十方坐斷。
0712c01: 如上所供。並是詣實。伏望尊慈。特垂詳覽。
0712c02: 室中三關
0712c03: 杲日當空。無所不照。因甚被片雲遮。
0712c04: 人人有箇影子。寸步不離。因甚踏不著。
0712c05: 盡大地是箇火坑。得何三昧。不被燒。
0712c06: 
0712c07: 高峰禪要終
0712c08: 
0712c09: No. 1401-C
0712c10: 
0712c11: 上以延弘　國祚。下以普濟含靈。
0712c12: 皇明隆慶四年。庚午之春。有一道人慧澄等。欲廣禪
0712c13: 要之傳。以惠後學。募緣鋟梓。流布萬歲。烏非深有
0712c14: 慕於佛祖之風者。其能若是乎。後之有志學者。覽
0712c15: 斯禪詮。而頓發心華。則其教化之功德。何可勝數
0712c16: 哉。
0712c17: 大施主金達未兩主　供養大施主信俊　布施。
0712c18: 大施主鄭終必兩主　施主金末祥兩主　化士
0712c19: 印珠。
0712c20: 無等山安心寺開刊　校正大選雪。
0712c21: 又一本卷末天明癸卯偶覽朝鮮板本校正。
0712c22: 上以延弘　國祚下以普濟含靈。
0712c23: 皇明嘉靖大歲己亥之春有一道人靈祉者欲廣禪
0712c24: 要之傳以惠後學乃至何可勝數哉。
0713a01: 施主性修　衍　學通　坦器　信　鐵牛
0713a02: 　曹哲金　趙元。
0713a03: 刻手秩敬希信崇　惠聰　炊飯　戒澄。
0713a04: 智異山南臺庵開板以傳神興寺幹善道人靈祉
0713a05: 校正靈觀　　　性牛。
0713a06: 金義忠兩主
0713a07: 徐貴進兩主　　姜石孫。
0713a08: 施主卓守　和密　玉　敬祖此等吾鄉闍山
0713a09: 而常修梵行人。
0713a10: 證明鐵牛　　　鍊板　印空　覺晟。
0713a11: 禪要一卷通計五十四葉。
0713a12: 安永二年癸巳孟春上澣寓于長州城師子菴借
0713a13: 洞春禪寺所藏之朝鮮本寫焉。
