0153b03: 
0153b04: 大般涅槃經疏卷第二十
0153b05: 
0153b06: 隋章安頂法師撰
0153b07: 唐天台沙門湛然再治
0153b08: 德王品
0153b09: 瑤亮云。五行是略。十功德廣。一二功德廣聖
0153b10: 行。乃至九十功德廣病行。太昌宗云。從初至
0153b11: 六廣前三行主對相應。後四廣後兩全不相
0153b12: 應。光宅云。五行十德體一義異同是因善。起
0153b13: 自外凡終於窮學。感後集果謂之為行。酬前
0153b14: 習因謂之功德。是則行因德果。開善云。五行
0153b15: 據淺十德據深。五行始於聞經終於初地。十
0153b16: 德始於初地終金剛心。故品初則歎不與聲
0153b17: 聞辟支佛共。聞者驚怪。第六功德以金心為
0153b18: 體。河西云。五行是涅槃因其趣深遠恐憚不
0153b19: 修。故舉十德莊嚴獎勸令學。今皆不然。前兩
0153b20: 家以廣略主對義不相應如其所說。光宅云。
0153b21: 習因習果乃菩薩之位不關佛乘。開善云。行
0153b22: 淺德深。文云第九功德初發五事悉得成就。
0153b23: 此不應深。聖行以大涅槃心修。嬰兒行云得
0153b24: 大涅槃此那忽淺。河西云。是獎勸之語。獎勸
0153b25: 則通何處不勸研其遺文。不與經會。皆不用
0153b26: 之。今依經文菩薩當修五種之行行即是修。
0153b27: 文云菩薩修行大涅槃經得十事功德豈非是
0153b28: 證。前三聖行各說行果亦是於證其文則少。
0153b29: 後十功德非不明修而證文多。其事顯故判
0153c01: 行為修以德為證。就文為三。一佛明十功德。
0153c02: 二高貴領解。三總結。初又二。一總唱十數。二
0153c03: 別釋。初倡數為三。有對告倡數稱歎。初對告
0153c04: 者光明遍照論外化廣。高貴德王辨內行深。
0153c05: 又光明是般若。高貴是法身。德王是解脫。解
0153c06: 脫攝法故如王。般若理周故遍照。法性尊極
0153c07: 故高貴。三德具足以目一人。從德名人從人
0153c08: 題品。次倡數者直倡十數不別列名。下別釋
0153c09: 中一一出名。三稱歎者河西云。梵本云希有
0153c10: 奇特。鈍根小智聞則驚怪。翻者略希奇但存
0153c11: 九句。獨佛境界不與小共。言語道斷心行處
0153c12: 滅故不可思議。深無底故驚。廣無邊故怪。不
0153c13: 真故非內。不假故非外。分別智所不知故非
0153c14: 難。泥洹智所不洎故非易。無色故非相。無心
0153c15: 故非非相。無去來今故非世法。無邊無中故
0153c16: 無相貌。絕四離百故世間所無。何等為十下。
0153c17: 第二是歷別解釋。先徵起次正釋。即為十章。
0153c18: 舊分此不同。冶城為兩周。初功德不聞而聞
0153c19: 從淺至深。至第六功德金剛三昧為一周。第
0153c20: 七功德又始發心至第十功德修三十七品見
0153c21: 佛性為一周。開善作三周。初周如前。第七第
0153c22: 八為二周。謂從善友生即是外緣第九第十
0153c23: 為一周。由信心得即是因由。今謂若望法華
0153c24: 明三周義。初法次譬後因緣。皆重說前義故
0153c25: 言三周。今之功德名義永異豈同三周。今但
0153c26: 為十。初文為三。先明五事。次論義。三結。初
0153c27: 文又三。先標五章。次列。三別解。舊明五事為
0153c28: 三慧。初一聞慧。次一思慧。後三是修慧。有云。
0153c29: 初兩是聞思二慧。中間二是聞思功用。後一
0154a01: 是修慧。興皇以初一是本後四相成。由聞得
0154a02: 益益故斷疑疑除故直直故知祕。今明不然。
0154a03: 三慧似道此文明證修大涅槃得十功德真證
0154a04: 炳然。尚不得以別真道釋。何用小共似道釋
0154a05: 之去文逾遠。興皇以五法相由是亦不然。夫
0154a06: 入證在懷非復前後說非行時。何況證時猶
0154a07: 在次第。文明證得而作修解。文明不共而作
0154a08: 共解。文明不聞聞而作從他聞解。文明不思
0154a09: 議作思議解。文明祕密作顯露解。文明圓備
0154a10: 作偏缺解。文明驚怪作尋常解。文明無差作
0154a11: 差別解。文明中道作邊窮解。若依文者無十
0154a12: 過失。不知何故拒抗佛經云云。私諮。後學請觀
0154a13: 初德五法之文。不聞而聞猶參因相。聞已利
0154a14: 益等四。全是果上之名。初既多立果名。餘九
0154a15: 縱似修因。亦是正中之行。章安置多少之言
0154a16: 意亦如是。乃至細尋九句之文。皆悉順於若
0154a17: 修若證。故知凡諸釋經若尋文取義。若依義
0154a18: 判文。不然則罔象消文必招眾失。三解五法文
0154a19: 自為五。初釋不聞聞為三。標釋結。標不聞聞
0154a20: 者。乃是圓證妙悟發解稱聞非他邊領。若從
0154a21: 他聞即是聞聞何得是不聞聞。次所謂甚深下
0154a22: 此即是釋。釋此圓聞。一聞一切聞不可具說。
0154a23: 略舉三種。初不聞聞第一義諦。二不聞聞俗諦。
0154a24: 三不聞聞真諦。此之三諦三法一心。非前非
0154a25: 後不淺不深。故言不與聲聞辟支佛共二乘
0154a26: 之人永不證中。故不與共亦不證俗復不與
0154a27: 共。其雖證真不知真之祕密。亦不與共如此
0154a28: 不共是故驚怪。乃至非是世法上所稱美正
0154a29: 歎於此。今初就不聞聞第一義中為二。初通
0154b01: 列。次通釋。初列中。一佛性。二一體三寶。三
0154b02: 四德。四涅槃常住。五如來涅槃。次通釋一一
0154b03: 事中。無非中道甚深。凡二十句餘亦如是。
0154b04: 次從復有不聞聞一切外道經書下。是第二
0154b05: 不聞。聞俗諦又二。初列俗諦法。二明祕密。初
0154b06: 俗法者。然根本有三外道。各有經書此但列
0154b07: 迦毘羅優婁佉。不明勒沙婆者略。又迦毘羅
0154b08: 計一。即陰是我。優婁計二。異陰是我。勒沙婆
0154b09: 計亦一亦二。亦即陰亦異陰。與二人略同故
0154b10: 不說。復有十二部經去。是第三不聞。聞真諦
0154b11: 法亦二。一聞真諦法。二聞祕密。皆言因此經
0154b12: 而得聞之。即是圓證之義。毘佛略中。明三寶
0154b13: 一體佛性常住涅槃。小乘所無是故除之。三
0154b14: 結如文。次釋聞已利益者為三。標釋結。標證
0154b15: 得之益。非是思慧之益。文云得近三菩提。思
0154b16: 慧猶未發真豈近義耶。次釋為二。一略二廣。
0154b17: 略中又二。先提緣由故言聽受。次顯真證是
0154b18: 一心三智舉三譬。譬之真智照理。如鏡內淨。
0154b19: 假智照事。如炬了外物。中智圓照。如日遍朗。
0154b20: 而三番說者令人易解。證時一心俱得三智。
0154b21: 二若有菩薩去。是廣明利益又二。初敘緣由。
0154b22: 次歷四法。明益如文。不從他聞是真證之益。
0154b23: 而能自知近三菩提故知非思慧明矣。三結
0154b24: 如文。三釋斷疑心者為三。標釋結。標如文。前
0154b25: 利益是內證斷疑。是外論去離亦稱智斷。明
0154b26: 生暗滅雖前後互明同顯圓證功德故。舊云
0154b27: 是聞思功能。若小乘聞思何曾聞思佛性之
0154b28: 義。若大乘聞思。未見佛性今作離斷之義。於
0154b29: 證義便釋文為二。初略釋離二廣釋離。略有
0154c01: 三番。初離名義兩疑。次離八倒之疑。三離權
0154c02: 實之疑。初名義可見。次疑八倒云。疑佛涅槃
0154c03: 是無常倒。次明常倒理須具八而文略。將三
0154c04: 單對一雙是五種云云。涅槃四倒總別之殊。三
0154c05: 疑有三下。離權實上疑。疑三乘是疑權。了眾
0154c06: 生佛性是實理。須具列佛性今但互現。復次
0154c07: 下二是廣離又三。一離眾多疑。以無常為首
0154c08: 者。即離實法上疑。次復次色是我去。即是離
0154c09: 假名上疑。三四重五逆下。是離依正兩報上
0154c10: 疑。五逆四重就正報論重惡。有佛性無佛性
0154c11: 就正報論極善。世界有邊無邊是依報。初如
0154c12: 文。次假名中。云生死之法有始有終者。有始
0154c13: 有終是邪外所計。內亦有之。一云生死都無
0154c14: 終始十二因緣輪轉無際。二云無明一念即
0154c15: 是其始。金剛後心即是其終。三云無始而有
0154c16: 終。經云無始。無明即是無始。佛果即是有終。
0154c17: 若定作三執即是爭論。真證之時即便得離。
0154c18: 聽是經下三結如文。四釋慧心正直無曲亦
0154c19: 三。標釋結。初標。前明內證三智外離諸疑未
0154c20: 知何智。今標正直之智非是二邊。所以雙舉
0154c21: 正直邪曲兩章。次釋出既識二邊正直自顯。
0154c22: 菩薩修聖行時已能除凡夫二乘邪曲。當知五
0154c23: 行是修曲見既除所見則正。當知十德是證
0154c24: 明矣。釋聲聞曲見如文。三修行如是下結可
0154c25: 解。五釋祕密義亦三。標釋結。初能知者標也。
0154c26: 前無二邊邪曲而有正直中道之慧。此慧能
0154c27: 知深密之義。次釋中為三。一果深密。二因深
0154c28: 密。三不思議深密。初所謂下。即是如來大般
0154c29: 涅槃即果深密。次一切下是約因。三復次下。
0155a01: 約不思議。實無有我而於未來不失業果下
0155a02: 二句。此寄無而言有。次諸業下四句。寄有而
0155a03: 言無。寄有無而言非有非無。寄非有非無而
0155a04: 言有無不可思議。不可思議復不可思議。玄
0155a05: 而復玄約不思議而論深密。爾時光明下。第
0155a06: 二論義為四。一德王論。二琉光論。三無畏論。
0155a07: 四德王重論。初為兩。先問次歎。問為兩。初領
0155a08: 旨仰非。二正難。上雖說。五事今正難初事。凡
0155a09: 作三雙。初一雙作奪門。次作縱門。三作況門。
0155a10: 初奪門為兩。先法次譬。法說為三。初通約有
0155a11: 無奪。次正就不聞聞奪。三結。初有無奪又二。
0155a12: 初奪次遮。初文奪分使成兩次無不應下。遮
0155a13: 生滅不得作一。次如其下。就不聞聞奪。三世
0155a14: 尊若不下正結。先結定成兩。次云何下結定
0155a15: 不應。一譬如下。是第二譬說先譬次合。譬中
0155a16: 奪凡累三譬。至是住相何因有去。去既未至
0155a17: 所以須去。生已生故故不更生。若其不生即
0155a18: 不生。不生不得不得例爾。皆定奪為兩。次聞
0155a19: 已下。合譬不得為一譬中無不一譬。但是開
0155a20: 合互現耳。從世尊若不聞聞下。第二一雙。是
0155a21: 縱難。難有三。初縱眾生有三縱一徵。次縱佛
0155a22: 果有一縱一徵。三更結兩縱如文。從世尊凡
0155a23: 是色者下。第三一雙。是況難前就色聲況。次
0155a24: 就三世況。初文者障內色可見。障外不可見。
0155a25: 可見。細不可見。質柱一邊見。餘邊不見。世
0155a26: 間之色尚有可見不可見。況涅槃微妙云何
0155a27: 可見。聲亦類爾。次三世者。三世有為尚不可
0155a28: 見。涅槃無為何可見聞。爾時世尊下第二歎
0155a29: 答。舊云。稱歎此非是答。今明亦是答。其以定
0155b01: 相難佛明幻等豈可得定眾疑皆息是為歎答。
0155b02: 琉璃光光來非青見青。非黃見黃。豈非不聞
0155b03: 而聞。即是瑞答。後琉璃光答問即兼答。德王
0155b04: 無疑為眾興問。凡此三答三答三根釋然。河
0155b05: 西亦言歎是總答下別答。時大眾中下。第二
0155b06: 琉璃光論義為二。一從遠來。二至已論義。初
0155b07: 又二。先現來相。次正明來。初現相中先放光。
0155b08: 次問答。初放光者。乃是奇異。仍釋前問名為
0155b09: 瑞答以示來相。放光是光體。大眾遇光是光
0155b10: 用。師子王定即自在定。既自在乃顯光體
0155b11: 不可思議云云。爾時文殊下。二問答又二。先明
0155b12: 其本。次明其。初本又二。先無言辯本。次寄
0155b13: 言辯本。初四菩薩相問皆默者。一顯諸法無
0155b14: 言。二顯此疑應從文殊得解故餘人不答。文
0155b15: 殊問佛佛默然。眾見佛默答咸謂文殊玄解。
0155b16: 所以迦葉復問文殊文殊又默。眾謂迦葉已
0155b17: 解。如是傳傳乃至五百。爾時世尊下。第二寄
0155b18: 言明本。先問次答。凡有七番。前六皆破定相
0155b19: 次一明因緣。私謂此因緣答是破是立。因滅
0155b20: 無明即是破也。如前皆默熾然菩提即是立
0155b21: 也。如後世俗又前是自行破立故眾皆默。後
0155b22: 是為他破立故答。光緣故知光之本者莫逾菩
0155b23: 提之燈。是故此光非色現色從真起應。自彼
0155b24: 而來放光召機故非現而現。問菩薩放光豈
0155b25: 是常住。一云藉彼佛力故有常光。二云彼菩
0155b26: 薩是佛自有此光。佛言文殊下。第二辨光。
0155b27: 亦有問答。佛言莫入即止其本。應以世諦宜
0155b28: 明其。文為三。初此述彼土。次彼述此土。
0155b29: 三明菩薩欲來。爾時琉光下。第二彼菩薩正
0155c01: 來。非彼佛不能答示佛道同。欲生此土善滅
0155c02: 此土惡令見性得道。是故遣來。問若諸佛道
0155c03: 同彼土遣來此應遣往。答亦應遣往但略不
0155c04: 說。又隨化主所舉此佛舉彼菩薩故菩薩來
0155c05: 彼亦應舉。此但略不舉。問迦葉好世不說此
0155c06: 經。今佛惡世對治無常故說常經。滿月如來
0155c07: 亦出好世何以說之。問難皆與德王同耶。答
0155c08: 常治無常其土應無。若逗常機任理而說是
0155c09: 故云同。並云昔所不聞而今得聞可非對治。
0155c10: 又迦葉如來亦有常機何故不說。今解不爾
0155c11: 彼土雖無對治之說亦二悉說迦葉亦爾。爾
0155c12: 時世尊問下。第二至已論義為二。初旁論去
0155c13: 來。二正問上義。初文者。然問答前後隨緣不
0155c14: 定。此中佛先問次菩薩問。此中旁論與純陀
0155c15: 異。上文對佛而文殊旁難。即是人旁而法不
0155c16: 旁。此中正應問不聞聞而問去來。即是法旁
0155c17: 而人不旁。佛問意者。汝見諸法有去來故來
0155c18: 無去來故來。琉光答十番。初兩就前境明無
0155c19: 來。後八番約迷悟。悟無去來。迷有去來。琉光
0155c20: 明理不去來而有去來。迷悟亦爾。兼答高
0155c21: 貴不聞而聞。世尊且置下。正論義為四。一請
0155c22: 許二問答三重研四結難。請許如文。次琉光
0155c23: 下問若具足問應如德王三雙六隻。此中直
0155c24: 問聞所不聞。凡有三異。一德王問廣琉光問
0155c25: 略。二德王問證琉光問修。三德王問不聞聞。
0155c26: 琉光問聞所不聞。云何會通。解云琉光在本
0155c27: 土亦作三雙之問。眾已聞廣是故但略。德王
0155c28: 通問五行之證。證是內悟不由外聞故言不
0155c29: 聞聞。琉光問證中之修即是天行。天行任運
0156a01: 念念增明故言聞所不聞。詞異理同云云。佛答
0156a02: 為二。初緣起。二正答。初緣起中二。有讚許誡
0156a03: 聽許有六句似如六度而不次第。汝欲盡海
0156a04: 我能善說此約精進許。拔毒箭此約戒度許。
0156a05: 慧炬照明此約般若許其問不聞聞。佛許汝
0156a06: 於佛性未得明了我有慧炬能為照明。當知
0156a07: 廣說不聞聞即廣佛性。上文云云何不聞聞
0156a08: 得聞常樂我淨復是其義。若琉光問與德王
0156a09: 同琉光得了因高貴亦然。下文云我因是事
0156a10: 即得悟解一句半句得見佛性入大涅槃。若
0156a11: 不聞聞是佛性者三句。云何不聞聞是了因。
0156a12: 聞不聞是緣因。不聞不聞是正因。聞聞是境
0156a13: 界。又是因性。聞不聞是因因性云云。例來不來
0156a14: 生不生至不至等亦復如是。作船師此約忍
0156a15: 度許。生赤子心此約禪度許。惠施此約檀度
0156a16: 許。次諦聽去。是誡聽又二。初誡未聞。次誡聞
0156a17: 已。誡未聞有三。諦聽令不覆器。善思令不漏
0156a18: 器。念之令不污器。不覆故能受。不漏故不失。
0156a19: 不污故堪飲。誡聞已亦三。初三事誡覆。次二
0156a20: 事誡漏。次五事誡污。初標覆次釋覆。當生敬
0156a21: 信標法。至心聽受標已。恭敬尊重標師。莫求
0156a22: 其過釋覆法。莫起三毒釋覆已。不觀種姓釋
0156a23: 覆師。若無三事即器不覆。從既聞法已下二
0156a24: 是誡漏。莫生驕慢去是勿漏生死。亦莫生念
0156a25: 去勿漏涅槃。無此二邊即是不漏。從於佛法
0156a26: 僧去。誡勿污一勿污一體。二勿污四德。三勿
0156a27: 污大乘。四勿污無住。五勿污法相。若作別體
0156a28: 污即不能尊師。若起四倒污即不能尊法。若
0156a29: 起小乘住著生貪污即不能尊自。無此五失
0156b01: 即是不污。凡行十法結是至心云云。問琉光放
0156b02: 光光即常住安被斯誡。答椎堪叩物寄聖誡
0156b03: 凡。善男子有不聞聞下。第二正答即為二。初
0156b04: 約不聞聞四句。次廣開不生生兩番四句。南
0156b05: 方舊解。初四句是法說。後兩四句是譬說。地
0156b06: 論人。初四句是教相。次二是證相。觀師云。諸
0156b07: 四句無異為逗三根三番說之。舊解。初番四
0156b08: 句諸師不同。一師約二諦云不聞聞即真為
0156b09: 俗故真得有聞。不聞不聞此但真諦絕無見
0156b10: 聞。聞不聞即俗為真無所聞也。聞聞但是俗
0156b11: 中有於見聞。一師約真應不聞聞者法身起
0156b12: 應。不聞不聞法身嶷然。聞不聞者攝應還真。
0156b13: 聞聞應聞見。一師約生死涅槃。涅槃真寂
0156b14: 不聞不聞有感便應。不聞而聞生死紛紏。若
0156b15: 能修道則聞不聞。若不修道常是聞聞。一師
0156b16: 云。聞聞四句非是正意。後重研不生四句方
0156b17: 是正意。宜就不生等解。不聞不聞是涅槃無
0156b18: 始無終。不生生是涅槃無始而始。生不生是
0156b19: 涅槃無終而終。生死亦然。生生是生死無始
0156b20: 無終。不生生是無始而始。生不生是無終而
0156b21: 終云云。今謂義皆不然。何者此三番四句圓冠
0156b22: 諸法靡不該通。用圓釋經猶懼不會安得偏
0156b23: 作若教行證法譬解耶。非但方不會圓兼復
0156b24: 屠割傷體。又一師依於一諦以釋四句。雖言
0156b25: 親密彌益疏遺。況作二諦疣累轉多。真應生
0156b26: 死涅槃等二亦復如是。況作生生等三句解
0156b27: 者損失事深。況作互無只是小乘少分意耳
0156b28: 不關大道。今皆不用。又此十事皆是內證。德
0156b29: 王難不聞聞。琉光難聞不聞。二詞雖異而同
0156c01: 問證。答正廣明四句。若欲釋之千塗萬轍同
0156c02: 顯斯證猶懼不當。而諸師蓬飛野外蓱流海
0156c03: 表。偏據事相執一害諸。非但乖圓永不聞證
0156c04: 若以四句通釋諸義觸處皆通欲解初四句應
0156c05: 扶佛語。佛雖答證意在通修。初入證道修道
0156c06: 忽謝無所可有名為不聞。真明豁開無所不照
0156c07: 即是於聞故名不聞聞。證得如是大般涅槃。
0156c08: 大般涅槃無有聞相故名不聞不聞。證起惑
0156c09: 滅名聞不聞。寂而常照隨扣則應名曰聞聞。
0156c10: 今取佛解不生生中四句。釋此既是佛解非
0156c11: 徒穿鑿。初句明證智。次句明證理。第三句明
0156c12: 證斷。第四句明證應。若事若理智斷自他於
0156c13: 初證中具足無缺。如此之證不與小共不可
0156c14: 思議聞則驚怪。盡涅槃海此一妙證釋二人
0156c15: 疑。復此不聞聞是證聖行。聞不聞是證梵行。
0156c16: 不聞不聞是證天行。聞聞是證嬰兒行病行。
0156c17: 一證一切證圓證具足。故上文佛告迦葉不
0156c18: 獨汝得如是五行。今此眾中五十三萬人悉
0156c19: 皆同得如是五行即其義也。復次不聞聞是
0156c20: 證了因。聞不聞是證緣因。不聞不聞是證正
0156c21: 因。聞聞是證境界。故佛答琉光云。汝於佛性
0156c22: 猶未明了我有慧炬能為照明即其義也。復
0156c23: 次不聞聞是證圓淨。不聞不聞是證性淨。聞
0156c24: 不聞聞聞是證方便淨。故佛答琉光云。汝今
0156c25: 欲盡大涅槃海我能為汝具足解釋即其義
0156c26: 也。若得此意於一證中自在廣說云云。第二廣
0156c27: 明四句。從如不生生去明兩種四句。云何名
0156c28: 如是不異義。彼此四句不可異故。於彼四句
0156c29: 更立名義互相顯釋類例可通。略舉兩種。顯
0157a01: 廣義端。遍冠一切內外諸法。那言此四是譬
0157a02: 說耶。興皇例以此四句。通於本有今無雪山
0157a03: 割肉等偈。不生生是本無今有。生不生是本
0157a04: 有今無。生生即是三世有法。不生不生即是
0157a05: 無有是處。生不生是諸行無常。不生生是是
0157a06: 生滅法。生生即是生滅滅已。不生不生是寂
0157a07: 滅為樂。不生生是如來證涅槃。生不生是永
0157a08: 斷於生死。生死即是生生。若能志心聽常得
0157a09: 無量樂即是不生不生。今明初約圓證根本
0157a10: 其義既立。遍通一切內外之法。何但通諸大
0157a11: 經亦通小律。生生是諸惡。生不生即是莫作。
0157a12: 不生生是諸善奉行。不生不生是自淨其意
0157a13: 云云。非但通於大小經律。亦得通於菩薩之論。
0157a14: 生生是因緣所生法。生不生是我說即是空。
0157a15: 不生生是亦名為假名。不生不生是亦名中
0157a16: 道義云云。世尊云何不生生下。第三重研。何故
0157a17: 重研。良由不聞聞等義猶難解。更研不生生
0157a18: 等重助釋之。若了不聞聞等則不重研。不生
0157a19: 生等今欲類例通之使遍一切故重研也。又
0157a20: 為二。一約內四句。二約外四句。內四句中句
0157a21: 句皆。先問次答。安住世諦者有二義。若就生
0157a22: 死外法。即是初念託胎來名安住世諦。若就
0157a23: 涅槃內法。修習方便位名安住世諦。從修發
0157a24: 證無明豁破。即是初出胎時。亦是涅槃無始
0157a25: 而言於始。將此類通不聞聞等。即是圓證其
0157a26: 義轉明。世諦死時亦有二義。若就生死外法
0157a27: 福命俱盡名世諦死。若就涅槃內法。即是無
0157a28: 明盡時名世諦死。亦是生死無終而終。四住
0157a29: 菩薩舊云。十住中第四生貴住於生自在。又
0157b01: 云。十地中第四地斷見諦盡。不生三塗能以
0157b02: 神力示自在生。今觀二解。一似別義。一似通
0157b03: 義。未會此文。尋此義意但令菩薩四住惑盡。
0157b04: 非是結業牽生三界。而能示現名生自在地。
0157b05: 經有六住義。第四住與此義相應。具如止觀
0157b06: 第五。是引彼亦引證不生生等。第二約外法
0157b07: 四句而言未生生者。未之與不各隨義便。琉
0157b08: 璃光下。第四結難。於三四中但難不生生等。
0157b09: 於不生生等四句中但難生生。欲因生生廣
0157b10: 解諸句。就文為三。一難。二解。三領。就難為
0157b11: 六隻三雙。初就常無常難。次就自生生他難。
0157b12: 三就本有本無難。皆難生生。為常故生。無常
0157b13: 故生。為自生。為他生。為本有生。為本無生。
0157b14: 初文常無常者。生若是常有漏之法應無此
0157b15: 生。生若無常則有漏是常。生自無常無常
0157b16: 則滅不能自固。豈生有漏。有漏既其不為生
0157b17: 之所生故應是常。次世尊若生自生下。第二
0157b18: 結自生生他難。生若自生生無自性者。言生
0157b19: 既自是所生非復能生無能生性。故言生無
0157b20: 自性。二云生本假緣未有自性何能自生。若
0157b21: 無自性何能生他。能生他者等是生他。何故
0157b22: 但能生於有漏之他。而不能生無漏之他。有
0157b23: 漏無漏望自俱他。世尊若未生時第三難。若
0157b24: 本有者未生之時已是於生。何故於今方名
0157b25: 為生。於今乃是緣合之時。若本無生而可生
0157b26: 者虛空是無。那不復云虛空生耶。佛言下第
0157b27: 二解釋為三。先非六問。次釋六非。三答六問。
0157b28: 合有六非一是為七章門。初非六問者。若定
0157b29: 如汝問則皆不可說。初言不生生不可說。即
0157c01: 非初難生定是常。生生不可說。非第二難生
0157c02: 定無常。生不生不可說。非其第三自生則失
0157c03: 自性故是生不生。不生不生不可說。非其第
0157c04: 四生他之難。前云若能生他何不生無漏。故
0157c05: 言不生不生不可說。生亦不可說。非其第五
0157c06: 本有之難。不生不可說。非其第六本無之難。
0157c07: 後一結有因緣亦可得說。即是顯四悉檀因
0157c08: 緣而可得說。云何不生生不可說下。第二釋
0157c09: 上六非章門。釋第一云。自云是生。復云不生。
0157c10: 不生即常兩事相乖故不可說。釋第二章。生
0157c11: 若無常則生復生生為生所生舉體皆生。復
0157c12: 為滅所滅舉體。皆滅。生生故生即舉體皆生
0157c13: 生生故不生。即舉體皆滅故不可說。釋第三
0157c14: 章門。生不自生本取生死。釋第四章門。涅槃
0157c15: 亦有生義不可定言涅槃不生。前難云。等是
0157c16: 生他何不生於無漏。無漏只是涅槃。涅槃亦
0157c17: 有生義。如是修道得故。故復是生。是生不為
0157c18: 滅之所滅此生即常故不可說。釋第五章門
0157c19: 本無有生豈可言未生已是有。釋第六章門。
0157c20: 不可定言有於不生。而復有於可得之事。所
0157c21: 以復生。不同虛空一向無生。第七可說章門。
0157c22: 十因緣者。除後兩支。前十為生而作因緣故
0157c23: 可得說。此只消文。止觀中釋四句稍廣。私謂
0157c24: 準彼釋意與今大經文理雅合。深會彼文無
0157c25: 生之觀咸契涅槃無生之文。莫入空定大眾
0157c26: 鈍。故有二解。一云眾實是鈍不解空定故言
0157c27: 莫入。二云若作空定之說眾解則遲。空義深
0157c28: 隱取解為難。以遲難為鈍。然經文偈六句
0157c29: 皆不可說。有因緣故亦可得說。佛六番釋不
0158a01: 可說竟。又指因緣亦可說竟。此義猶略。今更
0158a02: 兩番說有因緣皆可得說。具於一句作四句
0158a03: 說。所謂不生生。生生。生不生不生。不生四句
0158a04: 皆如此說。是為因緣亦可得說。亦應言有因
0158a05: 緣故皆不可說。何以故。一句具四。何可偏作
0158a06: 一二三說。為此因緣則不可說。乃至四句悉
0158a07: 具四句那可偏作一二三說。為是因緣皆不
0158a08: 可說。又四句即事而理。理皆不可說。又四句
0158a09: 即理而事。事皆可說。何以故。下文云。若知如
0158a10: 來常不說法是名多聞。今例此義若知四句
0158a11: 即事而理即是說。地師名前三種四句約教
0158a12: 行證。一往而言非無此義。今欲分別此之六
0158a13: 句。似如襌禪複通別惑解。初兩句明通別惑。次
0158a14: 兩句明通別解。不生生是別惑襌禪。生生是通
0158a15: 惑複。不生生是通解襌禪。不生不生是別解複。
0158a16: 次生句。結前襌禪生複生同是惑生。次不生句。
0158a17: 結前襌禪不生複不生同是解故。如此襌禪複惑
0158a18: 解皆不可說因緣可說。具如前辨云云。善男子
0158a19: 有為之法下。第三答。即正答六問。答前六句
0158a20: 為兩。初答前兩問。次答後四問。答前又二。先
0158a21: 別就四相。次合就四相。初別就四相即為四。
0158a22: 初言生是常者。當其分部守其自性故得
0158a23: 是常。言無常者住來住生。生即改變復是
0158a24: 無常。住亦如是。為生所生不得是常。異亦如
0158a25: 是。而言法無常者前生中云。住若無常生亦
0158a26: 無常。今舉法對異。還是前生住無常法。異亦
0158a27: 有常無常義。具如生住。壞亦如是。文云。本無
0158a28: 今有壞亦無常者。本無今有只是生義。已生
0158a29: 來生壞壞不得是常。本有今無復是無常。善
0158b01: 男子以性故下。合明四相。各守性分皆得是
0158b02: 常。以二義故不得是常。近論念念遷變。遠望
0158b03: 涅槃即復非常。為涅槃所斷是故非常。善男
0158b04: 子有漏之法下。二答後四難又為二。一正答
0158b05: 第五兼答第六。二正答第四兼答第三。此初
0158b06: 答第五問者。上問若本有者云何於今乃名
0158b07: 為生。今答云本有生理非是已有今方是生。
0158b08: 即兼答第六等是無生。何故不說虛空為生。
0158b09: 今答亦云有可生之理方得有生。虛空無可
0158b10: 生之理。何得說空以之為生。無漏之法下答
0158b11: 第四難。有法譬合初文者。初難云。若能生他
0158b12: 應生無漏。今答無有生於無漏之理故不能
0158b13: 生。有漏之法有生性故。故可得生。兼答第三
0158b14: 生無自性難。若有自性生能生之既無自性
0158b15: 豈可得生。兼答兩意。自然懸去。次譬中舉火
0158b16: 眼者。各有其性。火性能生眼性能見。此中言
0158b17: 有生性故生能生者即是破性義竟。然後說
0158b18: 性是則無爽如前非性執竟。後方云有因緣
0158b19: 時則可得說合如文。爾時琉光下第三領解
0158b20: 又二。初經家敘相。次正陳解。陳解又二。自陳
0158b21: 陳眾。初陳自云聞不聞。陳眾云不生生。此即
0158b22: 陳其得解之門。只為不至至四句。有未解者
0158b23: 無畏更問生不動國。德王更論不至至等。世
0158b24: 尊我今已解下。第三無畏論義為三。一請許。
0158b25: 二論義。三請答。德王之問請許如文。二無畏
0158b26: 論義有三問答。領解問中又二。初問此生彼。
0158b27: 次問彼利根。此兩相成轉側為異。問經說淨
0158b28: 穢二土菩薩互有勝負今云何通。答若敵對
0158b29: 相望淨土則勝若權實相望若入實淨土勝。
0158c01: 若入權穢土勝。次佛答。正答初問兼遣後問。
0158c02: 偈有二十一行為兩。初十行是止善。後十一
0158c03: 行明行善。然淨土之業即菩提心。今論別行
0158c04: 乃是總別不異。三領解如文。是光明遍照下。
0158c05: 第三請答德王之問。上中已解為未悟者更
0158c06: 請。先問次佛答。問如文。佛答為二。先讚誡
0158c07: 聽。次正答。答中先舉未至不至。次牒聞不聞。
0158c08: 初又二。初標至不至章。次解釋。釋中意者。然
0158c09: 德王初問有三種六種。佛說六喻及光瑞答
0158c10: 不聞聞竟。次琉光論義已答不生生竟。今更
0158c11: 重牒不至至爾。初聞不聞四句上根已了。次
0158c12: 不生生。四句中根又悟。今為下根釋不至至
0158c13: 緣之所宜故前後間出爾。就此四句前兩句
0158c14: 明涅槃有至不至。修道除惑則至不爾不至。
0158c15: 下兩句明生死有至不至。若修道背厭則不
0158c16: 至。不爾則至。還重反覆成上諸句。然此中解
0158c17: 釋還須望前。前云不生不生即大涅槃。此言
0158c18: 不至還是不生更無別異。若爾何以不同前
0158c19: 明不至不至。答為緣襌禪複。不至者即是凡夫
0158c20: 不能修習所以不至。不至至者。亦望前初出
0158c21: 胎時名不生生。此中言不至至於生死互舉
0158c22: 一邊。至不至者亦須望前。世諦死時名生不
0158c23: 生。亦是互舉。至至亦須望前。前云生生不斷。
0158c24: 此中還論生死故與前同。次牒聞所不聞又
0158c25: 二。前列四章。次釋中但釋一句。前已釋竟不
0158c26: 欲煩文。地人別分教證淺深之異。然今文意
0158c27: 只是緣宜。宜作三說。但是悟有前後非關法
0158c28: 有淺深。何以故。語異義同故。爾時光明下。第
0158c29: 四德王重論為二。初襌禪問果。次雙問因果。初
0159a01: 問為二。一問二答。問為三。一問涅槃始有即
0159a02: 是無常。二問因莊嚴故復是無常。三問涅槃
0159a03: 若有亦是無常。於第三問中復有四章。不者
0159a04: 直作七問。一問本無今有故無常。二問因莊
0159a05: 嚴故無常。三問若是有故無常。四問可見故
0159a06: 無常。五問不平等故無常。六問有須待故無
0159a07: 常。七問有名字故無常。初問又三。謂領旨略
0159a08: 問廣問。廣問有法譬合。第二第三第四如文。
0159a09: 第五有兩重譬合。第六有譬有合。引昔第七
0159a10: 如文。爾時世尊下。第二佛答三問。初答本無
0159a11: 今有有法有譬有合。地人作真緣兩修釋。言
0159a12: 真修是本有。緣修是始有。三論師。用正因緣
0159a13: 因釋。正因是本有。緣因是始有。從汝言因莊
0159a14: 嚴故下。答第二有法有譬。譬中三重譬合如
0159a15: 文。從汝言因緣故下。答第三涅槃是有。一往
0159a16: 問答似不相應。問直云涅槃是有即應無常。
0159a17: 今舉五因者。明涅槃不同五因之有。後舉生
0159a18: 了而復簡生。但同於了只答此問即兼餘四。
0159a19: 前舉五因似四緣三因。生因即報因但長有。
0159a20: 草木和合因。即是習因善惡自然相似。住因
0159a21: 即依因。增長因即增上緣。遠因即緣緣但無
0159a22: 次第緣。後二因者不同作因同於了因如文。
0159a23: 以後二因簡前五因皆作因故。爾時光明下。
0159a24: 第二雙問因果。問中二。先六度即是問因。次
0159a25: 問涅槃即是問果。佛答又二。一雙答因果。二
0159a26: 別答因果。初雙答如文。善男子云何是施下。
0159a27: 二別答因果。又二。先因次果。初因中又二。初
0159a28: 明順因。次明違因。初文又二。初正答次歎經。
0159a29: 初正答為六辨度非度。前五是少分涅槃。後
0159b01: 一正是判度。有相有得則非度義。無相無得
0159b02: 乃名為度。其中廣舉一檀為首。餘五悉指雜
0159b03: 華。云何菩薩不聞十二歎經。先結菩薩為歎。
0159b04: 次結三乘為歎。初文中云十二部經其義深
0159b05: 粹者。昔十二部但明於空比生死為深而非
0159b06: 邃。此經明生生即不生生。即生不生即不生
0159b07: 不生。故為深邃。亦是即有不有。即空不空。即
0159b08: 非空非不空。是故深邃云云。
0159b09: 大般涅槃經疏卷第二十
