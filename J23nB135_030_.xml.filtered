0726a01: 石門文字禪卷第三十
0726a02: 宋江西筠溪石門寺沙門釋德洪覺範著
0726a03: 門人覺慈編錄毘陵天甯法雲堂校
0726a04: 行狀
0726a05: 雲庵真淨和尚行狀
0726a06: 師諱克文黃龍南禪師之的嗣陝陜府閿鄉鄭氏子生
0726a07: 而穎異在齠齔中氣宇如神人與群兒戲輒相問荅
0726a08: 語言奇怪聞者駭愕不能曉則復軒渠笑悅而去奕
0726a09: 世縉紳既長喜觀書不由師訓自然通曉事後母至
0726a10: 孝母嚚數困辱之親舊不忍視其苦使游學四方旅
0726a11: 次復州北塔寺長老歸秀道價方重於時詞辯無礙
0726a12: 因側聆坐下感悟流涕願毀衣冠為門弟子秀笑曰
0726a13: 君妙年書生政當唾手取高第榮親乃欲委跡寂寞
0726a14: 豈亦計之未熟耶對曰心空及第豈止榮親又將濟
0726a15: 之委跡寂寞非所同也秀奇其志而納之服勤五年
0726a16: 如一日年二十五歲試所習為僧明年受具足戒即
0726a17: 游京洛翱翔講肆賢首慈恩性相二宗凡大經論咸
0726a18: 造其微解帙捉塵詞音朗潤談辯如雲學者依以揚
0726a19: 聲燕居龍門山偶經行殿廡間見塑比丘像蒙首瞑
0726a20: 目若在定者忽自失謂同學者曰我所負者如道子
0726a21: 畫人物雖曰妙盡終非活者既焚其疏義包腰而南
0726a22: 平易艱險安樂勞苦諸方大道場多所經歷自重其
0726a23: 才以求師為難嘗至雲居謁舜老夫機語不契不宿
0726a24: 而去又至德山應禪師方夜參雌黃先達有六祖不
0726a25: 及雲門之語失笑黎明發去聞雲峰悅禪師之風兼
0726a26: 程而往至湘鄉悅已巳化去歎曰既無其人吾何適而
0726a27: 不可山川雖佳未暇游也因此行寓居大溈夜聞僧
0726a28: 誦雲門語曰佛法如水中月是否云清波無透路豁
0726a29: 然心開時南禪師已巳居積翠徑造其廬南曰從什麼
0726a30: 處來曰溈山南曰恰值老僧不在曰未審向什麼處
0726b01: 去也南曰天台普請南嶽雲游曰若然者亦得自在
0726b02: 去也南曰腳下鞋是甚處得來曰廬山七百錢唱得
0726b03: 南曰何曾得自在師指曰何曾不自在耶南公大駭
0726b04: 參依久之辭去至西山翠巖長老順公與之夜語自
0726b05: 失曰起臨濟者子也厚自愛而師亦神思豁然德其
0726b06: 賞音及南公居黃龍復往省覲南公嘗謂師曰適令
0726b07: 侍者卷簾問渠卷起簾時如何曰照見天下放下簾
0726b08: 時如何曰水泄不通不卷不放時如何侍者無語汝
0726b09: 作麼生師曰和尚替侍者下涅槃堂始得南厲語曰
0726b10: 關西人真無頭腦乃顧旁僧師指之曰只這僧也未
0726b11: 夢見在南公笑而已巳隆慶閒禪師與師友善方掌客
0726b12: 閒問曰文首座何如在黃檗時南公曰渠在黃檗時
0726b13: 用錢如糞土今如數世富人一錢不虛用自是為同
0726b14: 時飽參者所服南公入滅學者歸之如雲所至成叢
0726b15: 林熙寧五年住筠州大愚太守錢公弋來游怪禪者
0726b16: 驟多眾以師有道行奔隨而至錢公即其室未有以
0726b17: 奇之翌日命齋師方趨就席有犬逸出屏帷間師少
0726b18: 避之錢公嘲之曰禪者固能伏虎反畏犬耶師應聲
0726b19: 曰易伏隈巖虎難降護宅龍錢公大喜願日聞道乃
0726b20: 虛聖壽寺命師居之師方飯於州民陳氏家使符至
0726b21: 遁去錢公繫同席數十人將僧吏求必得之而後已巳
0726b22: 有見於新豐山寺者即奔往陳氏因叩首泣下曰師
0726b23: 不往吾黨受苦矣師曰以我故累君輩如此因受之
0726b24: 遂闡法焉未幾移居洞山普和禪院元豐之末思為
0726b25: 東吳山水之游捨其居扁舟東下至鍾山謁丞相舒
0726b26: 王王素知其名閱謁喜甚留宿定林庵時公方病起
0726b27: 樂聞空宗恨識師之晚謂師曰諸經皆首標時處圓
0726b28: 覺經獨不然何也師曰頓乘所談直示眾生日用現
0726b29: 前不屬今古只今老僧與相公同入大光明藏游戲
0726b30: 三昧互為賓主非關時處又曰經云一切眾生皆證
0726c01: 圓覺而圭峰易證為具謂譯者之訛其義如何師曰
0726c02: 圓覺如可改則維摩亦可改也維摩豈不曰亦不滅
0726c03: 受而取證夫不滅受蘊而取證與皆證圓覺之義同
0726c04: 蓋眾生現行無明即是如來根本大智圭峰之言非
0726c05: 是公大悅因捨第為寺以延師為開山第一祖又以
0726c06: 神宗皇帝問安湯藥之賜崇成之是謂報寧歲度僧
0726c07: 買莊土以供學者而自撰請疏有獨受正傳力排戲
0726c08: 論之句者敘師語也又以其名請於朝賜紫方袍號
0726c09: 真淨大師金陵江淮大會學者至如稻麻粟葦寺以
0726c10: 新革室宇不能容士大夫經游無虛日師未及嗽盥
0726c11: 而戶外之屨滿矣殆不堪勞於是浩然思還高安即
0726c12: 日渡江丞相留之不可遂卜老於九峰之下作投老
0726c13: 庵紹聖之初御史黃公慶基出守南康虛歸宗之席
0726c14: 以迎師師曰今老病如此豈宜復刺剌首迎送為我謝
0726c15: 黃公乞死於此其徒哀告曰山窮食寡學者益眾師
0726c16: 德臘雖高而精神康強康山自總祐二大士之後叢
0726c17: 林如死灰願不忘祖宗赴輿情之望不得已巳乃行先
0726c18: 是黃公嘗望見師於丞相廣坐中師既去丞相語公
0726c19: 曰吾閱僧多矣未有如此老者故公盡禮力致之廬
0726c20: 山諸剎素以奢侈相矜居者安軟暖師率以枯淡學
0726c21: 者困於語言醉於平實師縱以無礙辯才呵其偏見
0726c22: 未期年翕然成風三年今丞相張公商英出鎮洪府
0726c23: 道由歸宗見師於淨名庵明年迎居石門崇寧元年
0726c24: 十月示疾十六日中夜沐浴更衣趺坐眾請說法師
0726c25: 笑曰今年七十八四大相離別火風既分散臨行休
0726c26: 更說遺戒弟子皆宗門大事不及其私言卒而歿壽
0726c27: 七十八臘五十二茶毗之日五色成燄白光上騰煙
0726c28: 所及處舍利分布道俗千餘人皆得之餘者尚不可
0726c29: 勝數塔於獨秀峰之下師純誠慈愛出於天性氣韻
0726c30: 邁往超然奇逸見人無親疏貴賤溫顏軟語禮敬如
0727a01: 一主持叢林法度甚嚴有犯令者必罰無赦以故五
0727a02: 坐道場為諸方所法得游戲三昧有樂說之辯詞鋒
0727a03: 智刃斫伐邪林如墮雲崩石開發正見光明顯露如
0727a04: 青天白日人人自以謂臻奧至於入室投機則如銅
0727a05: 崖鐵壁不可攀緣性喜施隨有隨與杖笠之外不置
0727a06: 一錢行道說法五十餘年布衣壞衲翛然自守於江
0727a07: 西有大緣民信其化家家繪其像飲食必祠嗣法弟
0727a08: 子自黃檗道全兜率從悅而下十人餘此其平生大
0727a09: 概也至其道之精微皆非筆墨可能形容竊嘗論之
0727a10: 其棄儒冠而入道類丹霞奔經論之學而穎悟類南
0727a11: 泉尋師之艱苦凜然不衰類雪峰說法縱橫融通宗
0727a12: 教類大珠至於光明偉傑荷擔宗教類百丈此非某
0727a13: 之言叢林學者之言也嗚呼兼古宗師之美而全有
0727a14: 之可謂集厥大成光於佛祖者歟崇寧二年十月十
0727a15: 五日門人某謹狀。
0727a16: 泐潭準禪師行狀
0727a17: 公諱文準興元府唐固梁氏子生始幼見佛像輒笑
0727a18: 張牙不喜聞酒胾金仙寺沙門虛普乞食至其家師
0727a19: 唐門酬酢如老成時年八歲即辭父母願從普歸授
0727a20: 以法華經伊吾即上口元豐僧檢童子較所習以藉
0727a21: 名先後度師藝精坐年少不得奏名陝陜西經略范公
0727a22: 過普廬普臘高應對領略師侍其旁申辯詳明進止
0727a23: 可喜范公欲攜與俱西師辭曰登山求玉入海求珠
0727a24: 人各有志本行學道世好非素心范公陰奇其語度
0727a25: 以為僧剔髮既往依梁山乘禪師呵曰驅烏未受戒
0727a26: 敢學佛乘乎師捧手曰壇場是戒耶三疊結磨梵行
0727a27: 行阿闍梨是戒耶乘大驚師笑曰雖然敢不受教遂
0727a28: 受具足戒於唐安律師遍游成都講肆倡諸部綱目
0727a29: 即棄去曰吾不求甚解大法師曇演佳其英特撫之
0727a30: 曰汝法船也南方有亞聖大士有若溈山真如九峰
0727b01: 真淨者知之乎宜往求之師拜受教與同學志恭出
0727b02: 詣溈山久之不契乃造九峰見真淨於投老庵問曰
0727b03: 什麼處來對曰興元府曰近離何處曰大仰曰夏在
0727b04: 什麼處曰溈山真淨展手曰我手何似佛手師罔然
0727b05: 左右視真淨呵曰適來句句無絲毫差錯靈明天真
0727b06: 才說箇佛手便成隔礙病在甚處師曰不會真淨曰
0727b07: 一切現成更教誰會師服膺就弟子之列餘十年所
0727b08: 至必隨紹聖三年真淨移居石門衲子益盛凡入室
0727b09: 叩問必瞑目危坐無所示見來者必起從園丁壅菜
0727b10: 率以為常師每謂公曰老漢無意於法道乎莫能測
0727b11: 也一日舉杖決渠水濺衣因大悟方見老人平日用
0727b12: 處走敘其事真淨罵曰此中乃敢用磊苴耶自是跡
0727b13: 愈晦而名聲愈著自其東游淮淛所至衲子成叢林
0727b14: 顯謨閣待制李景直守洪州仰其風請開法於雲巖
0727b15: 未幾殿中監范公帥南昌移居泐潭方是時禪林以
0727b16: 飲食為宗以軟暖為嗜好以機緣為戲論師悲歎之
0727b17: 師槌柫之下常三百人而宿戶外者又百餘許求人
0727b18: 室就學師難之乃謂之曰十方無壁落四面亦無門
0727b19: 闍梨從什麼處入對皆不契每曰我只畜一條柱杖
0727b20: 佛來也打祖來也打不將元字腳涴汝枯腸如此臨
0727b21: 濟一宗不到冷落學者莫窺其奧然升堂說法辯如
0727b22: 建瓴不留影跡一時公卿大夫宗向之以政和五年
0727b23: 夏臥病侍者進藥餌師泛然如無意誡須忌食毒物
0727b24: 師亦未嘗從有問其故曰病有自性乎病無自性則
0727b25: 毒物寧有心乎以空納空吾未嘗顛倒而汝輩欲吾
0727b26: 昏迷耶七月二十二日更衣說偈而化閱世五十有
0727b27: 五坐三十五夏闍維得舍利晶圓淨光不壞道俗千
0727b28: 餘人皆得之門弟子等收塔于南山之陽嗚呼雲庵
0727b29: 之神悟於南公之門超軼絕塵者也予每疑嗣之者
0727b30: 難及觀師之風格殆所謂家名辯才氣宇逸群者耶
0727c01: 謹狀。
0727c02: 花藥英禪師行狀代
0727c03: 臨濟九世之孫雲庵真淨之嗣師諱進英字拙叟出
0727c04: 於羅氏其先吉州太和人幼孤母憐之性慧敏齠齔
0727c05: 中日誦千餘言通詩禮大義與群兒嬉游侮玩之氣
0727c06: 出其上親舊愛敬之使著縫掖為書生輒病至於死
0727c07: 鄰母泣曰吾始娠夢有乘空而語曰而出家則疾有
0727c08: 瘳矣於是擊鍾梵放誓於佛前乞以為僧洞隆童子
0727c09: 而藉名於善集才年十八試所習得度受具戒即欲
0727c10: 經行諸方以觀道報劬勞之德其母有難色於是庵
0727c11: 於母室之外名曰精進士大夫喜其為人賦詩為贈
0727c12: 多佳句螺川父老迨今道之母歿心喪三年修白業
0727c13: 為冥福即游淮海所至少留當時號明眼尊宿遍謁
0727c14: 已巳雖未契而嘗識多賢者晚謁雲庵夜參聞貶剝諸
0727c15: 方以黃檗接臨濟雲門接洞山機緣為入道之要擿
0727c16: 其疑處以啟問師恍然大悟如桶底脫佛印禪師叢
0727c17: 林號大宗師有盛名慎許可獨以師為俊彥師有爽
0727c18: 氣喜暴所長以激後學三十年一節不移故佛印呼
0727c19: 為鐵喙初開法住長沙之開福十年之間殿閣崇成
0727c20: 又五年棄之翩然北游五臺遍覽聖蹟乃南還庵梁
0727c21: 山天下衲子益追崇之政和甲午衡陽道俗迎住花
0727c22: 藥之天寧勸請皆一時名公卿師以教外別傳之宗
0727c23: 授上根以漚和般若化道俗老益康強精進不替嘗
0727c24: 中夜禮佛作息飲食不肯與眾背叢林信其誠民人
0727c25: 化其教得法而為一方領袖者不可勝數搥拂之下
0727c26: 嘗二千指龍象雜遝方進而未艾也其激揚大事游
0727c27: 泳語言備存三錄曰報慈曰鴈峰游臺盛行於世宣
0727c28: 和三年冬謝事復庵梁山越明年臘月示疾蟬蛻嗚
0727c29: 呼若人已巳矣予竊為桑門惜之參學稟淳一日泣訴
0727c30: 於予以予知其師之深者欲干其狀而求銘故為書
0728a01: 云耳長沙孫承之謹狀。
0728a02: 傳
0728a03: 十世觀音應身傳并贊
0728a04: 唐大菩薩僧寬公出於益州孝水楊氏方其娠也母
0728a05: 失常性卻酒胾有慧辯及其生也無痛苦聞異香忽
0728a06: 然在前即能言言我名慧寬有女兄信相亦神異年
0728a07: 相聯於齠齔中終日論說聽者一不能曉其父瑋以
0728a08: 符咒為兩川道俗所歸而不知有佛經人錄其所論
0728a09: 百許紙時懷龍山會禪師聞其異至瑋舍瑋出示之
0728a10: 會驚曰與佛經合不測人也俄有異比丘入火光三
0728a11: 昧於淨慧寺特召信相信相至曰此室皆火聚其可
0728a12: 入哉曰以水滅之可入信相即作水觀而入於是異
0728a13: 比丘化其父母使出家父母曰許娉矣奈何鄉里爭
0728a14: 出財贖之公因信相亦俱依慧空寺慎公避太祖御
0728a15: 諱剃落焉公時年十三從會公授經律會畏之如神
0728a16: 反從質疑天姿謙敬未嘗怒懷龍眾三千指皆躬力
0728a17: 作公獨閑適人以為言會曰此吾先師也昔周滅吾
0728a18: 法吾從曇相禪師隱于終南山及隋教復興吾辭而
0728a19: 歸蜀曇相囑曰汝當領徒大作佛事有童子名慧寬
0728a20: 者善視之此其後身眾因不敢復言公年三十乃還
0728a21: 綿竹廬于無為山以神異化而全蜀爭師事之如淮
0728a22: 泗之僧伽七閩之定光公嘗赴江陵大會朝發夕返
0728a23: 荊州府前有拳石含五音天下聞之公取以歸今置
0728a24: 定身龕中什邡陳氏施園為寺公以竹標其中曰以
0728a25: 此為基拔去竹泉泫然而出掘之得巨石石下有寶
0728a26: 瓶舍利公作禮乃放光永徽四年夏六月二十有五
0728a27: 日歿於淨慧寺閱世七十坐五十五夏。
0728a28: 贊曰予讀無為山廣錄公始發心日誦觀世音名十
0728a29: 萬遍生五天十世為居士生震旦十世為比丘皆出
0728a30: 楊氏又瞻其畫像天骨秀特和敬之威望之肅然是
0728b01: 所謂真比丘也。
0728b02: 鍾山道林真覺大師傳
0728b03: 梁大菩薩僧寶公以宋元嘉中生於金陵之東陽民
0728b04: 朱氏之婦上巳日聞兒啼鷹巢中梯樹得之舉以為
0728b05: 子面方瑩徹如鏡手足皆鳥爪七歲去依鍾山大沙
0728b06: 門僧儉為童子儉名之曰寶誌長而落髮專修禪觀
0728b07: 坐必越旬久之忽無定居多往來山劍嶺之下髮
0728b08: 而徒跣著錦袍飲啖同於凡俗恒以鏡銅剪刀鑷屬
0728b09: 挂杖負之而趨經聚落兒童譁逐之或徵索酒殽或
0728b10: 累日不食嘗從食鱠者求鱠食者與而心笑之即起
0728b11: 吐水中皆成魚相傳始驚異時時題詩初不可曉後
0728b12: 皆有驗建元間異跡甚著丞相高嵩為武帝言之以
0728b13: 禮自皖山迎至都舍於陳征虜之家輒自釐其面分
0728b14: 披之出十二首觀世音慈嚴妙麗傾都聚觀欲爭尊
0728b15: 事之武帝忿其惑眾收付建康獄旦夕咸見游行市
0728b16: 里既而檢校猶在獄中其夜又語吏門外有兩輿金
0728b17: 缽盛飯汝可取之果文惠太子竟陵王送供至建康
0728b18: 令呂文顯以事啟帝帝迎至禁中俄有旨屏除後宮
0728b19: 為家人宴公例常與眾出已巳而猶見行道於景陽山
0728b20: 比丘七輩從其後帝怒遣使至閽吏曰公久出在省
0728b21: 中吏就視之身如塗墨然武帝聞之大驚陳顯達鎮
0728b22: 江州大司馬段齊之從行往辭公公無他語但引紙
0728b23: 畫鴉畫畢授之曰緩急可用此顯達叛齊之遁去顯
0728b24: 達大怒遣騎追之將及齊之窘甚見鴉喧暮林即匿
0728b25: 其下鴉翔集自如騎既失其蹤但見鴉林必非人所
0728b26: 寄遂去齊之方悟公意也鄱陽忠烈王飯公於私第
0728b27: 顧左右覓荊枝有折以獻者則以安門上而去俄有
0728b28: 旨以王領荊州衛尉胡諧臥病以書哀訴幸以屈臨
0728b29: 庶幾疾有瘳公題其書尾曰明屈翌日果卒僧法平
0728b30: 欲以衣獻公不知所寓遣使遍求之龍光罽賓兩寺
0728c01: 皆曰夜宿此黎明去矣又嘗所厚善厲侯伯家侯伯
0728c02: 曰公夜行道於此今睡未興使人視之笑去公在華
0728c03: 林園忽重著三布帽亦不知自何得之俄而武帝崩
0728c04: 文惠太子豫章文獻王相繼崩齊亦於此年終矣靈
0728c05: 味寺沙門寶亮欲以衲帔遺之未及有言公忽來牽
0728c06: 帔而去蔡仲熊嘗問仕何所至公不自荅直解杖頭
0728c07: 左索繩擲與之莫之解仲熊果至尚書左丞永明中
0728c08: 住東宮後堂平旦門中出入末年忽云門上血污衣
0728c09: 褰裳走過至鬱林見害果以犢車載屍自此門舍故
0728c10: 閹人徐龍駒宅而帝頭血流於門限焉建武中明帝
0728c11: 害諸王高士江泌憂念南康王子琳以訪公問其禍
0728c12: 福公覆香爐示之曰都盡無餘後皆如其語徐陵兒
0728c13: 時其父攜詣公公拊之曰天上石麒麟也陵果名譽
0728c14: 顯於世又文惠太子迎釋僧惠至京師惠過公公拊
0728c15: 其背曰亦龍子也慧終以辯才顯聞其徒屯騎桑偃
0728c16: 有不臣之心公見之戟手詬曰若乃欲反耶奈斫頭
0728c17: 穴胸何偃汗下不敢仰視遁去梁武帝受禪尤深敬
0728c18: 事前朝以超放動輒禁錮至是下詔釋之嘗問曰弟
0728c19: 子煩惑未除何以治之荅曰十二又問十二之旨在
0728c20: 何荅曰書字時節刻漏中又問何時得淨心修習荅
0728c21: 曰安樂禁之又問年祚遠近荅曰元嘉元嘉帝欣然
0728c22: 以為享祚倍宋文之年天監五年冬旱雩祭備至而
0728c23: 雨不降公謂左右曰吾病不差就官乞活儻不奏白
0728c24: 官應得禍即上啟願於華光殿講聖鬘經請雨帝即
0728c25: 命沙門講之終夕雨公又以刀橫水盂良久又雨帝
0728c26: 初繁刑公假以神力令見高祖受極苦於地下自是
0728c27: 省刑詔畫工張僧繇寫公像藏禁中僧繇下筆輒不
0728c28: 自定叩頭哀懇公笑曰毗婆尸佛早留心直至而今
0728c29: 不得妙帝偶與公臨流縱望有物泝流而上公舉杖
0728c30: 引之隨杖而至蓋紫栴檀也詔供奉官俞紹雕公像
0729a01: 頃刻而肖神情如生帝大悅命置內庭為子孫世世
0729a02: 福田法雲寺雲光師講經天為之雨華帝意其證聖
0729a03: 夜於含光殿焚疏命公雲光僧儉傅大士齊翌日獨
0729a04: 雲光不至公嘗聽法雲講妙法蓮華經至假使黑風
0729a05: 問風果有否荅曰世故有第一義諦故無公曰若體
0729a06: 是假有此亦可解耶法雲默然公則自為主客辯難
0729a07: 鋒生一坐盡傾然莫有解者帝嘗從容問國祚有留
0729a08: 難否公但指喉示之侯景之亂尤追繹公言也有僧
0729a09: 浮杯來謁帝帝方與客棋吟曰殺之棋罷命僧侍衛
0729a10: 奏曰適蒙旨已巳殺之矣帝嗟悼不已巳以問公公曰陛
0729a11: 下前身蚯蚓也僧嘗為薙草者誤殺之今償夙債耳
0729a12: 天監十三年公移華林園金像置所居房帝聞之曰
0729a13: 師將去我耶是歲十二月忽命奏絲竹徹晝夜至六
0729a14: 日終於興皇寺臨亡然一燭以付後閣舍人吳慶以
0729a15: 聞帝歎曰大師不復留矣燭者將以後事囑我乎帝
0729a16: 昔與公登鍾山之定林指前岡獨龍阜曰此為陰宅
0729a17: 則永其後帝曰誰當得之公曰先行者至是念公以
0729a18: 此言以金二十萬易其地以葬焉皇女永康公主薨
0729a19: 盡施其粧奩建浮圖五層于其上置以無價寶珠仍
0729a20: 建開善精舍敕陸倕製銘于塚內王筠勒碑於寺門
0729a21: 處處傳其遺像焉畢工駕御寺公忽現於雲間萬眾
0729a22: 歡呼聲振山谷敕諡謚廣濟大師公顯跡之著數可五
0729a23: 六十許及終亦不老莫測其年有徐犍道者年九十
0729a24: 三自言是公外舅弟小公四歲計其時九十七矣李
0729a25: 氏有國日諡謚曰妙覺公作四柱記五公符十二時偈
0729a26: 璧記心鏡圖數千言傳于世本朝太平興國七年舒
0729a27: 州民柯萼者遇異僧於歲山下以杖指松根令萼钁
0729a28: 之得瑞石一篆文皆讖聖宋國祚無疆萼進其石于
0729a29: 京師太宗皇帝遣中使置齋於鍾山詔自今不可以
0729a30: 名斥以顯尊異賜號道林真覺大師。
0729b01: 祭文
0729b02: 祭雲庵和尚文
0729b03: 我生九歲則知有師寤寐悅慕想見形儀識師新豐
0729b04: 等父母慈欣然摩頂使執軍持長游大梁薙髮而歸
0729b05: 省於九峰凜然德威霜雪雨露物以茂滋師成就我
0729b06: 妙如四時紫霄之下泐水之湄前後七年龍起雲隨
0729b07: 今古一律妒毀陷擠愛憐收拾終不棄遺我昔出山
0729b08: 師則有辭子幼英發終必有為顧吾老矣見子無期
0729b09: 指其二子藉汝教之譴呵皆可不可相離德音在耳
0729b10: 星霜八移師成新塔我亦陳衰昔師既化品坐對啼
0729b11: 僉遣本明遠乞銘詩事濟而還僵仆於地山川隔阻
0729b12: 久絕音題獨攜希祖千里來辭一酬夙心死無憾悲
0729b13: 師之平生累德巍巍必興其後在我無疑敢不激勵
0729b14: 上荅恩私。
0729b15: 祭昭默禪師文
0729b16: 政和八年二月初六日甘露滅致以香羞之奠祭于
0729b17: 佛壽靈源真歸無生之塔寶覺以拳授法宗綱區別
0729b18: 背觸天非蒼蒼如履虎阱非愚則狂公少奇逸發硎
0729b19: 劍鋩橫機試之切玉無傷體露情盡凡聖兩忘溈仰
0729b20: 機辯如珠走盤父喜自匿暴子所長追還此風名聞
0729b21: 諸方臨濟法道始於南昌大於汝穎盛於衡湘黃龍
0729b22: 三關建無勝幢奕世護持不離覺場天魔愁怖走仆
0729b23: 且僵剪拂流輩高師門牆庸有匪人賣公自揚騏驎
0729b24: 種性自異犬羊狠觸怒疾夫豈知量儼臨清泉精嚴
0729b25: 激昂如萬星月如百谷王高明廣大洞徹汪洋成就
0729b26: 法器堅趐飛翔下視毒龍命將滅喪劃海為兩摶而
0729b27: 取將老則移疾古寺閑房聽萬象說以默自藏猿鳥
0729b28: 厭見天下想望我初見公駿氣騰驤溟涬弟之但加
0729b29: 敬莊人以謗掩公慰愈光置麝溺器更增其香取而
0729b30: 有之簏于藥囊坐交時埋甕于南荒零落苦李人棄
0729c01: 路旁公犯世忌愈益稱賞萬人浮議泳消其湯既幸
0729c02: 生還陸沉故鄉豈不願見恃公康強計至失聲事出
0729c03: 倉皇中流欲濟俄喪楫航夜淚殷枕起喟失床我憂
0729c04: 禪學終背教綱造論導之排斥否臧公聞乃曰彼自
0729c05: 無瘡以書教誡欹傾數行至言吐鳳自然文章馬鳴
0729c06: 龍勝論著精詳文字於道疑不相妨索珠層淵採玉
0729c07: 崇岡人各有志鹹酸異嘗但餘此意拜未敢當嗟吁
0729c08: 惜哉巍巍堂堂遂成千古叢林荒涼然觀斗柄陰晴
0729c09: 晦彰示有出沒夫豈真亡。
0729c10: 祭妙高仁禪師文
0729c11: 孤鳳兩雛名著諸方我初識譽未識華光政和甲午
0729c12: 還自南荒夜宿衡嶽草屋路旁僕奴傳呼妙高大方
0729c13: 連璧而來驚喜失床高誼照人笑語抵掌瀟湘平遠
0729c14: 煙雨孤芳舉以贈我不祕篋箱追繹陳跡云更幾霜
0729c15: 去年中秋宿師雲房為留十日夜語琅琅曰我出吳
0729c16: 游淮涉湘今三十年倦鳥忘翔偶如慧曉懷思故鄉
0729c17: 想見明越雲泉蒼茫已巳遣阿湧先渡錢塘不見半年
0729c18: 嶺谷想望計至驚定淚落沾裳思歸之念夫豈其祥
0729c19: 嗚呼師乎忠義激昂高風逸韻仁肝義腸縉紳相志
0729c20: 遠公支郎此生逆旅已巳熟黃糧夢中吳楚寧能取將
0729c21: 唯方廣譽躬至影堂如我致辭而炷此香清淨法身
0729c22: 敗橐膿囊光透毛孔不可掩藏昔日非在今未嘗忘
0729c23: 如水中乳莫逃鵝王則我與譽何用歎傷。
0729c24: 祭覺林山主文
0729c25: 惟靈簡易似放閒靜似懶以法為林滴水為限夜歸
0729c26: 村落投枕再鼾灶黔無煙童僕啼飯而兄直視為一
0729c27: 笑莞然三十年事事成辦我愚且鄙少去故鄉豈不
0729c28: 懷歸路脩且長遂成永隔死生相忘念俱事師落髮
0729c29: 游方如宿逆旅各夢同床聞訃一年乃奠靈几觸目
0729c30: 悽慟語訖酸鼻嗟乎人生有恩有義薦此缽飯淚墮
0730a01: 如洗。
0730a02: 祭幻住庵明師弟文
0730a03: 子少棄家從我游嬉三十一年如夢頃時於此夢境
0730a04: 憂患半之我竄萬里白骨重肉子臥一庵亦失雙目
0730a05: 心知餘年再見不復敢料來歸先館子廬即視模索
0730a06: 認聲驚呼我亦念子形神已巳枯百不如人謂當壽考
0730a07: 心期惻然正爾難保如臨崖樹先自枯倒不見兩月
0730a08: 果以訃聞既通世契久同師門臨終之語骨須我焚
0730a09: 攜法兄祖疾馳三日瓦燈晝昏寂然空室相視以慟
0730a10: 薦此缽食。
0730a11: 祭鹿門燈禪師文
0730a12: 維皇宋建炎元年歲次丁未五月庚寅朔二十日特
0730a13: 敘復僧某謹以茗果之奠敢昭告于燈公禪師之靈
0730a14: 明安宗風續佛壽命幾絕而存至師大振芙蓉東去
0730a15: 隨至磻陽如道吾智而有石霜定惠既化遷住鹿門
0730a16: 如青林虔而繼新豐雖牧萬僧如數三四觀其規模
0730a17: 寶覺是似重和改元髮僧宮寺褦襶之師包羞惜死
0730a18: 諂諛之極遂拜黃冠師笑視之泚其面顏蘇嶺之下
0730a19: 寶坊幻出何以致之蓋其願力既孝其師又悌其兄
0730a20: 有光叢林不負佛恩凜然風神今成萬古薄奠在盤
0730a21: 淚落無所。
0730a22: 祭五祖自老文
0730a23: 古人尚友不短千載苟曰氣合何必面對崎嶇遠來
0730a24: 僥倖為會坐未歡禪師不少待如人噬臍不及何悔
0730a25: 掩淚莫陳意折心碎十方現前去來無礙師豈真亡
0730a26: 覿露妙在。
0730a27: 祭郭太尉文
0730a28: 公起徒步絲絇人侍遂斷國論危言讜議在妒忌中
0730a29: 剛而有禮天子敬之愛等昆弟雖無知名民陰受賜
0730a30: 如漢子房如唐陸贄人眾勝天覺中妒忌公笑徑去
0730b01: 道固如是一斥不復而又早世姦邪色矜天下隕涕
0730b02: 我初聞計中夜而喟公之精神與天終始宜終功名
0730b03: 宜身富貴乃歿瘴鄉又寓旅邸人之奇禍至此極矣
0730b04: 唯德是輔殆虛語耳天定勝人果不容偽妒忌伎窮
0730b05: 反自相噬邪正日分曉如涇渭今餘十年歸骨萬里
0730b06: 我昔觀光混跡都市游公卿間如梁寶誌公每延禮
0730b07: 忘其勢位我亦徑造必至臥內兵衛如雲不敢呵止
0730b08: 愛憎相奪有萬贊毀坐嘗厚善囚我棘寺幾失頭顱
0730b09: 終禦魑魅敢期白髮奠于湘水世相新奇習為巧士
0730b10: 教訓諂諛鉤取祿利貌雖光澤行可愧恥聞公之風
0730b11: 面熟顙泚吾聞陰德榮亨必至不身嘗之當在其子
0730b12: 格言不欺果見偉器沐浴道德冠冕仁義定世其家
0730b13: 行矣是似則公之生亦何嘗死。
0730b14: 祭朱承議文
0730b15: 吾聞明珠白璧石韜水藏山川草木被其容光臨川
0730b16: 之民共此盱上如湘老龐道德光華照映兩邦吾儕
0730b17: 微蹤雲浮四方眷此不去是亦故鄉歎公杖履人群
0730b18: 軒昂忠信豈弟易親難忘忽厭夢境高蹈八荒公有
0730b19: 賢子如麟鳳凰王室柱石吾法垣墻終大公後公豈
0730b20: 真亡想聞此語抵掌脫冠未忘世禮聊薦積香。
0730b21: 祭許先之文
0730b22: 維公於國盡忠於家盡孝豈特天資亦學之效德富
0730b23: 才高川增嶽秀薦登清華出縉紳右用舍進退有命
0730b24: 有義一斥而終料豈及此聖恩不貲五日而至公獨
0730b25: 不沾陽城陸贄嗟余惷鄙於物多迕幸不終窮有公
0730b26: 知遇屋歸山丘舟逃夜壑寓詞一觴心折涕落。
0730b27: 祭趙君文
0730b28: 惟靈忠信恭敬耀於西州不為無聞年餘七十笑傲
0730b29: 林丘不為無壽生有令子派佛祖流不為無慶有一
0730b30: 於此足以忘憂而況三者兼有之耶茲山弗嗣麋鹿
0730c01: 所遊十年之間百廢具修凡以令子德義之優故也
0730c02: 余聞之鳥巢南枝狐死首丘彼亦何知能恩厥由矧
0730c03: 輕勢急道超然特立者乃肯為之羞乎嗚呼計來萬
0730c04: 里物故越秋等視閻浮譬如一漚公之云亡非去非
0730c05: 留薄奠告焉世禮則由雖神魂竟無不知也尚能為
0730c06: 之歆不。
0730c07: 上人祭母文
0730c08: 我生頑鈍雀息鳩視不歸庸人亦幸而已巳矧墮三寶
0730c09: 高出塵累儼臨人天福田于世坐推其因何以至是
0730c10: 皆吾母慈念極心碎我昔東游志亦勇銳訪道名山
0730c11: 酬此恩爾身雖四方心挂漳水豈不懷歸料豈及此
0730c12: 三月甲寅計來千里棄杖南奔露行草止天降荼毒
0730c13: 乃不及己巳呼天泣血奪我母氏今何能為中扃亂矣
0730c14: 昔每歸省迎門笑喜堂今闃然瓦燈塵几慈和粹溫
0730c15: 竟作川逝撫柩長號淚迸如洗杯露罏香區區世禮
0730c16: 天地有終此恨無既。
0730c17: 祭通判夫人文代
0730c18: 竊聞漢王霸之室有智識而柔懿然子孝而不學夫
0730c19: 雖賢而弗仕又聞唐王珪之母閱房杜而知子及珪
0730c20: 身登三事則其母又已巳即世唯夫人之高風特有異
0730c21: 於是二者矣夫有霸之賢而為熙豐之名臣子有珪
0730c22: 之材而名冠縉紳壽閱諸孫而視聽敏捷孫能酌古
0730c23: 而心醉六經蓋功名之念如雲之必雨富貴之盛如
0730c24: 川之方增寔清規之所訓祭景慕之遐想懿德必光
0730c25: 於史牒計夫人雖死其何憾乎。
0730c26: 祭文七首代
0730c27: 我聞如來世尊將般涅槃自披其胸紫磨黃金卍字
0730c28: 之相而告大眾曰汝等各各瞻仰令足無生後悔及
0730c29: 已巳掩棺迦葉後至又出雙趺以示眷憐嗚呼如來世
0730c30: 尊正傳法嗣覆蔭此邦三十餘年凡在道俗上與清
0731a01: 眾下與奴隸若親若疏若小若大皆受餘庇今以入
0731a02: 塔攀戀無已巳精明之溫豈弟之容不可復見柔軟之
0731a03: 音慈誨之語不可復聞宗乘微論差別之義不可復
0731a04: 解言念至此意折心摧嗚呼禪師葬靈骨於九原想
0731a05: 音容於萬古雪雲方慘兮悲風飄颻松聲蕭瑟兮哀
0731a06: 聲連朝陳微誠兮以薦薄奠望慈雲兮其不可招嗚
0731a07: 呼哀哉。
0731a08: 我來淮山寒暑九遷傾誠於師遂爾忘年比鄰追隨
0731a09: 合并周旋每一會語莫不歡然法屬之故無時造膝
0731a10: 師嘗顧我笑指坐席曰終當主我此丈室謂師為戲
0731a11: 不敢怒嗔今日何日果繼後塵血指汗顏不善斧斤
0731a12: 而師旁觀教之諄諄今既逝矣夫復何云先德遺訓
0731a13: 何敢不遵法侶現前聊薦溪蘋禮雖不腆情無鮮陳
0731a14: 因法相逢以法為親非子則姪繩繩詵詵傾囷倒廩
0731a15: 不祕珠珍煖其孤寒賞其賤貧自師退居其德日新
0731a16: 諸方奇衲川輸雲屯大法將頹謂必中興不見一夕
0731a17: 遂以訃聞如方欲渡遂迷要津中夜起喟棄床失聲
0731a18: 慈和粹溫永失依怙香羞在筵淚落無所。
0731a19: 東山真子白雲的孫迅機妙辯褒然逸群黃河流天
0731a20: 太山吐雲無有窮極莫知津垠師罷住持其道益尊
0731a21: 酣歌自樂晝常掩門世不得見言豈得聞檻撰積香
0731a22: 罏焚室熏今既非去昔亦豈存此意昭然即曰全真
0731a23: 道大德高名聞諸方禪林耆艾覺苑鳳凰三十餘年
0731a24: 化行此邦我輩晚生幸登覺場聞金石誨熏知見香
0731a25: 譬如珠玉山韜水藏而其草木亦被餘光今既云逝
0731a26: 撫心悼傷嗚呼師乎巍巍堂堂遂成千古天豈真亡
0731a27: 念昔侍坐恭聞誨言辭親出家是大因緣本出生死
0731a28: 期離蓋纏求師之難自古則然如芥子針如鸞膠絃
0731a29: 我等何輩萃此法筵如海之大而會百川教誨成就
0731a30: 長養撫憐如物發生雨露無偏又霜雪之使其氣全
0731b01: 恩有四種報效當先百未一施師我棄捐師之道德
0731b02: 如月在天譽月之明何以加焉恭陳薄奠儼如在前
0731b03: 情斷志訖淚落九泉。
0731b04: 天姿曠達純素任真妙年出蜀汎愛親仁淹通宗教
0731b05: 廣見精聞我亦何幸早獲相親義為朋友法為弟昆
0731b06: 於師父子兩為比鄰周旋之久三十餘年懷我宗伯
0731b07: 宗門鳳麟不幸早逝殞此偉人謂師英氣可續芳塵
0731b08: 今又已巳矣撫淚沾巾嗚呼禪師夢幻視身而視生死
0731b09: 如夜與晨十方現前孰亡孰存我獨何為浪自酸辛
0731b10: 無忘世禮薄奠聊陳。
0731b11: 祭老黃龍諡謚號文代
0731b12: 崇寧四年四月某日住山某敢昭告于南禪師之塔
0731b13: 竊聞巢由穡者夷齊餓夫初若無求於一時終必有
0731b14: 稱於百世觀其措慮深遠蓋亦維持化風故知德澤
0731b15: 之在民是乃聲名之不捨又況荷擔大法提攜四生
0731b16: 者乎恭惟禪師家于此山名落天下起臨濟於將仆
0731b17: 傳少室於無窮厥集大成有光先覺乃者明天子沛
0731b18: 流殊恩大昭懿德特旌普覺之號用勵後學之徒仰
0731b19: 惟覺靈祇此榮福嗚呼春葩華於萬物而不自以為
0731b20: 功日昭明於四方而不知以為德凡所以歌詠和氣
0731b21: 褒贊高明者皆天下之至情然則禪師於此豈曰不
0731b22: 然耶。
0731b23: 崇仁知縣赦後祭神文
0731b24: 唯三代之訓夏至日恭祭地祇斯古先哲王之懿德
0731b25: 禮也而歷世堙沒不嗣今天子力舉而行之致禮既
0731b26: 畢奇祥薦興歡聲和氣充塞天地猶以名山大川廟
0731b27: 貌所在有功血食於民者未克躬至則以守令使告
0731b28: 行吏其敢不肅虔哉謹用某日特具牲酹以奠于祠
0731b29: 下神之聽之祇此榮福。
0731b30: 祈雨文
0731c01: 仍歲饉凶民之艱食亦以眾矣而菜色喘沫者猶並
0731c02: 首以望有秋如痿者之不忘起也春夏之交風雨時
0731c03: 若方將奮躍似有生意而比日毒暑益熾四無雲陰
0731c04: 車鴉夜鳴田龜晝坼饉凶之憂恐在朝夕傳曰亨牛
0731c05: 而不鹹敗所成矣又曰行百里者半九十為不克終
0731c06: 豈神之賜昌其始而終奪之邪吏以不職上天降罰
0731c07: 吏躬任之民其何辜而神亦坐視其病哉謹率丞佐
0731c08: 群趨並走致恭于祠下雀息以俟休荅神其哀憐之。
0731c09: 謝雨文
0731c10: 比日以來民以不時霣雨望天焦勞蓋飢饉之餘情
0731c11: 易驚擾如禽傷弦念痛於曲木如稚驚雷失聲於破
0731c12: 釜是用率丞佐上瀆神聰香火未收雲氣已巳布連日
0731c13: 繼夕霖雨霑足嗚呼雖父兄之所哀憐其必從何以
0731c14: 迨比舞翠浪於山原兆黃雲於囷廩歲登訟簡民樂
0731c15: 吏閒荷神之賜孰大於此式奠昭告豈不休哉。
0731c16: 石門文字禪卷第三十
0731c17: 
0731c18: 
0731c19: 
0731c20: 
0731c21: 
0731c22: 
0731c23: 
0731c24: 
0731c25: 中華民國十陽十第一號
0731c26: 　　　常州天甯寺刻經處出資刻此全部
0731c27: 　　　　　　　　　經理清鎔謹識
0731c28: 　　　　　　　　　湖北陶舫溪刊
