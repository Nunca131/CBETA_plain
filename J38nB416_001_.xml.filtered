0477a01: 證源錄序
0477a02: 鷲嶺拈花已逗教外別傳之祕
0477a03: 迨初祖西來心心相印不涉言
0477a04: 詮五葉珠聯英流接踵幾與濂
0477a05: 洛相頡頏何其盛歟百年以還
0477a06: 叢林秋晚祖席荒榛見解訛淆
0477a07: 隨聲附和如江湖之日下識者
0477a08: 憂之同里陸子欽華為當湖世
0477a09: 胄混跡軒岐潛心宗乘予締交
0477a10: 有素後受記於金明介老人
0477a11: 稱入室高足老人孤標軼俗力
0477a12: 挽頹波于世不輕許可宜與陸
0477a13: 子有水乳之投也居恒垂簾濟
0477a14: 物和光同塵鋒穎不露及遇法
0477a15: 門交訌秉持慧劍砥撼狂瀾能
0477a16: 令邪魔辟易諸方推之今秋出
0477a17: 示頌古諸稿筌蹄剷盡獨揭本
0477a18: 地風光如聞塗毒鼓令人立時
0477b01: 糜爛直可上追曩哲豈時流所
0477b02: 能測其涯涘哉斷橋一燈於茲
0477b03: 續燄觀者諒不以予言為阿好
0477b04: 爾。
0477b05: 康熙辛未秋日同門法弟羅開
0477b06: 驎頓首譔
0477b07: 澄源錄序
0477b08: 華嚴會上第五地善薩慘禪波
0477b09: 羅密之餘其禮樂書數及醫
0477b10: 卜星相之學無不概習所以稱
0477b11: 為難勝也如唐宋以來諸大知
0477b12: 識直指人心之分皆能具種種
0477b13: 智接引四生非心一撅頭而自矜
0477b14: 自伐反譏忌博學多聞者為
0477b15: 化達磨之道也吾欽華道兄
0477b16: 幼失怙恃頗能好學自立歷
0477b17: 參密雲雪嶠頂目諸尊宿威
0477b18: 為契重末後見金明老人得大
0477c01: 解脫乃以偈記使進甘贄之
0477c02: 風而猶究心於岐黃之學以濟世
0477c03: 由我　釋迦世尊作大醫王凡眾生
0477c04: 疾苦悉皆療之一日持證源錄
0477c05: 乞序于余讀之如午夜鐘聲礙
0477c06: 人昏夢又如峨嵋積雪祛世炎歊
0477c07: 洵乎金明老人不妄得可亟請公
0477c08: 諸天下令此大笑之輩知有者
0477c09: 一著子驗不處也爰書為語以
0477c10: 弁簡諯。
0477c11: 時
0477c12: 康熙壬申長夏瓶山同門法弟
0477c13: 原書闕
0477c14: 
0477c15: 
0477c16: 
0477c17: 
0477c18: 
0478a01: 調實居士證源錄
0478a02: 門人羅機徹編次
0478a03: 頌古
0478a04: 鎮州臨濟義玄禪師在黃檗會下首座謂曰曾參問
0478a05: 也無師曰不曾不知問個甚麼座曰汝去問和尚如
0478a06: 何是佛法的的大意師去問聲未絕檗便打如是三
0478a07: 度問三度被打首座告檗曰問話後生若來辭方便
0478a08: 接他向後成一株大樹與天下人作陰涼去在師辭
0478a09: 檗檗指參大愚愚問什處來師曰黃檗愚曰有何言
0478a10: 句師曰義玄三度問佛法的的大意三度被打不知
0478a11: 有過無過愚曰恁麼黃檗為汝得徹困更來覓過在
0478a12: 師于言下大悟曰元來黃檗佛法無多子愚搊住曰
0478a13: 者尿床鬼子適來問有過無過如今又道黃檗佛法
0478a14: 無多子你見個什麼道理速道速道師于大愚肋下
0478a15: 築三拳愚拓開曰汝師黃檗非干我事師便回檗曰
0478a16: 者漢來來去去有甚了期師曰只為老婆心切檗曰
0478a17: 大愚者漢饒舌待來痛與一頓師曰說甚待來即今
0478a18: 便與隨聲打檗一掌檗曰者風顛漢來者裏捋虎鬚
0478a19: 師便喝檗後付偈曰病時心法在不病心法無吾所
0478a20: 付心法不在心法途。
0478a21: 凜凜威風氣不群三番衝敵陣難分回頭一擊重
0478a22: 關破得意歸家報聖君。
0478a23: 魏府興化存獎禪師在臨濟為侍者日益奧旨濟以
0478a24: 法偈印之曰至道無揀擇本心無向背便如此承當
0478a25: 春風增瞌睡師後克三聖首座次任大覺院主開堂
0478a26: 日拈香云此一炷香本為三聖師兄三聖於我太孤
0478a27: 本為大覺師兄大覺於我太賒不如供養臨濟先師。
0478a28: 久戀沙場事可嗟閒名難免較孤賒幾經風雨煙
0478a29: 消後依舊長安是故家。
0478a30: 汝州南院慧顒禪師久依興化座下化付法偈曰大
0478b01: 道全自心亦非在心求付汝自心道無喜亦無憂。
0478b02: 真常大道匪心求理事都蠲絕證修大地撮來剛
0478b03: 一粟毛端放出幾閻浮。
0478b04: 汝州風穴延沼禪師在南院作團頭院一日入團問
0478b05: 南方一棒作麼生商量師曰作奇特商量師卻問此
0478b06: 間一棒作麼商量院拈棒云棒下無生忍臨機不見
0478b07: 師師於言下大徹依止六載院付法偈曰我今無法
0478b08: 說所說皆非法今付無法法不可住于法。
0478b09: 漁翁拋餌錦江頭引得金鱗噴水游轉身驀解離
0478b10: 鉤意一躍波翻破十洲。
0478b11: 汝州首山省念禪師在風穴克知賓嘗密誦法華一
0478b12: 日侍次穴乃垂涕告曰不幸臨濟之道至吾將墜矣
0478b13: 師曰觀此一眾豈無人耶穴日聰明者多見性者少
0478b14: 師曰如某何如穴曰吾雖望子之久猶恐耽著此經
0478b15: 不能放下師曰此亦可事願聞其要穴於是上堂舉
0478b16: 世尊以青蓮目顧視大眾迦葉正當與麼時且道說
0478b17: 個甚麼若道不說而說又是埋沒先聖且道說個什
0478b18: 麼師拂袖而退穴擲下拄杖歸方丈次日師問訊穴
0478b19: 問作麼生是世尊不說說師曰動容揚古路不墮悄
0478b20: 然機穴深肯付法偈曰無說是真法其說原無說我
0478b21: 今說付時說說何曾說。
0478b22: 下水拖人拖人下水失腳一跌落爛泥裏等閒揣
0478b23: 手上高臺惹得清風匝地起匝地起遍界冷冷猶
0478b24: 未已。
0478b25: 汾州太子院善昭禪師一日值首山上堂師出問百
0478b26: 丈捲席意旨如何山曰龍袖拂開全體現師曰未審
0478b27: 師意如何山曰象王行處絕狐蹤師於言下大悟遂
0478b28: 提起坐具顧視大眾云萬古碧潭空界月再三撈摝
0478b29: 始應知禮拜歸眾時葉縣省作首座纔退便問昭兄
0478b30: 你適來見個什麼道理便與麼道師曰正是我放身
0478c01: 捨命處省便休山付師法偈曰自古付無說我今亦
0478c02: 無說只此無說心諸佛所共說。
0478c03: 歷遍諸方未肯休當機一語便相投碧潭萬古清
0478c04: 如鏡皓月光含天水流。
0478c05: 潭州石霜慈明楚圓禪師參汾陽陽揣其志經二載
0478c06: 未許入室師每詣方丈陽必詬罵或毀詆諸方及有
0478c07: 所訓皆流俗鄙事師一夕訴曰自至法席已再夏不
0478c08: 蒙指示但增世俗塵勞念歲月飄忽己巳事未明有失
0478c09: 出家之利語未卒陽熟視罵曰是惡知識敢裨販我
0478c10: 怒舉杖逐之師擬伸救陽驀掩其口師忽大悟曰是
0478c11: 知臨濟道出常情服役七年陽付法偈曰虛空無形
0478c12: 象形象非虛空我所付心法空空空不空。
0478c13: 金將嚴火試求珠入深泥返擲虛空破常情不可
0478c14: 稽。
0478c15: 袁州楊岐方會禪師久依慈明每咨參明曰監寺異
0478c16: 日兒孫遍天下在何用忙為一日明出忽雨作師偵
0478c17: 小徑搊住曰者老漢今日須與我說不說打你去明
0478c18: 曰監寺知是般事便休語未卒師大悟即拜而問曰
0478c19: 狹路相逢時如何明曰你且躲避我要那裏去師歸
0478c20: 翌日詣方丈禮謝明呵曰未在一日明上堂師問幽
0478c21: 鳥語喃喃辭雲入亂峰時如何明曰我行荒草裏汝
0478c22: 又入深村師曰官不容針更借一問明便喝師曰好
0478c23: 喝明又喝師亦喝明連喝兩喝師禮拜明曰此事是
0478c24: 個人方堪擔荷師拂袖便行明付法偈曰虛空無面
0478c25: 目心相亦如然即此虛空心可稱天中天。
0478c26: 昔日冤讎恨未消相逢狹路氣咆哮亂峰幽鳥辭
0478c27: 雲入惹得春風價倍高。
0478c28: 舒州白雲守端禪師參楊岐一日忽問落髮師誰師
0478c29: 曰茶陵郁和尚岐曰聞伊遭跌有省作偈甚奇記得
0478c30: 否師誦曰我有明珠一顆久被塵勞關鎖今朝塵盡
0479a01: 光生照破山河萬朵岐笑而趨起師愕然通夕不寐
0479a02: 黎明咨詢適歲暮岐曰汝見昨日打毆儺者麼曰見
0479a03: 岐曰汝一籌不及渠師復駭曰意旨如何岐曰渠愛
0479a04: 人笑汝怕人笑師因大悟于言下岐付法偈曰心體
0479a05: 如虛空法亦遍虛空證得心空理非法非心空。
0479a06: 攜得茶陵一顆珠被人奪卻更無餘一籌不及猶
0479a07: 添恨空手歸家悔始初。
0479a08: 靳州五祖演禪師參白雲請益南泉摩尼珠話雲叱
0479a09: 之師領悟獻投機偈曰山前一片閒田地叉手叮嚀
0479a10: 問祖翁幾度賣來還自買為憐松竹引清風雲印可
0479a11: 令掌磨事一日雲謂曰有數禪客自廬山來皆有悟
0479a12: 處教伊說說得有來由舉公案亦明得教下語亦下
0479a13: 得秪是未在師如是大疑私計曰既悟了說得明得
0479a14: 何故未在究累日忽省悟從前寶惜一時放下走見
0479a15: 雲雲為手舞足蹈師亦一笑而已後曰吾因茲出一
0479a16: 身白汗便明得下載清風雲付法偈曰道我元無我
0479a17: 道心元無心惟此無我法相契無我心。
0479a18: 一身白汗赤條條下載清風徹體臊無事倚欄江
0479a19: 上望幾番清思幾成勞。
0479a20: 成都府昭覺寺佛果克勤圓悟禪師最後參五祖盡
0479a21: 其機用祖皆不諾師謂祖強移換人出不遜語忿然
0479a22: 而去祖曰待你著一場熱病方思量我在師到金山
0479a23: 染病困極以平日見處試之并無得力追繹祖語自
0479a24: 誓曰我病稍輕即歸五祖病痊尋歸祖見而喜令克
0479a25: 侍司方半月會提刑還蜀問道祖曰提刑少年曾讀
0479a26: 小豔詩否有兩句頗相近頻呼小玉元無事秪要檀
0479a27: 郎認得聲提刑諾諾祖曰且仔細師適歸侍次問聞
0479a28: 和尚舉小艷詩提刑會否祖曰他秪認得聲師曰他
0479a29: 既認得聲為什卻不是祖曰如何是祖師西來意庭
0479a30: 前柏樹子師忽有省遽出見雞飛上闌干鼓翅而
0479b01: 鳴師自謂曰此豈不是聲遂袖香入室通所得呈偈
0479b02: 曰金鴨香銷錦繡幃笙歌叢裏醉扶歸少年一段風
0479b03: 流事秪許佳人獨自知祖曰佛祖大事非小根劣器
0479b04: 所能造詣吾助汝喜後師與佛眼佛鑑侍祖於亭上
0479b05: 夜話及歸燈已滅祖曰各人下一語鑑曰彩鳳舞丹
0479b06: 霄眼曰鐵蛇橫古路師曰看腳下祖曰滅吾宗者乃
0479b07: 克勤耳祖付法偈曰真我本無心真心亦無我契此
0479b08: 真真心我我何曾我。
0479b09: 春深時節困人天半晴半雨不成眠玉樓人倚紗
0479b10: 窗上細聽農歌心事閒。
0479b11: 平江府虎丘紹隆禪師在昭覺入室次昭間見見之
0479b12: 時見非是見見猶離見見不能及遂舉手曰還見麼
0479b13: 師曰見昭曰頭上安頭師聞脫然契證昭叱曰見個
0479b14: 甚麼師曰竹密不妨流水過昭肯之俾掌藏有問隆
0479b15: 藏主柔易若此何能為哉昭曰瞌睡虎耳付法偈曰
0479b16: 得道心自在不得道憂惱付汝自心道無憂亦無惱。
0479b17: 見不及處法源周見見全非頭上頭霹靂一聲清
0479b18: 下界高山流水兩悠悠。
0479b19: 明州天童山應菴曇華禪師參虎丘未半載頓明大
0479b20: 事丘付法偈曰天晴雲在天雨落溼在地秘密付汝
0479b21: 心心法只者是師後住饒之報恩丘忌辰拈香云平
0479b22: 生沒興撞著者無意智老漢做盡伎倆湊泊不得從
0479b23: 此卸卻干戈隨分著衣喫飯二十年來坐曲彔木懸
0479b24: 羊頭賣狗肉知他有甚憑據雖然一年一度燒香日
0479b25: 千古令人恨轉深。
0479b26: 平生沒興已心酸做盡伎倆重失算卸卻干戈二
0479b27: 十年懸羊賣狗江南岸沒憑據價多般秤頭秤尾
0479b28: 共觔半。
0479b29: 明州天童山密菴咸傑禪師參應菴屢呵斥一日問
0479b30: 如何是正法眼師遽荅曰破沙盆菴頷之付法偈曰
0479c01: 佛用眼覷星我用耳聽聲我用與佛用我明汝亦明。
0479c02: 正法眼破沙盆金剛踏碎鐵崑崙風前一曲人皆
0479c03: 聽幾個聞之不斷魂。
0479c04: 夔州府臥龍破菴祖先禪師參密菴命典客一日菴
0479c05: 對僧舉不是風動不是旛動師聞豁然大悟次日菴
0479c06: 遇師僧寮前問你總不得作伎倆試露個消息看師
0479c07: 應聲曰方丈裏有客師呵呵大笑師侍菴凡五載盡
0479c08: 得旨要菴付法偈曰佛與眾生見元本不隔線付法
0479c09: 付自心非見非不見。
0479c10: 不是旛不是風獰似虎活如龍霧起風生全意氣
0479c11: 掀翻海嶽頂門通。
0479c12: 徑山無準師範禪師賜號佛鑑破菴住菴之西華秀
0479c13: 峰有僧入室菴打逐至法堂時師解曰禪和家爭禪
0479c14: 亦常事耳菴曰豈不聞道我肚饑聞板聲要喫飯去
0479c15: 師聞不覺汗流浹背菴居靈隱師復從一日侍遊
0479c16: 石筍菴有道者請益曰猢孫子捉不住乞師方便菴
0479c17: 曰用捉作麼如風吹水自然成紋師在旁大徹菴付
0479c18: 法偈曰我若不見時汝應不見見見見非自心自心
0479c19: 常顯現。
0479c20: 無事攜笻上國遊等閒信步入龍樓時聞別館宮
0479c21: 商美回首乾坤徹底秋。
0479c22: 杭州淨慈斷橋玅倫禪師參無準于雪竇準問什處
0479c23: 來師曰天台準曰過石梁橋麼師曰一腳踏斷了也
0479c24: 準深器之命字斷橋一日準以狗子因何有業識令
0479c25: 師下語凡三十轉不契師曰可無方便乎準舉真淨
0479c26: 頌師竦然良久忽聞板聲通身汗下於是脫然準以
0479c27: 從上源流法衣並付偈曰真理直如絃何言更何默
0479c28: 我今善付囑表心本無得。
0479c29: 方便重重意轉深蒙頭垢面覓知音自從一擊通
0479c30: 身脫了無業識可追尋又忽聆上界驅雷電四野
0480a01: 滂沱匝地波無限痴人摸壁走傾湫倒嶽已相過。
0480a02: 台州瑞巖方山文寶禪師與天界日結伴參佛鑑於
0480a03: 徑山盡得要旨一日忽疑四方八面來話請益鑑鑑
0480a04: 日老僧不能為汝說汝但自看鑑一日集眾區畫後
0480a05: 事師請益再三鑑遺偈曰來時空索索去也赤條條
0480a06: 更要問端的天台有石橋師稟命至國清參斷橋罄
0480a07: 其機用橋皆不諾師奮志參究請益至十一度一晚
0480a08: 危坐忽面前豁然詰旦入方丈橋曰子捉賊也師禮
0480a09: 拜曰請師驗贓橋舉萬法歸一師答橋不允值普請
0480a10: 揀菜師手忘所舉橋問揀得淨麼師曰淨得極橋驀
0480a11: 拈莧根示曰是甚麼師大悟橋付法偈曰本無迷悟
0480a12: 人迷悟自家討記得少壯時而今不覺老即命繼席。
0480a13: 拈起一莖草森羅萬象全豁開頂門眼光明照大
0480a14: 千。
0480a15: 天台華頂無見先睹禪師諡謚號玅明真覺參方山於
0480a16: 西菴問如何是佛法大義山張口吐舌示之師罔揩
0480a17: 山拈棒趁出往參珍公於天封理前話珍亦打復返
0480a18: 西菴途中喫跌有省及見山問汝返何遽師曰和尚
0480a19: 而今打先睹不得山曰天封與你道什麼師述途中
0480a20: 因緣山又打師雖有所契終不自肯遂築室華頂精
0480a21: 苦自勵一日作務次渙然水釋呈解方山山一見契
0480a22: 之乃以法偈付曰此心極廣大虛空比不得此道只
0480a23: 如是受持休外覓。
0480a24: 十日灘頭坐一日行九洲水窮山盡處消息許誰
0480a25: 酬又九轉靈丹仍化丹紅霞籠壁眾星攢擘開金
0480a26: 鼎火光噴傾出直教天地寒。
0480a27: 處州白雲福林智度禪師深習禪定後南遊遍叩禪
0480a28: 林無有可其意者末聞無見說法天台師往謁見器
0480a29: 之命克侍者師問西來密意未審如何見曰待娑羅
0480a30: 峰點頭即向汝道師以手搖拽擬答見便喝師曰娑
0480b01: 羅峰頂白浪滔天花開芒種後葉落立秋前見曰我
0480b02: 家無殘羹剩飯也師曰此非殘羹剩飯而何見頷之
0480b03: 師禮拜見付法偈曰至大是此心至聖是此法燈燈
0480b04: 光不差了此心者達。
0480b05: 倒騎驢子問歸程野老高懷盡底傾及至到家忘
0480b06: 卻路舉頭又見月初明。
0480b07: 金陵天界寺古拙俊禪師有神聰日記千言一日歎
0480b08: 曰吾儒風規之儀老莊幻化之術惟佛教性理淵深
0480b09: 吾實不欺若欲玅悟真宗無如禪道遂造越州日鑄
0480b10: 寺祝髮遍參不能灑脫乃歸松陵故里立限壁觀九
0480b11: 年每三年燃一指歷燃三指一日忽有省聞白雲門
0480b12: 風孤峻學者罕入其室師欣然往謁雲一見器之即
0480b13: 留首眾師請益從上宗旨雲上堂舉世尊拈花平地
0480b14: 骨堆迦葉微笑忍俊不禁二俱翻成特地師豁然大
0480b15: 悟以手搖曰止止雲擲拂子下座師隨入方丈雲詰
0480b16: 問你適來見個甚麼便與麼師曰若有可見則辜負
0480b17: 和尚了也雲深肯付法偈曰心中有自心法中有至
0480b18: 法我今可付囑心法無心法。
0480b19: 溪東溪西雙角崢嶸餐霞吐霧臥石眠雲登高山
0480b20: 兮絕蹤跡涉清流兮斷潺湲忽然踏碎澄潭月遍
0480b21: 界光芒徹底明。
0480b22: 普州道林月幻無際明悟禪師別號蚕骨訪清菩薩
0480b23: 誨以趙州無字話師乃縛竹為菴研勵無懈四指大
0480b24: 書帖亦大顧只是拍忙做鈍工夫歷參諸老及見白
0480b25: 雲舉萬法歸一問師答雲喝出一晚經行廊下雲入
0480b26: 堂值師遂擒住曰大眾快將火來老僧擒下一個賊
0480b27: 師曰是家內人雲以手掩師口曰如何是家內事速
0480b28: 道於是有省雲一日謂曰八峰汝師也勿滯此師返
0480b29: 八峰古拙曰還我照用來師曰若有照用即成障礙
0480b30: 拙曰者廝著空佛也救不得師曰有無俱寂滅空佛
0480c01: 悉皆非屢有機語師資甚契後付法偈日一道不心
0480c02: 光三際十方明何如明白中有明有不明。
0480c03: 打毬淨地休誇手合水和泥顯作家有無不立當
0480c04: 門坐一曲空桐音轉奢又嚴前花發艷陽春鋪錦
0480c05: 枝頭不露身煙鎖綠楊鶯囀囀時人誤聽鶴鳴聲。
0480c06: 南京大岡月溪澂禪師精天台止觀有僧謂師曰汝
0480c07: 向後為法門甘露母久滯此師請益禪要僧令自看
0480c08: 偶閱傳燈至地藏舉肇論天地與我同根萬物與我
0480c09: 一體始知山河大地草木昆蟲都善法要乃一錫遍
0480c10: 參最後至道林呈所見林不諾師以林強抑出不遜
0480c11: 語辭林林知是法器自負囊送至山門忽指黃犬曰
0480c12: 者畜生為什有業識無佛性師於言下大悟久依座
0480c13: 下林一日舉無字示徒師深得奧旨林特書月溪二
0480c14: 字法語示之并付法偈曰我無法可付汝無心可受
0480c15: 無付無受心何人不成就景泰三年賜號慈善。
0480c16: 舉起無情寶劍誰敢當鋒覿面剛然有個白拈入
0480c17: 手揮來血濺。
0480c18: 大岡夷峰寧禪師年十二博通經史無濟世意禮雪
0480c19: 峰善公祝髮親雪骨玅峰諸老有年凡所到莫折其
0480c20: 機後參月溪一日因僧請益溪曰佛法不是鮮魚怕
0480c21: 爛卻那即趁出師在傍忽大悟月溪室中出祖衣示
0480c22: 曰此衣是唐朝宮主所置今八百餘年矣祖祖相傳
0480c23: 至東普先師付與老僧若是克家種子方堪紹荷狐
0480c24: 假虎威焉敢希冀又曰如百丈侍馬祖祖侍南嶽嶽
0480c25: 侍六祖皆久久親炙磨光剉銳乃能豁徹重關羈鎖
0480c26: 掃盡微見窠臼深得大機大用可為人天眼目并付
0480c27: 法偈曰心即能知心法即可知法今所付法心非心
0480c28: 亦非法後師繼溪席。
0480c29: 親言親口向君傾莫負老胡少室恩可中心法原
0480c30: 非法一句當陽累後昆。
0481a01: 杭州天目寶芳進禪師幼業儒因會文睹芍藥花有
0481a02: 省從坦然披緇令參柏樹子話遍謁諸方一晚在天
0481a03: 界佛殿經行聞燈花爆如霹靂聲尋謁大岡問如何
0481a04: 是西來密意夷峰下禪床擒住曰西來無意你道此
0481a05: 間是甚麼意師無對於是廢寢忘食一日登廁聞鄰
0481a06: 僧敲籌作聲忽大悟乃懷香入室峰一見器之付法
0481a07: 偈曰祖祖無法付人人本自有汝受無付法急著傳
0481a08: 於後。
0481a09: 一口無底缽遞代相傳錯拋向五鳳樓前大地山
0481a10: 河蓋卻。
0481a11: 嘉興東塔野翁真曉禪師參天目目曰汝本是佛堂
0481a12: 堂大度著甚來由師曰生死不明乞師指示目曰本
0481a13: 自無瘡剜肉作麼師曰望和尚慈悲目低頭歸方丈
0481a14: 師愕然曰莫教人斷絕去麼乃袖香入室目曰子已
0481a15: 到不疑之地何生死之懼哉師於言下豁然便禮拜
0481a16: 一日天上堂曰箭鋒相拄徒勞話會啐啄同時全憑
0481a17: 作者啐啄同時且置如何是箭鋒相拄底事師出禮
0481a18: 拜起便喝目亦喝師又喝兩喝歸眾目卓拄杖下座。
0481a19: 師偶從外歸目問甚處去來師曰佛祖行不到處目
0481a20: 曰適有一人往彼子會著麼師曰不會目曰為甚不
0481a21: 會師曰若會則佛祖行到也目曰如是如是付法偈
0481a22: 曰真性本無性真法本無法了知無法性何處不通
0481a23: 達。
0481a24: 心佛眾生一體同法無法法闡宗風山中有客見
0481a25: 真虎塵內何人識臥龍。
0481a26: 嘉興敬畏無趣如空禪師參法舟盤桓八載謁東塔
0481a27: 野翁每呈見解翁與掃卻一日謂師曰達磨西來直
0481a28: 指人心見性成佛唯在直下體取子若信得及可放
0481a29: 下萬緣參個一歸何處師領旨朝夕不懈一日聞雞
0481a30: 鳴有省即禮翁薙染翁付法偈曰非法非非法非性
0481b01: 非非性非心非非心付汝心法竟。
0481b02: 宛轉拖人人不知令人惆悵幾多時夜闌忽聽雞
0481b03: 聲曉迸出珊瑚月一枝。
0481b04: 杭州徑山無幻性沖禪師別字古湛參無趣誨以教
0481b05: 外別傳之旨曉夜力參有所契遂薙染結菴徑山集
0481b06: 無趣語及見趣趣曰曾做什麼事師曰買得一段田
0481b07: 收得元本契請和尚僉押趣展閱曰者個是我的你
0481b08: 的師曰和尚莫搶奪行市趣擲下集本師便出無
0481b09: 趣問徹骨徹髓道一句三玄三要絕遮護此二句我
0481b10: 欲取一句為法汝道取那一句好師曰和尚適來道
0481b11: 那一句趣瞋目叱曰汝恁麼無記性師曰秪為和尚
0481b12: 徹骨徹髓趣笑曰不然為子一人即得爭奈大眾何
0481b13: 師曰取即不辭恐辜負先代喪我後人趣曰如是如
0481b14: 是付法偈曰師傳拈花宗我示微笑法親手展付汝
0481b15: 持奉遍塵剎師初住車溪晚住徑山。
0481b16: 祖翁基業傳來久賣買分明直到今多栽松柏少
0481b17: 栽竹留與兒孫好作陰。
0481b18: 杭州徑山南明慧廣禪師禮興善芹泉祝髮遍遊講
0481b19: 肆復歸掩關於無字話凝然始覺物理一致無幻聞
0481b20: 有真實志乃至關前勘問師將前工夫舉似幻頓足
0481b21: 曰悔我來遲向後縱欲到此不易得也師即啟關
0481b22: 幻於車溪未幾入幻舊隱之白雲服勤八載每聞示
0481b23: 誨必垂淚刻究一日偶拾片紙有觀方知彼去去者
0481b24: 不至方之句有省呈幻幻印可即舉首眾尋付偈曰
0481b25: 得本無所得傳亦無可傳今付無傳法東西共一天。
0481b26: 因師勘問出關來八載殷勤是禍胎一片紙中知
0481b27: 活計便能容易舞三臺。
0481b28: 建寧府普明鴛湖玅用禪師謁無幻於車溪請益參
0481b29: 禪工夫後侍南明于徑山一日閱思益梵天經註有
0481b30: 省即呈偈曰鐵壁銀山誰敢摧賊身驀地拶將來相
0481c01: 看元是舊相識當下慚惶笑臉開明見而呵之自此
0481c02: 誓不作偈頌單提本參刻究益切明後掩關皋亭諸
0481c03: 處師不離左右一十三載明因病篤一日舉香嚴獨
0481c04: 腳偈問師師纔開口明便喝師復擬開口明又喝師
0481c05: 點首一日侍次明問斷頭船作麼生架三腳驢作麼
0481c06: 生騎師低頭下去明深喜尋付偈曰無傳無受法無
0481c07: 傳無受心付與無手者掣斷虛空筋。
0481c08: 雛鳴毋啄恰同時殼破血乾眼眯癡忽地雷聲轟
0481c09: 絕頂掀翻宇宙顯多奇。
0481c10: 嘉興金明寺介菴悟進禪師字覺先本郡人姓張母
0481c11: 賀氏夢日輪入懷而誕幼不從兒嬉喜遊寺院見佛
0481c12: 像則依依不忍去及冠習儒嘗繙內典志慕禪宗禮
0481c13: 萬如微公祝髮因病臥聞匠斧斫大木聲有省即呈
0481c14: 微微頷之後參鴛湖纔跨門鴛曰是甚麼師擬對鴛
0481c15: 震威一喝師豁然契悟乃掩耳而出鴛欠安次師侍
0481c16: 之鴛命茶問汝字覺先喚甚麼作先師曰且喜今日
0481c17: 得自在鴛曰如何是覺後師曰請和尚尊重鴛曰汝
0481c18: 還分得先後麼師良久鴛便喝師曰只管喫茶鴛曰
0481c19: 如何是喫茶的事師曰柿棗腐乾都在者裏鴛曰意
0481c20: 作麼生師曰一口吞盡鴛曰是何滋味師曰甜者甜
0481c21: 鹹者鹹鴛曰未在更道師禮拜曰謝茶鴛深肯一日
0481c22: 上堂眾集乃舉拂子曰世尊拈一枝花老僧舉一枝
0481c23: 拂且道是同是別師出禮三拜歸位鴛即出從上源
0481c24: 流衣拂并書法偈付曰沿流一段事竟無頭與尾付
0481c25: 與獅子兒哮吼滿天地。
0481c26: 方跨門來是甚麼一聲熱喝足難酬大機大用全
0481c27: 生殺萬里黃沙戰不休。
0481c28: 石雨禪師參南明和尚于龍居問一念緣起無生超
0481c29: 彼三乘權學等見阿誰緣起有生耶南便喝石茫然
0481c30: 後住雪峰作南語錄序其略曰余時茫然坐數炷香
0482a01: 如彈指頃始知有做工夫事南師之力也。
0482a02: 一念纔生問老翁驀遭一喝路頭窮誰知緣起無
0482a03: 生事抬眸日出海門東。
0482a04: 鴛湖和尚同雪嶠師太上弦玩月次雪指月問者半
0482a05: 個在那裏去了湖良久曰會麼雪曰只得半個湖曰
0482a06: 者半個那裏去了雪亦良久湖曰也只得半個雪相
0482a07: 與大笑。
0482a08: 彼此蒙糊老凍儂梅梢月挂引清風忽聞木馬寒
0482a09: 潭吼夜半金烏撲地紅。
0482a10: 無幻沖禪師燒火次僧問如何是自性天真佛師曰
0482a11: 與我搬取一束柴來僧搬柴了又問師曰者奴子好
0482a12: 惡也不知便打。
0482a13: 百花深處看花時滿袖香風總不知上苑名花都
0482a14: 賞遍猶來庭畔問棠梨。
0482a15: 昭覺圓悟禪師虎丘入室師問曰見見之時見非是
0482a16: 見見猶離見見不能及遂舉手曰見麼虎曰見師曰
0482a17: 頭上安頭虎聞脫然契證叱曰見個甚麼虎曰竹密
0482a18: 不妨流水過師頷之俾掌藏室。
0482a19: 竹密不妨流水過三春桃李自成溪遊人遙指深
0482a20: 深處落花片片子規啼。
0482a21: 石霜圓禪師室中嘗插劍一口旁置水一盆草鞋一
0482a22: 緉凡見僧參遽曰看劍稍涉擬議便喝出。
0482a23: 俏俊之機不較多試問禪流會也麼相逢未語知
0482a24: 端的風前不見舊山河。
0482a25: 興化獎禪師在三聖為首座常曰我向南方行腳一
0482a26: 遭拄杖頭不曾撥著個會佛法底大覺聞云云。
0482a27: 踏遍南方路七千誰知得力杖頭邊果然悟得先
0482a28: 師意直下黃檀不妄拈。
0482a29: 三聖問雪峰透綱金鱗以何為食峰曰待汝出網來
0482a30: 即向汝道聖曰一千五百人善知識話頭也不識峰
0482b01: 曰老僧住持事繁。
0482b02: 御筆題詩不敢留留詩猶恐鬼神愁故將法水頻
0482b03: 頻灑尚有餘光射斗牛。
0482b04: 明州翠巖參禪師上堂云一夏與兄弟東語西話看
0482b05: 翠巖眉毛在麼長慶云生也雲門云關。
0482b06: 翠巖兩道眉毛落生也人家合喫驚縱使雲門關
0482b07: 得住夜深依舊出重營。
0482b08: 德山到溈山挾複子上法堂從西過東從東過西顧
0482b09: 視曰有麼有麼溈坐殊不顧山曰無無便出至門乃
0482b10: 曰雖然也不得草草遂具威儀再入相見纔跨門提
0482b11: 起坐具曰和尚溈擬取拂子山便喝拂袖而出溈至
0482b12: 晚問首座今日新到在否座曰當時背法堂著草鞋
0482b13: 便去也溈曰此子已後向孤峰頂上盤結草菴呵佛
0482b14: 罵祖去在。
0482b15: 楊花落盡子規啼聞道龍標過五溪我寄愁心與
0482b16: 明月隨風直到夜郎西。
0482b17: 德山托缽。
0482b18: 掀翻海嶽求知己撥轉乾坤見太平漠漠香風無
0482b19: 覓處至今天下競頭爭。
0482b20: 藥山久不陞座院主白云大眾久思法誨請和尚說
0482b21: 法山令聲鍾眾集山陞座良久便下座歸方丈院主
0482b22: 隨後云和尚適來許大眾說法何不垂一言山曰經
0482b23: 有經師論有論師怎怪得老僧。
0482b24: 陽春白雪少人和未遇同人獨自歌長嘯一聲天
0482b25: 地外不知錯過幾恒河。
0482b26: 青州布衫。
0482b27: 趙州我愛心情別七斤衫子重不缺等閒撥動仰
0482b28: 蓮心海門迸出一輪月月月真個別一般清興滿
0482b29: 人間攤向面前誰識得。
0482b30: 百丈野鴨。
0482c01: 野鴨飛鳴逗碧空深山無處可留蹤翩翩已過洞
0482c02: 庭去撲落他家箭筈風。
0482c03: 法眼因僧參次以手指簾有二僧齊去捲簾眼曰一
0482c04: 得一失。
0482c05: 趙州勘破菴主法眼辨別二僧一般豎拳捲簾是
0482c06: 非得失分明若是真正衲僧不墮他人陷阱。
0482c07: 達麼見武帝。
0482c08: 迢遙十萬覓知音不識凄凄暗渡津黃金自有黃
0482c09: 金價怎肯和沙賣與人。
0482c10: 善財童子參德雲比丘於玅高峰頂四維上下遍觀
0482c11: 求覓了不可得經七日後乃見比丘於別峰徐步經
0482c12: 行始得相見。
0482c13: 雲山霧鎖碧重重踏遍峰巒不見蹤路盡源窮則
0482c14: 進步親遭跌足恨無從。
0482c15: 世尊因黑氏梵志擎合歡梧桐花供養世尊召仙人
0482c16: 志應諾世尊曰放下著志放下左手一株花世尊又
0482c17: 召放下著志又放下右手一株花世尊又召放下著
0482c18: 志曰我兩手皆空更放下個甚麼世尊曰吾非教汝
0482c19: 放捨其花汝當放捨外六塵內六根中六識一時捨
0482c20: 卻無可捨處是汝免生死處志于言下悟無生忍。
0482c21: 雙手擎來放下著不知為甚落思議一言直下明
0482c22: 端的梵志何曾免是非。
0482c23: 世尊拈花迦葉微笑。
0482c24: 無端露出一枝春萬象森羅眼盡盲金色頭陀輸
0482c25: 一著衲僧遞代暗噓聲。
0482c26: 世尊初生。
0482c27: 大千沙界一漚生百怪叢中有不群惡聲一落時
0482c28: 人耳從此是非天下聞。
0482c29: 和普明禪師牧牛頌
0482c30: 峰前忽聽一聲哮水遠山高岐路遙辛苦不辭方見
0483a01: 跡追尋莫使犯他苗尋牛
0483a02: 野性今朝鼻受穿繩頭在手急加鞭縱饒業識毫相
0483a03: 犯拽轉牛頭緊手牽初調
0483a04: 鞭撻調伏未肯離直教步步苦追隨驅回柳岸雖云
0483a05: 歇不許痴頑心事疲受制
0483a06: 杏花村畔柳絲柔徑曲溪深水自幽短笛無腔芳草
0483a07: 岸回首從容不自留回首
0483a08: 只在山間與水邊稱性優游得自然二時隨分納些
0483a09: 子一任陶情不用牽馴伏
0483a10: 獨露全身萬象中脫然不拘任西東逍遙放曠無回
0483a11: 互紅蓼堤邊綠一叢無礙
0483a12: 隨方任運絕偏中萬里煙雲繞碧茸一曲空山天未
0483a13: 曉杜鵑啼處露花濃任運
0483a14: 月移梅影白雲中月與梅花不異同多少尋梅無覓
0483a15: 處那知蜂蝶過墻東相忘
0483a16: 獨坐機忘息萬綠一輪月挂海天寒光吞宇宙千江
0483a17: 現露地何人透此關獨照
0483a18: 平沉大地邈無蹤雲淨天清徹碧空海底泥牛吞卻
0483a19: 月崖前石馬舞春風雙泯
0483a20: 和天封佛慈禪師蜜蜂頌
0483a21: 萬花叢裏覓香時帶露披煙破曉歸無影樹邊通一
0483a22: 線三三兩兩任君飛
0483a23: 悠然春色趣無涯逐煖尋芳放早衙梅蕊枝頭剛獲
0483a24: 得綿綿密密振其家
0483a25: 漆桶而今擊脫時了無縛著絕支離巨谷深山都閱
0483a26: 遍百花嘗盡快吾脾
0483a27: 門庭熱鬧有聲光軍令森嚴外衛忙若犯鋒鋩輕一
0483a28: 劄血流頂踵痛難當
0483a29: 多年截得老枯桐內若虛空外亦通就裏藏身家計
0483a30: 穩朝朝贏得日輪紅
0483b01: 又和
0483b02: 春山正值鬥芳時採足花心得意歸滿路香風盈兩
0483b03: 腋到家無事慢云飛
0483b04: 崢嶸頭角出天涯底事將成入晚衙一番潦亂安邦
0483b05: 後始見當仁個作家
0483b06: 又見百花燦爛時芳叢踏遍憶歸離嘮嘮釀就中邊
0483b07: 蜜飽飫身心養素脾
0483b08: 家門振振邁聲光不似時人逐利忙若是克家真子
0483b09: 子莫教容易錯承當
0483b10: 排三列伍踞空桐把住牢關信不通擬議當軒輕觸
0483b11: 著直教一劄面皮紅
0483b12: 四威儀
0483b13: 山中行大地花開似鋪錦林鳥鳴試問時流作麼生
0483b14: 山中住雙扇柴扉四露柱看鴻雁有時飛來又飛去
0483b15: 山中坐蟠根松下石頭裏碧嶙嵋堪羨白雲間
0483b16: 山中臥棕薦年深都抖破夜寒長燒取榾柮三兩個
0483b17: 十二時歌
0483b18: 半夜子床頭老鼠搬栗子驚睡覺向誰舉月光皎潔
0483b19: 透窗裏
0483b20: 雞鳴丑踞地獅兒大哮吼描不成畫不就盤山普化
0483b21: 翻筋斗
0483b22: 平旦寅穩坐家山不用尋昨日雨今日晴何處漁人
0483b23: 故問津
0483b24: 日出卯無束無拘真個好參玄人須落草切忌渾圇
0483b25: 吞個棗
0483b26: 食時辰一池清水碧粼粼閒無事坐茅亭冬去春來
0483b27: 花放新
0483b28: 禺中已巳匝地普天者著是處塵寰絕俗事僧問如何
0483b29: 豎一指
0483b30: 日南午東風狼藉何今古樂有餘羲皇叟笑倒當年
0483c01: 面壁祖
0483c02: 日未家無四壁少筭計或搬柴或運水任意逍遙
0483c03: 無拘繫
0483c04: 晡時申飛紅片片落苔輕也無寂也無惺獨上高峰
0483c05: 笑一聲
0483c06: 日入酉喫盞清茶濕卻口任優游隨抖擻一曲陽春
0483c07: 月挂柳
0483c08: 黃昏戌滄海桑田何得失挂角羚沒處覓漫道曹溪
0483c09: 通一滴
0483c10: 人定亥兩個泥牛鬥入海多意氣任瀟灑一片白雲
0483c11: 觀自在
0483c12: 金明介菴和尚付如意呈偈
0483c13: 本自如如何須著意意若不生萬境一如如如之體
0483c14: 動靜無拘豎放橫拈一任捲舒應用自在無欠無餘
0483c15: 亙古來今輝天鑑地洞徹十方本體不易師今無付
0483c16: 我亦無受無付無受是真如意
0483c17: 示友參禪
0483c18: 若突己已事須是到家始得切勿東奔西走向外馳求
0483c19: 荏苒光陰有何了日弄得自家七顛八倒業識忙忙
0483c20: 三十日到來閻羅大王不怕你能說能辨能詩能文
0483c21: 一切機巧到者個時節總用不著趁而今氣力剛強
0483c22: 莫圖名聞利養眼前一時快樂直須拚身做去自然
0483c23: 有個入頭到與麼時瞞你一點不得參又偈曰參禪
0483c24: 須是直捷受想行識要歇忽地打破泥團突出虛空
0483c25: 明月又參禪要似鐵漢直須打成一片萬事不可近
0483c26: 傍觸著通身血濺。
0483c27: 示友
0483c28: 靈明一點共天長放去收來自主張頓使凡情消得
0483c29: 盡不參禪亦自心光
0483c30: 一僧募緣四分八厘一願士如數封之謂曰道得即
0484a01: 與道不得即不與僧曰我年老矣士曰四大有老者
0484a02: 個豈有老耶僧以手點胸士曰拈出看僧無語士劈
0484a03: 面與一掌。
0484a04: 得空和尚問居士十二時中以何為本士曰舍下今
0484a05: 日留和尚齋空曰道甚麼士豎起拳曰空點首士
0484a06: 日不得認著。
0484a07: 一僧見士問老師何處曰靈隱士曰飛來峰多少高
0484a08: 僧無語士曰莫飛去也僧又無語士起身入內掩卻
0484a09: 門。
0484a10: 真如古雲和尚問聞居士在金明有個悟處確否士
0484a11: 曰莫謗他好雲曰試露個消息看士作掌勢雲曰恭
0484a12: 賀居士士曰請和尚尊重。
0484a13: 羅子雪匏向聞令祖空諸兄與衲子談道恍如宿習
0484a14: 嘗請問空兄空兄曰是非汝所知羅子日孫已知得
0484a15: 空兄曰試道看羅子曰可與祖道即非真知也空兄
0484a16: 異之曰汝何處得此消息來羅子曰于不思議處得
0484a17: 之從此暇即與空兄盤詰此事日益其得後空兄違
0484a18: 和余往訊候空兄指羅子謂余曰小孫于本分事有
0484a19: 些子光影乞吾兄再為開示令其竿頭更進則不受
0484a20: 人瞞也羅子便問百尺竿頭如何進步余曰直須一
0484a21: 腳踏到底羅子曰秖如踏到底又作麼生余日待汝
0484a22: 翻身返擲即向汝道羅子便喝余曰者一喝落在何
0484a23: 處羅曰虛空迸裂余與空兄大笑稱捷康熙壬申夏
0484a24: 余謂羅子曰昔何太守得田素菴而菴又得四人其
0484a25: 法道大行于世朽受金明介老人之命今欲託之吾
0484a26: 子羅子曰紹棠何人敢當此任余日據子所見有過
0484a27: 人處此子分內事也勿卻羅子便禮拜余取名機徹
0484a28: 并付偈曰祖燈留心久禪源日日逢要知花法法協
0484a29: 力振綱宗。
0484a30: 輓三塔主峰和尚
0484b01: 多年頹敗古龍淵荒穢頓除賴克肩重整規模開舊
0484b02: 面尚餘舍利鎮長川
0484b03: 哭本師介老人
0484b04: 法化禾城念六春弘開祖道備艱辛狂瀾砥柱扶秋
0484b05: 晚百鳥獻花沒處尋昔日室中曾帶累今朝有恨屈
0484b06: 難伸紫檀一片親拈出恩怨直教徹底傾
0484b07: 和朱葵石表叔夢中得初句
0484b08: 秋風葉落為誰來節候推移豈易哉萬里蕭蕭雲氣
0484b09: 盡亂紅霜剪墜莓苔
0484b10: 觀濤
0484b11: 松根獨坐聽潺湲翠壁泉飛雪瀑聲薄暮雲開新月
0484b12: 上一般清興孰堪論
0484b13: 即事
0484b14: 新篁雨過影蕭蕭郭外雲生伴寂寥幾片夕霞撐落
0484b15: 照一簾彩色映東皋
0484b16: 送金明介老人住大慈菴
0484b17: 駐錫金明已巳十春門庭振振付兒孫送師話別陶朱
0484b18: 里此去零東度七村
0484b19: 送剖玉和尚之杭
0484b20: 鄧尉山中老古梅花香子秀廕芳階今朝結就三生
0484b21: 約西望武陵記日回
0484b22: 酬天台密因和尚送拄杖
0484b23: 邂逅錢塘始識顏承師惠我杖扶還眼明頭上真機
0484b24: 活擊碎諸方儱侗禪
0484b25: 蔣正言兄圃中看並頭蓮
0484b26: 勁莖蜜蕊本相連並出千紅朵朵妍徒羨青蓮慕西
0484b27: 竺牡丹誰謂是花仙
0484b28: 答碩揆和尚
0484b29: 久企高風已有年每懷清況學金仙飛霞兩度因飄
0484b30: 沒未識何期晤老禪
0484c01: 仝眾請介老人住敬畏菴
0484c02: 十載金明入隱川再聆說法蠡湖前祖庭寂寞惟師
0484c03: 振四眾偕聞鍾鼓喧
0484c04: 和項牧公道兄盆蘭韻
0484c05: 金谷幽棲久植身玉枝挺秀正逢春森森勁直香清
0484c06: 遠滿苑群葩獨露真
0484c07: 壬午遊山左得梅種名金剛拳手種庭墀已己七
0484c08: 紀今花開結實故志喜
0484c09: 異種當年稹小墀根蟠榦古透芳姿七年雨露承天
0484c10: 渥果熟香飄正此時
0484c11: 自述
0484c12: 生平不願立浮名祖業遺來獨守貧霜雪侵人頭鬢
0484c13: 白湖山留我月空明遇緣應病施莖草對境忘情幻
0484c14: 一身坐倚羲軒消歲月不知天外孰同倫
0484c15: 輓朱葵石表叔
0484c16: 風規不讓襄陽龐當年一語吸西江萬緣放下無餘
0484c17: 事此地何曾異樂邦
0484c18: 凡情掃盡不尋常一段真風未可量透過趙州關捩
0484c19: 子天涯何處不家鄉
0484c20: 嘆世
0484c21: 入世茫茫何了期競將業識逐多岐不知身是塵勞
0484c22: 苦自昧真心返設奇
0484c23: 行略
0484c24: 先生諱煐字欽華法名真和自號調實居士繡水陸
0484c25: 氏子父成山母陳夢白衣大士手送一子覺而有孕
0484c26: 兒時喜見僧十歲失怙冠歲失恃性孤靜無干於世
0484c27: 雖塵居常遊叢林與知識盤桓則不忍去庚辰秋參
0484c28: 密雲和尚於梅谿求開示雲曰誰障汝士曰弟子有
0484c29: 些病看中峰大師錄云病乃眾生良藥甚合我意雲
0484c30: 曰得何落處士曰但曉萬事俱空雲曰但願空諸所
0485a01: 有慎勿實諸所無士禮拜曰諾即知做工夫事辛巳
0485a02: 謁雪嶠和尚揖坐畢嶠曰老僧來時如何士曰覿面
0485a03: 相逢嶠曰去後如何士曰師太也離者裏不得嶠曰
0485a04: 汝知水面上造房子麼士擬議嶠曰乾矢橛塞卻你
0485a05: 觜士曰從師太口裏吐出嶠異之曰好士便休丙戌
0485a06: 見頂目和尚于瑞光及諸尊宿俱皆契重士不自肯
0485a07: 丁酉冬見二人攘臂稱雄明晨強者身歿聞傍人言
0485a08: 死者辛亥生的士亦辛亥生不覺熱淚如注乃嘆曰
0485a09: 人命呼吸間士即造金明參介老人命看萬法歸一
0485a10: 一話苦心三載茶飯不知其味一日閱臨濟三頓棒
0485a11: 胸中廓然如歇重擔相似乃述偈呈明曰參禪三載
0485a12: 歸何處大地拈來零碎使者邊那邊用不窮等閒撒
0485a13: 向山河去明曰此意識所述猶在半途士曰到家一
0485a14: 句請師道明拈棒便打士便禮拜明頷之庚子元日
0485a15: 夜士夢自坐脫四畔無人山青水淥空空洞洞執筆
0485a16: 書偈曰雪霽雲收盡長空孤月明死生如泡幻乾坤
0485a17: 一我身覺而造金明呈夢中偈明曰月在何處士曰
0485a18: 照天照地明指座上無底瓶曰試作一偈看士曰有
0485a19: 口無底一古瓶能藏日月并乾坤海神惡發掀天浪
0485a20: 浸倒須彌大頂明以扇打曰者還是賞你罰你士
0485a21: 禮拜曰謝和尚證明明頷之以偈囑曰質直留心久
0485a22: 操持在此中更為無可囑望追甘贄風。
0485a23: 門人羅機徹謹述
