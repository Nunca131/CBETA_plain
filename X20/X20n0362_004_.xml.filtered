0572b10: 
0572b11: 
0572b12: 金光明經科註卷第四
0572b13: 明　鹽官安國寺比丘　受汰　集
0572b14: 金光明經卷第四
0572b15: 北涼三藏法師曇無讖　譯
0572b17: 文云。一能流水。二能與水。與水者。與安樂水也。一
0572b18: 世安樂。二出世安樂。世安樂者。如象負水。濟彼枯
0572b19: 魚是也。出世安樂者。如發誓言。於未來世。當施法
0572b20: 食。與菩提記是也。流水者。流除苦惱水也。一果報
0572b21: 苦惱。二業因苦惱。流除果報苦惱。如治諸病人。救
0572b22: 彼渴魚是也。流除業因苦惱者。授三歸。說十二因
0572b23: 緣。讚佛十號是也。請父求方。欲成流水之義。從王
0572b24: 借象。欲成與水之義。今單以流水題品者。文中既
0572c01: 彰與水之義。題品須安流水之名。經文與題。二名
0572c02: 互顯。出經者之巧為若此也。長者者。具十種德名
0572c03: 長者。一姓貴。二位高。三大富。四威猛。五智深。六年
0572c04: 耆。七行淨。八禮備。九上歎。十下歸。子者。持水之子。
0572c05: 故經云。持水大長者家中後生一子。名曰流水。故
0572c06: 言子也。此文是斷疑中第三結緣之近繇。
0572c14: 恃。依也。
0572c16: 捕捉也。決棄其水。決音穴。廣雅云。穿也。說文云。下
0572c17: 流也。周易。藩決不羸。亦音穴也。
0573a01: 馬舍也釋名云聚也馬之所聚也。
0573a04: 彷徉。上扶方反。下以章反。廣雅云。徙倚也。又徘徊
0573a05: 也。
0573a10: 先稱十號。次說因緣。十號在悟在果。因緣在迷在
0573a11: 因。迷悟因果。其名雖殊。而體不異。以十號果。是究
0573a12: 盡三德。十二因緣。是本來三德。三德不改。因果寧
0573a13: 殊。故普賢觀云。大乘因。諸法實相。大乘果。諸法實
0573a14: 相。諸法是修二。實相是性一。此三圓融。不縱不橫。
0573a15: 全體為因。全體為果。眾生雖迷。十號無減。諸佛悟
0573a16: 極。十二不虧。以世間相。皆常住故。今先唱果。果理
0573a17: 已巳顯。令其解生。初稱寶勝。乃是別名。名於一佛。如
0573a18: 來等十。乃是通名。三世十方。佛佛皆具。若以通從
0573a19: 別。合得名為寶勝如來。寶勝應供等。此十通號。今
0573a20: 約三三。及一總結。以銷十號。令知一一無非祕藏。
0573a21: 初三以如來為首。即法身中三也。如來是真如屬
0573a22: 法身。應供利生是解脫。正知具二智是般若。以
0573a23: 法身必具二德故也。次三以明行足為首。即解脫
0573a24: 中三也。三明之。行是解脫。善逝能趣極是般若。解
0573b01: 三世間一一常住是法身。以解脫必具二德故也。
0573b02: 後三以無上士調御丈夫為首。即般若中三也。見
0573b03: 性名丈夫故當般若。天人師軌訓眾機是解脫。佛
0573b04: 是復本大覺是法身。以般若必具二德故也。此九
0573b05: 即三。此三即一。一無一相。三九宛然。三千世間。九
0573b06: 世剎那。一多延促。究竟自在。故言世尊。十二因緣。
0573b07: 束為三道。無明愛取三支。屬煩惱道。行有二支。屬
0573b08: 業道。識名色六入觸受及生老死。屬苦道。此雖昏
0573b09: 迷。繫縛輪轉。而全體即是三因佛性。皆不可思議。
0573b10: 隨人觀察。顯發不同。故大經說。下中上智觀此。乃
0573b11: 得三乘菩提。若上上智觀。得佛菩提。以前三教。智
0573b12: 有思議。故觀十二。止得三乘。唯有圓教不思議智。
0573b13: 體無明等即是性染。非佛天人修羅所造。一一常
0573b14: 住。當處圓融。方曰因中具於果性。又玄文中。三道
0573b15: 三識雖本有位。與果後三德。無二無別。得此意已巳。
0573b16: 方可分別十二別名。無明。謂不了六受。即空假中。
0573b17: 行謂依不了心。動作業行。識謂業牽中陰。識託母
0573b18: 胎。名色謂二滴為色。心但有名。六入謂名色增長
0573b19: 成六入根。觸謂六根對外。為塵所觸。受謂觸生三
0573b20: 受。苦樂平平。愛謂迷三受故。於樂染著。取謂愛染
0573b21: 纏綿。四方求索。有謂繇取造業。須有來報。生謂有
0573b22: 業既熟。未來陰興。老死等謂生須變滅。悲惱縈纏。
0573b23: 此十二支。或約三世。或約二世。或約一念。雖三不
0573b24: 同。皆以十二而對三道。即事而理。一一究竟清淨
0573c01: 自在。不縱不橫。而高而廣。如是觀者。得佛菩提。略
0573c02: 三歸者。義已巳具也。蓋三寶三德。體本不異。既稱南
0573c03: 無寶勝十號。豈非歸命果上三德。復說甚深十二
0573c04: 因緣。乃是心依因中三德。迷悟極際。三德無差。一
0573c05: 體義備。三皆具足常樂我淨。真是歸依三寶。義究
0573c06: 竟成。當知讖師。意趣深妙。
0573c08: 凡初生天。以自業力。有三種念。一自知從其處死。
0573c09: 二自知今此處生。三自知先作何業。得來生天。既
0573c10: 知曩事。故下酬恩。
0573c12: 報恩有二義。一事。二理。事者。真珠四邊。報水。飲食。
0573c13: 因緣。十號等四種澤也。理者。祇于四事而解四德。
0573c14: 故成理益。以十千魚。繇戒緩故。受鱗介身。繇乘急
0573c15: 故。今遇大乘真善知識。故能于事。深解妙理。受食
0573c16: 得命。即表真常。受水得樂。表涅槃樂。於十二棘林。
0573c17: 解自在我。依十號法。獲天報財。於世淨命。解性淨
0573c18: 德。此四法益。因流水得。故持四萬真珠瓔珞。報恩
0573c19: 供養。食等四事。既表理益。四萬珠瓔。豈但事供。蓋
0573c20: 表千界萬如。一一皆具常樂我淨。即四十千真珠
0573c21: 瓔珞。非嚴而嚴。嚴于法身。此乃財供成於法供。所
0573c22: 以名有妙善根。為得記緣也。
0574a02: 第五結會古今者。昔佛疑魚數。樹神定判十千。今
0574a03: 神疑行淺記深。佛為說妙因緣。今昔相關。故結會
0574a04: 也。羅羅。此云覆障。以六年在胎。故立斯號。然本
0574a05: 事。傍文思之。十千今昔。必是所化。餘皆能化。此
0574a06: 之能化。據華嚴等諸經所說。皆是劫海修其實因。
0574a07: 熟其十千。令今得脫。若取法華久成之意。皆是
0574a08: 中接此等機。令今得記耳。
0574a10: 捨義甚多。謂財。位。壽命。今獨以身當名者。此從正
0574a11: 要得名。受者須身。餘則非要。施者正捨身。餘旁捨
0574a12: 爾。故言指身品。夫行門無量。根繇宿熏。四種三昧。
0574a13: 逐人所尚。於隨身意。善行六度。樂行檀者。於身命
0574a14: 財。無所惜。自行教化。隨喜讚歎。皆在於施。若於
0574a15: 善師。及依實教。修檀行者。體能施心。及受施境。所
0574a16: 施身等。即空假中。事行理觀。合一而修。助道正修。
0574a17: 相資而進。庶四悉俱成。二利皆得。故特譚本事。令
0574a18: 人行。捨於身命。
0574a20: 問者。上聞大士治病救魚。實為曠濟。魚關未來法
0574a21: 食之誓。獲成佛記。例病差者。定於後世。為解脫機。
0574a22: 是則皆蒙。二世之益。時眾願聞亡身殞命。感深契
0574a23: 極之事。行苦而果樂。可得聞邪。是故請問。
0574b11: 摩訶羅陀。此番大無罪。文殊問經云。羅陀翻為中。
0574b12: 摩訶波那羅。或云此翻大度。摩訶提婆。此翻大天。
0574b13: 摩訶薩埵。此翻大心。
0574b17: 適產七日者。見虎子頭上有七點。知已巳七日。出山
0574b18: 海經。又云七日眼開。又七日不食必死。虎既垂死。
0574b19: 知是七日。或云鬼神示悟。如樹神數魚。
0574b22: 觀有二種。一助觀。二正觀。從初至甚可患厭。是助
0574b23: 道觀也。以三藏教假想。對治戀著依正之心。從是
0574b24: 故我今下。正觀也。至無諸塵累等。即空觀。無量禪
0574c01: 定至諸佛所讚。即假觀。從證成如是至法樂。即中
0574c02: 觀。說乃前後。修必一心。
0574c04: 先作方便。次作是言下。正起誓。六句不出四弘。初
0574c05: 二依滅諦發成佛願。三四依道諦發悲智願。第五
0574c06: 依苦諦發度生願。第六依集諦發斷惑願。此依界
0574c07: 外滅諦為首。驗發圓心也。
0574c10: 六種震動者。謂動。起。涌。三種是形。震。吼。擊。三種是
0574c11: 聲。今於形聲。略言其二。故言震動。
0574c13: 震動大地及以大海至必是我弟捨所愛身。
0574c14: 第二王子復說偈言。
0574c15: 彼虎產來已巳經七日至今者我天為何所在。
0574c17: 今日何故大地大水至失我心中所愛重者。
0575a20: 一亡二存。對思忖。亡者叵尋。存者宜取。
0575a23: 輪頭檀。或閱頭檀。此云淨飯。摩耶。此云天后。調達
0575a24: 亦提婆達多。此云天授。父母從天乞子。天授與之。
0575b01: 是佛堂弟。瞿夷。此云明女。悉達有三夫人。一瞿夷。
0575b02: 二耶輸。三鹿野。各有二萬采釆女。五比丘者。憍陳如
0575b03: 頞。提。十力迦葉。拘利太子。陳如十力迦葉。二
0575b04: 是母親。餘三是父親。舍利弗。此云身子。母好身形。
0575b05: 故母名身。是彼之子。故名身子。目犍連。此云胡豆。
0575b06: 姓也。上古有仙居山。常採菉豆而食。因以命族。尊
0575b07: 者是彼之後也。
0575b09: 梵語塔婆。此翻方墳。或云聚相。謂累木石及寶。高
0575b10: 以為相。茶毗後分云。佛塔高十三層。上有相輪。支
0575b11: 佛塔十一層。羅漢四層。輪王塔無復層級。以未脫
0575b12: 三界故。十二因緣經。八種塔。有露盤。佛塔八重。
0575b13: 菩薩七重。支佛六重。四果五重。三果四。二果三。初
0575b14: 果二。輪王一。凡僧俱蕉葉火珠而已巳。舍利。此云身
0575b15: 骨。
0575b20: 此品從能所得名。能讚是三番菩薩。所讚是一佛
0575b21: 世尊。不同前讚歎品。能讚是往世金龍一人。所讚
0575b22: 是三世極果諸佛。能所合標。故言讚佛品。章安又
0575b23: 謂三番菩薩是能讚。一佛是所讚。一佛是能讚。三
0575b24: 番是所讚。三番是當佛。一佛是現佛。通而為言。皆
0575c01: 是能讚。皆是佛。故言讚佛品。次第者。因前十七品。
0575c02: 故有今品。何者。序品敘大體。如來游於無量甚深
0575c03: 法性。窮源極邊。壽量品極果。冥深合廣。能起大用。
0575c04: 菩薩修學。勸令如懺品滅惡。讚品生善。空品導成。
0575c05: 四王至散脂。誓願流通。說請者之功德。正論至善
0575c06: 集。明說者之功德。鬼神至流水。說聽者之功德。捨
0575c07: 身明。行者之功德。如是等利益出現世者。皆是如
0575c08: 來大體大智大用金光明力。既善始令終。初中後
0575c09: 竟。故諸菩薩等。以讚讚佛。稱揚教及教主。故言讚
0575c10: 佛品。
0575c12: 從此至金寶蓋剎者。正張大其眾。滿中菩薩。皆讚
0575c13: 釋迦教主也。供養不出三業。投地是身。同聲是口。
0575c14: 口身共暢意業也。
0575c16: 如來之身。標起也。金色微妙等三句。是讚第十四
0575c17: 金色光微妙一大相也。身淨者。即讚第十一身清
0575c18: 潔一小相也。柔者。讚第十二身柔小身也。圓
0576a01: 足無垢二句。讚第二十身滿足小相。亦是讚容儀
0576a02: 滿足。其音清徹下。是重讚梵音一大相。亦是兼讚
0576a03: 言音深遠小相海也。梵聲者。譬佛音深遠也。師子
0576a04: 吼聲者。譬佛音無畏也。大雷震聲者。譬佛音破迷
0576a05: 也。云六種聲者。諸文皆有八音。一極好。二柔。三
0576a06: 和適。四尊慧。五不女。六不誤。七深遠。八不竭。譯人
0576a07: 增減。不須和會。亦可先舉妙如梵聲者。即八音中
0576a08: 深遠音也。師子吼大雷震。即舉不女音也。以佛住
0576a09: 首楞嚴定。常有世雄之德。久離雌耎之心。故所出
0576a10: 音聲。能令聞者敬畏。天魔外道。莫不歸伏也。上既
0576a11: 已巳列二種聲。下但云六種聲者。即舉迦陵頻伽等
0576a12: 六種聲也。以迦陵頻伽。番極好聲故。
0576a14: 上以大小相間而讚。蓋顯身相大小咸。辭意雖
0576a15: 含。尊特未彰。故今復讚身相光明。俱無限齊。言威
0576a16: 德者。正巍巍堂堂之相也。
0576a18: 上句讚智。下句讚斷。
0576a20: 大論云。尊特身佛者。巍巍堂堂。譬如須彌。映臨大
0576a21: 海。所有大小相好。亦巍巍堂堂。然如來自行。具足
0576a22: 三身功德。諸菩薩唯讚尊特者。上冥下應。已巳攝三
0576a23: 身。斯出讚者之巧。為若此也。
0576b02: 體指序品如來所游。深廣無際。超諸因理。故稱第
0576b03: 一。舉深該廣。即甚深無量也。宗指壽量極果所得。
0576b04: 過諸菩薩。亦稱第一。報法體一。深義可知。
0576b06: 初二句。是讚上懺品滅惡。寂諸業行之惡。滅於果
0576b07: 報之苦。故言寂滅。次二句。讚上歎品生善。如來敘
0576b08: 昔龍尊讚佛。意生今日當機之善。故能與無量快
0576b09: 樂。能演無上下。讚空品雙導。甘露者。即長生不死
0576b10: 之藥。文詮中道妙空。實相真諦。能過二死迷變可
0576b11: 生四德常身。故斯理空。即名甘露。仍繇染體本淨。
0576b12: 空名妙法。從此而入。復名法門。此先讚能導空法
0576b13: 之妙。能入等。正讚滅惡生善之深。言解脫者。有二
0576b14: 意。若就解脫惑業之縛。即破惡也。若取無染自在
0576b15: 之淨。即生善也。度三有等。破惡生善可知。
0576b17: 功德智慧。結上讚能說教主。慈悲精進。結上讚所
0576b18: 說教法。法之宗用如是者。皆慈悲精進所致也。
0576b23: 迴向有三義。現文有二。理含其三。
0576c03: 色淨遠照下。即第十四金色光相。光明熾盛下。即
0576c04: 第十五身光相。然二種光相。若據生身。皆有齊限。
0576c05: 如云身光。面各一丈。今云如日千光。乃至悉能遠
0576c06: 照無量佛土。故知信相。昔為龍尊讚佛尊特。發願
0576c07: 未來得值釋迦。今日讚佛。豈忘其本。是則大相小
0576c08: 相。皆寄尊特而讚也。能滅等。正讚光明能滅苦與
0576c09: 樂。
0576c11: 如大相中。有身端直。皮膚薄細。舌大覆面。齒白齊
0576c12: 密。眼如金精。睫如牛王。小相中。有鼻高好。吼不現。
0576c13: 耳輪輻相埵成。身清淨柔等諸根。皆見者無有
0576c14: 厭足。
0576c16: 孔項蜂王等。皆比髮有紺色。如八十好中。有髮
0576c17: 色青珠好等。此繇清淨慈悲無量禪定。久皆莊嚴。
0576c18: 故髮好柔。
0577a02: 初四句。明嚴身克果之用。如來下。顯攝生感讚之
0577a03: 功。若相若好。隨大隨小。悉能調伏。令心柔。受諸
0577a04: 快樂。故為諸佛所讚。其光遠照去。正明功德具光
0577a05: 明。故遠照如日之空。高廣若須彌。顯出大海。
0577a08: 言道場菩提樹神者。如來得道之場。在此樹下。故
0577a09: 樹以菩提為名。今女天依此樹而住。故云耳。
0577a11: 南無者。歸命之辭也。清淨者佛性論有二種。一性
0577a12: 淨。本無惑染故。二相淨。對治離障故。今總讚如來
0577a13: 中邊智滿。法報應圓。故謂無上正覺也。
0577a15: 初六句。是就所覺顯明。讚佛法身。甚深微妙者。法
0577a16: 性高廣。諸法融妙。圓智圓覺一切處。如來隨順
0577a17: 斯理。覺了其性。故遠離非法非道。法即所生果法。
0577a18: 道即能生因道。苟未離無明。有所修證。皆名為非。
0577a19: 言一切者。即魔外涅槃非法。禪戒非道。及三乘七
0577a20: 方便涅槃非法。戒定非道等。獨拔而出成佛正覺
0577a21: 者。所謂出纏大法身也。
0577a23: 有法喻合。法中初二句。讚報智。知者照也。有即俗。
0577a24: 非有即真。本性清淨即中。以一切種智。知照三諦。
0577b01: 則冥深契廣。事理周極。名佛無上報智也。希有二
0577b02: 句。讚佛助行功德。重言希有者。歎美之鄭重也。因
0577b03: 中戒定。有排障敵惡之力名功。助發大智成佛大
0577b04: 果名德。法華云。久修業所得。即其義也。喻中言大
0577b05: 海須彌者。即喻上報身智行也大海喻智。須彌喻
0577b06: 行。其智冥理。窮實相底。故方之大海。釋論謂智度
0577b07: 大海。佛窮其底。因中萬行。積功累德。喻彼須彌。如
0577b08: 華嚴涅槃。皆云析骨書經。如彼妙高。合中智行契
0577b09: 理。三法一如。故曰希有希有。佛無邊行。
0577b11: 優曇華者。具足云優曇羅。此言瑞應。亦云靈瑞。
0577b12: 輪王出世時感此華。泥洹經云。閻浮提內。有尊樹
0577b13: 王。名優曇羅。有實無華。優曇樹有金華者。世
0577b14: 乃有佛。故云時一現耳。無量大悲。垂應本也。以大
0577b15: 悲故。不住涅槃。
0577b17: 如來鑒機說法。如日照物。無所不。為欲利益者。
0577b18: 準金光明力用。須明十種利益云云。
0577b20: 諸根寂滅者。以了眼等性常。具無減修。諸惑死生。
0577b21: 悉已巳寂滅。故常居寂定。而復游入者。將轉法輪。表
0577b22: 不妄說。又三世佛說。必須入定。首楞嚴云。雖知諸
0577b23: 法常是定相。而示眾生諸禪差別。言善寂大城者。
0577b24: 正讚所入定也。即經初法性三昧。若入此定。即能
0577c01: 善了諸法寂滅。無非法性。防生死之非。禦涅槃之
0577c02: 敵。是以中道善寂。而名大城也。此乃佛之境界。故
0577c03: 受清淨無垢之名。為諸佛行處。
0577c05: 如來三昧空智。明見聲聞身果性相皆空。諸佛境
0577c06: 界亦空。故云一切聲聞等。如是一切等者。指上自
0577c07: 他依果。國土淨穢推性推相。不見差品。一切眾生
0577c08: 依正境界。推求性相。皆同真淨。無復別異。然推乎
0577c09: 性相。即空觀遣情顯理之要門也。四句推性不見
0577c10: 性。四句推相不見相。祇一妙空。性相雙遣。具如前
0577c11: 說。
0577c13: 上讚佛所游三昧空智。了諸有差異。悉皆泯亡。
0577c14: 唯真智獨存。更無染異。樹神明曉。悲愍凡迷。狂愚
0577c15: 不了。故請佛出定。
0577c17: 敘昔我常念佛者。心游法界。常照三身。觀力未充。
0577c18: 欲求深證故助之以誓願。加之以戀慕修之以大
0578a01: 悲。合掌雨淚。皆助成常念之觀也。
0578a03: 樹神自昧如來上位真身。故請佛加願。使我身常
0578a04: 得見佛。復愍於他。不見佛之真體。故敘世尊常護
0578a05: 一切。是故渴仰欲見者。即引己已及他。請佛現身。
0578a07: 即樹神擊請今佛出定也。如來在定。明了性淨。徹
0578a08: 內徹外。即寂即現。其如眾生未發上定。故樹神頻
0578a09: 請出現。發悟斯機。乃舉六喻顯乎聲聞色體。非性
0578a10: 明體。所證真理。寂無知。如空等。皆非實性也。
0578a11: 眾生之性。妄現在。亦如夢所見。都無實相。
0578a13: 正明佛所入定。具慈愍照。故請如來出定。令我及
0578a14: 眾。得安樂故。
0578a16: 樹神以凡夫小聖。共迷佛所遊境界。故請佛現身。
0578a17: 即令明見唯心佛現。五通神仙者。別舉人趣中有
0578a18: 術成仙者。發得五通。雖有他心宿命。而不知佛所
0578a19: 遊定。照理起應。不離眾生心體。無漏二乘。雖有三
0578a20: 明六通。亦昧佛境唯心。故曰亦不能知也。
0578a22: 樹神述已巳於佛行處。明了無滯。雖知本無隱現。上
0578a23: 舉他眾共迷佛境。實有動靜。故敦請出定云。惟願
0578a24: 慈悲。為我現身。
0578b02: 爾時者。即樹神請畢之時。佛酬其請。示出定之相。
0578b03: 乃云以微妙音。而讚歎言。即微細妙好之音。而悅
0578b04: 四眾也。問。佛何處入定。此云從三昧起。答。初將說
0578b05: 經。游於無量甚深法性。今說將竟。故從三昧起。此
0578b06: 經首尾。皆在法性中說。
0578b08: 佛讚樹神。意含前二。是印成三番菩薩讚教。以諸
0578b09: 菩薩及妙幢。能讚佛所說教皆是快言如來序品
0578b10: 以來。明大體大宗大用。是金光明妙三法也。故云
0578b11: 快說是言。若眾生聞此三法。即能發解證悟。明了
0578b12: 常住。故云入甘露無生法門耳。
0578b13: 金光明經卷第四
0578b14: 
0578b15: 金光明經科註卷第四終
0578b16: 
0578b17: 
0578b18: 
0578b19: 
0578b20: 
0578b21: 
0578b22: 
0578b23: 
0578b24: 
0578c01: 
0578c02: No. 362-B
0578c03:  金光明經感應記
0578c04: 
0578c05: 明　鹽官安國寺比丘　受汰　重輯
0578c06: 光明一經。大藏具存三譯。惟此北涼所翻。文成四
0578c07: 卷者。其感應若桴鼓焉。余自崇禎辛未冬日。既集
0578c08: 科注。以疏解經王矣。茲癸酉夏。復念義理淵玄。解
0578c09: 入匪易。倘其就一事。而即能使人。怖果修因。遷善
0578c10: 改惡。則亦惟感應之說。為得其要已巳。於是即見聞
0578c11: 所及。聊錄數則。附之卷末。垂流布云。
0578c12: 敵國交歡
0578c13: 漢沙門摩騰。中天竺國人也。美丰儀。解大小乘經。常
0578c14: 以游化為任。往天竺附庸小國。講金光明經。會敵國
0578c15: 侵境。騰曰。經云能說此法。為地神所護。使所居安樂。
0578c16: 今鋒鏑方始。曾是為益乎。乃誓以忘身。躬往和勸。遂
0578c17: 至二國交歡。繇是顯譽。豈非金光明經之力與。
0578c18: 江魚化
0578c19: 隋天台智者大師。居台州修禪寺。開皇中。率勵徒眾。
0578c20: 貨衣資什物。就土民孔玄達等。贖梁為放生池。一
0578c21: 時感化。至捨魚梁五十五所。於其上講金光明經。
0578c22: 忍一日法堂前。見黃無數。翔集半日。悲鳴而去。大
0578c23: 師見之曰。乃江魚化為黃。來謝吾恩耳。
0578c24: 金人入夢
0579a01: 隋釋彥琮。趙郡柏人。李氏子。開皇年間。駕東巡。詔扈
0579a02: 從。時煬帝在晉邸。出總河北。旋途并部上謁。講金光
0579a03: 明經。秦王俊鎮太原居其宅。一夕夢人身金色。長三
0579a04: 丈餘。授玻酒碗。曰可飲爾。辭以律。遮不敢。至是見
0579a05: 王所事像如之。
0579a06: 燈焰自續
0579a07: 隋僧法純。姓祝氏。扶風始平人也。住大興善寺日講
0579a08: 金光明經。嘗歎曰。身命無常。何可愛保。檀供難消。吾
0579a09: 其行金光明懺法乎。更四十五年不廢。除飲食便利。
0579a10: 不出道場。遂感燈無油而光相續者七晝夜。或聞
0579a11: 道場中。有演說教授聲。就視之則寂然。忽一日閉室
0579a12: 靜坐。弟子惠進。見白衣童子。手捧金光明經。侍立純
0579a13: 右。問曰。此是何人。答曰。第六天頻來召我。我以著樂。
0579a14: 妨於修道。終不許也。若無佛法處。我則願生以化迷
0579a15: 類。久之雙鴿集於衣桁。注目視純。都無懼色。春秋八
0579a16: 十五。無疾端坐念佛而終。火化獲舍利無筭。
0579a17: 至心泉涌
0579a18: 唐釋空藏。住京師會昌寺。誦金光明經三百餘卷。說
0579a19: 化為業。遊涼川原。有緣斯赴。又往藍田負兒山誦經。
0579a20: 六斗。擬為月料。乃經三年。日噉二升。猶未能盡。
0579a21: 又感神鼎不知自何而來。又至玉泉寺以為終焉之
0579a22: 地。時經亢旱泉竭。合寺眾僧將散。藏乃至心祈請。泉
0579a23: 即應時涌溢。道俗動色。驚歎不已巳。
0579a24: 詔講太極
0579b01: 唐僧智聚。俗朱姓。出家蘇州虎山寺。至德二年。詔於
0579b02: 太極殿。講金光明經。天子躬御法筵。臣僚咸集。於時
0579b03: 雲興瓶瀉。莫不歆。
0579b04: 黃翔集
0579b05: 唐釋文舉。婺州東陽人。張氏子。溫粹而玉。動靜以時。
0579b06: 視聽之官有守。言行尤謹。此固律範之出於自然者。
0579b07: 嘗誦金光明經。兼通法華金光明義疏。化王天台。至
0579b08: 登講訓。儔侶日填。詔為國清寺主。初智者大師。嘗立
0579b09: 金光明道場。每年九月。集四眾熏修懺法。期滿七七。
0579b10: 當時檀施雲臻。供養豐厚。自大師之沒。世亦變更。道
0579b11: 場寖以寂莫。至是幾絕。舉乃罄己已衣資。重建金光明
0579b12: 道場。檀施四遠復集。感黃翱翔而來。眾皆歎異。舉
0579b13: 曰。金光明力也。後知事僧清蘊。謀之於舉。置莊田十
0579b14: 二頃。以給金光明會飲食之費。
0579b15: 無疾示終
0579b16: 唐釋廣修。東陽留氏子。居禪林寺。日誦金光明經。每
0579b17: 歲建金光明懺法七七日。後台州刺剌史韋珩。迎講金
0579b18: 光明經大義。壽七十三。無疾而終。葬於金地道場。門
0579b19: 人良汶。發而茶毗之。獲舍利千餘顆。
0579b20: 天神擁衛
0579b21: 唐釋玄。會稽魯氏子。幼隨父賈至天台。見鄉里為
0579b22: 誦金光明經會盛甚。蓋隋智者大師所創始也。其法
0579b23: 於每歲九月。合遠近僧俗之眾。無慮千萬人。而心
0579b24: 獨偉之。遂依禪林寺僧廣智師出家。日誦金光明經
0579c01: 一部。修禮懺法。始終不倦。感天神常來聽法。現形擁
0579c02: 衛。四遠檀那。愈加信向。
0579c03: 大雨如注
0579c04: 唐釋從禮。襄陽人。居台州平田精舍。慎重莊默。喜怒
0579c05: 不形於色。平居必虔誠持戒。梁乾化年中夏旱。知事
0579c06: 僧以園蔬枯悴。請禮祈禱。遂誦金光明經。未畢而大
0579c07: 雨如注。三日乃止。四境霑足。時武肅王錢氏聞之。召
0579c08: 入府建金光明懺法道場。所得施利隨散。寒暑惟一
0579c09: 衲。日惟一食。常坐不臥。世壽七十九。無疾端坐念佛
0579c10: 而逝。火化收舍利無筭。
0579c11: 浮舟放生
0579c12: 宋釋義寂。溫州永嘉人。姓胡氏。太平興國年間。居台
0579c13: 州黃巖縣海門靈石寺。昔智者冬居道場也。眾請寂
0579c14: 乘舟泛海。講金光明經流水長者品放生。以為常法。
0579c15: 寺為一新。上聞之。詔遣高品衛紹欽等入山。重建壽
0579c16: 昌寺。為所在官僚。請法受戒。壽六十九。無疾垂誡
0579c17: 後事。奄爾而化。
0579c18: 白光自出
0579c19: 宋僧晤恩。姑蘇常熟人也。俗姓路。母張氏。夢僧入其
0579c20: 室而娠。孩童時。見僧必迎拜。年十三時。聞誦阿彌陀
0579c21: 經。有所感悟。因求出家。漢開運間。依錢塘慈光院志
0579c22: 因師。受天台三觀六即之說。窮覈法華金光明等義。
0579c23: 日誦法華金光明經各一部。雍熙三年八月朔中夜。
0579c24: 白光自出。明滅不恒。謂其徒曰。吾報盡矣。自是專
0580a01: 念阿彌陀佛不輟。忽夢祖師灌頂。執金罏焚香。三繞
0580a02: 其室。曰吾來迎汝。及覺猶聞香氣馥郁。面西端坐而
0580a03: 化。茶毗獲舍利無數。
0580a04: 天王聽法
0580a05: 宋釋岑闍黎。姓楊。臨原人也。戒行端謹。布衣乞食。於
0580a06: 繖蓋寺西山泉側。造誦經室。誦金光明經三千餘部。
0580a07: 每誦經時。感得四天王來。擁護聽法。凡施飯食。鼠
0580a08: 馴伏。競來食噉。無畏懼。
0580a09: 口齒不
0580a10: 宋釋惟渥。錢塘人也。姓金氏。幼年離俗。即預法流。立
0580a11: 志深靜。杜門謝事。平生誦金光明經五千餘部。念佛
0580a12: 不輟。所有善因。莊嚴淨土。臨終坐亡。火化口齒不。
0580a13: 莊嚴淨土
0580a14: 宋釋若觀。湖州烏程縣烏鎮人也。俗姓錢氏。居嘉會
0580a15: 院。立行卓爾。四方欽之。嘗結緇素輩。修行淨業。其勸
0580a16: 化牓云。某伏念生死無際。輪迴不息。唯安養之歸。則
0580a17: 無退轉。日誦金光明經一部。始終不倦。繫念阿彌陀
0580a18: 佛。晝夜不輟。誓與法界眾生。莊嚴淨土。臨終趺坐。茶
0580a19: 毗獲舍利無數。
0580a20: 乘力遷職
0580a21: 晉陳堯咨。泊舟三山磯。有老叟曰。來日午有大風起。
0580a22: 舟行必覆。宜避之。來日天晴。萬里無片雲。舟人請解
0580a23: 纜。公曰。更待。同行舟一時離岸。公托以事。日午天色
0580a24: 恬然。俄黑雲起於天末。大風暴至。折木飛沙。怒濤若
0580b01: 山。同行舟多沉溺公驚歎。又見前叟曰。某實非人。乃
0580b02: 沿江之遊奕將也。以公他日當位宰相。面當奉告。公
0580b03: 曰。何以報德。叟曰。吾不求報。貴人所至。龍神禮當衛
0580b04: 護。願得金光明經一部。某乘其力。薄有遷職。公許之。
0580b05: 至京以金光明經三部。遣人詣三山磯投之。夢前叟
0580b06: 曰。本祇祈一。公賜以三。今連陞數秩。再拜而去。
0580b07: 伏法特原
0580b08: 隋計詡。任台州郡守。開皇年中。請智者大師。於江
0580b09: 上講金光明經流水品。漁者聞法。皆好生惡殺。不復
0580b10: 業漁。詡後還都。坐罪下獄。臨當伏法。詡遙祈大師伸
0580b11: 一救護。乃夜夢魚吐沫相濡。明旦降。特原詡罪。
0580b12: 集僧轉誦
0580b13: 唐孔恪。為遂州總管府記室參軍。武德年中。暴病卒。
0580b14: 一日而甦。自說被二人引至一官府。官問曰。何故殺
0580b15: 牛兩頭。恪云。不殺。官曰。汝教弟殺牛。何謂不殺。因呼
0580b16: 恪弟。弟死已巳數年矣。既至。形容枯槁。官語之曰。已巳追
0580b17: 汝兄至矣。初殺牛時。誰之意也。弟曰。牛實某所殺。兄
0580b18: 不與焉。官曰。汝雖殺牛。罪歸造意。汝欲代兄受罪。固
0580b19: 是善事。然冥司與陽間不同。凡有罪者。雖父子不容
0580b20: 相代。況弟兄乎。恪曰。彼時殺牛。實某宴客。故使弟殺
0580b21: 之。官語弟曰。汝便無罪。放汝受生。言訖。弟忽不見。官
0580b22: 又問恪云。何復殺兩鴨。恪曰。前任縣令殺鴨供官客
0580b23: 耳。豈恪罪也。官曰。官客自有供。無鴨。汝何以鴨供之。
0580b24: 將以要譽。非罪而何。又問何故復殺雞卵六枚。恪曰。
0580c01: 平生不食雞卵。唯憶幼年九歲時寒食日。母與雞卵
0580c02: 六枚。因食之。官曰。今欲推罪於母乎。恪曰。不敢。但
0580c03: 說其因耳。此是恪殺之也。官曰。汝殺他命。當自受之。
0580c04: 官遂命主司。取恪善惡籍來觀之。既而謂恪曰。人生
0580c05: 於世。所作罪福。冥司悉皆錄之。如福多罪少。先令受
0580c06: 福。如罪多福少。先令受罪。今汝殺生之罪如此。汝一
0580c07: 生善行。略不見有。福少惡多。宜即受罪。恪甚恐懼。無
0580c08: 以應對。時有鬼卒數十。在階下。將欲執恪而去。官
0580c09: 顧主司曰。更考此人壽命當盡否。主司取籍視之。對
0580c10: 曰。尚有七月壽命未盡。官曰。壽命盡日。罪報尚在。宜
0580c11: 且放還。語恪曰。我更放汝歸七月。可勤修福。因遣卒
0580c12: 送出復蘇。恪乃大集僧眾。轉誦金光明經。修崇功德。
0580c13: 精勤懺悔。至七月。與眾辭訣。俄而命終。
0580c14: 課經脫罪
0580c15: 宋紹興年間。淮陰民家喪其女。經寒食節。欲作佛事
0580c16: 薦悼而無財。其母截髮賣得錢六百。出街請僧。忽遇
0580c17: 五僧過門。迎接作禮。告其故。皆推避。良久。一僧始留。
0580c18: 曰適不經行。能自假借否。其母訪諸。得金光明
0580c19: 經以授僧。方展卷。母涕淚雨傾。僧惻然有感。曰吾當
0580c20: 就市澡浴。為汝盡誠看誦。經畢。具疏如法回向。受嚫
0580c21: 而去。遇四僧於市。索其所得錢。邀往買酒。已巳就座。未
0580c22: 及舉杯。忽聞外有女聲叫號。曰轉經僧莫吃酒。我
0580c23: 是看經家亡女也。淪滯冥途日久。今蒙師課經功德。
0580c24: 方得脫罪超生。師若飲酒破齋。令我依前沉墜。言已巳
0581a01: 不見。僧慚而罷。其後五僧謹持齋戒。念佛看經。皆證
0581a02: 極樂。
0581a03: 賣莊造經
0581a04: 宋鄧成。豫章人也。年二十餘。忽暴死。經三日蘇曰。使
0581a05: 者領至判官。判官即成之表丈刺剌史公黃麟也。見成
0581a06: 悲喜。具問家事。成語丈人曰。悉皆無恙。成因哀求。麟
0581a07: 曰。我亦欲得汝歸。傳語於我諸弟。遂入白王。既出。曰
0581a08: 已巳論放汝。言訖。王出召成。問曰。汝在生作何罪業。至
0581a09: 有爾許冤對。然筭猶未盡。當得復還。無宜更作地獄
0581a10: 業也。尋有畜生數十頭來噬成。王謂曰。鄧成已巳殺爾。
0581a11: 爾復殺鄧成。無益之事。我今放成回。令為汝作功德。
0581a12: 皆使汝託生人間。不亦善乎。悉云不要功德。但欲殺
0581a13: 鄧成耳。王曰。如此於汝何益。殺鄧成。汝亦不離畜生
0581a14: 之身。曷若受功德。即改為人身也。諸畜多有去者。唯
0581a15: 一驢頻來成。一狗囓其衣不肯去。成曰。為汝造金
0581a16: 光明經四卷。驢狗遂去。王遣原追成吏送之出。見麟。
0581a17: 鱗謂成曰。至喜莫過重生。汝今得還。深足忻慶。吾雖
0581a18: 為判官。然日日恒受罪。汝且住此。少當見之。俄一牛
0581a19: 頭卒持火來。從麟頂上然至足。麟遂成。俄一卒持
0581a20: 水噴之復生。悲涕良久謂成曰。吾之受罪如是。不可
0581a21: 忍也。汝歸可傳語我諸弟。努力為造金光明經四卷。
0581a22: 作諸功德。令我得離此苦。然非吾本物。雖為功德。終
0581a23: 不得之。吾先將官料。置得一莊所。今可貨此造佛經。
0581a24: 即當得脫。或恐諸弟恍惚不信。汝可持我玉簪。還以
0581b01: 示之。因拔頭上簪與成。麟前有一大水坑。令成合眼。
0581b02: 推入坑中即活。其父富於財。喜其子重生。數日之內。
0581b03: 為造金光明經。作諸功德。成既愈。遂往黃氏家。為說
0581b04: 麟所託。言造經事。以玉簪還之。黃氏識簪。舉家悲泣
0581b05: 數日。乃賣莊宅。為造金光明經。
0581b06: 臨流建講
0581b07: 宋越州諸暨縣令潘華。敬奉三寶。勤誦佛經。謹依天
0581b08: 台智者教法。每請僧臨于江湖上。講金光明經流水
0581b09: 長者品。仍禁約不許諸人於江湖內捕魚。是年奉詔
0581b10: 還京。夜夢江湖內魚化為人形者數萬。號泣拜謝。皆
0581b11: 云相公去矣。吾眾不免死矣。華異之。乃作夢魚記。以
0581b12: 囑後來宰邑者。
0581b13: 冤家自釋
0581b14: 宋張居道。滄州景城縣人。任溫州治中。未蒞職日。因
0581b15: 嫁女。恣意屠宰羊禽獸之類。未滿一旬。忽得重病
0581b16: 而死。唯心尚暖。經三日復活云。初見四人來一人持
0581b17: 棒。一人執索。一人持袋。一人著青。騎馬戴帽。至門下
0581b18: 馬。懷中取文書一紙示居道。乃是羊等同詞共訟
0581b19: 居道。其詞曰。等雖前身積罪。合受畜生之身。配在
0581b20: 世間。年限未滿。遂被居道枉將屠殺。更歸畜生。再遭
0581b21: 刀杌。有騎馬者。即令從人縛居道去。直行一道向北。
0581b22: 行至半路。使人即語居道。吾被差來時。檢汝壽筭。元
0581b23: 未合死。但坐汝殺生過多。眾冤共訟。今冤家盡在閻
0581b24: 王殿前待汝。居道聞之。彌增驚怕。告使人曰。必作何
0581c01: 計。可解此冤對乎。使人曰。但能為所殺生命。發願造
0581c02: 金光明經四卷。當得免脫。居道自發願言。願造金光
0581c03: 明經四卷。虔誠供養禮誦。願冤家解釋。少頃。望見城
0581c04: 門。使人引向東入。轉向北。見閻王殿前。無數罪人。問
0581c05: 辯答。著枷被。杻手鐐足。鞭撻狼藉。哀痛叫號。不
0581c06: 忍聽聞。使人即過狀閻王。王曰。急喚訴者來。使人走
0581c07: 出諸處巡問。曹府咸悉稱無。即帖五道大神。撿化形
0581c08: 案。少時有一主者報云。世人張居道。為殺生故。願造
0581c09: 金光明經四卷。依科。其所遭殺者。合乘此功德。化
0581c10: 生善道。王乃語居道曰。再歸生路。當宜念善。多修功
0581c11: 德。遣人送出城。如從夢歸。後居道發心造金光明經
0581c12: 四卷。合家大小。戒葷止殺。終身行善。勸化百餘人。斷
0581c13: 肉止殺。持誦此經。
0581c14: 冤化為人
0581c15: 宋溫州安固縣縣丞。妻染病經年不瘥。獨自狂言。口
0581c16: 中叫痛叩頭。狀有所訴。治中張居道聞之。為丞言曰。
0581c17: 如此之狀。多是冤家所苦。皆緣殺害生命之過。可急
0581c18: 為造金光明經。請僧轉誦。求哀懺悔。病可。縣丞遵
0581c19: 其教。即便請人書寫。未畢。妻便醒悟云。似夢中。
0581c20: 常有羊鴨之類。每日三次。競來囓噬。痛不可忍。
0581c21: 後皆化為人身。來與我別云。雖是冤家。遭汝屠宰。今
0581c22: 汝為我敬造金光明經功德。所以令我得化為人。今
0581c23: 咸解散。不復相尋矣。言訖即去。病亦漸瘥。由是溫州
0581c24: 一郡。家家斷殺。人人向善。雖因居道之指示。實金光
0582a01: 明經之力宏大也。
0582a02: 得經受生
0582a03: 宋張龍圖。無盡張公之子也。有僕舟行。見婦人行岸
0582a04: 上。提一油缾。僕熟視之。乃家故婢招喜也。呼之不應。
0582a05: 而行愈疾。停舟追及而問之。婦人遙指岸側一古木
0582a06: 曰。吾居於是。復問用油何為。曰。吾遍體創裂。藉以膏
0582a07: 潤。則痛少差耳。因謂僕曰。郭門外精舍老僧。戒行嚴
0582a08: 潔。每日持誦金光明經。若為我誦十部以資冥福。當
0582a09: 即往生也。僕歸為訪僧誦經。還過其處。擊木呼之。見
0582a10: 白衣叟自木穴中出。曰招喜得經。已巳受生矣。煩公為
0582a11: 我誦十部。僕方問爾何人。忽不見。
0582a12: 天王救難
0582a13: 宋崔紹。從其父直。宦遊南海。其家奉事一天王甚
0582a14: 謹。家李氏。蓄一母。往來紹家捕鼠。南土風俗
0582a15: 惡。他舍之產其家。以為不祥。李之。產二子於紹
0582a16: 家。紹甚惡之。因命家僮縶三盛於筐。以繩固筐口。
0582a17: 加之以石。沉之於江。後不逾月。紹忽得熱病。一夕遂
0582a18: 重。忽見二人。手執文帖云。奉命追公。紹云。平生履善。
0582a19: 不省為惡。今有何事。被此追乎。二人曰。公殺無辜三
0582a20: 人。冤家上訴。遂展帖示紹。文字分明。紹頗畏懼。頃刻
0582a21: 間。見一神人來。使者俯伏禮敬。神謂紹曰。爾識我否。
0582a22: 紹曰。不識。神曰。我爾奉侍天王也。常為汝供養久矣。
0582a23: 今爾有難。特來相救。紹拜伏求救。天王曰。爾但共我
0582a24: 行。必無憂患。天王遂行。紹隨之。使者押紹于後。至一
0582b01: 官府。天王先入。使者先引紹見判官。判官顧紹曰。爾
0582b02: 筭未盡。判官領紹見大王。大王與天王對坐。大王曰。
0582b03: 有冤家訴汝。手雖不殺。口中處分。令投於江中。大王
0582b04: 令喚崔紹冤家來。少頃。有一判官。領一婦人至。兼領
0582b05: 二子。皆人身首。號泣不已巳。稱紹非理相害。天王向
0582b06: 紹言。速開口與作功德。紹遂發願各寫金光明經一
0582b07: 部。言訖不見婦人。大王曰。汝既能作是功德。又陽壽
0582b08: 未盡。且放汝還。紹拜大王而回。紹與天王同歸。行至
0582b09: 半路。見四人皆人身而魚首。臨一峻坑立泣。拜謂紹
0582b10: 曰。性命危急。欲墮此坑。非公不能相活。紹曰。僕何力
0582b11: 以救公。四人曰。公但許諾則得。紹曰。灼然。四人拜謝。
0582b12: 又云性命已巳蒙公放訖。更欲啟難發之口。有無厭之
0582b13: 求。肯許之乎。紹曰。但力可及者。盡力而應之。四人曰。
0582b14: 懇公寫金光明經一部。則度脫罪身矣。紹復許之。言
0582b15: 畢四人不見。見本身偃臥於。以被蒙覆手足。天
0582b16: 王曰。此則公身也。但徐徐入之莫懼。如天王言入。本
0582b17: 身便蘇。問家人。死已巳三日矣。惟胸及口鼻微暖。蘇後
0582b18: 一日許。猶依稀見天王在眼前。又見階前水盆中。蓄
0582b19: 四鯉魚。紹問此魚何來。家人曰。本買充廚膳。以君疾
0582b20: 亟。不及修理。紹曰。得非臨坑四人乎。遂命投之於陂
0582b21: 池中。即發願寫金光明經四卷。以酬解冤之誓。自是
0582b22: 合家不殺生命。蔬食齋戒。持誦金光明經。終日勸人
0582b23: 念佛行善矣。
0582b24: 光明入室
0582c01: 宋秦氏淨堅。家松江。厭惡女身。精持齋戒。每日誦金
0582c02: 光明經一部。禮佛千拜。久之有光明入室。面西念佛。
0582c03: 安坐而化。
