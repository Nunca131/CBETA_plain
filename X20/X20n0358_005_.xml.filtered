0219a01: 
0219a02: 
0219a03: 金光明經文句文句記會本卷第五
0219a04: 
0219a05: 北涼三藏法師　曇無讖　譯經
0219a06: 天台智者大師說文句門人灌頂錄
0219a07: 四明沙門　知禮　述文句記
0219a08: 雙徑沙門明得會句并記入於經文
0219a10: 【文句】此品有四十五行偈分為二初四行半敘欲說
0219a11: 空次四十行半正說空。
0219a12: 【記】二隨釋二初欲說空。
0219a13: 無量餘經已巳廣說空是故此中略而解說眾生根鈍
0219a14: 於智慧不能廣知無量空義故此尊經略而說之
0219a15: 異妙方便種種因緣為鈍根故起大悲心我今演說
0219a16: 此妙經典如我所解知眾生意。
0219a17: 【記】文二初釋八初釋餘經廣說二初總示相顯意。
0219a18: 【文句】無量餘經者指廣而明略亦是標略以顯廣。
0219a19: 【記】二別明指前義二初約部次相違問。
0219a20: 【文句】若指般若則此經非方等攝若不指般若諸經
0219a21: 不廣明空義此復云何。
0219a22: 【記】大經云從生酥出熟酥譬從方等出摩訶般若
0219a23: 故知般若在方等後此經既屬方等豈得指般若
0219a24: 為已巳說耶。二約後分至終答二初正答通二初
0219b01: 引教答通二初總立意。
0219b02: 【文句】答諸經前分結集人應作次第而其後分皆攝
0219b03: 入前例。
0219b04: 【記】以此經是方等後分故信相聞佛入滅唯三月
0219b05: 在所以懷疑故指般若名為已巳說。二引三經三
0219b06: 初引阿含二初正引。
0219b07: 【文句】具舉一以類諸如阿含經云佛將涅槃舍利弗
0219b08: 不忍見佛滅前佛而去均頭頭擎衣來至佛所。
0219b09: 【記】前佛而去者七日前入滅也均頭沙彌是身子
0219b10: 弟子。二結示。
0219b11: 【文句】此是窮後之事而在十二年前阿含中集當知
0219b12: 阿含後分至涅槃也。
0219b13: 【記】二引方等二初正引。
0219b14: 【文句】又方等次第在法華前而云先於靈山已巳為聲
0219b15: 聞授記。
0219b16: 【記】即方等陀羅尼經先於靈山唯法華授聲聞佛
0219b17: 記。二結示。
0219b18: 【文句】豈非方等至於涅槃。
0219b19: 【記】三引大品二初正引。
0219b20: 【文句】又大品次第在法華前釋論云須菩提於法華
0219b21: 中授記故而諸菩薩為畢定為不畢定。
0219b22: 【記】二結示。
0219b23: 【文句】當知般若亦至涅槃。
0219b24: 【記】二詳定結斥。
0219c01: 【文句】以此推之言次第者是前分也互相指者是後
0219c02: 分也結集者以後分明義氣類若同向前集之或
0219c03: 者不知言乖次第實不乖也。
0219c04: 【記】二示非妨。
0219c05: 【文句】此經屬方等後分指般若為廣說於義無妨。
0219c06: 【記】二釋略而解說二初示教門名義廣略二初示
0219c07: 二門。
0219c08: 【文句】略而解說者佛有略廣二門。
0219c09: 【記】二明四句二初直示三句。
0219c10: 【文句】應作四句分別或名義俱廣如十八空二十空
0219c11: 二十四空是也或名義俱略如一獨空是也或名
0219c12: 廣義略如法性實相實際如如法界等眾多名共
0219c13: 名一義是也。
0219c14: 【記】十八空等者空體唯一蕩諸境隨境立名如
0219c15: 火是一隨所燒物乃有異名名下之義不得不異
0219c16: 是故因亡內法乃名內空因亡外法乃名外空亡
0219c17: 十八境名十八空二十空二十四空亦復如是故
0219c18: 名義俱廣立一空名唯詮泯蕩故名義俱略若法
0219c19: 性等立名眾多但詮本性之義耳。二委示第四
0219c20: 二初標示。
0219c21: 【文句】或名略義廣如生法二空之名而義太廣。
0219c22: 【記】二證釋。
0219c23: 【文句】迄從凡地至于極佛皆名眾生釋論云眾生無
0219c24: 上者佛是從凡夫之五陰極至佛地亦稱色解脫
0220a01: 受想行識解脫釋論云法無上者涅槃是。
0220a02: 【記】秪立二空是名略也此名召義乎十界從凡
0220a03: 至佛皆有眾生及五陰故問位至聲聞生法已巳空
0220a04: 因何釋論至佛猶有眾生及法豈獨不無又稱無
0220a05: 上其義何耶答小乘談空終歸斷故入無餘生
0220a06: 法永絕大乘談空其體常住又非獨一覺性常住
0220a07: 須知生法一切皆常故生法未空則凡鄙微劣生
0220a08: 法若空則高勝廣大是以極果生法無上斯乃空
0220a09: 之究竟也故荊谿云三千果成咸稱常樂三千闕
0220a10: 何生法依報耶。二明今品名略義廣。
0220a11: 【文句】今言略說生法二空下文云五陰舍宅觀悉空
0220a12: 寂善女當觀何處有人及以眾生即其義也。
0220a13: 【記】三釋眾生根鈍二初定廣略利鈍二初約聞持
0220a14: 立。
0220a15: 【文句】眾生根鈍者根緣不同或廣說得悟名利根或
0220a16: 略說得悟名鈍根。
0220a17: 【記】宜廣為利宜略為鈍。二約義持翻。
0220a18: 【文句】此語似倒身子一聞得悟是略是利目連再聞
0220a19: 得悟是廣是鈍。
0220a20: 【記】身子初遇阿說偈詮三諦義謂苦集滅令速
0220a21: 證故不言道諦身子一聞即悟初果及其轉為目
0220a22: 連說之再聞方悟一說是略再說是廣豈非義持
0220a23: 略利廣鈍耶。二示今機利鈍二初明經意。
0220a24: 【文句】此經意不就得悟邊明利鈍乃是聞持邊論利
0220b01: 鈍利人廣聞則能持鈍人略聞方能持。
0220b02: 【記】自就不能廣持詮空名數故曰鈍根。二示今
0220b03: 機。
0220b04: 【文句】今機但有得悟之機無有廣持之機故言不能
0220b05: 廣知也。
0220b06: 【記】若論義持聞略能悟乃稱根利無見經云眾生
0220b07: 根鈍便謂今機不能悟於無量空義於智慧亦
0220b08: 約聞持智也此同起信論說尋於廣論文多為煩
0220b10: 深廣大義我已巳隨順總持說此品略說無量空義
0220b11: 同彼總持說深廣義也。四釋無量空義二初約
0220b12: 真中揀。
0220b13: 【文句】無量空義者二乘真諦是有量空義菩薩中道
0220b14: 是無量空義。
0220b15: 【記】偏真斷滅不具色心是有量空義中道具足妙
0220b16: 色妙心出生不竭融攝無遺是無量空義。二就
0220b17: 此經示。
0220b18: 【文句】此經明法性實相即是無量空義也。
0220b19: 【記】既談法性性則不改此乃常德實相者中實之
0220b20: 相此品云求於如來真實法身新本云法身是常
0220b21: 是實實是我德自在何窮既具常我豈虧樂淨四
0220b22: 德彌彰無量空義也。五釋異妙方便。
0220b23: 【文句】異妙方便者即是悉檀方便巧作上來辨果明
0220b24: 因滅惡生善種種分別等是也。
0220c01: 【記】六釋起大悲心。
0220c02: 【文句】起大悲心者一段眾生著有病重故大悲亦重
0220c03: 也。
0220c04: 【記】七釋我今演說。
0220c05: 【文句】我今演說者演名為廣與略相違上論生法二
0220c06: 空是名略今論生法二義故言演爾。
0220c07: 【記】八釋知眾生意。
0220c08: 【文句】知眾生意者知此一機樂略宜略對略悟略故
0220c09: 言知意也。
0220c10: 【記】皆可見耳。二結。
0220c11: 【文句】敘欲說空意竟。
0220c12: 【記】二正說空二初分文立意二初分文。
0220c13: 【文句】從是身偽下四十行半偈是第二正明於空
0220c14: 又為二初從身偽下十九行半明生法二空境二
0220c15: 從善女當觀下二十一行明生法二空觀。
0220c16: 【記】二立意二初直示。
0220c17: 【文句】無境觀不正無觀境不顯。
0220c18: 【記】無境等者生法之境皆妙三諦故曰二空境生
0220c19: 法之觀皆妙三觀故曰二空觀妙境發觀其觀方
0220c20: 正妙觀照境其境方顯具明境觀令正令顯。二
0220c21: 引證。
0220c22: 【文句】應引止觀中十番檢境智明不可思議下文云
0220c23: 不可思議智境不可思議智照新本云如如法如
0220c24: 如智即其義也。
0221a01: 【記】十番檢境智者境謂十境智謂十乘言十境者
0221a02: 一陰入境二煩惱境三病患境四業相境五魔事
0221a03: 境六禪定境七諸見境八增上慢境九二乘境十
0221a04: 菩薩境陰乃現前九則待發若現若發一一境界
0221a05: 皆須脩於十乘觀智言十乘者一觀不思議境二
0221a06: 依境發菩提心三巧安止觀四破法五識通塞
0221a07: 六調道品七對治助開八知次位九安忍十無法
0221a08: 愛此十都為十種境絕於思議是故五品得觀行
0221a09: 絕十信乃得相似論絕四十一位分證論絕妙覺
0221a10: 乃能究論絕也下文即是散脂自說名密之義乃
0221a11: 名境智俱不思議新本言法即是境也如者不異
0221a12: 也皆重言者蓋以境智本來不異以情異故今復
0221a13: 不異故東陽大士云一是本性如二是滅結如智
0221a14: 不異境故曰如如法境不異智故曰如如智斯皆
0221a15: 明於不思議意也。二隨文釋義二初明生法二
0221a16: 空境二初分文立意二初分文。
0221a17: 【文句】明空境又二初從是身偽下十七行半明實
0221a18: 法境二從水火風種下二行明假想境。
0221a19: 【記】二立意五初直示二相。
0221a20: 【文句】實法者觀五陰無法觀十六無人空觀詣理故
0221a21: 名實法身雖未死假臭穢故名假想。
0221a22: 【記】言實法者對下假想淨為不淨乃是事觀今於
0221a23: 五陰及以假人皆直觀理故名實法身雖下出假
0221a24: 想義。二示二異名。
0221b01: 【文句】亦名慧行行行緣空直入名為慧行帶事兼脩
0221b02: 名為行行亦名正道助道空觀順理名為正道不
0221b03: 淨破貪名為助道。
0221b04: 【記】行行者慧行之上加脩事行故名行行助道者
0221b05: 以不淨想破事中貪資於正觀破障理惑故名助
0221b06: 道。三明大小皆脩二初明小。
0221b07: 【文句】小乘脩正道斷結名慧解脫人脩助道斷結名
0221b08: 俱解脫人。
0221b09: 【記】三種解脫不言無疑解脫以俱脫人達內外典
0221b10: 籍得無疑名今論正助故且明二。二明大。
0221b11: 【文句】大品明菩薩發心與薩婆若相應者是脩正道
0221b12: 遊戲神通淨佛國土者是脩助道法華名為大車
0221b13: 儐從即此意也涅槃明正慧遠離遠離十相住大
0221b14: 涅槃又諦觀白骨破二十五有成王三昧。
0221b15: 【記】薩婆若大論翻一切智遊戲神通以於三界得
0221b16: 自在故名遊戲以脩得通多於九想背捨等起故
0221b17: 以假想為助道也法華大車具度白牛名為正道
0221b18: 儐從為助涅槃正慧遠離十相即色聲香味觸生
0221b19: 住壞男相女相能離深故所離非輕又諦下明助
0221b20: 道也想白骨等觀等事禪即用三觀於事禪境破
0221b21: 三惑障顯出我性成王三昧正助合脩名為達禪
0221b22: 見禪法界也。四明經論有廣略。
0221b23: 【文句】眾經同論此二義而互有廣略。
0221b24: 【記】五明今品二義。
0221c01: 【文句】今經略明正助意也。
0221c02: 【記】即俱略也。二隨釋二初明實法境二初分文。
0221c03: 【文句】實法境又二初從身偽下十行半約苦果論境
0221c04: 二從從諸因緣下七行偈約集因論境觀此苦集
0221c05: 而起道滅若能見四諦則得斷生死生有既盡已巳
0221c06: 更不受諸有云云苦境又三從身偽下兩句明生
0221c07: 空境次從六入村落下九行偈明法空境次從身
0221c08: 空偽下一行結上生法二空境。
0221c09: 【記】二隨釋二初明苦果境三初生空境。
0221c10: 是身偽猶如空聚。
0221c11: 【記】文二初釋是身偽二初體妄計故二初計
0221c12: 攬陰有身。
0221c13: 【文句】是身偽為生空境者攬陰成身計有我人眾
0221c14: 生壽命身見得生。
0221c15: 【記】攬陰成身者五陰和合假名為身如攬五指故
0221c16: 有拳名凡夫不了執此假名而為我等廣有十六
0221c17: 一我二眾生三壽者四命者五生者六養者七眾
0221c18: 數八人九作者十使作者十一起者十二使起者
0221c19: 十三受者十四使受者十五知者十六見者今略
0221c20: 云五我者於陰等法中若即若離計我我所之實
0221c21: 人者於陰中妄計我人眾生者則於陰五眾妄計
0221c22: 我生壽者則陰等法中妄計我受一期報壽命者
0221c23: 則於陰等法中妄計我命根連持不斷以執此故
0221c24: 計有我身名身見得起。二體本叵得。
0222a01: 【文句】若體其生名偽則求身叵得身見不起餘知
0222a03: 【記】妄執有生生實不生故生名偽既本不生故
0222a04: 見身寂滅叵猶不可也。二檢原由了偽二初正
0222a05: 檢二初檢假名由。
0222a06: 【文句】又檢此身原由一念妄想託父母遺體假名之
0222a07: 始也。
0222a08: 【記】一念妄想者謂男託胎時見母為所取境見父
0222a09: 是所競境於母起貪於父起瞋父流謂是己巳有乘
0222a10: 茲妄念故得託胎女人反是委如大經假名始者
0222a11: 男女之名由此妄想而為始也。二檢實法由二
0222a12: 初五陰。
0222a13: 【文句】此赤白二渧色陰也覺苦樂受陰也想此苦樂
0222a14: 想陰也具三性行陰也識於中住識陰也。
0222a15: 【記】赤白即遺體也三性者謂善惡無記也。二六
0222a16: 大。
0222a17: 【文句】又精血是地大濕是水大煖是火大氣命是風
0222a18: 大四大圍空是空種心依此住是識種此實法之
0222a19: 始也。
0222a20: 【記】五陰六大是所依實法原由若是。二結示。
0222a21: 【文句】觀此身與名依妄偽法豈可為真故言偽。
0222a22: 【記】身是幻質名是假名既由妄想及從精血以驗
0222a23: 所成身名偽。二釋猶如空聚。
0222a24: 【文句】空聚者身名積聚如水上泡圍空而起泡名亦
0222b01: 起起即有滅泡名亦滅無明業力託父母體即陰
0222b02: 泡起陰泡起即身名起陰泡滅則身名滅故言空
0222b03: 聚也。
0222b04: 【記】無明業力業即是行乃無明緣行也或初作業
0222b05: 時或託胎時如向所明男女之識於父母起貪瞋
0222b06: 以父母流謂是已巳有乘茲妄念故得託胎體即遺
0222b07: 體謂赤白也。二體法空境二初立意分文二初
0222b08: 立意。
0222b09: 【文句】從六入村落下明法空境何以知之此文但細
0222b10: 檢根塵不論人我故知是法空境。
0222b11: 【記】二分文。
0222b12: 【文句】文為三初一行明六根次三行明十二入次五
0222b13: 行明十八界。
0222b14: 【記】二隨釋三初明六根。
0222b15: 六入村落結賊所止一切自住各不相知。
0222b16: 【記】文四初釋六入三初釋二名。
0222b17: 【文句】六入者六根也能生於識名之為根塵之所趣
0222b18: 名之為入亦為識之所入故名六入也。
0222b19: 【記】二檢三事。
0222b20: 【文句】檢其元初但有三事謂命煖識如凝酥薄酪七
0222b21: 日一變巧風所吹開張五胞攬四大淨色結成眼
0222b22: 耳鼻舌身等。
0222b23: 【記】命煖識者大集云歌羅邏時即有三事出入息
0222b24: 者名為壽命不臭不爛名之為煖即是業持火大
0222c01: 故地水等色不臭爛也此中心意名之為識即是
0222c02: 剎那覺知心也三法和合從生至長無增無減七
0222c03: 日一變者謂在胎也一七名雜穢狀如凝酥二七
0222c04: 名狀如瘡三七日名凝結狀如就血四七名
0222c05: 凝厚漸堅硬故五七名形位四支差別故六七名
0222c06: 毛髮爪齒位七七名具根位五根圓滿故今云五
0222c07: 即形位也。三明六數。
0222c08: 【文句】諸根若立則有生識之用是為開色為五心但
0222c09: 為一。
0222c10: 【記】五根并前識是意根則六根具足。二釋村落。
0222c11: 【文句】識依根住故名為村。
0222c12: 【記】三釋結賊所止。
0222c13: 【文句】塵從此入故言結賊所止。
0222c14: 【記】由塵起結能害慧命故云結賊。四釋不相知。
0222c15: 【文句】眼見耳聞鼻嗅舌身觸意緣各有所伺不得
0222c16: 相濫故言各不相知也。
0222c17: 【記】伺候也。二明十二入。
0222c18: 眼根受色耳分別聲鼻諸香舌嗜於味所有身根
0222c19: 貪受諸觸意根分別一切諸法六情諸根各各自緣
0222c20: 諸塵境界不行他緣。
0222c21: 【記】文四初約開辯數。
0222c22: 【文句】從眼根受色下明十二入更開色為十并一入
0222c23: 少分開心為二成十二入也。
0222c24: 【記】開色為十者五根五塵也少分者法入攝二種
0223a01: 法一者心法除心王但取相應諸心數也二者非
0223a02: 心法即過去未來色法及心不相應諸行及三無
0223a03: 為法也今云少分即非心法中過未色也開心為
0223a04: 二者謂意入也及法入也然於法入亦秪少分謂
0223a05: 於法入二種中但攝心法耳今云二者且舉全數。
0223a06: 二明通別名。
0223a07: 【文句】塵入於根根亦入塵互相涉入通名為入根生
0223a08: 識強別名為根塵汙義強別名為塵。
0223a09: 【記】三釋各各自緣。
0223a10: 【文句】當一根塵互相涉入故言各各自緣。
0223a11: 【記】四釋不行他緣。
0223a12: 【文句】他根不入此塵此塵不入他根故言不行他緣
0223a13: 也。
0223a14: 【記】三明十八界二初辨數釋名。
0223a15: 【文句】從心如幻化下明十八界更開心為八色為十
0223a16: 界者隔別不濫名之為界。
0223a17: 【記】二隨文釋義三初明識諸根。
0223a18: 心如幻化馳騁六情而常妄想分別諸法猶如世人
0223a19: 馳走空聚六賊所害愚不知避。
0223a20: 【文句】文為三一心如幻化下明識諸根假令眼耳
0223a21: 不對於塵心亦追緣預念故言馳騁如人坐馳天
0223a22: 下以愚癡故不知根塵空險故為賊害如大經云
0223a23: 云。
0223a24: 【記】追緣過去預念未來馳騁猶奔走也如人下舉
0223b01: 例也端坐一室而心思天下愛染塵緣名曰坐馳
0223b02: 自非妙空莫息馳想以愚下釋六賊所害也如大
0223b03: 經者德王品云譬如有王以四毒蛇盛之一篋令
0223b04: 人瞻養若令一蛇生瞋恚我當準法戮之都市其
0223b05: 人怖畏捨篋逃走王時復遣五旃陀羅拔刀隨後
0223b07: 匿既入聚中不見人物即便坐地聞空中聲云今
0223b08: 夜當有六大賊來其人恐怖復捨而去路值一河
0223b09: 其水漂急即取草木為筏截流而去既達彼岸安
0223b10: 隱無患菩薩亦爾聞涅槃經觀身如篋四大如蛇
0223b11: 五旃陀羅即是五陰詐親即貪愛空聚即六入六
0223b12: 賊即外六塵河即煩惱筏即道品到於常樂涅槃
0223b13: 彼岸。二明識常在根塵。
0223b14: 心常依止六根境界各各自知所伺之處隨行色聲
0223b15: 香味觸法。
0223b16: 【文句】二心常依止下明識常在根故言六根識常在
0223b17: 塵故言境界若謂識不在根塵那忽即對即覺以
0223b18: 即覺故故常在根塵釋論云根不壞心欲聞復有
0223b19: 聲眾緣和合故得聞即此義也。
0223b20: 【記】即對即覺者對塵便覺也引釋論證即覺義既
0223b21: 云心欲聞則知識在根經隨行平聲。三明識常
0223b22: 去還。
0223b23: 心處六情如鳥投網其心在在常處諸根隨逐諸塵
0223b24: 無有暫捨。
0223c01: 【文句】三心處六情下明識之於根乍出乍入如鳥在
0223c02: 網出入間關啄一捨一周而復始無暫休息識在
0223c03: 根網亦復如是或在於耳或在於眼去還無定雖
0223c04: 復無定而得論常在云云。
0223c05: 【記】乍出乍入者對塵故乍出不對即乍入出入間
0223c06: 關者應法師云謂出入也亦設置之貌莊子云小
0223c07: 智間間隔礙也啄一捨一者捨一網目復啄一網
0223c08: 目隔礙難出得論常在者以塵對即覺故。三結
0223c09: 二境二初標示。
0223c10: 【文句】從身空偽下一行是第三結上生法二空境
0223c11: 也。
0223c12: 【記】二牒釋二初結生空境。
0223c13: 身空偽不可長養。
0223c14: 【文句】身空不可長養結上生空境長養是十六之一
0223c16: 【記】長養即十六中養育見也妄計我能養育於他
0223c17: 又是計我為父母養育。二結法空境。
0223c18: 無有諍訟亦無正主。
0223c19: 【記】文二初超釋無主二初別檢心。
0223c20: 【文句】亦無正主者結上法空境遺教云此五根者心
0223c21: 為其主此明託胎之始心在諸根之初名之為主
0223c22: 其實不能控制諸根根大相違心為受惱身病時
0223c23: 心亦隨病寧得是主邪。
0223c24: 【記】主必能制及得自在既為他惱二義不成知心
0224a01: 非主。二互推主。
0224a02: 【文句】或時更互論主如地具四微則鈍為水所制水
0224a03: 但三微為火所制火但二微為風所制風有一微
0224a04: 為心所制心無有微故得為主復為四大所惱主
0224a05: 義不成故言無正主也。
0224a06: 【記】四微色香味觸也大論云地有色香味觸重故
0224a07: 自無所作水少香故動作勝地次少香味故勢勝
0224a08: 於水風少色香味故動作勝火心無等者心望四
0224a09: 大以不藉微勝故為主若論被惱復不成主。二
0224a10: 追釋無諍。
0224a11: 【文句】無有諍訟者若計有四大則有相違如四蛇相
0224a12: 陵四國相拒可有諍訟今觀四大空不能得空便
0224a13: 故言無有諍訟也此是結上法空之意也。
0224a14: 【記】因緣和合雖成諸法本無思念有何諍訟皆由
0224a15: 情計故四大如蛇六塵如賊若觀本空則諸法寂
0224a16: 爾有誰諍訟故以無諍結法空境。二明集因境
0224a17: 二初分文對辨二初分文。
0224a18: 【文句】從諸因緣和合而有下七行偈約集因明境即
0224a19: 是集諦文為三初兩行明集起相次三行半明集
0224a20: 相吞噬次一行半明集善惡境。
0224a21: 【記】二對辨二初對假想辨。
0224a22: 【文句】前三是慧行後一是行行前三是正觀境後一
0224a23: 是助道觀境前一從無明生後一從無明滅。
0224a24: 【記】前三者即此集境自立三科謂集起相等是慧
0224b01: 行正觀之境後一即假想是行行助道觀境此九
0224b02: 行經文既相連又俱言四大似難分別故以前三
0224b03: 對於後一而論正助以區別之又前一者即以集
0224b04: 境三中初一對後假想而論生滅以前一云從諸
0224b05: 因緣和合而有及云地水火風合集成立後一乃
0224b06: 云水火風種散滅壞時豈非四大生滅相耶而言
0224b07: 生滅皆從無明者彰此生滅不離迷妄也故前生
0224b08: 云妄想故起至後滅云散滅壞時此乃死支合云
0224b09: 憂悲苦惱斯是無明之果復是無明之因故論云
0224b10: 老死有果所謂無明無明有因乃指老死是故生
0224b11: 滅皆從無明。二對小乘辨。
0224b12: 【文句】若直論生滅者未異小乘無明本不生而生不
0224b13: 滅而滅生滅不二而二爾。
0224b14: 【記】如上所論無明生滅何教不然若欲了知須論
0224b15: 小衍小明四大實從無明生實從無明滅衍明四
0224b17: 無明故見有生滅如幻之生如幻之滅別教四大
0224b18: 體是佛性由無明故四大生滅性無生滅相有生
0224b19: 滅圓教四大體亦佛性而性本具九界四大故九
0224b20: 四大若生若滅皆是法界是故性相俱不生滅乃
0224b21: 不思議論生滅也故法華明世間相常其義既爾
0224b22: 則衍三教皆得明於本不生而生本不滅而滅生
0224b23: 滅不二而二今非通別的就圓論。二隨文釋義
0224b24: 三初明集起相二初通約生法釋三初揀苦從集。
0224c01: 【文句】從諸因緣者苦集通從因緣欲明集義須作集
0224c02: 之因緣釋也。
0224c03: 【記】苦是世間果集是世間因此之因果皆因緣生
0224c04: 今之所辨雖然涉苦果其意乃明集之因緣。二
0224c05: 分句對義。
0224c06: 【文句】前三句假名起之因緣後五句實法起之因緣。
0224c07: 【記】三破小因緣二初敘小。
0224c08: 【文句】小乘破四大至鄰細塵從細塵則有麤塵用
0224c09: 此為起假實之因緣。
0224c11: 謂極微始有十方分故不破鄰以此為因緣也。
0224c12: 二斥非。
0224c13: 【文句】今明麤可析盡細塵亦盡麤細俱盡將何物作
0224c14: 因緣。
0224c15: 【記】細塵亦盡者鄰亦破二塵既破因緣不成。
0224c16: 二別約生法釋二初假名因緣。
0224c17: 從諸因緣和合而有無有堅實。
0224c18: 【記】文三初釋從諸因緣。
0224c19: 【文句】言因緣者無明內惑為因不了生法二空故染
0224c20: 愛於外為緣觸處染著故無明潤愛集業得起故
0224c21: 言從諸因緣和合故起。
0224c22: 【記】此中宜用起信論說無明為因生三細境界為
0224c23: 緣生六麤方盡疏意言三細者業相轉相現相即
0224c24: 根本不覺熏習真如生三種相故云無明內惑為
0225a01: 因也言六麤者謂智相相續相執取相計名字相
0225a02: 起業相業繫苦相即枝末不覺於外境界起智相
0225a03: 等生法二執名為染愛於外觸處染著以二不覺
0225a04: 熏二執心成起業相故云無明潤愛集業得起忽
0225a05: 都不辨迷一法界為無明內惑等者豈能顯今中
0225a06: 道空慧耶。二釋和合而有。
0225a07: 【文句】以業起故則有一念託胎招於苦果。
0225a08: 【記】以業起者即起業相也則有下即業繫苦相也
0225a09: 此云苦果即是攬陰成假名人也。三釋無有堅
0225a10: 實。
0225a11: 【文句】此一念託胎由無明愛能生之心既是妄所
0225a12: 生之心亦是妄討其本末能所都故言無有
0225a13: 堅實也。
0225a14: 【記】由無明愛者二不覺為因即能生心也一念託
0225a15: 胎是不覺果名所生心計此因果名為本末既皆
0225a16: 不覺豈是真實故云都無堅實也。二實法因
0225a17: 緣。
0225a18: 妄想故起業力機關假偽空聚地水火風合集成立。
0225a19: 【文句】妄想故起五句明實法起之因緣由妄想不了
0225a20: 一念託胎五陰得起也業力機關者善惡業是機
0225a21: 關主色陰是機關具受想行陰於中動作去來進
0225a22: 止以自娛樂識陰依六入住故言空聚四大所造
0225a23: 故言成立也。
0225a24: 【記】亦是妄想一念託胎與前不異但前成於假人
0225b01: 今則成於實法假實和合成一報身脩二空故破
0225b02: 於二執故分二境機關主者如機關木偶假人轉
0225b03: 動主即弄機關人也故以業因喻所弄木偶以陰
0225b04: 果喻之色陰如木偶形質故云機關具三陰如木
0225b05: 偶動作去來識陰如看人故云以自娛樂也。二
0225b06: 明集相吞噬。
0225b07: 隨時增減共相殘害猶如四蛇同處一篋四大蚖蛇
0225b08: 其性各異二上二下諸方亦二如是蛇大悉滅無餘
0225b09: 地水二蛇其性沈下風火二蛇性輕上升。
0225b10: 【記】文二初因果對釋四初釋增減殘害。
0225b11: 【文句】隨時增減共相殘害者論增減者如涅槃十
0225b12: 時別異從歌羅邏時名增壯時名盛老時名減橫
0225b13: 論增減者火增水減水增火減風地亦爾又念念
0225b14: 生滅生是增滅是減又新諸根生故增故諸根滅
0225b15: 法減又下文云隨其時節共相殘害春風夏火秋
0225b16: 地冬水增減云云。
0225b17: 【記】約十時者大經云一歌羅邏時異二阿浮陀
0225b19: 時異七童子時異八年少時異九壯盛時異十老
0225b20: 死時異又念念生滅雖在於心須知四大亦隨增
0225b21: 減又新諸根謂生時故諸根謂死時又飲食資益
0225b22: 血肉為新目淚耳聹等為故。二釋四蛇同篋二
0225b23: 初明四蛇二初約蛇報明四相。
0225b24: 【文句】譬如四蛇初在篋時名生四蛇力敵名壯互相
0225c01: 彊弱名病蛇困暫息不動謂為調適息已巳復
0225c02: 蛇羸如老蛇絕為死如是增減此是果身。
0225c03: 【記】蛇有力敵羸絕等報可譬身有生老病死增減
0225c04: 四相。二約蛇因明四分四分煩惱皆有毒害即
0225c05: 是蛇因此因能感四大四相二初別示四分感報
0225c06: 二初明生四大。
0225c07: 【文句】如此由乎集業四分等如地瞋如火欲如水癡
0225c08: 如風此四分互相違。
0225c09: 【記】二明致四相。
0225c10: 【文句】端應云貪欲致老瞋恚致病愚癡致死例云等
0225c11: 分致生。
0225c13: 苦。
0225c14: 【文句】集業相噬致令四大增損云云。
0225c15: 【記】上釋四蛇雖言苦報意明集因緣故總結云集
0225c16: 業相噬令大增損推功歸集是經正意。二明同
0225c17: 篋二初約身為篋。
0225c18: 【文句】同處一篋者此明篋同性異蛇有螫毒四大有
0225c19: 八萬四千煩惱為害義同大經以假身為篋身持
0225c20: 四大如篋貯蛇篋壞則蛇去身滅則大亡如鳥在
0225c21: 籠云云。
0225c22: 【記】螫知列反又音釋音郝謂行毒也經舉四蛇以
0225c23: 喻四大意彰四分有毒害義一分具足二萬一千
0225c24: 四分共具八萬四千無量劫來法身慧命喪壞由
0226a01: 此大經所明身持四大大不起集蛇無毒義如鳥
0226a02: 在籠者次文再舉疏粗釋之故注云云。二約業
0226a03: 為篋。
0226a04: 【文句】又用業力為篋業持四大業謝則大散如鳥住
0226a05: 籠處處求出心鳥亦然未曾一念繫在身篋恒常
0226a06: 外馳此則念念求死非安身道也。
0226a07: 【記】宿業尚存故四大未散重舉籠鳥以明業篋須
0226a08: 知今疏舉業持大意顯集因故云心鳥鳥喻四分
0226a09: 外馳六塵常求生死非安法身若人念念思破戒
0226a10: 事乃求地獄永滅五分宿人業謝泥犁長往。三
0226a11: 釋其性各異二初約一身釋。
0226a12: 【文句】其性各異者二上升是陽二下沈是陰何故相
0226a13: 違猶其性別性別那能和合成身諸方亦二者四
0226a14: 大對四方風東火南地西水北又對四時風春火
0226a15: 夏地秋水冬東與南屬陽而上升西與北屬陰而
0226a16: 下沈故言二上二下諸方亦二若相對論者東上
0226a17: 西沈南升北降若論四維者東方帶兩維一維陽
0226a18: 上一維陰下餘三方亦如是。
0226a19: 【記】性別等者雖云四大和合成身大性既異那可
0226a20: 合成此顯成中當處即壞妄情不了於壞執成保
0226a21: 著生集四大對四方者顯內四大有四方性四方
0226a22: 升降驗大相違對時對維其意皆爾良由內體與
0226a23: 外時方其性本一故依正色心感召義成是故今
0226a24: 經特以四大明乎集業也。二約六根釋。
0226b01: 【文句】或言一根中具四大二上二下云云。
0226b02: 【記】以其六根俱是四大造色故也。四釋悉滅無
0226b03: 餘。
0226b04: 【文句】悉滅無餘者初見散滅謂言風火向上地水向
0226b05: 下比至上推不得於風火下檢不見於地水故言
0226b06: 悉滅無餘也。
0226b07: 【記】比必利反及也見人死滅四大分散便謂息風
0226b08: 煖氣已巳歸於上骨肉血汗必歸於下及至推尋都
0226b09: 無去處以本不來故若有來去非今教境。二結
0226b10: 由集業。
0226b11: 【文句】苦果升沈碩異由於集業善惡天乖云云。
0226b12: 【記】經舉四大升沈尤甚正明集境善惡殊塗以其
0226b13: 四大不獨是惡亦通漏善也。三明集善惡境。
0226b14: 心識二性躁動不停隨業受報人天諸趣隨所作業
0226b15: 而墮諸有。
0226b16: 【記】文三初釋心識。
0226b17: 【文句】心識二性躁動不停者釋論云心意識一法異
0226b18: 名對數名為心能生名為意分別名為識又言有
0226b19: 異前起為心次起為意後了別為識例如意識不
0226b20: 得為一。
0226b21: 【記】學斯宗者要知境觀若論觀者須明三識謂第
0226b22: 九菴摩羅是不動識當正因佛性可為中觀第八
0226b23: 阿賴耶是無記無明識無明之性即了因佛性可
0226b24: 為空觀第七阿陀那是分別識是惑性故當緣因
0226c01: 佛性可為假觀此之三識既與三德無二無別是
0226c02: 秘密藏何法不收何處不脩圓觀者必能了知
0226c03: 一心一塵無上三識即是所顯妙理復是能觀妙
0226c04: 觀若論境者唯尚近要秪以第六見思之識而為
0226c05: 境界知妙三識未始暫離一見一思故即此心為
0226c06: 妙三觀顯妙三諦雖唯一識未不用三識為觀
0226c07: 未嘗不以三識為境若謂今宗不明三識但於第
0226c08: 六顯三諦理今之釋題及彼妙玄示其三識為妙
0226c09: 三法將何用耶於一識心以何而為三諦三觀故
0226c10: 無通見難議圓宗今明集境故引論文通小之說
0226c11: 但於第六辨心意識一法三能立三名字對數名
0226c12: 心者對通大地等一切數故名曰心王也能生名
0226c13: 意者意是依義依之能起一切因果以具三性故
0226c14: 也分別名識者以能了別所緣之境故名識也又
0226c15: 言下雖秪一識約三時異而立三名不同前釋秪
0226c17: 釋初起極微次起漸著後起彌顯豈非耶。
0226c18: 二釋二性。
0226c19: 【文句】二性者心有善惡性異意之與識亦有善惡性
0226c20: 異故言二性也。
0226c21: 【記】夫性有二義一真理不變名性二隨緣染習名
0226c22: 性此言性異約染習性也此之二性心意識一
0226c23: 一皆二也。三釋躁動二初正釋躁動二初約王
0226c24: 數釋。
0227a01: 【文句】躁動者心前起時亦與數俱意識後起亦與數
0227a02: 俱故言躁動。
0227a03: 【記】二約業牽釋二初明業牽。
0227a04: 【文句】又如四大壞時善惡業爭牽不知從誰故言躁
0227a05: 動但此業未謝心常覺觀況復業牽寧不躁動。
0227a06: 【記】二明兩牽。
0227a07: 【文句】有熟牽彊牽此世雖行善先世惡業熟既與時
0227a08: 合即受惡報故言熟牽彊牽者人雖行惡臨終之
0227a09: 時善心猛盛即隨善上升熟牽彊牽彌顯躁動。
0227a10: 【記】二例釋隨業。
0227a11: 【文句】亦是隨業所作而墮諸有云云。
0227a12: 【記】即當四句也若了兩牽即知受報。二明假想
0227a13: 境。
0227a14: 水火風種散滅壞時大小不淨盈流於外體生諸蟲
0227a15: 無可愛樂捐棄塚間如朽敗木。
0227a16: 【記】文二初正釋相二初釋散滅壞時。
0227a17: 【文句】水火風種散滅壞時下二行明業謝棄苦器也
0227a18: 氣命盡是風去故言散煖盡是火去故言滅水盡
0227a19: 則身爛故言大小不淨盈流於外地散滅是骨肉
0227a20: 離解故言如朽敗木。
0227a21: 【記】二釋大小不淨。
0227a22: 【文句】大小不淨者身為大四支為小足支為大手支
0227a23: 為小手為大指為小如是轉轉作大小皆悉臭穢
0227a24: 不淨盈流此名助道。
0227b02: 初明破欲助正二初略示。
0227b03: 【文句】若正觀降伏煩煩惱惱不伏當脩不淨助破欲
0227b04: 心。
0227b05: 【記】二廣示三初引釋論明助正。
0227b06: 【文句】釋論云三解脫是涅槃門道品是開門法不淨
0227b07: 九想等是助開門法不淨是破欲初門。
0227b08: 【記】三解脫者謂空無相無作從三證果名解脫門
0227b09: 解脫涅槃二名一體道品是開門法者小乘則以
0227b10: 十六行觀為三脫門今品則以即空假中為三脫
0227b11: 門欲此門開須以道品調試脩之如以念處四種
0227b12: 脩於即空假中正勤四種乃至八正調試脩之亦
0227b13: 復如是小乘三脫十利調試其義亦然俱以道品
0227b14: 為開門法九想者一脹想二壞想三血塗漫四膿
0227b15: 爛五青瘀六噉七散八骨九燒若約小乘有二種
0227b16: 人一壞法人但求斷苦即至燒想成慧解脫人二
0227b17: 不壞法人來住骨想不進燒想得有流光等功德
0227b18: 具足成俱解脫人今明菩薩見禪實相名脩達禪
0227b19: 永異於小大小雖異俱以不淨助開三解脫於助
0227b20: 開中不淨九想破欲先鋒故名初門。二示進脩
0227b21: 明力大。
0227b22: 【文句】若進脩背捨及大不淨己巳身他身一身多身一
0227b23: 國多國山林石壁一切依正皆悉不淨即雖未爾
0227b24: 想力若成怖畏心起能大助道開發正慧。
0227c01: 【記】初脩不淨進入八背及大不淨所言大者但觀
0227c02: 自他正報名小不淨即九想觀若兼觀依報名大
0227c03: 不淨所謂舍如丘墓錢如死蛇如屎汁飯如白
0227c04: 蟲衣如臭皮山如肉聚池如膿河園林如枯骨江
0227c05: 海如汪穢名大不淨亦名大背捨背謂背是淨潔
0227c06: 五欲捨謂捨是著心。三引大經顯治欲。
0227c07: 【文句】大經云不淨觀亦實亦能破煩惱故名為實
0227c08: 淨言不淨是故為。
0227c09: 【記】明得解觀對治力強速發無漏。二明二空助
0227c10: 正三初據義總示。
0227c11: 【文句】此不淨觀亦具生法二空。
0227c12: 【記】二引經別示。
0227c13: 【文句】大經云諦觀白骨一一支節何者是我八色流
0227c14: 光亦復無我我不可得即是生空鍊骨人八色不
0227c15: 見四大無有於實即是法空。
0227c16: 【記】八色流光者謂地水火風青黃赤白八種色也
0227c17: 法界次第云見地色如黃白淨潔之地見水色如
0227c19: 如無塵淨之風見青色如金精山見黃色如薝
0227c21: 成助正。
0227c22: 【文句】此就助道明於生法終成正道爾。
0227c23: 【記】為治欲故脩於事禪而以二空正觀了達不淨
0227c24: 境是法界故於骨於光不見假人及以實法此正
0228a01: 助合而脩之方是大乘助開之法。二明生法二
0228a02: 空觀二初分文立義二初分文。
0228a03: 【文句】從善女當觀下二十一行是第二明生法二空
0228a04: 觀文為二初八行半明脩因生法二空觀次十二
0228a05: 行半明果成起用因中又二初三行半約苦集明
0228a06: 生法二空觀次從無明體相下五行約十二因緣
0228a07: 明生法二空觀約苦集又二初從善女下一行半
0228a08: 明眾生空次從如是諸大下二行明法空。
0228a09: 【記】二立義三初明諦緣本大二初明通大四初約
0228a10: 專小問。
0228a11: 【文句】問四諦十二緣是二乘法云何是菩薩觀門。
0228a12: 【記】今說圓空那得用聲聞四諦支佛因緣。二
0228a13: 約通大答。
0228a14: 【文句】答四諦十二緣通是三乘觀境譬如大道貴賤
0228a15: 同游不可小行之而判屬民庶。
0228a16: 【記】佛說諦緣通被大小二乘菩薩通四教故如世
0228a17: 大道小同游不定屬小。三重問即通意云何
0228a18: 四字也。
0228a19: 【文句】通意云何。
0228a20: 【記】四廣釋二初明四諦通。
0228a21: 【文句】涅槃云我昔與汝等不見四真諦云云又云凡
0228a22: 夫有苦無諦聲聞有苦有苦諦菩薩解苦無苦而
0228a23: 有真諦諸佛如來有真有實所以然者二乘觀有
0228a24: 量四諦菩薩觀有量無量四諦。
0228b01: 【記】我昔等者佛與三乘昔在凡時不見四種四諦
0228b03: 注云云凡夫有苦無諦者雖遭大苦不以為患以
0228b04: 不審諦知是苦故聲聞有苦有苦諦此當三藏不
0228b05: 了無生故云有苦能審知故名有苦諦菩薩等者
0228b06: 通等三教俱達如幻俱能解苦當處無苦而有真
0228b07: 諦者章安疏云真是真實故知即是次第不次第
0228b08: 二種真實也諸佛等者佛果圓極究竟實也是知
0228b09: 四教智雖淺深皆依四諦所以下更引勝鬘兩種
0228b10: 四諦釋成前意二乘有量者藏通不知如來藏故
0228b11: 所觀四諦終成有量別圓菩薩了藏性故所觀四
0228b12: 諦皆無限量而兼有量者深必知淺故別人次第
0228b13: 觀量無量圓人一念觀四四諦。二明緣通。
0228b14: 【文句】大經云十二因緣凡有四種下智觀故得聲聞
0228b15: 中智觀故得支佛上智觀故得菩薩上上智觀故
0228b16: 得佛菩提。
0228b18: 高下彼經四智意彰四教故知因緣不局在小。
0228b19: 二明唯大二初明獨菩薩法二初引經。
0228b20: 【文句】復有別意大品云十二因緣獨菩薩法如佛昔
0228b21: 為儒童雖行眾行非波羅蜜見然燈佛得無生法
0228b22: 忍一念相應習應苦空乃至習應滅空習應無明
0228b23: 空乃至老死空諸相應中空相應最為第一以空
0228b24: 導行皆名波羅蜜以得無生法忍故佛即與記。
0228c01: 【記】儒童者儒仁也謂仁賢童子也習應者謂脩習
0228c02: 與空相應也四諦因緣各舉初後並略中間故俱
0228c03: 云乃至諦緣既是法忍菩薩相應之法驗知理深
0228c04: 二乘不及彼通衍三今取圓教諦緣相應成今空
0228c05: 慧。二結示。
0228c06: 【文句】當知菩薩豈不觀於四諦十二緣邪。
0228c07: 【記】二明二乘見淺三初明聲聞。
0228c08: 【文句】二乘雖復同觀觀法有異聲聞觀諸果總作一
0228c09: 苦諦觀觀諸煩惱及業總作一集諦觀又苦之與
0228c10: 集總是現在所以名總相觀也。
0228c11: 【記】若望因緣乃以七支總為一苦仍以五支總為
0228c12: 一集又復苦集不分過未總是現在以根鈍故法
0228c13: 相總略。二明支佛。
0228c14: 【文句】緣覺觀苦為七現在五未來二觀集為五過去
0228c15: 二現在三別觀三世別開苦集故言緣覺別相觀
0228c16: 也。
0228c18: 受未來二者謂生老死別相苦也過去二者謂無
0228c19: 明行現在三者謂愛取有別相集也又開三世不
0228c20: 唯現在故云略果及略因由中可比三是則三世
0228c21: 皆有十二以福資智故能別觀。三斥淺二初正
0228c22: 斥二乘。
0228c23: 【文句】雖復總別有殊同是自調自度同是析生法二
0228c24: 空觀爾。
0229a01: 【記】所脩三學不為眾生不成佛法是故名為自調
0229a02: 自度大論云二乘戒名自調定名自度慧名自淨
0229a03: 緣覺雖有少分慈悲不能廣益故同名自。二對
0229a04: 彰菩薩。
0229a06: 十二緣作生法二空。
0229a07: 【記】未分權實但是菩薩俱異二乘。二明析體有
0229a08: 殊二初約共三乘明析觀二約不共菩薩明體觀
0229a09: 諸文所明實有滅空為折幻有即空明體今明幻
0229a10: 有即中為體乃以實滅及以幻空俱名為析以其
0229a11: 未達諸法實體體義不成由謂諸法終歸無常秪
0229a12: 是析義今明諸法一一常住既見法實名為妙體
0229a13: 初義分二初別釋二初約二乘明觀二初生空觀
0229a14: 二初舉譬推。
0229a15: 【文句】今舉譬喻之如握五指成拳若一指一拳應有
0229a16: 五拳若一指無拳五何得有。
0229a17: 【記】二就法檢。
0229a18: 【文句】我人亦爾攬五陰成眾生一陰有眾生應有五
0229a19: 眾生一陰無眾生雖五亦無即陰求眾生不得離
0229a20: 陰求眾生亦不得。
0229a21: 【記】各推無故合之亦無以聚空不成色故即陰
0229a22: 下更於即離檢令叵得。二法空觀二初明法存。
0229a23: 【文句】雖求拳不得拳不妨有皮骨之指存雖求人不
0229a24: 得人不妨有五陰之法在二乘人得生空時未能
0229b01: 知法空。
0229b02: 【記】牒前譬顯人亡法存。二用觀相二初正明推
0229b03: 法空。
0229b04: 【文句】更須析指皮肉骨髓分分推求亦不得指地水
0229b05: 火風窮逐鄰亦不得色前念後念亦無想受求
0229b06: 指不得指始知指無求法不得法方知法。
0229b07: 【記】正檢法空先析色陰次前念下析四陰無想受
0229b08: 略於行識。二雙結二空。
0229b09: 【文句】既不得生法二空境亦不得生法二空智。
0229b10: 【記】智雖空境智須自亡是故境智俱云不得。二
0229b11: 以菩薩例結。
0229b12: 【文句】通菩薩觀亦然。
0229b13: 【記】前論析觀乃三藏法以對今品體觀屬圓故以
0229b14: 通教鈍根菩薩不能體中亦屬析觀故云通菩薩
0229b15: 亦然。二總結。
0229b16: 【文句】是為菩薩二乘析生法二空相如此但有自行
0229b17: 為他之異云云。
0229b18: 【記】言自行為他異者以通教菩薩對兩二乘分別
0229b19: 二行也。二約不共菩薩明體觀三初總示異前。
0229b20: 【文句】若論別菩薩體空與其永異。
0229b21: 【記】言別菩薩者非是別教乃是圓人異偏小故稱
0229b22: 為別也故云永異。二深明觀相四初明妙空體
0229b23: 法二初立喻顯。
0229b24: 【文句】如見鏡拳懸體既不勞尋檢鏡拳既鏡指
0229c01: 非實鏡內拳指既是鏡外拳指亦非實。
0229c02: 【記】然鏡像喻文乍濫通須知圓意通但六界而為
0229c03: 鏡像別圓十界而為鏡像別雖十界九是脩成脩
0229c04: 成不實故如鏡像圓知十界性德本具以本具故
0229c05: 奪脩無功故如鏡像不二門云幻因既滿鏡像果
0229c06: 圓如此解之故云懸體體秪是解鏡內鏡外者解
0229c07: 因緣所成即鏡內拳指不實亦解能成因緣即鏡
0229c08: 外拳指不實。二就法觀二初生法雙空二初明觀。
0229c09: 【文句】眾生亦爾但有名字名為眾生此之名字本來
0229c10: 自空非檢後空名既假名法亦非法體名即體法。
0229c11: 【記】若假若實皆本不空則俱空。二引證。
0229c12: 【文句】如大品云我性如色性色性如我性。
0229c13: 【記】我是假人色是實法二性俱空人法不異是故
0229c14: 名如。二因果俱寂二初明觀。
0229c15: 【文句】今世生法由無明行五果既二因寧實。
0229c16: 【記】五果既是因緣所生可合鏡內拳指不實二因
0229c17: 既是能生因緣可合鏡外拳指不實。二引證。
0229c18: 【文句】下文云本性空寂無明故有無明既寂從無明
0229c19: 生寧得不寂。
0229c20: 【記】假實當體即空假中名本性空寂無始強執謂
0229c21: 假實生名無明故有既了因寂果那不寂。二示
0229c22: 妙三諦智。
0229c23: 【文句】雖不得生法二境而能了了通達二境不為境
0229c24: 所染雖不得生法二空智而能了了通達二空智
0230a01: 不為智所淨非染非淨雙亡二邊正入中道第一
0230a02: 義諦而能雙照二諦。
0230a03: 【記】即空假中而為空觀以即空故不得六界生法
0230a04: 以即假故不得二乘生法以即中故不得菩薩佛
0230a05: 生法蕩十界惑是故境智俱名不得而能審諦十
0230a06: 界生法故二境二智皆名了了通達境是玅俗以
0230a07: 無相故故無所染智是妙空以無緣故故無所淨
0230a08: 非染非淨稱本離念故雙亡二邊正入中道任運
0230a09: 雙照。三結三諦圓顯。
0230a10: 【文句】三諦朗然非前非後一時大覺。
0230a11: 【記】三德三諦即念開明舉一即三體非次第顯無
0230a12: 前後無覺而覺稱為大覺。四與經體相應。
0230a13: 【文句】與此甚深法性相應金剛寶藏具足而得。
0230a14: 【記】佛示二空顯法性體不照三諦豈稱法性無量
0230a15: 甚深故知今解與性相應此性名為金剛寶藏若
0230a16: 偏照之德非具足。三約人結示。
0230a17: 【文句】是為菩薩體生法二空觀。
0230a18: 【記】故知今體非獨是體空須體三諦方得名為別
0230a19: 體。三斥諸師失意三初正斥失二初斥小乘師。
0230a20: 【文句】諸小乘師雖說析空同外道義何者析色極至
0230a21: 鄰或存塵不破或破塵令盡若存不破秪是常
0230a22: 見若破塵盡秪是斷見斷常宛然非邪何謂。
0230a23: 【記】毗曇有門說存鄰成實空門說破鄰若存
0230a24: 若破皆為析滅見愛二惑弘者失意各生定計起
0230b01: 見起思故屬斷常同彼外人全非正析。二斥大
0230b02: 乘師。
0230b03: 【文句】諸大乘師雖說體空同於小道何者單用體慧
0230b04: 不能一念空心游戲神通淨佛國土具足解釋佛
0230b05: 之知見何能三智一心中得五眼具足而成菩提
0230b06: 耶似小乘壞法人無三明六通願智頂等秪是慧
0230b07: 解脫人而已巳非小何謂。
0230b08: 【記】般若等經談一切法如幻即空此空畢竟三諦
0230b09: 宛然諸師罔窮作但空解不即假故不能游戲神
0230b10: 通不即中故不能解釋佛之知見非佛知故不得
0230b11: 三智一心非佛見故不能五眼具足雖依大教理
0230b12: 齊小乘於小乘中同壞法人進脩燒想壞滅骨人
0230b13: 既其不脩觀練熏脩無由成就三明六通三明者
0230b14: 天眼宿命漏盡也更加天耳他心身如意則成六
0230b15: 通願智頂禪以超越禪最高上故故名為頂願欲
0230b16: 知三世事隨願則知故名願智頂也。二引經示。
0230b17: 【文句】今經首軸窮深極廣序品云游於無量甚深法
0230b18: 性空品云求於如來真實法身捨身品云求於寂
0230b19: 滅無上涅槃。
0230b20: 【記】首即經初軸即經末如來法身謂果上法身智
0230b21: 斷必具今用二空當念求之無上涅槃體具三德
0230b22: 皆與無量甚深法性無二無別故首軸所詮窮深
0230b23: 極廣。三結不用。
0230c01: 乘師之體解此空義邪。
0230c02: 【記】世人邪見即是癡空外道斷見也小乘之析雖
0230c03: 是正教以無般若方便故墮斷常中大乘之體法
0230c04: 雖圓備諸師但作偏空之體同彼小乘慧解脫觀
0230c05: 安能解此即邊之空耶。二依義釋文二初明脩
0230c06: 因二空觀二初約苦集明二空觀二初生空二初
0230c07: 分文。
0230c08: 【文句】善女當觀下一行半明生空觀初一句對告勸
0230c09: 發次一句指上境次四句正作觀。
0230c10: 【記】二釋義三初對告勸發。
0230c11: 善女當觀。
0230c12: 【記】文二初釋善女二初約四悉釋四初世界。
0230c13: 【文句】善女者菩提樹神也諸佛說法必有對揚寄一
0230c14: 以酬眾故告其人也。
0230c15: 【記】二為人。
0230c16: 【文句】又時眾機緣宜在善女若聞對告宿善發生。
0230c17: 【記】三對治。
0230c18: 【文句】又男天表方便女天表智度欲說智度破於愚
0230c19: 著故告女天也。
0230c20: 【記】四第一義。
0230c21: 【文句】又佛在道樹得道欲說此道故對告樹神也。
0230c22: 【記】二結成因緣。
0230c23: 【文句】此是表四悉檀對告非無因緣也。
0230c24: 【記】二釋當觀。
0231a01: 【文句】當觀者勸一人以例諸一切菩薩必須脩於智
0231a02: 度無有菩薩不由此者故言當觀也。
0231a03: 【記】二脩上境。
0231a04: 諸法如是。
0231a05: 【記】文二初釋諸法。
0231a06: 【文句】諸法者指上四諦十二因緣若假若實二空境
0231a07: 也名目雖略攝法則故言諸法也。
0231a08: 【記】名目雖略者秪云諸法則能攝上所說諸境無
0231a09: 不也。二釋如是二初標列三義。
0231a10: 【文句】如是者正明總觀也如是有三義謂如事如理
0231a11: 如非事非理。
0231a12: 【記】正明總觀者下二空觀歷諦緣境別別明脩空
0231a13: 假中觀此之三觀盡稱諦境今一如是總示三觀
0231a14: 如是三觀如三諦是有三義者列於三法即當三
0231a15: 觀所如之義也。二指釋三義二初指釋謂指經
0231a16: 文中上下釋三法相。
0231a17: 【文句】如事者如助道假想不淨流溢也如理者如生
0231a18: 法二空無法也如非事非理者如法性法身也。
0231a19: 【記】假想指上餘二指下上下皆是不思議境故皆
0231a20: 指為所如之法。二融即。
0231a21: 【文句】又事即如理如非事非理非事非理亦即如理
0231a22: 亦即如事理即如事亦即如非事非理三法不一
0231a23: 異故言如是三法亦一異故言諸法。
0231a24: 【記】初乃俗即真中次乃中即真俗後乃真即俗中
0231b01: 以妙三德為三諦故所以此三不一不異如是之
0231b02: 言是故得名為正明總觀也以亦一異為諸法既
0231b03: 以不一不異為能觀觀乃以亦一亦異為所觀境
0231b04: 境觀不二卷舒無妨。三正作觀。
0231b05: 何處有人及以眾生本性空寂無明故有。
0231b06: 【記】文二初通釋四句三初約初二句明空觀二初
0231b07: 釋初句二初就五陰觀。
0231b08: 【文句】何處有人者點出理觀也何處者若色處有人
0231b09: 則不須四陰若色處無人四處亦無人五處都無
0231b10: 人故言何處有人。
0231b11: 【記】言點出者已巳用如是總示三觀今以四句明示
0231b12: 三觀故皆言點出今檢無人義當理觀。二就因
0231b13: 果觀。
0231b14: 【文句】又果處既無人無明行因處亦無人因果合亦
0231b15: 無人離因離果亦無人故言何處有人也。
0231b16: 【記】二例次句。
0231b17: 【文句】人既無眾生十六知見等皆無故言及以眾生
0231b18: 也。
0231b19: 【記】二約第三句明中觀。
0231b20: 【文句】本性空寂者點出非事非理觀也本性無事亦
0231b21: 復無空空本空事既其無事空何所空無事故事
0231b22: 寂無空故空寂本性如此非今始然故言本性空
0231b23: 寂也。
0231b24: 【記】不以本性為能觀者非中觀也即一切法非理
0231c01: 非事名為本性非別有也故法華云諸法從本來
0231c02: 常自寂滅相般若讚云平等真法界佛不度眾生
0231c03: 以本無無明豈有眾生本無空慧豈有於佛既無
0231c04: 生佛何度之有非破非立雙非亦忘名本空寂。
0231c05: 三約第四句明假觀二初由迷俱立二初正釋二
0231c06: 初直約事理釋。
0231c07: 【文句】無明故有者點出事觀也若其空而復空那得
0231c08: 此事既有事即有空既有空即有非事非理此之
0231c09: 三種悉由無明故有。
0231c10: 【記】諸法雖即本性空寂由具性染故起事染由破
0231c11: 事染故立空慧欲忘染淨故立即中此之藥病悉
0231c12: 由無明。二委就迷悟釋。
0231c13: 【文句】以有無明癡故有行有行即有生法既有生法
0231c14: 即有助事之觀助來助正即有空理之觀正助顯
0231c15: 本即有非事非理之觀是事不知名為無明。
0231c16: 【記】生法是果成由惑業故云以有無明等也既有
0231c17: 下欲空生法須論三觀助事觀者助道事想觀也
0231c18: 即不淨流溢等是所助正道即二空契理之觀正
0231c19: 助二脩為顯一性故立非事非理之觀也是事下
0231c20: 以今知三驗其無明是事不知三皆事者以在脩
0231c21: 故不二門云脩雖具九也。二引證。
0231c22: 【文句】淨名云從癡有愛則我病生病生故則有藥起
0231c23: 即此義也。
0231c24: 【記】以眾生實病生菩薩權病示病意者為明法藥
0232a01: 也。二由悟俱忘。
0232a02: 【文句】若知無明本性空寂尚無無明那得事理非事
0232a03: 非理畢竟清淨故稱空慧也。
0232a04: 【記】若知無病用三藥為此之泯忘空品意也。二
0232a05: 別釋初句二初明所破人執二初總示我相。
0232a06: 【文句】但我見深重為覺道大障凡夫所作恒與我俱
0232a07: 我行我住坐臥言語無離於我我行施戒乃至我
0232a08: 行智慧。
0232a09: 【記】五住之初三界之主若破我者縱起結使不生
0232a10: 四趣故云深重小乘大乘俱貴無我我不復斷四
0232a11: 教賢聖入之無路故云大障凡夫下明起我處初
0232a12: 六作次六度。二別示利鈍二初鈍。
0232a13: 【文句】若攬他遺體而計我者此我疏鈍。
0232a14: 【記】攬他遺體而起者是俱生惑與身俱生名俱生
0232a15: 惑如諸蝡動實不推理而舉張。怒目自大底
0232a16: 小凡劣何執見行住坐臥常起我心常時自起
0232a17: 故名鈍。二利二初明密利。
0232a18: 【文句】若執法塵而計我者此我密利。
0232a19: 【記】執法塵起者是分別惑以對意根故曰法塵因
0232a20: 分別生迷理之惑此名利使藏之初果通之見地
0232a21: 別之初住圓之初信皆斷此惑。二明相狀二初
0232a22: 略論十使二初正明使相二初明十為枝葉。
0232a23: 【文句】如執一法謂我知我解於法起我隨執一句是
0232a24: 實餘皆妄語即是邊見非道謂道即是戒取非理
0232b01: 謂理即是見取不當謂當即是邪見自是陵他即
0232b02: 慢撥之即瞋譽之即愛破之即疑不了即癡。
0232b03: 【記】執一法者不問邪正大小偏圓隨執一句即生
0232b04: 十使前五是利後五是鈍乃利中鈍也。二明我
0232b05: 為根本。
0232b06: 【文句】十使煩惱以我為根本不自覺知日夜增長。
0232b07: 【記】二兼示其人二初明具邪禪慧。
0232b08: 【文句】縱令世智辯聰如長爪鍱腹難石石裂難樹樹
0232b09: 折難水水竭難火火滅去道彌遠假令隨禪梵世
0232b10: 極至非想我心常在將出復還。
0232b11: 【記】長爪即拘絺羅身子舅也勤學不暇剪爪時人
0232b12: 呼為長爪梵志根性最利是外道中高著者故舉
0232b14: 首至金地國頭戴火盆鐵鍱其腹與僧論義難石
0232b15: 等者大論二十六云薩遮尼乾子難人乃至樹木
0232b16: 瓦石流汗至非想者如頭藍弗已巳至有頂故云
0232b17: 將出墮飛狸故云復還。二明不能破我。
0232b18: 【文句】如此凡邪尚無煖法那能破我。
0232b19: 【記】尚非小乘內凡豈同初果破我。二重廣我見。
0232b20: 【文句】廣說此我即二十種身見謂即陰計五離陰計
0232b21: 五我中有五陰陰中有五我是為二十。
0232b22: 【記】謂即色是我離色有我我大色小色在我中色
0232b23: 大我小我在色中受想行識亦復如是五陰各四
0232b24: 即有二十。二明能破空慧二初通明空慧二初
0232c01: 就境智明生空二初別示二初於陰境推。
0232c02: 【文句】若一陰是我餘陰無我若併是我即有五我是
0232c03: 義不然若離陰有我既離於陰我是誰我是義不
0232c04: 然若陰中有我是則陰盛於我如器盛果如屋貯
0232c05: 人是義不然若我中有陰則陰在我內是義不然
0232c06: 是為破二十種身見此約外境作如此說。
0232c07: 【記】還就即陰離陰陰中有我我中有陰四句推之
0232c08: 是義不然者能破之觀也據義合須二十言以
0232c09: 破二十種身見也約外境者望能觀智是其內心
0232c10: 故所觀陰得名外境非他身也。二明觀智檢。
0232c11: 【文句】而其內心猶計有我復當反觀即智有我離智
0232c12: 有我我中有智智中有我是義皆不然復破二十
0232c13: 種身見。
0232c14: 【記】所觀五陰既立於五能觀之智任運成五五陰
0232c15: 一一皆有四智悉應計我故須亦破二十身見。
0232c16: 二總總。
0232c17: 【文句】內外合數即四十種身見是名生空。
0232c18: 【記】以數顯觀令智不漏。二約大小觀人法三初
0232c19: 毗曇。
0232c20: 【文句】毗曇云我見是共等因我見起時未動身口因
0232c21: 我見後生思惟時方動身口斷我見已巳悟眾生空。
0232c22: 【記】我見是共等因者即共業別業合有四句略言
0232c23: 共等此有門論陰中求我我空陰有我法兩分故
0232c24: 我見思惟前後而起我即眾生思是實法故悟生
0233a01: 空未得法空。二成實。
0233a02: 【文句】成論明我見心即思惟能動身口斷我見已巳即
0233a03: 悟眾生空亦悟法空。
0233a04: 【記】此空門論攬陰成我故我見思惟起不異時是
0233a05: 故生法二空同悟。三大乘。
0233a06: 【文句】大乘明我見即具諸法可不具於思惟悟眾生
0233a07: 空即是悟實法空。
0233a08: 【記】我見即具諸法者俗即真中何法不具我性如
0233a09: 色性生空即法空。二別明三觀既云我見即具
0233a10: 諸法合於三諦而破我見是故用上三句破之二
0233a11: 初正破人我三初約理觀檢。
0233a12: 【文句】破二十種身見通上三句皆通用之若即事而
0233a13: 理何處有人即陰離陰陰中無人人中無陰二十
0233a14: 種見破故言何處有人能觀之智智即是人離智
0233a15: 有人人中有智智中有人此計亦破故言何處有
0233a16: 人。
0233a17: 【記】二約非事非理檢。
0233a18: 【文句】若作非事非理本性空寂觀者本性空寂本無
0233a19: 即陰離陰陰人人陰既無如此計破故言何處有
0233a20: 人能觀之智本性亦寂故言何處有人。
0233a21: 【記】我見即中豈存境智四十種執。三約事觀檢。
0233a22: 【文句】若作助道不淨觀時若觀惡心取境即是汙穢
0233a23: 五陰若善心慚愧即是方便隱沒五陰是見皆依
0233a24: 色色即不淨以不淨故無人無我故言何處有人
0233b01: 能觀觀智亦復如是故言何處有人。
0233b02: 【記】經文既云無明故有愛取心強須作不淨助道
0233b03: 之觀觀邪見惡心是穢惡陰若善直心慚於義天
0233b04: 愧於聖人入方便位真理未明是隱沒陰善惡雖
0233b05: 異皆未破見豈有見心不依於色色須敗壞故云
0233b06: 不淨不淨之境何處有人今方便位義當五品也。
0233b07: 二更推法我二初明得悟推法破思。
0233b08: 【文句】若得悟為論破二十種身見是得眾生空無復
0233b09: 見惑而作二十種觀者除於實惑實惑若除即入
0233b10: 脩道即應言何處有法。
0233b11: 【記】觀雖圓脩而其麤惑有除不除若以三觀檢我
0233b12: 叵得見惑斷者得入初信更於三諦脩二十觀者
0233b13: 乃破法執即思惑也從二信位進至六信也。二
0233b14: 明未悟推法破見二初轉計實法二初正明度入。
0233b15: 【文句】若未悟為論者雖作二十種觀見惑未除而於
0233b16: 假名上伏愛度入實法計我。
0233b17: 【記】妙觀破見見惑未除見雖未除觀已巳有力能於
0233b18: 假名柔伏愛惑若其我執度入實法。二引經及
0233b19: 事。
0233b20: 【文句】故法華云眾生處處著捨一取一如屈步蟲。
0233b21: 【記】屈步蟲者要因前得移後足方於假名伏惑
0233b22: 又於實法起見如彼蟲也。二勸更脩觀。
0233b23: 【文句】須實法上更作二十種觀使空慧分明處處作
0233b24: 無咎。
0233c01: 【記】宜於五陰作二十觀顯我本性使空慧明隨度
0233c02: 入處以觀逐之名處處作。二明法空二初約經
0233c03: 文釋成三觀二初正釋二初立意分文。
0233c04: 【文句】從如是諸大下兩行明實法觀上生空得悟即
0233c05: 解於法為未悟故更說爾文亦為三初兩句即法
0233c06: 而空次一行一句即法本性非空非假次一句即
0233c07: 法而假例如生空三意也。
0233c08: 【記】我見即具一切諸法豈觀生空不空實法鈍根
0233c09: 未了故今重說。二隨文釋義三初明即法而空。
0233c10: 如是諸大一一不實。
0233c11: 【記】文二初示境觀。
0233c12: 【文句】如是諸大者標四大法也一一不實者正明空
0233c13: 觀也。
0233c14: 【記】二明脩觀二初就法明空二初正明空。
0233c15: 【文句】若四大各守其性者地守堅性不應動不應煖
0233c16: 水守濕性不應冰不應波火守熱性不應貞不應
0233c17: 風守動性不應持不應觸壁而止一大既有三
0233c18: 性非都堅非都濕非都熱非都動失本性故則是
0233c19: 不實不實故空。
0233c20: 【記】逐一推檢不應動等者地動則成風性煖則成
0233c21: 火性史記曰陽伏而不能出陰迫而不能蒸於是
0233c22: 有地震注云蒸升也冬則地中煖故禮云古者夏
0233c23: 則橧巢冬則營窟水堅故成地性波動故成風性
0233c24: 貞堅也炭火貞則成地性火動則成風性風能
0234a01: 持物則成地性觸壁止則成水性。二引經證。
0234a02: 【文句】請觀音云地無堅性水性不住火從緣生風性
0234a03: 無礙一一皆入如實之際即其義也。
0234a04: 【記】水性不住者不守於濕火從緣生者既賴緣而
0234a05: 生則不能守其熱性風性無礙者以無礙故不能
0234a06: 守其動一一下四大俱無性故皆入如實之際前
0234a07: 之二教以空為如實後之二教以中為如實今取
0234a08: 圓中實際為正。二對生辨觀。
0234a09: 【文句】上檢生空故言何處有人今檢法空故言一一
0234a10: 不實不實者即空也。
0234a11: 【記】二明即法而中。
0234a12: 本自不生性無和合以是因緣我說諸大從本不實。
0234a13: 【記】文二初二句法本自中二初明性非生滅。
0234a14: 【文句】本自不生者即法本性不生不滅非空非假觀
0234a15: 也體其元不生中無和合末亦不空元無四大四
0234a16: 大何得而生元既不生中那和合四大既不和合
0234a17: 寧得五陰和合大陰既不和合那得法空。
0234a18: 【記】以元中末三節顯於性是中道元無四大者非
0234a19: 謂獨一全無四大以其大陰皆如來藏性體常住
0234a20: 本無生相故曰元無既無法生與誰相會而為和
0234a21: 合無和合故無可散滅故不論空如此談中之義
0234a22: 顯矣。二明非觀使爾。
0234a23: 【文句】本自不生不滅非是觀智令其不生不滅即事
0234a24: 而理此之謂也。
0234b01: 【記】世間之相本來常住豈以觀智息乎生滅然後
0234b02: 不生滅耶此名即事而理亦曰即邊而中也。二
0234b03: 三句顯由觀解二初正示。
0234b06: 緣因緣成觀達本三諦諸大即是空假中故從本
0234b07: 不生。二引證。
0234b08: 【文句】大經云亦有因緣因滅無明即得熾然三菩提
0234b09: 燈即因緣義也。
0234b10: 【記】無明轉即變為明名菩提燈若非感應因緣之
0234b11: 力豈滅無明故知成佛全假因緣。三明即法而
0234b12: 假。
0234b13: 和合而有。
0234b14: 【記】文二初成違理之事。
0234b15: 【文句】和合而有者即法而假也既本體不實那得大
0234b16: 陰此由無明業因託今世遺體果故有四大五陰
0234b17: 即是迷惑因果和合而有。
0234b18: 【記】二成照性之脩。
0234b19: 【文句】此法有故體有非有亦非有非非有即空即假
0234b20: 即非空非假。
0234b21: 【記】此法有故者即迷惑因果也體有下三諦也即
0234b22: 空下三觀也境觀悉由迷惑因果和合而有也。
0234b23: 二結觀。
0234b24: 【文句】三觀明文在經寧不信邪。
0234c01: 【記】三段經文與三觀合知今宗旨契會佛心豈可
0234c02: 不信。二為鈍根重破法執前釋生空已巳明度入
0234c03: 實法或利根雖曉恐鈍者猶迷是故大師以無緣
0234c04: 慈更說其相二初明法執二初依報起見愛心四
0234c05: 初依大陰起四執。
0234c06: 【文句】更為鈍根人作實法惑相或謂四大五陰是有
0234c07: 是無是亦有亦無是非有非無。
0234c08: 【記】一切外道四教行人若未伏斷見惑已巳來皆有
0234c09: 此執。二因四執生我見。
0234c10: 【文句】四執既生生名為有是見依色依色起我。
0234c11: 【記】四中雖云無及雙非既是執生四皆屬有見既
0234c12: 依色合當即離色我我色見依四陰即離亦然。
0234c13: 三依我見生十使。
0234c14: 【文句】我生五利為法恚怒復起五鈍十使是集。
0234c15: 【記】如生空中說。四因十使招生死。
0234c16: 【文句】方招來苦來世不了展轉無窮生死大海潦水
0234c17: 波濤世世常為大陰所惑。
0234c18: 【記】縱依圓教性具大陰開於四門隨執一門生我
0234c19: 見者起惑造業招致來苦與彼外人生死不別大
0234c20: 師正為即時行人陳四執過。二指見心名污穢
0234c21: 陰。
0234c22: 【文句】惑此色法即色陰憂喜是受陰取相是想陰起
0234c23: 善惡是行陰分別是識陰陰心起故名為有法非
0234c24: 法空也。
0235a01: 【記】此之五陰皆成執見故悉污穢褻歸有豈名
0235a02: 法空。二明空觀三初明不依是忘四執。
0235a03: 【文句】心不依色亦復不依受想行識。
0235a04: 【記】心不依陰四教皆然今明圓宗論不依者即穢
0235a05: 污陰為能觀智何陰可依何執可破誰為能觀亦
0235a06: 無所顯心不依陰今意略言。二明契理則備眾
0235a07: 德。
0235a08: 【文句】寂然滅眾惡無量眾罪除如是尊妙人則能見
0235a09: 般若亦是甚深法性金光明中而得見我釋迦牟
0235a10: 尼。
0235a11: 【記】三種般若與金光明牟尼三身無二無別若不
0235a12: 以此為三觀者見之無由。三明此觀速能復本。
0235a13: 【文句】行人若能如此觀生法二空則是懷璧向本一
0235a14: 世兩世能有所辦保不孤然矣。
0235a15: 【記】觀生觀法皆以三觀一念而觀猶如懷璧復金
0235a17: 以保任。二明十二因緣生法二空觀二初分文
0235a18: 立意二初分文。
0235a19: 【文句】從無明體相下五行明十二因緣生法二空觀
0235a20: 文為二初三行出境相後二行出觀相初又二初
0235a21: 二行明生空境故文云名曰無明釋論云誰老死
0235a22: 故知是生空境也後一行出法空境文云老死愁
0235a23: 惱釋論云是老死故知是法空境也。
0235a24: 【記】此十二支而分生法者順此經文初支既名曰
0235b01: 無明名即假名故屬生境無明者我執也起信論
0235b02: 云計名字相也向下諸文但言行識等既不云名
0235b03: 乃是直指色心也以行至老死不出五陰色心故
0235b04: 義雖炳然猶恐不信故引釋論逐段證成誰老死
0235b05: 者如問云誰則答言我故知誰我悉假名也經云
0235b06: 名曰與論冥符論號生空經豈不爾是老死者則
0235b07: 直指色心是老死法經不云名與論亦合。二立
0235b08: 意二初通辨因緣相貌二初標列。
0235b09: 【文句】然十二因緣經論不同或三世或果報或一念
0235b10: 或十種。
0235b11: 【記】二解釋三初三世。
0235b12: 【文句】三世者過去二因破神常之見現在五果破神
0235b13: 我之見現在三因未來二果破神斷之見常途所
0235b14: 用。
0235b15: 【記】過去破神常者過去已巳滅故非常也現在破神
0235b16: 我者五果皆五陰和合故無我也未來破神斷者
0235b17: 未來有果故非斷滅皆言神者外執身神有斷常
0235b18: 等也此三世義世共傳之故云常塗所用。二果
0235b19: 報。
0235b20: 【文句】果報者初託胎歌羅邏時為無明一期始終論
0235b21: 十二支也。
0235b22: 【記】以前十因緣屬現在後二因緣屬未來二世合
0235b23: 為十二而文云一期始終且據無明行在一期之
0235b24: 始相帶而言遂云始終非謂秪在一世此果報因
0235c01: 緣出大集經以在中陰於父母所生貪愛心為無
0235c02: 明出入息風為行自識支已巳去義同三世。三一
0235c03: 念二初所憑教。
0235c04: 【文句】一念者華嚴云十二因緣在一念心中大集云
0235c05: 十二因緣一人一念悉皆具足。
0235c06: 【記】二明行相二初正釋相二初對塵直釋。
0235c07: 【文句】如眼見色不了名無明生愛惡名行是中心意
0235c08: 名識色共識行名名色六處生貪名六入色與眼
0235c09: 作對名觸領納名受於色纏名愛想色相已巳名
0235c10: 取念色心起名有心生名生心滅名死乃至意思
0235c11: 法亦復如是一日一夜凡識幾許十二因緣輪網
0235c12: 以自纏迴。
0235c13: 【記】六處生貪者眼識染故潛牽諸識各有貪情故
0235c14: 普賢觀云以貪香故分別諸識處處染著一日等
0235c15: 者一根對塵即起十二六根晝夜數數對塵何念
0235c16: 不起十二因緣一一成因皆須感果迴轉如輪纏
0235c18: 過去無明為因生於現果現果之上復起惑因本
0235c19: 欲即今無明不起是故今推過現二處起無明相
0235c20: 文二初逆推過因。
0235c21: 【文句】今更說其因起之相若觀名色由行行由無明
0235c22: 於無明不了或謂有謂無亦有亦無非有非無作
0235c23: 四句取者皆是無明是事實是行是中心意名為
0235c24: 識識共色行名名色一一如前說。
0236a01: 【記】從名色起者五果之初故五陰已巳具故識支未
0236a02: 具五陰故不言也過去之因極於無明今觀無明
0236a03: 意欲令觀成覺了智而謂無明定是有等則能破
0236a05: 無明為緣豈不生行生識等耶如前說者六入至
0236a06: 老死皆如前文直示中明。二順推現果。
0236a07: 【文句】又觀一念託胎是名色五胞開張名六入六入
0236a08: 對塵名為觸領納為受於此受中作四句分別或
0236a09: 有受無受亦有亦無受非有非無受如眼受色於
0236a10: 色不了是無明愛惡之心名為行識共色行名名
0236a11: 色六處生貪名六入餘如上說乃至意思法不了
0236a12: 是無明愛惡是諸行餘如上說。
0236a13: 【記】於此受中等者以受支是五果之終故觀至此
0236a14: 若生計著還成一念十二因緣或有受等者即是
0236a15: 無明不了之心行識等支一念成就。二歎難知。
0236a16: 【文句】如此推十二因緣大樹枝條布濩覆三界誰
0236a18: 【記】逆順推檢雖在一念其十二支宛然具足所以
0236a19: 枝條滿諸有其猶大樹尚無能識況能伐耶言
0236a20: 大樹者婆沙云過去二支為根現在五支為質現
0236a21: 在三支為華未來二支為果布濩者文選注云布
0236a22: 濩長多貌從言從水並通漢書云布濩猶布露謂
0236a23: 於闕露處皆布也。二略示今經觀境二初明經
0236a24: 意。
0236b01: 【文句】今經既是略說不論三世一念等但舉生法為
0236b02: 三觀之境。
0236b03: 【記】但舉生法為境者以假名無明為生空境以行
0236b04: 識色心等為法空境此因緣二境通四教觀今意
0236b06: 【文句】宜以譬顯如捉火燼闇中舞之圓輪相續團團
0236b07: 不斷。
0236b08: 【記】二法合。
0236b09: 【文句】火者實法也輪者假名也眾生長夜著於假名
0236b10: 舞燼不息迷於陰入薪火不息十二因緣何由可
0236b11: 盡。
0236b12: 【記】著於假名者不達三諦而妄起我見猶如舞燼
0236b13: 成論故云不息輪依火有而假名因實法而有也
0236b14: 迷故不達色心即空假中名迷陰入言薪火者即
0236b15: 爐也。二示觀二初立喻。
0236b16: 【文句】若知輪依於火止手則無輪火賴於薪除薪則
0236b17: 無火。
0236b18: 【記】二法合。
0236b19: 【文句】輪火雙無生法二空也。
0236b20: 【記】觀生觀法皆即空假中乃輪火雙無二空觀也。
0236b21: 二依義釋文二初出境相二初生空境二初分
0236b22: 文。
0236b24: 不無是中觀境妄想因緣和合而有此兩句是假
0236c01: 觀境無所有故兩句是空觀境是故我說兩句結
0236c02: 成爾。
0236c03: 【記】二釋義四以前生空三觀釋之故疏無文初中
0236c04: 觀境。
0236c05: 無明體相本自不有。
0236c06: 【記】二假觀境。
0236c07: 妄想因緣和合而有。
0236c08: 【記】三空觀境。
0236c09: 無所有故假名無明。
0236c10: 【記】四結成。
0236c11: 是故我說名曰無明。
0236c12: 【記】二法空境。
0236c13: 行識名色六入觸受愛取有生老死愁惱。
0236c14: 【文句】行識名色一行明法空境例應有三特是文略
0236c15: 得意可知。
0236c16: 【記】例應有三者行即空假中乃至老死即空假中
0236c17: 佛言巧略比前可知故。二出觀相二初據經文
0236c18: 示觀二初正示二初指文。
0236c19: 【文句】眾苦行業下明生法二空觀文亦三意。
0236c20: 【記】二釋義三初明中觀。
0236c21: 眾苦行業不可思議生死無際輪轉不息。
0236c22: 【文句】眾苦行業不可思議一行明非空非有觀。
0236c23: 【記】眾苦行業指上生法當體妙故不可思議若生
0236c24: 若法皆非空有如是體達名為中觀此觀不見生
0237a01: 死輪轉有際有息即法界故無際皆常住故不息。
0237a02: 二明空觀。
0237a03: 本無有生亦無和合。
0237a04: 【文句】本無有生亦無和合兩句明空觀上句本無有
0237a05: 生是生空下句亦無和合是法空也。
0237a06: 【記】三明假觀。
0237a07: 不善思惟心行所造。
0237a08: 【文句】不善思惟兩句明假觀前不善思惟致今名色
0237a09: 今不善思惟復有未來老死云云。
0237a10: 【記】前不善思惟即過去二支今不善思惟即現在
0237a11: 三支經心行者即上思惟也斯乃舉病必對於藥
0237a12: 假觀彰矣。二結勸。
0237a13: 【文句】雖名生法二空觀即空即假即中其文炳然明
0237a14: 與義會何所疑哉。
0237a15: 【記】名偏義圓名但云空而義乃是即空假中義既
0237a16: 必當故明與經任運符契生空法空名義皆爾故
0237a17: 勸脩者息乎疑情仍須了知全秘密藏為生為法
0237a18: 是故生法無非三德故觀生法能所皆三境觀名
0237a19: 別其體不殊是故能所二即非二此乃今經二空
0237a20: 觀也。二為鈍人更說二初特示空觀二別指假
0237a21: 中良以初心於假名實法起見愛增強障道事重
0237a22: 是故大師特陳空觀不說假中此同釋題觀解三
0237a23: 道三道正觀舉名而已巳但於假實三毒六作委破
0237a24: 四性頻示二空蓋為始行我見彌隆故示真空以
0237b01: 為要術初文二初示二初推人法二初推人。
0237b02: 【文句】更為鈍人說空觀相若假名自生不須實法若
0237b03: 由法生非假名生若假實合生應有二假若離假
0237b04: 實則無是處今之假名但有名字名不在內外兩
0237b05: 中間亦不常自有以不可得故是名觀假名空。
0237b06: 【記】若假名下對於實法推無四性今之下四性被
0237b07: 推執情稍薄但謂有名還須四性檢令叵得所召
0237b09: 觀如是。二觀法二初橫推。
0237b10: 【文句】觀實法空者若名色自生不應待業若業能生
0237b11: 羅漢有業何故不生若業果共生各有名共各無
0237b12: 寧共若無因緣生則無是處。
0237b13: 【記】以現名色對過去業推無四性羅漢有業者無
0237b14: 始所造諸有業因其數何限無惑潤故不受後身
0237b15: 故曰不生各有等者如合兩空豈成一色。二豎
0237b16: 推。
0237b17: 【文句】既不得生亦不得不生亦不得亦生亦不生亦
0237b18: 不得非生非不生亦不得滅亦不得不滅亦不得
0237b19: 亦滅亦不滅亦不得非滅非不滅無滅無生名為
0237b20: 無生。
0237b21: 【記】計法之執如屈步蟲捨一取一生被破故便計
0237b22: 無生還是性執雙亦雙非計皆依生既悉無理復
0237b23: 計於滅亦成四執八句之上皆云不得即是空觀
0237b24: 無滅無生者檢滅檢生俱不可得方乃得名實法
0237c01: 無生。二明觀成二初明二執忘。
0237c02: 【文句】無生故假名壞假壞故則六十二見壞見壞故
0237c03: 實亦壞。
0237c04: 【記】攬陰成人實無生故假名則壞於假無我諸見
0237c05: 俱亡實既無因安得不壞。二舉二喻示。
0237c06: 【文句】既不然火是則無煙日中舞燼是亦無輪。
0237c07: 【記】不然火喻不執法無煙喻實法不生日中舞燼
0237c08: 喻空心秉法是亦無輪喻不生我見。二結。
0237c09: 【文句】是略示空觀相。
0237c10: 【記】二別指中假。
0237c11: 【文句】中觀假觀在別記云云。
0237c12: 【記】言別記云云者具如止觀假中破法行者應知
0237c13: 今明三觀圓脩二空但為鈍根見惑偏重故別指
0237c14: 空對治此惑此惑若忘二諦自顯故中假別指而
0237c15: 已巳。二明果上二空用二初分文。
0237c16: 【文句】我斷一切諸見纏等下十二行半偈是第二果
0237c17: 上生法二空用明觀成證果文為二初三行半自
0237c18: 行成後九行化他成自行文又二初兩行智德滿
0237c19: 次一行半斷德滿。
0237c20: 【記】二釋義二初明自行成二初明智德滿。
0237c21: 我斷一切諸見纏等以智慧刀裂煩惱網五陰舍宅
0237c22: 觀悉空寂證無上道微妙功德。
0237c23: 【記】文二初明人法二觀成二初約人法銷文二初
0237c24: 明人空觀成。
0238a01: 【文句】一切諸見者六十二見八十八使等故言一切
0238a02: 此是生空觀成也。
0238a03: 【記】二明法空觀成。
0238a04: 【文句】以智慧刀者譬智慧利用上譬斷見下譬斷煩
0238a05: 惱纏者別明十纏煩惱網者通明十使網有羅籠
0238a06: 之失舍有覆闇之過達陰空寂闇障不能蓋裂網
0238a07: 破壞羅罥不能礙此是法空觀成也。
0238a08: 【記】別明十纏者瞋覆睡眠戲掉無慚無愧慳嫉忿
0238a09: 恚曰瞋隱藏自罪曰覆意識昏熟曰睡五情暗冥
0238a10: 曰眠嬉遊曰戲三業躁動曰掉屏處起過不自羞
0238a11: 曰無慚露處為非不羞他曰無愧財法不能惠施
0238a12: 曰慳他榮心熱惱曰嫉煩惱即思惑也雖見思通
0238a13: 名煩惱今別以思惑當之罥繫也。二約大小釋
0238a14: 斷二初論大小斷盡不盡二初明二乘斷通餘別。
0238a15: 【文句】二乘所斷是通見纏菩薩所斷是別見纏淨名
0238a16: 云結習未盡華即著身未斷別見為華所著也。
0238a17: 【記】界內一切煩惱名數皆通界外但以所障空中
0238a18: 分之則知通別淨名室中天女散華聲聞著身菩
0238a19: 薩不著故被訶云結習未盡華則著身斯乃斷通
0238a20: 未能斷別也。二明佛地通別都忘二初正示。
0238a21: 【文句】而言佛斷見纏者若通若別究竟盡在於佛也。
0238a22: 【記】雖云菩薩能斷別見而斷未盡究竟在佛若至
0238a23: 佛地不唯別盡通亦窮邊何者蓋由見思十方
0238a24: 界六道眾生差別種習之所成就因地乃斷未盡
0238b01: 邊涯唯佛究竟故云若通若別究竟在佛。二引
0238b02: 證。
0238b03: 【文句】釋論云眾生無上者佛是法無上者涅槃是無
0238b04: 上假實佛地所不惑故言斷爾。
0238b05: 【記】性德生法體本無上通別二執染故成卑妙覺
0238b06: 執盡二俱無上故云無上假實佛地所不惑也。
0238b07: 二明佛地有斷不斷二初明經論異說二初明有
0238b08: 斷。
0238b09: 【文句】經論不同或言佛上上智斷下下惑無明力大
0238b10: 佛智能斷一念相應慧正習俱盡無有餘。
0238b11: 【記】智以悟極而為上上惑以迷極而為上上今迷
0238b12: 將盡唯餘微細故名下下故起信論云覺心初起
0238b13: 心無初相遠離微細念故心即常住惑微細故難
0238b14: 別難除故上上智方能斷盡下下之惑無明力大
0238b15: 者惑雖微細能障妙覺故華嚴明灌頂菩薩所有
0238b16: 功德如一塊土妙覺功德如四天下土最後無明
0238b17: 所障若斯力豈不大非佛智發此惑不忘一念相
0238b18: 應慧者究竟覺也正習俱盡者該於通別也。二
0238b19: 明無斷。
0238b20: 【文句】或言有上士者名之為斷無上士者名無所斷。
0238b21: 【記】有上士者等覺也此位須脩清淨淨禪斷微細
0238b22: 念故名之為斷無上士者是妙覺位脩證既忘更
0238b23: 何所斷。二用悉檀和會。
0238b24: 【文句】斯乃隨國隨時隨人隨悟皆有利益云云。
0238c01: 【記】此斷不斷各見教文人師執之諍計莫止今以
0238c02: 四悉逗機之意而和會之諍無由起國是境域即
0238c03: 當世界機所居處隨處樂聞佛智有斷不斷而歡
0238c04: 喜者時即對治隨時當有斷不斷義而破惡者人
0238c05: 即為人隨人宜以斷不斷而生善者悟即第一義
0238c06: 隨悟斷不斷而入理者為此四機說有二義究論
0238c07: 佛智不可言思。二明正助二道滿。
0238c08: 【文句】證無上道者生法二空正道滿也微妙功德者
0238c09: 生法二空助道滿也。
0238c10: 【記】無上生法證由二空名無上道事助之行與正
0238c11: 合脩故得稱為微妙功德。二明斷德滿。
0238c12: 開甘露門示甘露器入甘露城處甘露室令諸眾生
0238c13: 食甘露味。
0238c14: 【記】文二初略釋甘露。
0238c15: 【文句】開甘露門下一行半明斷德滿甘露是諸天不
0238c16: 死之神藥食者命長身安力大體光譬諸佛斷德
0238c17: 住大涅槃真常樂我淨用知是斷德滿也。
0238c18: 【記】以命等四如次對於常樂我淨。二廣釋諸句
0238c19: 四初對華嚴四位二初正對。
0238c20: 【文句】然此義意復欲通對華嚴諸位開甘露門對十
0238c21: 住位初開聖道遮二邊故故言開也示對十行歷
0238c22: 別顯示也入對十迴向迴事入理也處對十地處
0238c23: 法性室也食味對妙覺自食斯味兼以被人。
0238c24: 【記】彼雖兼別今取其圓別三十位未得甘露故。
0239a01: 二釋疑。
0239a02: 【文句】下地非不化他自行未圓化亦不廣佛地果圓
0239a03: 斷德已巳滿慈悲力大能為眾生開於十住示十行
0239a04: 入十向處十地食甘露味功用具足斷德化他兩
0239a05: 義皆成也。
0239a06: 【記】恐後人疑故釋也化他令同我之所得。二對
0239a07: 般若四智。
0239a08: 【文句】又通對般若四智開對道慧示對道種慧入對
0239a09: 一切智處對一切種智食味對佛住大涅槃以大
0239a10: 悲令眾生得此四智於果地斷德義亦無妨云云。
0239a11: 【記】論雖多釋猶通三教今四皆從甘露而說故的
0239a12: 在圓以一心三智蕩一切相名道慧開門一心三
0239a13: 智立一切法名道種慧示器一心三智雙遮蕩立
0239a14: 名一切智入城一心三智雙照蕩立名一切種智
0239a15: 處室由此四智住大涅槃令諸眾生得此四智名
0239a16: 食味也。三對法華大事。
0239a17: 【文句】又對法華開示悟入佛之知見良由佛德圓滿
0239a18: 能以大事因緣出現於世開示眾生佛知見也於
0239a19: 斷德義亦顯。
0239a20: 【記】彼佛知見是今甘露彼之開等對今四句唯有
0239a21: 悟入與入處少殊其義不別。四對涅槃四德。
0239a22: 【文句】又涅槃云常樂我淨於果斷最便如前釋云云。
0239a23: 【記】前以四德釋甘露義今用四德對開等文有此
0239a24: 異也。二明化他成二初分文立意二初分文。
0239b01: 【文句】吹大法螺下九行明果地化他滿文為二初兩
0239b02: 行轉法輪化他次七行四弘誓願化他說法又二
0239b03: 初一行說法次一行神通。
0239b05: 【文句】餘經前神通駭物開後說法今經後神通成前
0239b06: 說法爾。
0239b07: 【記】前現通者令重法樂聞後現通者令依法脩證
0239b08: 故前云開後後云成前。二明因果同類。
0239b09: 【文句】脩因時生法二空之正慧得果時智德滿故能
0239b10: 說法化他脩因時生法二空之助道得果時斷德
0239b11: 滿故能神通化他。
0239b12: 【記】二空正道為智德類二空助道為斷德類即緣
0239b13: 了二因非此二因安剋二果。二依義釋文二初
0239b14: 明轉法輪化他二初明說法。
0239b15: 吹大法螺擊大法鼓然大法炬雨勝法雨。
0239b16: 【記】文二初總示。
0239b17: 【文句】說法舉四譬者聞法之益實自無量略舉四譬
0239b18: 別有所擬。
0239b19: 【記】二別釋二初別明螺等二初約教位釋二初釋
0239b20: 四句四初明吹螺。
0239b21: 【文句】吹螺是改號譬佛說小乘法改凡夫苦忍之凡
0239b22: 性入聖人之正性說大乘法改凡聖之偏性入中
0239b23: 道之圓性通教七地別教初地圓教初住皆是改
0239b24: 號之位從偏以入中也。
0239c01: 【記】是改號者大經云吹貝知時是也苦忍凡性者
0239c02: 即內凡上忍位中於苦諦下留一行一緣是凡性
0239c03: 也聖人正性謂初果也說大乘法者唯以圓教為
0239c04: 大乘也改凡聖偏性通教六地是聖別教十向圓
0239c05: 教十信是內凡以中理未顯悉名偏性通教七地
0239c06: 者至此得知圓者皆是改號之位者三人俱破無
0239c07: 明見中道圓性也。二明擊鼓。
0239c08: 【文句】擊大法鼓者擊鼓誡進肅眾前驅此譬佛說法
0239c09: 督進深行小乘位在脩道通教在八地別教在十
0239c10: 行圓教在初住此諸位以聞法力咸進真脩道也。
0239c12: 止鼓則嚴肅軍眾使前驅也督率也率導引也位
0239c13: 在脩道者令初果進二果也通教位在八地者前
0239c14: 釋改號是七地破無明今進入八地是增道損生
0239c15: 別教應言二地圓教應言二住方名進入脩道今
0239c16: 言十行初住者恐誤也或別有意真脩道者即通
0239c17: 八地別二地圓二住故云咸進地論以初地為見
0239c18: 道二地至七地名脩道八九十地為無學道彼雖
0239c19: 別位例圓可知。三釋然炬。
0239c20: 【文句】然大法炬者炬能自照亦能照他譬佛說法令
0239c21: 自他雙益如千年闇室一燈能了又如一燈然百
0239c22: 千燈聞法之力自他俱益亦復如是通教八地別
0239c23: 教十迴向圓教亦在初住皆是道觀雙流自他俱
0239c24: 益之位也。
0240a01: 【記】通教下皆取當教化他位也此言八地不取受
0240a02: 接但約當教出假道觀雙流耳別約十向其意亦
0240a03: 爾以內脩中觀外亦出假故圓在初住者以百界
0240a04: 作佛普門示現故圓從勝說乃取分真止觀名真
0240a05: 出假位也皆是下結示三位道謂外化觀謂內行
0240a06: 此該三教不同餘文唯就通說。四釋雨雨。
0240a07: 【文句】雨勝法雨者雨能成熟農夫加功扶益寡時
0240a08: 澤一降華果敷榮喻如眾行雖復勤脩發趣事弱
0240a09: 聞佛說法增道損生任運成熟自然流入薩婆若
0240a10: 海如大恒中船不勞筋力疾有所到此並在雙流
0240a11: 位中義如上說。
0240a12: 【記】扶盛茂也時澤時雨也大恒者殑伽河也。
0240a13: 二例上四經。
0240a14: 【文句】若得此意例華嚴之四位般若之四智法華之
0240a15: 四知見涅槃之四德皆可解。
0240a16: 【記】二以橫結。
0240a17: 【文句】此一法豎擬諸經之位橫論一切諸位一聞法
0240a18: 音隨類各解云云。
0240a19: 【記】擬諸經之位者即向四經名字雖殊但是住
0240a20: 行向地圓位耳故名為橫論一切諸位者即攝
0240a21: 四教凡聖諸位如向消文是也云云者部在方等
0240a22: 故此化他必兼四益橫攝諸位旨在其中。二通
0240a23: 釋大義。
0240a24: 【文句】此中四譬皆言大者說大法也通塗解釋明大
0240b01: 非小位爾。
0240b02: 【記】前三云大後一云勝勝亦大也故云皆言大也
0240b03: 通塗下若取通名唯在大法義並歸圓對於四經
0240b04: 其義彌順。二明神通。
0240b05: 我今摧伏一切怨結立第一微妙法幢。
0240b06: 【記】文二初明摧怨二初明煩惱為怨。
0240b07: 【文句】我今摧伏下是神通化他也怨結者四住是二
0240b08: 乘怨結五住是菩薩怨結。
0240b09: 【記】二明天魔是主。
0240b10: 【文句】魔為煩惱主伐樹去根化物須降主若不降魔
0240b11: 化道不暢降魔之法須用神通譬如勝怨乃可為
0240b12: 勇非法王不壞法王勝者是時化道得立爾。
0240b13: 【記】二明豎幢。
0240b14: 【文句】法幢者法幢三昧也高出眾行為眾行之望
0240b15: 如兵望麾也三德不縱不橫故言微妙。
0240b16: 【記】高出眾行者即法幢三昧也萬行功德皆為眷
0240b17: 屬莫不歸宗此之三昧故為眾行之望兵望麾者
0240b18: 手指曰麾尚書云左仗黃鉞右秉白旄而麾之兵
0240b19: 權曰將軍乃秉旄麾眾而誓之又云聞鼓則進聞
0240b21: 體若非不縱不橫豈出眾行豈摧五住豈壞天魔
0240b23: 文示義。
0240b24: 【文句】從度諸眾生下七行是四弘誓願化他雖復成
0240c01: 果本願未休故言四弘益物亦名四諦益物四弘
0240c02: 是誓願之心四諦是所緣之境也。
0240c03: 【記】雖復等者既依四諦而運四弘四諦既常誓豈
0240c04: 休息因人求佛意在利生今遂所求豈忘與拔四
0240c05: 弘是下示誓有依誓即無緣慈悲境乃無作四諦
0240c06: 無緣無作行相如何眾生誓度生死即涅槃故煩
0240c07: 惱誓斷煩惱即菩提故法門誓學即惑成智故佛
0240c08: 道誓成即生成滅故不爾豈能廣度永度。二隨
0240c09: 義釋文四初令度苦諦。
0240c10: 度諸眾生於生死海永斷三惡無量苦惱。
0240c11: 【文句】度諸眾生是初弘誓亦是未度苦諦令度苦諦
0240c12: 也。
0240c13: 【記】經永斷三惡即三惡道也須約十番論度論斷。
0240c14: 二令斷集諦。
0240c15: 煩惱熾然燒諸眾生無有救護無所依止。
0240c16: 【文句】從煩惱熾然一行是第二弘誓亦是未斷集諦
0240c17: 令斷集諦也。
0240c18: 【記】須明五住燒十界生。三令證滅諦。
0240c19: 我以甘露清涼美味充足是輩令離焦熱。
0240c20: 【文句】從我以甘露下一行是第三弘誓亦是未證滅
0240c21: 諦令證滅諦也。
0240c22: 【記】當分而論四種甘露跨節而辯唯一圓常。四
0240c23: 令安道諦。
0240c24: 於無量劫遵脩諸行供養恭敬諸佛世尊堅固脩習
0241a01: 菩提之道求於如來真實法身捨諸所重胑節手足
0241a02: 頭目髓腦所愛妻子錢財珍寶真珠瓔珞金銀璃
0241a03: 種種異物。
0241a04: 【記】文四初約檀明諦。
0241a05: 【文句】從於無量劫下四行是第四弘誓亦是未安道
0241a06: 諦令安道諦也此中指檀為四諦檀對於慳慳貪
0241a07: 自蔽是集集業招果是苦檀能破慳是道慳滅是
0241a08: 滅諦。
0241a09: 【記】不獨行檀具於四諦五度皆然五不依諦則不
0241a10: 動不出何度之有復須知今依無作諦。二略釋
0241a11: 經文。
0241a12: 【文句】無量劫者積功高也遵脩諸行者攝法廣也。
0241a13: 【記】三檀攝六度。
0241a14: 【文句】論云檀義攝於六云云。
0241a15: 【記】大論十二解檀度云若菩薩行檀度能生六度
0241a16: 是時名檀度滿云何布施生檀度有下中上若以
0241a17: 飲食麤物軟心布施名下能以衣服寶物布施名
0241a18: 中檀能以頭目血肉國財妻子布施名上云何施
0241a19: 生尸度菩薩思惟眾生不知布施後世貧窮故行
0241a20: 惡若行布施後世有福無所乏短則能持戒云何
0241a21: 生忍度菩薩施時受者惡罵若大求索若不時索
0241a22: 或不應索而索是時菩薩思惟我今布施欲求佛
0241a23: 道亦無有人使我布施我自為故云何生瞋如是
0241a24: 思惟已巳而行忍辱云何生進度菩薩布施時常行
0241b01: 精進欲行二施勤求財法以求足之云何生禪度
0241b03: 度又心依布施入於初禪乃至滅定云何生智度
0241b04: 菩薩施時知有果報而不疑惑能破邪見無明又
0241b05: 分別淨不淨施得報不同是名生智故云檀義攝
0241b06: 六也餘之五度亦互相攝非今文意故且論檀六
0241b07: 之首故攝生便故。四以彼岸結。
0241b08: 【文句】捨身命財與後際等得不壞常住名波羅蜜
0241b09: 高橫廣故言遵脩諸行也。
0241b10: 【記】生死為前際涅槃為後際身命及財此三屬事
0241b11: 以觀此三及能施心所施之境三輪當處即空假
0241b12: 中是故能等三德涅槃此以常因而剋常果不然
0241b13: 豈得不壞常住如是行檀名波羅蜜三德甚深故
0241b14: 檀高三德無量故檀橫廣此機樂略是以如來
0241b15: 妙說一檀遵脩諸行仍須了知既談果後行檀利
0241b16: 物行人豈不即聞而脩耶。
0241b17: 
0241b18: 金光明經文句文句記會本卷第五
0241b19: 
0241b20: 音釋
0241b21: 【經】音鮮少也。騁音趁騁奔馳也。篋音怯篋笥也。胑音胝體四胑手足也。
0241b22: 【文句】鍱音葉鐵鍱。濩胡郭切。燼音信燼燄餘也。罥音絹罥掛也係取也。筋音斤肉之
0241b23: 力也。麾音揮以旌旗示之曰麾。旄音毛。
0241b24: 【記】皰音報皰面皮生氣也。聹音寧聹止吉。脹音障膨脹也。瘀音豫瘀積血也。屎
0241c01: 音使。蝡音軟蝡虫動也。音蟹。鬐音其馬項上鬐也。橧音情豕所寢圈。褻
0241c02: 音折褻音牒褻重衣也。
