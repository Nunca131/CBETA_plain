0375a02: 凡遇圓相即是標辭與同其上文。
0375a03: ○第二破六入梵語囉吠奢此云入亦云處境入之處也亦是
0375a04: 識生處故然根境二法俱識生處今分六根別破故獨以根為入也
0375a05: 文二。
0375a06: 復次阿難云何六入本如來藏妙
0375a07: 真如性。如五蘊初解。
0375a08: 阿難即彼目睛瞪發勞者兼目與
0375a09: 勞同是菩提瞪發勞相。借前色陰中見華瞪
0375a10: 目以為喻也目睛喻覺性瞪發勞喻妄念忽生兼目與勞等者即此
0375b01: 眼根能結所結起不離真故云同是菩提經文語略若細論之即淨
0375b02: 目喻覺性因瞪發勞喻無明不了故成念動由發勞故見空中華喻
0375b03: 由念動故現妄境界及根身等兼目與勞下約喻指法也目即無明
0375b04: 動心勞即所現根境及能見心此之心境及與動念俱是菩提性中
0375b05: 無明勞相無體可得虛妄發生猶如瞪目見空中華俱為勞也○標
0375b06: 妄不離真故云同是菩提○解私謂前色陰中譬如目睛瞪以發勞
0375b07: 則於虛空別見狂華等相蓋以目喻真以勞喻妄以華喻色今指前
0375b08: 說故云即彼目睛等兼目與勞下斯取前文能喻之根便為此中所
0375b09: 喻之法以彼勞目正是眼入虛妄之相當知眼入乃至意入皆如空
0375b10: 華故六入文並云同是菩提瞪發勞相問何不直就根塵推破見性
0376a01: 而須指前勞目之事乎答夫根塵迷悟必從要故指凡夫易解之
0376a02: 妄事用開阿難未了之執情向下塞耳聞聲畜鼻覺觸例亦如是。
0376a03: 因于明暗二種妄塵發見居中吸
0376a04: 此塵象名為見性此見離彼明暗
0376a05: 二塵畢竟無體。既因動心現妄境界於此妄境界
0376a06: 成根塵為對待相形而立本無自性體不可得○下文云由塵發
0376a07: 知因根有相相見無性同於交蘆故云因于明暗發見居中塵既發
0376a08: 根根還取境根境既備方成見性故云吸此名見性等既因取境而
0376a09: 得名見故知此見從影象生象喻塵也起信云猶如明鏡現於色像
0376a10: 現識亦爾隨其五塵對至即現明暗尚如影象無體可得況於發見
0376b01: 而有體耶故云離彼無體○解由塵發見故名眼入離塵無性是謂
0376b02: 虛妄也皆放此。
0376b03: 如是阿難當知是見非明暗來非
0376b04: 於根出不於空生。前文雖云因于明暗為顯根
0376b05: 性本無假他而有就妄分別而似有因今以四處推窮體無生處故
0376b06: 此標也。
0376b07: 何以故若從明來暗即隨滅應非
0376b08: 見暗若從暗來明即隨滅應無見
0376b09: 明若從根生必無明暗如是見精
0376b10: 本無自性若於空出前矚塵象歸
0377a01: 當見根又空自觀何關汝入。初破境生
0377a02: 境中自有明暗相背因明即不見暗以暗時無明見隨明滅故因暗
0377a03: 反此次破根生根生即不假明暗明暗不來根無自性此中言根生
0377a04: 者以自望自非謂破識亦可勝義望世俗根故云根生次破空生若
0377a05: 言虛空能生勝義在浮塵內進既觀象退應觀根○又空中自能有
0377a06: 見何關汝之根。
0377a07: 是故當知眼入虛妄本非因緣非
0377a08: 自然性。如前所解。
0377a09: 阿難譬如有人以兩手指急塞其
0377a10: 耳耳根勞故頭中作聲兼耳與勞
0377b01: 同是菩提瞪發勞相。耳喻真性手喻無明真妄
0377b02: 和合名塞動念初起名勞由念動故境現如須作聲兼耳與勞下此
0377b03: 之動念與妄境界能結之心所現之境皆是菩提性中無明勞相此
0377b04: 中塞耳同彼直視故亦言瞪○解言譬如者此以假設其事曉訓令
0377b05: 悟故云譬如非取比況之義也下文亦爾人一向作比況而解乃
0377b06: 謂耳鼻等皆言瞪者蓋借眼根直視之貌若明今意朱紫自分。
0377b07: 因于動靜二種妄塵發聞居中吸
0377b08: 此塵象名聽聞性此聞離彼動靜
0377b09: 二塵畢竟無體。塵既發根根還取境根境相待聞
0377b10: 始得成故此耳根離塵無體○標因由動靜塵境發聞知之性也○
0378a01: 解孤山曰耳聞動靜猶目見明暗也諸經所說對聲有聞緣明有見
0378a02: 今文了義靜亦名聞暗亦名見鼻聞通塞意知生滅例亦如是。
0378a03: 如是阿難當知是聞非動靜來非
0378a04: 於根出不於空生。標此聞性非根境空三處生也。
0378a05: 何以故若從靜來動即隨滅應非
0378a06: 聞動若從動來靜即隨滅應無覺
0378a07: 靜若從根生必無動靜如是聞體
0378a08: 本無自性若於空出有聞成性即
0378a09: 非虛空又空自聞何關汝入。先破境
0378a10: 生境有動靜聞一則不聞一以隨能生有生滅故次破根生不假動
0378b01: 靜聞亦無故後破空生空若有聞自成於根又空自聞豈干于耳。
0378b02: 是故當知耳入虛妄本非因緣非
0378b03: 自然性。
0378b04: 阿難譬如有人急畜其鼻畜久成
0378b05: 勞則於鼻中聞有冷觸因觸分別
0378b06: 通塞虛實如是乃至諸香臭氣兼
0378b07: 鼻與勞同是菩提瞪發勞相。鼻喻真性
0378b08: 外風喻無明畜謂縮氣喻真妄和合勞喻心動冷觸香臭喻妄境餘
0378b09: 文如前。
0378b10: 因于通塞二種妄塵發聞居中吸
0379a01: 此塵象名聞性此聞離彼通塞
0379a02: 二塵畢竟無體。釋如前文○標通塞是鼻家境。
0379a03: 當知是聞非通塞來非於根出不
0379a04: 於空生。通塞根空俱無生處。
0379a05: 何以故若從通來塞則聞滅云何
0379a06: 知塞如因塞有通則無聞云何發
0379a07: 明香臭等觸若從根生必無通塞
0379a08: 如是聞機本無自性若從空出是
0379a09: 聞自當迴汝鼻空自有聞何關
0379a10: 汝入。先破境生通塞互破可知發明顯了也次破根生根生則
0379b01: 無境無境則無根由塵發知故機亦根也次破空生前則聞境歸則
0379b02: 根空自聞香汝鼻何用○解私謂機者弩之牙也根有發聞之義
0379b03: 故取譬之。
0379b04: 是故當知鼻入虛妄本非因緣非
0379b05: 自然性。
0379b06: 阿難譬如有人以舌舐吻熟舐成
0379b07: 勞其人若病則有苦味無病之人
0379b08: 微有甜觸由甜與苦顯此舌根不
0379b09: 動之時淡性常在兼舌與勞同是
0379b10: 菩提瞪發勞相。舌根不動喻真性吻喻無明舐喻
0380a01: 真與妄合勞即念動念動故境生如甜苦談問甜苦由勞故生可喻
0380a02: 妄境淡是舌根不動合喻於真為何喻境答元來不動可以喻真今
0380a03: 以由動故顯不動既是形待故成妄矣如下云言妄顯諸真妄真同
0380a04: 二妄餘如文。
0380a05: 因甜苦淡二種妄塵發知居中吸
0380a06: 此塵象名知味性此知味性離彼
0380a07: 甜苦及淡二塵畢竟無體。標甜苦因動而
0380a08: 有顯於不動淡性常存。
0380a09: 如是阿難當知如是嘗苦淡知非
0380a10: 甜苦來非因淡有又非根出不於
0380b01: 空生。四處本無。
0380b02: 何以故若甜苦來淡則知滅云何
0380b03: 知淡若從淡出甜即知亡復云何
0380b04: 知甜苦二相若從舌生必無甜淡
0380b05: 及與苦塵斯知味根本無自性若
0380b06: 於空出虛空自味非汝口知又空
0380b07: 自知何關汝入。從境從根從空亦如前釋虛空自
0380b08: 味者味猶嘗也○標若甜苦來破境生若從舌生破根生。
0380b09: 是故當知舌入虛妄本非因緣非
0380b10: 自然性。
0381a01: 阿難譬如有人以一冷手觸於熱
0381a02: 手若冷勢多熱者從冷若熱功勝
0381a03: 冷者成熱如是以此合覺之觸顯
0381a04: 於離知涉勢若成因于勞觸兼身
0381a05: 與勞同是菩提瞪發勞相。二手喻真妄
0381a06: 合喻真妄和合真有不守自性隨緣成根境等如隨冷熱緣成冷熱
0381a07: 手問二手之中何手喻真答以勢劣者喻真思之餘如文。
0381a08: 因于離合二種妄塵發覺居中吸
0381a09: 此塵象名知覺性此知覺體離彼
0381a10: 離合違順二塵畢竟無體。標違順二塵者
0381b01: 因離合有違順也。
0381b02: 如是阿難當知是覺非離合來非
0381b03: 違順有不於根出又非空生。離合違順
0381b04: 根境俱無生義方顯妙真如性。
0381b05: 何以故若合時來離當已巳滅云何
0381b06: 覺離違順二相亦復如是若從根
0381b07: 生必無離合違順四相則汝身知
0381b08: 元無自性必於空出空自知覺何
0381b09: 關汝入。破境生更約違順二相廣其道理例前離合次根
0381b10: 生空生皆如文○標合離根空了不可得。
0382a01: 是故當知身入虛妄本非因緣非
0382a02: 自然性。
0382a03: 阿難譬如有人勞倦則眠睡熟便
0382a04: 寤覽塵斯憶失憶為忘是其顛倒
0382a05: 生住異滅吸習中歸不相踰越稱
0382a06: 意知根兼意與勞同是菩提瞪發
0382a07: 勞相。人喻真性本自覺故勞倦則眠喻無明迷真性不了故
0382a08: 睡熟喻動念現境謂睡故成夢夢具心境心喻業轉境喻現相寤喻
0382a09: 事識事識取所現境分別染淨不了自心所現見從外來如憶夢中
0382a10: 之事不得明了故云覽塵斯憶失憶為忘也○已巳上指生滅成
0382b01: 意根夢中現境因睡故有脫體是假既睡寤已不了假有覽而憶想
0382b02: 謂是真實名為顛倒生住異滅寤寐憶忘皆生滅也法中亦爾動心
0382b03: 現境已巳是虛妄事識不了現境假有名為顛倒境與分別前後訛替
0382b04: 念念移易名生住異滅覽此生滅全歸意根熏習不斷念念分別名
0382b05: 意根耳能分別意所分別境皆是覺性之中無明勞相○解寤則覽
0382b06: 塵斯憶睡則失憶為忘又睡中有夢寤中有忘皆是覽塵失憶之相
0382b07: 憶之則生忘之則滅下文云因于生滅二種妄塵也以妄對真即是
0382b08: 顛倒此二妄塵復為生住異滅四種細相念念遷流吸習此相中歸
0382b09: 意根四相剎那前後不雜故曰不相踰越。
0382b10: 因于生滅二種妄塵集知居中吸
0383a01: 撮內塵。集聚也中猶內也吸撮皆取也由生滅境引發集
0383a02: 聚內覺知性此之覺知常取生滅於內分別非同前五照外境界故
0383a03: 名內塵以意根內緣不緣外故即前文中聚緣內搖也。見聞
0383a04: 逆流流不及地名覺知性此覺知
0383a05: 性離彼寤寐生滅二塵畢竟無體。
0383a06: 揀異前五也逆流猶返緣也地處也前五但順取外境不能返緣內
0383a07: 塵名此內塵為緣不及處此不及處唯意根合即此合處為意知根
0383a08: ○標復云此覺知性離彼色香等五塵畢竟無體○解孤山曰前舉
0383a09: 四相今唯二者以生攝住以滅異而且以憶者為生忘者為滅內
0383a10: 塵法塵也見聞逆流者以憶故則能逆緣落謝五塵即覽塵斯憶也
0383b01: 流不及地者以忘故則成緣於思不及處即失憶為忘也又解眼等
0383b02: 五根但緣現境唯意知根能緣過去乃是入五根不及之地雖通兩
0383b03: 釋前義為正。
0383b04: 如是阿難當知如是覺知之根非
0383b05: 寤寐來非生滅有不於根出亦非
0383b06: 空生。
0383b07: 何以故若從寤來寐即隨滅將何
0383b08: 為寐必生時有滅即同無令誰受
0383b09: 滅若從滅有生即滅無誰知生者
0383b10: 若從根出寤寐二相隨身開合離
0384a01: 斯二體此覺知者同於空華畢竟
0384a02: 無性若從空生自是空知何關汝
0384a03: 入。先約寤寐次約生滅法喻雖異俱破境生皆互有互亡也次
0384a04: 破根生意根無相約寤寐顯寤能思察寐則成夢知是意根今破寤
0384a05: 寐自是身之開合非干意根列子云其寤也形開其寐也形交交即
0384a06: 合也莊子亦云其寐也交其覺也形開意云寤寐無體自隨於身
0384a07: 非是意根應知意根畢竟叵得若從空生故為不可○解資中曰寤
0384a08: 寐二相自是形之開合汝覺知性則無別體故云同於空華。
0384a09: 是故當知意入虛妄本非因緣非
0384a10: 自然性。三破十二處此則正破境也文二。
0384b01: 復次阿難云何十二處本如來藏
0384b02: 妙真如性。前已巳標今別徵起以顯藏性。
0384b03: 阿難汝且觀此祇陀樹林及諸泉
0384b04: 池於意云何此等為是色生眼見
0384b05: 眼生色相。處以生門為義六根六境是識生處根已巳前破
0384b06: 今正破境然亦以根相對而破故雙問色生眼生等也○解私謂初
0384b07: 五陰中以喻比法用破執情次六入中指假設事顯其妄相今十二
0384b08: 處乃至七大即於現前見聞之境及近所目擊者示其藏性是則經
0384b09: 文從洎親去假就實善巧開發之意了然可別矣。
0384b10: 阿難若復眼根生色相者見空非
0385a01: 色色性應銷銷則顯發一切都無
0385a02: 色相既無誰明空質空亦如是。破
0385a03: 根生境也初二句牒見空非色下破境有色空今以色空相對而破
0385a04: 此破色也若見空時則無有色根既生色名為色性應合銷亡能生
0385a05: 既亡所生何有故云顯發一切都無此則空現色銷也色相下有二
0385a06: 義一空不自顯由色所顯今既無色從誰顯空又能生根同是色法
0385a07: 色相既亡根亦隨滅根既已巳滅復欲將何以了空質此則空無色顯
0385a08: 也空亦如是者例破空生色行相如色○解此以根為能生色為所
0385a09: 生若見空時所生之色既銷能生之根亦滅故云銷則一切都無色
0385a10: 相既無牒前義也誰明空質責其失也若謂色銷根滅其誰明見空
0385b01: 之體質乎空亦如是應云若復眼根生空相者見色非空空性應銷
0385b02: 等。若復色塵生眼見者觀空非色
0385b03: 見即銷亡亡則都無誰明空色。破
0385b04: 境生根也初二句牒觀空下破此亦色空相對而破此破色也色既
0385b05: 生根觀空之時色已巳銷滅從誰生根而了於空又色能顯空見空之
0385b06: 時色已巳銷滅從誰顯空下色之一字義含空能生見例色應知單破
0385b07: 雙結妙盡譯旨○解此以色為能生見為所生若觀空時能生之色
0385b08: 既銷所生之見亦滅故云亡則都無例前應云見性既無誰明空質
0385b09: 空亦如是此義可了故佛言存略或譯者省之誰明空色者若破空
0385b10: 生眼見應須責云誰明色相今兼含二義故曰色空。
0386a01: 是故當知見與色空俱無處所即
0386a02: 色與見二處虛妄本非因緣非自
0386a03: 然性。無處所者無生處也餘文可見。
0386a04: 阿難汝更聽此祇陀園中食辦擊
0386a05: 鼓眾集撞鐘鐘鼓音聲前後相續
0386a06: 於意云何此等為是聲來耳邊耳
0386a07: 聲處。此約耳聽鐘鼓二音以破根境來之相也若知二
0386a08: 俱虛妄何何來。
0386a09: 阿難若復此聲來於耳邊如我乞
0386a10: 食室羅筏城在祇陀林則無有我
0386b01: 此聲必來阿難耳處目連迦葉應
0386b02: 不俱聞何況其中一千二百五十
0386b03: 沙門一聞鐘聲同來食處。破聲來耳處也
0386b04: 初二句牒如我下破初舉喻佛音聲也城耳根也林鐘鼓也此聲下
0386b05: 例破聲既來汝耳邊此聲已巳離鐘鼓只合汝自獨聞不合他人亦聽
0386b06: 今且不爾一切皆聞應知聲無來○解孤山曰以我喻聲城喻阿
0386b07: 難耳林喻餘人耳我入城內則林中無我如聲入汝耳他耳豈聞。
0386b08: 若復汝耳彼聲邊如我歸住祇
0386b09: 陀林中在室羅城則無有我汝聞
0386b10: 鼓聲其耳已巳擊鼓之處鐘聲齊
0387a01: 出應不俱聞何況其中象馬牛羊
0387a02: 種種音響。破耳往聲處也初二句牒如我下破初舉喻
0387a03: 佛喻耳根祇園喻鼓城喻阿難汝聞下例破耳根既往鼓處阿難應
0387a04: 聞耳根鐘聲與鼓聲齊鳴不合更聞鐘響況餘聲耶○解以我喻耳
0387a05: 林喻鼓聲城喻鐘聲我歸林中則城內無我如耳往鼓處鐘處則無。
0387a06: 若無來亦復無聞。雙結不成聞義也○解
0387a07: 聲不來耳耳不往聲聞義不立。
0387a08: 是故當知聽與音聲俱無處所即
0387a09: 聽與聲二處虛妄本非因緣非自
0387a10: 然性。
0387b01: 阿難汝又此鑪中栴檀此香若
0387b02: 復然於一銖室羅筏城四十里內
0387b03: 同時聞氣於意云何此香為復生
0387b04: 栴檀木生於汝鼻為生於空。此中但
0387b05: 問境生之處不同前文根境對破。
0387b06: 阿難若復此香生於汝鼻稱鼻所
0387b07: 生當從鼻出鼻非栴檀云何鼻中
0387b08: 有栴檀氣稱汝聞香當於鼻入鼻
0387b09: 中出香說聞非義。破根生也初牒稱鼻下正破稱
0387b10: 汝下縱破設許汝鼻能生於香生義雖成聞義不立以但能出香不
0388a01: 從外入與鼻合故。若生於空空性常恒香
0388a02: 應常在何藉鑪中爇此枯木。破空生也
0388a03: 空性常住應常有香若常有香何煩燒木方聞香氣。若生於
0388a04: 木則此香質因爇成煙若鼻得聞
0388a05: 合蒙煙氣其煙騰空未及遙遠四
0388a06: 十里內云何已巳聞。破木生也此約所見煙相麤顯
0388a07: 而破不論其氣若以煙表實謂未通故云其煙騰空未及遙遠也煙
0388a08: 猶在近聞已巳遠通故知其香不從木發○解檇李曰此中義理稍難
0388a09: 成立且鼻舌身三者是合中知也設四十里內聞香亦由香有殊勝
0388a10: 之力其氣遠騰彼合知處久久方聞而言不待鼻蒙煙氣等甚與教
0388b01: 相及現量相違若約互用自在壞法相說又非此意今所釋者恐取
0388b02: 聖人根力強利能速疾遠聞不約凡常鈍劣者說理實必須氣通於
0388b03: 鼻方得成聞經中一往據麤顯邊似不到鼻故作斯破私謂敏師一
0388b04: 往之說其實然也若爾則但是香有殊勝之力不須更取聖人根力
0388b05: 強利也如法華云此香六銖價直娑婆世界不亦勝乎。
0388b06: 是故當知香鼻與聞俱無處所即
0388b07: 與香二處虛妄本非因緣非自
0388b08: 然性。
0388b09: 阿難汝常二時眾中持其間或
0388b10: 遇酥酪醍醐名為上味於意云何
0389a01: 此味為復生於空中生於舌中為
0389a02: 生食中。標二時大食小食時此味於空於根於境俱無體也。
0389a03: 阿難若復此味生於汝舌在汝口
0389a04: 中秖有一舌其舌爾時已巳成酥味
0389a05: 遇黑石蜜應不推移若不變移不
0389a06: 名知味若變移者舌非多體云何
0389a07: 多味一舌之知。破根生也初標在汝下正破一舌
0389a08: 不知多味也若以味從舌味應無別也若不下縱破設若汝許味不
0389a09: 別者味既不分何成知味若變下破味變舌應多體也初二句反破
0389a10: 後二句結破此則以舌從味舌便成多今汝不然故云云何多味一
0389b01: 舌之知○解黑石蜜者善見律云甘蔗糖也其堅如石。若生
0389b02: 於食食非有識云何自知又食自
0389b03: 知即同他食何預於汝名味之知。
0389b04: 破境生也初三句正破味若生食應不假根無根別食焉能成味
0389b05: 若成味者食須有識若無識者云何自知又食下縱破設許食自能
0389b06: 知即同他人嘗味何關汝舌之知。若生於空汝噉
0389b07: 虛空當作何味必其虛空若作鹹
0389b08: 味既鹹汝舌亦鹹汝面則此界人
0389b09: 同於海魚既常受鹹了不知淡若
0389b10: 不識淡亦不覺鹹必無所知云何
0390a01: 名味。破空生也初三句牒計審味必其下正破初四句身面俱
0390a02: 鹹後二句鹹同海族若俱鹹者海魚無異既常下縱破初四句互奪
0390a03: 兩亡縱汝常受於鹹畢竟不能知淡若無淡味何顯於鹹淡之與鹹
0390a04: 俱不安立必無下二句結非知味鹹淡既不能分不可說名知味。
0390a05: 是故當知味舌與嘗俱無處所即
0390a06: 嘗與味二俱虛妄本非因緣非自
0390a07: 然性。
0390a08: 阿難汝常晨朝以手摩頭於意云
0390a09: 何此摩所知誰為能觸能為在手
0390a10: 為復在頭。按摩之法常式皆然故摩頭也此徵能觸在頭
0390b01: 在手二俱有過如下破之。
0390b02: 若在於手頭則無知云何成觸若
0390b03: 在於頭手則無用云何名觸。互有互亡
0390b04: 破也根境相顯觸乃得成一有一無故不名觸。若各各有
0390b05: 則汝阿難應有二身。各存兩質破也頭手各有
0390b06: 則有二知二知便成二阿難體何體為汝。若頭與手一
0390b07: 觸所生則手與頭當為一體若一
0390b08: 體者觸則無成。共成一體破也初四句正破若頭與
0390b09: 手共生一觸遂令二種合為一體設許一體觸自不成此結破也。
0390b10: 若二體者觸誰為在在能非所在
0391a01: 所非能不應虛空與汝成觸。破轉救也
0391a02: 初二句牒救徵若汝救云所生雖一能生自二云何令我頭手不
0391a03: 異者此則二體之觸為在何處故云觸誰為在在能下二句推同前
0391a04: 破前云若在於手頭則無用等不應下破空生也有形之法尚不能
0391a05: 生豈況空無而能成觸。
0391a06: 是故當知覺觸與身俱無處所即
0391a07: 身與觸二俱虛妄本非因緣非自
0391a08: 然性。
0391a09: 阿難汝常意中所緣善惡無記三
0391a10: 性生成法則。解真際曰意識所緣法塵之境三性不同
0391b01: 假實有異軌生物解互不相涉故云生成法則。此法為復
0391b02: 即心所生為當離心別有方所。意
0391b03: 中所緣三性之法攝一切盡自然而然故云生成此所緣法即心離
0391b04: 心二俱有過下文即破。
0391b05: 阿難若即心者法則非塵非心所
0391b06: 緣云何成處。破即心也初一句牒次句定非心下破既
0391b07: 即是心定非是塵若非是塵則不是心家所緣之境何名法處下破
0391b08: 離心。若離於心別有方所則法自性
0391b09: 為知非知。牒計雙徵也初二句牒則法下徵此法既離於
0391b10: 心更以知不知徵而破之。知則名心異汝非塵
0392a01: 同他心量即汝即心云何汝心更
0392a02: 二於汝。破有知也初句奪成心量離心之法若有知者應名
0392a03: 為心異汝下更分即異以破初二句破異有知之法若異汝心即同
0392a04: 他人異於汝心又有知故即汝下三句破於即心初句半牒半定後
0392a05: 二句破有知之法既即汝心即應汝心之外更有汝心也故云更二
0392a06: 於汝○解孤山曰知則名心者離心有法法既有知亦名為心也異
0392a07: 汝非塵者異汝則非汝心有知則非汝塵既異且非則是他人心矣
0392a08: 即汝即心者防轉計也云何下難也汝心唯一云何有二根塵俱知
0392a09: 是二心也。若非知者此塵既非色聲香
0392a10: 味離合冷煖及虛空相當於何在
0392b01: 今於色空都無表示不應人間更
0392b02: 有空外心非所緣處從誰立。破無知
0392b03: 也初五句定非色空次一句審問何在色空二事攝諸法盡既非色
0392b04: 空今何所在今於下二句推無所表也若此法塵亦色空攝以何表
0392b05: 示知是法塵不應下二句破空外無成也色空之內既無表示不應
0392b06: 此塵處在空外以空無外故心非下二句結無處義如上推撿法塵
0392b07: 不有則心無所緣之境從何以立處耶○解此意法塵非是五塵五
0392b08: 塵及以虛空攝一切法皆現量境自屬五根法塵既不屬五是故責
0392b09: 云當於何在離合冷煖即觸塵也都無表示者以意法無形緣落謝
0392b10: 五塵故既於色空之境不見法塵之狀豈是空外別有法塵耶心無
0393a01: 所緣處義安立。
0393a02: 是故當知法則與心俱無處所則
0393a03: 意與法二俱虛妄本非因緣非自
0393a04: 然性。
0393a05: 首楞嚴經義海卷第八
0393a06: 音釋
0393a07: 神切以舌取物也。吻武粉切唇吻也。甜徒兼切甘也。
