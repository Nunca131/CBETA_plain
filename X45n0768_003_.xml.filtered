0579b01: 大乘起信論疏筆削記會閱卷第三
0579b02: 唐　西京太原沙門　法藏　述疏
0579b03: 　　終南草堂沙門　宗密　錄註
0579b04: 宋　秀州長水沙門　子璿　修記
0579b05: 清　錢塘慈雲沙門　續法　會編
0579b06: 　　順天府府丞　戴京曾　閱定
0579b07: △二正述論文二。初標益起說。二正陳所說。初
0579b08: 標益起說。
0579b09: 論曰。有法能起摩訶衍信根。是故應說。
0579b10: 【疏】論者。揀異經律。法者。一心二門三大。即所說法
0579b11: 體。能起句。題目正依此立也。摩訶衍。此云大乘。謂
0579b12: 約心真如門。信理決定。約心生滅門。信業果不亡。
0579b13: 約三大中。信三寶不壞。信根者。謂信滿入住。成根
0579b14: 不退。根有二義。一。能持義。自分不失。二。生後義。勝
0579b15: 進上求。故應說者。論主思惟。見此勝益。是故須要
0579b16: 說也。
0579b17: 【記】一心等者。論中所說道理雖多。正宗法義。不逾
0579b18: 於此。故立義分中。特立此等以為根本也。能起下。
0579b19: 論曰能起等者。大乘法。是能起。信根。是所起也。大
0579b20: 乘之體。是一心等法。若依此法而起信者。名大乘
0579b21: 信。如前開題處說。疏曰題目等者。題云大乘起信。
0579b22: 此云起大乘信。但左右之語。無別異也。信理決定
0579b23: 者。以真如門中。但唯顯理。理體真實。故云決定。決
0579b24: 定。即不生不滅。非有非無。畢竟平等。無有變異。不
0579c01: 可破壞。為一切法平等之性。不增減故。信業果者。
0579c02: 業果通於染淨。若無明為因生三細。境界為緣生
0579c03: 六麤。即是世間染因果不亡。始覺反流。翻九相成
0579c04: 四位。即是出世淨因果不明。隨流反流。定有此事。
0579c05: 如影隨形。必然之理。故云不亡。亡。無也。三寶等者。
0579c06: 以有體相二大。故信法寶不壞。以有用大。故信佛
0579c07: 僧不壞。不壞。亦即決定不亡之義。然疏不說信一
0579c08: 心者。以二門三大。即是心之行相。但信於此。即是
0579c09: 信心。故不言爾。信滿入住者。謂自外凡之內凡。既
0579c10: 離毛道。信則決定。不失不壞。故云成根不退。能持
0579c11: 等者。謂能任持前之信力。自分不退故。譬植草木。
0579c12: 根成必活。生後等者。信既成就。即能生長後位功
0579c13: 德。漸漸勝進。行向地等果故。如草木成根。漸生花
0579c14: 果。然大乘中。信之為要。具有六喻。一。如手。華嚴云。
0579c15: 如人有手。入寶山中。自在取寶。有信亦爾。入佛法
0579c16: 中。自在取於無漏法財。二。如師子筋絃。其聲一發。
0579c17: 一切諸絃。皆悉斷絕。若人發一信心。一切惑障。悉
0579c18: 皆消滅。三。如師子乳。或以一滴。投餘乳中。悉成清
0579c19: 水。若人發一信心。一切惡魔。悉皆變成清淨法流。四。
0579c20: 如世間財。能養色身壽命。信財能養法身慧命。故
0579c21: 七財之首。名曰信財。五。如根。如前所辨。六。如力。有
0579c22: 力能伏剛硬強盛。信力能摧惡不善法。故五力之
0579c23: 中。有信力也。今言根者。即當第五。須要說者。謂聖
0579c24: 人利見。理宜說法。若不說者。違本誓願。如何名為
0580a01: 大慈悲人求正覺者。法門既塞。苦趣道開。茫茫
0580a02: 生。飄流何息。
0580a03: △二正陳所說二。初標列。二牒釋。初標列。
0580a04: 說有五分。云何為五。一者。因緣分。二者。立義分。三者。
0580a05: 解釋分。四者。修行信心分。五者。勸修利益分。
0580a06: 【疏】言不自起。製必有由。名為因緣。章別餘段。故名
0580a07: 為分。由致既興。次宜略標綱要以為宗本。宗要既
0580a08: 略。次宜廣釋令其生解。次宜依解起行。有解無行。
0580a09: 如貧數他寶。是所不應。雖示行儀。鈍根懈慢。次宜
0580a10: 舉益勸修也。然五中。初一是序分。次三是正宗。後
0580a11: 一是流通。
0580a12: 【記】起有由者。表異常人多率爾故。由。即因緣也。分
0580a13: 義皆同。故下不釋。綱要者。網上大繩曰綱。能持一
0580a14: 網。故云要也。宗本者。凡有所為。必須據本。若無其
0580a15: 本。末從何生。將欲廣陳。故略標本。宗要既略者。欲
0580a16: 張其本。故攬廣以成略。欲生其解。故展略以為廣。
0580a17: 謂於真如門。明離言依言。空義不空義。於生滅門。
0580a18: 說染說淨。辨因辨果。隨流反流。是本是末。令不迷
0580a19: 真妄。正解無謬也。依解起行者。分別諸法令解不
0580a20: 謬者。所謂要起修行故也。由行成於前解。由解導
0580a21: 於所行。令解不成乾慧。令行不成邪倒。解行相濟。
0580a22: 有所至焉。故須行也。如貧數寶者。是華嚴經喻。餘
0580a23: 後頌云。自無半錢分。於法不修行。多聞亦如是。意
0580a24: 云。本所解者。意在修行。既不修行。解將何用。如人
0580b01: 有目無足。豈至前所。行儀者。四信五行等。即修行
0580b02: 之儀軌也。舉益勸修者。佛所說經。尚多激勸。菩薩
0580b03: 造論。得不然乎。然五下。合五為三。若據大疏。有其
0580b04: 三說。一。約論主。謂歸敬述意。是行起所依。為序分。
0580b05: 中間五分。是所起行法。為正宗。後迴向一偈。是所
0580b06: 起大願。為流通。此即約一論前後始終而對三分。
0580b07: 二。約法說。即不取前後二偈。但約中間五分以判。
0580b08: 初是法起因緣。為序分。中間三分。是正顯所說。為
0580b09: 正宗。末分。是歎法功能。為流通。三。約法所益機說。
0580b10: 初舉所為機心。為序分。中間三分。正受解行。為正
0580b11: 宗。後之一分。舉益勸修。為流通。後之二說。但就中
0580b12: 間五分。約能被所被人法之異。今疏所用。是後二
0580b13: 說也。
0580b14: △二牒釋五。初因緣分至。五勸修利益分。初因
0580b15: 緣分二。初正釋。二通難。初正釋三。初標牒。二假
0580b16: 問。三舉答。初標牒。
0580b17: 初說因緣分。
0580b18: △二假問。
0580b19: 問曰。有何因緣而造此論。
0580b20: 【記】假問者。一。自作問起。假為他故。二。實非有疑。假
0580b21: 作疑故。以自問自答。意令法義明了顯現。故如此
0580b22: 問也。
0580b23: △三舉答四。一標數。二徵起。三詳釋。四總結。一
0580b24: 標數。
0580c01: 答曰。是因緣有八種。
0580c02: △二徵起。
0580c03: 云何為八。
0580c04: △三詳釋。
0580c05: 一者。因緣總相。所謂為令眾生。離一切苦。得究竟樂。
0580c06: 非求世間名利恭敬故。
0580c07: 【疏】此門通與一部論為發起之由。故云因緣總相。
0580c08: 總通兼正。下七則別為當機。苦者。苦苦。壞苦。行苦。
0580c09: 分段。變易。二生死苦。樂者。無上菩提覺法樂。無上
0580c10: 涅槃寂靜樂。非求者。非欲令其求於後世人天利
0580c11: 樂等。亦可論主自云。我為益生。故造斯論。非為名
0580c12: 利等。故云總相。
0580c13: 【記】此門等者。一部論文發起之意。只為眾生離苦
0580c14: 得樂。此即總相明因緣也。又凡諸菩薩。有所作為。
0580c15: 皆為眾生離苦得樂。此則非但就此一論為發起
0580c16: 因由。乃與一切論作發起因。故云總相。總通兼正
0580c17: 者。此即約所為機說。兼被正定邪定。正被不定。今
0580c18: 既合論。故云通也。別為當機者。一則向下七段。為
0580c19: 機各別。如七中。第二第三為正定。餘為不定聚者。
0580c20: 故云別為。二則但為二聚之機。不被邪定之者。故
0580c21: 云別為。不同此段總為一切。皆令離苦。得究竟樂
0580c22: 也。斯則約法。即發起一切論文。約機。則利樂一切
0580c23: 品。由是故名因緣總相。苦苦者。上是總報苦身。
0580c24: 下是別別苦事。受有漏身。已巳名為苦。於上更加種
0581a01: 種逼迫。故名苦苦。即生老等八。是所加也。壞即樂
0581a02: 事已巳謝。行即念念遷流。故皆苦也。準寶性論。觀三
0581a03: 界為三苦。謂欲界苦苦。色界壞苦。無色行苦。然於
0581a04: 中欲界具三。色界兼二。無色唯行。分段者。謂三界
0581a05: 四生。身有形段。命有分限。時極必終也。變易者。謂
0581a06: 二乘菩薩。斷煩惱障者。雖離分段麤苦。猶有黎耶
0581a07: 變易行苦。以四相所遷。轉變改易。故名變易。又因
0581a08: 移果易。故名變易。無上等者。謂轉滅煩惱生死。得
0581a09: 此菩提涅槃。一得永得。故論云究竟。更無過者。故
0581a10: 疏云無上。既其大患永滅。超度四流業惑並亡。適
0581a11: 然自得。不亦樂乎。然上令離苦。是菩薩大悲。此令
0581a12: 得樂。是菩薩大慈。至覺之心。於焉備矣。非欲令下。
0581a13: 約所化能化兩說。在文可見。
0581a14: 二者。為欲解釋如來根本之義。令諸眾生正解不謬
0581a15: 故。
0581a16: 【疏】與立義分。及解釋分中。顯示正義。對治邪執。作
0581a17: 發起因緣。以彼文中說。依一心法。有二種門。各攝
0581a18: 一切法。即是如來所說法門之根本。又生滅門中。
0581a19: 本覺名如。始覺名來。始本不二。名曰如來。此即所
0581a20: 證本覺真理名如。能證無分別。智名來。諸眾生未
0581a21: 有無分別智時。是如無來也。今以如來依此心成。
0581a22: 故名此心為如來根本之義。具釋此義。令彼地前
0581a23: 三賢諸菩薩等。比觀相應。故云正解。即顯示正義
0581a24: 也。比觀離倒。故云不謬。不謬。即對治邪執也。
0581b01: 【記】疏文二。初釋如來根本。二。初。總配下文。與立義
0581b02: 分者。盡此一分論文。皆為所起。然此分中。若克的
0581b03: 配文。止可齊於三大之處。從一切諸佛下。明其乘
0581b04: 義。合是第三因緣所起。疏不指者。略故爾。顯示
0581b05: 等者。從此分初文云。顯示正義者。依一心法有二
0581b06: 種門去。至若能觀察知心無念。即得隨順入真如
0581b07: 門。對治等者。文云。對治邪執者。一切邪執。皆依我
0581b08: 見。若離於我。則無邪執。乃至以念一切法。令心生
0581b09: 滅。不入實智故。此則正顯此第二條因緣為能發起。
0581b10: 如適所引三段論文為所發起。為欲解釋如來根
0581b11: 本之義。令諸眾生正解不謬。故有此第二因緣文。能所
0581b12: 之說。下六條因緣文皆例此。以彼下。二。別釋今義。二初。
0581b13: 約教法釋如來根本。以二門是諸法之根本。一心
0581b14: 是二門之根本。彼文之中。正明此義。佛說法門。雖
0581b15: 則無量。究其根本。無出於斯。此乃馬鳴菩薩。解釋
0581b16: 化身釋迦如來所說法門中。深奧根本之義也。又
0581b17: 生下。二。約證法釋如來根本。二。初釋如來二。先正
0581b18: 釋。迷時背覺合塵是如去。雖名為去而體性不動。
0581b19: 故受如稱。即本覺也。悟時背塵合覺名如來。以如
0581b20: 體上。有淨用起。反染歸淨。名之為來。即始覺義。真
0581b21: 如體一。來去隨緣。故取本覺名如。始覺名來。始本
0581b22: 不二者。即究竟覺也。究竟覺者。即如與來合。無始
0581b23: 本異。名曰如來。如下文云。若得無念者。則知心相
0581b24: 生住異滅。乃至無有始覺之異。以四相俱時而有。
0581c01: 皆無自立。本來平等。同一覺故。此即下。上消文。此
0581c02: 結判。故轉法輪論云。真諦名如。正覺名來。正覺真
0581c03: 諦。名曰如來。此即約自受用報身名如來也。非同
0581c04: 前文約化身說。此二解中。前約教。則如來之根本。
0581c05: 依主釋也。以能說者勝故。此約證。即依士釋。心為
0581c06: 根本。能生如來故。思之可解。諸眾生下。次。反顯。以
0581c07: 雖有本覺而無始覺。故不得名如來。斯則如義寬
0581c08: 通。來義局狹。故淨名云。一切眾生皆如也。眾聖賢
0581c09: 亦如也。至於彌勒亦如也。而不言來。又地前雖有
0581c10: 始覺。以比觀修行。未造真理。未得智無分別。不名
0581c11: 如來。地上雖有此智。以障累未盡。觀心有間。始本
0581c12: 二覺。未得究竟冥合。亦無斯稱。以此推之。唯妙覺
0581c13: 一人。餘皆不可。然若約性德。則無此揀。故圓覺云。
0581c14: 眾生本來成佛。又云。一切障礙。即究竟覺。今約修
0581c15: 論。故有此說。今以下。二。結根本。即指前之一心。為
0581c16: 如來所證法之根本也。良以如來。依此一心而成
0581c17: 就故。是則信解行證。皆依此心。從微至著。未離
0581c18: 此。若離於心得成佛者。無有是處。故華嚴云。若人
0581c19: 欲了知。三世一切佛。應觀法界性。一切唯心造。故
0581c20: 名等者。然則如來即一心。一心即根本。三義一體。
0581c21: 方為至說。但以據法名心。對末稱本。約人所說。即
0581c22: 號如來。究體則一。列義成三。非三而三。不一而一。
0581c23: 三一一體。乃會玄文。具釋下。二。釋正解不謬也。具
0581c24: 釋者。謂於中明真如生滅二門。始本二覺。本末二
0582a01: 不覺。二身三大。乃至二門不二等義。此義盡是一
0582a02: 心根本上之行相也。三賢者。謂真故。前異凡夫。
0582a03: 後異聖人。賢者。善也。順也。此三十人。皆積善所成。
0582a04: 順於真理。故受斯稱。比觀等者。既未親證真如。但
0582a05: 能依教比擬觀察。由是隨順不相違反。故云相應。
0582a06: 即此比觀。便名正解。以地前屬。解行位故。為生正
0582a07: 解。故有顯示正義之文也。離倒者。以正解相應。順
0582a08: 真如理。無諸邪僻也。以離倒故。即名不謬。不即對
0582a09: 治。謬即邪執也。
0582a10: 三者為令善根成熟眾生。於摩訶衍法。堪任不退信
0582a11: 故。
0582a12: 【疏】即下分別。發趣道相也。以彼文中。令利根者。發
0582a13: 決定心。進趣大道。堪任住於不退位故。此當十信
0582a14: 終心。自分滿足。故云成熟。進入十住正定聚中。使
0582a15: 前信心。堪任不退。
0582a16: 【記】分別等者。文云。分別。發趣道相者。謂一切諸佛
0582a17: 所證之道。一切菩薩發心修行趣向義故。乃至心
0582a18: 若有垢。法身不現。故此正指配也。以彼下。釋所以。
0582a19: 下皆例之。彼文云如是信心成就得發心者。入正
0582a20: 定聚。畢竟不退。名住如來種中。正因相應故。終心
0582a21: 者。十信一位。有三種心。謂入。住。終。入。謂始離異生。
0582a22: 入初信位。終。謂信心成滿。即第十信也。住心。即中
0582a23: 間八信。十信既爾。餘住行向等。例皆如此。成熟。約
0582a24: 現在十信終心說。不退。望未來十住入心言。今為
0582b01: 信成熟者。稟於分別。道相之文。入不退故。
0582b02: 四者。為令善根微少眾生。修習信心故。
0582b03: 【疏】即下修行信心分。初四種信心。及四種修行也。
0582b04: 以彼文中。令信未滿者。修行信心。使滿足故。此當
0582b05: 十信住心。以信位未滿。故云微少。令進向滿。故云
0582b06: 修信心也。
0582b07: 【記】四種信心者。下文云。略說信心有四種。云何為
0582b08: 四。一者。信根本。所謂樂念真如法故。二者。信佛。有
0582b09: 無量功德。常念親近供養恭敬。發起善根。願求一
0582b10: 切智故。三者。信法。有大利益。常念修行諸波羅蜜
0582b11: 故。四者。信僧。能正修行。自利利他。常樂親近諸菩
0582b12: 薩眾。求學如實行故。四修行者。下文具明五行。謂
0582b13: 布施。持戒。忍辱。精進。止觀。故文云。修行有五門。能
0582b14: 成此信等。以止觀一門。別是第六因緣所發。故言
0582b15: 四種以彼下。釋所以彼文云是中依未入正定聚
0582b16: 眾生。故說修行信心等。十信住心者。雖有八種不
0582b17: 同。更不分析。通為住心也。微少者。即信心未熟也。
0582b18: 令向滿者。謂令稟此文。習前信行。進向滿故。
0582b19: 五者。為示方便。消惡業障。善護其心。遠離癡慢。出邪
0582b20: 網故。
0582b21: 【疏】自此下四種機。當信位初心。以前三根勝難退。
0582b22: 不假多方便。助成道力。故各一。此中根劣易退。賴
0582b23: 多方便。故有四也。四中。前三為下中上三人。後一
0582b24: 以勸修。
0582c01: 【記】初。都科後四段。文三。先。總判也。四種者。即指此
0582c02: 下四段論文。初心。即入心也。以前下次通疑也。或
0582c03: 難曰。前之三。根各攝論文一段。何以信心初位。獨
0582c04: 用四文。故此通之。前位漸深。望於初位。故名根勝。
0582c05: 信根欲成。縱遇惡緣。亦少退屈。故云難退。然亦未
0582c06: 必一向不退。故云難也。如鶖子入六住。猶自退轉。
0582c07: 況十信耶。根劣者。謂始自異生。初登信位。善根微
0582c08: 薄。不異輕毛。遭善難進。遇惡易退。故假多方以助
0582c09: 道力。由是具四也。四中下。後。別判也。只此一類劣
0582c10: 機。復有上中下異。今以第五為下根。第六為中根。
0582c11: 第七為上根。第八總勸也。問據前次第。皆自勝
0582c12: 之劣。何以此後。從劣向勝耶。答。勝根菩薩據尊
0582c13: 卑以列之。退位有情。念劣者而先救。故為此次。由
0582c14: 是前顯菩薩之智。後彰菩薩之悲也。
0582c15: 【疏】今初當下品也。即下修行信心分中。第四修行
0582c16: 末文。是也。以彼文中。令業重惑多者。善根難發眾
0582c17: 生。以禮懺等方便。消惡業障。障輕。故內離頑嚚癡
0582c18: 慢。外出邪魔罥網。
0582c19: 【記】今初下。二。別釋此一文。修行末文者。彼文云。復
0582c20: 次若人雖修行信心。以從先世來。多有重罪惡業
0582c21: 障故。為邪魔諸鬼之所惱亂。或為世間事務種種
0582c22: 牽纏。或為病苦所惱。有如是等眾多障礙。是故應
0582c23: 當勇猛精進。晝夜六時。禮拜諸佛。誠心懺悔。勸請
0582c24: 隨喜。迴向菩提。常不休廢。得免諸障。善根增長故。
0583a01: 業重者。文云。重罪業障。惑多者。文云。眾多障礙。善
0583a02: 根難發者。即三障既重。善不易生。如鑽溼木。豈即
0583a03: 有火。宜應曝以風日。出以浸潤。假以繩鑽。引以茅
0583a04: 艾。則其火可庶幾矣。故云禮懺等也。內離等者。由
0583a05: 禮懺故業輕。業輕故內無惑惱。內既離惑。外魔自
0583a06: 消。外魔即報障也。故知外有障惱。皆由內有惑業。
0583a07: 今之行人。作善多阻。為道不迭。內心之所感也。
0583a08: 莫嫌影曲。但責形凹。如勤修治。必能出離。左傳云。
0583a09: 心不則德義之經為頑。口不談忠信之言為嚚。今
0583a10: 但通取一向癡闇。慧解不生為頑嚚也。
0583a11: 六者。為示修習止觀。對治凡夫二乘心過故。
0583a12: 【疏】當中品也。即下第五修行止觀門。以彼文中雙
0583a13: 明止觀。遣凡小二執。故云對治也。
0583a14: 【記】止觀者。文云。云何修行止觀門。所言止者。謂止
0583a15: 一切境界相。隨順奢摩他觀義故。所言觀者。謂分
0583a16: 別因緣生滅相。隨順毗舍那觀義故。乃至若止
0583a17: 觀不具。則無能入菩提之道。雙明等者。彼文云。若
0583a18: 修止者。對治凡夫住著世間。能捨二乘怯弱之見。
0583a19: 若修觀者。對治二乘不起大悲狹劣心過。遠離凡
0583a20: 夫不修善等。
0583a21: 七者。為示專念方便。生於佛前。必定不退信心故。
0583a22: 【疏】當上品也。即下修行信心分末。復次眾生初學
0583a23: 是法下。勸生淨土門等。以彼文中。舉勝方便。令彼
0583a24: 觀解。分得相應眾生恐後報遷。遇緣成退。故令往
0583b01: 生使不退也。
0583b02: 【記】勸生等者。文云。復次眾生。初學是法。欲求正信。
0583b03: 其心怯弱。以住於此娑婆世界。自畏不能常值諸
0583b04: 佛。親承供養。懼謂信心。難可成就。意欲退者。乃至
0583b05: 常勤修習。畢竟得生。住正定故。勝方便者。文云。當
0583b06: 知如來有勝方便。攝護其心。謂以專意念佛因緣。
0583b07: 隨願得生他方佛土。常見諸佛。永離惡道等。觀解
0583b08: 等者。文云。若觀彼佛真如法身。畢竟得生。住正定
0583b09: 故。既觀法身。即是作真如觀。觀佛純熟。分得相應
0583b10: 也。後報等者。以眾生夙業無量。今雖發心修行。其
0583b11: 力微劣。難敵強惡。恐此報盡。仍逐故業。隨生諸趣。
0583b12: 如人負債。強者先牽。此報命終。未知所往。或經多
0583b13: 劫。遍歷三途。縱得人身。尤拘緣障。或蠻貊受質。貧
0583b14: 窮處身。或諸病所纏。六根不具。或王事迫己巳塵
0583b15: 在躬。或少小無知。強壯兇勇。方知樂善。已巳是衰年。
0583b16: 雖悟非常。難任進向。況真法罔值。善友莫逢。縱遇
0583b17: 此緣。根性多昧。儻是上智。易悟法門。縱辯宣揚。巧
0583b18: 開人意。熾然惡習。任運繁興。積善既微。強惡難免。
0583b19: 脫然墮落。又是輪迴。如螘循環。何當斷絕。菩薩觀
0583b20: 此。深動悲懷。若非方便。無能垂救。故論云。有勝方
0583b21: 便。攝護其心。故云恐後報遷遇緣成退也。往生等
0583b22: 者。文云。如修多羅說。若人專念西方極樂世界阿
0583b23: 彌陀佛。所修善根。迴向願生彼世界者。即得往生。
0583b24: 常見佛故。終無有退等。此意欲令眾生專意念佛。
0583c01: 欣求樂欲生彼國土。凡所修善。盡將迴向。乃至有
0583c02: 人無惡不為。但能臨終至心十念。乃至一念成就。
0583c03: 即得往生。生彼國已巳。見佛聞法。任運修進。直成菩
0583c04: 提。無諸惡緣。令其退轉。故云使不退也。
0583c05: 八者。為示利益。勸修行故。
0583c06: 【疏】即下勸修利益分也。以彼文中。舉彼損益。勸物
0583c07: 修捨。即總成前諸行也。
0583c08: 【記】勸修等者。文云。已巳說修行信心分。次說勸修利
0583c09: 益分。如是摩訶衍諸佛祕藏。我已巳總說。乃至云。未
0583c10: 來菩薩。當依此法。得成正信。是故眾生。應勤修學。
0583c11: 舉彼損益者。文云。若有眾生。欲於如來甚深境界。
0583c12: 得生正信。遠離誹謗。入大乘道。當持此論。思惟修
0583c13: 習。畢竟能至無上之道。乃至云。此人功德。無有邊
0583c14: 際。斯舉益也。又云。其有眾生。於此論中。毀謗不信
0583c15: 所獲罪報。經無量劫。受大苦惱。斯舉損也。修則但
0583c16: 應仰信。如說而行。捨則不應誹謗。免招大苦。總
0583c17: 等者。據前疏所判。即但信位初心三根之行。若
0583c18: 更以理詳之。無妨兼前三賢已巳下。總而勸。則於
0583c19: 八因緣中。第一第八。皆總相。第一總利品。第八
0583c20: 總勸修。中間六段。各別所為。如前所配。
0583c21: △四總結。
0583c22: 有如是等因緣。所以造論。
0583c23: 【記】結也。可知。
0583c24: △二通難二一難。二通。一難。
0584a01: 問曰。修多羅中。具有此法。何須重說。
0584a02: 【記】具有等者。如勝鬘經云。自性清淨心。染而不染。
0584a03: 難可了知。不染而染。難可了知。此豈不是一心二
0584a04: 門之義乎。況二門即是真俗二諦。二諦何經不說。
0584a05: 豈假論主第二因緣而發起耶。如圓覺經中。說信
0584a06: 等四位。豈非分別道相之義乎。況其從因至果入
0584a07: 道行位。諸經多說。何須第三因緣所起。如華嚴云。
0584a08: 菩薩發心求菩提。非是無因無有緣。於佛法僧生
0584a09: 淨信。以是而生廣大心。此豈不是信三寶耶。況復
0584a10: 令信三寶。何經不說。又如華嚴。具說十地菩薩。行
0584a11: 十波羅蜜行。豈唯施等行耶。況施戒等。是經皆說。
0584a12: 豈用第四因緣發耶。道場禮懺等事。經中具明。又
0584a13: 普賢行願中。說十種行願。此豈不是消障之方便
0584a14: 耶。亦不須假第五因緣。又如華嚴云。譬如有力王。
0584a15: 率土咸戴仰。定慧亦如是。菩薩所依賴。定慧。即是
0584a16: 止觀。又淨名經中。說佛法身。從止觀生。何用第六
0584a17: 發起緣耶。如阿彌陀。無量壽等經。具說往生淨土
0584a18: 之事。況諸經中。亦多引說。亦不假其第七所起。如
0584a19: 勸讚修進。勉勵慵惰。是經則說。何假第八不難破第一者。
0584a20: 是七因緣總相破別即破總故。如是。則佛經已巳具。菩薩更明。豈非
0584a21: 繁重耶。菩薩見義則行。無益且止。重說佛經。有何
0584a22: 義利。為若此耶。
0584a23: △二通二。初縱問略標。二以義具釋。初縱問略
0584a24: 標。
0584b01: 答曰。修多羅中。雖有此法。以眾生根行不等。受解緣
0584b02: 別。
0584b03: 【疏】中雖有者。縱其問辭也。根不等者。或利或鈍。樂
0584b04: 廣樂略。假經假論之殊也。受解別者。遇佛遇教之
0584b05: 異也。
0584b06: 【記】或利鈍者。即根不等。根。謂根機。有利鈍故。樂廣
0584b07: 略者。即行不等。行。謂意行。所欲不同故。假經。即利
0584b08: 根。尋經便解。不待解釋故。假論。即鈍根。於經未曉。
0584b09: 須待論說故。若其樂廣樂略之言。通於經論。有樂
0584b10: 廣經而得解者。有樂略經而得解者。於論亦爾。此
0584b11: 乃於利鈍中。各有所好不同。然根不等。則局於經
0584b12: 論中各附一事故。行不等。則通於經論中各樂廣
0584b13: 略故。然此但約解佛意不解佛意以明利鈍。不須
0584b14: 更約文持義持細作利鈍解釋。智者應思。受解緣
0584b15: 別者。受謂信領教法。解。謂開悟佛旨。遇佛教者。謂
0584b16: 與佛有緣。則從佛受化生解。與教有緣。則遇教受
0584b17: 化生解也。此則但約於彼生解不生解說有緣無
0584b18: 緣。亦不約有見佛等。細論之。如佛世諸羅漢等。親
0584b19: 從佛聞而證道果。此是遇佛有緣者。如天親等。但
0584b20: 遇其教而得開悟。此則遇教有緣者。故云緣別。然
0584b21: 若據論意。但約於經於論明受解緣別。不須更約
0584b22: 遇佛等說。以前論中所問。佛經已巳說。何須更論。今
0584b23: 文乃是總答前問。下方別釋也。論意云。經中雖已巳
0584b24: 具說。其如眾生。根性利鈍不同。意行好樂有異。信
0584c01: 受教法開悟聖旨因緣別故。若是根利。又於佛語
0584c02: 有因緣者則樂於經而便信受。得悟聖旨。不須更
0584c03: 論。若是鈍根。又於經無緣。但於菩薩語有緣者。即
0584c04: 樂造論解釋。方曉佛意。故云別也。根行緣三。既而
0584c05: 有異。何妨經外別造論耶。豈非此文已巳是總答訖
0584c06: 歟疏中遇佛。謂遇佛經也。應上假經。遇教。謂遇菩薩論教也。應上假論。如斯意旨。覽者須善會焉。
0584c07: △二以義具釋二。初明餘機不假此論。二明當機
0584c08: 須造此論。初明餘機不假此論三。初勝機遇佛
0584c09: 悟。二自力聞經悟。三劣機因尋廣論悟。初勝機
0584c10: 遇佛悟。
0584c11: 【疏】佛時尚無紙素之經。何況須論。
0584c12: 【記】遇佛悟無紙墨者。佛在世時。但說而已巳。滅後結
0584c13: 集。方始有經。當時機勝。聞說便悟。尚不假經。豈要
0584c14: 造論。
0584c15: 所謂如來在世。眾生利根。能說之人。色心業勝。圓音
0584c16: 一演。異類等解。則不須論。
0584c17: 【疏】如來世。時勝。眾生利。根勝。說人業。緣勝。圓演。顯
0584c18: 緣勝相。等解。顯根勝相。不須論者。結成不假論也。
0584c19: 【記】先。總消句也。如來。即釋迦。亦兼餘佛。時勝者。時
0584c20: 無定體。但約佛在彼時。故言時勝。根勝者。但取一
0584c21: 類當在佛世隨順言教有所證解者。不取遇佛不
0584c22: 悟之徒。然佛世時。證悟者多。今就此說。故云勝也。
0584c23: 緣勝者。勝餘二乘菩薩故。然說根之悟解。不取教
0584c24: 起因緣。故指佛為勝緣也。異類者。但三乘五乘根
0585a01: 性不同。故名異類。或可通於餘趣。然非正意。等解
0585a02: 者。等。謂齊等。彼諸異類。齊生解故。此則生解義等。
0585a03: 非謂所解是同。然此根勝。與前時勝。相望料揀以
0585a04: 成四句。謂時勝根不勝。如佛世六等。一根勝時
0585a05: 不勝。如後五百歲持戒修福者二。俱勝。如舍利弗
0585a06: 等三。俱不勝。即佛滅後不生解者四。不假論者據
0585a07: 此兼不須經也。然準論所問。但責經中已巳說。造論
0585a08: 為重。殊不干於佛在之事。今之答意。欲顯佛滅度
0585a09: 後。根行不同。於經於論。取解各異。故今先明佛在
0585a10: 世時。根緣皆勝。尚不假經。何須造論。以顯滅後。根
0585a11: 緣皆劣。故須假經。於經不了。復須假論。以勝顯劣
0585a12: 也。由是經論各被一根。不同圓音普逗多類。
0585a13: 【疏】色心圓音。即三業矣。
0585a14: 【記】次。別解文也。初。略配三業。如文。
0585a15: 【疏】一音及圓音者。有二。初。如來一音說一切法。無
0585a16: 不顯了。故名圓音。華嚴云。如來於一語言中。演出
0585a17: 無邊契經海。二。如來同一切音。故云圓音。華嚴云。
0585a18: 一切眾生語言法。一言演說盡無餘。以一切音即
0585a19: 一音。故云一音。一音即一切音。故云圓音。一一語
0585a20: 音。窮生界。而其音韻。恒不雜亂。若音不遍。則是
0585a21: 音非圓。若音等遍。失其韻曲。則是圓非音。今不壞
0585a22: 曲而等遍。不動遍而差韻。此是如來圓音。非是心
0585a23: 識思量境界耳。
0585a24: 【記】一音下。二。廣釋圓音二。初。釋圓音義。又二。先。約
0585b01: 教義正明二。初。約說法差別顯圓義。如來等者。謂
0585b02: 佛音無別。故云一音。說法成異。故云圓音。引證可
0585b03: 知。二下。二。約隨類言音顯圓義。如來等者。合云如
0585b04: 來一音。同一切音。文無一音者略。謂佛音是一。故
0585b05: 名一音。同彼異語。故名圓音。引證可知。又普賢行
0585b06: 願經云。天龍夜叉鳩槃茶。乃至人與非人等。所有
0585b07: 一切眾生語。悉以諸音而說法。斯乃如來一音。隨
0585b08: 類同時差別。非如前段說法差別也。以一下。次。結
0585b09: 得名所以。一切音即一音。謂差別即無差別也。一
0585b10: 音即一切音。謂無差別即差別也。大意取無差即
0585b11: 一。差即為圓。差即無差。無差即差。二義同時。竟無
0585b12: 前後。兩段之中。俱有此義。圓融無礙。方是如來之
0585b13: 口密也。但以文不累書。故成前後爾。一一下。二。顯
0585b14: 圓音相四。初。正顯。窮生界。是圓義。恒不雜亂。是
0585b15: 音義。又遍窮者。六趣咸聞。不雜者。五音迥迴異。又遍
0585b16: 窮者。三乘同聽。不雜者。領解各殊。若音下。二。反明。
0585b17: 不遍等者。有不聞處。何成圓義。圓者。遍也。失曲等
0585b18: 者。無所詮表。何成音義。且如鐘鼓之響。普遍邇遐。
0585b19: 絲竹之音。唯聞咫尺。斯則圓音互非之義也。今不
0585b20: 下。三。結成。不壞曲而等遍者。即音以成圓。不動遍
0585b21: 而差韻者。即圓以為音也。是乃正遍而差。即差而
0585b22: 遍。由是無不聞聲。無不正解。此是下。四。指歎。非識
0585b23: 等者。佛無漏智所現圓音。有漏凡夫焉能測度。但
0585b24: 可仰信。不須推窮。以非心識之境界故。非識境者。
0585c01: 不可以識識。非心境者。不可以智知。思量。即識識
0585c02: 之相也。然華嚴中。具有十喻。以顯如來圓音之相。
0585c03: 不能繁引。
0585c04: △二自力聞經悟。
0585c05: 若如來滅後。或有眾生。能以自力。廣聞而取解者。或
0585c06: 有眾生。亦以自力。少聞而多解者。
0585c07: 【疏】自力聞廣經文。得解佛意。不須他論。故云自力。
0585c08: 此具文持義持。亦以自力尋略經文。而能深解佛
0585c09: 意。故亦不須他論。此有義持而無文持。
0585c10: 【記】自力者。但取不假論疏解釋。只於經文披而
0585c11: 自解也。廣經者。有二意。一則於大部經中。或廣尋
0585c12: 諸部。見佛始終。廣說義路。方始解故。斯則根行劣
0585c13: 後少聞而多解者。二則如疏具文義二持。隨一一
0585c14: 文。皆能解故。此乃根強。勝下少聞也。略經者。亦二
0585c15: 意。一則於略經文。或一句一偈等。便解如來甚深
0585c16: 法理。不假多說。此則根行俱勝。二則無多心力。不
0585c17: 能廣覽。但於少分而得解了。如疏中無文持。有義
0585c18: 持者。今據論意。廣略之中。各取前說為正。以論略
0585c19: 中言多解。廣中不言多字。是以樂廣者為鈍。樂略
0585c20: 者為利。若依疏意。各取後說為正。二釋俱可。任情
0585c21: 去取。
0585c22: △三劣機因尋廣論悟。
0585c23: 或有眾生。無自心力。因於廣論而得解者。
0585c24: 【疏】但依經文。不能解意。因他廣論而得解了。故云
0586a01: 無自心力。此有文持而無義持。
0586a02: 【記】因於廣論者。此有二意。一則於經不解。於論方
0586a03: 解。仍須假於廣部。或尋諸論。方解佛意。此即劣於
0586a04: 後段少文而攝多義能得解者。此如疏釋。二則隨
0586a05: 彼一一解釋。悉能了故。此則根勝。強於次文也。
0586a06: △二明當機須造此論二。初機。二結。初機。
0586a07: 自有眾生。復以廣論文多為煩。心樂總持。少文而攝
0586a08: 多義。能取解者。
0586a09: 【疏】此人不樂繁文。唯依文約義豐之論。深解佛經
0586a10: 所說之旨。故云總持多義。然不須廣者有二意一。
0586a11: 根利不假。二。心煩不耐。
0586a12: 【記】心。樂總持者。亦二意。一則聞少解多。不假繁說
0586a13: 故。二則神根劣弱。不能承受廣所說故。具如疏文。
0586a14: 論文之意。於廣略中。各取前意為正。後意為兼。斯
0586a15: 則於經論廣略得解中。並通利鈍二根。而文義二
0586a16: 持四句內。別得一句。此亦義持無文持也。
0586a17: △二結。
0586a18: 如是此論。為欲總攝如來廣大深法無邊義故。應說
0586a19: 此論。
0586a20: 【疏】此論文句雖少。總攝一切大乘經論深旨。深者。
0586a21: 如理智境。廣者。如量智境。無邊者。深廣無際。
0586a22: 【記】文句雖少等者。文雖一軸。義備河沙。所宗之經。
0586a23: 並是實教。所詮之旨。豈容麤淺。以至諸論圓實關
0586a24: 要義理。不出斯焉。故云總攝等。如理智境。即真如
0586b01: 門。以離言說心緣等相。故言深也。如量智境。即生
0586b02: 滅門。以染淨萬差。多所該博。故云廣也。無際者。謂
0586b03: 理智境。即沖深無際。量智境。即廣多無際也。無際
0586b04: 之相。已巳見論文。然此兩門。攝盡一切經論之義。但
0586b05: 是說染說淨。凡聖迷悟。因果善惡。一切名相差別
0586b06: 等法。即生滅門攝盡。若說無染淨。絕凡聖。遣迷悟。
0586b07: 離性相等義。即真如門攝盡。故海東疏云。開二門
0586b08: 於一心。總括摩羅百八之廣詰摩羅。即說楞伽經處。以百八句。答大
0586b09: 慧百八問。皆下句真。上句俗。同此二門義也。示性淨於相染。普綜逾闍
0586b10: 十五之幽致逾闍國。說勝鬘經處。彼有十五章。大義皆說染而不染。同此生滅之真如
0586b11: 義。至如林一味之宗涅槃經。鷲山無二之趣法華經。
0586b12: 金鼓金光明經。同性大乘同性經。三身之極果。華嚴纓絡。四
0586b13: 階之深因。大品大集。曠蕩之至道。日藏月藏。秘密
0586b14: 之玄門。凡此等輩中。眾典之肝心。一以貫之者。其
0586b15: 唯此論乎。既而宗旨深奧。義理無邊。有智之流。請
0586b16: 習無怠。
0586b17: △二立義分二。初結前生後。二正立義宗。初結
0586b18: 前生後。
0586b19: 已巳說因緣分。次說立義分。
0586b20: △二正立義宗三。一標總開別。二寄問列名。三依
0586b21: 名辯相。一標總開別。
0586b22: 摩訶衍者。總說有二種。
0586b23: △二寄問列名。
0586b24: 云何為二。一者。法。二者。義。
0586c01: 【疏】法者。出大乘法體。謂自體故。對智故。顯義故。即
0586c02: 宗本法也。大位在因。通於染淨。
0586c03: 【記】初。釋法也。大乘法體者。大乘之體。即是於心。名
0586c04: 心為法也。此中且說法為大乘體。次下一文。方說
0586c05: 心為法體。此乃展轉釋出其體也。今言出大乘法
0586c06: 體者。恐多法字。有智詳焉。謂自下。以三義釋名法
0586c07: 之由。夫言法者。有其二義。一。任持自體義。二。軌生
0586c08: 物解義。今初一句。即初義也。謂本有自體。真實不
0586c09: 變。非同依他。從緣假立。無有自性。以從無始來。任
0586c10: 持不失故。故下論云。如實不空。以有自體。具足無
0586c11: 量性功德故。後二句。即軌生物解義。謂法者。對智
0586c12: 得名。以此一心。是法界理。能軌於智。令成無漏無
0586c13: 分別也。斯則以無相境。相無緣智。故云對智。下論
0586c14: 云。唯證相應故。復能顯於三大之義。未有一義。不
0586c15: 從法顯。故下文云。依於此心。顯示摩訶衍義。義理
0586c16: 既彰。物則生解。故此二句。皆後義也。宗本法者。謂
0586c17: 一論所宗。染淨根本故。或可宗即是本。謂約義所
0586c18: 依曰宗。能立萬法曰本。故下疏云。依宗所顯差別
0586c19: 義理。又淨名云。依無住本。立一切法。又前論云。為
0586c20: 欲解釋如來根本之義。即斯法也。大位在因者。謂
0586c21: 此論中所明法體。大都所判屬於因位。以文云。所
0586c22: 言法者。謂眾生心。既標眾生之言。故知大合當
0586c23: 因位。不同佛性圓覺究竟覺不思議解脫等大位
0586c24: 在果。今約因中性德所標。故云眾生心也。通染淨
0587a01: 者。若隨名取義。則位在於因。若克論體性。則通於
0587a02: 因果。因果。即染淨也。斯則心實通於因果。以帶眾
0587a03: 生之言。故判在因也。然亦有在果名心。在因名覺
0587a04: 之處。如圓覺經云。是諸眾生清淨覺地。又云。一切
0587a05: 如來妙圓覺心。故云通染淨也。所以下文云。是心
0587a06: 則攝一切世間出世間法。攝世間法。是通染。攝出
0587a07: 世間法。是通淨也。
0587a08: 【疏】義者。辯大乘名義。何故此心是大乘耶。謂此心
0587a09: 具三大義。故名為大。有二運轉。故名為乘。是故先
0587a10: 顯法體。後釋義理。收義足也。依宗所顯差別義理。
0587a11: 大位在果。唯取於淨。
0587a12: 【記】二。釋義也。分三。初。釋文。大乘名義者。謂大乘是
0587a13: 名。名約義立。故須辨義。未有無義而有名者。何故
0587a14: 等者。雙徵名義。謂約於何義。得名大乘。未審大乘。
0587a15: 有於何義。以雙徵故。不言何故名而言何故是。是
0587a16: 之一字。雙含兩勢。文之巧也。謂此下。釋三大。可
0587a17: 知。二運者。有兩意。一則自運運他。二則已巳運當運。
0587a18: 今此論中。正唯後意。故下文云。一切諸佛。本所乘
0587a19: 故。一切菩薩。皆乘此法。到如來地故。於此二中。皆
0587a20: 具自運運他也。以約此義。名為大乘。是故下。二。結
0587a21: 意。如文云。所言法者。謂眾生心。是先顯法體。次云。
0587a22: 所言義者。則有三種等。是後顯義理。大乘之中。唯
0587a23: 茲法義。今既法義並陳。無所遺矣。故云義足。依宗
0587a24: 下。三。彰位。所依之法。染淨雖通。所顯之義。唯局於
0587b01: 淨。體相用三。各不相是。故名差別。離障所顯。翻染
0587b02: 得名。故云唯淨。故下相大文云。心性無動。則有過
0587b03: 河沙等諸淨功德相義示現。用大云。除滅無明。見
0587b04: 本法身。自然而有不思議業種種之用。據此所說。
0587b05: 正唯屬乘。而言大位者。以體大通染淨故。今約多
0587b06: 分。判在果也。又體大雖通於染。以彼之名。亦從顯
0587b07: 得。若在因時。則無體大之名。至相用顯時。方對此
0587b08: 二以彰體名。由是三義皆屬淨也。
0587b09: △三依名辯相二。初法。二義。初法。
0587b10: 【疏】起下釋中初釋法體之文。
0587b11: 【記】即起下顯正義中總之一段。文云。顯示正義者。
0587b12: 依一心法。有二種門。乃至以是二門。不相離故。
0587b13: △科分為二。一舉法總立。二開門別立。一舉法
0587b14: 總立。
0587b15: 所言法者。謂眾生心。是心則攝一切世間出世間法。
0587b16: 依於此心。顯示摩訶衍義。
0587b17: 【疏】眾生心者。出其法體。謂如來藏心。具和合不和
0587b18: 合二門。以其在於眾生位故。若在佛地。則無和合
0587b19: 義。以始覺同本。唯是真如。即當所顯義也。今就隨
0587b20: 染眾生位中。故得具二門也。
0587b21: 【記】眾下。初正釋。眾生。即能依。心。即所依。所依之體。
0587b22: 從能依以彰名。前劣後勝。眾生之心。依士釋也。故
0587b23: 下文云。眾生依心意意識轉故。出法體者。前出大
0587b24: 乘體。名之為法。此出法體。名之為心。從寬之狹。此
0587c01: 為至也。如來藏心者。謂在纏自性清淨心。具足含
0587c02: 攝如來功德。名如來藏。如下自釋。具和合下。明心
0587c03: 之行相也。和合。即生滅門。以彼隨緣成染淨故。不
0587c04: 和合。即真如門。以約體絕相。顯不變故。以其下。釋
0587c05: 所以。此心具上二種義者。以在眾生位中辨故。是
0587c06: 故論云眾生心也。若在下。二。反顯。謂此心隨染之
0587c07: 時。則云與生滅和合。今在佛位。純淨無垢。唯不生
0587c08: 滅。故無和合義也。以始下。出所以。顯無生滅之相。
0587c09: 故云唯是真如。既無彼相。但是一真。約何說合。故
0587c10: 中論云。一法云何合。下文顯佛地云。破和合識相。
0587c11: 滅相續心相。顯現法身。智純淨故。所顯義者。三大
0587c12: 之義。自此方彰。生滅相無。則唯局淨。故無和合。今
0587c13: 就下。三。順結。成前義。眾生即染相。以真體隨緣。
0587c14: 起為眾生。相不離體。故名和合。雖全體起相。而體
0587c15: 未嘗改變。故名不和合。由是在纏。具二門也。
0587c16: 【疏】攝一切法者。辯法功能。以其此心。體相無礙。染
0587c17: 淨同依。隨流反流。唯轉此心。是故若隨染。成於不
0587c18: 覺。則攝世間法。不變之本覺。及反流之始覺。則攝
0587c19: 出世間法。此猶約生滅門辯。若約真如門者。則鎔
0587c20: 融含攝。染淨不殊。下文具顯。
0587c21: 【記】攝下。初總敘意。辯法句。標指。餘皆正敘。體即真
0587c22: 如門。相即生滅門。二門相攝。不相捨離。故云無礙。
0587c23: 染淨同依者。二門之中。各攝染淨。真如門是染淨
0587c24: 通相。生滅門別顯染淨。通別雖殊。不出一心。故云同
0588a01: 依。隨流。謂不覺迷真。乃至造業受報。反流。謂始覺
0588a02: 翻染。暨乎菩提涅槃。迷悟雖殊。唯此心轉。故經云
0588a03: 無始時來性。一切法依止。由此有諸趣。及證涅槃
0588a04: 果。是故萬法唯心。心即是主。故其迷悟。皆心所為。
0588a05: 是故下二別釋相二。初。約生滅門釋。不覺攝世間
0588a06: 法者。以不覺。是世間法根本。一切染法。皆此所成。
0588a07: 由是所成之染。皆不覺攝。則三細六麤五意六染
0588a08: 等。是所攝之法也。故下文云。當知無明。能生一切
0588a09: 染法。以一切染法。皆是不覺相故。攝出世法者。以
0588a10: 本始二覺。是出世法本。一切淨法。皆覺所成。由是
0588a11: 所成之淨。皆屬覺之所攝也。本覺所攝。即大智慧
0588a12: 光明義。遍照法界義。真實識知義等。始覺所攝。即
0588a13: 三明八解力無畏等。然此且就相用有異。分其二
0588a14: 殊。若約體同。所攝無別。此猶下。結示可知。若約下
0588a15: 二約真如門釋。鎔融含攝者。謂消和包納。令彼染
0588a16: 淨差別之相。無有障礙也。染淨不殊者。出鎔融之
0588a17: 相也。謂以一真如理融之。使染即非染。淨即非淨。
0588a18: 即染即淨。渾為一味。故云不殊。故下文云。一切諸
0588a19: 法。唯依妄念而有差別。若離心念。即無一切境界
0588a20: 之相。乃至唯是一心。故名真如。斯則生滅門中。名
0588a21: 為該攝如一手臂。可能救人出井。亦能推人落井。推救相殊。手該一也。真如門中。
0588a22: 名為融攝猶如鍊百物金。同融於一治中。該攝。則染淨俱存。融攝。
0588a23: 則染淨俱泯。俱泯。故一味不分。俱存。故歷然差別。
0588a24: 是故二門雖皆言攝。而攝義不同也。下文顯者。相
0588b01: 次即辨。
0588b02: 【疏】摩訶衍者。釋其法名。謂依此一心宗本法上。顯
0588b03: 示大乘三大之義。故名此心以為法也。
0588b04: 【記】釋法名者。標指此下文也。法即是名。今此下文
0588b05: 中。正釋此心得名法之所以也。謂依下。於前體智
0588b06: 義三中。約第三顯義。故名為法也。其餘體智二義。
0588b07: 論各有文。已巳如前引。
0588b08: △二開門別立二。初責總立難。二開別釋成。初
0588b09: 責總立難。
0588b10: 何以故。
0588b11: 【疏】責有二義一云。心通染淨。大乘唯淨。如何此心
0588b12: 能顯彼義。二云。心法是一。大乘義廣。如何一心。能
0588b13: 具示彼。
0588b14: 【記】一下。意云。心既通染。不合顯得唯淨之義。其猶
0588b15: 雜之金。豈能鑄得純金之像。二下。意云。心既是
0588b16: 一。一則體狹。大乘義多。多故成廣。豈能以狹而示
0588b17: 於廣。
0588b18: △二開別釋成。
0588b19: 【疏】釋初意云。大乘雖淨。相用必對染成。今生滅門
0588b20: 中既具含染淨。故能顯也。以廢染之時。則無淨用
0588b21: 故。釋後意云。心法雖一而有二門。真如門中。示大
0588b22: 乘體。生滅門中。具示三大。大乘之義。莫過是三。故
0588b23: 依一心得具示也。
0588b24: 【記】大乘雖淨者。牒縱所問也。相用下。分別正答。對
0588c01: 染者。謂相大則翻染成淨。如云心性不動。即有大
0588c02: 智慧光明義等。用大則隨緣而起。如云隨諸眾生
0588c03: 見聞得益。故說為用等。此上二義。皆對染成。故下
0588c04: 文云。當知染法淨法。皆悉相待也。今生滅下。正明
0588c05: 能顯。既有覺不覺二義。故云具含染淨。以有染故。
0588c06: 方能顯淨。淨既不自淨。待染以成淨。何怪通染之
0588c07: 心。能顯唯淨之義耶。此即結答也。以廢下。出對染
0588c08: 所以。或問曰。何故須對於染方立淨耶。故此釋也。
0588c09: 故下文云。若離不覺之心。則無真覺自相可說。又
0588c10: 真如門中無染。亦不立淨。又云。若離業識。則無見
0588c11: 相。以諸佛法身。無有彼此色相遞相見故。心法雖
0588c12: 一者。牒縱所問也。而有下。分別正答。示大乘體者。
0588c13: 真如是泯相顯實門故。以泯相而相不存。故唯示
0588c14: 體也。具示三大者。生滅是攬理成事門故。以攬理
0588c15: 而理不失。故具示三也。大乘義下。結成具示。謂此
0588c16: 三大義中。具攝如來真應二身。過河沙數德相妙
0588c17: 用。以要言之。一切所有無漏功德。盡不出於三大
0588c18: 之義。三大之體。唯此一心。是故一心。能顯多義也。
0588c19: 是心真如相。即示摩訶衍體故。
0588c20: 【疏】心真如者。總舉真如門。起下文中即是一法界
0588c21: 以下文。相者。即是真如相。起下復次真如者。依言
0588c22: 說分別以下文。
0588c23: 【記】總舉者。盡此一門之義也。一法界等者。具云。心
0588c24: 真如者。即是一法界大總。相法門體。所謂心性不
0589a01: 生不滅。乃至若離於念。名為得入。共有十三行文。
0589a02: 是此所起也。真如相者。相。即義相。如下文云。復次
0589a03: 真如者。依言說分別有二種義。義。即相也。不同生
0589a04: 滅可狀之相。復次下。乃至終於此門。共有十二行
0589a05: 文。是此所起也。據此所配若言真如門。則通。言心
0589a06: 真如。真如相。則別也。
0589a07: 是心生滅因緣相。能示摩訶衍自體相用故。
0589a08: 【疏】心生滅者。隨熏變動故。總舉生滅門。起下依如
0589a09: 來藏故。有生滅心以下文。
0589a10: 【記】隨熏變動者。謂隨染淨因緣所熏。令心變改動
0589a11: 轉。成生滅故。總舉等者。撮下一門之義。在此生滅
0589a12: 二字之中。故云總也。依如來藏者。具云。心生滅者。
0589a13: 依如來藏故。有生滅心。所謂不生不滅。與生滅和
0589a14: 合。乃至性染幻差別故。都有七十五行論文。是此
0589a15: 所起也。
0589a16: 【疏】因緣者。生滅緣由故。起下復次生滅因緣以下
0589a17: 文。
0589a18: 【記】緣由者。所以義起。下等者。具云。復次生滅因緣
0589a19: 者。所謂眾生。依心意意識轉故。此義云何。以依阿
0589a20: 黎耶識。說有無明。乃至不能得隨順世間一切境
0589a21: 界種種知故。共有四十九行論文。是此所起也。
0589a22: 【疏】相者。生滅之狀故。起下復次生滅相者。以下。
0589a23: 文。
0589a24: 【記】狀。謂形狀。妄識所知境也。揀異真如相是義相。
0589b01: 相即性也。非識境界。唯智所證故。起下等者。具云。
0589b02: 復次分別生滅相者。有二種。云何為二。一者麤。與
0589b03: 心相應故。二者細。與心不相應故。乃至唯癡滅故。
0589b04: 心相隨滅。非心智滅。共有十四行文。是此起也。然
0589b05: 此立義分中所立義本。即有八字。謂真如相。生滅
0589b06: 因緣相。下解釋分中。共有一百六十三行。逐段而
0589b07: 釋。如前所配。從四熏習下。即通明染淨生滅起動
0589b08: 之由致也。若更束八字。不出心之一字。更展一百
0589b09: 六十三行論文。以成百餘部大乘經。此顯論主證
0589b10: 悟心中自在之用。
0589b11: 【疏】能示者。何故真如門中云即示。生滅門中云能
0589b12: 示。以真如是不起門與彼所顯詮旨不別。故云即
0589b13: 示。以是不起。故唯示體。生滅是起動門。染淨既異
0589b14: 詮旨又分。能所不同。故不云即。
0589b15: 【記】何故下。先難。何故兩門。一能一即耶。以真下次。
0589b16: 釋。不起者。以真如有二義。一不變義二隨緣義。今
0589b17: 此門中。但約不變以顯其體。不約隨緣。故云不起
0589b18: 所顯。謂體大。能顯。即此門。能顯為詮。所顯為旨。真
0589b19: 如與體。是一義。故云即也。以是下。因所顯唯示
0589b20: 體大也。起動者。即隨緣義。以隨緣故。成生滅門染
0589b21: 淨。即生滅相也。即此染淨。為能示之詮。三大。是所
0589b22: 示之旨。二義各別。故云又分也。能所下。揀異前門
0589b23: 也。若喻顯者。一心如水。真如如溼。生滅如波。是水
0589b24: 溼相。即示水體。是水波相。能示水之自體溼體相八功
0589c01: 德相用鑒像潤物故。
0589c02: 【疏】自體等者。體。謂生滅門中本覺之義。是生滅之
0589c03: 自體。生滅之因。故在生滅門中。亦辨體也。翻染之
0589c04: 淨相。及隨染之業用。並在此門中。故具詮耳。是以
0589c05: 下文釋生滅門內。具顯所示三大之義。意在於此。
0589c06: 何故真如門中直云體。生滅門中乃云自體等。以
0589c07: 所示三大義。還在能示生滅門中。顯非別外。故云
0589c08: 自也。問。真如是不起門。但示於體者。生滅是起動
0589c09: 門。應唯示於相用。答。真如。是不起門。不起不必由
0589c10: 起立。由無有起故。所以唯示體。生滅。是起動門。起
0589c11: 必賴不起。起含不起。故起中具示三大。餘如下說。
0589c12: 【記】體謂下。初別解當文。本覺者。即是前之真如。至
0589c13: 此門中。轉名本覺。以對始故名本。對不覺故名覺
0589c14: 也。即此本覺。是生滅家之自體也。此顯生滅別無
0589c15: 其體。全攬本覺為自體故。生滅因者。或問。若此本
0589c16: 覺。是生滅體者。本覺即是真如。何故說為生滅自
0589c17: 體耶。故此釋之。謂生滅之相起時。實賴真如為因。
0589c18: 以真如不守自性。為無明熏。成諸染相。雖成染相。
0589c19: 其體不變。以不變故。熏彼無明。令猒生死。樂求涅
0589c20: 槃。漸起始覺。成其淨法也。如是染淨。皆由真如。是
0589c21: 故真如是生滅體。故下文云。依如來藏。有生滅心。
0589c22: 又云。所謂以有真如法故。能熏習無明。乃至名得
0589c23: 涅槃。成自然業。亦辨體者。謂前真如門。當體是體。
0589c24: 此生滅門。以真如為體。若無真如之體。生滅終不
0590a01: 能成。故此門中。須辨體也。翻染下。明示相用也。淨
0590a02: 相。即相大。謂大智慧光明義等。業用。即用大。謂報
0590a03: 化二身等。是以下。指文結示也。以生滅門中。文科
0590a04: 兩段。初釋能示生滅心法。即生滅因緣相等。後辨
0590a05: 所示三大之義。即體相用等。下文具顯。何故下。二
0590a06: 通前料揀。先外難。可見。以所下。後。釋通也。前云能
0590a07: 示。顯詮旨不一。今云自體。顯詮旨不異。此門雖即
0590a08: 能所有殊。非謂所詮在能詮外。今顯非外。故云自
0590a09: 體等。斯則生滅是真如家相。真如是生滅家體。體
0590a10: 相雖異。而不相離也。其猶波水雖異。豈得水在波
0590a11: 之外耶。故知其水。是波之自體也。問真下。三重釋
0590a12: 妨難。問意以兩門敵對而難。詳之可了。答中。真如
0590a13: 下二句。牒門立理。不必由起者。真如本自立。不藉
0590a14: 於生滅也。自性本常。豈因他有。由無下。正釋。謂有
0590a15: 起必有相用。無起但唯存體。故前門中。但只言一
0590a16: 也生滅下二句。牒前立理。起必賴不起者。異於前
0590a17: 門也。若無不起之真如。何有起動之生滅。如無其
0590a18: 水。豈有於波。故須藉之。起含不起下。正釋。真如舉
0590a19: 體成生滅。故今生滅。含於真體也。猶水起成波。波
0590a20: 含於水。由是此門。不唯示於相用。亦示體也。故云
0590a21: 具示。
0590a22: △二義。
0590a23: 【疏】起下復次真如自體相者已巳下釋義之文。
0590a24: 【記】起下等者。如論云。復次真如自體相者。一切凡
0590b01: 夫聲聞緣覺菩薩諸佛。無有增減。乃至真如自在
0590b02: 用義故。即有六十四行論文。正是此所起也。
0590b03: △文二。初大。二乘。初大。
0590b04: 所言義者。則有三種。云何為三。一者。體大。謂一切法
0590b05: 真如平等。不增減故。二者。相大。謂如來藏。具足無量
0590b06: 性功德故。三者。用大。能生一切世間出世間善因果
0590b07: 故。
0590b08: 【疏】義者牒章。有三。標數。云何徵起。
0590b09: 【疏】一下。釋成體大者。真性深廣。凡聖染淨。皆以為
0590b10: 依。故受大名。不增減者。謂隨流加染而不增。反流
0590b11: 除染而不減。又反流加淨不增。隨流缺淨不減。良
0590b12: 以染淨之所不虧。始終之所不易故。
0590b13: 【記】真性者。真。謂揀非偽妄。獨顯圓成性。謂自體常
0590b14: 住。不變不異。即揀諸法空性也。深。謂豎窮三際。無
0590b15: 去無來。廣。謂橫遍十方。非中非外。凡。即六趣差別。
0590b16: 聖。即三乘不同。染。即穢土。極於三界。淨。即淨土盡
0590b17: 於十方。然凡聖染淨。各通二報。今約別論。故凡聖
0590b18: 屬正。染淨對依也。以諸法雖廣。不出依正二報。正
0590b19: 中不出凡夫聖人。依中不出淨土穢土。故舉此四。
0590b20: 以攝一切無不盡也。皆以為依者。上之四法。並用
0590b21: 真如之體為所依故。故華嚴云。未曾有一法。得離
0590b22: 於法性。下文云。如是無漏無明種種業幻。皆同真
0590b23: 如性相。楞嚴云。一切世界因果微塵。因心成體。既
0590b24: 為一切所依。體大之名。由此而立。真如平等者。謂
0590c01: 真性於一切法中。為平等體故。如像中鏡。非同諸
0590c02: 法本空。空故平等。如鏡中像。隨流等者。約染淨二
0590c03: 義。顯不增減。在文可見。以性非染淨故。染淨皆空
0590c04: 故。良以下。結成上義。染淨。約法。始終。約時。謂隨流
0590c05: 為始。反流為終。下疏所說。以眾生為前。以佛為後。
0590c06: 前後。即始終也。或此段別約橫豎以顯平等之義。
0590c07: 染淨不虧者。橫說也。以現在生佛位中。無虧缺故。
0590c08: 始終不易者。豎說也。以過去未來無改易故。前約
0590c09: 多人同時說。此約一人異時說。雖一多同異橫豎
0590c10: 別論皆顯真如平等之義。
0590c11: 【疏】相大者。即二種如來藏中不空之義。謂不異體
0590c12: 之相故云性德。如水八德。不異於水。
0590c13: 【記】二種等者。謂如實空。如實不空之二也。空。謂不
0590c14: 與妄染相應。不空。謂具性功德。今如後義。故下文
0590c15: 云。所言不空者。以顯法體空無妄故。即是真心。常
0590c16: 恒不變淨法滿足。則名不空。不異等者。謂一一德
0590c17: 相。即是體性。故不異也。非謂藏為能具。德為所具。
0590c18: 故有性言。故下文云。具足如是過於恒沙不離不
0590c19: 斷不異不思議佛法。不同生滅之相。定差別故。性
0590c20: 相異故。可知見故。如水八德者。即阿耨池水。具八
0590c21: 功德。一甘。二冷。三。四輕。五清。六不臭。七飲不傷
0590c22: 喉。八不傷腹。不異之義。合法可知。
0590c23: 【疏】用大者。謂隨染業行。然此用大。是報化二身麤
0590c24: 細之用。令諸眾生。始成世善。終成出世善也。下文
0591a01: 顯之。何故唯言善不云不善者。以不善法。違真理
0591a02: 故。是所治故。非其用也。若爾。諸不善法。應離於真。
0591a03: 釋云。以迷真故。不得離真。以違真故。非其用也。
0591a04: 【記】初。釋文。隨染業行者。謂隨彼彼染幻眾生。起利
0591a05: 他行。即是如來不思議業。故云業行。若將隨染門
0591a06: 中反染之業行。為此用大者。恐非文中正意。以彼
0591a07: 反染業行。但是能顯之淨法。未可便將為此所顯
0591a08: 報化用故。若約顯真順理治妄染邊。亦是用也。報
0591a09: 身。即三賢已巳上之所見者。化身。即二乘十信已巳下
0591a10: 之所見者。麤。即化身。隨類各應。各見不同。非受樂
0591a11: 相故。細者。是報體平等佛身。身有無量色。色有無
0591a12: 量相好。所住依果。亦復無量種種莊嚴。具足樂相
0591a13: 故。世善者。謂有漏熏習善根力故。起十善等。此但
0591a14: 有漏。不逾人天。故名世也。出世者。令猒生死。樂求
0591a15: 涅槃。此皆無漏。超過三界。故言出世也。於中雖通
0591a16: 三乘。究竟唯以一乘而得滅度。下文用大。廣顯其
0591a17: 相。何故下。二。通妨。牒難。可知。以不下。正釋。若善因
0591a18: 果。內順真如。外治諸惡。此法若起。從因至果。能感
0591a19: 勝處。故得名為真如淨用。以從真如內熏所起。報
0591a20: 化二用所發。今茲用大。宜發此法。若不善因果。內
0591a21: 違真理。外被善治。此法若起。從因至果。能感苦處。
0591a22: 何名淨用。以從不覺所生。塵勞發現故。故此文中。
0591a23: 不言不善也。若爾下。轉難。可知。釋云下。重釋。雖是
0591a24: 惡法。以是不覺。迷真所成。所成之法。不離真體。如
0591b01: 水起波。不離溼性。故下文云。以依真如法故。有於
0591b02: 無明。又云。依覺故迷。若離覺性。則無不覺。以違下。
0591b03: 結成前義。可知。然此用大。正是果上二身。如下具
0591b04: 說。今疏以善為用者。乃是旁義。亦即以所生。顯能
0591b05: 生也。然論不言滅惡者。以善起必惡滅故。
0591b06: △二乘。
0591b07: 一切諸佛。本所乘故。一切菩薩。皆乘此法。到如來地
0591b08: 故。
0591b09: 【疏】諸佛者。標果望因以解乘也。菩薩者。舉因望果
0591b10: 以成運也。即始覺之智。是能乘。本覺之理。為所乘。
0591b11: 故梁攝論云。乘大性故。名為大乘。
0591b12: 【記】標果望因者。諸佛即果。本即是因。以諸如來本
0591b13: 所修行因地之時。無別所乘之法。唯以此心。為其
0591b14: 所乘而至究竟。舉因望果。在文可見。此中如來。并
0591b15: 前諸佛。皆約自受用報身所辨。非謂應化。知之。以
0591b16: 成運者。運即是乘。二義無別。但文變耳。或可二義
0591b17: 不同。謂乘以運載為義。前段約佛本乘。方有載
0591b18: 義。故疏云以解乘。今文約從因至果。運義始彰。故
0591b19: 論云到如來地。疏云以成運也。然佛是已巳乘。菩薩
0591b20: 是當乘今乘。於中皆含自運運他之義。即始下。出
0591b21: 能所乘體也。始覺為能乘者。即前佛與菩薩也。雖
0591b22: 滿分不同。俱屬始覺能乘智也。本覺為所乘者。若
0591b23: 約今文。即前一心法為所乘。以對始故言本覺也。
0591b24: 若約三大言之。則用大為能乘。體相二大為所乘。
0591c01: 然用即始覺。體相即本覺。大即是乘。持業釋也。乘
0591c02: 大性者。但證本覺。是乘之大性。或雙證本始也。由
0591c03: 是前來標宗。但言法義。不別言乘。今但次於三大
0591c04: 言之。亦不別舉題目。解釋分中。意亦如是。
0591c05: △三解釋分二。初結前生後。二分門解釋。初結
0591c06: 前生後。
0591c07: 已巳說立義分。次說解釋分。
0591c08: 【記】解釋分者。前雖義宗略立。理趣未詳。若不解以
0591c09: 廣文。幽旨如何開釋。此令生解。故有此分。
0591c10: △二分門解釋二。初標數徵列。二牒名辨相。初
0591c11: 標數徵列。
0591c12: 解釋有三種。云何為三。一者。顯示正義。二者。對治邪
0591c13: 執。三者。分別發趣道相。
0591c14: 【疏】顯示者。正釋所立大乘法義。對治者。既明正理。
0591c15: 須遣異計。發趣者。趣正理之階降。
0591c16: 【記】所立等者。即前分中所立一心法二門三大之
0591c17: 義。彰顯開示。令生正解。由是正義。解此即成正解
0591c18: 也。遣異計者。非正道理。妄生計著。為患頗深。固宜
0591c19: 除滌。趣正等者。發心趣道。行相差別。升降不同。今
0591c20: 當分別。令其修證。無惑混濫也。斯乃正義顯示令
0591c21: 解。邪執對治令遣。道相分別令行。又正義為能治。
0591c22: 邪執為所治。正義為所趣。道相為能趣。皆為正義。
0591c23: 有後二文也。
0591c24: △二牒名辨相三。初顯示正義。二對治邪執。三分
0592a01: 別發趣道相。初顯示正義二。初總。二別。初總。
0592a02: 【疏】釋上立義分中。眾生心攝一切等也。
0592a03: 【記】釋上等者。謂釋前分之中。所言法者。謂眾生心。
0592a04: 是心即攝一切世間出世間法之文也。
0592a05: △於中二。一依法開門。二二門該攝。一依法開
0592a06: 門。
0592a07: 顯示正義者。依一心法。有二種門。云何為二。一者。心
0592a08: 真如門。二者。心生滅門。
0592a09: 【疏】顯示者。牒章。依一心下。謂一如來藏心。含於二
0592a10: 義。一約體絕相義。即真如門。謂非染非淨。非生非
0592a11: 滅。不動不轉。平等一味。性無差別。眾生即涅槃。不
0592a12: 待滅也。凡夫彌勒。同一際也。二。隨緣起滅義。即生
0592a13: 滅門。謂隨熏轉動。成於染淨。染淨雖成。性恒不動。
0592a14: 正由不動。能成染淨。是故不動。亦在動中。是故下
0592a15: 文識有二義中本覺是也。上文生滅門中自體是
0592a16: 也。勝鬘云。不染而染。染而不染等。楞伽云。如來藏
0592a17: 名阿賴耶識。而與無明七識共俱。如大海波。常無
0592a18: 斷絕等。又云。如來藏者。為無始偽惡習所熏。名
0592a19: 為識藏。又云。如來藏者。為善不善因。受苦樂與因
0592a20: 俱。若生若滅。猶如伎兒。作諸伎樂等。此等並約生
0592a21: 滅門說也。然此二門。舉體通融。際限不分。體相莫
0592a22: 二。此無二處。諸法中實。不同空。性自神解。故云
0592a23: 一心。
0592a24: 【記】依一下。疏文分二。初。釋一心具二門。二門者。謂
0592b01: 一心上。有其二義。義具能通出入。故目之為門。能
0592b02: 通者。謂真如生滅。互相通故。又此二門。通一心故。
0592b03: 通一心者。正是此段。以一一門。皆言心故。互相通
0592b04: 者。以真如門。有隨緣故。通於生滅。生滅門。有體空
0592b05: 故。通至真如也。出入義者。謂眾生迷惑流轉。即出
0592b06: 真如門入生滅門。若覺悟修證。即出生滅門入真
0592b07: 如門。既成道已巳。即卻郤出真如門入生滅門。開悟眾
0592b08: 生。能事既畢。息化歸真。即卻郤出生滅門入真如門。
0592b09: 安住祕藏也。中又有二。初標也。一如來藏者。以二
0592b10: 義不分。故云一也。若例言之。即染淨凡聖空有理
0592b11: 事等。皆一也。此之一義。為顯不二。強名為一。非是
0592b12: 數法。故經云。一亦不為一。為離諸數故。一約下。二。
0592b13: 釋。中二。初。真如門。又二。初正釋。約體等。標立也。非
0592b14: 染下。釋上絕相以顯一體。謂染淨生滅動轉等。皆
0592b15: 屬於相。表此俱無。故言非也。平等下。約體以結。平
0592b16: 等。約豎結。以無高下故。如經云。是法平等。無有高
0592b17: 下。一味。約喻結。猶如大海。同一味。性無差別。約
0592b18: 橫結。淨名經云。一切眾生皆如也。一切法亦如也。
0592b19: 眾聖賢亦如也。至於彌勒亦如也。又平等一味。絕
0592b20: 相也。性無差別。約體也。故云約體絕相義。眾生下。
0592b21: 二引證。此引淨名經文。彼後文云。諸佛知一切眾
0592b22: 生。畢竟寂滅。即涅槃相。不復更滅等。今疏取意。故
0592b23: 文少異。下皆如此。二下。二生滅門。中三。初正解。隨
0592b24: 緣等。標立也。謂隨下。釋也。謂以無明熏真如。起妄
0592c01: 心妄境。成一切染法。真如熏無明。滅妄心妄境。成
0592c02: 諸淨法。廣如下釋。染淨雖成下。釋妨。或曰。既隨熏
0592c03: 動。云何復說眾生如耶。故此釋之。正於動時動處。
0592c04: 元來不動。明非相不動。故言性。顯非蹔不動。故言
0592c05: 恒也。或曰。性既不動。如何能成染淨。故云正由不
0592c06: 動能成染淨。斯則反成上義。謂若性自動。同生滅
0592c07: 相。即當時滅。不能自立。尚不自立。將何成於染淨。
0592c08: 實由不動。故能成也。是故下。二結指。謂以隨熏動
0592c09: 時。性未嘗變。故得生滅門中有真如也。故云不動
0592c10: 亦在動門。若真如門中。則未必有生滅。生滅門中。
0592c11: 則必有真如。以生滅藉真如。真如不藉生滅故。略
0592c12: 如前釋。廣在下文。是故下。指文。本覺者。即生滅門
0592c13: 初云。此識有二種義。能攝一切法。生一切法。云何
0592c14: 為二。一者覺義。二者不覺義等。即彼覺義。便是生
0592c15: 滅門中真如。名為不動。但以至此門中。別約形待
0592c16: 義邊。易名為覺。上文等者。即立義分中云。是心生
0592c17: 滅因緣相。能示摩訶衍自體相用故。彼之自體。亦
0592c18: 即生滅門中真如也。此上兩段。正是動中有不動
0592c19: 義。勝鬘下。三。引證。通證隨熏動轉。動中有不動義。
0592c20: 不染而染。即真如成生滅。染而不染。即動中有不
0592c21: 動。如來藏。即真如。無明七識。即生滅阿耶識。即
0592c22: 上二和合也。謂真如隨緣。成耶識。以成識故。與
0592c23: 無明共俱。亦可如來藏即是耶。但以通相別相
0592c24: 而異。故云如來藏名阿耶識。故經云。佛說如來
0593a01: 藏。以為阿賴耶。惡慧不能知。藏即賴耶識。亦云。如
0593a02: 金與指環。展轉無差別。大海如耶。波如無明七
0593a03: 識。水即如來藏。以從無始時來。真妄和合。未曾捨
0593a04: 離。故云常無斷絕。如來藏者。即所熏之淨性。偽
0593a05: 惡習。即能熏之染幻。識藏。即所成耶也。為善不
0593a06: 善因者。謂此性隨善緣。起諸善法。性即為善因。隨
0593a07: 不善緣。起諸不善法。性即為不善因。隨善受樂。性
0593a08: 在其中。隨惡受苦。性亦在中。故云與因俱。若生等
0593a09: 者。循環諸趣。生死無窮。藏性於中。隨而遍受。而其
0593a10: 體性。未嘗去來。故經云。生滅去來。本如來藏。如伎
0593a11: 等者。如人作戲。變改服章。體是一人。初未曾易。故
0593a12: 彼文云。心如工伎兒。意如和伎者。五識如音樂。受
0593a13: 想觀伎眾。如人弄師子。人入師子活。人出師子死。
0593a14: 淨因無明時。當知亦如是。圭山云。樂人本是一形
0593a15: 軀。乍作官人乍作奴。名目服章雖改異。始終奴主
0593a16: 了無殊。此等下。結指。如上所引。並說真如隨緣作
0593a17: 生滅。動中有不動也。然此下。二。攝二門歸一心也。
0593a18: 舉體等者。謂真如舉體成生滅。生滅無性即真如。
0593a19: 是故生滅現時。全真體現。真如顯時。全生滅顯。舉
0593a20: 一全收。故云融通。以融通故。真無真相。妄無妄相。
0593a21: 真妄相即。一體無異。故云不分既而不分際限。豈
0593a22: 更存於體相。故云莫二。波水之喻。可以比知。無二
0593a23: 處者。即此真妄融通之處。實性存焉。此之實性。為
0593a24: 諸法主。即是諸法中之實性也。又表非二邊。故名
0593b01: 中。離諸差別相。故名實。此上二句。是約中實以
0593b02: 解心也。故經有中實理心之言。不同下。約靈鑒以
0593b03: 解心。謂空體。亦無二邊。亦非差別相。然但昏
0593b04: 鈍而無靈鑒。今此實性。自在靈通。覺了不昧。故云
0593b05: 不同等。故祖師云。空寂體上。自有本智能知。知之
0593b06: 一字。眾妙之門。大抵意云。於一切染淨融通法中。
0593b07: 有真實之體。了然鑒覺。目之為心。斯則體相不二。
0593b08: 故云一中實神解。故云心。
0593b09: △二二門該攝二。先立。次釋。先立。
0593b10: 是二種門。皆各總攝一切法。
0593b11: 【疏】上立義分中直云攝。今釋中云各攝者。以一心
0593b12: 含通別二門故。今分通別。又各攝故。以真如門。是
0593b13: 染淨通相。通相之外。無別染淨。故得總攝一切諸
0593b14: 法。生滅門者別顯染淨。染淨之法。無所不該。故亦
0593b15: 總攝一切諸法。通別雖殊。齊無所遺。故云各攝。又
0593b16: 以此即是真如隨緣和合。變作諸法。諸法即無異
0593b17: 體。還攝真如門也。以此二門。齊攝不二。故得說為
0593b18: 一心也。
0593b19: 【記】上下。先正釋二。初。對前牒文。可見以一下。二釋
0593b20: 今文意三。初。總標其意。含通別者。釋前文意也。前
0593b21: 文以二門未啟。但約一心通總包含而說。故云攝。
0593b22: 不言各也。今分下。標今意。謂今文中。二門既開。每
0593b23: 門之中。皆各自攝一切法也。若無標揀。將謂二門
0593b24: 共攝一切。則有攝法不盡之過。故言皆各也。以真
0593c01: 下。二。別釋義相二。初。約二門各攝解二。初。正釋。通
0593c02: 相者。以真如門。不分染淨。雖攝染淨。皆同性故。所
0593c03: 言相者。謂義相也。以此門中。顯示染淨融通之義。
0593c04: 故云通相。以染淨等法。入此門中。同為一味。真如
0593c05: 之理。更無差別。故云無別染淨等。故得下。結可知。
0593c06: 別顯等者。隨流反流。各不相是。功德塵勞。歷然有
0593c07: 異。眾生諸佛。凡聖宛然。淨土穢土。優劣不等。無所
0593c08: 不該者。謂一切雖多。不出染淨。既攝染淨。是故論
0593c09: 云攝一切也。通別下。二結成。謂通相別相二門雖
0593c10: 殊。所攝之法。更無差異。故云齊無所遣。又以下。次
0593c11: 約二門互攝解。前約二門各攝通別不同。齊門而
0593c12: 說。攝義有異。初門通相。但明融攝。融則染淨無別。
0593c13: 故名為通。後門別相。乃是該攝。該則染淨不同。故
0593c14: 名為別。今此文中。不分通別。只就一義。左右說之。
0593c15: 便成二門各攝之義。今文所說生滅攝一切時。即
0593c16: 是真如攝一切也。以生滅無體。全即理故。故云還
0593c17: 攝等。又真如攝一切時。即是生滅攝一切也。以全
0593c18: 事之理。非別外故。今此疏中。猶闕後義。應合更云。
0593c19: 真如既是諸法真性。離真性外。無別諸法。還攝生
0593c20: 滅門也。若具此文。於義方足。成互攝也。斯則生滅
0593c21: 門攝法時。真如門法。亦在生滅中。真如門攝法時。
0593c22: 生滅門法。亦在真如中。如是。則真如中所攝染淨。
0593c23: 即是生滅門所攝染淨。無二無別。舉一全收。故云
0593c24: 二門互攝。故下結云齊攝不二也。問。疏中何故不
0594a01: 說真如攝生滅門耶。答前文通相已巳含此意。故不
0594a02: 復言也。以此下。三。結歸一心。良以二門。相攝理齊。
0594a03: 鎔融不二。以不二故。得名一心。斯則二門一心。體
0594a04: 無別異。若約義別說。則一心是總。二門是別。又於
0594a05: 別中。真如約體。生滅約相。若克體圓融。則性相無
0594a06: 二。即是一心。今既二門互攝。全奪兩亡。唯是一心。
0594a07: 更無別法。故今結成為一心也。
0594a08: 【疏】問。二門既齊相攝者。何故上文真如門中。唯示
0594a09: 大乘體。不顯於相用。生滅門中。具顯三耶。答。真如
0594a10: 是泯相顯實門。不壞相而即泯。故得攝於生滅。以
0594a11: 泯相而相不存。故但示於體也。生滅是攬理成事
0594a12: 門。不壞理而成事。故得攝於真如。以成事而理不
0594a13: 失。故具示三大。問。前既泯相。相不存。但示於體。亦
0594a14: 可攬理。理不存。應但示相用。何故不齊耶。答。生滅
0594a15: 起必賴於真。故攬理理不失。真如未必藉生滅。故
0594a16: 泯相相不存。相不存。故唯示於體。理不失。故具示
0594a17: 於三。是故攝義是齊。示義別也。
0594a18: 【記】問下。二。通難二。初。二門示義通局難。初句。指定
0594a19: 前義。何故下。引文正難。意云。真如既攝生滅門。何
0594a20: 不同彼示三大。生滅既攝真如門。何不同彼示一
0594a21: 大。示義既差。攝法須別。攝法若等。示義應同。如何
0594a22: 攝法即同。示義卻郤別耶。答中。初句。標定其門。不壞
0594a23: 下。正明行相。謂染淨之相。全攬理成。理非可壞。全
0594a24: 理之相。亦不可壞。以不壞故。攝生滅盡。成今相攝
0594b01: 義以泯下。為即理故。令染淨相。亡泯不存。以不存
0594b02: 故。唯真體在。故成前文唯示體也。生滅下。標定其
0594b03: 門。不壞下。明理在事中。以全理而成事。故事起而
0594b04: 理不壞。成今相攝義。斯則事為能攝。理為所攝。以
0594b05: 下成。明事理俱存。成前具示義。成事。故示相用二
0594b06: 大。體不失。故示於體大。問前下。二。性相存泯不齊
0594b07: 難。問意可知。但躡前門相不存義。以難後門理不
0594b08: 失也。答中。前四句顯二門存泯之由。各初一句。所
0594b09: 以。後一句。定義生滅等者。事依理顯故。理為事本
0594b10: 故。如波必賴於水。故下文云。依如來藏。有生滅心
0594b11: 理不失者。理若已巳失。則無生滅也。如水失則無波。
0594b12: 故論云。若無空義者。則無道無果。未必等者。真理
0594b13: 本有。不假緣成。如水不藉於波。故真如門中直云。
0594b14: 真如者。即是一法界大總相等。不言依生滅有。泯
0594b15: 相相不存者。不泯則已巳。泯則不存。入理自亡。何存
0594b16: 生滅。如水澄靜。豈存波在。下文云。以一切法。皆同
0594b17: 如故。相不存下四句。躡前正答。相不存者。相存則
0594b18: 可示於三。不存但合示於體。理不失等者。生滅相
0594b19: 起。理又不亡。不具示三。於理如何。是故下。結答雙
0594b20: 示。可知。
0594b21: △次釋。
0594b22: 此義云何。以示二門不相離故。
0594b23: 【疏】云何者。責云。若二門各別。不可相從。若本唯一
0594b24: 心。未容影攝。以故者。答云。以體相不離故。如金與
0594c01: 莊嚴具。若以金收具。具無所遺。以具攝金。金無不
0594c02: 盡。良以二門一揆。全體收。此義亦然。思之可見。
0594c03: 【記】責中。不相從者。從順也。事理別故。其猶水火。敵
0594c04: 體相違。豈能互攝。未容等者。若分二別。可言影互
0594c05: 相攝。今唯一心。影攝何法。斯則二別亦無攝義。一
0594c06: 心亦無攝義也。答中。論云不相離者。意明不一不
0594c07: 二。不一故二門各存。不二故唯是一心。以是一心。
0594c08: 故不相離。以不相離。故能影攝。即反前責意也。疏
0594c09: 云以體相者。體即真如。相即生滅。真如隨緣成生
0594c10: 滅。生滅無體即真如。由是反覆言之。故不相離也。
0594c11: 金具者。金喻真如。具喻生滅。相收之義。在文可見。
0594c12: 良以下。結喻例法。良者。實也。以者。由也。實由金具
0594c13: 二門。未曾有異。故云一揆。揆。謂端揆。即齊等也。由
0594c14: 不異故。舉金時。收具盡。具全體是金。舉具時。
0594c15: 收金盡。金全體是具。此義下。例法也。此義者。即此
0594c16: 不相離義也。舉真如時。收生滅盡。生滅全體是
0594c17: 真如。舉生滅時。收真如盡。真如全體是生滅。法
0594c18: 喻正等。故云亦然。然。猶如是也。
0594c19: 
0594c20: 大乘起信論疏筆削記會閱卷第三
0594c21: 
0594c22: 音釋
0594c23: 植音直。種也。
0594c24: 筋音斤。骨絡。
0595a01: 硬音恨。堅也。
0595a02: 鶖音秋。鸛鷺屬。
0595a03: 嚚音銀。言不忠信也。
0595a04: 罥音捐。網之總名。
0595a05: 曝音僕。晒乾也。
0595a06: 與同。
0595a07: 娑婆此云堪忍。此土名也。
0595a08: 貊音陌。北方國名。
0595a09: 音機。繫絆也。
0595a10: 兇音凶。狠戾也。
0595a11: 螘與蟻同。
0595a12: 慵音戎。懶惰也。
0595a13: 六一。難陀。二。跋難陀。多貪財利。三。迦留陀夷。
0595a14: 多婬染。四。闡陀。多愚疑。惡性難共語。五馬師。六。滿
0595a15: 宿。多瞋恚。汙他家。行惡行。此皆豪貴種族。既出家
0595a16: 後。共為朋黨。故號為六也。
0595a17: 逗音豆。投合也。
0595a18: 綜音宗。機縷。
0595a19: 咫音止。八寸曰咫。
0595a20: 軸音逐。車之軸頭也。
0595a21: 摩羅具云摩羅耶。此翻離垢。或云阿跋多羅。此
0595a22: 翻無上。或翻勝。山名也。
0595a23: 音。大也。
0595a24: 音拱。金在砂石。未經銷者。
0595b01: 虧音奎。缺少也。
0595b02: 與軟同。柔和也。
0595b03: 伎音技。即戲童樂人之類。
