0169a21: 
0169a22: 
0169a23: 佛說大方廣善巧方便經卷第二
0169a24: 
0169a25: 西天譯經三藏朝奉大夫試光祿卿
0169a26: 傳法大師賜紫臣施護奉　詔譯
0169a27: 復次光聚王。又如持明人善修瑜伽悉地法
0169a28: 門。於祕密五種縛中而受繫縛。隨所作法不
0169a29: 越三昧。是人以一大明句力。悉能斷除彼一切
0169b01: 縛。而獲安住祕密行門。雖在繫縛中常不離
0169b02: 三昧。具善巧方便菩薩摩訶薩亦復如是。於
0169b03: 五欲境中嬉戲順行。隨其所作不壞正行。是
0169b04: 菩薩以一智慧明力。悉能清淨一切染法。於
0169b05: 一切智心而能安住。雖受五欲樂。常生梵天
0169b06: 界。光聚王。又如世間善用劍者。於其劍法巧
0169b07: 妙精熟。是人一時隱覆利劍。獨行曠野險難
0169b08: 之處。於其中路忽見一人。單己無伴復無器
0169b09: 仗。時用劍人見彼人已。生悲愍心即相附近。
0169b10: 而謂言曰。汝今獨行一無伴侶。又無器仗將
0169b11: 何護身。汝今同我隨其所往。終不令汝有所
0169b12: 闕失。若忽值遇盜賊等事。我當為汝作大救
0169b13: 護。言已同行。於其中路忽逢賊眾。時同行人
0169b14: 不知此人先隱利劍。見是賊已即生怖畏。時
0169b15: 用劍人發勇猛心無所怯懼。即出其劍與彼
0169b16: 賊眾而共敵。時彼賊眾皆悉斷命。其用劍
0169b17: 人自護身已。復能防護彼同行者。咸得安隱
0169b18: 過斯險難。具善巧方便菩薩摩訶薩亦復如
0169b19: 是。而能具足種種方便執智慧劍。雖於五欲
0169b20: 境嬉戲順行。終不暫令身根起放逸事。能為
0169b21: 身根作大防護。設於異時遇煩惱魔。菩薩亦
0169b22: 復無所動轉。被精進鎧不生怖畏。以智慧劍
0169b23: 斷煩惱網悉令清淨。菩薩常生清淨佛土。
0169b24: 爾時會中有一菩薩名曰作愛。於其食時。入
0169b25: 舍衛大城。而行乞食。時彼菩薩次第行至一
0169b26: 長者舍。住立門側發聲乞食。長者有女名曰
0169b27: 上財。顏貌端正人所愛樂。是時彼女聞菩薩
0169b28: 聲。即持飲食出施菩薩。授其食已。即於菩薩
0169b29: 生愛樂心。若色相若音聲而生取著。由此因
0169c01: 緣起貪染心。作愛菩薩見是女已。即知其念。
0169c02: 菩薩爾時於貪染法無所作意。即自思惟於
0169c03: 須臾間。若起一念貪染心者。是大過失。何以
0169c04: 故。今此女人我於何處而生可愛。若彼眼根
0169c05: 為可愛者。眼是無常敗壞不淨肉團。彼自性
0169c06: 空何所愛樂。若於耳鼻舌身意根為可愛者。
0169c07: 彼彼諸根亦復如是。自性皆空無有實法。何
0169c08: 所愛樂。如是從足至頂乃至內外中間。一一
0169c09: 如實審諦觀察。是中無有少法可得。我今如
0169c10: 是如實觀已。於一切法悉無所有。法無有故
0169c11: 即法無生。菩薩作是思惟時。即得無生法忍。
0169c12: 菩薩得是利已心大歡喜。即於是處踊身虛
0169c13: 空。高一多羅樹。於其城中右繞七匝出舍衛
0169c14: 大城。乘空往詣佛世尊所。
0169c15: 爾時世尊。見彼作愛菩薩。威德巍巍猶如鵝
0169c16: 王。乘空自在徐緩而來。世尊見已。謂阿難言。
0169c17: 阿難。汝見此作愛菩薩從空來不。阿難白佛
0169c18: 言。世尊。唯然已見。佛告阿難言。汝今當知。
0169c19: 此菩薩者。於一切法離貪愛心。證法無生悉
0169c20: 無所得。而能降伏一切魔軍。廣為眾生轉正
0169c21: 法輪。時佛言已。而彼菩薩即住空中聽佛說
0169c22: 法。
0169c23: 是時彼上財女人。於長者舍忽然命終。生三
0169c24: 十三天。轉女人相得天子身。彼天子生時。有
0169c25: 七寶莊嚴微妙宮殿同時出現。縱廣十二由
0169c26: 旬。復有一萬四千天女眷屬同時而生。是諸
0169c27: 天女於須臾間。自有智生咸作是念。我等今
0169c28: 時以何善根得生於此。即知先世舍衛城中
0169c29: 有長者女。於一菩薩起染愛心。以是因緣於
0170a01: 彼命終生此天中。轉女人相而為天子。彼得
0170a02: 無量勝報神通。我等由是天子勝因緣故亦
0170a03: 得生此。作是念已歡喜而住。
0170a04: 爾時彼新生天子即作是念。我昔人間生染
0170a05: 愛心。而＝如【三】而＝如【宋】【元】【明】而如何今時得是勝報。此因緣者。乃是
0170a06: 作愛菩薩增上＝土【明】上土善力為開導故。我今宜應往
0170a07: 詣佛所。恭敬供養彼佛世尊。及欲瞻禮作愛
0170a08: 菩薩。
0170a09: 爾時彼天子作是念已。即時與諸天女眷屬。
0170a10: 持以種種殊妙香華。從彼天界來詣佛所。到
0170a11: 已頭面禮世尊足。即於佛前合掌向空。遙伸
0170a12: 敬禮作愛菩薩。然後以彼所持眾香華等。尊
0170a13: 重恭敬供養世尊。作供養已右繞三匝。合掌
0170a14: 向佛說伽陀曰。
0170a15: 不可思議人中尊不可思議大菩提
0170a16: 不可思議諸佛行不可思議諸佛法
0170a17: 我舍衛城長者女父本立名為上財
0170a18: 色相端嚴眾所欽父母宗親亦愛念
0170a19: 於一時中有佛子具大威德名作愛
0170a20: 舍衛城中乞食行次第來至於我舍
0170a21: 我時聞彼美音聲適悅歡喜即取食
0170a22: 持食詣彼作愛前以尊重心施佛子
0170a23: 我時見彼妙色相心生愛染欲和合
0170a24: 彼因緣故不能成我於剎那而命斷
0170a25: 我今不能具宣說作愛佛子大因緣
0170a26: 於染愛法不相應令我滅已生勝處
0170a27: 世尊我雖捨前報快哉斷我女人相
0170a28: 轉成男子大威光又復得生於天界
0170a29: 與我同生諸天女一萬四千為眷屬
0170b01: 復有最上七寶嚴微妙宮殿同時現
0170b02: 我時發生如是心此為不可思議事
0170b03: 我以染愛心為因云何得此清淨報
0170b04: 作愛佛子甚希有亦名作喜作光明
0170b05: 我身熾盛大威光由彼勝因獲如是
0170b06: 染因能成如是果聲聞緣覺不能知
0170b07: 而彼乘中無此法唯善逝智而能轉
0170b08: 假使殑伽沙數劫不能修學諸佛智
0170b09: 我今無餘所樂心唯求無上菩提果
0170b10: 作愛佛子大威德是我最上善知識
0170b11: 我因彼故得見佛安住菩提無退轉
0170b12: 我知修行菩提者於染愛心無所著
0170b13: 如我所轉女人相普願一切為男子
0170b14: 我前世中命終後父母親族懷悲惱
0170b15: 恩愛極苦所纏心返於沙門生忿恚
0170b16: 我今以佛威神力於剎那間詣父所
0170b17: 隱身住空而白言勿於沙門生忿恚
0170b18: 起忿恚者大過失於長夜中受苦惱
0170b19: 上財女者今我是已生三十三天中
0170b20: 轉彼女人前報相得大威光天子身
0170b21: 父母今詣於佛所應當懺彼忿恚心
0170b22: 佛是眾生大慈父一切眾生所歸趣
0170b23: 父母聞說佛聲已即起廣大增勝心
0170b24: 爾時父母承佛力應聲即詣於佛所
0170b25: 到已頭面禮佛足懺悔先起忿恚心
0170b26: 白言我今歸依佛合掌又復伸問言
0170b27: 佛法僧寶最尊勝當云何作供養事
0170b28: 唯佛能知我心意如我所問願佛說
0170b29: 發是言已諦誠住一心渴仰而聽受
0170c01: 佛告上財父母言汝今諦聽我所說
0170c02: 若欲供養諸佛者應當發起菩提心
0170c03: 當知汝女上財者五百生中種善根
0170c04: 今轉女身為天子為汝父母善開導
0170c05: 父母聞佛如是語即發無上菩提心
0170c06: 歡喜稱讚作是言人中大仙如實語
0170c07: 爾時佛告阿難言汝今證知如是事
0170c08: 菩薩方便不思議於染心中得淨報
0170c09: 如上財女所轉相一切眾生亦如是
0170c10: 阿難如是勝功德能令眾生皆離苦
0170c11: 今此天子勝福報於染愛心常清淨
0170c12: 而能恭敬佛世尊尊重無上菩提故
0170c13: 多劫已曾供養佛於諸佛所種善根
0170c14: 堅固安住菩提心決定當得菩提果
0170c15: 爾時尊者阿難白佛言。世尊。如我意者。譬如
0170c16: 須彌山王眾寶所成。雖種種寶有種種色。彼
0170c17: 黃金色而為最上。菩薩摩訶薩亦復如是。若
0170c18: 清淨心若染污心。若住法心若隱法心。雖種
0170c19: 種心如是差別。彼一切智心而為最上。世尊。
0170c20: 諸菩薩摩訶薩最初安住一切智心。於諸染
0170c21: 法悉能清淨。又如有藥名曰善現。能治世間
0170c22: 一切病苦。菩薩摩訶薩亦復如是。住一切智
0170c23: 心已。能斷除貪瞋癡等諸煩惱病。
0170c24: 爾時世尊讚尊者阿難言。善哉阿難。如汝所
0170c25: 說如是如是。
0170c26: 爾時尊者大迦葉。前白佛言。希有世尊。菩薩
0170c27: 摩訶薩能行最上寂靜之行。能於一切眾生。
0170c28: 起悲愍心常所利益。又復能修空無相無願
0170c29: 解脫法門。不樂聲聞緣覺之法。於一切處不
0171a01: 離一切智心。具不可思議善巧方便。世尊。諸
0171a02: 菩薩摩訶薩。一切所行無著無礙。於色聲香
0171a03: 味觸境中。行而不取亦無起作。世尊。我今樂
0171a04: 說譬喻明菩薩行。願佛世尊聽許我說。佛言
0171a05: 大迦葉。樂說當說今正是時。大迦葉言。世尊。
0171a06: 譬如世間有無數百千人眾。於其曠野險難之
0171a07: 處見有一門。而彼人眾爾時各各從其門入。
0171a08: 過是＝見【明】是見門已次見道路。其路懸曠險惡多難。彼
0171a09: 諸人眾見是路已。咸生怖畏。是時有一智人
0171a10: 具善方便。欲為多人利益安樂。即告眾言。汝
0171a11: 等當知。去此不遠有一大城。其城廣闊嚴麗
0171a12: 清淨。人民熾盛安隱豐饒。入彼城者適悅快
0171a13: 樂。誰當愛樂入其城中。即能遠離險難怖畏。
0171a14: 時彼眾中有一類人。聞是語已即時發言。我
0171a15: 今樂入。入是城已。見其豐饒安隱快樂。生希
0171a16: 有想愛著不捨。即於彼住不復樂出。有一類
0171a17: 人。聞說其城即時發言。我亦隨順入彼城中。
0171a18: 是人雖入不樂彼住後復還出。又復眾中有
0171a19: 一類人。雖聞是語不能前詣入彼城中。世尊。
0171a20: 彼有智人過此城已。又復行於曠野險路。出
0171a21: 是路已見一道徑。其徑狹小可一尺量。徑之
0171a22: 左面有一大坑深百千肘。徑之右面復一大坑
0171a23: 深百千肘。若或有人墮是坑者不能出離。彼
0171a24: 徑四向有一類人發是聲言。我於此處生大
0171a25: 怖畏。又復去彼狹徑不遠有四衢道。一類人
0171a26: 眾遊履其道。隨其所向。彼彼皆能見有大城。
0171a27: 如如所見。彼彼隨應而生愛樂。時彼智人見
0171a28: 是狹徑已。即行其徑到安隱處。世尊。世間無
0171a29: 數百千人者。當知即是諸愚異生。
0171b01: 一門者。當知即是取一有身。彼曠野險難中
0171b02: 見道路者。當知即是生死險難之路。其路懸
0171b03: 曠者。當知即是無明有愛為因受果。極懸遠
0171b04: 故。彼有智人能唱導者。當知即是具善巧方
0171b05: 便菩薩摩訶薩。彼大城者。即是二乘所證涅
0171b06: 盤＝槃【三】【宮】盤＝槃【宋】【元】【明】【宮】盤槃。有一類人入彼大城。愛樂安住不求出者。
0171b07: 當知即是聲聞緣覺下劣信解生止息想。彼
0171b08: 一類人亦欲隨順入其城中不樂安住後還出
0171b09: 者。當知即是餘諸菩薩。成就最上信解心故。
0171b10: 彼一類人雖聞是語。不能前詣入其城者。當
0171b11: 知即是少福無智諸外道輩。彼有智人過此
0171b12: 城已。又復出彼曠野路者。當知即是具善巧
0171b13: 方便菩薩摩訶薩。精進波羅蜜多故。彼一尺
0171b14: 量狹徑路者。當知即是最上法界。左面坑者。
0171b15: 當知即是彼聲聞地。右面坑者。當知即是彼
0171b16: 緣覺地。彼徑四面有一類人發怖畏聲者。當
0171b17: 知即是諸天魔王及魔眷屬。彼四衢道者。即
0171b18: 是四攝法門。隨其所向彼彼皆能見大城者。
0171b19: 當知即是彼二乘人。隨其所應見佛功德見
0171b20: 佛所行。及佛智慧生愛樂故。時彼智人到安
0171b21: 隱處者。當知即是到一切智地。世尊。如是等
0171b22: 譬喻說者。當知皆是菩薩摩訶薩善巧方便
0171b23: 引導眾生。是為菩薩最上勝行。以是義故。我
0171b24: 於菩薩摩訶薩所應敬禮。
0171b25: 爾時世尊讚尊者大迦葉言。善哉善哉。汝大
0171b26: 迦葉。善說此語。當佛如是讚迦葉時。會中
0171b27: 有萬二千眾生。得天人身。皆發阿耨多羅三
0171b28: 藐三菩提心。佛告大迦葉言。汝今當知。菩薩
0171b29: 摩訶薩具善巧方便者。已能成就無量功德。
0171c01: 於一切時雖有所作。不復起彼諸不善業。於
0171c02: 自於他遠離過失。
0171c03: 爾時智上菩薩摩訶薩。於佛會中見如是事。
0171c04: 聞如是法。又復恭敬。前白佛言。云何世尊。往
0171c05: 昔為一生補處菩薩時。於彼迦葉如來法中。
0171c06: 曾作是語。何故剃鬚髮。云何求菩提。而此菩
0171c07: 提最上難得。昔作是語當有何義。願佛于今
0171c08: 為我宣說。佛告智上菩薩摩訶薩言。止善男
0171c09: 子勿作是語。當知菩薩摩訶薩隨其所行。隨
0171c10: 有所說非無利益。何以故。具不可思議方便
0171c11: 菩薩。見彼彼正士隨所應住。於彼彼眾生如
0171c12: 應調伏。一切所行。當知不離菩薩摩訶薩善
0171c13: 巧方便。
0171c14: 復次智上。我今為汝廣說菩薩摩訶薩善巧
0171c15: 方便甚深正法。汝應諦聽如善作意。善男子。
0171c16: 如我往＝住【明】往住昔為菩薩時。於燃燈佛所。成就不
0171c17: 可思議方便。爾時我於彼佛法中。證得無生
0171c18: 法忍。從是已後。我為得忍菩薩。為菩提故轉
0171c19: 復精進。若一劫若百劫。未懈倦。未厭捨。
0171c20: 未失念。數數來此輪迴趣中。以善方便救
0171c21: 度眾生。以自慧力隨諸所作悉得成就。於後
0171c22: 邊際不作住想。為利眾生無有休息。當知此
0171c23: 是菩薩摩訶薩善巧方便。
0171c24: 復次善男子。我為菩薩時。為菩提故雖入聲
0171c25: 聞寂靜三摩地。乃至入菩薩三摩地。若身若
0171c26: 心無出沒想。雖得寂靜樂而不住著。雖在三
0171c27: 摩地而精進不懈。以六波羅蜜多四攝法門。
0171c28: 教化眾生。諸有所作未懈息。當知此是菩
0171c29: 薩摩訶薩善巧方便。又善男子。我為菩薩時
0172a01: 已得一生補處。將欲成道轉大法輪。即於兜
0172a02: 率天宮如實觀察。我今為當於此天中成等
0172a03: 正覺轉法輪耶。為人間耶。如是觀察又復思
0172a04: 惟。我若即於天中作此利者。閻浮提人不得
0172a05: 聞法。若於閻浮提中作此利者。而此諸天不
0172a06: 得聞法。我今隨其所宜。但應下降閻浮提中
0172a07: 成等正覺。而此諸天亦可利益。又復菩薩思
0172a08: 惟觀察。我若從此兜率天宮沒已。下生人間。
0172a09: 不入胎藏現受生相。於須臾間便成正覺者。
0172a10: 彼閻浮提所有眾生。當起疑念。此釋迦菩薩
0172a11: 從何所來。天中來耶。乾闥婆中來耶。變化
0172a12: 來耶。以是緣故從天中沒下降閻浮。隨順世
0172a13: 間入母胎藏。當知此是菩薩摩訶薩善巧方
0172a14: 便。
0172a15: 復次善男子。菩薩雖住胎藏。世間眾生不應
0172a16: 於此作實住想。何以故。菩薩本從無垢寂靜
0172a17: 三摩地安詳而起。從天中沒。下降人間。處胎
0172a18: 受生。出家苦行。乃至坐菩提場。成等正覺。降
0172a19: 伏魔眾。轉大法輪。如是一切所作。菩薩於中
0172a20: 清淨無染。無動無轉不出不沒。以是義故。應
0172a21: 知清淨行菩薩不實住胎藏。當知此是菩薩
0172a22: 摩訶薩善巧方便。又復何緣。菩薩但現胎生。
0172a23: 不現餘生耶。所謂菩薩於一切眾生中最上
0172a24: 最勝。是潔白分純一無雜。以如是相現處胎
0172a25: 生。當知此是菩薩摩訶薩善巧方便。又復菩
0172a26: 薩初入母胎。其相云何。所謂。菩薩入母胎時
0172a27: 內外清淨。安隱無難不苦不惱。如昔天中所
0172a28: 受快樂。菩薩入母胎時。樂受相應亦復如是。
0172a29: 不同世人攬彼父母羯邏藍等穢污不淨。為
0172b01: 入胎相。又復何緣。菩薩於母胎中。住滿十月
0172b02: 不增減耶。所謂菩薩不同世人住母胎藏。日
0172b03: 月數量有增有減。以增減故胎藏不圓諸根
0172b04: 缺減。是故菩薩。滿足十月胎藏圓滿。諸根
0172b05: 具足無所增減。當知此是菩薩摩訶薩善巧
0172b06: 方便。又復何緣。菩薩不樂宮殿。而返於其園
0172b07: 林中生。所謂菩薩於其長時。遠離憒樂寂
0172b08: 靜處修寂靜行。有諸天龍夜叉乾闥婆等常
0172b09: 所衛護。菩薩欲令迦毘羅城一切人民。以諸
0172b10: 香華隨喜供養各得瞻。以是因緣。菩薩於
0172b11: 其園林中生。又復何緣。菩薩之母攀其樹枝
0172b12: 生菩薩耶。謂菩薩母不同世間所有母人。當
0172b13: 產生時苦受相應得大苦惱。摩耶夫人生菩
0172b14: 薩時。樂受相應得大快樂。以是因緣。菩薩之
0172b15: 母攀彼樹枝而生菩薩。又復何緣。菩薩於母
0172b16: 胎中。能念能知彼三世事。乃至菩薩入胎住
0172b17: 胎等事悉能知耶。所謂清淨行菩薩於三界
0172b18: 中最上最勝。正念現前於一切法無所忘失。
0172b19: 是故菩薩雖住胎中。能念能知彼一切事。又
0172b20: 復何緣。菩薩生時。唯帝釋天主而來衛護。菩
0172b21: 薩生已即為捧接。爾時無復餘天人耶。所謂。
0172b22: 帝釋天主先發大願。菩薩生時為作守護。以
0172b23: 彼往昔善根力故。是故菩薩生時唯帝釋天
0172b24: 主而來衛護。又復何緣。菩薩生已即於四方
0172b25: 各行七步。不減至六不增八耶。所謂菩薩
0172b26: 正士。神通變化隨宜方便。其相如是。由此因
0172b27: 緣但行七步無所增減。又復何緣。行七步已
0172b28: 即發是言。我於世間最尊最勝。已能解脫老
0172b29: 病死法。謂此梵界諸天子眾。聞菩薩生。悉來
0172c01: 瞻禮。各各隨應得其利益。菩薩爾時即自思
0172c02: 惟。但此梵界諸天子眾得知是事。我今欲令
0172c03: 一切普得聞知。作是念已＝言【三】已＝言【宋】【元】【明】已言。乃發聲言。我於
0172c04: 世間最尊最勝。已能解脫老病死法。發是言
0172c05: 時。所有三千大千世界。諸天子眾及諸梵眾。
0172c06: 聞是聲已於須臾間。一切皆來至菩薩所。合
0172c07: 掌恭敬隨喜稱讚。以是因緣乃唱是言。我於
0172c08: 世間最尊最勝。
0172c09: 佛說大方廣善巧方便經卷第二
