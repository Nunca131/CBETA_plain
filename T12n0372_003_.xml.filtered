0362b01: 
0362b02: 佛說如幻三摩地無量印法門經
0362b03: 卷下
0362b04: 
0362b05: 西天譯經三藏朝奉大夫
0362b06: 試光祿卿傳法大師賜紫
0362b07: 臣施護等奉　詔譯
0362b08: 復次勝華藏。爾時彼二童子。向佛世尊復說
0362b09: 伽陀曰。
0362b10: 能仁作大師子吼天人一切普得聞
0362b11: 我等今對世尊前各發誠實最上願
0362b12: 我等乃至未來際願我所行經多劫
0362b13: 隨入＝人【宋】入人生死輪迴中救度無數眾生類
0362b14: 我等今者以此緣盡未來際悉思念
0362b15: 普為利樂諸眾生於＝于【明】下同於于無邊劫行無懈
0362b16: 我等從今日已去永滅貪瞋癡等垢
0362b17: 十方現在佛世尊證我所說誠無妄
0362b18: 我等今發菩提心不樂聲聞緣覺果
0362b19: 我等若有樂小心決定當招妄語報
0362b20: 我所不樂二乘果但以悲心為眾生
0362b21: 縱經俱胝多劫中願我常行而不懈
0362b22: 如佛世尊所成就如應佛剎廣莊嚴
0362b23: 願我當來得佛時剎土倍多俱胝數
0362b24: 又願當來佛剎中無有聲聞緣覺眾
0362b25: 純一菩薩所莊嚴廣集無量諸智聚
0362b26: 願我得是莊嚴已當令眾生得離垢
0362b27: 從諸佛法所出生普使當持佛法藏
0362b28: 若我今時諸所說真實無妄無別異
0362b29: 願此大海及山川乃至大地皆震動
0362c01: 當發如是願言時大地即時皆震動
0362c02: 不鼓音樂自然鳴出微妙音遍十方
0362c03: 天雨眾華眾妙香殊麗嚴好極可愛
0362c04: 俱胝百千妙天衣周遍繽紛而散布
0362c05: 爾時彼二童子。各發阿耨多羅三藐三菩提
0362c06: 心。勝華藏於汝意云何。彼時勝威王者豈異
0362c07: 人乎。即今無量光如來應供正等正覺是。彼
0362c08: 時寶嚴童子者。今觀自在菩薩摩訶薩是。寶
0362c09: 上童子者。今大勢至菩薩摩訶薩是。是二菩
0362c10: 薩。於彼師子遊戲金光王如來所。首發阿耨
0362c11: 多羅三藐三菩提心。
0362c12: 復次勝華藏菩薩前白佛言。世尊。此二大士
0362c13: 甚為希有。如是名字難可得聞。而復具足甚
0362c14: 深信解。所發菩提心無與等比。世尊。此二大
0362c15: 士於師子遊戲金光王如來之後。又復供養
0362c16: 幾許諸佛。佛言。善男子。所有殑伽河沙尚可
0362c17: 知其邊際數量。此二大士於彼佛後其所供
0362c18: 養諸佛如來。我亦不能知其邊際。何以故。此
0362c19: 二大士悉已被於不思議鎧。具足無量殊勝
0362c20: 功德。是故不能知其邊際。
0362c21: 爾時勝華藏菩薩摩訶薩復白佛言。世尊。彼
0362c22: 無量功德寶莊嚴普現妙樂世界。在何方處。
0362c23: 佛言。善男子。今此西方極樂世界。即是彼往
0362c24: 昔時無量功德寶莊嚴普現妙樂世界。勝華
0362c25: 藏言。此二大士。當於何時成就阿耨多羅三
0362c26: 藐三菩提果。當得何等佛剎功德莊嚴。而佛
0362c27: 壽量其數幾何。復有幾許菩薩之眾。惟願如
0362c28: 來應供正等正覺。廣為悲愍利樂一切世間
0362c29: 天人宣說此二大士。當成佛事。令餘菩薩聞
0363a01: 已悉得大願圓滿。佛言。勝華藏。汝應善聽。極
0363a02: 善作意。今為汝說。是時勝華藏菩薩受教而
0363a03: 聽。佛言。善男子。當知西方無量光如來壽命
0363a04: 無量。極不可計。假使俱胝那庾多百千劫中。
0363a05: 亦復不能說其邊際。其佛正法住世。八萬四
0363a06: 千那庾多劫。佛涅槃後。以諸眾生善根力故。
0363a07: 亦得值遇餘佛出世。而諸菩薩安住念佛三
0363a08: 昧常得見佛中無間缺。善男子。又復無量光
0363a09: 如來涅槃之後。其說法處。七寶莊嚴妙蓮華
0363a10: 樹。自然演出微妙法音。經于一夜至明旦時。
0363a11: 觀自在菩薩摩訶薩。即於眾寶莊嚴菩提樹
0363a12: 下。安處其座。成等正覺。成正覺已號曰普明
0363a13: 高顯吉祥王如來應供正等正覺明行足善
0363a14: 逝世間解無上士調御丈夫天人師佛世尊。
0363a15: 勝華藏。彼佛剎土功德莊嚴等事。假使我於
0363a16: 殑伽沙數劫中。巧以譬喻言詞。而亦不能說
0363a17: 其少分。又善男子。如是佛剎功德莊嚴。若以
0363a18: 師子遊戲金光王如來剎土功德莊嚴而較量
0363a19: 者。即前百分不及一分。千分百千分。亦不及
0363a20: 一。數分喻分乃至烏波尼殺曇分。皆不及一。
0363a21: 又彼剎中無有聲聞緣覺名字純一清淨大菩
0363a22: 薩眾。又善男子。總以無量光如來會中一切
0363a23: 聲聞緣覺菩薩。合集較量。而普明高顯吉祥
0363a24: 王如來會中菩薩之眾。亦復倍多。其佛壽
0363a25: 命。九十六俱胝那庾多百千劫。正法住世。六
0363a26: 十俱胝劫。勝華藏菩薩白佛言。世尊。彼佛世
0363a27: 界豈不亦以極樂為名邪。佛言不也。善男子。
0363a28: 彼世界名眾寶普嚴。彼佛如來。隨其所應作
0363a29: 諸利樂。而此大勢至菩薩摩訶薩於彼法中
0363b01: 隨佛壽量住世久近。承事供養。乃至彼佛入
0363b02: 涅槃後。奉持佛法令法久住。至於最後法欲
0363b03: 滅時。大勢至菩薩於其剎中。得成阿耨多羅
0363b04: 三藐三菩提果。成正覺已號曰善住功德寶
0363b05: 王如來應供正等正覺明行足善逝世間解
0363b06: 無上士調御丈夫天人師佛世尊。其佛剎中
0363b07: 所有功德莊嚴等事。菩薩大眾皆悉具足。其
0363b08: 佛壽命及正法住世。與普明高顯吉祥行
0363b09: 如來皆悉同等。一切圓滿不增不減。
0363b10: 復次佛告勝華藏菩薩摩訶薩言。汝今當知
0363b11: 普明高顯吉祥王如來。善住功德寶王
0363b12: 如來。如是名字。若善男子善女人暫得聞者。
0363b13: 是人當得不退轉於阿耨多羅三藐三菩提。
0363b14: 又勝華藏。若善男子善女人。得聞過去師子
0363b15: 遊戲金光王如來及彼未來普明高顯吉祥
0363b16: 王如來。善住功德寶王如來名字之者。隨
0363b17: 彼聚落族氏之中。一切女人皆轉女身而成
0363b18: 男子。四十俱胝劫中。背於生死。轉生當得清
0363b19: 淨出家。常得見佛聞法。承事僧伽。世世所生
0363b20: 具宿命智。及得總持無礙辯才。不退轉於阿
0363b21: 耨多羅三藐三菩提。
0363b22: 爾時世尊作是說時。會中有九十六俱胝天
0363b23: 人。異口同音作如是言。南無十方三世一切
0363b24: 諸佛及未來世普明高顯吉祥王如來。善
0363b25: 住功德寶王如來。普集一切諸佛。一切
0363b26: 善利。我皆隨喜。我等悉發阿耨多羅三藐三
0363b27: 菩提心。即時諸佛咸為記言。汝等當得不退
0363b28: 轉於阿耨多羅三藐三菩提。爾時會中有七
0363b29: 千菩薩得無生法忍。八十四那庾多眾生遠
0363c01: 塵離垢得法眼淨。八千苾芻無復諸漏得心
0363c02: 解脫。爾時觀自在菩薩摩訶薩。大勢至菩薩
0363c03: 摩訶薩。於此會中如其所應現諸色相神通
0363c04: 事已。一切眾會皆悉得見。是時十方無量阿
0363c05: 僧祇諸佛世尊見如是相。及聞宣說彼二菩
0363c06: 薩當成佛事已。咸共讚言。希有世尊釋迦牟
0363c07: 尼如來。能善護念是二菩薩。我等諸佛亦共
0363c08: 稱讚。
0363c09: 復次勝華藏菩薩摩訶薩白佛言。世尊。佛所
0363c10: 宣說如是甚深微妙經典。若善男子善女人。
0363c11: 有能受持讀誦為他廣說者。得幾所福。佛
0363c12: 言止止＝正止【宮】止止正止。善男子。勿致斯問。何以故。諸有劣
0363c13: 信解者。於佛所說如是深經。不能生信。故我
0363c14: 不說。勝華藏菩薩白佛言。世尊。今此會中亦
0363c15: 有廣大具深信解諸善男子善女人等。惟願
0363c16: 如來略為宣說受持功德。與後末世一切眾
0363c17: 生作大明照。
0363c18: 佛言勝華藏。諦聽諦聽。今為汝說。時勝華藏
0363c19: 菩薩受教而聽。
0363c20: 佛言。善男子。假使有人。有大勢力。福德具
0363c21: 足。悉能了知眾生界分。作如是言。如佛所說
0363c22: 世界無邊眾生無盡。我能於彼一切眾生頂＋（戴）【宋】【元】頂頂戴
0363c23: 肩荷負。經無量無邊俱胝劫數。復能以其飲
0363c24: 食衣服一切樂具。周遍供給一切眾生。勝華
0363c25: 藏。於汝意云何。此人以是因緣得福多不。勝
0363c26: 華藏白佛言。甚多世尊。若有人經一彈指間。
0363c27: 於一眾生起慈心者得福尚多。況如是邪＝耶【宋】【元】下同邪耶。佛
0363c28: 言。勝華藏。我今實言告汝。若有善男子善女
0363c29: 人於此深經自能生信勸令他信者。其所得
0364a01: 福倍多於彼。又若有人於此深經能受持讀
0364a02: 誦為他廣說者。當知是人。以菩提心而為依
0364a03: 止。
0364a04: 爾時勝華藏菩薩摩訶薩白佛言。世尊。如來
0364a05: 所說如是深經。若佛現在若涅槃後。我當受
0364a06: 持讀誦為他廣說宣通流布使不斷絕。勝華
0364a07: 藏菩薩發是言時。會中有九十六俱胝菩薩
0364a08: 異口同音作如是言。世尊。我等於佛所說深
0364a09: 經亦當受持讀誦。為他說廣。
0364a10: 爾時娑婆＝媻【明】婆媻世界主大梵天王。帝釋天主護世
0364a11: 四王。及餘無數諸天子眾。各以天曼陀羅華
0364a12: 散於佛上。及以天華散諸菩薩。復作百千俱
0364a13: 胝種天妙音樂而為供養。又發是言。一切眾
0364a14: 生得聞如是甚深正法。光明普照得大善利。
0364a15: 我等於此法門咸當受持宣通流布。
0364a16: 佛言。如是如是。諸善男子。如汝所說。今此正
0364a17: 法不可思議。若人曾於十千佛所深種善根。
0364a18: 是人方得此經墮手。況復有能受持讀誦。生
0364a19: 信解邪。
0364a20: 復次佛告勝華藏菩薩摩訶薩言。今此正法
0364a21: 若得聞者。隨彼方處一切女人轉成男子。唯
0364a22: 除二種。謂慳嫉者。即時會中有一女人。名曰
0364a23: 離塵。心生信解。從座而起。前白佛言。世尊。
0364a24: 我今內心已滅慳嫉。我發阿耨多羅三藐三
0364a25: 菩提心。若我發心真實無妄當得成佛。及如
0364a26: 佛所言聞此法時隨處即得轉女人相。是事
0364a27: 實者願我轉身得成男子。爾時彼女發如是
0364a28: 言已即得轉成男子之身。時佛為授不退轉
0364a29: 阿耨多羅三藐三菩提記。當得成佛號除一
0364b01: 切煩惱如來應供正等正覺。
0364b02: 佛說此經已。勝華藏等諸菩薩摩訶薩。并諸
0364b03: 苾芻眾。乃至世間天人阿脩羅等。一切大會
0364b04: 聞佛所說皆大歡喜。信受奉行。
0364b05: 佛說如幻三摩地無量印法門經卷下
