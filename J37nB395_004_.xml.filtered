0719a01: 護國啟真誠和尚語錄卷之四
0719a02: 書記洪信編錄
0719a03: 贊
0719a04: 董居士真
0719a05: 皤然一叟鳩杖隨身彷彿似習池蘊公語續傳燈原
0719a06: 來是復寰居士諸方見聞有女遣嫁無男當婚相聚
0719a07: 口團圞大家話無生
0719a08: 董二居士唪金剛不輟
0719a09: 這女善人具丈夫相不去戴笠參俱胝終朝鳴魚唪
0719a10: 金剛果修淨居善因庶免臨時周彰咦若要勘破來
0719a11: 往師僧問取趙州和尚
0719a12: 自贊
0719a13: 者個阿師頂圩頭顱人前倔疆肘後懸符與世恬然
0719a14: 受靈山怤三主護國重新寺圖接續東山成滯貨授
0719a15: 售自由任所孚殃及叢林數十秋至今光被滿甸都
0719a16: 偈
0719a17: 募鐘
0719a18: 果海祗因累劫專佈金檀度任隨緣一椎驚惺利名
0719a19: 客好向精藍造勝前
0719a20: 造佛
0719a21: 福筵勝會廣無邊佛面光輝已巳面圓金像嚴裝無漏
0719a22: 果螽斯祿筭水綿綿
0719a23: 燈
0719a24: 點塔何妨燈一然光明朗朗照三千佛光遠被清光
0719a25: 徹濟世心香萬古傳
0719a26: 米
0719a27: 未轉法輪食轉先金牛飯桶至今然千家一缽鐵丸
0719a28: 子古佛肚中萬萬年
0719a29: 齋
0719a30: 靈山自古選佛場五百高僧日日忙為報信檀傾積
0719b01: 廩大家出手扶宗綱
0719b02: 茶
0719b03: 盧仝七碗非奇特趙老三盃豈是狂會得無多佛法
0719b04: 子客來無語令人忙
0719b05: 柴
0719b06: 運水搬柴皆妙用迎賓送客乃家祥拔山舉鼎雖
0719b07: 意水足柴方菜更香
0719b08: 衣
0719b09: 然燈播種於當年心印惟憑一縷傳大庾嶺頭千萬
0719b10: 重始終一念戒珠圓
0719b11: 佛事
0719b12: 本寺耆宿聞一老師火
0719b13: 鳳凰臺畔起暮煙鵝池一滴水連天天王祖庭巋然
0719b14: 屹西來大意又重宣四大原假合五蘊若浮漚世緣
0719b15: 滄海變去來鹿夢囮惟我護國聞翁來自鼎山氣宇
0719b16: 如王有擔鈔之風恨未遇婆子點化迄到護國親見
0719b17: 忍祖雖無疏鈔可焚末後句子已巳當面分付了也即
0719b18: 未撩起便行且喜未到臘月三十日可謂唧溜漢子
0719b19: 具衲僧手眼舉枕公案不被侍僧勘破即今功圓果
0719b20: 滿絕後光先一句又作麼生喝一喝云皮膚脫落盡
0719b21: 惟有一真實噫一任浮雲變今古牟尼徑寸滿空春。
0719b22: 瑞白禪人舉火
0719b23: 師云幾回生幾回死生死悠悠無定止證入無餘大
0719b24: 涅槃常寂光中無異此今日撥轉舊家風翩翩隻履
0719b25: 西歸逝五十六年成底事者回方脫娘生褲且道娘
0719b26: 未生時著個甚麼顧左右云汝等諸人道道看若無
0719b27: 山僧未免借手行拳去也所以道亡僧面前觸目菩
0719b28: 提活人路上死人無數上人會麼喝一喝執火炬云
0719b29: 大千沙界現全身獅子獨行無伴侶。
0719b30: 舉火
0719c01: 金不博金生死海中無向背楔能出楔眾生諸佛正
0719c02: 相當所以道無明實性即佛性幻化空身即法身如
0719c03: 是則山河大地同轉根本法輪鱗甲羽毛共證真常
0719c04: 實際法爾如然不假穿鑿今日山僧為汝覿面舉揚
0719c05: 上人還承當麼若能如是便可超佛越祖出死入生
0719c06: 其或未然為汝更指一路以火炬打圓相云有水皆
0719c07: 含月無山不帶雲。
0719c08: 舉火
0719c09: 歷劫不曾迷云何方始覺生死及涅槃個中無處著
0719c10: 所以全體恁麼來則來無所從全體恁麼去則去無
0719c11: 所至來無所從則生本不曾生去無所至則死本不
0719c12: 曾死既無生死則當處湛然覿體現前不真何待以
0719c13: 火炬云上人珍重去無明山上起雲雷生死海中為
0719c14: 雨露。
0719c15: 入塔
0719c16: 生亦非成死亦非壞直下會得頓超十界不勞彈指
0719c17: 塔門開達者同遊涅槃海。
0719c18: 弔不礙大師
0719c19: 昔日同參今朝覿面兩個五百原是一貫不須拍手
0719c20: 哭蒼天拈出秦時轢鑽展坐具云且道阿誰證盟
0719c21: 一任諸方剖判。
0719c22: 天童老人諱千花叢裡現優曇水出高源青出藍誤
0719c23: 賺不知多少眾前三三與後三三茲屆屇十一月十六
0719c24: 日乃我天童老人初度之辰若乃仁義道中世諦流
0719c25: 布則且置只如不涉程途還假相見也無乍收宿雨
0719c26: 孤雲斷明月一天方夜寒。
0719c27: 磬山老人忌砧杵千家夜星河一雁秋突出殊難辯
0719c28: 明珠暗裡投是以大人具大見大智得大用展鶤鵬
0719c29: 之翼奮獅子之威蓋色其身超今越古拈起栗棘蓬
0719c30: 放出金剛圈整齊佛祖號令人天掃出三玄三要滅
0720a01: 卻正法眼藏殺人刀活人劍斬釘截鐵騎虎頭據虎
0720a02: 尾絕後光前直得三賢十聖膽顫魂驚盡大地人亡
0720a03: 鋒結舌使德山臨濟再生也討頭惱不著此是我老
0720a04: 人一生受用不盡底閒家具今日因齋慶贊不妨為
0720a05: 眾拈出雖然如是以此見他老人譬如掉棒打月何
0720a06: 啻萬里崖州亦大遠在乃召眾云還見老人麼一堂
0720a07: 風冷淡千古意分明。
0720a08: 挂鐘板
0720a09: 馬祖建叢林百丈立規矩原為雲水趨投老病無依
0720a10: 不是自居自食東邊蕩來西邊嬉今日重整舊家風
0720a11: 祖佛龍天生歡喜噫板鳴要齊集舉止須威儀。
0720a12: 挂火牌
0720a13: 趙老茶三甌金牛漆桶快要開者個鋪成人不自在
0720a14: 飯熟任開柳僧集須鳴牌供養無心人千佛從茲來。
0720a15: 監齋
0720a16: 監齋大士菩薩化現文殊文喜打成一片香積調和
0720a17: 一味任他凡聖交參國清護國無兩樣休言饒舌老
0720a18: 豐干。
0720a19: 伽藍
0720a20: 信施祗園財廣金佈續智者燈均為慈護佛法當茲
0720a21: 秋晚全仗金湯密固勿使寒拾檢點方為伽藍淨土。
0720a22: 齋榜
0720a23: 先炊無米飯僧多須問金牛造若何選佛場開憑妙
0720a24: 手傾囊出廩在檀那。
0720a25: 
0720a26: 
0720a27: 
0720a28: 
0720a29: 
0720a30: 
0720b01: 詩
0720b02: 禮開山師祖遍老和尚
0720b03: 掬水從來香有源卓飛燈續是師恩遙思面壁傳心
0720b04: 淨始得開筵法侶尊寶地不隨風物改慈雲常共雨
0720b05: 花存宗乘竊恐輸門外聊為搬柴衍後昆
0720b06: 九日龍山奉陪諸公作
0720b07: 散步高原外人煙入杪秋烏檣過虎渡鴈字帶龍洲
0720b08: 秀色三峰出嵐光八嶺幽參軍落帽地風韻有名流
0720b09: 章臺
0720b10: 春日城隅迥無邊野色來楚宮何處是梅影自徘徊
0720b11: 堤遠人煙曲碑殘字跡灰昭王猶有祭歎息此章臺
0720b12: 天皇山有感
0720b13: 天皇傳法地勝跡自依稀世遠銘鐘古時移堂柏非
0720b14: 僧繇不可見開子亦難幾開子明時詩僧也惟有青青艸春
0720b15: 來是處歸
0720b16: 黃鶴樓
0720b17: 危檻層巒壓萬家漢陽江夏對芳華漁舟遠浦歸人
0720b18: 晚小院殘詩落照斜一枕黃梁真大夢數聲仙笛在
0720b19: 梅花縱觀千古東流外倍覺浮生是井蛙
0720b20: 小姑山
0720b21: 崔嵬屹立似天關推卻篷窗見一班洗缽方逢江日
0720b22: 霽掛帆正逐海潮還人天誰辨空中相流峙常存大
0720b23: 界間自念非因經卷往堪將蹤跡負名山
0720b24: 午泊采石
0720b25: 古柏蒼松裡危橋水逕通苔青全覆石蘿綠似嵌空
0720b26: 江海風帆上乾坤午夢中琴聰非我事自笑入詩筒
0720b27: 金陵
0720b28: 日夜江聲過石頭金陵王氣自千秋人間多少欷歔
0720b29: 事莫只空空厭比丘
0720b30: 舟次金山
0720c01: 矗翠超人境乘流到上方江聲疑地盡海氣與雲翔
0720c02: 坱圠蛟龍護洪紛鴒雀藏笠瓶何處著開士正陞堂
0720c03: 虎丘
0720c04: 寰宇傳名勝今來見虎丘生公能說法風俗尚同遊
0720c05: 山色籠香積鐘聲帶棹流偨虎諸幻影安用敝衲愁
0720c06: 嘉禾煙雨樓相傳買臣墓在此
0720c07: 憑欄一望海潮東萬樹千村煙雨中雅趣詩間尋杜
0720c08: 老輞川畫裏見王公塔邊古墓歸憑弔世上浮名互
0720c09: 色空為報仕途留滯客牛衣何必泣時窮
0720c10: 靈隱寺
0720c11: 鷲峰何代自飛來古剎巋然冷石臺滄海東阬日月
0720c12: 杳直從高望一徘徊
0720c13: 五百羅漢堂
0720c14: 西天東土竟何如海藏龍宮任所居深淺由來憑象
0720c15: 兔三乘誰與破空虛
0720c16: 西湖
0720c17: 湖光蕩漾錦攢天亭榭花間照客船惟有緇衣隨白
0720c18: 鷺浮沉不計到誰邊
0720c19: 禮天竺大士
0720c20: 無邊無象也無塵合掌虔登又一新十二觀中千處
0720c21: 現不須一喝始驚人
0720c22: 送月師入京
0720c23: 三載琳宮一日成從茲報國又垂名王家功德真悠
0720c24: 久鄭重吾師持缽行
0720c25: 奉和胡念蒿先生夜坐韻時修志寺中
0720c26: 著述到禪林掩關自苦吟黃花經雨暮紅樹綻秋深
0720c27: 文獻山川色圓通聖佛心紫茸趺坐下鐘罄一沉沉
0720c28: 元夕
0720c29: 豐登最喜宜春晴萬彙千葩入眼生花月光輝人共
0720c30: 賞火燈交處是雙城
0721a01: 新年
0721a02: 一樣梅花又改年起看風雨卜蠶天竹爐瓦灶無新
0721a03: 火榾柮猶然昨夜煙
0721a04: 明和尚歸萬壽菴
0721a05: 數載祗園法席開匡徒領眾意徘徊眉山俊秀荊芳
0721a06: 遍雙桂枝條任剪裁
0721a07: 哭徒惟中
0721a08: 息慈早歲便相隨坐穩蒲團垢欲離逝水於今悲弟
0721a09: 子孤雲自昔愧人師榮枯朔晦誠難問往返東南亦
0721a10: 可思最是歸家先瘞母空門不負背倫疑
0721a11: 挽揮印禪師
0721a12: 虛空雖世界不謂遂無生雅志尚高遠參鋒喜縱橫
0721a13: 相知成一夢客邸化浮名嗟彼荊門路能忘太上情
0721a14: 與爻人話別
0721a15: 問訊何暌隔全然鴻踏泥靈山同記別濟水共分溪
0721a16: 千里真如夢萬機不可齊相逢參飯罷一任又東西
0721a17: 淨土
0721a18: 曾無藥石偏生病雖有蒲團不坐禪水月願王松樹
0721a19: 案數枝香透瓦瓶遵
0721a20: 其二
0721a21: 祈假逞生淨土身落紅偏苦妒余春燈前燒卻長生
0721a22: 術剩買黃金鑄二親
0721a23: 閱玉泉志
0721a24: 響往名山已巳數秋幾番策杖欲經遊會心若晤堆藍
0721a25: 狀入耳方知四絕留鐵塔鑏金光影燦珠泉跳玉掌
0721a26: 趺求南燈永續曹溪派北秀誰宗一線頭
0721a27: 閱藏
0721a28: 萬古鴻濛外三生智慧中妄真空相迴仙佛聖賢通
0721a29: 寶鼎占雲氣珠龕映日瞳僧寮繙貝葉盛代祝年豐
0721a30: 奉和彝鎮嚴護法貪佛閣詩
0721b01: 佛日中天無盡蘊大千累億見恒沙四門已巳辨人天
0721b02: 界五衍何岐南北家寶閣麟章開願力祗園龍樹有
0721b03: 光華從今鈴鐸聲聲裡喚醒塵衣與亂紗
0721b04: 呈修志諸先生
0721b05: 天地有大文靈秀有奧宅不朽在立言古今傳載籍
0721b06: 所藉為國華文獻增舄奕吾荊劫灰後什一鮮千百
0721b07: 聖朝今光被右文無遺策先生奉徵聘乃作十笏客
0721b08: 直筆發潛德軒軒振風格玉韞山自暉幽蘭揚芳澤
0721b09: 與其有諛美不如有己責即茲荒陋寺亦得備傋前蹟
0721b10: 昭昭人耳目原非私所適竊窺兩月中討論窮晨夕
0721b11: 如此著書心信足垂金石
0721b12: 夢先師若老和尚
0721b13: 不知大夢是何人夢醒猶疑見是真應為迷途煩指
0721b14: 點香焚一瓣到清晨
0721b15: 夏晚同陸吉芳淑二監院納涼
0721b16: 共坐古柏下涼在風生裏時方苦炎熱眾心各懽喜
0721b17: 有似當渴飲不必廉泉水相彼風中旛搖搖孰為此
0721b18: 以此觀一切無定者何已巳蝙蝠穴層閣旦夕反相視
0721b19: 至人寢不夢夢覺有妙理坐起散步行誰行亦誰止
0721b20: 蘭
0721b21: 綺石黃甕便是家幽香原不逐繁華瓶邊澆水籬邊
0721b22: 蓋相看年年自作花
0721b23: 牧牛頌引
0721b24: 牧牛之譬其年久矣自南泉拈掇頭角轉露普明
0721b25: 添足繫之以頌宗教能詩之士雜然賡之然自有
0721b26: 者片田地便有者個畜生為甚麼有等一時討鼻
0721b27: 孔不著動著犯人苗稼且利害在甚麼處請向葛
0721b28: 藤窠裡摸索。
0721b29: 未牧
0721b30: 意氣昂昂頭角高牧童鞭執趁途遙深山曠野艸漫
0721c01: 地信嘴滿腮觸異苗
0721c02: 初調
0721c03: 牢拴鼻孔乘時穿緊把繩頭漫著鞭畜養多年愚拙
0721c04: 性始知今日費心牽
0721c05: 受制
0721c06: 出門或可自相隨放去收回暫少馳旦暮小心頭腳
0721c07: 穩水邊林下莫教疲
0721c08: 迴首
0721c09: 綠楊堪繫始回頭僵屈援收漸漸柔休怪山童性未
0721c10: 怠頃然失卻漫相留
0721c11: 馴伏
0721c12: 山南山北水溪邊穩伏傾誠犁祖田不帶繩頭飲水
0721c13: 艸晚歸搖尾不須牽
0721c14: 無礙
0721c15: 牛人兩兩俱如如聲色相忘各不拘松石安閒穩坐
0721c16: 睡笛腔無韻樂餘餘
0721c17: 任運
0721c18: 紅紫三春野色中溪南溪北艸茸茸本分水艸隨分
0721c19: 納快活山童午睡濃
0721c20: 相忘
0721c21: 束手相忘還未中此心期與岫雲同雪牛既到白
0721c22: 裡獨朗桂輪照碧空
0721c23: 獨照
0721c24: 威音那畔本相安叵耐有生始戀纏今日方知娘鐵
0721c25: 面者回參透祖師關
0721c26: 雙泯
0721c27: 人牛屏跡事難明者裡斷然向孰陳鐵餒咬來當面
0721c28: 剝祖師無處去藏身
0721c29: 
0721c30: 
0722a01: 啟
0722a02: 上提學胡先生啟
0722a03: 恭惟　老先生護法才雄八座彩映三湘志同范文
0722a04: 正輕肥溫飽俱忘學似陸宣公曠達浮華盡脫一登
0722a05: 其門則聲價垂珠前　諸當事以董修郡乘請
0722a06: 駕臨山寺毫乏供陳慚愧殊甚深荷垂青詩箑普及
0722a07: 儼若天風下頒擲地金聲謹供常住真乃學士王帶
0722a08: 以誌銘德面謝不宣。
0722a09: 上江南徽州郡伯亢護法啟
0722a10: 睽違三月倏焉如昨恭惟　大護法關西名家隴右
0722a11: 一人朝野欣瞻廟廊生色前此按至不遑應迓叨承
0722a12: 香供至今銘切恨不獲時親左右為悵特簡候安佇
0722a13: 擬高擢司馬勿忘記靈山政事之暇休言饒舌豐
0722a14: 干聚晤譚心自有期在臨穎曷勝企仰。
0722a15: 復陰護法請藏啟
0722a16: 轉眼簇新日月雖爾恭惟　護法荊南佛護法海金
0722a17: 湯寇借晉西汾黎戴化育之恩膏謁　天飛鳥楚國
0722a18: 飄香風于梓里四野歡騰萬彙增麗寺叨護法奇緣
0722a19: 喜出望外法寶功德名垂千古途遙未遑致賀正慕
0722a20: 間忽從事公馳翰至開函宛見芝眉恨無縮地可親
0722a21: 猶垂盼殷殷曷敢當耶詢其福禧駢臻德政浩渺不
0722a22: 勝欣忭且言待以國士主賓會合不偶實三生幸也
0722a23: 耑啟候安延冀駟馬題橋策杖侯門以話無生錫帶
0722a24: 之施永奠祇園也肅此荒函不勝主臣。
0722a25: 
0722a26: 
0722a27: 
0722a28: 
0722a29: 　　　　　　　　　　　　嘉興楞嚴經坊夏繼寧
0722a30: 護國啟真誠和尚語錄卷之四終
