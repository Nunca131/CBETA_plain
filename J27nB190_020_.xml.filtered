0151c01: 石雨禪師法檀卷第二十
0151c02: 嗣法小師淨柱編
0151c03: 祭文
0151c04: 祭具足法兄文
0151c05: 於乎於乎。於乎哀哉。一慟欲繼。再慟復甦。三慟復欲
0151c06: 繼。道乎情乎。腸俱可裂。生未同埋。死未同穴。此慟於
0151c07: 情也。生也不及。死猶可追。此慟於情之至也而又何
0151c08: 慟乎。死者自滅。生者自存。此慟於道也。死實生也。生
0151c09: 實死也。此慟於道之至也而又何慟乎。繼復甦。甦復
0151c10: 繼道乎情乎。吾已巳矣乎。於乎尚饗。
0151c11: 祭麥浪法兄文
0151c12: 雲門一派。兄為次子。我又次之。百難一比。兄具說通。
0151c13: 拖泥帶水。我溺煙雲。掉頭不理。不水則山。忽數寒暑。
0151c14: 散曰自高。愧不能耳。聞先師赴。歸首訊兄。法座改觀。
0151c15: 金光增明。天台且入。蠅翅已巳成。修涂驥尾。終擬附行。
0151c16: 不期法華。竟成終席。我過聯床。劇談兩夕。登座指揮。
0151c17: 屬累如昔。兄亦有心。我自不識。指雲門言。寥落何堪。
0151c18: 老弟當此。我亦已巳甘。兄再三讓。我再三謙。今日迴思。
0151c19: 句句哽咽。以哽咽意。可奠兄乎。復不成歌。奈何奈何。
0151c20: 祭西築宗禪師文
0151c21: 至靈前拈祭文曰。生從何來。死從何去。那個能無此
0151c22: 一滴淚。將此一滴飛入九天。九天不知。滴入九地。九
0151c23: 地不會。且問靈骨畢竟在什麼處。良久曰。到江吳地
0151c24: 盡。隔岸越山多。維那遂宣祭文曰。師乎師乎。赴至之
0151c25: 日。殊不可信。云已巳二七。所可疑者。先有十日。夢師怡
0151c26: 然。欲有他適。送師遲遲。雲颿只尺。追不可親。如千里
0151c27: 隔。無可疑者。師向無疾。曰近有之。無眾苦厄。別子將
0151c28: 聞。趁殘暑入。九日不出。索飲食畢。兀坐胡床。合掌西
0151c29: 訖。隨暮課聲。渺然圓寂。某曰不然。師願頗堅。字雖曰
0151c30: 西。意不在焉。築西築室。錫杖泉邊。志之所共。證諸流
0152a01: 泉。同辭西築。受雲門囑。某苦遊詢。師歸碌碌。效古定
0152a02: 光。示人以福。詩乞補松。號栽松子。古殿一新。莊嚴不
0152a03: 止。至孝慈嚴。語溪所傳。事翁與母。相繼解縣。寄聞天
0152a04: 華。薦昇於天。書乃約曰。世事紜紜。了武唐局。可以就
0152a05: 焚。獨憶雲門。汝已巳潦倒。屈指諸方。磬山已巳老。我獨慕
0152a06: 之。門庭尚悄。得遂所懷。是生可了。是故聞之。痛為躕
0152a07: 踟。夢耶非耶。占其來辭。紅輪既隕。秋風凄其。採菊盈
0152a08: 把。雨淚如澌。西湖已巳竭。棹不可拽。高峰已巳頹。杖不可
0152a09: 挈。愁雲四垂。蕭蕭落葉。定光無光。法相相滅。末後殷
0152a10: 勤。無德可畣。問師何之。示人親切。人自不知。某亦饒
0152a11: 舌。撮土為香。當龕一爇。大眾哀哀。一時漏洩。
0152a12: 祭爾密法兄文
0152a13: 嗚乎日中玉兔夜半金烏霜飛六月大地淆訛哭既
0152a14: 不成歌復無聲要終原始實煩忍聽花宮燁燁同參
0152a15: 乍結萬指叢中目擊而合並觸逆流洞水分遊剡溪
0152a16: 雪棹東山是幽初開講席香臺煥赫循循誘人憧憧
0152a17: 謝屐石傘忽摧載撐載持未克手足力曷可支重開
0152a18: 五位推兄獨貴一整復整頹綱大備傷哉法流運不
0152a19: 可週津梁示倦一疾弗瘳嗣法有人庶得其真我歸
0152a20: 自閩陟江若奔合掌一別笑談不撤如深夜燈熾然
0152a21: 乃滅是眼可瞞神光卻圓敬修杯茗滴破重玄重玄
0152a22: 若許烏兔復處紅爐迫霜瓣香一縷。
0152a23: 祭瑞白法兄文
0152a24: 正惜狂瀾不可遮那堪砥柱復傾斜纔掀百丈潛狐
0152a25: 穴又逐千江湧素車葉落有根歸石傘法流何處剩
0152a26: 龍華瓣香一掃尋靈骨痛唱新豐慰克家。
0152a27: 祭久默法侄文
0152a28: 惟苗有種靈根獨擁一穗兩岐分香播隴得名蘭芎
0152a29: 天華首眾得地龍華其名愈重或出或處或奪或縱
0152a30: 去就得宜低昂賈勇欲隱如影欲諱如鐘靖共爾位
0152b01: 人天接踵建無勝幢妖邪震恐戒雲棲虎法雲門龍
0152b02: 端規肅矩復整頹風水之四海月之天中影分流散
0152b03: 莫不朝宗法流寶壽句與山崇當我閩適扺掌談衷
0152b04: 閩歸未久訃音何從珠光含浦劍氣埋豐不堪著眼
0152b05: 爍破虛空今夕何夕鴈墮塔叢薄修缽飯淚捲西風
0152b06: 尚饗。
0152b07: 祭嵌石兄文
0152b08: 於乎兄之生也荊南之青溪我之生也浙西之武水
0152b09: 雲水相逢影形相倚共禮雲門於石傘耶溪聯策諸
0152b10: 方於名山勝水兄精嚴也嫌五色糞之惡臭我疏散
0152b11: 也事一瓢飲之閒遊參詢既暇隨緣去留或高或下
0152b12: 一出一處兩心相參易地相許兄念母儀兄母即我
0152b13: 母也我不遠三千里之波濤代為親省我勞拮据我
0152b14: 處即兄處也兄不惜一喘息之匡贏躬為佐助我已巳
0152b15: 倦飛而知還樂西溪之偏僻兄又無心而出岫欣金
0152b16: 澤之雲關往往來來越寒度暑擬投老於龍門之鸚
0152b17: 鵡峰居詎意單絲不線寄遨遊於寶壽之七十二賢
0152b18: 峰畔此則孤掌誰鳴脫爾長行謂宿債之必酬勤乎
0152b19: 囑累示定業之難逭嗚呼精嚴畢竟先驅靈骨先歸
0152b20: 無縫塔疏散終成滯貨痴魂滯此最頑皮兄其有靈
0152b21: 忍受蔬儀我雖不敏敢輕杯茗一滴九泉三生永賴
0152b22: 嗚呼尚饗。
0152b23: 祭即念關主
0152b24: 一炷香一杯水將謂汝供我誰知我供汝一生上下
0152b25: 分明今卻拈頭作尾且道何故如是良久曰不順非
0152b26: 孝不奉非輔。
0152b27: 奠正法禪侄文即唐祈遠
0152b28: 嗚呼惟靈處為真儒唯孝與廉出為真釋唯淨與禪
0152b29: 其外護也雲興霞舉其內護也珠藏玉貯龍華得名
0152b30: 閒名已巳成金粟得地地偶欹傾干戈四起歸寧故里
0152c01: 一方廬舍庶幾可倚咄哉性空撒手波洪佛法世法
0152c02: 兩不耐功噫不因昔日旁參我誰送嗚嗚一笛風尚
0152c03: 饗。
0152c04: 雜著
0152c05: 規約
0152c06: 讀賀家池上天華寺一一軒窗向水開之詩則知寺
0152c07: 之閱人多且久矣今復新於陶章諸宅宗曉張道尊
0152c08: 共請先師湛然和尚雅集龍象重整宗綱復得達虛
0152c09: 關主輔翼之自先師圓寂門庭愈肅僧眾愈調關主
0152c10: 茲又以謙自居特虛丈室見招山野欲思所以報佛
0152c11: 恩於不朽防滲漏於未然耳奈山野久耽山水少入
0152c12: 叢林無可益於法門但憐時弊慕古道近賢者遠不
0152c13: 肖或堪與同志者共諸師友能不以人廢言信從少
0152c14: 分清規遞相砥礪即是自信信人終不至於慢人自
0152c15: 慢矣又何佛恩之不可報檀信之不可酬慧命之不
0152c16: 可永繼乎。
0152c17: 堂約
0152c18: 若未知有者須信礦中有金必用勤淘勤汰既知有
0152c19: 者須信金中有礦還有熱灶熱爐一口氣打將來管
0152c20: 取成釵成釧遲延些冷將去未免費炭費柴作是觀
0152c21: 者則惟恐規矩之不嚴又何慮繩墨之絡索哉恐有
0152c22: 以放肆為灑落將狂妄作逍遙者鼓而攻之約罰如
0152c23: 左。
0152c24: 寶泉寺規約
0152c25: 上古叢林都遵佛制自百丈大師以來宗門大盛故
0152c26: 有不作不食之風開田說義之舉及乎沿流至今半
0152c27: 以耕鋤為業惟汲汲以利自圖竟不知義從何說智
0152c28: 眼觀之實為可嘆僅有壽昌黃蘗諸老雖不離鋤鑊
0152c29: 不妨規矩可觀威儀可畏此真可起作食之風者今
0152c30: 寶泉破宇頹垣大眾雲集二時所須不能盡取給於
0153a01: 檀那未免有效顰之愧若更疏慵威儀全缺不惟向
0153a02: 去道法不隆吾又恐退失一方善信而後已巳故趁此
0153a03: 時約諸兄弟為法為眾為此一方各自努力執務恪
0153a04: 守清規共安澹泊必以見道為期至於興廢盛衰自
0153a05: 有分在無甚強焉約立於左。
0153a06: 題法相戒酒卷後
0153a07: 長耳古佛風顛無定蹟遞代沿流變現不盡應以宰
0153a08: 官居士諸男女得度者能俱現身為說本法更多酒
0153a09: 徒詞客應接無虛往予踞西築菴聞酒氣與茶香鬥
0153a10: 額愧不能和其光因尋參方外往來二十年矣今值
0153a11: 司理黃公一整茶鎗酒旗大敗予來得陞座話清平
0153a12: 話漚和勤舊出卷讀之何異老衲法言此又宰官之
0153a13: 現比丘身也逆順隨緣彼此相現莫要扶持此末運
0153a14: 麼請看腳下是什麼下得一語現與不現俱成剩義
0153a15: 其或未然且喫茶去。
0153a16: 雲門初住規約
0153a17: 近日住持不無條約但設而不行行而不整致使人
0153a18: 心日下叢席就衰今顯聖家聲未墜先師遺屬猶存
0153a19: 諸兄弟惜乎丈室久虛恐負方來龍象復蒙護法宰
0153a20: 官正信居士見招山野住持業已巳不辭眾請規矩重
0153a21: 新則我豈敢謹就先師所未足參入雲棲之少分佛
0153a22: 法無多貴在力行而無倦行之既整何煩王法以加
0153a23: 焉。
0153a24: 題蘇門黃孝廉太上感應袖珍
0153a25: 聖賢經傳深淺隨機易乎明著難乎隱微如藥之性
0153a26: 妙於應病如影赴鏡妍醜斯正或專受持或工書寫
0153a27: 或隨傳唱同歸善也棗割新裁繼往開來功高敷演
0153a28: 其利博哉工於佩帶無往不在曲順人情體物無累。
0153a29: 放生大意
0153a30: 登越山得山林居士邀過草堂坐忽蒼頭告主人有
0153b01: 饋生魚者主人即速命放以適丁禪侶良集為喜余
0153b02: 因引鄭子產章為問孔碩諸公子各說所見已巳余曰
0153b03: 子產之道恐即在圉圉洋洋悠然而逝處蓋校人烹
0153b04: 之即校人之魚也使畜而至於得其所哉是子產之
0153b05: 魚也子產可欺也子產放魚之道不可欺也即子產
0153b06: 之魚亦千古不可烹也諸公子俱躍然喜得放生大
0153b07: 意時武林報國院三學師在座索余為文以竟放生
0153b08: 池事遂走筆記此倘見聞者以余語為當則同證無
0153b09: 生不特同證子產之道同放子產之魚而已巳又何止
0153b10: 放生得長生耶。
0153b11: 說夢篇
0153b12: 方賓侯先曾夢遊雪峰及入山歷諸境喜與夢中無
0153b13: 異告余余曰即今是夢唯文殊菩薩親證所以道卻
0153b14: 來觀世間猶如夢中事真是大夢覺人故能於夢醒
0153b15: 俱夢之中承昔願力善入游夢三昧指迷人間示同
0153b16: 迷夢非真如夢中人於違順境起苦樂見也亦非冥
0153b17: 然無苦樂違順而言醒也余自乙亥冬主會稽雲門
0153b18: 席喜陶石梁居士講學甚得宗門旨趣一日偕祁季
0153b19: 超居士訪余曝背簷下梁曰連日講學談及因果人
0153b20: 不甚信因以夢喻頗覺曉了余曰山僧亦喜說夢每
0153b21: 對人說你即是我人不甚解乃以昔年夢事告之初
0153b22: 夢入山覺幽邃可愛忽值虎哮吼奔突余時魂分失
0153b23: 意復得樵者相救擊虎虎斃且感且醒身汗漓漓魂
0153b24: 猶未定見月明在牖山雞奏更斯時斯境夢耶醒耶
0153b25: 莊周蝴蝶了不可辨復自念曰一臥如尸尸是我也
0153b26: 夢身入山身是我也夢山山亦我也虎亦我也我復
0153b27: 愛我山畏我虎復得我樵擊我虎而救我身以感我
0153b28: 之樵醒時一覽違順苦樂物物頭頭亦復如是兩居
0153b29: 士大笑余又嘗以我證我境遊我之夢告我之人而
0153b30: 我之人亦不信真可謂寥寥天地間獨立望何極安
0153c01: 得人焉與同遊夢鄉同作夢事心心相知鏡鏡相炤
0153c02: 牙為賓主振我說夢之宗而大夢覺仍書贈賓侯居
0153c03: 士其為我分身說夢乎。
0153c04: 普明寺安執事引
0153c05: 泥金剛不入水筋骨不出木羅漢不入火舍利不明
0153c06: 所以普明寺寒爐發焰紫雲峰白浪滔天要使久參
0153c07: 初學各各量才堂內堂外齊齊知有倘有出格漢子
0153c08: 不拘繩墨也要還我三玄三要的落處方可明窗安
0153c09: 置如或不然大家相聚喫莖虀不吃任從伊。
0153c10: 齋單引
0153c11: 經云飯千億三世諸佛不如飯一無念無住無修無
0153c12: 證之者且道普明寺裏誰是其人有甚子一
0153c13: 任下來還有麼不見道財法二施等無差別。
0153c14: 堂規
0153c15: 安禪結制原是好肉挖瘡以世無生知必待挖瘡而
0153c16: 醫藥瘡愈而後知全體之妙有瘡未愈而遂廢醫藥
0153c17: 者如大事未明而便忽規繩也野鶴孤雲誰非自在
0153c18: 既肯放下雲頭必有大不得已巳事然後信人入人保
0153c19: 社聽人爐韝豈又厭鉗錘之嚴密哉姑立十則務在
0153c20: 力行微細條章事憑眾職。
0153c21: 行狀
0153c22: 師諱上明下方字石雨出禾之嘉善陳氏望族父文
0153c23: 錦進禮退義以型其躬一鄉儒者為之下晚以艱於
0153c24: 育子令其庶徐氏如法相禱定光古佛而有身徐實
0153c25: 為師生母師之生明萬曆癸巳正月廿九日午也自
0153c26: 幼徇齊氣宇俊逸如獨鶴摩霄稍長入塾所誦習即
0153c27: 了大義不屑句讀亦不慕儒冠二九諧伉儷則曰從
0153c28: 父所制匪我思存也父遊雙塔師隨之行見緇衣攸
0153c29: 敘宛然三代禮樂計決出家既又曰老父在未可奉
0153c30: 身而去也迨父捐館營窀穸已巳母令依法相西築宗
0154a01: 禪師薙染相傳甲寅孟秋之朔云嗣是恒與靜安老
0154a02: 宿專修淨土一日念佛忽擿魚子笑曰不特西方可
0154a03: 生東方亦可生矣靜曰莫艸艸未是汝到家處示以
0154a04: 南泉三不是語師鈍置疑礙橫生胸痛不止乙卯春
0154a05: 參雲門湛老和尚於禾之石佛師以前念佛事呈門
0154a06: 曰此信心真切塵勞暫息耳復以礙胸作苦事告門
0154a07: 曰愚癡東西參禪圖大安樂豈是苦得來的縱苦得
0154a08: 來也是苦禪參他作麼師承啟迪如暗得燈自此工
0154a09: 夫不用氣力矣時輩多弄口頭擎拳豎指者滿堂師
0154a10: 竊謂禪若是者等參的我也會得一日見鄰單商量
0154a11: 公案到相關處師出曰我卻道得眾曰你試道看師
0154a12: 作女人拜而出一眾失色師笑曰禪至此亦為可憐
0154a13: 俄舍去一缽飄然有孤身萬里之志遂為新安諸名
0154a14: 士所重後憩承天閱楞嚴至如汝文殊更有文殊是
0154a15: 文殊者忽覺身心世界打成一片同參微相謂曰石
0154a16: 公似有所得請試看驀扭住曰道道師滿口逼抑無
0154a17: 對聞門主東塔又如請益門示以一人所在也要到
0154a18: 半人所在也要到遂南詢撥草乞食羅岩山下雖無
0154a19: 深入宇宙每一頫仰自謂寸絲不挂人矣丁巳春參
0154a20: 博山來禪師以頌偈呈政山曰語句未玄諄諄以死
0154a21: 工策勵直抵衡嶽結茆毘佛洞刀耕火種值歲儉即
0154a22: 以帶沙糠為禪悅師恬如也戊午夏遊五乳謁憨山
0154a23: 大師談至無生話酬唱甚洽己巳未覲雲門升壇納滿
0154a24: 壬戌春辭門住山門曰下流甘墮小乘那師曰豈懶
0154a25: 贊之流亦小乘耶門曰亦是小乘奈單丁苦究之願
0154a26: 甚堅登天目最奇嶮處菴曰西方潛一載餘枯槁淡
0154a27: 薄倍於南嶽工夫至此所謂死得活不得者是也癸
0154a28: 亥冬聞雲門大開爐韝海內英衲無不畢集即下山
0154a29: 進堂默禱韋馱曰一生所參學問積劫所護命根盡
0154a30: 情交與菩薩惟憑菩薩慈悲說竟大慟自此精進日
0154b01: 倍一日因見堂中商量浩浩結同志者十人約不語
0154b02: 限七日徹證未至所期門上堂曰放下著忽覺通身
0154b03: 慶快如窮子歸家口占偈曰平空一擲絕躊躇轉眼
0154b04: 風波徹太虛會得竿頭舒卷意放生原是釣來魚錄
0154b05: 呈雲門門閱畢大呵曰弄者個彀當作麼門取偈入
0154b06: 袖中又三日聞僧舉大慧竹篦子話曰如荔枝相似
0154b07: 殼也去了核也去了放在人口中只是不解吞師不
0154b08: 覺失聲大笑首座麥大師問曰做甚麼師正色曰幸
0154b09: 遇我持不語戒自是首座每邀入室不讓於師矣一
0154b10: 日門火浴僧有問亡僧遷化向甚麼處去身甚抖戰
0154b11: 門曰且莫問話先把者抖戰去了著師出曰和尚何
0154b12: 得以相貌取人門將答師即作抖勢曰又作麼生門
0154b13: 曰賊師曰賊賊便歸眾嗣同化山和尚入室門問曰
0154b14: 如何是一口道不盡底句師曰晨昏禮拜和尚也是
0154b15: 尋常事門曰趙州道無意作麼生師曰和尚喜著棋
0154b16: 某甲麤知門曰他道有又作麼生師信口頌曰家家
0154b17: 有幅遮羞布放下便能當雨露獨怪當年老趙州擿
0154b18: 卻頭巾頂卻褲門喜之以偈印曰分明識得趙州狗
0154b19: 拾得鼻頭失卻口莫於萬丈峰頭立且向叢林陸沉
0154b20: 走并付斷拂一枝故師自號斷拂子嗣為洞宗三十
0154b21: 三代也繼謁黃櫱有禪師於棋隆以絕學無為徵論
0154b22: 竟日大為賞識尋往黃安鷂兒山養靜冬夜不設臥
0154b23: 且竟夕趺坐積草為裯時當體罷則幪首假寐畢盡
0154b24: 抖擻之風偶遊渚宮聞雲門訃音南還顯聖卜塔竟
0154b25: 治任入天台棲息香柏峰庚午春同具足和尚住嵊
0154b26: 之西明作活埋計有翻轉杜園還杜田那管十年廿
0154b27: 年三十年之句繼徙寶泉因象田蘭芎堅請結冬不
0154b28: 得已巳而起壬申出住天華暨登座舉揚大法玅協全
0154b29: 提至若鉗錘學者別具作家手眼因邪打正俾簾外
0154b30: 轉身知有尊貴一路每見狂妄之徒謬稱證悟師以
0154c01: 金鍼玉線細密工夫為之落草盤桓則口噤不能加
0154c02: 答蓋師平日所貴者真操實履直達佛祖堂與其家
0154c03: 風嚴密率類此甲戌冬峨雲王冢宰世培祁中丞等
0154c04: 請主顯聖杭州司李黃元公聞師敏捷未有以異之
0154c05: 一旦徒步入山即鳴鼓請說法師便陞座公禮拜問
0154c06: 曰請大師舉揚雲門未了公案師曰竹拖鳳尾慵迎
0154c07: 客公曰今日親見作家師曰松作龍吟嬾送人乃垂
0154c08: 示法語皆赴來機公嘉歎復問曰明頭來時如何師
0154c09: 曰耶溪不許扁舟宿公曰暗頭來時如何師曰此去
0154c10: 錢塘尚隔程公曰不明不暗來時如何師曰杭州理
0154c11: 公事時向居士道一日在報國院與石車和尚同座
0154c12: 公問車曰往天童還到雲門否車曰且看公曰雨大
0154c13: 師不放過時如何車曰與他一頓棒師曰居士還甘
0154c14: 麼公曰天童和尚在背後師曰原來不甘公又問車
0154c15: 曰兩石相磕時如何車曰一輾便死公顧師曰和尚
0154c16: 如何師曰只可自怡悅不堪持贈君師之應機詳載
0154c17: 語錄茲不廣引也丙子春嚴印持聞子將諸居士請
0154c18: 主寶壽即宋石田薰禪師息影處也先是有五百年
0154c19: 前石田五百年後石雨之讖故諸居士請師益堅師
0154c20: 顧眾曰能事钁頭者隨我而去師見法門愈亂不久
0154c21: 自有定論掩關大書曰定論不須下千古偷安聊爾
0154c22: 約三秋于關後葺茆為別室忽得石砌如八角古井
0154c23: 師啟視之見舍利雜五色土知為薰公窆地印持諸
0154c24: 公以為舍利藏見有時讖之所云良不誣矣集生余
0154c25: 中丞會同閩紳京臺王光祿等於戊寅冬迎主閩之
0154c26: 長慶己巳卯夏徙雪峰集諸房眾導以上進漸知嚮風
0154c27: 辛巳遊古汀艤舟韓埠緇素遮道延入靈山結夏秋
0154c28: 寓獅峰開戒及冬應鴛湖禪師孝廉朱聯岳黃蘇門
0154c29: 普明之請才解制而贛州嵯峨漳州三平俱以住持
0154c30: 相延師底力辭之居考亭之靈峰凡五閱月復歸寶
0155a01: 壽是冬再主天華癸未春屺瞻葛太常請興龍門師
0155a02: 見棟宇湫隘乃卜築東偏鼎新殿堂躬先荷畚為大
0155a03: 眾倡鳩工庀材不兩載而已巳落成甲申冬石倉曹侍
0155a04: 御等請主禾之東塔期畢歸龍門乙酉秋會四方多
0155a05: 難兵燹交加龍門鄰剎半作行營一眾聳懼師示以
0155a06: 安心靜守晝夜結參因或少懈荷戟之士欽其道力
0155a07: 莫敢舉刃相傃焉山阿以寧皋亭之陽有佛日者唐
0155a08: 本空禪師故剎也邇來住持難得其人本山勤舊偕
0155a09: 護法存憶唐總憲武山錢郡伯等數延師主席師不
0155a10: 允丙戌秋敦請至三有泣言大師不往古剎必廢者
0155a11: 師幡然從之比入院參徒駢集廩無宿春領眾行化
0155a12: 以瞻不足而廢者修缺者補叢林應用翕然就緒及
0155a13: 開爐弘戒眾萬有二千餘指師書門以示來參曰擇
0155a14: 木嶺相見了也松篁橋滑倒時如何松篁橋相見了
0155a15: 也為甚僧堂前不肯住僧堂前相見了也且道丈室
0155a16: 向東向西若也道得許汝相見不則且居門外丁亥
0155a17: 夏閩撫佟君持景師道望修幣遣官迎興芝山雪峰
0155a18: 二剎師婉辭以謝撫軍順其意不強起之孟秋魔事
0155a19: 忽作師不惟不校深加憐惻故唐總憲曰道高魔高
0155a20: 道與魔原相對待吾師汪汪千頃於人何所不容尤
0155a21: 見道力弘深化人以不屑之教誨大為羡服大為浣
0155a22: 慰屆冬結制宿衲響臻倍於客歲一日坐金湯閣歎
0155a23: 曰世界如此多事不如歸去好乃囑維那元正三日
0155a24: 解制眾咸驚異蓋師歷坐道場凡結冬俱於正月廿
0155a25: 九日解因師以是日誕諸禪德必申慶祝而後去也
0155a26: 眾白師請如初師不許三之日解制上堂曰人人藤
0155a27: 斗笠個個水雲包出門踏著草途路轉迢遙到者裏
0155a28: 不倒斷得一回直饒說個回途得妙就路還家便是
0155a29: 千里萬里昔洞山辭雲巖巖問向甚麼處去山曰無
0155a30: 巖曰莫還鄉去麼山曰無巖曰幾時回山曰待和尚
0155b01: 有住處即回巖曰此去難得相見山曰難得不相見
0155b02: 今日若道難得相見便生幾多情見了也只因洞山
0155b03: 是個得的便道個難得不相見看他何等穩密何等
0155b04: 把細佛日期中豈少一知半解只是到者些原委處
0155b05: 未免走作即今你要東去西去不見古人道直須向
0155b06: 萬里無寸草處去又云出門便是草又云不出門亦
0155b07: 是草便見舉措不得只因你不能向異類中行且道
0155b08: 異類又如何行乃屈指曰一雞二犬三豬四羊五牛
0155b09: 六馬為甚麼七人不道參至晚陞座示眾曰一期圓
0155b10: 滿可謂有始有終若論本分家風一落始終必不免
0155b11: 于始終之患須知本自無始又何有終今人不解自
0155b12: 推只管向外推求推到伏羲神農黃帝以上說盤古
0155b13: 便為分混沌之始不知盤古是個甚麼混沌是個甚
0155b14: 麼若看一念未萌以前父母初生之際豈不真是盤
0155b15: 古真是混沌只因不覺總在始終裏面安身一有始
0155b16: 終便有生滅便有輪迴所以一切聖賢苦口教你參
0155b17: 禪參到一舉一動亦無始終處便是就路還家便是
0155b18: 出輪迴處且道始終畢竟如何免得你且將年月日
0155b19: 時推看推到一剎那際如擊石火閃電光相似以拂
0155b20: 子擊案曰如者一響說他始也得說他終也得說他
0155b21: 生也得說他滅也得若再推到初生即有滅再推到
0155b22: 當處發生隨處滅盡再推推即是不生不滅便好孤
0155b23: 迥迥峭巍巍一任逆來順往七縱八橫踢倒便行撩
0155b24: 起便走有甚麼拘戀處便是解脫丈夫便是出塵羅
0155b25: 漢還有此等人到此等地步麼不則惜取眉毛好初
0155b26: 四日辭眾出山柱作禮問曰和尚幾時來師曰初八
0155b27: 九日便回初五日次上墩初六日至寶壽囑付事宜
0155b28: 諄諄不倦初七日上龍門是日山風甚厲師有寒色
0155b29: 遂泄瀉示疾至晚付託後事亦如寶壽次早命具湯
0155b30: 沐浴旋謂侍者智海曰扶老僧起來師端坐不語時
0155c01: 同門兄妙首座寶首座律監院等侍側察師有去意
0155c02: 亟問曰和尚還有分付也無師曰我無甚麼分付少
0155c03: 頃寄浮法師仝陳華甫益朋二居士恰從禹航來問
0155c04: 候師一見合掌微笑遂坐脫時戊子正月初八日申
0155c05: 時也赴及遠邇靡不驚痛越九日化山和尚渡江來
0155c06: 封龕容貌如生封竟乃筮塔於龍門案山金龜巖下
0155c07: 去寺三百武坐南向北師世壽五十有六僧臘三十
0155c08: 又五初師主龍門葛公屺瞻恐師再受別請師曰脫
0155c09: 余若赴諸山畢竟歸根此地公欣然今師豫知時至
0155c10: 示寂茲山信師言之不爽已巳師天性沖醇凡應緣酬
0155c11: 物俱以慈忍力循循善誘有媺必彰有瑕必隱為世
0155c12: 導師罕有其比然整躬勤勵自超方以至行道三十
0155c13: 餘年雖祁寒溽暑丙夜不寐先覺有言古之君子其
0155c14: 責己巳也重以周師之謂與嗣師而建幢者即念現主
0155c15: 越之象田石浪如主信之鵝湖饒之薦福其餘尚在
0155c16: 水邊林下潛行密用師嘗謂門弟子曰誘引後學度
0155c17: 量須倣博山接納上流機用宜如顯聖雙眼圓明振
0155c18: 起吾宗使狐狼野干假借不得是所深望也每見時
0155c19: 輩分洞分濟抑此揚彼主普明時撾毒鼓推出瞎驢
0155c20: 使接斷橋一脈有曰洞濟相參千古一遇至若所歷
0155c21: 道場去住如雲停鳥飛不可方格其機辯峭拔入理
0155c22: 深談則見於各會語錄中其遊戲翰墨綽有風雅則
0155c23: 見於雪蕉諸作別有闢邪說合若干卷並傳于叢林
0155c24: 後之覽者將藉是以知師者焉不肖柱覲師有年維
0155c25: 是生平涉歷本末機緣聞之頗詳謹倣年譜例譔次
0155c26: 行實惟祈立言君子博綜先師遺墨摘其大要論而
0155c27: 著之以垂不朽後學幸甚往哲幸甚時戊子仲春朔
0155c28: 旦攝佛日方丈事嗣法小師淨柱拜狀。
0155c29: 石雨禪師法檀卷第二十終
0155c30: 
0156a01: 
0156a02: 杭州府海寧縣慧力寺比丘淨時等
0156a03: 助刻資肆兩
0156a04: 檇李苾芻弘籥　梁溪苾芻等睿
0156a05: 　鹽官苾芻智圓　仝勸募刻此
0156a06: 佛月石雨大和尚法檀二十卷費銀
0156a07: 九十五兩
0156a08: 歲在己巳丑春王正月鼾關道人識
