0743a01: 大明三藏法數卷第十　　　　　　池二
0743a02: 上天竺前住持沙門一如等奉　集註
0743a03: 四悉檀出法華文句悉也檀梵語具云檀那華
0743a04: 言施華梵兼稱故名悉檀佛以此四說法
0743a05: 施一切眾生故名四悉檀也。【一世界悉
0743a06: 檀】世即隔別之義界即界分也由眾生
0743a07: 根器淺薄故佛隨其所欲樂聞為之次第
0743a08: 分別而說令生歡喜是名世界悉檀。【二為
0743a09: 人悉檀】謂佛欲說法必先觀眾生機器之
0743a10: 大小宿種之淺深然後稱其機而為說
0743b01: 之令生正信增長善根故名為人悉檀。【三
0743b02: 對治悉檀】謂如眾生貪欲多者教觀不淨
0743b03: 瞋恚多者教脩慈心愚癡多者教觀因緣
0743b04: 為對此等諸病說此法藥施眾生故名
0743b05: 對治悉檀。【四第一義悉檀】第一義即理也
0743b06: 謂佛知眾生善根已巳熟即為說法令其得
0743b07: 悟聖道是名第一義悉檀。
0743b08: 四攝利益出大集經【一佛攝利益】謂佛攝持眾生
0743b09: 令其常得親近諸佛諸魔不得其便故名
0743b10: 佛攝利益。【二天攝利益】謂諸天攝持眾生
0744a01: 於說法之處常樂聽受不為他緣所害故
0744a02: 名天攝利益。【三福攝利益】謂福德莊嚴於
0744a03: 身有諸相好莊嚴於口凡所演說眾生樂
0744a04: 聞莊嚴種姓令生尊貴故名福攝利益。【四
0744a05: 智攝利益】謂以智慧知眾生根性隨說
0744a06: 法知眾生病苦隨病施藥得大神通遊諸
0744a07: 佛土了了通達法界之理是名智攝利益。
0744a08: 涅槃四種大樂出大涅槃經【一無苦樂】○無苦樂
0744a09: 者謂無世間之苦樂也世間之樂即是苦
0744a10: 因故經云不斷樂者則名為苦以斷樂故
0744b01: 則無有苦無苦無樂乃名大樂此即涅槃
0744b02: 之大樂也梵語涅槃華言滅度。【二大寂靜樂】謂涅槃
0744b03: 之性是大寂靜以其遠離一切憒法故
0744b04: 以大寂靜名為大樂此即涅槃之大樂也。
0744b05: 【三大知樂】謂諸佛如來有大智慧於一切
0744b06: 法悉知悉見名為大樂此即涅槃之大樂
0744b07: 也。【四不壞樂】謂如來之身非煩惱無常之
0744b08: 身猶如金剛不能毀壞身不壞故名為大
0744b09: 樂此即涅槃之大樂也。
0744b10: 四種涅槃出成唯識論【一本來自性清淨涅槃】謂
0745a01: 真如理隨緣變造一切諸法雖有煩惱垢
0745a02: 染而本性清淨具足無量妙功德無生
0745a03: 無滅湛若虛空一切眾生平等共有與一
0745a04: 切法不一不異離一切相無有分別故名
0745a05: 本來自性清淨涅槃梵語涅槃華言滅度。【二有餘依
0745a06: 涅槃】謂煩惱之障雖滅尚餘欲界五陰之
0745a07: 身而為所依故名有餘依涅槃五陰者色陰受陰想
0745a08: 陰行陰識陰也。【三無餘依涅槃】謂煩惱既盡所餘
0745a09: 五陰之身亦滅故名無餘依涅槃。【四無住
0745a10: 處涅槃】謂不住生死不住涅槃窮未來際
0745b01: 利樂有情故名無住處涅槃。
0745b02: 華嚴四分出法寶標目【一信分】謂第一會菩提
0745b03: 中說世主妙嚴品至毘盧遮那品名舉果
0745b04: 勸樂生信分舉揚如來依正二報難思
0745b05: 之果勸勵當機聞而樂欲生其淨信故名
0745b06: 信分梵語菩提華言道梵語毘盧遮那華言一切處依正二報者身為正報
0745b07: 國土是依報也。【二解分】謂第二會普光明殿說十
0745b08: 信法第三會忉利天宮說十住法第四會
0745b09: 夜摩天宮說十行法第五會兜率陀天宮
0745b10: 說十回向法第六會他化自在天宮說十
0746a01: 地法第七重會普光明殿說十定等法名
0746a02: 脩因契果生解分進脩六位之圓因契
0746a03: 證十身之妙果令生勝解故名解分十信者信
0746a04: 心念心精進心慧心定心不退心護法心回向心戒心願心也十住者發心住治地住
0746a05: 脩行住生貴住方便具足住正心住不退住童真住法王子住灌頂住也十行者歡
0746a06: 喜行饒益行無嗔恨行無盡行離癡亂行善現行無著行尊重行善法行真實行也
0746a07: 十回向者救一切眾生離眾生相回向不壞回向等一切佛回向至一切處回向無
0746a08: 盡功德藏回向隨順平等善根回向隨順等觀一切眾生回向真如相回向無縛解
0746a09: 脫回向法界無量回向也十地者懽喜地離垢地發光地慧地難勝地現前地遠
0746a10: 行地不動地善慧地法雲地也十定者普光大三昧妙光大三昧次第遍諸佛國
0746b01: 土大三昧清淨深入行大三昧知過去莊嚴藏大三昧智光明藏大三昧了知一切
0746b02: 世界佛莊嚴大三昧眾生差別身大三昧法界自在大三昧無礙輪大三昧也六位
0746b03: 者十住十行十回向十地等覺妙覺也十身者菩提身願身化身力持身相好莊嚴身
0746b04: 威勢身意生身福德身法身智身也。【三行分】謂第八會普光
0746b05: 明殿普賢說離世間一品具二千行法名
0746b06: 託法進脩成行分於差別因果之法既
0746b07: 生解已巳今乃寄託前法攝解成行隨舉一
0746b08: 行六位頓脩故名行分二千行法者即普慧菩薩二百問普
0746b09: 賢菩薩二千答是也。【四證分】謂第九會逝多林說入
0746b10: 法界品名依人證入成德分由前大行
0747a01: 既具隨事顯理而善財童子歷事善知識
0747a02: 隨所見聞無不證入故名證分梵語逝多華言勝林。
0747a03: 四種教授出瑜伽師地論【一無倒教授】謂不顛倒宣
0747a04: 說法義令其受持讀誦脩學是名無倒教
0747a05: 授。【二漸次教授】謂稱其根機宣說法義先
0747a06: 教習小後令入大是名漸次教授。【三教教
0747a07: 授】謂或從如來或從佛弟子所聞正教即
0747a08: 如其教不增不減教授他人是名教教授。
0747a09: 【四證教授】謂自己所證之法為欲令他得
0747a10: 證方便教授是名證教授。
0747b01: 四種授記出菩提資糧論聖言說與曰授果與心期
0747b02: 曰記。【一未發菩提心授記】謂諸佛世尊觀
0747b03: 諸眾生根機利鈍其有具增上信者佛則
0747b04: 令其發菩提心而為授記當得作佛是名
0747b05: 未發菩提心授記梵語菩提華言道增上猶增勝也。【二共
0747b06: 發菩提心授記】謂諸菩薩善根成熟得增
0747b07: 上行但欲度脫一切眾生同諸眾生共發
0747b08: 菩提心誓願同成正覺蒙佛授記是名共
0747b09: 發菩提心授記。【三隱覆授記】謂此人脩行
0747b10: 精進固當授記恐其自聞授記則志滿足
0748a01: 不復更發精進之心如不授記復恐眾人
0748a02: 生疑而謂此人脩行精進不蒙授記故佛
0748a03: 以威神之力密為授記當得作佛使他人
0748a04: 聞不使其自聞是為隱覆授記。【四現前授
0748a05: 記】謂諸菩薩成熟出世善根得不動地即
0748a06: 時蒙佛授記是為現前授記。
0748a07: 四種真實義出菩薩善戒經【一世流布真實義】謂世
0748a08: 間之法悉同其名眾生見地即言是地見
0748a09: 火即言見火終不言是水是風至於見苦
0748a10: 終不言樂見樂終不言苦雖假名立相而
0748b01: 稱認皆同是為世流布真實義。【二方便流
0748b02: 布真實義】謂世間有智之人先以心意籌
0748b03: 量隨方便造作經書論議開導於人是
0748b04: 為方便流布真實義。【三淨煩惱障真實義】
0748b05: 謂聲聞緣覺以無漏道破諸煩惱結業得
0748b06: 無礙智是為淨煩惱障真實義。【四淨智慧
0748b07: 障真實義】謂佛菩薩於聲聞緣覺所得無
0748b08: 礙之智以能障中道之理不能顯發故名
0748b09: 智慧障今佛菩薩斷此之障則中道之理
0748b10: 自然顯現是為淨智慧障真實義。
0749a01: 四種對治亦名四道出阿毘達磨俱舍論對即敵對治即攻
0749a02: 治譬如人有此病即用此藥治之故名對
0749a03: 治。【一厭患對治】謂眾生見欲界生死之苦
0749a04: 煩惱惑業之集深生厭惡起大加行脩於
0749a05: 聖道對治苦集故名厭患對治。【二斷對治】
0749a06: 謂眾生知一切煩惱惑業能招生死之苦
0749a07: 於是脩無間道斷除惑業故名斷對治無間
0749a08: 道者觀道相續無有間斷也。【三持對治】謂從無間道後
0749a09: 起解脫道則能攝持所斷煩惱不令更起
0749a10: 故名持對治解脫道者不繫名解自在名脫謂解脫一切惑業之縛也。
0749b01: 【四遠分對治】謂從解脫道後起勝進道能
0749b02: 令所斷之惑永永遠離故名遠分對治勝進
0749b03: 道者猶增進之意也。
0749b04: 同教說聽四句出華嚴經同教者謂會三乘歸
0749b05: 一乘也三乘者聲聞乘緣覺乘菩薩乘也。【一唯說無聽】謂
0749b06: 佛真心外無別眾生以眾生真心即佛真
0749b07: 心故故所說教唯佛所現是名唯說無聽。
0749b08: 【二唯聽無說】謂眾生心外更無別佛以佛
0749b09: 真心即眾生真心故故所說教即眾生自
0749b10: 現是名惟聽無說。【三說聽雙全】謂佛真心
0750a01: 現時不礙眾生真心現故是名說聽雙全。
0750a02: 【四說聽雙寂】謂佛即眾生故非佛眾生即
0750a03: 佛故非眾生互奪雙亡則說聽雙寂故淨
0750a04: 名經云其說法者無說無示其聽法者無
0750a05: 聞無得是也。
0750a06: 別教說聽四句出華嚴經別教者圓融具德異
0750a07: 前諸教。【一唯說無聽】謂眾生全在諸佛心
0750a08: 中故則果門攝法無遺故所說教唯佛所
0750a09: 現是名惟說無聽。【二惟聽無說】謂佛全在
0750a10: 眾生心中故則因門攝法無遺故所說教
0750b01: 即眾生心容自現是名唯聽無說。【三說聽
0750b02: 雙存】謂生佛互在則因果交徹故眾生心
0750b03: 中之佛為佛心中之眾生說法佛心中之
0750b04: 眾生聽眾生心中之佛說法是名說聽雙
0750b05: 存。【四說聽雙寂】謂眾生全在佛則同佛非
0750b06: 生佛全在眾生則同生非佛兩相形奪二
0750b07: 位齊融則佛心中之眾生無聽眾生心中
0750b08: 之佛無說是名說聽雙寂。
0750b09: 起信四覺出起信論【一本覺】謂一切眾生自性清
0750b10: 淨心源離於妄念即寂而照等虛空界無
0751a01: 所不法界一相即是如來平等法身故
0751a02: 名本覺。【二相似覺】謂圓教十信位中由始
0751a03: 覺之功見思麤惑既已巳斷竟尚餘無明細
0751a04: 惑未破所覺之理非真本覺唯得名為相
0751a05: 似故名相似覺十信者信心念心精進心慧心定心不退心護法心
0751a06: 回向心戒心願心也。【三隨分覺】謂圓教十住十行十
0751a07: 回向十地等覺位中分破無明之惑故得
0751a08: 分分是真本覺故名隨分覺十住者發心住治地住脩
0751a09: 行住生貴住方便具足住正心住不退住童真住法王子住灌頂住也十行者歡喜
0751a10: 行饒益行無嗔恨行無盡行離癡亂行善現行無著行尊重行善法行真實行也十
0751b01: 回向者救一切眾生離眾生相回向不壞回向等一切佛回向至一切處回向無盡
0751b02: 功德藏回向隨順平等善根回向隨順等觀一切眾生回向真如相回向無縛解脫
0751b03: 回向法界無量回向也十地者歡喜地離垢地發光地焰慧地難勝地現前地遠行
0751b04: 地不動地善慧地法雲地也。【四究竟覺】謂圓教極果妙
0751b05: 覺位中無明之惑既盡本覺之體全彰得
0751b06: 心見性心即常住是名究竟覺。
0751b07: 四德處出成實論論云若近善人則聞正法聞正
0751b08: 法已巳則具四德處。【一慧德處】謂由聞正法
0751b09: 生大智慧故名慧德處。【二實德處】謂以是
0751b10: 智慧見真諦空故名實德處。【三捨德處】謂
0752a01: 見真空即得離諸煩惱故名捨德處。【四寂
0752a02: 滅德處】謂煩惱盡故心得寂滅故名寂滅
0752a03: 德處。
0752a04: 四法施出寶積經法施者謂如來以此四法施
0752a05: 諸眾生令依此法脩證不起邪見也。【一一
0752a06: 切萬物皆歸無常】謂眾生愚惑不知世間
0752a07: 有情無情等物悉皆有生有滅有成有壞
0752a08: 畢竟無常而反計有常如來說法為斷此
0752a09: 計故曰一切萬物皆歸無常。【二一切所有
0752a10: 悉為苦毒】謂眾生愚惑不知五陰等法是
0752b01: 眾苦之本計想有樂如來說法為斷此計
0752b02: 故曰一切所有悉為苦毒五陰者色陰受陰想陰行陰識
0752b03: 陰也。【三一切諸法皆無有我】謂眾生愚惑不
0752b04: 了一切法空計著有我如來說法為斷此
0752b05: 計故曰一切諸法皆無有我。【四一切有形
0752b06: 悉至於空】謂眾生愚惑不知一切有形相
0752b07: 者終歸於空反計為有如來說法為斷此
0752b08: 計故曰一切有形悉至於空。
0752b09: 四無記出宗鏡錄謂不能記別當來之果又於善
0752b10: 惡法中無所記別故名無記。【一能變無記】
0753a01: 謂第八識心王是無記性與心所五法相
0753a02: 俱則能變現色等一切境界而無所分別
0753a03: 故名能變無記五法者一作意二觸三受四想五思是名行五法
0753a04: 即第八識心所法也。【二所變無記】謂根身種子器世
0753a05: 間三類之境皆由本識之所變現以此三
0753a06: 境無分別性故名所變無記。【三分位無記】
0753a07: 謂於不相應行中假無記法立諸分位由
0753a08: 此諸法不屬善惡不與心相應不與色相
0753a09: 應無所記別故名分位無記。【四勝義無記】
0753a10: 謂虛空無為非擇滅無為有勝義故而無
0753b01: 所作為故名勝義無記虛空無為者謂真空之理不為惑染
0753b02: 之所障礙也非擇滅無為者聲聞之人證果之後諸惑不復續起自然契悟真空之
0753b03: 理不假揀擇也。
0753b04: 耶四分出翻譯名義梵語阿耶華言藏識謂
0753b05: 第八識能含藏一切善惡種子而有此四
0753b06: 分之義焉。【一相分】相即形相有三種一境
0753b07: 相名相謂此識能與根心而為境界故二
0753b08: 相狀名相謂世間有為之法皆有相狀惟是
0753b09: 此識之所變現故三義相名相即能詮教
0753b10: 下所詮義理之相亦是此識之所變現故
0754a01: 此之三相通名相分根心者謂眼識耳識鼻識舌識身識意識也。
0754a02: 【二見分】見即照了之義有五種一證見名
0754a03: 見即根本智見分是也二照燭名見此通
0754a04: 根心俱有照燭義故三能緣名見即通內
0754a05: 三分俱能緣故四念解名見以念解所詮
0754a06: 義理故五推度名見即比量心推度一切
0754a07: 境故此五種見通名見分根本智者即第八識也內三分
0754a08: 者即見分自證分證自證分也。【三自證分】自證者自證所
0754a09: 具之法也謂此識能持見分相分以能親
0754a10: 證自見分故緣於相分不謬是名自證分。
0754b01: 【四證自證分】證即能證之體自證即所具
0754b02: 之法謂能持前自證分見分相分即是此
0754b03: 識之本體以能親證自證分故緣見分不
0754b04: 謬是名證自證分。
0754b05: 四種意識出宗鏡錄四種意識不出三境一性境
0754b06: 二帶質境三獨影境性境者謂意識與眼
0754b07: 耳鼻舌身五識同緣五塵初心取境未有
0754b08: 分別是名性境意識於五塵境上分別方
0754b09: 圓長短好惡以有塵相可分別故是名帶
0754b10: 質境意識不與五識同緣而獨緣法塵謂
0755a01: 緣過去未來變現之相或緣空華水月等
0755a02: 相以無境可對是名獨影境也五塵者色塵聲塵香
0755a03: 塵味塵觸塵也。【一定中獨頭意識】謂意識獨緣定
0755a04: 境不與五識同緣而無一切塵境作對是
0755a05: 名定中獨頭意識。【二散位獨頭意識】謂意
0755a06: 識不緣五塵之境但散亂計諸法或緣
0755a07: 空華水月等諸色相或緣過去現在未來
0755a08: 一切諸法此非定中又非夢境是名散位
0755a09: 獨頭意識。【三夢中獨頭意識】謂不對諸塵
0755a10: 而於夢中見種種境界此亦心王性境變
0755b01: 現而有諸相是名夢中獨頭意識。【四明了
0755b02: 意識】謂意識依五根與五識同緣五塵明
0755b03: 了取境好惡長短悉皆現前是名明了意
0755b04: 識。
0755b05: 識境四相出金剛經論謂眾生於此四法不了虛
0755b06: 假而於心識之境妄生邪見執著取相故
0755b07: 名識境四相。【一我相】謂眾生於五陰法中
0755b08: 若即若離計我我所之實是名我相五陰者色
0755b09: 陰受陰想陰行陰識陰也若即若離者謂計即陰是我離陰是我也我我所者我即
0755b10: 假名我所即五陰也。【二人相】謂眾生於五陰法中妄
0756a01: 計我是人我生人道異於餘道是名人相。
0756a02: 【三眾生相】謂眾生於五陰法中妄計色受
0756a03: 想行識眾共而生此身是名眾生相。【四壽
0756a04: 者相】謂眾生於五陰法中妄計我受一期
0756a05: 壽命或長或短是名壽者相一期者謂從生至死也。
0756a06: 四緣出大智度論【一因緣】謂六根為因六塵為緣
0756a07: 也如眼根對於色塵時識即隨生餘根亦
0756a08: 然是名因緣六根者眼根耳根鼻根舌根身根意根也六塵者色塵聲
0756a09: 塵香塵味塵觸塵法塵也。【二次第緣】謂心心所法次第
0756a10: 無間相續而起名次第緣心心所法者心即心王心所即
0756b01: 受想行也此心王心所對於諸塵念念不停是名次第相續也。【三緣緣】謂
0756b02: 心心所法由託緣而生還是自心之所緣
0756b03: 慮名為緣緣託緣者謂依託色聲香味觸法之緣也。【四增上
0756b04: 緣】謂六根能照境發識有增上力用諸法
0756b05: 生時不生障礙名增上緣諸法去生者謂根塵相對則有一
0756b06: 念心起名諸法生不生障礙者根塵相對之時隨對隨起悉無所障也。
0756b07: 四相約位出圓覺經四相即生住異滅也此之
0756b08: 四相乃是本覺心源無明初起一念之相
0756b09: 而有四種之別以其細難見故約信住
0756b10: 行向地等覺妙覺從淺至深次第覺了麤
0757a01: 細分齊之相以明之此之四法起則從生
0757a02: 至滅覺則從滅至生故以滅異住生而為
0757a03: 次第也。【一十信覺滅相】十信覺滅相者謂
0757a04: 菩薩脩行證此信位則能覺了心中念念
0757a05: 滅相分齊也十信者信心念心精進心慧心定心不退心護法心回向
0757a06: 心戒心願心也。【二三賢覺異相】三賢覺異相者三
0757a07: 賢即十住十行十回向也謂菩薩脩行證
0757a08: 此三賢位則能覺了心中念念異相分齊
0757a09: 也異者變異也十住者發心住治地住脩行住生貴住方便具足住正心住不退
0757a10: 住童真住法王子住灌頂住也十行者歡喜行饒益行無嗔恨行無盡行離癡亂行
0757b01: 善現行無著行尊重行善法行真實行也十回向者救一切眾生離眾生相回向不
0757b02: 壞回向等一切佛回向至一切處回向無盡功德藏回向隨順平等善根回向隨順
0757b03: 等觀一切眾生回向真如相回向無縛解脫回向法界無量回向也。【三十聖
0757b04: 覺住相】十聖覺住相者十聖即十地也謂
0757b05: 菩薩脩行證此十聖位則能覺了心中念
0757b06: 念住相分齊也住者現起未滅之心也十地者懽喜地離垢地發光
0757b07: 地慧地難勝地現前地遠行地不動地善慧地法雲地也。【四位滿覺
0757b08: 生相】位滿覺生相者位滿即佛位果滿也
0757b09: 謂大菩薩脩行滿足證佛果位則能覺了
0757b10: 心中一念初生之相分齊也。
0758a01: 四種頌出華嚴經【一阿耨窣婆】梵語阿耨窣
0758a02: 蘇骨切婆華言頌謂此頌不用長行與偈
0758a03: 但字數滿三十二字即為一頌也長行者即經中
0758a04: 散文也。【二伽陀】梵語伽陀華言諷頌或名不
0758a05: 頌頌謂不頌長行也或名直頌謂直以偈
0758a06: 說法也。【三祇夜】梵語祇夜華言應頌謂應
0758a07: 前長行而頌也。【四縕南】梵語縕音蘊南
0758a08: 華言集施謂以少言攝集多義施令他人
0758a09: 誦習受持也。
0758a10: 四聖言出阿毘達磨集異門足論四聖言者聖正也即正
0758b01: 直之言也。【一不見言不見】謂眼識所受眼
0758b02: 識所了則可言見若實眼識未受未了則
0758b03: 不可言見是名不見言不見。【二不聞言不
0758b04: 聞】謂耳識所受耳識所了則可言聞若實
0758b05: 耳識未受未了則不可言聞是名不聞言
0758b06: 不聞。【三不覺言不覺】謂鼻覺香舌覺味身
0758b07: 覺觸也若鼻識舌識身識所受所了則可
0758b08: 言覺若實三識未受未了則不可言覺是
0758b09: 名不覺言不覺。【四不知言不知】謂意識所
0758b10: 受意識所了則可言知若實意識未受未
0759a01: 了則不可言知是名不知言不知。
0759a02: 四種尋思出阿毘達磨集論【一名尋思】謂於諸法之
0759a03: 中推求一切名字皆悉不實是為名尋思。
0759a04: 【二事尋思】謂於諸法之中推求五陰等事
0759a05: 生滅無常皆悉不實是為事尋思五陰者色陰受
0759a06: 陰想陰行陰識陰也。【三自體假立尋思】謂於諸法能
0759a07: 詮名字及所詮義理中推求自體惟是假
0759a08: 立名言皆悉不實是為自體假立尋思。【四
0759a09: 差別假立尋思】謂於諸法能詮之中推求
0759a10: 差別惟是假立名言皆悉不實是為差別
0759b01: 假立尋思。
0759b02: 真空觀四句出華嚴經隨演義鈔真空者法界之理
0759b03: 也依理而觀故名真空觀。【一會色歸空】會
0759b04: 即融會色即根身世界也謂根身世界本
0759b05: 是真如一心與生滅和合而有今觀此色
0759b06: 都無實體歸於真心之空故云會色歸空
0759b07: 根者謂眼等諸根身即色身也。【二明空即色】明即明了謂
0759b08: 了真空之理不異於色色無自性不異於
0759b09: 空故云明空即色。【三色空無礙】謂色之體
0759b10: 全是真空真空之體不異於色若色是實
0760a01: 色即礙於空空是斷空即礙於色今既色
0760a02: 是幻色故不礙空空是真空故不礙色故
0760a03: 云色空無礙。【四泯絕無寄】泯即亡泯絕即
0760a04: 寂絕寄猶依也謂所觀真空之理不可言
0760a05: 即色是空亦不可言離色是空空不空皆
0760a06: 不可得非言思所及亦無所依故云泯絕
0760a07: 無寄。
0760a08: 共不共四變出宗鏡錄問云本識變現根身器世
0760a09: 間等為是自變為是共變答有四種不同
0760a10: 也本識即藏識也。【一不共中不共變】謂如眼等五
0760b01: 根唯自己第八識中最初一念託父母遺
0760b02: 體時變現名不共出胎之後唯自己受用
0760b03: 復名不共如眼識惟依眼根而發乃至身
0760b04: 識唯依身根而發不相混雜是為不共中
0760b05: 不共變。【二不共中共變】謂內浮塵根初唯
0760b06: 自己第八識變現名不共變生己已後他人
0760b07: 亦有受用之義復名為共是為不共中共
0760b08: 變浮塵根者謂眼耳等諸根皆由色香味觸四塵所成故名浮塵楞嚴經云眼如
0760b09: 蒲萄朵等是也他人受用者謂自己浮塵根能見之境他根亦能見而亦得同受用
0760b10: 也。【三共中共變】謂如山河大地由多人之
0761a01: 識同所變現名之為共變已巳亦與一切同
0761a02: 用復名為共是名共中共變。【四共中不共
0761a03: 變】謂如己田宅不與人共又如一水人見
0761a04: 是水餓鬼見是猛火膿血等物是名共中
0761a05: 不共變。
0761a06: 四榮亦名夫四倒出涅槃經并宗鏡錄四榮者佛於拘尸那
0761a07: 城娑羅雙樹間入滅東西南北各有雙樹
0761a08: 每面雙樹一榮一枯故名四榮四枯以表凡
0761a09: 夫二乘常無常等八倒也此四榮正表凡夫
0761a10: 四倒而言榮者以凡夫由此四倒增長惑
0761b01: 業有榮茂之義故名四榮也梵語拘尸那華言角城梵
0761b02: 語娑羅華言堅固樹間入滅者謂雙樹中間用表非常非無常即中道也二乘者聲
0761b03: 聞乘緣覺乘也。【一非常計常】謂凡世間一切有為
0761b04: 等事皆悉無常虛幻不實豈能長久凡夫
0761b05: 妄計是常即成常顛倒。【二非樂計樂】謂世
0761b06: 間五欲之樂皆是受苦之因凡夫不了妄
0761b07: 計為樂即成樂顛倒五欲者色欲聲欲香欲味欲觸欲也。【三
0761b08: 非我計我】謂此身皆因四大假合本無有
0761b09: 我若一大是我三大應非我若四大俱是
0761b10: 我應有多我畢竟是誰為我故知我不可
0762a01: 得凡夫不了於自身中強作主宰妄計為
0762a02: 我即成我顛倒四大者地大水大火大風大也。【四不淨計
0762a03: 淨】謂己身他身具有五種不淨凡夫不了
0762a04: 妄生貪著執以為淨即成淨顛倒五種不淨者種
0762a05: 子不淨住處不淨自體不淨外相不淨究竟不淨也。
0762a06: 四枯亦名二乘四倒出涅槃經并宗鏡錄四枯者表二乘四倒
0762a07: 也所言枯者以二乘觀無常苦空無我等
0762a08: 則煩惱有朽滅不生之義故名為四枯也
0762a09: 二乘者聲聞乘緣覺乘也。【一常計無常】常者即法身常
0762a10: 住之義無常者即變異也謂聲聞緣覺為
0762b01: 無明之惑所覆於如來常住法身中妄計
0762b02: 有變異相是為無常顛倒。【二樂計非樂】樂
0762b03: 者即涅槃清淨之樂非樂者即苦義謂聲
0762b04: 聞緣覺為無明之惑所覆於如來涅槃清
0762b05: 淨樂中妄計是苦是為非樂顛倒。【三我計
0762b06: 無我】我者即佛性真實之我也無我者謂
0762b07: 佛性中無有我也謂二乘為無明之惑所
0762b08: 覆不了無我法中而有真我故於佛性真
0762b09: 我之中妄計無我是為無我顛倒。【四淨計
0762b10: 不淨】淨者即是如來常住之身非雜食身
0763a01: 非煩惱身非血肉身非是筋骨纏縛之身
0763a02: 不淨者二乘為無明之惑所覆但觀世間
0763a03: 一切諸色皆為不淨不了如來常住之淨
0763a04: 是為不淨顛倒。
0763a05: 四種性行出佛本行集經【一自性行】經云若諸菩薩
0763a06: 本性已巳來賢良質直順父母教信敬沙門
0763a07: 及婆羅門善知家內尊卑親恭敬承事
0763a08: 無失具足十善復更廣行其餘善業是名
0763a09: 菩薩自性行梵語沙門華言勤息梵語婆羅門華言淨行十善者不殺
0763a10: 不盜不邪不妄語不兩舌不惡口不綺語不貪欲不嗔恚不邪見也。【二願
0763b01: 性行】經云若諸菩薩發如是願我於何時
0763b02: 當得作佛十號具足是名菩薩願性行十號
0763b03: 者一如來二應供三正知四明行足五善逝六世間解無上士七調御丈夫八天
0763b04: 人師九佛十世尊也。【三順性行】經云若諸菩薩隨順
0763b05: 脩行六波羅蜜是名菩薩順性行梵語波羅蜜華
0763b06: 言到彼岸謂脩布施持戒忍辱精進靜慮智慧六度之行到涅槃彼岸是為六波羅
0763b07: 蜜也。【四轉性行】經云如我供養然燈世尊依
0763b08: 彼因緣讀誦經典轉凡成聖是名菩薩轉
0763b09: 性行如我者釋迦如來自謂也。
0763b10: 四不可說出金光明經玄義拾遺記涅槃經中明四教之
0764a01: 理但可智證不可言說以其理本無說故
0764a02: 也四教者藏教通教別教圓教也。【一生生不可說】生生者
0764a03: 能生所生也謂根塵相對是為能生由此
0764a04: 根塵相對之時一念心起分別好惡是為
0764a05: 所生即心法也能所兼言故名生生此是
0764a06: 藏教所詮實有生滅之法法雖生滅理本
0764a07: 無言故云不可說也。【二生不生不可說】生
0764a08: 者即前根塵相對所生之法也不生者了
0764a09: 此所生之法當體即空也既達所生之法
0764a10: 本空故云生不生也此是通教所詮之理
0764b01: 理本無言故云不可說也。【三不生生不可
0764b02: 說】不生者即真空之理也生者從空出假
0764b03: 而起度生之用也此言別教之人於十住
0764b04: 位中脩習空觀了法無生故云不生而又
0764b05: 不住於空復於十行中而脩假觀起十界
0764b06: 度生之用故復云生也此是別教所詮之
0764b07: 理理本無言故云不可說也十住者發心住治地住脩
0764b08: 行住生貴住方便具足住正心住不退住童真住法王子住灌頂住也十行者歡喜
0764b09: 行饒益行無嗔恨行無盡行離癡亂行善現行無著行尊重行善法行真實行也十
0764b10: 界者佛界菩薩界緣覺界聲聞界天界人界阿脩羅界鬼界畜生界地獄界也。【四
0765a01: 不生不生不可說】謂理本不生事即理故
0765a02: 事亦不生是名不生不生又惑體本空故
0765a03: 不生智用亦泯故不生是名不生不生又
0765a04: 無因可脩故不生無果可證故不生是名
0765a05: 不生不生此是圓教所詮之理理本無言
0765a06: 故云不可說也。
0765a07: 翻譯四例出翻譯名義【一翻字不翻音】翻字不翻
0765a08: 音者謂如諸字是此方之字音是彼土
0765a09: 之音是也。【二翻音不翻字】翻音不翻字者
0765a10: 謂如卍字以此方萬字之音翻之而卍字
0765b01: 之體猶存梵書是也。【三音字俱翻】音字俱
0765b02: 翻者謂諸經文音與字二者皆就此方言
0765b03: 音字體翻之是也。【四音字俱不翻】音字俱
0765b04: 不翻者謂西來梵夾音與字二者未經此
0765b05: 方翻譯是也。
0765b06: 阿難四問出涅槃經後分佛將入滅語阿難大眾言
0765b07: 我滅度後汝當精勤教誡我諸眷屬早求
0765b08: 出離此生空過後悔無追時阿難聞佛語
0765b09: 已巳悲哽嗚咽舉體迷悶時阿泥樓豆安慰
0765b10: 阿難曰如來滅度時至今日則有明旦則
0766a01: 無汝依我語諮啟四問阿難問已巳佛言汝
0766a02: 致四問為最後問大能利益一切世間汝
0766a03: 等諦聽吾當為說梵語阿難華言慶喜梵語阿泥樓豆又名阿
0766a04: 樓即阿那律華言如意謂於過去九十一劫天人之中受如意樂故名如意。
0766a05: 【一佛滅度後惡性車匿云何共住】佛答言
0766a06: 車匿比丘其性鄙惡我滅度後汝當依我
0766a07: 教法調伏其心捨本惡性不久自當得證
0766a08: 道果車匿無翻西域記云正音闡釋迦亦釋種太子出家令車匿牽捷陟捷陟
0766a09: 馬名譯云納。【二佛滅度後我等以何為師】佛答
0766a10: 言汝問以何為師者當知尸波羅戒是汝
0766b01: 大師依之脩行能得出世甚深定慧梵語尸波
0766b02: 羅華言戒。【三佛滅度後我等依何法住】佛答言
0766b03: 汝問依何法住者當知依四念處嚴心而
0766b04: 住一觀身性相同於虛空名身念處二觀
0766b05: 受不在內外不住中間名受念處三觀心
0766b06: 但有名字名字性離名心念處四觀法不
0766b07: 得善法不得不善法名法念處一切比丘
0766b08: 應當依此四念處住觀受者受即領納之義謂眼耳鼻舌身意
0766b09: 六根領納色聲香味觸法六塵之境也不在內外者心不在六根名內不在六塵名
0766b10: 外根塵之中名為中間。【四一切經初當安何語】佛答
0767a01: 言汝問一切經初當安何語者當知如來
0767a02: 滅後結集法藏一切經初當安如是我聞
0767a03: 一時佛住某方某處與某等大眾而說是
0767a04: 經。
0767a05: 化儀四教出天台四教儀化儀者如來出世一代化
0767a06: 物之儀式也。【一頓教】謂不談小乘直說大
0767a07: 法故名頓教即華嚴經也。【二漸教】漸即漸
0767a08: 次有漸初漸中漸末之不同謂如來初於
0767a09: 鹿苑破斥邪法建立正教專為二乘此名
0767a10: 漸初即阿舍經也次於方等會上彈斥二
0767b01: 乘小機令其歸向大法此名漸中即淨名
0767b02: 等經也後於般若會上廣談空慧之法淘
0767b03: 汰二乘執小之情會一切法皆歸大乘此
0767b04: 名漸末即般若經也如是自淺至深次第
0767b05: 而進故名漸教二乘者聲聞乘緣覺乘也。【三秘密教】謂
0767b06: 如來不思議智慧神通之力能令大眾同
0767b07: 會聽法所聞各異彼不知此此不知彼隱
0767b08: 密赴機故名秘密教。【四不定教】不定者謂
0767b09: 如來不思議智慧神通之力能令聽法之
0767b10: 眾或聞小法而證大果或聞大法而證小
0768a01: 果彼此相知得益不定故名不定教。
0768a02: 化法四教出天台四教儀化法者佛化眾生之方法
0768a03: 也。【一藏教】藏即含藏之義謂經律論各含
0768a04: 一切文理故名藏教。【二通教】謂通前藏教
0768a05: 通後別圓故名通教通前藏教者謂此教鈍根菩薩雖觀無生
0768a06: 四諦但證真空之理與前藏教是同也通後別圓者謂此教利根菩薩證真空之理
0768a07: 時能於真空了達不空即入後之別教若知空不空具一切法即入後之圓教也。
0768a08: 【三別教】別即隔別不同之義謂別前藏通
0768a09: 別後圓教故名別教別前藏通者謂此教獨被菩薩不涉二乘
0768a10: 所脩也別後圓教者謂此教所談法門行相隔歷次第而不圓融也。【四圓教】
0768b01: 圓即不偏之義謂此教所詮中道之理性
0768b02: 相圓融事理無礙法法具足故名圓教。
0768b03: 龍樹四教出華嚴經隨演義鈔龍樹論師乃西天第
0768b04: 十三祖嘗立四教判釋經論故云龍樹四
0768b05: 教也。【一有門】謂阿含舍小乘等經說一切因
0768b06: 果之法悉皆實有是為有門梵語阿舍華言無比法。
0768b07: 【二空門】謂大品般若等經說真空實相之
0768b08: 理蕩除眾生情執是為空門梵語般若華言智慧。【三
0768b09: 亦有亦空門】謂深密等諸大乘經說有談
0768b10: 空互相無礙是為亦有亦空門。【四非有非
0769a01: 空門】謂中論等說一切法皆即空之有是
0769a02: 非有即有之空是非空互泯互融即第一
0769a03: 義是為非有非空門。
0769a04: 苑公四教出華嚴經苑公唐賢首藏法師弟子
0769a05: 也因寶性論有四種眾生不識如來藏遂
0769a06: 立四教焉四種眾生者一凡夫二聲聞三辟支四初心菩薩也。【一迷
0769a07: 真異執教】謂諸外道凡夫迷於真性廣起
0769a08: 異計故云迷真異執教。【二真一分半教】謂
0769a09: 聲聞辟支二人於真如隨緣不變二分義
0769a10: 中但得隨緣不得不變故名一分於隨緣
0769b01: 分中唯說生空所顯之理不說法空故名為
0769b02: 半合而言之故云真一分半教隨緣不變者即真如
0769b03: 之理隨染淨緣變造諸法而其本體則不變易也生空即人空也。【三真一
0769b04: 分滿教】謂初心菩薩但得不變不得隨緣
0769b05: 故名一分於不變分中雙辯二空之理故
0769b06: 名為滿合而言之故云真一分滿教二空者人
0769b07: 空法空也。【四真具分滿教】謂菩薩由具隨緣不
0769b08: 變二分之義顯真實理識如來藏故云真
0769b09: 具分滿教。
0769b10: 曉公四教出華嚴經唐元曉法師海東新羅人
0770a01: 來此弘宗亦立四教判釋諸經故稱曉公
0770a02: 四教焉。【一三乘別教】謂如四諦緣起經等
0770a03: 聲聞緣覺菩薩三乘之所共學於中二乘
0770a04: 未明法空即是別相故云三乘別教。【二三
0770a05: 乘通教】謂請如般若深密經等聲聞緣覺菩
0770a06: 薩三乘之所共學於中說諸法空即是通
0770a07: 相故云三乘通教。【三一乘分教】謂如梵網
0770a08: 經等菩薩不與二乘共學名為一乘於中
0770a09: 永顯法之周普名為隨分故云一乘分教。
0770a10: 【四一乘滿教】謂如華嚴經等其中具明法
0770b01: 界之理圓融周普故云一乘滿教。
0770b02: 四不生出中論龍樹菩薩造中觀論云因諸外
0770b03: 道計一切法或從自生或從他生或從自
0770b04: 他共生或從無因生故說偈破云諸法不
0770b05: 自生亦不從他生不共不無因是故知無
0770b06: 生。【一不自生】自即六根謂根塵相對則有
0770b07: 一念心起若無所對六塵則一念之心畢
0770b08: 竟不生故名不自生六根者眼根耳根鼻根舌根身根意根也
0770b09: 六塵者色塵聲塵香塵味塵觸塵法塵也。【二不他生】他即六塵
0770b10: 謂雖有六塵若無六根相對則一念之心
0771a01: 亦畢竟不生故名不他生。【三不共生】謂六
0771a02: 根六塵和合名之為共前云不自生則是
0771a03: 根不能生又云不他生則是塵不能生根
0771a04: 塵各各既不能生根塵相共又焉得生故
0771a05: 名不共生。【四不無因生】謂不因根塵而生
0771a06: 也既離根塵則一念心無有生處故名不
0771a07: 無因生。
0771a08: 四種問答出十住毘婆沙論【一定答】謂定以實答
0771a09: 也如一比丘問佛云色受想行識常不變
0771a10: 異否佛答言無有色受想行識常不變異
0771b01: 蓋言五陰之法本空實非常不變異是名
0771b02: 定答梵語比丘華言乞士五陰者色陰受陰想陰行陰識陰也。【二分別
0771b03: 答】謂分別果報而答也如梵志問佛云人
0771b04: 作身口意業受何果報佛答言若作苦業
0771b05: 即受苦報若作樂業即受樂報若作不苦
0771b06: 不樂業即受不苦不樂報是名分別答梵語
0771b07: 梵志華言淨裔。【三反問答】謂反問於他而使其答
0771b08: 也如先梵志問佛已巳佛言我還問汝隨汝
0771b09: 意答色是如來否受想行識是如來否梵
0771b10: 志答曰非也佛又問云離色受想行識是
0772a01: 如來否梵志又答言非也蓋如來之法不
0772a02: 即五陰不離五陰梵志不達故皆答言非
0772a03: 也是名反問答。【四置答】謂棄置而不答也
0772a04: 如外道或計世間常世間無常世間亦常
0772a05: 亦無常世間非常非無常世間有邊世間
0772a06: 無邊世間亦有邊亦無邊世間非有邊非
0772a07: 無邊又計如來滅後有如來滅後無如來
0772a08: 滅後亦有亦無如來滅後非有非無然如
0772a09: 來實無此理凡若此問佛皆置而不答是
0772a10: 名置答。
0772b01: 四病出圓覺經【一作病】作者即生心造作之謂
0772b02: 也謂若有人言我於本心作種種行欲求
0772b03: 圓覺彼圓覺性非作得故說名為病。【二任
0772b04: 病】任者即隨緣任性之謂也謂若有人言
0772b05: 我等今者不斷生死不求涅槃任彼一切
0772b06: 欲求圓覺彼圓覺性非任有故說名為病。
0772b07: 【三止病】止者即止妄即真之謂也謂若有
0772b08: 人言我今永息諸念寂然平等欲求圓覺
0772b09: 彼圓覺性非止得故說名為病。【四滅病】滅
0772b10: 者即寂滅之謂也謂若有人言我今永滅
0773a01: 一切煩惱身心根塵虛妄境界一切永寂
0773a02: 欲求圓覺彼圓覺性非滅相故說名為病。
0773a03: 大四相出大乘起信論大四相者此就始終一期
0773a04: 受報而言也一期者謂從生至死也。【一生相】謂一念
0773a05: 托胎十月滿足此身即生是為生相。【二住
0773a06: 相】謂既出胎已巳住於世間是為住相。【三異
0773a07: 相】謂少則顏紅體潤老則髮白面皺是為
0773a08: 異相皺側救切。【四滅相】謂業盡命終身亦壞滅
0773a09: 是為滅相。
0773a10: 小四相出大乘起信論小四相者此就一念而論
0773b01: 也。【一生相】謂以根對塵一念心生是為生
0773b02: 相根即眼耳鼻舌身意六根也塵即色聲香味觸法六塵也。【二住相】謂
0773b03: 一念之心蹔爾相續是為住相。【三異相】謂
0773b04: 一念之心初後不同是為異相。【四滅相】謂
0773b05: 塵境既忘心念亦滅是為滅相。
0773b06: 光宅四乘出華嚴經光宅者梁光宅寺雲法師
0773b07: 也立四乘教謂臨門三車為三乘即權教
0773b08: 也四衢所授大白牛車為第四乘即實教
0773b09: 也。【一羊車】謂聲聞之人以空觀觀於生
0773b10: 滅四諦破見思煩惱證真諦理得離三界
0774a01: 生死如乘羊車出於火宅故法華經云為
0774a02: 求羊車出於火宅是也空觀者謂於五陰等法觀察分
0774a03: 離其著心也四諦者苦諦集諦滅諦道諦也三界者欲界色界無色界也。【二鹿
0774a04: 車】謂緣覺之人以空觀觀十二因緣生
0774a05: 滅破見思煩惱覺了真諦之理得離三界
0774a06: 生死如乘鹿車出於火宅故法華經云為
0774a07: 求鹿車出於火宅是也十二因緣者一無明二行三識四名
0774a08: 色五六入六觸七受八愛九取十有十一生十二老死也。【三牛車】謂三
0774a09: 藏教菩薩發四弘誓脩六度行化導眾生
0774a10: 同出三界生死究竟至於真空涅槃如乘
0774b01: 牛車出於火宅故法華經云為求牛車出
0774b02: 於火宅是也三藏者經藏律藏論藏也四弘誓者眾生無邊誓願度煩
0774b03: 惱無數誓願斷法門無量誓願知佛道無上誓願成六度者一布施二持戒三忍辱
0774b04: 四精進五禪定六智慧也梵語涅槃華言滅度。【四大白牛車】謂大
0774b05: 乘菩薩以圓融三觀觀於諸法實相之理
0774b06: 頓破無明煩惱而成一切種智如乘大白
0774b07: 牛車至於寶所故經云有大白牛肥壯多
0774b08: 力行步平正其疾如風是也三觀者空觀假觀中觀也
0774b09: 一切種智者佛智也寶所者喻實相之理也。
0774b10: 生公四輪出華嚴經隨演義鈔生公者即羅什法師
0775a01: 之弟子也立此四輪者輪有摧滅之義能
0775a02: 摧滅眾生惑業而超出三界也三界者欲界色界無
0775a03: 色界也。【一善淨法輪】謂脩五戒十善之法摧
0775a04: 滅四惡趣業而得天人果報是為善淨法
0775a05: 輪五戒者不殺不盜不邪不妄語不飲酒也十善者不殺不盜不邪不妄語
0775a06: 不兩舌不惡口不綺語不貪欲不嗔恚不邪見也四惡趣者脩羅趣餓鬼趣畜生趣
0775a07: 地獄趣也。【二方便法輪】謂脩四諦十二因緣
0775a08: 方便之道而證二乘之果是為方便法輪
0775a09: 四諦者苦諦集諦滅諦道諦也十二因緣者一無明二行三識四名色五六入六觸
0775a10: 七受八愛九取十有十一生十二老死也。【三真實法輪】謂脩中
0775b01: 道實相之觀摧滅無明煩惱之業而證一
0775b02: 乘佛果是為真實法輪。【四無為法輪】謂脩
0775b03: 三德妙觀摧滅五住煩惱而證涅槃無為
0775b04: 之果是為無為法輪三德者法身德般若德解脫德也五住煩
0775b05: 惱者見惑為一住思惑分三住塵沙無明惑合為一住因此五者住著三界故名住也。
0775b06: 文義四用出法華文句記【一有文有義常人用之】謂
0775b07: 凡立言立論有文字可證據有義理可依
0775b08: 憑此尋常之人皆能用故云常人用之。【二
0775b09: 無文有義智人用之】謂凡立言立論雖無
0775b10: 文字可證據而有義理可依憑此唯智者
0776a01: 能用故云智人用之。【三有又無義暗者用
0776a02: 之】謂凡立言立論雖有文字可證據而無
0776a03: 義理可依憑此暗昧之人不明義理而強
0776a04: 自用故云暗者用之。【四無大無義迷者用
0776a05: 之】謂凡立言立論既無文字可證據又無
0776a06: 義理可依憑此愚迷之人不了文義而強
0776a07: 自用故云迷者用之。
0776a08: 大明三藏法數卷第十
