0944a01: 古林智禪師語錄卷之六下
0944a02: 侍　　者正永記錄
0944a03: 嗣法門人正巡編輯
0944a04: 偈
0944a05: 除夕
0944a06: 殘年節令茲宵盡新歲春光向曉來燈火通明瑤殿
0944a07: 起旃檀滿爇瑞煙開乍聞火炮驅魔疫又聽更籌起
0944a08: 禁臺大地勝觀惟普濟眾僧和合共舒懷
0944a09: 雪中示眾
0944a10: 紛紛雨雪沒生涯跛鱉無端美海沙未舉毫前先會
0944a11: 得一微塵裏綻心花
0944a12: 萌芽枯木噴瓊花還借東風力一些天地乾坤新萬
0944a13: 象天成景致最堪誇
0944a14: 半日淋漓半日晴世情變態豈能評己巳躬下事未相
0944a15: 委一吸不來那裏生
0944a16: 呼吸死生誰不知如何開眼恣愚痴話頭一句未分
0944a17: 曉要出輪迴待幾時
0944a18: 動念那知生死胎得開懷處且開懷靈臺幸是無遮
0944a19: 蓋何事行人返自埋
0944a20: 出家須要志沖天心念如同鐵石堅撥轉上頭關捩
0944a21: 子大千沙界一毫端
0944a22: 浮生倏忽六旬多一事無成柰若何衣缽堪憐將墜
0944a23: 地曹溪正脈孰擔荷
0944a24: 愛憎交纏何日了死生相續幾時休古今多少英靈
0944a25: 客盡作閻浮一土丘
0944a26: 為僧切忌莫偷閑拚卻身心透祖關地一聲空粉
0944a27: 碎森羅萬象露容顏
0944a28: 主賓無事坐團圞抖搜枯腸拾舊篇笑殺滿堂雲水
0944a29: 客鼻頭輸與凍儂穿
0944a30: 弔越公宿影堂
0944b01: 塞外探玄者輪君第一人身歸越寶所眼出透金塵
0944b02: 遇剩傳心印逢嵒轉法輪真同松柏操雪後自青青
0944b03: 因僧疑十念口占示之
0944b04: 世人念佛莫遲疑金臂遙伸時接伊千百十聲招引
0944b05: 去柰何錯把自心欺
0944b06: 偶感示眾
0944b07: 嗟嘆韶光劈箭急到來忽過冬初一己巳躬下事貴融
0944b08: 通千聖頂宜委悉撇卻萬緣冷似冰單提一念明
0944b09: 如日繫樁踏碓為何事立雪齊腰因甚底拶到心空
0944b10: 及第時西江一口不留滴分身遍惜苦娑婆五濁波
0944b11: 中把釣擲閒向毘盧頂上行悶登彌勒樓中戲參禪
0944b12: 未得到如斯負了當初投佛地三十夜來始覺忙精
0944b13: 神恍惚無巴鼻閻羅老子沒慈顏換面改頭誰痛惜
0944b14: 泣淚坡前當等閑托生園內豈兒視諸公努力憤精
0944b15: 懃莫把光陰來虛棄
0944b16: 示徒
0944b17: 為僧莫愛閑精進休縱頑晨鐘暮鼓念隨班熱莫辭
0944b18: 難寒莫辭艱見聞知覺盡除刪祖師開盡情扣徹始
0944b19: 不愧人間
0944b20: 示雲臺上人
0944b21: 雲臺爭似釣臺高釣臺未及法臺腰三臺掀卻無蹤
0944b22: 跡纔能平步去通霄
0944b23: 同寧一心印二大士除夕偶作
0944b24: 烏兔循環曉夜催時人猶自笑粧獃都云今歲今宵
0944b25: 盡更喜明年明日來
0944b26: 他事多端爭理論己巳躬一點不思裁知音相聚誠難
0944b27: 得千古奇逢真快哉
0944b28: 前山臺大悲寺回祿廿年弟子輩欲恢復而力不
0944b29: 及後有章京王公請山僧重新賦以紀勝
0944b30: 此地荒殘已有年而今幸得繼前賢撥開塵霧神駒
0944c01: 起掃盡煙氛師子旋花雨紛紛籠翠柏景雲片片結
0944c02: 青蓮王公建此非無意曾受靈山囑在先
0944c03: 前山突兀遶高岡先哲從斯建法幢一道清泉疑錫
0944c04: 卓四圍古樹覺神將盡從慈化龍頭座若慕真風虎
0944c05: 侍傍愧我生平無所事何緣也到此行藏
0944c06: 示眾十首
0944c07: 逐色隨聲晝夜忙幾曾回首暫思量可憐多少英雄
0944c08: 漢睜眼明明跳沸湯
0944c09: 百歲光陰一剎那修行趁早莫蹉跎今生若不明斯
0944c10: 道換卻皮毛又若何
0944c11: 人生塵世事千般擾得身心顛倒顛不做一回親斬
0944c12: 斷翻來覆去受他牽
0944c13: 善念衰微惡念多眼光落地苦如何入湯鱗甲憑誰
0944c14: 做負重泥牛帶淚拖
0944c15: 談玄特地有來由問著依然沒話酬心口相違瞞自
0944c16: 己巳業河漂蕩幾時休
0944c17: 深嗟世務冗如麻般若門頭路轉賒多少水邊林下
0944c18: 客不知幾個得歸家
0944c19: 明知是幻復他求勸爾從今放下休識得其中消息
0944c20: 子生來死去有何憂
0944c21: 一句彌陀做話頭單提不用別參求工夫徹透疑團
0944c22: 破鐵佛通身也汗流
0944c23: 二六時中緊用工或行或坐莫教鬆忽然踏碎毘盧
0944c24: 頂格外全提掌握中
0944c25: 咬定牙關勿放鬆路頭窮處更加工驀然識得娘生
0944c26: 面全體悠游處處通
0944c27: 雙峰雜詠四首
0944c28: 隨處結庵養病身別無一物待嘉賓地爐榾柮高燒
0944c29: 起瓦罐烹茶三兩巡
0944c30: 自笑山僧野興多倦時打睡醒時歌茫茫三萬六千
0945a01: 日爭似雲房一剎那
0945a02: 雲自高飛水自漣梅花雪月任爭妍分明父母生前
0945a03: 事烏用渠儂復更宣
0945a04: 一缽一囊一榻眠一池荷葉補衣穿自慚福德從來
0945a05: 薄懶向人前豎指拳
0945a06: 遇變途中寄徒
0945a07: 泡幻俄驚半百秋飄然渾似嶺雲游昨離承德楊家
0945a08: 寺今寓囊平弔水樓世道易遷誰覺了真空難透自
0945a09: 知休來朝又向他山去何日師徒再聚頭
0945a10: 二郎洞
0945a11: 孤峰頂上石玲瓏避暑時來到此中人說分明同世
0945a12: 界我言別是一家風
0945a13: 統山獨居
0945a14: 恥將蹤跡落人間夢幻形骸寄此山兀坐何須天送
0945a15: 供圖閒懶為客高攀自慚無德將誰傲亦任時人罵
0945a16: 我頑惟有白雲知此意山前飛去又飛還
0945a17: 思鄉
0945a18: 秋風秋雨灑南窗天外離人思故鄉怕聽寒蛩深夜
0945a19: 語看看兩鬢白如霜
0945a20: 九日
0945a21: 萬里孤身寄艸堂疏籬種菊晚來香忘情懶作登高
0945a22: 例茗瀹茱萸興轉長
0945a23: 塞外送楊公歸奉天
0945a24: 法門凋落古風微似我楊公近代稀一片身心同鐵
0945a25: 石仔肩般若復光輝卻非愚拙心無住自是金湯福
0945a26: 有歸轉盻十年同一日芒鞋又別思依依
0945a27: 送伏庵昆仲
0945a28: 一夏相從瞬息過己巳躬下事細研磨灰心直截窮生
0945a29: 死立志真參忘佛魔拈卻須彌豈有礙踏翻滄海了
0945a30: 無波弟兄未到如斯地切忌如何又若何
0945b01: 九月早雪
0945b02: 山愁秋老頭先白水畏冬寒面結冰獨我也無愁與
0945b03: 畏地爐深鑿煖閒僧
0945b04: 送陳明英居士
0945b05: 一榻同眠三二秋臨行無物可相酬聊將兩句無文
0945b06: 偈送與知音作話頭
0945b07: 山賊侵擾僧無住處
0945b08: 寥落宗風值此時此身何處可安之雲山有警難容
0945b09: 住城市無名不教棲
0945b10: 送人坐湯
0945b11: 心本無塵焉用洗軀因有患始求湯一陣昏迷蘇轉
0945b12: 後通身汗透便清涼
0945b13: 坐雪
0945b14: 陽和未透春消息滿眼顛狂雪亂飛捉影癡猿蹤易
0945b15: 覓尋羯餓蟻穴難歸山家富貴瓊花樹漁父風流鶴
0945b16: 氅衣獨賞安禪孤寂處恍同趺坐水雲磯
0945b17: 初至瀋陽寄住徽宗寺
0945b18: 水邊林下已巳多年一旦移居到市廛夜半蒲團人靜
0945b19: 後依然明月滿霜天
0945b20: 身披破衲一孤僧歷盡崎嶇萬里程舉目遍觀無蜀
0945b21: 客可憐肝膽向誰傾
0945b22: 除夕
0945b23: 此夕應知留不住明朝春色為誰來遙聞爆竹臨風
0945b24: 響不見梅花對雪開
0945b25: 寓瀋陽水雲庵與雪槎陳公同居
0945b26: 乘秋散步白雲堂直截提持不覆藏半偈便堪空萬
0945b27: 法一瓢直欲壓諸方朝朝茗灶雲生棟夜夜疏櫺月
0945b28: 滿床覿露本來真面目有誰這裏敢承當
0945b29: 勸雪槎陳公出世
0945b30: 瞬息韶光度七旬滿頭白髮暗驚春雖拈詩句堪怡
0945c01: 性爭悟禪機更適神滌淨萬緣真灑落縱酣五欲苦
0945c02: 沉淪勸君早入蓮華社同作逍遙自在人
0945c03: 至關東廿載忽夢澹竹丈雪二老人
0945c04: 幾欲歸鄉歸未得長思師友隱深憂路因遙遠音書
0945c05: 絕人到年高心志休山畔懶行方禁足林中暫息又
0945c06: 驚秋自來多少懷人夢半在湖南半益州
0945c07: 七旬老僧要遊五臺一偈詰之
0945c08: 當初常愛歷山川雞足峨嵋幾到巔屈指百年纔過
0945c09: 半欲游兩腳不如前千山咫尺難登陟一榻橫斜易
0945c10: 坐眠老大未能明此理長途枉費鐵鞋穿
0945c11: 適意歌
0945c12: 此事明了無所累三韓地面聊相寄隨緣到處便為
0945c13: 家不避譏嫌唯適意秫飯半瓢克我腸於諸苦樂何
0945c14: 求忮全無佛法可參論永晝和衣惟打睡饒你旃檀
0945c15: 講席尊爭如野老閒嬉戲追風良駟不同群靈翮仙
0945c16: 禽詎受繫動止安詳時悠悠蹁躚緩步入城市花街
0945c17: 柳巷恣吾情大笑狂歌沒拘忌哩哩囉囉如痴憨這
0945c18: 裏本沒西來意
0945c19: 是非歌
0945c20: 是非漢是非漢因甚被他苦相賺只顧嘴頭圓不顧
0945c21: 舌頭爛世間一語造非言鐵圍萬劫受羈絆這三寸
0945c22: 休易看輕輕觸動將人難庸愚怎免不生沉賢哲猶
0945c23: 然遭活陷同室操戈同袍叛清門淨戶生魔亂正信
0945c24: 皈依佛子們與他不必諍相判要休歇各自觀須知
0945c25: 萬法皆如幻但自八風不動搖任他四大分離散闡
0945c26: 提種忤逆慣瞞心昧己巳逞能幹迷所以迷業似海墮
0945c27: 之又墮罪如山譬多狠喻轉頑當時佛記下無間非
0945c28: 是天人師不救皆因無法可撈摸要知非即改過痛
0945c29: 追奸巧用如何我若弄他他弄我翻來復去業籠羅
0945c30: 從今後絕差訛靈臺不昧體安和長將善念如流水
0946a01: 浸潤良田利益多動靜處勿蹉跎精勤細把善心磨
0946a02: 撥轉上頭關捩子踏翻腳下葛藤窩方知善逝元非
0946a03: 佛始識波旬不是魔者回拍掌呵呵笑地獄天堂安
0946a04: 樂窩
0946a05: 石城
0946a06: 太子河連城半邊童謠雀破自唐傳水包山去山包
0946a07: 水船送人來人送船潭底有天行日月林間無地著
0946a08: 塵煙灼然此處堪容懶且伴雲松老歲年
0946a09: 梨皮隅西來庵偶成
0946a10: 村落平平山作城西來蘭若結中心左邊一派汪洋
0946a11: 水石畔千株松柏林茶熟偶逢佳隹客至飯餘獨許老
0946a12: 僧吟而今道法成何用不若清閒臥翠岑
0946a13: 山居偈
0946a14: 峰頂結庵樂事多晨鐘空寂鳥歌園頭供眾時新
0946a15: 果庄主開田香稻禾老衲激揚傳直指禪那梵唄演
0946a16: 摩訶鬧籃志士如聞得斬斷紅塵出網羅
0946a17: 斬斷紅塵出網羅披雲嘯月免譏訶石牛產犢人誰
0946a18: 信磚鏡重明我自磨無事懶遊新世界虛名難換拙
0946a19: 頭陀閒將法界圖開玩一軸丹青值幾何
0946a20: 一軸丹青值幾何倦時打睡醒時歌隨情玩月過西
0946a21: 澗取性觀山上北坡貴客豪門恥寂寞野夫巖穴笑
0946a22: 奔波謾言一日三秋勝萬載寧如一剎那
0946a23: 萬載寧如一剎那剎那證得六波羅但聽月色臨簾
0946a24: 幕那許風塵到薜蘿擾擾名場成隊入寥寥松舍少
0946a25: 人過山翁自得山居趣一任桑田轉綠波
0946a26: 一任桑田轉綠波諸根痛策莫隨他明心物物無非
0946a27: 道昧性頭頭盡是魔利己緇流真可愍損人德士更
0946a28: 堪呵雲間靜者何饒舌為要人離憎愛窩
0946a29: 為要人離憎愛窩高明莫笑語言無原非文字窮生
0946a30: 死那得工夫辯理魔本有額珠焉用覓現成心鏡不
0946b01: 須磨高山流水如神會覿體分明說向他
0946b02: 覿體分明說向他知音自是不差訛一堆熱火是非
0946b03: 廠三尺寒冰闃靜窩驀地打開關捩子翻身跳過死
0946b04: 生河法輪常轉原無間逼塞虛空利益多
0946b05: 逼塞虛空利益多須臾寄跡勿蹉跎幻身漸滅如殘
0946b06: 燭劫運長流似逝波一點圓明容易昧百年皮袋恐
0946b07: 難磨若能直下通霄去拍手高歌唱哩囉
0946b08: 拍手高歌唱哩囉不須持缽覓檀那半池荷葉衣無
0946b09: 盡數樹松花食儘多諸境空閒幾道者群峰圍遶一
0946b10: 巖阿希逢世壽滿千百何苦攀緣身類梭
0946b11: 何苦攀緣身類梭皆因識不破婆娑榮枯但看花開
0946b12: 謝聚散猶如水結波捉影痴猿喻豈謬見鞭良馬譬
0946b13: 寧訛所言個個都知道靜夜思量細切磨
0946b14: 靜夜思量細切磨靈臺黑白事如何功名富貴暫時
0946b15: 樂老病死生永遠魔只為當人不了絕致令積劫轉
0946b16: 娑婆苟能一念忘情謂越過無涯業海波
0946b17: 越過無涯業海波逍遙物外最安和困眠峰頂難磨
0946b18: 石渴飲山根不斷河颯颯風吟鷲嶺調潺潺水韻少
0946b19: 林歌此中儘足供娛樂說甚蓮邦古佛陀
0946b20: 說甚蓮邦古佛陀這些快樂豈容他黃精拾去重重
0946b21: 炙蕨粉收來細細磨怪石玲瓏如虎踞古藤盤繞似
0946b22: 龍窩若非獨步大方者爭敢來斯伴綠蘿
0946b23: 爭敢來斯伴綠蘿赤條條底圓陀陀即心即佛承當
0946b24: 錯非佛非心旨不訛有念難通西祖意無心易墮落
0946b25: 空魔若能打破有無句好讀山人顛倒歌
0946b26: 好讀山人顛倒歌上中笑覽下痴訶只因方寸昏迷
0946b27: 重所以胸懷嫉妒多諂媚野狐當道路知宜玄豹隱
0946b28: 山窩末流五濁真堪痛無法激揚挽汝何
0946b29: 無法激揚挽汝何時殊事異更淆訛慈雲悲雨人稀
0946b30: 少蠆尾狼心世儘多身事無非擊石火舌尖奚必美
0946c01: 干戈目前不了心頭事他後如何越柰何
0946c02: 他後如何越柰何今生切勿復蹉跎心田鏟盡頑根
0946c03: 蒂性海安然沒浪波萬里慈雲彌宇宙一輪皓月照
0946c04: 山河客來有問真消息不似寒山隱石阿
0946c05: 不似寒山隱石阿相逢把手笑青莎團圞芋熟地爐
0946c06: 內瓔珞粥香沙托鍋食著便能思懶瓚知因始解罰
0946c07: 維那這些些子難相為必要檀那親自和
0946c08: 必要檀那親自和陽春白雪詠無多脩逢幼婦便知
0946c09: 妙牙遇子期始解歌碓嘴開花紅朵朵磨盤結果綠
0946c10: 陀陀時人若得嘗其味不厭千巖萬丈坡
0946c11: 不厭千巖萬丈坡朝參暮究力勤磨引針刺剌體卻疲
0946c12: 倦圓木枕頭遣睡魔頑石知音尚點首為人學道怎
0946c13: 空過恁麼勤勇行將去免逐塵情汩世波
0946c14: 免逐塵情汩世波披襟散步自吟哦沉沉碧嶂翠煙
0946c15: 裏曳曳雲霞帶練拖峰頂猿啼月到牖樹稍雀噪日
0946c16: 來坡闡揚法化諸方在容我相期石畔過
0946c17: 容我相期石畔過飛禽走獸一團和懸巖峭壁人蹤
0946c18: 少曲水環山幽趣多不假龜毛拴醉象何須兔角出
0946c19: 瓶鵝更來問我庵中事笑指江邊月在波
0946c20: 笑指江邊月在波緣何到此總孤峰頂上行蹤
0946c21: 杳枯木嵒前叉路多影響寧通真實義虛頭爭辨異
0946c22: 端魔誰知的的休心處直在行人不與麼
0946c23: 直在行人不與麼渾然透出葛藤窩杖頭撥轉三千
0946c24: 界拂子揮乾四海波沒底藍藏過去佛無鬚鎖閉未
0946c25: 來魔驅耕奪食誰堪任潦倒而今許自歌
0946c26: 潦倒而今許自歌祖風零落孰擔荷曹溪路上前進
0946c27: 少熊耳山頭退後多不念繫樁舂米碓堪憐帶雨種
0946c28: 松坡假衣覓食偷閒者可惜空將歲月磨
0946c29: 可惜空將歲月磨無端猶自結冤魔含沙射影圖陰
0946c30: 害惡貫盈時受折磋大好回心監錯盎莫教累識罹
0947a01: 森羅突然打破孽城寨山外橫眠自在多
0947a02: 山外橫眠自在多從今更莫夢南柯蒲團坐破重編
0947a03: 草雲衲飄零復剪荷有路青山來卻少無門地獄去
0947a04: 偏多最憐此等無明輩何法纔能覺照他
0947a05: 何法纔能覺照他叮嚀著眼視燈蛾吐絲蚕冗投湯
0947a06: 鑊貪餌金鱗近炙鍋富貴雖然藏寶玉到頭未免赴
0947a07: 閻羅看他洗耳釣臺客青史遺名不較多
0947a08: 青史遺名不較多紛紛趨境苦張羅纔觀果熟猿拋
0947a09: 子又見枝枯鳥別窠誰肯休心窮至奧孰能垂手起
0947a10: 沉痾面墻道者非無意為願人人醒困魔
0947a11: 為願人人醒困魔無窮妙義總包羅枕頭跳躍僧通
0947a12: 礙錫杖飛騰軍撒戈露柱聞知笑破口燈籠亦去問
0947a13: 彌陀彌陀此景也難對水鳥山花漏泄多
0947a14: 水鳥山花漏泄多含靈不省陟嵬峨宗師的訓實難
0947a15: 泯佛祖真慈豈易磨粉骨碎身還未報明心見性始
0947a16: 酬他柰何寄在空門下闇射金毛當甚麼
0947a17: 闇射金毛當甚麼無如效鞏釋愆多全身不顧投深
0947a18: 澗半個何須接續他莫怪山僧談往事端教平地息
0947a19: 風波人間盡得離殘害出處悠然有甚魔
0947a20: 出處悠然有甚魔半間茅屋亂雲阿荷鋤種樹雪消
0947a21: 澗倚杖看松春滿坡縹緲煙霞籠萬壑徘徊月影映
0947a22: 千波夜深兀坐息群動一盞孤燈對碧蘿
0947a23: 一盞孤燈對碧蘿如斯境界會無多飲光微笑皆閒
0947a24: 事善現悲啼當什麼七破蒲團徒喫苦三登投子枉
0947a25: 逶迤除非到此方纔信不是其人怎柰何
0947a26: 不是其人怎柰何利名捷徑隱松蘿山頭琴韻希逢
0947a27: 扣市井巴歌眾聚和微涉凡情猶刻糞但存聖解類
0947a28: 同魔見聞覺知忽翻轉凡聖由來共一窩
0947a29: 凡聖由來共一窩纔分彼此隔天河石頭認虎輕投
0947a30: 箭弓影疑蛇妄受痾昧己巳西天成東土開懷震旦轉
0947b01: 毘那花叢竹徑誰堪適飯後鞋穿喜更拖
0947b02: 飯後鞋穿喜更拖蒼苔厚處坐柔和水潺石上聲前
0947b03: 詠風動枝頭劫外歌谷口樵吟聲遠遠浦中漁樂笑
0947b04: 呵呵貪觀不覺晴空晚花雨時來安樂窩
0947b05: 花雨時來安樂窩齁鼾一覺道情多風搖柳尾如揮
0947b06: 拂水滴簷頭似羯磨前後葡萄結滿架週圍筍蕨長
0947b07: 盈坡山家受用人間少更願天宮作什麼
0947b08: 更願天宮作什麼不如本分自調和禁猿勿使攀傷
0947b09: 樹馭馬休教踐踏禾一性圓明超佛祖萬緣歇盡遠
0947b10: 天魔無心野老猶多事出入常將拄杖拖
0947b11: 出入常將拄杖拖撥雲散霧攪黃河大禪四下真宗
0947b12: 顯臨濟三遭正法荷伏虎巖前登絕嶺降龍海底渡
0947b13: 滄波非惟打殺紫胡狗能使群生出苦窩
0947b14: 能使群生出苦窩儂家敢避水泥拖盧陵米粥陪虀
0947b15: 菜趙老布衫套艸蓑日把雲鋤躬策眾夜將禪板自
0947b16: 巡魔慚惶於此年年去大法難興鬢已巳皤
0947b17: 大法難興鬢已巳皤皮囊自笑變常多寒來暑往如飛
0947b18: 矢暗去明還似運梭坐臥經行偏覺重火風地水不
0947b19: 均和幸而獨有麤拳辣問著連腮立辨訛
0947b20: 問著連腮立辨訛須彌倒卓藕絲窩轟轟烈勢如塗
0947b21: 毒凜凜威雄似太阿木馬嘶風昇忉利泥牛吼月出
0947b22: 煙波禪流為甚不能領看我眉毛在也麼
0947b23: 看我眉毛在也麼言言語語勉禪和剜心剖腹痛誰
0947b24: 曉按劍投戈訕我訛大象焉能游免徑金毛豈肯踞
0947b25: 狐窩橫身百艸巔頭過纔識吾門妙用多
0947b26: 纔識吾門妙用多也能吸海竭長河魔宮虎穴赤身
0947b27: 入蝎尾蛇頭垂手摩捏聚放開端在我逆行順走不
0947b28: 繇他世人若作歌詞會笑倒前山柰若何
0947b29: 笑倒前山柰若何宗風到此漸消磨纔聞剩濟亡嗣
0947b30: 續復見嵒乘斷接荷為甚能仁苗裔少只因調達子
0947c01: 孫多渠儂不是閑陶論難忍袈裟就地拖
0947c02: 難忍袈裟就地拖強將折筋攪深波偷心學道鼠搬
0947c03: 庫執法修行蟻拽磨可惜韶華虛度了現成衣食爭
0947c04: 消他叮嚀報與勞勞者眨眼輪迴劫似梭
0947c05: 眨眼輪迴劫似梭浮生何苦自羈羅忙忙業識貪無
0947c06: 盡擾擾塵緣事轉多難把黃金填逝海易將白骨委
0947c07: 荒坡除非得達本源水洗淨乾坤穢濁波
0947c08: 洗淨乾坤穢濁波幽深之處落閑多松寮菊徑超同
0947c09: 業石壁藤床絕比阿行看眾花開爛熳坐聽群鳥語
0947c10: 音和個中謾道要成佛動動念頭已巳是魔
0947c11: 動動念頭已巳是魔那堪如此嘴波波莫疑火佛無因
0947c12: 果可省阿僧有罪過人說愚蒙多不信我言伶俐費
0947c13: 搓摩老僧舌短婆心切一任諸賢笑與訶
0947c14: 一任諸賢笑與訶果然不出世籠羅本來面目光虛
0947c15: 掩火宅塵勞垢轉多四面焚燒誰肯替千般債累自
0947c16: 家馱苟能露地跨牛背踏破生生業障窩
0947c17: 踏破生生業障窩脫然瀟灑證無多這邊轉盻能移
0947c18: 改那畔凝然永不磨一個團房一個衲半邊鳥道半
0947c19: 邊河問儂住此誰為侶前後三三共一荷
0947c20: 前後三三共一荷同餐同飲復同屙松間打坐松間
0947c21: 臥石上徘徊石上歌甕裏雖然糧食少園中幸結蓏
0947c22: 茄多菜根足把饑倉補何用持盂去覓他
0947c23: 何用持盂去覓他自家已巳刈早田禾破沙盆內盛明
0947c24: 月折腳鐺中煮碧波新有山畦共四畝幸無雜役及
0947c25: 差科衲僧雖少牙爪具不用如之與若何
0947c26: 不用如之與若何長年相伴壁嵯峨慚惶室內傳衣
0947c27: 少愧殺山頭掛缽多百萬愁中生樂想纖毫喜處動
0947c28: 弦和因斯日日堆堆坐懶向人前鼓棹歌
0947c29: 懶向人前鼓棹歌都盧唇嘴破茅窩任他木葉紛紛
0947c30: 落儘爾江心疊疊波劫火焚空終不變毘嵐偃獄豈
0948a01: 能訛誰曰我獨證如是此事人人總不和
0948a02: 此事人人總不和微存知見隔千波寧教解與行相
0948a03: 應勿使形同心復訛可嘆明因成果少深嗟岐路錯
0948a04: 行多都從聲色中求佛不識稍頭盡屬魔
0948a05: 不識稍頭盡屬魔尋常猶自逞嘍囉淺言浮理何難
0948a06: 衒重載深泥弗易拖講主歸山非別意隱僧火屋只
0948a07: 因他勸君勿執化城坐更向前途有寶窩
0948a08: 更向前途有寶窩萬般遮障萬般魔泯心衲子須臾
0948a09: 到執念禪和百歲蹉滯尾牛曾越戶牖無毛鷂已巳過
0948a10: 新羅倘然再問尋常事年老形衰懶出坡
0948a11: 年老形衰懶出坡偏能信口演伽陀根塵迥脫孰非
0948a12: 我寂照虛融誰是他識得毛端現法界方知芥孔納
0948a13: 山河囂塵難信真三昧卻道禪人說話訛
0948a14: 卻道禪人說話訛寧知心鏡未揩磨家家地裏乘時
0948a15: 種戶戶機中不住梭剛見路傍芳艸合又看水面落
0948a16: 花多眼前境物如斯變誰肯回頭覓舊窩
0948a17: 誰肯回頭覓舊窩有來動步路先訛觀空禪客尚難
0948a18: 到著有勞生豈易過疊障崔巍霜氣重連溪匼匝月
0948a19: 光多此中消息誰相委惟許風鳴萬籟歌
0948a20: 惟許風鳴萬籟歌無情說法孰能和靈雲曾見桃花
0948a21: 笑玄老親聞水過擊竹香嚴貧徹骨望竿禪衲恥
0948a22: 臨河初時喚作玄中妙今日思量已巳可呵
0948a23: 今日思量已巳可呵眼中金屑怎存他相知惟有明窗
0948a24: 月道契還推覿面峨山不嫌人常作伴月偏愛我往
0948a25: 來過為人若肯效山月何必蒲團觀息波
0948a26: 何必蒲團觀息波倚欄且聽唱樵歌牧童美笛橫牛
0948a27: 背麋鹿啣花過碧坡雨霽雲開天界靜空明海湛日
0948a28: 融和客來強伴松堂坐脫粟藜羹滋味多
0948a29: 脫粟藜羹滋味多塵寰林下兩相訛人情可比乾城
0948a30: 出佛法還同海市過竹影洗溪仍有浪谷風吹葉尚
0948b01: 餘柯紛紛境趣鮮能會惜把金貂換綠蓑
0948b02: 惜把金貂換綠蓑子規啼血孰聞他因心起妄妄遭
0948b03: 苦由愛生身身受磨轉報三途無住腳循環六道不
0948b04: 停梭聲前未得親看破永落煎熬煩惱魔
0948b05: 永落煎熬煩惱魔除非解把己巳躬摩通條直路超三
0948b06: 界頓斷情緣越四河剎剎全彰本地印塵塵顯示無
0948b07: 生歌這回認得從前面活佛來時打殺他
0948b08: 活佛來時打殺他榻邊肯放別鼾呵桃生後苑花開
0948b09: 嘴冰泮前溪雪轉波嶺畔蒼松鳴夜月簷前翠竹奏
0948b10: 天歌寥寥世道非同昔且落茅庵受用多
0948b11: 且落茅庵受用多現成家業好山河採將黃土灣邊
0948b12: 竹筧取清泉直到鍋午夜狂嵐摧倒樹黎明滿院拾
0948b13: 殘柯安閒雖是人人愛不會消閒屈了他
0948b14: 不會消閒屈了他報生園菌體空麼或施或受留心
0948b15: 判參話參禪著意摩吹去毫端明的旨馱來萬斛豈
0948b16: 為多就中理趣未融徹漫擲絲綸釣月波
0948b17: 漫擲絲綸釣月波華亭點首意如何吾儕老矣難興
0948b18: 復諸子年青易琢磨肥馬輕裘非本色麻鞋竹杖得
0948b19: 安和祖庭秋晚那堪論夢裏驚聞杜宇歌
0948b20: 夢裏驚聞杜宇歌覺來搜肚欲如何客情已巳到雲中
0948b21: 少道趣幽然靜裏多土面灰頭僧一個地爐瓦罐菜
0948b22: 三窠陳年盡日無人事猶厭孤猿月下呵
0948b23: 猶厭孤猿月下呵夜長無柰憶鄉何眼前風雨留沙
0948b24: 漠夢裏雲山當少峨受法恩師游甚處同心益友阻
0948b25: 干戈故園七載亂離動定是僧稀空剎多
0948b26: 定是僧稀空剎多何時復睹舊關河戶門不扃禹煙
0948b27: 靜路物無遺舜日和山野渾忘插鍬計雲遊遍得扣
0948b28: 長歌翻思幼禮普賢去登了大峨登四峨
0948b29: 登了大峨登四峨腳頭踏破萬重波纔贏宗祖桑田
0948b30: 返又作兒孫牛馬磨瓦礫成堆亂卞壁玄珠愧殺溺
0948c01: 渾河我儂非是無慈濟要待英靈自恁麼
0948c02: 要待英靈自恁麼鋒鋩不犯越仙陀忘機制馬星輝
0948c03: 座定力收猿水洗阿葉落鐘聲催露骨風平磬響轉
0948c04: 金波分明底事擬相問老拙懶將麤掌磨
0948c05: 老拙懶將麤掌磨且拈鋤去斫荒坡空中鳥跡誠難
0948c06: 覓水底魚蹤非易摩花在不萌枝上放鳳停無影樹
0948c07: 頭歌後生休把己巳靈昧漫道宗門深奧多
0948c08: 漫道宗門深奧多寧知眼在面堂窩日時都向忙中
0948c09: 度軀殼盡從鬧處磨吃飯穿衣無把著生來死去有
0948c10: 勞他此身若不今生悟血淚泥途倩孰拖
0948c11: 血淚泥途倩孰拖回頭進步釋前訛打開寶藏濟人
0948c12: 物運出家珍利己巳他石女調琴聲細細木童拍板笑
0948c13: 呵呵此時此境誰能會一段晴光迥大羅
0948c14: 一段晴光迥大羅無邊沙界悉通和梅花雪裏馨香
0948c15: 遠柏子庭中茂盛多山北山南無犬吠寺前寺後有
0948c16: 鶯歌打開戶牖當軒坐疊疊青山擁太河
0948c17: 疊疊青山擁太河飄飄黃葉亂離柯水流溪口魚遊
0948c18: 戲雲壓枝頭鶴覓窩野徑藤封樵客退澄潭瀑響臥
0948c19: 龍過登門莫問祖師意庵主從來不會他
0948c20: 庵主從來不會他官家豈去刈茅馱儘他黃面指天
0948c21: 地那管白頭度渭河拾菌曬乾留供客採薇挑嫩現
0948c22: 炊鍋大悲蹤跡許誰領梅老猶然得一摩
0948c23: 梅老猶然得一摩庸流且謾理機梭禪宗尚恐污心
0948c24: 地世事焉能落眼窩風色滿天添野興雲光半榻助
0948c25: 成歌等閑刮入騷人耳笑倒西來古達磨
0948c26: 笑倒西來古達磨乾坤大地盡翻過聖凡藏入蟭螟
0948c27: 眼物我咸歸纖芥窩德老忙乘木上座瑞巖急把主
0948c28: 人訶翻憐此意對誰道痛把胸頭只自摩
0948c29: 痛把胸頭只自摩平生心事付流波空中每見花盈
0948c30: 目鏡裏時觀髮漸皤二鼠侵藤消幾幾六蛇攻篋沒
0949a01: 多多鼓聲歇處戲場散好唱蓮池扯淡歌
0949a02: 好唱蓮池扯淡歌名山勝水費鞋多存心斷妄妄猶
0949a03: 甚執念尋真真轉訛雞足峨嵋身已巳到普賢迦葉意
0949a04: 云何即今再問諸兄弟倒卻門前剎竿麼
0949a05: 倒卻門前剎竿麼住山謾道事無多栽蔬冒雨登南
0949a06: 圃移柳披蓑過北阿香積塵生歸化主華鯨聲吼運
0949a07: 長坡擔頭脫落生緣露始信前人悟不訛
0949a08: 始信前人悟不訛足鹽足醬味調和慚無實德匡徒
0949a09: 眾愧把虛名辱翠峨藿食卉衣平昔願吹金饌玉古
0949a10: 今訶從他嗤我特迂闊蔚蔚新枝雙桂多
0949a11: 蔚蔚新枝雙桂多填溝塞壑滿峰羅不須石下從空
0949a12: 灑何必壇前湧地河這裏難容佛祖住等閑卻放水
0949a13: 雲過阿誰攜手堪同調獨自跏趺亂草窩
0949a14: 獨自跏趺亂艸窩榔梅果熟愈群痾滿林喬木滿林
0949a15: 竹一片煙霞一片坡彌勒樓中閒放步毘盧頂上任
0949a16: 狂歌下方三萬六千日不當雲房半日過
0949a17: 不當雲房半日過非同殘局爛樵柯萬機萬境俱消
0949a18: 息一解一知盡洗磨虛卻片心無罣礙空閒兩耳沒
0949a19: 非訶人人說道西方好誰識西方元是他
0949a20: 誰識西方元是他貪途苦把鐵鞋磨棄波覓水愚迷
0949a21: 甚怖鏡尋頭狂妄多直下了明真極樂腳尖踢出薩
0949a22: 婆訶頭頭彌布金欄楯處處全彰寶網羅
0949a23: 處處全彰寶網羅難容不信展秋波身心寂滅圓通
0949a24: 少逆順是非利害多淡飯麤茶同美膳竹椽茅屋類
0949a25: 仙阿世間金玉何為貴安樂一生勝過他
0949a26: 安樂一生勝過他樂中之樂會無多絕糧喜供山中
0949a27: 客有舌聊吟惺世歌秋至栽培陶令菊夏來續植遠
0949a28: 公荷睡餘飯後無些事門立遙觀鳥絮窠
0949a29: 門立遙觀鳥絮窠夕暘不覺落前坡微開雙眼昏沉
0949a30: 少豎起脊梁定力多土塊擊開事理透明星現出色
0949b01: 空和行人倘辨如斯意倒靸芒鞋登上坡
0949b02: 倒靸芒鞋登上坡柰何知己巳惜無多幽泉石澗閑遊
0949b03: 步巨壑深林且放歌水月山花自合已巳眼聲耳色孰
0949b04: 嫌他掀簾俄爾憶長慶忽睹飛鴉過曲阿
0949b05: 忽睹飛鴉過曲阿翻思扭鼻淚成波自從昔日祖風
0949b06: 振直至今朝趣味多寓目近看庭柏吼娛懷遠聽紫
0949b07: 芝歌恁麼試問參玄輩五葉花開見眼麼
0949b08: 五葉花開見眼麼撐天拄地大根柯芳菲雖共炎涼
0949b09: 轉果實寧隨造化那祖道一肩任重遠濟宗萬古振
0949b10: 巍峨這場漏逗難遮掩付與同人信筆和
0949b11: 付與同人信筆和莫教落在識情窩蓮花迥出淤泥
0949b12: 淨古木生從幽谷多有句朗吟同慧遠無文默會是
0949b13: 維摩老僧非是自矜語不下工夫柰若何
0949b14: 
0949b15: 
0949b16: 
0949b17: 
0949b18: 
0949b19: 
0949b20: 古林智禪師語錄卷之六終
0949b21: 
0949b22: 
0949b23: 
0949b24: 
0949b25: 
0949b26: 
0949b27: 
0949b28: 
0949b29: 
0949b30: 
0949c01: 行狀
0949c02: 奉天般若古林智禪師湖廣長沙朱氏子幼失怙恃
0949c03: 顛沛萬狀六歲至峨嵋脫白侍雙桂十數年屢遭毒
0949c04: 打後因木墩打中腿肚遂有省焉二十受具歷參諸
0949c05: 方末與德山語嵩裔機契而受記出住奉天般若
0949c06: 遼陽建寧如來諸剎師於康熙乙亥十一月十六日
0949c07: 夜間坐逝迨天曉自思來去不明恐人撿點復甦至
0949c08: 本月三十日辰刻手書邀穆魁吾居士飛奔方丈師
0949c09: 下床接曰受你數十年供養無可酬荅謝汝兩掌遂
0949c10: 於士面上左右各打一掌大笑而坐士曰和尚舉動
0949c11: 十分精爽何故出此誑言師曰汝不識老僧士求和
0949c12: 尚手脈評之曰脈上並無一些病何出此言師曰汝
0949c13: 不識老僧我明日定去僧俗見師訣絕難留悲泣請
0949c14: 師垂示師曰汝等好俗氣我豈真死耶我時時在汝
0949c15: 等面門出入汝等不識汝等存善心作善事定生西
0949c16: 方存歹心作歹事定墮三塗明明放著何用我說談
0949c17: 笑過午飲食倍常凡殯殮等事茶毘日期立塔地方
0949c18: 分付妥當推逼相別眾不忍散師攜手送出山門一
0949c19: 士拉住不放師回凡過往人圍繞數層說的說哭的
0949c20: 哭有不信者說是明日即辨真假約有起更時候方
0949c21: 散脫身師回院內經行夜半方歸方丈靜坐約至寅
0949c22: 時呼侍者問曰什麼時候侍者荅以五更師曰吾當
0949c23: 行矣遂點燈設供器紙筆安置几上又炷香命侍僧
0949c24: 曰香燃二寸許推門看我書偈曰東方寅我即行菩
0949c25: 薩接彌陀迎端坐寂然而逝二侍者推門視之師巍
0949c26: 巍不動侍者癡視良久喚大眾曰和尚圓寂矣大眾
0949c27: 齊至成服手腕尚溫墨跡未乾三日入龕師容顏如
0949c28: 常遍身柔軟三七茶毘送者萬數初發火時煙燄五
0949c29: 色少頃龕門自開現金色毘盧像大眾俯伏合掌佛
0949c30: 聲動地從辰至午骨豎端坐衣文數珠宛然不壞舍
0950a01: 利無數一齒不壞世壽七十有三僧臘六十七塔于
0950a02: 本山語錄六卷。行世弟子馬三貴拜述
0950a03: 
0950a04: 板存楞嚴寺流通
