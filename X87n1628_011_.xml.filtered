0416a11: 
0416a12: 佛法金湯編卷第十一
0416a13: 
0416a14: 會稽沙門　心泰　編
0416a15: 天台沙門　真清　閱
0416a16: 宋
0416a17: 都汴。起太祖庚申。盡欽宗丙午。九主。一百六十七
0416a18: 年。
0416a19: 太祖
0416a20: 太祖諱匡胤。趙姓。其先人也。太祖生於洛陽。故為
0416a21: 洛陽人。父弘殷。追諡謚宣祖。太祖仕周為歸德軍節度
0416a22: 使。殿前都點檢。受詔北征。宿陳橋驛。將士推戴以黃
0416a23: 袍加身。建隆元年正月受周恭帝禪。詔以是年二月
0416a24: 十六日聖誕為長春節。普度童行八千人國朝會要。十二
0416b01: 月詔於廣陵戰地造寺曰建隆。賜田四頃。命沙門道
0416b03: 銅像鑄為錢。太祖密訪麻衣和尚問曰。自古有毀佛
0416b04: 天子乎。麻衣曰。何必問古事。請以柴官家目擊可驗。
0416b05: 太祖曰。主上世宗神武聰明。善任人。日夜圖治。以混一
0416b06: 為心。有唐太宗之風不知天下何日定矣。麻衣曰甲
0416b07: 子至將大定。太祖因問。古天子毀佛法。與大周何如。
0416b08: 麻衣曰。魏太武毀寺焚經像坑沙門。故父子不得其
0416b09: 死。周武帝毀佛寺籍僧歸民。未五年遽縈風疹。北伐
0416b10: 年三十六崩於乘輿。國亦尋滅。唐武宗毀天下佛寺。
0416b11: 在位六年。年三十二神器再傳。而黃巢群盜並起。太
0416b12: 祖曰。天下久厭兵。毀佛法非社稷福。奈何。麻衣曰。白
0416b13: 氣已巳兆。不逾數月至申辰當有聖帝大興。興則佛法
0416b14: 賴之亦興。傳世無窮。請太尉默記之。及即位。屢建佛
0416b15: 寺。歲度僧人歐陽外傳。二年聖誕日。京師及諸郡縣咸令
0416b16: 有德沙門陞座祝聖。永為常准。三年詔每歲試童行。
0416b17: 通妙法華經者祠部給牒披剃。乾德四年詔遣僧百
0416b18: 人往西域求經。開寶元年九月詔成都府造金銀字
0416b19: 藏經各一藏。敕兵部劉古監視。五年敕刻佛經一
0416b21: 年上自洛陽回京。手書金剛經。常自讀誦。趙普因奏
0416b22: 事見之。上曰不欲甲冑之士知之。但言常讀兵書可
0416b23: 也北山錄。
0416b24: 太宗
0416c02: 興國元年詔普度天下童子十七萬人國朝會要。二年初。
0416c03: 周世宗廢龍興寺以為官倉。國初寺僧擊鼓求復。至
0416c04: 是不已巳。帝遣使持劍詰之曰。前朝為倉日久。何為煩
0416c05: 天庭。且密戒使者懼即斬之。僧詞自若曰。前朝不
0416c06: 道毀像廢寺。正賴今日聖朝興復之耳。貧道何畏一
0416c07: 死。中使以聞。帝大感嘆。敕復之。賜額曰太平興國宋朝
0416c08: 事苑。三年。沙門贊寧隨吳越王入朝。賜號通慧大師。敕
0416c09: 住左街天壽寺。令修僧史。四年詔贊寧乘驛往明州
0416c10: 阿育山王迎取真身舍利塔入禁中供養。復得舍利
0416c11: 一顆。造塔十一級於開寶寺。帝手自安奉。五年正月
0416c12: 敕張廷訓往五臺山造金銅文殊萬菩薩像。奉安真
0416c13: 容院。張仁贊往成都鑄金銅普賢像高二丈。奉安
0416c14: 娥眉山普賢寺之白水。建大閣以覆之。詔建開聖禪
0416c15: 寺於誕生之地。奉優填王栴檀瑞像。敕衛欽往泗州
0416c16: 修僧伽大師塔凡十三層。改普照王寺為太平興國。
0416c17: 七年詔立譯經傳法院于東京。如唐故事。以宰輔為
0416c18: 譯經潤文使。七月天息上新譯聖佛母經。法天上
0416c19: 吉祥持世經。施護上如來莊嚴經。各一卷。十月敕贊
0416c20: 寧編修高僧傳。自唐貞觀二十年至宋端拱元年。成
0416c21: 三十卷。敕賜入藏。是年帝遣使鐘山祭誌公。賜號道
0416c22: 林真覺菩薩。八年帝以新譯經示宰臣曰。佛氏之教
0416c23: 有裨政理。普利群生。達者自悟淵源。愚者妄生誣謗。
0416c24: 朕於此道微識其宗。凡為君而正心無私。即自利行
0417a01: 也。凡行一善以安天下。即利他行也。如梁武捨身為
0417a03: 曰。大矣哉。我佛之教也。化導群迷闡揚宗性。義理幽
0417a04: 玄真空莫測。包括萬象譬喻無根。綜法網之化綱。演
0417a05: 無際之正教。拔四生於苦海。譯三藏之秘言。大則說
0417a06: 諸善惡。細則比於河沙。含識萬端弗可盡述全文見藏經。
0417a07: 真宗
0417a08: 真宗諱元侃。更名恒。太宗第三子。咸平元年詔贊寧
0417a09: 為右街僧錄主管教門事。帝製崇釋論。略曰。奉乃
0417a10: 十力。輔茲五常。上法之以愛民。下遵之而遷善。誠可
0417a11: 以庇藜庶而登仁壽也。又曰。釋氏戒律之書。與周孔
0417a12: 荀孟異而道同。大旨勸人為善。禁人為惡。不殺則
0417a13: 仁矣。不盜則廉矣。不惑則信矣。不妄則正矣。不醉則
0417a14: 莊矣。景德四年臣僚言。愚民無知。謂捨財可以邀福。
0417a15: 修供可以滅罪。害國政。宜加禁止。上謂宰臣曰。佛
0417a16: 教使人遷善。誠有益。安可禁之。且佛法所至甚廣。雖
0417a17: 荒服諸國皆知信奉。唯道教中原有之。然不甚盛。王
0417a18: 旦對曰。頃歲虜使登開寶塔。瞻禮甚。誓當戒殺。及
0417a19: 至上清宮。不復屈膝。是知四夷唯重佛而已巳。上曰然。
0417a20: 大中祥符三年詔京師太平興國寺立奉先甘露戒
0417a21: 壇。天下諸路皆立戒壇。凡七十三所。天禧元年詔天
0417a22: 下立放生池。二年敕江寧府長干寺曰天禧。塔曰聖
0417a23: 感。四年宰相準．翰林楊億以四明知禮法師行業
0417a24: 及遺身事奏聞。帝曰。但傳朕意。請留住世。特賜法智
0417b01: 大師之號。帝註四十二章經入藏頒行統紀并稽古略。帝製
0417b02: 聖教序。略曰。高明肇分。三辰方乃序其次。厚載初定。
0417b03: 萬於以發乎端。清濁之體既彰。善惡之源是顯。然
0417b04: 後以文物立其教。以正典化其俗。於是乎像法來於
0417b05: 中國。真諦流於中夏。洞貫今古。真實之理無以窮。囊
0417b06: 括九圍。玄玅之門莫能究。言乎妄想則五蘊皆空。現
0417b07: 乃真容則一毫圓滿。廣大之教豈能紀述者哉。
0417b08: 仁宗
0417b09: 仁宗。諱禎。真宗第六子。天聖元年帝常頂玉冠。冠上
0417b10: 琢觀音像。左右以玉重。請易之。帝曰。三公百官揖於
0417b11: 下者皆天下英賢。豈朕所敢當。特君臣之分不得不
0417b13: 韶州守臣詣寶林山南華寺。迎六祖衣入禁中
0417b14: 清淨堂供養。兵部侍郎晏殊撰六祖衣記。景祐
0417b15: 四年詔曰。朕荷祖宗之休。丕承洪業。未不懷逸
0417b16: 士昃席幽人。雅聞天台之石橋。近接四明之雪窬。智
0417b17: 覺之遺風具在。應真之靈跡儼存。慨想名山載形夢
0417b18: 。今遣內侍張履信沉香山一座。龍茶二百斤。銀
0417b19: 五百兩。御服一襲。表朕崇重之意。慶曆三年六月詔
0417b20: 迎相國寺佛牙。禱于禁中。初太祖疑宣律師佛牙非
0417b21: 真。遣使取自洛。以火煆之。色不變。太祖敬其神異。御
0417b22: 製發願文。太宗復取以火。御造偈讚申敬。因奉安
0417b23: 相國法華院。真宗又迎供開寶寺。瞻拜之。夕神光洞
0417b24: 發。御製偈贊。至是以佛牙三朝敬事。祖宗御封。帝手
0417c01: 啟之。灌以海上薔薇水。忽得舍利一顆。五色映人。帝
0417c02: 因為贊。皇祐元年內侍李允寧奏施汴宅一區建寺。
0417c03: 賜額曰十方淨因禪院。帝留意空宗。下三省定議。召
0417c04: 有道者住持。歐陽脩．程師孟奏請廬山圓通寺居訥。
0417c05: 訥稱疾不起。訥以懷璉應詔。召對化成殿。問佛法大
0417c06: 意。奏對稱旨。賜號大覺。至和二年大覺乞歸老山中。
0417c08: 進正宗記十二卷．輔教編三卷．定祖圖等書。帝其
0417c09: 書。至謀道不謀名。為法不為身。嘆愛其誠。賜其書入
0417c10: 藏僧寶傳．統紀．雪竇寺記．宸奎閣記。
0417c11: 英宗
0417c12: 英宗。諱宗寔。仁宗之兄。濮王第十三子。仁宗立為皇
0417c13: 太子。賜名。治平二年杭守沈文通奏天竺觀世音
0417c14: 菩薩始自石晉。至今治平。福天下。澤生民。前後靈跡
0417c15: 甚著。宰相曾公亮敷陳其事。遂賜額曰靈感觀世音
0417c17: 士王珪撰文。左僕射魏國公賈昌朝書。右僕射兼譯
0417c18: 經潤文使魏國公韓琦立石。太宗讚曰。功成積劫印
0417c19: 文端。不是南山得恐難。眼數重金色潤。手擎一片
0417c20: 玉光寒。鍊時百火精神透。藏處千年瑩采釆完。定果薰
0417c21: 修真秘密。正心莫作等閒看。真宗讚曰。西方大聖號
0417c22: 迦文。接物垂慈世所尊。常願進修增妙果。庶期饒益
0417c23: 富黎元。仁宗讚曰。三皇掩質皆歸土。五帝潛形已巳化
0417c24: 塵。夫子域中是聖。老君世上亦言真。埋軀祇見遺
0418a01: 空塚。何處將身示後人。唯有吾師金骨在。曾經百鍊
0418a02: 色長新。三年淨因璉禪師乞歸四明阿育王山。帝賜
0418a03: 手詔曰。天下寺院任性住持。師遂建宸奎閣以奉先
0418a04: 朝聖製統紀。
0418a05: 神宗
0418a06: 神宗。諱頊。英宗長子。寧二年詔衡州迎常寧資福
0418a07: 寺玉塔入京。塔高一尋。累以玉石。阿育王所造第九
0418a08: 塔也。十年夏旱。帝於禁中齋禱甚虔。夜夢神僧馳馬
0418a09: 空中口吐雲霧。覺而雨大。敕求其像。得之相國寺
0418a10: 第十三尊羅漢。詔迎入內供養。宰相王珪以詩稱賀
0418a11: 曰。良弼為霖孤宿望。神僧作霧應精求。參政元絳續
0418a12: 曰。仙驥乘雲穿仗下。佛花吹雨洒天流東軒筆錄。元豐三
0418a13: 年正月。敕大內設千僧齋。施袈裟金剛經。為慈聖太
0418a14: 后追福。五年詔相國寺闢六十四院為八禪二律。以
0418a15: 東西序為惠林．智海二巨剎。詔淨慈宗本禪師住惠
0418a16: 林。東林常總禪師住智海。總固辭。許之。本入對延和
0418a17: 殿。山呼罷。即就榻跏趺。侍衛驚顧而師自若。賜茶至。
0418a18: 舉盞長吸。又蕩撼之。帝問受業。對曰承天永安。帝喜。
0418a19: 語論久之。既退。帝目送之。謂左右曰。真福慧僧也。侍
0418a20: 者問主上何語。曰喫茶閒話耳統紀稽古略。
0418a21: 哲宗
0418a22: 哲宗。諱煦。神宗第六子。元祐元年四月詔法雲秀禪
0418a23: 師就先帝神御前說法。賜號圓通。高麗王子祐世僧
0418a24: 統義天來朝。敕禮部蘇軾伴。仍敕主客。楊傑送至
0418b01: 錢唐受法。三年敕內侍黃金往東林裝飾神運五
0418b02: 殿佛像統紀。
0418b03: 徽宗
0418b04: 徽宗。諱佶。神宗第十子。建中靖國元年。汴京法雲寺
0418b05: 佛國禪師惟白撰續燈錄三十卷進上。御製序。略曰。
0418b06: 釋迦如來之出世也。唱道雞園。騰芳鷲嶺。西被竺土。
0418b07: 東流震旦。則正法眼藏獨付於飲光。自達磨西來寔
0418b08: 為初祖。至於曹溪。南岳青原而下分為五宗。各擅門
0418b09: 風。應機酬對。雖建立不同。而會歸則一。佛國禪師惟
0418b10: 白探取上乘。了第一義。屢入中禁。三登高座。宣揚玅
0418b11: 旨。良愜至懷。是錄也直指性宗單傳心印。可得於眉
0418b12: 睫。可薦於言前。舉手而擎玅喜世界。彈指而成莊嚴
0418b13: 樓閣。神通玅用不可思議者也普。崇寧三年敕迎相
0418b14: 國寺三朝御製釋迦佛牙入內供養。隔水晶匣舍利
0418b15: 出如雨點。因製讚曰。大聖釋迦文。空等一塵。有求
0418b16: 皆赴感。無剎不分身。玉瑩千輪在。金剛百煉新。我今
0418b17: 恭敬禮。普願濟群倫。政和三年詔沙門永道住左街
0418b18: 崇先香積院。四月嘉州奏風折大樹。有僧在定。帝令
0418b19: 送至京師。八月入內譯經院。金總持三藏鳴金磬出
0418b20: 其定。僧曰。我東林遠法師弟慧持也。西遊峨眉。因入
0418b21: 定於此。三藏徐曰。今欲何歸。曰陳留。即復入定。帝令
0418b22: 繪像頒行天下。仍製讚三首。其一曰。七百年來老古
0418b23: 錐。定中消息許誰知。爭如隻履西歸去。生死徒勞木
0418b24: 作皮普。宣和元年帝惑於林靈素之說。詔改佛為大
0418c01: 覺金仙。僧為德士。寺為宮觀。左街大師永道上書曰。
0418c02: 自古佛法未不與國運同盛衰。魏太武崔浩滅佛
0418c03: 法未三四年。浩竟赤族。文成大興之。周武衛元嵩滅
0418c04: 佛法不五六年。元嵩貶死。隋文帝大興之。唐武宗趙
0418c05: 歸真．李德裕滅佛法不一年。歸真被誅。德裕竄死。宣
0418c06: 宗大興之。我國家太祖太宗列聖相承。譯經試僧大
0418c07: 興佛法。成憲具在。雖萬世可守也。陛下何忍一旦用
0418c08: 姦人之言。為驚世之舉。陛下不思大武見於閹人
0418c09: 之手乎。周武為鐵獄之囚乎。唐武奪壽去位之報乎。
0418c10: 此皆前鑒可觀者。陛下何為蹈惡君之禍而違祖宗
0418c11: 之法乎。書奏。帝怒。敕流道州本傳。二年九月詔大復天
0418c12: 下僧尼。道州永道量移近處。七年六月得旨回敕住
0418c13: 昭先禪院。賜名法道。以旌護法。
0418c14: 李昉
0418c15: 昉。字明遠。深州鐵陽人。仕周漢。歸宋三入翰林。兩入
0418c16: 中書。諡謚文正。太平興國間與徐鉉等進太平廣記五
0418c17: 百卷。其間錄佛法者三十卷。上自漢明。終於五代。古
0418c18: 今悟心得道之眾。神僧經論定慧之學。君臣信毀休
0418c19: 咎之徵。靡所不載。
0418c20: 范質
0418c21: 質。字文素。大名宋城人。建隆初拜相。封魯國公。太祖
0418c22: 詔以二月十六日聖誕為長春節。賜百官宴於相國
0418c23: 寺。質撰聖齋疏曰。素虹紀瑞。表覺帝之下生。紺馬
0418c24: 效靈。應輪王之出世。非夫威震四天則不足感自然
0419a01: 之寶。非夫位尊三界則孰能致希有之祥。壽命同百
0419a02: 億須彌。德澤被三千世界。恒沙可筭。天祿難窮。墨海
0419a04: 王禹偁
0419a05: 禹偁。字元之。濟州鉅野人。太宗聞其賢。召拜右拾遺。
0419a06: 真宗除知制誥。咸平四年史修撰。左街僧錄贊寧
0419a07: 亡。禹偁序其文。略曰。師年八十二。視聽不衰。歷京師
0419a08: 十四朝。吳越四世。終能受洪範享用之福。處浮圖具
0419a09: 瞻之地。所謂必得其壽。必得其位者乎。師所述內典
0419a10: 錄百五中卷。外集四十九卷。覽其文知其道矣本集。初
0419a11: 禹偁有僧辱之。故不喜僧。及守蘇州。時虎丘住山
0419a12: 雪堂淨禪師自以詩僧通名謁之。禹偁曰。詩僧焉敢
0419a13: 謁王侯。淨即應之曰。大海終須納細流。昨夜虎丘山
0419a14: 上望。一輪明月照蘇州。禹偁大悅。遂相與交好贊寧本傳
0419a15: 虎丘板刻。
0419a16: 呂蒙正
0419a17: 蒙正。字聖功。河南人。太宗淳化真宗咸平間兩入相。
0419a18: 封許國公。諡謚文穆。微時窶甚。謁人。有詩云。十謁朱
0419a19: 扉九不開。滿身風雪又歸來。入門懶妻兒面。撥盡
0419a20: 寒罏一夜。有僧憐且奇之。給其食。彌月又盡。乃令
0419a21: 說居房廊。隨僧粥飯。遂得安心讀書。獲薦。僧復裝
0419a22: 遣之。竟魁多士。後執政十年。郊祀俸給皆不請。帝問
0419a23: 其故。對以私恩未報。帝詰之。以實對。帝曰。僧中有若
0419a24: 人耶。以恩俸與寄食之寺。以酬宿德。公晨興禮佛
0419b01: 祝曰。不信三寶者願勿生我家。願子孫世世食祿護
0419b02: 持佛法。公之姪夷簡。簡之子公著。並封申公。皆知敬
0419b03: 佛法。公居政府。焚疏請言法華齋。翼日言至坐公堂
0419b04: 上。公將出。心思當拜不當拜。言大呼曰。呂老子快出
0419b05: 來。拜亦得不拜亦得。公大驚。遽出拜之。齋畢。問未來
0419b06: 休咎。言索筆書亳州二字。及罷相。知亳州。始悟前讖
0419b07: 武庫。
0419b08: 王旦
0419b10: 州昭慶寺僧省常刺剌血書華嚴淨行品。結社修淨業。
0419b11: 旦為之首。參政蘇易。簡一百三十二人。一時士大夫
0419b12: 皆稱淨行社弟子。比丘預者千眾。人謂廬山蓮社莫
0419b13: 如此日之盛也。天禧元年九月旦薨。先一日囑翰林
0419b14: 楊億曰。吾深厭勞生。願來世為僧。宴坐林間觀心為
0419b15: 樂。幸於死後為我請大德施戒。剃髮鬚。著三衣。火葬
0419b16: 勿以金寶置棺內。億為諸孤議曰。公三公也。斂歛贈公
0419b17: 豈可加於僧。但以三衣置柩中。不藏寶玉湘山野錄。
0419b18: 楊億
0419b19: 億。字大年。建州蒲城人。真宗朝拜正言。遷知制誥。諡謚
0419b21: 定頒行。億為序。自敘師承本末曰。自雙林影滅。隻
0419b22: 履西歸。中心浩然。罔知所旨。首蒙安公大師每垂誘
0419b23: 導。又得雲門諒公旨趣。正與安公同轍。並自廬山歸
0419b24: 宗雲居而來。皆法眼之流裔。去年假守茲郡。適會廣
0419c01: 慧璉公。寔嗣南院念公。齋中務簡退食多暇。或坐邀
0419c02: 而至。或命駕從之。請叩無方。蒙滯俱釋。半歲之後曠嚝
0419c03: 然弗疑。如忘忽記。如睡忽覺。平昔礙膺之物嚗然自
0419c04: 落。積劫未明之事廓爾現前。固亦決擇之洞分。應接
0419c05: 之無蹇矣。今繼紹之緣實屬於廣慧。而提激之自良
0419c06: 出於鰲峰也。億臨終偈曰。漚生與漚滅。二法本來齊。
0419c07: 欲識真歸趣。趙州東院西僧寶傳并釋監。億序清規。略曰。百
0419c08: 丈大智禪師以禪宗肇自少室。至曹溪以來多居律
0419c09: 寺。雖列別院。然於說法住持未合規度。於是別立禪
0419c10: 居。凡具道眼者。有可尊之德。號曰長老。處於方丈。同
0419c11: 淨名之室。不立佛殿。唯樹法堂者。表佛祖親囑受。當
0419c12: 代為尊也。所裒學眾無多少高下。盡入僧堂。設長連
0419c13: 床。施椸架。掛搭道具。臥必斜枕床唇右吉祥睡者。
0419c14: 以其坐禪既久偃息而已巳。具四威儀也。其闔院大眾
0419c15: 朝參夕聚。長老上堂升座。主寺徒眾雁立側聆。賓主
0419c16: 問酬激揚宗要者。示依法而住也。齋粥二時均遍。表
0419c17: 法食雙運也。行普請法。上下均力。或有假號竊形混
0419c18: 於清眾。致喧擾之事。擯令出院者。貴安清眾也。或有
0419c19: 所犯。即以拄杖杖之。集眾燒衣道具。遣逐從偏門
0419c20: 而出者。示辱也。一不污清眾。二不毀僧形。三不擾
0419c21: 公門。四不泄於外。四來同居聖凡孰辨。且如來應世
0419c22: 尚有六群之黨。況今像末豈得全無。但見一僧有過
0419c23: 便雷例譏誚。殊不知輕眾壞法其損甚大。且立法防
0419c24: 姦不為賢士。然寧可有格而無犯。不可有犯而無教。
0420a01: 大智禪師護法之益其大矣哉。
0420a02: 呂夷簡
0420a03: 夷簡。字坦夫。其先來州人。後徙壽州。仁宗朝大拜在
0420a05: 寶錄。自祥符四年至景祐三年。編成一百六十一卷。
0420a06: 御製序。
0420a07: 范仲淹
0420a08: 仲淹。字希文。汝南人。慶曆中參大政。諡謚文正。慶曆初
0420a09: 宣撫河東。寓宿寶德傳舍。獲故經一卷。名十六羅漢
0420a10: 因果識見頌。藏經所未錄也。仲淹為之序。此頌文一
0420a11: 尊者七首。皆悟本成佛之言也。余讀之。一頌一悟。方
0420a12: 知塵世有無邊聖法。大藏遺落其文。因以傳江陵沙
0420a13: 門慧。俾行於世鄭氏家集。公守吳日。瑯琊覺禪師謁之。
0420a14: 留數日。公於言下知歸。與師偈曰。連朝共話釋疑團。
0420a15: 豈為浮生半日閒。直欲與師閒到老。盡收識性入玄
0420a16: 關資監。
0420a17: 曾會
0420a18: 修撰曾會居士。幼與明覺同舍。及冠異途。天禧間公
0420a19: 守池州。一日會於景德寺。公遂引中庸．大學參以楞
0420a20: 嚴符宗門語句質明覺。覺曰這個尚不與教乘合。況
0420a21: 中庸．大學耶。學士要徑捷理會此事。乃彈指一下曰。
0420a22: 但恁麼薦取。公於言下領旨。天聖初公守四明。以書
0420a23: 幣迎師補雪竇。述語錄序云。夫指菩提之玅明。假言
0420a24: 說之方便。立宗分祖多成勝負之爭。執相滯名罕契
0420b01: 圓常之理云云五燈會元。
0420b02: 李沆
0420b03: 沆。字太初。咸平初拜相。諡謚文靖。深通釋典。尤厭榮利。
0420b04: 言土木甲兵之事後皆有驗。王旦嘆曰。李文靖真
0420b05: 聖人也。家人以所居第湫隘。勸治之。公曰。身食厚祿
0420b06: 時有橫賜。計亦可治。但念內典以此世界為缺陷。安
0420b07: 得圓滿如意自求稱足耶。臨終右而逝。時盛暑停
0420b08: 屍七日。室無穢氣。人謂履踐之驗也名臣言行錄。
0420b09: 丁謂
0420b10: 謂。字公言。太宗朝登第。後相真宗。封晉國公。杭僧省
0420b11: 常與公卿大夫結淨行社。公作詩云。已巳悟何須傍水
0420b12: 雲。未休終是利名身。伊予冷笑陶彭澤。作蓮花社
0420b13: 外人資監。有齋僧疏。略曰。佛垂知。道育群生。凡欲救
0420b14: 於傾危。必預形於景貺。謂白衣干祿。叨冢宰之重權。
0420b15: 丹陛宣恩。忝先皇之優渥。補仲山之袞。曲盡巧心。和
0420b16: 傳說之。難調眾口。方知富貴難保始終。直饒鼎食
0420b17: 之榮。豈若盂之美。特形歸命。恭發精誠。虔施白金
0420b18: 充修淨供。飯苾之高德。答懶瓚之深慈。冀保此行。
0420b19: 乞無他恙。伏願天回南眷。澤賜下臨。免置邊夷。白日
0420b20: 並同於鬼趣。賜歸中夏。黃泉再感於天恩。虔罄丹誠。
0420b21: 永依法力雲臥紀談。
0420b22: 王隨
0420b23: 隨。河陽人。相仁宗。封章惠公。慕裴休之為人。以御史
0420b24: 中丞出鎮錢唐。往興教寺謁小壽禪師。機語契合。為
0420c01: 方外之友。謁首山念禪師得言外之旨。自是履踐
0420c03: 年編次傳燈錄三十卷。隨刪去其繁為十五卷。曰玉
0420c04: 英集。胡致堂作序。隨臨終書偈曰。堂燈已巳滅。彈指
0420c05: 向誰說。去住本尋常。春風掃殘雪東都事略并普。
0420c06: 呂公著
0420c07: 公著。字晦叔。夷簡之子。寧中起知河南尹。元祐中
0420c08: 與溫公並相。歷事四朝。封申公。諡謚正獻。晚年多讀釋
0420c09: 典。益究禪理。溫公不喜佛。公每勸之曰。佛學心術簡
0420c10: 要。掇其至要而識之。大率以正心無念為宗。溫公然
0420c11: 之言行錄。
0420c12: 王安石
0420c14: 建康。奏施舊第為禪寺。請沙門克文住持。賜額曰
0420c15: 報寧。賜文號曰真淨。公參文。文謂公曰。日用是處
0420c16: 力行之。非則固止之。不應以難易移其志。苟以今日
0420c17: 之難掉頭弗顧。安知他日不難於今日乎寶訓。公問張
0420c18: 方平曰。孔子去世百年生孟子。後絕無人。或有之而
0420c19: 非醇儒。方平曰。豈為無人。亦有過孔孟者。公曰何人。
0420c20: 方平曰。馬祖一．汾湯無業．雪峰存．巖頭．丹霞然．雲
0420c21: 門偃。王公意未解。方平曰。儒門淡薄。收拾不住。皆歸
0420c22: 釋氏。公欣然嘆服。後以語張商英。商英撫几賞之曰。
0420c23: 至哉此論也武庫。寧間公行青苗法。其子雱為崇政
0420c24: 殿說書。陰為父佐務新法必行。雱卒。公亦罷相。宴閒
0421a01: 中一如夢寐。見一使領雱荷銕枷號泣公前。謂獲譴
0421a02: 由行青苗法。公問使者乞解脫。使曰建寺齋僧可免。
0421a03: 由是捨宅建寺為薦冥福言行錄。寧八年公復相。一
0421a04: 日奏事退。上曰佛法於中國有補乎。公曰君子小人
0421a05: 皆知畏而從善。豈小補哉編年。
0421a06: 司馬光
0421a07: 光。字君實。陝陜州夏縣人。元祐初拜相。贈太師。封溫公。
0421a08: 諡謚文正。號涑水先生。作解禪偈。其序曰。文中子以
0421a09: 佛為西方聖人。信如文中子之言。則佛之心可知矣。
0421a10: 今之言禪者。好為隱語以相迷。大言以相勝。使學者
0421a11: 倀倀然益入於迷妄。故予廣文中子之言而解之。作
0421a12: 禪偈六首。若其果然。則雖中國行矣。其一曰。忿怒如
0421a13: 烈火。利欲如銛鋒。終朝常戚戚。是名阿鼻獄。其二曰。
0421a14: 顏回安陋巷。孟軻養浩然。富貴如浮雲。是名極樂國。
0421a15: 其三曰。孝道通神明。忠信行蠻陌。積善來百祥。是名
0421a16: 作因果。其四曰。言為百世師。行為天下法。久久不可
0421a17: 掩。是名不壞身。其五曰。仁人之安宅。義人之正路。行
0421a18: 之誠且久。是名光明藏。其六曰。道意修一身。功德被
0421a19: 萬物。為賢為大聖。是名佛菩薩。公書心經以贈僧。
0421a20: 復題其後。略曰。退之排佛而稱大顛外形骸以理自
0421a21: 勝。要自胸中無滯礙。由是觀之。於佛不為無得。而所
0421a22: 排者耳。
0421a23: 
0421a24: 佛法金湯編卷第十一天台釋如惺重校
