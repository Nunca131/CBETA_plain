0990a01: 御製逍遙詠卷第十七言　輕
0990a02: 道妙懷真紀異常至道體虛用虛含妙鴻纖不綱紀恒存
0990a03: 故曰異常。人間天上若存至體周通至性無礙存而下有亡所
0990a04: 不無道經云無狀之狀無物之象是謂惚恍。潛機物類多中
0990a05: 覷潛運玄機何往弗濟應乎萬化生成密觀。納取虛無定久
0990a06: 長體道治物功成不矜自然與天地同休能長且久也。碧落遨遊
0990a07: 歸洞府大丹既服仙界如歸恣羽駕之盤遊見玄功之不忒。黃金
0990a08: 不買自馨香河車正氣金砂妙丹本自天成豈勞力致馨香襲景
0990a09: 善不可加。同契合諸經說達人著述妙不師心契往聖之
0990a10: 玄言作今時之洪範。精魄來爛紫光得真一之氣精魄我
0990a11: 還類脫五行超絕五色乃強名乎紫光也。
0990a12: 無為道大入幽玄老子云域中有四大道大天大地大王亦大是
0990a13: 知無為妙道廣大無比盡入幽玄之理也。幾許風光慕昔賢
0990a14: 惟昔聖賢也儲精養神其門不一若黃石公之遐壽赤松子之長生風光靄然論情
0990a15: 幾許實堪傾慕也。對境盡同閑見識體道之士動契真空
0990a16: 對境忘懷觸途無礙故盡同閑見識也。忙中皆是急相煎
0990a17: 虛一失萬慮忙然動必區區疾猶烈焰故不可也。配匹直寬
0990a18: 雅淡日精月華之為妙也配而匹之務盡玄方明至益必寬縛于懷雅淡
0990a19: 乎性也。會有逢時不偶然盡九轉之法度成五色之靈丹
0990a20: 會當逢遇之時故不偶然也。修鍊但教堅志氣夫壽延金
0990b01: 石跡御風雲振物外之清摽顯域中之高蹈豈不堅志氣終契自然也。詳
0990b02: 穩審更周旋而同之詳而用之尤穩約審細則更甚周旋乃
0990b03: 長養之道盡矣。
0990b04: 含胎長養盡籠羅世日一陽迨乎秋望在胎十月含育
0990b05: 英華凡云長養之資盡在籠羅之內。豈離玄談道理麼聖人
0990b06: 談其玄門後學募其師範雖千云變萬化然豈離於妙道耶。狐兔幾曾
0990b07: 能乳馬鷰雀不生於鳳皇狐兔不乳於良馬得非氣貴純一小不育大
0990b08: 者乎。麥田斷定不生禾蓬麻性異禾麥根殊珠且夫道尚真淳
0990b09: 日經誡雜是知一氣不可相也。目前便是真佳境於北
0990b10: 守氣道豈遠乎丹田或合於虛目前便為於真境。汞內消停自
0990b11: 合和以四神之靈和二氣之妙汞內之消停得所玄中之寥廓自通裏外體和
0990b12: 長生可保。認取門深見解開二八之門隨龍虎之依之
0990b13: 修鍊便契杳體認不虛是深見解矣。紅砂奇異湧恒河
0990b14: 十臺告曉金鼎成功赫弈紅砂顯彰奇異湧變無盡如崑丘之注恒水焉。
0990b15: 人心多是少相投人心不同猶若其面所以水火不可相濟
0990b16: 善惡不可同塗相投之心實為鮮矣。非識塵中上品流大隱
0990b17: 居真人由是混塵世或顯矣晦中下之流故不識辯也。不見真宗
0990b18: 歸物理不曉清簡無為之旨混合自然之玄以此虛同臻物理也。
0990b19: 難知妙道後先休非常道之玄豈名言而可及是以聖人後
0990b20: 其身而身先故難知也。生前內鼎烹鍊人生瞬息以
0990b21: 修身養道精思鍊志吐濁納清矣。殊勝華池好漸修神水
0990c01: 華池功玄理奧深知法妙好漸修之矣。但見完全憑土德知之
0990c02: 修鍊仗五行以全故土有五德終始用之不可暫捨也。能調火
0990c03: 藥皆秋志士得日時昇降火進退秋後寸草秀實所以金丹此時功
0990c04: 畢矣。
0990c05: 玄之玄又見真空當欲而無欲謂之玄以玄遣執故云又玄
0990c06: 萬法斯了見真空矣。巧拙臨時要妙中智者常守清淨愚者
0990c07: 迷於道源如能解心釋神返照正性乃要妙之本。大智伏藏知
0990c08: 遠近大智若愚故伏藏也洞達古今故知遠近。纖盡達
0990c09: 了然通洞精鑑無幽不燭達其道本了然而通。周旋物
0990c10: 性誰區別物任其往各得所大道區分故周旋也。蕩由
0990c11: 來是且同姒道虛極坦然寬大其來懸遠混而且同。境致三
0990c12: 才隨有位天能覆之地能載之人民定之且萬物苞含和柔守本隨
0990c13: 有位也。神光照室瑩西東靈源妙性謂之神光洞曉內真
0990c14: 故云照室融輝瑩徹自西自東。
0990c15: 還丹未就且降魔夫欲勤湛陰勵操於粉面者猶慮藥中
0990c16: 狼虎貴且降魔矣。二八從教細攪和鈆基汞子陰稟陽胎來從
0990c17: 二八之門起自一生處如膠與漆真契攪和故子云唯之與阿相去幾何。离
0990c18: 火催凡入聖士欲酣飲雲槳永服沆瀣者必從凡而漸聖絳砂而
0990c19: 离火矣。坎鈆功力甚僂儸金花凝液抱一含真功與造化爭權
0990c20: 妙在僂儸者矣。紅塵自化真堪貴神室內秘凝永將成明者走
0990c21: 於紅塵烚下全於碧。白雪增盈不用多白雪功成增盈得理
0991a01: 妙符神用雅契玄津者矣。九轉龍吟成虎嘯青龍若吟白虎必嘯
0991a02: 故易云雲從龍風從虎聖人作而萬物。人非人是狀巍峨夫首
0991a03: 象蓬山旁分垣闕既顯巍峨之狀復彰尊貴之名既絕是非共生仰也。
0991a04: 難求的當問愚癡欲叩玄親上智求諸孤陋惟益其疑
0991a05: 如問道於瞽者爾。箇堪言好事知學者雖眾尤多泣歧
0991a06: 孰知其堪可稱譽。名利猛貪無有足名副實利要無苟
0991a07: 若不度德知命貪猥無厭是不知止足也。多端動止沒儀
0991a08: 千途萬轍馳騁鋒鋩動靜咸非寧符教義作偽日拙斯之謂歟。浮生不
0991a09: 實將何用儒稱務本道貴去華巧偽日新終身何益玉虱無當何所
0991a10: 用哉。欲把非常亂作為不恒其德或承之羞專用非常實為
0991a11: 紊亂。謾語饒教能配類欺天罔俗言不由衷畫空成有轉白
0991a12: 為黑巧生品配其鋒蒠當。一朝患害殢他誰罪既貫盈必速
0991a13: 其禍自貽伊戚不可尤人。
0991a14: 千般萬類不相逢道非聲色故寂寥虛靜不可以有象求縱
0991a15: 機巧千途奇詭萬狀豈可得而逢也。天地尊卑豈易窮天尊
0991a16: 地卑坤定矣及賾其至微窮其幽秘其惟聖人乎。海岳高深隨
0991a17: 日轉日月不停由如磨蟻是使石爛南山塵飛北海高深之固尚危脆之物
0991a18: 豈得長存者哉。神仙聚樂隱塵中世代之人為五色五音之
0991a19: 所惑故神沮氣濁不能輕舉適意令真仙之流窒嗜欲門處清淨域雖隱塵中亦
0991a20: 常聚樂心無可欲之所污染也。鮮求名利知貪少老子
0991a21: 云名與身孰親身與貨孰多此昔人欲令去功名擲珠玉而全真養和今貪求既
0991b01: 鮮悔吝不生可幾於道也。多事閑忙是空為學日益為道
0991b02: 日便能增見聞悟道體令翻習不稽之事務非理之忙無實可憑成空也。幾
0991b03: 箇心賢平坦蕩內省不疚先執厥中心既賢明情惟坦蕩久而
0991b04: 不渝者幾人于斯。十洲三島自從容海湧十洲鼇負三島
0991b05: 顏不耗於日月壽不促於寒暑今既塞九竅之邪戮三尸之鬼從容仙府何所阻焉。
0991b06: 含元得一本真宗含和元氣得一虛本妙道之祖宗皆
0991b07: 漢之真要。者平論是空昧乎大理致論量詮萬類以全空
0991b08: 述元之非有背矣哉廢乎表裏也。萬象都來皆
0991b09: 廣而不可量微而不可察混漠無際皆萬象之端在其閒矣。千言譬
0991b10: 諭了然通御物指真乎上士而中下者形乎諭舉設言端方能
0991b11: 通解也。才高俊彥優堪賞才高至理氣俊怡神寄塵境以
0991b12: 優游踐仙鄉而賞翫矣。竊祿偷安有異同尸祿素氶顏
0991b13: 順旨噂沓背憎反道敗德與夫夔龍輔政房杜佐君一何異哉。唯願他心
0991b14: 如似我聖人無心從民所欲務彼清淨思復淳和使天下一同皆為善也。
0991b15: 不教惡罪身中不物於不義但教人以知方罪漸滌於
0991b16: 身中跡或升於象外矣。
0991b17: 萬象審消停夫修金藥六丹神符凝液必先體高天之
0991b18: 物象審兩曜之盈虛消息變通繩造化。子母相傳日月精
0991b19: 積陽之魄為母積陰之魄為子母子相成成乎大藥。產藥要教千
0991b20: 日化法天修鍊妙極至玄金鼎三年藥成千日。玄門全藉五
0991b21: 行清大哉玄門神仙至教仗五行之精潔立修進之功夫。靈胎脫
0991c01: 體方知聖始託黃牙為母終成凝液之形故云脫落五行身登上品。
0991c02: 鈆汞梯媒不是名以鈆以汞為梯為媒少遵修鍊之功未是
0991c03: 至神之。金鼎就來從變質積功累德藥變鼎中非五色之
0991c04: 可求顯二儀之力大。陽和陰氣兩俱生陽氣純和陰氣純靜
0991c05: 二氣交感大藥成矣。
0991c06: 九重天上帝仙居楚云圓則九重居天圓而九重也彼天
0991c07: 之上天帝列仙以居之得自然太真之道三清而無外凝一氣以渾同也。愚
0991c08: 昧求真道理愚茲妙境昧彼玄津繫風捕影之流粒茹芝
0991c09: 之士求真失趣與道轉。混沌初分長日月河圖括地象云
0991c10: 易有太極是生兩儀兩儀未分其氣混沌
0991c11: 混沌既分伏者為天清也偃者為地濁也
0991c12: 在天成象故有日月之道行焉與入地而同也。精魂聚散記
0991c13: 丹書龍虎相對魂魄相求或聚或散具載丹經。离男坎女
0991c14: 皆相類二位相生配合日月氣類交感萬物化成。壬子丙丁
0991c15: 異境殊自子及午為陽位也一陽既生二元合體土王四序羅列終始
0991c16: 且火能生土寄治丙丁故云異境也。歷因緣隨世在靈骨
0991c17: 挺生袖襟獨秀因從浩緣熟于今雖世世恒存也。陰功及物
0991c18: 玄殊玄德動天陰功及物既優既遠且玄且殊。
0991c19: 神水華池妙更精神水華池者九轉之第五轉也有若息遊
0991c20: 慮於神水澄浩氣於華池道在茲乎精而復妙。非鈆非汞妄于
0991c21: 名真丹之體也不待神靈而生不待陰陽而形不待日月而明不待舟車而
0991c22: 行其道自然非聖不達若於鈆汞而求者是謂妄干其名焉。河車本
0992a01: 是延齡藥千載紫河車者九轉之第七轉也斯乃功將漸就體變河
0992a02: 車未階化羽之期先示延齡之力。戊子從教配類成戊為
0992a03: 土也土從火生子為水也水居陰位一佐一助一伏一飛配類五行成于至藥。朱
0992a04: 雀坎安在後南离為朱雀北坎為騰安置丹爐然後為得。
0992a05: 青龍白虎免交爭東之陽春青龍在矣西之肅殺白虎居焉
0992a06: 欲免咬侵各處其方位也。若使真金全二八龍虎金丹之九
0992a07: 轉也自至酉十月之功若能體彼神玄全乎二八之者無不成金矣。何憂
0992a08: 住世不長生妙道有成神丹克就去則乘風御氣生則久視長生何往
0992a09: 弗藏無所憂矣。
0992a10: 還知受氣稟天然道與氣凝故道氣混然是以氣住神住神
0992a11: 住形存乃天然也。百法方為事理全金丹之術百數其要
0992a12: 在神水華池配合混融方全事理。假合都來歸至道天地
0992a13: 動用之玄陰陽運轉之妙五星四象合虛無也。修持遠大更
0992a14: 通玄爰從太易直至坎离二卦其間從無生有從有生無相含養乃更
0992a15: 通玄妙矣。二儀交感成祥瑞日盈月滿為相生陰陽數就
0992a16: 方成丹矣。八卦剛柔被俗牽聖人託易象立卦發智者而
0992a17: 悟真英豈彼浮俗而能消息焉。何謂此中生恍惚志修大藥
0992a18: 動契天機何在狐疑強生恍惚也。直曲細精研靜而
0992a19: 思之精而鍊之直通幽洞必證徹視證聽者也。
0992a20: 玄門至道故無涯深妙之用生乎萬物謂之玄門虛極妙性應用
0992a21: 無方目之至道應機設教故無涯也。自是人心所見邪道本凝然
0992b01: 志當歸一學者迷真動而有變故所見邪也。智識未能通大
0992b02: 藥金丹大藥其旨深玄或智識淺豈精通深妙也。豈將容易
0992b03: 擬榮家一失玄津動皆是妄既無所得何可榮家乎。千年
0992b04: 聖境何虛洞天聖境道在長生或住壽於千年或延齡於萬世
0992b05: 事豈虛設想無謬焉。百曾修不用遮夫達其道遇其真或
0992b06: 百以修心或千生而鍊行福緣善慶形直影端矣。龍虎欲成堪
0992b07: 鍊鼎陰陽交感龍虎功成妙契真玄乃同鍊鼎矣。勿為利路
0992b08: 亂交加夫欲滌除玄覽象外求真鶴駕鸞龍軒濟物或布利而心
0992b09: 成交加矣。
0992b10: 論功是一陽初夫造萬物之基向一陽之始鴻漸於陸九層
0992b11: 之初矣。二八調和作楷模結氣朱英金花凝液初二八之交配
0992b12: 畢子母以相生。固濟但牢封密閉八卦為爐四神護衛猶荊
0992b13: 山之蘊玉若岱嶽以泥金。莫教中道有差殊德冠五行爰從
0992b14: 真一青乃東方為首黃仍中道稱尊甚勿差殊極秘密。依時消息
0992b15: 專心記將欲神棲於靈寶消息於洞真者必精專為功節為念也。在
0992b16: 意停騰運火徐丹臺有名神室用意既徐徐於火恒惕惕於
0992b17: 爐前矣。日月無虧節從一陽生造十月滿積功累德
0992b18: 自下升高將沐浴之時可近臨之日。從容願所不躊躇
0992b19: 滌除玄覽情抱虛果夙願心何躊躇之有也。
0992b20: 還丹百數細尋黃牙白雪鶴頂月華如是異名盈於百
0992b21: 考其功用妙在華也蹟奧探微理周細。以驗從來道理深
0992c01: 大丹真訣展轉幽玄若不研窮豈知深奧。火混成如白屑离宮
0992c02: 有實鼎無差陰抱於陽混然成一如王之屑皓影無倫。水中凝結
0992c03: 是黃金陰中有陽混同一氣鍊之得妙結以成金陰陽相生自然之理。
0992c04: 循環復始周旋鼎鼎之設也法彼二儀通乎四序終而復始
0992c05: 循環不停。造化馳要用心修養之功齊於造化區分擒縱
0992c06: 至險至難切在問防慎終如始。消息玄門窮八卦大藥玄
0992c07: 通乎八卦六變動二氣感通其象昭然善自消息。飛騰自在遠
0992c08: 山岑神丹外就玄德內充功至行高自能輕舉丹丘紫府任性優游。
0992c09: 真空修鍊永長年靈臺內靜玄德外運修之於身則功齊造
0992c10: 化養之於壽則年等龜鶴也。不識還丹在眼前道經云常
0992c11: 有欲以觀其撽性失於欲將觀妙本則遠在邊徼是知還丹之法內境虛明在外
0992c12: 物空寂若背此而求雖在目前莫之識矣。一得清來光宇宙
0992c13: 天得一以清乃至侯王得一以為天下正雖遠舉天地之清寧會只在於侯王俾
0992c14: 令守雌州道求光宇宙也。千朝是用烹煎且天行倢君子
0992c15: 以自強不息所以日慎一日惟一惟精庶修鍊精氣臻於妙道。人間天
0992c16: 上分錄業就功著世人攸仰道光德馨仙籍明錄由絕學無為而無
0992c17: 不為也。汞裏花開豈偶然華池發潤金鼎流光伏剛
0992c18: 以柔制動以靜致花開汞面藥熟丹爐事匪偶然自真修之所感也。達取
0992c19: 但教依理路大道之路然夷平好逕之流自履踐今既或遵妙典
0992c20: 不爽格言無怠勤修何道不克。勿貪世利周旋世利未息
0992c21: 寵辱且在故為患之本也既失前功行又彼周旋垂誡之言尤佩服也。
0993a01: 烘烘火色水中論純陽赫赫在乎上純陰處乎下陰陽混蒸
0993a02: 可論中矣。至寶教鼎內存五行有緒四位無差列鼎乎造
0993a03: 化之中至寶存陰陽之內。點化自然常在手夫點為金化
0993a04: 凡入聖雖理極自然且常居掌握矣。區分道理有玄門造化
0993a05: 雖廣物象有歸隨而容應用而遣然大理真漢自有玄門。莫將容
0993a06: 易誇言說變化之理道極神功妙在真歸談何容易。盡入
0993a07: 虛無是我尊萬類紛然皆歸無象無象之理乃是尊焉玄綱論云
0993a08: 此所謂返我鄉歸我常與道傴彊。天動地神邪可畏坤
0993a09: 位正則鬼神不得肆其邪陰陽丈進則水火安能固其位當修鍊之時其慎乎。
0993a10: 丹能飛走似雲奔妙用通玄功成道至可以飛靈彩走神功
0993a11: 通幽洞邈雲奔也。
0993a12: 人是人非意頗同人之持論出異端其意頗同是非殊解。
0993a13: 較量此事盡歸空較彼是非品量見識未臻大道觸事皆空。
0993a14: 無為政化求真理體真理而合無為扣玄門而敷政化盡善
0993a15: 盡美功成不矣。方表深仁大道雄不仁而仁仁膈有截
0993a16: 不德而德德被無彊大道深仁非雄何謂。舉止但能恒有節
0993a17: 夫聖人之動息猶天道之卷舒舉必有常止必有序靜專動直其在茲矣。尋思
0993a18: 何處不周通道體周虛道性無礙出處由此無幽不適。寰瀛
0993a19: 善惡知多少民之善惡皆由乎心以道治之物無不化。莫忘
0993a20: 生前積德功至功至德法地法天民惟樂推史無不載矣。
0993a21: 因緣業障遇真稀名未桂於丹臺品未登於仙籙故因
0993b01: 緣尚遠業障尢多所以遇真者稀也。黃帝乘龍豈是非
0993b02: 史記云黃帝鑄鼎於荊既成有龍垂髯而下黃帝因遂乘之上昇於仙又豈非也。
0993b03: 達識尚凝常恍惚有達識者常凝然於妙道故老氏云恍恍
0993b04: 惚惚其中有物也。愚蒙學解故相違愚蔽蒙昧之者學寡
0993b05: 洞真解非物執以五金八石而為妙者故相違也。華池秘密人
0993b06: 天授華池者乃九轉中神水華池也人不虛授天不易求故云秘密也。神
0993b07: 室光揚日月輝坤交泰离坎相生契彼三乃應茲九地乃謂
0993b08: 之神室也以日精月華而為體故光揚顯其輝彩也。智者無言皆
0993b09: 口嘿達大方者到無言之津所以嘿也。敢將容易論玄
0993b10: 機天非愛道人亦能修故就無言之言以申無說之說諒非容易務盡玄機庶幾
0993b11: 乎名利仙籍者一議究焉。
0993b12: 御製逍遙詠卷第十
0993b13: 甲辰歲高麗國分司大藏都監奉
0993b14: 彫造
