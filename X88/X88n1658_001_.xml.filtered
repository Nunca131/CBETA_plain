0421a01: 
0421a02: No. 1658-A
0421a03:  諸天傳序
0421a04: 
0421a05: 迦文降世。宿同願行者。隱實施權示為天神。慈威折
0421a06: 接。保衛國民輔翼至教。以福資慧助於說聽。然其列
0421a07: 位當就論。天台百錄依光明鬼神品列之詳矣。自
0421a08: 慈雲製懺。供天之設。時有移易。北禪首非之。而紛紜
0421a09: 之論逮今未已巳。鄣南師因欲刊正。而集天傳。尚或循
0421a10: 舊。人亦病諸。紹興間偶主烏戍院鏡庵。霆老出住
0421a11: 寶閣。具元復在焉。考槃雙槐蓮社晦菴一時諸方士
0421a12: 以道義相忘。每以禪教詩文雅會激揚。論天位。考
0421a13: 槃有言。兩剎每供天會。既排列失序。二公之辯正。使
0421a14: 無謬誤可也。後既退。間分散南北。今十有五年餘。但
0421a15: 於文間辯辯。時見于舊軸。回思昔會。真成落謝塵
0421a16: 耳。既出空相。來謁鏡庵。乃見重編天傳已巳成。詳以閱
0421a17: 之。豈止於舊傳筆削潤色而已巳。且補入經論天文。辯
0421a18: 證前失。仍立兩端。明排列之次。及各為讚詞。可謂始
0421a19: 末大備矣。則如斯文草創於鄣南。功成於鏡庵。使今
0421a20: 古凝滯泮然冰釋。誠有補於流通。且喜不負考槃之
0421a21: 囑。輒因勸請刊行。博利見聞。敢書卷首以告雲來。
0421a22: 乾道癸巳一陽前十日傳天台教觀釋　奉規　序
0421a23: 
0421a24: 
0421b01: 
0421b02: No. 1658
0421b03: 重編諸天傳并序
0421b04: 
0421b05: 烏戍釋　行霆　述
0421b06: 昔鄣南煥師謂。凡列天位。失尊卑之序。無昭穆之儀。
0421b07: 歎其習俗既久。未有刊正其事者。因撿大藏。作諸天
0421b08: 列傳。然草創之功良可尚也。但其列位之次及各為
0421b09: 傳詞。多從己已意。至于經論顯文而不錄入。今事筆削
0421b10: 以全始終。於是去繁凡輔闕略。以輔先志。孤山曰。
0421b11: 後之病今。亦猶今之病昔。儻有未安。更俟來哲。庶使
0421b12: 天神呵護之。大權垂應之本。無失其正而歸于是
0421b13: 而已巳。
0421b14: 時
0421b15: 乾道癸巳仲秋之晦於福田西華嚴蘭若誌
0421b16: 
0421b17: 
0421b18: 
0421b19: 息總別位次之諍
0421b20: 百錄之文乃云。大梵尊天三十三天。護世四王金剛
0421b21: 密。散脂大將。大辯天神。功德天神。訶利帝南。鬼子
0421b22: 母等五百眷屬。此依光明鬼神品等。前後束。以列
0421b23: 之也。四明法師移功德大辯二位在後。別召乃準散
0421b24: 脂品中之文故也。慈雲法師獨移功德天女在後。別
0421c01: 召乃準功德天品。供養佛已巳。別以香華種種美味供
0421c02: 施於我。由此今古各據經文互相排斥。今為息諍者。
0421c03: 以經論質之。凡列天位。自有兩端。一如常佛會總相
0421c04: 排列當先梵王帝釋四王等。如百錄所次。非一席
0421c05: 之設。如光明中前後之文非一。以總別故也。又如孔
0421c06: 經索訶世界主。梵天王。天帝釋。四天王。二十八大
0421c07: 藥叉。乃云餘經文非一處。此猶世之朝儀。尊卑高下
0421c08: 各安其位。雖間有不次。必先梵釋者。世界主故。佛八
0421c09: 相中先守護故。二專修金光明。依功德天教。以祈福
0421c10: 力助於說聽。當特設功德大辯之像於佛座之左右。
0421c11: 次以梵釋四王別分首排列。此猶世之選用良將。特
0421c12: 旌異之而超於品類。所以百錄令於佛座之左右安
0421c13: 功德天像。意在只奉此天。依經文別敷好座以待於
0421c14: 我故也。然後百錄又云。若道場寬。更安大辯四天王
0421c15: 座。所以後人又加梵釋等。是知止一席之設。非常儀
0421c16: 耳。又其如常自古列十六天像者。皆選其上首各有
0421c17: 所主。又約言行明顯訶護殊功。其所主者雖各不同。
0421c18: 生善滅惡其實同也。又若約其本。無非皆是大菩薩
0421c19: 等。若以列次莫非就。又十六位中如摩醯首羅當
0421c20: 有二神。今之所供乃大自在天尊特之主。非藥叉中
0421c21: 同名之者。又訶利帝南鬼子母神。本只一位。或分二
0421c22: 天。具如本傳以詳明之。今先出如常佛會所主之次
0421c23: 者。
0421c24: 娑婆界主號令獨尊大梵天王　男
0422a01: 地居世主忉利稱王帝釋尊天　男
0422a02: 北方護世大藥叉王多聞尊天　男
0422a03: 東方護世鳩槃茶主增長尊天　男
0422a04: 西方護世為大龍王廣目天王　男
0422a05: 親伏怨魔誓為力士金剛密
0422a06: 尊特之主居色頂天魔醯首羅
0422a07: 二十八部總領鬼神散脂大將　男
0422a08: 能與總持大智慧聚大辯財天　女
0422a09: 隨其所求令得成就大功德天　女
0422a10: 殷憂四部外護三洲韋天神　男
0422a11: 增長出生證明功德堅牢地神　女
0422a12: 覺場垂廕因果互嚴菩提樹神　女
0422a13: 生諸鬼王保護男女鬼子母神　女
0422a14: 行日月前救兵戈難摩利支天
0422a15: 已巳上凡十六位也。又有添為二十位者。
0422a16: 百名利生千光破暗日宮天子
0422a17: 星主宿王清照夜月宮天子
0422a18: 祕藏法寶主執群龍娑竭羅王
0422a19: 掌幽陰權為地獄主閻摩羅王
0422a20: 又有添入風水等神通前作三十三位。目為三十三
0422a21: 天者。若更添多則無害。但不應指作三十三天耳。此
0422a22: 上乃如常佛會排列之序。若金光明道場之中。則於
0422a23: 佛左安功德天像。右安大辯天像。其梵釋等就兩
0422a24: 面別分首排列之也。有識之士請熟思之。尚恐未曉。
0422b01: 今示以圖。庶列位既明自然無諍。
0422b02: 
0422b03: 
0422b04: 
0422b05: 
0422b06: 
0422b07: 
0422b08: 
0422b09: 大梵天王傳
0422b10: 言梵王者。語略故也。西域云摩。此翻離欲。或云
0422b11: 清淨。或云極淨。楞嚴經云。身心妙圓。威儀不闕。清淨
0422b12: 禁戒。加以明悟。是人應時能統梵眾為大梵王。自他
0422b13: 化天之上即有四禪。凡十八天。於初禪中有乎三天。
0422b14: 所謂梵眾．梵輔及大梵也。雖上有三禪一十五天。內
0422b15: 無雜想。外無語言。唯味禪悅。皆梵天統。故楞嚴云。其
0422b16: 次梵天。統攝梵人。圓滿梵行。法華文句云。梵王號令
0422b17: 總上冠下。荊谿云。梵即色界主。亦三界主。餘皆臣屬。
0422b18: 良由此天內有覺觀。外有語言故也。華嚴稱梵王。主
0422b19: 小千界。由居小千之中。法華稱娑婆界主。主大千界。
0422b20: 乃居大千之中。故統餘界。是知橫則統小千大千。
0422b21: 則總上冠下。總稱王號。其別名者。梵語尸棄。此云頂
0422b22: 髻。亦翻螺髻。由肉髻似螺。法華文句云。外國稱火為
0422b23: 樹提尸棄。由此王本修火光定。破欲界惑。俱舍論云。
0422b24: 大梵天王無別處所。但於梵輔天中高樓閣者名大
0422c01: 梵王。身量長一踰繕那半。身白銀色。宮殿衣服皆黃
0422c02: 金色。壽命一劫半。阿含經云。諸梵來下。並同人形。經
0422c03: 律異相云。梵王顏如童子。法苑云。色界諸天不著衣
0422c04: 服。如著不異。頭雖無髻。似如天冠。無男女形。相唯一
0422c05: 種。華嚴經中以十地對十王。則梵王乃八地菩薩。智
0422c06: 論校量梵福云。滿閻浮地人福不如西瞿耶尼一人
0422c07: 福。滿西瞿耶尼人福不如東弗喻逮一人福。滿東弗
0422c08: 喻逮人福不如北單越一人福。乃至第六天眾福
0422c09: 不如梵天一人福。加修四量心。報為天王。求法傳云。
0422c10: 佛下忉利天時。梵王在佛右邊手執白拂而下。佛成
0422c11: 道已巳。以宮殿奉佛。請轉法輪。七佛經。白佛。若有人
0422c12: 王欲護其國。有災疫時。持我此。一心禪思念。諸疫
0422c13: 鬼速出其國。諸經護法之類。其文非一。婆沙論云。馬
0422c14: 勝不知四大種當於何處盡滅無餘。問至梵王。王遂
0422c15: 執馬勝手引出眾外云。何不問佛。華嚴經云。梵王語
0422c16: 音清妙。一切梵眾各謂梵王獨與己已言。遠近同等。涅
0422c17: 槃云。婆藪仙與梵王論義。於其面門作三目示之。劫
0422c18: 章頌云。獨住時經一增減。後念民輔有情生。即成劫
0422c19: 之初梵王先生。梵輔梵眾後生。故彼計為我能生也。
0422c20: 維摩經。梵王曰。我見釋迦牟尼佛土。如自在天宮似。
0422c21: 寶莊嚴佛土。今之佛會所以列之居首者。其意有五。
0422c22: 一是三界號令之主。二是從佛下生之者。三是請轉
0422c23: 法輪之者。四乃諸經弘護推先。五以百錄標請在初。
0422c24: 舊傳引擎雞持鈴。六帖錄問眼鑿眸既非顯要。今不
0423a01: 附錄。餘文例此。然探玄記引俱舍論。得梵福有七種。
0423a02: 一未造支提於中而作。二立僧伽藍。三僧已巳散能和。
0423a03: 四修四無量。五代父母佛命。六自出家教人出家。七
0423a04: 建立法幢。若人於上七業中隨作一業。得生梵天。是
0423a05: 知生其初禪梵天。由此七業而受梵福。況其王乎。故
0423a06: 樂福者得不勉力而修。又其梵福之量。俱舍又云。用
0423a07: 諸眾生惡業感一三千大千世界業。為一梵福之量
0423a08: 則又勝。智論校量六天之量。且一梵天福。量之尚爾。
0423a09: 況梵王乎。是宜興供以崇佛會矣。讚曰。
0423a10: 我佛天上下生時大梵天王前引之
0423a11: 手執白拂或居右宮殿奉吉祥師
0423a12: 請轉法輪真世主大千萬億統邊夷
0423a13: 十八梵中遵號令故應上下總依歸
0423a14: 身量修長六千里一劫半壽數希奇
0423a15: 色若白銀頂有髻別名尸棄破邪思
0423a16: 欲界六天難並福禁戒明淨具威儀
0423a17: 護法護國護修行別召眾典每高推
0423a18: 雖則計為眾生父天宮佛土動相隨
0423a19: 欲生其中七種福造立佛寺建支提
0423a20: 和合眾生代父命法幢高樹度群機
0423a21: 自他出家超欲海喜捨無量廣慈悲
0423a22: 聞茲聖力難思議首當崇奉仰靈儀
0423a23: 帝釋天王傳
0423a24: 帝釋。華梵互舉而語略也。梵云釋迦因陀羅。或云釋
0423b01: 提桓因。此云能天帝。或云能天主。俱舍具梵語。乃云
0423b02: 釋迦提婆因達羅。今於梵語取釋字。華言取帝字。合
0423b03: 而言之云帝釋也。大般若等佛舉其名曰憍尸迦。本
0423b04: 有千名。翻譯不備。隨文別示耳。其所居也。在須彌山
0423b05: 頂。即欲界第二天。梵語忉利。此翻三十三。由其因中
0423b06: 曾與三十三人在摩竭國同修勝業。置橋造井。與園
0423b07: 生．善法．赦支夫人同業共行。又淨名疏。昔迦葉滅後。
0423b08: 有一女人發心修。仍有三十二人助之。今乃同生
0423b09: 忉利。由此天四圍有三十二天宮。其中間帝釋居之。
0423b10: 故云三十三。以帝釋因中為首。故報為天王。并有園
0423b11: 生．善法．赦支三夫人。其宮之東北有園生樹。西南有
0423b12: 善法堂。帝釋每陞其堂。集天眾說法。若帝釋不在其
0423b13: 堂。諸天凡到必恭敬其座。其身量一里。具三十二相。
0423b14: 而諸天不具。其壽限則人間一百年為彼一日一夜。
0423b15: 三十日為月。十二月為年。以人間三萬六千年為一
0423b16: 歲。如是壽滿十歲。手執金剛寶杵。表至貴而敵。故
0423b17: 大論云。帝釋有之。薄福者難見。又涅槃云。帝釋金剛
0423b18: 寶杵。能滅阿修羅。淨土三昧經云。天帝釋鎮臣三十
0423b19: 二人。四鎮大王司命司錄。於諸齋日下界審行禍福。
0423b20: 除死定生。注記文籍。若爾則橫於忉利。統三十三天。
0423b21: 則四王已巳下無不總之。光明文句云。帝釋共八十
0423b22: 億那由他天女縱逸嬉戲。看東忘西。欲猶不足。化為
0423b23: 老脩羅納舍支。使諸天忘身失首。華嚴云。有大象能
0423b24: 化身與諸天娛樂。十地經云。第三地菩薩多作忉利
0423c01: 天王。天台云。阿含中帝釋是阿那含。若別圓教中帝
0423c02: 釋位住楞嚴三昧。未來成佛。號曰無著。西域記。佛下
0423c03: 忉利天時。作七寶金。在佛左邊執七寶侍佛而
0423c04: 下。同與梵王請佛說法。佛於其宮中累說眾經。在佛
0423c05: 因中累為化人。或化師子鷹鴿以試其心。與阿脩羅
0423c06: 戰。奔車而走。遇金翔鳥巢。見卵欲生。令御者回車。不
0423c07: 肯傷之。至于誘人行施。種種示現。其事非一。要集云。
0423c08: 帝釋為大迦葉從貧行乞。乃化為貧夫婦織席為生。
0423c09: 施食與迦葉。求其福而無厭。至于五衰相現。墮身驢
0423c10: 胎。聞人三歸。善心再生。還為帝釋而受天福。別譯阿
0423c11: 含云。有一夜叉其形甚小。顏色黑惡。坐天帝座。三十
0423c12: 三天皆大瞋忿。天帝釋言。此名助瞋鬼也。即偏袒右
0423c13: 肩。手擎香爐語夜叉言。大仙。我是天帝釋。三自稱名。
0423c14: 夜叉身形轉小。於是銷滅。是知雖處忉利之尊。而慈
0423c15: 不傷物。求福不厭。五衰縱現。三歸還生。洎乎欲境非
0423c16: 常。身壽殊報。來崇佛會。請轉法輪。弘讚真乘。統攝諸
0423c17: 趣。司察善惡。注籍死生。慈以折伏助瞋夜叉。勤以來
0423c18: 試修行菩薩。則設像崇敬必致禎祥。讚曰。
0423c19: 成佛忉利下降時帝釋天王從靈儀
0423c20: 化現金三道布左邊寶手執持
0423c21: 此天住在須彌頂三十三人福共為
0423c22: 修橋造井摩竭國更兼佛建支提
0423c23: 昔因今感非常報乃為天主化邊維
0423c24: 陞善法堂時教誡無邊天眾總歸依
0424a01: 三十二相如華璨身長一里實希奇
0424a02: 人世百年為日夜彼壽千歲是年期
0424a03: 五欲之樂時不足化作脩羅納舍支
0424a04: 曾墮驢胎興善念暫逢瞋鬼反生慈
0424a05: 昔與梵王同請佛累於其處闡慈悲
0424a06: 每現化人行化事常司善惡運無私
0424a07: 大哉世主堪崇奉庶希降鑒賜純禧
0424a08: 四天王總傳
0424a09: 起世經云。須彌山半。四萬二千由旬。有四天王天所
0424a10: 居宮殿。此即六欲界之初天也。楞嚴云。諸世間人不
0424a11: 求常住。未能捨諸妻妾恩愛。於邪淫中心不流逸。澄
0424a12: 瑩生明。命終之後。鄰於日月。如是一類。名四天王天。
0424a13: 增一阿含經云。須彌山半。有四種天。在彼居止。初生
0424a14: 乃自然化現。在天膝上自然寶器盛天百味。食已巳長
0424a15: 大。與餘天等入池浴訖。詣香樹下。香樹曲躬取香塗
0424a17: 樹果樹樂樹隨意受用。視東忘西。視西忘東。無量快
0424a18: 樂。身長半里。衣重半兩。壽以人間五十年為一晝夜。
0424a19: 三十日為一月。十二月為一年。以人間一萬八千年
0424a20: 為一歲。如是滿五百歲。俱舍云。住欲界初天。依妙高
0424a21: 山。四面第四層級去地萬踰繕那。四面背山。日月星
0424a22: 辰皆是所部封邑。其王有四。光明經內。毗沙門天王
0424a23: 主北方也。提頭賴吒天王主東方也。毗留勒叉天王
0424a24: 主南方也。毗留叉天王主西方也。佛言。過去已巳曾
0424b01: 供養恭敬尊重讚歎無量百千萬億諸佛。於諸佛所
0424b02: 種諸善根說於正法。修行正法。以法治世。為人天王。
0424b03: 若有人王能供養恭敬金光明經及說法者。隨是經
0424b04: 典所流布處而作擁護。令無留難。亦護國王及其人
0424b05: 民。除其患難悉令安穩。他方怨賊立使退散。乃至日
0424b06: 月星宿不失常度。風雨隨時無諸災殃。人民豐實自
0424b07: 足於財。心無貪吝亦無嫉。等行十善。其人壽終。多
0424b08: 生天上。又云。我等四王二十八部諸鬼神等。及無量
0424b09: 百千鬼神。以淨天眼。常觀擁護此閻浮提。是故我等
0424b10: 名護世王。佛與四王。對揚文廣。略舉一二矣。毗婆沙
0424b11: 論云。佛初下生。四天王以天繒接太子身。置寶几。逾
0424b12: 城之時。四天王捧馬四足。本行經云。佛初成道。欲受
0424b13: 食故。四天王各其。佛總受之。按令成一。四楞如
0424b14: 舊。西域記。有寺多寶物藏。以修其寺宇。塑四天王
0424b15: 以護之。有突厥王貪其寶。故率眾來取。夢見天王以
0424b16: 戟刺剌心。其心大痛至明而卒。于闐國王無子。求於天
0424b17: 王。志誠無怠。感於自額裂而生一子。地生其乳。王
0424b18: 養之。高僧傳。杯度持一葦圌至其齋家當路而放。主
0424b19: 人嫌之。數人舉之不動。乃見四小兒在內。問之。答曰。
0424b20: 四天王也。食畢杯度自舉而去。其輕如毛。分陀利經。
0424b21: 海濟婆羅門欲供養佛。時四天王令諸藥叉取旃檀
0424b22: 為薪。及諸上味助營七日之供。洎乎諸經弘護。其文
0424b23: 非一。然四王所統。或云各統八部。或云各主二部。四
0424b24: 天王經云。有三十二輔臣靈威。要略云。四王共有三
0424c01: 十二將。孔經中。四王各領二十八將。金光明經乃
0424c02: 云。我等四王各各自有五百鬼神。又云。及諸眷屬有
0424c03: 無量百千鬼神擁護四方。令無禍。是知鬼神部類
0424c04: 開合有殊。皆四王所統。於四方崇善之所。悉來守護。
0424c05: 令其安穩。暴惡之所。悉皆遠離。由遠離故。致興害。
0424c06: 其於賞善罰惡護國利民。可謂至矣力。觀其意。專在
0424c07: 護法。欲說聽流布。由居民若不安。正教難敷闡。自
0424c09: 度圌於齋主之家。敗突厥之貪。生于闐之子。助營佛
0424c10: 供。持護法門。則四王之功可謂大矣。故晉唐已巳來立
0424c11: 像崇奉。良可尚也。讚曰。
0424c12: 我佛成道受食時四王取爭持
0424c13: 是時一化為四各各將奉釋迦師
0424c14: 我佛手按還成一令其所願各無違
0424c15: 此天住在須彌半第四層中分四圍
0424c16: 生者化形來膝上自然香樹及泉池
0424c17: 身相脩長各半里輕鮮半兩以為衣
0424c18: 人世百年為兩日積之五百壽希奇
0424c19: 日月星辰皆所統四方護世闡靈威
0424c20: 二十八部皆統領咸令降福免危
0424c21: 可使國民常富樂流通正法布祥禧
0424c22: 突厥懷貪心忽痛于闐無嗣額生兒
0424c23: 高僧圌內形雖小海濟家中供倍滋
0424c24: 爰自晉唐咸俯仰每彰靈應赴祈
0425a01: 此分此四天王壽量身品及靈護法之功。不可分
0425a02: 故。先總錄之。今乃各列其事而為別傳。
0425a03: 北方天王傳
0425a04: 梵語毗沙門。此翻多聞。福德之名。聞四方故。陀羅尼
0425a05: 集云。父名羅婆陀。又云婆難陀。母名密闍盧。又云蘇
0425a06: 富。四明云。西土以北方為上。由彼居多面東。以北為
0425a07: 左。故光明中首以毗沙門天王為列也。其所居乃須
0425a08: 彌山半之第四層之北也。智論云。北方天王護北
0425a09: 單越。亦兼餘洲。四埵之中乃水精埵。俱舍論云。黃金
0425a10: 埵。增一阿含合云金銀城。中間毗沙門天王。將諸閱叉
0425a11: 眾。孔經云。北方有大天王。名曰多聞。是藥叉主。以
0425a12: 無量百千藥叉而為眷屬。守護北方。彼有子孫兄弟
0425a13: 將軍大臣雜使。阿毗曇云。頻婆羅王死為北方天王
0425a14: 長子。名曰祇那利沙。護持佛法。安慰眾生。陀羅尼集
0425a15: 令作北方天王像法。其身量一肘。著種種天衣。嚴飾
0425a16: 極令精妙。與身相稱。左手伸臂執拄地。右手屈肘
0425a17: 擎於佛。音朔。矛屬。長一丈八尺。唐立像儀。令身
0425a18: 被金甲而足踏女人之肩下。作雲以擁之。或云乃其
0425a19: 母也。其手中執捉與前亦同。於其左右羅列八部。風
0425a20: 水雷電諸鬼圍繞。其子祇那利沙。并九十一子前後
0425a21: 隨從。由唐天寶中。西番．大石．康居三國。兵圍西府。
0425a22: 詔不空三藏誦仁王密語。玄宗乃見神人五百員在
0425a23: 乎殿庭。帝問不空。不空曰。毗沙門天王子領兵救安
0425a24: 西。請急設食發遣。四月二十日果奏。二月十二日城
0425b01: 東北三十里雲霧間。見神兵長偉。角喧鳴。山地崩
0425b02: 震。番部驚潰。彼營疊中有鼠金色。咬弓弩弦皆絕。北
0425b03: 門樓有光明天王怒視。番師大奔。帝表。諸道城
0425b04: 樓置天王像。此其始也。大論中北方領二部。一名夜
0425b05: 叉。此云輕。二名羅剎。此云可畏。若餘經中。開合總
0425b06: 別或異。皆屬所統故也。又唐懿宗咸通三年。西川及
0425b08: 經。毗沙門天王從空而過。乃曰。妹。我與汝寶物。可
0425b09: 請舍利弗齋。當得勝福。洎其餘感通難以盡紀。然多
0425b10: 聞天王師鬼神而統八部。護世界而保國民。可謂顯
0425b11: 矣。而國朝因唐制。凡立城寨必先立像。事固宜然。至
0425b12: 乎金鼠絕番部之弦。與寶增女人之福。凡所祈響。應
0425b13: 猶形聲。豈特西川蜀者乎。讚曰。
0425b14: 北方天王號多聞護世元首鬼神尊
0425b15: 須彌四層金埵住夜叉羅剎統其倫
0425b16: 祇那利沙為的嗣無量兄弟及兒孫
0425b17: 設像儀令長一肘天衣種種稱其身
0425b18: 左手持令拄地右擎佛敬能仁
0425b19: 曾向李唐垂化西脫難現威神
0425b20: 金鼠嚙弓弦盡絕山崩地吼震風霆
0425b21: 城頭怒目番戎懼群兵潰散靜塵
0425b22: 詔下國民皆立像至今城寨尚依遵
0425b23: 或現僧形護西蜀或復乘空教女人
0425b24: 儻能恪志崇靈化定應降鑒賜殊勳
0425c01: 東方天王傳
0425c02: 梵語提頭賴吒。此云持國。即護持國土也。陀羅尼集
0425c03: 云。父名難陀。母名蜜闍盧。其所居也即須彌山半第
0425c04: 四層之東埵也。智論云。東方天王護東弗喻逮。亦兼
0425c05: 餘洲。住黃金埵。俱舍云。住白金埵。又云。諸琉璃城中
0425c06: 間提頭賴吒天王將諸乾沓和眾。智論明此天王領
0425c07: 二部。一名乾闥婆。此翻尋香行。即天帝釋樂神也。二
0425c08: 名富單那。此翻臭鬼。或云主熱病鬼。孔經云。東方
0425c09: 有大天王名曰持國。是彥達縛主。以無量百千彥達
0425c10: 縛而為眷屬。守護東方。彼有子孫兄弟軍將大臣雜
0425c11: 使。陀羅尼集云。此左手伸臂垂下把刀。右手屈臂向
0425c12: 前仰手。掌中著寶珠。珠上出光。賞善惡。彰此神用。
0425c13: 持世護國四王同功。而此特名持國。則持世得非如
0425c14: 經所謂。如諸國王所有土境。是持經者。若至其國。是
0425c15: 王應當往是人所聽受如是微妙經典。聞已巳歡喜。復
0425c16: 當護念。恭敬是人。我等四王復當勤心擁護是王及
0425c17: 國人民。為除衰患。令得安穩。則總成別以立其名。
0425c18: 良由護法以護國者乎。讚曰。
0425c19: 東方天王號持國居白金埵護東洲
0425c20: 琉璃城中立宮殿無邊欲樂恣嬉遊
0425c21: 天像巍全甲冑威楞剛毅出常流
0425c22: 左臂舒下刀在手右手持珠光浮
0425c23: 統領鬼神數無量略言二部類應周
0425c24: 彥達縛乃尋香者每隨天帝樂神
0426a01: 富單那即名臭鬼時行熱病使人憂
0426a02: 天王禁禦令調伏庶令國界得安休
0426a03: 賞善惡難思力是宜眾總歸投
0426a04: 南方天王傳
0426a05: 梵語毗留勒叉。此翻增長。令自他威德增長也。亦令
0426a06: 自他善根增長。陀羅尼集云。父字和脩吉。母名慪惙
0426a07: 帝。其所居也即須彌山半第四層南埵。智論云。毗留
0426a08: 勒叉天王。護南善部洲。亦兼餘洲。住琉璃埵。梵語吠
0426a09: 琉璃。此云不遠山寶。復古編云。字當作流離。不當從
0426a10: 玉。以此寶出須彌山不遠故也。增一阿含經云。水精
0426a11: 城。琉璃城。中間毗留勒叉天王。將諸魔鬼。孔經云。
0426a12: 南方有大天王。名曰增長。是矩畔挐。主以無量百千
0426a13: 矩畔挐而為眷屬。守護南方。彼有子孫兄弟軍將大
0426a14: 臣雜使。智論明此天領二部鬼眾。一名鳩槃荼。此云
0426a15: 甕形。由似冬瓜。是魘魅鬼也。二名薜多。此云祖父。
0426a16: 乃餓鬼中之劣者。毗沙門天王經云。南方有鳩槃荼
0426a17: 王。名尾嚕吒迦。此乃與孔經舉其一也。陀羅尼集
0426a18: 云。此天王左手亦伸臂垂下把刀。右手持。根著
0426a19: 地。是知由折伏邪惡方能增長善根。雖四王同功。而
0426a20: 今以總從別。故目其號。如經所謂增長身力。心進勇
0426a21: 銳。增益諸天。此則增長善根也。又云。是諸人王應得
0426a22: 擁護。乃至護宅之神。增長威德。此則增長威德也。通
0426a23: 自他益。經有其文。然此南洲。正屬此天王所護。欲善
0426a24: 根威德增長。而無增長惡趣增長惡伴自他之患。得
0426b01: 不荷其呵護之賜乎。讚曰。
0426b02: 南方天王號增長居琉璃埵護南洲
0426b03: 水精城中立宮殿無邊欲樂恣嬉遊
0426b04: 天像威嚴施甲冑右手持拄其矛
0426b05: 左手把刀垂下摧邪輔正護真流
0426b06: 百千眷屬子孫等略言二部統應周
0426b07: 鳩槃荼乃甕形鬼所謂魘魅在閻浮
0426b08: 薜多名祖父鬼鬼中劣者是其儔
0426b09: 天王統攝遮其惡不令侵惱起群憂
0426b10: 雖則四王功不異總中彰別有因由
0426b11: 增長善根心勇銳增長威德每同休
0426b12: 況我此方真世主素蒙呵護免愆尤
0426b13: 西方天王傳
0426b14: 梵語毗留博叉。亦云尾嚕叉。此云雜語。以能作種種
0426b15: 語故。又翻惡眼。又非好報。孔翻云廣目。陀羅尼集
0426b16: 云。父名婆伽羅。母名澀秀卑。其所居也即須彌山半
0426b17: 第四層之西白銀埵。阿含。金城。水精城。中間毗留波
0426b18: 叉天王。將諸龍神。智論云。毗留叉天王。護西洲亦
0426b19: 兼餘洲。領二部鬼眾。一名毗舍闍。此云噉人精氣。令
0426b20: 人四百四病。遇苦發心。亦噉五穀精氣。令國饑饉。二
0426b21: 名毒龍。護世經說。龍有四毒。謂視毒．噓毒．氣毒．觸毒。
0426b22: 遇此毒者隨一皆死。孔經云。西方有大天王名曰
0426b23: 廣目。是大龍王。以無量百千諸龍而為眷屬。守護西
0426b24: 方。彼有子孫兄弟將軍大臣雜使。陀羅尼集云。此天
0426c01: 王左手同前執少異。右手中把赤索。亦由折伏方
0426c02: 能生善。然名廣目惡眼者。口怒目張。威使邪惡潰散。
0426c03: 如西府城北門樓天王怒視。番師大奔兵眾驚潰
0426c04: 也。又其雜語。亦以種種語言折伏邪辯也。故經云。以
0426c05: 淨天眼過於人眼。常觀擁護此閻浮提。若此國土有
0426c06: 諸衰耗怨賊侵境饑饉疾疫。乃至悉皆滅盡。此其廣
0426c07: 目之義也。又云能說正法。修行正法。為世法王。以法
0426c08: 治世。又云。能以正法摧伏諸惡。能壞三千大千世界
0426c09: 外道邪論。摧伏諸魔怨賊異形。此皆種種語言折伏
0426c10: 邪義也。然滅惡生善。四王同功。今亦以總彰別。總顯
0426c11: 其名。而弘護真乘。加被說聽。法力聖力共摧煩惱之
0426c12: 魔怨。惡眼天眼咸鑑流通之邪正。讚曰。
0426c13: 西方天王名廣目居白銀埵護西洲
0426c14: 水精城中立宮殿無邊欲樂恣嬉遊
0426c15: 天像左手持矛右把赤索御邪流
0426c16: 眷屬百千及軍將略言二部類應周
0426c17: 毗舍闍鬼噉精氣生人痴病省愆尤
0426c18: 亦五穀作饑饉國民為害起憂
0426c19: 諸惡毒龍無量數亦隨統攝護田疇
0426c20: 能以語言挫邪辯時張怒目散兵酋
0426c21: 滅惡四王功豈異總中彰別有因由
0426c22: 天眼洞視除衰耗正法治世護薰修
0426c23: 光及四方皆保衛故當恪用歸投
0426c24: 金剛密傳
0427a01: 梵語折那。或云闍羅。此云金剛。又梵語那羅延。
0427a02: 此翻金剛手。由羅延翻手。或翻執。而略折二字。只
0427a03: 云那羅延也。由此力士手中執金剛寶杵。故從所執
0427a04: 以立名。楞嚴中本名烏芻瑟摩。此云火頭。經云。我以
0427a05: 火光三昧力故。成阿羅漢。心發大願。諸佛成道。我為
0427a06: 力士。親伏魔怨。寶積經云。法意太子願作力士。立名
0427a07: 密。常親近佛。在外威儀。省知如來一切密秘要
0427a08: 之事。信樂不疑。其始因也。集要引佛名經及上生經
0427a09: 說。昔有一王生千單二子。千兄同詣佛所發心修道。
0427a10: 而二弟不知。一弟發願。若千兄成道。我佛佛所為魔
0427a11: 惱害。一弟發願。我佛佛所為力士。護千兄教法。故賢
0427a12: 劫千佛中皆其護法也。其居處也。孔經云。大聖金
0427a13: 剛手。住居王舍城。常在鷲峰山。以為依止處。其同類
0427a14: 及顯現者。俱舍頌云。妙高頂八萬。三十三天居。四角
0427a15: 有四。金剛手所住。世尊云。山頂四角各有一。其
0427a16: 量高廣各有五百藥叉神。名金剛手於中止住。光明
0427a17: 云。金剛密。大鬼神王。及其眷屬五百徒黨。一切皆
0427a18: 是大菩薩等。什師譯孔經。列五百各有金剛密
0427a19: 力士。圓覺經。火頭摧碎八萬金剛。楞嚴經中十恒河
0427a20: 沙金剛密。如是之類。眾經非一。今之所奉。即密
0427a21: 力士火頭金剛也。其像也。露袒其身。怒目開口。體
0427a22: 赤色。頭上有髻。手中執杵。以跣足。威楞勇倢。長阿
0427a23: 含云。外道阿摩晝問佛四姓。佛云汝姓是釋迦奴種。
0427a24: 彼不肯信。故不答。佛云。汝宜速答。密力士手執金
0427b01: 剛鈴杵在吾左右。當破汝頭分為七分。時力士即現
0427b02: 空中。彼方信伏。又秦始皇時。天竺室利房等沙門一
0427b03: 十八人來至長安。始皇囚於獄中。金剛力士破獄垣
0427b04: 以出之。江西有一寺。乃金剛打供。寸土不居於寺界
0427b05: 之外。皆二聖力士。一切所須令施者送至。建炎初金
0427b06: 人犯順。既至其寺。不信靈感。以鐵索拽之。忽力士發
0427b07: 聲。兵眾皆倒。至今尚在。其靈應之事不唯紀之於文。
0427b08: 亦往來者皆能言之。夫本華實芽。母鳴子應。其猶鏡
0427b09: 像谷聲。則大願力護善遮惡。信不評矣。然賢劫千佛
0427b10: 之二弟。一為調達。以魔惱。一為力士。以護持。則法華
0427b11: 以提婆達多善知識故得成正覺。授記號天王如來。
0427b12: 上生經中婁至佛願作力。士護千兄教。得非逆順皆
0427b13: 其助乎。是故形氣相求各因其類。故楞嚴云。是故鬼
0427b14: 神及諸天魔魍魎妖精。於三昧時僉來惱汝。然彼諸
0427b15: 魔雖有大怒。彼塵勞內汝妙覺中。如風吹光。如刀斷
0427b16: 水。了不相觸。汝如沸湯。彼如堅。煖氣漸鄰。不日銷
0427b17: 殞。徒恃威神。但為其客。成就破亂。由汝心中五陰主
0427b18: 人。主人若迷。客得其便。當處禪那覺悟無惑。則彼魔
0427b19: 事無柰汝何。是知邪念若生。魔必得便。正心若發。力
0427b20: 士潛護。故佛一呼空中頓現。室利枉囚。破垣脫厄。得
0427b21: 非是與故修行者能持正法。則大士必執金剛之杵
0427b22: 而左右之。所謂能以正法摧滅諸惡者也。讚曰。
0427b23: 密力士執金剛群魔來惱悉能防
0427b24: 烏芻瑟摩初發願三昧圓成號火光
0427c01: 法意昔因曾立誓千兄賢劫護行藏
0427c02: 一一盡皆成正覺教法遐宣一方
0427c03: 最後成佛名婁至即是密證法王
0427c04: 見住鷲或天上或云五百守天堂
0427c05: 或云八萬皆名異十恒河沙數莫量
0427c06: 其身赤色頭有髻手持寶杵力難當
0427c07: 現身曾折阿摩晝破獄因救室利房
0427c08: 由慈誓願弘持故至今佛宇息它殃
0427c09: 自此仰祈呵護力永銷魔罥法門昌
0427c10: 摩醯首天傳
0427c11: 梵語摩醯首羅。此翻大自在。或翻威靈帝。或云三目。
0427c12: 智論立三界主。即摩醯首羅為三界尊極之主。華嚴
0427c13: 經亦稱三界主。其居處也在色界頂。樓炭經云。阿迦
0427c14: 尼吒。即首羅。所居有頂天也。華嚴疏引智論云。過五
0427c15: 淨居有十住菩薩住處。亦名淨居。號大自在天王。輔
0427c16: 行記云。色界頂。夫三目八臂。騎白牛。報白拂。有大威
0427c17: 力。能傾世界。舉世以尊之。妙樂云。色究竟天。壽萬
0427c18: 六千劫。身長一萬六千踰繕那。華嚴經云。能知大千
0427c19: 雨滴之數。是十地菩薩。入大乘論等說魔醯首羅天
0427c20: 上。有一實報土。成佛以大千世界為所統境。然經中
0427c21: 別有摩醯首羅。乃藥叉神。非此天主。如孔經云。摩
0427c22: 醯首藥叉。止羅多國住。既云藥叉止住羅多國。定非
0427c23: 色頂天主也。光明經鬼神品內先云大自在天。即此
0427c24: 天主。次云大力鬼王那羅延等。摩醯首羅即藥叉者。
0428a01: 所以舊傳以列位卑下為疑也。又本行經說。太子以
0428a02: 西國之法。令禮天神。名曰摩醯首羅。其神極惡。而復
0428a03: 有靈。太子至其神所。神自離座下先禮太子。是既
0428a04: 知云極惡。必非天主耳。所以古人議摩醯首羅有
0428a05: 二神而不決者。以名同故也。摩醯首羅。此云三目。
0428a06: 由二神皆有三目。名故相濫。今古像作兩種不同。
0428a07: 一作菩薩相。但三目八臂。執拂持鈴杵并尺結印合
0428a08: 掌。一作藥叉之形。赤髮髼起三目八臂執弓箭等。至
0428a09: 今二像不同。今既曰大自在及威靈帝。定非藥叉矣。
0428a10: 然楞嚴又云。窮諸行空已巳滅生滅。而於寂滅精妙未
0428a11: 圓。若於所歸。為自體。盡空界十二類內所有眾
0428a12: 生。皆我身中一類流出生勝解者。是人則墮能非能
0428a13: 執。摩醯首羅現無邊身。成其伴侶。迷佛菩提。忘失知
0428a14: 見。若爾則雖無覺觀。號令下界。而其執情未除也。又
0428a15: 云背涅槃城。生大慢天。所謂尊極三界。慢心不忘。未
0428a16: 免念動。則傾覆世界耳。既居十地。統攝大千。雖無號
0428a17: 令。而有形色中此天獨尊。故當崇敬。以仰威靈。儻指
0428a18: 為三目藥叉。則其陋矣。讚曰。
0428a19: 摩醯首羅尊極主居于色頂自在天
0428a20: 總攝三界為所統一一雨滴知大千
0428a21: 三目八臂執白拂乘騎白牛化無邊
0428a22: 能覆世界傾天地舉世尊崇仰大權
0428a23: 萬六千劫乃其壽身量高勝難比肩
0428a24: 十地菩薩之報處威靈超出無與先
0428b01: 但執慢心迷正見計十二類為生緣
0428b02: 別有藥叉亦三目住羅多國名濫傳
0428b03: 昔年太子曾往謁西域欽奉類真仙
0428b04: 既非色頂尊崇主品位難齊地上賢
0428b05: 故今明示知終始庶希降鑒赴几筵
0428b06: 散脂大將傳
0428b07: 梵語散脂修摩。或云散脂迦。此云密。陀羅尼集云。鬼
0428b08: 子母有三男。長名唯奢叉。次名散脂大將。小名摩尼
0428b09: 陀。則知其父乃德叉迦也。不空譯孔經云。復有
0428b10: 二十八藥叉大將。能於十方世界覆護一切眾生。為
0428b11: 除衰惱患厄之事。有藥叉大將住於東方。擁護東方。
0428b12: 乃至南西北并各住四圍。常居於地。常在空居。每
0428b13: 方及上下共二十四。而四圍各一。則共成二十八部。
0428b14: 智者云。散脂乃北方天王大將餘。三方則東方名樂
0428b15: 欲。南方名檀帝。西方善現。各有五百眷屬。管領二十
0428b16: 八部。光明經鬼神品云。二十八部諸鬼神等。散脂為
0428b17: 首。百千鬼神。散脂品云。隨是經典所流布處。我當與
0428b18: 此二十八部大鬼神等往至彼所。隱蔽其形。隨逐擁
0428b19: 護是說法者。銷滅諸惡。令得安穩。又對佛前自說名
0428b20: 義。云何因緣。故我名散脂鬼神大將。唯然世尊。自當
0428b21: 證知。世尊。我知一切法。一切緣法。了一切法。知法分
0428b22: 齊。如法安住。一切法如性。於一切法含受一切法。世
0428b23: 尊。我現見不可思議智光。不可思議智炬。不可思議
0428b24: 智行。不可思議智聚。不可思議智境。世尊。我於諸法
0428c01: 正解正觀。得正分別。正解於緣。正能覺了。智者以三
0428c02: 五十五句圓義釋之。此乃法門解也。仍以三密加被
0428c03: 說者。經云。令說法者莊嚴言辭。辯不斷絕。此口密加
0428c04: 被也。眾味精氣從毛孔入等。此身密加被也。心進勇
0428c05: 銳等。意密加被也。乃至令其聞者智聚功德聚。受人
0428c06: 天樂。未來疾得菩提。是知內證外應微妙難思。而以
0428c07: 弘應為任。福智所聚。終至佛果。仍以辯才加被說者。
0428c08: 則為二十八部之司總。其於賞善罰惡功亦大矣。儻
0428c09: 在流布正法。得不加被。讚曰。
0428c10: 二十八部鬼神中散脂大將最威雄
0428c11: 乃鬼子母之次子北方元首實靈聰
0428c12: 無量藥叉皆所統護持正法使流通
0428c13: 隱蔽其形常守衛或居城邑或王宮
0428c14: 自說立名之本意一切法義總含容
0428c15: 正解正觀正分別正緣覺了義圓融
0428c16: 密加說者以詞辨精氣皆入使身充
0428c17: 心進勇銳意加被自然和悅保安
0428c18: 仍令聞者智慧聚菩提疾證表深功
0428c19: 大哉圓密難思議賞善惡利何窮
0428c20: 儻在聞持并演說是宜崇敬展精衷
0428c21: 
0428c22: 重編諸天傳上卷
