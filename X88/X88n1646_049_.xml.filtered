0277b08: 
0277b09: 
0277b10: 居士傳四十九
0277b11: 
0277b12: 周景文姚孟長傳
0277b13: 周景文名順昌。江南吳縣人也。萬歷四十一年登進
0277b14: 士第。痛祿不逮。親署所居曰蓼菴。題其壁曰咬菜。留
0277b15: 先澤。焚香問自心選。福州推官強直。與稅監高忤。
0277b16: 幾得禍。會罷去乃解。臨民慈。嘗曰。吾為刑官六年。
0277b17: 從不敢一用夾棍周內人也。擢吏部主事。天啟初官
0277b18: 文選司員外。署選事。絕請託。抑僥倖。餽問一無所受。
0277b19: 素信奉佛法。其在官暇則稱佛號。日課千聲以為常。
0277b20: 不妻子從。家奴六人。日需米五升錢十枚而已巳。頃
0277b21: 之告歸。家居城西里。有龍樹菴僧傅公修雲棲之教。
0277b22: 景文為倡募。廣其放生之池。又嘗與竹塢僧斷言善。
0277b23: 一日請斷言演瑜伽施食法。有假寐於側者夢所散
0277b24: 粟皆化為蓮華。斷言嘗以血書蓮華經。景文見而讚
0277c01: 曰。是血是經。非血非經。為無著華。為如意寶。書者誦
0277c02: 者皆從空現。向之所夢亦若是而已巳矣。會魏忠賢擅
0277c03: 權。黨禍作。嘉善魏大中被逮。過蘇。景文往餞之。與同
0277c04: 臥起三日。旂尉屢趣行。景文怒罵忠賢不已巳。旂尉歸
0277c05: 以告忠賢。御史倪文煥承忠賢旨。劾景文不當與罪
0277c06: 人連姻。且誣景文署選郎時罪。忠賢即矯旨削籍。
0277c07: 前巡撫周起元以忤忠賢罷。至是織造李實追論起
0277c08: 元并誣景文請屬有所乾沒。天啟六年三月與起元
0277c09: 次第被逮。景文聞意色甚閒徐。為僧書小雲棲三字
0277c10: 額已巳。出詣有司。將發。與文湛持書曰。弟一生向志節
0277c11: 一路著力。是弟不濟處。出門便與宦官為仇。畢竟以
0277c12: 此輩結局。然不可謂非天之所以成我。此時工夫正
0277c13: 欲使怨親平等。貪戀俱忘。急消一段憤激之心。歡
0277c14: 喜順受方是實地也。景文家居行義甚高。又數為有
0277c15: 司。陳說閭閻疾苦狀。及白他冤抑甚眾。以故士民甚
0277c16: 德之。逮者至。士民莫不憤。宣詔日。士民不期而集至
0277c17: 數萬人。咸執香為周吏部乞命。諸生王節文震亨等
0277c18: 前謁巡撫毛一鷺。請以民情上聞。眾遂直前逼緹騎。
0277c19: 緹騎厲聲叱之。眾怒大譟毆緹騎。有死者。城中沸騰。
0277c20: 一鷺僅得免。景文中夜乘閒就道。或勸以自裁。景文
0277c21: 曰。大丈夫末後一著定當俊偉。且若輩為所欲為者。
0277c22: 苦無大人君子張明目教誨之耳。吾不可以徒死
0277c23: 也。既發。復與湛持書曰。二鼓登舟。旌旗戈戟相望於
0277c24: 道。周生此行亦可謂不落寞矣。朔日已巳渡江。回首閶
0278a01: 關不勝贓然。然日來得素患難學問。朝夕與虎狼為
0278a02: 伍。亦覺無入而不自得也。既至京。下詔獄坐贓三千
0278a03: 金。被考時大聲呼曰。汝不畏天地耶。奈何必欲置吾
0278a04: 輩死。天下忠臣義士多矣。汝能盡殺耶。更極口罵忠
0278a05: 賢。鎮撫官許顯純命椎擊其齒。齒盡落。顯純自起問
0278a06: 曰復能罵魏公否。景文噀血唾其面。罵益厲。遂於夜
0278a07: 中潛斃之。明年莊烈即位。誅魏忠賢。倪文煥．毛一鷺
0278a08: 等連坐有差。贈景文太常卿。諡謚忠介年譜．燼餘集．明史．北行日譜。
0278a09: 姚孟長名希孟。亦吳縣人也。為諸生。與舅文湛持往
0278a10: 來東林。切劘道義。萬歷四十七年成進士。改庶吉士。
0278a11: 時景文方官吏部。以志節相厲。並持清議。韓爌劉一
0278a12: 執政甚器孟長。遇大事多所咨決。天啟五年黨禍
0278a13: 既作。孟長以母喪歸給事中。楊所修以孟長負東林
0278a14: 望。劾為繆昌期死黨。遂削籍。崇禎初起左贊善。再遷
0278a15: 右庶子日講官。又為溫體仁所嫉。左遷少詹事。掌南
0278a16: 京翰林院。平居歸信三寶。有宏護之志。初母文氏在
0278a17: 時奉佛謹。孟長居喪蔬食三年。晝夜誦佛經為母回
0278a18: 向西方。大祥日禮懺甫畢。五色雲見。光照四野。及居
0278a19: 南京搜傳記。著佛法金湯徵文錄十卷。其序云。
0278a20: 聞尸林首唱。三車顯出宅之因。嶺誕敷。五印示安
0278a21: 心之要。一十八梵之作禮堪忍雲驅。六十七載之潛
0278a22: 符重溟葦汎。金舂玉撞廣開兜率之音。樹植花敷普
0278a23: 現優曇之瑞。具四德三伊之相。性海同舟。悟八空萬
0278a24: 法之歸。真如共域。盧行者徵風幡之義。尚以肉身止
0278b01: 廊廡之間。龐居士破人我之藩。竟以素衣說團欒之
0278b02: 話。蔭法雲之藹藹。並禮蓮趺。曜慧日之昭昭。悉依蘭
0278b03: 若。瓶槃釵釧融大冶而總是一金。酥酪醍醐調法
0278b04: 而攪成一味。賊子無非佛子。凡生即繫聖生。倘仡仡
0278b05: 而崇墉。將拒何人於域外。且馮馮而浚險。反淪彼界
0278b06: 於塹中。金湯之義敢問所安。曰非也。佛果圓因尚有
0278b07: 十僊之劣昧。法音震旦未免六宗之崢嶸。遇竊法之
0278b08: 真人亦可碎琴而座下。破異見之剎利已自投崖
0278b09: 而坐巖間。棲棲泛般若之江如愚若訥。怡怡了涅槃
0278b10: 之債混韜光。劍嶺刀山涌乳傷罽賓之難。引腸掛
0278b11: 胃捧心興靜藹之悲。瑞相巍峨化作楮錢流水。瑤宮
0278b12: 矗直何當葭管飛。但見古廟香爐蜘封鼠竄。即有
0278b13: 庭前樹蟻穴鳴。故須東土闡西土之淨因。端仗
0278b14: 人王開法王之秘密。篸篸時秀能降憍慢之幢。几几
0278b15: 元臣廣集芬陀之社。轉法輪於金殿旭日晨開。揚祖
0278b16: 德於祇園粲花齒落。運目犍連之神力或像起夫旃
0278b17: 檀。現窣堵波之莊嚴或塔奉其牙髮。披精進鎧焚香
0278b18: 結十萬之緣。依堅固林開池布六賢之坐。凡此勝事
0278b19: 具在前篇。但有緒言聊申末簡。道岸紫金之相。此
0278b20: 相本同妙明。舍衛放白毫之光。此光誰無慧。誕心
0278b21: 田之嘉種粲若芬花。護髻頂之鬘陀皎同秋月。振綱
0278b22: 維以覺世。聲聲成替戾之音。餐禮義以肥身。處處作
0278b23: 乳糜之供。彰九德六德以至三德即是菩提道。修
0278b24: 一度二度以圓六度漸至琉璃寶所。碧潭澄沚沸鼎
0278c01: 生解脫之門。白酒清鹽甘露現清之味。豈特以淨
0278c02: 而化穢。抑能顯威以達權。電掣魔軍劍揮賊首。波旬
0278c03: 作供破煩惱而獻密言。近護出家擲化籌而盈丈室。
0278c04: 非患諸邪之害正。而患邪自我生。何慮群醜之弗賓。
0278c05: 而慮醜從中伏。八識田起黑風之浪罪染紈。四威
0278c06: 儀破白淨之容業琱藍璧。猴冠羊質難參獅座之旁。
0278c07: 蜉羽蝣裳豈是象王之子。等三綱於敝屣恐三歸莫
0278c08: 浣其愆。視一本如弁髦詎一乘頓寬其網。行同饕餮
0278c09: 則黍稷非馨。性比豺狼恐泥犁莫貸。七寶八珍之布
0278c10: 施何事張皇。一方五老之參承未為了。敢略鑒其
0278c11: 真用微辨其薰蕕。因先德燦列之言。冠華嚴攝屬
0278c12: 之義。外護非殊內護十善知歸。心光即是佛光三乘
0278c13: 同入。隨所示現自有大覺明師。痛下劄椎未許盲拳
0278c14: 瞎棒。用是無憂樹下不成荊棘之林。大術胎中剛下
0278c15: 淤泥之種。爰清疆界稍峻坊閑。略具苦心敬質明眼。
0278c16: 十方菩薩。建大法園。安隱熏修。樹精進旛。即此身心
0278c17: 樂淨域。勿使性相。而生薄蝕。序華嚴十地品第一。
0278c18: 法器充周能戒而定。彼堅固體道。果是證耶。緇素耶。
0278c19: 非渭而涇。嵩公之論。明德維馨。序輔教第二。式廓九
0278c20: 有。赫曦方中。宣大法音。道隆而隆。普濟迷。陰翊王
0278c21: 度。永明後身。筆垂秋露。序高皇御製文附宋濂文第
0278c22: 三。爰有達人。丕扶名教。有倫有脊。可以言。隨所住
0278c23: 處。戒水沉香。世出世間。圓滿道。序金湯名義第四。
0278c24: 夢幻泡影。至人所憎。十力調御。遊戲作賓。非樹非臺。
0279a01: 去來自在。皓月當空。不傷靉靆。序應化諸賢第五。阿
0279a02: 闍世王。護正法眼。外道縱橫。利用刪。佛始漢至。夢
0279a03: 託南宮。哲王代生。法鼓逢逢。序護法人王第六。維屏
0279a04: 維翰。繄惟宗工。蔭此瓊柯。而扇芳風。蓮社初藹。藹藹
0279a05: 吉士。菡萏香來。是人心。序晉宋以下宰官居士第
0279a06: 七。碣巋而。至唐始盛。有筆如椽。讚彼清淨。無縫為
0279a07: 塔。太為紙。誰能銘者。舉似裴李。序有唐宰官居士
0279a08: 第八。一華五葉。似似繩繩。何假薙披。鏡拭波澄。碩德
0279a09: 名勳。道林斯。眾法森羅。原非門外。序宋元宰官居
0279a10: 士第九。身心沉霾。等於陰曀。附影吠聲。元津思枻。山
0279a11: 藪藏疾。是曰不然。攘之剔之。辨其妍。序響附第十。
0279a12: 尋移疾歸。家居二年卒。福王時贈禮部右侍郎。諡謚文
0279a13: 毅金湯徵文錄．明文偶鈔．明史。
0279a14: 知歸子曰。予嘗過支硎中寺。僧念庭言。寺故王氏
0279a15: 宅。明天啟間捨為寺。以居蒼雪法師。立書契。戒子孫。
0279a16: 不得有所求責。而景文．湛持．孟長三君子。皆署名其
0279a17: 後為左證。因出以相示。嗚呼。百餘年來死生代遷。朝
0279a18: 市之間亦多故矣。而蒼雪門庭修整如昔日。如王氏
0279a19: 者可不謂智矣乎。宜其為三君子所樂與也。
0279a20: 汪大紳云。椒山先生不以做成鐵脊漢滿願。蓼洲
0279a21: 先生不以志節為有濟。此是兩先生篤志於道處。
0279a22: 然即此是兩先生一大障。使兩先生見道分明。便
0279a23: 知學道無他伎倆。只是破此一障耳。破此一障乃
0279a24: 知南山望見北山高。早已巳兩個文殊。早已巳攝入鐵
0279b01: 圍山中。兩先生決定悔此為失言矣。龍湖先生
0279b02: 椒山公集云。道學家能辦否。參禪家能辦否。念佛
0279b03: 家能辦否。下語如雷如霆。臨濟棒。德山喝。不是過
0279b04: 也。司空見慣渾無事。所以判得分明曰。吾知其必
0279b05: 不能也。又曰。生平求友半箇椒山不可得。嗚呼
0279b06: 非真實學道人。安能發此千古傷心之言乎。
0279b07: 又云。孟長於佛法中善善惡惡有春秋之志。其序
0279b08: 文一闢一闔。一為總攝法門。一為宏範法門。
