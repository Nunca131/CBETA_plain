0214c06: 
0214c07: 
0214c08: 居士傳十七
0214c09: 
0214c10: 龐居士傳
0214c11: 龐居士者。名蘊。字道元。襄陽人也。父任衡陽太守。寓
0214c12: 居城南。建菴於宅西。為修行之所。唐貞元初參石頭
0214c13: 禪師。問不與萬法為侶者是甚麼人。石頭以手掩其
0214c14: 口。豁然有省。一日石頭問曰。子見老僧以來。日用事
0214c15: 作麼生。居士曰。若問日用事。即無開口處。乃呈偈曰。
0214c16: 日用事無別。惟吾自偶諧。頭頭非取捨。處處沒張乖。
0214c17: 朱紫誰為號。邱山絕點埃。神通并妙用。運水及搬柴。
0214c18: 石頭然之。後參馬祖。復問不與萬法為侶者是甚麼
0214c19: 人。祖曰。待汝一口吸盡西江水即向汝道。道元於言
0214c20: 下領旨。留駐二載。自後機鋒迅捷。諸方莫能難。以
0214c21: 舟載家珍數萬沈之湘流。元和初歸襄陽。棲止巖竇。
0214c22: 與妻子及女靈照市鬻竹器以自活。作偈曰。有男
0214c23: 不婚。有女不嫁。大家團欒頭。共說無生話。又作偈曰。
0214c24: 心如境如。無實無。不是賢聖。了事凡夫。居士將入
0215a01: 滅。謂靈照曰。視日早晚。及午以報。靈照遽報曰。日已巳
0215a02: 午矣。而有蝕也。可試觀之。居士避席臨。靈照即據
0215a03: 榻趺坐而化。居士笑曰。吾女鋒捷矣。乃拾薪燔之。展
0215a04: 期七日。太守于素與親厚。乃往問安。居士曰。但願
0215a05: 空諸所有。慎勿實諸所無。好住世間。皆如影響。言訖
0215a06: 端躬若思。異香滿室。亟呼之。已巳逝矣。遺命焚棄江
0215a07: 湖。遣使報其妻。妻曰。這癡女與無知老漢。不報而
0215a08: 去。何忍也。因往告子。子方斸畬。釋鉏應曰嗄。良久亦
0215a09: 立而亡去。妻曰。愚子癡何甚也。亦燔之。未幾詣鄉
0215a10: 閭告別隱去。不知所終傳燈錄．龐居士集序。
0215a11: 知歸子曰。予少讀寒山大士詩。樂之如遊危邃。
0215a12: 中聞懸泉滴乳。松籟徐吹。五蘊聚落一時杳寂。已巳而
0215a13: 讀龐居士詩。又如刺剌船入海。天水空同。四大浮根脫
0215a14: 然漚謝。嗚呼。魚山清梵。伽陵仙音。剎剎塵塵。度生無
0215a15: 盡矣。
0215a16: 汪大紳云。看龐家老老大大。遊戲寂滅光中。一何
0215a17: 似老杜詩云。穿花蛺蝶深深見。點水蜻蜓飛
0215a18: 也。
