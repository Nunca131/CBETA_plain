0022b01: 
0022b02: 
0022b03: 
0022b04: 
0022b05: No. 1641
0022b06: 見聞錄
0022b07: 
0022b08: 古吳沙門　智旭　隨筆
0022b09: 楚中有一生員。心正直。值冥府缺第七殿。上帝命
0022b10: 暫主之。每隔數日則入冥理事。但正坐簡閱文簿。不
0022b11: 勞簽判。而隨彼前人行業。罪福異趣。每見有自上刀
0022b12: 山劍樹者。輒使左右救之。愈救愈上。竟莫能挽也。一
0022b13: 日閱簿。見其妻有一罪款云。盜鄰雞一隻。連毛重一
0022b14: 斤十二兩。遂折而識之。回陽詰問其妻。妻尚抵謾。彼
0022b15: 述冥間所見質之。乃首曰。鄰雞食所曬物。失手誤打
0022b16: 令死。懼鄰婦詬厲。故尚藏未發耳。因取出秤之。斤兩
0022b17: 不爽。相對驚異。遂以死雞并價償謝鄰人。未幾復入
0022b18: 冥。簡視前簿折痕如故。而罪已巳無影矣江西養智禪人
0022b19: 說。
0022b20: 乙卯科浙省解元馮銓。因會試入燕都。有一老人止
0022b21: 生二女。仰銓為名士也。拜而托之。銓下第歸。帶至揚
0022b22: 州。竟潛賣與娼家。媒來取二女。二女詬為誣誑。媒出
0022b23: 詮手書示之。二女驚哭。遂投水死。是夜詮妻夢二散
0022b24: 髮女子從溝道入。一鬼從之。手持虎頭牌。有速拿馮
0022c01: 詮四字。驚異而醒。未幾詮安隱歸家。妻相接甚歡。詮
0022c02: 問曰。我已巳下第。胡故歡甚。妻默不言。再三逼問。乃述
0022c03: 前夢。詮正經行樓上。聞說夢畢。身即戰慄從樓墮下。
0022c04: 七竅流血悶絕於地。家人急扶起。喚醒之。乃具述負
0022c05: 心事。言畢遂死舟中嘉興人說。
0022c06: 蘇州庠生陸穀。字戩夫。曩與予同參寒湛明諸公。
0022c07: 後專精禪學。頗有省發。益復沉靜。庚午歲暮乘小舟
0022c08: 有所往。忽遇糧船上六人借登其舟。舟遂覆。六人皆
0022c09: 無恙。穀竟溺死。家屬償其修行無靈驗。乃示夢曰。余
0022c10: 往世曾以一方便害此六人。今償夙債。非修行咎也。
0022c11: 設不修行。報當更劇矣。
0022c12: 洞庭西山蔡坦如居士。妻甚賢良。持齋念佛放生然
0022c13: 燈。密作眾福不求人知。既病劇。謂坦如曰。死固不須
0022c14: 擇日。但世人俗見謂修行人乃惡日死。亦所不便。幸
0022c15: 為擇日。明日吉乎。答云不吉。後日吉乎。答云亦不吉。
0022c16: 乃曰。吾不能更待矣。今日吉乎。答云今日頗吉。因即
0022c17: 命取水澡浴。集親友念佛。正坐合掌而逝。
0022c18: 吳江太湖灘有一老人。生平惟喜念佛放生。別無所
0022c19: 知。每行路時拾灘頭螄蜆放入水中。雖極冗不顧。平
0022c20: 日遇有生命輒解衣割食買放。曾無退懈。忽一日謂
0022c21: 家人曰。吾當西逝。可集親友送我。因集眾念佛。安然
0022c22: 坐逝。異香經宿不散吳江鑒空師說。
0022c23: 杭州北關羅四。造大悲像。鑄鏡光。有老嫗以一小鏡
0022c24: 相助。羅愛其古。存之。初鑄僅成四邊。二鑄僅成半鏡。
0023a01: 三鑄中缺一孔。與所留古鏡大小正等。乃出所留鏡
0023a02: 投爐且云。此鑄若成。吾當懺悔。若復不成。非吾咎矣。
0023a03: 鑄果立就。於是復捐貲禮懺。今其鏡現在龍居永慶
0023a04: 寺懺壇。
0023a05: 姑蘇陽山西王象橋。有居民夫婦。每至稻熟時輒於
0023a06: 鄰田中搣取禾穗以自益。忽一日亡。父母附於女身
0023a07: 大詬曰。汝盜鄰家穀。冥府乃督我搣己已田中穗償之。
0023a08: 兩手皆傷。不勝苦痛。汝何害我至此耶。
0023a09: 又一居民植菜。有鄰人齊根截去一疇。彼忍而不較。
0023a10: 菜乃從根復生。茂盛倍常。次夜鄰又截去一疇。彼不
0023a11: 復堪。痛加詛罵。此疇所留菜根倍多。竟枯腐無復生
0023a12: 者。
0023a13: 又一居民索陳債。負債者嫌其太迫。即口牴之。彼含
0023a14: 恨言。如何負我物而不肯償我。必為毒蛇噬之。未幾
0023a15: 患黃病。展轉席者年餘。負債人聞其病篤。因念云。
0023a16: 我本無心負彼。因彼態太惡。故謾相牴耳。今聞其抱
0023a17: 病。我當償之。乃備一本一利并禮物四盒往謝。彼人
0023a18: 喜甚。相留對飲。飲醉忽吐一蛇。厥病遂愈。
0023a19: 杭州鄉民有田數。界在祝鄉田中。祝以勢力迫
0023a20: 取之。民無可訴。誓來生作蛇相螫。遂得重病。命匠作
0023a21: 棺留一孔穴。匠問知其故。以白於祝。祝悔悟。輿民至
0023a22: 家。還其田契。并與養病之資。民感泣即吐出一蛇。霍
0023a23: 然起走還家王元建居士親知其事。
0023a24: 杭州于行素。妻重病三載有餘。勢在必死。一夜夢綵
0023b01: 雲擁菩薩到其庭。歡喜驚醒。適值雲棲大師到城。于
0023b02: 率諸眷屬固求大師光臨。師命先作經懺道場四日。
0023b03: 至末日乃往焉。病者恍如夢中所見。遂愈。
0023b04: 天啟初年。吳江桑葉大貴。有居民養蠶數筐。因計成
0023b05: 繭所得之利。不如賣葉利多。遂埋蠶載葉至湖州鬻
0023b06: 之。舟過太湖。有大鯉躍入舟中。民取而藏之頭艙。既
0023b07: 至葉店。主人見葉上有血。詰問其故。答曰此魚血也。
0023b08: 魚尚在頭艙。試取看之。則儼然一人頭矣。共相驚駭。
0023b09: 更迫問之。答曰。實無他故。我自埋蠶賣葉。欲多取利
0023b10: 耳。因同眾人至埋蠶處。掘地視之。復得一死屍。與頭
0023b11: 相合。鳴於官。竟擬死罪。嗟乎。業報為蠶。不免繭
0023b12: 之苦。亦甚慘矣。況為微利而活埋之。并使不得盡一
0023b13: 期之生。人心安在。宜其報應之甚速也。
0023b14: 余母舅金赤城守州。因入覲歸家。夏感瘧症。隱几
0023b15: 假。夢公署役人環列其左。出家緇流環列其右。復
0023b16: 一老人語曰。若本從出家中來。今能回頭仍向此道
0023b17: 乎。能則尚可送汝老母。不能則老母反送汝矣。舅因
0023b18: 思。吾母已巳年八十有四。豈當反令其送我耶。即應聲
0023b19: 曰。我當回頭。聲未訖。役人遂散。乃隨緇眾梵唄而行。
0023b20: 忽動孤寂之感。悲悔而醒。異時在陽山墓廬。為余言
0023b21: 之。但以情甚熱。仍蒞州。未幾陞東兵道。歸家
0023b22: 病三四日而卒。竟使八旬餘之老母淚眼欲枯。嗚呼。
0023b23: 蠅頭蝸角。迷人心志如此。世出世法。兩皆負墮。亦可
0023b24: 為青雲路上人作永鑒也。
0023c01: 姑蘇南濠街有一人。常作陰。每數日輒往直班。鄰
0023c02: 有一人語曰。能帶我至陰間遊戲乎。曰。可。汝但靜
0023c03: 臥室中。家人勿開戶。我當帶汝去。仍送汝回。人
0023c04: 如命臥室中。即攝其魂同至府城隍廟前。囑令住
0023c05: 石牌樓下相待。自乃持文書入中庭去。鄰人待久生
0023c06: 厭倦心。見一大車從西過東。載四娼女并二男子。中
0023c07: 一娼女原有舊情。以手招之遂登車同去。出廟覓
0023c08: 鄰人不見。轉問旁人。知登車去。乃回陽急至傅門外
0023c09: 一居民。家見有新產小七頭。其一即鄰人也。以手
0023c10: 擲之。斃而魂忽不見。次於田岸見大赤蛇仰臥。即
0023c11: 知鄰人所變。乃打殺之。其魂歸房。擲醒因問曰。汝
0023c12: 同我遊陰府頗適意乎。答曰。汝初置我於廟前石牌
0023c13: 樓下。入廟經久不出。我方厭倦。幸舊識娼女邀我出
0023c14: 傅門外。同至一舍相與飲食歡樂。忽有人奪我食。打
0023c15: 我項。我怒而出。外困而偃息。復聞人呼曰。赤蛇赤蛇。
0023c16: 以手攫我。我便驚醒。有何樂乎。隸笑語其故。黃洪江
0023c17: 親聞其事。乃發心學道洪江亦予在家時善友。
0023c18: 泉州莊奇顯。癸丑科榜眼。年少嗜酒。忽一日飲於承
0023c19: 天寺。醉後往藏經所。見有法師講大佛頂經。遂大怒
0023c20: 取案上經擲地。以踏之。又仆韋像於地。後數月
0023c21: 以踢一廝。誤中柱上。指破裂成異瘡。漸腫至身。
0023c22: 楚痛異常。見韋詰責而死。
0023c23: 泉州張翰。丙辰進士也。任金壇知縣。將行取一日
0023c24: 坐堂。忽有緇流徑詣公堂語曰。我與汝前生道友。見
0024a01: 汝有難。特來救汝。汝可罷官同入山學道。不唯免難
0024a02: 且出生死。張以為誕。緇遂歷指其少時事數種。皆妻
0024a03: 拏所不知者。張乃駭諤。欲如其言。竟為妻子所阻。緇
0024a04: 尋別去。張赴京考選。甫至都門。忽生異癰。著靴不
0024a05: 能脫。割靴調理。不愈而死。
0024a06: 晉江許兆馨。戊午舉人。往福寧州謁本房座師。偶過
0024a07: 尼菴。悅一少尼。遂以官勢脅之強汙焉。次日忽自嚙
0024a08: 舌兩斷而死。
0024a09: 晉江王某。以文名諸生間。酒飲承天寺。入藏經堂。
0024a10: 見少年沙彌某端坐閱經。強令飲酒。沙彌不從。復摟
0024a11: 抱調弄之。歸家三日。忽掌口自罵。家人不知所謂。半
0024a12: 日嚙舌而死。
0024a13: 孝豐縣監生楊龔。所買鳥銃八把。養獵狗數隻。隨處
0024a14: 損傷物命。一日欲往庄取稻。合家人俱得夢云。十年
0024a15: 造業。惡報至矣。楊不信。復帶銃到庄。見野雞。以銃打
0024a16: 之。誤中己已頭。破腦而死。
0024a17: 泉州徐氏女。名三姐。年十六未嫁。忽得病。父母為覓
0024a18: 醫。女垂淚告父母曰。吾必死。無用醫矣。蓋吾前生為
0024a19: 某家婦。夫寵一婢。吾以故謀殺之。今在冥官處訴。
0024a20: 我當往償之。不得逭也。翼日遂死。
0024a21: 泉州徐氏女。名悌姐。嫁後生數子。產中多食。所殺
0024a22: 頗眾。後仍於產時得病。見索命而死。
0024a23: 晉江姚某。其表兄徐肖浯。因年荒捐百金賑饑。托姚
0024a24: 經理其事。姚匿十數金肥己已。後數日得病。自罵曰。徐
0024b01: 托汝賑饑。安得侵匿。致餓死者不少。今取汝償命。遂
0024b02: 斃。後二子亦皆餓死。
0024b03: 泉州徐氏女。名細嬰。年七歲。得疳積病死。其父雨
0024b04: 海為鳴磬高聲念佛送之。息已巳絕。忽再甦。因為延尼
0024b05: 僧誦金剛般若經百二十卷。女安隱若無病者。舉家
0024b06: 皆謂病愈。女獨向父曰。兒暫假數日。聽經完去耳。經
0024b07: 完乃逝。
0024b08: 泉州有賴姓者。家巨富。喜害生命。家中開一小池。以
0024b09: 鐵網羅其上下。養鰍鱔魚之類。用供不時飲食。後
0024b10: 得病將死。諸子羅列前。賴忽不見。索不得。乃見
0024b11: 在小池鐵網中。則已巳死矣。
0024b12: 晉江有一無賴。忘其名。恒以殺狗為業。在興泉道街
0024b13: 門邊溝側屠狗無數。忽一日自伏溝側作狗鳴。數日
0024b14: 乃斃。
0024b15: 神宗時有一南道名王萬祚。管下巡江。居官最清廉。
0024b16: 而性頗嚴急。捶楚之下傷命良多。忽得病。衙中冤鬼
0024b17: 數百前後呼叫。同僚諸御史往問之。無不見聞者。五
0024b18: 。王竟不起。
0024b19: 南安縣山間有居民。夜起見鄰舍有一人驅一人入
0024b20: 其門。其人不肯入。且曰。吾僅欠渠銀三分。何得便入。
0024b21: 驅者以杖打之。遂入。居民頗以為怪。明早詢之。則鄰
0024b22: 舍已巳生一。民復疑所直不止三分。未幾墮圊
0024b23: 死。竟有一人以三分銀買之。民疑乃解。
0024b24: 孝豐靈巖寺釋自謙。未出家時有友勞振宇。係江右
0024c01: 人。在遞舖灘賣鱔麵。歲殺鱔數千斤。後移居德清縣。
0024c02: 仍習前業。一日以滾湯鱔。若有人執其手。不能蓋
0024c03: 鍋。鱔帶沸湯跳起。攢頭匝面咬定不放。振宇號慟
0024c04: 萬狀。須臾鱔死方脫。不十日。振宇尋死。
0024c05: 釋性戒。俗姓萬。有弟萬七。不事他業。專用繩索弔諸
0024c06: 鳥及狐狸兔犬之類。屢勸改業不從。凡十餘年。後
0024c07: 一夜臥上以朽繩自纏頸。人莫知之。次早不起。方
0024c08: 啟戶視之。已巳自斃矣。
0024c09: 神宗時應天巡撫周孔教。以新陞侍郎過家中。有屬
0024c10: 官數人。皆修書差往謝舉薦。在其門候未得。即
0024c11: 通。忽見一承差持單。紅帖有侍生石星拜五字。門者
0024c12: 急為傳進。周方晏坐。見之大驚。已巳而帖及承差俱不
0024c13: 見。周遂病劇。子孫環立。又見白布包首者三十餘人。
0024c14: 突入臥室訶之。則各以手持己已頭。示人蓋斷頭鬼也。
0024c15: 周遂卒。考其故。石向為兵部尚書時。周為御史。劾之
0024c16: 下獄論死。而三十餘人。皆周為巡撫時以賊情誤殺
0024c17: 者也。
0024c18: 台州府松門衛有一居民。於崇禎辛未年五月盜檀
0024c19: 香大士像一軀。至天台縣欲售於鄉紳張大素。張許
0024c20: 價六金。民嫌其少。遂欲劈像作香鬻之。時一皂役先
0024c21: 一夜得夢女人稱苦求救。彼正妻死未久。疑是索薦。
0024c22: 乃往西門店中買祭物。忽聞店內劈像聲。急趨入視
0024c23: 之。恍悟前夢。因扭解至捕官所。其房亦於先一夜得
0024c24: 夢。遂苦鞫之。自首從松門盜來。即申之縣令。以像歸
0025a01: 張宅修理供養。其人未幾死於獄中。
0025a02: 高明寺沙彌岳弘。管庫事。侵大眾無所不至。每於
0025a03: 庫中私造飲食。偏眾獨享。并偷常住豆米等以供己已
0025a04: 用。甫及一年。於元旦夜夢關帝割其舌去。至初四即
0025a05: 大病死。乃惶怖無地。盡賣衣單求眾懺悔。告辭庫
0025a06: 司。病始漸愈。
0025a07: 高明寺又一沙彌靈灝。素不持戒。有瑞光上座率清
0025a08: 眾各出己已資。結大悲懺期。灝亦預焉。正在期中。仍私
0025a09: 行不軌。遂夢關帝截其首去。次日即嘔血不已巳。重病
0025a10: 數月而死。
0025a11: 佛日寺釋實相。中年出家。惟勤修苦行。炤管常住為
0025a12: 事。隨作務隨念佛。所得即施不留餘貲。不與人諍亦
0025a13: 無怒容。壬申秋忽一日語人曰。吾明日當西逝。乃借
0025a14: 雲棲一老人坐龕。次日洗浴剃髮髮未竟。已巳坐脫矣。
0025a15: 安吉州龍溪菴釋了空。延覺海法主講法華經。因迎
0025a16: 送之禮殷重。里人之。誘一無賴莫姓者。打法主一
0025a17: 拳。眾僧忿甚熟打。莫絕。里人乘機欲詐菴中。鳴官
0025a18: 看驗。身無小傷需食更甚。官遂不能擬罪。逮輿歸俗
0025a19: 舍則身皆損。飲食俱廢。半年後下尚流膿血。久
0025a20: 久方芳愈。信伽藍護法之力不可思議云。癸酉春日過
0025a21: 菴中。釋隱空親說。
0025a22: 世廟時吳城鄉紳陸俸。貪洞庭山西湖寺風水之勝。
0025a23: 力謀吞噬。因本山鄒陸二氏極相抗訟。不遂厥志。乃
0025a24: 放火焚殿。殿有古沉香觀音像。焚時香氣遠徹。後俸
0025b01: 得奇疾。渾身癢發。滾水灌之。次第爛盡乃斃。同謀諸
0025b02: 人並感惡報。
0025b03: 神廟時吳城鄉紳毛堪。侵天池寺作墓。將毀石佛殿
0025b04: 為穴。天正晴朗。忽發厲雷。擊碎牌樓。堪懼因不毀此
0025b05: 殿。留一二香火僧居之。然大剎已巳廢。其年。子女孫媳
0025b06: 等俱死。後竟絕嗣。
0025b07: 楓橋有一豪民。素行無賴。恐被按院訪察。乃詐現善
0025b08: 相。持珠念佛。戒酒斷牌。諸惡黨亦翕然從化。稱之為
0025b09: 師。而實私行非法。仍造眾惡。但所言禍福皆悉靈驗。
0025b10: 利養日盛。如此年餘。忽自思曰。我本無真心修行。尚
0025b11: 感此善報。信是佛法不。因發真心。覓一好師。受三
0025b12: 歸五戒。是後所言禍福百無一驗。利養遂絕。出怨聲
0025b13: 曰。我向以詐偽修行。反多利養。今真心學道。更見坎
0025b14: 坷。佛法豈有實效哉。悶而假寐見。有人告之曰。汝莫
0025b15: 怪我。汝向來詐偽誑妄談禍福。我輩得以互相佐
0025b16: 助。今汝返邪歸正。我輩不復能相親近。故令汝無聊
0025b17: 耳。
0025b18: 釋慈含與六湛遊野池畔。見二水蛭。次第變作青蜓。
0025b19: 至第三水蛭出。六湛以草阻之。連阻三次。忽變作蜈
0025b20: 蚣。
0025b21: 吳城陸湛源居士。至洞庭東山吳鳳林家。其家為營
0025b22: 素供。吳母時年九十四歲。偶至下因問。為何營此
0025b23: 素供。婢云請陸相公。又問陸相公年幾何。婢云年五
0025b24: 十四。母驚歎曰。渠年五十四便已巳茹素。吾年九十四
0025c01: 乃不斷耶。從今日即當永斷。子媳輩力阻之。俱不
0025c02: 聽。仍設香燭請陸居士作證。越三年於臘月間。忽謂
0025c03: 子曰。為我請陸先生來。子訝。問其故。答曰。吾將遠行。
0025c04: 子問何往。答曰。兒何太癡。吾已巳九十七歲。安得無去。
0025c05: 遂集子孫輩言別。擇次日去。次日大雪。則云且俟
0025c06: 天好方去。次日又問天好否。婢謬答云今日雪更甚。
0025c07: 則云更俟天晴。未幾見日光炤室。乃曰。汝等詒我。速
0025c08: 取我淨衣及取香水來。遂起梳洗更衣禮佛。并遙禮
0025c09: 湛源居士。馮几端坐。命眷屬同時輕聲念佛以送之。
0025c10: 許久媳進茶湯。則已巳逝矣。
0025c11: 姑蘇神堂巷潘奉巖親家。渾名盛老鼠。有一外甥居
0025c12: 鄉間。盛往探之。甥欲割為饌。力阻乃免。夜夢亡媳
0025c13: 謝曰。雞即我後身也。吾因不敬三寶。墮此異類。賴翁
0025c14: 慈力。昨免刀砧。吾七年前曾失一簪在竹筧內。可令
0025c15: 姑取之。盛既醒。遂索此雞歸家。果於竹筧中尋得舊
0025c16: 簪。夫妻皆大感發。同出家於普陀山。後其妻坐逝。夫
0025c17: 亦善終。
0025c18: 姑蘇周致和。賣藥為業。有一次媳。歿後附於妹身言
0025c19: 曰。吾不敬三寶。罰作狗身。日被下人打。苦不可言。
0025c20: 幸速救我。父母問曰。吾為汝禮慈悲懺法。汝得益否。
0025c21: 答曰。正仗懺力。將脫難矣。父母乃從周家取狗以歸。
0025c22: 三日而死。
0025c23: 姑蘇金龍川有一妻弟。於南濠開麵坊。家人打驢。驢
0025c24: 忽作人語。吾欠汝老主人五金。故來力。汝何得鞭
0026a01: 我。家人大驚。以語厥主。主取父舊帳簡之。果得五金
0026a02: 借票一紙。因取向驢前碎之。語曰。吾已巳免汝。驢遂躑
0026a03: 躅而斃。
0026a04: 金龍川又一表弟。住滸墅關。生一子常病。偶父子同
0026a05: 臥頃。有鬼攝父魂至冥府。冥官責云。汝欠某人債若
0026a06: 干。何久不還。父答云。我不識渠。因喚出相認。即其子
0026a07: 也。遂憶前世曾欠債事。冥官命曰。汝速於三寶中為
0026a08: 渠還。一諾而醒。其子宛然在。心倍醒悟。後為作
0026a09: 福延醫等事。計滿本數。子隨去世。母慟哭之。父曰。不
0026a10: 須哭也。此是索舊債者耳。備述前夢。因相與奉戒修
0026a11: 道。至今尚存。
0026a12: 湖州府武康縣公差。忘其名。路值一男二女尾其後
0026a13: 行。到鄉宦駱家。見三人直入駱門。心異之。因待至暮
0026a14: 不出。遂問守門者索人。守門人以為誣妄。諍打不已巳。
0026a16: 生三牡。一壯二牝。即喚分差視之。三牛毛色與所見
0026a17: 三人服色不異。方知三人已巳為牛矣。復查其姓名。皆
0026a18: 欠駱家租米者也。後三牛既大。力有強弱。債多者強。
0026a19: 債少者弱。分毫無爽焉。
0026a20: 吳城婁門內有姓蔣者。自幼喜毀神像。崇禎癸酉年
0026a21: 拆其父所造火神殿為門房。毀神像以為薪然之。冬
0026a22: 忽頭痛。命家人鳴囉集眾。眾既集。眼珠忽迸出垂於
0026a23: 鼻間。死而復甦。甦而復死。口唱冥府所歷諸苦。共經
0026a24: 四十二日乃絕。合城人無不見聞。
0026b01: 寧國府涇縣水東鄉民。忘其姓名。居常修善。齋僧布
0026b02: 施無日。偶因病暴卒。至冥府。冥王稽其陽算未盡。
0026b03: 遣還。民乞曰。為人多苦。不欲更還。如是再三。王乃問
0026b04: 欲作何等。答曰願預僧流。王驚曰。汝福幾何。望此高
0026b05: 位。計汝生平福力。祗可作一百戶耳。民又固乞。設不
0026b06: 能為名德沙門。求作一燒火僧足矣。王曰。燒火僧亦
0026b07: 萬萬不易作。且與汝作一千戶何如。民又不欲。王曰。
0026b08: 必欲作燒火僧。且回陽間。盡其形壽極力修福。或可
0026b09: 冀耳。民遂復甦。作福倍前。數年乃逝九華空如老人說。
0026b10: 世廟時休邑大傅瀛。有童子名程鎡。與同族弟兄捉
0026b11: 樹上鵓鳩。議定上樹者得其二。在樹下者得其一。及
0026b12: 上樹取得三鳩。則樹下者皆取去。鎡追奪不肯還。遂
0026b13: 併取擲殺之。夜夢二青衣執牌來捉云。有人命事。鎡
0026b14: 避走約二里許。竄入觀音大士殿中。見大士儼然在
0026b15: 焉。二青衣亦追至。鎡訴於大士曰。我未殺人。何為
0026b16: 捉我。二青衣出牌示曰。是三鵓鳩相告。今須同去理
0026b17: 會。鎡辯曰。鵓鳩不過小禽。何足償命。況我本與彼約。
0026b18: 彼人負約。致我生忿而擲殺之。則罪不獨在我也。大
0026b19: 士曰。鵓鳩若大。損犯禾苗。則汝殺之其罪稍輕。今既
0026b20: 初生未有過。汝今殺之理須償命。況彼人雖負約。
0026b21: 而致之死地者實汝罪也。但念汝年幼未有成立。因
0026b22: 命二青衣寬其限至十二年後。某日某時再來追之。
0026b23: 二青衣奉大士命而散。鎡亦遂寤。至十二年後。鎡商
0026b24: 於淞江。至期忽自立于秀野橋下而斃。
0026c01: 大傅瀛程玄偉。生一子。名本大。習儒業。費其家產略
0026c02: 盡。于崇禎辛巳同族兄程天明往姑蘇。將本處祖屋
0026c03: 賣與其姪。得價僅數十金。俱被天明扣去。空手而回。
0026c04: 不數日遂抱死。止存一女已巳嫁商山吳宅。女歸送
0026c05: 殮。竟于途中見乃父魂。因附其身而歸罵曰。天明甚
0026c06: 無情誼。令我抑而死。今已巳訴于冥王。兼告鄉約程
0026c07: 宗涵作證矣。我又于抗州江干遇故姪程寬。寄我要
0026c08: 打姪婦吳氏十掌云。我止有一子。汝何不肯撫養。乃
0026c09: 起異心耶。玄偉聞而訶曰。汝在生時。破吾家事殆盡。
0026c10: 今既死去。何故尚來作祟崇。答曰。吾前世本為商人。汝
0026c11: 為店主。見我財寶謀奪我命。我今特來索債。但因汝
0026c12: 任我揮霍。頗快我心。故恕汝命耳。何得以父禮責我
0026c13: 哉。
0026c14: 淞江海口有朱姓者。慣收大宰殺為業。崇祟禎己卯
0026c15: 年正月間。至二鼓時偶起登廁。聞人語聲。疑以為盜。
0026c16: 執杖隨聲尋去。乃在欄中作福建人語。一云。苦哉。
0026c17: 我明日必當見殺矣。一云。汝本當作七次。今已巳六
0026c18: 次。苦將脫矣。我當作五次。今方初次。是為苦耳。其
0026c19: 人本解福建鄉語。聞之大駭。遂棄惡業。
0026c20: 又一人宰羊為業。亦于己卯年正月間至鄉間買四
0026c21: 羊牽歸。未至家中僅十里許。四羊爭躑躅。觸倒此人。
0026c22: 一羊牽其頭。一羊按其兩足。二羊上其腹極力抵觸
0026c23: 致死已巳上四事並程智用親見故說。
0026c24: 神廟時有一士子。弱冠即舉進士。座師及同年諸友
0027a01: 咸器重之。其父待之愈嚴。稍不如法輒加笞辱。一日
0027a02: 有同年公請士飲酒。士因父責遲遲乃去。兼向同年
0027a03: 哭愬此情。同年大歎服曰。甚矣。老年伯之深為年兄
0027a04: 也。夫弟輩半生苦心。僅獲一第。而兄年未二十。亦遂
0027a05: 得第。且名聲藉藉反勝弟輩。此造化所忌也。年伯若
0027a06: 不用惡辣鉗錘。則兄必恣情任意。福壽俱損矣。士乃
0027a07: 醒悟。歸時頓改舊觀。父訝問之。汝為自解我意能如
0027a08: 此改過耶。抑誰向汝說破耶。士述同年語以對。父乃
0027a09: 敦請同年。公命士禮之為師。以受切磋琢磨之益。
0027a10: 和州有一居民。忘其姓。養鵝百餘隻。偶一日鵝食其
0027a11: 親鄰稻穀。鄰打殺其鵝至五十餘。民婦見之。始亦甚
0027a12: 怒。次深思曰。我設欲與成訟。力能勝彼。但須費數十
0027a13: 金。計鵝所直不及其半。且鵝雖死。亦尚可用。何必爭
0027a14: 此空氣。又吾夫今已巳醉臥。設與知之。或起敺打。尤為
0027a15: 不便。遂命僮收拾死醃之。次早鄰人忽自暴死。其
0027a16: 夫醉醒。歎訝其人無病而卒。甚為奇異。婦乃以昨事
0027a17: 告之。夫深感曰。設汝昨為我說。我乘醉力必敺打之。
0027a18: 不幾成人命乎。乃集親友作證。拜謝其婦已巳上二事釋成泰說。
0027a19: 池州府殷家經紀行。有一棉花客往鄉收花。途遇
0027a20: 打狗者負一大犬。買歸放生。剩食飼之。弗離左右。一
0027a21: 日至丁家洲收花。行主人叫舟送之。犬亦隨往。舟子
0027a22: 見客銀多。起不良心。撐至江邊將客置布袋中。結口
0027a23: 投水。犬遂下水口銜袋結嘶吠不已巳。漁人見而挽出。
0027a24: 客因得蘇。回至行中。備言其事。行主安慰客心。佯為
0027b01: 不知。往舟子家探問。客信且邀舟子到行飲酒。乃令
0027b02: 客出面詰。伏罪奉還原銀。
0027b03: 九華山有住莊人。好殺鹿。一日率眾網鹿。見有老鹿
0027b04: 身斑異色。四圍覓之。鹿見勢迫竄入莊家。眾復趕進。
0027b05: 鹿跪伏淚下乞命。莊人以矛逆刺剌鹿目。鹿未去皮。而
0027b06: 莊人眼忽先瞎矣。
0027b07: 青陽縣老田吳六房。有家人名吳毛。持戒茹素甚潔。
0027b08: 左兵渡江搶虜殺人。主人盡走避之。惟吳毛代主看
0027b09: 守房屋。被賊七鎗而死。頃之厥弟來看。毛復醒。向弟
0027b10: 曰。我夙業應七受身。因齋戒力。今受七鎗以酬往
0027b11: 因。徑生天矣。言訖遂逝。其弟素不信善。聞之駭然。亦
0027b12: 遂回心。
0027b13: 九華山多產石雞。形似蝦蟆而大。味勝家雞。每有
0027b14: 上司過縣。必票取之。偶一夜。莊人以火照巖。舒手探
0027b15: 取。被石雞咬住兩手。死不可。直至五更。聞寺鐘聲。
0027b16: 石雞各似合掌念佛之狀。莊人乃得脫走。
0027b17: 池州府有一人。恒誦三官經。流賊臨城。其人夢三官
0027b18: 告云。汝前世曾殺一人。今來報。不可免矣。驚懼而
0027b19: 醒。復加懇禱。又得夢云。往業難逃。豈能曲救。但汝夙
0027b20: 冤名朱七。騎紅馬。明日必來。汝可跪於門前。口稱朱
0027b21: 七將軍饒命。彼或問汝何故知我名字。即以兩夢告
0027b22: 之可也。次日果於門前見有騎紅馬者。跪稱朱七將
0027b23: 軍饒命。賊聞驚異。問知其故。遂憮然若失。置之不殺
0027b24: 而去。
0027c01: 釋復禮。訪知友。歸九華。夜夢黃冠羽流三人奔求救
0027c02: 命。旁有同衣詆之。次日行路。見一童子手提三鱔。肥
0027c03: 大異常。買放井中。旁有一釋痛加訶罵。謂不宜放入
0027c04: 於井。方悟夜夢即此三鱔云已巳上六事俱釋隆仁說。
0027c05: 徽州商人程伯鱗。久居揚州。事觀音大士甚虔。乙酉
0027c06: 夏北兵破揚城。程禱大士求救。乃得夢云。汝家共十
0027c07: 七人。餘十六口俱不在劫。惟汝在數。不可逃也。程既
0027c08: 醒。又復懇禱。仍得夢云。汝前生殺王麻子二十六刀。
0027c09: 今須償彼。決不可逃。汝當分付家中十六口。並住東
0027c10: 廂。汝獨在中堂俟之。勿併遺累家人也。程頷之。越五
0027c11: 日北兵扣門。程即問曰。汝非王麻子乎。若是王麻子
0027c12: 可來殺我二十六刀。若非王麻子則本無怨。不須進
0027c13: 門。兵云。我正是王麻子。程遂開門納之。兵下馬驚問。
0027c14: 汝何以知我姓名。程具以兩夢告之。兵歎曰。汝前世
0027c15: 殺我二十六刀。我則今世報汝。我今殺汝。汝於來世
0027c16: 不將又報我乎。乃以刀背斫程二十六下而宥之。
0027c17: 其家屬同至金陵。
0027c18: 
0027c19: 見聞錄終
