0255b15: 
0255b16: 
0255b17: 居士傳四十一
0255b18: 
0255b19: 楊唐戈孫朱郭郝杜二吳張傳
0255b20: 楊華名嘉褘。江西泰和人。萬歷中諸生也。少好學。
0255b21: 於書無所不窺。已巳而潛心內典。年十三持不殺戒。蚤
0255b22: 虱無所傷。至二十餘入南京國子監。俄疾作。夢遊地
0255b23: 獄。見地藏菩薩於冥陽殿。覺而放諸生物。延僧誦經。
0255b24: 唱佛號。已巳而謂人曰。吾將逝矣。青蓮花現吾前。非淨
0255c01: 土境乎。遂晝夜唱佛號不絕。命侍者息燭曰。吾常在
0255c02: 光明中。不須燭也。問何所見。曰蓮開四色。問見彌陀
0255c03: 否。曰見彌陀現千丈身。問觀音。曰身與彌陀等。惟不
0255c04: 見勢至耳。言訖忽躍起拈香曰。彌陀經功德不可說
0255c05: 不可說不可說。吾已巳得上品生矣。寂然而逝往生傳。
0255c06: 唐體如名廷任。浙江蘭溪諸生也。天性醇。躬孝友
0255c07: 之行。已巳而覺世無常。傾心至道。參雲棲宏公。受念佛
0255c08: 三昧。遂力行之。閱十三年如一日。年六十。當仲冬之
0255c09: 旦。謂諸子曰。新春十有一日吾行矣。至期。盥漱整衣
0255c10: 端坐手結印口稱佛號微笑而逝。事在萬歷三十一
0255c11: 年往生傳。
0255c12: 戈以安錢塘人。事雲棲宏公為師。法名廣泰。事親孝。
0255c13: 好行陰德。晚歲奉佛甚。與僧元素結春秋二社為
0255c14: 念佛會。誦華嚴經。已巳而曰。吾大限迫矣。當為西歸計。
0255c15: 遂閉一室習禪誦。晨夕不輟。預歸期。前二日家人
0255c16: 來視甚悲。以安曰。生必有滅。奚悲為。吾方凝神淨域。
0255c17: 面覲彌陀。若等勿以情愛亂我正念。請元素至。共唱
0255c18: 佛號。及期而化往生傳。
0255c19: 孫叔子江南桐城人。父鏡吾居士。讀雲棲彌陀疏抄。
0255c20: 喟然歎曰。至哉妙用。旋乾轉坤。所謂十世古今始終
0255c21: 不離於當念。其惟念佛一門乎。鑄阿彌陀佛像。按四
0255c22: 十八願以為莊嚴。像成送之雲棲。因乞法名為廣寓。
0255c23: 稱弟子叔。子年十二從焉。遂受五戒。法名大圩。歸而
0255c24: 斷葷血。棄科舉業。修念佛三昧。勤苦不惜身命。俄見
0256a01: 兩比邱持蓮花立於前曰。孺子善哉。一心淨土。復見
0256a02: 化人誦金剛經一晝夜。乃瞿然起坐曰。彌陀觀音皆
0256a03: 來迎我。結金剛拳印。高唱阿彌陀佛數聲。泊然而寂。
0256a04: 有淨土十二時歌傳於世。其室中歲產瑞芝。卒之歲
0256a05: 有大如斗者。其色或如金。或如玉。或如赤白輪往生傳．雲
0256a06: 棲法彙。
0256a07: 朱綱順天貢士。官終府同知。專修淨業。日誦佛名三
0256a08: 萬聲。積十五年。一日坐榻上。方提珠誦佛名。忽異香
0256a09: 滿室。曰佛來也。遂逝生傳。
0256a10: 郭大林湯陰人。亦專志淨業。年七十六。一日謂其子
0256a11: 曰。明午吾去矣。無疾而逝生傳。
0256a12: 劉通志順天人。精勤念佛。年五十二得疾。念益切。其
0256a13: 法侶李白齋先卒。通志絕而復甦。謂家人曰。白齋與
0256a14: 我當同生淨土。已巳維舟相待矣。為我易衣掛念珠於
0256a15: 項。從之。遂逝生傳。
0256a16: 郝載錢塘諸生。為人忠信不欺。晚歸雲棲之教法。
0256a17: 名廣定。居家禪誦無間。已巳而得疾。一日忽舉首視
0256a18: 外。謂其子曰。今者別一乾坤矣。夜半云。佛坐蓮花臺
0256a19: 現吾前。吾往矣。遂逝。事在萬歷三十九年往生傳。
0256a20: 杜居士遺其名。順天宛平人也。隱西山瑞光寺側古
0256a21: 齋堂中三十年。專志念佛。對人惟合掌稱佛號。預知
0256a22: 將終。禮懺九日。誦至懺中懇切語。流涕哽咽。遂絕
0256a23: 食。日飲水少許。懺畢坐脫。浹旬始殮。顏色如生。有五
0256a24: 色雲盤旋屋上。山中人傳異之生傳。
0256b01: 吳大恩浙江仁和人。仁慈好施。恤孤窮。護生命。鄉里
0256b02: 稱之。已巳而皈心佛法。晨夕誦經唱佛號。一日別眾跏
0256b03: 趺而逝。神色煥然。室有香氣。事在萬歷四十年生傳。
0256b04: 吳用卿名繼勛。江南新安人。性沉毅。嗜善若渴。晚修
0256b05: 淨業。持往生唱佛號。日有定課。失足墮江中。有
0256b06: 物籍之。流十里躍而登舟。眾以為神。已巳而患背疽。持
0256b07: 誦自若。俄而正念示寂往生傳。
0256b08: 張愛萬歷間中官也。晚持金剛經。閱數年病死。至一
0256b09: 王者所。謂曰。汝合向人間受胎。答曰愛持金剛經。願
0256b10: 生淨土。不願受胎。王者曰。汝持經功少。奈何。愛曰。曾
0256b11: 聞十念成就。其久乎。王者曰。且放還聽持經去。既
0256b12: 甦。遂去之西山碧雲寺專誦金剛經。又十一年。一日
0256b13: 集眾曰。我以持經力。今西去矣。沐浴更衣端坐而逝
0256b14: 金剛新異錄。
0256b15: 知歸子曰。右錄雲棲往生傳而稍附益之。大都聞雲
0256b16: 棲之風而興者也。其他學士大夫名節炳著者別有
0256b17: 傳。嗚呼。自東林以來。樂之化莫盛於斯矣。孟子曰。
0256b18: 奮乎百世之上。百世之下聞者莫不興起也。況於親
0256b19: 炙之者乎。予於宏公亦云。
0256b20: 汪大紳云。今者別一乾坤矣。如語者。實語者。不誑
0256b21: 語者。不到此地步。修行尚少證驗在。何以明為如
0256b22: 語者。實語者。不誑語者。以十法界觀之。便是十箇
0256b23: 乾坤。佛法界是佛乾坤。菩薩法界是菩薩乾坤。緣
0256b24: 覺法界是緣覺乾坤。聲聞法界是聲聞乾坤。此是
0256c01: 四聖法界也。即為四聖乾坤。天法界是天乾坤。修
0256c02: 羅法界是修羅乾坤。人法界是人乾坤。旁生法界
0256c03: 是旁生乾坤。餓鬼法界是餓鬼乾坤。地獄法界是
0256c04: 地獄乾坤。此是六凡法界也。即為六凡乾坤。修行
0256c05: 到得超凡入聖時候。聖境自然現前。豈非別有一
0256c06: 乾坤耶。何以明其證驗。以十法界之因觀之。一念
0256c07: 起處於十惡境上生心即是地獄界因。念念不斷
0256c08: 便造了地獄乾坤。於慳境上生心即是餓鬼界
0256c09: 因。念念不斷便造了餓鬼乾坤。於痴婬境上生心
0256c10: 即是畜生界因。念念不斷便造了畜生乾坤。於五
0256c11: 戒境上生心即是人界因。念念不斷便造了人乾
0256c12: 坤。於下品十善境上生心即是修羅界因。念念不
0256c13: 斷便造了修羅乾坤。於上品十善境上生心即是
0256c14: 天界因。念念不斷便造了天乾坤。於四諦境上生
0256c15: 心即是聲聞界因。念念不斷便造了聲聞乾坤。於
0256c16: 十二因緣境上生心即是緣覺界因。念念不斷便
0256c17: 造了緣覺乾坤。於六度境上生心即是菩薩界因。
0256c18: 念念不斷便造了菩薩乾坤。於無上菩提境上生
0256c19: 心即是佛界因。念念不斷便造了佛乾坤。由此觀
0256c20: 之。從樂生心念念不斷。有不往生者乎。有不往
0256c21: 生者必其所發之因未真也。必其念佛有間斷也。
0256c22: 故曰修行尚少證驗在。讚歎此語。一以堅人決定
0256c23: 心。一以發人精進心。
