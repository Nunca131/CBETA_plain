0251b11: 
0251b12: 
0251b13: 居士傳三十九
0251b14: 
0251b15: 趙大洲傳
0251b16: 趙大洲。名貞吉。字孟靜。四川內江人也。母余氏。夢二
0251b17: 小沙彌。一衣緇。一衣白。牽衣求托處。緇者先執母袂
0251b18: 不脫。而大洲生。既而白者復來。而小洲生。小洲名蒙
0251b19: 吉。字仲通。兩人即三四歲時相愛也。每相引入坡谷
0251b20: 僻處趺坐。抵掌語。聞人聲斂歛容默然。或密聽之。不辨
0251b21: 也。詰之。不告也。少長並博通群書。大洲年二十學禪。
0251b22: 時與小洲閉戶習靜。既居母喪。悟哀而不傷之體。兩
0251b23: 人先後中鄉舉。及大洲成進士。小洲遂不復應試。明
0251b24: 世宗朝大洲官翰林。與四方豪傑講習。廓摧俗學。發
0251c01: 明本心。以天下為己已任。著求放心齋銘云。乾為吾健。
0251c02: 坤為吾順。風行水流。日麗澤潤。動處為雷。止處為山。
0251c03: 無聲無臭。充滿兩間。此名為心。別名為仁。無內無外。
0251c04: 無損無增。自孝自弟。自聰自明。喜怒哀樂。未有一物。
0251c05: 感而遂通天下之故。有情無情。合為一體。未著軀。
0251c06: 只有此耳。聖人以此洗而退藏。惟有圓圈可以形容。
0251c07: 藏中何有。圈中何名。至精至一。為天地心。原此真心
0251c08: 不分愚智。魚躍鳶飛各適其職。蒙蒙我生。營營自戕。
0251c09: 自自喪。自迷自狂。自築其墻。自錮其防。自放於憂
0251c10: 悲愴逸鄙吝貪之場而不悟其非真常也。嗚呼。此
0251c11: 獨何心往而不復。夜半一聲天心呈露。夢後周公。廟
0251c12: 中西伯。元酒大。泊然無。辟彼淵泉。今見涓涓。辟
0251c13: 彼大莖。今見萌根。無象之象。無形之形。根滋莖大。水
0251c14: 到渠成。一時翕聚萬古常靈。嗚呼。易悟者心。難淨者
0251c15: 習。呼為習呼。吸為習吸。習心作主。須臾不離。辟彼家
0251c16: 室。見奪於賊。退處奴。僕僕受役。反正之苦。禹平水
0251c17: 土。涵養之力。稷藝稼穡。於是一念不起。境不觸也。一
0251c18: 見不倚。微不忽也。不離繩縛。自解脫也。不絕思慮。自
0251c19: 澄寂也。以我視天地萬物。未有我也。以天地萬物視
0251c20: 我。未有天地萬物也。翼乎如鴻毛之遇順風。浩乎如
0251c21: 巨魚之縱大壑也。然而不能無過也。夫不能無過者。
0251c22: 習難淨。自能改過者。性自定也。然後求為真求。放而
0251c23: 不放。真悟真修。前後徹朗。愚非為下。智非為上。回也
0251c24: 從事。參乎免夫。先立其大。白首著書太山。巖巖示我
0252a01: 廣居。學問無他。了此而已巳。實際其地庶為知。銘於
0252a02: 東西。敢告同志。累遷中允掌司業事。嘉靖二十九年
0252a03: 俺答犯都城。嫚書要貢。詔百官廷議。日中莫發一語。
0252a04: 大洲奮然出班曰。城下之盟。春秋之。為今之計。請
0252a05: 上速御正殿。下詔引咎。錄周尚文之功。釋沈東於獄。
0252a06: 輕損軍之令。重賞功之格。飭文武百司城守。遣官宣
0252a07: 諭諸將。監督力戰。退敵易耳。先是周尚文為大同總
0252a08: 兵。力戰敗俺。答既卒。大學士嚴嵩格典不予。給事
0252a09: 中沈束以為言。復下之獄。故大洲及之。時世宗遣中
0252a10: 使瞰廷臣還報。心壯其言。令手疏便宜。立擢為左諭
0252a11: 德兼監察御史。令齎金五萬犒軍。嚴嵩心嫉之。當撰
0252a12: 敕。不令督戰。不與一卒護行。時騎充斥。大洲單騎
0252a13: 馳入諸將營。散金犒士。會引出。將出白羊口。大洲
0252a14: 為仇鸞設畫。謂賊輕重甚多。而白羊路險。若以奇兵
0252a15: 趨出賊前。令賊回尋古北口故道。我以全軍擊之。可
0252a16: 大克也。鸞不能用。尾之。反為賊敗。既復命嚴嵩。復讒
0252a17: 之。世宗怒其為尚文束游說。下之獄。杖於廷。謫波
0252a18: 典史。稍遷至南京吏部主事。四十年召為戶部侍郎。
0252a19: 又以忤嵩罷。穆宗即位。起禮部右侍郎。充日講官。每
0252a20: 進講。開陳心學究極存亡得失之幾。穆宗甚重之。遷
0252a21: 南京禮部尚書。既行。復召還。留直講兼翰林學士。教
0252a22: 習庶吉士課讀楞嚴經。謂曰。諸君齒亦長矣。不以此
0252a23: 時讀此經。更何待耶。三年秋命兼文淵閣大學士。參
0252a24: 預機務。與高拱共事。議論多不合拱。以私怨考察科
0252b01: 道。大洲疏言之。拱益不悅。諷言官劾大洲。大洲疏辨。
0252b02: 遂致仕去居位。止一載。晚著書。號二通。曰經世通。曰
0252b03: 出世通。通各二門。門各為部。既成。為文告古佛聖賢
0252b04: 之神曰。貞吉夙生遇緣。幸染真熏。今出頭來。不忘覺
0252b05: 照。身居臣子之地。每懷經世之憂。心慕道德之途。時
0252b06: 發出世之願。如此展轉四十餘年。邇來垂白謝事。形
0252b07: 志俱衰。顧影枯殘。忽生勇猛。乃取架上舊書以類臚
0252b08: 列。隨文布點。各就部曲。曰統。曰傳。曰制。曰志。屬之史
0252b09: 門。申治理也。曰典。曰行。曰藝。曰術。屬之業門。明學術
0252b10: 也。夫學術必助於治理。治理必原於學術。二門通矣。
0252b11: 世可經矣。題曰內篇。取東土金經摘采釆要文。以便修
0252b12: 習。曰經。曰律。曰論。屬之說門。大智三昧所自出也。曰
0252b13: 單傳直指。屬之宗門。大行三昧所自出也。夫行智二
0252b14: 嚴。如震輪兩足。闕一不可。二門通矣。世可出矣。題曰
0252b15: 外篇。約要而言。經世者不礙於出世之體。出世者不
0252b16: 忘乎經世之用。然後千聖一心。萬世一道。聖人憂世
0252b17: 之念可少慰矣。嗚呼。空有盡。此願無窮。劫石可消。
0252b18: 斯言常在。唯神其鑒之。萬歷十年卒。年七十三。贈少
0252b19: 保。諡謚文肅。小洲被薦出為國子監學。正一月即謝
0252b20: 事。隨大洲歸。自陳其所證。大洲喜為作悟道詩。先大
0252b21: 洲卒大洲文集．明史。
0252b22: 知歸子曰。自唐以來。學士大夫儒佛之辨齗齗如也。
0252b23: 大洲先生作而兩家之難通。非深入夫不二之門者。
0252b24: 惡足以與於斯哉。先生與友人書言。近得李長者華
0252c01: 嚴合論。服之。擬以衰殘身命供奉法界。總持二通之
0252c02: 作。將游戲乎毗盧性海中也。嗚呼。先生丈夫之雄
0252c03: 哉。
0252c04: 汪大紳云。大洲先生與龍湖紫皆以英雄而入
0252c05: 道者。入道愈深。我相愈重了。王摩詰．蘇東坡．黃山
0252c06: 谷俱以名士而入道者。入道愈深。我相愈有趣了。
0252c07: 然則與不學道者何以分別。曰大洲三人學道。三
0252c08: 人我相是雄的。不學道者。我相是雌的。王摩詰三
0252c09: 人學道。王的我相香。蘇的我相活。黃的我相瘦。不
0252c10: 學道。我相便是臭的死的肥的。善學道者不要強
0252c11: 做著無我。只要在我相上著工夫。我相雌的可厭。
0252c12: 要修得他雄起來。臭的可厭。要修得他香起來。死
0252c13: 的可厭。要修得他活起來。肥的可厭。要修得他瘦
0252c14: 起來。此是漸門。倘遇性急的朋友。要請教我如何
0252c15: 是頓門。我便對他道。為學只要了我相耳。我相不
0252c16: 除。禍事不小。然又急切除不得。做工夫到得這裏。
0252c17: 十分著急。不妨回轉頭。將這我相做親人看待。極
0252c18: 力的這我相。來去。要他來見一面。到
0252c19: 一面也不得見。這便是頓門。
