0472a01: 
0472a02: 
0472a03: 
0472a04: 圖書集成神異典二氏部考卷下
0472a05: 
0472a06: 金
0472a07: 海陵天德元年。廢度僧道　按金史海陵本紀。不載
0472a08: 按續文獻通考云云。
0472a09: 章宗明昌元年。春正月戊辰。制禁自披剃。為僧道者
0472a10: 　按金史章宗本紀云云。
0472a11: 明昌二年。二月壬辰。親王及三品官之家。毋許僧
0472a12: 尼道士出入　按金史章宗本紀云云。
0472a13: 明昌三年。釋道拜父母。其禮數。一准常儀　按金
0472a14: 史章宗本紀。明昌三年。三月癸巳。尚書省奏。言事者
0472a15: 為釋道之流。不拜父母親屬。敗害風俗。莫此為甚禮
0472a16: 官言。唐開元二年云。聞道士女冠僧尼。不拜二親。
0472a17: 是為子而忘其生。傲親而徇於末。自今以後。並聽拜
0472a18: 父母。其有喪。紀輕重及尊屬。禮數一准常儀。臣等以
0472a19: 為宜宣依典故。行之制可。
0472a20: 承安元年。大定十五年。附籍僧尼道士女冠。年六
0472a21: 十以上。並令受戒　按金史章宗本紀。承安元年。六
0472a22: 月丁卯。自今長老太師大德。不限年甲。長老太師。
0472a23: 許度弟子三人。大德二人。戒僧年四十。以上者度一
0472a24: 人。其大定十五年。附籍沙彌。年六十以上。並令受戒。
0472b01: 仍不許度弟子尼道士女冠。亦如之。
0472b02: 承安二年。降僧道度牒。紫褐師德號。以助軍儲　按
0472b03: 金史章宗本紀。承安二年。夏四月。尚書省奏。比歲北
0472b04: 邊。調度頗多。請降僧道。空名度牒。紫褐師德號。以助
0472b05: 軍儲。從之。
0472b06: 泰和二年。十二月癸酉。以皇子晬日。放僧道戒牒三
0472b07: 千　按金史章宗本紀云云。
0472b08: 宣宗興定二年。詔沿邊諸州僧道。惟本處受度。聽依
0472b09: 舊居止外來者。遣入郡譏其出入　按金史宣宗本
0472b10: 紀。興定二年。冬十月戊午。尚書省言。獲姦細叛亡。率
0472b11: 多僧道。詔沿邊諸州。惟本處受度。聽依舊居止。來自
0472b12: 河北山東。遣入內郡。譏其出入。
0472b13: 元
0472b14: 憲宗元年。夏六月。以僧海雲。掌釋教事。以道士李真
0472b15: 常。掌道教事　按元史憲宗本紀云云。
0472b16: 憲宗　年。召僧道二家。同詣上所辨析。以僧勝。道
0472b17: 士樊志應等。削髮為僧　按元史憲宗本紀。不載
0472b18: 　按續文獻通考。世祖居潛邸時。憲宗有旨。令僧道二
0472b19: 家。同詣上所辨析。二家自約。道勝則僧冠首而為道。
0472b20: 僧勝則道削髮而為僧。既而僧家勝。上遣近臣脫懽
0472b21: 將道者。樊志應等十有七人。詣龍光寺削髮為僧。焚
0472b22: 偽經四十五部。天下佛寺。為道流所據者。二百三十
0472b23: 七區。悉命歸之。
0472b24: 世祖中統二年。採訪僧道　按元史世祖本紀。中統
0472c01: 二年五月。遣王祐於西川等路。採訪僧道。八月賜慶
0472c02: 壽寺。海雲寺。陸地五百頃。
0472c03: 中統三年。以星變。作佛事並設醮　按元史世祖
0472c04: 本紀。中統三年。十一月乙酉。太白犯鉤鈴。丁亥聖
0472c05: 安寺。作佛頂金輪。會長春宮。設金籙周天醮。
0472c06: 至元三年。夏四月庚午。僧道。祈福於中都寺觀。
0472c07: 至元四年九月。癸丑。申嚴西夏中興等路。僧尼道士
0472c08: 之禁。
0472c09: 至元七年。九月庚子。僧道。也里可溫有家室。不持
0472c10: 戒律者。占籍為民。
0472c11: 至元十二年。秋七月癸未。詔遣使江南。搜訪僧道陰
0472c12: 陽人等。
0472c13: 至元十三年。六月庚午。西京僧道。也里可溫答失
0472c14: 蠻等有室家者。與民一體輸賦。
0472c15: 至元十九年。冬十月己已丑。河西僧道。也里可溫有
0472c16: 妻室者。同民納稅　按以上。俱元史世祖本紀云云。
0472c17: 至元二十五年。命作佛事設醮　按元史世祖本紀。
0472c18: 至元二十五年。冬十二月。命亦思麻等。七百餘人作
0472c19: 佛事。坐靜於玉塔殿。寢殿。萬壽山護國仁王等寺。凡
0472c20: 五十四會。天師張宗演。設醮三日。
0472c21: 至元二十七年。春二月。順州僧道士。四百九十一人。
0472c22: 饑給九十日糧　按元史世祖本紀云云。
0472c23: 至元二十九年。秋七月癸亥。也里嵬里沙沙嘗簽僧
0472c24: 道儒。也里可溫答赤蠻為軍。詔令止軍籍　按元
0473a01: 史世祖本紀云云。
0473a02: 成宗元貞元年。賜天師張與棣等玉圭。又賜帝師佛
0473a03: 冠。為造宮塔　按元史成宗本紀。元貞元年。春二月。
0473a04: 賜天師張與棣。宗師張留孫真人張志仙等十三
0473a05: 人玉圭。各一製寶玉。五方佛冠賜帝師。三月以東作
0473a06: 方殷。罷諸不急營造。惟帝師塔。及張法師宮不罷。
0473a07: 大德元年。詔定僧道禁制　按元史成宗本紀。大德
0473a08: 元年。夏六月。詔僧道犯姦盜重罪者。聽有司鞫問。十
0473a09: 一月壬戌。禁僧道擅據炭山場。十二月戊戌。中書
0473a10: 省臣同河南平章孛羅歡等言。富戶規避差稅。為
0473a11: 僧道。且僧道作商賈。有妻子。與編氓無異。請汰為民。
0473a12: 宋時為僧道者。必先輸錢縣官。始給度牒。今不定制。
0473a13: 僥倖必多帝令議擬以聞。
0473a14: 大德六年。冬十一月。詔江南寺觀。凡續置民田。及民
0473a15: 以施入為名者。並輪租充役。
0473a16: 大德八年。夏四月。命僧道為商者輸稅。　按以上。俱
0473a17: 元史成宗本紀云云。
0473a18: 大德十一年五月。武宗即位。十二月。詔僧道也里可
0473a19: 溫答失蠻。並依舊制納稅　按元史武宗本紀云云。
0473a20: 武宗至大二年。詔徵僧道租稅　按元史武宗本紀。
0473a21: 至大二年。夏六月乙亥。中書省臣言河南江浙省言
0473a22: 宣政院。奏免僧道也里可溫答失蠻租稅。臣等議。田
0473a23: 有租。商有稅。乃祖宗成法。今宣政院一體。奏免非制
0473a24: 有旨。依舊制徵之。
0473b01: 至大四年。仁宗即位。罷僧道諸司　按元史仁宗本
0473b02: 紀。至大四年。春三月庚寅。帝即位。夏四月。罷僧道也
0473b03: 里可溫答失蠻頭陀白雲宗諸司　按李孟傳。孟字
0473b04: 道復。仁宗嗣立真。拜中書平章政事進階光祿大夫
0473b05: 時。釋老二教。設官統治。權抗有司。撓亂政事。僧道尤
0473b06: 苦其擾孟言人君之柄。在賞與刑。賞一善而天下勸。
0473b07: 罰一惡而天下懲。柄乃不失所施。失當不足勸懲。何
0473b08: 以為治。僧道士既為出世法。何用官府繩治。乃奏雪
0473b09: 冤死者復其官。蔭濫名爵者悉奪之。罷僧道官。天
0473b10: 下稱快。
0473b11: 仁宗延祐七年。英宗即位。御史請罷僧道濫爵　按
0473b12: 元史英宗本紀。延祐七年。春三月。帝即位。五月壬寅。
0473b13: 監察御史。請罷僧道濫爵。及建寺之費。丙午御史劉
0473b14: 恒。請興義倉。奪僧道官。
0473b15: 英宗至治三年。三月辛亥。以圓明王道明之亂。禁僧
0473b16: 道度牒符籙　按元史英宗本紀云云。
0473b17: 泰定帝泰定元年。張珪等奏請。減罷醮祠佛事。僧道
0473b18: 典買民田悉役之。有畜妻子者。罷遣為民。不從　按
0473b19: 元史泰定帝本紀。不載　按張珪傳。泰定元年六月
0473b20: 車駕在上都。先是帝以災異。詔百官集議。珪乃與樞
0473b21: 密院御史臺翰林集賢兩院官。極論當世得失。與左
0473b22: 右司員外郎宋文瓚。詣上都奏之。其議曰。累朝斡耳
0473b23: 朵所立長秋承徽長寧寺。及邊鎮屯戍別議處之。自
0473b24: 古聖君。惟誠於治政。可以動天地感鬼神。初未嘗徼
0473c01: 福於僧道。以厲民病國也。且以至元三十年。言之醮
0473c02: 祠。佛事之目。止百有二。大德七年。再立功德使司。積
0473c03: 五百有餘。今年一增其目。明年即詣為例。已巳倍四之
0473c04: 上矣。僧徒又復營幹近侍。買作佛事。指以算卦欺昧
0473c05: 奏請僧修布施莽齋。自稱特奉。傳奉所司。不敢較問。
0473c06: 供給恐後。況佛以清淨為本。不奔不欲。而僧徒貪慕
0473c07: 貨利。自違其教。一事所需。金銀鈔弊。不可數計。歲用
0473c08: 鈔數千萬錠。數倍於至元間矣。凡所供物。悉為己巳有。
0473c09: 布施等鈔。復出其外。生民脂膏。縱其所欲。取以自利。
0473c10: 畜養妻子。彼既行不修潔。適足褻慢天神。何以要福。
0473c11: 比年佛事愈繁。累朝享國不永。致災愈速。事無應驗。
0473c12: 斷可知矣。臣等議。宜罷功德使司。其在至元三十年
0473c13: 以前。及累朝忌日醮祠。佛事名目止。令宣政院主領
0473c14: 修舉。餘悉減罷。近侍之屬。並不得巧計。擅奏妄增名
0473c15: 目。若有特奉。傳奉從中。書復奉乃行世祖之制。凡有
0473c16: 田者。悉役之。民典賣田。隨收入戶。鐵木迭兒為相。納
0473c17: 江南諸寺賄賂。奏令僧人買民田者。毋役之。以里正
0473c18: 主首之屬。逮今流毒細民。臣等議。惟累朝所賜僧寺
0473c19: 田。及亡宋舊業。如舊制勿徵。其僧道典買民田。及民
0473c20: 間所施產業。宜悉役之。著為令僧道出家。屏絕妻孥。
0473c21: 蓋欲超出世表。是以國家優視。無所徭役。且處之宮
0473c22: 寺。宜清淨。絕俗為心。誦經祝壽。比年僧道。往往畜妻
0473c23: 子。無異常人。如蔡道泰班講主之徒。傷人逞欲壞教
0473c24: 干刑者。何可勝數。俾奉祠典。豈不褻天瀆神。臣等議。
0474a01: 僧道畜妻子者宜罪。以舊制。罷遣為民。帝不從。
0474a02: 泰定二年。詔寺觀田土。與民均役　按元史泰定帝
0474a03: 本紀。泰定二年。春正月。中書省臣言。江南諸寺觀田
0474a04: 土。非宋舊置。并累朝所賜者。請仍舊制。與民均役。從
0474a05: 之。
0474a06: 泰定四年。秋七月。籍僧道有妻者。為民。九月禁僧道
0474a07: 買民田。違者坐罪。沒其直　按元史泰定帝本紀云
0474a08: 云。
0474a09: 致和元年。春正月。禁僧道匿商稅。夏四月己酉。御史
0474a10: 楊倬等。以民饑。清分僧道儲粟濟之。不報　按元史
0474a11: 泰定帝本紀云云。
0474a12: 文宗天曆二年。修醮作佛事　按元史文宗本紀。天
0474a13: 曆二年。秋八月。遣道士苗道一吳全節。修醮事於京
0474a14: 師。冬十一月。后八不沙。請為明宗資冥福。命帝師率
0474a15: 群僧。作佛事七日。於大天源延聖寺。道士建醮於玉
0474a16: 天寶太乙萬壽四宮。及武當龍虎二山。
0474a17: 至順元年。命僧道輸粟者。加師號。以庫藏等物。給佛
0474a18: 寺。鑄金印賜道士　按元史文宗本紀。至順元年。春
0474a19: 二月。命僧道輸己粟者。加以師號。閏七月。籍鎖住野
0474a20: 里牙等。庫藏田宅奴僕牧畜。給大承天護聖寺為永
0474a21: 業。鑄黃金神仙符命印。賜掌全真教道士苗道一。
0474a22: 至順二年。以水旱。大給僧道度牒　按元史文宗本
0474a23: 紀。至順二年三月。中書省臣言。宣課提舉司歲榷商
0474a24: 稅為鈔十萬餘錠。比歲數不登。乞譏僧道為商者。仍
0474b01: 征其稅。有旨誠為僧者。其仍免之。浙西諸路。比歲水
0474b02: 旱。中書省臣請。令寺觀諸田佃民。從其主假。貸錢穀
0474b03: 自賑。并給僧道度牒一萬道。從之。
0474b04: 順帝元統二年。春正月癸卯。僧道與民一體充役。
0474b05: 是歲禁私寺觀菴院。僧道入錢五十貫。給度牒方
0474b06: 出家　按元史順帝本紀云云。
0474b07: 至正二年。夏六月戊申。命江浙撥賜僧道田還官。徵
0474b08: 糧以備軍儲　按元史順帝本紀云云。
0474b09: 至正六年。詔復立佛寺道宮。財用規運總管府　按
0474b10: 元史順帝本紀。至正六年。冬十二月甲申。詔復立大
0474b11: 護國仁王寺。昭應宮。財用規運總管府。凡貸民間錢
0474b12: 二十六萬餘錠。
0474b13: 至正十五年。夏六月。江浙省臣奏請。寺觀撥賜田糧。
0474b14: 盡行拘收。從之　按元史順帝本紀云云。
0474b15: 明
0474b16: 明定僧尼道士女冠。尊卑之分。並令拜父母。祭祀喪
0474b17: 服。與常人同。衣服不得用紵絲綾羅　按明會典。釋
0474b18: 道二教。自漢唐以來。通於民俗。難以盡廢。惟嚴其禁
0474b19: 約。毋使滋蔓。令甲具在最為詳密云　凡稱道士女
0474b20: 冠者。僧尼同。若於其受業師。與伯叔父母同。其於子
0474b21: 弟。與兄弟之子同　凡僧尼道士女冠。並令拜父母。
0474b22: 祭祀祖先。喪服等第。皆與常人同。違者。杖一百還俗
0474b23: 若僧道衣服。止許用紬絹布匹。不得用紵絲綾羅。違
0474b24: 者。笞五十還俗。衣服入官。其袈裟道服。不在禁限。
0474c01: 太祖洪武三年。令僧道自居房舍。不得僭用紅色綵
0474c02: 。建齋設醮。不許奏章上表。投拜青詞　按明會典。
0474c03: 凡寺觀菴院。洪武三年。令除殿宇棟梁門神座案
0474c04: 卓。許用紅色。其餘僧道。自居房舍。並不許起造斗拱。
0474c05: 彩畫梁棟。及僭用紅色什物榻椅子　按明大政
0474c06: 紀。洪武三年。六月癸亥。中書省奏。凡僧道建齋設醮。
0474c07: 不許奏章上表。投拜青詞。亦不許塑畫天地神祇。及
0474c08: 白蓮社明尊教白雲宗巫覡扶鸞禱聖書符水諸
0474c09: 術。並加禁止。庶幾左道不興。民無惑志。詔從之。
0474c10: 洪武五年。罷僧道丁錢。造周知冊。頒行天下寺觀
0474c11: 　按明會典。凡僧道給度。洪武五年。令給僧道度牒。罷
0474c12: 免丁錢。僧錄道錄司。造周知冊。頒行天下寺觀。凡遇
0474c13: 僧道。即與對冊其父兄貫籍告度日月。如有不同即
0474c14: 為偽。
0474c15: 洪武六年。令府州縣。止存大寺觀一所。僧道必精通
0474c16: 經典。方給牒。女子年未四十。不許為尼姑女冠　按
0474c17: 明會典。洪武六年。令各府州縣。止存大寺觀一所。并
0474c18: 處其徒。擇有戒行者領之。若請給度牒。必考試。精通
0474c19: 經典者方許　是年令民家女子。年未及四十者。不
0474c20: 許為尼姑女冠。
0474c21: 洪武十五年。十一月乙酉。定天下僧道服色袈裟法
0474c22: 服　按明大政紀云云。
0474c23: 洪武二十四年。禁僧道雜處於外。寺觀非舊額者。悉
0474c24: 毀之。佛經譯定者。不許增減辭語。道士設醮。不許拜
0475a01: 奏青詞　按明會典。凡清理寺觀。洪武二十四年。令
0475a02: 清理釋道二教。凡各府州縣寺觀。但存寬大可容眾
0475a03: 者一所。并居之。不許雜處於外。違者。治以重罪。親故
0475a04: 相隱者流。願還俗者聽　又令天下僧道。有立菴
0475a05: 堂寺觀。非舊額者。悉毀之。令佛經翻譯已巳定者。不許
0475a06: 增減辭語。道士設醮。不許拜奏青詞。各遵頒降科。儀
0475a07: 民有效。瑜珈教稱為善友。假張真人名。私造符籙者。
0475a08: 皆治以重罪　　按續文獻通考。是年辛未。禮部
0475a09: 清理釋道。曰佛本異教。漢時至自西域。當時士民崇
0475a10: 敬。後有去鬚髮舍兒童出家者。其修行則去色相。絕
0475a11: 嗜欲。潔身為善。道教始老子。至漢張道陵。以異術攝
0475a12: 召鬼神。禦災捍患。二教立世。久不磨滅者。以此今學
0475a13: 佛老者。皆不循其本俗。違教敗行。為害甚大。自今天
0475a14: 下僧道。凡各府州縣寺觀雖多。但存其寬大可容眾
0475a15: 者一所。并居之。毋雜處於外。與民相混違者。治以重
0475a16: 罪。
0475a17: 洪武二十六年。令考試僧道中式者給牒　按明會
0475a18: 典。凡保舉僧道。洪武二十六年。令各布政司。并直
0475a19: 府州縣。申呈開設僧道衙門。保舉到僧人劄付僧錄
0475a20: 司。道士劄付道錄司。考試如果中式就申吏部施行
0475a21: 　是年令司每三年考試。能通經典者。申送到部具
0475a22: 奏。出給度牒。
0475a23: 洪武二十七年。榜示僧道禁例　按明會典洪武二
0475a24: 十七年。令榜示天下寺觀凡歸。并大寺設砧基。道人
0475b01: 一人。以主差稅。每大觀道士編成班。次每班一年高
0475b02: 者。率領餘僧道。俱不許奔走於外。及交搆有司。以書
0475b03: 冊。稱為題疏。強求人財。其一二人。於崇山深谷修禪。
0475b04: 及學全真者聽。三四人不許。毋得私刱菴堂。若遊方
0475b05: 問道。必自備路費。毋索取於民。所至僧寺。必揭周知
0475b06: 冊。驗實不同者。拏送有司。僧道有妻妾者。許諸人趕
0475b07: 逐。相容隱者罪之。願還俗者聽。亦不許收民間兒童
0475b08: 為僧。違者。并兒童父母。皆坐以罪。年二十以下。願為
0475b09: 僧者。亦須父母具告。有司具奏方許。三年後。赴京考
0475b10: 試。通經典者。始給度牒。不通者。杖為民。有稱白蓮靈
0475b11: 寶火居。及僧道不務祖風。妄為議論沮令者。皆治重
0475b12: 罪。
0475b13: 洪武二十八年。奏准天下僧道。赴京考試。不通經典
0475b14: 者。黜還俗。年六十以上者。免試　按明會典云云。
0475b15: 惠宗建文三年。限僧道田人五畝　按續文獻通
0475b16: 考。建文三年秋。限僧道田人五畝。從戶科給事中陳
0475b17: 繼之之議也。禮部曰。朕聞釋道之教。其來久矣。本
0475b18: 以清淨空幻為宗。超世離俗為事。近代以來俗僧鄙
0475b19: 士。貪著自養殖貸。富豪甚至。田連阡陌。本欲以財自
0475b20: 奉。然利害相乘。迷不知覺。既有饒足之利。必受官府
0475b21: 之擾。況因此不能自守。每罹刑憲。非惟身遭僇辱。而
0475b22: 教亦隳焉。夫佛道本心。陰翊王化其功弘多。至於末
0475b23: 流。所習本乖。蠹蝕教門。致使訕毀肆行貽累。厥初朕
0475b24: 甚憫之。原其害教之端。實自田始。分天下寺菴宮觀。
0475c01: 除原無田產。外其有田者。每僧道一人。各存田五畝。
0475c02: 免其租稅。以供香火之費。餘田盡入官。有佃戶者。佃
0475c03: 者自承其業。無佃戶者。均給平民。如舊田不及。今定
0475c04: 數者不增。若有以祖業及歷代撥賜。為詞告言者勿
0475c05: 理。如原係本朝撥賜者。不在此例。凡僧道一應丁役。
0475c06: 並免其有。自相告訐爭訟。非干軍民者。聽其本教衙
0475c07: 門自治。若致傷人命。及干軍民詞訟者。仍聽有司受
0475c08: 理。其入理訟有司者。不許仍服僧道冠服。洪武年間。
0475c09: 已巳有清理。及開設門榜。文當申明。遵守教規。化緣者。
0475c10: 不在禁限。非奉朝命。不許私竊簪剃。年未五十者。不
0475c11: 許為尼及女冠。嗚呼多藏厚亡。老氏攸戒。除欲去累。
0475c12: 大覺所珍。利欲減則善心生。善人多則風俗美。欽茲
0475c13: 定制。永底太平。遂定銓選法。通類覆奏。
0475c14: 建文四年。令寺觀新者。歸併如舊　按明會典。洪
0475c15: 武三十五年。令清理釋道二教。凡歷代以來。及洪武
0475c16: 十五年以前。寺觀有名額者。不必歸併。新者。歸併
0475c17: 如舊按洪武三十五年即建文四年。
0475c18: 成祖永樂元年。令僧道三年一給度牒。並禁其娶妻
0475c19: 妾　按明會典。永樂元年。令三年一給度牒　僧道
0475c20: 娶妻妾者。杖八十還俗。女家同罪。離異寺觀住持。知
0475c21: 情與同罪。不知者不坐。若僧道假托親屬。或僮僕為
0475c22: 名求娶。而僧道自占者。以姦論。
0475c23: 永樂四年。徵天下道士。及西僧至京師　按明通紀
0475c24: 永樂四年十二月。徵天下道士。至京師。朝天宮神樂
0476a01: 觀洞神宮。修舉金籙齋法。薦皇考皇妣。車駕幸齋壇。
0476a02: 七日而畢。迎西僧尚師哈立麻。至京師。先是上在藩
0476a03: 邸。聞烏思藏有尚師哈立麻者異僧也。及即位。遣中
0476a04: 官侯顯齋書幣往迎。五歷寒暑。乃至車駕往視之。無
0476a05: 拜跪禮合掌而已巳。
0476a06: 永樂十年。申明僧道禁約　按明會典。永樂十年。諭
0476a07: 禮部。天下僧道。多不守戒律。民間修齋誦經。動較
0476a08: 利厚薄。又無誠心。甚至飲酒食肉。遊蕩荒淫。略無顧
0476a09: 忌。又有無知遇民。妄稱道人。一蠱惑。男女雜處無
0476a10: 別。敗壞風化。洪武中。僧道不務祖風。及俗人行瑜珈
0476a11: 法。稱火居道士者。俱有嚴禁。即揭榜申明。違者殺不
0476a12: 赦。
0476a13: 永樂十六年。定府州縣僧道人數童子投寺觀。必父
0476a14: 母皆允。又祖父母父母。有他子孫侍養。鄰里勘保無
0476a15: 礙乃許　按明會典。永樂十六年。定天下僧道。府不
0476a16: 過四十人。州不過三十人。縣不過二十人。限年十四
0476a17: 以上。二十以下。父母皆允方許。陳告有司行鄰里勘
0476a18: 保無礙。然後得投寺觀。從師受業。五年后。諸經習熟。
0476a19: 然后赴僧道錄司考試。果諳經典。始立法名。給與度
0476a20: 牒。不通者。罷還為民。若童子與父母不願。及有祖父
0476a21: 母父母。無他子孫侍養者。皆不許。有年三四十以上
0476a22: 先會出家。而還俗及亡命黥刺剌。亦不許寺觀住持容
0476a23: 留。違者罪之。
0476a24: 永樂二十二年。十二月甲寅。命禮部。集僧道於慶壽
0476b01: 海印二寺。及靈濟宮。各建揚大齋七晝夜　按明大
0476b02: 政紀云云。
0476b03: 宣宗宣德元年。詔考試僧道。能通經典。方准給牒
0476b04: 　按明會典。宣德元年。以僧道行童。請給度牒甚多。諭
0476b05: 禮部。先令僧道官取勘禮部同翰林院官禮科給事
0476b06: 中及僧道官考試。能通經典。方准給與。
0476b07: 宣德二十年。禮部奏。不許濫收額外。僧道候考試。精
0476b08: 通經典者。給度牒。從之　按明大政紀。宣德二年十
0476b09: 二月。禮部奏。永樂十六年。太宗皇帝定制。凡願出家。
0476b10: 為僧道者。府不過四十人。州不過三十人。縣不過二
0476b11: 十人。額外不許濫收。候五年後考試。如果精通經典。
0476b12: 給與度牒。今天下僧道。赴京請給度牒者。多係額外
0476b13: 濫收。且不通經典者。多請如例悉遣歸。從之。
0476b14: 宣德十年。禁僧道私自簪剃。及妄言惑眾者　按明
0476b15: 會典云云。
0476b16: 英宗正統六年。榜示僧道禁約　按明會典。正統六
0476b17: 年。令僧道多有壞亂心術。不務祖風。混同世俗。傷壞
0476b18: 風化。都院察即遵洪武舊例。出榜禁約。違者罪之。
0476b19: 是年令新。寺觀會有賜。額者聽其居住今後再不
0476b20: 許私自建。
0476b21: 正統九年十月。頒釋道大藏經典於天下寺觀　按
0476b22: 名山藏典謨記云云。
0476b23: 正統十年三月。申禁私創寺院庵觀　按名山藏典
0476b24: 謨記云云。
0476c01: 正統十四年。僧道審係額內。并貫籍明白。精通經
0476c02: 典。乃許奏請給牒　按明會典。正統十四年。令僧道
0476c03: 應給度牒者。各僧道衙門。先行勘試。申送有司。審係
0476c04: 額內。并貫籍明白。仍試精通經典。方許申送禮部。覆
0476c05: 試中式。然後具奏請給。
0476c06: 代宗景泰三年。令各寺觀田。止存六十畝為業　按
0476c07: 明會典。景泰三年。令各處寺觀田土。每所量存六十
0476c08: 畝為業。其餘撥與小民。佃種納糧。
0476c09: 景泰六年。令僧道持行修潔。又丁多不係軍。匠等戶。
0476c10: 仍審係額內。方許收度　按明會典。景泰六年。令僧
0476c11: 道務要持行修潔。本戶丁多不係軍匠。鹽等籍里
0476c12: 老保結呈縣覆實具申府司類呈該部。方許收度。仍
0476c13: 勘各寺觀。原定額數。如已巳數多不與出給。
0476c14: 英宗天順八年。詔京城內外寺觀。今後不許增修請
0476c15: 額　按明會典云云。
0476c16: 憲宗成化元年。皇太后壽誕。建設齋醮　按明大政
0476c17: 絕成化元年二月。皇太后壽誕。令僧道建設齋醮。給
0476c18: 事中張寧。劾禮部尚書姚夔。斂會大臣。收買炷香。詣
0476c19: 寺觀行禮祈福。祇壞風俗傷名教。寧疏云。邇者。恭遇
0476c20: 皇太后誕日。令僧道建設齋醮。此見皇上將欲表揚
0476c21: 孝道。慰悅聖慈。無所不用其極之心也。諸大臣及百
0476c22: 執事。但當和衷助德。仰贊至情。上綏懿祉。則敬承道
0476c23: 德。允合舊章。而禮部尚書姚夔等。乃於各衙門。斂會
0476c24: 財物。收辦炷香。約至期赴壇行禮。為儒者自失其守
0477a01: 業彼者。烏知其非臣。雖至愚。為此深惜。切惟。人臣之
0477a02: 於君。願其福也。則當勸修德。善願其壽也。則當勸去
0477a03: 逸欲願天心之向順也。則當相之保和小民廉濟四
0477a04: 海。故曰。求福不回天壽平格。又曰。欲王以小民受天
0477a05: 永命。未聞以禱祀得福。丹藥致壽。假符瑞以永天命
0477a06: 者。今乃不能盡。所當為徒以瓣香尺楮。列名其上。宣
0477a07: 揚於佛老之神明。率而拜曰。為朝廷祈福祝壽。天地
0477a08: 鬼神。山川河岳。昭布森列可厚誣以是哉。不報。
0477a09: 成化六年。陳音請降佛子真人位號。不聽　按名山
0477a10: 藏典謨記。成化六年三月。翰林院編修陳音。請佛子
0477a11: 法王真人。妖妄之徒。乞降其位號。杜其恩賞。上曰。佛
0477a12: 子真人名號。祖宗之舊。如何可更。
0477a13: 成化十年。給度僧道　按名山藏典謨記。成化十年
0477a14: 六月。給度僧道。南京監察御史任英言。比水旱澇相。
0477a15: 仍災異迭見。內地荐饑。邊塞多警。京城內外。民食孔
0477a16: 艱。若復行給度。則天下僧道紛集京師。米價益貴。況
0477a17: 此輩奸盜者多。即如四川僧徒悟昇。乃為賊首。乞罷
0477a18: 其令。不從。
0477a19: 成化十二年三月。禮部尚書鄒幹奏。近年度牒僧道
0477a20: 過多。乞定為限制。從之　按明大政紀云云。
0477a21: 成化十三年。定僧道住持人數　按明會典。成化
0477a22: 十三年凡。僧道住持。建寺觀許。二人。賜并在外
0477a23: 寺觀。各止許一人。
0477a24: 成化十八年。定僧道犯罪不還俗令　按名山藏典
0477b01: 謨記。成化十八年十二月。定僧道犯公罪。不還俗人。
0477b02: 令巡撫南直兵部尚書兼左副都御史王恕奏言。
0477b03: 律法僧道犯罪。曾經決罰者。並令還俗。而江浙僧道。
0477b04: 多因被人侵占田土。負欠租稅。詿誤致罪者。請同常
0477b05: 人收贖法。勿令還俗。都察院會六部議覆奏。從之著
0477b06: 為令。
0477b07: 成化二十年。大度僧道。以救饑　按名山藏典謨記。
0477b08: 成化二十年十月。給空名度牒一萬紙。分送山陜。令
0477b09: 募民願為僧道者。令詣避災處。輸粟十石。給度之。十
0477b10: 二月預度天下僧道六萬人。以救山陜饑。
0477b11: 成化二十三年。令僧道還俗養親。是歲僧乃方士俱
0477b12: 謫降　按明會典。成化二十三年。令僧道有父母現
0477b13: 存。無人侍養者。不問有無度牒。許令還俗養親
0477b14: 　按明通紀。成化二十三年九月。僧繼曉發。原籍為民。
0477b15: 方士太常卿趙玉芝鄧常思等俱謫。戍邊四川番僧
0477b16: 國師法王領占竹等悉降革職事并追奪累次降
0477b17: 印信儀仗發回四川原居光相寺居住。
0477b18: 孝宗弘治五年四月。禁齋醮戒壇之妄　按名山藏
0477b19: 典謨記云云。
0477b20: 弘治七年。定僧道尼姑女冠律例　按明會典。凡僧
0477b21: 道罪犯。弘治七年。令僧道尼姑女冠。有犯奸淫者。就
0477b22: 於本寺觀菴院。門首枷號一箇月。滿日發落。
0477b23: 弘治十三年。定僧道及漢人。習學番教律例　按明
0477b24: 會典。弘治十三年。奏准僧道官。僧人道士。有犯挾妓
0477c01: 飲酒者。俱問發原籍為民。若奸拜認義父母親屬。俱
0477c02: 發邊衛充軍　凡僧道額外擅收徒弟者。問發口外
0477c03: 為民。往持還俗。僧道官知而不舉者。罷職　凡漢人
0477c04: 出家。習學番教。不拘軍民。僧否關給度牒。俱問發原
0477c05: 籍。各該軍衛。有司當差。若漢人作番人。發邊衛充
0477c06: 軍　凡僧道擅收徒弟。不給度牒。及民間子弟。戶內
0477c07: 不及三丁。或在十六以上而出家者。俱枷號一箇月。
0477c08: 並罪坐。所由僧道官及住持。知而不舉者。各罷職還
0477c09: 俗。僧道犯罪。雖未給度牒。悉照僧道科斷。該還俗者。
0477c10: 查發各原籍當差。若仍於原寺觀菴院。或他寺觀菴
0477c11: 院潛住者。並枷號一箇月。照舊還俗。僧道官及住持。
0477c12: 知而不舉者。各治以罪。
0477c13: 弘治十六年。詔建壽塔。及撰真人誥命。既而皆罷之
0477c14: 　按明通紀。弘治十六年。詔建壽塔於朝陽門外。既
0477c15: 而罷之。時大學士劉健等上言。前代人主。信佛莫如
0477c16: 梁武。帝卒餓死臺城。本以求福。反以致禍。觀諸往事。
0477c17: 可為明鑒。我祖宗相傳治天下。以堯舜周孔之道而
0477c18: 已巳。浮屠異端。財惑眾。何關於治。欲造佛塔。非所以
0477c19: 訓天下垂後世也。又令撰真人杜永祺等誥命及封
0477c20: 號。健等復言。竊惟。異端不可信。誥命不當與。夫誥命
0477c21: 朝廷所以獎賢勵能。雖卿士大臣。必待秩滿考最。乃
0477c22: 得頒給。況祖宗廟號。不過十六字。親王及文武有功
0477c23: 德者。諡號一二字。此輩何賢何能。封號至十八字。流
0477c24: 布朝野。傳聞後世。皆曰朝廷所給。與儒臣所撰擬也。
0478a01: 天下後世。其謂之何。疏入有旨俱報罷。
0478a02: 武宗正德二年。五月。月食。度天下僧道四萬人　按
0478a03: 名山藏典謨記云云。
0478a04: 正德十六年。禁私菴院寺觀。及私度僧道尼姑女
0478a05: 冠　按明會典。正德十六年。奏准今後再有私菴
0478a06: 院寺觀。私度僧道尼姑女冠者。拏問治罪寺觀拆毀
0478a07: 入官　凡寺觀菴院。除見在處所外。不許私自建
0478a08: 增置。違者。杖一百。還俗僧道。發邊遠充軍。尼僧女冠。
0478a09: 入官為奴。若僧道不給度牒。私自簪剃者。杖八十。若
0478a10: 由家長。家長當罪。寺觀住持。及受業師。私度者。與同
0478a11: 罪並還俗。
0478a12: 世宗嘉靖二年。以楊廷和鄭一鵬等言。暫停齋醮
0478a13: 　按明通記。嘉靖二年三月。楊廷和等。疏請斥遠僧道。
0478a14: 停罷齋醮。九卿喬宇等。各疏諫止。上曰。卿等言。具
0478a15: 見忠愛至意。朕已巳知之　　按明大政紀。嘉靖二年。
0478a16: 閏四月。停齋祀。初太監崔文。以禱祀誘帝。大學士廷
0478a17: 和力諫。不聽臺諫言之。俱不報。給事中鄭一鵬上言。
0478a18: 臣巡光祿見。正德十六年五月。以來宮中。自常膳外。
0478a19: 少有所取。邇者。禱祀繁興。制用漸廣。乾清坤寧諸宮。
0478a20: 各建齋醮。西天西番漢經。諸廠亦各有之。至於五花
0478a21: 宮。乾清宮。西暖閣。坤寧宮。東次閣。亦有之。或連日夜。
0478a22: 或間日一舉。或一日再舉。經筵俱設。而無所用矣。
0478a23: 傷太平之業。失天下之望。莫此為甚。臣謂。挾此術者。
0478a24: 必皆魏彬張銳之餘黨。曩以欺先帝。使生民塗炭。海
0478b01: 內耗。先帝已巳誤。陛下豈容再誤。陛下亟誅之遠之
0478b02: 可也。臣放金錢一醮蔬腐之費。至萬有八千。其餘不
0478b03: 知幾十萬也。以月計之。不知幾百萬也。今天災時變。
0478b04: 月無日。京師之民。至有裹席行乞。母子裸而餓死
0478b05: 者。州縣則徵發繁擾。仍以饑饉。窮者轉為盜賊。良者
0478b06: 糜於兵刃。邊境之民。日夜望風。荷戈而不得食。陛下
0478b07: 以為今之民怨耶樂耶。忍斂民怨。不忍傷倖之心。
0478b08: 忍拂元臣弼士之諫。不忍違寺僧之請。此愚臣之所
0478b09: 未解也。伏願。改西天廠。為寶訓廠。以貯祖宗御製諸
0478b10: 書。西番廠為古訓廠。以貯五經子史諸書。漢經廠為
0478b11: 聽納廠。以貯諸臣奏疏。選內臣謹畏者。司其筦鑰。陛
0478b12: 下經筵之暇。遊息其中則壽。何以不若堯舜治。何以
0478b13: 不若唐虞哉。帝曰。天時饑饉。齋祀暫且停止。
0478b14: 嘉靖六年。發尼僧道姑出嫁　按明會典。嘉靖六
0478b15: 年。奏准尼僧道姑。發還原籍出嫁。其菴寺房室土地。
0478b16: 盡數入官。
0478b17: 嘉靖八年。禁婦女出入寺觀。及多蓄行童　按明會
0478b18: 典。靖嘉八年。奏准凡宦戚施捨寺觀。不許容令婦女
0478b19: 出入。及多蓄行童。若有私自簪剃。并犯奸者。各照律
0478b20: 例問擬。
0478b21: 嘉靖十八年。僧道照額設定數。每名納銀十兩
0478b22: 　按明會典。嘉靖十八年。奏准僧道照國初額設定數。
0478b23: 每僧道一名。納銀十兩。在內於兩京工部。在外於各
0478b24: 布政司。直於各府。上納類解。免其赴京。其兩京兩
0478c01: 度。在京准二千名。南京一千名。
0478c02: 嘉靖二十九年。定僧道官。及僧道律例　按明會典。
0478c03: 嘉靖二十九年。定僧道官。受財枉法滿貫　凡僧道
0478c04: 官。係京官具奏提問。在外依律。徑自提問。受財枉法
0478c05: 滿貫。亦問充軍及僧道。有犯姦盜詐。偽逞私爭訟怙
0478c06: 終故犯并一應贓私罪名有玷清規妨礙行止者。俱
0478c07: 發還俗。若犯公事失錯。因人連累及過誤致罪。於行
0478c08: 止戒規無礙者。悉令運炭納米等項。各還職為僧為
0478c09: 道　僧道犯罪。曾經決罰者。並令還俗。
0478c10: 嘉靖三十三年。題准僧道。由戶部咨禮部。填給度牒
0478c11: 　按明會典。嘉靖三十三年。題准各府州縣。納解年
0478c12: 終造冊連庫收繳送戶部。給與號紙一張。咨送禮部。
0478c13: 填給度牒。
0478c14: 嘉靖三十七年。議准僧道度牒。每名量減銀四兩
0478c15: 　按明會典云云。
0478c16: 穆宗隆慶六年。題准禮部印發空頭度牒通行。各處
0478c17: 召納。如有來京請給者。赴戶部納銀五兩。發號紙送
0478c18: 禮部給牒　按明會典云云。
0478c19: 神宗萬曆元年。五城御史驅令遊食僧道回籍。禁
0478c20: 私自簪剃。及不著本等冠服者　按明會典。萬曆元
0478c21: 年。令五城御史。查各寺觀菴院。有遊食僧道。驅令回
0478c22: 籍仍比照居民保甲法置立油牌開寫年貌籍貫。以
0478c23: 便稽查其有。私自簪剃。及不穿戴本等冠服者。訪拏
0478c24: 治罪。
0479a01: 萬曆十三年。定僧道於寺觀神廟。刁姦婦女。及縱令
0479a02: 婦女於寺觀神廟律例　按明會典。萬曆十三年。定
0479a03: 僧道軍民人等。於各寺觀神廟。刁姦婦女。因而引誘
0479a04: 逃走。或誆騙財物者。俱發附近充軍民人夢等。縱令
0479a05: 婦女於寺觀神廟有犯者。問罪枷號一箇月發落
0479a06: 　年萬曆　　年。禁私建寺觀。僧道果戒行無。始
0479a07: 准給牒。其不守清規者。令還俗務農　按春明財餘
0479a08: 錄。宗伯沈鯉。拆毀寺觀。疏看得戶部尚書王遴條議。
0479a09: 要將近日私創寺觀庵院。盡數拆毀。僧道者四十以
0479a10: 下。無度牒者。盡數騙逐歸農。流寓者。遞歸本籍。土著
0479a11: 者。收入里戶。白蓮羅道等會惑眾糜列者。悉從重懲
0479a12: 治。一節為照。異端之術。足以惑世誣民。苟非禮教素
0479a13: 明。未有不蠱。於福田利益之說偷。在昔已巳然。其風猶
0479a14: 未甚也。邇來遊手遊食之輩。布滿中外。此倡彼和。莫
0479a15: 可收拾。以致梵宇琳宮。星棋布。而無知之。民約會進
0479a16: 香建幟號佛者。日充斥於道塗。豈直民財糜費上虧
0479a17: 惟正之供。且風俗漸偷。釀成地方之禍。臣等目擊茲
0479a18: 獘。方欲申飭。今尚書王遴條奏。及此深得移風易俗。
0479a19: 足國裕民至計相應酌議題請恭候命下移咨兩京
0479a20: 都察院轉行五城內外。及天下司府州縣地方大小
0479a21: 寺觀庵院。除係古剎。及奉有欽依建置。照舊存留。聽
0479a22: 其焚修外。若係近日私創庵院。招集僧尼。瀆祀不經
0479a23: 者。悉行拆毀入官。以後再不許新立增置。違者。依律
0479a24: 問遣。僧道曾經給有度牒。年四十以上者。照舊存留。
0479b01: 其年四十以下。未經給度牒者。查果戒行無。始准
0479b02: 查照見行事例申送納給度牒。如不行給度牒削剃
0479b03: 不守清規。與流寓遊食之徒。一并驅逐。原籍務農。當
0479b04: 差一切白蓮羅道。募緣僧道。及約會燒香。頭戴甲馬。
0479b05: 口稱佛號。等項愚民。在內聽緝事衙門。在外著巡邏
0479b06: 員役。嚴加禁捕。務得會首倡率之人。依律枷號治罪。
0479b07: 知情故縱者。罪亦如之。勿視文。務臻實效。然臣等
0479b08: 猶有過計焉。夫禮者。禁於未然。易為力。而已巳然者。難
0479b09: 為功。查得僧道之禁。即今言官建白。本部議覆。不啻
0479b10: 三令五申矣。而齋醮施捨。愈昌愈熾。俾異端者。流安
0479b11: 坐而享富厚。豈盡左道之愚。人抑亦崇尚者之自
0479b12: 愚耳。崇之於彼。而欲禁之。於此猶聚羶而驅蠅。增薪
0479b13: 而止沸也。其將能乎今。宜於禁令之外。仍以禮教隄
0479b14: 防之乞各撫按嚴督各該守令毋專以簿書期會
0479b15: 為急。而以移風易俗為要。申明聖諭。勸化愚民。教以
0479b16: 君臣父子之常道。示以農桑衣食之恒業。曉以惠迪
0479b17: 從逆之實理。喪葬必依家禮。有擅作佛事者必罰。祈
0479b18: 年必於方社。有揭榜消禳者必罪。大經既正。邪慝漸
0479b19: 消。行之既久。果於風化有裨。不為俗吏。吏部開著上
0479b20: 考脫有奉行未至。亦宜罰治。以示創懲。庶幾教化與
0479b21: 法制並行。民風與世道咸賴矣。奉神宗旨。各處寺觀
0479b22: 庵院。除古剎及建有名的。照舊存留。其餘私創無
0479b23: 名。黷祀不經的。兩京著五城御史。在外撫按官。嚴行
0479b24: 稽查應改應毀。酌量區處。具奏餘依擬。
0479c01: 皇清
0479c02: 天聰六年
0479c03: 大清會典。釋道二教。亦
0479c04: 王化所不廢。惟嚴其禁約。毋使滋蔓。令甲具在。最
0479c05: 為詳密云　凡僧道度牒。天聰六年。定各廟僧
0479c06: 道。設僧錄司道錄司總管。凡通曉經義。恪守清
0479c07: 規者。給與度牒　是年定僧道不許自買人簪
0479c08: 剃。違者治罪。
0479c09: 順治二年
0479c10: 大清會典。順治二年。定內外僧道。俱給度牒。以防奸
0479c11: 偽。其納銀之例停止。凡寺廟庵觀若于處。僧道
0479c12: 若干名。各令住持。詳查來歷。具結投遞僧道官。
0479c13: 僧道官仍具總結在京城內外者。俱令報部。在
0479c14: 直省者。赴該衙門投遞。送撫按。轉行解部。頒
0479c15: 給度牒。不許充混領事發罪坐經管官　是
0479c16: 年定內外僧道。有不守清規。及犯罪為僧道者。
0479c17: 住持舉首。隨匿不舉。一體治罪。頂名籍度牒
0479c18: 者。嚴究治罪　又定內外寺廟庵觀。凡有明朝
0479c19: 舊敕。盡行繳部。不許隱藏。又嚴禁京城內外。不
0479c20: 許擅造寺廟佛像。如呈報禮部。方許建造。其現
0479c21: 在寺廟佛像。亦不許私自拆毀。僧道住處。不許
0479c22: 私自遷徙。移出佛像。及自置錄綠簿募化。併不許
0479c23: 私自削髮為僧。僧道官住持縱隱。一體治罪。
0479c24: 順治三年
0480a01: 大清會典。順治三年。令在京寺廟庵觀。不許僧尼道
0480a02: 士混處。及閒雜俗人居住。工部五城查明。僧道
0480a03: 官容隱者。一體重治　又定嚴禁京城僧道。沿
0480a04: 街設置神像。念誦經。或持擊梆磬募化者。該
0480a05: 管僧道官。即行重治。如住持募化。罪及闔寺。如
0480a06: 散眾募化。罪坐住持。併該管僧道官。一體治罪。
0480a07: 順治四年
0480a08: 大清會典。凡僧道官補授。順治四年。題准在京僧道
0480a09: 錄司。由禮部考取。移咨吏部補授。各府州縣僧
0480a10: 道等官。令各布政司。遴選保舉。報部轉咨吏部
0480a11: 授職。
0480a12: 順治六年
0480a13: 大清會典。順治六年。題准內外僧道。必有度牒。方准
0480a14: 住持。焚修該部。刊刻度牒印。發各布政司。及順
0480a15: 天府。查境內僧道素無過犯者。每名納銀四兩。
0480a16: 給度牒一張。各州縣於年終申解該司。解戶
0480a17: 部。仍報禮部查考。其從前給過度牒。一并追繳。
0480a18: 順治八年
0480a19: 大清會典。順須治八年。
0480a20: 諭僧道俱免納銀。如有請給度牒者。該州縣確查
0480a21: 呈報司府。申呈禮部。照數給發　凡道場禁。例
0480a22: 順治八年。定
0480a23: 皇城內。不許作道場。
0480a24: 順治九年
0480b01: 大清會典。順治九年。
0480b02: 諭僧尼道士。已巳領度牒者。務恪守清規。用本等衣
0480b03: 帽。住居本寺廟。如未領度牒。私自為僧尼道士
0480b04: 及用喇嘛衣服往來者。照例治罪。
0480b05: 順治十五年
0480b06: 大清會典。順治十五年。題准直省僧尼道士。已巳經給
0480b07: 過漢字度牒者。盡行查繳。送部照數。換給滿漢
0480b08: 字度牒。并確查先年已巳納銀者。換給新牒。未納
0480b09: 銀者。納銀給牒。
0480b10: 順治十七年
0480b11: 大清會典。順治十七年。議准僧道度牒。免其納銀。令
0480b12: 各該撫。詳開花名年貌籍貫。及焚修寺廟。備造
0480b13: 清冊。併送紙張。投部印給度牒。
0480b14: 康元年
0480b15: 大清會典。康元年。定凡作道場者。止許在本家院
0480b16: 內。其當街搭蓋蓆棚揚旛掛榜。及僧道張傘捧
0480b17: 托香帛遶街行走取水畫地開酆都穿戴盔甲
0480b18: 等項。俱行禁止。違者。僧道責二十板為民。該管
0480b19: 僧道官革職。其作道場之家係官交。該部議處
0480b20: 係民治。以違禁之罪。
0480b21: 康熙四年
0480b22: 大清會典。康熙四年。題准除興京盛京。及京城寺廟
0480b23: 遵
0480b24: 諭建設外。其前代敕建寺廟。應各設僧道十名。私
0480c01: 建大寺廟。各設八名。次等寺廟。各設六名。小寺
0480c02: 廟各設四名。最小寺廟。各設二名　又題准本
0480c03: 戶不及三丁。及十六歲以上。不許出家。違例者
0480c04: 枷號一個月。僧道官及住持。知而不舉。一併治
0480c05: 罪。罷職還俗。
0480c06: 康熙六年
0480c07: 大清會典。康六年。禮部通計直省建大寺廟。共
0480c08: 六千七十三處。小寺廟共六千四百九處。私建
0480c09: 大寺廟。共八千四百五十八處。小寺廟共五萬
0480c10: 八千六百八十二處。僧十一萬二百九十二名。
0480c11: 道士二萬一千二百八十六名。尼八千六百十
0480c12: 五名。通共寺廟。七萬九千六百二十二處。僧尼
0480c13: 道士。十四萬一百九十三名。
0480c14: 康十三年
0480c15: 大清會典。康十三年。議准在外僧道等官。由各該
0480c16: 撫。移咨禮部詳查。轉咨吏部補授。准其註冊。停
0480c17: 其具題。仍知會禮部填給劄付。移咨該撫。行令
0480c18: 任事。
0480c19: 康十五年
0480c20: 大清會典。康十五年。題准凡僧尼道士。不領度牒。
0480c21: 私自簪剃者。杖八十為民。有將逃亡事故。度牒
0480c22: 頂名替者。責四十板入官。該管僧道官。俱革
0480c23: 職還俗　是年題准停止給發度牒。
0480c24: 康十六年
0481a01: 大清會典。康十六年。令京城內寺廟庵院。不許設
0481a02: 教聚會。男女混雜。併不許搭蓋高臺。演戲斂錢。
0481a03: 酬神賽會。僧道錄司。併該管僧道官。不時親查。
0481a04: 有違禁者。執送本部。將本人及寺廟住持。一併
0481a05: 治罪。該管僧道官。不行查拿。本部參處。
0481a06: 康二十二年
0481a07: 大清會典。康二十二年。議准仍給盛京僧道度牒。
0481a08: 康二十三年
0481a09: 大清會典。康二十三年。議准臺灣僧道舊牒。追繳
0481a10: 送部。換給度牒。
0481a11: 康五十年
0481a12: 御製文集。康五十年。十二月十五日。
0481a13: 上諭禮部。近見直各省。創建寺廟者甚多。建造寺
0481a14: 廟。則佔踞百姓田廬。既成之後。愚民又為僧道。
0481a15: 日用湊集。銀錢購買。貧人田地給與。以致民田
0481a16: 漸少。且遊民充為僧道。窩藏逃亡罪犯行事不
0481a17: 法者甚多。實擾亂地方。大無益於民生者也。著
0481a18: 各省督撫。及地方官。除原有寺廟外。其創建增
0481a19: 修。永行禁止。
0481a20: 
0481a21: 圖書集成神異典二氏部考卷下終
