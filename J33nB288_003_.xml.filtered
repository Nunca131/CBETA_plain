0571c01: 憨予暹禪師語錄卷第三
0571c02: 
0571c03: 嗣法門人　法雲　廣學　等編
0571c04: 小參
0571c05: 小參云開爐結制上祖遺規打七打三今時程範到
0571c06: 這紅爐燄上須是純剛打就生鐵鑄成的漢子管取
0571c07: 指日成功頃時了辦驀地玄關透脫恍爾頂眼豁開
0571c08: 便能放出趙州狗子咬殺臨濟瞎驢溈山水牯踏倒
0571c09: 楊岐三腳說甚德山棒臨濟喝洞山麻三斤雲門乾
0571c10: 屎橛檢點將來俱成滯貨汾陽今日一場特地還有
0571c11: 委悉者麼良久云單刀直入無回互奪取錦標意氣
0571c12: 新。
0571c13: 小參云道得也三十棒道不得也三十棒必定作麼
0571c14: 生免得還有會得者麼出來拄杖子為作證明眾下
0571c15: 語不契乃云竿木隨身逢場作戲權衡在手殺活自
0571c16: 由有時放行大地黑漫漫有時把住乾坤光爍爍且
0571c17: 道把住為人是放行為人是所以云殺人須見血為
0571c18: 人須為徹一棒一條痕一掌一握血良久云未免勞
0571c19: 他木上座顯露神通去也遂拈拄杖一時打散歸方
0571c20: 丈。
0571c21: 滄起朱太史為薦嚴請對靈小參舉道吾和尚至施
0571c22: 主吊慰次漸源侍者撫棺問云生耶死耶吾云生也
0571c23: 不道死也不道源云為甚不道吾云不道不道同歸
0571c24: 至途中源云生耶死耶和尚快為某甲道不道即打
0571c25: 和尚去在吾云打即任打道即不道源便打同歸吾
0571c26: 云汝速去恐知事得知不便源竊去道吾入滅後源
0571c27: 至石霜請益云生耶死耶霜云生也不道死也不道
0571c28: 源云為甚不道霜云不道不道源於言下大悟師云
0571c29: 道吾和尚雖是言中有響句裏藏鋒可惜狼藉不少
0571c30: 何故當斷不斷返招其亂今日若有人問汾陽云生
0572a01: 耶死耶待聲未絕便與劈脊痛棒管教當下知歸免
0572a02: 向生死流注中作活亦使忘靈得聞無生法忍且道
0572a03: 今日汾陽與昔道吾是同是別復頌云無生法忍當
0572a04: 陽露滿目西方現剎塵生與不生端的處九蓮花綻
0572a05: 涌全身卓拄杖下座。
0572a06: 結制小參僧問上無佛道可成下無眾生可度且道
0572a07: 和尚陞座更作甚麼師云打鳳羅龍僧無語師云布
0572a08: 袋老鴉乃云這段大事因緣在汝諸人眉睫上無時
0572a09: 不放光動地耀古騰今見色聞聲當陽顯露秪如拈
0572a10: 匙舉箸動轉施為且道畢竟是阿誰運用到者裏須
0572a11: 是伶俐漢一眼覷破更說甚麼九旬結制三月安居
0572a12: 大千世界為我圓覺伽藍物物頭頭總成華藏世界
0572a13: 放行把住縱奪自由殺活臨機通身手眼正恁麼時
0572a14: 且道結制安居一句作麼生良久云止止不須說卓
0572a15: 拄杖下座。
0572a16: 小參云全提正令密運鉗鎚煆煉衲僧通身手眼到
0572a17: 者裏須是個純鋼打就底向紅爐焰上挨拶將來自
0572a18: 然風光大地意氣乾坤方為當家種草山僧恁麼告
0572a19: 報已是屈抑諸人了也若乃依依稀稀淈淈沌沌大
0572a20: 似水浸石頭那討生發日子眾中還有見義勇為者
0572a21: 麼雪後始知松柏操事難方見丈夫心。
0572a22: 小參彈指秋光冬景半衲僧巴鼻云何判諸禪珍重
0572a23: 莫蹉跎休等閻家暗打算直下玄關早透過管教佛
0572a24: 祖為侶伴苟或依俙不恁麼袈裟之下人身換山僧
0572a25: 苦口足堪涼奮出超群出格漢果若如是真誠虛空
0572a26: 喫汝痛棒倘或不然汝喫閻羅鐵棒莫言不道。
0572a27: 小參云舉谷隱和尚示眾云十五日已巳前諸佛生你
0572a28: 不得住我者裏若住我者裏我有錐子錐你十五日
0572a29: 已巳後諸佛滅你不得離我者裏若離我者裏我有鉤
0572a30: 子鉤你正當十五日且道用鉤即是用錐即是師云
0572b01: 者老漢恁麼示眾大似惡口小家未免傷鋒犯手今
0572b02: 日汾陽不用如何若何直令一個個前後際斷生滅
0572b03: 兩忘更說甚麼諸佛生滅鉤錐施設一任缽囊高挂
0572b04: 拄杖橫擔去住自由各增意氣秪如正當十五日又
0572b05: 作麼生良久云一輪光燦爛千古意輝煌。
0572b06: 示眾
0572b07: 示眾舉僧問古德云如何是一大藏教德云演出演
0572b08: 入師云古德恁麼為人條直露膽傾心非但一大藏
0572b09: 教將牟尼寶珠覿面和盤托出廣勝今日重為舉似
0572b10: 且道還有酬價者麼良久云海神知貴不知價留與
0572b11: 人間光照夜。
0572b12: 示眾云秋光彈指又將冬堪嘆浮生若夢中生死玄
0572b13: 關須薦透休教錯過主人公生死玄關則且置云何
0572b14: 得不錯過主人公良久云獅子吼時芳草綠象王
0572b15: 回顧落花紅。
0572b16: 示眾云箇段大事歷歷輝騰於腳下當陽不昧明明
0572b17: 獨露在眉間從朝至暮無回互動用施為自悄然既
0572b18: 是如斯現成為甚諸人不會良久云只為分明極翻
0572b19: 令所得遲。
0572b20: 示眾云每月十一五大家同入室無事可商量只要
0572b21: 當下瞥若也瞥獨露祖師箇巴鼻倘未瞥切須珍重
0572b22: 知端的人命無常呼吸間百歲光陰一瞬息且問諸
0572b23: 禪人還有端的祖師巴鼻者麼金風昨夜透窗寒吹
0572b24: 綻禪關破衲罅。
0572b25: 示眾云天寒人寒點水滴凍至道無難惟嫌撿擇但
0572b26: 莫憎愛洞然明白且道點水滴凍還有撿擇處也無
0572b27: 若有撿擇須向寒風凜凜處高著眼看若也看得明
0572b28: 白管取明明爾法法爾助顯大機大用一任自在風
0572b29: 流還有直下承當者麼良久云若無舉鼎拔山力千
0572b30: 里烏錐不易騎。
0572c01: 示眾云佛未出世本無一法祖未西來了無二致若
0572c02: 能於生佛已巳前薦得大好一場笑話何故若有毫釐
0572c03: 脩學心無相光中不自在所以云無明實性即佛性
0572c04: 幻化空身即法身法身覺了無一物本源自性天真
0572c05: 佛敢問諸禪人作麼生是天真佛良久云我不敢輕
0572c06: 于汝等便下座。
0572c07: 示眾云打七打三佛祖玄關投機入室衲僧巴鼻人
0572c08: 人問答分明箇箇獅兒骨格切須自肯乃方親把手
0572c09: 牽君行不得從今各各莫隨流管取大家都透徹始
0572c10: 知生死不相干任運人天為規則然雖如是且道任
0572c11: 運人天一句意作麼生良久云莫怪渠儂多意氣他
0572c12: 家曾踏上頭關。
0572c13: 示眾佛法二字不在別處秪在諸人眉睫上無時不
0572c14: 輝天鑑地耀古騰今貴在當人一肩領荷向二六時
0572c15: 中自然孤迥迥峭巍巍頭頭爾法法爾通身手眼徹
0572c16: 體風流直至水打不溼針劄不入圓陀陀光爍爍正
0572c17: 恁麼時還有恁麼人麼良久云碗脫丘。
0572c18: 示眾舉昭祖云識得拄杖子行腳事畢師驀拈拄杖
0572c19: 云還見麼切不可喚作拄杖子且道畢竟喚作甚麼
0572c20: 良久云不可尖上更加尖。
0572c21: 示眾云今朝結制並無別意只要諸人各明大事敢
0572c22: 問大眾阿那箇是大事驚群須是英靈漢敵勝還他
0572c23: 獅子兒。
0572c24: 示眾云古德道大道秖在目前要且目前難睹既是
0572c25: 只在目前為甚卻又難睹諸人還會麼秪為分明極
0572c26: 翻令所得遲。
0572c27: 因開園示眾云古人居山樂道唯憑火種刀耕乾明
0572c28: 村居隱拙但將鉏钁生涯所謂云欲知樂道菴居趣
0572c29: 直向钁頭識佛陀且問諸禪人有钁頭邊識得者麼
0572c30: 復頌云村居養道興交加钁地開圃意更賒若問西
0573a01: 來端的句不栽茄子便栽瓜。
0573a02: 示眾付相空副寺來源書記驀拈拂子云祖師把柄
0573a03: 人天表拈出當陽授克家異日風雲相聚會敷揚法
0573a04: 化驗龍蛇如是分明舉似眾中還識恁麼人麼副寺
0573a05: 書記須出眾流通祖道續拈花。
0573a06: 示眾云個事輝天鑒地耀古騰今光鋩閃爍燦爛乾
0573a07: 坤所以道日不待火而熱月不待風而涼鳧足自短
0573a08: 鶴頸自長金生麗水玉出崑崗秪如恁麼現成為甚
0573a09: 不肯承當是故古德云若要分明自肯須是通身白
0573a10: 汗始得即今炎天溽暑人人白汗淋淋還有自肯者
0573a11: 麼良久云水向石邊流出冷風從花裏過來香。
0573a12: 晚參
0573a13: 除夕晚參云一年今夜盡千里聚同堂末後牢關句
0573a14: 乘時為舉揚不見道北禪烹露地白牛與衲子分歲
0573a15: 天童宰透海烏雞為禪客過年大都隨家豐儉未免
0573a16: 憐兒不覺醜遺風作話端今日乾明村居養拙諸兄
0573a17: 弟為法相依不敢與古人鬥志比富但秪抱道為務
0573a18: 安貧度時然雖如是且道新舊交加一句作麼生舉
0573a19: 揚莫嫌風味乾明淡且喜平泉透骨涼。
0573a20: 晚參云鑪鉗鎚陶鑄聖凡利具叢林保社養育才
0573a21: 器寶坊乾明者裏有時鬧哄哄有時靜俏俏諸人且
0573a22: 向那邊著力若向鬧哄哄處承當渠儂不自由倘於
0573a23: 靜俏俏裏著倒管保有事在且道去此二途如何行
0573a24: 履良久云龍得水時添意氣虎逢山色長威獰。
0573a25: 冬節晚參云結制今經一月明朝諸禪打七卻逢冬
0573a26: 至節臨陰極一陽來復萬象撥轉天關森羅挽回地
0573a27: 軸滴水玉潔冰清石筍抽條寒谷衲僧意氣風流獅
0573a28: 兒猙獰頭角菩提根芽增長般若花枝開發直下遍
0573a29: 界全彰物物威音消息若是未舉先知許伊當下休
0573a30: 歇苟或了徹未然且須打教親切秪如親切一句意
0573b01: 作麼生良久云白鼠自推遷銀臺元不變。
0573b02: 晚參云世尊不說說大好虛空裏釘橛迦葉不聞聞
0573b03: 恰似海底鼓紅塵若道說而不說當面錯過自己巳辜
0573b04: 負世尊若道聞而不聞卻又辜負自己巳錯過世尊且
0573b05: 道畢竟如何得不錯過辜負去良久云分明月在梅
0573b06: 花上看到梅花早已巳遲。
0573b07: 晚參問四大本空五蘊非有且道即今將甚麼說法
0573b08: 師云還聞麼進云三千諸佛出在何處師云大家在
0573b09: 者裏乃云玲瓏寶塔二六時中常為諸人談說實相
0573b10: 妙法日問還有領會者麼若也會得不負擔囊行腳
0573b11: 聚首雲堂共樂放光三昧幸與釋迦老子覿面相參
0573b12: 同行共住且道還見麼良久云動容揚古路不墮悄
0573b13: 然機。
0573b14: 晚參僧問寶塔放光佛在何處師云陝陜府鐵牛吞大
0573b15: 象進云有佛處不可住無佛處急走過意旨若何師
0573b16: 云鐵蛇橫古路乃云廣勝門庭迥不同參禪持戒播
0573b17: 宗風箇中誰是知音者休糧原是霍山通舉拂子云
0573b18: 諸禪德知音一句且止秪如者箇是參禪耶持戒耶
0573b19: 若道是參禪眼中著屑若道是持戒自究不了倘能
0573b20: 者裏見得親切正所謂行布不礙圓融圓融不礙行
0573b21: 布其或未然不免韓盧逐塊。
0573b22: 晚參云佛祖家風格外機箇中消息許誰知眉毛廝
0573b23: 結忘身究鼻孔撩天鐵面皮參方若無如是眼假饒
0573b24: 千載亦奚為只須奮起超群志獅子西河吼若雷。
0573b25: 晚參僧問某甲已巳問請師答話師云到頭霜夜月任
0573b26: 運落前溪僧擬師云依俙似曲纔堪聽又被風吹別
0573b27: 調中僧喝師便打乃云問已問了答已答了諸人更
0573b28: 覓甚麼碗不見道天晴不肯走只待雨淋頭遂一時
0573b29: 打散歸方丈。
0573b30: 晚參云潑天門戶把手拽不入匝地家風牽著猶未
0573c01: 走所以云把手牽君行不得為人自肯乃方親百尺
0573c02: 竿頭重進步十方世界現全身若是斬釘截鐵衲僧
0573c03: 便乃一肩領荷不妨十二時中頭頭孤迥迥處處峭
0573c04: 巍巍動定施為通身光彩折旋俯仰徹體風流可為
0573c05: 於無言處顯言有為處無為何妨喝佛罵祖誠乃知
0573c06: 恩報恩棒雨逐風可謂感德謝德苟或未然喫水也
0573c07: 須防噎且道直下承當一句意作麼生九萬里鵬纔
0573c08: 展翅百千年鶴便翱翔。
0573c09: 晚參云衲僧家秪貴腳跟點地鼻孔遼天便能向毘
0573c10: 盧頂上橫三豎四釋迦眼睛裏七縱八橫苟然如
0573c11: 斯端的管取歸家穩坐任運風流其或未能必須眉
0573c12: 毛挽定豎起脊梁決要分明了脫了脫一句且置腳
0573c13: 跟點地一句試道看僧便喝師云敕點飛龍馬跛鱉
0573c14: 出頭來。
0573c15: 晚參云德山晚參不答話聲震若雷趙州晚參卻答
0573c16: 話虛空徒側耳今夜乾明晚參卻不恁麼無論問話
0573c17: 不問話都盧三十棒何故各各使知正令流通三十
0573c18: 年後免被別人瞞盰去在。
0573c19: 晚參云本分衲僧必從真實踐履苟取狂徒未免言
0573c20: 行參差縱爾言前薦得猶為滯殼迷封句下承當卻
0573c21: 是觸途狂見所以古人道說得一丈不如行取一尺
0573c22: 又云行在說處說在行處且道行說俱到底人必定
0573c23: 如何履踐良久云十字街頭薦取天子百草頭上識
0573c24: 取老僧。
0573c25: 新秋晚參昨夜金風初振罷竹窗今日卻生涼蟬鳴
0573c26: 岸柳和煙翠噪落荷香月滿塘不見道一葉落天下
0573c27: 秋一塵起大地收驀放如意云一葉落也還知天下
0573c28: 秋麼復拈如意云一塵起也還知大地收麼若也如
0573c29: 斯透頂透底見得的當不妨向五蘊山中縱橫自在
0573c30: 出沒逍遙能使四時寒暑之外風光任運截斷玄猷
0574a01: 且道正恁麼時如何展演良久云意氣不從天地得
0574a02: 英雄且借四時催。
0574a03: 開示
0574a04: 開示師落堂云者段大事因緣人人本自現成個個
0574a05: 了無向背但貴知見端的不論先參後學老幼賢愚
0574a06: 唯要自肯承當必無難易還知承當個甚麼切忌二
0574a07: 六時騎驢覓驢頭上安頭若是個漢聞恁麼說話即
0574a08: 便隨處逍遙隨處作活管教滿眼滿耳物物現成動
0574a09: 用施為頭頭自在山河大地明暗色空世界身心打
0574a10: 成一片直使心行意絕聲色兩忘如麻繩入水針劄
0574a11: 不透步步不離心心無間管教時刻寸香了當無疑
0574a12: 若不恁麼真參云何得到歸家田地假饒弄到臨末
0574a13: 稍頭依舊一場莫怪山僧不道。
0574a14: 開示師云人命無常呼吸間大家著力奮精參了明
0574a15: 生死玄關外免被閆家老熱瞞山僧恁麼告報秪為
0574a16: 諸禪各懷特達向上之志紹隆佛祖之心豈可不為
0574a17: 保任此事但要諸人痛切生死急務自然二六時中
0574a18: 頭頭法法本分相應若也參情親切心心無間步步
0574a19: 不離管取三七日內如人飲水冷煖自知苟或伶俐
0574a20: 道人纔聞一撥便轉猶是落二落三了也倘依俙彷
0574a21: 彿還須咬定牙關急著眼看看到水窮山盡處方知
0574a22: 格外有通衢心隨萬境轉轉處實能幽隨流認得性
0574a23: 無喜亦無憂珍重。
0574a24: 開示目顧左右云若向者裏會得各請歸堂穩坐苟
0574a25: 或未然只可把定繩頭咬定牙關豎起脊梁將生死
0574a26: 二字貼在額頭上看定本參不分星夜毫釐勿使走
0574a27: 作直下聖凡情見是非人我一齊坐斷不覺有世界
0574a28: 身心都盧是個疑團管取到家決不遠矣倘若隨群
0574a29: 作隊三三兩兩雜話閒談今日如此明日如彼更或
0574a30: 觸境逢源無明煩惱我慢貢高自逞伶俐聰明處處
0574b01: 是非滾滾頭頭業識忙忙恁麼學道不唯不了己巳躬
0574b02: 大事亦且辜負檀信脂膏行人血汗猶恐大限到來
0574b03: 依舊一場既然如是合作麼生努力今生須了
0574b04: 卻莫教永劫受餘殃。
0574b05: 
0574b06: 
0574b07: 
0574b08: 
0574b09: 
0574b10: 憨予暹禪師語錄卷第三終
