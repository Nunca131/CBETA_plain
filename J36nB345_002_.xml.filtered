0086a01: 蘇州竹菴衍禪師語錄卷下
0086a02: 住婁江綠野菴門人機湧編
0086a03: 婁東付法居士錢受明法名機廓閱
0086a04: 機緣
0086a05: 僧禮拜起。師拈筆示云。會麼。僧擬荅。師云。能縱能奪。
0086a06: 能殺能活。僧禮退。師云。勦。
0086a07: 僧問。和尚不得有語。不得無語。速道。聲未絕。師便打。
0086a08: 古林維那入室。纔禮拜。師云。釋迦老子因甚打失半
0086a09: 邊鼻孔。林云。和尚與麼道那。師云。真獅子兒。林便喝。
0086a10: 師云。善能哮吼。林又喝。師亦喝。林禮拜。師說偈云。當
0086a11: 陽覿面提。覿面當陽吼。付於獅子兒。不前亦不後。遂
0086a12: 付衣拂。
0086a13: 僧問。熏風自南來。殿閣生微涼。意旨如何。師云。好箇
0086a14: 消息。僧擬議。師以茶驀面潑。
0086a15: 僧參云。請和尚一箇話頭。師擊竹篦云。向者裏會得。
0086a16: 盡大地是箇話頭。僧云。殺人刀。活人劍。師便打。僧喝。
0086a17: 師云。再喝喝看。僧擬議。師云。了。
0086a18: 盛夫人領眾女參。求和尚開示。師云。且坐喫茶。淨脩
0086a19: 云。和尚自喫。師云。負恩者多。脩喝。師便打。脩亦打。師
0086a20: 云。見甚麼道理打老僧。脩無語。師痛棒打出。
0086a21: 啟七。師落堂垂語云。啟七已巳經三日。箇箇眉橫鼻直。
0086a22: 風聲吹折長松。驚倒須彌卓立。試問本地風光。三腳
0086a23: 烏龜上壁。諸禪德。三腳烏龜作麼生上壁。各下一語
0086a24: 看。眾擬荅。師以竹篦旋風打散。
0086a25: 師雷雨夜坐。僧問。如何是真法。師云。檐聲未斷連宵
0086a26: 雨。電影還催後夜雷。僧有省。
0086a27: 師自述行繇
0086a28: 余諱真衍。別號藕菴。吳之長洲高陽氏子。母姓陳。長
0086a29: 齋奉佛。夢童子空中手書丹鳳啄金桃之句。余生也。
0086a30: 明之泰昌辛酉正月十三寅時也。雖襁褓時喜坐。幼
0086b01: 不入群兒隊。遇僧而齋敬之。十五歲一日懇兩尊人。
0086b02: 言志慕宗門是所重也。父母不允。憂而不食。遂默持
0086b03: 準提咒心。日不虛也。十六歲之冬。父命以配。不一年。
0086b04: 冬十一月十四日丁母憂。明年中元正晝。父歸西逝。
0086b05: 七中延僧佛事。余不茹葷。虔奉七素。三年喪畢。奉兩
0086b06: 尊人合葬於長洲之金雞堰。葬歸謝事。邀族長親朋
0086b07: 至。告長者曰。向願如也。長者親朋以千萬言阻之。余
0086b08: 志亦堅定。以書文器用歸於宗祀。室之所有歸於內
0086b09: 伴。伴歸內父家。十九歲之秋方能脫白。禮雲栖下晟
0086b10: 公禪師披剃。因常住蕭疏。眾僧枯澹。余自發心。化飯
0086b11: 供眾一年。癸未冬。萬峰受具。甲申春禮剃度師。奉侍
0086b12: 期年。一日閱圓覺經中菩薩發問。今者四大各離。妄
0086b13: 身當在何處。余遂撫几掩卷而歎曰。人生不明箇事。
0086b14: 徒為僧相耳。即辭師。立志參尋決擇。省要內戚。面稟
0086b15: 堅誓不移。乙酉春謁萬峰。峰問。萬法歸一語。荅曰。梅
0086b16: 子樹頭紅。峰曰。更道。余曰。猶嫌少在。峰曰。參堂去。余
0086b17: 以寢食忽忽。一日聞板聲。瞥然會得。具陳上事。峰落
0086b18: 草之後。復以公案驗之。更索偈看。余遂書偈。鐵船屋
0086b19: 裏泛揚州。棹破波心碧漢秋。驚起石人嗥不住。烏藤
0086b20: 跳鬼神愁。峰可之。而後問荅皆以契機。同處三年。
0086b21: 辭萬峰。謁湖之道峰山翁和尚。是日踏雪登山。一見
0086b22: 便問。蘇州有。常州有。有箇甚麼。荅曰。踏著秤錘硬似
0086b23: 鐵。山曰。且坐喫茶。余作禮歸位。是冬戒期。令任以職。
0086b24: 戒事勞頓。乞假就醫。明年愈可。因壽萬峰。留之記室。
0086b25: 一日室中問。東山水上行道一句看。余震威一喝。峰
0086b26: 曰。更道。余復喝。峰休去。明日挂牌。入室卒問。無情說
0086b27: 法道一句看。余作舞而出。晚課後索偈。余書。也大奇。
0086b28: 也大奇。無情說法不思議。石虎橫飛撲面來。雨聲滴
0086b29: 破街沿異。峰然之。自此盤桓而胃氣復發。辭萬峰。寓
0086b30: 婁之雙樹。遷福城。凡痛則絕倒。苟可誦法華。刻法華。
0086c01: 塑佛像。造禪堂。稍愈復遷南城藕菴。乙巳春參金明
0086c02: 老人。余呈印於明。明拈云。是甚麼。余曰。者老漢無文。
0086c03: 印也不識。明即置案頭。余珍重而出。一日早課畢。明
0086c04: 垂語云。功課也未。眾不對。余曰。功課了也。明曰。因甚
0086c05: 我不聞。余云。點即不到。明復問。功課作麼生做。余曰。
0086c06: 到即不點。明便歸方丈。端陽日。明示○。命眾下語。余
0086c07: 曰。急急如律令敕。復以呈明。明乃休。一日老人示
0086c08: 眾云。觀音大士神通廣大。無剎不現。及乎妙相於十
0086c09: 字街頭。無人識得。金明今日為伊慶生。且作麼生慶。
0086c10: 良久云。翻轉地皮苔尺厚。剷去堂前草丈深。還見麼。
0086c11: 各下語看。余曰。昨夜三更月到窗。明歸方丈。一日明
0086c12: 落堂。索余行繇。余以拳呈明。明云。者乾蘿蔔用不著。
0086c13: 即今斬新道一句。余震威一喝。明曰。未在。余以拳擊
0086c14: 明。明亦喝。余珍重作禮。七月初十日夜半。老人呼室
0086c15: 中。舉殃崛產難因緣。子作麼生。余作呱呱聲。明曰。是
0086c16: 男是女。余近前一喝。歸位。復舉女子出定。文殊七佛
0086c17: 之師因甚出不得。罔明初地菩薩因甚卻出得。余曰。
0086c18: 文殊費盡腕力。錯用牛刀。罔明因風吹火。迥出乾坤。
0086c19: 總是一狀領過。明曰。只如老僧常在定。子作麼生出。
0086c20: 余遂高聲云。和尚。明良久云。汝要老僧出定那。余捧
0086c21: 壺斟茶呈上。明大笑。復舉風穴禪師問首山念。法華
0086c22: 世尊不說。說作麼生。念云。動容揚古路。不墮悄然機。
0086c23: 子又作麼生。余曰。金風吹玉管。草木悉知音。明云。更
0086c24: 道。余曰。賓主之禮。合施三拜。復舉白雲謂五祖演云。
0086c25: 有僧從廬山來。皆有悟入。教伊說亦說得有來由。舉
0086c26: 因緣亦明得。只是未在。演於是大疑。屢日參究。忽然
0086c27: 省悟。後云。我因此出一身白汗。明得下載清風。此意
0086c28: 如何。余喝。明曰。好喝。余曰。鯨吞海水。盡露出珊瑚枝。
0086c29: 明曰。三十棒也少不得。余作禮。明又舉斷橋偷祖在
0086c30: 無準範會下。範以狗子因何有業識令祖下語。連三
0087a01: 十轉皆不契機。祖云。可無方便乎。範舉真淨文頌曰。
0087a02: 言有業識在。誰云意不深。海枯終見底。人死不知心。
0087a03: 祖悚然良久。忽聞板聲。大悟。且道悟箇甚麼。余曰。石
0087a04: 人撞破玉樓鐘。明又云。諸佛說不到。歷祖拈不出。道
0087a05: 將一句來。余震威一喝。明云。更道。余曰。再犯不容。明
0087a06: 亦喝。乃云。臨濟有四喝。且道者一喝是那一喝。余曰。
0087a07: 老漢莫探頭好。明曰。為汝拖泥帶水。余作禮。明遂付
0087a08: 源流杖拂。參堂。
0087a09: 雜著
0087a10: 和宋天封佛慈禪師蜜蜂頌原韻
0087a11: 毒鼓聲中顯大機。雜花林裏占春歸。分門立戶成家
0087a12: 業。令不虛行凜凜飛。
0087a13: 幾回歷盡轉風光。攪亂空花箇箇忙。未肯輕拋者著
0087a14: 子。聲聲喚起要渠當。
0087a15: 潑天雄勢浩無涯。竿木隨身到處衙。入佛入魔堪種
0087a16: 草。堂堂宮闕我王家。
0087a17: 山花簇簇鬥芳時。倒用橫拈總不離。刺破虛空天地
0087a18: 闊。塵塵剎剎蜜生脾。
0087a19: 劈窠剖出那枯桐。密布煙雲古路通。自是不歸歸便
0087a20: 得。不萌枝上日頭紅。
0087a21: 臨濟大師囑三聖法偈
0087a22: 沿流不止問如何。狼藉餘辛滿道途。點石化為金玉
0087a23: 易。幾人忘卻是非窠。
0087a24: 真照無邊說似他。溪頭石女笑呵呵。金烏飛出榑桑
0087a25: 國。玉兔奔騰為甚麼。
0087a26: 離相離名人不稟。木童擔雪來填井。洞庭無蓋月為
0087a27: 鉤。波斯笑指雲門餅。
0087a28: 吹毛用了急須磨。百步穿楊又若何。直透三玄戈甲
0087a29: 裏。雙丸于此快如梭。
0087a30: 浮山遠禪師九帶
0087b01: 佛正法眼。石頭土塊。赤腳波斯。漆桶不快。
0087b02: 吾佛法藏。付憨布袋。鐵牛之機。兩采一賽。
0087b03: 理貫全收。識取鉤頭。寒山拾得。未是同儔。
0087b04: 事貫紛拏。白眼添沙。石人鼓舞。玉女生誇。
0087b05: 屈曲垂慈。棒喝無私。新婦騎驢。阿家牽之。
0087b06: 理事縱橫。魔佛心驚。大開爐。麟鳳齊烹。
0087b07: 妙葉兼和。子湖鐵磨。大悲有齋。放身倒臥。
0087b08: 金鍼雙鎖。山河萬朵。露柱燈籠。放過不可。
0087b09: 平懷常實。事圓理直。一曲石琴。天外知悉。
0087b10: 法華經七喻
0087b11: 朽宅當門月一池。須知別有長安路。長安路。人難悟。
0087b12: 漠漠水田飛白鷺。遂高聲云。看箭。右火宅喻
0087b13: 幾番風雨占機先。蕩盡餘辛別一天。伏藏打開人不
0087b14: 見。拈來分任子孫肩。右窮子喻
0087b15: 平地茫茫都靠倒。善財踏遍蓬萊島。堪笑文殊老古
0087b16: 錐。放出金毛喫盡了。右藥草喻
0087b17: 踰城劄落天邊月。良驥追風瞬息時。已巳到故鄉空眼
0087b18: 界。寶山華劈自如如。右化城喻
0087b19: 泥豬癩狗光天地。鐵樹長開五色花。活潑摩尼收不
0087b20: 得。春風頻卷破袈裟。右衣珠喻
0087b21: 往復升沉元自在。頂門活眼照乾坤。螺峰高出須彌
0087b22: 上。看遍迷流甘逐魂。右髻珠喻
0087b23: 醍醐毒藥一時傾。麟鳳生擒爐燄烹。煉就不知何處
0087b24: 去。長天秋月骨毛輕。右醫師喻
0087b25: 塵居十事
0087b26: 舉目天涯只自知。髼鬆短髮懶隨時。任渠履踐消先
0087b27: 業。嫌我癡憨學我遲。右寄跡
0087b28: 你我從來難辨別。主賓互用禮香床。靈山一別如今
0087b29: 日。這片栴檀孰敢藏。右禮佛
0087b30: 拈來遍處去其有。中宮屋膽愈生光。拂開劫石輝天
0087c01: 地。玉兔懷胎走八荒。右掃地
0087c02: 貝葉翻餘舊公案。字字圓珠金不換。一度拈來一度
0087c03: 新。月到床前長作伴。右翻經
0087c04: 尋常飯罷便經行。一室團圞蝸角形。兀坐蒲輪毛鬢
0087c05: 白。花開花落獨惺惺。右晏坐
0087c06: 作家相見主賓分。松子餘香妙入神。堪笑掌鳴增意
0087c07: 氣。靈山震起舊嘉聲。右見客
0087c08: 卓午林空長照寂。鼓韻鐘聲何處出。山僧日用只尋
0087c09: 常。一日缽盂兩度濕。右受食
0087c10: 有時把住黃金色。放下當陽鐵壁通。略轉毫頭明世
0087c11: 界。餘輝如日照無窮。右剔燈
0087c12: 申手摸著自己巳鼻。天然一勺面門全。重重華藏親登
0087c13: 到。者箇何如火裏蓮。右開淨
0087c14: 紫羅帳裏燦真珠。縮腳申拳總自如。夜半嚬呻獅子
0087c15: 窟。鐘聲纔震爪牙舒。右上單
0087c16: 六根偈
0087c17: 圓明歷歷絕無殊。看遍溪山若箇知。黑白既分呈舊
0087c18: 面。眉間端的露雙珠。眼
0087c19: 巖虛聲澈善通靈。差別因緣不妄聽。短笛漁歌皆妙
0087c20: 道。知音勤策莫教停。耳
0087c21: 高踞當陽不記秋。門開八字許誰儔。等閒觸著撩天
0087c22: 志。羶氣香林一網收。鼻
0087c23: 五音六律發尖新。不鼓纖毫韻轉深。殺活全提人不
0087c24: 識。箇中玄旨細參尋。舌
0087c25: 四大原從險處立。紅爐燄裏碧波生。而今寄語知音
0087c26: 者。地湧金蓮朵朵新。身
0087c27: 亙古亙今摩不昧。花開夾岸麗當軒。片帆飛出蘆灣
0087c28: 角。鎮海光舒不夜天。意
0087c29: 十二時歌
0087c30: 平旦寅。漁舟欸乃出前村。檻外尚餘江上月。波濤驚
0088a01: 起化鵬鯤。
0088a02: 日出卯。白雲滿地無人埽。十洲寶馭帝金輪。何似閒
0088a03: 身林下老。
0088a04: 食時辰。滿樹松花飽腹心。太古韻清無間歇。和衣高
0088a05: 枕絕疏親。
0088a06: 禺中已巳。眉間挂劍尋常事。智勇將軍正令行。宛然定
0088a07: 有降魔勢。
0088a08: 日南午。脩竹鳳兮尋畫譜。無限英靈濟濟來。雲廚齋
0088a09: 法家風古。
0088a10: 日昳未。山深何用桃源避。高樹南樓古佛基。分明舊
0088a11: 閣閒田地。
0088a12: 晡時申。聚頭幾箇是知音。煮沙千日難成飯。當下渾
0088a13: 忘空劫心。
0088a14: 日入酉。誰潑煙霞彰己巳有。彈指千山血點紅。一輪不
0088a15: 夜天然否。
0088a16: 黃昏戌。月滿溪山光滿室。壁立門庭迥不同。數聲犬
0088a17: 吠幽林隔。
0088a18: 人定亥。鐵樹花開光若采。百寶優曇火裏鮮。雨洗霜
0088a19: 烹渾不改。
0088a20: 夜半子。高豎脊梁慵扣齒。可憐鼠伎鬧紛紛。突出貓
0088a21: 兒無彼此。
0088a22: 雞鳴丑。撥轉乾坤不藉手。箭鋒相拄豈關脣。一毫頭
0088a23: 上金毛吼。
0088a24: 壽　金明老和尚六十大誕
0088a25: 阿翁臘樹高彌界。小子蕪詞頌永年。寶掌虔躬呈壽
0088a26: 量。蠡湖無日不金蓮。
0088a27: 和雪大師山居原韻
0088a28: 古今草木倩同儕。山寺鐘聲孰敢埋。天縱藤條為雨
0088a29: 去。莫教打濕我皮鞋。
0088a30: 錢受明文學易字卍菴法名機廓
0088b01: 鎛音才扣嘉聲遠。卍字高標耨果香。振起吾宗千古
0088b02: 意。獅絃不鼓韻幽長。
0088b03: 與曾蘭坡文學
0088b04: 自古藍田產白圭。無言童子語如雷。之乎者也都拈
0088b05: 卻。獨許中天紅日輝。
0088b06: 示古林如首座
0088b07: 立志學道。細審承當。十二時中。逆順莫忘。豁開樓閣。
0088b08: 遍界輝煌。棒下翻身。牙爪全彰。葛藤勦絕。掀倒禪床。
0088b09: 縱奪施為。如獅子王。韜光隱跡。道大難藏。龍天推出。
0088b10: 震起頹綱。早深望汝。劫外風光。千古萬古。法海津梁。
0088b11: 示吳夫人
0088b12: 心月舒光分外明。金鍼已巳擲化鯤鯨。等閒識破鍼鋒
0088b13: 旨。布陣騰雲法雨生。
0088b14: 示圓印震上人
0088b15: 學道如初不變心。刀山劍樹要親臨。佛魔埽盡堂堂
0088b16: 地。自有通身活眼睛。
0088b17: 詠破衲
0088b18: 布毛吹起竟忘秋。鐵骨冰心志未休。起倒相隨綿且
0088b19: 密。和衣高枕月床頭。
0088b20: 慚余病骨少知音。與爾同心共守貧。不挂一絲應分
0088b21: 得。何妨舊隱話重新。
0088b22: 坦腹垂垂孰敢侵。山空花鳥語幽深。鍼頭鼻斷衣珠
0088b23: 露。纔話無錐早一鍼。
0088b24: 盡道羅紋結角多。南軒高臥罕相和。幾回靜看炎涼
0088b25: 密。落落零零舉示他。
0088b26: 從來高節絕相依。舒卷同時展大機。獨許靈源真面
0088b27: 目。天然隨處水雲衣。
0088b28: 稱身白褶影重重。袖裏明珠善伏龍。橋斷溪回弄明
0088b29: 月。者條線路有誰縫。
0088b30: 電影穿鍼眨眼過。看清線道豈淆訛。霎時縫到無縫
0088c01: 處。拈示人天不較多。
0088c02: 古今縫補已巳郎當。正眼看來為甚忙。何似隨家豐儉
0088c03: 足。絕商量處好商量。
0088c04: 示體菴上人
0088c05: 閒忙日用中。誰為是真體。青山笑點頭。月華光萬里。
0088c06: 示心蓮顧居士
0088c07: 君今六十六。雙賢子女郁。信慕到南樓。清池紫蓮馥。
0088c08: 朝夕梵殷勤。秋光照幽谷。萬象悉頻申。通身是眼目。
0088c09: 自題
0088c10: 生平以言高氣勝。不為世所喜愛久矣。且臨濟七百
0088c11: 年來未嘗面相識也。聲言未嘗相唯諾也。從年頭年
0088c12: 尾。朝曰臨濟。暮曰臨濟。今之赫赫為世所重。而我何
0088c13: 哉。愚癡然乎。學問致乎。我不得而知也。
0088c14: 春日詠梅
0088c15: 一枝清瘦碧溪頭。浪得閒名滿十洲。尋到不知香國
0088c16: 異。青山疊疊水悠悠。
0088c17: 玉葩燦爛蘊奇香。鐵骨崚嶒豈泛常。縱使丹青描不
0088c18: 盡。從教蜂蝶去來忙。
0088c19: 高寒歷盡意悠悠。一夜琪花香滿樓。石壁蒼苔無異
0088c20: 色。不能描盡轉風流。
0088c21: 南枝早綻自天真。一片冰心更有神。不逐群芳幽韻
0088c22: 好。枯禪別有劫前春。
0088c23: 照水橫斜香靄浮。朝曦遙映藕花樓。天然不藉閒枝
0088c24: 葉。啖影池魚空自游。
0088c25: 鷺鷥飛起千尋雪。撲落池邊點綠茵。忽見不萌枝上
0088c26: 日。清光流出此花神。
0088c27: 詠牡丹圖
0088c28: 名花綽約態逾嬌。靈鳥翩躚上下撩。萬蕊千花爭艷
0088c29: 目。此中一朵最難描。
0088c30: 題竹
0089a01: 生來骨勁逼人寒。月白風清幾箇看。埽盡語言文字
0089a02: 腳。春雷頭角出林巒。
0089a03: 示靈監院
0089a04: 杖藜回首日輪紅。莫視帆飛度遠峰。笑指煙霞迷古
0089a05: 寺。斷橋流出一聲鐘。
0089a06: 洞庭秋月
0089a07: 頻卷寒濤瀉碧空。秋光如洗出雲籠。天然活句誰能
0089a08: 會。愁殺詩人與畫工。
0089a09: 己巳酉初夏荅胡鑾老文學過訪原韻
0089a10: 水漲籬門沒菜塍。草堂木榻話閒僧。高懷更有天邊
0089a11: 約。池畔荷香氣若蒸。
0089a12: 秋日胡文學再過荒廬用前韻以酬之
0089a13: 秋高雲淨扣孤僧。問道龍門快已巳登。會得本來成現
0089a14: 事。選官選佛異何曾。
0089a15: 小春即事
0089a16: 疏雨樓前積翠新。溪煙澹蕩少林春。檐聲點滴添秋
0089a17: 興。喬木稜稜倍轉神。
0089a18: 雪中漫興
0089a19: 東風鼓起凍雲飛。壓盡群峰草木低。昨夜梅花開笑
0089a20: 口。扁舟滿載一簑衣。
0089a21: 秋夜感懷
0089a22: 金華巖畔玉芙蓉。笑指溪頭落葉紅。試看藕花池上
0089a23: 月。全身飛入畫樓中。
0089a24: 自題
0089a25: 不近人情。烏藤卓兀。無法與人。無私與直。盡道雲栖
0089a26: 會裏兒孫。元來臨濟正宗。金明嫡骨。汝看阿誰。藕菴
0089a27: 老賊。咄。
0089a28: 和曾蘭坡文學放鯉詩原韻十首
0089a29: 天生靈胤必然奇。頭角崢嶸正此時。忽聽迅雷消息
0089a30: 至。錦標高著莫嫌遲。
0089b01: 金鱗桃浪豈庸徒。直上禹門顯大儒。霹靂光中為雨
0089b02: 去。碧潭睡穩石鯨枯。
0089b03: 密受靈符善護生。記功童子早芳名。潛行妙用人難
0089b04: 委。吞卻蟾蜍快已巳輕。
0089b05: 日照湖光萬點金。逍遙縱壑躍迷潯。俊哉雹發驚人
0089b06: 句。最喜炎蒸布雨霖。
0089b07: 透網沖霄攫霧歡。天涯如粟有多寬。明珠閃爍光前
0089b08: 後。眨眼轟雷過幾灘。
0089b09: 床頭古硯足津梁。吾道聲光豈泛常。珍重高賓雙眼
0089b10: 正。溪山日月古今長。
0089b11: 須臾膠涸若為鉤。流水恩波鼓腹游。驀地頓超天子
0089b12: 貴。滿街瓔珞寶花酬。
0089b13: 莫輕異類燄爐遊。彼此天真未入流。險處解囊能續
0089b14: 命。水晶簾子控銀鉤。
0089b15: 誰箇親瞻天眼舒。百千樓角總佳如。魚龍悉悟飛升
0089b16: 去。無限平人逐物且。
0089b17: 底事從來不妄傳。金鵬秉戒已巳經年。高懷傾出連城
0089b18: 璧。媿我囊空無半錢。
0089b19: 和王異公文學原韻四首
0089b20: 學海聲光蓋代傳。風流才子德耆年。人中至寶誰能
0089b21: 及。流出胸襟無盡編。
0089b22: 金津一滴倍甘棠。清晝高眠鶴夢長。最喜匡阜飛瀑
0089b23: 布。宛然潑灑學蘇黃。
0089b24: 忘法忘機氣已巳平。此中端不負虛名。春花秋月如陽
0089b25: 燄。分付渠儂守禁城。
0089b26: 道重涵虛慈且雄。南星北斗羨唯公。文峰點處開人
0089b27: 眼。不夜心珠照海東。
0089b28: 和友人原韻十首
0089b29: 學道甘貧看世途。鬚眉安肯倩人誣。偉哉定信奇男
0089b30: 子。縱目蓮芳菡萏殊。
0089c01: 烏藤跳攪龍濤。帝釋心驚亦告勞。東海鯉魚纔一
0089c02: 棒。盆傾煙雨潑天高。
0089c03: 雨過雲收電卷頻。雙丸互照不欺貧。山川草木皆含
0089c04: 笑。歷盡炎涼證此身。
0089c05: 閡膺未釋好稱奇。邪逆生非有日危。堪笑雷同呈伎
0089c06: 倆。像龍致雨豈能為。
0089c07: 海岳掀翻得旨歸。飯餘圖翰月輪肥。試看萬籟非常
0089c08: 韻。物物頭頭發祖機。
0089c09: 千尋老樹長新花。果熟飄香難購嗟。不揣己巳躬才力
0089c10: 短。反嫌嘗到味無差。
0089c11: 覓心無處是安心。五采牛兮身若金。耕遍故鄉田地
0089c12: 熟。通身皮骨任渠侵。
0089c13: 且寄閻浮世上生。掀髯一嘯頓圓明。劈開華岳連天
0089c14: 秀。屈曲從教一掌平。
0089c15: 箇事蒙頭者也之。不堪賞處樂為知。忽然摸著娘生
0089c16: 鼻。額上栽眉不較遲。
0089c17: 同道登山努力先。主賓妙葉豈徒然。拈花一脈家常
0089c18: 事。豆爆黃金萬古傳。
0089c19: 山居四偈
0089c20: 山居春。鷓鴣啼處百花新。靉靆香風彌宇宙。松濤震
0089c21: 起夢中人。
0089c22: 山居夏。池開蓮碧香飄化。獨坐南齋眼界寬。水天如
0089c23: 鏡誰看下。
0089c24: 山居秋。萬疊芙蓉一目收。寶月穿雲射林麓。木葉頻
0089c25: 敲古佛頭。
0089c26: 山居冬。古木翛翛露別峰。高臥茅堂最深處。每懷悲
0089c27: 願烈烘烘。
0089c28: 為恒貞封龕
0089c29: 日面月面。言端語端。不涉兩途。山深水寒。恒貞上人。
0089c30: 童真學佛。禪力齊行。為眾竭力。無方不現。咄。果有與
0090a01: 麼氣概。與麼英標。若緇若素。無不望風歸仰。佛法世
0090a02: 法。無欠無餘。且喜最後光明。香飄果熟。獨步逍遙。自
0090a03: 由自在。直得庭柯霧慘。萬象攢眉。且道即今封龕一
0090a04: 句又作麼生。遂以手掩上云。體露金風事。藏身北斗
0090a05: 看。
0090a06: 
0090a07: 
0090a08: 
0090a09: 
0090a10: 竹菴衍禪師語錄卷下終
0090a11: 
0090a12: 
0090a13: 
0090a14: 
0090a15: 
0090a16: 
0090a17: 
0090a18: 
0090a19: 
0090a20: 
0090a21: 
0090a22: 
0090a23: 
0090a24: 
0090a25: 
0090a26: 
0090a27: 
0090a28: 
0090a29: 
0090a30: 
0090b01: 先老和尚行狀
0090b02: 師諱真衍。字竹菴。吳郡長洲人。姓許。母陳。長齋奉佛。
0090b03: 夢童子手書丹鳳啄金桃之句。遂生師。時泰昌辛酉
0090b04: 正月十三日寅時也。幼喜靜坐。不入群兒隊。遇僧輒
0090b05: 齋敬之。年十五。忽啟兩尊人曰。兒志慕宗門。願披緇
0090b06: 學佛也。父母不許。憂而忘食。遂默持準提咒不輟。年
0090b07: 十六父母婚之。明年冬即丁母艱。又明年中元父逝。
0090b08: 師遂絕茹葷。三年喪畢。奉兩尊人柩葬長洲之金雞
0090b09: 堰。歸而邀族長親朋告曰。向願如矣。親長阻之。師志
0090b10: 決。遂歸所有於宗人。歸室人於外父。十九歲方脫白。
0090b11: 禮雲栖下晟公禪師披剃。因常住蕭疏。師發心化飯。
0090b12: 供眾一年。癸未冬受具於萬峰。返復侍度師。一日閱
0090b13: 圓覺經。至菩薩發問。今者四大各離。妄身當在何處。
0090b14: 遂掩卷歎曰。人生不明箇事。徒為僧相耳。即辭師謁
0090b15: 萬峰。苦志參尋。後聞板聲。乃有省悟。同處三年辭去。
0090b16: 謁苕溪木陳和尚。相印契。因任以職。戒事勞頓。乞假
0090b17: 就醫。明年愈可。復往祝萬峰壽。留之記室。尋以胃疾
0090b18: 辭。乃居婁東之雙樹。繼居福城。閉關靜脩。每日背誦
0090b19: 法華經無間。復書寫鐫板。於是四方檀信咸嚮慕輻
0090b20: 輳。因藉緣力塑像起殿。常住多所興建云。疾稍愈。乃
0090b21: 遷南城藕菴。因以為號。乙巳春參斷橋倫祖第十四
0090b22: 世孫金明介菴老人。問荅酬唱。有水乳之合。遂囑付。
0090b23: 隨侍期年。復歸藕菴。塑大悲香像。建禪堂築菴。後官
0090b24: 街土人頌之。乃復書華嚴。楞嚴。彌陀諸經並全部。因
0090b25: 積勞成疾。遂辭藕菴。退隱東關外草菴中。乃索筆示
0090b26: 語曰。平生孤孑。杜門守拙。吾道雖涼。仗後昆烈。喝一
0090b27: 喝。遂擲筆而寂。時康熙丁巳七月十七日寅時也。距
0090b28: 其生年五十有七。僧臘三十有四。師一生持戒甚謹。
0090b29: 自受具後即潔大悲壇。隨身所在弗踰。雖隆冬盛暑
0090b30: 必沐浴。正衣冠禮拜。未嘗一日闕。顧以痰疾時作。罕
0090c01: 開爐結制。然機鋒迅利。一言半句之下能令人悚然
0090c02: 有省。性高峻難犯。從學者亦不甚多。嗣法弟子僅四
0090c03: 人如與焉。戊午歲如建塔於吳郡金墅鎮蓮華寺之
0090c04: 右。閏三月十六日未時謹奉靈骨以葬師。諸方參學
0090c05: 機緣契合處甚多。悉載師自述行由中。茲不復贅。略
0090c06: 述大概。以策勵後來學者。亦即以自勵云。
0090c07: 蓮華得法弟子機如拜狀
0090c08: 
0090c09: 
0090c10: 
0090c11: 附刻禪燈和尚為先和尚舉火法語
0090c12: 執火炬打圓相云。如來驀地放毫光。澈見閻浮香海
0090c13: 幢。欲識此光所為處。茶毘無上法中王。復召眾云。諸
0090c14: 仁者。還見此光麼。若也見得分明。諸佛於此降生。諸
0090c15: 佛於此出家。諸佛於此成道。諸佛於此說法利生。諸
0090c16: 佛於此般涅槃者。起無量塔。利益天人。天上天下真
0090c17: 奇特。世出世間最殊勝。其或未委。山僧掇轉面門相
0090c18: 摟打摟去也。恭惟　竹菴大和尚其生也巍巍堂堂。
0090c19: 似杲日麗於中天顯諸用。其逝也輝輝煌煌。似皓月
0090c20: 沒於西江藏諸仁。我觀其說法也。擊法鼓於雷門。施
0090c21: 甘露於大地。我觀其慧也如大慧再來。機如掣電。著
0090c22: 得眼時早錯過。辨若懸河。纔擬開口落二三。我觀其
0090c23: 行也如智者後身。書華嚴八十一卷。纔十月而工竣。
0090c24: 誦蓮經欲至萬部。滿七千而歸西。偉矣俊哉。人天眼
0090c25: 目。不媿金明之子。堪作斷橋之孫。挽頹綱於末運。扶
0090c26: 下衰於秋晚。何期一旦告寂。悠然長往。是以人天失
0090c27: 其號令。四眾無所歸依。僧俗淚決於西江。鳥獸悲鳴
0090c28: 於大野。令人可悼而可悲。是事且置。祇如光前裕後
0090c29: 一句作麼生。復以火炬打圓相云。烈焰光中留不住。
0090c30: 風波險處作津梁。擲炬便燒。
