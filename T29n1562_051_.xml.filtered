0625b15: 
0625b16: 
0625b17: 阿毘達磨順正理論卷第五十一
0625b18: 
0625b19: 尊者眾賢造
0625b20: 三藏法師玄奘奉　詔譯
0625b21: 辯隨眠品第五之七
0625b22: 如是略述三世有無理趣正邪有差別已。為
0625b23: 令此義決定增明復依頌文廣顯宗趣。頌曰。
0625b24: 三世有由說二有境果故
0625b25: 說三世有故許說一切有
0625b26: 論曰。實有過去未來現在。了教正理俱極成
0625b27: 故。若爾三世由何有別。如是徵責起何非次。
0625b28: 且應詰問何謂教理。我引教理成立己宗。過
0625b29: 去未來現在實有。有義既顯別易思擇。既爾
0625c01: 現在實有極成。何教理證去來實有。且由經
0625c02: 中世尊說故謂世尊說過去未來。色尚無常何
0625c03: 況現在。若能如是觀色無常。則諸多聞聖弟
0625c04: 子眾。於過去色勤修厭捨。於未來色勤斷欣
0625c05: 求。現在色中勤厭離滅。若過去色非有。不應
0625c06: 多聞聖弟子眾。於過去色勤修厭捨。以過去
0625c07: 色是有故。應多聞聖弟子眾。於過去色勤修
0625c08: 厭捨。若未來色非有。不應多聞聖弟子眾。於
0625c09: 未來色勤斷欣求。以未來色是有故。應多聞
0625c10: 聖弟子眾。於未來色勤斷欣求。又契經言。告
0625c11: 舍利子。杖髻外道恍惚發言不善尋求不審思
0625c12: 擇。彼由愚戇不明不善。作如是言若業過去
0625c13: 盡滅變壞都無所有。所以者何。業雖過去盡
0625c14: 滅變壞。而猶是有何緣知。此所引契經說有
0625c15: 去來。定是了義曾無餘處決定遮止。猶如補
0625c16: 特伽羅等故。謂雖處處說有補特伽羅。而可
0625c17: 說為實無有體人＝又【三】【宮】人＝又【宋】【元】【明】【宮】人又。契經等分明遮故由此說
0625c18: 有。補特伽羅所有契經皆非了義。又如經說
0625c19: 應害父母。理亦應是不了義經。以餘經言是
0625c20: 無間業。無間必墮捺落迦故。又如經言諸習
0625c21: 欲者。無有惡業而不能作。此亦應是不了義
0625c22: 經。以餘經中遮諸聖者。由故思造諸惡業故。
0625c23: 如是等類隨應當知非此分明決定說有去來
0625c24: 世。已復於餘處分明決定遮有去來。可以
0625c25: 准知此非了義。然此決定是了義說。以越餘
0625c26: 經不了相故。恍惚論者何太輕言。但違己宗
0625c27: 經便判為不了。豈不亦有遮去來經。如勝義
0625c28: 空契經中說。眼根生位無所從來。眼根滅時
0625c29: 無所造集。本無今有有已還去。若未來世先
0626a01: 有眼根。則不應言本無今有。奇哉凡鄙朋＝明【明】朋明執
0626a02: 覆心。淺義中不能明見。且置我釋汝云何
0626a03: 知。由後契經前成非了義。非由前故後經成
0626a04: 不了。然依此說勝義空經。依此不能遮去來
0626a05: 有。非遮離行有作者言。能遮去來是實有故。
0626a06: 然此眼根生位無所從來等言。應審尋思此
0626a07: 言何義。若眼生位許體是有。則未來有其義
0626a08: 已成。若執猶無何所疑慮。而言生位無所從
0626a09: 來。非諸體無有從來處。何勞於此遮所從來。
0626a10: 但應明言生位非有。既遮生位有所從來。故
0626a11: 知大師不許別有。現積集處眼從彼來次後
0626a12: 說滅時無所造集故。以世間有邪論者。說眼
0626a13: 根生位從火輪來。眼根滅時還造集彼。遮彼
0626a14: 故說此兩句經。或遮眼根出從自性。沒還歸
0626a15: 彼故說此言。或遮眼根自在所作。故說如是
0626a16: 兩句經文。謂遮眼根有勝作者。顯彼唯有因
0626a17: 果相屬。已遣他宗為顯自意故。次復說本無
0626a18: 今有。有已還去兩句經文。謂此中所言本無
0626a19: 今有者。顯本無集處。從自因緣生。或有欲
0626a20: 令因是果藏。故佛說果因中本無。但由彼因
0626a21: 有別果起。或此為顯眼根生時。能至本來所
0626a22: 未至位。依此義說本無今有。此經文意理必
0626a23: 應然。故次復言有已還去。此顯起作用牽自
0626a24: 果。已還去至如本無作用位。若佛為遮去來
0626a25: 是有。方便說此本無等言。如前句言本無
0626a26: 今有後句應說有已還無。既不言無但言還
0626a27: 去。則知不許過去是無。非汝所宗許過去有。
0626a28: 唯言無有未來眼根。如何引斯契經為證。說
0626a29: 是語已。世尊復觀當有。迷斯契經意趣。便
0626b01: 謂無有過去未來。增長謗因謗果邪見。為遮
0626b02: 彼故復作是言。有業有異熟作者不可得。此
0626b03: 顯要有過去業因。方有未來異熟果起。非更
0626b04: 別有作者作用。故為顯示無有實我。唯決定
0626b05: 有因果相屬。如來說此勝義空經。非為欲遮
0626b06: 去來實有。與前所引經義無違。故前契經是
0626b07: 了義說。有說定有遮去來經。如契經言。於無
0626b08: 內＝肉【宋】＊內肉眼結如實了知我無內肉眼結。又契經說。
0626b09: 此無彼無。又契經言彼二無煖。彼經非證即
0626b10: 彼經中。有文證成去來有故。如彼經言。於有
0626b11: 內肉眼結如實了知我有內肉眼結。非善心位
0626b12: 有結現行。故知彼經說有過未。又彼經說行
0626b13: 有識有。非異熟果異熟因俱。故知彼經說有
0626b14: 過未。又彼經說告二苾芻。有四句法門我當
0626b15: 為汝說。此證身內定有未來。語文等體為當
0626b16: 所說。故知彼經說有過未。然彼經說結等無
0626b17: 者。顯不成就不造不得。如決定說有去來經。
0626b18: 決定遮經曾不見有故。我所引有去來經理
0626b19: 應許為真了義說。於前所引真了義經。已正
0626b20: 遣除非了義執。此與彼計決定相違。經主於
0626b21: 中欲以強力逼令非了。作是釋言。我等亦說
0626b22: 有去來世。謂過去世曾有名有。未來當有有
0626b23: 果因故。依如是義說有去來。非謂去來如現
0626b24: 實有。故說彼有但據曾當因果二性非體實
0626b25: 有。世尊為遮謗因果見。據曾當義說有去來。
0626b26: 有聲通顯有無法故。如世間說。有燈先無有
0626b27: 燈後無。又如有言。有燈已滅非我今滅。說
0626b28: 有去來其義亦應爾。若不爾者。去來性不成。
0626b29: 此釋有言定非善說。不許實有去來世故。假
0626c01: 有如前理不成故。無容更有餘有義故。如何
0626c02: 決判經中有言。而言我說有去來世。雖言過
0626c03: 去曾有名有。未來當有有果因故。而實方便
0626c04: 矯以異門說。現在有何關過未故。彼所言我
0626c05: 等亦說有去來者。但有虛言竟不能伸去來
0626c06: 有義。若去來世但是曾當。法體實無不應名
0626c07: 有。或若許有則不應說去來二世但是曾當。
0626c08: 又若實無以曾有故。亦說過去為實有者則
0626c09: 應現在。雖實有性非曾有故。應執為無過去
0626c10: 應通曾有非有。即由此理類說未來。彼亦應
0626c11: 通當有非有。然於實有過去體上。亦有少分
0626c12: 可名曾有。由此得成過去有性。如是實有未
0626c13: 來體上。亦有少分可名當有。由此得成未來
0626c14: 有性。世間現見於實有法可說曾當。曾不見
0626c15: 於非實有法說曾當義。如舍利子白世尊言。
0626c16: 闡陀苾芻昔曾於一婆羅門邑。往乞食家說
0626c17: 此語時彼家現有。世尊亦說。慶喜苾芻當為
0626c18: 上座。乃至廣說。說此語時慶喜現有故。於
0626c19: 實有過去未來說有曾當理善成立。又若無
0626c20: 實過去未來。則無所遮謗因果見。謂若實有
0626c21: 過去為因。能感未來實有為果。而撥為無者
0626c22: 名謗因果見。若去來世因果實無。於無見無
0626c23: 豈名為謗。寧為遮彼說有去來。豈不先言曾
0626c24: 當是有。我亦先說應通有無。又於此中有何
0626c25: 別理。唯據曾當有說有去來。非據非曾當說
0626c26: 無現在。說此亦有遮常見能。故彼所言無深
0626c27: 理趣。又我先說曾當有言。但以異門說現在
0626c28: 有非關過未。如何能遮。言有聲通顯有無者。
0626c29: 此亦非理不極成故。執能通顯應設誠言。然
0627a01: 世極成有唯顯有。曾不見有有聲顯無。如何
0627a02: 乃言有聲通顯。而世間說有燈先無。有燈後
0627a03: 無。如聲理釋此前已說後當更辯言。若不爾
0627a04: 者。去來性不成。理亦不然彼不成故。非彼過
0627a05: 去有過去性。非彼未來有未來性。非無自體
0627a06: 可立性名。故彼去＝未【宋】【元】去未來性不成立。或彼應設
0627a07: 種種劬勞。成立去來是實有性。不爾二世性
0627a08: 必不成。如是且如彼宗所說。定不能釋去來
0627a09: 有經。非以彼宗不能釋故。便捨善逝所說契
0627a10: 經。故應信知去來實有。經主又釋杖髻經
0627a11: 言。業雖過去而猶有者。依彼所引現相續中。
0627a12: 與果功能密說為有。若不爾者。彼過去業。現
0627a13: 實有性過去豈成理必應爾。以薄伽梵於勝
0627a14: 義空契經中說。眼根生位無所從來。乃至廣
0627a15: 說。此如愚者於駃＝駛【三】【宮】駃＝駛【宋】【元】【明】【宮】駃駛流中。以船繫於乘船者
0627a16: 足。望船停止終無是處。且彼所執現相續中。
0627a17: 與果功能智者審諦。推尋其相竟不可得。如
0627a18: 何過去業自體已無。依與果功能可說為有。
0627a19: 諸巧偽者所執。隨界功能熏習種子增長。不
0627a20: 失法等處處已破。彼豈能障此了義經。所說
0627a21: 有言令成不了。設許有彼所引功能。亦不應
0627a22: 由斯說無法為有。勿彼因無故亦說功能無。
0627a23: 差別因緣不可得故。又世尊說與彼不同。謂
0627a24: 佛明言業雖過去盡滅變壞。而猶是有彼業
0627a25: 所引與果功能。於相續中設許現有。體非過
0627a26: 去盡滅變壞。如何依彼可說是言。若必定然
0627a27: 佛應明說。業雖過去盡滅變壞。而於相續有
0627a28: 彼功能佛既但言彼業猶有。故知實有彼過
0627a29: 去業。又佛但說過去有言。如何定知約功能
0627b01: 說。豈不已說。若不爾者。彼過去業。現實有性
0627b02: 過去豈成。我於前文豈不已說。前文何說謂
0627b03: 說體相。雖復無差而於其中見有性別。如是
0627b04: 所說有性不同。汝等於中誰能說過。依如是
0627b05: 義故。有頌言。
0627b06: 諸法體相一功能有性多
0627b07: 若不如實知名居佛教外
0627b08: 然彼所引勝義空經。如前通釋於彼非證。又
0627b09: 彼宗不許實有過去業。而經不說有已還無。
0627b10: 如何可引證成彼義。故率己情巧為謬釋不
0627b11: 能違害去來實有。上座於此釋前經言。若過
0627b12: 去色非有。不應多聞聖弟子眾於過去色勤
0627b13: 修厭捨。乃至廣說。此說意言若過去色非過
0627b14: 去者。不應多聞聖弟子眾。於過去色勤修厭
0627b15: 捨。應如現在勤厭離滅。或若過去色自他相
0627b16: 續中非曾領納。不應多聞聖弟子眾勤修厭
0627b17: 捨。要曾領納方可厭捨。未曾領納何所厭捨。
0627b18: 以彼色是過去及過去曾領受故。應多聞聖
0627b19: 弟子眾。於過去色勤修厭捨。又釋第二杖髻
0627b20: 經言。彼過去業亦可說有。有因緣故有隨界
0627b21: 故。未有能遮彼相續故。彼異熟果未成熟故。
0627b22: 最後方能牽異熟故。然去來世非實有體。可
0627b23: 笑如是解釋經義。此豈能遮去來實有。如是
0627b24: 謬釋一切智經豈能莊嚴印度方域。且彼初
0627b25: 釋前所引經。若謂前經有如是義。若過去色
0627b26: 非是過去。不應於中勤修厭捨。應如現在勤
0627b27: 厭離滅。此非經意徒設劬勞。以若彼色非是
0627b28: 過去。應是現在或是未來。是則不應但如現
0627b29: 在。此言翻是擾亂契經。豈得名為釋經意趣。
0627c01: 又若爾者。經但應言。若過去色非過去非若
0627c02: 過去色非有。又經次後應作是言。以過去色
0627c03: 是過去非。以過去色是有文。既不爾彼釋
0627c04: 定非。若謂前經有如是義。若過去色非有過
0627c05: 去。不應於中勤修厭捨。非於無法可修厭捨。
0627c06: 要過去色有過去性。方可於中勤修厭捨。如
0627c07: 現在色有現在性。方可於中勤厭離滅。則與
0627c08: 我釋其義無差。彌更顯成過去實有。由此彼
0627c09: 釋徒設劬勞。定不能遮過去實有。彼第二釋
0627c10: 前所引經。少有彼經所說義趣。謂曾領納應
0627c11: 勤厭捨。未曾領納何所厭捨。然不知彼作是
0627c12: 釋經。欲如何遮過去實有。若非實有厭捨唐
0627c13: 捐。釋杖髻經亦不應理。無法不成因緣性故。
0627c14: 彼隨界言無所詮故。一剎那宗無相續故。無
0627c15: 法不能招異熟故。不爾生死應無窮故。由此
0627c16: 我說實有去來。又具二緣識方生故。謂契經
0627c17: 說識二緣生。如契經言。眼色為緣生於眼識。
0627c18: 如是乃至意法為緣生於意識。若去來世非實
0627c19: 有者。能緣彼識應闕二緣經主此中作如是
0627c20: 說。今於此義應共尋思。意法為緣生意識者。
0627c21: 為法如意作能生緣。為法但能作所緣境。若
0627c22: 法如意作能生緣。如何未來百千劫後當有
0627c23: 彼法。或當亦無為能生緣生今時識。又涅槃
0627c24: 性違一切生。立為能生不應正理。若法但能
0627c25: 為所緣境。我說過未亦是所緣。經主此言乖
0627c26: 於論道。謂對法者作如是言。佛說二緣能生
0627c27: 於識。此則唯說實及假依。為根為境方能生
0627c28: 識。二唯用彼為自性故。非無可為二緣所攝。
0627c29: 由此知佛已方便。遮無為所緣識亦得起。既
0628a01: 緣過未識亦得生。故知去來體是實有宗承
0628a02: 既爾。而經主言。如有無亦能為所緣境者。但
0628a03: 違戾佛非對法宗。對法諸師承佛意旨。置於
0628a04: 心首咸作是言。過去未來決定實有。所言此
0628a05: 義應共尋思。應共此中尋思何法。意為意識
0628a06: 所依生緣。法為所緣能生意識。所依緣別生
0628a07: 緣義同。佛說二緣能生識故。如所依闕識定
0628a08: 不生。所緣若無識亦不起。二種俱是識生緣
0628a09: 故。於明了義何所尋思。若謂意根與所生識。
0628a10: 一類相續無間引生可名能生。法不爾者。眼
0628a11: 根及色望眼識生。應非能生彼非眼識。一類
0628a12: 相續無間引故。又未來世近當生法。應望意
0628a13: 識亦非能生。以彼亦非與所生識。一類相續
0628a14: 無間引故。然彼自許亦是能生。由彼自言百
0628a15: 千劫後。當有非有及與涅槃。如何為緣能生
0628a16: 今識。若未來世近當生法。望今意識亦非能
0628a17: 生。如何但言百千劫後。當有非有及與涅
0628a18: 槃。如何為緣能生今識。故彼所說。語亦有過。
0628a19: 此中善逝決定判言。所依所緣皆能生識。各
0628a20: 別相續亦是能生。母是能生世極成故。又彼
0628a21: 所說如何未來百千劫後當有諸法。為能生
0628a22: 緣生今識者。亦應詰彼如何未來近當生法
0628a23: 能生今識以據因果染離染事。若遠若近性
0628a24: 皆等故。又一切法自性皆無作者作用。不應
0628a25: 於此定執能生所生差別。故一切法有自體
0628a26: 者。皆但為識所依所緣。非說但聲能顯有識。
0628a27: 以無體法為所緣境。經主於此自難釋言。若
0628a28: 無如何成所緣境。我說彼有如成所緣。如何
0628a29: 成所緣謂曾有當有。非憶過去色受等時。如
0628b01: 現分明觀彼為有。但追憶彼曾有之相。逆觀
0628b02: 未來當有亦爾。謂如曾現在所領色相。如是
0628b03: 追憶過去為有。亦如當現在所領色相。如是
0628b04: 逆觀未來為有。若如現有應成現世。若體現
0628b05: 無則應許有緣無境識其理自成。譬喻師徒
0628b06: 情參世俗。所有慧解俱淺故。非如是類爾
0628b07: 焰稠林。可以世間淺智為量。唯是成就清淨
0628b08: 覺者。稱境妙覺所觀境故。若諸世間覺不淨
0628b09: 者。要曾領受方能追憶。因此尋思去來世異
0628b10: 理必應爾。彼於未來由未領納觀極闇昧。清
0628b11: 淨覺者觀於去來。脫未領納觀極明了。若過
0628b12: 未有如成所緣。於杌緣人於塊緣鴿。豈可彼
0628b13: 有如成所緣。故於去＝未【三】【宮】去＝未【宋】【元】【明】【宮】去未來緣異有異。不可彼
0628b14: 有如成所緣。有據曾當緣據現故。又彼自語
0628b15: 前後相違。謂先既說非憶過去色受等時。如
0628b16: 現分明觀彼為有。但追憶彼曾有之相。後不
0628b17: 應言如曾現在所領色相。如是追憶過去為
0628b18: 有。以非現在領色相時領曾有相。唯領現有
0628b19: 亦非追憶過去色時。憶現有相唯憶曾有故。
0628b20: 領現在與憶過去。現曾有相條＝苕【三】【宮】條＝苕【宋】【元】【明】【宮】條苕然差別。若
0628b21: 如現有追憶過去。而說彼有如成所緣。是則
0628b22: 極成過去實有。以如現在領實有相。如是追
0628b23: 憶過去為有。既許彼有如所追憶。如何過去
0628b24: 體非實有。故彼後說自違前宗。又彼所言若
0628b25: 如現有應成現世。若體現無則應許有緣無
0628b26: 境識。此先已說先說者何。謂非去來有如現
0628b27: 在。以於一切同實有中。許有種種有性別故。
0628b28: 又一切識必有境故。謂見有境識方得生。如
0628b29: 世尊言。各各了別。彼彼境相名識取蘊。所了
0628c01: 者何。謂色至法非彼經說有識無境。由此應
0628c02: 知緣去來識。定有境故。實有去來。此中所
0628c03: 應與經主諍。如前已辯故不重述。此中上座
0628c04: 作如是言。智緣非有亦二決定。推尋因果展
0628c05: 轉理故。其義云何。要取現已於前後際能速
0628c06: 推尋。謂能推尋現如是果。從如是類過去因
0628c07: 生。此因復從如是因起。乃至久遠隨其所應。
0628c08: 皆由推尋如現證得。或推尋現如是類因。能
0628c09: 生未來如是類果。此果復引如是果生。隨其
0628c10: 所應乃至久遠。皆推尋故如現證得。如是展
0628c11: 轉觀過去因。隨其所應乃至久遠。如現證得
0628c12: 皆無顛倒。雖於＝有【三】於＝有【宋】【元】【明】於有此位境體非有。而智非無
0628c13: 二種決定。彼謂如是因智生時。自相續中因
0628c14: 緣有故。謂昔曾有如是智生。傳因生今如是
0628c15: 相智。今智既以＝緣【三】以＝緣【宋】【元】【明】以緣昔智為因。故今智生如昔而
0628c16: 解。即以昔境為今所緣。然彼所緣今時非有。
0628c17: 今雖非有而成所緣。故不可言無二決定。如
0628c18: 是展轉觀於未來。果傳傳生准前應說。上座
0628c19: 於此自難釋言。若智緣前曾所取境。可以昔
0628c20: 境為今所緣。若緣過去曾未取境。或逆思惟
0628c21: 未來世事。寧以昔境為其所緣。於相續＝色【宋】續色中必
0628c22: 定應有因智果智。先時已生今智生時。亦以
0628c23: 彼智曾所緣境為其所緣。彼智為因生今智
0628c24: 故。今智如彼亦能推尋。從如是因生如是果。
0628c25: 或如是果從如是因。隨其所應皆能證得。隨
0628c26: 所證得皆無顛倒。雖於此位境體非有。而智
0628c27: 非無二種決定。如是一切上座所言皆如
0628c28: 人夢有所說。辯四緣處已廣推徵。應准彼文
0628c29: 例破此說。此說但可誘誑愚蒙。智者推尋都
0629a01: 無實義。今仍於此略重思擇。且應詰彼自釋
0629a02: 難中。言相續中必＝亦【三】【宮】必＝亦【宋】【元】【明】【宮】必亦定應有因智果智。先時已
0629a03: 生今智生時。亦以彼智曾所緣境為所緣者。
0629a04: 何謂已生因智果智。而言今智緣彼所緣。為
0629a05: 即曾緣今智境者。為更別有緣餘境智若即
0629a06: 曾緣今智境者。此境既為昔智所緣。如何名
0629a07: 為曾未取境。若更別有緣餘境智既執彼境
0629a08: 為今所緣。今智如何名以過未曾未取境為
0629a09: 其所緣。謂先已生因智果智所緣因果。為今
0629a10: 所緣此境先時已為智取。如何復名曾未取
0629a11: 境。曾即未曾不應正理。又設許彼有舊隨界
0629a12: 因果。展轉相續力故。雖經多劫久已滅境。而
0629a13: 今時取理可無違。若於未來百千劫後。當有
0629a14: 境界今如何取。不可說言因果展轉相續力
0629a15: 故。彼亦可取未來體無。如馬角故於相續中
0629a16: 無隨界故。又若展轉尋過去因。於曾取境中
0629a17: 方有識生者則於近遠曾取境中。應有速遲
0629a18: 取時差別。非身現住波吒釐城。憶昔所更縛
0629a19: 喝國事。尋因展轉方有識生。率爾便生緣彼
0629a20: 識故。又從耳識無間便生。緣於先時曾所取
0629a21: 識。如是識起用何為因。且不可因當時隨界。
0629a22: 耳識不緣彼境界故。亦不可因曾取彼識。曾
0629a23: 取彼識爾時無故。不可無法為因生無。勿＝物【三】【宮】勿＝物【宋】【元】【明】【宮】勿物馬
0629a24: 角等亦有生故。辯四緣中已廣徵遣。故唯說
0629a25: 有一剎那宗。緣去來識生必無二決定若信
0629a26: 實有過去未來二決定義方可成立。又已謝
0629a27: 業有當果故。謂先所造善不善業。待緣招當
0629a28: 愛非愛果。思擇業處已廣成立。非業無間異
0629a29: 熟果生。非當果生時異熟因。現在若過去法
0629b01: 其體已無。則應無因有果生義。或應彼果畢
0629b02: 竟不生。由此應知過去實有。經主於此作如
0629b03: 是言。非經部師作如是說。即過去業能生當
0629b04: 果。然業為先所引相續。轉變差別令＝今【三】【宮】令＝今【宋】【元】【明】【宮】令今當果
0629b05: 生。譬如世間種生當果。謂如從種有當果生。
0629b06: 非當果生從已壞種。非種無間有當果生。然
0629b07: 種為先所引相續。轉變差別能生當果。謂初
0629b08: 從種次有芽生。葉乃至花後後續起。從花次
0629b09: 第方有果生。而言果生從於種者。由種所引
0629b10: 展轉傳來。花中功能生於果故。若花無種所
0629b11: 引功能。應不能生如是類果。如是從業有當
0629b12: 果生。非當果生從已壞業。非業無間有當果
0629b13: 生。然業為先所引相續。轉變差別能生當果。
0629b14: 業相續者謂業為先。後後剎那心相續起。即
0629b15: 此相續後後剎那。異異而生名為轉變。即此
0629b16: 轉變於最後時。有勝功能無間生果。異餘轉
0629b17: 變故名差別。如是等理准前應知。此說如前
0629b18: 思擇業處已曾遮遣。今因義便理未盡者復
0629b19: 應廣破。且業為先心後續起名業相續。理必
0629b20: 不然以業與心有差別故。言差別者。謂業與
0629b21: 心體類及因皆有異故。體有異者相各別故。
0629b22: 類有異者心心所法類各別故。因有異者因
0629b23: 二因三而得生故。此既有異如何可言後心
0629b24: 續生是業相續。又心與業俱時而生。辯俱有
0629b25: 因及於餘處已廣成立。於思相續識相續中。
0629b26: 曾不見有自類相續俱時而起。故知業心非
0629b27: 一相續。又汝宗執滅定有心。佛言滅定諸意
0629b28: 行滅。如何心業一相續耶。若許業心同一相
0629b29: 續。如心不滅意行應然。如意行滅心亦應爾。
0629c01: 然在滅定必無有心。不相應中已廣成立。業
0629c02: 相續斷故後果應不生。非種芽等次第相續。
0629c03: 後果生中有如是理。故彼唯有虛妄分別。又
0629c04: 彼所說果從華生理不極成。諸已滅種體猶
0629c05: 實有。我宗許故設許極成。如彼相續此業相
0629c06: 續理亦不成。由前所辯差別理故。又愛非愛
0629c07: 果因定故。謂諸惡行決定為因招非愛果。若
0629c08: 諸愛果決定應以妙行為因。若執如花是種
0629c09: 相續轉變差別能生果者。有何定理妙惡行
0629c10: 因。各別能招愛非愛果。惡行無有感愛果能。
0629c11: 妙行無能感非愛果。無記於二俱無感能應
0629c12: 說此中有何定理。如是三種所有功能。一切
0629c13: 與心體不異故。亦不應說種類有異。非別種
0629c14: 類而可說言無有別體。曾不見故。又花由與
0629c15: 芽等相續。容可執有種子功能。功能與花
0629c16: 無別體故。非善不善可體無別。勿此中有大＝太【三】【宮】大＝太【宋】【元】【明】【宮】大太
0629c17: 過失故。又種芽等是一相續。既執花有種子
0629c18: 功能。芽等功能花亦應有。此彼差別不可得
0629c19: 故。是則芽等及種功能。一切與花無別體故。
0629c20: 既從花內所有功能。花為助緣能生於果。即
0629c21: 由此故芽等應生。然於爾時唯能生果不生
0629c22: 芽等。此有何因非於花中。可有細分種等所
0629c23: 引功能別居。由此爾時唯種所引。花為緣助
0629c24: 能引果生。非於花中芽等所引。若謂芽等所
0629c25: 引功能。雖住花中而要待果。或芽等＝第【明】等第起芽
0629c26: 等方生。若爾如先種子所引。生自果已復為
0629c27: 因生後芽等中。種子相續則應先業所引功
0629c28: 能。生自所招異熟果已。復為因起後業相續。
0629c29: 然汝宗說異熟後邊。別業為因引業相續。非
0630a01: 前業種引後業能。是故不應以種相續。喻業
0630a02: 相續能生於果。又種芽等無始時來。一一種
0630a03: 類各一相續。初未曾聞稻種芽等展轉乃至
0630a04: 引稗果生。然汝所宗一業相續。愛非愛果俱
0630a05: 能引生。故彼不應為同法喻。又若識體帶
0630a06: 思功能。思體復帶識功能者。功能與法無別
0630a07: 體故。此識此思由何相別。又若爾者順現等
0630a08: 業應成雜亂。如是等過於處處文。我數數說
0630a09: 由此憎背。去來有者業果感赴其理定無故。
0630a10: 諸愚蒙＝矇【三】【宮】蒙＝矇【宋】【元】【明】【宮】蒙矇隱滅經者。計有相續轉變差別。能
0630a11: 招當果理必不成。經主此中又作是難。若執
0630a12: 實有過去未來則一切時果體常有。業於彼
0630a13: 果有何功能。此難至時當如理釋。且汝業果
0630a14: 感赴不成。然應去來定是實有。說有相故猶
0630a15: 如現在。如契經說。過去未來色尚無常何況
0630a16: 現在。無常即是有為相故。現有彼相實有極
0630a17: 成。若執去來非實有者。應非如現在說有有
0630a18: 為相。非畢竟無空花馬角。亦容可說彼有無
0630a19: 常。故知去來定是實有。謂據曾當說有相者
0630a20: 此亦非理。言無別故非契經說。過去未來色
0630a21: 曾無常當無常故。由此彼救但率＝牽【元】【明】率牽己情。又
0630a22: 彼所言曾無常等。但方便說現在無常。謂說
0630a23: 曾當現無常故。若爾已說現在無常。不應復
0630a24: 言何況現在。或應唯說現在無常。去來無常。
0630a25: 由此已了。即現已滅未生位故。若一切時體
0630a26: 恒有者。則無常性不應得成。辯＝辨【三】【宮】辯＝辨【宋】【元】【明】【宮】辯辨世別中當如
0630a27: 理釋。且不應說無法無常。上座此中作如是
0630a28: 釋。即體無故名為無常。若體非無無無常理
0630a29: 若爾現在應體是常。若現非無是無常者。則
0630b01: 不應說無故無常。彼復難言若經三世自性
0630b02: 恒住應說為常。此難不然。為如何等非有別
0630b03: 法經於三世。自性恒住共許是常。一切是常
0630b04: 皆不經世。又不應說性恒住言。許去來今有
0630b05: 性異故。由此彼設過難不成。又彼釋經說去
0630b06: 來色是無常者現無體故。此釋不然。由次後
0630b07: 說何況現在。應許現在色非無常現有體故。
0630b08: 由此為證非現無體故。是無常彼此極成。現
0630b09: 在有體而無常故理必應爾。以契經言諸行
0630b10: 無常。有生滅法非於無法。佛說無常然諸去
0630b11: 來體雖實有。而可說是有生滅法。如是理趣
0630b12: 我後當辯。且非無體亦可得說有無常相其
0630b13: 理極成。是故應知去來實有。又布剌刺拏契經
0630b14: 說故。知去來世決定實有。謂彼經說此滿苾
0630b15: 芻。眼見色已能了知色。了知色貪彼於有。
0630b16: 內＝肉【三】【宮】＊內＝肉【宋】【元】【明】【宮】＊內肉眼所識色貪能如實了知。我有內肉眼所
0630b17: 識色貪乃至廣說。非如實見與貪俱生。謂見
0630b18: 相續中有貪隨眠者此亦非理。有不成故設
0630b19: 有成者見亦不成。實見隨眠體無別故。非許
0630b20: 有智緣自體境。如何可說能見隨眠。若謂未
0630b21: 修貪對治故。信有貪者理亦不然。應說此貪
0630b22: 在何位故。謂設許彼信知有貪。應說信貪於
0630b23: 何位有。若言貪有非去來今。應說如何信貪
0630b24: 為有。不可常法說名為貪。是故必應信去來
0630b25: 有。又契經說。於內受中隨觀而住。乃至廣說。
0630b26: 有如是等眾多至教。能證去來決定是有。復
0630b27: 有別理證有去來。謂彼若無無殺生理。以現
0630b28: 在世命根剎那。離設劬勞滅相能滅。若未來
0630b29: 世其體實無。應說如何成殺生事。能礙何法
0630c01: 令其非有。為已生者為當生耶。且法已生必
0630c02: 不可礙如前說故。其當生者亦不可礙都無
0630c03: 有故。過去已滅殺義不成。故無去來定無殺
0630c04: 理。又去來世體實非無。能緣彼覺有差別故。
0630c05: 如現在世色聲等法。諸非有法無差別故。緣
0630c06: 彼不能起差別覺。諸有處俗及出家人。信有
0630c07: 如前所辯三世。及有真實三種無為。方可自
0630c08: 稱說一切有。以唯說有如是法故。許彼是說
0630c09: 一切有宗。餘則不然有增減故。謂增益論者。
0630c10: 說有真實補特伽羅及前諸法。分別論者唯
0630c11: 說有現。及過去世未與果業。剎那論者唯說
0630c12: 有現一剎那中十二處體。假有論者說現在
0630c13: 世所有諸法亦唯假有。都無論者說一切法
0630c14: 都無自性皆似空花。此等皆非說一切有。經
0630c15: 主此中作如是謗＝說【三】【宮】謗＝說【宋】【元】【明】【宮】謗說。若說實有過去未來。於聖
0630c16: 教中非為善說。若欲善說一切有者。應如契
0630c17: 經所說而說。經如何說。如契經言。梵志當知
0630c18: 一切有者唯十二處。或唯三世如其所有而
0630c19: 說有言。為彼經中說唯有現十二處體非過
0630c20: 未耶。不爾。若然為於餘處見有明教遮過未
0630c21: 耶。不見不聞處處經說。去來二世亦是有耶。
0630c22: 我聞何緣違背聖教。謗說有者為非善說。又
0630c23: 汝等說現十二處。少分實有少分實無。如上
0630c24: 座宗色聲觸法如何是說一切有宗。有餘但
0630c25: 由煩惱增上。說一切法唯是假有。豈亦是說
0630c26: 一切有宗。有餘復由邪見增上。說一切法自
0630c27: 性都無。彼亦說言現虛幻有。豈如此有而說
0630c28: 有言。亦得名為說一切有。故為遮有補特伽
0630c29: 羅。及為總開有所知法。佛為梵志說此契經。
0631a01: 非為顯成唯有現在一剎那頃十二處法。故
0631a02: 諸憎厭實有去來。不應自稱說一切有。以此
0631a03: 與彼都無論宗。唯隔一剎那見未全同故。
0631a04: 說一切有部順正理論卷第五十一
