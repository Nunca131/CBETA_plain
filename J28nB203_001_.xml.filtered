0165a01: 語錄題辭
0165a02: 雲峨喜公蜀人也始從老僧棒
0165a03: 頭喝下深中此毒自覺與眾不
0165a04: 群買艸鞋行腳至吳越參諸方
0165a05: 眼高一世道逗群機毒氣一時
0165a06: 陡發幸吾弟林野劈頭痛與一
0165a07: 劑消道解毒湯渴可解毒可散
0165a08: 自毒既瘥即能毒人但著毒者
0165a09: 直教命根頓斷不復更轉別症
0165a10: 返陰復陽雜毒入心者也老僧
0165a11: 因讀其語錄義不容默乃書片
0165a12: 言以冠其首深愧鈍根不文直
0165a13: 向佛頭著糞一任罵我否笑我
0165a14: 否更誦一偈。
0165a15: 東家中毒西家發豈料西家毒
0165a16: 更深自此吞雲并吐霧相將賣
0165a17: 弄老婆心。
0165a18: 時
0165b01: 大清康熙貳年仲冬寓金城醉
0165b02: 佛樓嗣臨濟正宗第三十一
0165b03: 代破山明老僧書
0165b04: 
0165b05: 
0165b06: 
0165b07: 序
0165b08: 原夫五燈並照單傳獨盛濟家一葉分榮正令全提
0165b09: 密室欲觀撐天拄地之作略須憑超情絕識之體裁
0165b10: 慨今鸚舌蛙聲盡陳雜調淺知薄解淆亂師承惟有
0165b11: 風穴堂上雲峨和尚太白擎峰中流砥柱宗壇銕漢
0165b12: 風規丕著於諸方汝海獰龍骨格迥超乎群趣扶起
0165b13: 當年剎竿直使歷代祖師口啞全提斬新條令從教
0165b14: 天下衲僧耳聾參叩有神天奔趨多龍象鉗錘惡辣
0165b15: 不假薪傳玅用縱橫打開正眼將見兒孫遍大地何
0165b16: 嘗佛法作人情立謨範於萬仞之巔振頹風於千秋
0165b17: 之日鐘鳴樹裏疑他清韻出山來鼓響煙橫幻似雷
0165b18: 音驚夢起十方坐斷千里同風說法深藏陷虎機研
0165b19: 窮須具金剛眼。
0165b20: 時
0165b21: 大清康熙癸卯年季秋七十四歲同宗法弟轢嚴
0165b22: 大參合十謹題
0165b23: 
0165b24: 
0165b25: 
0165b26: 
0165c01: 雲峨喜禪師語錄目次
0165c02: 序文
0165c03: 卷上
0165c04: 住霍丘大別山普濟禪寺語錄
0165c05: 住汝寧光山縣普福禪院語錄
0165c06: 住羅山國祥山龍池禪寺語錄
0165c07: 住湖廣隨州落黃法興寺語錄
0165c08: 住河南府汝州風穴禪寺語錄
0165c09: 卷下
0165c10: 住陝陜西長安大興善寺語錄
0165c11: 再住風穴禪寺語錄
0165c12: 問荅入室機緣
0165c13: 拈古
0165c14: 頌古
0165c15: 讚偈
0165c16: 佛事
0165c17: 雜著
0165c18: 行實
0165c19: 
0165c20: 目錄終
0165c21: 
0165c22: 
0165c23: 
0165c24: 
0165c25: 
0165c26: 
0165c27: 
0165c28: 
0165c29: 
0165c30: 
0166a01: 雲峨喜禪師語錄卷上
0166a02: 嗣法門人智恒等編
0166a03: 住霍丘大別山普濟禪寺語錄
0166a04: 師在陽山受請於順治七年庚寅十月八日進院至
0166a05: 山門以拄杖指云我此法門廣大甚深不入而入水
0166a06: 赴雲奔且道向上關捩子在甚麼處拽拄杖便入。
0166a07: 佛殿云三身四智八解六通若喚作佛笑殺渠儂畢
0166a08: 竟如何撒開坐具云若向這裏親薦得佛功德海讚
0166a09: 無窮大展三拜。
0166a10: 方丈據座云釋迦掩室於摩竭提國抱薪救焚維摩
0166a11: 杜口於毘耶離城喫鹽止渴新普濟這裏平如鏡面
0166a12: 峻若嶮崖顧杼停機欄腮劈脊且道為人在甚麼處
0166a13: 喝一喝卓一卓便起。
0166a14: 即日霍丘固始兩郡緇素檀那請開堂拈疏云靈山
0166a15: 奧旨少室真宗一一顯露分明須知盡從這裏流出
0166a16: 如其會得不消重說偈言脫或未委輒煩表白重為
0166a17: 宣讀宣畢指。
0166a18: 法座云此名寶華王座先聖據之說黃道白指東畫
0166a19: 西惑亂人未有了日即今變作一塊良田喜上座便
0166a20: 乃披毛戴角拖犁拽耙於中耕雲種月去也還見麼
0166a21: 便陞拈香云此一瓣香端為。
0166a22: 支那帝主北闕至尊爇向爐中祝延聖躬萬安恭願
0166a23: 心燈了了而常光佛日慧炬煌煌而永燭堯天次拈
0166a24: 云此一瓣香奉為滿朝文武天下官僚伏願永作皇
0166a25: 家之柱石恒為佛法之金湯并及當山請主護法檀
0166a26: 那列剎耆舊現前大眾世世不忘般若之真因生生
0166a27: 徹證金剛之種智又拈云此一瓣香混融三際含裹
0166a28: 十虛二十年撥艸瞻風後到天台峰頂禮見箇不近
0166a29: 人情老尊宿直與一鎚擊碎因茲痛恨難忘今對人
0166a30: 天眾前拈出奉為現住浙江寧波府天童堂上傳臨
0166b01: 濟正宗第三十一代。
0166b02: 本師林野大和尚爇向爐中用酬法乳之恩斂歛衣就
0166b03: 座陽山慧大師白椎云法筵龍象眾當觀第一義師
0166b04: 云單提向上巴鼻凡聖莫測其源而況第一義空向
0166b05: 甚麼處著眼如有解觀者不妨眨上眉毛出來相見
0166b06: 問世尊陞座文殊白椎世尊下座未審說何法師云
0166b07: 普濟岩前奔大壑安陽頂上翫長空進云祖師西來
0166b08: 當為何事師云只為汝鼻孔不正進云來後如何師
0166b09: 打云向這裏薦取進云和尚在這裏作麼生師云當
0166b10: 面蹉過問一朝權在手便把令來行如何是普濟正
0166b11: 令師云放汝三十棒進云恁麼四大部洲皆仰望十
0166b12: 方圍繞法中王師云少汝一箇不得僧禮拜師便打
0166b13: 前僧復問大海有珠誰人取得師云問了話又問話
0166b14: 進云一切諸法本來是有那箇是無師豎起拄杖云
0166b15: 且道這是有是無僧便喝師便打進云明眼人難瞞
0166b16: 師云瞎進云和尚又作麼生師云瞎瞎乃云萬里晴
0166b17: 空一天杲日在處漁樵鼓舞隨方物類欣歡正是般
0166b18: 若流通之際舉揚正法之時就裏四句百非當頭坐
0166b19: 斷迥絕淆訛正眼洞明十方寥廓淨裸裸脫情塵赤
0166b20: 灑灑無向背恁麼也得不恁麼也得天高群象正恁
0166b21: 麼不恁麼總得海闊百川朝然雖如是且今日人天
0166b22: 普集選佛場開真俗和同主賓契合一句又作麼生
0166b23: 道良久云還委悉麼兩輪日月光昭遠萬古乾坤覆
0166b24: 載隆謝詞不錄復舉寶壽開堂日三聖推出一僧壽
0166b25: 便打聖云恁麼為人瞎卻鎮州一城人眼去在壽擲
0166b26: 下拄杖歸方丈師云這二大老一挨一拶一抑一揚
0166b27: 可謂揭示當人正法眼藏發揮從上佛祖家風若或
0166b28: 放過則彼此作家簡點將來猶欠一著山僧今日開
0166b29: 堂或有推出一僧便乃一并打出法堂不惟使他直
0166b30: 下知恩貴與人天作箇眼目卓拄杖一下白椎云諦
0166c01: 觀法王法法王法如是下座。
0166c02: 當晚小參驀拈拄杖卓一卓云無孔銕鎚覿面拋神
0166c03: 驚魔伏鬼哮啕庭前露柱纔偷覷萬象森羅已巳痛遭
0166c04: 所以道若論此事如擊石火似閃電光搆得搆不得
0166c05: 俱未免喪身失命雖然如是且轉身吐氣一句又作
0166c06: 麼生道到頭霜夜月任運落前溪。
0166c07: 開爐小參結卻袋口收拾闌殘三條椽下七尺單前
0166c08: 不容學道豈許參禪饑餐渴飲閒坐困眠風頭稍硬
0166c09: 爐火禦寒隨緣自在放曠翛然是即是驀豎拂子云
0166c10: 秪如這箇喚作拂子則觸不喚作拂子則背不觸不
0166c11: 背畢竟喚作甚麼良久云覿面相呈如不會且從放
0166c12: 待冷來看擲拂子下座。
0166c13: 開爐上堂寒則普天匝地寒熱則普天匝地熱雖則
0166c14: 寒暑遷流當體本無生滅是以丹霞燒木佛燎卻院
0166c15: 主鬚眉移花兼蝶至百丈躬身撥火突出溈山眼睛
0166c16: 買石得雲饒山僧今將盡十方世界為一火爐以四
0166c17: 聖六凡作柴炭遂拈拂子吹一吹云秪憑這星子三
0166c18: 昧火猛發烈焰亙天不容進前退後卓立躊躇汝等
0166c19: 諸人作麼生得箇出身之路以左手拍禪床復舉趙
0166c20: 州示眾云我向南方行腳火爐頭有箇無賓主句直
0166c21: 至如今無人舉著師乃召大眾云還會麼若會得趙
0166c22: 州老漢無地容身其或未然不免重下註腳我向行
0166c23: 腳南方火爐頭有箇無賓主句也是貧兒思舊債直
0166c24: 至如今無人舉著切忌揚聲止響普濟恁麼批判還
0166c25: 有為趙州作主底麼。
0166c26: 晚參加工益行枉興兔角之樊籠絕學無為徒解龜
0166c27: 毛之繫縛赤身擔荷早涉程途脫體承當翻成鈍置
0166c28: 大別山高芙蓉山低猶落時人窠臼直須放出溈山
0166c29: 水牯觸殺臨濟瞎驢方能經天緯地玉轉珠回何故
0166c30: 無滯自然隨水去有聲多為不平來。
0167a01: 示眾舉趙州云若從南方來者我這裏為伊下載若
0167a02: 從北方來者我這裏為伊上載師云山僧即不然若
0167a03: 從南方來者普濟為伊上載若從北方來者普濟為
0167a04: 伊下載因甚如此不見道多處添些子少處減些子。
0167a05: 上堂舉忠國師因丹霞來參纔展坐具國師云不用
0167a06: 不用霞退後三步國師云如是如是霞進前三步國
0167a07: 師云不是不是霞繞禪床一匝出去國師云去聖時
0167a08: 遙人多懈怠三十年後求箇漢也難得師云諸方盡
0167a09: 謂此二老有六韜三略之才具武緯文經之作仔細
0167a10: 簡點將來總沒交涉殊不知丹霞被國師舌頭謾國
0167a11: 師隨丹霞腳跟轉若到普濟這裏各與三十拄杖何
0167a12: 故蚌鷸相持俱落漁人之手。
0167a13: 上堂破糞箕禿苕帚臥月眠雲乾屎橛死貓頭超今
0167a14: 越古恁麼舉唱是汝諸人還簡點得出麼如簡點得
0167a15: 出山僧生陷無間地獄脫或未然雪峰輥毬玄沙汝
0167a16: 虎復舉修山主云是柱不見柱非柱不見柱是非已巳
0167a17: 去了是非裏薦取師云釣魚放生下座。
0167a18: 師一日牽一頭驢上堂示眾云即今有箇現成公案
0167a19: 拈來問汝諸人若道得一轉語與山僧相契拄杖拂
0167a20: 子兩手分付遂抬腳云我腳何似驢腳復舉手云我
0167a21: 手何似佛手又云人人有箇生緣上座生緣在甚麼
0167a22: 處眾下語皆不契師代我腳何似驢腳處云但禮拜
0167a23: 驢代我手何似佛手處但禮拜師代上座生緣在甚
0167a24: 麼處便騎驢去喫艸更與頌出頌云我手何似佛手
0167a25: 展縮拈提本有庭前露柱呵呵蟭螟吞卻北斗我腳
0167a26: 何似驢腳玄沙嶺頭築著纔方擬議思量鷂子新羅
0167a27: 已巳過人人有箇生緣晨昏舉止茫然不是將心特地
0167a28: 秪因要喫要穿復云錯錯。
0167a29: 冬至小參云日往月來光陰何倏忽炎涼寒暑節令
0167a30: 不相饒時逢道啟元陽景開南路魯臺書五雲之篆
0167b01: 漢殿添一線之長石霜揭榜文於堂上爻象分明洞
0167b02: 山掇果桌於筵中彖辭難決普濟也要應箇時節以
0167b03: 拂子作圓相復擊禪床云將楊岐金剛圈栗棘蓬一
0167b04: 并拈出汝諸人還吞跳得麼若吞跳得不妨群陰剝
0167b05: 盡若吞跳不得依舊一陽復生乃舉僧問古德如何
0167b06: 是冬來意德云京師出大黃師云古德雖有風馳電
0167b07: 卷之威石裂岩崩之作要且不能使這僧點首今夜
0167b08: 或有問如何是冬來意山僧只向伊道印破虛空千
0167b09: 丈月洗清天地一林霜。
0167b10: 晚參僧問普濟家風即不問如何是春來景師云沙
0167b11: 暖睡鴛鴦進云恁麼則日月光天德山河壯帝居去
0167b12: 也師云非公境界乃舉大慈示眾云說得一丈不如
0167b13: 行取一尺說得一尺不如行取一寸洞山云說取行
0167b14: 不得底行取說不得底雲居云行時無說路說時無
0167b15: 行路不說不行時合行甚麼路洛浦云行說俱到即
0167b16: 本分事無行說俱不到即本分事在師拈云這幾尊
0167b17: 宿雖則各明本地風光共指當人要路若據本分事
0167b18: 俱未夢見在普濟見處也要諸人共知饑時餐渴時
0167b19: 飲閒時坐困時眠且道是何意旨雲在嶺頭閒不徹
0167b20: 水流澗底太忙生。
0167b21: 佛成道日上堂拈拄杖云釋迦世尊睹明星而悟只
0167b22: 悟得這箇復卓一卓云眾生處塵勞而迷只迷得這
0167b23: 箇拈卻迷悟兩頭坐斷凡聖窠臼直得上無攀仰下
0167b24: 絕己巳躬淨裸裸赤灑灑無得無失無是無非驀呈拄
0167b25: 杖云且道這箇是甚麼有時閒把出門去扶我歸來
0167b26: 靠壁東下座。
0167b27: 晚參舉黃檗禪師一日在鹽官佛殿上禮拜次時唐
0167b28: 宣宗為沙彌乃問云不著佛求不著法求不著僧求
0167b29: 長老禮拜當何所求檗云不著佛求不著法求不著
0167b30: 僧求常禮如是事彌云用禮何為檗便掌彌云大麤
0167c01: 生檗云這裏是甚麼所在說麤說細隨後復掌沙彌
0167c02: 便走師拈云黃檗禪師雖則臨機大用現前覿面全
0167c03: 提迥絕且不知鼻孔落在大唐天子手裏何故陣
0167c04: 雲橫海上拔劍攪龍門。
0167c05: 示眾吾遠祖會和尚初住楊岐老屋敗椽僅蔽風雨
0167c06: 適臨冬莫雪霰滿床居處不遑衲子投誠願充修造
0167c07: 會祖卻之曰我佛有言時當減劫高岸深谷遷變不
0167c08: 常安得圓滿如意自求稱足汝輩出家學道整頓手
0167c09: 腳未穩已巳是四五十歲矣詎有閒工夫事豐屋耶竟
0167c10: 不從翌日上堂云楊岐乍住屋壁疏滿床盡撒雪珍
0167c11: 珠縮卻項暗嗟吁翻億古人樹下居先德恁麼可謂
0167c12: 不以飽煖適意切將此道為尊山僧方住普濟破院
0167c13: 料理未妥夜來遭一陣猛風盡底掀翻亦成一偈拈
0167c14: 來普示大眾乃云別山方住半餘年收拾茅廬尚未
0167c15: 安忽被狂風俱捲卻禪床欹枕見青天寬著肚謾隨
0167c16: 緣逆順安危總一般。
0167c17: 上堂舉玄沙示眾云諸方盡道接物利生忽遇三種
0167c18: 病人來且作麼生接患盲者拈椎豎拂他又不見患
0167c19: 聾者語言三昧他又不聞患啞者教伊說又說不得
0167c20: 且作麼生接若接不得佛法無靈驗當時地藏出云
0167c21: 某甲有眼耳和尚作麼生接沙云慚愧便歸方丈後
0167c22: 有僧請益雲門門云汝禮拜著僧拜起門以拄杖挃
0167c23: 之僧乃退後門云汝不是患盲復喚近前來僧纔近
0167c24: 前門云汝不是患聾門云還會麼僧云不會門云汝
0167c25: 不是患啞其僧有省師拈云玄沙夜半潑墨地藏日
0167c26: 午挑燈雲門好肉上剜瘡三人各自擔板山僧今日
0167c27: 露箇消息也要諸人檢責遂豎起拂子云若向這裏
0167c28: 薦得即瞎卻你眼復擊禪床云若向這裏薦得即聾
0167c29: 卻你耳若道總不恁麼即啞卻你口到這裏也須眼
0167c30: 裏有筋皮下有血始得還會麼鶯囀上林花滿地客
0168a01: 遊三月艸侵天下座。
0168a02: 晚參舉座主問白馬曇禪師祖意教意是同是別曇
0168a03: 云如車二輪如鳥兩翼主云將謂禪門有奇特元來
0168a04: 不出教乘遂回後聞夾山盛化遣小師馳問前語夾
0168a05: 山曰鏤冰無琢玉之談結艸乖道人之意小師回舉
0168a06: 似主主乃讚嘆遙禮曰將謂禪門與教意不殊元來
0168a07: 有奇特事師召大眾云二老恁麼荅話且道是同是
0168a08: 別若同鏤冰無琢玉之談若別結艸乖道人之意畢
0168a09: 竟如何乃豎拂子云還會麼一把柳絲收不得和煙
0168a10: 搭在玉欄杆。
0168a11: 化城菴見堂怨禪德病請上堂問如何是奪人不奪
0168a12: 境師云你似一頭驢進云如何是奪境不奪人師云
0168a13: 騎佛殿出山門進云如何是人境俱不奪師云薰風
0168a14: 自南來殿閣生微涼進云如何是人境兩不奪師云
0168a15: 片雲橫谷口歸鳥悉迷巢進云有意氣時添意氣不
0168a16: 風流處也風流師云且緩緩著僧便喝師便打僧禮
0168a17: 拜師驀拈拄杖云提起金剛寶劍直下不徇人情遂
0168a18: 卓一卓云劈破三玄三要放出無位真人便乃手之
0168a19: 舞之足之蹈之欣欣然而說偈曰不思議解脫力妙
0168a20: 用恒沙也無極四事供養敢辭勞萬兩黃金亦消得
0168a21: 粉骨碎身未足酬一句了然超百億遂召大眾云且
0168a22: 道是那一句還會麼庭前之古柏微微濕露嶺上之
0168a23: 白雲澹澹拖風若向這裏薦得不妨蹋破化城親登
0168a24: 實所脫或未然當堂無影跡遍界不曾藏以拄杖卓
0168a25: 一卓喝一喝復舉僧問曹山學人通身是病請師醫
0168a26: 山云不醫僧云為甚麼不醫山云教汝求生不得求
0168a27: 死不得師云這僧正患入髓之沉痾若不遇曹山老
0168a28: 漢殆乎危矣何足救哉雖然如是曹山只具診候之
0168a29: 手而無瘥病之方即今忽有問山僧學人通身有病
0168a30: 請師醫山僧劈脊便棒何謂如此不見道若藥不瞑
0168b01: 眩厥疾不瘳下座。
0168b02: 上元立春解制上堂十五日以前人人頭上頂青天
0168b03: 十五日以後目前法法皆仍舊正當十五日夜月燈
0168b04: 光燦虛碧鑼聲戛戛鼓喧騰村歌社舞快無極風流
0168b05: 公子可憐生翫賞佳人多啞啞張公醉倒在街頭元
0168b06: 是李公貪酒喫林下道人復若何摩訶般若波羅蜜
0168b07: 普濟恁麼告報鼓動僧堂裏憍陳如尊者邀劉郎先
0168b08: 生倒騎石虎向四大部洲共賞元宵一匝歸來手舞
0168b09: 足蹈打箇觔斗走入三艸二木去也乃召大眾云且
0168b10: 道他二人有甚麼長處得恁麼無礙自在還會麼驀
0168b11: 豎拂子云慇懃為解丁香結放出枝頭自在春。
0168b12: 佛誕日上堂性海汪洋眾德以茲繫廣真空窅寞多
0168b13: 門由是圓融契凡聖於一源本非得失了死生之莫
0168b14: 二何妨去來故我大覺世尊證寂滅體開方便門愍
0168b15: 炎宅之既焚傷欲流之永鶩遂爾離諸兜率誕跡迦
0168b16: 維運無作之神通度有情之含識正所謂淨法界身
0168b17: 本無出沒大悲願力示現受生雖然如是且道釋迦
0168b18: 老子即今在甚麼處驀拈拄杖云來也來也向山僧
0168b19: 拄杖頭上誕生現瑞是汝諸人還見麼復卓一卓云
0168b20: 將正法眼藏涅槃妙心實相無相秘密法門直截吐
0168b21: 露了也還聞麼如其見處分明聞處透脫便能塞乎
0168b22: 天地耀古騰今脫或未然乃擲下拄杖云大眾普同
0168b23: 到佛殿上香念誦。
0168b24: 中秋日過霍丘福昌寺眾請陞座平白地上拈起一
0168b25: 絲毫頭盡大地人亡鋒結舌未審利害在甚麼處眾
0168b26: 中莫有知委者麼不妨出來道看僧問日往月來即
0168b27: 不問中秋佳節時如何師云當軒月正圓進云恁麼
0168b28: 則人人且慶中秋節家家齊唱太平歌師云切忌瞻
0168b29: 望僧擬議師云這鈍漢僧禮拜師乃云秋風清秋月
0168b30: 明秋雲淡蕩秋水澄渟歷祖示為向上巴鼻諸佛演
0168c01: 作妙淨明心山僧直截指似未審諸人惺不惺急薦
0168c02: 取莫沉吟庭前秋色數株翠額上眉毛八字橫復舉
0168c03: 僧問雲門禪師云樹彫葉落時如何門云體露金風
0168c04: 師云雲門老漢雖則手親眼辨善赴來機仔細簡點
0168c05: 將來猶欠一著在山僧今日忽有問樹彫葉落時如
0168c06: 何只向伊道且隨老木同寒瘠將逐春風入燒瘢此
0168c07: 語有兩負門具眼者試辨看擊拂子下座。
0168c08: 福昌大眾請師開示若論斯事人人具足箇箇圓明
0168c09: 本無遮障之緣豈假開示之說蓋為多生以來不覺
0168c10: 一念妄動逐於諸塵蕩而忘返故有生死苦海輪迴
0168c11: 不息耳即今也無別等玄妙奇特所示只要汝諸人
0168c12: 向二六時中四威儀處回光返照於一念未生已巳前
0168c13: 忽然知歸方解念起而無所起眼見而無所見耳聞
0168c14: 而無所聞心思而無所思便爾頭頭不昧剎剎圓融
0168c15: 山僧如此告報是汝諸人直下還會麼若不會歸堂
0168c16: 喫茶處薦得方信不吾欺也。
0168c17: 晚參舉南泉示眾云王老師自小養一頭水牯牛擬
0168c18: 向谿東牧未免犯他國王水艸擬向谿西牧亦未免
0168c19: 犯他國王水艸不如隨分納些些總不見得師云南
0168c20: 泉老漢大似掩鼻偷香不顧傍觀者哂何故夾路
0168c21: 桃花風雨後馬蹄無處避殘紅。
0168c22: 上堂當頭拈出充塞十虛直下知歸了無一事即此
0168c23: 打破生死牢關隨緣得用掀翻識情窠臼徹見根源
0168c24: 不唯歷歷明明更是綿綿密密所以道乾坤廓落無
0168c25: 邊表杲日當天宇宙明。
0168c26: 赴光山請謝別眾緇素上堂玄機普應妙密無方充
0168c27: 滿十虛貫通三際所以道無邊剎境自他不隔於毫
0168c28: 端十世古今始終不離於當念然則衲僧境界信意
0168c29: 安排是處家山而元無彼此隨緣自在而何妨去來
0168c30: 客秋到此高桂缽囊揭下笠子今朝依舊橫擔拄杖
0169a01: 緊峭艸鞋行藏離合既各有時用舍窮通俱皆分定
0169a02: 向蒙一方緇素盛德資培今者暫應他緣特為登堂
0169a03: 致謝然雖如是且接物利生一句作麼生道大別山
0169a04: 頭雲出岫為霖蘇亢本無心下座。
0169a05: 
0169a06: 
0169a07: 
0169a08: 
0169a09: 
0169a10: 普濟禪寺師語錄終
0169a11: 雲峨禪師住河南光山縣普福禪院語錄
0169a12: 師於順治辛卯中秋二日進院至
0169a13: 山門云誰能出不由戶何莫由斯道也但能足下無
0169a14: 私便可當陽直入喝一喝。
0169a15: 佛殿云三二一一二三文殊淈普賢顢頇釋迦鼻
0169a16: 孔皆相似信把檀香一串穿遂上香大展三拜。
0169a17: 據室云從上祖師向這裏說心說性天下老和尚向
0169a18: 這裏舉古舉今新普福又且不然一任佛來祖來凡
0169a19: 來聖來各與三十白棒趁出何故斫卻月中桂清光
0169a20: 應更多。
0169a21: 即日陳衡山杜弼直二居士率闔邑檀那請就當山
0169a22: 開堂至法座云此座高廣嚴飾不假燈王借來任從
0169a23: 上通有頂盡在山僧腳下便陞座拈香祝
0169a24: 聖畢又拈云此瓣香前在大別山道破次第二回拈
0169a25: 出爇向爐中供養天童堂上本師林野老和尚用酬
0169a26: 法乳遂就座維那白椎竟師驀拈拄杖云一竿一笠
0169a27: 一輕舟為覓金鱗四海游今到中州垂一釣有能負
0169a28: 命快吞鉤以拄杖作釣魚勢云有麼有麼試出來
0169a29: 跳看僧問選佛場開高賢聚會即不問如何得人人
0169a30: 悟毘盧性海師云腳不離地走進云如何得箇箇入
0169b01: 普賢行門師云文殊與吾攜水去普賢猶未摘花來
0169b02: 進云未涉樵子徑已巳到葛洪家師便打僧禮拜師云
0169b03: 香已巳拈了問荅已巳畢肯向就中省事各宜珍重而歸
0169b04: 脫或未然不免再打葛藤一上謾汝諸人去也乃云
0169b05: 格外絕纖塵正體不昧當機無朕跡法爾如然非心
0169b06: 非佛而耀古騰今即色即聲而超情離見到這裏一
0169b07: 任孤峰絕頂嘯月吟風鬧市紅塵和光混俗便乃放
0169b08: 行時把住趁起溈山水牯牛把住時放行拽迴玄沙
0169b09: 箇汝虎雖然秪如是非泯盡隱顯全該一句作麼生
0169b10: 道良久云野老不知堯舜力鼕鼕打鼓祭江神謝詞
0169b11: 不錄復舉三聖云我逢人即出出則不為人興化云
0169b12: 我逢人即不出出則便為人師云諸仁者還知二老
0169b13: 落處麼一人手長腳短一人面瘦耳肥若有辨別得
0169b14: 出正好喫山僧手中痛棒若辨別不出長連床上有
0169b15: 粥有飯白椎云諦觀法王法法王法如是下座。
0169b16: 檀越建方丈畢請師上堂僧問寶鏡當臺即不問斬
0169b17: 新條令事若何師云天上有星皆拱北人間無水不
0169b18: 朝東進云恁麼則普福堂前添意氣不風光處也風
0169b19: 光師云誰人不瞻仰進云大地盡沾恩師云杲日當
0169b20: 空照進云謝和尚慈悲便禮拜師便打問昔日長者
0169b21: 布金造精藍於袛園現前施主捐貲創方丈於普福
0169b22: 且道古今是同是別師云箇箇皆登寶所進云恁麼
0169b23: 則財法二施原非二福慧雙修始是修師云三輪空
0169b24: 寂進云不言福樹花開早更有心空及第歸師云你
0169b25: 未識山僧話頭在乃以拂子劃○相云大道本虛玄
0169b26: 行藏絕對待坐斷古毘耶縱橫得自在若向箇
0169b27: 裏親薦得分明去猶未是作家行履處更須知有轉
0169b28: 身一路格外提撕然後可以深居丈室高踞猊床昂
0169b29: 藏鼻孔擘開面門放出三頭六臂示現無量神通提
0169b30: 向上鉗鎚煆凡煉聖秉金剛王寶劍殺活自由拈頭
0169c01: 掇尾舉一明三恁麼恁麼流通正眼不恁麼不恁麼
0169c02: 把斷要津恁麼不恁麼暗裏抽橫骨不恁麼卻恁麼
0169c03: 明中坐舌頭然雖如是忽遇著箇驚天動地作略奇
0169c04: 人來又作麼生管待驀豎拂子云駕與青龍騎出洞
0169c05: 十方剎海任翻騰進方丈據座示眾舉慈明禪師尋
0169c06: 常方丈內安一盆水上劄劍一口下面著艸鞋一緉
0169c07: 纔有進門者便指擬議便打師云慈明遠祖雖則闡
0169c08: 揚諸佛正宗力提祖師巴鼻仔細檢點將來明眼人
0169c09: 前一場笑具山僧亦無如許伎倆惟拈一條黑漆拄
0169c10: 杖道得道不得俱與本分艸料何謂如此寰中天子
0169c11: 敕閫外將軍令遂喝一喝。
0169c12: 開爐小參問爐弘開學人上來請師相見師云性
0169c13: 命也不顧進云爭奈腳蹋實地師云於戲尚饗僧便
0169c14: 喝師便打問本來一精明如何好底好醜底醜師云
0169c15: 庭前翠竹凝霜薄進云一切眾生現成是佛因甚入
0169c16: 驢胎馬腹師云屋外黃花帶露寒進云出驢胎馬腹
0169c17: 又作麼生師云待你出來向你道僧擬議師云驢年
0169c18: 出乃舉雪峰示眾云三世諸佛向火燄裏轉大法輪
0169c19: 雲門云火燄為三世諸佛說法三世諸佛立地聽師
0169c20: 云雪峰雖則直截指陳未免畫蛇添足雲門固爾冰
0169c21: 寒於水也是承虛接響普福今日開爐亦不鑿穿常
0169c22: 住地亦不過費檀越炭秪教冷清清處卻要溫和寒
0169c23: 威威時休嫌寂寞若能如是體貼不惟免致挑灰弄
0169c24: 火且無佛見法見可起以拂子劃一劃下座。
0169c25: 開爐結制上堂問尋常拈香擇火而頭頭總現運水
0169c26: 搬柴而物物全彰為甚麼九旬禁足三月安居師云
0169c27: 為你不薦進云畢竟以何方便接待師云腦後與三
0169c28: 椎進云設有純鋼打就生銕鑄成底到來又作麼生
0169c29: 師云也要過山僧銕門關進云謝師慈悲遂禮拜師
0169c30: 云切忌撞頭磕額問千聖不傳之旨早向鉗鎚邊漏
0170a01: 洩諸祖密印之機已巳從鐘鼓裏說破今日和尚重登
0170a02: 寶座諸人領略箇甚麼師云狗走抖擻口猴愁摟搜
0170a03: 頭進云恁麼則隨緣消歲月任運著衣裳師云未信
0170a04: 你在進云頂門擊碎金剛眼簉破諸方銕面門師打
0170a05: 云須是山僧打你始得問十方同聚會箇箇學無為
0170a06: 畢竟如何是無為師豎拂子云會麼進云恁麼縱橫
0170a07: 無不是師云汝向甚麼處見得進云覿面薦取師云
0170a08: 莫亂道問佛祖未出世時如何師云漏逗不少進云
0170a09: 出世後如何師云把住了也進云只如今時又如何
0170a10: 師云適纔向汝道荅汝話乃云威音王以前有箇無
0170a11: 賓主句縱饒十方諸佛出世橫說豎說極盡神通總
0170a12: 道他一字不著歷代祖師出來全提半提博施伎倆
0170a13: 也動他些子不得山僧尋常據箇木上座朝打三千
0170a14: 暮打八百亦無奈他何誰知今朝被弼直杜文學不
0170a15: 費纖毫力將觀世音菩薩放下手來底饅頭一并拈
0170a16: 來供養普福一會聖眾諸人見這等奇特因緣便乃
0170a17: 歡喜領受細嚼橫吞飽足高眠大眾喫既喫了且道
0170a18: 還知滋味麼若知滋味始信一飽忘百饑苟或未然
0170a19: 各歸衣缽下火爐邊朝三暮四著力回首覷捕看忽
0170a20: 爾覷著方信道嗄元來麥裏有麵下座。
0170a21: 小參當陽一路智者猶迷公案現成漆桶不會看箇
0170a22: 話頭取證猶如掘地覓天打屏妄想發明大似棄波
0170a23: 求水即真即妄而張網捕風非異非如而掉棒打月
0170a24: 直下即是打折驢腰撩起便行必死之疾且道如何
0170a25: 得恰好去驀拈拄杖云知音不在頻頻舉達者應須
0170a26: 暗裏驚。
0170a27: 晚參舉法眼禪師一日因僧來參次乃以手指簾尋
0170a28: 有二僧齊去捲簾眼云一得一失師云這公案拈提
0170a29: 者甚多錯判者不少有者道法眼向是非海裏接人
0170a30: 二僧於得失坑中活葬或曰不然法眼如虫禦木二
0170b01: 僧偶爾成文恁麼見解總未夢見在殊不知法眼舌
0170b02: 頭無骨二僧眼裏有觔既然如此因甚道一得一失
0170b03: 仁義盡從貧處斷世情偏向有錢家。
0170b04: 因雪胡逸吾領眾請上堂問過去心不可得現在心
0170b05: 不可得未來心不可得那一箇心可得師云無孔銕
0170b06: 錘當面擲進云心不在內不在外不在中間未審在
0170b07: 那裏師云且過一邊著進云不是心不是佛不是物
0170b08: 是箇甚麼師打云且道是箇甚麼乃云匝地漫天鼓
0170b09: 黑風六花撩亂下長空燈籠露柱冷相覷無位真人
0170b10: 笑展容山僧乃問無位真人云你笑箇甚麼他便稽
0170b11: 首於前合掌而白言我見人人本有天真佛性原來
0170b12: 無意無必無固無我故二六時中應緣之際逆之則
0170b13: 怒順之則歡愛之則來憎之則往然而喜怒哀樂憎
0170b14: 愛取拾變化窮通週而復始動他當人本體一些兒
0170b15: 不著所以道無明實性即佛性幻化空身即法身法
0170b16: 身覺了無一物本然自性天真佛五蘊浮雲空去來
0170b17: 三毒水泡虛出沒是以哂之道了纔禮拜山僧劈脊
0170b18: 便棒遂召云大眾且道是賞伊罰伊具眼者試辨看
0170b19: 復舉龐居士一日石頭和尚問曰子見老僧以來日
0170b20: 用事作麼生士云若問日用事則無啟口處乃呈偈
0170b21: 云日用事無別惟吾自偶偕頭頭非取捨處處莫張
0170b22: 乖朱紫誰為號丘山絕點埃神通并妙用運水及搬
0170b23: 柴頭然之師云龐公恁麼道可謂顯諸仁藏諸用鼓
0170b24: 萬物而不與聖人同憂盛德大業至矣哉拍禪床。
0170b25: 冬至小參乾坤有象化育無私晷運推移榮枯自在
0170b26: 若能於斯薦得方知箇裏非動非靜不變不遷無去
0170b27: 無來有準有的直得風清月皎水冷雲寒絕見絕聞
0170b28: 不知不覺然雖如是猶有向上事在且道如何是向
0170b29: 上事良久云還會麼五九盡日又逢春復舉雲蓋問
0170b30: 石霜云萬戶俱閉即不問萬戶俱開時如何霜云堂
0170c01: 中事作麼生蓋半年方道得云無人接得渠霜云道
0170c02: 則太煞道只道得八成蓋云和尚作麼生霜云無人
0170c03: 識得渠蓋於言下契悟師云且道接得與識得還有
0170c04: 優劣也無若有優劣佛法卻成兩般若無優劣因甚
0170c05: 麼雲蓋悟去若緇素不出更與一頌豁開門戶達蒼
0170c06: 穹接得何如識得中萬象森羅無忌諱一天明月照
0170c07: 東風喝一喝下座。
0170c08: 晚參舉良遂初參麻谷谷見來將鋤頭去鋤艸遂到
0170c09: 鋤艸處谷殊不顧便歸方丈閉卻門遂次日復去谷
0170c10: 又閉卻門遂便敲門谷云阿誰遂云良遂纔稱名忽
0170c11: 爾大悟乃云和尚莫瞞良遂良遂若不來禮拜和尚
0170c12: 洎被經論賺過一生遂歸講肆謂眾曰諸人知處良
0170c13: 遂總知良遂知處諸人不知師云良遂箇漢秪知洎
0170c14: 被經論賺過一生殊不知卻被麻谷賺到驢年具眼
0170c15: 者試檢點看。
0170c16: 佛成道日上堂問未離兜率已巳降皇宮未出母胎度
0170c17: 人已巳畢又出頭來做甚麼師云利動君子進云既是
0170c18: 天上天下惟吾獨尊夜睹明星又悟箇甚麼師云腰
0170c19: 纏十萬貫跨鶴上楊州進云幾番揭露揚家醜爭奈
0170c20: 時人認不真師云闍黎還夢見麼僧禮拜云這一拜
0170c21: 也少他不得師打云放過則不可乃云妙智圓明即
0170c22: 纖毫而觀性海真機朗現因群象以眺全身若能直
0170c23: 下承當一際了無前後所以道昧之則念念輪迴遺
0170c24: 失真性照之則心心寂滅圓證菩提故吾佛世尊始
0170c25: 於正覺山前臘月八日忽睹明星出現乃云奇哉奇
0170c26: 哉一切眾生俱有如來智慧德相皆因妄想執著而
0170c27: 不能證得驀豎拂子云這箇是普福拂子那箇是智
0170c28: 慧德相復擊禪床云這箇是智慧德相那箇是普福
0170c29: 拂子智慧德相與普福拂子且道是一耶二耶一二
0170c30: 之義其意云何擲下拂子云匝座霜風輕麗天
0171a01: 杲日照無寥。
0171a02: 除夜小參云一年三百六十日一日十二箇時辰七
0171a03: 十二候六十甲子從年頭一挨挨到今宵年尾驀拈
0171a04: 拄杖云忽與山僧木上座驀面相逢便乃生擒活捉
0171a05: 至普福堂前直得進退無門藏身無計遂召大眾云
0171a06: 正當恁麼時作麼生合殺卓一卓云大膽駕頭沖突
0171a07: 過小膽哀鳴告所由復卓拄杖下座。
0171a08: 解制小參拈拄杖敲禪床云打破生死牢關掀翻佛
0171a09: 祖窠臼遍界已巳絕形蹤通身了無蓋覆背手摸著枕
0171a10: 子夜半天光如晝翻身抹過太虛面南好看北斗是
0171a11: 大神咒是大明咒是無上咒是無等等咒且道格外
0171a12: 一句作麼生道乃橫按拄杖云生涯只在釣竿上明
0171a13: 月扁舟泛五湖。
0171a14: 上堂問把拄牢關一任針鋒劄不入放開一路縱橫
0171a15: 遍界豈能藏把拄放行俱不問收因結果事如何師
0171a16: 云普天和煦匝地春風進云家家共樂堯天日處處
0171a17: 人仰舜日明師云頭上漫漫腳下漫漫進云蹋著乾
0171a18: 坤無別路一輪明月杖頭圓師云惱亂春風卒未休
0171a19: 僧喝師便打乃云始自十月十五日若凡若聖若智
0171a20: 若愚若老若幼都盧放下腰包眉毛廝結於九旬之
0171a21: 內行住坐臥處千思萬想時一一如片雪點紅爐真
0171a22: 金烹大冶正當此時且道功成果滿佛事週圓一句
0171a23: 又作麼生道擊拂子云解開布袋乾坤闊放出金毛
0171a24: 獅子兒喝一喝下座。
0171a25: 
0171a26: 
0171a27: 
0171a28: 
0171a29: 
0171a30: 
0171b01: 雲峨禪師住羅山縣國祥山龍池禪寺語錄
0171b02: 順治九年歲在壬辰春王月羅山闔邑緇素檀那請
0171b03: 師就本寺開堂陞座拈香祝
0171b04: 聖罷復拈云此一瓣香得來久矣幾欲收藏不敢埋
0171b05: 沒今次第三回拈出奉為
0171b06: 天童堂上本師林野大和尚爇向爐中用酬法乳斂歛
0171b07: 衣就座維那白椎竟師云橫按莫邪斬釘截銕全提
0171b08: 正令電卷星馳低頭瞥爾沉思早是白雲萬里如有
0171b09: 不顧危亡者何妨赤身挨拶僧問千峰疊翠萬壑爭
0171b10: 雄虎嘯龍吟即不問象嶺橫煙意若何師云寒山拾
0171b11: 得笑呵呵進云高山流水談真諦箇中音韻許誰聞
0171b12: 師云多少知音者問海眾欽從慈霖普澍驅雷掣電
0171b13: 即不問濟物利生時如何師云腳跟下痛與一頓進
0171b14: 云恁麼則天不能蓋地不能載也師云你即今在甚
0171b15: 麼處僧便喝師便打乃云若據此事妙嚴渾莫測綿
0171b16: 密不通風了無名相之端即色聲而顯煥迥絕是非
0171b17: 之表同美惡以全彰任是通身手眼也則緇素他不
0171b18: 出直饒三世諸佛降生廣設方便極盡言詮談說三
0171b19: 藏十二部一切修多羅仔細檢點將來大似持蠡酌
0171b20: 海歷代祖師間出皆備肘後靈符揭示向上巴鼻棒
0171b21: 喝交馳全提正令縱橫施設千七百則公案如將螢
0171b22: 火爇須彌天下老和尚或擎杈舞笏搬土輥毬或敲
0171b23: 床豎拂舉古明今也是隔靴抓癢即今或有箇擎頭
0171b24: 戴角氣宇昂藏的漢有轉天覆地之能具懸河倒海
0171b25: 之辯到這裏亦未免斂歛手目瞪口呿而退既然如是
0171b26: 且道今日羅山闔郡緇素請山僧陞於此座為眾舉
0171b27: 揚又作麼生折合驀拈拄杖左右顧視云還委悉麼
0171b28: 人人鼻孔下頭大箇箇眉毛額上橫劃此相擲
0171b29: 拄杖下座。
0171b30: 師誕日眾檀越請上堂問世尊初生時見箇甚麼便
0171c01: 能指天指地師云皇天無親惟德是輔進云是法平
0171c02: 等無有高下為甚又道天上天下惟吾獨尊師云仁
0171c03: 者自生分別進云雲門一棒打殺過在甚麼處師云
0171c04: 歸有地乃云自來魯鈍懶磨礱四十餘年頃刻中
0171c05: 悔誤踏翻滄海月只贏饒得一身窮拈拄杖云然雖
0171c06: 如是山僧始從出世以來全憑這箇淨裸裸赤條條
0171c07: 顛拈倒弄拄地撐天隨緣立業成家在處匡徒領眾
0171c08: 列列挈挈當陽顯示千差昂昂藏藏直下收歸一致
0171c09: 拖泥帶水而知儉知豐東擲西拋而毋意毋必勦除
0171c10: 是非窠臼碎生死根源揮開佛祖頂流通正法
0171c11: 眼藏遂召大眾云且道他利害在甚麼處卓拄杖云
0171c12: 金雞唱曉瓊樓夢玉樹花開浩劫春下座。
0171c13: 觀音誕辰會首陳國美姜明甫領眾請上堂云三春
0171c14: 雨過萬彙滋榮蝶舞芳藂鶯啼柳陌綠水溪邊漁人
0171c15: 鼓棹白雲堆裏樵父謳歌花下啕啕翫賞佳人市中
0171c16: 隊隊風流公子正當恁麼時普天匝地盡界含生一
0171c17: 一顯發南海普陀大士三十二應之身談說十四無
0171c18: 畏之法若能於此薦得便見慈風廣被而熱惱清涼
0171c19: 願海弘深而拔苦與樂塵塵獨露剎剎圓通脫或未
0171c20: 然國祥更向第二頭破二作三去也遂豎拂子召眾
0171c21: 云還會麼妙湛明心即諸緣而見超色像之表真空
0171c22: 覺性會群響以聽絕聲聞之塵動靜本乎一源體用
0171c23: 元非二致無在不在神機豁爾世出世間智鑒洞然
0171c24: 所以雲門大師云聞聲悟道見色明心觀世音菩薩
0171c25: 將錢來買胡餅放下手元來卻是饅頭雲門老漢雖
0171c26: 則人平不語水平不流仔細檢點將來也是平地裏
0171c27: 大驚小怪且道國祥又作麼生乃揮拂子云風力扶
0171c28: 帆行不棹笛聲喚月下滄洲。
0171c29: 天童林野老和尚小祥師拈香指真云只這老尊慈
0171c30: 生緣何殫述示現比丘身無意無必固五坐大名藍
0172a01: 於吳東浙西十載據猊床而訶佛罵祖斷衲子之命
0172a02: 根兮虎驟龍驤起濟宗之頹綱兮風飛雷怒不肖當
0172a03: 年遭毒手而今合笑寧堪哭何以故冷水浸冬瓜秤
0172a04: 錘蘸生醋。
0172a05: 浴佛上堂僧問冒雨衝風去披星戴月回佛法在甚
0172a06: 麼處師云有勞闍黎進云忽遇冰清水冷時如何師
0172a07: 云通身骨毛寒進云恁麼則百艸頭邊西來意紅塵
0172a08: 堆裏佛家風師云眼睛突出乃云即心即佛牛皮鞔
0172a09: 露柱非心非佛銕錘被蟲蛀不是心不是佛不是物
0172a10: 醋煮須彌山透熟此箇話端遺來多少時也自古至
0172a11: 今縱具銅頭銕額天眼龍睛的并無一人奈何他今
0172a12: 被山僧一一分明花判了也汝等諸人還會麼若能
0172a13: 于此會得始知大道虛玄真機朗映縱橫自在隱顯
0172a14: 優游所以世尊初生下時便乃一手指天一手指地
0172a15: 週行七步目顧四方云天上天下唯吾獨尊後來雲
0172a16: 門大師云我當時若在一棒打殺與狗子喫了貴圖
0172a17: 天下太平世尊大似激濁揚清不覺通身泥水雲門
0172a18: 雖與指蹤諱跡那知滿面埃塵且道國祥今日又作
0172a19: 麼生下座煩大眾各與當頭一杓湯直教光前絕
0172a20: 後耀古騰今去也喝一喝下座。
0172a21: 結制示眾參禪徒妄想打坐屈身勞性海微風作覺
0172a22: 浪拍天高止息重增病縱之轉飄颻須彌入芥子瓦
0172a23: 解與冰消這裏薦得且居門外止宿艸菴若要入室
0172a24: 陞堂國祥未敢相許何也靈光不昧萬古徽猷入此
0172a25: 門來不存知解驀拈拄杖卓一卓云國祥拄杖子聞
0172a26: 之忍俊不禁跳入諸人八萬四千毛孔裏去也觸
0172a27: 著五臟神惡發把毘富那山劈面一摑殃及溈山水
0172a28: 牯牛痛徹不已巳急向新羅國裏藏身進退逡巡欲隱
0172a29: 彌露當恁麼時上天無計入地無門因甚如此鼻頭
0172a30: 繩索盡在山僧手裏復卓一卓下座。
0172b01: 結制上堂三春已巳過九夏方新聖制既爾時臨豈可
0172b02: 違條越例直得四來禪眾於國祥山中龍池寺裏腰
0172b03: 包丟向一邊芒鞋脫擲門外高掛缽囊拗折拄杖將
0172b04: 盡十方剎海收入一毛頭許只這一毛頭許也須及
0172b05: 盡了不可得促百千萬劫於一念頃只這一念頃本
0172b06: 自無生然後據一大圓覺為我伽藍身心安居平等
0172b07: 性智於中行但行坐但坐機來喫飯倦來打眠語默
0172b08: 動靜折旋俯仰隨緣自在任運騰騰直教箇箇作一
0172b09: 員脫灑衲僧豈不暢快生平者哉遂驀豎拂子云雖
0172b10: 然這箇喚作拂子則頭上安頭不喚作拂子即斬頭
0172b11: 覓活得失是非一齊拈卻汝等諸人又作麼生會良
0172b12: 久云薰風自南來殿閣生微涼擊拂子下座。
0172b13: 示眾真機絕對待蓋色騎聲大道體周圓隨緣隱顯
0172b14: 利似太阿鋒明於秋空月當陽辨的而玉轉珠回句
0172b15: 外明宗而經天緯地凈裸裸絕承當赤灑灑無向背
0172b16: 直饒恁麼更須坐斷毘盧頂放出衲僧巴鼻卷舒
0172b17: 自在殺活縱橫電光石火猶為鈍滯德山臨濟倒退
0172b18: 三千與麼即且置秪如虛空粉碎大地平沉拽取東
0172b19: 洋大海與國祥山鬥額又作麼生道待伊心肯處是
0172b20: 我命通時舉修山主示眾云具足凡夫法凡夫不知
0172b21: 具足聖人法聖人不會聖人若會即是凡夫凡夫若
0172b22: 知即是聖人此語具一理二義若人辨得不妨於佛
0172b23: 法中有箇入處若辨不得莫道不疑好師拈云修山
0172b24: 主雖善作家大似拔貧作富補短裁長國祥即不然
0172b25: 若凡若聖若知不知若會不會驀拈拄杖劃一劃云
0172b26: 盡向這裏百雜碎了也試問諸人還有修山主說話
0172b27: 分也無良久云參差杉檜煙凝薄重疊峰巒月映微
0172b28: 咄莫動著動著則打折你驢腰。
0172b29: 秀水樓真汶和尚至上堂拈拄杖卓一卓喝一喝云
0172b30: 一喝分賓主照用一時行擊碎蟠桃核得見箇中人
0172c01: 箇中人既已巳見了更復將何話會昨夜南山虎咬大
0172c02: 蟲今朝燈籠吞卻露柱頭頭體用全彰處處了無回
0172c03: 互腳踏須彌眼觀四海手提南北意在東西賓則始
0172c04: 終賓主則始終主賓主歷然通同合轍弟應兄呼藕
0172c05: 穿平地為荷葉瞻前顧後筍過西家作竹林然雖如
0172c06: 是且道主賓契合一句作麼生道漆桶相楷成底事
0172c07: 空空即飽膨脝便下座。
0172c08: 端午示眾天中節屆夷風從艾虎而飄香地臘時臨
0172c09: 靉靆起槐龍而清暑當此之際世上君子切菖蒲以
0172c10: 泛酒片片皆金林下道人解黍粽以喫茶顆顆是玉
0172c11: 貴乎信手拈來大都受用不盡所以文殊一日令善
0172c12: 財採藥云是藥者採將來善財遍觀無不是藥卻來
0172c13: 白文殊云無不是藥者殊云是藥者採將來善財遂
0172c14: 拈一莖艸度與文殊殊提起示眾云此藥亦能殺人
0172c15: 亦能活人文殊直截指陳善財當陽拋出可謂收放
0172c16: 縱橫與奪自在如其會得則千妖百怪不遣自化赤
0172c17: 口白舌不除自消倘或未然國祥劃一道靈符念一
0172c18: 道真言去也遂以拂子劃此相云嘛耶
0172c19: 悉唎莎訶復卓拄杖云急急如律令敕。
0172c20: 因事上堂金烏東上月西沉寒暑遷流四序更箇事
0172c21: 現成如未瞥可憐虛喪好光陰遂召眾云諸禪德秪
0172c22: 如沒溺生死之巨海平陷是非之窠臼不得出頭的
0172c23: 過在甚麼處奈緣真心忽昧妄見俄興妙覺因斯而
0172c24: 迷淪塵緣由是而日習致使匍匐三界之長途輪迴
0172c25: 四生之大苦者蓋為此耳豈不痛哉豈不究哉故永
0172c26: 嘉云嗟末法惡時世眾生福薄難調制去聖遠兮邪
0172c27: 見深魔強法弱多怨害聞說如來頓教門恨不滅除
0172c28: 令瓦碎作在心殃在身不須怨訢更尤人欲得不招
0172c29: 無間業莫謗如來正法輪且道如何是正法輪驀豎
0172c30: 拂子云還會麼若道這箇是有則為增謗若道是無
0173a01: 則為減謗若道非有非無則為戲論謗若道亦有亦
0173a02: 無則成相違謗畢竟如何得恰好去青山只解磨今
0173a03: 古流水何曾洗是非。
0173a04: 晚參舉南泉示眾云法身還具四大否有人道得與
0173a05: 他一腰褌道吾云性地非空空非性地此是地大三
0173a06: 大亦然泉不違前語與褌一腰師云南泉不違前語
0173a07: 秪見錐頭利道吾贏得一腰褌不見鑿頭方既然與
0173a08: 麼且道法身還具四大否乃撫掌呵呵大笑云侍者
0173a09: 記取這話三十年後大行。
0173a10: 修路小參向上一路千聖不傳學者勞形如猿捉影
0173a11: 東西南北元來四闢六通曲直低昂竟絕纖塵隔礙
0173a12: 不假修證本自圓成其奈祖庭秋晚法社凌夷心徑
0173a13: 荒唐人天迥阻致使平地孤堆嵯峨萬仞從來家業
0173a14: 覿面千山因斯各請直下回光何妨親自出手向無
0173a15: 方便中屈施方便沒功勳處權立功勳就下平高是
0173a16: 處通途合轍摧邪輔正貴乎實地工夫始見大道坦
0173a17: 然靈機豁爾不勞動步達本還鄉與麼與麼即心於
0173a18: 境頭頭妙不與麼不與麼了境唯心法法同與麼不
0173a19: 與麼不與麼卻與麼則且置秪如掀翻四路葛藤直
0173a20: 截當陽一句又作麼生道驀拈拄杖劃一劃云一條
0173a21: 界破青山色左右逢原得自由。
0173a22: 解制小參至理非理無在不在推倒界墻踢翻牢寨
0173a23: 表裏一如動止何礙類絕比倫古今超邁且道向上
0173a24: 還有事也無乃豎拂子云國祥山下清溪水流入龍
0173a25: 池聲一泒復喝一喝。
0173a26: 解制上堂湛寂虛玄蟭螟眼裏橫安大千沙界廓爾
0173a27: 無跡蚊蠓睫上倒卓百億須彌一毫穿眾穴以無餘
0173a28: 剎海入微塵而不礙隨緣不變刀斧斫不開不變隨
0173a29: 緣冰生於滴水以此安居結夏露柱燈籠咸成正覺
0173a30: 如此禁足護生蝦蟆蚯蚓悉證圓通便乃高超十地
0173b01: 不歷僧袛物我一如身心平等直饒與麼若據衲僧
0173b02: 分上國祥山未肯點首在何謂不見道寒木在握兮
0173b03: 全機可笑秋水橫按兮半提可滅使八極頂目者不
0173b04: 自爭衡見斯人兮駕御昂櫱復說偈云三月護生
0173b05: 今已巳滿一群水牯樂真機打開欄圈無拘束四野山
0173b06: 田飽復歸下座。
0173b07: 上元日眾請上堂僧問質稟陰陽造化成而今覺得
0173b08: 亦非真不知末後何歸也請問吾師作麼生師云日
0173b09: 月光天德山河壯帝都進云恁麼則幾度白雲空聚
0173b10: 散依前皓月復重圓師云未是你安身處進云早被
0173b11: 學人看破了也師云眼在甚麼處僧便喝師便打乃
0173b12: 云把住驢腮不敢聲恐將佛法作人情誰知日月燈
0173b13: 明佛倒腹傾腸說與君遂拈拄杖卓一卓左右顧視
0173b14: 云見不見聞不聞一溪流水帶天沉拋下拄杖復舉
0173b15: 世尊一日陞座文殊白搥云諦觀法王法法王法如
0173b16: 是世尊便下座師拈云世尊當道掘井用意不臧文
0173b17: 殊臨嶮推人隨邪逐惡且道世尊便下座又明甚麼
0173b18: 邊事良久云昨夜東君潛布令黃鶯啼出綠楊春喝
0173b19: 一喝下座。
0173b20: 師誕辰玄章領眾請上堂問寶蓋天垂籠法座金蓮
0173b21: 地湧捧獅猊且道是何祥瑞師云須彌頂上擊金鐘
0173b22: 進云紅桃鶴頂盤庭柏紫蕊鹿啣遶殿松請問和尚
0173b23: 今朝是甚麼日期師云海闊百川潮問青松翠竹真
0173b24: 如境鬱鬱黃花古佛心既是古佛心和尚今日說箇
0173b25: 甚麼師云許多人向這裏著倒僧便喝師便打敖居
0173b26: 士問擊鼓上堂未審說何法師云道人元是箇俗漢
0173b27: 進云只如眾禪師又作麼生師云僧家本是出頭人
0173b28: 進云勿謂無心云是道無心猶隔一重關如何是一
0173b29: 重關師云待汝出來即向你道士禮拜師乃云春風
0173b30: 浩蕩化日篩雲景物蕭然時清道泰燕語鶯啼而深
0173c01: 談實相花開柳綻而畢露真機是處文殊普賢渾身
0173c02: 賣俏迥絕離微隨方釋迦彌勒脫體風流踏翻光彩
0173c03: 若隱若顯非向背蓋天蓋地絕遮欄但能眼底無私
0173c04: 縱橫得大自在正所謂一處真處處真塵塵盡是本
0173c05: 來人真寔說時聲不現正體堂堂沒卻身若向這裏
0173c06: 見箇落處便見一切眾生本命元辰落處見得一切
0173c07: 眾生本命元辰落處便見歷代祖師本命元辰落處
0173c08: 見得歷代祖師本命元辰落處便見三世諸佛本命
0173c09: 元辰落處見得三世諸佛本命元辰落處便見汝諸
0173c10: 人箇箇自己巳本命元辰落處見得汝諸人自己巳本命
0173c11: 元辰落處便見山僧本命元辰落處見得山僧本命
0173c12: 元辰落處方知在聖不增在凡不減非彼非此無滅
0173c13: 無生一念平等頓超十地便乃隨處作主遇緣即宗
0173c14: 亙古亙今若出若沒要且動他當人本體一些兒不
0173c15: 得然雖如是秪如即境明心一句又作麼生道驀豎
0173c16: 拂子云還會麼八方寧謐歸吾道萬古乾坤化育中
0173c17: 下座。
0173c18: 天童林老和尚大祥上堂多子塔前親分付罕遇知
0173c19: 音麟湖岸上絕承當難瞞明眼欲其正脈流通貴在
0173c20: 源頭清楚所以巴陵三轉語足可報德酬恩興化一
0173c21: 爐香便見披肝瀝膽山僧今朝一一對眾拈出以作
0173c22: 天童先師忌齋也不是將今視古蓋為坐斷天下人
0173c23: 舌頭且道以何為證據乃躬身作梵云戒香定香慧
0173c24: 香解脫解脫知見香便下座。
0173c25: 佛誕日值雨上堂云驟地慈雲飛不斷潑天風雨甚
0173c26: 稀奇普令四海生欣悅正是如來出世時下座。
0173c27: 結夏小參真機不動感而遂通至體虛玄緣乎則鑑
0173c28: 應時昭然絕待在處了境唯心湛湛如也豁爾圓明
0173c29: 由是搬磚弄瓦漏泄本地風光擔水和泥顯揚衲僧
0173c30: 巴鼻正所謂心隨萬境轉轉處實能幽隨流認得性
0174a01: 無喜亦無憂於此薦得無禪可參無道可學無生死
0174a02: 可了無涅槃可證腳跟下脫脫灑灑眼界中空空蕩
0174a03: 蕩隨緣自在任運騰騰還知落處麼驀拈拄杖劃一
0174a04: 劃云翡翠踏翻荷葉雨鷺鷥翀斷竹林煙。
0174a05: 晚參珍重諸人聽指麾古今一字兩頭垂山青水綠
0174a06: 啼狂鳥擬議不來苦怨誰復舉古德云結制得半箇
0174a07: 月日已巳水牯牛作麼生又道結制得半箇月日已巳本
0174a08: 分事作麼生師云古德恁麼提唱大似此地無金二
0174a09: 兩國祥則不然結制得半箇月日已巳粥足飯足睡亦
0174a10: 足四威儀中絕回互且道明甚麼邊事驀豎拂子云
0174a11: 露擲下拂子歸方丈。
0174a12: 小參僧問大通智勝佛十劫坐道場為甚麼不得成
0174a13: 佛道師云溝壑易填人心難滿乃云時當五月中旬
0174a14: 晝長夜短殊分屋外鴉鳴鵲噪寥寥山色溪聲杏熟
0174a15: 桃甜李赤田父耕種薅耘安貧快樂無及輸我林下
0174a16: 道人若行若坐若臥半睡半醒半昏革蚤通身搜索
0174a17: 虱乃暗地瞧人蚊子唼入骨髓臭蟲一飽膨咄哉
0174a18: 國祥瞎禿地獄嶽不知淺深卻把現成公案拈來白當
0174a19: 人情這等闡提罪業驢年方得超昇諸人急作方便
0174a20: 救他速出苦輪遂就禪床偃臥云啊啊相救相
0174a21: 救時斌雅云蒼天蒼天師云因甚救不得雅呵呵大
0174a22: 笑師云把手將他行不得唯人自肯乃方親。
0174a23: 上堂拈拄杖卓一卓云班白賓朋拔命標丁當都的
0174a24: 動天韜棒頭點破三千界鬼伏神驚徹夜哮山僧即
0174a25: 將從上來事八字打開盡情分付了也靈利衲僧聊
0174a26: 聞舉著逴得便行淈之流困於顢頇何妨聽取註
0174a27: 腳遂靠拄杖云切磋琢磨傷今動古元本具足抱石
0174a28: 沉淵何況領略於掣電光中徒勞鈍置薦取於嶮崖
0174a29: 句下未足稀奇良久云畢竟事作麼生以拄杖劃一
0174a30: 劃云上士遊山水中人坐竹林。
0174b01: 上堂直截單提向上機頭頭本自絕離微擬將心意
0174b02: 求玄旨石火電光罔復追然而把斷要津不通水泄
0174b03: 放開一線略許商量良久云還會麼攝十方法界於
0174b04: 一微塵裏寬闊非外促百千萬劫於一剎那間寂寥
0174b05: 非內絕彼絕此表裏一如無去無來古今不二常在
0174b06: 動靜之中要且動靜中拘他不得所以道在胎為身
0174b07: 處世名人在眼曰見在耳曰聞在鼻香臭在舌談論
0174b08: 在手執捉在足運奔遍現俱該法界收攝在一微塵
0174b09: 識者知是佛性不識喚作精魂畢竟如何趙州道底
0174b10: 擊拂子下座。
0174b11: 示眾云祖意分明指似渠趙州東壁挂葫蘆風吹歷
0174b12: 落團團轉聒嗒叮噹會也無。
0174b13: 解夏小參拈拄杖云智照雙流觸事而真原情屬物
0174b14: 了絕纖塵綿歷無間貫古通今若隱若顯任運騰騰
0174b15: 驀豎拄杖云過去諸如來斯門已巳成就卓一卓云現
0174b16: 在諸菩薩今各入圓通未來修學人當依如是住復
0174b17: 擊禪床云信手擊開不二門當堂坐對秋空月喝一
0174b18: 喝下座。
0174b19: 解夏上堂問結制九旬無空缺安詳動止絕淆訛明
0174b20: 明百艸西來意一本無歸事若何師云眉毛額上橫
0174b21: 進云恁麼則靈光獨耀普照萬方去也師云非公境
0174b22: 界僧便喝師云這一喝落在甚麼處僧擬議師震威
0174b23: 一喝問結制已巳前即不問解制後如何師云拄杖卓
0174b24: 頻鶴膝短芒鞋踏久蝦鬚長進云堂內堂外悟得多
0174b25: 少師云一串穿卻進云悟後的人如何受用師云三
0174b26: 生六十劫乃云四來禪眾雲水高流自從四月十五
0174b27: 日聚首於國祥山中龍池寺裏三月安居而坐消白
0174b28: 日九旬休夏以笑傲林泉運水搬柴慣用祖師巴鼻
0174b29: 饑餐渴飲惟同古佛家風大千剎海翻騰一念包含
0174b30: 沙界抑揚有准圓應無虧所以溈山問仰山云子一
0174c01: 夏作得箇甚麼仰山云鋤得一片畬種得一籮粟溈
0174c02: 山云子一夏可謂不虛過仰山問溈山云和尚一夏
0174c03: 作得箇甚麼溈山云日食三餐夜間一寢仰山云和
0174c04: 尚一夏可謂不虛過看他溈仰家風父慈則子孝子
0174c05: 孝父心寬古今之道至矣盡矣龍池則不然或有人
0174c06: 問國祥一夏作得箇甚麼向他道薰風幾度涼生腋
0174c07: 聖制周隆取自由下座。
0174c08: 
0174c09: 
0174c10: 住龍池禪寺語錄終
0174c11: 
0174c12: 
0174c13: 
0174c14: 
0174c15: 
0174c16: 
0174c17: 
0174c18: 
0174c19: 
0174c20: 
0174c21: 雲峨禪師住湖廣隨州法興寺語錄
0174c22: 師在龍池受請於順治十二年歲次乙未八月二十
0174c23: 一日進院至
0174c24: 山門云其第一義門廓通內外道達靈府出入自由
0174c25: 腳跟點地貴當人豁爾逢渠賓中主。
0174c26: 佛殿云麻三斤乾屎橛殿裏的別別別杖林山下竹
0174c27: 觔鞭龍池到此重漏泄乃上香云。
0174c28: 據室云全提正令大整頹綱把釣垂綸頻拋香餌來
0174c29: 龍赴鳳則鼓浪翻騰透網離鉤者疏而不漏。
0174c30: 即日眾請開堂至法座毘耶寶座始從燈王借來曲
0175a01: 彔木床今向∴堂突出若要流通正眼直下坐斷淆
0175a02: 訛不須道箇六五四三管教千聖拱手歸降便陞拈
0175a03: 香云此一瓣香端為祝延今上
0175a04: 皇帝聖躬萬安伏願道超盤古德貫羲軒復拈云此
0175a05: 一瓣香不假雨露之栽培向無陰陽地生長昔日南
0175a06: 方酬價幾番巖穴難藏今朝第四回拈出奉為
0175a07: 天童堂上傳臨濟正宗三十一代林野先師大和尚
0175a08: 爇向爐中用酬法乳遂斂歛衣就座維那白椎畢師云
0175a09: 把斷要津不遺涓滴放開一線塞壑填溝總不麼
0175a10: 聖凡乞命還有知利害者麼試出來道看僧問緊峭
0175a11: 艸鞋即不問全身放下意如何師云看腳下進云赤
0175a12: 心片片無人會種月耕雲自哩囉師云孟八郎漢進
0175a13: 云早被學人看破了也師云猶隔萬重關僧禮拜師
0175a14: 便打乃云問荅已巳畢無勞更覓各自歸堂好箇消息
0175a15: 若不知委吾當再舉敘謝竟復舉法燈禪師開堂謂
0175a16: 眾曰山僧本欲跧棲巖竇隱遁過時奈緣清涼老人
0175a17: 有不了底公案今日出來為他分析僧云如何是不
0175a18: 了底公案燈便打云祖禰不了殃及兒孫僧云過在
0175a19: 甚麼處燈云過在我殃及你師拈云法燈老漢雖則
0175a20: 大開宗苑流布真風檢點將來未免打作兩橛山僧
0175a21: 始從出世已巳來或行或住若隱若顯俱皆發明天童
0175a22: 先師未了底公案何消更為分析即今若有人問如
0175a23: 何是天童未了底公案山僧直棒打出不唯免致互
0175a24: 相累及亦令直下作箇脫灑衲僧還會麼千聖不知
0175a25: 何處去倚天長劍逼人寒喝一喝維那白搥云諦觀
0175a26: 法王法法王法如是下座。
0175a27: 當晚小參庭柏搖風簷前雨滴長老登堂袈裟打濕
0175a28: 這裏會得方知眉橫鼻直眼色耳聲坐臥經行縱橫
0175a29: 得玅苟或未然山僧將第二杓惡水潑汝諸人去也
0175a30: 乃拈拄杖云還會麼棒頭有眼喝下無私敲唱雙行
0175b01: 卷舒自在點破生死牢關冥通三際掀翻得失窠臼
0175b02: 洞達十虛當陽勦絕淆訛直下頓超諸有拈起也則
0175b03: 聲和響順放下也則海晏河清處處為祥為瑞頭頭
0175b04: 體用圓明可以權衡佛祖正宗便乃開鑿人天眼目
0175b05: 有照有用全主全賓挽回上古之風規光揚今時之
0175b06: 法社且道有何憑據便恁麼游刃旁礡得大自在爛
0175b07: 研巴荳三千顆瀉卻諸方五味禪。
0175b08: 十月十五開爐上堂節屆應鐘日衡紀望園林露枝
0175b09: 春玉谿山晚菊飄香天道無私作陰風而釀寒人間
0175b10: 光辦走離火以試煖乾坤造化律令無虞法興今見
0175b11: 時節到來亦不違條越例也無禪道佛法與人談唯
0175b12: 只就地開爐燒火向飯飽茶餘頻添榾柮雲來聚首
0175b13: 叔世良緣大家幸是了事衲僧論甚麼南方無賓主
0175b14: 句然雖如是直饒贏得一團和氣須防額上兩行眉
0175b15: 毛若能於烈燄堆裏翻身始可向紅爐中著腳驀豎
0175b16: 拂子云這箇若喚作火則燒殺你若不喚作火則凍
0175b17: 殺你畢竟意作麼生良久云還委悉麼冷灰豆爆知
0175b18: 端的兀坐蒲團樂太平下座。
0175b19: 示眾江月照松風吹永夜清宵何所為諸法從來不
0175b20: 相到萬古晴空付與誰所以德山入門便棒臨濟入
0175b21: 門便喝臨濟喝處德山棒頭耳聾德山棒處臨濟喝
0175b22: 中眼瞎二先德鼻孔被山僧一串穿卻了也汝等諸
0175b23: 人還見麼驀拈拄杖卓一卓喝一喝歸方丈。
0175b24: 晚參禪禪禪午夜晴空霜滿天道道道無孔銕錘呈
0175b25: 巧妙佛佛佛混俗和光廝淈法法法明月清風誰
0175b26: 定價禪道佛法無多子秪要渠儂偷心死鯨吞海水
0175b27: 盡無餘露出珊瑚明月枝山僧今將禪道佛法縛作
0175b28: 一束拈來撒向諸人面前了也若能於此薦得便見
0175b29: 百艸頭上罷卻干戈紅塵堆裏縱橫自在笑他超凡
0175b30: 越聖剜肉補瘡即妄明真朝三暮四直饒東澗水流
0175c01: 西澗水南山雲起北山雲若到法興這裏更要勘過
0175c02: 了打。
0175c03: 上堂僧問承師有言禪道佛法無多子秪要渠儂偷
0175c04: 心死偷心未死時如何師云水向石邊流出冷進云
0175c05: 偷心已巳死時如何師云風從花裏過來香進云若不
0175c06: 同床睡焉知被底穿師打云切忌詐明頭乃云若論
0175c07: 此事如將東弗于逮西瞿耶尼南閻浮提北鬱單越
0175c08: 四至界畔早已巳盡情揭契分付與諸人了也只是中
0175c09: 心樹子猶屬老僧在何也當頭如坐斷一劍倚天寒
0175c10: 復舉疏山問洞山云未有之言請師示誨洞山云不
0175c11: 諾無人肯疏山云還可切也無洞山云闍黎即今還
0175c12: 切得麼疏山云切不得即無諱處洞山深肯之師拈
0175c13: 云二老宿與麼酬唱可謂正偏回互兼帶協通拱密
0175c14: 威嚴誰敢正視然雖如是在洞上家風則可若據法
0175c15: 興這裏拄杖子未肯放過在何故無漏國中留不住
0175c16: 月花影裏見應難。
0175c17: 晚參箇中誰解共揄揚無位真人不覆藏試把霜鐘
0175c18: 敲夜月聲聲清韻落寒光。
0175c19: 示眾牛頭馬面虎狼肝月骨風神海量寬倒握龜毛
0175c20: 三丈二乃云請續末後句便下座。
0175c21: 體監院誕辰請上堂僧問最後牢關即不問主賓互
0175c22: 換意如何師云瑞艸生嘉運進云恁麼則推倒界墻
0175c23: 去也師云靈花報早春僧禮拜師便打問有物先天
0175c24: 地無形本寂寥能為萬象主不逐四時凋如何是萬
0175c25: 象主師舉拄杖云會麼僧擬議師便打乃云天根栽
0175c26: 下無明種銕樹芬芳博曉煙智慧花開香世界菩提
0175c27: 果熟劫空前。
0175c28: 示眾舉昔城東有一老姥與佛同生不欲見佛每見
0175c29: 佛來即便迴避雖然如是回顧東西總皆是佛遂以
0175c30: 手掩面於十指掌中亦總是佛師拈云老姥不欲見
0176a01: 佛無地藏身世尊隨處偵之何曾撞著遂驀拈拄杖
0176a02: 云世尊與城東老姥即今來也在山僧拄杖頭上不
0176a03: 以佛見不以法見汝等諸人作麼生與伊相見如向
0176a04: 這裏見得不妨逸格超群隨方顯現脫或未然山僧
0176a05: 重為頌出婆婆年老鬢如霜羞見同庚淚兩行一念
0176a06: 纔興迴避處撞頭磕額竟難藏。
0176a07: 佛成道日呂總戎請上堂僧問釋迦老子夜睹明星
0176a08: 悟箇甚麼師云盜賊入空房進云五湖四海王化裏
0176a09: 更無一物是塵埃師云閑言語乃驀拈拄杖云道遠
0176a10: 乎哉觸事而真卓一卓聖遠乎哉體之即神復靠拄
0176a11: 杖云還會麼萬里雲收天宇廓瞿曇午夜睹明星。
0176a12: 小參圓成正偏智絕纖塵寂寞幽閒體周法界應如
0176a13: 是知如是見如是信解不生法相直饒恁麼也秪是
0176a14: 箇黃連甜甘艸苦砒霜涼甘露惡豈不見道莫行心
0176a15: 處路不掛本來衣何須正恁麼切忌未生時且道法
0176a16: 興為人在甚麼處頻呼小玉元無事秪要檀郎認得
0176a17: 聲喝一喝下座。
0176a18: 除夕小參金烏東上玉兔西沉寒暑遷流窮通變化
0176a19: 始見椒觴餞臘俄然梅信傳春爆竹吹煙迎新送舊
0176a20: 正當恁麼時曾憶北禪老漢烹露地白牛分歲闔院
0176a21: 肥通玄先師煮透海烏雞過年齊家省儉然雖二
0176a22: 老各善因時致宜仔細檢點將來猶未稱衲僧本分
0176a23: 作略法興今日臘月三十日到來無可與諸人分歲
0176a24: 也不忍害物傷慈宰割生命唯只薄明月細切清
0176a25: 風醋煮森羅薑調萬象殷勤作一家宴且不許貪滋
0176a26: 嗜味貴圖諸人箇箇一飽忘百饑免得倚他門戶傍
0176a27: 他墻剛被時人喚作郎山僧如此施設汝等還曾知
0176a28: 足也無驀拈拄杖云一言金石談來重萬事鴻毛脫
0176a29: 去輕擲拄杖歸方丈。
0176a30: 堅白禪德製大法被回上堂東君智巧化母功深把
0176b01: 住洪鈞密運放開仁育無私不假玉線金針繡出雲
0176b02: 山疊翠信乎天機梭意織就花雨繽紛氣含百億須
0176b03: 彌等現微塵剎海賽過吳綾蜀錦拈來高掛∴堂便
0176b04: 見牡丹芍藥仗春光而鬥彩師子象王承法力以爭
0176b05: 雄不唯祖室增輝更乃人天交慶何妨空一心而仰
0176b06: 望盡五眼之奇觀然雖如是且道憑誰恩力遂拈拄
0176b07: 杖指法被云還會麼卷舒方外乾坤廓葉綴花王寶
0176b08: 座新下座。
0176b09: 示眾昨夜三更走卻牛天明起來失卻火渾家廝炒
0176b10: 理不清我罵你兮你罵我休罵我萬法因緣隨分可。
0176b11: 解制上堂僧問結制之時即不問解制已巳後是如何
0176b12: 師云小慈防大慈進云恁麼則打開欄圈無拘束師
0176b13: 便喝進云放出金毛獅子兒師復喝乃云橫按吹毛
0176b14: 遶萬旂∴堂山下破重圍九旬戰罷成何事贏得心
0176b15: 空及第歸下座。
0176b16: 師誕辰眾請上堂僧問如何是父母未生前本來面
0176b17: 目師便打僧便喝師又打進云離卻棒喝又作麼生
0176b18: 師云不知好惡漢乃云地一聲打破乾坤全體露
0176b19: 光通三際劈開混沌永流輝即真即假而性相圓明
0176b20: 非異非如而玄機普應卷舒自在動止恒然但了諸
0176b21: 見同源便是無生法忍所以道諸法不自生亦不從
0176b22: 他生不共不無因是故說無生既不自不他生不共
0176b23: 不無因且道如何是無生驀豎拂子云匝地普天何
0176b24: 處覓東風漏泄柳條邊下座。
0176b25: 
0176b26: 
0176b27: 
0176b28: 
0176b29: 
0176b30: 住隨州法興禪寺語錄終
0176c01: 雲峨喜禪師住河南汝州風穴禪寺語錄
0176c02: 師在湖廣隨州∴堂山法興寺受請於
0176c03: 大清順治十三年歲次丙申八月十一日進院至
0176c04: 山三門云門墻岸岸高而不危關鎖重重深莫可測不
0176c05: 須動著關捩早已巳八字打開信步便行任渠出入。
0176c06: 佛殿云琉璃殿上簸土揚塵糞掃堆頭紫金光聚且
0176c07: 道優劣在甚麼處撒開坐具云看看便禮拜。
0176c08: 伽藍堂云神之格思不可度思矧可射思為法金湯
0176c09: 多義氣渠儂曾不隔毫釐。
0176c10: 祖師堂云一花開五葉深密固靈根萬古及千秋香
0176c11: 飄因果熟如何見得乃上香云一二三四五六。
0176c12: 方丈據座云對眾拈花掀翻囊橐逢人面壁漏泄天
0176c13: 機輥毬舞笏而枉費精神豎指擎拳而徒勞鈍置且
0176c14: 道新風穴又作麼生拈拄杖喝一喝便起。
0176c15: 中秋日開堂至法座前以拄杖指云當陽一句坐斷
0176c16: 毘盧頂格外三玄放出衲僧巴鼻有利有害全主
0176c17: 全賓還見麼便陞座拈香云此瓣香端為祝延今上
0176c18: 皇帝聖躬萬安恭願睿筭彌隆等乾坤而鞏固龍圖
0176c19: 鳳曆同日月以常輝次拈云此瓣香奉為滿朝文武
0176c20: 天下宰官本郡諸衙勳貴暨及鄉紳文學眾護法伏
0176c21: 願壽等椿松之老福於滄海之深常為。
0176c22: 聖主之股肱永作法門之城塹又拈云此一瓣香大
0176c23: 包無外細入無內渾圇無縫罅收放絕形蹤昔年棲
0176c24: 真第一句下承當今日風穴第五回拈出奉為浙江
0176c25: 寧波府天童堂上傳臨濟正宗第三十一世。
0176c26: 林野先師大和尚爇向爐中用酬法乳之恩遂斂歛衣
0176c27: 就座維那白槌云法筵龍象眾當觀第一義師云把
0176c28: 住牢關點水滴凍放開一線塞壑填溝拈頭掇尾迥
0176c29: 絕名模不屬見聞還有解觀者麼良久乃云摩訶衍
0176c30: 法透脫凡聖根源般若智光洞明生死幽闇直超物
0177a01: 外而不歷僧祗跡溷塵中而遠離諸著無在不在互
0177a02: 攝互融觸處現成全機獨露諸佛以此度脫眾生則
0177a03: 無生不度祖師以此提持心印則無法不圓國王以
0177a04: 此化育蒼生則天長地久賢佐以此保國安民則皋
0177a05: 夔稷偰山僧以此拈提向上巴鼻則追迴人天寶所
0177a06: 重興風穴道場大闡玄音恢弘祖道然雖如是且主
0177a07: 賓契合正令全提一句作麼生道驀豎拂子云月籠
0177a08: 丹桂遠星拱北辰高謝辭竟復舉當山遠祖沼和尚
0177a09: 云若立一塵家國興盛野老顰蹙不立一塵家國喪
0177a10: 亡野老安帖於此明得闍黎與老僧亦能悟卻天下
0177a11: 人亦能迷卻天下人欲識闍黎麼右邊一拍曰這裏
0177a12: 是欲識老僧麼左邊一拍曰這裏是師拈云沼祖恁
0177a13: 麼施設可謂文武兼備將相雙全傍敲正打而迥絕
0177a14: 離微收放縱橫而光揚聖化還知端的處麼秋水長
0177a15: 天同一色落霞孤鶩與齊飛維那白搥云諦觀法王
0177a16: 法法王法如是下座。
0177a17: 汝州僧和菴同居士田鍚九趙天雨徐顯吾領眾請
0177a18: 上堂僧問若立一塵家國興盛野老因甚顰蹙師云
0177a19: 風幡繚繞進云庭前生瑞艸好事不如無師云燭影
0177a20: 搖紅進云不立一塵家國喪亡野老因甚安怗師云
0177a21: 贏得自幽閒進云海闊從魚耀天空任鳥飛師云看
0177a22: 腳下進云放出銕牛耕夜月展開木馬撞春風師云
0177a23: 天高地厚僧喝師便打乃云覺天朗耀智海澄渟了
0177a24: 無名相之端頓絕是非之表譬如獅子哮吼而壁立
0177a25: 萬仞象王回顧而截斷群疑大用現前動入無作風
0177a26: 穴恁麼提唱直與八字打開更不囊藏被蓋十分顯
0177a27: 露自然月白風清頭頭不昧剎剎圓融世出世間本
0177a28: 無二致且道如何是無二之旨以拂子擊禪床云但
0177a29: 能萬法不干懷一超直入如來地下座。
0177a30: 結制示眾參禪別無奇特秪貴心頭休歇稍有纖毫
0177b01: 情存敢保驢年未瞥所以道靈光不昧萬古徽猷入
0177b02: 此門來莫存知解良由不識本源迷其正覺便乃隨
0177b03: 情附物逐境心生但能一念情忘自然真常體露驀
0177b04: 豎拄杖云這箇是風穴拄杖那箇是真常體擊禪床
0177b05: 云這箇是真常體那箇是風穴拄杖復作釣魚勢云
0177b06: 還會麼長竿夜靜頻垂釣曉得金烏帶月收。
0177b07: 開爐結制河南府郭定宇請上堂僧問龍象交參高
0177b08: 賢聚會今日郭居士覿面拈香請師指示師云庭前
0177b09: 古柏參天秀溪底清泉入海長進云畢竟如何師云
0177b10: 向陽花易發背陰雪難消進云謝師指示師云錯問
0177b11: 高踞毘盧頂直透威音那畔猶是聖諦窠臼秪如
0177b12: 杖林山下竹筋鞭意作麼生師云山頭翻白浪海底
0177b13: 起紅塵進云萬樹逢春皆翠色百川到海一般聲師
0177b14: 卓拄杖云這箇進云松環翠壑雲為伍詩瀉泉聲
0177b15: 月共徘師便打乃云今朝孟冬十五祝聖搥鐘擂鼓
0177b16: 長老拽杖登堂四眾雲臻若堵諸方說道談禪風穴
0177b17: 一味愚魯深深掘地開爐秪要烹佛煉祖不容擬議
0177b18: 踟躕直截當陽薦取虛空努目揚眉覷見賓中之主
0177b19: 燈籠拍手呵呵庭前露柱作舞門外案山點頭老僧
0177b20: 未敢相許為甚如此從來重法有先賢此道時人賤
0177b21: 若土復舉趙州諗禪師因真定王攜諸子入院州坐
0177b22: 而問曰大王會麼王曰不會州曰自小持齋今已巳老
0177b23: 見人無力下禪床王猶加禮重翌日令客將傳語州
0177b24: 下禪床受之侍者曰和尚見大王來不下禪床今日
0177b25: 將軍來為甚麼卻下禪床州曰非汝所知第一等人
0177b26: 來禪床上接中等人來下禪床接末等人來三門外
0177b27: 接師拈云道尊德備善能誘掖三根縱奪可觀到底
0177b28: 終歸一致在趙州可謂建化之門至矣若據風穴又
0177b29: 且不然無論上中末等到來一例看承何也不用抬
0177b30: 眸列賓主相逢盡是箇中人下座。
0177c01: 示眾三世諸佛說不著歷代祖師提不起天下老和
0177c02: 尚袖手傍觀風穴不費纖毫力直下信手拈來橫拖
0177c03: 倒拽任其所為且道利害在甚麼處驀拈拄杖攛下
0177c04: 云一馬生三寅。
0177c05: 小參將心作佛剜肉補瘡了妄歸真潑油救火機前
0177c06: 荷負而平地千差直下承當而白雲萬里總不恁麼
0177c07: 入無間獄行但行坐但坐饑來喫飯困來打眠也只
0177c08: 贏得一味平常猶未是衲僧向上事何也三面狸奴
0177c09: 腳踏月兩頭白牯手擎煙。
0177c10: 郟縣徐邑侯入山請上堂師拈香祝
0177c11: 聖罷復拈香云此一瓣香爇向爐中奉為縣主徐居
0177c12: 士伏願道心堅固同日月以長明福海淵深並椿松
0177c13: 而永久攝衣就座云把住則天寒地凍涓滴無遺放
0177c14: 行則耀古騰今淆訛太煞當恁麼時不放行不把住
0177c15: 試出來道看僧問爐宏開高賢聚會天廚始建土
0177c16: 曠人稀即今縣主徐公入山設齋請師垂示師云瞻
0177c17: 之仰之進云財法二施承普利直截根源意若何師
0177c18: 云一把柳絲收不得和煙搭在玉欄杆僧喝師便打
0177c19: 問橫按莫邪全正令高提祖印喪全機如何是傾湫
0177c20: 倒嶽的事師云險進云大冶爐中銷片雪電光影裏
0177c21: 走轟雷師云纖毫竟不存進云掀翻獅子窟倒捉玉
0177c22: 麒麟師便打僧便喝師復打乃云兀坐虛堂適自饒
0177c23: 庭前喜鵲噪聲高山童報道無他事幸荷文星慰寂
0177c24: 寥當此之際古寺崖房頓覺祥雲靄靄僧堂寮舍偶
0177c25: 爾瑞氣騰騰正恁麼時全賓即主蓋古通今凜凜孤
0177c26: 危澄澄光彩廓示人天眼目鼓揚佛祖家風超出毘
0177c27: 盧頂永證金剛種智始從般若願力得如是自在
0177c28: 威神以此祝
0177c29: 聖則天長地久以此修因則福慧圓明以此治政而
0177c30: 教育生民各各安家樂業識法根源俾其凡聖無二
0178a01: 無別且全機一句又作麼生道只將補袞調羹手撥
0178a02: 轉如來正法門。
0178a03: 冬至上堂僧問一陽來復大地春回為是神通玅用
0178a04: 法爾如然師云烏雞雪上行進云秪如無孔銕鎚又
0178a05: 作麼生師云石筍夜抽條僧掀禪床師便打問語漸
0178a06: 也返常合道論頓也不留朕跡秪如世尊拈花迦葉
0178a07: 微笑且道是漸耶是頓耶師云兩段不同收歸上科
0178a08: 進云恁麼則學人把斷要津一任針鋒不入去也師
0178a09: 云你即今在甚麼處僧喝師亦喝進云龍袖拂開全
0178a10: 體現象王行處絕狐蹤師云看腳下師乃以拂子劃
0178a11: 云混元雖剖道常存寒暑遷流日月新○偶爾
0178a12: 群陰消剝盡⊙嶺梅又放一枝春喝一喝下座。
0178a13: 上堂僧問深居方丈正令已巳行既出法堂如何施設
0178a14: 師便打進云梅花放出先春信師云節令不相饒進
0178a15: 云陣雲橫海上拔劍攪龍門師云惹得清風動地來
0178a16: 進云野老不知王化只解醉舞村歌師云好箇消息
0178a17: 僧便喝師便打乃云茲因雪兆知客偕登封空寂比
0178a18: 丘領彼一鄉善士不憚溪山迢遞之勞得得來山揮
0178a19: 金辦齋供養十方龍象仍請山僧陞堂舉揚箇事與
0178a20: 大眾結般若之良緣以表財法二施等無差別若據
0178a21: 箇事諸人未動腳跟以前山僧未出方丈之際元來
0178a22: 具足大道天然本自現成靈光不昧何須更覓談玄
0178a23: 說妙指東畫西恰似與缽盂安柄有何益耶如其向
0178a24: 這裏薦得各請歸堂不妨省力苟或未然山僧向土
0178a25: 上加泥去也遂以拂子作圓相召眾云還會麼智鏡
0178a26: 光寒一舉千差同照燭心淵澄徹圓收萬泒盡朝宗
0178a27: 動止信其自由行藏了無向背隨緣不變任運騰騰
0178a28: 正所謂似地擎山不知山之孤峻如石含玉不知玉
0178a29: 之無瑕在聖不增在凡不減居僧本淨處俗無塵二
0178a30: 諦融通了無障礙下座。
0178b01: 示眾道在尋常休自謾當陽拈出與君看冬風驀面
0178b02: 吹來急無位真人徹骨寒擊拂子。
0178b03: 均濟禪人同若愚領眾設齋請上堂師云南無清淨
0178b04: 法身毘盧遮那佛圓滿報身盧舍那佛千百億化身
0178b05: 釋迦牟尼佛遂召大眾云此三身中且道那一身合
0178b06: 受人天供養乃合掌云心燈烈焰傳芳遠一點無私
0178b07: 照古今下座。
0178b08: 晚參舉趙州示眾云金佛不度爐木佛不度火泥佛
0178b09: 不度水真佛內裏坐師拈云趙州恁麼舉揚可謂盡
0178b10: 情剖露徹底掀翻大千沙界不立纖毫一微塵裏全
0178b11: 身獨露法法不相到念念無所虧且道是何意旨貧
0178b12: 無達士將金贈病有閒人說藥方。
0178b13: 示眾風生大野霧起長空冰鎖寒泉霜凝艸木一一
0178b14: 正法眼藏明明佛祖家風卷舒本自一如表裏元無
0178b15: 二際普天匝地徹古通今所以道一切法不生一切
0178b16: 法不滅若能如是解諸佛常現前然雖如是有人於
0178b17: 此蹲坐風穴打了趁出。
0178b18: 佛成道日洛陽同源法師領眾請上堂僧問橫抽寶
0178b19: 劍亞豎青鋒如何是萬象之中獨露身師云喪汝命
0178b20: 根進云大鵬直奮摩霄翼誰顧崩騰六合雲師云看
0178b21: 腳下僧喝師便打乃云擊碎虛空一一山河歸自己巳
0178b22: 掀翻沙界明明慧日照群生超情越量而物我同源
0178b23: 蓋色騎聲而古今不別該羅萬有及盡玄微不離夢
0178b24: 宅而遠登真覺之場匪隔幻身而直證金剛之體正
0178b25: 所謂即含靈顛倒之心見諸佛圓常之性是以釋迦
0178b26: 如來始於正覺山前臘月八日忽睹明星廓然大悟
0178b27: 乃云奇哉奇哉一切眾生俱有如來智慧德相蓋因
0178b28: 妄想執著而不能證得且道離卻妄想執著喚甚麼
0178b29: 作智慧德相下座各具威儀至大殿拈香諷誦。
0178b30: 除夕小參白雲堆裏風穴寺中坐消日月歲盡年窮
0178c01: 我此一眾四來禪似箇箇懷勇健之能人人絕情謂
0178c02: 之見隨緣著衣喫飯坐臥經行自由雖云春夏秋冬
0178c03: 不被寒暑遷其本志使得十二時辰不被十二時辰
0178c04: 使何故今年今月今宵盡明歲明春明日新。
0178c05: 解制小參過去諸如來斯門已巳成就擔雪填枯并未
0178c06: 來修學人當依如是住灘頭鳥作窠現在諸菩薩今
0178c07: 各入圓明月巢空鶴夢若能於此廌得便見靈源玅
0178c08: 密智體虛閒及盡玄微了無依倚秪如打破生死牢
0178c09: 關掀翻聖凡窠臼又作麼生道驀豎拂子云春色滿
0178c10: 園關不住一枝紅杏出墻來。
0178c11: 元宵永寧僧云何領眾請上堂僧問一堂龍象眾同
0178c12: 上白牛車秪如車在這裏牛在甚麼處師叱云快走
0178c13: 進云打開欄圈無拘束一任東西自在遊師云看取
0178c14: 水艸僧喝師便打問三藏十二部一切修多羅學人
0178c15: 不會一字師云海墨書而不盡乃云十五日以前東
0178c16: 西南北位依然十五日以後海潮東注皆仍舊正當
0178c17: 十五日天高地厚藏虛寂夜月燈光徹曉寒敲鑼擂
0178c18: 鼓絲絃吠村歌社舞鬥施呈幾能於此知端的無位
0178c19: 真人笑點頭萬象森羅皆惺歷大眾還委悉麼乃攛
0178c20: 下拄杖云我見燈明佛本光瑞如此。
0178c21: 本寺慧菴耆舊領眾為師慶誕請上堂云太陽溢目
0178c22: 匝地韶光覺海無涯性天寥闊艸木含紅綻綠漁樵
0178c23: 鼓腹謳歌人人喜氣盈眸物物舒情暢意不離見聞
0178c24: 知覺當體越色超聲即此便是華藏莊嚴毘盧境界
0178c25: 塵塵顯露剎剎圓明正當恁麼時且道無位真人本
0178c26: 命元辰落在甚麼處翠竹叢中歌款乃碧崖深處臥
0178c27: 煙霞下座。
0178c28: 慧泉禪人領眾請上堂僧問拈起吹毛劍截斷葛藤
0178c29: 窠請師向上機師便打進云木馬衝開獅子窟石虎
0178c30: 產下玉麒麟師云那裏見得僧便喝師便打乃舉黃
0179a01: 龍南禪師住歸宗日因化主回陞座示眾云有五種
0179a02: 不易一施者不易二化者不易三變生為熟者不易
0179a03: 四端坐喫者不易且道第五不易是甚麼人良久云
0179a04: 便下座時翠巖真和尚為首座藏主續問第五不
0179a05: 易是誰真云腦後見腮莫與往來楚石琦拈云山僧
0179a06: 即不然第五不易是誰莫怪坐來頻勸酒自從別後
0179a07: 見君稀師拈云風穴又且不然第五不易是誰澗水
0179a08: 如藍花似錦法身何處不相逢。
0179a09: 觀音會社首王化仁領眾請上堂大道恢弘神情莫
0179a10: 測其量玄機玅密聖智無以等階統萬法而遇緣即
0179a11: 宗會一心而歸根得旨明如杲日寬若太虛動若行
0179a12: 雲止猶谷神以此津濟四生梯航九有法隨法行法
0179a13: 幢隨處建立所以道若有國土眾生應以佛身得度
0179a14: 者即現佛身而為說法應以菩薩身得度者即現菩
0179a15: 薩身而為說法應以聲聞身得度者即現聲聞身而
0179a16: 為說法應以國王身得度者即現國王身而為說法
0179a17: 應以宰官居士身得度者即現宰官居士身而為說
0179a18: 法應以天龍夜叉人非人等身得度者即皆現之而
0179a19: 為說法由是悲心普運慈濟無方隨類現之本無作
0179a20: 意然雖如是且道大悲菩薩即今在甚麼處以拂子
0179a21: 擊禪床云萬籟有心聞不得孤崖無耳卻知音。
0179a22: 結制小參萬年一念一念萬年性空寥廓體最幽玄
0179a23: 取不得兮捨不得仰彌高而鑽彌堅提起衲僧巴鼻
0179a24: 穿透佛祖心肝直指分明如不薦更與重重說偈言
0179a25: 還會麼須彌搥打虛空鼓取之左右得逢原。
0179a26: 結制上堂僧問爐未開煙光寂寂鉗鎚既動烈燄
0179a27: 騰騰假饒不涉肯綮的又作麼生煆煉師云收歸自
0179a28: 己巳進云與麼則天地同春色萬物盡含輝師云甚處
0179a29: 見得僧喝師便打問水天湛碧夜月涵輝時如何師
0179a30: 云恰進云向上還有事否師云眉毛八字橫進云與
0179b01: 麼則一陣繽紛花雨落依俙鳥宿不萌枝師云火官
0179b02: 頭上風車子問十方世界智體全彰性海流通竟歸
0179b03: 何處師云速禮三拜乃云朔風凜凜掃林木而葉落
0179b04: 歸根彤雲羃羃作霜寒以時還舊令蠢動含靈閉戶
0179b05: 森羅萬象收聲境物蕭然乾坤肅寂當此之際五湖
0179b06: 衲子四海遊人脫下芒鞋拋卻拄杖同居風穴山中
0179b07: 聚首白雲寺裏無拘堂內堂外不容學佛學祖但以
0179b08: 無功用行於十二時中行住坐臥運水搬柴著衣喫
0179b09: 飯隨緣自在如龍得水似虎靠山箇箇顯發莫大一
0179b10: 段威光然雖如是離四句絕百非上無攀仰下絕己巳
0179b11: 躬驀豎拂子云且道這一著落在甚麼處冷向地爐
0179b12: 燒煖火來年春雪日輪銷下座。
0179b13: 高平直指法師至陞座僧問虎生七子為甚第七箇
0179b14: 無尾巴師云香煙合匝進云自有一雙窮相手未曾
0179b15: 低揖等閒人師云太尊貴生問鉤頭有餌句底無私
0179b16: 如何是無私句師云一跳出洪波進云孤輪獨照江
0179b17: 山遠長嘯一聲天地驚師云且喜上釣來問無上法
0179b18: 王有大陀羅尼門名為圓覺性海如何是大陀羅尼
0179b19: 門師云如是我聞進云三世諸佛皆從此經出是否
0179b20: 師云信受奉行乃驀豎拂子召大眾云還會麼靈光
0179b21: 不昧智體何依觸處圓成有誰鑑覺於此薦得竟虛
0179b22: 空以為體三乘五教湛心源遍法界以作身頓漸偏
0179b23: 圓歸性海豁開頂門正眼直下爍破昏衢你若採折
0179b24: 將來直教頭破腦裂何也一句窮源沉埋祖道萬緣
0179b25: 寢息獨露真常遂舉拂子云這箇是色那箇是真常
0179b26: 復擊禪床云這箇是真常那箇是聲還委悉麼欲得
0179b27: 不招無間業莫謗如來正法輪。
0179b28: 晚參僧問不得有言不得無言離四句絕百非直捷
0179b29: 一句請和尚道師云省卻山僧多少力進云秪要和
0179b30: 尚恁麼道師云你不是知音進云須知雲外千峰上
0179c01: 別有青松帶露寒師云瞎僧喝師云瞎瞎乃舉芙蓉
0179c02: 問歸宗云如何是佛宗云即汝便是進云且道如何
0179c03: 保任宗云一翳在眼空花亂墜師拈云傍敲正打豁
0179c04: 開向上玄關語的言端拽回衲僧巴鼻歸宗可謂好
0179c05: 手若是風穴即不然如何是佛嶺梅殘雪後雲鬢未
0179c06: 梳時且道如何保任森羅萬象不礙眼光。
0179c07: 示眾舉趙州和尚因僧問初生孩兒還具六識也無
0179c08: 州云急水灘頭打毬子僧復問投子青云急水灘頭
0179c09: 打毬子意旨如何青云念念不停流師乃召大眾云
0179c10: 還知二老落處麼如其知去念念攀緣心心永寂圓
0179c11: 融法界親證無生脫或未然更與頌出急水灘頭解
0179c12: 打毬波翻浪湧不停流要知念念圓明處萬象森羅
0179c13: 一鏡收擊拂子。
0179c14: 焦應斗領眾請上堂僧問萬法從心生諸緣唯性曉
0179c15: 秪如一法不存時心與性在甚麼處師云雲收天字
0179c16: 廓紅日照無寥進云掬水月在手弄花香滿衣師云
0179c17: 好箇神通玅用進云不勞讚歎師便打問棒喝交馳
0179c18: 衲僧茶飯檀波羅密便請垂慈師云蘇嚕蘇嚕進云
0179c19: 與麼則日月光照遠乾坤覆載隆師云唎唎僧
0179c20: 喝師便打乃云有句無句如藤倚樹樹倒藤枯南無
0179c21: 薩哆阿羯唎虎都盧雍恁麼恁麼腰纏十萬貫
0179c22: 騎鶴上楊州不恁麼不恁麼艸枯鶯眼疾雪霽馬蹄
0179c23: 輕然後恁麼中不恁麼不恁麼中卻恁麼顛拈倒用
0179c24: 收放縱橫隱顯隨宜得大自在這裏見得著衣喫飯
0179c25: 綿綿不漏纖毫坐臥經行歷歷了無回互士農工商
0179c26: 各營本業六凡四聖同證無生秪如截斷四路葛藤
0179c27: 獨露當陽一句又作麼生道高懸日月乾坤廓大闡
0179c28: 洪音唱祖機。
0179c29: 上堂僧問人人本有靈光為甚麼晝明夜暗背覺合
0179c30: 塵師云紅霞穿碧落進云覺塵俱絕時師云猶在
0180a01: 半途進云有水皆含月無山不帶雲師云且居門外
0180a02: 問雪滿峰頭寒色翠喬松野鶴影團圞且道是明法
0180a03: 身邊事明色身邊事師云江南三月裏鶯囀百花香
0180a04: 進云與麼則直入雲霄外不宿梧桐枝師云腳下黑
0180a05: 漫漫乃云今朝仲冬初一萬里晴空杲日峰頭極目
0180a06: 無涯就中好箇消息若問此意如何佛祖都盧不識
0180a07: 風穴豈忍囊藏特為登堂指示人人頭頂青天箇箇
0180a08: 腳踏實地諸仁亟切承當大事因緣了畢莫怪山僧
0180a09: 多口面赤不如語直何謂心同虛空界示等虛空法
0180a10: 證得虛空時無是無非法既無是法又無非法且道
0180a11: 虛空作麼生證萬象森羅影現中摩訶般若波羅密
0180a12: 河南府寧僧綱同灑輝敦請小參僧問古人小參不
0180a13: 荅話和尚今晚荅話不荅話師云靴裏動指頭進云
0180a14: 漏逗了也師云你那裏見得進云未向滄溟拋玉餌
0180a15: 金鱗早已巳逐浪飛師云跳出浪頭高乃云觸著霜風
0180a16: 透骨寒發明父母未生前箇中如未知端的白棒重
0180a17: 拈為指南乃卓拄杖云大眾會麼第一義門脫體弘
0180a18: 開諸三昧海當陽顯露更不囊藏被蓋何用吐膽傾
0180a19: 心在彼在此以隨緣若聖若凡而莫測人人常光現
0180a20: 前箇箇壁立萬仞到這裏須知轉身一路別有生涯
0180a21: 大用全提放出衲僧巴鼻始得且道如何是衲僧巴
0180a22: 鼻掀翻海嶽無何有明月清風福一生。
0180a23: 冬至小參寒暑遷謝日月循環不動璇璣周而復始
0180a24: 茲乃陰陽莫測之神功造化無私之妙理豈非天有
0180a25: 顯道而厥類惟彰變化窮通應時及節者耶驀拈拄
0180a26: 杖云雖然如是爭似山僧拄杖子列列挈挈昂昂藏
0180a27: 藏彌綸萬有不涉春秋觸事無為榮枯自異且道把
0180a28: 定乾坤滴水滴凍包含法界亙古亙今又作麼生驀
0180a29: 豎拄杖云獨有寒梅藏不住隴頭花發笑春風。
0180a30: 佛成道日示眾六載殷勤雪裏眠忍饑受凍苦多端
0180b01: 掀翻鬼窟無尋處一點明星照膽寒。
0180b02: 值雪孟津自奇禪人領眾請上堂問掀翻海岳永絕
0180b03: 囊藏衲僧分上如何施設師云好手手中呈好手進
0180b04: 云頂門亞豎摩醯眼肘後斜懸奪命符師云萬古長
0180b05: 空一朝風月進云奮迅威獰輕哮吼收來放去任縱
0180b06: 橫師便打僧便喝師云亂統乃云鐘聲纔動鼓聲催
0180b07: 步步泥蹤上法臺四眾臨筵齊側耳天花繚亂點莓
0180b08: 苔當此之際人人意氣崢嶸箇箇頂天立地直得眉
0180b09: 橫額上耳掛面傍鼻孔下垂通身布露須知大事因
0180b10: 緣備在其中矣更覓談玄說玅害物傷慈論性講心
0180b11: 欺誣良善恁麼會得不辜上來脫或遲疑七七八八。
0180b12: 示眾黃梅密付雪裏埋牛鷲嶺明傳石中含玉德山
0180b13: 棒臨濟喝伎倆已巳盡秘魔杈子湖狗笑殺傍觀爭如
0180b14: 風穴一味樸實頭饑來喫飯困來打眠熱則乘涼寒
0180b15: 時向火從來不將佛法二字殃及於人何也蓋為頭
0180b16: 腦相似袈裟同肩惻隱之心其安在哉驀拈拄杖云
0180b17: 山僧拄杖子跳上三十三天下透一十八重地獄
0180b18: 復向諸人六根門頭出入還覺頂門重麼卓一卓喝
0180b19: 一喝下座。
0180b20: 除夕示眾碧天日月走如梭一歲光陰撚指過爆竹
0180b21: 迎春消息別白雲堆裏笑呵呵。
0180b22: 解制小參當頭坐斷千眼頓開舉必全真繁興大用
0180b23: 庭前露柱與古佛交參殿內燈籠共聖僧鬥額髑髏
0180b24: 常千世界鼻孔摩觸家風諸法圓融性相平等且道
0180b25: 踢翻牢寨打破漆桶不是心不是佛不是物又作麼
0180b26: 生擊拂子云劈開華岳連天秀放出黃河倒海聲。
0180b27: 元宵解制上堂十五日以前水濕地堅固十五日以
0180b28: 後火熱風動搖正當十五日元宵美景賞心樂事處
0180b29: 處火樹挑燈烈焰光騰三界家家管絃沸月清聲響
0180b30: 徹四維憨醉佳人東倒西歪風流公子狂歌大笑一
0180c01: 一文殊普賢境界頭頭釋迦彌勒家風幽顯均瞻都
0180c02: 緣有分風穴始自結冬以來幸喜大眾安享九十日
0180c03: 今之告圓曾不聞有一人半箇妄自見神見鬼箇箇
0180c04: 眉毛依舊在眼上然雖如是且古風穴道祖師心印
0180c05: 狀似銕牛之機去即印住住即印破秪如不去不住
0180c06: 印即是不印即是九萬里鵬纔展翅一千年鶴便翱
0180c07: 翔下座。
0180c08: 禹州若愚禪人同大心領眾為師慶誕請上堂東風
0180c09: 御柳撼啼鶯春意綢繆花物榮聲色堆頭親透脫見
0180c10: 聞知覺了無生所以道欲識佛性義當觀時節因緣
0180c11: 時節若至其理自彰且作麼生是佛性義莫是地
0180c12: 一聲時喚作佛性義得麼莫是不生不滅之理喚作
0180c13: 佛性義得麼莫是春山鬱鬱鳥語關關喚作佛性義
0180c14: 得麼莫是慈雲靉靆春雨雰霏喚作佛性義得麼莫
0180c15: 是緇素雲集雍穆無違喚作佛性義得麼若恁麼會
0180c16: 庭前露柱子未肯點首在既然如是且看木上座又
0180c17: 作麼生舉揚驀拈拄杖卓云還會麼揮開正法眼藏
0180c18: 洞明十虛切斷生死根源冥通三際心外無法法外
0180c19: 無心心法雙融體用自在可謂理隨事變寬闊非外
0180c20: 事得理融寂寥非內非內非外坐斷淆訛即事即理
0180c21: 流通不絕還會麼臘雪連宵白春風透戶寒。
0180c22: 鄧州華藏德然領眾設齋請上堂僧問毛吞巨海芥
0180c23: 納須彌為是神通玅用法爾如然師云梅肥花影重
0180c24: 腳瘦艸鞋寬進云恁麼則橫身當宇宙遍界任縱橫
0180c25: 師云腳下漫騰騰進云竹密不妨流水過山高豈礙
0180c26: 白雲飛師云且喜且喜問婆生七子為甚麼六箇不
0180c27: 遇知音師云水急魚行澀進云遮一箇也不消得
0180c28: 師云風高鳥不棲進云有意氣時添意氣不風流處
0180c29: 也風流師云那裏得這消息來僧便喝師便打問學
0180c30: 人有一問和尚還荅否師云不荅進云為甚麼不荅
0181a01: 師云在你腳跟下進云謝和尚荅話師云錯乃云支
0181a02: 那國中有一無位真人燕坐汝海風穴道場十方雲
0181a03: 集悅豫和雅搬柴運水墾土掘地清淨同居爾時善
0181a04: 護念諸菩薩虔備珍饈香花幔幢種種供養領諸眷
0181a05: 屬從彼西南方穰國大城而來恭敬圍繞尊重讚歎
0181a06: 慇懃禮拜胡跪合掌請求大法普度群生即時無位
0181a07: 真人觀之忍俊不禁便乃因齋慶讚云善哉善哉善
0181a08: 男子若據大法汝等未動腳跟已巳前老叟未開口之
0181a09: 際早已巳八字打開盡情分付了也只在日用二六時
0181a10: 中行住坐臥之際更擬馳求大似與缽盂安柄土上
0181a11: 加泥復何益耶恁麼會得信受奉行作禮而去苟或
0181a12: 未然再打葛藤去也遂拈拄杖云這箇木上座有權
0181a13: 有實有利有害無作無為乃豎起云如向這裏薦得
0181a14: 穿卻你眼根復卓一卓云如向這裏廌得穿卻你耳
0181a15: 根若或進前退後即穿卻你腳跟若擬議思量即穿
0181a16: 卻你意根若道總不恁麼即穿卻你舌根且道如何
0181a17: 即是畢竟水須朝海去到頭雲定覓山歸拋卻拄杖
0181a18: 喝一喝下座。
0181a19: 開爐知還監寺同慧泉知殿領眾請上堂僧問重整
0181a20: 爐選佛場開衲子到來如何煆煉師云照顧眉毛
0181a21: 進云風穴上堂與靈山說法是同是別師云今之古
0181a22: 之問二六時中收來放去出入自由未審作麼生證
0181a23: 據師云清晨入古寺初日照高林進云正恁麼時如
0181a24: 何師云分身萬象中問釋迦說法四十九年又道止
0181a25: 止不須說和尚陞堂是說不說師云一箇鼻頭兩孔
0181a26: 出氣乃云纔把鉗鎚輕歇下叢林便覺日荒涼今朝
0181a27: 重整舊爐佛祖從教盡放光烈燄堆頭煆凡煉聖
0181a28: 大火聚裏革故鼎新雖然本自圓成要在當人指出
0181a29: 全體是佛不遣悟裏之迷即妄明真那擇金中之礦
0181a30: 直須坐斷情塵意路乃可脫體親證無餘所謂萬法
0181b01: 是心光諸緣惟性曉本無迷悟人只要今時了且道
0181b02: 如何是了底意旨驀豎拂子云千山勢到嶽邊止萬
0181b03: 泒聲歸海上消。
0181b04: 鄖陽茶芽南明供法衣并謝針工陞座乃舉永嘉云
0181b05: 江月照松風吹永夜清宵何所為佛性戒珠心地印
0181b06: 霧露雲霞體上衣師云永嘉大師不合將盡大地人
0181b07: 的物以為自己巳受用雖然且道風穴又作麼生江月
0181b08: 照松風吹永夜清宵何所為佛性戒珠心地印霧露
0181b09: 雲霞體上衣為甚如此高山打鹿見者有分。
0181b10: 示眾碧天明月照蘆花雁叫霜寒境界賒多少江湖
0181b11: 方外客幾人就路得還家逢緣理會即境明心撒手
0181b12: 歸來了無別事所以道遊江海涉山川尋師訪道為
0181b13: 參禪自從認得曹溪路了知生死不相干曹溪路且
0181b14: 置秪如生死作麼生了水流元在海月落不離天。
0181b15: 菩薩誕期心空禪人領河南府眾善信請上堂僧問
0181b16: 臨濟瞎驢溈山水牯與學人是同是別師云看取水
0181b17: 艸易牽犁拽耙難進云如何是和尚親切處師便打
0181b18: 僧以坐具摵云還有這一句道不破師連打退乃云
0181b19: 爍迦羅心靈然不昧摩醯正眼光照無窮承般若力
0181b20: 而真機普應奮那吒臂以大用全提有權有實或卷
0181b21: 或舒無作無為能殺能活便可與人解黏去縛抽釘
0181b22: 拔楔流通正眼迥絕羅籠如獅子王奮迅吒沙踞地
0181b23: 返擲正所謂法王法刀超群生常以法財施一切久
0181b24: 積正覺稱無量導眾以寂故咸稽首還會麼莫怪從
0181b25: 前多意氣他家曾踏上頭關。
0181b26: 郟縣應期回眾新戒請上堂僧問郟縣正堂鋪氈結
0181b27: 彩請傳千佛大戒歸來風穴上堂未審二處道場是
0181b28: 同是別師云戶外風搖竹庭前雪壓梅進云看破了
0181b29: 也師云未具眼在僧便喝師云瞎乃拈拄杖卓一卓
0181b30: 云打開多寶藏拈出無價珍權施方便門呼為戒定
0181c01: 慧洞明心體亙古亙今徹法根源如理如事行之在
0181c02: 己巳秉受從師但了情塵聖凡不二所以道眾生受佛
0181c03: 戒即入諸佛位位同大覺已巳真是諸佛子雖然如是
0181c04: 秪如風穴結制於開化傳戒兩處道場是同是別流
0181c05: 水下山非有意白雲歸洞本無心下座。
0181c06: 解制小參結冬九十日內晝夜二六時中語默動靜
0181c07: 折旋俯仰喫飯穿衣經行坐臥工夫綿密妄想綢繆
0181c08: 仔細究竟將來了無巴鼻行至水窮山盡處做到羅
0181c09: 紋結角時驀地回光當頭撞著乃撫禪床云元來
0181c10: 在這裏是即是秪如恁麼不恁麼總不得時如何三
0181c11: 邊一箭收功後萬里歌謠賀太平。
0181c12: 解制上堂僧問是法平等無有高下凡聖交參如何
0181c13: 辨別師云子相逢著箇中無直人進云佛說一切
0181c14: 法為度一切心我無一切心佛法何用師云省力乃
0181c15: 云打破情關衲子頂開正眼放行一路芒鞋腳底
0181c16: 動春風兩輪日月杖頭挑去住縱橫沙界闊隨緣得
0181c17: 玅任運逍遙雖然如是前程忽有箇不近人情底漢
0181c18: 攔腮把住云咄還我風穴九十日落處來又作麼生
0181c19: 道眾無語師云莫怪白雲山勢嶮前途猶有最高峰
0181c20: 師誕辰眾請上堂僧問如何是諸佛出身處師云春
0181c21: 到柳條青進云四路懸巖一林荊棘向甚處措足師
0181c22: 云八面玲瓏問善財童子五十三參參箇甚麼師云
0181c23: 手執夜明符幾箇知天曉進云未審音信何如師云
0181c24: 就路還家問世尊初生手指天地四顧周行今日和
0181c25: 尚誕辰又作麼生師云天高有象地厚無垠進云法
0181c26: 王座上全身露覿面承當非古今師云切忌道著乃
0181c27: 云朕兆未分已巳前極盡神思難考究混元既剖之後
0181c28: 高懸日月轉光輝窅然冠古通今卓爾超情越量萬
0181c29: 法演靈源而不昧一真該法界以無涯綿綿密密盡
0181c30: 包容物物頭頭皆顯煥不拘動寂體悟無生正所謂
0182a01: 在胎為身處世名人在眼曰見在耳曰聞在手執著
0182a02: 在足運奔遍現俱該法界收攝在一微塵識者知是
0182a03: 佛性不識喚作精魂乃豎拂子云還識這箇麼秪知
0182a04: 事逐眼前過不覺老從頭上來。
0182a05: 佛誕日上堂一鎚便就未為性燥良工三搭不回顧
0182a06: 副英靈作者赤手空拳與八大龍王鬥富賣弄家風
0182a07: 熊心豹膽餓眼下視於諸方誇張意氣雷轟電卷之
0182a08: 機出沒縱橫自適所以釋迦老子纔生下時便乃手
0182a09: 指天地四顧周行曰天上天下唯吾獨尊世尊恁麼
0182a10: 施設可謂即情塵而打歸自己巳托境物以指似於人
0182a11: 取捨臨時抑揚有準然雖如是且雲門道我當時若
0182a12: 見一棒打殺與狗子喫了貴圖天下太平意又作麼
0182a13: 生不因紫陌花開早爭得黃鶯下柳條。
0182a14: 中元日佛岩默云和尚至引座金風蕩暑玉律鳴秋
0182a15: 雁唳長空蟬吟古樹屋外園林朝來凝淑氣庭前桐
0182a16: 葉日午墜秋光田疇黍穀皆登岩桂含香欲吐碧天
0182a17: 似水素月如霜一一絕纖塵頭頭無滲漏當此之際
0182a18: 且道喚作心耶境耶喚作時節耶因緣耶到這裏風
0182a19: 穴亦不敢動著些兒日昨幸承佛岩和尚到來山中
0182a20: 箇箇歡喜無量須知法遇之緣非同小小下座偕兩
0182a21: 序頭首率眾同伸拜請惟願不吝慈悲直截道破。
0182a22: 小參當陽拈出智眼猶迷徹底無私有誰賞鑑僧問
0182a23: 風穴家風佛來祖來各與三十棒有何長處師云今
0182a24: 日不打你進云山光澹蕩皓月依稀未審是神通玅
0182a25: 用法爾如然師云鶴立孤松雪猿啼澗下風進云千
0182a26: 聖喚不回頭諸佛迥無巴鼻和尚將甚麼號令人天
0182a27: 師云玉箸撐虎口問風穴重整爐四眾雲臻未審
0182a28: 如何煆煉師云你是白銕漢乃云蒲團兀坐事事不
0182a29: 干懷山寺棲遲心心無著處家風冷澹而煞有生涯
0182a30: 雲水相從而甘同寂寞青山聚首叔世良緣莫當等
0182b01: 閒光陰可惜遂顧左右召大眾云秪如頭上是天腳
0182b02: 下是地耳裏聞聲鼻孔出氣此意人人盡知且道眉
0182b03: 毛終日在眼上因甚麼不見參。
0182b04: 開爐汝州眾鄉紳入山東渤禪德領大梁觀察沈內
0182b05: 翰營齋請上堂問高提祖印爐弘開向上一機如
0182b06: 何舉唱師云烈燄騰空進云十五日以前鏡中明潔
0182b07: 十五日以後眼裏著沙未審淆訛在甚麼處師云眉
0182b08: 毛八字橫乃云豁開正法眼藏洞明十虛透脫向上
0182b09: 玄關冥通三際理隨事變寒梅漏墻角之小春事得
0182b10: 理融汝海涵天邊之皓月卷舒自在今古恒然茲當
0182b11: 元英啟侯孟冬謹時碧瓦凝霜千峰寒色方外遊人
0182b12: 罷搖金錫林間衲子掛搭開爐著被青州布衫焚燒
0182b13: 丹霞木佛說甚南方火爐頭無賓主句惟貴一團和
0182b14: 氣大家共守白雲且道不是心不是佛不是物畢竟
0182b15: 是箇甚麼良久云失腳踏翻滄海月大千沙界放光
0182b16: 明復舉道林禪師至秦望山見一長松盤屈如蓋遂
0182b17: 棲止其上號鳥窠焉一日白侍郎入山謁師問云和
0182b18: 尚住處甚危險窠云居十危險猶甚白云弟子位鎮
0182b19: 江山何險之有窠云晝夜薪火交煎識性不停得非
0182b20: 險乎又問如何是佛法大意窠云諸惡莫作眾善奉
0182b21: 行白云三歲孩兒也解恁麼道窠云三歲孩兒雖道
0182b22: 得八十老翁行不得白作禮而退師拈云揚其湯者
0182b23: 莫若撲其火止其流者莫若塞其源侍郎拈出耀眼
0182b24: 精金鳥窠大展作家爐可謂懷藏寶鑑遇智者以
0182b25: 增輝如斯會得便見善惡無根真俗不二苟或未然
0182b26: 更與頌出良哉因地有靈根腰佩黃金叩上乘善惡
0182b27: 兩頭俱剔脫孔門日月照乾坤下座。
0182b28: 上堂問酬天地之深恩報父母之盛德未審恩德作
0182b29: 麼生酬報師云無明山上作雲雷問青山常舉足緣
0182b30: 水轉無流時如何師云八臂那吒輥繡毬進云意旨
0182c01: 如何師云念念不停乃云茲因雲臺魏居士弟兄得
0182c02: 得來山盥沐焚香延請風穴闔堂清眾啟建七佛道
0182c03: 場營辦香饈供養十方賢聖乃復殷勤敦請山僧陞
0182c04: 於此座舉揚正法為眾結般若之緣專為堂上萱慈
0182c05: 植福修因山僧不辭牽枝引蔓向錦上鋪花去也良
0182c06: 久云還會麼大智圓明光通今古靈源玅湛澤及群
0182c07: 生堅似金剛而不磨寬若太虛而無盡重重福德門
0182c08: 種種壽量海隨時應物觸處現成動止恒然了無作
0182c09: 意不是神通玅用亦非法爾如狀乃是當人從無量
0182c10: 劫來本自具足一段大受用境界契券分明直饒諸
0182c11: 佛出世各各放大寶光也則侵占他一星兒不得唯
0182c12: 貴直下一念回光親證毘盧藏海然雖如是且道承
0182c13: 誰恩力便與麼鄭重但得心空多快樂經行步步踏
0182c14: 青蓮下座。
0182c15: 太湖竺文侍者同紫峰陝陜西回請上堂問自入長安
0182c16: 風味別歸來仍住舊家山且道成得甚麼邊事師云
0182c17: 芒鞋腳底活如龍進云恁麼則重沐和尚恩光去也
0182c18: 師云照天照地進云不得錯舉師云已巳遍天下僧喝
0182c19: 師便打問眼見耳聞未起分別時如何師云青山常
0182c20: 突兀進云了了常知非內外如何進步師云眼見耳
0182c21: 聞問絕塵寶鏡衲僧臨臺如何相見師云謝三娘秤
0182c22: 金進云若有聞法者無一不成佛師云鄧道士磨墨
0182c23: 乃云今朝冬月初一林間祝
0182c24: 聖雲集長老稽首焚香大眾歌揚佛事風清月朗星
0182c25: 稀霜寒普天匝地歸來宴息方安又見竺禪催逼懇
0182c26: 請為眾宣揚鐘鼓喧騰不息既然策杖陞堂肚裏全
0182c27: 無半字頻將麈尾高揮人各眼眼相覷有等不省禪
0182c28: 和喚作西來祖意只饒虛空點頭山僧向道未是不
0182c29: 信誠實之言苦哉自暴自棄拈棒打出山門大事因
0182c30: 緣了畢且道是何意旨驀伸手云還會麼大千沙界
0183a01: 掌中觀摩訶般若波羅密。
0183a02: 吳憲副入山示眾問正心誠意乃盡性之微言嚥氣
0183a03: 吞精是修身之笨法離此二途請師荅話師云薄暮
0183a04: 鐘初動開簾喜見君進云此猶是落艸之談如何是
0183a05: 格外一句師云問荅自分明進云某甲即不然師云
0183a06: 你道看進云千峰勢到嶽邊止萬泒聲歸海上消師
0183a07: 云三十棒待別時來乃云道遠乎哉觸事而真聖遠
0183a08: 乎哉體之即神拈拄杖豎起召眾云這箇是拄杖子
0183a09: 還見麼因甚麼喚作拄杖子卓一卓云還聞麼若向
0183a10: 這裏聞見分明不用之乎者也苟或未然山僧更與
0183a11: 下箇註腳去也玅淨明心了見山河大地離諸名相
0183a12: 方知日月星辰莫向外邊馳來惟在當人本具但自
0183a13: 情消塵塵盡是佛國若以智照念念常見真人蓋因
0183a14: 迷一心而跡困長途悟萬緣而功歸大道正所謂萬
0183a15: 法是心光諸緣唯性曉本無迷悟人只要今時了且
0183a16: 道如何是了底道理良久云水歸大海波濤靜雲到
0183a17: 蒼梧氣象閒下座。
0183a18: 示眾現成公案美玉無瑕擬欲參尋雕文喪德何也
0183a19: 聞聲悟道道不是聲見色明心心不是色打開東南
0183a20: 西北一任豎抹橫該若遇靈利衲僧自然道頭知尾
0183a21: 所以昔日溈山問仰山云涅槃經四十卷多少是佛
0183a22: 說多少是魔說仰云總是魔說溈云已巳後說法無人
0183a23: 奈子何仰云慧寂即一期之事未密行履在甚麼處
0183a24: 溈云只貴子眼正不貴子行履看他父子酬唱略露
0183a25: 風規可謂獅子哮吼而象王回顧大鵬展翅而丹鳳
0183a26: 翱翔還會麼乃豎起拂子復擊禪床云水到灘頭連
0183a27: 月送鳳飛天外帶雲歸。
0183a28: 魏夫人設齋偕男信官魏雲臺請上堂僧問昔日李
0183a29: 牧主請沼祖於郢州衙內陞座今朝魏夫人領眷屬
0183a30: 請法於風穴山中且道是同是別師云今之古之進
0183b01: 云秪如牧主道佛法與王法一般又作麼生師云左
0183b02: 之右之進云與麼則看破了也師云甚處見得僧禮
0183b03: 拜師便打乃云見聞不昧指似覺源根境雙融打歸
0183b04: 性地智鑑圓明而照諸群象真空湛寂而迥絕端倪
0183b05: 觸處卓爾現前靈機了然獨運不是心不是佛不是
0183b06: 物脫體虛玄當恁麼時如靠一座須彌山巍然不動
0183b07: 拄地參天歷歷無回互明明絕覆藏箇是解脫門超
0183b08: 諸方便力可以滅罪消愆可以修因植福改禾莖為
0183b09: 粟柄易短壽作長年為瑞為祥有規有鑑所以道佛
0183b10: 真法身猶若虛空應物現形如水中月且道如何是
0183b11: 應底道理豁開玅淨圓明眼識取吉祥安樂人。
0183b12: 若愚領南鄉眾施主請上堂師良久云正令已巳行十
0183b13: 方坐斷千差合轍一句流通蓋天蓋地迥絕遮闌亙
0183b14: 古亙今了無空缺塵塵攝入剎剎圓明莫向外求當
0183b15: 人本具在聖在凡不增不減若僧若俗何淨何塵譬
0183b16: 如虛空包含萬象而不被萬象之所隔礙又如蓮花
0183b17: 從淤泥而生不被淤泥之所染污一段光明體本淨
0183b18: 潔無門無傍四大皇皇吾不知其名字強名之曰道
0183b19: 喝一喝下座。
0183b20: 除夕小參前年此日去歲今宵烏兔循環光陰倏忽
0183b21: 尋常放過大似忘懷檢點將來渾如昨夢由是高提
0183b22: 祖師心印去即印住住即印破不去不住正恁麼時
0183b23: 要知杷柄盡在當人手裏心不思量過去事亦不希
0183b24: 望未來法不於現在有所住三際平等一心空寂淨
0183b25: 裸裸絕承當赤條條無向背在彼在此亙古亙今任
0183b26: 運翛然隨緣得玅所謂無邊剎境自他不隔於毫端
0183b27: 十世古今始終不離於當念然雖如是且道年窮歲
0183b28: 盡時又作麼生爆竹一聲除舊臘梅花幾點笑春風。
0183b29: 解制示眾全提祖令鎮寰區倒跨楊岐三腳驢遊遍
0183b30: 剎塵三昧海須知元在舊茅廬於此薦得直須向高
0183c01: 高山頂立管教鼻孔遼天深深海底行倩取腳跟點
0183c02: 地無去無來不動不變非彼非此自在自由所以修
0183c03: 山主云二破不成一一法鎮長存若作一二會永劫
0183c04: 受沉淪修山主雖則遍界分身杳無蹤跡正眼觀來
0183c05: 未免藏頭露面風穴又且不然乃舉手云舒則為掌
0183c06: 五指參差握則成拳全體獨露且道不舒不握又作
0183c07: 麼生動止行藏惟自得縱橫收放更由誰。
0183c08: 解制上堂僧問大事未明時如何師云百鳥噪春光
0183c09: 進云明後如何師云皇風成一片進云現成公案蒙
0183c10: 師指德山因甚不會末後句師云闍黎道處自分明
0183c11: 乃云汝海風穴寺衲子雲來集放下破蒲團結冬九
0183c12: 十日不學如來禪那參祖師意坐臥與經行母固亦
0183c13: 母必寒燒榾柮火肚饑要飯喫就裏問如何最勝無
0183c14: 倫匹元宵制克諧心空而及第大眾念摩訶般若波
0183c15: 羅密下座。
0183c16: 泉州召化桋菴和尚至引座蕭瑟西風破暑威庭前
0183c17: 喜鵲噪清暉狼忙掃榻焚香竟報道同門訪翠微當
0183c18: 此之際倒屣迎門顧鑑開懷一笑拱陞揖坐奇逢酌
0183c19: 茗三盃只知吐膽傾心不覺忘前失後非但主賓一
0183c20: 致更是水乳相投可謂千載一時欣幸無量所以道
0183c21: 我本無心有所希求法王大寶自然而至遂召大眾
0183c22: 如向這裏見得世法佛法一齊周備其或未然知事
0183c23: 頭首恭詣召化和尚座前慇懃拜請伏惟慈悲開示。
