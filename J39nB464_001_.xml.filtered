0811a01: 起宗真禪師語敘
0811a02: 
0811a03: 
0811a04: 
0811a05: 
0811a06: 
0811a07: 
0811a08: 
0811a09: 
0811a10: 
0811a11: 
0811a12: 
0811a13: 
0811a14: 
0811a15: 
0811b01: 
0811b02: 
0811b03: 
0811b04: 
0811b05: 
0811b06: 
0811b07: 
0811b08: 
0811b09: 
0811b10: 
0811b11: 
0811b12: 
0811b13: 
0811b14: 
0811b15: 
0811c01: 
0811c02: 
0811c03: 
0811c04: 
0811c05: 
0811c06: 
0811c07: 
0811c08: 
0811c09: 
0811c10: 
0811c11: 
0811c12: 
0811c13: 
0811c14: 
0811c15: 
0812a01: 起宗真禪師行實
0812a02: 記室力如錄
0812a03: 大清康熙庚辰四月八日。弟子力廣同職事等袖香
0812a04: 入室。請師詳說行實以曉後學。師笑而不答廣目請。
0812a05: 師曰不見佛云凡有所相皆是虛妄。我有何行實乎。
0812a06: 廣曰那畔消息無處啟口。這邊生緣何妨吐露。不假
0812a07: 言說無以表白。生平履歷願樂欲聞。師曰余本貫人
0812a08: 也。先君姓胡諱應榮字春雨。母洪氏。俱樂善好施長
0812a09: 齋繡佛拾棺多年。齋僧無算。崇禎戊寅十月二日余
0812a10: 始生焉。當其孕余之初。先母夢一老衲。露頂跣足攜
0812a11: 一瓢一杖向余家乞食求宿。先君納之。因而有孕。既
0812a12: 孕在身。寒暑不覺。懷八月乃生。生時下地不聲。自寅
0812a13: 至午如夢忽覺。方始地嗣後屢多災厄。遇經卷則
0812a14: 喜。見殺不食。至十一歲而先母見背。余即奮出塵之
0812a15: 志。先君乃痛罵力阻。勢不敢為。于是喫齋報母。早夜
0812a16: 跪誦血盆尊經。又為父齋僧數億萬。居塵五十年。日
0812a17: 夜以不能出家為憂。至庚午年乃捨家入菴。兒輩延
0812a18: 內外親友再四挽留。且惡阻云有為我母披削者即
0812a19: 與拼命。當時近方知識莫敢為余披削。余奮恨無已巳。
0812a20: 遂取刀自斷其髮焉。是歲二月初三之夜。夢坐于大
0812a21: 山之麓。山上一白牛闊角大身向余而來。繞其左右。
0812a22: 余引手以摸。而牛垂頭不動。余即攀角以登其背。牛
0812a23: 便飛騰而出。余甚驚恐至醒時通身皆汗。及平明而
0812a24: 山光宗元和尚至。余述以告宗。宗連聲致賀曰。汝師
0812a25: 至矣。余詢所以。宗曰水牯牛溈山公案也。溈山和尚
0812a26: 昨至我菴。余即迎請過菴。一見便喜如舊識。即拜而
0812a27: 薙染焉。本月二十即上華山求戒。得戒回即立誓禁
0812a28: 足晨夕禮誦。兼書一切法寶。由是衣不解帶。身不沾
0812a29: 蓆。至十月四面火起。余搭衣持缽端坐佛前。而火至
0812a30: 菴左右盡息。一日先師老人見余苦狀。乃開導曰。汝
0812b01: 之精勤可謂至矣。然欲了生死務當究明自己巳心地。
0812b02: 苟心地不明。終是徒然。余即問曰。未審心地如何究
0812b03: 明。曰汝自看書經底。禮拜底。經行坐臥底。穿衣喫飯
0812b04: 底。是什麼人。余曰更沒有別箇。老人厲聲曰。你道畢
0812b05: 竟是阿誰。余方擬對。老人以手掩口。著力一推。余跌
0812b06: 得冷汗通身。心便豁然。一日老人來。余正值坐香。老
0812b07: 人曰。好箇伶俐衲僧。無端向鬼窟裏著倒。余起身禮
0812b08: 拜曰。敢問如何即是。老人緩步曰。要行便行。余仍去
0812b09: 就座曰。你作麼生。余曰某甲坐也不為分外。曰拄杖
0812b10: 不在。苕帚柄聊與。三十又一日。老人來菴。余門迎老
0812b11: 人。把住曰。不容擬議道將一句來。余與劈面一掌。老
0812b12: 人曰你打老僧那。余曰某甲罪過。老人點首曰。宛有
0812b13: 丈夫之作。遂入索筆書偈曰。開法四十年。止付一法
0812b14: 子。戊遊南都。今春披削爾。見爾有大志。精進勇猛
0812b15: 耳。生長仕家。不愛朱與紫。行同大丈夫。骨格非凡
0812b16: 比。且具大智慧。根器尤可喜。一念已巳回光。即合諸玄
0812b17: 旨。盡瘁以終身。慎勿生少弛。辦取佛祖心。我宗賴子
0812b18: 起。不虛此遠來。吾道而東矣。達磨來東都。付囑尼總
0812b19: 持。我今囑付汝。古今亦如是。余接得即命。就火曰。某
0812b20: 甲不是這般種草。且莫塗污他。老人曰汝但將取。當
0812b21: 常如是。精進深蓄厚養。異日大興佛事。不虛吾南遊
0812b22: 一次也。余方始拜受。後余又寫老人頂相。乞請題讚。
0812b23: 題云一片雲帆湘上來。江南淮北漫徘徊。白沙津畔
0812b24: 堪遺影。留與兒孫一展開。并寫遺書偈語。書畢即逝。
0812b25: 我天翼法兄奉靈龕回山。余三年願滿乃出關。上維
0812b26: 揚持缽詣華山謝戒。我得戒上定下菴和尚。又以衣
0812b27: 缽源瀛付余。及回乃上溈山為先老人造塔。并掃諸
0812b28: 祖塔。掃塔回乃建此寺。經營布置皆余身親理焉。鄙
0812b29: 意原欲自了以度餘生。丁丑十月二日余初度之辰。
0812b30: 我同慶電兄芙蓉姪暨本邑縉紳勸請出世開堂。
0812c01: 余堅辭不敢濫廁法門以辱先宗。卻之不已巳。乃效顰
0812c02: 作鬼面神頭。說脫空妄語種種敗闕。不敢告人。今被
0812c03: 汝等追索不已巳。不免盡情搬出亦任明眼衲僧笑破
0812c04: 鼻孔。
0812c05: 
0812c06: 
0812c07: 
0812c08: 
0812c09: 
0812c10: 板存楞嚴
0812c11: 
0812c12: 
0812c13: 
0812c14: 
0812c15: 
0812c16: 
0812c17: 
0812c18: 
0812c19: 
0812c20: 
0812c21: 
0812c22: 
0812c23: 
0812c24: 
0812c25: 
0812c26: 
0812c27: 
0812c28: 
0812c29: 
0812c30: 
0813a01: 起宗真禪師語錄卷上
0813a02: 侍者力廣記錄
0813a03: 住真州華嚴禪寺
0813a04: 康熙丁丑十月初二。師六旬。初度大溈同慶電兄和
0813a05: 尚芙蓉　姪大師。暨闔邑縉紳檀護等請。就本寺開
0813a06: 堂。
0813a07: 據室
0813a08: 華嚴界闊香水海深。南詢五十三處。要且未識歸程。
0813a09: 如今直饒識得。更須喫新長老手裏烏藤。何故。兵
0813a10: 隨印轉將逐符行。拈柱卓一卓便起。
0813a11: 披法衣
0813a12: 脫卻珍御不失大人境界。權掛垢衣豈減本地風光。
0813a13: 牽拽犁耙風雨裏。天上人間絕覆藏。
0813a14: 陞座
0813a15: 至法座前指座云。大寶華王座。高而無上廣而無邊。
0813a16: 當頭坐斷迥絕躋攀。喝一喝遂陞拈香云。此一瓣香。
0813a17: 根盤空界葉覆娑婆。重而價不可酬。尊而無物堪比。
0813a18: 熱向爐中專為祝延
0813a19: 今上皇帝聖壽萬歲萬歲萬萬歲。伏願堯風永被于四
0813a20: 表。湯德恒新于兩間。又指香云。此一瓣香出於東坡
0813a21: 來自北海。奉為滿朝文武闔邑縉紳。伏願常為佛國
0813a22: 屏翰。永作法城金湯。復拈香云。此一瓣香。枝出同條
0813a23: 葉無異種。奉為現前請主和尚及諸法屬。伏願揭慧
0813a24: 日於千秋。續心燈于萬古。復懷中取香云。此一瓣香。
0813a25: 名不得狀不得。覷之眼盲。嗅著腦裂。生長五濁世中。
0813a26: 安居荊棘林裏。遇著箇沒意智底老古錐。和根截斷。
0813a27: 枝葉不存。拋向搕堆頭。日炙風吹歷盡寒暑。雖則
0813a28: 重新花放。到底惡性不除。今對人天眾前。不免乘時
0813a29: 拈出。供養潭州大溈山傳臨濟正宗第三十四世。上
0813a30: 古下梅先師大和尚。用酬法乳之恩■■斂衣就座。
0813b01: 同慶和尚白椎云。法筵龍象眾。當觀第一義。師云若
0813b02: 論第一義諦。三世諸佛歷代祖師天下老和尚。千方
0813b03: 百計橫說豎說總未有半人道著。新長老忍俊不禁。
0813b04: 不免盡情與諸人說破。乃拈拂子拂一拂云。一時抖
0813b05: 下了也。莫有撥著便轉底衲僧麼。出來。新華嚴與汝
0813b06: 證據。一僧纔出。師云不得禮拜。僧拂袖便出。師云放
0813b07: 子三十棒。問玄要君臣即不問。如何是接物利生句。
0813b08: 師云揚子江心水北流。進云如何是全提正今句。師
0813b09: 云一棒一條痕。一掌一握血。進云師唱誰家曲宗。風
0813b10: 嗣阿誰。師打一棒云。自來用得者箇慣。進云不虛為
0813b11: 臨濟兒孫。師連棒云。識甚好惡。問天地同根萬物一
0813b12: 體。未審金山年多少。師云東西十萬南北八千。進云
0813b13: 和尚年多少。師云與金山不別。進云恁麼則千江有
0813b14: 水千江月。萬里無雲萬里天。師云且莫錯會好。進云
0813b15: 不得吾師親指示。天寧豈見塔高低。師打云。且道是
0813b16: 賞你是罰你。僧擬議。師喝退云妄語漢。乃云黃花散
0813b17: 彩紫菊飄香。娘生面目覿露堂堂。直是情與無情悉
0813b18: 皆平等。更說甚天地同根萬物一體。驀豎拂子云。還
0813b19: 會麼。直饒會得。東西十萬南北八千。設或不會。新長
0813b20: 老與你下箇注腳。千江有水千江月。萬里無雲萬里
0813b21: 天。者箇且止。秪如山僧今日為國開堂。且接物利生
0813b22: 一句又作麼生道。拂一拂云。陣雲橫海上。拔劍攪龍
0813b23: 門。同慶和尚結椎云。諦觀法王法。法王法如是。下座。
0813b24: 當晚小參
0813b25: 諸佛出世為一大事因緣。列祖并興為一大事因緣。
0813b26: 天下老古錐搖唇鼓舌。抖搜屎腸。談玄談妙說性說
0813b27: 心。為一大事因緣。現前諸人破恩愛綱。發向上心。參
0813b28: 方訪道拼命捨身。也只為一大事因緣。未審喚甚麼
0813b29: 作大事因緣。莫是諸佛出世列祖并興便當得麼。且
0813b30: 喜沒交涉。莫是談玄談妙說性說心便當得麼。且喜
0813c01: 沒交涉。更莫是參方訪道拼命捨身便當得麼。且喜
0813c02: 沒交涉。既總沒交涉。畢竟喚甚麼作大事因緣。不見
0813c03: 僧問投子禪師。如何是和尚大事因緣。子云尹司空
0813c04: 請老僧開堂。大眾。這則公案甚是直截。只是古往今
0813c05: 來不作世諦流布。便作佛法商量。所以孤負先聖埋
0813c06: 沒己巳靈。鮮有會者。如今諸人若也直下會去。不惟大
0813c07: 事了畢。便可獨步丹霄。其或未然。三條椽下七尺單
0813c08: 前各自摸索去。莫道新長老不為人好。喝一喝下座。
0813c09: 謝同慶和尚芙蓉大師上堂
0813c10: 兩掌鬧摑摑。孤掌不浪鳴。出頭天外看。誰是個般人。
0813c11: 辭眾入楚掃祖塔小參
0813c12: 湘之南潭之北。中有黃金充一國。無影樹下合同船。
0813c13: 琉璃殿上無知識。無知識休別覓。拈拄杖云楖栗橫
0813c14: 肩不顧人。直入千峰萬峰去。時有僧出問。師以拄杖
0813c15: 擉退云。生平肝膽向人傾。相識何如不相識。
0813c16: 溈山上堂
0813c17: 吹無孔笛鼓沒弦琴。聽者貴乎知音。和者須是作家。
0813c18: 山僧昔年在揚子拾得一張焦尾。常操太古清
0813c19: 音。爭奈鍾期不遇。今來萬仞峰頂意欲囊藏高掛。又
0813c20: 被法兄和尚拶向曲彔床上。不免逢場作戲迭奏箎
0813c21: 。乃橫按拂子作操琴勢云。不是新豐調。雲門曲亦
0813c22: 非。高山流水太古清音汝等欲知其中端的。請試問
0813c23: 取堂頭和尚。僧問陽春白雪即不問。同聲相應一句
0813c24: 且作麼生道。師云打麵還他州土麥。唱歌須是帝鄉
0813c25: 人。進云一種沒弦琴唯師彈得妙。師云又被風吹別
0813c26: 調中。進云恁麼則好音在耳人皆聳。師云不是知音
0813c27: 客。徒勞話歲寒。進云不是作家頻指點清濁高下誰
0813c28: 解分。師云果然承虛接響。
0813c29: 先老和尚像前上供
0813c30: 水路三千今賺我。真州鏟草恨當年。莫言忤逆無回
0814a01: 互懸怨重重敢不宜。顧左右云。且道那裏是
0814a02: 是怨。上香云。栴檀爐內熱。不須試驗髑髏前。
0814a03: 到同慶請上堂
0814a04: 有句無句如藤倚樹。四七二三不知落處。要知落處
0814a05: 麼。擲下拄杖云。試請方丈和尚與汝指注。
0814a06: 到芙蓉請上堂
0814a07: 此是我先師老人建法幢立宗旨底處所。不肖今日
0814a08: 既到這裏。豈可袖手傍觀。乃云諸佛說不到處。閉口
0814a09: 道著。列祖行不到處。舉步踏著。此是老人不惜眉毛
0814a10: 與諸人解粘去縛底句子。汝等諸人無不了知。山僧
0814a11: 如今要問諸人。道著踏著底是個甚麼。若道語言三
0814a12: 昧。因甚古人又道盡力道不出。若道步步不離。古人
0814a13: 何故又道踏著即禍生。這裏辨得倜儻分明。許你登
0814a14: 得先師堂。入得先師室。脫或未然。休將閑學解埋沒
0814a15: 祖師心。二六時中當殷勤請益方丈。
0814a16: 溈山回小參
0814a17: 舉大慧禪師出鄉歸上堂舉五祖和尚出隊歸示眾
0814a18: 云。出隊半箇月。眼不見鼻孔。失卻祖師禪。拾得箇骨
0814a19: 董且道向甚麼處著。一分奉釋迦牟尼佛。一分奉多
0814a20: 寶佛塔。大慧云。徑山法孫出隊八十餘日。鼻孔常與
0814a21: 眼睛相見。亦無祖師禪可失。亦不曾拾得骨董。既無
0814a22: 骨董則無以奉釋迦牟尼佛。亦無以奉多寶佛塔。畢
0814a23: 竟得箇甚麼。夜深水漁不食。滿船空載月明歸。師
0814a24: 云五祖拾得骨董。徑山滿載明月。雖然兩彩一騫。要
0814a25: 且同得同失。華嚴遠孫入楚半歲。也無得也無失。但
0814a26: 喜祖父田園界畔分明。原本契書毫髮不朽。今日歸
0814a27: 來無可人事。秪學得些湖南風氣。不免舉似大眾。拽
0814a28: 捧旋風打莫嫌杜蠻。
0814a29: 佛成道日為力然剃度力修說優婆夷戒上堂
0814a30: 現出明星初八夜。眼光爍破四天下。看來猶是欠唧
0814b01: 溜。迄至于今成話把。雖然如是。還有識得釋迦老子
0814b02: 落處者麼。若也識得。無髮可削。無戒可受。妄相執著
0814b03: 猶如夢幻。智慧德相亦是強名。若僧若俗或緇或素。
0814b04: 總與如來無二無別。若也未識。不免鏟卻殿前草。轉
0814b05: 俗為僧。受持福田衣。除素披緇。三千威儀八萬細行。
0814b06: 且自熟習。何故。雪後始知松柏操。事難方見丈夫
0814b07: 心。
0814b08: 先老和尚忌上供
0814b09: 舉高峰妙祖為雪嵒和尚上供云。昔年瞎卻我眼。今
0814b10: 朝穿卻你鼻。冤冤相報無休。莫若克己巳復禮。師云大
0814b11: 小祖師猶未了在。華嚴這裏不然。昔年瞎卻我眼。今
0814b12: 朝穿卻你鼻。一任叫苦含冤。永作千秋準的。何故如
0814b13: 此。不曲藏直。
0814b14: 除夕小參
0814b15: 年已巳窮歲已巳盡。好箇消息。新未至舊將除。正宜著眼。
0814b16: 看他舊底除向甚處。新底來自何方。這裏覷得破。能
0814b17: 為萬象主。不逐四時凋。還委悉麼。震威一喝云。爆竹
0814b18: 一聲吹臘去。玉梅幾點送春來。
0814b19: 元旦示眾
0814b20: 年新月新日新時新。珊瑚枝枝撐著月。舊天舊地舊
0814b21: 水舊山。優曇朵朵透塵埃。此二轉語有一轉有縱有
0814b22: 奪有殺有活。橫該八節四時。豎攝四象兩儀。亙古今
0814b23: 而常新。歷始終而不變。有人辨得。許你條令斬新。倘
0814b24: 其未能。待我上山斫棒來。
0814b25: 天中節示眾
0814b26: 今朝正是五月午。蒲劍光寒逼寰宇。諸障雜毒盡潛
0814b27: 蹤。鬼怪妖魔悉回互。含冤叫苦入無門。坐斷當陽絕
0814b28: 伴侶。驀然撞破黑山家。燕尾大虫元是虎。
0814b29: 晒藏經示眾
0814b30: 六月六日以前金鎖重重。六月六日已巳後重重金鎖。
0814c01: 正當六月六日事如何。展兩手云。一時打開。一任諸
0814c02: 人。搬底搬晒底晒。
0814c03: 溈山天兄和尚訃至上堂
0814c04: 人從江西來。帶得湖南信。報道我法兄和尚般大涅
0814c05: 槃。為眾說法云。末後一句始到牢關要津把斷水泄
0814c06: 不通。拈起訃書云。大眾既水泄不通。且道這箇從甚
0814c07: 處得來。良久顧左右云。無人知此意。令我憶南泉。噓
0814c08: 一噓下座。
0814c09: 天童密祖上供
0814c10: 這箇老古錐慣擊塗毒鼓。大唐國裏人含冤無處吐。
0814c11: 今遇忤逆孫。翻面不認祖。打折你驢腰。亦任叫冤苦。
0814c12: 何故。冤有頭債有主。燒香便拜。
0814c13: 大梅與老和尚訃至上堂
0814c14: 佛真法身。猶若虛空。應物現形。如水中月。只一月無
0814c15: 二月。明眼衲僧鑒不出。大梅老慣饒舌。數十餘年渾
0814c16: 漏泄。偶爾驚聞示泥洹。乾坤大地俱失色。大眾雖則
0814c17: 法幢摧法梁折。法海枯法眼滅。須信真實為汝諸人
0814c18: 說。拍香几儿下座。
0814c19: 久雨不晴示眾
0814c20: 舉天目禮禪師示眾云。久雨不晴滴爛虛空。會與不
0814c21: 會南北西東。師云有道天目漏逗太煞。殊不知這漢
0814c22: 撦東拽西。敗闕不少。華嚴不是貶剝古人。且貴流通
0814c23: 正眼。乃云久雨不晴虛空不濕。直下薦取眉橫鼻直。
0814c24: 華嚴恁般舉唱。或有箇出來道。如斯說話也是徐六
0814c25: 擔板。只向道逢人但恁麼舉。
0814c26: 立秋示眾
0814c27: 金風扇野玉露垂珠。萬水澄波。千峰削色。草木憔悴。
0814c28: 光華銀河。愈見皎潔。蛩吟砌畔。鶴唳長空。客窗午夢。
0814c29: 魂消萬里。家山頃刻。當恁麼時。正好驟步歸家。識取
0814c30: 祖翁田地。檢清界畔。人畜草木各安其位猶是轉句。
0815a01: 假饒到得水窮山盡水落草枯。歸家穩坐。日空四海。
0815a02: 始是半提。然後不守寒嵒異草。直待冰河燄發。途中
0815a03: 不離家舍。家舍不離途中。庶可會全提底時節。要識
0815a04: 全提時節麼。按拄杖云。橫按莫邪全正今。太平寰宇
0815a05: 斬癡頑。卓一卓下座。
0815a06: 先老和尚十週忌上堂
0815a07: 身從無相中受身。猶如幻出諸形相。幻人心識本來
0815a08: 無罪福。皆空無所住。所以諸佛從無所住處利生。列
0815a09: 祖從無所住處接物。天地從無所住處覆載。日月星
0815a10: 辰從無所住處照臨。時序從無所住處而寒暑往來。
0815a11: 江湖從無所住處而川流不息。以至人畜草木飛潛
0815a12: 動植莫不從無所住處而頭出頭沒。諸人若向這裏
0815a13: 著得隻眼。則知先師底落處。知得先師底落處。則知
0815a14: 諸佛列祖底落處。既知諸佛列祖底落處。則知一切
0815a15: 人畜草木飛潛動植底落處。淨裸裸赤洒洒沒可把。
0815a16: 亦任孤峰頂上壁立萬仞。十字街頭灰頭上而驅耕
0815a17: 奪食打鎖敲枷。莫有識得者麼。出來通箇消息。看良
0815a18: 久眾無出者。師云。蒼天蒼天。先師去世遠矣。擲拂子
0815a19: 下座。
0815a20: 示眾
0815a21: 放過一著未必不為好手。纔見便鏟大似逐塊韓盧。
0815a22: 雖然事無一向。妙在臨時直下。來也。作麼生回避。噓
0815a23: 一噓云。一箭過遼西。
0815a24: 天中節小參
0815a25: 五月五日天中節。千妖百怪盡潛滅。無論赤口說甚
0815a26: 白舌。艾虎威獰踞戶傍摩訶般若波羅蜜。
0815a27: 除夕小參
0815a28: 烹露地白牛徒費己巳力。三十日到了著甚死急。拍香
0815a29: 几云。明朝是初一。
0815a30: 掃五峰學祖塔
0815b01: 葉落江南根歸潭北。祗陀林裏為家。毘盧峰前作宅。
0815b02: 惡聲流布滿寰中。千眼大悲窺莫及。既窺莫及。未審
0815b03: 如何與老祖相見。拈香云。擬議思量天地懸隔。
0815b04: 掃養拙明祖塔
0815b05: 打破水桶金粟寺裏大人相。贏得溈山天童室中長
0815b06: 孫子。得五峰老祖一牛。還慧山師翁一馬。踏殺天下
0815b07: 人。聲光傾四野。拈香打一圓相。于中作女人拜云。我
0815b08: 本自家兒孫。全無些子客話。
0815b09: 掃慧山老和尚塔
0815b10: 孤危壁立迥絕躋攀。佛祖到來退身有分。今日不肖
0815b11: 徵孫未審作何行逕。喝一喝云。直踏毘盧頂上行。
0815b12: 
0815b13: 
0815b14: 
0815b15: 
0815b16: 
0815b17: 
0815b18: 
0815b19: 
0815b20: 起宗真禪師語錄卷上終
