0158a01: 大方廣佛華嚴經疏鈔會本第五十六　刑七
0158a02: 唐于闐國三藏沙門實叉難陀　譯
0158a03: 唐清涼山大華嚴寺沙門澄觀撰述
0158a04: 佛子菩薩摩訶薩有十種無礙用何等為十
0158a05: 所謂眾生無礙用國土無礙用法無礙用身
0158a06: 無礙用願無礙用境界無礙用智無礙用神
0158a07: 通無礙用神力無礙用力無礙用。
0158a08: 第八十無礙用即真如相向中行如於
0158a09: 真如無障礙故故彼位果云住於此位得
0158a10: 一切剎平等等平等即是無礙之因亦無
0158a11: 礙之義又云得佛無量圓滿之身一身充
0158a12: 滿一切世界等即正顯無礙之義文中四
0158a13: 先總標十章二佛子云何下總徵十章三
0158a14: 佛子菩薩下依章別釋四佛子如是下總
0158a15: 結成益今初亦三謂標徵列名無礙者前
0158b01: 明自在即作用任運今明無礙顯作用無
0158b02: 拘又無礙有二一智二事十中有通有局
0158b03: 然法智無礙多唯約智如身剎等多唯約
0158b04: 事如眾生等通於事智然事無礙必通於
0158b05: 智智無礙境未必通事二皆即體之用故
0158b06: 並云無礙用也然十皆通二利且約化說
0158b07: 初一所化二是化處餘皆能化謂化法化
0158b08: 身等可以意得。
0158b09: 佛子云何為菩薩摩訶薩眾生等無礙用。
0158b10: 佛子菩薩摩訶薩有十種眾生無礙用何者
0158b11: 為十所謂知一切眾生無眾生無礙用知一
0158b12: 切眾生但想所持無礙用為一切眾生說法
0158b13: 未曾失時無礙用普化現一切眾生界無礙
0158b14: 用置一切眾生於一毛孔中而不迫隘無礙
0158b15: 用為一切眾生示現他方一切世界令其悉
0159a01: 見無礙用為一切眾生示現釋梵護世諸天
0159a02: 身無礙用為一切眾生示現聲聞辟支佛寂
0159a03: 靜威儀無礙用為一切眾生示現菩薩行無
0159a04: 礙用為一切眾生示現諸佛色身相好一切
0159a05: 智力成等正覺無礙用是為十。
0159a06: 第三依章別釋中即為十文皆有四謂
0159a07: 標徵釋結今初所化眾生無礙用十句中
0159a08: 前三約智辨無礙一了性空故二唯心現
0159a09: 故此二實智三知時說法即是權智餘七
0159a10: 約事無礙四能現眾生故五近收一毛六
0159a11: 遠示他剎餘四示上首之身。
0159a12: 佛子菩薩摩訶薩有十種國土無礙用何等
0159a13: 為十所謂一切剎作一剎無礙用一切剎入
0159a14: 一毛孔無礙用知一切剎無有盡無礙用一
0159a15: 身結跏趺坐充滿一切剎無礙用一身中現
0159b01: 一切剎無礙用震動一切剎不令眾生恐怖
0159b02: 無礙用以一切剎莊嚴具莊嚴一剎無礙用
0159b03: 以一剎莊嚴具莊嚴一切剎無礙用以一如
0159b04: 來一眾會一切佛剎示現眾生無礙用一
0159b05: 切小剎中剎大剎廣剎深剎仰剎覆剎側剎
0159b06: 正剎諸方網無量差別以此普示一切眾
0159b07: 生無礙用是為十。
0159b08: 第二剎無礙十中知剎無盡通智通事故
0159b09: 晉經云於一切剎深入無盡方便度世云
0159b10: 一切佛界所入無盡皆通事也餘九唯事
0159b11: 無礙深即微細剎餘並可知。
0159b12: 佛子菩薩摩訶薩有十種法無礙用何等為
0159b13: 十所謂知一切法入一法一法入一切法而
0159b14: 亦不違眾生心解無礙用從般若波羅蜜出
0159b15: 生一切法為他解說悉令開悟無礙用知一
0160a01: 切法離文字而令眾生皆得悟入無礙用知
0160a02: 一切法入一相而能演說無量法相無礙用
0160a03: 知一切法離言說能為他說無邊法門無礙
0160a04: 用於一切法善轉普門字輪無礙用以一切
0160a05: 法入一法門而不相違於不可說劫說不窮
0160a06: 盡無礙用以一切法悉入佛法令諸眾生皆
0160a07: 得悟解無礙用知一切法無有邊際無礙用
0160a08: 知一切法無障礙際猶如幻網無量差別於
0160a09: 無量劫為眾生說不可窮盡無礙用是為十。
0160a10: 第三法無礙謂皆約智於性相無礙之法
0160a11: 能知說自在故一一多即入而不壞本二
0160a12: 實智出權三無文示文四一說多相五無
0160a13: 說之說六一言圓備輪字之義彌伽處釋
0160a14: 七門門互收八以真收俗九橫知無邊十
0160a15: 豎窮其際。
0160b01: 佛子菩薩摩訶薩有十種身無礙用何等為
0160b02: 十所謂以一切眾生身入己巳身無礙用以己巳
0160b03: 身入一切眾生身無礙用一切佛身入一佛
0160b04: 身無礙用一佛身入一切佛身無礙用一切
0160b05: 剎入己巳身無礙用以一身充一切三世法
0160b06: 示現眾生無礙用於一身示現無邊身入三
0160b07: 昧無礙用於一身示現眾生數等身成正覺
0160b08: 無礙用於一切眾生身現一眾生身於一眾
0160b09: 生身現一切眾生身無礙用於一切眾生身
0160b10: 示現法身於法身示現一切眾生身無礙用
0160b11: 是為十。
0160b12: 第四身無礙用文可知。
0160b13: 佛子菩薩摩訶薩有十種願無礙用何等為
0160b14: 十所謂以一切菩薩願作自願無礙用以一
0160b15: 切佛成菩提願力示現自成正覺無礙用隨
0161a01: 所化眾生自成阿耨多羅三藐三菩提無礙
0161a02: 用於一切無邊際劫大願不斷無礙用遠離
0161a03: 識身不著智身以自在願現一切身無礙用
0161a04: 捨棄自身成滿他願無礙用普教化一切眾
0161a05: 生而不捨大願無礙用於一切劫行菩薩行
0161a06: 而大願不斷無礙用於一毛孔現成正覺以
0161a07: 願力故充一切諸佛國土於不可說不可
0161a08: 說世界為一一眾生如是示現無礙用說一
0161a09: 句法一切法界興大正法雲耀解脫電光
0161a10: 震實法雷音雨甘露味雨以大願力充洽一
0161a11: 切諸眾生界無礙用是為十。
0161a12: 第五願無礙用文並可知。
0161a13: 佛子菩薩摩訶薩有十種境界無礙用何等
0161a14: 為十所謂在法界境界而不捨眾生境界無
0161a15: 礙用在佛境界而不捨魔境界無礙用在涅
0161b01: 槃境界而不捨生死境界無礙用入一切智
0161b02: 境界而不斷菩薩種性境界無礙用住寂靜
0161b03: 境界而不捨散亂境界無礙用住無去無來
0161b04: 無戲論無相狀無體性無言說如虛空境界
0161b05: 而不捨一切眾生戲論境界無礙用住諸力
0161b06: 解脫境界而不捨一切諸方所境界無礙用
0161b07: 入無眾生際境界而不捨教化一切眾生無
0161b08: 礙用住禪定解脫神通明智寂靜境界而於
0161b09: 一切世界示現受生無礙用住如來一切行
0161b10: 莊嚴成正覺境界而現一切聲聞辟支佛寂
0161b11: 靜威儀無礙用是為十。
0161b12: 第六境界無礙謂於此十種勝劣相違境
0161b13: 中於勝現劣迴轉無礙是為菩薩分齊之
0161b14: 境文亦可知。
0161b15: 佛子菩薩摩訶薩有十種智無礙用何等為
0162a01: 十所謂無盡辯才無礙用一切總持無有忘
0162a02: 失無礙用能決定知決定說一切眾生諸根
0162a03: 無礙用於一念中以無礙智知一切眾生心
0162a04: 之所行無礙用知一切眾生欲樂隨眠習氣
0162a05: 煩惱病隨應授藥無礙用一念能入如來十
0162a06: 力無礙用以無礙智知三世一切劫及其中
0162a07: 眾生無礙用於念念中現成正覺示現眾生
0162a08: 無有斷絕無礙用於一眾生想知一切眾生
0162a09: 業無礙用於一眾生音解一切眾生語無礙
0162a10: 用是為十。
0162a11: 第七智無礙前來雖亦有智各從本類攝
0162a12: 之今則一向辨其智用然智無若干因法
0162a13: 顯別以法從智前法無礙以智從法十中
0162a14: 初二能化智次三知所化智六上入佛智
0162a15: 前六皆權智七八權實無礙智後二事事
0162b01: 無礙智。
0162b02: 佛子菩薩摩訶薩有十種神通無礙用何等
0162b03: 為十所謂於一身示現一切世界身無礙用
0162b04: 於一佛眾會聽受一切佛眾會中所說法無
0162b05: 礙用於一眾生心念中成就不可說無上菩
0162b06: 提開悟一切眾生心無礙用以一音現一切
0162b07: 世界差別言音令諸眾生各得解了無礙用
0162b08: 一念中現盡前際一切劫所有業果種種差
0162b09: 別令諸眾生悉得知見無礙用一微塵出現
0162b10: 廣大佛剎無量莊嚴無礙用令一切世界具
0162b11: 足莊嚴無礙用普入一切三世無礙用放大
0162b12: 法光明現一切諸佛菩提眾生行願無礙用
0162b13: 善守護一切天龍夜叉乾闥婆阿脩羅迦樓
0162b14: 羅緊那羅摩羅伽釋梵護世聲聞獨覺菩
0162b15: 薩所有如來十力菩薩善根無礙用是為十
0163a01: 若諸菩薩得此無礙用則能普入一切佛法。
0163a02: 第八神通無礙一無數色身通二天耳三
0163a03: 他心四分別言辭五宿住通故度世經名
0163a04: 見前世六往一切佛剎通莊嚴乃是其中
0163a05: 別義七未來劫通前已巳明過去故通舉三
0163a06: 世八即一切法智通故度世云一切諸佛
0163a07: 菩薩所建立行演法光明而照耀之即是
0163a08: 法光照佛法也九即天眼度世云知見一
0163a09: 切等故謂見有所作而守護之十準晉本
0163a10: 云佛子略說菩薩平等觀一切諸法通自
0163a11: 在此即一切法滅盡三昧通平等寂滅故
0163a12: 故度世云菩薩平等寂諸音響則以平夷
0163a13: 等御眾生今文脫此文中略舉故不曲盡
0163a14: 大旨不異如十通品辨。
0163a15: 佛子菩薩摩訶薩有十種神力無礙用何等
0163b01: 為十所謂以不可說世界置一塵中無礙用
0163b02: 於一塵中現等法界一切佛剎無礙用以一
0163b03: 切大海水置一毛孔周旋往返十方世界而
0163b04: 於眾生無所觸嬈無礙用以不可說世界內
0163b05: 自身中示現一切神通所作無礙用以一毛
0163b06: 繫不可數金剛圍山持以遊行一切世界不
0163b07: 令眾生生恐怖心無礙用以不可說劫作一
0163b08: 劫一劫作不可說劫於中示現成壞差別不
0163b09: 令眾生心有恐怖無礙用於一切世界現水
0163b10: 火風災種種變壞而不惱眾生無礙用一切
0163b11: 世界三災壞時悉能護持一切眾生資生之
0163b12: 具不令損無礙用以一手持不思議世界
0163b13: 擲不可說世界之外不令眾生有驚怖想無
0163b14: 礙用說一切剎同於虛空令諸眾生悉得悟
0163b15: 解無礙用是為十。
0164a01: 第九神力無礙神通多約外用無壅神力
0164a02: 多約內有幹能故其十中多約一毛含攝
0164a03: 等此即身力後是智力若以通攝力十種
0164a04: 神力但是一神足通耳既分通力兩殊故
0164a05: 十通中少說神境。
0164a06: 佛子菩薩摩訶薩有十種力無礙用何等為
0164a07: 十所謂眾生力無礙用教化調伏不捨離故
0164a08: 剎力無礙用示現不可說莊嚴而莊嚴故法
0164a09: 力無礙用令一切身入無身故劫力無礙用
0164a10: 修行不斷故佛力無礙用覺悟睡眠故行力
0164a11: 無礙用攝取一切菩薩行故如來力無礙用
0164a12: 度脫一切眾生故無師力無礙用自覺一切
0164a13: 諸法故一切智力無礙用以一切智成正覺
0164a14: 故大悲力無礙用不捨一切眾生故是為十。
0164a15: 第十力無礙用悲智之力皆無礙故亦有
0164b01: 事用無礙從多說之。
0164b02: 佛子如是名為菩薩摩訶薩十種無礙用若
0164b03: 有得此十無礙用者於阿耨多羅三藐三菩
0164b04: 提欲成不成隨意無違雖成正覺而亦不斷
0164b05: 行菩薩行何以故菩薩摩訶薩發大誓願入
0164b06: 無邊無礙用門善巧示現故。
0164b07: 第四總結成益中欲成不成已巳得無礙得
0164b08: 果不捨因尤顯無礙。
0164b09: 佛子菩薩摩訶薩有十種遊戲何等為十所
0164b10: 謂以眾生身作剎身而亦不壞眾生身是菩
0164b11: 薩遊戲以剎身作眾生身而亦不壞於剎身
0164b12: 是菩薩遊戲於佛身示現聲聞獨覺身而不
0164b13: 損減如來身是菩薩遊戲於聲聞獨覺身示
0164b14: 現如來身而不增長聲聞獨覺身是菩薩遊
0164b15: 戲於菩薩行身示現成正覺身而亦不斷菩
0165a01: 薩行身是菩薩遊戲於成正覺身示現修菩
0165a02: 薩行身而亦不減成菩提身是菩薩遊戲於
0165a03: 涅槃界示現生死身而不著生死是菩薩遊
0165a04: 戲於生死界示現涅槃亦不究竟入於涅槃
0165a05: 是菩薩遊戲入於三昧而示現行住坐臥一
0165a06: 切業亦不捨三昧正受是菩薩遊戲在一佛
0165a07: 所聞法受持其身不動而以三昧力於不可
0165a08: 說諸佛會中各各現身亦不分身亦不起定
0165a09: 而聞法受持相續不斷如是念念於一一三
0165a10: 昧身各出生不可說不可說三昧身如是次
0165a11: 第一切諸劫猶可窮盡而菩薩三昧身不可
0165a12: 窮盡是菩薩遊戲是為十若諸菩薩安住此
0165a13: 法則得如來無上大智遊戲。
0165a14: 第九遊戲下三門明無縛無著解脫迴向
0165a15: 中行彼有百門廣顯以無縛著解脫成就
0165b01: 普賢自在智用今略其三此門任志行成
0165b02: 遊賞自在次門明境界難量後門明智用
0165b03: 幹能皆由無縛無著故今初十中攝為五
0165b04: 對一依正染淨相作而皆不壞本相正顯
0165b05: 遊戲之義如世縱情遊戲無損動故他皆
0165b06: 倣此二大小乘互現三因果互現四生死
0165b07: 涅槃互現五定散自在謂初即定中起用
0165b08: 而常定後即用中入定而常用。
0165b09: 佛子菩薩摩訶薩有十種境界何等為十所
0165b10: 謂示現無邊法界門令眾生得入是菩薩境
0165b11: 界示現一切世界無量妙莊嚴令眾生得入
0165b12: 是菩薩境界化往一切眾生界悉方便開悟
0165b13: 是菩薩境界於如來身出菩薩身於菩薩身
0165b14: 出如來身是菩薩境界於虛空界現世界於
0165b15: 世界現虛空界是菩薩境界於生死界現涅
0166a01: 槃界於涅槃界現生死界是菩薩境界於一
0166a02: 眾生語言中出生一切佛法語言是菩薩境
0166a03: 界以無邊身現作一身一身作一切差別身
0166a04: 是菩薩境界以一身充滿一切法界是菩薩
0166a05: 境界於一念中令一切眾生發菩提心各現
0166a06: 無量身成等正覺是菩薩境界是為十若諸
0166a07: 菩薩安住此法則得如來無上大智慧境界。
0166a08: 第二境界難量通二種境一即遊戲所行
0166a09: 之境故晉經名為勝行二即分齊之境謂
0166a10: 出沒無礙唯菩薩能故十中前三通所行
0166a11: 境後七皆分齊境。
0166a12: 佛子菩薩摩訶薩有十種力何等為十所謂
0166a13: 深心力不雜一切世情故增上深心力不捨
0166a14: 一切佛法故方便力諸有所作究竟故智力
0166a15: 了知一切心行故願力一切所求令滿故行
0166b01: 力盡未來際不斷故乘力能出生一切乘而
0166b02: 不捨大乘故神變力於一一毛孔中各各示
0166b03: 現一切清淨世界一切如來出興世故菩提
0166b04: 力令一切眾生發心成佛無斷絕故轉法輪
0166b05: 力說一句法悉稱一切眾生諸根性欲故是
0166b06: 為十若諸菩薩安住此法則得諸佛無上一
0166b07: 切智十力。
0166b08: 第三十力智能十中前七自分力後三勝
0166b09: 進力前中初三自利一一向深求故釋以
0166b10: 不雜二深求佛法佛法即是增上三所作
0166b11: 究竟者由有善巧次二利他後二通二利
0166b12: 餘可知。
0166b13: 佛子菩薩摩訶薩有十種無畏。
0166b14: 第十十無畏下四門明法界無量迴向中
0166b15: 行分之為三初門明所迴善根次門明法
0167a01: 界行體後二門明所成之德今初即是法
0167a02: 施善根無畏即說法之德故。
0167a03: 何等為十佛子菩薩摩訶薩悉能聞持一切
0167a04: 言說作如是念設有眾生無量無邊從十方
0167a05: 來以百千大法而問於我我於彼問不見微
0167a06: 少難可答相以不見故心得無畏究竟到彼
0167a07: 大無畏岸隨其所問悉能詶對斷其疑惑無
0167a08: 有怯弱是為菩薩第一無畏。
0167a09: 十中一聞持無畏。
0167a10: 佛子菩薩摩訶薩得如來灌頂無礙辯才到
0167a11: 於一切文字言音開示祕密究竟彼岸作如
0167a12: 是念設有眾生無量無邊從十方來以無量
0167a13: 法而問於我我於彼問不見微少難可答相
0167a14: 以不見故心得無畏究竟到彼大無畏岸隨
0167a15: 其所問悉能詶對斷其疑惑無有恐懼是為
0167b01: 菩薩第二無畏。
0167b02: 二辯才無畏上二不畏不能答難。
0167b03: 佛子菩薩摩訶薩知一切法空離我離我所
0167b04: 無作無作者無知者無命者無養育者無補
0167b05: 伽羅離蘊界處永出諸見心如虛空作如是
0167b06: 念不見眾生有微少相能損惱我身語意業
0167b07: 何以故菩薩遠離我我所故不見諸法有少
0167b08: 性相以不見故心得無畏究竟到彼大無畏
0167b09: 岸堅固勇猛不可沮壞是為菩薩第三無畏。
0167b10: 三二空無畏了達二空不畏妄念。
0167b11: 佛子菩薩摩訶薩佛力所護佛力所持住佛
0167b12: 威儀所行真實無有變易作如是念我不見
0167b13: 有少分威儀令諸眾生生訶責相以不見故
0167b14: 心得無畏於大眾中安隱說法是為菩薩第
0167b15: 四無畏。
0168a01: 四威儀無無畏。
0168a02: 佛子菩薩摩訶薩身語意業皆悉清淨鮮白
0168a03: 柔和遠離眾惡作如是念我不自見身語意
0168a04: 業而有少分可訶責相以不見故心得無畏
0168a05: 能令眾生住於佛法是為菩薩第五無畏。
0168a06: 五三業無過無畏上二不畏外譏。
0168a07: 佛子菩薩摩訶薩金剛力士天龍夜叉乾闥
0168a08: 婆阿脩羅帝釋梵王四天王等常隨侍衛一
0168a09: 切如來護念不捨菩薩摩訶薩作如是念我
0168a10: 不見有眾魔外道有見眾生能來障我行菩
0168a11: 薩道少分之相以不見故心得無畏究竟到
0168a12: 彼大無畏岸發歡喜心行菩薩行是為菩薩
0168a13: 第六無畏。
0168a14: 六外護無畏不畏眾魔外道。
0168a15: 佛子菩薩摩訶薩已巳得成就第一念根心無
0168b01: 忘失佛所可作如是念如來所說成菩提
0168b02: 道文字句法我不於中見有少分忘失之相
0168b03: 以不見故心得無畏受持一切如來正法行
0168b04: 菩薩行是為菩薩第七無畏。
0168b05: 七正念無畏不畏遺忘。
0168b06: 佛子菩薩摩訶薩智慧方便悉已巳通達菩薩
0168b07: 諸力皆得究竟常勤教化一切眾生恒以願
0168b08: 心繫佛菩提而為悲愍眾生故成就眾生故
0168b09: 於煩惱濁世示現受生種族尊貴眷屬圓滿
0168b10: 所欲從心歡娛快樂而作是念我雖與此眷
0168b11: 屬聚會不見少相而可貪著廢我修行禪定
0168b12: 解脫及諸三昧總持辯才菩薩道法何以故
0168b13: 菩薩摩訶薩於一切法已巳得自在到於彼岸
0168b14: 修菩薩行誓不斷絕不見世間有一境界而
0168b15: 能惑亂菩薩道者以不見故心得無畏究竟
0169a01: 到彼大無畏岸以大願力於一切世界示現
0169a02: 受生是為菩薩第八無畏。
0169a03: 八方便無畏不畏生死如善治船不懼海
0169a04: 難如善治船者即大品經意七地已引。
0169a05: 佛子菩薩摩訶薩恒不忘失薩婆若心乘於
0169a06: 大乘行菩薩行以一切智大心勢力示現一
0169a07: 切聲聞獨覺寂靜威儀作如是念我不自見
0169a08: 當於二乘而取出離少分之相以不見故心
0169a09: 得無畏到彼無上大無畏岸普能示現一切
0169a10: 乘道究竟滿足平等大乘是為菩薩第九無
0169a11: 畏。
0169a12: 九一切智心無畏不畏二乘。
0169a13: 佛子菩薩摩訶薩成就一切諸白淨法具足
0169a14: 善根圓滿神通究竟住於諸佛菩提滿足一
0169a15: 切諸菩薩行於諸佛所受一切智灌頂之記
0169b01: 而常化眾生行菩薩道作如是念我不自見
0169b02: 有一眾生應可成熟而不能現諸佛自在而
0169b03: 成熟相以不見故心得無畏究竟到彼大無
0169b04: 畏岸不斷菩薩行不捨菩薩願隨所應化一
0169b05: 切眾生現佛境界而化度之是為菩薩第十
0169b06: 無畏。
0169b07: 十具行無畏不畏不能化生。
0169b08: 佛子是為菩薩摩訶薩十種無畏若諸菩薩
0169b09: 安住此法則得諸佛無上大無畏而亦不捨
0169b10: 菩薩無畏。
0169b11: 佛子菩薩摩訶薩有十種不共法。
0169b12: 第二不共法正明法界行體以稱法界起
0169b13: 行故不共凡小又悟不由他亦非他共。
0169b14: 何等為十佛子菩薩摩訶薩不由他教自然
0169b15: 修行六波羅蜜常樂大施不生慳恒持淨
0170a01: 戒無所毀犯具足忍辱心不動搖有大精進
0170a02: 未曾退轉善入諸禪永無散亂巧修智慧悉
0170a03: 除惡見是為第一不由他教隨順波羅蜜道
0170a04: 修六度不共法佛子菩薩摩訶薩普能攝受
0170a05: 一切眾生所謂以財及法而行惠施正念現
0170a06: 前和顏愛語其心歡喜示如實義令得悟解
0170a07: 諸佛菩提無有憎嫌平等利益是為第二不
0170a08: 由他教順四攝道勤攝眾生不共法佛子菩
0170a09: 薩摩訶薩善巧迴向所謂不求果報迴向順
0170a10: 佛菩提迴向不著一切世間禪定三昧迴向
0170a11: 為利益一切眾生迴向為不斷如來智慧迴
0170a12: 向是為第三不由他教為諸眾生發起善根
0170a13: 求佛智慧不共法。
0170a14: 十中一自利行二化他行三上求行。
0170a15: 佛子菩薩摩訶薩到善巧方便究竟彼岸心
0170b01: 恒顧復一切眾生不厭世俗凡愚境界不樂
0170b02: 二乘出離之道不著己巳樂唯勤化度善能入
0170b03: 出禪定解脫於諸三昧悉得自在往來生死
0170b04: 如遊園觀未曾暫起疲厭之心或住魔宮或
0170b05: 為釋天梵王世主一切生處靡不於中而現
0170b06: 其身或於外道眾中出家而恒遠離一切邪
0170b07: 見一切世間文詞咒術字印筭數乃至遊戲
0170b08: 歌舞之法悉皆示現無不精巧或時示作端
0170b09: 正婦人智慧才能世中第一於諸世間出世
0170b10: 間法能問能說問答斷疑皆得究竟一切世
0170b11: 間出世間事亦悉通達到於彼岸一切眾生
0170b12: 恒來瞻仰雖現聲聞辟支佛威儀而不失大
0170b13: 乘心雖念念中示成正覺而不斷菩薩行是
0170b14: 為第四不由他教方便善巧究竟彼岸不共
0170b15: 法。
0171a01: 四善巧行於中五一巧離二乘二善能下
0171a02: 巧修三昧三往來下巧順世間四雖現下
0171a03: 巧住諸乘五雖念念下巧窮因果。
0171a04: 佛子菩薩摩訶薩善知權實雙行道智慧自
0171a05: 在到於究竟所謂住於涅槃而示現生死知
0171a06: 無眾生而勤行教化究竟寂滅而現起煩惱
0171a07: 住一堅密智慧法身而普現無量諸眾生身
0171a08: 常入深禪定而示受欲樂常遠離三界而不
0171a09: 捨眾生常樂法樂而現有婇女歌詠嬉戲雖
0171a10: 以眾相好莊嚴其身而示受醜陋貧賤之形
0171a11: 常積集眾善無諸過惡而現生地獄畜生餓
0171a12: 鬼雖已巳到於佛智彼岸而亦不捨菩薩智身
0171a13: 菩薩摩訶薩成就如是無量智慧聲聞獨覺
0171a14: 尚不能知何況一切童蒙眾生是為第五不
0171a15: 由他教權實雙行不共法。
0171b01: 五雙行不共行有標釋結可知。
0171b02: 佛子菩薩摩訶薩身口意業隨智慧行皆悉
0171b03: 清淨所謂具足大慈永離殺心乃至具足正
0171b04: 解無有邪見是為第六不由他教身口意業
0171b05: 隨智慧行不共法。
0171b06: 六三業隨智慧行行。
0171b07: 佛子菩薩摩訶薩具足大悲不捨眾生代一
0171b08: 切眾生而受諸苦所謂地獄苦畜生苦餓鬼
0171b09: 苦為利益故不生勞倦唯專度脫一切眾生
0171b10: 未曾耽染五欲境界常為精勤滅除眾苦是
0171b11: 為第七不由他教常起大悲不共法。
0171b12: 七悲代他苦行。
0171b13: 佛子菩薩摩訶薩常為眾生之所樂見梵王
0171b14: 帝釋四天王等一切眾生見無厭足何以故
0171b15: 菩薩摩訶薩久遠世來行業清淨無有過失
0172a01: 是故眾生見者無厭是為第八不由他教一
0172a02: 切眾生皆悉樂見不共法。
0172a03: 八大慈攝物行。
0172a04: 佛子菩薩摩訶薩於薩婆若大誓莊嚴志樂
0172a05: 堅固雖處凡夫聲聞獨覺險難之處終不退
0172a06: 失一切智心明淨妙寶佛子如有寶珠名淨
0172a07: 莊嚴置泥潦中光色不改能令濁水悉皆澄
0172a08: 淨菩薩摩訶薩亦復如是雖在凡愚雜濁等
0172a09: 處終不失壞求一切智清淨寶心而能令彼
0172a10: 諸惡眾生遠離妄見煩惱穢濁得求一切智
0172a11: 清淨心寶是為第九不由他教在眾難處不
0172a12: 失一切智心寶不共法。
0172a13: 九堅淨自他行涅槃春池可於中說涅槃春池
0172a14: 者然此經喻乃有二意一約教說二約理說今引涅槃乃是約教即第二名春池喻
0172a15: 經云譬如春時有諸人等在大池浴乘船遊戲失璃寶沒深水中是時諸人悉共
0172b01: 入水求覓是寶競捉瓦石各各自謂得璃寶歡喜持出乃知非真是時寶珠猶在
0172b02: 水中以珠力故水皆澄清於是大眾乃見寶珠故在水下猶如仰觀虛空月形是時
0172b03: 眾中有一智人以方便力安徐入水即得寶珠遠公釋云此即對前比丘歎昔所解
0172b04: 無常苦空無我真法教其甄揀於中先喻後約喻教勸喻中有三一求真取偽喻二
0172b05: 歡喜下知偽非真喻三是時下捨偽取真喻上方喻意下約喻教勸比丘文別有四
0172b06: 一約初喻呵其取喻經云汝等比丘不應如是修集無常苦無我想不淨想等以為
0172b07: 寶義如彼諸人各以瓦石而為寶珠二約第三喻教其取真經云汝等應當善學方
0172b08: 便在在處處常修我想常樂淨想三約第二喻勸知昔偽經云復應當知先所修集
0172b09: 四法相貌悉是顛倒四重約第三喻勸修令真經云欲得真實修諸想者如彼智人
0172b10: 巧出寶珠謂我想常樂淨想中釋云譬如春時有諸人等在大池浴全為設譬使
0172b11: 知昔非而學今得是為用也春既可樂又開浴之端而大池清曠濯之甚宜除垢合
0172b12: 時寔唯昔說無常想者沐浴來集如林集聽本為滌累以譬在大池浴今喻不稱故
0172b13: 云有諸人等經言乘船遊戲者既聽致惑遂有失言言跡似漫義曰浮虛而在言先
0172b14: 則應前遇聽者乘以為寶是泛舟之像離內之外無有實功為遊戲也經失璃寶
0172b15: 沒深水中者常與無常理大不偏言兼可珍而必是應獲由乘漫乘之為失寶也乖
0173a01: 則永隱為深沒矣經是時諸人悉共入水求覓是寶者聽本應取言旨以從失成求
0173a02: 豈曰知之理數然耳求必就說為人入水矣經競捉瓦石至乃知非真言旨雖俱以
0173a03: 乖為隱然一本顯譬浮一本蜜譬沉而取者其實非寶為草木瓦有之沉浮皆謂得
0173a04: 真莫不歡喜持出於伊字之譬及佛判非明外乃知非也經是時寶珠至水皆澄清
0173a05: 於取不得為故在水中於知非為義真旨始現乎語旨現不復渾跡則是珠力使澄
0173a06: 清矣經於是大眾至虛空月形者既自知謬方見語旨猶在言下明顯如月無復有
0173a07: 暗而理可仰故如仰觀虛空中月也經是時眾中至即便得珠如說修行為安徐入
0173a08: 水要在修習我常四法而不廢替方便之義先修於常然後知無常如是得成在我
0173a09: 豈非智哉經不應修習無常等想乃至而為寶珠者合也譬中已悉故合耳昔修
0173a10: 都非而以為是似彼癡人也經汝等應當善學方便在在處處常修我想常樂淨想
0173a11: 者處處常修此四法者必以得之為方便也經復應當知先所修習四法相貌悉是
0173a12: 顛倒者知是則知非知非則知是對觀然後無惑矣經欲得真實修諸想者如彼智
0173a13: 人巧出寶珠所謂我想常樂淨想者要常修得我常樂淨然後都得真實如彼智人
0173a14: 也上生公釋遠師大同而不委此此上約權實教旨故引涅槃若直就經宜用心觀
0173a15: 約理以說經中初法次喻後合以一切智清淨妙法而為寶者具三德故明為般若
0173b01: 淨即解脫妙為法身即體之智曰明即照之寂為淨斯一不二為法身體妙之至也
0173b02: 凡夫如泥二乘有淺智如潦光色不改不壞自心令濁水清即是利他遠見煩惱異
0173b03: 於夫求一切智異於二乘故非夫行非賢聖行是菩薩行也。
0173b04: 佛子菩薩摩訶薩成就自覺境界智無師自
0173b05: 悟究竟自在到於彼岸離垢法繒以冠其首
0173b06: 而於善友不捨親近於諸如來常樂尊重是
0173b07: 為第十不由他教得最上法不離善知識不
0173b08: 捨尊重佛不共法。
0173b09: 十位滿常修行。
0173b10: 佛子是為菩薩摩訶薩十種不共法若諸菩
0173b11: 薩安住其中則得如來無上廣大不共法。
0173b12: 佛子菩薩摩訶薩有十種業何等為十所謂
0173b13: 一切世界業悉能嚴淨故一切諸佛業悉能
0173b14: 供養故一切菩薩業同種善根故一切眾生
0173b15: 業悉能教化故一切未來業盡未來際攝取
0174a01: 故一切神力業不離一世界至一切世界
0174a02: 故一切光明業放無邊色光明一一光中有
0174a03: 蓮華座各有菩薩結跏趺坐而顯現故一切
0174a04: 三寶種不斷業諸佛滅後守護住持諸佛法
0174a05: 故一切變化業於一切世界說法教化諸眾
0174a06: 生故一切加持業於一念中隨諸眾生心之
0174a07: 所欲皆為示現令一切願悉成滿故是為十
0174a08: 若諸菩薩安住此法則得如來無上廣大業。
0174a09: 第三十種業下二門明所成之德中先明
0174a10: 業用十句可知。
0174a11: 佛子菩薩摩訶薩有十種身何等為十所謂
0174a12: 不來身於一切世間不受生故不去身於一
0174a13: 切世間求不得故不實身一切世間如實得
0174a14: 故不虛身以如實理示世間故不盡身盡未
0174a15: 來際無斷絕故堅固身一切眾魔不能壞故
0174b01: 不動身眾魔外道不能動故具相身示現清
0174b02: 淨百福相故無相身法相究竟悉無相故普
0174b03: 至身與三世佛同一身故是為十若諸菩薩
0174b04: 安住此法則得如來無上無盡之身。
0174b05: 後門十身顯得其體然若身若業皆同法
0174b06: 界無量略舉十耳此中十身與第九行十
0174b07: 身大同小異謂此不來不去即彼不生不
0174b08: 滅不實不虛即彼不實不妄不盡堅固即
0174b09: 彼不遷不壞不遷則橫無遷變不盡則豎
0174b10: 說無窮此中不動即彼一相故文殊般若
0174b11: 云不動法界法界即一相由得一相魔不
0174b12: 能動此具相身即彼入一切世界諸趣身
0174b13: 無相名同普至身即彼入一切世界非趣
0174b14: 身餘如十行中辨。上來迴向位竟。
0174b15: 佛子菩薩摩訶薩有十種身業何等為十所
0175a01: 謂一身充滿一切世界身業於一切眾生前
0175a02: 悉能示現身業於一切趣悉能受生身業遊
0175a03: 行一切世界身業往詣一切諸佛眾會身業
0175a04: 能以一手普覆一切世界身業能以一手磨
0175a05: 一切世界金剛圍山碎如微塵身業於自身
0175a06: 中現一切佛剎成壞示於眾生身業以一身
0175a07: 容受一切眾生界身業於自身中普現一切
0175a08: 清淨佛剎一切眾生於中成道身業是為十
0175a09: 若諸菩薩安住此法則得如來無上佛業悉
0175a10: 能覺悟一切眾生。
0175a11: 大文第五十種身業下有五十門答五十
0175a12: 問明十地位中行相古德分四初十二門
0175a13: 明十地中三業殊勝行寄在初地二從十
0175a14: 種勤修下九門明造修離障行寄二三地
0175a15: 三從十種離生道下九門明造修純熟行
0175b01: 寄在四地已巳上位四從十種足下二十門
0175b02: 報相圓滿行寄八地已上位此釋猶稍近
0175b03: 文亦未盡理今亦依次分配十地初地十
0175b04: 門次八漸略文勢爾故謂二地六門三四
0175b05: 各五門五二六一七八各三九地二門十
0175b06: 地十三門至文當知今初十門明歡喜地
0175b07: 中行若麤相分總為三初二約身次四
0175b08: 辨語後四明意總顯彼地三業殊勝若順
0175b09: 彼文且分為二初九明初住地中行後一
0175b10: 明安住地中行前中分四初六門明依何
0175b11: 身次心一門辨以何因三發心門明為何
0175b12: 義四周門顯有何相今初分二前二約
0175b13: 身辨身後四就語辨身語屬身故皆是深
0175b14: 種善根之所攝故今初分二此門約色身
0175b15: 業用明身十句可知。
0176a01: 佛子菩薩摩訶薩復有十種身何等為十所
0176a02: 謂諸波羅蜜身悉正修行故四攝身不捨一
0176a03: 切眾生故大悲身代一切眾生受無量苦無
0176a04: 疲厭故大慈身救護一切眾生故福德身饒
0176a05: 益一切眾生故智慧身與一切佛身同一性
0176a06: 故法身永離諸趣受生故方便身於一切處
0176a07: 現前故神力身示現一切神變故菩提身隨
0176a08: 樂隨時成正覺故是為十若諸菩薩安住此
0176a09: 法則得如來無上大智慧身。
0176a10: 後十種身約法門自體明身故但云身十
0176a11: 中度攝福智等即前深種善根集助道等
0176a12: 互有影略。
0176a13: 佛子菩薩摩訶薩有十種語何等為十所謂
0176a14: 柔語使一切眾生皆安隱故甘露語令一
0176a15: 切眾生悉清涼故不誑語所有言說皆如實
0176b01: 故真實語乃至夢中無妄語故廣大語一切
0176b02: 釋梵四天王等皆尊敬故甚深語顯示法性
0176b03: 故堅固語說法無盡故正直語發言易了故
0176b04: 種種語隨時示現故開悟一切眾生語隨其
0176b05: 欲樂令解了故是為十若諸菩薩安住此法
0176b06: 則得如來無上微妙語。
0176b07: 二就語辨身中四門皆是所種善根是知
0176b08: 彼文雖無義已巳含有若全異彼豈為彼行
0176b09: 若全同彼何須重說故彼文節節皆云若
0176b10: 廣說者不可窮盡小異何疑四門即分為
0176b11: 四初十種語明語體用若約遮釋十中初
0176b12: 一離惡口二離兩舌次二離妄語一麤二
0176b13: 細餘六離語若約表釋十種各顯一德。
0176b14: 佛子菩薩摩訶薩有十種淨修語業何等為
0176b15: 十所謂樂聽聞如來音聲淨修語業樂聞說
0177a01: 菩薩功德淨修語業不說一切眾生不樂聞
0177a02: 語淨修語業真實遠離語四過失淨修語業
0177a03: 歡喜踊躍讚歎如來淨修語業如來塔所高
0177a04: 聲讚佛如實功德淨修語業以深淨心施眾
0177a05: 生法淨修語業音樂歌頌讚歎如來淨修語
0177a06: 業於諸佛所聽聞正法不惜身命淨修語業
0177a07: 捨身承事一切菩薩及諸法師而受妙法淨
0177a08: 修語業是為十。
0177a09: 二十種淨修語顯語淨因初二攝法次二
0177a10: 離過次二攝善次二法施後二求法行由
0177a11: 此十事能令語淨。
0177a12: 若菩薩摩訶薩以此十事淨修語業則得十
0177a13: 種守護何等為十所謂天王為首一切天眾
0177a14: 而為守護龍王為首一切龍眾而為守護夜
0177a15: 叉王為首乾闥婆王為首阿脩羅王為首迦
0177b01: 樓羅王為首緊那羅王為首摩羅伽王為
0177b02: 首梵王為首一一皆與自己巳徒眾而為守護
0177b03: 如來法王為首一切法師皆悉守護是為十。
0177b04: 三十王守護即淨語之果發其言善幽
0177b05: 應之況其人乎然地經中善知識善護意
0177b06: 通由諸善不獨由語故度世經亦不躡前。
0177b07: 佛子菩薩摩訶薩得此守護已巳則能成辦十
0177b08: 種大事何等為十所謂一切眾生皆令歡喜
0177b09: 一切世界悉能往詣一切諸根皆能了知一
0177b10: 切勝解悉令清淨一切煩惱皆令除斷一切
0177b11: 習氣皆令捨離一切欲樂皆令明潔一切深
0177b12: 心悉使增長一切法界悉令周一切涅槃
0177b13: 普令明見是為十。
0177b14: 四十種大事案經即內善外護故能成所
0177b15: 作然即地經善集白法善淨深心等餘句
0178a01: 中義亦不獨躡於語然皆躡者以語例餘
0178a02: 於理無爽十句並通二利文相亦顯。
0178a03: 佛子菩薩摩訶薩有十種心何等為十所謂
0178a04: 如大地心能持能長一切眾生諸善根故如
0178a05: 大海心一切諸佛無量無邊大智法水悉流
0178a06: 入故如須彌山王心置一切眾生於出世間
0178a07: 最上善根處故如摩尼寶王心樂欲清淨無
0178a08: 雜染故如金剛心決定深入一切法故如金
0178a09: 剛圍山心諸魔外道不能動故如蓮華心一
0178a10: 切世法不能染故如優曇華心一切劫中
0178a11: 難值遇故如淨日心破暗障故如虛空心不
0178a12: 可量故是為十若諸菩薩安住其中則得如
0178a13: 來無上大清淨心。
0178a14: 第二十種心者明以何因以大悲為首荷
0178a15: 負一切等故十中一荷負心心如大地荷
0178b01: 四重任故二深廣心包含無外故三勝心
0178b02: 四淨心五利六堅七無染八希有九智慧
0178b03: 十無邊並語心體也。
0178b04: 佛子菩薩摩訶薩有十種發心何等為十所
0178b05: 謂發我當度脫一切眾生心發我當令一切
0178b06: 眾生除斷煩惱心發我當令一切眾生消滅
0178b07: 習氣心發我當斷除一切疑惑心發我當除
0178b08: 滅一切眾生苦惱心發我當除滅一切惡道
0178b09: 諸難心發我當敬順一切如來心發我當善
0178b10: 學一切菩薩所學心發我當於一切世間一
0178b11: 一毛端處現一切佛成正覺心發我當於一
0178b12: 切世界擊無上法鼓令諸眾生隨其根欲悉
0178b13: 得悟解心是為十若諸菩薩安住其中則得
0178b14: 如來無上大發起能事心。
0178b15: 第三十種發心者明為何義為上求下化
0179a01: 故發起勝用十句可知。
0179a02: 佛子菩薩摩訶薩有十種周心何等為十
0179a03: 所謂周一切虛空心發意廣大故周一
0179a04: 切法界心深入無邊故周一切三世心一
0179a05: 念悉知故周一切佛出現心於入胎誕生
0179a06: 出家成道轉法輪般涅槃悉明了故周一
0179a07: 切眾生心悉知根欲習氣故周一切智慧
0179a08: 心隨順了知法界故周一切無邊心知諸
0179a09: 幻網差別故周一切無生心不得諸法自
0179a10: 性故周一切無礙心不住自心他心故周
0179a11: 一切自在心一念普現成佛故是為十若
0179a12: 諸菩薩安住其中則得無量無上佛法周
0179a13: 莊嚴。
0179a14: 第四十種周心明有何相以過凡夫地
0179a15: 入真如法中故十中一總明悲廣智大曠
0179b01: 若虛空二智契深極餘皆可知。
0179b02: 佛子菩薩摩訶薩有十種根何等為十所謂
0179b03: 歡喜根見一切佛信不壞故希望根所聞佛
0179b04: 法皆悟解故不退根一切作事皆究竟故安
0179b05: 住根不斷一切菩薩行故微細根入般若波
0179b06: 羅蜜微妙理故不休息根究竟一切眾生事
0179b07: 故如金剛根證知一切諸法性故金剛光燄
0179b08: 根普照一切佛境界故無差別根一切如來
0179b09: 同一身故無礙際根深入如來十種力故是
0179b10: 為十若諸菩薩安住其中則得如來無上大
0179b11: 智圓滿根。
0179b12: 第二十種根即安住地中行由前初住之
0179b13: 行令此勝用增上皆光顯故名之為根十
0179b14: 中分三初一信成就次六修行成就於中
0179b15: 初句樂欲根即近安樂法多聞能正觀故
0180a01: 二不退者即不著名利於三昧中亦無愛
0180a02: 著及貪求故三安住者萬行念念現前故
0180a03: 四五悲智不斷上皆教道六即證道之修
0180a04: 後三即迴向成就一總求一切地智故即
0180a05: 金剛智照徹法性故二別求法身三求功
0180a06: 德身謂十力等。
0180a07: 佛子菩薩摩訶薩有十種深心何等為十所
0180a08: 謂不染一切世間法深心不雜一切二乘道
0180a09: 深心了達一切佛菩提深心隨順一切智智
0180a10: 道深心不為一切眾魔外道所動深心淨修
0180a11: 一切如來圓滿智深心受持一切所聞法深
0180a12: 心不著一切受生處深心具足一切微細智
0180a13: 深心修一切諸佛法深心是為十若諸菩薩
0180a14: 安住其中則得一切智無上清淨深心。
0180a15: 第二十種深心下六門明第二地中行於
0180b01: 中二初二門明發起淨十種深心後四門
0180b02: 自體淨今初前門自分直明深心後門勝
0180b03: 進加以增上今初晉經及論皆名直心者
0180b04: 然深心有二義一於法殷重名深即樂修
0180b05: 善行二契理名深深入理故若語直心但
0180b06: 有後義正念真如法故今文具二初由契
0180b07: 理二由修行次七廣上契理後一顯前修
0180b08: 行。
0180b09: 佛子菩薩摩訶薩有十種增上深心何等為
0180b10: 十所謂不退轉增上深心積集一切善根故
0180b11: 離疑惑增上深心解一切如來密語故正持
0180b12: 增上深心大願大行所流故最勝增上深心
0180b13: 深入一切佛法故為主增上深心一切佛法
0180b14: 自在故廣大增上深心普入種種法門故上
0180b15: 首增上深心一切所作成辦故自在增上深
0181a01: 心一切三昧神通變化莊嚴故安住增上深
0181a02: 心攝受本願故無休息增上深心成熟一切
0181a03: 眾生故是為十若諸菩薩安住此法則得一
0181a04: 切諸佛無上清淨增上深心。
0181a05: 二增上深心即勝進上求增殷重故十句
0181a06: 亦四初門樂修善行二標契理次三成上
0181a07: 離疑一出所因二彰所入三成德自在後
0181a08: 五成上積集善根。
0181a09: 佛子菩薩摩訶薩有十種勤修何等為十所
0181a10: 謂布施勤修悉捨一切不求報故持戒勤修
0181a11: 頭陀苦行少欲知足無所欺故忍辱勤修離
0181a12: 自他想忍一切惡畢竟不生恚害心故精進
0181a13: 勤修身語意業未曾散亂一切所作皆不退
0181a14: 轉至究竟故禪定勤修解脫三昧出現神通
0181a15: 離一切欲煩惱諍諸眷屬故智慧勤修修
0181b01: 習積聚一切功德無厭倦故大慈勤修知諸
0181b02: 眾生無自性故大悲勤修知諸法空普代一
0181b03: 切眾生受苦無疲厭故覺悟如來十力勤修
0181b04: 了達無礙示眾生故不退法輪勤修轉至一
0181b05: 切眾生心故是為十若諸菩薩安住此法則
0181b06: 得如來無上大智慧勤修。
0181b07: 第二十種勤修下四門明自體淨中行彼
0181b08: 約別地之行但明於戒而有三聚今文分
0181b09: 二初一門通修十度即攝善法戒律儀亦
0181b10: 在其中以地相望是修位之首故特名勤
0181b11: 修晉經名方便方便修起故。
0181b12: 佛子菩薩摩訶薩有十種決定解何等為十
0181b13: 所謂最上決定解種植尊重善根故莊嚴決
0181b14: 定解出生種種莊嚴故廣大決定解其心未
0181b15: 曾狹劣故寂滅決定解能入甚深法性故普
0182a01: 決定解發心無所不及故堪任決定解能
0182a02: 受佛力加持故堅固決定解摧破一切魔業
0182a03: 故明斷決定解了知一切業報故現前決定
0182a04: 解隨意能現神通故紹隆決定解一切佛所
0182a05: 得記故自在決定解隨意隨時成佛故是為
0182a06: 十若諸菩薩安住此法則得如來無上決定
0182a07: 解。
0182a08: 二決定解下三門明饒益有情戒中行此
0182a09: 門總顯智於諸善決起勝解地經約戒但
0182a10: 解十善晉經名樂修由有決解故樂修習。
0182a11: 佛子菩薩摩訶薩有十種決定解知諸世界
0182a12: 何等為十所謂知一切世界入一世界知一
0182a13: 世界入一切世界知一切世界一如來身一
0182a14: 蓮華座皆悉周知一切世界皆如虛空知
0182a15: 一切世界具佛莊嚴知一切世界菩薩充滿
0182b01: 知一切世界入一毛孔知一切世界入一眾
0182b02: 生身知一切世界一佛菩提樹一佛道場皆
0182b03: 悉周知一切世界一音普令諸眾生各
0182b04: 別了知心生歡喜是為十若諸菩薩安住此
0182b05: 法則得如來無上佛剎廣大決定解。
0182b06: 二解世界。
0182b07: 佛子菩薩摩訶薩有十種決定解知眾生界
0182b08: 何等為十所謂知一切眾生界本性無實知
0182b09: 一切眾生界悉入一眾生身知一切眾生界
0182b10: 悉入菩薩身知一切眾生界悉入如來藏知
0182b11: 一眾生身普入一切眾生界知一切眾生界
0182b12: 悉堪為諸佛法器知一切眾生界隨其所欲
0182b13: 為現釋梵護世身知一切眾生界隨其所欲
0182b14: 為現聲聞獨覺寂靜威儀知一切眾生界為
0182b15: 現菩薩功德莊嚴身知一切眾生界為現如
0183a01: 來相好寂靜威儀開悟眾生是為十若諸菩
0183a02: 薩安住此法則得如來無上大威力決定解。
0183a03: 三解眾生文相並顯。
0183a04: 
0183a05: 大方廣佛華嚴經疏鈔會本第五十六
0183a06: 音釋
0183a07: 迫隘迫博陌切狹也隘烏廨切陋也。嬈而沼切亂也。詶市流切以言答
0183a08: 也。訶責訶虎何切怒言也。憎嫌嫌戶兼切。醜陋醜昌九切惡也
0183a09: 陋音漏鄙也。泥潦潦魯皓切路上流水也。繒疾陵切帛也。級居立
0183a10: 切階級也。壅委勇切塞也。
