0314c11: 
0314c12: 
0314c13: 成唯識論觀心法要卷第二
0314c14: 
0314c15: 蕅益沙門　智旭　述
0314c16: △五破諸有為相二。初徵答破斥。二結申正義。今
0314c17: 初。
0314c18: 復如何知諸有為相。異色心等有實自性。契經說故。
0314c19: 如契經說。有三有為之有為相。乃至廣說。
0314c20: 此亦大乘徵而餘乘答也。三有為。即下文所云定
0314c21: 有法略有三種。一現所知法。如色心等。二現受用
0314c22: 法。如瓶衣等。如是二法。世共知有。三有作用法。如
0314c23: 眼耳等。由彼彼用。證知是有。此三攝盡一切有為
0314c24: 諸法也。有為相者。即生住異滅四相。謂色心瓶衣
0315a01: 及眼耳等。無不各有生住異滅相故。
0315a02: 此經不說生住等相。異色心等有實自性。為證不成。非八轉
0315a03: 聲中第六屬聲。便表異體以色心之體。即色心生住異滅之相
0315a04: 故。非生滅等能相之體。定異於色心等所相。勿堅相等亦可。異
0315a05: 地等故又。若使生滅等有為之相。異色心等所相之體則無生無
0315a06: 滅等。無為相之體亦。應異於真如空等所相乎又生等四相。
0315a07: 若其體俱是實有則。應一切時中齊興作用即生即住即異即滅。
0315a08: 若以四相相違故而。用不頓興者。則四體亦復相違。如何
0315a09: 可俱有哉。
0315a10: 此下皆大乘破斥也。八囀聲者。一體。二業。三具。四
0315a11: 為。五從。六屬。七於。八呼。今契經所云三有為之有
0315a12: 為相。此一之字。乃是詮所屬義。正即第六屬聲。明
0315a13: 其離有為法無有為相。即於色心諸法體上而辯
0315a14: 生住異滅。非表能所各有異體也。假使生住異滅。
0315a15: 定異於色心諸法。則堅濕煖動。亦可定異於地水
0315a16: 火風乎。又若生住異滅之相。果異色心諸法之體。
0315a17: 則不生不滅等相。亦可異於空真如等體乎。又
0315a18: 生住異滅若各有體。則應一切時中各齊興用。若
0315a19: 用相違。故不頓興。則體亦相違。安得俱有乎。
0315a20: 又體既不俱。則住異滅三用亦不應俱為現在實有。若謂生滅等能相
0315a21: 與色心等所相體俱本有則。用亦應然以用與體無別性故。
0315a22: 彼計生屬未來。住異滅同屬現在。故今破曰。三體
0315a23: 既不可俱。則三用亦不宜俱屬現在。設許體俱本
0315a24: 有。則四相亦應俱有。不應獨許住異滅是現在。別
0315b01: 以生屬未來也。
0315b02: 若謂能所體雖本有。彼之作用更待因緣然後起者。則色心等。所相既待因
0315b03: 緣。應非本有。又復既待因緣。則汝所執生住等能相便為無用。
0315b04: 先破色心等所相非有。次破生住等能相無用也。
0315b05: 又若謂色心等所相恒有。而與生滅等能相合則。應無為法亦
0315b06: 有生滅等合。以彼無為之恒有。與此有為之恒有。求其異因不可得故。
0315b07: 不達生住異滅之外無色心諸法。故妄計云所相
0315b08: 恒有。不達色心諸法之外無生住異滅。故妄計云
0315b09: 而生等合。應先出餘乘量云。所相是有法。決定恒
0315b10: 有宗。因云。生等合故。喻如無為法。次申違量云。無
0315b11: 為是有法。亦生等合宗。因云。以恒有故。喻如所相。
0315b12: 既無為恒有。不與生滅等合。則色心等與生滅合。
0315b13: 豈得為恒有哉。既生滅等。不能與無為合。則離色
0315b14: 心諸法之外。豈別有生滅等實體哉。
0315b15: 又去來世。非現非常。應似空華。非實有性。生名為有。
0315b16: 寧在未來。滅名為無。應非現在。滅若非無。生應非有。
0315b17: 又滅違住。寧執同時。住不違生。何容異世。故彼所執。
0315b18: 進退非理。
0315b19: 此更破彼妄計生屬未來。住異滅屬現在也。初徵
0315b20: 答破斥竟。△二結申正義。
0315b21: 然有為法因緣力故。本無今有。暫有還無。表異無為。
0315b22: 假立四相。本無今有。有位名生。生位暫停。即說為住。
0315b23: 住別前後。復立異名。暫有還無。無時名滅。前三有故。
0315b24: 同在現在。後一是無。故在過去。
0315c01: 此正明假立四相。非別有實體也。前三。謂生住異。
0315c02: 後一。謂滅。餘俱可知。
0315c03: 難曰。如何滅是無法乃。與有法為相答曰。表此有法後必歸無。為
0315c04: 相何失。生表有法先非有。滅表有法後是無。異表此
0315c05: 法非凝然。住表此法暫有用。故此四相。於有為法雖
0315c06: 俱名表。而表有異。此依剎那假立四相若約。一期果報之
0315c07: 分位。亦得假立四相。初有名生。後無名滅。生已巳相似相
0315c08: 續名住。即此相續轉變名異。是故四相皆是假立。
0315c09: 五破諸有為相竟。△六破名句文身二。初徵答破
0315c10: 斥。二結申正義。今初。
0315c11: 復如何知異色心等。有實詮表名句文身。契經說故。
0315c12: 如契經說。佛得希有名句文身。
0315c13: 亦大乘徵。餘乘答也。解現下文。
0315c14: 此經不說異色心等有實名等。為證不成。若名句文
0315c15: 有法。異聲實有因。應如色等喻。非實能詮宗。若謂聲能生
0315c16: 名句文者。此聲必有音韻屈曲。此足能詮。何用名等。
0315c17: 若謂聲上音韻屈曲即名句文而是。異聲實有則。所見
0315c18: 色上形量屈曲亦。應異色處別有實體耶。若謂聲上
0315c19: 音韻屈曲。如絃管聲。非能詮者。此言語聲。亦應如彼絃管之
0315c20: 聲。不別能生名句文等且。又誰說彼絃管之聲定不能詮餘乘
0315c21: 難曰。聲若能詮。風鈴聲等應有詮用大乘答曰。此語聲亦應如
0315c22: 彼風鈴等聲。不別生實名句文身。若許唯有語聲能生名
0315c23: 等。如何不許唯此語聲即能詮理。既唯語聲即能詮理。何須別生名句文身。小
0315c24: 乘又難曰。何理定知能詮即語大乘答曰。寧知異語別有能詮。
0316a01: 語不異能詮。人天共了。執能詮異語。天愛非餘。
0316a02: 此大乘破斥也。文義並顯。不須別釋。言天愛非餘
0316a03: 者。有謂光音天以上。不用語言為詮表故。△二結
0316a04: 申正義。
0316a05: 然依語聲分位差別而假建立名句文身。名詮法之自
0316a06: 性。句詮法之差別。文即是字。為名句二者所依。此名句文三
0316a07: 離聲。雖無別體。而假實異。亦不即聲。由此法詞二無
0316a08: 礙解境有差別。聲與名等。蘊處界攝亦各有異。
0316a09: 名別文是假立。聲是實有。名句文是法無礙解境。
0316a10: 聲是辭無礙解境。約五蘊。則聲是色蘊攝。名句文
0316a11: 是行蘊攝。約十二處。則聲是聲處攝。名句文是法
0316a12: 處攝。約十八界。則聲是聲塵界攝。名句文是法塵
0316a13: 界攝也。
0316a14: 且依此土。說名句文依聲假立。非謂一切。諸餘佛土。
0316a15: 亦依光明妙香味等假立名句文三故。
0316a16: 此又統論十方佛土。六塵皆得假立名句文也。蓋
0316a17: 此土唯耳根利。故且依聲立三。餘土六根各有利
0316a18: 鈍。眼根利者。則依光明立名句文。鼻根利者。則依
0316a19: 妙香立名句文。舌根利者。則依妙味立名句文。等
0316a20: 者。指觸法二塵。亦得依之立名句文。故法華玄義
0316a21: 云。六塵體是法界。一一無非教經。亦無非行經。亦
0316a22: 無非理經也。二別破得非得等竟。△三傍破執隨
0316a23: 眠。
0316a24: 有執隨眠異心心所。是不相應行蘊所攝。
0316b01: 先敘計也。隨眠。謂煩惱種子。隨逐有情。眠伏藏識。
0316b02: 故名隨眠。本是第八識所執持。即彼相分。而餘乘
0316b03: 以為不與前六現識相應。遂妄執為別有自體。是
0316b04: 行蘊攝也。
0316b05: 彼亦非理既。名為貪等隨眠惑故。如現貪等非不相應。
0316b06: 量云。所執隨眠。是有法。非不相應行宗。因云。名貪
0316b07: 等故。喻如現貪等。
0316b08: 執別有餘不相應行。准前理趣。皆應遮止。
0316b09: 小乘止執十四不相應行。故且隨其所執破之。大
0316b10: 乘所明二十四法。本非實有。但是假立。設有更執
0316b11: 為實法者。即以如前理趣遮破可知。二破不相應
0316b12: 行竟。△三破無為法二。初以理破斥。二結申正義。
0316b13: 今初。
0316b14: 諸無為法。離色心等決定實有。理不可得。且定有法。
0316b15: 略有三種。一現所知法。如色心等。二現受用法。如瓶
0316b16: 衣等。如是二法。世共知有。不待宗因比量而成。三有作
0316b17: 用法。如眼耳等。由彼彼用。證知是有。無為非世共知
0316b18: 定有。又無作用如眼耳等。設許其是有用則。應反是無
0316b19: 常。故不可執無為定有。
0316b20: 諸無為。指餘乘所執三無為。一空無為。二擇滅
0316b21: 無為。三非擇滅無為也。色等五塵。是五識現量所
0316b22: 知。心及心所。是他心智現量所知。故名現所知法。
0316b23: 餘可知。
0316b24: 然諸無為。所知性故。或色心等所顯性故。如色心等。
0316c01: 不應執為離色心等實有無為之性。
0316c02: 下結申正義中云。諸無為法。略有二種。一依識變。
0316c03: 假施設有。二依法性。假施設有。今約依識變義立
0316c04: 量云。諸無為是有法。不應執為離色心等實無為
0316c05: 性宗。因云。所知性故。喻如色心等。又約依法性義
0316c06: 立量云。諸無為是有法。不應執為離色心等實無
0316c07: 為性宗。因云。色心等所顯性故。喻如色心等。
0316c08: 又空等三無為法。為一為多。若體是一。遍一切處。空
0316c09: 容受色等法故。隨能合法。體應成多。一所合處。餘不
0316c10: 合故。不爾。諸法應互相遍。若謂空不與法合則。應
0316c11: 空非能容受。如餘擇滅等無為。又色等中。有空不。有
0316c12: 應相雜。無應不遍。
0316c13: 若達三無為法。不過是色心等所顯之性。假施設
0316c14: 有。本非離識別有實性。則何一何多。亦不妨說一
0316c15: 說多。如後文斷十重障。證十真如。真如尚非是一。
0316c16: 云何有十。乃約斷障所顯。不妨非十而說十也。今
0316c17: 餘乘既妄執離識別有三無為性。故以為一為多
0316c18: 雙徵難之。先破一。後破多。今破一中。先破處空無
0316c19: 為是一。故云。若空無為之體是一。遍一切處。以
0316c20: 能容受色等法故。然而隨能合法。則體應成多。是
0316c21: 遍則不一也。或應一所合處餘不合故。是一則不
0316c22: 也。設既不許體應成多。又不許餘皆不合。則應
0316c23: 諸法各互相遍。方成一體遍一切處。而豈可哉。恐
0316c24: 轉計云。空不與法合。奚至體應成多。亦何論一
0317a01: 合而餘不合。故今破云。若謂空不與法合。則應
0317a02: 非能容受。如擇滅等無為。何得名為空無為。又
0317a03: 色等中若有空。則應相雜而非一。或色等中便
0317a04: 無空。則應有缺而不遍。寧得執空體一。遍一
0317a05: 切處。為識外實法耶。
0317a06: 一部一品結法斷時。應得餘部餘品擇滅。
0317a07: 此破擇滅無為定一之執也。無為之性。即是唯識
0317a08: 實性。但依智慧簡擇力故。分分除滅見思煩惱。分
0317a09: 分顯出真如實性。故名擇滅無為。然而真如體絕
0317a10: 言思。既非定多。又豈定一。今若執為定一。則如一
0317a11: 部一品結法斷時。便應頓得餘部餘品擇滅。而四
0317a12: 果差別分位皆不成矣。又豈可哉。言部品者。見所
0317a13: 斷惑。分為四部。一者見苦諦所斷部。凡有十種隨
0317a14: 眠。若約三界。共有二十八品。二者見集諦所斷部。
0317a15: 三者見滅諦所斷部。四者見道諦所斷部。修所斷
0317a16: 惑。共為一部。約三界九地。分為八十一品。
0317a17: 一法緣闕得不生時。應於一切得非擇滅。執彼體一。
0317a18: 理應爾故。
0317a19: 此破非擇滅無為定一之執也。無為法性。本無生
0317a20: 滅。由緣生法。覆令不顯。故于緣缺之時。法暫不生
0317a21: 名非擇滅無為。亦非定多定一也。今若執為定一。
0317a22: 則一法緣缺不生時。應一切法皆悉不生。又豈可
0317a23: 哉。執彼下。總結上文。先破一竟。
0317a24: 若體是多。便有品類。應如色等。非實無為。空又應
0317b01: 非容受。
0317b02: 此總破三無為體多也。文義可知。
0317b03: 餘部所執離心心所實有無為。准前應破。
0317b04: 設或更執不動無為。想受滅無為等。總以一多二
0317b05: 義破之。例皆別無實法也。
0317b06: 又諸無為。許無因果故。應如兔角。非異心等有。
0317b07: 若有因果。便是有為。既稱無為。決同許無因果。故
0317b08: 總立量破云。諸無為是有法。非異心等有宗。因云。
0317b09: 許無因果故。喻如兔角初以理破斥竟。△二結申正義。
0317b10: 然契經說。有空等諸無為法。略有二種。一依識變。
0317b11: 假施設有。謂曾聞說空等名。隨分別有空等相。
0317b12: 數習力故功夫漸漸成熟。致使。心等生時。似空等無為相現。
0317b13: 此所現相是獨頭意識所緣之獨影境。但以。前後相似。無有變易。假
0317b14: 說為常。二依法性。假施設有。謂空無我所顯真如。有
0317b15: 無俱非。心言路絕。與一切法非一異等。是法真理。故
0317b16: 說名為法性。離諸障礙。故或名為空。由簡擇力滅
0317b17: 諸雜染究竟證會。故又名為擇滅。不由擇力本性清
0317b18: 淨。或緣闕所顯。故又名為非擇滅。苦樂受滅。故又名
0317b19: 為不動。想受不行故又。名想受滅。此五種名。皆依真如假
0317b20: 立即此。真如二字。亦是假施設名。遮撥為無。故說為有。遮
0317b21: 執為有。故說為空。勿謂幻。故說為實。理非妄倒。故
0317b22: 名真如。不同餘宗離色心等有實常法名曰真如。故
0317b23: 諸無為。非定實有。
0317b24: 。謂計所執。幻。謂依他所現。非妄故名真。無倒
0317c01: 故名如。餘皆可知。初敘破外小所執竟。△二立量
0317c02: 以顯唯識。
0317c03: 外道餘乘所執諸法是有法。異心心所非實有性宗。是
0317c04: 所取故因。如心心所喻。能取彼諸法之覺是有法。亦不緣
0317c05: 彼心外實法宗。是能取故因。如緣此內相分之覺喻。
0317c06: 初一量。破所計。次一量。破能計。所計。即心
0317c07: 心所之相分。名為所取。能計。即心心所之見分。
0317c08: 名為能取。見相二分。皆不離于自證。設使異心心
0317c09: 所。便無能取所取矣。
0317c10: 諸心心所是有法。依他起故因。亦如幻事喻。非真實有
0317c11: 宗。為遣妄執心心所外實有境故。說唯有識。若執唯
0317c12: 識真實有者。如執外境。亦是法執。
0317c13: 此由前文既顯計本空。今更申明依他非實也。
0317c14: 故大佛頂經云。入圓成實。遠離依他及計執。得
0317c15: 無生忍。若不達依他如幻。豈名具分唯識哉。宗前
0317c16: 敬敘。即云稽首唯識性。此中借依他以破計法
0317c17: 執既竟。遂徹底掀翻。如此道破。而昧者猶謂法相
0317c18: 一宗但是建立。嗚呼冤哉。△三結判俱生分別二。
0317c19: 初結屬二種。二判其有無。今初。
0317c20: 然諸法執。略有二種。一者俱生。二者分別。俱生法執。
0317c21: 無始時來妄熏習內因力故。恒與身俱。不待邪教
0317c22: 及邪分別。任運而轉。故名俱生。此復二種。一常相續。
0317c23: 在第七識。緣第八識之見分。變起第七識自心中之影相。執為
0317c24: 實法。二有間斷。在第六識。緣第八識所變蘊處界相或
0318a01: 總或別變。起第六識自心中之影相。執為實法。此二法執。
0318a02: 細故難斷。後十地中。數數修習勝法空觀。方能除滅。
0318a03: 分別法執雖有內熏之因。亦由現在外緣力故。非與身俱。要
0318a04: 待邪教及邪分別。然後方起。故名分別。唯在第六意
0318a05: 識中有。此亦二種。一緣邪教所說蘊處界相變。起第六
0318a06: 識自心中之影相。分別計度。執為實法。二緣邪教所說
0318a07: 自性等相變。起第六識自心中之影相。分別計度。執為實
0318a08: 法。此二法執。麤故易斷。入初地時。觀一切法中。法性本
0318a09: 空所顯真如之理即能除滅。
0318a10: 邪教所說蘊處界。指小乘人稟受不了義說。所造
0318a11: 小乘諸論。名邪教也。餘可知。△二判其有無。
0318a12: 如是所說一切法執。自心外法。或有或無。自心內法。
0318a13: 一切皆有。是故法執。皆緣自心所現似法。執為實有。
0318a14: 然似法相。從緣生故。是如幻有。所執實法。妄計度故。
0318a15: 決定非有。故世尊說。慈氏當知。諸識所緣。唯識所現。
0318a16: 依他起性。如幻事等。
0318a17: 自心外法。非親所緣。故或有或無。自心內法。是親
0318a18: 所緣。唯識所變。不離識故。故一切皆有。餘可知。廣
0318a19: 釋初三句中。二徵答別釋竟。△三總結無實二。初
0318a20: 正明。二釋妨。今初。
0318a21: 如是外道餘乘所執離識我法。皆非實有。故心心所。
0318a22: 決定不用外色等法為所緣緣。緣用必依實有體故
0318a23: 現在彼聚心心所法是有法。非此聚識親所緣緣宗。如
0318a24: 非所緣喻。他聚攝故因。同聚心所是有法。亦非親所緣
0318b01: 宗。自體異故因。如餘非所取喻。由此應知實無外境。
0318b02: 唯有內識似外境生。是故契經伽他中說。如愚所分
0318b03: 別。外境實皆無。習氣擾濁心。故似彼而轉。
0318b04: 八識互望。互稱彼此。心王必有心所相應。故皆名
0318b05: 聚。且如第八識。與五行心所自為一聚。非第七
0318b06: 識親所緣緣。餘皆可知。同聚心所。謂與心王相應
0318b07: 而俱起者。且如行五心所。雖與第八識相應。然
0318b08: 非第八識之所緣緣。又第八識心王。亦非五心所
0318b09: 之所緣緣。又五心所互望。亦各不得相緣。如觸心
0318b10: 所。雖與作意等俱起。然決非作意等親所緣緣。乃
0318b11: 至思心所。決非受想等親所緣緣。餘皆可知。△二
0318b12: 釋妨二。初難。二釋。今初。
0318b13: 有作是難。若無離識實我法者。假亦應無。謂假必依
0318b14: 真事似事共法而立。如有真火。有似火人。有猛烈赤
0318b15: 色之法。乃可假說此人為火。假說牛等。應知亦然。我法
0318b16: 若無。依何假說。無假說故。似亦不成。如何說心似外
0318b17: 境轉。
0318b18: 真火。喻真事。似火人。喻似事。猛赤。喻共法也。餘可
0318b19: 知。△二釋二。初正釋外難。二示假說意。初中三。初
0318b20: 總破。二別破。三結斥。今初。
0318b21: 彼難非理。離識我法。前已巳破故。依類依實假說火等。
0318b22: 俱不成故。
0318b23: △二別破二。初破喻。二破法。初中二。初破依類。二
0318b24: 破依實。今初。
0318c01: 依類假說。理且不成猛性赤色。人雖有之。而。猛亦等能燒之德。非
0318c02: 類同火之有故。若無此能燒之共德而假說彼為假火人。應亦於
0318c03: 水等假說火等名以水亦有猛赤法故。若謂猛等雖非類火能燒之
0318c04: 德。而猛與赤恒不相離。故可假說。此亦不然。人類猛等。現
0318c05: 見亦有互相離故或性猛而色不赤。或色赤而性不猛。類既無能燒之德。
0318c06: 又猛與赤二互相離。然有於人假說火等。故知世間假說。不
0318c07: 必依類而成。
0318c08: △二破依實。
0318c09: 依實假說。理亦不成以。猛赤等德。非共有故。謂猛赤
0318c10: 等。在火則以色微觸微為體。依火而住。在人則以色心為體。依人而住。其體各別。
0318c11: 所依異故若。無共德而可假說。有過同前應亦於水等假說火等名。
0318c12: 若謂人有煖德。與火德相似故。可假說者。理亦不然假。說
0318c13: 為似火人正在于人之猛赤相。非在於煖德故。由此世間假說。不必
0318c14: 依實而成。
0318c15: 大凡世間假說。有依類者。亦有不依類者。有依實
0318c16: 者。亦有不依實者。元非一概。今彼妄執假說必須
0318c17: 依類依實。故即彼所說之喻。奪其依類依實二俱
0318c18: 不成也。初破喻竟。△二破法二。初正破假說依真。
0318c19: 二結申假說正義。今初。
0318c20: 又假必依真事立者。亦不應理。真。謂諸法自相。假智及
0318c21: 詮。俱非能得其境故。謂有分別之假智及名句文之假詮。不得諸法自
0318c22: 相。唯於諸法共相而轉。亦非離此共相之外。有別方便更。
0318c23: 施設一箇自相以為假智及詮所依。然假智及詮。必依意言
0318c24: 聲相而起。聲不及處。此假智詮即便不轉是以。能詮所詮。俱非
0319a01: 法之自相。故知假說不依真事。
0319a02: 依真說假。下文亦自有之。但謂假必依真事立。則
0319a03: 不應理。以諸法自相。離心緣。離言說。唯是現量所
0319a04: 證知故。一涉語言。則能詮所詮。皆非諸法自相。唯
0319a05: 於諸法共相而轉。然離共相之外。亦別無自相可
0319a06: 得。蓋現量所緣之境。名為自相。比量非量所緣之
0319a07: 境。名為共相。不過皆是識所變之相分。非以自相
0319a08: 為真。共相為依真之假也。既知假智及詮。不依諸
0319a09: 法自相。便可例知假說我法。不必有真我真法以
0319a10: 為依矣。△二結申假說正義。
0319a11: 由此但依似事而轉。似。謂增益。非實有相言。聲依此
0319a12: 增益似相而轉。故不可說假必依真。
0319a13: 增益者。意識變現之影像也。依此影像。有所言說。
0319a14: 言說為能詮。影像為所詮。故並不依真也。二別破
0319a15: 竟。△三結斥。
0319a16: 是故彼難不應正理。
0319a17: 初正釋外難竟。△二示假說意。
0319a18: 然依內識變現。而有似我似法。對遣妄執真實我法故。說假
0319a19: 似之言。由此契經伽他中說。為對遣愚夫。所執實我
0319a20: 法。故於識所變。假說我法名。
0319a21: 初釋前三句竟。△二釋後三句二。初結前標數。二
0319a22: 釋通別名。今初。
0319a23: 識所變相。雖無量種。而能變八種識約。類而言。則唯有三。
0319a24: △二釋通別名二。初釋三類別名。二釋能變通名。
0319b01: 今初。
0319b02: 一謂異熟。即第八識。多異熟性故。二謂思察度量。即第
0319b03: 七識。審思恒量我無我故。三謂了境。即前六識。了境相
0319b04: 麤故頌中。及之一言乃。顯前六識合為了別境之一種類。
0319b05: 第八不同前六惟有一分是異熟生。故名多異熟
0319b06: 性。前六不恒。第八不審。第七於未轉位。恒審思量
0319b07: 我相。已巳轉依位。恒審思量二無我理。餘可知。△二
0319b08: 釋能變通名二。初總標。二別釋。今初。
0319b09: 此三皆名能變識者。能變有二種。
0319b10: △二別釋二。初釋因能變。二釋果能變。今初。
0319b11: 一因能變。謂第八識中等流異熟二因習氣也。等流
0319b12: 習氣。由前七識中善惡無記三性之現行。熏於第八。令第八中三
0319b13: 性種子未生者生已巳生者長。異熟習氣。由前六識中有漏善惡
0319b14: 二種現行。熏於第八而令生長。
0319b15: △二釋果能變。
0319b16: 二果能變。謂前二種習氣力故。有八識自證分生。現於相
0319b17: 見二分之種種相此中由前。等流習氣以為親因緣故。八識體
0319b18: 相差別而生。名之為等流果以其。果似因故由前。異熟習氣
0319b19: 以為增上助緣。感第八識酬引業力恒相續故而。立
0319b20: 真異熟之名若夫。感前六識酬滿業者乃。從異熟而起
0319b21: 但。名為異熟生。不名為真異熟以其。有間斷故。即前真異
0319b22: 熟及異熟生之二種。皆名為異熟果以其。果性異于因性故
0319b23: 然。此頌中所言異熟。且單說第七我愛所執。及有執持舍藏能。持雜
0319b24: 染有漏善惡種因。能變二種異熟果之第八本識。名為異熟。非謂一切。
0319c01: 果異因者。因從善惡。果惟無記也。非謂一切者。謂
0319c02: 前六識一分酬滿業者。亦可得異熟名。而非此中
0319c03: 所指也。初略答外難略標識相竟。△二廣明識相
0319c04: 顯前頌意二。初廣明三能變相。二廣明所變唯識。
0319c05: 初中二。初分釋三能變相。二會三能變俱轉以示
0319c06: 二諦在第七卷中。初中三。初釋初能變。二釋第二能變。
0319c07: 三釋第三能變。初又二。初設問舉頌。二以論釋成。
0319c08: 今初。
0319c09: 雖已巳略說能變三名。而未廣辨能變三相。且初能變。
0319c10: 其相云何。頌曰。
0319c11: 初阿賴耶識一自相門異熟二果相門一切種三因相門不可知四不
0319c12: 可知門執受處五所緣門了六行相門常與觸作意受想思相應
0319c13: 七相應門唯捨受八受俱門是無覆無記九三性門觸等亦如是十心
0319c14: 所例王門恒轉如暴流十一因果法喻門阿羅漢位捨十二伏斷位次門。
0319c15: △二以論釋成二。初正釋頌文。二證有本識。初中
0319c16: 八。初釋自相等三門。二釋不可知等三門。三釋相
0319c17: 應門。四釋受俱門。五釋三性門。六釋心所例王門。
0319c18: 七釋因果法喻門。八釋伏斷位次門。初中二。初正
0319c19: 釋三門。二重明因相。今初。
0319c20: 論曰。初能變識。大小乘教皆名為阿賴耶。此識具有
0319c21: 能藏所藏執藏義故。謂與雜染互為緣故。有情執為
0319c22: 自內我故。此阿賴耶之名。即顯示初能變識所有自相以。
0319c23: 攝持因果而為本識之自相故。此第八識自相。分位雖多。
0319c24: 藏名最初先捨。又其過失最重。是故。偏說。
0320a01: 藏一切轉識種子。故有能藏之義。受轉識所熏成
0320a02: 種。故有所藏之義。被第七識執之為我。故有執藏
0320a03: 之義。言與雜染互為緣者。謂由本識與前七為緣。
0320a04: 故起前七現行。復由前七與本識為緣。故熏本識
0320a05: 種子。此句釋成能藏所藏義也。有情執為自內我
0320a06: 句。釋成執藏義也。言此識自相分位雖多者。瑜伽
0320a07: 論云。第八識自相有八。一依止執受相。二最初生
0320a08: 起相。三有明了性相。四有種子性相。五業用差別
0320a09: 相。六身受差別相。七處無心定相。八命終時分相。
0320a10: 今取第一依止執受相說也。
0320a11: 此第八識。乃是能引諸界諸趣諸生種種善不善業所引之異
0320a12: 熟果故。說名異熟。離此第八識外。命根眾同分等恒時相
0320a13: 續之勝異熟果不可別得故。此異熟識之名。即顯示初能
0320a14: 變識所有果相。此第八識果相。雖多位多種惟有真。異熟
0320a15: 果之義。實不與前七識共。故偏說之。
0320a16: 諸界。即三界。諸趣。即六趣。諸生。即四生十二類生
0320a17: 也。言此識果相雖多位多種者。宗鏡錄云。第八識
0320a18: 於五果中。除離繫果。餘四皆有。故云果相雖多。如
0320a19: 望自種子。是等流果。望作意等心所。是士用果。望
0320a20: 前七識。為增上果。望善惡業。即異熟果。
0320a21: 此第八識。能執持諸法種子令不失故。名一切種。離此
0320a22: 第八識外。餘法能遍執持諸法種子不可得故。此一切種識之名。
0320a23: 即顯示初能變識所有因相。此第八識因相。雖有多種
0320a24: 惟此能。持種義。實不異前七識共。是故偏說。
0320b01: 宗鏡錄云。第八因相。于六因中有四。能持種子義
0320b02: 邊。是種子因。若因種子俱時而有。即俱有因。若望
0320b03: 自類種子前後相引。即同類因。若望同時心所等。
0320b04: 即相應因。惟無異熟因及行因。故云因相多也
0320b05: 異熟因。謂增上善惡。此第八識惟無記故。是異熟果。非異熟因。行因。謂見疑無明等。于染法。此第八
0320b06: 識不與相應。非行因也。
0320b07: 初能變識。體相雖多。略說惟有。如是三相。
0320b08: 初正釋三門竟。△二重明因相三。初標。二釋。三結。
0320b09: 今初。
0320b10: 一切種相。應更分別。
0320b11: △二釋為四。初明種子相。二明本新義。三明種子
0320b12: 義。四明熏習義。初中二。初正釋。二結判。初又二。初
0320b13: 正釋種相。二明種實有。今初。
0320b14: 此中何法名為種子。謂本識中親生自果功能差別。
0320b15: 此種子因用。與本識之體。及所生之果。不一不異。體用因果。
0320b16: 理應爾故。
0320b17: 如眼識種子。親生眼識自果等。此種有生果之作
0320b18: 用。故名功能。色心等種其類非一。故名差別。本識
0320b19: 為體。種子為用。種子為因。所生為果。體是能藏。用
0320b20: 是所藏。因是能生。果是所生。故不一。離體無用。離
0320b21: 因無果。故不異也。△二明種實有。
0320b22: 雖非一異。而種子原是實有以一切。假法猶如空無。非可為
0320b23: 諸法親因緣故難曰。此種子與諸法既非一異。應如瓶等。是
0320b24: 假非實答曰。若爾則。真如與諸法亦非一異。豈亦應是假有耶。設許
0320c01: 真如是假。則便無真勝義諦既許真如非假。則知種子亦實。然諸種子。唯
0320c02: 依世俗說為實有。不同真如是勝義實有也。
0320c03: 先正明。次答難。後以二諦判。並可知。初正釋竟。△
0320c04: 二結判又二。初結屬相分。二判屬三性。今初。
0320c05: 種子雖依第八識體。而是此識之相分非餘三分。見分
0320c06: 恒取此種子以為親所緣緣境故。
0320c07: △二判屬三性又二。初正判。二釋妨。今初。
0320c08: 諸有漏種。與異熟識體無別故。無記性攝然彼能生之。因
0320c09: 與所生之果俱有善等三性故。亦可名為善等。諸無漏種。
0320c10: 非異熟識性所攝故。因果俱是善性攝故。唯名為善。
0320c11: 因。謂前七現行熏種之因。果。謂種子所發七現行
0320c12: 果。餘可知。△二釋妨。
0320c13: 難曰。若爾。何故決擇分說二十二根。一切皆有異熟種
0320c14: 子。皆異熟生釋曰。三無漏根。雖名異熟。而非無記。依異熟故。
0320c15: 名異熟種。異性相依。如眼等識。或無漏種。由熏習力
0320c16: 轉變成熟。立異熟名。非無記性所攝異熟。
0320c17: 決擇分。瑜伽師地論之第二分也。二十二根者。眼
0320c18: 耳鼻舌身五淨色根。男女二根。命根。意根。憂喜苦
0320c19: 樂捨五受根。信進念定慧五善根。及三無漏根也。
0320c20: 一未知當知根。二已巳知根。三具知根。名為三無漏
0320c21: 根。初明種子相竟。△二明本新義三。初淨月師等
0320c22: 唯立本有。二難陀師等唯立新熏。三護法正義本
0320c23: 新合論。初中三。初釋義。二引證。三結示。今初。
0320c24: 此中有義。一切染淨種子。皆本性有。不從熏生。由熏習
0321a01: 力。但可令其增長。
0321a02: △二引證。
0321a03: 如契經說。一切有情無始時來。有種種界。如惡又聚。
0321a04: 法爾而有以。界即是種子之差別名故。又契經說。無
0321a05: 始時來界。一切法等依。界是因義。瑜伽亦說。諸種子
0321a06: 體。無始時來性雖本有。而由染淨新所熏發。諸有情
0321a07: 類無始時來。若堪般涅槃法者。一切有漏無漏種子皆悉
0321a08: 具足若。不堪般涅槃法者。便闕三種菩提種子。如是
0321a09: 等文。誠證非一。又諸有情。既說本有五種性別。故應
0321a10: 定有法爾種子。不由熏生。又瑜伽說。地獄成就三無
0321a11: 漏根決。是種子。非是現行。又從無始展轉傳來。法爾
0321a12: 所得本性住之種子性。
0321a13: 般。入也。三種菩提。謂聲聞菩提。獨覺菩提。無上菩
0321a14: 提也。五種性。謂一闡提種性。聲聞種性。獨覺種性。
0321a15: 不定種性。如來種性也。三無漏根如前說。△三結
0321a16: 示。
0321a17: 由此等證。無漏種子法爾本有。不從熏生。有漏亦應
0321a18: 法爾有種。由熏增長。不別熏生。如是建立。因果不亂。
0321a19: 初淨月師等唯立本有竟。△二難陀師等惟立新
0321a20: 熏亦三。初釋義。二引證。三會違。今初。
0321a21: 有義。種子皆熏故生但以。所熏能熏俱無始有。故言諸
0321a22: 種子無始成就。種子既是習氣異名。習氣必由熏習
0321a23: 而有。如麻香氣。華熏故生。
0321a24: △二引證。
0321b01: 如契經說。諸有情心。染淨諸法所熏習故乃有。無量種
0321b02: 子之所積集。論說內種定有熏習。外種熏習或有或
0321b03: 無。又名言等三種熏習。總攝一切有漏法種。彼三既
0321b04: 由熏習而有。故有漏種必藉熏生。無漏種生。亦由熏
0321b05: 習故諸聖教。說聞熏習謂。聞淨法界等流正法而熏起故。
0321b06: 是即出世心之種子性故。
0321b07: 三種熏習者。一名言習氣。二我執習氣。三有支習
0321b08: 氣。具如第八卷中廣明。淨法界等流正法者。謂諸
0321b09: 佛菩薩。以根本智證清淨法界妙理。以後得智隨
0321b10: 順眾生。流出語言文字。詮顯淨法界理。令諸眾生
0321b11: 尋名取悟。此所流出正法。與淨法界相應。故名等
0321b12: 流。△三會違。
0321b13: 有情本來。種性差別。不由無漏種子有無。但依有障
0321b14: 無障建立。如瑜伽說。於真如境。若有畢竟二障種者。
0321b15: 立為不般涅槃法性。若有畢竟所知障種非煩惱者。
0321b16: 一分立為聲聞種性。一分立為獨覺種性。若無畢竟
0321b17: 二障種者。即立彼為如來種性。故知本來種性差別
0321b18: 但。依有障無障建立。非依本有無漏種子所說地獄成就三
0321b19: 無漏種之言乃。依當來有可生義。非謂已巳有其體。
0321b20: 不般涅槃法性。即一闡提種性也。餘可知。二難陀
0321b21: 師等唯立新熏竟。△三護法正義本新合論三。初
0321b22: 正釋。二斥前。三結成。今初。
0321b23: 有義。種子各有二類。一者本有。謂無始來異熟識中。
0321b24: 法爾而有四生五蘊十二處十八界功能差別。世尊依此。
0321c01: 說諸有情無始時來有種種界。如惡叉聚。法爾而有。
0321c02: 餘所引證。廣說如初。此即名為本性住種。二者始起。
0321c03: 謂無始來。數數現行熏習而有。世尊依此。說有情心。
0321c04: 染淨諸法所熏習故。無量種子之所積集。諸論亦說
0321c05: 染淨種子。由染淨法熏習故生。此即名為習所成種。
0321c06: △二斥前又二。初斥唯本有。二斥唯新熏。今初。
0321c07: 若唯本有。轉識不應與阿賴耶為因緣性。如契經說。
0321c08: 諸法於識藏。識於法亦爾。更互為果性。亦常為因性。
0321c09: 宗鏡釋云。諸法於識藏。能攝藏也。謂與諸法作二
0321c10: 緣性。一為彼種子。二為彼所依。識於法亦爾。所攝
0321c11: 藏也。謂諸轉識。與阿賴耶亦為二緣。一於現法長
0321c12: 養彼種。二於後法轉攝植彼種。互相生故。
0321c13: 此頌意言阿賴耶識。與諸轉識。於一切時。展轉相生。
0321c14: 互為因果。攝大乘說。阿賴耶識。與雜染法互為因緣。
0321c15: 如炷與。展轉生燒。又如束蘆。互相依住。唯依此種現
0321c16: 二法互相生義。建立因緣。所餘因緣不可得故。若諸種子
0321c17: 不由熏生。如何轉識與阿賴耶有因緣義。非熏令長
0321c18: 即便可名因緣。勿善惡業能招異熟。亦可與異熟果為因緣故。
0321c19: 又諸聖教。說有種子由熏習生。皆違彼義。故唯本有。
0321c20: 理教相違。
0321c21: 熏長但可名增上緣。熏生乃名因緣也。餘可知。△
0321c22: 二斥唯新熏又三。初正破。二通教。三結責。初又二
0321c23: 初斥非。二顯正。初又二。初直約有為無漏因破。二
0321c24: 破轉計心性為無漏因。今初。
0322a01: 若唯始起則。有為無漏無本有因緣故。應不得生若夫聞熏
0322a02: 乃。有漏善。不應為無漏種。勿無漏種亦可生有漏故。許
0322a03: 應諸佛有漏復生。善等應為不善等種。
0322a04: 有為無漏。指四智菩提也。四智菩提。理應先有本
0322a05: 住種子。未登地前所有聞思修慧。俱屬有漏。但可
0322a06: 為增上緣。助彼無漏種子令漸增長。非可作因緣
0322a07: 也。設許有漏為無漏種。亦應無漏為有漏種。而諸
0322a08: 佛已證無漏。仍得生有漏矣。豈理也哉。又有漏無
0322a09: 漏。兩性相反。設得互相為種。則善惡二性相反。亦
0322a10: 得互相為種乎。△二破轉計心性為無漏因又三。
0322a11: 初出彼所憑。二破彼謬解。三申經正義。今初。
0322a12: 分別論者雖作是說經云。心性本淨。客塵煩惱所染汙
0322a13: 故。名為雜染。離煩惱時。轉成無漏以此為證。故無漏法非
0322a14: 無因生。
0322a15: △二破彼謬解。
0322a16: 而心性之言汝謂。彼經說何義耶。若謂彼經說空理為本淨者。
0322a17: 空非四智心因又空理是。常法定非諸法種子。以空理之體前
0322a18: 後無轉變故。若謂彼經即說心為本淨。應同數論所計相雖
0322a19: 轉變而體常一且。惡與無記之心。又應即是善心。汝若
0322a20: 許此說者。則應惡無記心。亦與信等諸善心所相應汝若。不許便應
0322a21: 惡無記心。仍非是善心體是則。尚不名善。況是無漏又彼。有漏
0322a22: 善心雖與惡及無記不同。然。既稱為雜染便亦。如惡心等其。性決
0322a23: 非無漏。故一切有漏善心。皆不應與無漏而為正因若許有漏為無
0322a24: 漏因。勿善惡等亦可互為因故又。若謂有漏之心其性是
0322b01: 無漏者則應無漏之心其性是有漏以同是心法。差別因
0322b02: 緣不可得故。又異生心之性若是無漏。則異生位無漏
0322b03: 現行。應名聖者。若謂異生之心其性雖是無漏。而相
0322b04: 有染。不名為無漏現行。無斯應名為聖之過者。則心現行既非無漏。
0322b05: 心之種子亦非無漏。何故汝論說有異生唯得成就無
0322b06: 漏種子以。種子現行其性定相同故。
0322b07: △三申經正義。
0322b08: 然契經說心性淨者。說心空理所顯真如。真如是心
0322b09: 真實性故。或說心體非是煩惱法故具斯二義。名性本淨。
0322b10: 非謂有漏之心其。性即是無漏。故名為本淨也。
0322b11: 初斥非竟。△二顯正。
0322b12: 由此應信是。諸有情。無始時來有無漏種。不由熏習。
0322b13: 法爾成就。後勝進位。熏令增長。無漏法之現起。以此本有
0322b14: 種字為因而。無漏法現起之時。復熏成種展轉增勝。乃至圓滿菩提有
0322b15: 漏法種亦有本有。類此應知。
0322b16: 二斥唯新熏中初正破竟。△二通教三。初通內種
0322b17: 定有熏習。二通無漏由聞熏習。三通依障建立種
0322b18: 性。今初。
0322b19: 諸聖教中。雖說內種定有熏習。而不定說一切種子
0322b20: 皆熏故生。寧全撥無本有種子。然本有種。亦由熏習
0322b21: 令其增盛。方能得果。故說內種定有熏習。
0322b22: △二通無漏由聞熏習。
0322b23: 其聞熏習。非是唯熏新有漏種。聞正法時。亦熏本有無
0322b24: 漏種子令漸增盛。展轉乃至生出世心。故亦說此名
0322c01: 聞熏習其。聞熏習中所熏新有漏善種性者。是修道位所斷
0322c02: 是能。感於勝異熟果。是能為出世法之勝增上緣若聞熏習中所
0322c03: 熏本有。無漏種性者乃是。非所斷攝。與出世法正為因緣
0322c04: 但。此正因緣相。微隱難了故。有教中且寄麤顯三慧勝增
0322c05: 上緣。方便假說以為出世心種。
0322c06: △三通依障建立種性又二。初正性義意。二傍破
0322c07: 當生。今初。
0322c08: 依障建立通種別者其。意正要顯于無漏種子之或有或
0322c09: 無。謂若全無無漏種者則。彼二障種子永不可害。即
0322c10: 立彼為非涅槃法。若唯有二乘無漏種無大乘種者則。彼
0322c11: 所知障種永不可害。一分立為聲聞種性。一分立為
0322c12: 獨覺種性。若亦有佛無漏種者。彼二障種俱可永害。
0322c13: 即立彼為如來種性。故正由此無漏種子之或有或無
0322c14: 所以。障有可斷不可斷義。然無漏種。微隱難知。故約彼
0322c15: 障可斷不可斷以顯性之差別若。不爾者。則彼二障更有何等
0322c16: 別因。而乃有可害及不可害者耶。若謂法爾有此二
0322c17: 障可害不可害之差別則。無漏法種寧不許然。若本全無無
0322c18: 漏法種。則諸聖道永不得生。誰當能害二障種子。而
0322c19: 說依障立種性別。
0322c20: △二傍破當生。
0322c21: 既彼聖道必無生義。說三無漏根有當來可生之義。亦定非
0322c22: 理。
0322c23: 二通教竟。△三結責。
0322c24: 然諸聖教。處處說有本有種子今汝。皆違彼義。故唯始
0323a01: 起。理教相違。
0323a02: 二斥前竟。△三結成。
0323a03: 由此應知。諸法種子。各有本有始起二類。
0323a04: 宗鏡云。第八識聚。及此所變異熟五根相分。并異
0323a05: 熟浮塵根等。及異熟前六識等。並無新種。以其極
0323a06: 劣。非能熏故。但從本有舊種所生。其長養五根。及
0323a07: 此浮塵根。及等流五塵等相分。前六識所變者。皆
0323a08: 可各有新本二種。已巳上二明本新義竟。△三明種
0323a09: 子義四。初明內種。二明外種。三明內外種具二因
0323a10: 義。四明內外種熏習有無。今初。
0323a11: 然種子義。略有六種。一剎那滅。謂體纔生。無間必滅。
0323a12: 有勝功力。方成種子。此遮常法。常無轉變。不可說有
0323a13: 能生用故。
0323a14: 無轉變。則非無間必滅。不可說有能生用。則非有
0323a15: 勝功力。故一切無為等常法。及外道所計常我。不
0323a16: 可說為種子也。
0323a17: 二果俱有。謂與所生現行果法俱現和合。方成種子。
0323a18: 此遮前後及定相離以。現行種子。雖是異類。互不相違。
0323a19: 一身俱時。有能生用。非如前種子望後種子自類相生。前
0323a20: 後相違。必不俱有是故種生現行。因果必俱。種引種子。因果不俱。雖種子之因
0323a21: 與果具。有如是俱與不俱二義。而今但取因果現在同時。可有
0323a22: 能生果之因用方名種子以未來。未生過去已巳滅無自體故所以必。依
0323a23: 生現行果者而立種子之名。不依引生種子自類者名為
0323a24: 種子也。故但應說與果俱有。
0323b01: 難曰。若剎那滅得為種子。則前後相望。或自他相
0323b02: 望。皆有剎那滅義。應得為種。今以第二義揀之。前
0323b03: 後則不俱現。定相離則不和合。一身則和合定不
0323b04: 相離。俱時則現在定無前後。方名種子。故他身之
0323b05: 法。及自身前後之法。不可說為種子也。
0323b06: 三恒隨轉。謂要長時一類相續直至究竟位者。方成
0323b07: 種子。此遮前七轉識轉易間斷。與種子法不相應故。此
0323b08: 顯種子自類相生。
0323b09: 難曰。現行熏種。亦果俱有。應得名種。今以第三義
0323b10: 揀之。第七識或漏或無漏。故有轉易。前六識或行
0323b11: 或不行。故有間斷。唯第八識。一類無記。長時相續。
0323b12: 直至金剛道後。究竟位中。方稱無漏。此前恒隨有
0323b13: 漏法轉。得與漏種為所依持。故彼諸法種子。依之
0323b14: 而得自類相引。乃至成熟也。
0323b15: 四須三性決定。謂隨因力。生善惡等功能決定。方成種
0323b16: 子。此遮餘部妄執異性之因。生于異性之果亦計。有因
0323b17: 緣義。
0323b18: 難曰。若恒隨轉。即名種子。應善等種。生染等現。今
0323b19: 以第四義揀之也。
0323b20: 五待眾緣。謂此要待辦自果之眾緣和合功能殊勝。方
0323b21: 成種子。此遮外道執自然因。不待眾緣。恒頓生果。或
0323b22: 遮餘部緣恒非無今。顯所待之緣。非恒有性。故種於
0323b23: 果。非恒頓生。
0323b24: 難曰。若性決定。即名種子。則三性種。既是恒有。亦
0323c01: 復俱有。即應一切時中頓生三性現行。今以第五
0323c02: 義揀之。雖有種子為因。仍待眾緣和合。方能生果。
0323c03: 如眼識九緣生等。又心法更待三緣。謂增上緣。等
0323c04: 無間緣。所緣緣。色法更待增上緣故。須眾緣。則遮
0323c05: 外道之執自然。須有待。則遮餘部之執緣恒非無
0323c06: 也。
0323c07: 六引自果。謂於別別色心等果。各各引生。方成種子。
0323c08: 此遮外道執唯一因生一切果。或遮餘部執色心等
0323c09: 互為因緣。
0323c10: 難曰。若性決定待眾緣。即名種子。則一善因與眾
0323c11: 緣合。即生一切善果。惡及無記亦然。又善心種子
0323c12: 與眾緣合。亦能生於善色。善色種子與眾緣合。亦
0323c13: 能生於善心。今以第六義揀之。別別等果。各各引
0323c14: 生。則非一因生一切果。亦非色心互為因緣也。
0323c15: 唯第八本識中所有功能差別。具斯六義故。成種子。非餘
0323c16: 識之所有。
0323c17: 初明內種竟。△二明外種。
0323c18: 外穀麥等乃第八。識所變現行相分攝故。假立種名。非實種
0323c19: 子。
0323c20: △三明內外種具二因義。
0323c21: 此內外種之勢力能。生切近正果。名曰生因能。引遠殘
0323c22: 之果令不頓絕。即名引因。
0323c23: 內種則識緣名色。名色緣六入等。名生因所生近
0323c24: 正果。喪後屍骸不滅。名引因所引遠殘果。外種則
0324a01: 種生芽。芽生莖等。名近正果。穀等枯後不滅。名遠
0324a02: 殘果。然外種既云非實種子。但可借之以喻內種
0324a03: 而已巳。△四明內外種熏習有無。
0324a04: 內第八識中一切法之種子。必由熏習而生起長養。此種子親能生
0324a05: 果。是因緣性。外種熏習或有或無不過皆。為增上緣耳。若
0324a06: 欲辨所生果。必以內種為彼諸物之親因緣以彼外穀麥等。皆。是
0324a07: 本識中共相種子所生之現果故。
0324a08: 外種或有熏習者。如苣與華等。或無熏習者。如
0324a09: 種生芽莖等。言共相種所生果者。外穀麥種等。皆
0324a10: 是器界所攝故也。三明種子義竟。△四明熏習義
0324a11: 三。初總標。二別釋。三結判。今初。
0324a12: 依何等義。立熏習名。所熏能熏各具四義。令本識中種
0324a13: 子生長。故名熏習。
0324a14: △二別釋二。初釋所熏。二釋能熏。今初。
0324a15: 何等名為所熏四義。一堅住性。若法始終一類相續。
0324a16: 能持習氣。乃是所熏。此遮轉識及聲風等。性不堅住。
0324a17: 故非所熏。
0324a18: 一類。即堅義。相續。即住義。應立量云。轉識是有法。
0324a19: 非所熏宗。因云性不堅住故。喻如聲風等。
0324a20: 二無記性。若法平等無所違逆。能容習氣。乃是所熏。
0324a21: 此遮善染勢力強盛。無所容納。故非所熏。由此如來
0324a22: 第八淨識以極善故。唯帶舊時因中所熏無漏善種。非新受熏。
0324a23: 問云。若堅住性。即為所熏。則如來淨識。亦堅住性。
0324a24: 應是所熏。今以第二義揀之。可知。
0324b01: 三可熏性。若法自在而又。性非堅密。能受習氣。乃是所
0324b02: 熏。此遮本識相應之五心所及無為法以心所。依他而不自在。無為堅
0324b03: 密而不受習。故非所熏。
0324b04: 問云。若堅住及無記性。即為所熏。則第八識相應
0324b05: 之五心所。亦是堅住無記。又無為亦堅住性。何非
0324b06: 所熏。今以第三義揀之。
0324b07: 四與能熏共和合性。若與能熏同時同處。不即不離。
0324b08: 乃是所熏。此遮他身剎那前後。無和合義。故非所熏。
0324b09: 問云。若堅住無記。自在非堅密者。即為所熏。則他
0324b10: 人第八。可為所熏。又自第八前後相望。可為所熏。
0324b11: 今以第四義揀之。他身則不同處。剎那前後則不
0324b12: 同時也。
0324b13: 唯異熟識具此四義。可是所熏。非心所等。
0324b14: 初釋所熏四義竟。△二釋能熏。
0324b15: 何等名為能熏四義。一有生滅。若法非常。能有作用
0324b16: 生長習氣。乃是能熏。此遮無為前後不變。無生長用。
0324b17: 故非能熏。二有勝用。若有生滅更須。勢力增盛。能引習
0324b18: 氣者。乃是能熏。此遮異熟心心所等勢力羸劣。故非
0324b19: 能熏。
0324b20: 初義可知。次應問云。若有生滅即能熏者。異熟心
0324b21: 心所等亦有生滅。應是能熏。今以第二義揀之。謂
0324b22: 須或善或惡。或有覆無記。勢力強盛。乃名能熏。
0324b23: 三有增減。若有勝用又須數習。可令增益。伏除可令損。攝藏培
0324b24: 植習氣令不失壞。乃是能熏。此遮佛果圓滿善法無增無
0324c01: 減。故非能熏。彼若能熏。便非圓滿。前後佛果應有勝
0324c02: 劣。
0324c03: 問云。若有生滅及有勝用。即能熏者。佛果位中之
0324c04: 前七識。應是能熏。今以第三義揀之。佛果位中。修
0324c05: 善滿足。更無可增。修惡斷盡。更無可減。假使受熏。
0324c06: 則前佛熏得無漏種多。應勝後佛矣。
0324c07: 四與所熏和合而轉。若與所熏同時同處。不即不離。
0324c08: 乃是能熏。此遮他身剎那前後無和合義。故非能熏。
0324c09: 問云。若有生滅有勝用有增減。即能熏者。則他人
0324c10: 前七。應是能熏。又自前七前後相望。應亦能熏。今
0324c11: 以第四義揀之。他身則不同處。剎那前後則不同
0324c12: 時也。
0324c13: 唯七轉識及與彼相應之心所。有勝勢用而增減者。具
0324c14: 此四義。可是能熏。
0324c15: 二釋能熏四義竟。二別釋竟。△三結判二。初結。二
0324c16: 判。今初。
0324c17: 如是能熏之前七識及心所法。與所熏之第八識俱生俱滅。熏習
0324c18: 之義乃成。令所熏第八識中之一切法種子生起長養。如熏
0324c19: 苣。故名熏習。
0324c20: 此結成熏習名也。苣。即胡麻。西土作塗身香油。
0324c21: 先以香華與苣子一處搗爛。然後壓油。油即香
0324c22: 美。今以苣喻第八識。香華喻前七轉識現行。
0324c23: 能熏之現識等從種生時。即能為因。復熏成種。三法展
0324c24: 轉因果同時約相生。則。如炷生焰。焰生燋炷約相依。則。亦如蘆
0325a01: 束。更互相依。因果俱時。理不傾動。
0325a02: 此結示熏習相也。其理極成。不可破壞。故不傾動。
0325a03: △二判。
0325a04: 能熏之現行生種子。從種子起現行。如俱有因。得士用果。
0325a05: 種子前後自類相生。如同類因。引等流果唯。此二因。
0325a06: 於一切法之果是親因緣性。除此二種因外。餘所有法。皆是增上緣等。
0325a07: 非親因緣。設有處名為因緣。應知但是假說。
0325a08: 俱有因。謂果與因俱時而有也。士用果。謂士夫作
0325a09: 用所成辦果也。同類因。謂因與果相似也。等流果。
0325a10: 謂果與因相似也。十因五果。解現第八卷中。二重
0325a11: 明因相中初標二釋竟。△三結。
0325a12: 是謂略說一切種相。
0325a13: 初釋自相等三門竟。△二釋不可知等三門二。初
0325a14: 總標。二別釋。今初。
0325a15: 此識行相所緣云何。謂不可知執受處了。
0325a16: △二別釋二。初釋行相所緣門。二釋不可知門。初
0325a17: 中二。初略釋。二廣釋。初又二。初明行相。二明所緣。
0325a18: 今初。
0325a19: 了。謂了別。即是行相。識以了別為現行之相狀故。
0325a20: △二明所緣。
0325a21: 處。謂處所。即器世間。是諸有情所依處故。執受有二。
0325a22: 謂諸種子及有根身。諸種子者。謂諸相名分別之習
0325a23: 氣。有根身者。謂諸勝義五淨色根及根所依浮塵身處。此二
0325a24: 皆是識所執受。攝為自體。同安危故。執受及處。俱是
0325b01: 第八識之所緣。阿賴耶識以因緣力故。自證分體得生之時
0325b02: 便。內變為種及有根身。外變為器。即以所變三類性境為
0325b03: 自所緣見分。行相仗之而得起故。
0325b04: 執有二義。一攝為自體。二持令不散。受有二義。一
0325b05: 領以為境。二令生覺受。第八緣種子。具持令不散。
0325b06: 領以為境二義。緣根身。具四義。一攝為自體。同無
0325b07: 記性故。二持令不散。一期不壞故。三領以為境。是
0325b08: 親相分故。四令生覺受。安危共同故。若緣器界。但
0325b09: 有領以為境一義也。初略釋竟。△二廣釋二。初廣
0325b10: 釋行相。二廣釋所緣。初中三。初略指見分。二通論
0325b11: 諸分。三結歸見分。今初。
0325b12: 此中了者。謂異熟識。於自所緣有了別用。此了別用。
0325b13: 見分所攝。
0325b14: △二通論諸分三。初難陀立二分。二陳那立三分。
0325b15: 三護法立四分。初中三。初正立二分。二破安慧唯
0325b16: 立自證分。三結明引證。今初。
0325b17: 然有漏識自體生時。皆似所緣能緣相現。彼相應之心
0325b18: 所法。應知亦爾。似所緣相。說名相分。似能緣相。說名
0325b19: 見分。
0325b20: △二破安慧唯立自證分。
0325b21: 若使心心所無所緣之相分應不能緣自所緣境。或
0325b22: 應一一能緣一切。自境如餘。餘如自故。
0325b23: 眼識緣色。耳識緣聲等。名為自所緣境。若眼識無
0325b24: 相分色。則應不能緣色。耳識無相分聲。則應不能
0325c01: 緣聲。又設眼識無相分色而能緣色。則亦可無聲
0325c02: 香等而能緣聲香等。又餘識雖不以色為相分。亦
0325c03: 可以緣色矣。自境如餘境。自境無而可緣。餘境無
0325c04: 亦可緣。餘識如自識。自識可緣餘境。餘識亦可緣
0325c05: 自境故。
0325c06: 若使心心所無能緣見分之相。應不能緣。如空等。或
0325c07: 空等亦是能緣。
0325c08: 心無見分而能緣。則空無見分。亦應能緣也。△
0325c09: 三結明引證。
0325c10: 故心心所。必有二相。如契經說。一切唯有覺。所覺義
0325c11: 皆無。能覺所覺之二分。各自然從相見二分之種子而轉成現行。
0325c12: 契經。即密嚴經。所覺義皆無。謂實無外境也。能覺
0325c13: 所覺分。即見相二分也。初難陀立二分竟。△二陳
0325c14: 那立三分二。初辨異小乘。二正立三分。初中二。初
0325c15: 出小乘偏義。二申大乘正說。今初。
0325c16: 執有離識所緣境者。彼說外境是所緣。相分即名行
0325c17: 相。見分名事。是心心所自體相故。心與心所。同所依
0325c18: 根。同所緣境。行相相似心王見分之。事雖與心數相等。而其相
0325c19: 各異以心王是。識心所是受想等。相各別故。
0325c20: 事。謂自體。心數。即心所也。事雖數等。謂心王體是
0325c21: 見分。心所亦體是見分。故相等也。△二申大乘正
0325c22: 說。
0325c23: 達無離識所緣境者。則說相分是所緣。見分名行相。
0325c24: 相見所依自體乃名為事。即自證分。此自證分若無者。
0326a01: 應不自憶心心所法喻。如見分不曾更歷之境則。必不能
0326a02: 憶知故此則。心與心所但。同一所依之根而所緣不過相
0326a03: 似。行相便自各別以。了別領納等作用各異故心王自證分之。
0326a04: 事雖亦與心數相等。而其行相各異以。識受等體有差別
0326a05: 故。
0326a06: 憶。知也。相分若無見分以更歷之。必不能知。則可
0326a07: 例知見分若無自證分以更歷之。亦何能自知哉。
0326a08: 故古人以相分喻絹。見分喻尺。自證分喻智也。言
0326a09: 所緣相似者。謂心王心所。各以自所變相分而為
0326a10: 所緣故。言行相各別者。識以了別為行相。受以領
0326a11: 納為行相。乃至思以造作為行相故。言事雖數等
0326a12: 者。謂心王之體是自證分。心所之體亦是自證分
0326a13: 也。初辨異小乘竟。△二正立三分。
0326a14: 然心心所一一生時。以理推徵。各有三分。所量。能量。
0326a15: 量果別故。相見必有所依體故。如集量論伽他中說。
0326a16: 似境之相分是為所量。能取相之見分及自證分。即名為能量
0326a17: 及量果。彼三體無別。
0326a18: 各有三分。謂一一心王。一一心所。皆有三分。非共
0326a19: 只三分也。所量即相分。能量即見分。量果即自證
0326a20: 分。果即所依體義也。言彼三體無別者。同一識故。
0326a21: 可見離心別無境矣。二陳那立三分竟。△三護法
0326a22: 立四分二。初正明四分。二攝歸一心。今初。
0326a23: 又心心所。若細分別。應有四分。三分如前。復有第四
0326a24: 證自證分。此若無者。誰證第三。心分既同。應皆證故。
0326b01: 又若無證自證分。則自證分應無有果。諸能量者。必有果故。
0326b02: 不應妄計見分便是第三自證分之果以。見分或時非量攝
0326b03: 故。由此見分不證第三以。證自體者必須現量故。
0326b04: 心分既同應皆證故者。謂見分既須自證分以證
0326b05: 之。則自證分。亦須證自證分以證之也。諸能量者
0326b06: 必有果故者。謂見分是能量。則以自證分為量果。
0326b07: 今自證分亦是能量。亦必以證自證分為量果也。
0326b08: 故古人以相分喻絹。見分喻尺。自證分喻智。證自
0326b09: 證分喻人。又以相分喻鏡影。見分喻鏡光。自證分
0326b10: 喻鏡面。證自證分喻鏡背。或以自證分喻鏡。證自
0326b11: 證分喻銅也。
0326b12: 宗鏡錄云。相分有四。一實相名相。體即真如。是真
0326b13: 實相故。二境相名相。謂能與根心而為境故。三相
0326b14: 狀名相。此唯有為法有相狀故。通影及質。唯是識
0326b15: 之所變。四義相名相。即能詮下所詮義相分是。於
0326b16: 上四種相中。唯取後三相而為相分。又相分有二。
0326b17: 一識所頓變。即是本質。二識等緣境。唯變影緣。不
0326b18: 得本質。○見分有五類。一證見名見。即三根本智
0326b19: 見分是。二照燭名見。此通根心。俱有照燭義故。三
0326b20: 能緣名見。即通內三分。俱能緣故。四念解名見。以
0326b21: 念解所詮義故。五推度名見。即比量心推度一切
0326b22: 境故。於此五種見中。除五色根及內二分。餘皆見
0326b23: 分所攝。○自證分者。謂能親證自見分。緣相分不
0326b24: 謬。能作證故。○證自證分者。謂能親證第三自證
0326c01: 分。緣見分而不謬故。從所證處得名。○若不達四
0326c02: 分成心者。斯皆但念名言。罔知成心實義。體用既
0326c03: 失。量果全無。終被心境緣拘。無由解脫。
0326c04: 此四分中。前相見二分是外用。後自證及證自證二分是內體。
0326c05: 初相分唯所緣。後三分通能緣所緣之二。謂第二見分。但緣
0326c06: 第一相分。或量非量。或現或比。第三自證分。能緣第二見分
0326c07: 及第四證自證分。第四證自證分。唯緣第三自證分。非緣第二
0326c08: 見分者。以無用故。第三第四。皆現量攝。
0326c09: 先明須有四分。此更分別內體外用。能緣所緣。及
0326c10: 現比非三量差別不同也。無用。猶言無益。
0326c11: 故心心所一一皆是。四分合成。具所能緣而無無窮之過。
0326c12: 非即非離。唯識理成。
0326c13: 假使自證分與證自證分不互相緣。則更須立證
0326c14: 證自證分。便有無窮之過。今由互為能所。譬如鏡
0326c15: 面鏡背。亦如人之與智。故無無窮之過也。四分差
0326c16: 別。故非即。唯是一心。故非離。此先結成。次後引證。
0326c17: 是故契經伽他中說。眾生心二性。內外一切分。所取
0326c18: 能取纏。見種種差別。
0326c19: 眾生心二性者。內二分為一。外二分為一也。內外
0326c20: 一切分者。內亦二分。外亦二分也。所取纏者。所緣
0326c21: 相縛也。能取纏者。能緣見縛也。見種種差別者。見
0326c22: 分通于三量故也。
0326c23: 此頌意說。眾生心性。二分合成所謂若內若外也。以一切眾生。
0326c24: 皆有所取能取纏縛故。見有種種或量非量或現或
0327a01: 此多分差別之不同。此頌中所云見者。是但指見分故。
0327a02: 先引頌。此更釋也。初正明四分竟。△二攝歸一心。
0327a03: 如是四分。或攝為三。第四攝入自證分故。或攝為二。
0327a04: 後三俱是能緣性故。皆見分攝。此言見者不是單指見分。即。
0327a05: 是能緣之義。或攝為一。體無別故。如入楞伽伽他中
0327a06: 說。由自心執著。心似外境轉。彼所見非有。是故說唯
0327a07: 心。如是處處說唯一心須知。此一心之言。亦必攝於心
0327a08: 所定相應故。
0327a09: 上來欲顯俗諦差別。故以二分破一。又以三分破
0327a10: 二。又以四分破三。今欲顯真理圓融。故第四可攝
0327a11: 入於第三而可但言三分。又內三可攝入於見分
0327a12: 而可但言二分。又相見本無二體而可但言一心
0327a13: 也。入楞伽偈。即證成一心之旨。然所謂一心。亦非
0327a14: 撥無八箇心王五十一箇心所。而別指一真如心
0327a15: 以為大總相法門也。但以四分體無別故。名為一
0327a16: 心。則知八箇心王。五十一箇心所。隨拈一王一所。
0327a17: 皆具四分。隨其所有四分。體皆無別。惟是一心。是
0327a18: 知一一王所。無非法界。又四分體既無別。以體融
0327a19: 用。用亦無別。故得說云一色一香。無非中道。及唯
0327a20: 色唯香等也。二通論諸分竟。△三結歸見分。
0327a21: 故識行相。即是了別。了別即是識之見分。
0327a22: 初廣釋行相竟。△二廣釋所緣二。初正明所變。二
0327a23: 總結所緣。初中二。初明唯變處等。二明不變心等。
0327a24: 初又二。初正釋。二結示。初又二。初明業力所變決
0327b01: 定。二明定力所變不定。初又三。初器界。二種子。三
0327b02: 根身。今初。
0327b03: 所言處者。謂異熟識。由共相種成熟力故。變似色等
0327b04: 器世間相。即外四大種及所造器界之色。雖諸有情所
0327b05: 變各別。而相相似。處所無異。如眾燈明。各似一。
0327b06: 此先總釋器界由識所變也。以不攝持令生覺受。
0327b07: 故名為外。非謂實在識外。不可不知。
0327b08: 問曰。誰之異熟識變為此相耶。有義。一切。所以者何。如
0327b10: 佛菩薩應實變為此雜穢土。諸異生等應實變為他
0327b11: 方此界諸淨妙土。又諸那含聖者。厭離有色。生無色界
0327b12: 將來。必不下生。變為此土。復何所用。是故現居及當生
0327b13: 者。彼異熟識變為此界。經但依于少分而說一切之
0327b14: 言惟是。諸業同者皆共變故。
0327b15: 初義太泛。次義業同共變則可。然約現居則太狹。
0327b16: 約當生又不切。故為第三家所破也。
0327b17: 有義。若爾則。器世間將壞時。既無現居及當生者。誰異
0327b18: 熟識變為此將壞之界。又諸異生。厭離有色而生無色
0327b19: 界者。後雖當生。然現在無有色身其劫數甚遠。預變為欲色二下土。此
0327b20: 復何用又欲界色界眾生。設有色身。與異地之器界。麤細不同。
0327b21: 上下懸隔。不相依持。此識變為彼異界土。亦何所益。
0327b22: 此先破前第二義也。
0327b23: 然所變土。本為色身依持受用。故若於身可有持用。
0327b24: 便變為彼。由是設生他方之各各自地。彼識亦得變為
0327c01: 此土之各各自地。故器世界將壞及初成時。雖無有情。而
0327c02: 亦現有器界。此說一切共受用者。若別受用。准此應知。
0327c03: 鬼人天等所見異故。
0327c04: 此釋成正義也。共受用。即共中之共。別受用。即共
0327c05: 中不共。言鬼人天所見異者。宗鏡云。天見是寶莊
0327c06: 嚴地。魚見是窟宅。人見是清冷水。鬼見是膿河猛
0327c07: 火。乃彼四類有情自業識所變相分不同。更無心
0327c08: 外別四境。舊云一境應四心者不正。若言一境者。
0327c09: 未審定是何境。若離四類有情所變相分外更別
0327c10: 有一境者。即是心外有法。初器界竟。△二種子。
0327c11: 諸種子者。謂異熟識所持一切有漏法種是。此第八識
0327c12: 無記性攝。故是第八識見分之所緣若夫。無漏法之種子。雖亦依
0327c13: 附此識。而非此無記性攝。故非所緣。雖非所緣。而亦與此本
0327c14: 識不曾相離喻。如真如即識實性故。不違於唯識。
0327c15: △三根身。
0327c16: 有根身者。謂異熟識不共相種成熟力故。變似清淨勝義
0327c17: 色根。及根所依浮塵六處。即內大種及所造色。
0327c18: 以執受故。名之為內。此先明不共中不共也。
0327c19: 有共相種成熟力故。於他身處。亦變似彼。不爾。應無
0327c20: 受用他身之義。此中有義不惟變他依處。亦能變他五似色根以。
0327c21: 辯中邊論說。似自他身五根現故。有義。唯能變他似
0327c22: 根恨所依之處以。他之似色根於己巳非所用故然論云。似自他
0327c23: 身五根現者乃。說自識他識各自變之義耳。故生他
0327c24: 地。或般涅槃。彼餘尸骸。猶見相續。
0328a01: 此明不共中共也。初義非。次義是。並可知。故生他
0328a02: 地等者。以識能變他依處。故尸骸猶見相續。以不
0328a03: 變他人五根。故尸骸無復見聞也。然此尸骸相續。
0328a04: 一是彼自己巳引因之力。二是他人共相所變。故仍
0328a05: 名為不共中共。初明業力所變決定竟。△二明定
0328a06: 力所變不定。
0328a07: 前來且說業力所變外器內身界地差別如此。若佛菩薩及
0328a08: 諸聖者以禪定神通等力所變器身其器之。界地身之自他則不
0328a09: 決定然。所變身器。多恒相續。變聲光等。多分暫時。隨
0328a10: 現緣力擊發起故。
0328a11: 器則示淨示穢。身則示聖示凡。故不決定也。一期
0328a12: 利物。與他受用。故身器多恒相續。然亦有暫時者。
0328a13: 隨彼機緣現在擊起。故聲光多分暫時。然亦有相
0328a14: 續者。初正釋竟。△二結示。
0328a15: 略說此第八識所變境者。謂有漏種。十有色處。及墮法
0328a16: 處所現實色。
0328a17: 有漏種。即執受中諸種子也。十有色處。即五根五
0328a18: 塵也。墮法處所現實色。謂意識緣境有實有假。今
0328a19: 指定果色也。初明唯變處等竟。△二明不變心等。
0328a20: 何故此第八識。不能變似心心所等為所緣耶答曰。有漏
0328a21: 識變。略有二種。一者第八前五及第六之一分。隨因緣勢力故變
0328a22: 似境。二者第七及第六之一分。隨分別勢力故變似境。初因緣變。必有
0328a23: 實用。後分別變。但為相分之境非有實用。今。異熟識之變境。但
0328a24: 隨因緣其。所變之色等。必有實用。若使變為心等。便
0328b01: 無實用以所變。相分中之心心所等。不能有緣慮故。須彼有
0328b02: 實用法。乃可別從此第八識變生設使。變無為等。亦無實用所以
0328b03: 不變無為。故異熟識。不緣心及心所及無為等此約有漏位言。若。至佛果無
0328b04: 漏位中。既與大圓鏡智勝慧相應則。雖無有分別。而鏡體澄淨
0328b05: 故。設心心所等仍無實用。亦現彼影。不爾。諸佛應非智。
0328b06: 宗鏡錄云。一因緣變非分別變。即五識心心所及
0328b07: 第八心王。為所緣相分從自種生故。二惟分別變
0328b08: 非因緣變。即有漏第七識及第八五心所是。為所
0328b09: 變相分唯從分別心生故。三俱句。即有漏第六及
0328b10: 無漏八識。以能通緣假實法故。四俱非。即不相應
0328b11: 行是。以無實體故。不與能緣同種生故。初正明所
0328b12: 變竟。△二總結所緣。
0328b13: 故有漏位。此異熟識。但緣器界根身及有漏種共名三類性境。
0328b14: 在欲色界。具三所緣。無色界中則但。緣有漏種以。厭離
0328b15: 色故。無業果色不緣身器。然仍。有定果色即謂具三所緣亦。於理無
0328b16: 違以。彼四空天之第八識。亦緣此定果色以為境故。
0328b17: 初釋行相所緣二門竟。△二釋不可知門。
0328b18: 不可知者。謂此第八識之能緣行相極微細故。難可了知。或
0328b19: 此所緣內執受境亦微細故。外器世間量難測故。名
0328b20: 不可知問曰。云何是識取所緣境之行相為難知耶。答曰。
0328b21: 如滅定中一切恒行心心所皆滅。而此。不離身之異熟識。應信為有。
0328b22: 然必應許滅定有第八識以是。有情攝故。如有心時。無想
0328b23: 等位。當知亦爾。
0328b24: 一能緣不可知。以其行相極微細故。二所緣不可
0328c01: 知。以三類性境。內執受之五淨色根及諸種子亦
0328c02: 微細故。外器世間于十方難測量故。次立量以
0328c03: 顯第八識是有。量云。滅定是有法。有第八識宗。因
0328c04: 云有情攝故。喻如有心時。無想定及無想天亦爾。
0328c05: 既滅定無想定仍有第八。第八行相豈不難知也
0328c06: 哉。二釋不可知等三門竟。
0328c07: 
0328c08: 成唯識論觀心法要卷第二
