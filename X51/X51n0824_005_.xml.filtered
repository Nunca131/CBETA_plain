0355c01: 
0355c02: 
0355c03: 成唯識論觀心法要卷第五
0355c04: 
0355c05: 蕅益沙門　智旭　述
0355c06: △二例論受義。
0355c07: 此染汙意。何受相應。
0355c08: 既釋第二能變第六餘相應門。故更例初能變以
0355c09: 論受俱門也。此先假問徵起。下有三解。第三為正。
0355c10: 有義。此第七識所俱唯有喜受以。恒內執第八識之見分為我。生
0355c11: 喜愛故。有義不然若如所說。則。應許喜受乃至有頂。違聖
0355c12: 言故。應說此意。四受相應。謂生惡趣。憂受相應。緣不
0355c13: 善業所引之真異熟果故。生人道及欲天并初靜慮第二靜慮
0355c14: 喜受相應。緣有喜地善業所引異熟果故。第三靜慮。樂受
0355c15: 相應。緣有樂地善業所引異熟果故。第四靜慮乃至有頂。
0355c16: 捨受相應。緣唯捨地善業所引異熟果故。
0355c17: 有頂。謂三有之頂。即非想非非想天。餘可知。
0355c18: 有義。彼說亦不應理。此第七識。從無始來。任運一類緣內
0355c19: 執我。恒無轉易。與變異受不相應故。又此末那但是。與
0355c20: 前藏識義有別者頌中。皆別說之。若使有四受俱則頌。亦應
0355c21: 別說今頌。既不別說決。定與彼藏識相同。故此第七相應亦但。
0355c22: 唯有捨受。
0355c23: 變異受。謂憂喜苦樂改變不同之受也。餘可知。初
0355c24: 未轉依竟。△二已巳轉依。
0356a01: 未轉依位。與前所說十八心所相應。已巳轉依位。唯二十
0356a02: 一心所俱起。謂行別境各五。善十一。如第八識已巳
0356a03: 轉依位。唯捨受俱。任運轉故。恒於所緣平等轉故。
0356a04: 平等轉。謂平等性智證得十平等性故。亦唯捨受
0356a05: 也。六釋餘相應門竟。△七釋三性門。
0356a06: 問曰。末那心所。何性所攝答曰。有覆無記所攝。非餘善惡及無
0356a07: 覆無記。蓋以此意相應四煩惱等是染法故。障礙聖道。隱
0356a08: 蔽自心。說名有覆。非善不善。故名無記問曰。既是煩惱。何非不善。
0356a09: 答曰。如上二界諸煩惱等種子。由于定力攝藏不起現行。是無記
0356a10: 攝。此意所俱現行染法由其。所依之識極微細故無強計度。任運轉故。
0356a11: 亦無記攝。若已巳轉依。唯是善性。
0356a12: △八釋界繫門。
0356a13: 問曰。末那心所。何地繫耶答曰。隨彼藏識所生即為。彼地所繫。
0356a14: 謂生欲界。現行末那相應心所即欲界繫。乃至有頂。
0356a15: 應知亦然。任運恒緣自地藏識。執為內我。非緣于他地
0356a16: 故。若起彼地之異熟藏識現在前者。名生彼地。染汙
0356a17: 末那即便緣彼藏識執為內我。即繫屬于彼地藏識。名彼所繫。
0356a18: 或為彼地諸煩惱等之所繫縛。名彼所繫。若已巳轉依。
0356a19: 即非所繫。
0356a20: 彼地。謂三界九地之隨一地也。或為彼地藏識所
0356a21: 繫。是約所緣義釋。或為彼地煩惱所繫。是約相應
0356a22: 義釋。△九釋伏斷門二。初正明無染末那。二申明
0356a23: 有淨末那。今初。
0356a24: 問曰。此染汙意。無始相續。何位永斷。或暫斷耶答曰。阿羅
0356b01: 漢滅定出世道無有。阿羅漢者。總顯三乘無學果位。
0356b02: 此位染意。種及現行俱永斷滅。故說無有若夫有。學位
0356b03: 中入於滅定及。出世道無漏觀中。俱暫伏滅。故亦可說無有。
0356b04: 謂染汙意。無始時來。微細一類任運而轉。諸世間有漏
0356b05: 道雖復是善。不能伏滅此識相應之我執。惟二乘無漏聖道。有伏滅義
0356b06: 以根本。真無我解能。違彼我執故。後得智無漏現在前
0356b07: 時。是彼根本真無我解之等流。亦違此染汙意蓋以。真無我解及
0356b08: 後所得此二智。俱是無漏道故皆。名為出世道又復。滅定
0356b09: 既是聖道之等流以其。極寂靜故。此染汙意亦暫非有然出
0356b10: 世道及滅盡定。由未永斷此種子故所以。從滅盡定及出世聖道
0356b11: 起已巳。此染汙意仍復現行。乃至未滅位中。恒相續轉。然此染意相
0356b12: 應煩惱。是俱生故。非見道之所斷。是染汙故。非是非所
0356b13: 斷攝。此染汙意相應煩惱極微細故。所有種子。與有頂地下下
0356b14: 煩惱一時頓斷以其。勢力等故直須。金剛喻定現在前時。
0356b15: 頓斷此種。成阿羅漢。故無學位方得。永不復起若夫。二乘
0356b16: 無學迴趣大乘者。從初發心至未成佛。雖實是菩薩。
0356b17: 亦名阿羅漢以。應供等三義等故。不別說之。
0356b18: 有頂地下下煩惱。謂第六識中俱生之極微細貪
0356b19: 癡慢也。約三界九地各分九品。此當第八十一。由
0356b20: 其最極微細。故與第七識之煩惱勢力齊等。非金
0356b21: 剛喻定。不能斷彼種子。然第六識中俱生煩惱。既
0356b22: 分八十一品。則是品品漸斷。此第七識相應煩惱。
0356b23: 惟是微細一類。不分三界九地。故云頓斷也。△二
0356b24: 申明有淨末那二。初出謬解。二出正解。今初。
0356c01: 此中有義。末那唯有煩惱障俱。聖教皆言三位無故。
0356c02: 又說四惑恒相應故。又說為前六識之雜染依故。
0356c03: △二出正解二。初正明無染有淨。二通釋染淨差
0356c04: 別。初中二。初斥前非。二申正義。今初。
0356c05: 有義。彼說教理相違。出世末那。經說有故。無染意識。
0356c06: 如有染時。定有俱生不共依故。
0356c07: 此先總斥也。經說有出世末那。而彼說無。豈不違
0356c08: 教。又無染意識。必有所依意根。而彼說無。豈不違
0356c09: 理。言無染意識者。即無漏道相應之第六淨識也。
0356c10: 言俱生不共依者。指第七意根也。量云。淨意識是
0356c11: 有法。定有淨末那為俱生不共依宗。因云轉識攝
0356c12: 故。喻如有染時意識。
0356c13: 論說藏識決定恒與一識俱轉。所謂末那。意識起時。
0356c14: 則藏識與二俱轉。所謂意識及與末那。若五識中隨起
0356c15: 一識。則藏識與三俱轉。乃至或時頓起五識。則藏識與七
0356c16: 俱轉明文若此。若汝執住滅定無第七識。爾時藏識應無識
0356c17: 俱。便非恒定一識俱轉又第六識入無漏觀。住聖道時。若無第
0356c18: 七。爾時藏識應但與第六一識俱。如何可言若起意識。爾
0356c19: 時藏識定二俱轉。顯揚論說。末那恒與四煩惱相應
0356c21: 意通染不染。若由本論說阿羅漢位無染意故。便謂竟
0356c22: 無第七。應由本論說阿羅漢位捨藏識故。便亦并無第
0356c23: 八。彼第八既不爾。此第七云何然。又諸論言。轉第七識得
0356c24: 平等智。彼平等智。亦如餘大圓鏡妙觀察等智。定有所依相應之
0357a01: 淨識。此第七識若無者。彼平等智亦復應無。非離所依之心王。得
0357a02: 有能依之淨無漏慧心所故又。不可說彼平等性智依六轉識論。
0357a03: 許諸佛恒行平等性智。猶如大圓鏡智之無間斷故。
0357a04: 此廣明違教也。
0357a05: 又無學位若無第七識。彼第八識應無俱有依。然第八
0357a06: 識必有此俱有依。如餘眼識等性故。又如未證補特伽
0357a07: 羅無我者。彼我執恒行。亦應未證法無我者。法我執
0357a08: 恒行。此第七識于三位中若無。彼三位中之法我執將依何識。非可謂三位
0357a09: 中之法我執依于第八以法我見即是慧。而。彼第八識無慧心所與之相應故。
0357a10: 由此應信二乘聖道滅定無學位中。此第七識恒行。彼未
0357a11: 證得法無我故。又諸論中。以前五識為同法。證有第七
0357a12: 意根為第六意識之俱有依。聖道起時及無學位。若無淨第
0357a14: 有五根為依既。五識恒有依則第。六識亦應爾。
0357a15: 此廣明違理也。應立量云。無學位第八識是有法。
0357a16: 定有淨第七為俱有依宗。因云以是識性故。喻如
0357a17: 眼等識。補特伽羅無我。即生空理。法無我。即法空
0357a18: 理。以五同法等者。謂立量云。第六識是有法。定有
0357a19: 第七意根為俱有依宗。因云轉識攝故。喻如前五
0357a20: 識必以五根為俱有依。今若謂二乘聖道及無學
0357a21: 位。但有第六識相應之生空智慧而無第七淨識
0357a22: 為俱有依。則宗上有能別不極成之過。以俱有依
0357a23: 不必定有故。因中犯共不定之失。以前六識。共是
0357a24: 轉識攝故之因。而五識定有所依。第六於無漏位
0357b01: 不定有依。則外人反出不定過云。為第六如前五。
0357b02: 一切時中定有依耶。為前五如無漏位中第六。亦
0357b03: 不必有依耶。初斥前非竟。△二申正義。
0357b04: 是故定有無染汙意。於上無學滅定及出世道三位。恒起現前
0357b05: 頌中。言彼三位無有者但。依染意而說。如說四位無阿賴
0357b06: 耶。非無第八。此亦應爾。
0357b07: 四位無阿賴耶者。三乘無學及佛也。初正明無染
0357b08: 有淨竟。△二通釋染淨差別。
0357b09: 此意差別。略有三種。一補特伽羅我見相應之意。二法
0357b10: 我見相應之意。三平等性智相應之意。
0357b11: 補特伽羅我見。即俱生我執。法我見。即俱生法執
0357b12: 也。
0357b13: 初我執相應之意。通一切異生恒時相續若夫。二乘有學及七地
0357b14: 以前但除無學迴心者。餘。一類有學菩薩于無漏位則不現起。而于。有漏心位
0357b15: 彼意仍緣阿賴耶識。起補特伽羅我見。次法執相應之意。通一
0357b16: 切異生聲聞獨覺皆悉恒時相續若夫。一切菩薩于法空智果現前之
0357b17: 時則不現起。而于。法空智果不現前位。彼意仍緣異熟識起法
0357b18: 我見。後平等性智相應之意。通一切如來恒時相續若夫。菩薩于初地
0357b19: 見道。及初地後修道位中法空智果不現前時則不現起。而于。法空智果
0357b20: 現在前位。彼意或緣無垢淨識。或緣異熟識等。起平等性智。
0357b21: 如來平等性智。緣無垢識。菩薩平等性智。緣異熟
0357b22: 識也。餘可知。
0357b23: 補特伽羅我見起位。彼法我見亦必現前。我執必依
0357b24: 法執而起。如夜迷杌等。方謂人等故。我法二見。用雖
0357c01: 有別。而不相違。同依一慧心所。如眼識等。體雖是一。而
0357c02: 有了別青黃赤等多用。不相違故。此亦應然。
0357c03: 迷杌等喻法執。謂人等喻補特伽羅執也。我法下。
0357c04: 釋伏難。謂有難曰。上云我我所執決不俱起此中
0357c05: 我法二見何得俱起。今釋之曰。用雖有別。而不相
0357c06: 違。以同依一慧非一心中有二慧故。又難曰。既唯
0357c07: 一慧。何有二執。今釋之曰。如一眼識。頓別青黃。如
0357c08: 一耳識。齊聞鐘。亦復何違。應立量云。我法二執
0357c09: 是有法。用不相違宗。因云同依一慧故。喻如眼識
0357c10: 體一而了別多色。
0357c11: 二乘有學於或。聖道或滅定現在前時。頓悟菩薩。於修
0357c12: 道位中及有學回心之漸悟菩薩若生空智果現在前時此三
0357c13: 等人。皆唯起法執以彼。我執已巳被聖道滅定生空智果所伏故。二乘無
0357c14: 學。及此無學迴心漸悟菩薩於法空智果不現前時。亦唯起
0357c15: 法執以彼。我執已巳斷故。八地以上一切若頓若漸菩薩。所有
0357c16: 我執皆永不行。或無學迴心。固已巳永斷。或頓悟及有學迴心。亦永伏
0357c17: 故若夫。法空智果不現前時雖在八地以上。猶起法執以生空智果。與
0357c18: 法執。不相違故。如有經說。八地以上。一切煩惱不復現
0357c19: 行。唯有我執所依之所知障在當知。此所知障。是現行非
0357c20: 種子。若不爾者。煩惱種子猶未永斷。亦應名為在故然此與。法執俱
0357c21: 之意根。於二乘等。雖名不染而。於諸菩薩。亦名為染
0357c22: 以正。障彼法空智故。由此亦名有覆無記惟。於二乘等。說
0357c23: 名無覆以此法執相應之意。不障彼生空智故又此第七識。雖隨第八所生所繫。然
0357c24: 非真異熟識。但。是異熟生所攝以。從第八真異熟識恒時生故。
0358a01: 名異熟生。非即引業所招之異熟果問曰。前六識一分無記性者。名異熟生。此第七
0358a02: 識。云何亦名異熟生耶。答曰。以。此異熟生之名可通攝故喻。如增上緣雖正
0358a03: 指六根。然凡。餘三緣所不攝者。皆入此增上緣攝今異熟生亦爾。
0358a04: 初正釋頌文竟。△二證有第七三。初問答總標。二
0358a05: 別明教理。三通妨總結。今初。
0358a06: 問曰。云何應知此第七識。離眼等識有別自體答曰。聖教
0358a07: 正理為定量故。
0358a08: △二別明教理二。初明聖教。二顯正理。初中二。初
0358a09: 正釋。二指廣。今初。
0358a10: 謂薄伽梵。處處經中說心意識三種別義。集起名心。
0358a11: 思量名意。了別名識。是三別義。
0358a12: 薄伽梵。即世尊也。而含六義。佛地經論云。謂諸如
0358a13: 來。永不繫屬諸煩惱故。具自在義。炎猛智火所燒
0358a14: 鍊故。具熾盛義。妙三十二大士相等所莊飾故。具
0358a15: 端嚴義。一切殊勝功德圓滿無不知故。具名稱義。
0358a16: 一切世間親近供養咸稱讚故。具吉祥義。具一切
0358a17: 德。常起方便。利益安樂一切有情無懈廢故。具尊
0358a18: 貴義。或能破壞四魔怨故。名薄伽梵。按小乘不知
0358a19: 三種別義。妄計過去名意。現在名識。未來名心。今
0358a20: 以大乘實義開曉之也。
0358a21: 如是三義。雖通八識。而隨勝顯。第八名心。集諸法之
0358a22: 種子起諸法之現行故。第七名意。緣藏識等。恒審思量
0358a23: 為我等故。餘六名識。於六塵各別境界麤動間斷。了別
0358a24: 轉故。如入楞伽伽他中說。藏識說名心。思量性名意。
0358b01: 能了諸境相。是說名為識。
0358b02: 三義通八識者。八皆名心。心王有八。亦皆有集起
0358b03: 義故。八皆名意。八識皆有前滅等無間意。又皆有
0358b04: 思量義故。八皆名識。稱為八識。一一皆有了別用
0358b05: 故。隨勝顯者。第八集起之義獨勝。第七思量之義
0358b06: 獨勝。前六了境之義獨勝也。緣藏識等思量為我
0358b07: 等者。一切凡夫。二乘有學及八地前菩薩。於有漏
0358b08: 心位。此第七識。緣阿賴耶。恒審思量補特伽羅我。
0358b09: 二乘菩薩。於滅定位及生空智果現在前位。此第
0358b10: 七識。緣異熟識。恒審思量法我。地上菩薩。於法空
0358b11: 智果現在前位。此第七識。緣異熟識。恒審思量二
0358b12: 種無我。如來位中。此第七識。緣無垢識。恒審思量
0358b13: 二種無我也。
0358b14: 又大乘經。處處別說有第七識。故此第七識是決定別有。諸
0358b15: 大乘經是至教量。前于初能變中。既已巳廣說。故不須重為極成
0358b16: 又復。解脫經中。亦別說有此第七識。如彼頌言。染汙意
0358b17: 恒時。諸惑俱生滅。若解脫諸惑。非曾非當有。彼經自
0358b18: 釋此頌意言。有染汙意。從無始來。與四煩惱恒俱生
0358b19: 滅謂我見我愛及我慢我癡。對治道生斷煩惱已巳。此
0358b20: 意從彼便得解脫。爾時此意相應煩惱。非唯於今現無。
0358b22: 若約迷情。則現前一念。積集過去無量惑業苦種。
0358b23: 能起未來無量惑業苦事。然過去已巳滅。未來未生
0358b24: 唯此一剎那心。可名有體。而此心體。念念遷流。新
0358c01: 新不住。亦何嘗有實體哉。依此妄心。故妄見有三
0358c02: 世差別。果能覓心了不可得。則現在既無。三世何
0358c03: 有。惟其坐斷三世。方能普達三世。又覓心既不可
0358c04: 得。豈有形相方隅。惟其消殞十方。方能照十方。
0358c05: 故曰。微塵剎土。自他不隔於毫端。十世古今。始終
0358c06: 不離于當念。此所謂非曾非當有也。是故所謂對
0358c07: 治道生斷煩惱者。非如世間軍陣相殺。對壘抵敵
0358c08: 之謂也。直是以二空智。深觀煩惱本無自性。既不
0358c09: 自生。亦不他生。又不共生。不無因生。只是因緣和
0358c10: 合。妄有生。正妄生時。仍不在內。亦不在外。不在
0358c11: 中間。不在過去。不在現在。不在未來。生即無生。終
0358c12: 無自性。自性既無。他性何有。自他既無。豈有共性。
0358c13: 有尚叵得。況無因生。如此研觀。勿令休息。解種熏
0358c14: 發。惑種自消。故瑜伽論決擇分中云。問。斷煩惱時。
0358c15: 為捨纏耶。捨隨眠耶纏。謂現行。隨眠。謂種子也。答。但捨隨眠。纏
0358c16: 即不起。問。為斷過去。為斷未來。為斷現在。答。非斷
0358c17: 去來今。然說三世斷。何以故。若在過去有隨眠心。
0358c18: 任運滅故。其性已巳斷。復何所斷。若在未來有隨眠
0358c19: 心。性未生故。體既是無。當何所斷。若在現在有隨
0358c20: 眠心。此剎那後性必不住。更何須斷。又有隨眠。離
0358c21: 隨眠心。二不和合。是故現在亦非所斷。然從他意
0358c22: 內正作意二因緣故。正見相應。隨所治惑能治心
0358c23: 生。諸有隨眠所治心滅。此心生時。彼心滅時。平等
0358c24: 平等。對治生滅。道理應知。正見相應能對治心。於
0359a01: 現在世無有隨眠。於過去世亦無隨眠。此剎那後
0359a02: 離隨眠心。在未來世亦無隨眠。從此已巳後。於己巳轉
0359a03: 依已巳斷隨眠身相續中。所有後得世間所攝善無
0359a04: 記心。去來今位皆離隨眠。是故三世皆得說斷。初
0359a05: 正釋竟。△二指廣。
0359a06: 如是等教。諸部皆有。恐厭廣文。故不繁述。
0359a07: 初明聖教竟。△二顯正理三。初結前起後。二顯示
0359a08: 正理。三指廣勸信。今初。
0359a09: 已巳引聖教。當顯正理。
0359a10: △二顯示正理六。初恒行無明。二為緣生識。三思
0359a11: 量名意。四無心定別。五無想天染。六三性時染。初
0359a12: 中二。初正顯恒行。二轉釋不共。今初。
0359a13: 謂契經說。不共無明。微細恒行。覆蔽真實。若無此第七
0359a14: 識則。彼不共無明便應非有。謂諸異生。於一切分。恒起迷
0359a15: 理不共無明。覆真實義。障聖慧眼。如伽他說。真義心
0359a16: 當生。常能為障礙。俱行一切分。謂不共無明。
0359a17: 謂能照真義之智心正當生時。有一法常能為其
0359a18: 障礙。此障礙法。俱行於一切異生善惡無記三性
0359a19: 分位之中。所謂不共無明是也。
0359a20: 是故。契經說異生類。恒處長夜。無明所盲。醉纏心。
0359a21: 曾無醒覺。若使異生位中。或有暫不起此無明之時。便
0359a22: 違經中所說恒處長夜等義在。俱在異生位中。而迷理無明有行
0359a23: 不行。不應理故。此不共無明。若謂依于六識。皆不得成。應此
0359a24: 無明。如六識之間斷或。彼六識。如此無明之恒染故。許有末那。便無
0359b01: 此失。
0359b02: 初正顯恒行竟。△二轉釋不共。
0359b03: 染意恒與四惑相應。此所俱之無明。何獨名不共耶。
0359b04: 此設問徵起也。下文有三家釋。第三為正。
0359b05: 有義。此俱我見慢愛。非根本煩惱。名不共何失。
0359b06: 謂此意所俱無明。是根本煩惱。其所俱我見我慢
0359b07: 我愛。則非根本煩惱所攝。但是隨煩惱性。故雖四
0359b08: 惑俱起。而三非同類。獨此無明名為不共。亦復何
0359b09: 失。此初家釋全非。
0359b10: 有義。彼說理教相違。純隨煩惱中。不說此見慢愛三故。
0359b11: 此三是其中十根本煩惱攝故。處處皆說染汙末那。與四
0359b12: 煩惱恒相應故。應說四中無明是主。雖與見慢愛三俱起。
0359b13: 亦名不共以其。從無始際。恒內昏迷不了空理。曾不省察惟妄
0359b14: 執我。無循反時。癡增上故問曰。此所俱見等三惑。應名相應答曰。若
0359b15: 三法現行各為主時亦應名為不共。如無明故。許亦無失。
0359b16: 若為主時應名不共者。謂生死流轉。則貪愛為主。
0359b17: 障於聖道。則見慢為主。見則偏執一理。不肯心。
0359b18: 慢則倨傲自恃。不肯求他故也。此第二家釋雖是。
0359b19: 然未曲盡其致。
0359b20: 有義。此癡名不共者。如十八不共佛法惟如來有。今此無明亦爾。唯
0359b21: 此第七識有故難曰。若爾則。餘六識相應煩惱。此第七識中
0359b22: 所無亦。應名不共耶。答曰。但依殊勝之義以。立不共之名。
0359b23: 非謂但互所無皆名不共也。謂第七識相應無明。無始
0359b24: 恒行。障真實義及無漏智。如是殊勝業用。餘識所無。唯
0359c01: 此識有。故名不共又難曰。既爾則。此所俱見慢愛三亦有勝
0359c02: 用應名不共答曰。無明是主故。獨得此不共之名。或許餘
0359c03: 三為主之時亦名不共今但。對餘識相應之癡心所故。且說無明為不
0359c04: 共耳然不共無明。總有二種。一恒行不共。餘識所無。二
0359c05: 獨行不共。此識非有。
0359c06: 且說無明以上。與第二家釋同。不共無明以下。辨
0359c07: 此不共一名而有二義。方曲盡其致也。一恒行不
0359c08: 共者。於有漏位。常起現行不間斷故。此惟第七識
0359c09: 有之。餘六識之所無。今正指此為不共無明也。二
0359c10: 獨行不共者。不與餘九根本煩惱同起。獨迷諦境。
0359c11: 惟第六識有之。故此第七識中非有。今不指此為
0359c12: 不共也。
0359c13: 故瑜伽說。無明有二。若與貪等俱者。名相應無明。非
0359c14: 貪等俱者。名獨行無明就獨行無明。又分是主非主二義。若是主獨行
0359c15: 不與忿等小十俱者。此能發業。唯見道之所斷。如契經說。諸聖有學。不
0359c16: 共無明已巳永斷故所以更。不造作新業此即偏指是主獨行以為不共
0359c17: 無明。非指第七識中恒行為不共也。若夫。非主獨行一任忿等小十各自為主。此類無明。亦
0359c18: 通于修道所斷以與。忿等十小隨惑。皆通修道見道之所斷故。
0359c19: 若論第七識之無明。亦仍與貪等俱。亦是相應無
0359c20: 明所攝但以恒行為主。故又偏得不共之名。若夫
0359c21: 獨行不共。又分是主非主二義。是主則唯見所斷
0359c22: 非主則通見修所斷。而皆但與第六識俱。非同第
0359c23: 七恒行不共。故特細剖析之。
0359c24: 恒行不共惟修所斷。故是。餘部所無。獨行不共既有是主非主二種。通于
0360a01: 見修二斷。故得。此彼五部俱有。
0360a02: 按俱舍中。惑分五部。一者見苦諦所斷部。二者見
0360a03: 集諦所斷部。三者見滅諦所斷部。四者見道諦所
0360a04: 斷部。五者修所斷部。部者。分也。類也。根本十惑。各
0360a05: 由迷于諦理而起。故各有部分。一一諦下。各起多
0360a06: 惑。故部類不同也。恒行不共。但在第七識有。唯屬
0360a07: 修所斷部。故云餘部所無。獨行不共若非主者。通
0360a08: 于五部。故云此彼俱有。然是主獨行。惟見所斷。亦
0360a09: 應云此部非有。以非此中正意。故略不言之耳。初
0360a10: 恒行無明竟。△二為緣生識。
0360a11: 又契經說。眼色為緣。生於眼識。廣說乃至意法為緣。
0360a12: 生於意識。若無此第七識則。彼意法為緣之意非有。謂如五
0360a13: 識。必有眼等五根為增上不共俱有所依。意識既是六
0360a14: 識中攝。理應許其亦有如是所依。此第七識若無。彼第六識之
0360a15: 增上不共俱有所依寧有又。不可說肉團心色為彼所依以說名為。
0360a16: 意。非是色故且。意識由依意故。得具自性隨念計度三種分別。設依色者。便與五識
0360a17: 一般。但有自性分別。應無隨念計度二分別故。亦不可說五識
0360a18: 無有俱有所依。彼與五根俱時而轉。如種與芽形與影故。
0360a19: 又識與根。既必同境喻。如心與心所。決定俱時。
0360a20: 五根為五識依。共有三義。一者增上。由根發識故。
0360a21: 二者不共。眼識自依眼根。不與耳識等共故。三者
0360a22: 俱有。眼正見時。識正了別。同一剎那。無前後故。餘
0360a23: 五亦然。五根如種。五識如芽。五根如形。五識如影。
0360a24: 五根如心王。五識如心所。意與第六。應知亦然。
0360b01: 由此理趣。極成意識猶。如眼等五識。必有不共他識顯
0360b02: 自名為意識之意處。等無間意根之所不攝是。增上生緣所依。
0360b03: 極成六識各隨一根攝故。
0360b04: 量云。極成意識是有法。必有不共顯自名處等無
0360b05: 間不攝增上生所依宗。因云極成六識隨一攝故。
0360b06: 喻如眼等識。言等無間不攝者。謂瑜伽云。若此六
0360b07: 識。為彼六識等無間緣。即施設此名為意根。此約
0360b08: 前滅識為後開導依。所以假立意根之名。今此同
0360b09: 時增上所依。非彼等無間意所攝也。二為緣生識
0360b10: 竟。△三思量名意。
0360b11: 又契經說。思量名意。若無此第七識。彼思量意則應非有。謂
0360b12: 若意識現在前時。等無間意已巳滅非有。過去未來理
0360b13: 非有故。彼過去等無間意。思量之用定不得成。既爾。如何經中
0360b14: 說思量名為意。若謂思量名意。乃是假說。理亦不然既。無正思
0360b15: 量。假名為意復依何立。若謂意識于前現在之時曾有思量今雖已巳滅。
0360b16: 得名為意。然殊不知第六意識。爾時正現在位。雖有思量。但名為識。寧得說為
0360b17: 意乎。故知別有第七末那。恒審思量。正名為意若夫。已巳
0360b18: 滅之等無間意。乃依此第七而假立意名耳。
0360b19: 問。二卷破外難云。假必依真。亦不應理。今乃云無
0360b20: 正思量。假依何立。不亦自語相違耶。答。世間名字。
0360b21: 固有依真說假者。亦有不依真說假者。元非一概。
0360b22: 依真說假。如依真見道假說相見道。依內種子假
0360b23: 說外種子。依思量意假說等無間意之類是也。不
0360b24: 依真說假。如兔無角。假說兔角。龜無毛。假說龜毛。
0360c01: 又如月無二。假說二月。空無華。假說空華。乃至見
0360c02: 相二分非我法。假說為我法等是也。故云假必依
0360c03: 真。亦不應理。倘更執假必不依實事。亦豈應理也
0360c04: 哉。又若約諸法自相名真。則思量名意。亦唯于諸
0360c05: 法共相而轉。何嘗親得彼自相哉。特于共相之中
0360c06: 說實說假耳。△四無心定別。
0360c07: 又契經說。無想定滅盡定二種不同假使第七染意若無。彼二種
0360c08: 定便應無別。謂彼二定。俱滅六識及彼相應心所。體數無
0360c09: 異。若無第七染意於此二定之中。一無想定是有。一滅盡定是無
0360c10: 則。彼二定何別。若謂加行界地所依等有差別者。理
0360c11: 亦不然。彼差別之因正。由此第七識而有故。此第七識若無
0360c12: 者。彼差別因亦無。是故定應別有此意。
0360c13: 體。謂心王。數。謂心所。言此二定之中。所滅心王。同
0360c14: 是六識。所滅心所。同五十一。設非有染無染二意
0360c15: 差別。則二定更無異矣。加行。謂作意。所依。謂教法。
0360c16: 等者。等取自體假立也。集論明此二定有五門差
0360c17: 別。一所依。二自體。三假立。四作意。五界地。一所依
0360c18: 別者。無想定。乃外道弟子。依外道所說邪教而修。
0360c19: 滅盡定。乃世尊弟子。依世尊所說正教而修。二自
0360c20: 體者。無想定。體是有漏。滅盡定。體是無漏。三假立
0360c21: 者。無想定。依有覆意所緣阿賴耶假立。滅盡定。依
0360c22: 無覆意所緣異熟識假立。四作意者。無想定。由永
0360c23: 出離作意以為加行。滅盡定。由暫止息作意以為
0360c24: 加行。五界地者。無想定。是色界捨念清淨地所繫。
0361a01: 滅盡定。依無色界非非想地而入。仍非所繫。△五
0361a02: 無想天染。
0361a03: 又契經說。無想天中有情。一期生中心心所滅。若無此
0361a04: 第七識。彼無想天便應無染。謂彼長時無六轉識。若無此意
0361a05: 則俱生。我執便無然。非於餘處有具縛者。一期生中或能
0361a06: 都無我執。彼無想天若無我執。應如涅槃。便非聖賢同所
0361a07: 訶厭救曰。彼無想天我執初半劫後方滅。後半劫時又生。則是有故。無如是
0361a08: 應如涅槃之失破曰。中間四百九十九劫長時無我執故。有如涅槃之過救曰
0361a09: 過。去未來有我執故。無如是如涅槃之失破曰。彼過去未來非現非
0361a10: 常同于。無故。有如涅槃之過又。所得之無想異熟既無故則。能得無想
0361a11: 報之有情亦無此無想異熟。乃是。不相應法不過依于色心分位假立。前已巳遮
0361a12: 破不是實有。若無末那。亦無藏識。藏識無故。熏習亦無。餘法受熏。已巳
0361a13: 辯非理。故應別有染汙末那。於無想天恒起我執。由
0361a14: 斯賢聖同訶厭彼。
0361a15: 言所得無者。謂彼有情。於無想定前求無想果。故
0361a16: 所熏成種。招彼異熟。染汙末那緣彼執我。依之粗
0361a17: 動想等不行。于此分位中。假立無想報。若無此第
0361a18: 七識。彼無想報則不應有也。△六三性時染。
0361a19: 又契經說。異生善染無記心時。恒帶我執。若無此第七
0361a20: 識。彼我執不應有。謂異生類三性心時前六轉識。雖外起善惡
0361a21: 諸業。而內恒執我。由執我故。令六識中所起施戒禪等
0361a22: 善業不能亡相。故瑜伽說。染汙末那為六識依止。彼未
0361a23: 滅時。相了別縛不得解脫染汙。末那滅已巳。相縛解脫。言
0361a24: 相縛者。謂由染意恒執我故。令前六識於其所緣境相不能了達如
0361b01: 幻事等。由斯為彼見分相分所拘不得自在。故名相縛。
0361b02: 依如是義。有伽他言。如是染汙意。是識之所依。此意
0361b03: 未滅時。識縛終不脫。又善及無覆無記心時。若無第七
0361b04: 識恒起我執。應非有漏以。自相續中六識所有煩惱。與彼
0361b05: 善等不俱起故若謂過。去未來煩惱緣縛則。理非是有故。
0361b06: 非由他惑成有漏故。勿由他解成無漏故。
0361b07: 他惑。指過去未來惑。他解。指過去未來生空智慧
0361b08: 也。現在六識起善及無覆無記法時。既不與煩惱
0361b09: 俱起。若謂過去未來有煩惱故名有漏者。則須陀
0361b10: 洹等於出觀後所起思惑。應成無漏。以過去已巳曾
0361b11: 證無漏故。又七方便人所有善無記心。應成無漏。
0361b12: 以未來必當證無漏故。
0361b13: 又不可說異心心所之外。別有隨眠。是不相應行蘊所攝。于善等時現
0361b14: 相續起。由斯善等成有漏法。彼不相應非實有體。前文已巳
0361b15: 極成故。亦不可說從有漏種生彼善等。故成有漏以有
0361b16: 漏因。惟由第七執我。若無第七執我。則。彼善等種子先無有因可令成有
0361b17: 漏故亦。非由于有漏種故。令彼善等現行成有漏法勿學地中之
0361b18: 無漏現行心由彼尚有有漏種子。亦可成有漏故。雖或由煩惱引
0361b19: 施等業。而煩惱已巳去。不與善等俱起。故非可為有漏之正因。以
0361b20: 有漏之言乃。表與漏俱時起故。又無記業。非煩惱引。彼
0361b21: 復如何得成有漏。然諸有漏。由與自身現行煩惱俱
0361b22: 生俱滅。互相增益。方成有漏。由此熏成有漏法之種
0361b23: 子後時由此種子現起。有漏義成。異生既然。有學亦爾。
0361b24: 自身。明非他惑。現行煩惱。明非隨眠種子。俱生俱
0361c01: 滅。明非不俱時起。互相增益。謂六識所起施等。與
0361c02: 第七我執互相增長資益也。
0361c03: 無學有漏。雖非漏俱。而從先時有漏種起。故成有漏。
0361c04: 於理無違。
0361c05: 此釋伏難也。難曰。若有漏言必表漏俱。則無學位
0361c06: 中已巳得漏盡。何故五根五識仍名有漏。今釋之曰。
0361c07: 無學位中五根五識有漏之法。雖非與有漏第七
0361c08: 心俱。而由彼異熟未空。仍從先時所熏有漏種起
0361c09: 故成有漏。此則于理無違。
0361c10: 由有末那恒起我執。令善等法有漏義成。此意若無。
0361c11: 彼有漏義則定非有。故知別有此第七識。
0361c13: 證有此識。理趣甚多。隨攝大乘。略述六種。諸有智者。
0361c14: 應隨信學。
0361c15: 二別明教理竟。△三通妨總結。
0361c16: 然有經中說六識者。應知彼是隨轉理門。或隨所依
0361c17: 六根說六。而識類別。實有八種。
0361c18: 以意根中。即攝第七第八兩識故也。二釋第二能
0361c19: 變竟。△三釋第三能變二。初明差別等前六門。二
0361c20: 明共依等後三門。初中二。初釋差別等四門。二釋
0361c21: 心所受俱兩門。初又二。初設問舉頌。二以論釋成。
0361c22: 今初。
0361c23: 如是已巳說第二能變。第三能變。其相云何。頌曰。次第
0361c24: 三能變。差別有六種一差別門。了境為性相二體性門三行相門。善
0362a01: 不善俱非四三性門。
0362a02: 此下共以九門釋第三能變之相。今先舉四門也。
0362a03: 五心所相應門。即下文此心所行三句及初
0362a04: 行觸等二十句是。六受俱門。即下文三受共相應
0362a05: 一句是。七共依門。即依止根本識一句是。八俱轉
0362a06: 門。即五識隨緣現三句是。九起滅分位門。即意識
0362a07: 常現起四句是。△二以論釋成三。初釋差別門。二
0362a08: 釋性相兩門。三釋三性門。今初。
0362a09: 論曰。次中思量能變識後。應辯了境能變識相。此識
0362a10: 差別。總有六種。隨六根六境種類異故。謂名眼識乃
0362a11: 至意識乃隨六根而立其名。具五義故。五。謂依。發。屬。
0362a12: 助。如根。
0362a13: 此正明依根而立六識名也。言五義者。一依眼等
0362a14: 六俱有根而住。二由六根所發。三各繫屬于根。四
0362a15: 能助根了別。五各如根所緣之境。
0362a16: 雖六識身。皆依意轉。然隨不共。立意識名。如五識身。
0362a17: 無相濫過。或唯依意。故名意識。辯識得名。心意非例。
0362a18: 此釋伏難也。難曰。五識亦以第七為染淨依。何故
0362a19: 第六獨名意識。今釋之曰。六識雖皆依意。然前五
0362a20: 識。但以意為共依。惟第六識。以意為不共依。故隨
0362a21: 不共立意識名。如五識身。各依一根。各隨不共立
0362a22: 名。故無相濫之過。又或前五兼依色根。第六唯依
0362a23: 於意。故名為意識耳。又難曰。若第六唯依于意。得
0362a24: 名意識。則第八亦唯依意。亦應名為意識。又第七
0362b01: 唯依第八。應名為心識耶。今釋之曰。此中但辯六
0362b02: 識所由得名。若第八名心。第七名意。自約集起思
0362b03: 量義勝立名。雖互相依。非在此依根得名之例也。
0362b04: 或名色識乃至法識則是。隨境而立其名以。順于識之
0362b05: 義故。謂於色聲香味觸法六境了別乃名為識。色等五識。唯
0362b06: 了色等各各一塵。法識通能了一切法。或第六能了差別之
0362b07: 法。獨得法識名前五但能了自相分性境。不能了差別法。不名法識。故六識名
0362b08: 亦。無相濫之失。
0362b09: 此復明依境而立六識名也。色等下。釋伏難。難曰。
0362b10: 五塵亦皆名法法。亦惟是五塵及五塵落謝影子。
0362b11: 何故第六獨名法。識釋有二義。一者前五識各局
0362b12: 一塵。第六識通了六塵。二者前五識但了一味性
0362b13: 境。第六識能了種種差別之法。故亦不相濫也。
0362b14: 此後隨境所立六識之名乃。依五色根未自在位而說。
0362b15: 若得自在諸根互用。一根發識緣一切境。但可隨根
0362b16: 立名。乃無相濫之失。
0362b17: 謂此六識。有兩種名字。前云眼識乃至意識。是隨
0362b18: 根立名。後云色識乃至法識。是隨境立名。然此後
0362b19: 隨境所立之名。但可依未自在位說耳。若至諸根
0362b20: 互用。一根發識。遍能緣一切境。設名色識乃至法
0362b21: 識。未免相濫。但可隨所依根立名。始無相濫之失
0362b22: 也。
0362b23: 莊嚴論中但說。如來五根。一一皆於五境轉者。且依麤
0362b24: 顯同類境說。佛地經說。成所作智。決擇有情心行差
0362c01: 別。起三業化。作四記等。若不遍緣六塵諸境。無此能故。
0362c02: 此釋難也。難曰。若謂諸根互用。一根發識緣一切
0362c03: 境。何故莊嚴論中。但說如來五根。一一皆于五塵
0362c04: 境轉。不云于一切法轉耶。釋曰。且依麤顯同類
0362c05: 境說耳。非不緣一切境也。故更引佛地經以證
0362c06: 遍緣。言麤顯同類境者。即指五塵。其相麤顯。又同
0362c07: 一性境之類故也。此等麤顯同類之境。未自在位
0362c08: 決定不相融者。今自在位尚可互緣。況法塵境。本
0362c09: 來細微不相窒礙。豈自在位反不得遍緣哉。言四
0362c10: 記者。記即是答。一者一向記。二者分別記。三者反
0362c11: 詰記。四者捨置記也。
0362c12: 然六轉識所依所緣。麤顯極成。故此頌中不說。前隨義
0362c13: 便。已巳說所依。此所緣境姑俟。義便當說。
0362c14: 此釋疑也。疑曰。前第七識頌中。有所依所緣二門。
0362c15: 今此六識。何故不說。答曰。此六轉識。依于六根。緣
0362c16: 于六塵。麤顯極成。故頌不說。然前論中。因義便故。
0362c17: 既已巳傍論諸識所依。至于此六識所緣境相差別。
0362c18: 亦俟義便。乃當說之。初釋差別門竟。△二釋性相
0362c19: 兩門。
0362c20: 次言了境為性相者。雙顯六識自性行相。識以了境
0362c21: 為自性故。即復用彼了境為行相故。由斯兼釋所立了境
0362c22: 名識之別名以。能了別境者。乃名之為識故。如契經說。眼
0362c23: 識云何。謂依眼根了別諸色。廣說乃至意識云何。謂
0362c24: 依意根了別諸法。彼經且說不共所依及。未轉依位
0363a01: 見分所了。餘共所依及已巳轉依位所了。如前已巳說。
0363a02: 共所依。謂五識更須分別依。染淨依。根本依。第六
0363a03: 識亦更須根本依也。餘可知。△三釋三性門。
0363a04: 問曰。此六轉識。何性攝耶答曰。謂善不善俱非性攝。俱非
0363a05: 者。謂無記。非善不善。故名俱非。能為此世他世順益
0363a06: 故名為善。人天樂果。雖於此世能為順益。非於他世。
0363a07: 故不名善。能為此世他世違損。故名不善。惡趣苦果。
0363a08: 雖於此世能為違損。非於他世。故非不善。於善不善
0363a09: 益損義中不可記別。故名無記。
0363a10: 此先釋三性義也。然無記中。復分有覆無覆。由前
0363a11: 已巳解。故不重出。
0363a12: 此六轉識。若與信等十一相應。是善性攝。與無慚等
0363a13: 十法相應。不善性攝。俱不相應。無記性攝。
0363a14: 此示未轉依位中三性相也。言無慚等十法者。一
0363a15: 無慚。二無愧。即二中隨煩惱。三忿。四恨。五覆。六惱。
0363a16: 七嫉。八慳。九害。即小隨十煩惱之七。十瞋。即根本
0363a17: 六煩惱之一。此十唯是不善性攝。若大隨八。小隨
0363a18: 餘三。根本餘五。皆通不善及有覆無記性攝。故不
0363a19: 說之。且如有人。雖起貪癡慢疑及諸見執。若不與
0363a20: 無慚無愧同起。僅名有覆無記。起掉舉沉等。亦
0363a21: 復如是。起誑起諂起憍。亦復如是。但與無慚無愧
0363a22: 相應。方名不善。不與無慚無愧同起。皆名有覆無
0363a23: 記也。若不與善心所相應。亦不與諸煩惱心所相
0363a24: 應。但與遍行別境及四不定隨一相應。則皆名無
0363b01: 覆無記。
0363b02: 有義。六識三性起必不俱以此六識。同外門轉善等三性。互相違
0363b03: 故謂前。五識必由意識為分別依導引而起。俱時而生。同緣塵境方乃。
0363b04: 成善成染故。若許五識三性俱行則。意識爾時亦應
0363b05: 通于三性。便違正理。故定不俱然。瑜伽等說藏識一
0363b06: 時與轉識相應三性俱起者。彼云一時。乃依多念而說。如說
0363b07: 一心。非局在一生滅今依一念。定不容俱。故。無相違之過。
0363b08: 此明三性俱不俱義。有兩家解。今初家明不俱也。
0363b09: 先正釋。次瑜伽下。通妨。並可知。然未當理。故以下
0363b10: 解為正。
0363b11: 有義。六識三性容俱謂初起。率爾無記之五識。及齊等流類之善染
0363b12: 眼等五識。或五種四種多起。或三種二種少起。容俱起故又。五
0363b13: 識與意識。雖定俱生。而善性等。不必同故。前所設意識
0363b14: 爾時應通三性之難。於此唐捐。故瑜伽說。若人入于三昧。或遇聲緣
0363b15: 從定起者此是。與定相應善意識俱轉之餘耳識生。非
0363b16: 唯是彼定相應之意識能取此聲也。若不爾者既無耳識。
0363b17: 於此音聲不領受故。不應出定亦。非取聲時即便出
0363b18: 定以先。領受聲已巳。若有希望。後時方出此其。在定之耳識
0363b19: 率爾聞聲。理應非善以凡。未轉依者。率爾墮境之五識心。定
0363b20: 皆屬無記故。由此誠證與。五識俱之意識。非必定與五
0363b21: 識善等性同。諸處但言五俱意識亦緣五識所緣五塵之境。
0363b22: 不說意識定與五識同其善惡無記之性然。雜集論中說。等引位中
0363b23: 五識無者彼。依多分而說。
0363b24: 此第二家正明六識三性得俱也。且如等流善眼
0363c01: 識正觀佛時。正讀經時。耳忽聞聲。鼻忽聞香。身忽
0363c02: 覺觸。則其所有率爾墮心。定屬無記。又如等流染
0363c03: 眼識正觀美色觀劇戲時。耳忽聞聲等率爾墮心。
0363c04: 亦屬無記。此三性得俱起之一驗也。彼謂五識設
0363c05: 使三性俱行。意識爾時應通三性。殊不知同時意
0363c06: 識。雖必同境。不必同性。且如入定意識。是善性攝。
0363c07: 正於定中得聞聲者。是率爾無記耳識。何必同性。
0363c08: 又恐難曰。定中那有耳識。今故釋曰。定中意識。不
0363c09: 能取聲。若無率爾耳識。則於音聲不能領受。又恐
0363c10: 難曰。寧知定中必有率爾耳識領此音聲。今故釋
0363c11: 曰。若不領聲。不應出定。恐更難曰。取聲出定之時。
0363c12: 耳識既生。則意識已巳非定善。今故釋曰。非取聲時
0363c13: 即便出定。以率爾無記耳識正領聲時。意識正尚
0363c14: 在定。俟有希望。方從定起。故知在定意識雖是善
0363c15: 性。不妨無記耳識同時俱起。恐更難曰。寧知定中
0363c16: 耳識非是善性。今故釋曰。未轉依者。率爾墮心定
0363c17: 無記故。由此下。結證可知。雜集下。更通妨也。等引
0363c18: 者。梵語三摩呬多。謂修習止觀。平等不偏。引生功
0363c19: 德。故翻等引。等引位中。善定善慧與第六識相應。
0363c20: 調柔正直而住。故多分不起五識。今雜集中。乃依
0363c21: 多分說無。非謂定中決不起率爾五識也。
0363c22: 若五識中三性俱轉。意隨偏注。與彼性同。無偏注者。
0363c23: 便無記性。故六轉識。三性容俱。
0363c24: 且如禮佛懺願之時。眼識緣佛色像。則是善性。若
0364a01: 緣華幡等。任運起貪。則是染性。若非善染。即無記
0364a02: 性。耳識緣法音聲。則是善性。若緣音聲有美有惡。
0364a03: 任運貪瞋。則是染性。若非善染。即無記性。鼻識聞
0364a04: 香無所取著。則是善性。若緣好香任運貪著。或緣
0364a05: 餘氣任運憎惡。則是染性。若非善染。即無記性。身
0364a06: 識翹勤謹肅不懈。則是善性。若多放逸。不合威儀。
0364a07: 則是染性。若非善染。即無記性。又如舌識正受食
0364a08: 時。于味不生貪染。則是善性。若于好味惡味任運
0364a09: 貪瞋。則是染性。若非善染。即無記性。是故五識俱
0364a10: 起之時。或眼識善。耳識染。鼻識等無記。或耳識善。
0364a11: 眼識染。餘識無記。或善多染少。或染多善少。或善
0364a12: 染多無記少。或無記多善染少。或但一性。或但二
0364a13: 性。或具三性。事非一。至于第六意識。若隨五識
0364a14: 有所偏注。則與五識同其善染。若無偏注。便是無
0364a15: 記性攝。又如正禮拜時。正習坐時。身識是善。而意
0364a16: 識或起無記。或起染心。仍復不一。故前五識。不妨
0364a17: 三性俱起。而第六識。無有一念通三性之過也。上
0364a18: 約未轉依位釋竟。
0364a19: 得自在位。唯善性攝。佛色心等。道諦攝故無有不善。已巳永
0364a20: 滅除戲論種故亦無無記。
0364a21: 得自在。謂佛果位中。轉異熟識成無垢識。爾時五
0364a22: 根成無漏故。所發五識亦成無漏。又意根純無漏
0364a23: 故。所發意識亦純無漏。五根名為佛無漏色。八識
0364a24: 皆名。佛無漏心。色即相好功德之所莊嚴。心即四
0364b01: 智菩提相應心品。故皆道諦所攝。戲論種子。已巳永
0364b02: 滅盡。故此妙觀察智相應心品。成所作智相應心
0364b03: 品。皆唯善性攝也。初釋差別等四門竟。△二釋心
0364b04: 所受俱兩門二。初略標心所廣釋受俱。二廣釋六
0364b05: 位心所別相。初中二。初設問舉頌。二以論釋成。今
0364b06: 初。
0364b07: 六識與幾心所相應。頌曰。此心所遍行。別境。善煩惱。
0364b08: 隨煩隨。不定。三受共相應。
0364b09: △二以論釋成二。初略釋六位心所。二廣釋三受
0364b10: 相應。初中二。初總標。二別釋。今初。
0364b11: 論曰。此六轉識。總與六位心所相應。謂遍行等。
0364b12: △二別釋二。初釋心所名義。二釋六位類別。今初。
0364b13: 恒依心起。與心相應。繫屬於心。故名心所猶。如屬我
0364b14: 之物便。立我所之名須知。心於所緣。唯取總相。心所於
0364b15: 彼所緣。既取總相。亦取別相。助成心事故。得心所之名譬。如
0364b16: 家之師資師既。作模資乃。填彩。故瑜伽說識能了別事之
0364b18: 相之義也。是故觸能了此識所緣可意等相。受能了此識所緣
0364b19: 攝受等相。想能了此識所緣言說因相。思能了此識所緣
0364b20: 正因等相。故作意等。名心所法其言了此之一。此字。正表心所
0364b21: 不惟緣別相。而亦緣總相也。
0364b22: 即諸心所取所別相句。一則轉釋上句。二則兼解
0364b23: 下四句義也。可意等相者。等取不可意相。及中容
0364b24: 相也。攝受。即順益也。等者。等取違損。及非順非違
0364c01: 也。言說因。即境之分齊相也。正因等者。等取邪因
0364c02: 及非正非邪因也。
0364c03: 餘處復說。欲亦能了識所緣之可樂事相。勝解亦了識所緣之
0364c04: 決定事相。念亦能了識所緣之串習事相。定慧亦了識所緣之
0364c05: 得失等相。由此方能於所緣境起善染等諸心所法亦是。皆
0364c06: 於所緣兼取別相之義。
0364c07: 此更釋別境等諸心所法。皆有助成心事之功能
0364c08: 也。串與慣同。定慧亦了得失等相者。了於得相。起
0364c09: 善心所。即名正定正慧。了於失相。起染心所。即名
0364c10: 邪定邪慧。了於非得非失之相。起餘無記心所。即
0364c11: 定慧亦屬無記也。初釋心所名義竟。△二釋六位
0364c12: 差別。
0364c13: 雖諸心所。名義無異。而有六位種類差別。謂行有
0364c14: 五。別境有五善。有十一。煩惱有六。隨煩惱有二十。不
0364c15: 定有四。如是六位。合五十一初名行者。一切心中定可
0364c16: 得故二名別境者。緣別別境而得生故三名善者。唯善心中可
0364c17: 得生故四名煩惱者。性是根本煩惱攝故五名隨煩惱者。唯是煩
0364c18: 惱等流性故六名不定者。於善染等皆不定故。然瑜伽論。
0364c19: 合六為五以根本。煩惱與隨煩惱俱是染故。復以四一
0364c20: 切辯此五位差別。謂一切性。及一切地一切。時一切心王。俱此。
0364c21: 五位中。行具四一切。別境唯有初三性。二九地。之兩一切
0364c22: 善唯有一。謂一切地。染四皆無。不定唯一。謂一切性。
0364c23: 由此五位種類差別。
0364c24: 一切性者。善不善無記三性也。一切地者。三界九
0365a01: 地。謂五趣雜居地。乃至非非想地也。一切時者。有
0365a02: 心無心有漏無漏分位差別時也。一切俱者。與
0365a03: 八識心王相應而俱起也。初略釋六位心所竟。△
0365a04: 二廣釋三受相應二。初釋三受義。二明俱不俱。今
0365a05: 初。
0365a06: 此六轉識。易脫不定。故皆容與三受相應。皆領順相
0365a07: 違相及非違順二之相故。領順境相。適悅身心。說名樂受。
0365a08: 領違境相。逼迫身心。說名苦受。領中容境相。於身於
0365a09: 心非逼非悅。名不苦不樂受。
0365a10: 此總釋三受義也。易。謂變易。脫。謂轉脫。餘可知。
0365a11: 如是三受。或各分二。五識相應。說名身受。別依身故。
0365a12: 意識相應。說名心受。唯依心故。
0365a13: 身受亦名外受。心受亦名內受。身受有三。心受亦
0365a14: 三。則是六受。更約六識差別。則是十八受也。
0365a15: 又三皆通有漏無漏。苦受亦由無漏起故。
0365a16: 謂修無漏者。必備歷艱辛。苦其心志故也。
0365a17: 或各分三。謂見所斷三受。修所斷三受。非所斷三受。
0365a18: 見所斷。謂與分別惑相應之三受也。修所斷。謂與
0365a19: 俱生惑相應之三受也。非所斷。即無漏相應之三
0365a20: 受也。
0365a21: 又學。無學。非二。為三。
0365a22: 學位三受。即修所斷。無學三受。即非所斷。非二。謂
0365a23: 非學非無學。指一切凡夫言之。非二三受。即見所
0365a24: 斷。又非二三受。通二所斷及非所斷。學位三受。唯
0365b01: 修所斷及非所斷。無學三受。唯非所斷。
0365b02: 或總分四。謂樂受即善苦受即。不善不苦不樂受即。有覆無覆二
0365b03: 種無記性受。有義。三受容各分為四性。以與前五識俱起
0365b04: 之任運貪癡及。純苦趣中之任運煩惱不發惡業者。
0365b05: 是有覆無記故。彼有覆無記。皆容與苦根相應。瑜伽論說。若
0365b06: 任運生一切煩惱。皆於三受現行可得。若通前六一切
0365b07: 識身者。與一切諸識中三受根相應若。不通一切識身
0365b08: 者惟與。意地一切三受根相應。雜集論說。若欲界繫任運
0365b09: 煩惱發惡行者。亦是不善。所餘不發惡者。皆是有無覆記。
0365b10: 故知三受容各有四。
0365b11: 初以三受分配三性。無記有二。故總分四。此義太
0365b12: 局。後以三受各通善惡有覆無覆之四。方盡其致。
0365b13: 或總分五。謂苦。樂。憂。喜。捨。三中苦樂各分二者。逼悅
0365b14: 身心相各異故。由無分別有分別故。尤重輕微有差
0365b15: 別故。不苦不樂不分二者。非逼身心。非悅身心。相無異故。
0365b16: 無分別故。平等轉故。
0365b17: 此釋三受亦名五受之義。苦分出憂。樂分出喜。故
0365b18: 云各分二也。凡有三義。一者逼身名苦。逼心名憂。
0365b19: 悅身名樂。悅心名喜。二者無分別名苦名樂。有分
0365b20: 別名憂名喜。三者尤重名苦名樂。輕微名憂名喜。
0365b21: 不苦不樂但名捨受。不分二者。一無逼悅身心之
0365b22: 相。二是一味無分別性。三平等轉無有輕重。故不
0365b23: 可分也。
0365b24: 諸適悅受。五識相應。恒名為樂但悅身故。無分別故。不得名喜。意識
0365c01: 相應之適悅受。若在欲界及色界中。初二靜慮之近分止可。名喜。
0365c02: 但悅心故。若在初二靜慮之根本。名樂名喜。悅身心
0365c03: 故。若在第三靜慮之若近分若根本皆。名為樂。安靜尤
0365c04: 重。無分別故。
0365c05: 此細釋喜樂二受義也。近分。即未到定。根本。即正
0365c06: 住于定。餘可知。
0365c07: 諸逼迫受與五識相應者。以逼身故。無分別故。恒名為苦不得名憂。
0365c08: 意識俱者。有義。唯憂。逼迫心故。諸聖教說。意地慼受
0365c09: 名憂根故。瑜伽論說。生地獄中諸有情類。異熟無間
0365c10: 有異熟生。苦憂相續。又說地獄尋伺憂俱更有。一分純受
0365c11: 苦之鬼趣傍生亦爾。故知意地尤重慼受。尚名為憂。況
0365c12: 餘輕者。
0365c13: 此下細釋憂苦二受義也。五識相應。恒名為苦。此
0365c14: 易可知。意識逼迫。應通憂苦二名。今初家釋。但許
0365c15: 名憂。不許名苦。未達尤重無分別者即名苦故。引
0365c16: 證可知。下文自破。
0365c17: 有義意識逼迫。通憂苦二。人天中者。恒名為憂。非尤重故。傍
0365c18: 生鬼界。名憂名苦若。雜受者名憂。若純受者名苦。以其有輕重
0365c19: 故輕者名憂。重者名苦也。捺落迦中則。唯名為苦以其。純受尤重。
0365c20: 無分別故。
0365c21: 此第二家正釋也。捺落迦。此云苦器。即是地獄。
0365c22: 瑜伽論說。若任運生一切煩惱。皆於三受現行可得。
0365c23: 廣說如前。又說俱生薩迦耶見。唯是有覆無記性攝。彼
0365c24: 邊執見。應知亦爾有覆無記性攝。此二見所俱之苦受定屬苦根。非
0366a01: 憂根攝何以故。以。論說憂根非無記故。又瑜伽說地獄諸
0366a02: 根。餘三現行定不成就。純苦鬼界傍生亦爾彼論所言。餘
0366a03: 三。定是指樂喜憂之三根。以彼地獄純苦趣中。必成現行之捨
0366a04: 根故。
0366a05: 此引論以證地獄意受唯名為苦。不得名憂也。廣
0366a06: 說如前。謂不通一切識身者唯與意地三受根相
0366a07: 應。此意地得名為苦之一證也。又憂根非無記。而
0366a08: 第六識中俱生身見邊見唯屬無記。得與苦受相
0366a09: 應。此意地應名為苦之二證也。又瑜伽說地獄於
0366a10: 十一根中。現行止有八根。餘三根之現行定不成
0366a11: 就。彼雖不曾說明何謂餘三。而以義推之。餘三定
0366a12: 指樂喜憂根。以地獄捨根必現行故。此意地應名
0366a13: 為苦之三證也。言地獄成就八根者。一眼根。二耳
0366a14: 根。三鼻根。四舌根。五身根。六命根。七苦根。八捨根
0366a15: 也。然于二十二根之中。不言男女二根者。地獄中
0366a16: 無用故。不言等無間意根者。六識有時不行故。不
0366a17: 言信等五根。及三無漏根者。縱有種子。定無現行。
0366a18: 易了知故。定有五色根者。所招苦報。必有身故。設
0366a19: 無五根。不受苦故。有命根者。由異熟業所引苦果。
0366a20: 一期相續不斷故。有苦根者。純受苦故。有捨根者。
0366a21: 地獄中之七八二識。仍與捨受恒相應故。
0366a22: 難曰。豈不容捨根。彼地獄中定不成就。寧知彼瑜伽文。唯說
0366a23: 有中容受。
0366a24: 此不許地獄有捨根。謂應有憂根也。容受。即捨受。
0366b01: 答曰。應不說彼地獄定成等無間意根以。彼論中。容許地獄六識
0366b02: 有時無故。
0366b03: 前文已巳明憂非無記。故但破云。若使第八非捨根
0366b04: 者。瑜伽豈以等無間意根為第八耶。然地獄中六
0366b05: 識既容有時而無。安得復立等無間意。既無意根。
0366b06: 則憂根更不待破矣。
0366b07: 又難曰。不應彼論唯說有中容捨受以彼。通說諸根更。無異
0366b08: 因惟說捨受故。又若彼論縱使依于中容捨受而說。如何說彼
0366b09: 定成八根。
0366b10: 此縱許地獄無有意根。得有捨根。然未必以捨根
0366b11: 為第八。或復第七是捨。第八是憂。亦不可知。以瑜
0366b12: 伽論中。無有明文可據故也。
0366b13: 答曰。若謂五識不相續故惟逼迫心。所以。定說憂根為第八者
0366b14: 則彼。死時生時悶絕之時。寧有憂根復。有妄執喜根為第
0366b15: 八者。亦同此破。設執男女二根隨分一形為第八者。理亦不
0366b16: 然以地獄中。形不定故。彼惡業招。容無男女形故。彼由惡業。
0366b17: 令五根門恒受苦故所以。定成眼等五根。設使必有男女一形。
0366b18: 於彼地獄亦有何用。非於無間大地獄中。可有希求婬欲
0366b19: 事故。由斯第八定是捨根以。第七第八兩識恒與。捨相
0366b20: 應故。
0366b21: 此正以理推徵。破彼地獄成就憂根之執。兼破喜
0366b22: 根形根之執。明其必有捨根也。
0366b23: 如極樂地。意悅名樂。無有喜根。故極苦處。意迫名苦。
0366b24: 無有憂根。故瑜伽論中餘三之言決。定指憂喜樂。
0366c01: 此正結顯地獄意受。是苦非憂也。極樂地。謂第三
0366c02: 禪。第三禪中。五識不行。唯有意悅。既可名樂而不
0366c03: 名喜。以例地獄極苦。五識不行。唯有意迫。定亦名
0366c04: 苦而不名憂矣。地獄既定成就苦根捨根。則瑜伽
0366c05: 所云餘三現行定不成就者。非指憂喜樂而何哉。
0366c06: 餘處說彼惡道之中亦有似前善因之等流樂。應知彼依隨轉
0366c07: 理說。或彼通說餘雜受處以必。無異熟樂者。乃名為純苦
0366c08: 處故。然諸聖教意地慼受名憂根者。依多分說。或隨
0366c09: 轉門。無相違過。瑜伽論說生地獄中諸有情類異熟
0366c10: 無間有異熟生苦憂相續。又說地獄尋伺憂俱。一分
0366c11: 鬼趣傍生亦爾者。亦依隨轉門。又彼地獄中苦根與意
0366c12: 識俱者。是餘趣意俱憂根之同類。假說為憂。或彼苦根損
0366c13: 身心故。雖苦根攝。而亦名憂喻。如初二禪近分之喜根。
0366c14: 益身心故。雖是喜根而亦名樂。顯揚論等。具顯此義。
0366c15: 然未至地。定無樂根以論中。說彼唯有眼耳鼻舌身意命苦憂喜捨
0366c16: 十一根故。由此應知意地慼受若于。純受苦處。亦苦根
0366c17: 攝。此等聖教。差別多門。恐文增廣。故不繁述。
0366c18: 此通會諸餘論文也。等流樂者。如立世阿毗曇云。
0366c19: 人養六畜飲食溫涼者。在熱地獄有涼間。在寒地
0366c20: 獄有溫間。此之溫涼。果似前因。亦是異熟。假名等
0366c21: 流。又如施設論云。等活地獄中。有時涼風所吹。血
0366c22: 肉還生。有時出聲唱言等活。彼諸有情然還活。
0366c23: 如是血肉生時。暫生喜樂。亦名為異熟樂。此皆約
0366c24: 有間地獄言之。非指無間地獄也。餘雜受處者。指
0367a01: 有間地獄及多分鬼畜也。純苦者。即無間地獄及
0367a02: 一分鬼畜也。依多分說者。謂人天鬼畜等有分別
0367a03: 處。則意慼但名憂根也。餘並可知。初釋三受義竟。
0367a04: △二明俱不俱。
0367a05: 有義。六識三受不俱。皆外門轉。互相違故。五俱意識。
0367a06: 同五所緣。五三受俱。意亦應爾。便違正理。故必不俱。
0367a07: 瑜伽等說藏識一時與轉識相應三受俱起者。彼依
0367a08: 多念。如說一心。非一生滅。無相違過。
0367a09: 此有二釋。今初釋不俱也。並如前文三性中義可
0367a10: 知。
0367a11: 有義。六識三受容俱。順違中境。容俱受故。意不定與
0367a12: 五識之受同故。於偏注境。起一受故。無偏注者。便起捨
0367a13: 故。由斯六識三受容俱。
0367a14: 此第二正釋也。義並可知。
0367a15: 得自在位。唯樂喜捨。諸佛已巳斷憂苦事故。
0367a16: 二釋心所受俱兩門中。初略標心所廣釋受俱竟。
0367a17: △二廣釋六位心所別相二。初正釋別相。二會示
0367a18: 二諦。初中五。初釋行別境。二釋善。三釋根本煩
0367a19: 惱。四釋隨煩惱。五釋不定心所。初中二。初舉頌。二
0367a20: 論釋。今初。
0367a21: 前所略標六位心所。今應廣顯彼差別相。且初二位。
0367a22: 其相云何。頌曰。初行觸等。次別境謂欲。勝解念定
0367a23: 慧。所緣事不同。
0367a24: △二論釋二。初釋行。二釋別境。今初。
0367b01: 論曰。六位中初行心所。即觸等五。如前廣說問曰。此
0367b02: 行相。云何應知答曰。由教及理為定量故。此中教者。
0367b03: 如契經言。眼色為緣。生於眼識。三和合位。定生于觸。與觸
0367b04: 俱生必。有受想思三乃至廣說。由斯觸等四是行。
0367b05: 又契經說。若根不壞。境界現前。作意正起。方能生識。
0367b06: 餘經復言。若復於此境起作意。即於此境起了別。若於此
0367b07: 境起了別。即於此境起作意。是故此作意與了別之二法。恒共和
0367b08: 合。乃至廣說。由此作意亦是行。此等聖教。誠證非
0367b09: 一。
0367b10: 初乃至廣說者。乃至意法為緣。生於意識等也。次
0367b11: 乃至廣說者。若于此觸對。即於此了別等。乃至領
0367b12: 納。取像。造作。一一作四句說也。
0367b13: 理。謂識起必有根境識三和。彼三和位。定生于觸而彼三和。又。
0367b14: 必由觸方有。若無觸者。心心所法應不和合觸一境
0367b15: 故。作意引心令趣自境。此作意若無者則。心亦應無故
0367b16: 受能領納或順或違或中之境。令心等起或歡或慼
0367b17: 或捨之相曾。無有心起之時而無此三相中之隨理相故。
0367b18: 想能安立自境分齊。若心起時無此想者。應不能取
0367b19: 境分齊相。思令心取正因等相。造作善等曾。無有心
0367b20: 起之位而無此三法中隨分一種思故。故必有思。由此證
0367b21: 知觸等五法。心起必有。故是行。餘非行。義至當
0367b22: 說。
0367b23: 心應無。謂不觸自境。即是不起現行也。思取正因
0367b24: 相。則造作善。取邪因相。則造作惡。取非正非邪相。
0367c01: 則造作無記。餘皆可知。初釋行竟。△二釋別境
0367c02: 三。初正釋體用。二現起分位。三諸門分別。初中三。
0367c03: 初釋通名。二別解釋。三結非行。今初。
0367c04: 次別境者。謂欲至慧。所緣境事多分不同。於六位中
0367c05: 次初說故。
0367c06: △二別解釋五。初釋欲至五釋慧。初中二。初正釋。
0367c07: 二斥異解。今初。
0367c08: 云何為欲。於所樂境希求冀望而為體性精。勤依此而生是
0367c09: 為業用。有義。所樂。謂可欣境。於可欣事欲見聞等。有
0367c10: 希望故難曰。於可厭事希彼不合。望彼別離。豈非有欲
0367c11: 答曰。此但求彼可厭之境不合時。或離彼可厭境時別有。可欣之自體
0367c12: 合而不離。非求彼可厭事而起希望。故於可厭及中容境。一向無
0367c13: 欲即。緣可欣事時。若不希望。亦無欲起。有義。所樂。謂
0367c14: 所求境。於可欣厭求離合等。有希望故。於中容境。一
0367c15: 向無欲。緣欣厭事。若不希求。亦無欲起。有義。所樂。謂
0367c16: 欲觀境。於一切事不論可欣可厭及中容境。但是。欲觀察者即便。有希
0367c17: 望故。若不欲觀。隨因境勢任運緣者。即全無欲。由斯
0367c18: 理趣。欲非行。
0367c19: 初正釋體性業用。次轉釋所樂。凡有三義。初義但
0367c20: 約可欣。則太局。第二雙約欣厭以釋所求。亦未盡
0367c21: 理。第三約欲觀。乃為正也。△二斥異解。
0367c22: 有說要由希望境力。諸心心所方取所緣。故經說欲
0367c23: 為諸法本應是行。彼說不然。心等取境。由作意故。諸聖
0367c24: 教說。作意現前能生識故。曾無處說由欲能生心心
0368a01: 所故。如說諸法愛為根本。豈心心所皆由愛生。故說
0368a02: 欲為諸法本者乃是。說欲所起一切事業。或說善欲能
0368a03: 發正勤。由彼正勤助成一切善事。故論說此欲以勤依為
0368a04: 業。
0368a05: 善事必由正勤得成。正勤又由善欲得發。故說善
0368a06: 欲為諸法本。非謂由欲生心心所也。餘可知。初釋
0368a07: 欲竟。△二釋勝解二。初正釋。二斥異解。今初。
0368a08: 云何勝解。於決定境印可任持為性。不可以他緣誘引轉動
0368a09: 為業。謂依于邪正等教理證明之力。於所取境審決印持。
0368a10: 由此異緣不能引轉。故猶豫境。勝解全無。非審決心。
0368a11: 亦無勝解。由斯勝解非行攝。
0368a12: 決定境。即非猶豫境也。餘可知。△二斥異解。
0368a13: 有說心等取自境時。無拘礙故。皆有勝解故是行。彼說
0368a14: 非理。所以者何。能不為礙者。即所緣諸法故。所不被礙
0368a15: 者。即能緣心等故能作增上。勝緣發起心心所者乃。根及作意
0368a16: 故。若謂由此勝解故。彼勝緣得發起者。則此勝解。應復待餘發起
0368a17: 便有無窮之失。
0368a18: 義並可知。二釋勝解竟。△三釋念二。初正釋。二斥
0368a19: 異解。今初。
0368a20: 云何為念。於過去曾習之境。令心明審憶記不忘為性。定
0368a21: 之所依為業。謂數憶持曾所受境令不忘失。能引生于定
0368a22: 故。於曾未受體類境中。全不起念。設曾所受。不能明
0368a23: 記。念亦不生。故念必非行所攝。
0368a24: △二斥異解。
0368b01: 有說心起必與念俱由念于境明記。能為後時憶念因故應是
0368b02: 行。彼說非理。勿於後時有癡信等。前亦有故然。前心
0368b03: 心所。或想取境分齊之勢力。足為後時憶念因故。
0368b04: 若謂後時憶念。由心起時有念為因。則後時有癡
0368b05: 等惡。或復有信等善。豈亦由心起時有癡信等以
0368b06: 為因耶。況心心所及想勢力。足為念因。何必執心
0368b07: 起時有念俱也。三釋念竟。△四釋定二。初正釋。二
0368b08: 斥異解。今初。
0368b09: 云何為定。於所觀境。令心專注不散為性。智依此生為
0368b10: 業。謂觀得失俱非境中。由定令心專注不散。依斯便
0368b11: 有決擇智生然而。心專注之為言但是。顯所欲住即便能住。
0368b12: 非必唯住一境設。不爾者則見道位中歷觀上下苦等諸諦。前
0368b13: 後境別而不專一。應無等持。若不繫心專注境位。便無定
0368b14: 起。故非行。
0368b15: 如理名得。背理名失。非得非失。名俱非境。若善決
0368b16: 擇智。則取得而捨失。若染決擇智。則取失而捨得。
0368b17: 若無記決擇智。則取俱非境相。是故定慧並通三
0368b18: 性也。見道歷觀諸諦者。欲界四諦。色無色界四諦
0368b19: 周觀察。乃成八忍八智也。等持者。平等任持之
0368b20: 義。梵語稱三麼地。蓋定心所。百法論中本名三麼
0368b21: 地也。△二斥異解。
0368b22: 有說爾時雖不繫心專注于境亦有定起。但相微隱故是行所攝破曰。
0368b23: 應說誠言。若謂此定能令心等和合同趣一境。故是
0368b24: 行。理亦不然和合。是觸之用非定之用。故。若謂此定令剎那
0368c01: 頃心不易緣。故行攝。亦不應理。一剎那心。自於所
0368c02: 緣無有改易義故。若言由定心取所緣。故行攝。彼亦
0368c03: 非理。作意令心取所緣境。非由定故又。有說言此定體即
0368c04: 是心非別有體。經說三學之中。定為心學又說此定為。心一境性故
0368c05: 彼非誠證。依定攝心。令心一境所以。說彼心一境性及心學之言
0368c06: 故以定乃五。根五力七覺支八道支等所攝猶。如念慧等
0368c07: 各有自體。非即心故。
0368c08: 五根中有定根。五力中有定力。七覺支中有定覺
0368c09: 分。八道支中有正定。故如念慧等。別有自體也。量
0368c10: 云。定是有法。非即心宗。因云。根力覺道攝故。喻如
0368c11: 念慧等。四釋定竟。△五釋慧二。初正釋。二斥異解。
0368c12: 今初。
0368c13: 云何為慧。於所觀境簡別決擇為性。斷疑為業。謂觀得
0368c14: 失俱非境中。由慧推求。得決定故。於非觀境。愚昧心
0368c15: 中。無簡擇故。非行攝。
0368c16: 善慧則于得境決定。染慧則于失境決定。無記慧
0368c17: 則于俱非境決定也。△二斥異解。
0368c18: 有說爾時愚昧心中。亦有慧起。但相微隱故似于無如小物為。大器所
0368c19: 受。寧知是有。然不可直謂之無。以對法藏中說此慧為大地法故。
0368c20: 對法藏。即阿毗曇論也。此敘執。下正破。
0368c21: 諸部對法。展轉相違。汝等如何執為定量。唯觸等五。
0368c22: 經說行。說十大地本亦非經。不應固執。
0368c23: 二別解釋竟。△三結非行。
0368c24: 然欲等五。非觸等故。定非行。如信貪等。
0369a01: 欲等五心所是有法。定非行宗。因云。非觸等五
0369a02: 故。喻如信貪等。初正釋體用竟。△二現起分位二。
0369a03: 初解定俱者非。二解不定俱為正。今初。
0369a04: 有義。此五定互相資。隨一起時。必有餘四。
0369a05: △二解不定俱。
0369a06: 有義。不定。瑜伽說此五別境心所。於四一切中無後一切時一切俱
0369a07: 之二故。又說此五緣所樂決定曾習所觀四境而生。所緣之四境。及
0369a08: 能緣之五法。皆非決定俱故。應說此五。或時只單起一。謂於
0369a09: 所樂唯起希望。或於決定唯起印解。或於曾習唯起
0369a10: 憶念。或於所觀唯起專注。謂愚昧類。為止散心。雖專
0369a11: 注所緣。而不能簡擇。世共知彼有定無慧但因。彼愚昧人。於
0369a12: 加行位少有聞思。故說等持緣所觀境。或依所觀之境多
0369a13: 分是定慧俱有者。故說是等持緣所觀境之言耳且如戲忘天專注一
0369a14: 境起貪瞋等。有定無慧。諸如是等。其類實繁不可謂定必有
0369a15: 慧也。或於所觀唯起簡擇。謂不專注。馳散推求則是有慧無定。
0369a16: 或時此五心所。但于同時起二。謂於所樂決定境中。起欲勝解。
0369a17: 或於所樂曾習境中。起欲及念。如是乃至於所觀境。
0369a18: 起定及慧。合有十箇起二。
0369a19: 一欲解。二欲念。三欲定。四欲慧。五解念。六解定。七
0369a20: 解慧。八念定。九念慧。十定慧也。
0369a21: 或時此五心所。但于同時起三。謂於所樂決定曾習。起欲解念。
0369a22: 如是乃至於曾所觀。起念定慧。合有十箇起三。
0369a23: 一欲解念。二欲解定。三欲解慧。四欲念定。五欲念
0369a24: 慧。六欲定慧。七解念定。八解念慧。九解定慧。十念
0369b01: 定慧也。
0369b02: 或時此五心所。有於同時。起四。謂於所樂決定曾習所觀境中。
0369b03: 起前四種。如是乃至於決定曾習所觀境中。起後四
0369b04: 種。合有五箇起四。
0369b05: 一欲解念定。二欲解念慧。三欲解定慧。四欲念定
0369b06: 慧。五解念定慧也。
0369b07: 或時起五。謂於所樂決定曾習所觀境中。俱起五種。
0369b08: 如是於四境中。起欲等五。總起一句別三十句。合有三十一
0369b09: 句。或有心位。五皆不起。如非四境并。率爾墮境之心。及
0369b10: 藏識俱如是等位。五皆不起。此類非一。
0369b11: 二現起分位竟。△三諸門分別三。初諸識相應門。
0369b12: 二諸受相應門。三結例餘諸門。今初。
0369b13: 第七八識。此別境五。隨未轉依已巳轉依位而為有無。如前已巳說。
0369b14: 第六意識。諸位容俱。依轉未轉。皆不遮故。
0369b15: 第八識未轉皆無。已巳轉皆有。第七識未轉但得有
0369b16: 慧。已巳轉亦得有五也。第六識可知。
0369b17: 有義。五識此五皆無。緣已巳得境。無希望故。不能審決。
0369b18: 無印持故。恒取新境。無追憶故。自性散動。無專注故。
0369b19: 不能推度。無簡擇故。
0369b20: 前五識有二解。今初解直明無此五心所也。
0369b21: 有義。五識容有此五。雖無於境增上希望。而有微劣
0369b22: 樂境義故。於境雖無增上審決。而有微劣印境義故。
0369b23: 雖無明記曾習境體。而有微劣念境類故。雖不作意
0369b24: 繫念一境。而有微劣專注義故但為。遮等引故所以論。說
0369c01: 五識之性散動。非遮等持。故前五識亦容有定。雖於所緣不
0369c02: 能推度。而有微劣簡擇義故。由此聖教說天眼天耳
0369c03: 二通。是即眼識耳識相應之智性也餘鼻舌身三淮此
0369c04: 眼耳亦可有慧無失。
0369c05: 此第二解。亦許五識得有別境五心所也。三摩呬
0369c06: 多。翻為等引。以離沉掉。名之為等。引生功德。名之
0369c07: 為引。故惟第六意識所能修習。三麼地。翻為等持。
0369c08: 即定心所。不過專注一境之義。故五識亦得有之。
0369c09: 未自在位。此五或無。得自在時。此五定有。樂觀諸境。
0369c11: 又佛五識。緣三世故緣過去者。即是念故。如來無有不定心故。
0369c12: 五識皆有作事智故。
0369c13: 得自在時。謂轉五識為成所作智時也。初諸識相
0369c14: 應門竟。△二諸受相應門。
0369c15: 問曰。此別境五。何受相應。有義。欲心所與喜樂捨三受相應。除憂
0369c16: 苦受。以彼二境。非所樂故。餘四心所。通于四受。唯除苦
0369c17: 受。以審決等心所。乃是五識之所無故。
0369c18: 答有二義。初義未確。下義為正。
0369c19: 有義。一切皆與五受相應。論說憂根。於無上法思慕愁
0369c20: 慼。求欲證故是欲與憂受相應也。純受苦處。希求解脫是欲與苦受相
0369c21: 應也。意有苦根。前已巳說故。論說貪愛。憂苦相應。此貪愛
0369c22: 俱。必有欲故。苦根既有意識相應則。審決等四即與。苦
0369c23: 俱亦復何咎。又五識俱。亦有微細印境等四。義如前說。
0369c24: 由斯欲等各與五受相應。
0370a01: △三結例餘諸門。
0370a02: 此五復依三性三界學無學等諸門分別。如理應思。
0370a03: 具二一切。故通三性。亦通三界。又第六識轉未轉
0370a04: 位皆不遮故。故知學等位中應有。初釋行別境
0370a05: 竟。
0370a06: 
0370a07: 成唯識論觀心法要卷第五
