0688c18: 
0688c19: 
0688c20: 成唯識論音響補遺卷第八〔龍譏〕
0688c21: 
0688c22: 清武林蓮居　紹覺大師　音義
0688c23: 新伊大師　合響
0688c24: 法嗣智素　補遺
0689a01: △次傍論十因三初四緣依處立因二初標徵。
0689a02: 如是四緣依十五處至云何此依十五處立。
0689a03: 合響　十因出地持經。廣釋如瑜伽。
0689a04: △次正釋二初十因依十五處立十初隨說因依
0689a05: 語依處立二初正釋義。
0689a06: 一語依處謂法名想至此即能說為所說因。
0689a07: 合響　宗鏡第七十二卷云。一語依處者。即以法
0689a08: 名想三為語因。所言法者。即一切法。為有此所詮
0689a09: 諸法故。便能令諸有情。內心起想。想像此等所詮
0689a10: 諸法已巳。次方安立其名。內心安立名後。方能發語。
0689a11: 即法名想三。為先是能起。方起得所起之語。即語
0689a12: 依處。立隨說因文。顯揚論釋曰。由於欲界繫法。色
0689a13: 無色界繫法。及不繫法。建立名為先故想轉。想為
0689a14: 先故起語。由語故隨見聞覺知。起諸言說。是故依
0689a15: 語依處。建立隨說因。
0689a16: △次會集論。
0689a17: 有論說此是名想見至便顯此因是語依處。
0689a18: 合響　集論第三卷云。隨說能作。謂名想見文。謂
0689a19: 說此隨說因。是名想見。名字即名。取相即想。執著
0689a20: 即見。由隨名字。取相執著。然後隨起言說。此以名
0689a21: 想執著。為隨說因。即顯此因是語依處。
0689a22: △二觀待因依領受依處立。
0689a23: 二領受依處謂所觀待至或得此是彼觀待因。
0689a24: 合響　宗鏡云。二領受依處者。領謂領納。受通五
0689b01: 受。五受皆以納領為性。即領受依處。立觀待因。觀
0689b02: 者對義。待者藉義。即能所相對藉。以立其因文。
0689b03: 補遺　瑜伽第三十八卷云。觀待此故。此為因故。
0689b04: 於彼彼事。若求若取。此名彼觀待因。如觀手故。手
0689b05: 為因故。有執持義。觀待足故。足為因故。有往來業。
0689b06: 觀待節故。節為因故。有屈伸業。觀待饑渴故。饑渴
0689b07: 為因故。於諸飲食。若求若取。隨如是等無量道理。
0689b08: 應當了知觀待因相。
0689b09: △三牽引因依習氣依處立。
0689b10: 三習氣依處謂內外種至謂能牽引遠自果故。
0689b11: 合響　宗鏡云。三習氣依處者。所謂內外一切種
0689b12: 子。未成熟位。未經被潤已巳前。此名習氣依處。即依
0689b13: 此未潤種上。立為牽引因。且內種者。如第八識中
0689b14: 有無量種子。若有漏種子。未被愛取水潤已巳前。雖
0689b15: 未便生現行。然此種上。且有能牽引生。當起現行
0689b16: 果之功能。即依此種子。名牽引因。
0689b17: 補遺　瑜伽論第五卷云。依習氣依處。施設牽引
0689b18: 因。所以者何。由淨不淨業。熏習三界諸行。於愛不
0689b19: 愛趣中。牽引愛不愛自體。復即由此增上力故。外
0689b20: 物盛衰。是故依諸行淨不淨業習氣依處。施設牽
0689b21: 引因文。
0689b22: △四生起因依有潤種子依處立。
0689b23: 四有潤種子依處至謂能生起近自果故。
0689b24: 音義　顯揚釋曰。欲繫諸法。及色無色繫諸法。各
0689c01: 從自種而得生起。愛名能潤。種是所潤。由此所潤
0689c02: 諸種子故。先所牽引各別自體。今得生起。如經言。
0689c03: 業為感生因。愛為生起因。是故依有潤種子依處。
0689c04: 建立生起因。瑜伽云。即諸種子。望初自果。名生起
0689c05: 因。
0689c06: 合響　宗鏡云。四有潤依處。為前習氣依處。種子
0689c07: 若曾被潤已巳去。雖未便生現行。然且潤了。即此有
0689c08: 潤種子。能與後近現行果為依處。前習氣依處。約
0689c09: 內外種。未被潤者。今有潤依處。即約內外種。曾被
0689c10: 潤已巳去說。即有潤依處。立生起因文。
0689c11: △五攝受因依六處立。
0689c12: 五無間滅依處至具攝受六辦無漏故。
0689c13: 音義　五六七三處。如文。第八即士農商賈書筭
0689c14: 占卜等。所有作具作用。第九即士農等。能作之人。
0689c15: 所作業者。即士農等。所作諸事業也。第十即無漏
0689c16: 見。皆除種者。以種即前第三四處之所攝故。總依
0689c17: 此六。立攝受因。何者。攝受前五。能辦世間有漏法
0689c18: 故。具攝受六。能辦出世無漏法故。顯揚論云。由欲
0689c19: 繫諸法無間滅攝受故。境界攝受故。根攝受故。作
0689c20: 用攝受故。士用攝受故。彼諸行轉。如欲繫法。如是
0689c21: 色無色繫諸行亦爾。真實見攝受故。餘不繫諸行
0689c22: 轉。是故依此六義。建立攝受因。瑜伽曰。除種子外。
0689c23: 所餘諸緣。名攝受因。
0689c24: 合響　宗鏡云。五無間滅依處者。即心心所法。等
0690a01: 無間緣。謂前滅心心所。為緣緣者。是開闢導引功
0690a02: 能。即前滅為緣。能與後念一聚心心所為依處。其
0690a03: 後念心心所。依他前念為緣處生。故名無間滅依
0690a04: 處。即無間滅依處。立攝受因。此一因寬。自下六種
0690a05: 依處。皆是攝受因攝。六境界依處者。即是一切所
0690a06: 緣緣境。為此一切所緣緣境。能與一切能緣心心
0690a07: 所。為依憑起處故。以心不孤起。託境方生。亦立攝
0690a08: 受因。七根依處者。即內六處。謂五色根。及意根成
0690a09: 六。即此六根。是八識心心所。所依之處。前無間滅
0690a10: 依處。即取八識前念功能為依處。引後念令生。今
0690a11: 此根依處。即取現在五色根。及第七意。名根依處。
0690a12: 亦立攝受因。八作用依處者。問何名作用依處。答
0690a13: 此通作業。并作具之作用。且作業者。即有情工巧
0690a14: 智。能造殿堂。或造立種種器具等物是。作具者。即
0690a15: 世間種種作具。如斤斧車船等。所受用之具是。但
0690a16: 知一切助現緣。能辦種種事業者。皆是此作用
0690a17: 依處。即除卻郤識中種子。及外法種子。及種子生現
0690a18: 行。現行熏種子。種子引種子。及親助現緣。非作用
0690a19: 依處。此處亦立攝受因。九士用依處者。即於前作
0690a20: 用依處中。唯取作者士夫之用。此處亦立攝受因。
0690a21: 十真實見依處者。謂一切無漏見不妄故。名真
0690a22: 實。能與餘一切無漏有為法。及無為法。而為所依。
0690a23: 名依處。此處亦立攝受因。此前立攝受因者。攝受
0690a24: 即是因果相關涉義。但除卻郤親因緣外。取餘一切
0690b01: 助成因緣者。名為攝受因。故對法論云。如日水
0690b02: 糞。望穀麥芽等。雖有自種所生。然增彼力。名攝受
0690b03: 因文。
0690b04: △六引發因依隨順依處立。
0690b05: 十一隨順依處至及能引得無為法故。
0690b06: 音義　義引顯揚釋云。由欲繫善法。能引欲繫諸
0690b07: 勝善法。亦能引起色無色繫諸勝善法。隨順彼故。
0690b08: 如欲繫法如是。色無色繫亦爾。如色無繫法如是。
0690b09: 不繫善法。能引不繫諸勝善法。及能引無為作證
0690b10: 之法。又不善法。能引勝不善法。謂如欲貪。能引瞋
0690b11: 癡慢見疑。及身惡行。語惡行。意惡行。如欲貪如是。
0690b12: 瞋等亦爾。如不善法如是。無記之法。能引善不善
0690b13: 無記法。又無記法。能引同類勝無記法等。廣如彼
0690b14: 說。瑜伽云。即初種子所生起果。望後種子所牽引
0690b15: 果。名引發因。
0690b16: △七定異因依差別功能依處立。
0690b17: 十二差別功能依處至及各能得自界果故。
0690b18: 音義　差別功能。即色心等。各別種子。此種有能
0690b19: 起能證差別勢力。望所生果。不相雜亂。故言定異。
0690b20: 各能生自界果者。謂如欲界色心功能。而生欲界
0690b21: 色心等現果故。顯揚論曰。由欲繫法自體功能。有
0690b22: 差別故。能生種種現差別法。如欲繫法如是。色無
0690b23: 色繫。及不繫法亦爾。是故依差別功能依處。建立
0690b24: 定別因。瑜伽云。種種異類。各別因緣。名定別因。
0690c01: 合響　宗鏡云。十二差別功能依處者。謂一切法。
0690c02: 不簡自性他性。各各自有因果相稱。名為差別功
0690c03: 能。如五八戒善業。定引人天第八。非引三塗第八。
0690c04: 以不相稱故。若十不善業。定引三塗第八。非引人
0690c05: 天第八。性不相稱為因故。若自界法。即與自界為
0690c06: 因。如是等三界一切有漏法。各各自有差別功能
0690c07: 為因也。若淨因者。即自三乘種子。各望自三乘有
0690c08: 為無為果為因。此處立定異因。定者。是因果自相
0690c09: 稱義。不共他故名異。如僧人以持齋戒相稱名定。
0690c10: 不共他俗人四業因故名異。即一切諸法。各各相
0690c11: 望。皆有定異因文。
0690c12: △八同事因依和合依處立。
0690c13: 十三和合依處至皆同生等一事業故。
0690c14: 音義　顯揚論釋曰。要由獲得自生和合故。欲繫
0690c15: 法生。如欲繫法如是。色無色繫法。及不繫法亦爾。
0690c16: 如生和合如是。得和合。成立和合。成辦作用和合
0690c17: 亦爾。是故依和合依處。建立同事因。瑜伽云。若觀
0690c18: 待因。乃至定別因。如是諸因。總攝為一。名同事因。
0690c19: 合響　宗鏡云。十三和合依處者。立同事因。從前
0690c20: 第二領受依處。乃至第十二差別功能依處。即總
0690c21: 攝前六因十一依。為此和合處體。謂前十一依。各
0690c22: 各於自所獲生住成得果中。皆有和合力故。名和
0690c23: 合依處。即依此處。立同事因。謂觀待乃至定異。如
0690c24: 是六因。各共成一事。故說六因為同事。略舉一法
0691a01: 以辯者。且如眼識生時。待空明等緣。立此為觀待
0691a02: 因。由有新本二類種故。如其次第。得有牽引。及生
0691a03: 起因。次取等無間緣。及根境等。立為攝受因。望前
0691a04: 引於後。是引發因。由名言種故。有定異因。餘法亦
0691a05: 爾文。
0691a06: △九相違因依障礙依處立。
0691a07: 十四障礙依處至謂彼能違生等事故。
0691a08: 音義　顯揚釋曰。若欲繫法將生時。若有障礙現
0691a09: 前。便不得起。如欲繫法如是。色無色法。及不繫法
0691a10: 亦爾。如為欲生如是。為欲得。為欲成立。為欲成辦。
0691a11: 為欲作用亦爾。是故依障礙依處。建立相違因。瑜
0691a12: 伽云。於所生法。能障礙因。名相違因。當知相違略
0691a13: 有六種。一語言相違。謂有一類。或諸沙門。或婆羅
0691a14: 門所造諸論。前後相相違。二道理相違。謂為成立
0691a15: 諸所。成立諸所知義。建立比量。而與證成道理相
0691a16: 違。三生起相違。謂所生法。能生緣闕。障生緣會。四
0691a17: 同處相違。謂明闇貪瞋苦樂等法。五怨敵相違。謂
0691a18: 毒蛇鼠狼狸鼷鼠。互為怨敵。惡知識等。六障治
0691a19: 相違。謂修不淨與諸貪欲。修慈與瞋。修悲與害。修
0691a20: 七覺支八聖道支。與三界繫一切煩惱。於六義中。
0691a21: 正義唯取生起相違。
0691a22: 合響　宗鏡云。十四障礙依處。立相違因者。惑能
0691a23: 障智。明能障闇等。即明為因。闇立為果。即依此處。
0691a24: 立相違因。
0691b01: △十不相違因依不障礙依處立。
0691b02: 十五不障礙依處至謂彼不違生等事故。
0691b03: 音義　顯揚論云。若欲繫法將生時。若無障礙現
0691b05: 爾。如生如是。得成立成辦作用亦爾。是故依無障
0691b06: 礙依處。建立不相違因。瑜伽云。此障礙因。若闕若
0691b07: 離。名不相違因。
0691b08: △次以二因攝上十因二初標。
0691b09: 如是十因二因所攝一能生二方便。
0691b10: △次釋二初通攝二初菩薩地二初引文。
0691b11: 菩薩地說牽引種子至所餘諸因方便因攝。
0691b12: 音義　菩薩地者。瑜伽十七地中。一地之名。文在
0691b13: 第三十八卷。
0691b14: △次釋義二初正明相攝二初能生因攝六因中
0691b15: 是因緣二初通攝六因中因緣種。
0691b16: 此說牽引生起引發至皆攝在此二位中故。
0691b17: 音義　謂彼論菩薩地說。牽引生起名能生因者。
0691b18: 此言牽引等。六因中諸因緣種。有生熟之別。皆攝
0691b19: 在此牽引生起二位中故。此二位種。名能生因。
0691b20: △次別簡四因中現熏種。
0691b21: 雖有現起是能生因至如說現行麥等種。
0691b22: 音義　初簡別。謂有問曰。現行生種。亦能生因。即
0691b23: 如引發定異同事不相違之四因中。生自種者。何
0691b24: 不言耶。釋曰。彼四因中。現起熏種多間斷故。略不
0691c01: 說之。或親下。收取云。或四因中現起。親辦種果。雖
0691c02: 是現行。亦立種名。如麥等。雖是現行。亦得名種
0691c03: 子故。據此釋者。則前六因中種子。及此四因中現
0691c04: 起。皆得能生之名。即三類親因緣也。
0691c05: △次方便因攝十因中非因緣。
0691c06: 所餘因謂初二五九至故總說為方便因攝。
0691c07: 音義　所餘諸因方便因攝者。所餘謂隨說觀待
0691c08: 攝受相違及牽引等。六因中非因緣法。是二種之
0691c09: 餘。即增上緣。及等無間緣。所緣緣。總為方便因攝。
0691c10: △次簡示攝意。
0691c11: 非此二種唯屬彼二因至彼二因亦有非因緣種故。
0691c12: 合響　問菩薩地說。能生攝二因。方便攝餘八。云
0691c13: 何此中能生攝六。方便攝十。釋曰。非此二種。唯屬
0691c14: 牽引。及生起因。餘引發等四因中。亦有因緣種故。
0691c15: 非但彼八名所餘因。牽引生起二因之中。亦有非
0691c16: 因緣種故。
0691c17: △次有尋等地二初引文。
0691c18: 有尋等地說生起因是能生因餘方便攝。
0691c19: 音義　言等者。等於無尋唯伺。及無尋無伺二地
0691c20: 也。
0691c21: △次釋義二初正明相攝。
0691c22: 此文意說六因中現種至此所餘因皆方便攝。
0691c23: 音義　謂彼有尋等地。說生起因是能生因者。意
0691c24: 顯牽引等六因中。若現若種。餘緣不攝。是因緣攝
0692a01: 者。皆名生起因。以能親生若種若現自類果故。即
0692a02: 此生起。名能生因。此所餘因皆方便攝者。此文影
0692a03: 略。若具應如前云。所餘四。謂初二五九等。
0692a04: △次簡示攝意。
0692a05: 非此生起唯屬彼因至彼生起因中有非因緣故。
0692a06: △次局攝二初菩薩地。
0692a07: 或菩薩地所說牽引至而增上者多顯故偏說。
0692a08: 音義　謂菩薩地或說二種。即彼二因。所餘諸因。
0692a09: 即彼餘八。非不兼通。從顯勝說。
0692a10: △次有尋等地。
0692a11: 有尋等地說生起因至餘方便攝准上應知。
0692a12: 音義　謂有尋等地。或說生起。即彼生起。所餘應
0692a13: 知。即彼餘九非不互具。然望於果。近親顯故。偏說
0692a14: 能生。遠隱故。不說方便。准上。
0692a15: △次四緣依處攝因二初徵。
0692a16: 所說四緣依何處立復如何攝十因二因。
0692a17: △次答二初答四緣依立義二初引文。
0692a18: 論說因緣依種子立至所緣依所餘立增上。
0692a19: 音義　論即瑜伽第三十八。顯揚亦云。依種子依
0692a20: 處建立因緣。依無間滅依處建立等無間緣。依境
0692a21: 界依處建立所緣緣。依所餘依處建立增上緣。
0692a22: △次釋義二初因緣所攝依處二初通攝二初正
0692a23: 攝六依處中因緣種。
0692a24: 此中種子即是三四至六依處中因緣種攝。
0692b01: 音義　謂彼論言因緣依種子者。此說習氣等六
0692b02: 依處中。因緣種者。立為因緣。
0692b03: △次別簡四依處中現熏種。
0692b04: 雖現四處亦有因緣至如外麥等亦立種名。
0692b05: 合響　初簡。問曰。既六處中種子。有能生義。立為
0692b06: 因緣。則十一等四依處中現行熏種。亦是因緣。何
0692b07: 故不說。釋曰。雖有現起。亦名因緣。間故不說。或彼
0692b08: 下收。義見前菩薩地文中。
0692b09: △次局攝。
0692b10: 或種子言唯屬第四親隱顯取捨如前。
0692b11: 合響　親等者。謂雖有潤種子依處。有非因緣。
0692b12: 而去果親。顯故取之。雖習氣依處中。亦有因緣種。
0692b14: △次二緣所攝依處二初通攝。
0692b15: 言無間滅境界處者至亦有中間二緣義故。
0692b16: 音義　又彼論言。無間滅依處境界依處者。應知
0692b17: 總顯等無間所緣緣依處。不唯五六二種依處。定
0692b18: 屬二緣。餘依處中。亦有二緣義故。
0692b19: △次局攝。
0692b20: 或唯五六餘處雖有而少隱故略不說之。
0692b21: △次答四緣攝十因二因。
0692b22: 論說因緣能生因攝至初能生攝進退如前。
0692b23: 音義　先引文。雖方便下釋義。謂有問曰。方便因
0692b24: 中。具後三緣。何唯增上。餘九因中。亦有中間二緣。
0692c01: 豈但攝受。答意准知。初能生攝。進退如前者。謂論
0692c02: 初云。因緣即能生因。攝義取捨。如前有尋地說。
0692c03: 補遺　進退如前者。問曰。能生因中。亦有非因緣。
0692c04: 何故通取。釋曰。因緣顯且勝。進而取之。又問。方便
0692c05: 攝受中。亦有因緣。何故簡捨。釋曰。二因雖有因緣。
0692c06: 隱而且少。故退捨之。
0692c07: △三因緣依處得果二初問。
0692c08: 所說因緣必應有果此果有幾依何處得。
0692c09: 音義　此問有三。初問因緣得果。次問果數有幾。
0692c10: 後問果之依處此中因緣。通十因四緣說。
0692c11: △次答三初答果數唯五。
0692c12: 果有五種一者異熟至謂除前四餘所得果。
0692c13: 合響　宗鏡第七十一卷云。一者異熟果。謂有漏
0692c14: 善。及不善法。所招自相續異熟生無記。釋云。有漏
0692c15: 善者。簡無漏善。自相續者。簡他身及非情。若但言
0692c16: 異熟。即六識中報。非真異熟攝。今為總攝彼。故言
0692c17: 異熟生。然本識亦名異熟生。是無記故。此位稍長。
0692c18: 至金剛心。頓通三乘無學。一真異熟。即第八識。二
0692c19: 異熟生。即前六識成本識。亦名異熟生故。從自異
0692c20: 熟種子而生起故。若前六識。從真異熟識生起故。
0692c21: 亦名異熟生。是一分心心所。緣境昧劣不明利。不
0692c22: 熏解心種故。是無記性文。異熟四義。如前第二卷
0692c23: 中引。二等流果者。等謂平等。流謂流類。等流不同
0692c24: 有二。一真等流。為善不善無記三性為因。所引同
0693a01: 類果。故名等流果。如第八識中。三性種子。各生三
0693a02: 性現行果。果與因性同故。即心種子生心現行。色
0693a03: 種子生色現行。有漏種生有漏現行。無漏種生無
0693a04: 漏現行。名等。流者。是流類義。二假等流者。前生令
0693a05: 他命短。今生自身亦命短。是先殺業同類果故。依
0693a06: 所招總報第八識有短長。名假等流。理實是增上
0693a07: 果。但取殺他。令他命短。今生自命亦短。有相似義
0693a08: 故。假名等流。實是善惡感無記果。二離繫果者開蒙
0693a09: 云。謂無漏□斷障所證善無為法。問離繫名。答由離障染繫縛之法。證得此果。唯聖人證。
0693a10: 非凡夫得。若本智與真如合時。是離繫果攝。若後
0693a11: 得緣真如時。是士用果攝。四士用果者。謂諸作者
0693a12: 餘諸器等。成辦種種事業。名士土用果。瑜伽論云。一
0693a13: 類於現法中依止隨一切工巧業處。起士夫用。所
0693a14: 謂士農商賈書算占卜等事。由此士夫之用。成辦
0693a15: 諸稼穡財利等果。名士用果。五增上果者。增勝殊
0693a16: 上。但除四果外。餘一切所得果者。皆是此增上緣
0693a17: 果收。此增上果最廣。如四緣中增上緣。五見中邪
0693a18: 見。不簡有漏無漏。有為無為。但有所得果。於前四
0693a19: 果中所不攝。皆是增上果中收。此有二種。一與力
0693a20: 增上果。如外器能受用順益義故。二不與力增上
0693a21: 果。如他人金帛妻子等。復有二種。一順。如眼識得
0693a22: 明緣。二違。如遇暗相等。
0693a23: △次答依處得果二初引文。
0693a24: 瑜伽等說習氣依處至所餘依處得增上果。
0693b01: △次釋義二初約通釋。
0693b02: 習氣處言顯諸依處至不爾便應太寬太狹。
0693b03: 音義　謂瑜伽說。習氣依處得異熟果。乃至所餘
0693b04: 依處得增上果等者。此顯十五依處之中。能感異
0693b05: 熟一切功能。乃至能得增上果一切功能。故說習
0693b06: 氣依處。乃至所餘處言。不如是釋。則有四果太狹。
0693b07: 增上太寬之過失也。
0693b08: 補遺　謂彼習氣依處。得異熟果。此顯十五依處
0693b09: 中。三。四。十二。十三。十五。共五依處。能感異熟果一
0693b10: 切功能。隨順依處。得等流果。此顯十五依處中。三
0693b11: 四五六七八九十十一十二十三十五。共十二依
0693b12: 處。能引等流果一切功能。真見依處。得離繫果。此
0693b13: 顯十五依處中。五六七八九十十一十二十三十
0693b14: 五。共十依處。能證離繫果一切功能。士用依處。得
0693b15: 士用果。此顯十五中。但除初依處。第十四依處。共
0693b16: 有十三依處。能招士用果一切功能。所餘處言。總
0693b17: 顯十五依處中。得增上果一切功能。若不如此四
0693b18: 釋。則有四果太狹。增上太寬之過失也。
0693b19: △次約局釋。
0693b20: 或習氣者唯屬第三至餘已巳顯餘故此偏說。
0693b21: 音義　或瑜伽說。習氣處言。唯屬第三。乃至所餘
0693b22: 處言。屬餘十一。非不互具。然從顯說勝耳。
0693b23: △三答因緣得果。
0693b24: 如是即說此五果中至十因四緣一切容得。
0693c01: 音義　謂五果中。異熟果者。以因言之。牽引乃至
0693c02: 不相違。此五因得。以緣言之。增上緣得。若等流果。
0693c03: 以七因得。因緣增上緣得。若離繫果。以五因得。增
0693c04: 上緣得。若士用果。二解。一云四因。增上緣得。一云
0693c05: 八因。除所緣緣。餘三緣得。此二師解。然依古釋。諸
0693c06: 心心所。通具四果。佛無異熟。凡除離繫。則眼識等
0693c07: 士用果。豈不由種生。故亦應有牽引生起引發定
0693c08: 異四因方得。因既如是。緣亦應爾。故二解中。後義
0693c09: 為正。若增上果。攝義最寬。前四果中所不攝者。皆
0693c10: 此所攝。是故十因四緣。一切容得。
0693c11: 合響　宗鏡第七十一卷。問且八識中。於一一識。
0693c12: 如何各具四果。答古釋云。且如眼識。從種生現。是
0693c13: 等流果。眼根為所依。是增上果。眼識作意警心。為
0693c14: 士用果。或眼識能緣實色等。亦士用果。眼根是第
0693c15: 八親相分。是異熟果。耳等四識。亦皆例此。若第六
0693c16: 識種生現。是等流果。前念意根為能引。或能引前
0693c17: 五識。是增上果。又能緣三世內外境等用。名士用
0693c18: 果。能造當來總別報。名異熟果。約與異熟為因。亦
0693c20: 後念為所依。即增上果。能內緣第八見分為我。即
0693c21: 士用果。能與真異熟識為所依。名異熟果。若第八
0693c22: 識種生現。名等流果。與第七為所依。是增上果。能
0693c23: 緣三境。及持種受熏。名士用果。當體是真異熟故
0693c24: 文。
0694a01: △三正示緣生二初結前起後。
0694a02: 傍論已巳了應辯正論。
0694a03: △次釋緣生相二初種生現分別二初明前半頌
0694a04: 種生分別二初明染種生染分別。
0694a05: 本識中種容作三緣至或不障礙是增上緣。
0694a06: 音義　先標三緣。生現分別除等無間者。以等無
0694a07: 間。唯前後現識相望立為緣故。謂各下別釋。謂八
0694a08: 箇識。各有親種。是彼八現識因緣種。第八親緣種
0694a09: 子。種子是第八相分。故云為所緣。緣於能緣者。能
0694a10: 緣即指第八。若此識種。望彼現識。有能助力。或不
0694a11: 障礙。是增上緣。
0694a12: △次例淨種生淨分別。
0694a13: 生淨現行應知亦爾。
0694a14: 音義　生淨現行三緣亦爾。
0694a15: △次明後半頌現起分別二初明染現展轉生染
0694a16: 分別二初標。
0694a17: 現起分別展轉相望容作三緣無因緣故。
0694a18: 音義　現起分別作三緣者。謂如現起眼識。望餘
0694a19: 耳等現識。或不障礙。有能助力。是增上緣。耳等望
0694a20: 餘。其義亦爾。若現意識。得緣餘識。第七現識。得緣
0694a21: 第八。是所緣緣義。前八現起。望後八現。各於自類。
0694a22: 有開導力。是等無間緣。除因緣者。此唯約現非種
0694a23: 生故。
0694a24: △次釋五初有情自他展轉為緣。
0694b01: 謂有情類自他展轉容作二緣除等無間。
0694b02: 音義　自他有情。彼此相望。有所緣緣義。即彼於
0694b03: 此有能助力。或不障礙。即增上緣義。非因緣等無
0694b04: 間緣者。義可思准。
0694b05: △二自八識聚展轉為緣。
0694b06: 自八識聚展轉相望至五識唯託第八相故。
0694b07: 合響　八現識聚。彼此相望。皆不障礙。有能助力。
0694b08: 故曰定有增上。必無等無間者。此不約自類前後
0694b09: 相望故。所緣緣義或有或無者。標也。八於七有下
0694b10: 釋成。宗鏡第七十卷云。諸識互緣者。第八識與前
0694b11: 七為所緣緣。即第八相分。與五識為所緣緣。第六
0694b12: 識。緣第八四分。為所緣緣。第七即唯託第八見分。
0694b13: 為所緣緣。即第八識四分本質。即前七識見分變
0694b14: 相分緣。即第八與前七。為所緣義。故八於七有也。
0694b15: 即第八與前七。為所緣緣。七於八無者。即前七
0694b16: 不與第八為所緣緣。以第八不緣前七故。不託前
0694b17: 七生故。唯緣自三境。為所緣緣文。第七於六五無
0694b18: 一有者。五識唯緣外五性境。故說五無第六。緣
0694b19: 一切心故。故言一有餘六。於彼等者。六識於第七
0694b20: 識。無所緣義。何者。以第七識唯緣第八見分。不緣
0694b21: 前六識故。第六於五無者。五識唯託第八相故。餘
0694b22: 五於彼有者。第六亦緣前五識故。
0694b23: △三自類前後展轉為緣。
0694b24: 自類前後第六容三至能熏成彼相見種故。
0694c01: 音義　八識自類。前後相望。若第六識。容有三緣。
0694c02: 唯除因緣。謂第六現。能緣三世。即以前念意識。得
0694c03: 緣後念。後念意識。亦得緣前。是所緣緣。前後相望。
0694c04: 或不障礙。有能助力。是增上緣。等無間緣。其義易
0694c05: 知。餘除所緣者。謂餘七識自類前後。具增上無間
0694c06: 二緣。并除所緣。以餘七識。取現在境。不緣過未故。
0694c07: 於前後無所緣義。若許五七後念見分。得緣前念
0694c08: 五七相分者。則前五第七。亦具三緣。唯除因緣。前
0694c09: 七於八下。釋第八亦具三緣。謂雖第八不緣前七。
0694c10: 而第八所緣自類相見種子。皆是前七熏成。謂前
0694c11: 五熏八相分種。第七熏八見分種。第六雙熏八相
0694c12: 見種故。前七於八所緣。容有此意。非顯第八能緣
0694c13: 前七。正顯前念第八相分。於後念第八見分。有所
0694c14: 緣義。以此科唯約自類前後。論三緣故。文中言前
0694c15: 七者。以第八相見種子。是前七所熏成故。推功
0694c16: 歸本。非第八以前七為所緣也。
0694c17: 合響　許五後見緣前相者。宗鏡第六十一卷云。
0694c18: 或相分名色。見分名識。此雙取識境二法為體。以
0694c19: 見相同種故。此許前念相分。為後念識所緣緣義。
0694c20: 謂前念識之相分。為後念識之境。即本識中。生似
0694c21: 自果功能令起。即前念識相。為後念識之所緣。謂
0694c22: 因前念所緣故。還熏得種。由種故生今念。歷轉推
0694c23: 功歸本。乃是前念所緣。為今識緣。自果者。相分現
0694c24: 行也。功能者種子也。謂由前念識相分。為能熏故。
0695a01: 熏引得生自種子。在本識中。能生後念識相分色
0695a02: 等。與後念識為境。由前念相熏種。生後念境相。說
0695a03: 前念相分。為後識所緣緣也。問前相種。如何生今
0695a04: 識。答由見相同種故。問既爾。何不即說種為緣。答
0695a05: 種是因緣。非所緣緣文。
0695a06: △四同聚異體展轉為緣。
0695a07: 同聚異體展轉相望至勿相分境不同質故。
0695a08: 音義　心與心所和合似一。名為同聚。相用各別。
0695a09: 故稱異體。謂同聚心所。展轉相望。不相障礙。有能
0695a10: 助力。唯有增上。而無所緣。何者。諸相應法。雖所仗
0695a11: 質。同是一境。而無相緣義故。此依諸心所見分說。
0695a12: 若依諸心所相分。有相緣義。謂諸下。釋有相緣。謂
0695a13: 心王相分。為所本質。其同聚諸心所相分。既皆仗
0695a14: 此心王相分。為本質起。有更互義。故言互為。如識
0695a15: 中下。舉一例諸。謂如本識所持種子。為觸等五似
0695a16: 種相分之質。此即諸心所相分。互以心王相分。為
0695a17: 本質起也。不爾下反顯。謂若識種。不為觸等相質。
0695a18: 生無色界。既無身器。彼觸等五。應無所緣境故。設
0695a19: 許無色變定果色。然觸等五。亦定緣種。變自種相。
0695a20: 勿相分境不同質故。故諸相分。容互為質。有相緣
0695a21: 義。
0695a22: △五同體四分展轉為緣。
0695a23: 同體相分為見二緣至但說現起互為緣故。
0695a24: 音義　諸心心所。雖有四分。唯一識變。故名同體。
0695b01: 於四分中。相分於見能為二緣。謂增上所緣。見分
0695b02: 於相但有增上。相分理無能緣用故。見於自證。容
0695b03: 作二緣。自證於見。但有增上。見通非量。不內緣故。
0695b04: 餘二展轉。俱作二緣。自證證自互相緣故。此中相
0695b05: 分。但說現起。能互為緣。不作種相分說。
0695b06: △次例淨現展轉生淨分別。
0695b07: 淨八識聚自他展轉至相分理無能緣用故。
0695b08: 音義　謂淨八識現起分別。若自若他。自類前後。
0695b09: 異體同體。展轉相望。皆有所緣。佛果位中。諸心心
0695b10: 所。皆能緣一切法故。唯除相分。無能緣義。無間
0695b11: 增上。准思可得。
0695b12: △次現種生種子二初問。
0695b13: 既現分別緣種現生至現種於種能作幾緣。
0695b14: 音義　初句能例。次句所例。後一句正問幾緣。
0695b15: 補遺　既現行分別。由種現四緣而生。種子理應
0695b16: 亦緣現行種子而起。現種於種能作幾緣。
0695b17: △次答。
0695b18: 種必不由中二緣起至於非親種亦但增上。
0695b19: 音義　先簡種非中間二緣。必得現起心及心所。
0695b20: 立彼中二種緣故。次明種唯初後二緣。先以現望
0695b21: 種。次以種望種。可思之。
0695b22: 補遺　親種謂因緣種非親種謂增上緣種。
0695b23: △次結斥指廣二初結斥。
0695b24: 依斯內識互為緣起至況違理教何固執為。
0695c01: 音義　前問曰。若唯內識。都無外緣。由何而生種
0695c02: 種分別。此結斥云。內識為緣起分別等。即頌所謂
0695c03: 一切種識。及展轉力故。彼彼分別生也。
0695c04: △次指廣。
0695c05: 雖分別言總顯三界至如餘論中具廣分別。
0695c06: 音義　或說二者。謂真識現識。或說三者。謂業轉
0695c07: 現三識。或說四者。加以智識。或說五者。加相續識。
0695c08: 或廣分別。具如攝大乘等論。及宗鏡五十六卷中
0695c09: 說。
0695c11: 雖有內識而無外緣由何有情生死相續。
0695c12: △次舉本頌答。
0695c13: 頌曰由諸業習氣至前異熟既盡復生餘異熟。
0695c14: △三末論釋成二初正釋四初師業取相續三初
0695c15: 正釋頌文二初釋前二句二初釋習氣二初諸業
0695c16: 習氣。
0695c17: 論曰諸業謂福非福不動至此顯當果勝增上緣。
0695c18: 音義　先釋諸業。福業者。謂感善趣異熟。及順五
0695c19: 趣受善業。非福業者。謂感惡趣異熟。及順五趣受
0695c20: 不善業。不動業者。謂感色無色界異熟。及順色無
0695c21: 色界。受禪定業。對欲界散動。得不動名。此三種業。
0695c22: 皆以思為體性。餘觸想受等心所。是業之眷屬。同
0695c23: 招異熟。俱名為業。真異熟果。酬牽引業。異熟生者。
0695c24: 唯酬滿業。此雖下。次釋習氣。謂有問曰。業生即滅。
0696a01: 何能感果。釋曰。業雖即滅。無招果義。然熏本識。起
0696a02: 自功能。說名習氣。何謂習氣。是業氣分。熏所成故。
0696a03: 簡曾現業者。由習所成。故非曾業。是業氣分。故非
0696a04: 現業。為簡過現二業。立習氣名。如是下。顯業習氣。
0696a05: 是感當果增上勝緣。非因緣故。
0696a06: 合響　福等三業者。開蒙。問福業。答即有漏善思
0696a07: 為體。疏解。福者殊勝之義。自體及果。俱可愛樂。相
0696a08: 殊勝故。名為福業。問非福業。答自體及果。俱不可
0696a09: 愛樂。相鄙劣故。名非福業。問不動業。答不可改轉
0696a10: 義。其業多少。住一境性。不移動故。名不動業。即上
0696a11: 二界定地之業。問不動名。答以定能令住一境故。
0696a12: 問既上二界。應是福業。何名不動。答約前殊勝。立
0696a13: 不動名文。思業等者。清涼鈔第十七卷之一云。思
0696a14: 有二義。一約體。則扶心王。同為業具。二約用。與王
0696a15: 相應。同作業故文。宗鏡第七十三卷云。此雖纔起。
0696a16: 無間即滅。無義能招當異熟果者。雖現用無。有過
0696a17: 去體。能招當來真異熟果。而現行之業。當造之時。
0696a18: 熏於本識。起自業之功能。功能即習氣。習氣展轉
0696a19: 相續。至成熟時。招異熟果文。
0696a20: △次二取習氣。
0696a21: 相見名色心及心所至及彼相應諸因緣種。
0696a22: 合響　宗鏡第七十三卷。釋云。相見名色心及心
0696a23: 所本末彼取。皆二取攝者。一者相見。謂即取彼實
0696a24: 能取實所取。名二取。二者取名色。色者色蘊。名者
0696b01: 四蘊。即是執取五蘊為義。前言相中。亦通取無為。
0696b02: 以為本質故。今此唯顯取親所緣。不能緣得心外
0696b03: 法故。又變無為之影相分。亦名所攝。不離心等故。
0696b04: 三者取心及心所。一切五蘊法。不離此二故。四者
0696b05: 本末。謂取親果第八識。是諸異熟之根本故。又總
0696b06: 執品名本。餘識等異熟別報品名末。即取一異熟
0696b07: 也。五彼取者。即彼上四取也。此諸取皆是二取所
0696b08: 攝。即是現行之取也文。清涼云。四種二取。皆能熏
0696b09: 發親能生彼本識上功能。名二取習氣文。即此習
0696b10: 氣。是當來世異熟果心。及彼相應諸因緣種。
0696b11: △次釋俱義。
0696b12: 俱謂業種二取種俱至業招生顯故頌先說。
0696b13: 音義　謂業種是增上緣。名相助。二取種是因
0696b14: 緣。故得親名。業種雖。招報實顯。故頌先說。
0696b15: △次釋後二句。
0696b16: 前異熟者謂前前生至復別能生餘異熟果。
0696b17: 合響　先釋前餘二字。前前生業異熟果者。謂若
0696b18: 是前過去一生業感之果。名為前生。若二生乃至
0696b19: 百千生業所感者。是前之前。具斯二義。故云前前
0696b20: 生業異熟果。後後反是。雖二取下。釋頌既盡之義。
0696b21: 宗鏡云。雖二取種受果無窮。而業習氣受果有盡。
0696b22: 由異熟果性別難招。等流增上性同易感者。二取
0696b23: 種子。受果無窮。攝論說。業習氣有盡。所以者何。由
0696b24: 異熟果。一者性別。與業性殊。不多相順。二者難招。
0696c01: 業雖招得。謂必異世。果方熟故。業習氣有盡。如沉
0696c02: 麝穢草。有萎歇故。其等流果。及增上果。一者性同。
0696c03: 體性相順。二者易感。同時生故。此念熏已巳。即能生
0696c04: 果。故二取種易感果也。何者為等流。何者為增上。
0696c05: 增上寬。但等流必增上。等流者。謂種子與現行及
0696c06: 自種。為俱生同類因故也。增上處無別體。即等流
0696c07: 性故。又是等流果故性同。是增上果故易感。又種
0696c08: 望現行。是增上。望自類種。是等流。業種望彼現及
0696c09: 種。皆異性故。但是異熟文。由感下。釋頌復生之義。
0696c10: 宗鏡釋云。前異熟受用盡時。復別能生餘異熟果。
0696c11: 意由感當來餘生業等。種子熟故。於今身中。前異
0696c12: 熟果。受用盡時。即是此身臨終之位。彼有熟業。復
0696c13: 別能生彼餘果起。即先業盡時。後果種熟時。其異
0696c14: 熟果而復得生。所以生死不斷絕也文。
0696c15: △二結示非外。
0696c16: 由斯生死輪轉無窮何假外緣方得相續。
0696c17: 合響　宗鏡云。由此業果無斷。生死相續。輪轉無
0696c18: 窮。何假藉心外之緣。方得生死相續。此相續識。無
0696c19: 有斷時。若未觸途成觀。諦了自心。皆對境生疑。執
0696c20: 有前法。一切生死。盡是疑情。但了唯心。自然無咎
0696c21: 文。
0696c22: △三總申頌意。
0696c23: 此頌意說由業二取至心心所法為彼性故。
0696c24: 音義　業以思為體。二取即心心所。由二習氣。故
0697a01: 有輪迴。故言生死皆不離識。
0697a02: △二師習氣相續三初總標。
0697a03: 復次生死相續由諸習氣然諸習氣總有三種。
0697a04: 合響　宗鏡第七十六卷。問生死相續。由諸習氣。
0697a05: 有幾習氣。能成輪轉。答古釋習氣自體。總有三義。
0697a06: 習氣者。與種子名異體同。習氣即約熏習時而論。
0697a07: 種子即對現行立號。都有三義。一種子名習氣。氣
0697a08: 者氣分。習謂熏習。由彼現行熏習。得此氣分故。二
0697a09: 現行亦名習氣。謂都由種子。能生現行。是種子家
0697a10: 之氣分。三習氣名習氣。如褁香紙。而有氣分文。
0697a11: △次別釋二初名言習氣。
0697a12: 一名言習氣謂有為法至作有為法各別因緣。
0697a13: 音義　清涼引古疏釋曰。各別親種者。三性種異
0697a14: 故。能詮義聲者。簡無詮聲。彼非名故。名是聲上屈
0697a15: 曲。唯無記性。不能熏成色心等種。然因名起種。名
0697a16: 名言種。顯境名言。即七識見分等心。非相分心。相
0697a17: 分心者。不能顯境故。此見分等。實非名言。如言說
0697a18: 名顯所詮義。此心心所法。能顯所了境。如似彼名
0697a19: 能詮義故。隨二名言。皆熏成種。
0697a20: 合響　宗鏡釋云。表義名言者。唯第六識能緣其
0697a21: 名。能發其名。餘皆不緣。亦不能發。即唯詮義音聲
0697a22: 之差別。簡非詮表聲。彼非名言故。名唯無記。然名
0697a23: 是聲上屈曲差別。唯無記性。不能熏成色心等種。
0697a24: 然因名故。心隨其名。變似五蘊三性法等。而熏成
0697b01: 等種。因名起故。號名言種。一切熏種。皆由心心所。
0697b02: 心心所種。有因外緣。有不依外者。不依外者。名顯
0697b03: 境名言。若依外者。名表義名言。分二別。然名自體。
0697b04: 不能熏種。顯境名言者。即能了境心心所法。即是
0697b05: 一切七識見分等心。非相分心。不能顯境故文。
0697b06: △次我執有支二初分釋二習氣二初我執習氣。
0697b07: 二我執習氣謂妄執至令有情等自他差別。
0697b08: 音義　俱生我執。通六七識。分別我執。唯第六識。
0697b09: 此二種子。即名言熏習。令自他差別。故別立之。
0697b10: 合響　開蒙。問我執習氣。答謂妄執我我所種。
0697b11: 問我是計。何得種也。答因執蘊等為我之時。熏
0697b12: 蘊等種。名我執習氣。問何義別立我執習氣。答由
0697b13: 我執種。能令自他有差別。故別立之也文。
0697b14: △次有支習氣。
0697b15: 三有支習氣謂招三界至令異熟果善惡趣別。
0697b16: 音義　有支者。即十二有支中。行有二支。即業有
0697b17: 也。可愛謂人天善趣之果。非愛謂三途惡趣之果。
0697b18: 合響　開蒙。問有支習氣。答謂招三界異熟業種。
0697b19: 問有支名。答隨善惡有所熏成種。令異熟果。善惡
0697b20: 趣別。名有支習氣文。
0697b21: △次通結增上緣。
0697b22: 應知我執有支習氣於差別果是增上緣。
0697b23: 合響　開蒙。問此三習氣。於四緣中。是何緣也。答
0697b24: 名言習氣。是親因緣。我執有支。是增上緣。問有支
0697c01: 業所招。可是增上緣。我執相分種。親生本識見。應
0697c02: 是親因緣。云何亦增上。答令自他別。故成增上。問
0697c03: 泛說散布名言。及業種子。其猶何也。答名言如散
0697c04: 土。業種若泥團。問法喻之理。答水和散土。而作泥
0697c05: 團。業招名言。而為業種。問法喻之驗。答泥團不散
0697c06: 之際。水力能焉。異熟未萎已巳來。業力如是文。
0697c07: △三屬頌二初結屬。
0697c08: 此頌所言業習氣者至而熏成故皆說名取。
0697c09: 合響　開蒙。問三種業當何習氣。答有支習氣。問
0697c10: 頌言二取習氣。三中當何。答我執名言二習氣也。
0697c11: 問何名二取。答取我我所。及取名言。而熏成故。皆
0697c12: 說名取。問取者何義。答取謂著義文。
0697c13: △次指同。
0697c14: 俱等餘文義如前釋。
0697c15: △三師障支相續二初正約三障釋三初三障習
0697c16: 氣。
0697c17: 復次生死相續由惑業苦至惑業苦種皆名習氣。
0697c18: 音義　發業即無明。潤生即貪愛。然餘瞋等。非不
0697c19: 發潤。且舉其尤者言之耳。
0697c20: 補遺　宗鏡云。六俱生煩惱中。貪一法正潤生。餘
0697c21: 五亦能助潤。發業煩惱。即無明支。潤生煩惱。即愛
0697c22: 取二支。感後有業。即行有二支。所引眾苦。即識名
0697c23: 色等七支。
0697c24: △次判屬二緣。
0698a01: 前二習氣與生死苦至能作因緣親生苦故。
0698a02: △三結屬頌文二初結屬。
0698a03: 頌三習氣如應當知至取是著義業不得名。
0698a04: △次指同。
0698a05: 俱等餘文義如前釋。
0698a06: △次以障攝有支三初標列指廣。
0698a07: 此惑業苦應知總攝至乃至老死如論廣釋。
0698a08: 音義　言有支者。此支助有。故名有支。
0698a09: 合響　會玄記第六卷云。十二因緣者。謂一無明。
0698a10: 即根本煩惱內。癡一法為體。二行者。造作為義。以
0698a11: 身語意三業思為體。三識者。了別義。然唯種子。約
0698a12: 當生現行位。言有了別。次下四支。義準於此。即取
0698a13: 第八識親因緣種子為體。四名色者。四蘊心心所
0698a14: 種子為名。色蘊種子為色。五六處者。即內六根。是
0698a15: 六識生滅之處故。六觸者。以能觸對前境故。取第
0698a16: 八識相應觸。及前六識一分異熟無記觸種子為
0698a17: 體。七受者。謂緣境時。有領納義。亦取第八相應受。
0698a18: 前六一分異熟無記受種子為體。八愛者。染於
0698a19: 境。名之為愛。唯取貪一法為體。此通取現行能所
0698a20: 生種子也。九取者。執著追欲義也。即全界煩惱為
0698a21: 體。十有者。即識等五現行果法事。是三界所有名
0698a22: 有。十一生者。起義。即有支種子。生起現行故。十二
0698a23: 老死者。壞滅義。將死正死。故名老死文。
0698a24: △次別釋有支三初正釋支體二初標。
0698b01: 然十二支略攝為四。
0698b02: △次釋四初能引支。
0698b03: 一能引支謂無明行至別助當業皆非行支。
0698b04: 音義　謂十二有支中。無明與行。名能引支。能引
0698b05: 識名色六入觸受等五果種故。此中下簡定。謂此
0698b06: 能引。唯取能發。正感當果善惡業者。名為無明。即
0698b07: 彼所發正感後世善惡諸業。乃名為行。由斯義故。
0698b08: 順現受業。別助當業。皆非行支。以此二業。唯感別
0698b09: 報故。別助者。謂滿業也。
0698b10: 合響　此中無明等者。清涼疏第三十七卷之一
0698b11: 云。若約二世。雖諸煩惱。皆能發潤。而發業位。無明
0698b12: 力增。故名無明文。即彼所發乃名為行等者。清涼
0698b13: 云。辯行體相。以三業相應思。造三行故。謂由迷異
0698b14: 熟義愚。違正信解。起感三途惡業。及人天別報苦
0698b15: 業。皆名罪行。然別必兼總。唯感別報。非行支故。由
0698b16: 迷真實義愚。不知三界皆苦。妄謂為樂。起欲界善
0698b17: 業。名福行。八禪淨業。名不動行文。又鈔釋疏云。謂
0698b18: 由下。顯三業相。然愚略有二。一迷異熟義愚。二迷
0698b19: 真實義愚。初愚謂迷當報。不知善惡感當苦樂。故
0698b20: 於現在恣情造惡。謂殺生等有三品故。成三途因。
0698b21: 如二地說。及人天者。五戒及下品十善。是人總報
0698b22: 之業。前曾損他。感諸根闕等。即是別報。曾決罰他。
0698b23: 亦招此報。故名苦業。然別下。釋感別報非屬行支
0698b24: 義。唯識亦云。由此一切順現受業。別助當業。皆非
0698c01: 行支。以無明支。於發業中。有能通發總別報者。有
0698c02: 能但發總報之者。亦有但發別報之者。唯取初二。
0698c03: 為無明支之所發起。行支所攝。第三非是行支所
0698c04: 攝。故疏揀云。唯感別報非行支故。由迷真實者。即
0698c05: 第二愚。三界苦果業感是集。即道理勝義。故名真
0698c06: 實。今謂苦為樂。迷業是集。故起福行。八禪淨業。亦
0698c07: 是此愚。
0698c08: 補遺　宗鏡第七十四卷中云。此中無明。唯取能
0698c09: 發正感後世善惡業者。即分別全。俱生一分。若分
0698c10: 別發人天業。即俱生助發。以人天難發。要假俱生
0698c11: 助。若發三途業。不假俱生助發。以分別猛利故。不
0698c12: 要助發。開蒙云。唯順現業。是其別報。餘皆總報。問
0698c13: 順現者。何非總報。答唯現身上。增損福壽。不改趣
0698c14: 類。故是別報。
0698c15: △二所引支四初正釋五支。
0698c16: 二所引支謂本識內至是前二支所引發故。
0698c17: 音義　謂本識內識等五種。親能生起當來世中。
0698c18: 異熟果攝識等五法。是無明行所引發故。名所引
0698c19: 支。
0698c20: 合響　華嚴經云。於諸行中。植心種子。清涼疏第
0698c21: 三十七卷之一釋云。謂既發行已巳。由行熏心。令此
0698c22: 本識。能招當來生老死故。名之為種。若無行熏。終
0698c23: 不成種。故云於諸行中植心種子。即是所引識等
0698c24: 五種。於一剎那為行所集。無有前後。約為異熟。六
0699a01: 根之種。名六處支。為異熟觸受種。名觸受支。除本
0699a02: 識種。為識支體。及此三種。諸餘異熟蘊種。皆名色
0699a03: 支。故無前後文。
0699a04: △二簡種相攝。
0699a05: 此中識種謂本識因至六處與識總別亦然。
0699a06: 音義　謂此五支中識種。即本識之親因。識中種
0699a07: 子。唯除六入觸受三因。其餘色心因種。皆是名色
0699a08: 種攝。後三因者。即六入觸受三種自性。或以名色
0699a09: 種。總攝識中五因。於五因中。隨其勝者。立餘四種。
0699a10: 隨勝者。謂以名中所攝勝者。則立識受觸之三種。
0699a11: 色中所攝勝者。立為六入種。六處與識總別亦然
0699a12: 者。例上名色。復有二重總別。應云。或六入種。總攝
0699a13: 五因。於中隨勝。立餘四種。識種總別。義亦如之。
0699a14: 補遺　六入種總攝五因。於中隨勝立餘四種者。
0699a15: 謂於意入種勝者。別立識與名及觸受。若於眼等
0699a16: 五入勝者。別立色種。識種總別義亦如之者。謂於
0699a17: 心種勝者。別立名及意入觸受。若於色種勝者。別
0699a18: 立色支種。及眼等五入種。
0699a19: △三會通經論。
0699a20: 集論說識亦是能引至識是名色依非名色攝故。
0699a21: 音義　問曰。集論第二卷云。能引支者。謂無明行
0699a22: 識。據此則不唯無明行是能引。識支亦是能引。其
0699a23: 義何也。答曰。彼以識中所持業種。名為識支。異熟
0699a24: 識種。名色種攝。以業種言。則屬行支。故曰亦是能
0699b01: 引。又問。緣起經說。五中識支。通能所引。義復云何。
0699b02: 答曰。經以業種識種。俱名識支。業種屬能。識種屬
0699b03: 所。識是名色所依。非名色攝。不同集論以識種是
0699b04: 名色攝。分為能所耳。
0699b05: 合響　清涼鈔云。會通集論。欲顯不同。故舉集論
0699b06: 識為能引。是彼所立。正取業種。是出所以。以行熏
0699b07: 心招當果識。故為識支。若爾識種何收。故云名色。
0699b08: 名色寬故。業種識種下。二正辯所立。由業熏識。招
0699b09: 於當識。故以二種名為識支。業種能引。識種所引
0699b10: 共為識支。識是下。三出彼難意。結彈集論言。但是
0699b11: 所依。非名色體。依根本識。方說餘識。有羯剌藍故。
0699b12: 為果既爾。為因亦然文。
0699b13: △四五支次第二初聖教假說前後。
0699b14: 識等五種由業熏發至故諸聖教假說前後。
0699b15: 音義　或問識等五種。由業熏發俱時而有。云何
0699b16: 而分前後次第。釋曰。由業熏發。雖實同時。依四義
0699b17: 故。諸聖教中。說有前後。一者主伴義。識支為主。餘
0699b18: 四為伴。主先伴後。識居第一。二者總別義。名色為
0699b19: 總。餘三為別。總先別後。餘三次之。三者勝劣義。六
0699b20: 入為勝。後二為劣。勝先劣後。是故六入。居受觸前。
0699b21: 四者因果義。六觸是因。六受是果。因先果後。次第
0699b22: 應知。
0699b23: 補遺　清涼云。約為異熟六根之種。名六處支。為
0699b24: 異熟觸受種。名觸受支。除本識種。為識支體。及此
0699c01: 三種。諸餘異熟蘊種。皆名色支。故無前後。云何而
0699c02: 分前後次第耶。
0699c03: △次依當果明前後二初正釋。
0699c04: 或依當來現起分位有次第故說有前後。
0699c05: 音義　或因位難知。依當果生起次第。說有前後。
0699c06: △次會異。
0699c07: 由斯識等亦說現行至潤未潤時必不俱故。
0699c08: 音義　由當來現起義故。說識等五。亦名現行。因
0699c09: 時定無現行義故。復由當來現起果位。所生所引。
0699c10: 得說同時。種生現果。必定俱故。若依識等初熏發
0699c11: 位。則不可說生引同時。潤未潤時。必不俱故。清涼
0699c12: 云。種未潤時。但名所引。愛取潤竟。故名能潤。故潤
0699c13: 未潤時。生引必不俱故。
0699c14: △三能生支二初總釋。
0699c15: 三能生支謂愛取有近生當來生老死故。
0699c16: 音義　謂愛取有三支。近生當果生老死支。故名
0699c17: 能生。
0699c18: △次別釋二初正釋義。
0699c19: 謂緣迷內異熟果愚至俱能近有後有果故。
0699c20: 音義　謂緣迷內等至五果種已巳者。此指前七支
0699c21: 也。異熟果愚。謂迷理無明。愚於我相。昧無我理故。
0699c22: 亦即發業無明。在於行前。由愚內異熟果故。於後
0699c23: 生苦。不如實知。發正能招後有諸業。即是行支。諸
0699c24: 業為緣。引發當來五果親種。即識等五支也。增上
0700a01: 果愚。謂迷事無明。謂復依於外增上果。覆業無明。
0700a02: 以境界受為緣。發起貪愛。即是愛支。愛為緣故。復
0700a03: 生欲等四取。即是取支。由此愛取和合資潤。能引
0700a04: 業種。及所引因。即五果種。轉名有支。何者。俱能近
0700a05: 有後有果故。四取者。一者欲取。二者見取。三者戒
0700a06: 取。四者我語取。會玄第九卷。引古疏云。欲取謂取
0700a07: 五玅欲境故。瑜伽第十卷云。欲取謂於諸欲所有
0700a08: 貪欲。見取謂除薩迦耶見。於所餘見。所有貪欲。戒
0700a09: 禁取。謂於邪願所有貪欲。我語取。謂於薩迦耶見。
0700a10: 所有貪欲。又云。欲取唯生欲界苦果。餘三通生三
0700a11: 界苦果文。清涼鈔云。有人釋云。戒謂惡戒。禁謂牛
0700a12: 狗等戒。我語謂內識依之說我故。有餘師說。我見
0700a13: 我慢。名為我語。云何此二。獨名我語。由此二種說
0700a14: 有我故。我非有故。說名我語。如契經說。苾當知。
0700a15: 愚昧無聞異生之類。隨假言說。起於我執。於中無
0700a16: 我及與我所云云文。
0700a17: 補遺　清涼云。迷內異熟果愚。即發業無明。在於
0700a18: 行前。謂迷當報。不知善惡感當苦樂。故於現在恣
0700a19: 情造惡等。即發正能招後有諸業。諸業為緣。引發
0700a20: 當來五果親種已巳。即指前七支。迷外增上果愚。即
0700a21: 覆業無明。此在行後識前。謂不了所造業。是正感
0700a22: 當來增上果。復依此愚。緣境界受。發起潤業貪愛。
0700a23: 即是愛支。愛為緣故。復生欲等四取。即是取支。由
0700a24: 此愛取。合潤業種。及五果種。轉名有支。俱能近有
0700b01: 後有果故。一者能有彼果。二者當有。今能有彼因。
0700b02: 從果稱。故業名有。
0700b03: △次會瑜伽。
0700b04: 有處唯說業種名有至親生當來識等種故。
0700b05: 音義　初即第十。意云。因是善惡。果是無記。名異
0700b06: 熟果。識等五種。雖正為因能生。無力正生果故。不
0700b07: 得名有。次說即三十八。意取因緣。揀去業種增上
0700b08: 緣故。
0700b09: 合響　業種名有者。清涼鈔云。若言有當果者。此
0700b10: 但是有無之義。若言當有之果。則有是三有。有二
0700b11: 義。一者能有彼果。二者當有。今能有彼因。從果稱
0700b12: 故。業名有文。
0700b13: △四所生支二初總釋。
0700b14: 四所生支謂生老死愛取有近所生故。
0700b15: △次別釋。
0700b16: 謂從中有至本有中至身壞命終乃名為死。
0700b17: 音義　謂從中有自求父母。至本有中未衰變位。
0700b18: 如是時間。皆生支攝。衰變為老。命故名死。立老死
0700b19: 何共。答如下料簡。
0700b20: 合響　清涼鈔三十七之一云。然能所引。皆名因
0700b21: 中能生所生。因果對說故。唯識第八。明十五依處。
0700b22: 建立十因中。三習氣依處。謂內外種未成熟位。即
0700b23: 依此處。立牽引因。謂能牽引遠自果故。今取起種。
0700b24: 但名能引。其能所生。即彼論云。四有潤種子依處。
0700c01: 謂內外種已巳成熟位。即依此處立生起因。謂能生
0700c02: 起近自果故。愛取有三。是已巳潤故文。
0700c03: △次料簡支義八初簡老附死支。
0700c04: 老非定有附死立支。
0700c05: 合響　清涼鈔云。應有問言。老位極長。何不別立。
0700c06: 答意云。謂有夭逝。不至老故文。
0700c07: △二簡病非有支。
0700c08: 病何非支不定故至將終皆有衰朽行故。
0700c09: 音義　問病何非支。意云。生老病死四相遷流。生
0700c10: 等三相。既以立支。病何不立支耶。答不定故。意
0700c11: 云。病相不界趣。亦不定有。故不立支。如薄拘羅
0700c12: 尊者。不識頭痛。即其事也。問老亦不定。
0700c13: 現見世間。亦有夭病死者故。答老雖不定。故立
0700c14: 支。何者。三界五趣四生之中。除中夭者。將命終位。
0700c15: 皆有衰朽行故。
0700c16: △三簡色不二初問。
0700c17: 名色不何故立支。
0700c18: 音義　問曰。三界中無色界。四生中化生。名色必
0700c19: 無。云何亦立支耶。
0700c20: 合響　清涼鈔云。謂色界全。欲界化生。六處頓起。
0700c21: 何有名色文。
0700c22: △次答。
0700c23: 定故立支胎卵濕生者至一切一分上二界有。
0700c24: 音義　謂名色支。雖不趣生。以決定有。故立支
0701a01: 也。胎卵下。釋定有義。謂名色支在六處前。六處未
0701a02: 滿。皆名色攝故。又名色下。釋亦是。先明有色。二
0701a03: 界化生。有名色支。未名六處者。顯是名色攝故。初
0701a04: 生下。次釋無色化生。亦有名支。未明意處者。顯是
0701a05: 名攝故。由斯下引證。清涼云。意欲界則全。色界六
0701a06: 處不具。無色界唯名。故云一切支中一分上二界
0701a07: 有。若名色支。不界趣。論何得說上二界有一切
0701a08: 一分。
0701a09: △四簡愛支非二初問。
0701a10: 愛非有寧別立支生惡趣者不愛彼故。
0701a11: 音義　謂若故乃立支者。愛亦非。寧別立支。
0701a12: 如有經說。生惡趣者。於彼苦果。不生愛故。
0701a13: △次答。
0701a14: 定故別立不求無有至經說非有非彼全無。
0701a15: 音義　愛雖不。定故立支。不求下。釋定有義。不
0701a16: 求無有者。謂惡趣眾生唯無求。則無有愛。若有求
0701a17: 者。亦有愛故。如經言。極熱地獄受苦眾生。作如是
0701a18: 言。何處有清涼。使我得安樂。是有愛也。不還下。謂
0701a19: 有難曰。阿那含人。於潤生位。對治力強。愛必不起。
0701a20: 寧得善趣定有愛耶。釋曰。於潤生位。雖無有愛。然
0701a21: 彼取支。決定有種。愛亦如取。定有種故。由有種故。
0701a22: 言定有也。又愛下。釋亦是。於現我境亦有愛者
0701a23: 現行我境。即第八見分。謂第七識。隨所生所繫。與
0701a24: 四惑常俱。四中我貪。即愛支攝。故云惡趣有愛。如
0701b01: 前文云。阿賴耶識。是真愛著處。即斯意也。依無下
0701b02: 通妨。
0701b03: △五簡所生所引不同二初問。
0701b04: 何緣所生立生老死所引別立識等五支。
0701b05: 音義　問意云。所生即果。所引即因。因種果現。性
0701b06: 相無殊。何故所生。立生老死。所引立識等五支耶。
0701b07: △次答二初約因果難易釋。
0701b08: 因位難知差別相故至總立二支以顯三苦。
0701b09: 音義　謂所引支。因位微隱。難知差別。由難知故。
0701b10: 依當果位。別立五支。令易曉耳。謂續下。出當果。相
0701b11: 續生時者。謂中有身末。於父母邊。結生相續時也。
0701b12: 謂當來異熟果攝。色心等生起。從初結生。直至於
0701b13: 受。自生至死。不離此五。故云爾時乃名受果究竟。
0701b14: 三苦者。清涼鈔云。謂生顯行苦。老顯壞苦。死顯苦
0701b15: 苦文。
0701b16: △次約生厭了知釋。
0701b17: 然所生果若在未來至分位相生說識等五。
0701b18: △六簡發業潤業不同二初問。
0701b19: 何緣發業總立無明潤業位中別立愛取。
0701b20: 音義　清涼鈔云。問意有二。一問立名不同。一種
0701b21: 是惑。前立無明。後立愛取等。二問廣略有異故問。
0701b22: 總立無明。別立愛取。
0701b23: △次答三初約勝劣門答立名不同。
0701b24: 雖諸煩惱皆能發潤至說愛如水能沃潤故。
0701c01: 音義　以無明與愛。發業潤業。力偏勝故。餘惑不
0701c02: 然。故不立之。十一殊勝事者。緣起經說。一所緣殊
0701c03: 勝。緣染淨故。二行相殊勝。隱真顯妄故。三因緣
0701c04: 殊勝。惑業生本故。四等起殊勝。等能發起能引能
0701c05: 生所生緣起法故。五轉異殊勝。隨眠纏縛。相應不
0701c06: 共。相轉異故。六邪行殊勝。依諦而起增益損減行
0701c07: 故。七相狀殊勝。微細自相。愛非愛。共相轉故。八
0701c08: 作業殊勝。作流轉所依事。作寂止能障事故。九障
0701c09: 礙殊勝。障礙勝法故。十隨轉殊勝。乃至有頂。猶有
0701c10: 轉故。十一對治殊勝。二種玅智所對治故。
0701c11: 合響　宗鏡第七十四卷。問無明發業。有幾種無
0701c12: 明。答有四種。一隨眠。二纏無明。三相應。四不共。外
0701c13: 法異生具四。內法異生除不共無明。入信位第七
0701c14: 心。及加行位中。是內法。十信第七心前有退故。及
0701c15: 資糧位中名外法。若內法異生。頓悟即造業。漸悟
0701c16: 不造。頓悟中悲增造。智增不造。十地位中。八地已巳
0701c17: 去。定不發業。惑體無故。七地已巳前。或云聖人。以無
0701c18: 漏明為緣。而不發業。設有俱生。但助願潤生而已巳。
0701c19: 又云。七地已巳前。俱生起故。亦造別報善業。問聖人
0701c20: 因何不造總報業。答無分別煩惱故。以無漏明為
0701c21: 緣故。違生死故。但以俱生潤舊總報業。受分段生
0701c22: 死。居人中。除北洲人。修無我觀無分別。不能造業。
0701c23: 此中除極愚昧者。天上唯除無想天。以無心故。不
0701c24: 造業。四種無明。總能發業。隨眠是種子。餘三即現
0702a01: 行文。
0702a02: △次約熏不熏出廣略所以。
0702a03: 要數溉灌方生有芽至無重發義立二無明。
0702a04: 音義　謂且以愛為初。取為後。其實非無多現行
0702a05: 潤。故潤業位廣也。一發則已巳。無重發義。故發業位
0702a06: 略也。
0702a07: 合響　宗鏡。問貪愛潤生者。於煩惱中。幾法能潤。
0702a08: 答古釋云。即識等五支種子。要假貪等煩惱。資潤
0702a09: 溉灌。方得出生行種及識等五種。要貪愛煩惱。數熏習故。方能生現。若俱生
0702a10: 惑業者。即六俱生。十分別。及二十隨煩惱是。於此
0702a11: 三十六煩惱中。貪一法。正中正潤清涼云。愛支初起。即是現行當
0702a12: 念。即能熏識成種。依此愛種。而生於取。取即現行。故同一貪。初心名愛。轉盛成取。餘五俱
0702a13: 生。即正中助潤。若十分別。即助中助潤。又四句料
0702a14: 簡。一有是貪愛而能潤生。即第六識愛也。前五識
0702a15: 不強盛故。但是兼支攝。正唯第六。二有是貪愛不
0702a16: 能潤生。即第七識。雖有貪愛。以內緣故。及所知障
0702a17: 中者。三有是生支。而貪愛潤。即一切凡夫身中生
0702a18: 支也。四有是生支非貪愛潤。謂最後身菩薩。大乘
0702a19: 說是化現故。或變易身中生支文　開蒙。問生支體。答識等五現。
0702a20: △三別釋愛增妨。
0702a21: 雖取支中攝諸煩惱而愛潤勝說是愛增。
0702a22: 音義　問取支有四。通攝諸惑。何緣於潤業位。說
0702a23: 是愛力偏增。故云雖取支中云云。
0702a24: △七簡發潤所依緣地。
0702b01: 諸緣起支皆依自地至若現若種於理無違。
0702b02: 音義　問曰。諸支相緣。為復唯在自地。亦復與他
0702b03: 地互為緣耶。釋曰。諸支緣起。皆唯自地。於諸支中。
0702b04: 或有所發行支。亦依他地無明。如下地無明。能發
0702b05: 上地行故。若不爾者。初伏下染所起上定。非下無
0702b06: 明發。應非行支。何者。上地無明。由未起故。得彼定
0702b07: 已巳。方現前故。又問。從上下地生下上者。彼緣何地
0702b08: 境界受支。而能令彼貪愛現前。釋曰。若從上地生
0702b09: 下地者。即緣當生下地受。而起愛支。緣上反是。當
0702b10: 生地受。或種或現。俱能起愛。皆不違理。
0702b11: △八簡因果及世異同。
0702b12: 此十二支十因二果至或應過此便致無窮。
0702b13: 音義　或問諸緣起支。同世異世。釋曰。前十現在。
0702b14: 後二未來。十因二果。定不同世。因中。前七與愛等
0702b15: 三。或異或同。謂生報定同。後報便異故。生老死二。
0702b16: 愛取有三。并因中前七。各定同世。又問。有說有支
0702b17: 兩重因果。而歷三世。此何唯一。釋云。如是十二。一
0702b18: 重因果。足顯輪轉及離斷常。從因感果。迷果行因。
0702b19: 因感果生。相續無盡。施設兩重。功不增勝。便致無
0702b20: 窮者。古師釋曰。若愚前際。說過二因。更有愚於前
0702b21: 前際者。二因猶少。應更多說。若謂愚於後際。說二
0702b22: 果者。亦有愚於後後際者。二果猶少。應更多說。故
0702b23: 云便致無窮。
0702b24: 合響　會玄記第十三卷云。此中十二支十因二
0702c01: 果。定不同世。彼疏云。以異熟因。非造業身。即受果
0702c02: 故。約身生死為同世。十因二果定不同世。因中。前
0702c03: 七與愛取有。或異或同者。若順生受業。愛初生時。
0702c04: 其世必同。第二生已巳去。乃至後報業等。世不同也。
0702c05: 今身造業。後二世將受果時。方起愛取。若二三七
0702c06: 各定同世者。生老死二。愛取有三。無明等七。各定
0702c07: 同世。由癡發業。熏發報種。即識等五。故前七支。必
0702c08: 定同世。起愛取水。潤先行識等六種。轉名為有。亦
0702c09: 非異時。生及老死。同世可知。
0702c11: 此十二支義門別者至三相位別名生等故。
0702c12: 音義　謂前九是實。後三是假。釋意可知。
0702c13: 補遺　初句總標。次句分假實。已巳潤下。釋明三假。
0702c14: 清涼云。業種為一。識等為五。則所潤有六。是有支
0702c15: 體。愛取合潤。如水滋芽。能所合說。故言有八。合八
0702c16: 為有。有無別體。故言假有。
0702c17: △二一非一事門。
0702c18: 五是一事謂無明識觸受愛五餘非一事。
0702c19: 音義　一事者。猶言一種事也。餘非一事者。行通
0702c20: 善惡故。名色是二故。六處有六故。取有四取故。有
0702c21: 該六法故。生老死。即識等五故。
0702c22: △三染與不染門。
0702c23: 三唯是染煩惱性故至假說通二餘通二種。
0702c24: 音義　無明愛取三。唯是染。識等五支及生老死
0703a01: 二。唯不染。以是異熟淨無記故。若此七支。於現起
0703a02: 分位中。容起染故。瑜伽第十。假說通二。行有二支。
0703a03: 通染不染。
0703a04: △四獨雜分別門。
0703a05: 無明愛取說名獨相不與餘支相交雜故餘是雜相。
0703a06: 音義　獨者純也。三是獨相。九是雜相。已巳潤六支。
0703a07: 合為有故。即識等五。名生等故。
0703a08: △五色非色攝門。
0703a09: 六唯非色謂無明識觸受愛取餘通二種。
0703a10: 音義　無明等六。唯是心法。故云非色。行等六支。
0703a11: 義兼色心。故云通二。
0703a12: 合響　行支通二者。清涼鈔三十七之一云。大乘
0703a13: 三業。皆思為體。動身之思。名為身業。發語之思。名
0703a14: 為語業。思之當體。即是意業。三行皆通三業。則通
0703a15: 色非色位文。
0703a16: △六有漏無漏及第七有為無為門。
0703a17: 皆是有漏唯有為攝無漏無為非有支故。
0703a18: 音義　此中有二。若以漏無漏言。此唯有漏。以為
0703a19: 無為言。此唯有為。
0703a20: △八三性分別門。
0703a21: 無明愛取唯通不善至七分位中亦起善染。
0703a22: 音義　七分位中亦起善染者。亦即瑜伽假說通
0703a23: 二義也。餘並可思。
0703a24: △九三界分別門。
0703b01: 雖皆通三界而有分有全。
0703b02: 音義　而有分全者。欲界則全。上二界一切一分。
0703b03: 無想唯有有色半支。無色唯名半支。及六入支中。
0703b04: 唯有意處一分故。
0703b05: △十能治所治門。
0703b06: 上地行支能伏下地至有求上生而起彼故。
0703b07: 音義　有求上生而起彼故者。謂如有一厭下地
0703b08: 色心。是苦粗障。欣上地色心。是勝妙離。修彼六行
0703b09: 觀。而求上生。此即上地行支。能伏下地惑也。
0703b10: 合響　六種行相者。法數釋云。一苦。謂身中所起
0703b11: 心數。緣於貪欲。不能出離。是為因苦。欲界報身。饑
0703b12: 渴寒熱。病痛刀杖等。種種所逼。是為果苦。二粗。謂
0703b13: 欲界五塵。能起眾惡。是為因粗。此身為三十六物。
0703b14: 屎尿臭穢之所成就。是為果粗三障。為煩惱障覆
0703b15: 真性。不能顯發。是為因障。此身質礙。不得自在。是
0703b16: 為果障。四勝亦曰淨。謂既厭欲界下劣貪欲之苦。即
0703b17: 欣初禪上勝禪定之樂。是為因勝。復厭欲界饑渴
0703b18: 等苦。即欣初禪禪味之樂。是為果勝。五妙。謂既厭
0703b19: 欲界貪欲五塵之樂。心亂馳動為粗。即欣初禪禪
0703b20: 定之樂。心定不動。是為因妙。復厭欲界臭穢之身
0703b21: 為麤。即欣受得初禪之身。如鏡中像。雖有形色。無
0703b22: 有質礙。是為果妙。六出亦曰離。謂既厭欲界煩惱
0703b23: 障。即欣初禪心得出離。是為因出。復厭欲界之身
0703b24: 質礙。不得自在。即欣初禪獲得五通之身。自在無
0703c01: 礙。是為果出文。
0703c02: △十一學等分別門。
0703c03: 一切皆唯非學無學至生淨居等於理無違。
0703c04: 音義　諸支皆非學無學攝。何者。謂初果等有漏
0703c05: 善。不屬有支。以智慧明。而為緣故。聖必不造後有
0703c06: 業故。當來苦果。不迷求故。雜修下釋妨。謂有問曰。
0703c07: 若爾雜修五淨居業。應非行支。若是行支。聖便造
0703c08: 業。若非行支。如何生彼感總報耶。故論答云。雜修
0703c09: 靜慮資等云云。意云。不還果等。以有漏無漏。前後
0703c10: 雜修。第四靜慮。資無雲等三天故業。生淨居等。於
0703c11: 理無違。此總報業。及名言種。凡時已巳造生第四禪
0703c12: 下三天業。一地繫故。後由無漏資生故業。生淨居
0703c13: 天。非是聖者新造業也。
0703c14: 合響　雜修等者。四教儀紀要。引俱舍頌云。上流
0703c15: 若雜修。能往色究竟。又引彼論釋雜修云。漏無漏
0703c16: 雜修靜慮。生五淨居天。雜修靜慮。為二種緣故。三
0703c17: 緣者。一為受生。二為現樂。三為遮止。起煩惱退云
0703c18: 云。若利根者。為現法樂。若鈍根者。亦為遮防起煩
0703c19: 惱退云云。何緣能生。以由雜熏。修第四靜慮。有五
0703c20: 品。謂下中上上勝上極云云。初品三心現前。初謂
0703c21: 無漏。次起有漏。復起無漏二品六心。乃至五品十
0703c22: 五心。如其次第。感五淨居云云。
0703c23: △十二二斷分別門二初師通二斷有通局。
0703c24: 有義無明唯見所斷至餘九皆通見修所斷。
0704a01: 音義　此師謂無明支。唯見所斷。不通修斷。要迷
0704a02: 諦理。能發行故者。意顯迷諦理。惑見所斷故。聖必
0704a03: 不造。後有業者。謂諸聖者。定無能發煩惱惑故。以
0704a04: 此二義。顯唯見斷。愛取二支。唯修所斷。不通見斷。
0704a05: 貪求當有而潤生者。謂有學聖者。如須陀洹。七生
0704a06: 二果上下二生。不還上界一生。貪求當有。皆以愛
0704a07: 取。而潤生故。九種命終心者。雜集第五卷云。謂從
0704a08: 欲界沒還生欲界者。即以欲界自體愛。相應命終
0704a09: 心。結生相續。若生色無色界者。即以色無色界自
0704a10: 體愛。相應命終心。結生相續。如是。從色無色界沒。
0704a11: 若即生彼。若生餘處。有六種心。如其所應。盡當知
0704a12: 此。即亦以二義。顯唯修斷。餘九通二義。如前釋。
0704a13: △次師一切皆通二斷二初標。
0704a14: 有義一切皆通二斷。
0704a15: △次釋二初難前師。
0704a16: 論說預流果已巳斷一切至三支亦通見修所斷。
0704a17: 音義　先引論。若無明下。約論意以難。皆斷一分
0704a18: 者。則無明支。非唯見斷。猶有一分無明在故。愛取
0704a19: 二支。非唯修斷。入見道時。斷一分故。又說下復引
0704a20: 論義。以破全界者。全一界也。如於欲界結生相續
0704a21: 時。則全欲界一切煩惱。結生上二界。例知。謂彼論
0704a22: 說全界一切煩惱。皆能結生。不言潤生煩惱。唯修
0704a23: 所斷。豈愛取支。唯修斷耶。又說往惡趣行。唯分別
0704a24: 起煩惱能發。不謂一切招後有行。皆見所斷煩惱
0704b01: 所發。豈無明支。唯見斷耶。由此三支。皆通二斷。
0704b02: △次申正義二初正申二初別對前師申三支正
0704b03: 義。
0704b04: 然無明支正發行者至唯修所斷助者不定。
0704b05: 合響　發業正助者。宗鏡第七十四卷云。若分別
0704b06: 煩惱。正發業俱生無明助發業。發者動作義。業者
0704b07: 招感義。俱生能潤生分別能造業招生過重。俱生
0704b08: 能潤生過輕。若分別發人天業。即俱生助發以人
0704b09: 天業難發。要假俱生助。若分別發三途業。不假俱
0704b10: 生助發以分別猛利故。不要助發文。潤生正助者。
0704b11: 如前發業潤業。不同科中引。
0704b12: △次通申十二支斷義不同二初明是染污者自
0704b13: 性應斷。
0704b14: 又染污法自性應斷對治起時彼永斷故。
0704b15: 音義　染污法。謂無明愛取三支及行。有一分性。
0704b16: 是煩惱染污法故。故曰應斷。能對治法。謂出世道。
0704b17: 障治相違。故曰永斷。
0704b18: △次明非染污者非性應斷二初正明非性應斷。
0704b19: 一切有漏不染污法非性應斷不違道故。
0704b20: 音義　一切有漏者。謂行有一分。即有漏善也。不
0704b21: 染污法。謂識等五種。及生老死二果體唯異熟。此
0704b22: 等皆不違道品。故云非性應斷也。
0704b23: △次有二義故說斷。
0704b24: 然有二義說之為斷至無想定等唯見所斷。
0704c01: 音義　問曰有漏善。及不染污法。不違道故。既非
0704c02: 性應斷者。云何言皆通二斷耶。釋云。有二義故。說
0704c03: 通二斷。一者離縛義。謂離緣雜煩惱縛故。緣彼煩
0704c04: 惱。謂前七識中。俱生我貪等。此能緣彼異熟果故。
0704c05: 雜彼煩惱。即第七識中。我見慢等。由我見故。令六
0704c06: 識中所起施等。不能忘相故名雜。彼依斷此二煩
0704c07: 惱義故。說行有二支中。一分有漏善。及識等五。與
0704c08: 生老死異熟因果。合有九支。通修所斷。二者不生
0704c09: 義。分別煩惱為依。彼等生起。斷此煩惱。彼永不生。
0704c10: 依不生義。說八難果法。唯見所斷開蒙云。八難果法入見道。後永
0704c11: 不生故。謂八難之因。依無明邪見等起故。見道時。斷彼所依。令彼八難。永不生起。依此斷故。說諸惡趣等。
0704c12: 唯見所斷。
0704c13: 合響　宗鏡第七十六卷云。又有三種斷。一自性
0704c14: 斷。如燈破闇。智慧起時。煩惱闇障。自性應斷。二不
0704c15: 生斷。謂得初地法空之時。能令三塗惡道苦果。永
0704c16: 更不生人中。無根二形北洲無想天等種子。不生
0704c17: 後果。名不生斷也。三緣縛斷者。但斷心中之惑。於
0704c18: 外塵境。不起貪瞋。於境雖緣。而不染著。名緣縛斷
0704c19: 也。於三斷之中自性。不生此二。任運能斷。皆由緣
0704c20: 縛一斷。能令三界因果不生文。
0704c21: △次結示。
0704c22: 說十二支通二斷者於前諸斷如應當知。
0704c23: 音義　無明愛取。依正助說。通見修斷。所餘諸支。
0704c24: 依二義故。所以亦屬見修斷也。
0705a01: △十三三受相應門。
0705a02: 一樂捨俱受不與受至十一苦俱非受俱故。
0705a03: 音義　十支樂捨二受相應。除受老死。十一支。與
0705a04: 苦相應。唯除受支。
0705a05: △十四三苦分別門。
0705a06: 十一少分壞苦所攝至隨彼相增所說不定。
0705a07: 音義　此十二支。配三苦者。十一少分壞苦所攝。
0705a08: 唯除老死。以老死位多分無樂。依樂立壞。所以言
0705a09: 無十二少分苦苦所攝。十二支中。各容苦俱故。以
0705a10: 依苦受立苦苦故。十二全分行苦所攝。諸有漏法。
0705a11: 剎那性故。若依行苦。對捨受者。十一少分行苦所
0705a12: 攝。老死位中。無容捨故。依捨立行。故不言之。二苦
0705a13: 皆言少分。行苦言全分者。以十二支。具三苦性。若
0705a14: 是二苦。必是行苦。故言全分。有是行苦。而非二苦。
0705a15: 又此二苦。各不相攝。故云少分。實義下結。顯此中
0705a16: 所明。乃依實義。若隨彼相增盛。而言諸聖教中。所
0705a17: 說不定。
0705a18: 補遺　所說不定者。清涼云。從相增說。以配三苦。
0705a19: 前五遷流相顯。名為行苦。觸受二支。觸對生苦故。
0705a20: 云苦苦。餘但壞樂。故名壞苦。
0705a21: △十五四諦所攝門。
0705a22: 皆苦諦攝取蘊性故五亦集諦攝業煩惱性故。
0705a23: 音義　以四諦言之。此十二支。皆苦諦攝。何者是
0705a24: 五取蘊性故。無明愛取行有五支。亦集諦攝。是惑
0705b01: 業性故。
0705b02: △十六四緣分別門二初總顯具闕。
0705b03: 諸支相望增上定有至契經依定唯說有一。
0705b04: 音義　增上體寬故。皆定有餘三緣局故。有無不
0705b05: 定。緣起經。依定義故說。唯有增上緣。
0705b06: △次別明有無三初明有因緣二初正明實義。
0705b07: 愛望於取有望於生至餘支相望無因緣義。
0705b08: 音義　愛望於取有因緣義者。以愛增名取。則愛
0705b09: 是取種。能生現取故為因緣。有望於生有因緣義
0705b10: 者。識增為有。以有無別體。由愛取潤五種成有有
0705b11: 即識等五種生支。即識等現行。現從種生故。有得
0705b12: 是生家因緣。若說下。會集論意。若以識種為識支。
0705b13: 行非識親因。若以業種名識支者。行得為識之因
0705b14: 緣。此則現行為種。因緣業熏之種。即識種故。餘支
0705b15: 相望無因緣者。餘支復有八位。謂無明望行。識望
0705b16: 名色。名色望六入。六入望觸。觸望於受。受望愛支。
0705b17: 取望有支。生望老死支。此八位所以無因緣者。以
0705b18: 無明等。非親辦自果故。
0705b19: 合響　華嚴鈔三十七之一云。愛支初起。即是現
0705b20: 行當念。即能熏識成種。依此愛種。而生於取。取即
0705b21: 現行。是故經云。愛增為取。又云。愛望於取。有因緣
0705b22: 者。以愛種子。增成於取取。即愛種子現行故。故同
0705b23: 一貪初心為愛。轉盛名取。即此愛種。便是取種。是
0705b24: 故二支皆通種現文。此中且依愛。是取種義邊故。
0705c01: 愛望取。有因緣義。
0705c02: △次會通他論二初會集論。
0705c03: 而集論說無明望行至假說無明實是行種。
0705c04: 音義　初句先標彼有依。無明下。顯其有義明是
0705c05: 假說。謂依無明俱時之思業之習氣。與無明俱。假
0705c06: 說業種。以為無明。實是行種生行現行耳。
0705c07: △次會瑜伽。
0705c08: 瑜伽論說諸支相望無因緣者依現愛取唯業有說。
0705c09: 音義　恐有難曰。瑜伽第十。諸支相望說。有三緣。
0705c10: 無因緣義。此中何故說愛望於取有望於生有因
0705c11: 緣耶。釋中先牒彼文。依現愛取者。會愛望於取。有
0705c12: 因緣義。此以愛增為取。種生現故。得為因緣。彼以
0705c13: 現行之愛。望現行取。非從自種。安得因緣。唯業有
0705c14: 說者。會前有望。於生得為因緣。前以識種起生現
0705c15: 行。得為因緣。彼以業種為有。而起於生。業非識體。
0705c16: 但為增上。安有因緣。故瑜伽云。何故相望。皆無因
0705c17: 緣。答因緣者。自體種子因所顯故。今現行愛取。非
0705c18: 是種子。以業望生非自體故。
0705c19: △次辯餘二緣。
0705c20: 無明望行愛望於取至餘支相望二俱非有。
0705c21: 音義　無明望行至有餘二緣者。準清涼釋云。自
0705c22: 有三義。初三位具二緣。並以現行相望明有二緣
0705c23: 等無間緣。要是現行心心所法。前念謝滅。引生後
0705c24: 念故。無明心心所滅引行思心愛心所滅引起取
0706a01: 心。此中愛支。亦約現行生及老死。但是識與名色。
0706a02: 增長衰變。增長心滅。引生衰變故。此三位有等無
0706a03: 間。行思等所。唯在意識。可得反緣前無明支故。無
0706a04: 明支。即是行家所緣緣也。取亦心所得緣前愛。愛
0706a05: 是取家所緣緣也。老死位中。諸心心所。可緣生位
0706a06: 色心生。即老死所緣緣也。此約後支緣前。明所緣
0706a07: 緣。次二位相望。但具一緣。有望於生受。望於愛有
0706a08: 所緣緣。無等無間者。以等無間。要是前後現行心
0706a09: 心所法。相引生故。今有是種子生。是現行安得有
0706a10: 之。受亦種子。愛是現行故。非無間有所緣緣義者。
0706a11: 生是現行。能緣有種。愛是現行。能緣受種故。有及
0706a12: 愛。為所緣緣。餘支下。三明全無二也。餘支更有六
0706a13: 位。謂行望識。識望名色。名色望六入。六入望觸。觸
0706a14: 望受支。取望有支。所以無等無間者。其果皆非現
0706a15: 心心所。相引生故。謂識等至受。皆是種子。有亦種
0706a16: 子。行為識因。取為有因。雖是現行所生。識有即是
0706a17: 種故。非等無間。所以非所緣緣者。既非現行心心
0706a18: 所法。何有緣慮。
0706a19: △三結例無方。
0706a20: 此中且依近順次至諸聰慧者如理應思。
0706a21: 音義　此有四重。一依近。則異隔越。或唯越一
0706a22: 越二越多。二依順次。則異逆次。唯將無明作行之
0706a23: 緣。不以行為無明緣等。三依不相雜亂。異於雜亂。
0706a24: 若集論說。無明望行。乃取無明。其中行種。而為無
0706b01: 明。故是雜亂。四依實緣起說者。異於假說。如向無
0706b02: 明俱時業之習氣。實是行種。假說無明。異此相望
0706b03: 者。即異上四義也。上來四緣分別一門。皆準華嚴
0706b04: 鈔釋。
0706b05: 合響　異此相望者。華嚴疏云。以其逆順。各有次
0706b06: 第。及超間故。且約第一隔越者。如無明與識等五。
0706b07: 及有但一增上。唯能生起彼種子故。無明與愛取
0706b08: 老死為二緣。謂所緣緣。增上緣。餘一切緣。準此可
0706b09: 知。二約逆次者亦有次隔越。今合說之。老死與
0706b10: 生愛取行無明為二緣。謂所緣增上。餘但增上。三
0706b11: 若相雜亂有二。一順。二逆。順中有次隔越。如對
0706b12: 法。前無明望行是隔越。與前實緣不殊。亦約識等
0706b13: 五種而說。若約當生。隨其所應。逆次之中。有有
0706b14: 間。此應思準上約緣起說。此約增上說。然有遠近。
0706b15: 乃至諸支。一一應作如。此中識等五。依當起位。諸
0706b16: 支隔越。逆次超間。相雜為緣。為一一思準文。
0706b17: △十七惑苦相攝門。
0706b18: 惑業苦三攝十二者至唯苦諦攝為生厭故。
0706b19: 音義　無明愛取三支。是惑道攝。行支及有支一
0706b20: 分。是業所攝即有支中業種一分也。識等五。與生老死二。此
0706b21: 七支及有支中一分。是苦道攝即有支中識等五種也。有處
0706b22: 下。次會通他論。謂有論說業全攝有應知彼依業。
0706b23: 有說不依種有。有說識支是業攝者。彼依業種名
0706b24: 識支說不依識種名識支故。問十二有支。應皆是
0706c01: 苦。何得獨言。惑業所招。識等七支。唯苦攝耶。釋曰。
0706c02: 唯苦諦攝。不通集故。為令有情。生厭離故。是故識
0706c03: 等。唯苦道攝。
0706c04: △三結屬頌義。
0706c05: 由惑業苦即十二支故此能令生死相續。
0706c06: △四師染淨相續二初正明染淨相續三初總明。
0706c07: 復次生死相續由內因緣至助感生死故說為緣。
0706c08: 音義　二業為因二障為緣者。此二二者。緣但增
0706c09: 上業。招生顯故。復名因。此中不約親。但約正助
0706c10: 名因緣。不同四緣中因緣也。
0706c11: △次徵標。
0706c12: 所以者何生死有二。
0706c13: △三別釋三初正釋二初分段。
0706c14: 一分段生死謂諸有漏至有定齊限故名分段。
0706c15: 音義　善不善業。為感生因。發潤煩惱為助。生緣
0706c16: 三界異熟。為所感果。隨因緣力。所感身命短長。有
0706c17: 定劑限。不能前後改轉。故名分段。
0706c18: △次變易三初正釋。
0706c19: 二不思議變易生死至妙用難測名不思議。
0706c20: 音義　無漏有為諸業為因。由所知障助力為緣。
0706c21: 殊勝異熟。為所感果。無漏資感。悲願改移。妙用難
0706c22: 測。無定齊限。名不思議變易生死。古有問曰。若所
0706c23: 依身。隨地有別。可說短長。而命如燈。念念生滅。
0706c24: 非如分段。一期等事。憑何說彼無定劑限。答奘師
0707a01: 解云。理實命根。無別分限。隨所依身。假說分限耳。
0707a02: 合響　開蒙云。改粗身為細質。易短壽作長年。問
0707a03: 既改粗為細易短為長。何名生死。答覺知勢盡名
0707a04: 為死。入定還資謂之生文。會玄第九卷云。即以無
0707a05: 漏業。所知障。欲色二界。異熟五蘊。而為體性。謂諸
0707a06: 聖者。以悲智修心有悲故。欲下化眾生有智故。擬
0707a07: 上求佛果。念斯分段。短促無堪。不能長時。遠征大
0707a08: 劫。修其勝行。遂以所知障為緣。無漏業為因。冥資
0707a09: 故業故。業被資。便能熏。識等五支種子。既被感。已巳
0707a10: 生現功能。而復殊勝功能。既勝所生現行身之與
0707a11: 命而有改轉。由是改麤身為細質易。短壽為長年。
0707a12: 然後方能廣修勝行趣無上覺。是故得有變易生
0707a13: 死也文。
0707a14: △次會異二初會意成身。
0707a15: 或名意成身隨意願成至生三種意成身。
0707a16: 音義　先釋名隨意願成者。謂隨大悲意願之所
0707a17: 成故。如契經下引證。即勝鬘經。先舉能例。如是下
0707a18: 次所例。無明習地。謂所知障也。宗鏡云。說業為因。
0707a19: 以是勝故。無明為緣。以遠故。非如煩惱。資有漏
0707a20: 業。但緣義同。少分相似。有阿羅漢等者。經意謂。三
0707a21: 乘無學。皆得三種意成身也。意成身者。亦名意生。
0707a22: 一三昧樂正受意生身。二覺法自性。意生身三種
0707a23: 類。俱生無作行意生身。
0707a24: 合響　清涼疏。引楞伽第四云。云何三昧樂正受。
0707b01: 謂入於三昧。離種種心。寂然不動。心海不起轉識
0707b02: 波浪。了境心現。皆無所有。云何覺法自性。謂了法
0707b03: 如幻。皆無有相心轉。所依依如幻。定及餘三昧。能
0707b04: 現無量自在神通。如華開敷速疾。如意如幻。如夢。
0707b05: 如影。如像。非四大造。與造相似。一切色相。具足莊
0707b06: 嚴。普入佛剎。了諸法性故。云何種類俱生無作行。
0707b07: 謂了達諸佛自證法相。釋曰。初身從所依定為名。
0707b08: 次身從所依智立稱。三自證法相義。兼定慧及法
0707b09: 性相。故名種類。由此功能。隨眾生類。種種一時。現
0707b10: 在任運而成。云無作行。若依地位。初即五地前。次
0707b11: 即八地。前後即八地。後鈔釋云。若無上依經第一
0707b12: 不配地位。但約三人得。謂聲聞緣覺大地菩薩。若
0707b13: 勝鬘經云。無明習地為緣。無漏業為因。有阿羅漢。
0707b14: 緣覺。自在菩薩三種意生身。西域自有二解勝鬘。
0707b15: 一依楞伽。二依無上。依前中復有三說。羅漢。緣覺。
0707b16: 回心至十信。仍本名故。名為二乘。至十迴向。終名
0707b17: 自在菩薩。即初地已巳上。對前二位。故名自在。初地
0707b18: 已巳上。即有三種。如前楞伽一云。羅漢。緣覺。俱迴心。
0707b19: 俱至十迴向終。方名羅漢。緣覺直往菩薩初地已巳
0707b20: 上。名自在菩薩。菩薩亦有三種意生身。一云。聲聞
0707b21: 緣覺同。第二釋。從二乘有學迴心。至迴向終。名自
0707b22: 在菩薩。對未發心。得名自在。三身得同前二解。二
0707b23: 據無上依。隨三乘人。即為三身。前二迴心。至等覺
0707b24: 位。名聲聞。緣覺意生身。後一初地至等覺。名菩薩
0707c01: 意生身。釋曰。後釋似非得意。經意但明三乘人。皆
0707c02: 得三意生身耳文。
0707c03: △次會變化身。
0707c04: 亦名變化身無漏定力至非業報身故不違理。
0707c05: 音義　先釋名轉令異本者。意明但轉變本時之
0707c06: 身。似如變化會玄云。粗淺分段。被無漏定。願資成改轉異本。如變化故。非新生
0707c07: 故。如有下引證。先問謂。諸聲聞證無學果。則我生
0707c08: 已巳。盡永不復受分段之身。何能出生入死。行菩薩
0707c09: 道。化度有情。乃至究竟。成於無上菩提果耶。依變
0707c10: 化下。彼論答也。義可思准。
0707c11: 合響　清涼鈔云。一名不思議變易身。二名變化
0707c12: 身。三名意成身。若出體者。總有三說。一云。悲願為
0707c13: 體。二云定願為性。三云無明住地惑。無漏有分別
0707c14: 業為性文。
0707c15: △三料簡四初簡所知感生死二初問。
0707c16: 若所知障助無漏業至應不永入無餘涅槃。
0707c17: 音義　謂若所知障助無漏業。能感變易生死。二
0707c18: 乘既有所知障在。則常感生死。不入涅槃。清涼釋
0707c19: 曰。小乘問也。
0707c20: △次答。
0707c21: 如諸異生拘煩惱故。
0707c22: 合響　清涼鈔釋曰。異生有煩惱。不趣涅槃。彼趣
0707c23: 寂者。心樂趣寂。為此心抱。馳流無相。不起無上正
0707c24: 等菩提。如諸異生。為煩惱拘故文。
0708a01: △二簡道諦實感苦二初問。
0708a02: 如何道諦實能感苦。
0708a03: 音義　謂集能感苦道。唯趣滅無漏。有分別業。即
0708a04: 道諦攝。如何實能感生死苦。
0708a05: △次答。
0708a06: 誰言實感不爾如何至無能發業潤生用故。
0708a07: 音義　誰言實感者。直答不爾。如何者重徵也。無
0708a08: 漏下。清涼釋曰。謂第四禪無漏勝定資色無色已巳
0708a09: 感異熟。諸有漏業。令所得果。相續增長。無漏資勝。
0708a10: 假說能感。非無漏業。實能感苦。又此能感。由所知
0708a11: 障助故。所知障不感苦者。不同煩惱障有發潤故
0708a12: 文。
0708a13: △三簡資感有二益二初問。
0708a14: 何用資感生死苦為。
0708a15: 音義　意云。生死是苦逼迫法。應速令盡。有何勝
0708a16: 益。翻資感耶。
0708a17: △次答。
0708a18: 自證菩提利樂他故至乃至證得無上菩提。
0708a19: 音義　答意謂所知障。資感生死者。為有自他二
0708a20: 勝利故。此總標也。謂不下釋。意謂有一類不定性
0708a21: 二乘。及八地已巳上菩薩。於煩惱障已巳斷。已巳伏則不
0708a22: 發潤。當分段身。恐廢長時。於生死中。修菩薩行。遂
0708a23: 以無漏定。願如世間延壽法。資現有身。轉令異本。
0708a24: 以此為因。令彼長時。與果不絕。數數資助。乃至具
0708b01: 諸相好。證得無上菩提。
0708b02: 合響　宗鏡第七十三卷云。得自在大願菩薩已巳
0708b03: 永斷伏煩惱障者。謂八地已巳去菩薩。雖藉煩惱。生
0708b04: 死受生。不同凡夫及二乘。說現及種潤。由起煩惱
0708b05: 利益。有情業勢。方能感生死果。煩惱若伏。業勢便
0708b06: 盡故。須法執助願受生故。已巳永斷伏。無容復受。當
0708b07: 分段果。既有二利之益。觀知分段報。終恐廢長時
0708b08: 修菩薩行。遂入無漏勝定。勝願之力。如阿羅漢延
0708b09: 壽之法。資現身之因。即資過去。感今身業。令業長
0708b10: 時。與果不絕文。
0708b11: △四簡資感須所知二初問。
0708b12: 彼復何須所知障助。
0708b13: 音義　問者意云。既以無漏定。願資現身因。是則
0708b14: 無漏定。願足可資感。彼復何須所知障。助於身住
0708b15: 耶。
0708b16: △次答二初正明須所知所以。
0708b17: 既未圓證無相大悲至故於身住有大助力。
0708b18: 音義　此中答義有三。一有不定性等。既在因位。
0708b19: 未能圓滿實證佛地。所有無求中求。無度中度。無
0708b20: 相大悲。若不假此所知障執。菩提可求。有情可度。
0708b21: 則無因由發起猛利之悲願故。二云所知能障菩
0708b22: 提。實難卒斷。為永斷除。成無上覺。留身久住。三云
0708b23: 所知為有漏法所依。既變易身性是有漏。此障若
0708b24: 無。彼何所依。非離所依有能依故。故於下結示。有
0708c01: 此三義故。所知障於身住者。非無助益。
0708c02: 合響　宗鏡云。既未成佛圓證無相大悲一味平
0708c03: 等之解。若不執菩提可求。有情可度。為實有者。無
0708c04: 有因。由可能起猛利大悲。及猛利願。以所知障可
0708c05: 求可度執為先。方能發起無漏業故。說業為因。以
0708c06: 是勝故。無明為緣。以遠故。非如煩惱。資有漏業。
0708c07: 但緣義同。少分相似。又所知障。障大菩提。正障智
0708c08: 故。為永斷除此所知障。留身久住。說之為緣。為所
0708c09: 斷緣故。又此所知障。能為一切有漏之依。由有此
0708c10: 障。俱諸行法。不成無漏故。此所依之障。若無彼能
0708c11: 依有漏決定非有。今既留身久住。由有所知障為
0708c12: 緣故。說此障為於身住。有大助力。說為緣也文。
0708c13: △次簡判所留身不同二初正判所留由資助異。
0708c14: 若所留身有漏定願至變易身攝非彼境故。
0708c15: 音義　先有問曰。凡所留身。皆變易耶。變易身非
0708c16: 三界攝耶。故釋曰。所留之身是諸世間有漏定願
0708c17: 所資助者。則屬分段二乘異生所知境故。非不思
0708c18: 譏微妙用故。若所留身。是諸聖者。出世無漏定願
0708c19: 所資助者。則屬變易。非諸凡小所知境故。微妙勝
0708c20: 用。難測量故。
0708c21: △次別判變易是二果攝。
0708c22: 由此應知變易生死至出三界者隨助因說。
0708c23: 音義　由是而知。變易生死。異熟果攝。是有漏業
0708c24: 正所感故。亦增上攝。是無漏業所資助故。亦三界
0709a01: 攝。唯有漏故。有聖下會通他論。有說。變易生死。名
0709a02: 為無漏出三界者。隨無漏業資助因說。
0709a03: △次屬頌二初結屬。
0709a04: 頌中所言諸業習氣至二障種子俱執著故。
0709a05: 音義　二業即有漏無漏。二障即煩惱所知。取是
0709a06: 著義。由此二障。俱執著故。故是二取。
0709a07: △次指同。
0709a08: 俱等餘文義如前釋。
0709a09: △三釋疑二初釋變易無前盡復生疑。
0709a10: 變易生死雖無分段至亦有前盡餘復生義。
0709a11: 音義　有疑問曰。分段生死。捨生趣生。可言異熟。
0709a12: 前盡後續。變易生死。既無趣捨之義。寧得前盡餘
0709a13: 復生耶。答曰變易。雖無分段別盡別生之義。而無
0709a14: 漏業數數資助。令後身命展轉勝前。亦有前盡餘
0709a15: 復生義。
0709a16: △次釋不說生死亦由現疑。
0709a17: 雖亦由現生死相續至轉識間斷非異熟故。
0709a18: 音義　疑問曰。亦容有現業。及現二取故。能令生
0709a19: 死相續無窮。云何但言由二習氣。答曰雖亦由現
0709a20: 生死相續。而種定有現行。不然以故。頌中偏言習
0709a21: 氣。或為顯示真異熟因。果皆不離本識。因是本識
0709a22: 所執持故。果即本識自果位故。若現異熟因。果在
0709a23: 未來。不即與故。古疏云。以現異熟因。非造業身。即
0709a24: 受果故。酬前滿業。無記轉識。多間斷故。是異熟生。
0709b01: 非真異熟。是則現異熟因。及異熟生果。皆非不離
0709b02: 本識。所以頌中偏言習氣。不說現耳。
0709b03: △二例明純淨相讀。
0709b04: 前中後際生死輪迴至起諸妙用相續無窮。
0709b05: 音義　先結前總標。謂無下釋義。
0709b06: 合響　宗鏡第七十四卷云。生死輪迴。不待外緣。
0709b07: 既由內識。此即有漏異生。生死相續。諸佛菩薩淨
0709b08: 法相續。為復亦由內識。為復別有淨體。答淨法相
0709b09: 續。應知亦然。又釋云。由法爾種。新所熏發。由本願
0709b10: 力。即佛世尊。利他無盡。清淨種識。皆通現種。皆唯
0709b11: 第八識。能持種故文。
0709b12: △次總結。
0709b13: 由此應知唯有內識。
0709b14: 合響　宗鏡云。由此上來所說染淨。道理應知。諸
0709b15: 法相續。唯有內識也文。
0709b17: 外人申難。
0709b18: 若唯有識何故世尊處處經中說有三性。
0709b19: △次論主答釋三初略答徵起。
0709b20: 應知三性亦不離識所以者何。
0709b21: △次舉本頌答。
0709b22: 頌曰由彼彼計至如無常等性非不見此彼。
0709b23: △三末論釋成二初正釋頌文二初別釋頌文三
0709b24: 初釋計性二初略釋。
0709c01: 論曰周計度故名計至理教推徵不可得故。
0709c02: 音義　先解初句。計度者。籌慮忖量也。計度之心。
0709c03: 品類不一。故言彼彼計。此即妄分別能計之
0709c04: 心。即由下。牒上句釋次句。謂即由此能計心。
0709c05: 計種種所計物。其物是何。即所妄執蘊處界等。
0709c06: 若法若我。自性差別。我自性。謂橫計主宰。我差別。
0709c07: 謂有情命等。或二十句六十五等。法自性。謂橫計
0709c08: 軌持。法差別。謂實德業等。有無一異。俱不俱等。此
0709c09: 所下。第三四句。即所計蘊等法上。所有妄執。若
0709c10: 我若法。自性差別。總名計所執自性。如是自性。
0709c11: 若以教理推徵。多不可得。云無所有也。
0709c12: 合響　宗鏡第五十九卷云。計所執性者。謂愚
0709c13: 夫周計度。所執蘊等實我實法。名為計性。有
0709c14: 二。一自性。總執諸法實有自性。二差別。別執取常
0709c15: 無常等。實有自體。或依名計義。如未識牛。聞牛
0709c16: 名。便推度。因何道理名之為牛。或依義計名。或
0709c17: 見物體。不知真名。便妄推度。此物名何。如未識牛。
0709c18: 共推度云。為鬼耶。為獸耶。此諸計。約體不出人
0709c19: 法二體。約執不出名義二種文。
0709c20: △次廣釋二初總科分。
0709c21: 或初句顯能計識至已巳廣顯彼不可得故。
0709c22: △次別解釋三初能計二初標徵。
0709c23: 初能計自性云何。
0709c24: △次釋相二初安慧八識王所皆能計。
0710a01: 有義八識及諸心所至自性妄執種為所緣故。
0710a02: 音義　此釋謂八種識。及相應心所。若有漏攝者。
0710a03: 皆為能計心。所以者何。八識相應。皆以妄分
0710a04: 別。為自性故。皆似能取所取現故。似能所取。謂能
0710a05: 所緣。即相見二分。此二因通證八識。皆為能計心
0710a06: 也。說阿賴下。別證第八妄執種者。謂能計心種
0710a07: 子。即我執習氣。意明。聖教既云賴耶。以計種。而
0710a08: 為所緣。故知第八亦能計。
0710a09: △次護法唯六七心品能計二初正釋。
0710a10: 有義第六第七心品至曾無有執非能熏故。
0710a11: 音義　謂唯六七二識。及能執我法。染慧心所。即
0710a12: 能計。非第八前五及餘心所也。唯說下出意。初
0710a13: 三句。證唯六七。是能計。兼簡前五無計度故。不
0710a14: 能計。第四五句。揀定我法二執。必別境慧與無
0710a15: 明俱。亦遮第八無慧癡故。非能計。第六句。明二
0710a16: 執不通善性。唯是染故。第七句。釋二執不與善心
0710a17: 所俱。亦斥前師。謂諸心所。皆能計。第八句。揀唯
0710a18: 染慧。若善慧者。導空智故。非有執故。第九句。舉斷
0710a19: 常二見不。例上有執非空智也。意謂。執有執無。
0710a20: 尚不容俱起。而況有執能導空智耶。第十句。亦證
0710a21: 能計。唯六七二識。亦遮前五無執。八非能熏故。
0710a22: 非能計心。兼簡前六異熟生。無記心心所。不能
0710a23: 計。亦非能熏。
0710a24: 合響　宗鏡云。一有非計。如無漏諸心。有漏善
0710b01: 識。能廣緣。而非計執。無漏諸心。即諸聖人無漏
0710b02: 智慧。了諸法空。無法不。都無計執。名為非計。唯
0710b03: 後得智有漏善識。即地前菩薩。雖有漏心中。能作
0710b04: 無我觀故。亦能觀一切。皆無有我。亦是而非計。
0710b05: 二有計非。如有漏第七識。恒緣第八見分。起我
0710b06: 法二執。從第六識。入生空觀時。第七識中。猶尚緣
0710b07: 第八見分。起於法執。故知計而非。三亦亦計。
0710b08: 即眾生染心。四非非計。即有漏五識。及第八賴
0710b09: 耶。各了自分境界不。無計度隨念分別。故非計
0710b10: 也賴耶唯緣種子根身器世間三種境故。尚不能
0710b11: 緣前七現行。故非非計。有漏種子。能持能緣。無
0710b12: 漏種子。即持而不緣。況餘境耶。
0710b13: 補遺　會玄云。能執我法。即得計。若不能執我
0710b14: 法者。即不能計。八識之中。前五第八。不能執我
0710b15: 法。不能計。六七二識俱執我法。皆能計文。
0710b16: △次斥前。
0710b17: 有漏心等不證實故至而不說唯故非誠證。
0710b18: 音義　謂若有漏諸心心所。未證實理。皆名妄
0710b19: 分別。豈未證實之心。皆能計所攝。而遂言八識
0710b20: 王所。皆能計耶。又諸心等。雖有似能所取相現。
0710b21: 乃是相見二分。豈凡是能所取。皆計耶。若謂似
0710b22: 能所取。便言計攝者。勿如來後得無漏智心。有
0710b23: 似能所取義。亦能計攝耶。故須甄明無通漫失。
0710b24: 經說下引經釋。後得智。有似能所取義。鏡等喻如
0710c01: 來能緣智影像喻現身土等。若無能所緣用。何名
0710c02: 佛智所現身土。雖說下。通前引教。
0710c03: △三結示。
0710c04: 由斯理趣唯於第六至計不同故言彼彼。
0710c05: 音義　先正結。識品下通妨。恐有問曰。若唯六七
0710c06: 二識心品。名能計。何得頌中名為彼彼。釋意云。
0710c07: 識品雖即二種。或於二法三法乃至十法上。起
0710c08: 計者。則有眾多。故言彼彼。
0710c09: 補遺　玄談卷第五云。其能計正義。唯六七識
0710c10: 所計有多。故云彼彼。二。謂一名。二義。三。謂一分別
0710c11: 戲論所依緣。二見我慢。三貪瞋癡。四。謂一自相。二
0710c12: 差別相。三所取相。四能取相。五。謂一依名計義。
0710c13: 二依義計名。三依名計名。四依義計義。五
0710c14: 依二計二。六。謂一自性。二別。三覺悟。四隨眠。五
0710c15: 加行。六名。七者。即前第六名計中所攝。一有為。
0710c16: 二無為。三常。四無常。五善。六不善。七無記。八者。一
0710c17: 自性。二差別。三總持。四我。五我所。六愛。七不愛。八
0710c18: 愛不愛。九者。亦前第六名計中所攝。一此為何
0710c19: 物。二云何此物。三此是何物。四此物云何。五或為
0710c20: 色蘊。六或為受蘊。七或為想蘊。八或為行蘊。九或
0710c21: 為識體。十者。即前五加行計中。復有五種。一貪
0710c22: 愛。二瞋恚。三合會。四別種。五隨捨。通為十也。
0710c23: △次所計二初標徵。
0710c24: 次所計自性云何。
0711a01: △次釋相。
0711a02: 攝大乘說是依他起至而非所緣緣故非所計。
0711a03: 音義　謂攝大乘論說。依他起法。名所計。謂即
0711a04: 計心等所緣緣故。問圓成實性。寧得非彼計
0711a05: 心境。答圓成唯真。非計心妄執境故。依展轉說
0711a06: 者。謂計由依他故有。依他實性。即是圓成。故云
0711a07: 依展轉義。亦所計。問計所執。既是計心等
0711a08: 之境。云何不名所計耶。釋曰。雖是彼境。無所緣
0711a09: 緣義。故非所計。應知所緣緣義。須用實緣起法。
0711a10: 今計所執我法。有無一異。俱不俱等。但是空華。
0711a11: 無別實性。無實性故。非所緣緣。非所緣緣故。非所
0711a12: 計。
0711a13: 合響　玄談第五卷云。其所計。正唯依他為親
0711a14: 所緣。依展轉說。亦通圓成。為所緣故。此非凡境。
0711a15: 故非親緣文。宗鏡引慈恩云。三性之中。是依他起。
0711a16: 言所緣必是有法。計心等。以此為緣。親相分者。
0711a17: 必依他故。不以圓成而為境也。謂不相似故文。依
0711a18: 展轉說亦所計者。會玄記第十卷云。以圓成與
0711a19: 依他為所依故。親緣依他時。亦緣圓成也文。
0711a20: △三對依他明計所執二初徵。
0711a21: 計所執其相云何與依他起復有何別。
0711a22: △次釋二初安慧立自證為依他相見為計所
0711a23: 執。
0711a24: 有義三界心及心所至二取名為計所執。
0711b01: 音義　此師釋意。謂三界攝有漏心及心所。相見
0711b02: 二分。是為計所執。相見所依自證分體。名依他
0711b03: 起。云何下。引證如文。
0711b04: 合響　會玄記云。安慧立意。以一切有漏心王心
0711b05: 所。各唯一自證分。是依他起。由無始熏習故。各似
0711b06: 見分相分生起。但隨妄情而有。道理實無。皆計
0711b07: 所執。雖各體一者。王所非一。故曰各各。唯立一自
0711b08: 證分為依他。故曰體一也文。
0711b09: △次護法立王所四分皆依他二四句為計所
0711b10: 執二初正釋二初雙釋依。
0711b11: 有義一切心及心所至此二方名計所執。
0711b12: 音義　正義中。先答依他。謂不簡有漏無漏。若染
0711b13: 不染。世出世間。所有一切心及心所。若所依體。若
0711b14: 相見分。由熏習力。從緣生故。皆依他起。計下。次
0711b15: 答計所執。謂計心等。依斯緣生相見分等。妄
0711b16: 執定實我法有無一異等。方名計所執。
0711b17: 合響　計依斯等者。會玄記云。依此見相二分。
0711b18: 妄堅執。決定真實。是有是無。亦有亦無。非有非
0711b19: 無。是一是異。亦一亦異。非一非異。此二種四句。方
0711b20: 名計所執。
0711b21: 補遺　密嚴經云。名為計性。相是依他起。名相
0711b22: 二俱遣。是為第一義。
0711b23: △次別證依他二初引教證。
0711b24: 諸聖教說唯量唯二至皆說為依他起攝故。
0711c01: 音義　唯量者。梁攝論釋云。唯有識量。外塵無所
0711c02: 有故。唯二者。謂相及見。識所攝故。種種者。即諸識
0711c03: 種種見相等分。相等四法者。等於後三分。十一識
0711c04: 者。梁攝論云。謂身識。身者識。受者識。應受識。正受
0711c05: 識。世識。數識。處識。言說識。自他差別識。善惡兩道
0711c06: 生死識。此中身等九識。從名言熏習種子生。自他
0711c07: 差別識者。從我見熏習種子生。後一是有支習氣
0711c08: 種子生。彼論釋云。身識。謂眼等五界。身者識。謂染
0711c09: 污意。受者識。謂意界。應受識。謂色等六外界。正受
0711c10: 識。謂六識界。世識。謂生生相續不斷。數識。謂筭計
0711c11: 一乃至無量。處識。謂器世間。言說識。謂見聞覺知
0711c12: 四種言說。自他差別識。謂依身差別。善惡兩道生
0711c13: 死識。謂生死趣無量種。如是諸識。論皆說為妄
0711c14: 分別所攝。名依他起。
0711c15: 合響　宗鏡第七十八卷。問內外唯識。心境皆空。
0711c16: 云何教中又立外相。答因了相空。方談唯識。若執
0711c17: 有相。唯識義不成。若執無相。真空理不顯。以無相
0711c18: 即相。方達真空。相即無相。始明唯識。所以攝大乘
0711c19: 論云。唯識道理。須明三相。一通達唯量外塵實無
0711c20: 所有故。二通達唯二相及見唯識故。三通達種種
0711c21: 色生。但有種種相貌。而無體故文。
0711c22: △次立理證。
0711c23: 不爾無漏後得智品至不許應知有漏亦爾。
0711c24: 音義　若言相見二分。非依他起。定屬計所執
0712a01: 者。是則無漏智品。所有相見二分。亦應名為計
0712a02: 所執。許是所執。應非聖智所緣。以聖智非計心
0712a03: 故。緣彼智品。應是集諦。非道諦故。不許無漏二分。
0712a04: 是計所執。應知有漏二分。亦非計。
0712a05: 合響　量云。無漏智品是有法。應非道諦宗。因云。
0712a06: 許緣計所執故。喻如有漏心品。不許下。量云。有
0712a07: 漏心品二分。非計所執。是依他起故。如無漏智
0712a08: 品。
0712a09: △次斥前。
0712a10: 又若二分是計所執至例亦應然無異因故。
0712a11: 音義　先舉喻破。又應下。以不熏種義破。若謂二
0712a12: 分是計執。應不熏種。前既無種。後現識生應無
0712a13: 二分。又諸習氣。即第八識相分所攝。是有體法。若
0712a14: 為計所執。則同無法。不能作有為法因緣。故云
0712a15: 豈非有法能作相見等因緣耶。若緣下。復舉所依
0712a16: 例破。無異因者。謂相見與自證。俱是分別緣所生。
0712a17: 若緣所生之相見。非依他起。則二分所依自證分
0712a18: 體。亦非依他起。以相見自證。俱是分別緣所生。無
0712a19: 異因故。因安慧唯以自證分。是依他起。故將二分
0712a20: 例破之也。
0712a21: △次釋依他起二初出依他體。
0712a22: 由斯理趣眾緣所生至依他眾緣而得起故。
0712a23: 合響　宗鏡第五十九卷云。依他起性者。依他眾
0712a24: 緣和合生起。猶如幻事。名依他性文。開蒙。問幾法
0712b01: 是依他性。答除六無為。餘九十四。藉因托緣。皆依
0712b02: 他攝。問九十四法。通其假實。何皆依他。答非無體
0712b03: 假。故皆依他。問非無體假。是何假也。答分位假文。
0712b04: 補遺　由斯理趣者。會玄云。由破前之理趣也。
0712b05: △次簡釋緣生。
0712b06: 頌言分別緣所生者至皆是此中依他起攝。
0712b07: 音義　此中二釋。初解唯染心等。名分別緣生。非
0712b08: 諸淨法。或諸下。次釋通二。以後得智中。亦有分別
0712b09: 故。能緣慮故。
0712b10: 合響　會玄記云。頌言分別下。彼疏云。雜染諸法。
0712b11: 名為分別。依他因緣之所生故。或染依他。為分別
0712b12: 緣之所生故。唯雜染故。名染分依他。無漏諸法。名
0712b13: 淨分依他。亦名圓成實性。屬無分別智。不可言分
0712b14: 別緣所生也。故知唯約染分為言。或諸染淨下。彼
0712b15: 疏云。或諸漏無漏心心所法。俱能緣慮故。皆名分
0712b16: 別。若爾染淨色不相應。則非此中依他起攝。不能
0712b17: 緣慮。非分別故。答不離心故。唯識門故。若爾論文
0712b18: 何故置能緣言。答能緣心。諸染淨。皆名分別。
0712b19: 能慮故。非緣慮者。揀除色等。不離心故。亦此門攝
0712b20: 文。
0712b21: △三釋圓成實三初正釋圓成實體性二初釋圓
0712b22: 成實三字。
0712b23: 二空所顯圓滿成就至然今頌中說初非後。
0712b24: 音義　玄談第五卷釋曰。釋圓滿。常釋成就。體
0712c01: 非謬釋實性義。此一體言。貫通三處。揀自相。
0712c02: 常揀共相。非謬言揀於空我。若爾淨分依他體
0712c03: 非常。如何亦是圓成實耶。故釋云。無漏有為等。
0712c04: 此中離倒名實。究竟為成。勝用周。以釋圓義。是
0712c05: 則圓成。有其二種。一約理說。二約果德。故論簡云。
0712c06: 今此頌中。說初非後。以約二性通一切故。
0712c07: 合響　會玄釋云。一體周故圓滿。揀自相。色心
0712c08: 等一切諸法自相局法體。不通於餘。故不圓。二
0712c09: 體常住故成就。揀共相。共相苦空無常等雖。而
0712c10: 非常住成就也。三體無謬。故云實性。非非謬
0712c11: 故。揀妄我。以小乘執空。外道執實我。亦體是常
0712c12: 是。等字等取自性冥諦等也。亦皆計為常。今
0712c13: 以實字揀之。言此一體言貫通三處者。謂一體。
0712c14: 二體常。三體無謬。如上可知。若爾下。揀別前淨
0712c15: 分依他也。先假難徵起。意云。若依上三義。釋圓成
0712c16: 實。則淨分依他。無上三義。何以前云淨分依他。亦
0712c17: 圓成實耶。彼疏云。淨分亦具三義。一離倒。體非染
0712c18: 故。謂離妄顛倒故名實。二能斷諸惑染。是究竟
0712c19: 故為成。三殊勝作用周名圓文。
0712c20: △次釋於彼等七字。
0712c21: 此即於彼依他起上至真如離有離無性故。
0712c22: 音義　先總釋七字。說於下分釋。謂頌言於彼二
0712c23: 字。義顯二性體非即離。若相即者。不合言彼。若相
0712c24: 離者。不合言於彼。常遠下釋常遠離三字。前言下
0713a01: 釋前一字。性顯下釋性一字。真如離有無者。會玄
0713a02: 釋云。遠離前言已巳空計。故是離有。而言性者。自
0713a03: 屬真如。故能離無。是故結云真如離有離無性故。
0713a04: 合響　會玄引古疏云。於彼者。顯此與依他不即
0713a05: 不離。依他是所於。真如是能於。顯如與依他體非
0713a06: 即故。若是即者。真如應有滅。依他應不生。不離者。
0713a07: 即於依他上。有真如故。非不依彼。不可言離。若全
0713a08: 離者。如應非彼依他之性。應離依他。別有如性。云
0713a09: 何言於彼。故於彼言顯不即離。理非恒有者。謂
0713a10: 妄計所執。實為能取所取。於道理中。恒非是有。
0713a11: 故言常遠離也。性顯二空非圓成實者。彼疏云。此
0713a12: 圓成實。依他起上無。計所執二我既空。依此空
0713a13: 門所顯真如。為其自性。梵音瞬若。此說為空。云瞬
0713a14: 若多此名空性。如名空性。不名為空。故依空門而
0713a15: 顯此性。即圓成實是空所顯。意言。真如是空之性。
0713a16: 非即是空。真如離有離無。豈以空義為真如耶。但
0713a17: 以空為能顯。如為所顯。故此云性字也。
0713a18: △次對依他明非一異三初法。
0713a19: 由前理故此圓成實至則本後智用應無別。
0713a20: 音義　彼此俱應淨非淨境則本後智用應無別
0713a21: 者。謂圓成唯根本淨智境。依他是後得智境。亦通
0713a22: 非淨。若不異者。彼此應通二境。二智照用亦應無
0713a23: 別。
0713a24: △次例。
0713b01: 云何二性非異非一至不異此應非彼共相。
0713b02: 音義　初句牒前徵起。如無下舉頌標。無常下釋。
0713b03: 謂如無常等性。與諸行生滅之法。非異非一。若言
0713b04: 異者。諸行不應皆屬無常。如不異者。則此無常性。
0713b05: 應非彼法之共相。
0713b06: △三合。
0713b07: 由斯喻顯此圓成實至勝義世俗相待有故。
0713b08: 音義　法謂依他。即世俗諦法。性謂圓成。即勝義
0713b09: 諦。二諦相待而有。故非一異。
0713b10: △三明證此能了依他三初正釋。
0713b11: 非不證見此圓成實至依他起性如幻事等。
0713b12: 音義　先消文。未達下出所以。先反顯。無分下順
0713b13: 釋。文易知。
0713b14: △次釋妨。
0713b15: 雖無始來心心所法至變化所成非有似有。
0713b16: 音義　難曰。一切異生。無始已巳來。諸心心所。各能
0713b17: 緣自相見分等。那言非不證見圓成。則不實知依
0713b18: 他有耶。故釋曰雖無始等。
0713b19: 合響　無性攝論第五卷云。論曰。復次何緣。如經
0713b20: 所說。於依他起自性。說幻等喻。於依他起自性。為
0713b21: 除他妄疑故。他復云何於依他起自性有妄
0713b22: 疑。由他於此有如是疑。云何實無有義。而成所行
0713b23: 境界。為除此疑。說幻事喻。云何無義。心心法轉。為
0713b24: 除此疑。說陽喻。云何無義。有愛非愛受用差別。
0713c01: 為除此疑。說所夢喻。云何無義。淨不淨業。愛非愛
0713c02: 果。差別而生。為除此疑。說影像喻。云何無義。種種
0713c03: 識轉。為除此疑。說光影喻。云何無義。種種戲論言
0713c04: 說而轉。為除此疑。說谷響喻。云何無義。而有實取
0713c05: 諸三摩地所行境轉。為除此疑。說水月喻。云何無
0713c06: 義。有諸菩薩。無顛倒心。為辦有情諸利樂事。故思
0713c07: 受生。為除此疑。說變化喻文。
0713c08: △三引證。
0713c09: 依如是義故有頌言至皆如幻事等雖有而非真。
0713c10: 音義　此中引頌證前正釋。文雖似斷。義實連綴。
0713c11: 當作一句讀之。理自顯也。
0713c12: △次總申頌意。
0713c13: 此中意說三種自性至是故此三不離心等。
0713c14: 音義　先總標三性不離心等。此中意說者。謂前
0713c15: 三頌中所說之意也。謂心心所下。別解三性。先依
0713c16: 他。愚夫下次計。依他起上下次圓成。是故下次
0713c17: 結示。如文知。
0713c18: 補遺　誑惑愚夫者。清涼云。由不達緣成不堅。妄
0713c19: 生計。故云誑惑愚夫。實則愚夫自誑。如獼猴捉
0713c20: 月。
0713c21: △次義類相攝二初正明相攝二十初與六無為相
0713c22: 攝二初問。
0713c23: 空擇滅非擇滅等何性攝耶。
0713c24: 音義　等者。等餘三無為也。
0714a01: △次答。
0714a02: 三皆容攝心等至無顛倒故圓成實攝。
0714a03: 音義　隨心生者。如前第二卷中云。謂曾聞說
0714a04: 空等名。隨分別有空等相。數習力故。心等生時。
0714a05: 似空等無為相現。此所現相。前後相似。無有變
0714a06: 易。假說為常。是則空等六。唯心所變。故屬依他。
0714a07: 若執是實。則名計若於真如等者。義亦如前第
0714a08: 二卷中。次云二依法性假施設。有空等相。故屬
0714a09: 圓成。有漏心下。約漏無漏釋。謂若有漏心等所變
0714a10: 現者。屬染依他。若無漏心等所變現者。容通二性。
0714a11: 從淨緣生故。屬淨依他。離顛倒故。屬圓成性。如前
0714a12: 文云。無漏有為。離倒究竟。亦得此名故。
0714a13: △二與七真如相攝二初問。
0714a14: 如是三性與七真如云何相攝。
0714a15: △次答二初列名體。
0714a16: 七真如者一流轉真如至七正行真如謂道實性。
0714a17: 音義　此七真如。出深密經。初一依有為法立。次
0714a18: 一依二空立。次一依染淨立。後四依四諦立。安立
0714a19: 者。謂欲等三界。以能安立三有眾生故。或昇或沉。
0714a20: 備受輪轉。故謂之苦。雖歷輪迴。而真如體凝然不
0714a21: 變。故曰實性。餘可思。
0714a22: 合響　解深密經云。流轉真如作意者。謂已巳見諦
0714a23: 諸菩薩。以增上法行善修治作意。於染淨法時。思
0714a24: 惟諸行無始世來流轉實性。既思惟已巳。離無因見。
0714b01: 及不平等因見。二實相真如作意者。謂如前說。乃
0714b02: 至於染淨法因。思惟諸法。眾生無我性。及法無我
0714b03: 性。既思惟已巳。一切身見。及思惟分別眾相作意。不
0714b04: 復現行。三唯識真如作意者。謂如前法。乃至於染
0714b05: 淨法所依。思惟諸法唯識之性。既思惟已巳。如實了
0714b06: 知。唯心染故眾生染。唯心淨故眾生淨。四安立真
0714b07: 如作意者。謂如前說。乃至於染污法體思惟苦諦。
0714b08: 既思惟已巳。欲令知故。為有情說。五邪行真如作意。
0714b09: 謂如前說。乃至於染污法因。思惟集諦。欲令斷故。
0714b10: 為有情說。邪行者。謂貪瞋二煩惱。迷境界及見。起
0714b11: 邪行。慢迷有情及見。起邪行。薩迦耶見邊執見邪
0714b12: 見。迷所知境。起邪行。見取戒禁取。迷諸見起邪行。
0714b13: 疑迷對治。起邪行。無明迷一切。起邪行。又十煩惱。
0714b14: 皆迷苦集。起諸邪行。是彼因緣所依處故。又十煩
0714b15: 惱。皆迷滅道。起諸邪行。由此能生彼怖畏故。六清
0714b16: 淨真如作意。謂如前說。乃至於清淨法體思惟滅
0714b17: 諦。既思惟已巳。欲令證故。為有情說。七正行真如作
0714b18: 意。謂如前說。乃至於清淨行。思惟道諦。既思惟已巳。
0714b19: 欲令修故。為有情說文。
0714b20: △次明相攝。
0714b21: 此七實性圓成實攝至餘四皆是圓成實攝。
0714b22: 音義　此七真如。以實性言。皆屬圓成。隨相而言。
0714b23: 流轉苦集。此三真如。屬前二性。餘四真如。屬圓成
0714b24: 性。
0714c01: △三與六法相攝二初問。
0714c02: 三性六法相攝云何。
0714c03: △次答。
0714c04: 彼六法中皆具三性至皆有妄執緣生理故。
0714c05: 音義　皆有妄執等者。謂如色中計有實我。或計
0714c06: 實法。即計性。色從緣生。即依他起。色性自空。即
0714c07: 圓成實。如色蘊如是。受等四蘊。其義亦爾。無為義
0714c08: 見前文。
0714c09: △四與五事相攝二初問。
0714c10: 三性五事相攝云何。
0714c11: 合響　瑜伽第七十二卷云。云何五事。一相。二名。
0714c12: 三分別。四真如。五正智。何等為相。謂若略說所有
0714c13: 言談安足處事。何等為名。謂即於相所有增語。何
0714c14: 等為分別。謂三界行中。所有心心所。何等為真如。
0714c15: 謂法無我所顯聖智所行。非一切言談安足處事。
0714c16: 何等為正智。謂略有二種。一唯出世間正智。二世
0714c17: 間出世間正智。何等名為唯出世間正智。謂由此
0714c18: 故。聲聞獨覺諸菩薩等。通達真如。又由此故。彼諸
0714c19: 菩薩。於五明處。善修方便。多住如是一切行真
0714c20: 如智故。速證圓滿所知障淨。何等名為世出世間
0714c21: 正智。謂聲聞獨覺。以初正智。通達真如已巳。由此後所
0714c22: 得世間出世間正智。於諸安立諦中。令心厭怖三
0714c23: 界過患。愛味三界寂靜。又由多分安住此故。速證
0714c24: 圓滿煩惱障淨。又即此智未曾得義。名出世間。緣
0715a01: 言說相。為境界義。亦名世間。是故說為世出世間文。
0715a02: △次答三初總標。
0715a03: 諸聖教說相攝不定。
0715a04: △次別釋四初二性攝五。
0715a05: 謂或有處說依他起至四從緣生皆依他攝。
0715a06: 音義　先引文。彼說下出意。初顯染依他攝前三
0715a07: 事。變似所詮。謂所說之義。變似能詮。謂種種語言。
0715a08: 無漏下明淨依他。總明正智。故總結云四從緣生
0715a09: 皆依他攝。計不攝五事者。如空華故。無實體故。
0715a10: 顯揚論云。計所執自相是無。五事所不攝故。
0715a11: △二三性攝五。
0715a12: 或復有處說依他起至二無倒故圓成實攝。
0715a13: 音義　先引文。彼說下出意。
0715a14: 補遺　計所執。唯攝彼名。顯揚論云。若計所
0715a15: 執相。無有自體。云何能起計執耶。答由名於義
0715a16: 轉故。謂隨彼假名。於義流轉。世間愚夫執有名義
0715a17: 決定相稱真實自性。問云何應知此是邪執。答以
0715a18: 二更互為客故。所以者何。以名於義非稱體故。說
0715a19: 之為客。義亦如名。無所有故。說之為客。頌曰。非五
0715a20: 事所攝。此外更無有。由名於義轉。二更互為客。
0715a21: △三三性攝五。
0715a22: 或有處說依他起性至隨情立為名相二事。
0715a23: 音義　先引文。彼說下出意。
0715a24: △四二性攝二。
0715b01: 復有處說名屬依他至體實非有假立義名。
0715b02: 音義　先引文。彼說下出意。顯依他起。攝彼能詮
0715b03: 之名。計所執。攝彼所詮之義。義即相故。
0715b04: △三結示。
0715b05: 諸聖教中所說五事至如瑜伽論廣說應知。
0715b06: 音義　謂前所引四節聖教所說五事。文雖有異。
0715b07: 義實無違。故皆當理。然於初說尤為盡善。如瑜伽
0715b08: 者。彼論問曰。初自性五法中幾所攝。答都非所攝。
0715b09: 第二自性幾所攝。答四所攝。第三自性幾所攝。答
0715b10: 一所攝。廣如彼論七十二三四卷中說。
0715b11: △五與五相相攝二初問。
0715b12: 又聖教中說有五相與此三性相攝云何。
0715b13: 音義　五相者。一所詮相。二能詮相。三此二相屬
0715b14: 相。四執著相。五不執著相。義如顯揚論說。
0715b15: △次答。
0715b16: 所詮能詮各具三性至無漏智等為自性故。
0715b17: 音義　先明能詮所詮二相。初句標。謂妄下釋通
0715b18: 三性。謂若妄執實有能所詮相。屬計攝。相名分
0715b19: 別。此三隨應所立能所詮相屬依他攝。真如為所詮。
0715b20: 正智為能詮。故曰隨其所應。如智二種。隨應所立
0715b21: 能所詮相。屬圓成攝。問正智真如。離心緣名字。何
0715b22: 得有能詮之名耶。釋曰。雖正智如如。離於名字。然
0715b23: 後智為他說法。則施設如智之名。故有能詮也。二
0715b24: 相屬下。次明第三相唯屬初性。以妄所執能所詮
0715c01: 相。決定互相繫屬之故。被執著下。明第四相。被執
0715c02: 著者。即心心所等。被計心所執。成所計故。唯
0715c03: 依他起攝。不執著下。明第五相。不執著者。即心心
0715c04: 所。離計執。成無漏智等故。但屬於圓成攝耳。
0715c05: △六與四真實相攝二初問。
0715c06: 又聖教中說四真實與此三性相攝云何。
0715c07: 音義　四真實者。顯揚論曰。一世間真實。二道理
0715c08: 真實。三煩惱障淨智所行真實。四所知障淨智所
0715c09: 行真實。世間真實者。謂一切世間。於諸事中。由串習
0715c10: 所得悟入知見共施設世俗性。如於地謂唯是地
0715c11: 非火等。如是水火風色香味觸等。自昔傳來名言
0715c12: 決定。自他分別。共為真實。非邪思搆觀察所取。是
0715c13: 名世間真實。道理真實者。謂諸正智者。有道理義
0715c14: 諸聰慧者。具自辯才處異生位者。隨觀察行者。依
0715c15: 證比至教三量。極善思擇決定智所行所知事。以
0715c16: 如實因緣證成道理所建立故。是名道理真實。煩
0715c17: 惱障淨智所行真實者。謂一切聲聞獨覺。無漏方
0715c18: 便智。無漏正智。無漏後所得世間智等。所行境界。
0715c19: 是名煩惱障淨智所行真實。所知障淨智所行真
0715c20: 實者。謂諸菩薩佛薄伽梵。為入法無我。及已巳入極
0715c21: 清淨者。依一切法離言說自性。無分別智所行境
0715c22: 界。是名所知障淨智所行真實。廣如彼說。
0715c23: △次答。
0715c24: 世間道理所成真實至後二真實唯屬第三。
0716a01: 音義　初二真實。依他起攝。相名分別三事攝故。
0716a02: 後二真實。圓成實攝。正智如如二事攝故。辯中下。
0716a03: 引中邊論所攝不同之義。理通執無執雜染清淨
0716a04: 者。有執雜染義。通計依他。無執清淨。屬圓成故。
0716a05: △七與四諦相攝二初問。
0716a06: 三性四諦相攝云何。
0716a07: △次答三初總標。
0716a08: 四中一一皆具三性。
0716a09: △次別釋四初苦諦三性。
0716a10: 且苦諦中無常等四至無我所顯為自相故。
0716a11: 音義　初句標列。無常下。別明四觀各三。先無常
0716a12: 三者。一觀我法無常性故。二觀緣起有生滅故。三
0716a13: 觀垢時無淨。淨時無垢。隨其位之所轉變故。苦有
0716a14: 下。次苦觀三者。一觀所取五蘊是苦。是我法執所
0716a15: 依取故。二觀緣起事相是苦。以是三苦之事相故。
0716a16: 三觀和合是苦。謂真實法與苦合故。空有下。次空
0716a17: 觀三者。一觀無性空。計所執性非有故。二觀異
0716a18: 性空。謂緣起法。與計所執自性異故。三觀自性
0716a19: 空。謂圓成實。以二空所顯真如。為自性故。無我下。
0716a20: 次無我觀三者。一觀無相無我。謂計所執我相
0716a21: 本無故。二觀緣起異相無我。謂與計所執我相
0716a22: 異故。三觀自相無我。謂圓成實以無我所顯為自
0716a23: 性故。由此無常等四觀。治彼常等四種顛倒。學者
0716a24: 應知。
0716b01: △二集諦三性。
0716b02: 集諦三者一習氣集至謂未離障真如。
0716b03: 合響　計所執自性執習氣者。謂我法一異俱
0716b04: 不俱等。名計所執自性。執彼我法之見名執。執
0716b05: 彼習氣假立彼名者。彼我法等。雖無實體。而能
0716b06: 計心。執五蘊等為我為法時。熏成執種。名執彼習
0716b07: 氣。是則所執雖無。而依能計之心假立。心得境名。
0716b08: 故名彼習氣也。故前釋我執習氣云。問我是計。
0716b09: 何得種也。答因執蘊等為我之時。熏蘊等種。名我
0716b10: 執習氣。業與煩惱名等起者。謂由煩惱發業。由業
0716b11: 故煩惱增長。此二相因。而有同感苦報。故名等起。
0716b12: 未離障者。在纏真如也。
0716b13: △三滅諦三性。
0716b14: 滅諦三者一自性滅至三本性滅謂真如故。
0716b15: 音義　一自性滅者。謂計自性不生故。二二取
0716b16: 滅者。謂與擇滅智。令能所取二不生故。三本性滅
0716b17: 者。謂真如之體。本寂滅故。
0716b18: △四道諦三性。
0716b19: 道諦三者一知道至然知道亦通後二。
0716b20: 音義　知道亦通後二者。顯揚論曰。應知此中。
0716b21: 於計所執。唯有知。於依他起。有知及永斷。
0716b22: 於圓成實。有知及證得。是故此一。亦通後二。
0716b23: △三結配。
0716b24: 七三三性如次配釋至或假或實如理應知。
0716c01: 音義　七三者。謂苦下有四三。集滅道各有三故。
0716c02: 合有七三。如次配釋者。如初一三。以無性無常。攝
0716c03: 屬計。起盡無常。攝屬依他。垢盡無常。圓成實攝。
0716c04: 餘六三者。准例可知。或假或實者。七三之中。唯集
0716c05: 諦三。實配三性。餘但約義。假配通三。故云如理應
0716c06: 知。
0716c07: △八與三解脫相攝二初問。
0716c08: 三解脫門所行境界與此三性相攝云何。
0716c09: 合響　清涼疏卷第三十七之二云。三解脫門。亦
0716c10: 名三三昧。三昧即當體受名。解脫即依他受稱。此
0716c11: 三能通涅槃解脫。故名為門文。瑜伽第四十五卷
0716c12: 云。云何菩薩空三摩地。謂諸菩薩觀一切事。遠離
0716c13: 一切言說自性。唯有諸法離言自性。心正安住。是
0716c14: 名菩薩空三摩地。云何菩薩無願三摩地。謂諸菩
0716c15: 薩。即等隨觀離言自性。所有諸事。由邪分別所起
0716c16: 煩惱。及以眾苦所攝受故。皆為無量過失所污。於
0716c17: 當來世。不願為先。心正安住。是名菩薩無願三摩
0716c18: 地。云何菩薩無相三摩地。謂諸菩薩。即正思惟離
0716c19: 言自性所有諸事。一切分別戲論眾相。永滅寂靜。
0716c20: 如實了知。心正安住。是名菩薩無相三摩地。問何
0716c21: 故唯立三三摩地。無過無增。答法有二種。謂有非
0716c22: 有。有為無為。名之為有。我及我所名為非有。於有
0716c23: 為中。有無願故。可厭逆故。當知依此建立無相三
0716c24: 摩地。於無為中。願涅槃故。正樂攝故。當知依此建
0717a01: 立無相三摩地。於非有事。菩薩不願。亦無無願。然
0717a02: 於非有。菩薩如實見為非有。依此見故。當知建立
0717a03: 空三摩地文。
0717a04: △次答。
0717a05: 理實皆通隨相各一至如次此三是彼境故。
0717a06: 合響　理實而言。三解脫門。各通三性。然隨事相
0717a07: 且各對一。瑜伽第七十四卷云。復次三種解脫門。
0717a08: 亦由三自性。而得建立。謂由計所執自性故。立
0717a09: 空解脫門。由依他起自性故。立無願解脫門。由圓
0717a10: 成實自性故。立無相解脫門。問如經中說。無生法
0717a11: 忍。云何建立。答由三自性。而得建立。謂由計所
0717a12: 執自性故。立本性無生忍。由依他起自性故。立自
0717a13: 然無生忍。由圓成實自性故。立煩惱苦垢無生忍。
0717a14: 當知此忍無有退轉文。如次此三是彼境者。此三
0717a15: 種性。如其次第。是三忍所緣境故。
0717a16: △九與二諦相攝二初問。
0717a17: 此三云何攝彼二諦。
0717a18: 合響　顯揚論第二卷云。世俗諦者。謂名句文身。
0717a19: 及依彼義一切言說。及依言說所解了義。又曾得
0717a20: 世間心及心法。及彼所行境義。勝義諦者。謂聖智
0717a21: 及彼所行境義。及彼相應心心法等文。
0717a22: △次答。
0717a23: 應知世俗具此三種至故皆攝在圓成實性。
0717a24: 合響　先總標。世俗有三下別釋。假世俗者。即假
0717b01: 名無實諦。謂軍林瓶車等。二行世俗者。即隨事差
0717b02: 別諦。謂蘊處界等。三顯了世俗者。即方便安立諦。
0717b03: 謂苦集等及法。假名非安立諦。謂二空真理。如次
0717b04: 下配屬。初一世俗。心外境無。依情立名。計為體。
0717b05: 故初性攝。第二世俗。心所變事。依他為體。故次性
0717b06: 攝。後一世俗。心所變理。施設差別。故第三性攝。此
0717b07: 准會玄第十卷中釋。勝義有三等者。應知義有二
0717b08: 義。一者義境。二者義理。此中真如名義勝義者。謂
0717b09: 真如乃勝智之境。義勝之義故。依主釋也。涅槃名
0717b11: 非有。妙智所證。名為勝義。又諸義中。最為勝故。過
0717b12: 此更無所求義故。名為勝也。勝即義故。持業釋也。
0717b13: 聖道名為行勝義者。謂聖位所有本後智等。以勝
0717b14: 法而為所緣義故。會玄第十卷云。其無漏真智。隨
0717b15: 在何諦。亦以勝為義。真如為境故文。勝為義故。有
0717b16: 財釋也。前二約理。後一約智。即是無為圓成。離倒
0717b17: 圓成。隨應攝第三性。
0717b18: △十聖凡智境二初問。
0717b19: 如是三性何智所行。
0717b20: △次答。
0717b21: 計所執都非智所行至圓成實性唯聖智境。
0717b22: 合響　瑜伽第七十四卷。問計所執自性。何等
0717b23: 智所行。為凡智耶。為聖智耶。都非所行。以無相故。
0717b24: 問依他起自性。何等智所行。答是二智所行。然非
0717c01: 出世聖智所行。問圓成實自性。何等智所行。答唯
0717c02: 聖智所行文。
0717c03: △十一假實分別二初問。
0717c04: 此三性中幾假幾實。
0717c05: △次答。
0717c06: 計所執妄安立故可說為假無體相故非假非實
0717c07: 依他起性有實有假聚集相續分位性故說為假有
0717c09: 
0717c11: 
0717c12: 音釋
0717c13: 自標切。音苗。狸鄰溪切。音離。鼷弦雞切。音奚。鼠賞呂切。音暑。稼居亞切。音
0717c14: 駕。穡山色切。音色。萎烏胃切。音穢。溉吉器切。音既灌也。齊同劑。鬘莫還切音
0717c15: 蠻。拘斤於切音居。
