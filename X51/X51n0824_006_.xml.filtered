0370a08: 
0370a09: 
0370a10: 成唯識論觀心法要卷第六
0370a11: 
0370a12: 蕅益沙門　智旭　述
0370a13: 已巳上第三能變。廣釋六位心所別相中。初釋行
0370a14: 別境竟。△二釋善心所二。初舉頌。二論釋。今初。
0370a15: 已巳說行別境二位。善位心所。其相云何。頌曰。善謂
0370a16: 信。慚。愧。無貪等三根。勤。安。不放逸。行捨。及不害。
0370a17: △二論釋三。初正釋頌文。二料簡別立。三餘門分
0370a18: 別。初中二。初總標。二別釋。今初。
0370a19: 論曰。唯與善心俱起故名為善心所。謂信慚等定有十
0370a20: 一。
0370a21: △二別釋二。初釋信等名。二釋及字。初中八。初釋
0370a22: 信。二釋慚愧。三釋無貪無瞋無癡。四釋勤。五釋安。
0370a23: 六釋不放逸。七釋行捨。八釋不害。今初。
0370a24: 云何為信。於實德能深忍樂欲。心淨為性。對治不信。
0370b01: 樂求諸善為業。然信差別。略有三種。一信實有。謂於諸
0370b02: 法實事理中。深信其為實有而隨順忍可故。二信有德。謂於
0370b03: 三寶真淨德中。深信而喜樂故。三信有能。謂於一切世
0370b04: 出世善。深信其有力。能得樂果。能成聖道。起希望故。由斯
0370b05: 對治不信彼實德能之心。愛樂證修世出世善。
0370b06: 此正釋信之體性并業用也。實德能。是信依處。忍
0370b07: 是信之因。樂欲是信之果。心淨是信之自性。諸法
0370b08: 實事。即俗諦。諸法實理。即第一義諦。希望。即欲也。
0370b09: 餘可知。
0370b10: 問曰。忍。謂勝解。此即是信之因。樂欲二種謂即是欲此。即是
0370b11: 信之果。確陳此信自相是何答曰。豈不適言心淨為性
0370b12: 又問。此猶未了彼心淨言。若持業釋。則淨即心。應非心所。若
0370b14: 何別。為難亦然答曰。此信之體。自性澄清亦。能淨于心心所等。以
0370b15: 心勝故但。立心淨之名。如水清珠。能清濁水。慚等雖
0370b16: 善。非以淨為其相。此信心所。以淨為相。無濫彼慚等之失。又
0370b17: 諸染法。各有別相。唯有不信。自相渾濁。復能渾濁餘
0370b18: 心心所。如極穢物自穢穢他。信正翻彼不信。故獨以淨為
0370b19: 相。
0370b20: 此問答釋疑也。此下更斥異解。
0370b21: 有說信者。愛樂為相斥曰。是則。應通三性又。體應即別境中
0370b22: 欲。又應苦集二諦無可愛樂非信所緣。有執信者。隨順為相
0370b23: 斥曰。則亦應通三性又。即是勝解及欲。若印順者。即勝解
0370b24: 故。若樂順者。即是欲故。離彼解欲二體。無順相故。由此
0370c01: 應知心淨是信。
0370c02: 初釋信竟。△二釋慚愧。
0370c03: 云何為慚。依自法力。崇重賢善為性。對治無慚。止息
0370c04: 惡行為業。謂依自身及法生于。尊貴增上由斯。崇尚敬重賢能
0370c05: 善者羞過惡而不敢為。別則對治無慚通則。息諸惡行。云何
0370c06: 為愧。依世間力。輕拒暴惡為性。對治無愧。止息惡行
0370c07: 為業。謂依世間他人訶厭增上。輕拒暴惡由此。羞過罪
0370c08: 而不敢為。別則對治無愧通亦。息諸惡業。
0370c09: 此正釋慚愧之體性。業用也。輕拒暴惡者。輕彼暴
0370c10: 人而不親。拒彼惡法而不住。暴人。即有惡之人也。
0370c11: 羞過惡。是二通相。故諸聖教假說為體。若執羞
0370c12: 為二別相。應慚與愧體無差別。則此二法定不相應。
0370c13: 非受想等有此義故。若待自他立二別者。應非實有。
0370c14: 便違聖教。若許慚愧實而別起。復違論說十遍善心。
0370c15: 此復釋慚愧二法。須以崇善拒惡而為別相。不以
0370c16: 羞過惡為別相也。因諸聖教。每每以羞過惡
0370c17: 釋慚愧義。昧者遂執以為別相。故今釋曰。慚愧二
0370c18: 法。各有通別二相。其中皆云羞過惡者。乃是二
0370c19: 法之通相。故諸聖教。假說羞以為慚愧體耳。若
0370c20: 遂執羞為慚愧別體。則此二法應無差別。既無
0370c21: 差別。則應不俱生。既不俱生。則定不相應。譬如受
0370c22: 想等相應之法。定各有體。非有此體無差別之義
0370c23: 故也。量云。慚愧是有法。各有別體宗。因云定相應
0370c24: 故。喻如受想等。或申違量云。慚愧若同以羞為
0371a01: 體是有法。定不相應宗。因云無一心中有二羞
0371a02: 故。同喻如忿恨等。異喻如受想等。執者救曰。止一
0371a03: 羞。但約對待自他。故立慚愧二種別名。寧不俱
0371a04: 起。今破之曰。若待自他立二別者。則依分位假立。
0371a05: 應非實有。便違聖教中說慚愧二法是實有矣。執
0371a06: 者又救曰。慚是對自。愧是對他。二俱是實。故不俱
0371a07: 起。今破之曰。若許慚愧實而別起。則正起慚時。便
0371a08: 應無愧。正起愧時。便應無慚。復違論說十一善心
0371a09: 所中。唯有輕安不遍。餘十定善心之義矣。
0371a10: 崇重輕拒若二別相。所緣有異。應不俱生。二失既同。
0371a11: 何乃偏責。
0371a12: 此執者反難也。謂若以崇重善境為慚之別相。輕
0371a13: 拒惡境為愧之別相。則所緣善惡之境有異。亦應
0371a14: 不得俱生。與前所說實而別起。其失是同。何乃偏
0371a15: 致責耶。
0371a16: 答曰。誰言二法所緣有異難曰。不爾。如何答曰。善心起時。隨
0371a17: 緣何境。皆有崇重善及輕拒惡義。故慚與愧。俱遍善
0371a18: 心。所緣之境無別救曰。豈不我說羞過惡為二別相。亦有此義破曰。
0371a19: 汝執慚愧自相既同。何理能遮前所設難。然聖教說
0371a20: 此慚愧二法顧待自他而有者不同汝執體無別也。聖教乃以。自法名自。世
0371a21: 間名他。或即此中崇拒善惡。於己巳益損。名自他故。
0371a22: 此展轉答釋以明慚愧體各別有。故得俱起而遍
0371a23: 善心也。自法名自。世間名他。知顧自者。必即顧他。
0371a24: 正崇善時。即必拒惡。又或崇善于己巳有益。即名為
0371b01: 自。拒惡于己巳無損。即名為他。豈似汝執同以羞
0371b02: 為體。設云是假。則違聖教。設云是實。復違論文也
0371b03: 哉。二釋慚愧竟。△三釋無貪無瞋無癡三善根。
0371b04: 無貪等者。等無瞋癡。此三名為善根者能生善法最為勝故
0371b05: 又于。三不善根能為近對治故。
0371b06: 此先總釋三善根義也。一能生善。二能對治。
0371b07: 云何無貪。於三有及三有之資具無所貪著為性別則。對治貪
0371b08: 著通則能。作眾善為業。
0371b09: 有。謂三界果報。有具。謂三界惑業及依報也。
0371b10: 云何無瞋。於三苦及三苦之資具無恚為性別則。對治瞋恚
0371b11: 通則能。作眾善為業。
0371b12: 苦。謂三界苦果。樂是壞苦。苦是苦苦。不苦不樂是
0371b13: 行苦。故名三苦。苦具。即三界苦因。及弊惡依報也。
0371b14: 問曰。依正二苦。全由自惑業招。為恚可矣。三界苦
0371b15: 因。既是惑業。云何可無恚耶。答曰。惑業無性。但不
0371b16: 起惑造業則已巳。何勞瞋之。又過去惑業。達其已巳滅。
0371b17: 即名懺除。故不須瞋。現在惑業。知其不住。勿令相
0371b18: 續。亦不須瞋。未來惑業。今尚未有。防令勿起。亦不
0371b19: 須瞋。他人惑業。亦復無性。但應憐愍。更不須瞋。若
0371b20: 一起瞋。即成惑業。如水益深。如火益熱。故曰。劫功
0371b21: 德賊。莫過瞋恚。又曰。一念瞋心起。百萬障門開也。
0371b22: 問曰。大乘了知惑業無性。三際叵得。可無瞋矣。小
0371b23: 乘未達法空。視煩惱賊及諸惡業。不啻怨毒。安得
0371b24: 無瞋。答曰。小乘於已巳起惑業。如法懺除。未起惑業。
0371c01: 深生厭離。亦非瞋也。問曰。如有經云。我是貪欲文
0371c02: 殊。瞋恚文殊。又云。一法不捨。名為大貪。一法不取。
0371c03: 名為大瞋。其旨若何。答曰。此不思議無性法門。即
0371c04: 修惡而達性惡。即性惡便是性善。如指即水。水
0371c05: 現而自融。如指木即火。火出而木即盡。如因醜
0371c06: 像而悟現像之鏡。知此醜像惟鏡所現。能現醜像
0371c07: 之鏡。即是能現美像之鏡。故得不離塵勞而見佛
0371c08: 性。既見佛性。豈復滯塵勞哉。是故大貪者。究竟無
0371c09: 貪之別名也。大瞋者。究竟無瞋之別名也。大癡者。
0371c10: 究竟無癡之別名也。於有有具無所著。故能一法
0371c11: 不捨。假使著有有具。則所捨者多矣。於苦苦具無
0371c12: 所恚。故能一法不取。假使恚苦苦具。則所取者亦
0371c13: 多矣。又一法不取名大瞋。即是此中所謂無貪。一
0371c14: 法不捨名大貪。即是此中所謂無瞋。誰謂性相二
0371c15: 宗。不同一致也耶。
0371c16: 善心起時。隨緣何境。皆於有等無著無恚以此二善根。但。觀
0371c17: 待有等而立。非要緣彼有等之境。亦如前所明慚愧二法。但觀
0371c18: 待善惡而立。故此無貪無瞋二種。俱遍善心。
0371c19: 此釋伏難也。難曰。無貪於有有具無著。無瞋於苦
0371c20: 苦具無恚。所緣之境既別。則其起不同時。何能俱
0371c21: 遍善心。今釋之曰。善心若起。法爾皆於有有具苦
0371c22: 苦具無著無恚。但約觀待有等而立。非要別緣二
0371c23: 種境也。量云。無貪無瞋是有法。觀待有等立。非緣
0371c24: 彼境宗。因云。俱遍善心。同時起故。喻如慚愧。是故
0372a01: 貪瞋二惑。決不同起。無貪無瞋決定相應。迷局解
0372a02: 通。於斯可驗。大貪大瞋。是解非迷。止爭解迷。不爭
0372a03: 名字。觀心之士。于此宜思。
0372a04: 云何無癡。於諸諦理及諸實事明解為性別則。對治愚癡
0372a05: 通則能。作眾善為業。有義。無癡即慧為性。集論說此無癡
0372a06: 以報智教智證智之決擇為體謂。生得聞思修所生
0372a07: 慧。如次皆是決擇性故。此雖即慧。為顯善品有勝功
0372a08: 能。如煩惱中之見雖即是慧。以染故復別說今此善慧亦爾。
0372a09: 此正釋無癡體性業用。兼辨假實。今初有義。妄謂
0372a10: 是假有也。由聞果報智而生得聞慧。由思聖教智
0372a11: 而生得思慧。由修證智而生得修慧。此三皆以決
0372a12: 擇為性。決擇即是智慧。故謂無癡即以慧為體也。
0372a13: 此雖下。釋疑可知。
0372a14: 有義。無癡非即是慧。別有自性。正對無明例。有無貪
0372a15: 無瞋以是三。善根所攝故瑜伽。論說諸佛大悲是。無瞋無癡
0372a16: 所攝。非言悲是慧根攝故。若彼無癡即以慧為性無別體者。則應。
0372a17: 大悲亦如十力四無畏等。應亦是慧等根攝不是無瞋無癡攝矣。又
0372a18: 若無癡無別自性則便。如不害等。應非實物。便違論說
0372a19: 十一善中。三世俗有。餘皆是實。
0372a20: 此正明無癡是實有也。量云。無癡是有法。別有自
0372a21: 性宗。因云正對無明。善根攝故。喻如無貪瞋。又大
0372a22: 悲既是無瞋癡攝。設無癡以慧為體。則大悲亦應
0372a23: 以慧為體矣。何故瑜伽論中。不云大悲是慧根攝
0372a24: 耶。三世俗有者。謂不放逸行捨。不害。此三皆是依
0372b01: 義假立。非別有體。名世俗有。具如下文所明。餘八
0372b02: 善法。各有自性。名為實有。故知無癡非即慧性。
0372b03: 然集論說慧為體者。舉彼三慧之因果。顯此明解之自性。
0372b04: 如以忍樂表信自體。理必應爾。
0372b05: 此通初家所引集論之義也。聞思二慧。即無癡之
0372b06: 因。喻如忍為信之因。修慧。即無癡之果。喻如樂欲
0372b07: 為信之果。明解。是無癡自性。喻如心淨是信自性
0372b08: 也。
0372b09: 以貪瞋癡是。六識相應正煩惱攝。起惡勝故。立三不
0372b10: 善根之名。斷彼三不善根。必由通別對治。通唯善慧。別即此
0372b11: 三善根。由此無癡必應別有。
0372b12: 此結成善根對治無明之正義也。三釋三善根竟。
0372b13: △四釋勤。
0372b14: 勤。謂精進。於善惡品修斷事中勇猛強悍為性。對治懈
0372b15: 怠成滿善事為業。勇表勝進。簡諸染法。悍表精純。簡
0372b16: 淨無記。即顯精進唯善性攝。
0372b17: 於修善斷惡事中。勇猛故名進。強悍故名精也。諸
0372b18: 染法。謂惡及有覆無記。淨無記。即無覆無記。惡及
0372b19: 有覆。是退墮法。今不退墮。即是勝進。無覆無記。與
0372b20: 善性別。今不相。乃是精純。
0372b21: 此相差別。略有五種。所謂被甲精進。加行精進。無下精進。無
0372b22: 退精進。無足精進。即經所說有勢精進。有勤精進。有勇精進。堅猛
0372b23: 精進。不捨善軛精進。如次應知。此五種精進差別義者凡有四義。一約
0372b24: 行別。謂初發心行。自分行。勝進行。又就自分行中有下中上。三
0372c01: 品別故。或二約修別。謂初發心修。長時修。無間修。殷重修。
0372c02: 無餘修有。差別故。或三約位別。謂資糧等五道別故問曰。究竟
0372c03: 道中。何用精進。答曰。二乘究竟道。欣大菩提故。諸佛究竟道。樂
0372c04: 利樂他故。或四約道別。謂資糧加行二位之中二加行道。及無間道。解
0372c05: 脫道。勝進道別故。
0372c06: 四釋勤竟。△五釋安。
0372c07: 安。謂輕安。遠離麤重雜染法品。調暢身心于善法中。堪任修持為
0372c08: 性。對治沉。轉捨染依。轉得淨依為業。謂此輕安。伏除能障定
0372c09: 之惛沉法。令所依止之身心轉安適故。
0372c10: △六釋不放逸。
0372c11: 不放逸者即。精進及無貪等三根。於所斷惡。所修善。防令不生。
0372c12: 修令增長為性。對治放逸。成滿一切世出世間善事為
0372c13: 業。謂即精進無貪等四法。於斷修事皆能防修即。名為不
0372c14: 放逸。非別有體以其。無異相故。於防惡事修善事中。離
0372c15: 精進等四法功能亦。無別用故。雖信慚等。亦有此防修之
0372c16: 能。而方于彼四則。勢用微劣以。非善根亦非。故非
0372c17: 此不放逸之所依。
0372c18: 此正釋不放逸之體性業用。依精進三根假立也。
0372c19: 難曰。豈不防修即是此不放逸之相用答曰。防修何異精進三
0372c20: 根若謂。彼四法要待此不放逸方有作用者。則此不放逸應復待
0372c21: 餘法。便有無窮失又難曰。勤唯遍一切善法。根但普為善法
0372c22: 依持。如何說彼有防修用破曰。汝所計防修用。其相云何。
0372c23: 若云是普依持則仍。即無貪等。若云是遍錄則仍。不異精進
0372c24: 若云。止惡進善則仍。即總四法若云。令不散亂則又。應是等持
0373a01: 若云。令同取境則又。與觸何別若云。令不忘失又復。即應是念。
0373a02: 如是推尋不放逸用。離無貪等竟不可得。故不放逸。
0373a03: 定無別體。
0373a04: 此問答破異解也。六釋不放逸竟。△七釋行捨。
0373a05: 云何行捨亦即。精進及無貪等三根又能。令心平等正直無功
0373a06: 用住為性。對治掉舉。靜住為業。謂即四法。令心遠離
0373a07: 掉舉等障寂。靜安住。名之為捨所言。平等正直無功用住
0373a08: 乃約。初中後位以辯捨之差別相也。
0373a09: 簡非捨受。故名行捨。初位名平等。中位名正直。後
0373a10: 位名為無功用住。此正釋體性業用。亦依四法假
0373a11: 立也。
0373a12: 由不放逸先除雜染。捨復令心寂靜而住故。此行捨亦
0373a13: 無別體。如不放逸。離彼四法。無相用故。能令寂靜者。
0373a14: 即彼精進等四法故。所令寂靜者。又即心心所等故。
0373a15: 此釋伏難也。難曰。不放逸與行捨。既皆以四法為
0373a16: 體。云何而知此二有別。故以先後功能答之。雖約
0373a17: 先後功能差別。其實更無別體也。七釋行捨竟。問
0373a18: 曰。不放逸與行捨。既分先後。何得俱遍善心。答曰。
0373a19: 未有既不放逸而猶不靜住者。亦未有正靜住而
0373a20: 仍放逸者。義雖先後。起必相應。△八釋不害。
0373a21: 云何不害。於諸有情。不為侵損逼惱即以。無瞋為性。能
0373a22: 對治害。悲傷憐愍為業。謂即無瞋。於有情所不為損惱。
0373a23: 假名不害當知。無瞋。翻對斷物命之瞋。不害。正違損惱
0373a24: 物之害所云。無瞋與樂。不害拔苦。是謂此二麤相差別
0373b01: 據。理實論。則無瞋實有自體。不害不過依彼無瞋一分假立。
0373b02: 為顯慈悲二相有差別故又復。利樂有情。彼慈悲二法最為勝
0373b03: 故。
0373b04: 無瞋即慈。故能與樂。不害即悲。故能拔苦。此正釋
0373b05: 假立不害之義也。
0373b06: 有說不害非即無瞋。別有自體。謂賢善性問曰。此相云
0373b07: 何答曰。謂不損惱破曰。無瞋亦爾。寧別有性。謂於有情不
0373b08: 為損惱。慈悲賢善。是無瞋故。
0373b09: 此破異解可知。初釋信等名竟。△二釋及字。
0373b10: 及。顯十一外之義別心所。謂欣厭等善心所法。雖義有
0373b11: 別。說種種名。而體無異。故不別立今更約義略為釋出。欣。謂與善
0373b12: 欲俱起之無瞋一分。於所欣境不憎恚故。不忿不恨不
0373b13: 惱不嫉等亦然。隨應正翻瞋一分之忿恨惱嫉四小隨煩惱故。
0373b14: 此欣心所。雖不別立。而用最大。故首釋之。凡外修
0373b15: 六行觀。展轉欣上是淨妙離。故能厭下諸苦麤障。
0373b16: 但以見思未斷。僅成世間有漏之善。二乘欣樂涅
0373b17: 槃。故能厭離生死。但以塵沙未斷。僅成出世偏真
0373b18: 之善。權位菩薩欣樂大乘。故能厭離小道。但以無
0373b19: 明未伏。僅成從空入假之善。地前菩薩欣樂中道。
0373b20: 故能厭離二邊。但以無明未斷。僅成相似中道之
0373b21: 善。唯有圓人。欣樂無分別之實法。故能厭捨二邊
0373b22: 妄戲論分別。於諸無明圓伏圓斷。成就無上具
0373b23: 足妙善。從名字善乃至究竟善也。又復圓人了達
0373b24: 欣厭之極。與不欣厭亦非異轍。故獨熾然欣樂求
0373c01: 生極樂世界。厭離娑婆無量眾苦。於此一欣一厭
0373c02: 之中。便能圓淨四種佛土。只此欣心。亦名不忿。亦
0373c03: 名不恨。亦名不惱。亦名不嫉。只此厭心。亦名不慳。
0373c04: 亦名不憍。欣淨者必厭穢。厭穢者必欣淨。故此二
0373c05: 善。起必同時。成佛作祖。莫此為要。欣即大貪。厭即
0373c06: 大瞋。豈似下劣貪瞋。有名無實者哉。
0373c07: 厭。謂與善慧俱起之無貪一分。於所厭境不染著故。不慳
0373c08: 不憍等。當知亦然。隨應正翻貪一分之慳憍二小隨煩惱故。
0373c09: 厭欲界者。不染著欲界。乃至厭無所有處者。不染
0373c10: 著無所有處。此世間善也。厭生死者。不染著生死。
0373c11: 此二乘善也。厭偏真者。不染著偏真。此通菩薩善
0373c12: 也。厭二邊者。不染著二邊。此別十迴向菩薩善也。
0373c13: 厭但中者。不染著但中。此別地菩薩善也。圓厭四
0373c14: 穢土者。不染著四穢土。此泯絕凡聖。不歷階級。一
0373c15: 超直入不思議之最勝善也。是故厭離娑婆。求生
0373c16: 淨土。名為第一圓頓無上法門。
0373c17: 不覆不誑不諂即。無貪癡一分。隨應正翻貪癡一分
0373c18: 之覆誑諂三小隨惑故。有義。不覆唯無癡一分。無處說覆亦貪
0373c19: 一分故。
0373c20: 中二煩惱。正翻為慚愧。十小煩惱。惟害有翻。餘九
0373c21: 不翻。故今一一翻示。然覆亦通貪一分攝。如下文
0373c22: 所明也。
0373c23: 有義。不慢。信一分攝。謂若信彼。不慢彼故。有義。不慢。
0373c24: 捨一分攝。心平等者。不高慢故。有義。不慢。慚一分攝。
0374a01: 若崇重彼。不慢彼故。
0374a02: 此正翻根本惑之慢也。三義皆通。故無破立。
0374a03: 有義。不疑。即信所攝。謂若信彼。無猶豫故。有義。不疑。
0374a04: 即正勝解。以決定者。無猶豫故。有義。不疑。即正慧攝。
0374a05: 以正見者。無猶豫故。
0374a06: 此正翻根本惑之疑也。亦復三義皆通。故無破立。
0374a07: 問曰。根本慢疑。皆各有體。翻惑成善。何無自體。答
0374a08: 曰。下不云乎。悟解理通。說多同體。迷情事局。隨相
0374a09: 分多。譬如水結成冰。可分多塊。冰融成水。豈隔方
0374a10: 隅。問曰。若爾。何故十一善中。仍云八實三假耶。答
0374a11: 曰。此亦約理世俗說假實耳。天台有隨情隨智隨
0374a12: 情智等三種分別。所應深思。
0374a13: 不散亂體。即正定攝翻大隨散亂。正見翻根本邪見。正知翻大隨不
0374a14: 正知。俱善慧攝。不忘念者。即是正念翻大隨失念。悔眠尋伺。
0374a15: 通染不染。如行觸等。及別境欲等故皆。無別翻對。
0374a16: 染。即不善及有覆無記。不染。即善及無覆無記也。
0374a17: 初正釋頌文竟。△二料簡別立。
0374a18: 問曰。何緣諸染有二十六。所翻善中有十一是別建立。有餘十五是
0374a19: 不爾者答曰。相用別者。便別立之。餘善不然。故不應責。
0374a20: 又諸染法六識者作用。勝故翻之而別立善法。慢等
0374a21: 忿等唯意識俱故不翻立。
0374a22: 慢等。等於疑及五見。忿等。等于小隨九法。唯除害
0374a23: 也。
0374a24: 害雖亦然。而數現起。損惱他故又。障無上乘勝因之大
0374b01: 悲故。為了知彼增上過失所以。翻立不害。
0374b02: 此釋難也。難曰。若是唯意識俱。便不翻立。害亦唯
0374b03: 意識俱。何故翻立不害。答釋可知。
0374b04: 失念散亂及不正知。翻入別境中之正念正定正慧。故此十一善中
0374b05: 不說。
0374b06: 亦釋難也。難曰。若六識。勝故翻之。失念散亂及
0374b07: 不正知。亦六識。何故不翻。答釋可知。
0374b08: 問曰。染淨相翻。淨寧反少于染答曰。淨法殊勝。染法微劣。少淨便
0374b09: 能敵多染故。又淨法悟解理通。說多同體故不廣立。染法。迷情
0374b10: 事局。隨相差別。是以分多。故於染淨。不應齊責。
0374b11: 只此染淨相翻一語。便是密顯染淨無性。故解之
0374b12: 則理通。乃解即事之理。迷之則事局。正迷全理成
0374b13: 事。須知說染說淨。皆屬于事。染淨無性。方名為理
0374b14: 但淨是順事。故能順顯無性之理。而事隨理通。染
0374b15: 是違事。故唯違覆無性之理。而理隨事局也。二料
0374b16: 簡別立竟。△三餘門分別十。初假實門至。十結例
0374b17: 餘門。今初。
0374b18: 此十一法。三是假有。謂不放逸。捨。及不害。義如前說。
0374b19: 餘八實有。相用別故。
0374b20: △二遍不遍門。有二家解。次家為正。
0374b21: 有義。十一之中。四遍善心。精進三根。遍善品故。餘七不
0374b22: 定。推尋事理未決定時。不生信故。慚愧同類一依自法。一依
0374b23: 世間。所。依之處各別。隨起一時。第二無故。要世間道斷
0374b24: 煩惱時方得。有輕安故。不放逸捨。無漏道時方得起故。
0374c01: 悲愍有情時。乃有不害故是故。論說十一善心所。在於六位
0374c02: 中起。謂決定位。有信相應止息染時。有慚愧起。顧自
0374c03: 他故。於善品位。有精進三根。世間道時。有輕安起。於
0374c04: 出世道。有捨不放逸。攝眾生時。有不害故。
0374c05: 此即初解世間道。謂四禪八定有漏善品。出世道。
0374c06: 即無漏道也。餘可知。
0374c07: 有義。彼說未為應理。推尋事理未決定心信若不生。
0374c08: 應非是善。如染心等。無淨信故。慚愧之類是異所。依
0374c09: 雖別所緣。境同。俱遍善心。前已巳說故。若出世道輕安不
0374c10: 生。應此輕安覺支非無漏故。若世間道無捨不放逸。應
0374c11: 非寂靜防惡修善故。又應不伏掉放逸故。有漏善心
0374c12: 既具精進三根四法。如出世道。應有行捨不放逸之二故。善心起
0374c13: 時。皆不損物正以。違能損法乃。有不害之名故然而。論說六
0374c14: 位起十一者乃。依彼彼增勝。而作此此說耳。故彼初解所
0374c15: 說餘七不定。定非應理。
0374c16: 此即第二正解。先破前非。次論說下。會釋彼所引
0374c17: 論也。依彼彼增作此此說者。謂決定位。則信增。息
0374c18: 染位。則慚愧增。乃至攝生時。則不害增耳。
0374c19: 應說信等十一法中。十善心。輕安不。要在定位
0374c20: 方有輕安以。調暢身心乃。餘位之所無故。決擇分說。十
0374c21: 善心所若。定地若不定地。皆遍善心。定地心中。增輕安
0374c22: 故。
0374c23: 此正釋十一不也定地。即定位。謂四禪八定
0374c24: 等三昧心中。不定地。即欲界散心位中。
0375a01: 有義。定加行亦得定地名。彼亦微有調暢義故。由斯
0375a02: 欲界亦有輕安。不爾。便違本地分說。信等十一通一
0375a03: 切地。
0375a04: 此更出異解也。定加行。謂定前方便。即指未到地
0375a05: 定言之。
0375a06: 有義。輕安唯在定有。由定滋養方得。有調暢故。論說欲
0375a07: 界諸心心所。由闕輕安。名不定地其。說一切地有十
0375a08: 一者。通指定中有尋伺等三地皆有故。
0375a09: 此正明欲界無輕安也。次更釋彼所引論意。論說
0375a10: 一切地有十一者。乃指有尋伺等三三昧地。非指
0375a11: 三界九地。以欲界名不定地。正由闕于輕安故耳。
0375a12: 言三地者。一根本初禪。名有尋有伺三麼地。二二
0375a13: 禪加行。名無尋有伺三麼地。三根本二禪已巳上。皆
0375a14: 名無尋無伺三麼地。二遍不遍門竟。△三諸識俱
0375a15: 起門。
0375a16: 此十一種。前已巳具說第七八識隨位有無。第六識中。
0375a17: 定位皆具。若非定位。唯闕輕安有義。五識唯有十種。
0375a18: 自性散動。無輕安故。有義。五識亦有輕安。定所引五識
0375a19: 之善者。亦有調暢故。成所作智俱。必有輕安故。
0375a20: 第七第八于未轉位。無十一善。若已巳轉位。皆定相
0375a21: 應。第六有漏散善。則無輕安。有漏定善。便具十一。
0375a22: 無漏不必言矣。五識二解。第二解正。然約有漏位
0375a23: 中鼻舌二識唯欲界繫。則無輕安。眼耳身識通于
0375a24: 初禪。則是定所引之善者。亦有調暢。若至無漏位
0375b01: 中成所作智相應五識。則必皆有輕安也。△四諸
0375b02: 受相應門。
0375b03: 問曰。此善十一。何受相應答曰。十箇善心所。得與五受相應輕安。一
0375b04: 種。則除憂苦二受。以凡有逼迫受決定。無調暢故。
0375b05: △五別境相應門。
0375b06: 此與別境。皆得相應。信等與欲等。不相違故。
0375b07: △六三性相攝門。
0375b08: 十一唯善。
0375b09: △七三界繫屬門。
0375b10: 輕安非欲界所繫。餘十皆通三界。
0375b11: △八學等三攝門。
0375b12: 皆學等三。
0375b13: 初果二果三果。及菩薩十地之十一善。即皆有學
0375b14: 所攝也。四果支佛如來之十一善。皆無學所攝也。
0375b15: 一切凡夫之十一善。皆非學非無學所攝也。△九
0375b16: 三斷相攝門。
0375b17: 非見所斷。瑜伽論說。信等六根。唯修所斷。非見所斷。
0375b18: 六根。謂信根。進根。念根。定根。慧根。及未知當知根
0375b19: 也。信等五根。通漏無漏。若無漏者。即攝入于三無
0375b20: 漏根。此中五根。且指有漏言之。加行位中所有無
0375b21: 漏九根。名未知當知根。有學位中無漏九根。名已巳
0375b22: 知根。無學位中無漏九根。名具知根。雖由未知當
0375b23: 知根。得入見道。既見道已巳。無所未知可當知故。即
0375b24: 名為具知根。見道一剎那後。便屬修道位攝。是故
0375c01: 修道位中。即斷未知當知根及有漏五根也。此十
0375c02: 一善。不與分別煩惱相應。故非見道所斷。若有漏
0375c03: 善及無漏加行善。即屬修道所斷。若正無漏善。即
0375c05: 餘門分別如理應思。
0375c06: 對後煩惱不定等。自在下文也。二釋善心所竟。△
0375c07: 三釋根本煩惱二。初舉頌。二論釋。今初。
0375c08: 如是已巳說善位心所。煩惱心所。其相云何。頌曰。煩惱
0375c09: 謂貪。瞋。癡。慢。疑。惡見。
0375c10: △二論釋二。初正釋頌文。二諸門分別。初中二。初
0375c11: 略釋通名。二廣釋別名。今初。
0375c12: 論曰。此貪等六性。是根本煩惱攝故。得煩惱名。
0375c13: 如樹有根本。方有枝葉。由此六種煩惱。出生一切
0375c14: 隨煩惱法。故名此六以為根本。餘隨煩惱。皆此等
0375c15: 流。或此分位。故如枝葉也。△二廣釋別名六。初釋
0375c16: 貪至。六釋惡見。今初。
0375c17: 云何為貪。於有有具染著為性。能障無貪。生苦為業。
0375c18: 謂由貪愛之力後五。取蘊復得生故。
0375c19: 有有具。解現善中。五蘊皆是妄情之所取著。故名
0375c20: 取蘊。二釋瞋。
0375c21: 云何為瞋。於苦苦具憎恚為性。能障無瞋。不安隱性
0375c22: 惡行所依為業。謂瞋必令身心熱惱。起諸惡業不善
0375c23: 性故。
0375c24: 苦苦具。亦如前解。身心熱惱。故云不安隱性。起諸
0376a01: 惡業。故云惡行所依。此唯是惡。不通有覆無記。故
0376a02: 云不善性也。△三釋癡。
0376a03: 云何為癡。於諸理事迷闇為性。能障無癡。一切雜染
0376a04: 所依為業。謂由無明力故。引起疑及邪見貪等根本煩惱
0376a05: 及忿等諸。隨煩惱而作諸業。能招後三有生雜染法故。
0376a06: 獨頭無明。多迷諦理。相應無明。亦迷事相。故云於
0376a07: 諸理事迷闇為性也。一切雜染。即指三界煩惱業
0376a08: 生。△四釋慢。
0376a09: 云何為慢。恃己巳所長。於他有情心生高舉為性。能障不慢。生
0376a10: 苦為業。謂若有慢。於三寶真淨德中。及一切有德之人。心不謙下
0376a11: 競生人我。由此生死輪轉無窮。受諸苦故。此慢差別。有七
0376a12: 九種。謂於三品我德處生。一切皆通見修所斷。聖位
0376a13: 之中。俱生我慢既得現行則凡。慢之流類由斯于聖位中。容得現。起義。
0376a14: 亦無失。
0376a15: 七種慢者。一慢。謂不敬等類。藐視劣類。二過慢。謂
0376a16: 於等類妄視為劣。及於勝類妄視為等。三慢過慢。
0376a17: 謂於勝類反視為劣。四我慢。謂妄執有我而生貢
0376a18: 高。五增上慢。謂少有所得。自謂滿足。如妄認四禪
0376a19: 為四果等。六卑劣慢。謂自實甚劣。妄謂少劣。或雖
0376a20: 知彼勝。不肯起敬。七邪慢。謂自實無德。妄謂有德
0376a21: 也。九種慢者。約我德處。各有勝等劣三品。我即所
0376a22: 執妄假名之體。德即所修之德。處即受用處所。
0376a23: 或我勝我等我劣。或德勝德等德劣。或處勝處等
0376a24: 處劣。是名九種。依之起于或慢或過慢或慢過慢
0376b01: 或卑劣慢。可以意知。是中不論七種九種。若依分
0376b02: 別煩惱起者。即見所斷。若依俱生煩惱緣事生者。
0376b03: 即修所斷也。△五釋疑。
0376b04: 云何為疑。於諸諦理未達是有是無。猶豫不決為性。能障不疑
0376b05: 及諸善品為業。謂猶豫者。善不生故。
0376b06: 問曰。猶豫則善不生。過誠大矣。然貪瞋癡慢。苟知
0376b07: 其過。猶可作意蠲除。至於理實未明。安可強不知
0376b08: 以為知耶。答曰。強不知以為知。正是疑之根也。若
0376b09: 欲除疑。惟有心博學。審問慎思。憑正教為指南。
0376b10: 依師友為眼目。又須如舜之好問好察。如孔之善
0376b11: 惡皆師。方能永斷疑根。直至不疑之地。
0376b12: 有義。此疑以慧為體由其于所觀境。猶豫簡擇。說為疑故。毗
0376b13: 助末底。是疑義故。末底般若。義無異故。
0376b14: 此出異解也。毗。此也。助。輔也。末底及般若。皆翻慧
0376b15: 也。言毗助末底是疑義者。猶所云大疑大悟。小疑
0376b16: 小悟。不疑不悟也。
0376b17: 有義。此疑別有自體由此疑故。令慧不決此疑。非即慧故。瑜
0376b18: 伽論說。六煩惱中惟惡。見是世俗有以。即是慧分故。餘
0376b19: 五皆是實有以各。別有性故若因疑能。毗助末底汝便。執慧以為
0376b21: 便轉變。是故此疑非慧為體。
0376b22: 此正解也。若南。此云智也。智之與慧。同是別境中
0376b23: 慧。不論有漏無漏。若善若染。皆可名慧。亦皆名智
0376b24: 無漏位中。或以無分別者名慧。有分別者名智。然
0376c01: 根本後得。同稱為智。道慧道種慧。同稱為慧。故知
0376c02: 約義則隨意立名。約體則元無二性也。識是心王。
0376c03: 智是心所。若疑以慧為體。則識亦應以智為體。豈
0376c04: 可乎哉。先申違量云。識是有法。應智為體宗。因云
0376c05: 毗助智故。喻如疑助慧。次申正量云。毗助慧之疑
0376c06: 是有法。非慧為體宗。因云別有性故。非由助力義
0376c07: 便轉變故。喻如毗助智之識。五釋疑竟。△六釋惡
0376c08: 見二。初總釋相用。二詳示差別。今初。
0376c09: 云何惡見。於諸諦理顛倒推求即以。染汙相應之慧為性。能
0376c10: 障善見。招苦為業。謂惡見者。多受苦故。
0376c11: 以推求故。體即是慧。以顛倒故。名之為染。何謂顛
0376c12: 倒。即是妄執實我實法而已巳。九十六種外道。何
0376c13: 不求出離生死。秪因我法二執所纏。故種種苦行。
0376c14: 無非唐喪。此世他生。不能解脫。然則欲出生死。可
0376c15: 不以破惡見為急務也哉。△二詳示差別二。初標
0376c16: 數。二釋相。今初。
0376c17: 此見行相。差別有五。
0376c18: △二釋相四。初釋身見至。四釋二取。今初。
0376c19: 一薩迦耶見。謂於五取蘊執我我所。一切見趣所依
0376c20: 為業此通分別俱生二攝。此見差別。有二十句。六十五等但是。分
0376c21: 別起攝。
0376c22: 薩迦耶。義翻積聚。謂積聚四大五蘊。假名為身。依
0376c23: 身妄起我我所執。故名薩迦耶見。此見復為一切
0376c24: 惡見根本。一切邊邪等見。皆依身見而生故也。就
0377a01: 此根本身見。若第七識緣第八識之見分。起自心
0377a02: 相。任運執我。即是俱生惑攝。若第六識緣五取蘊
0377a03: 或總或別。起自心相。任運執我我所。亦是俱生惑
0377a04: 攝。若第六識緣于邪教及邪思惟。起二十句六十
0377a05: 五等種種戲論。則惟是分別惑攝也。二十句者。一
0377a06: 云我大色小。色在我中。二云色大我小。我在色中。
0377a07: 三云即色是我。四云離色是我。受想行識亦各四
0377a08: 句。故合有二十句。六十五句者。隨執一蘊為我。餘
0377a09: 四蘊為我所。四中各具瓔珞僮僕窟宅三法。我與
0377a10: 我所。合十三句。五蘊互論。成六十五。△二釋邊見。
0377a11: 二邊執見。謂即於彼薩迦耶見隨執斷常。障處中行出離
0377a12: 為業此通分別俱生二攝。此見差別於。諸惡見趣中。有執前際
0377a13: 四常論。一分常論。及計後際有想十六。無想俱非。
0377a14: 各有八論。七斷滅論等皆惟。分別起攝。
0377a15: 處中行。即非斷非常緣起正理也。由達緣起正理。
0377a16: 方能正信因果。依教修行。出離生死。今斷常二執。
0377a17: 正障此行。然亦有俱生分別。二種不同。具如下文
0377a18: 所明。若夫四常等則依邪教邪思惟起。惟屬分
0377a19: 別惑矣。四常者。一計二十劫常。二計四十劫常。
0377a20: 三計八十劫常。四以捷疾相智妄言為常。一分常
0377a21: 者。一梵天常我無常。二由戲笑故無常。三由相觀
0377a22: 視故無常。四捷疾觀察謂常無常。後際有想十六
0377a23: 者。一有色見。二無色見。三有色無色見。四非有色
0377a24: 非無色見。五有邊見。六無邊見。七有邊無邊見。八
0377b01: 非有邊非無邊見。九有樂見。十有苦見。十一有樂
0377b02: 有苦見。十二不苦不樂見。十三一想。十四若于想。
0377b03: 十五少想。十六無量想。無想八論者。一有色。二無
0377b04: 色。三有色無色。四非有色非無色。五有邊。六無邊。
0377b05: 七有邊無邊。八非有邊非無邊。俱非八論者。名相
0377b06: 與無想八論同。七斷滅論者。一身滅。二欲天滅。三
0377b07: 色天滅。四空處滅。五識處滅。六不用處滅。七有想
0377b08: 無想處滅。此等皆出阿含梵動經中。亦名梵網六
0377b09: 十二見。此是西域外道宗本。不應引大佛頂經陰
0377b10: 魔文釋。以佛頂經中行陰六十二見。乃修心誤墮。
0377b11: 與此不盡同也。△三釋邪見。
0377b12: 三邪見。謂謗因果作用實事。及非四見所攝之諸餘邪
0377b13: 執皆此見攝。如增上緣。名義遍故。此見差別於。諸惡見趣
0377b14: 中。有執前際二無因論。四有邊等。不死矯亂。及計後
0377b16: 易。或計自在等是一切物因。或有橫計諸邪解脫。或
0377b17: 有妄執非道為道。諸如是等。皆邪見攝。
0377b18: 一者撥無善惡諸因。二者撥無善惡所招苦樂諸
0377b19: 果。三者撥無善行惡行作用。四者撥無世出出間
0377b20: 父子聖凡種種俗諦實事。及身邊等四見之所不
0377b21: 攝。皆此邪見所攝。譬如因緣等三緣之所不攝。皆
0377b22: 增上緣所攝也。二無因者。一則從無想來。自謂本
0377b23: 無今有。一則捷疾觀察。妄謂無因而有。四有邊者。
0377b24: 一有邊想。二無邊想。三上方有邊四方無邊。四非
0377c01: 有邊非無邊。不死矯亂者。一云善惡有報耶無報
0377c02: 耶。二云有他世無他世耶。三云何善何不善。四乃
0377c03: 愚冥暗鈍。隨他言答。五現涅槃者。一云現在五欲
0377c04: 自恣。即是涅槃。二云初禪是涅槃。三云二禪是涅
0377c05: 槃。四云三禪是涅槃。五云四禪是涅槃。或計自在
0377c06: 等。即如初卷所破。諸邪解脫。即非果計果。非道為
0377c07: 道。即非因計因。△四釋二取。
0377c08: 四見取。謂於諸見之中。隨執一見。及所依蘊。執為此因最勝。能
0377c09: 得清淨之果。一切諍所依為業。五戒禁取。謂於隨順
0377c10: 諸見之戒禁。及所依蘊。執為此因最勝。能得清淨之果。無
0377c11: 利勤苦所依為業。
0377c12: 此正釋二取之相也。由有見執。故互相違反而
0377c13: 諍滋生。由持邪戒。故枉受勤苦而空無利益。
0377c15: 因計因。名戒取者。是互相影略而說。或是隨轉理門若。不
0377c16: 爾者。如何非滅計滅非道計道諸論皆。說為邪見。非說為
0377c17: 二取之所攝耶。
0377c18: 此通妨也。文義可知。意顯雙計因果。方名二取。單
0377c19: 計因果。止屬邪見耳。初正釋頌文竟。△二諸門分
0377c20: 別十一。初俱生分別門至十一例結餘門。今初。
0377c21: 如是總別十煩惱中。六通俱生及分別起。任運思察
0377c22: 俱得生故。疑及後之三見。唯分別起。要由惡友及邪
0377c23: 教力。自審思察。方得生故。
0377c24: 總則唯六。別須分十。故云總別十煩惱也。貪瞋癡
0378a01: 慢身見邊見。此六種中。一分任運生者。名俱生惑。
0378a02: 一分思察生者。名分別惑。若疑。及邪見。見取。戒取。
0378a03: 四種唯分別起也。俱生惑。即修所斷惑。亦名思惑。
0378a04: 分別惑。即見所斷惑。亦名見惑。
0378a05: 邊執見中通俱生者。有義。唯有斷見通于俱生。常見相麤
0378a06: 必由。惡友等力方引生故。瑜伽等說。何邊執見是俱生
0378a07: 耶。謂斷見攝以見道前。學現觀者已巳伏分別現起諸惑。而于心中。起如是
0378a08: 怖。今者我我何所在耶。故禽獸等若遇違緣。皆恐我
0378a09: 斷而起驚怖。
0378a10: 此下重辨邊執見之俱生義也。斷常二執。名邊執
0378a11: 見。釋此有兩家解。今初家但許斷見通於俱生。一
0378a12: 者學現觀人。已巳伏見惑。猶起斷怖。二者禽獸無惡
0378a13: 友教。不起見惑。亦起斷怖。故知斷見通于俱生。
0378a14: 有義。彼論依麤相說。理實俱生亦通常見。謂禽獸等。
0378a15: 執我常存。熾然造集長時資具。故顯揚等諸論皆說。
0378a16: 於五取蘊執斷計常。或是俱生。或分別起。
0378a17: 此第二解。正許常見亦通俱生也。義並可知。初俱
0378a18: 生分別門竟。△二自類相應門。
0378a19: 問曰。此十煩惱。誰幾相應答曰。貪與瞋疑。定不俱起貪。愛
0378a20: 瞋憎二境。必不同故。於境不決故疑。無染著故不貪。貪與
0378a21: 慢見。或得相應而不一定。所愛為貪。所陵為慢。境非一故。說不
0378a22: 俱起。所染為貪。所恃為慢。境可同故。說得相應。於五見境
0378a23: 皆可愛故。貪與五見相應無失。○瞋與慢疑。或得俱
0378a24: 起亦不一定。所瞋為瞋。所恃為慢。境非一故。說不相應所蔑為慢。
0378b01: 所憎為瞋。境可同故。說得俱起。初猶豫時為疑。未憎彼故
0378b02: 非瞋。說不俱起。久思不決是疑。便憤發故是瞋。說得相應。疑
0378b03: 順違事。隨應亦爾順事猶豫則不瞋。違事猶豫則憤發。瞋與見戒二取。必
0378b04: 不相應。執為勝道。不憎彼故。此瞋與身邊邪三見。或得
0378b05: 相應而不一定。於有樂蘊起身常見。不生憎故。說不相應。
0378b06: 於有苦蘊起身常見。生憎恚故。說得俱起。斷見翻此。
0378b07: 說瞋有無。邪見誹撥惡事好事。如次說瞋或無或有。
0378b08: 于樂蘊起斷見。則生瞋。于苦蘊起斷見。則不瞋。故
0378b09: 曰翻此說瞋有無也。邪見誹撥惡事。則不生瞋。妄
0378b10: 計無惡果故。邪見誹撥好事。則得生瞋。妄計無善
0378b11: 果故。
0378b12: 慢於境定。疑則不然故慢與疑。無相應義。慢與五見。
0378b13: 皆容俱起。行相展轉不相違故。然與斷見。必不俱生。
0378b14: 執我斷時。無陵恃故。與身邪見一分亦爾。
0378b15: 慢於境定。謂所恃之我。所陵之人。皆決定無疑惑
0378b16: 也。與身邪見一分亦爾者。謂執苦劣蘊為身者。不
0378b17: 能恃己巳陵他。邪見誹撥好事者。亦無所恃以陵他
0378b18: 故。
0378b19: 疑不審決。與見相違。故疑與見。定不俱起。○五見展
0378b20: 轉。必不相應。非一心中有多慧故。
0378b21: 五見皆以染慧為體。故一心中決不並起。
0378b22: 癡與九種。皆定相應。諸煩惱生。必由癡故。
0378b23: 癡。即無明。及諸煩惱根本。不破無明而能斷諸煩
0378b24: 惱。不可得也。然於諸理事明解。則名無癡。於諸理
0378c01: 事迷闇。則名為癡。當知理即空中二理。事即俗諦
0378c02: 差別因果作用實事也。迷于中理。名根本無明。迷
0378c03: 於空理及迷事者。皆名枝末無明。解中理者。名為
0378c04: 中觀。解空理者。名為空觀。解諸事者。名為假觀。是
0378c05: 故理事二名。攝盡三諦。解迷二種心所。攝盡三惑
0378c06: 三觀。若不達秖一理事。分合差別。則有七種二諦。
0378c07: 五種三諦。四種四諦。四種一諦。四種無諦之不同。
0378c08: 何能捨迷得解。以解融迷也哉。二自類相應門竟。
0378c09: △三諸識相應門。
0378c10: 問曰。此十煩惱。何識相應答曰。藏識全無。末那有四謂癡見慢
0378c11: 愛。意識具十。五識唯三。謂貪瞋癡。無分別故。由稱量
0378c12: 等。起慢等故。
0378c13: 無分別。謂前五識無隨念計度二種分別。但有自
0378c14: 性分別也。由稱量故起慢。由思察故起疑起見。今
0378c15: 五識既無隨念計度二種分別。故不能稱量思察。
0378c16: 不與慢疑五見相應。△四諸受相應門。
0378c17: 問曰。此十煩惱。何受相應答曰。貪瞋癡三不論。俱生分別。一
0378c18: 切容與五受相應以。貪會違緣亦與。憂苦俱故。瞋遇順
0378c19: 境亦與。喜樂俱故。○有義。俱生分別起慢。容與非苦之
0378c20: 四受相應。恃苦劣蘊亦得與。憂相應故。有義。俱生慢亦
0378c21: 與苦受俱起。意有苦受。前已巳說故。分別慢等。純苦趣
0378c22: 無以。彼純苦趣中。無有邪師邪教等故。然彼不造引惡趣
0378c23: 業。要由分別起之煩惱。乃能發彼引惡趣業。今彼純苦趣中。無分別起惑故。
0378c24: ○疑及後三惡見。容四受俱但除苦受。欲界之人疑未來無苦
0379a01: 等。亦喜受俱故。二取若緣憂俱見等。爾時得與憂相
0379a02: 應故。
0379a03: 恐有問曰。疑何容喜。故今釋曰。欲疑無苦。亦喜受
0379a04: 俱。又恐問曰。二取執為勝淨。何得有憂。故今釋曰。
0379a05: 若緣憂俱之見戒及所依蘊。亦得與憂相應。如投
0379a06: 拔髮等種種苦事。亦有憂故。
0379a07: 有義。俱生身邊二見。但與喜樂捨受相應。非五識俱
0379a08: 故無苦受。唯有覆無記故故無憂受。分別身邊二見。容四受俱但除苦受。
0379a09: 執苦俱蘊為我我所常得有憂受。斷見翻此執樂蘊斷。與憂相
0379a10: 應故。有義身邊。二見若俱生者。亦苦受俱。純受苦處。緣
0379a11: 極苦蘊。苦相應故。論說俱生一切煩惱。皆於三受現
0379a12: 行可得。廣說如前。餘如前說。
0379a13: 廣說如前。指第五卷釋三受文。餘如前說。謂分別
0379a14: 二見。同初義所說容四受俱也。
0379a15: 此依實義細釋也。若隨麤相一往明其梗概者。貪慢四見。樂喜捨
0379a16: 俱。瞋唯憂苦捨受俱起。癡與五受皆得相應。邪見及
0379a17: 疑。四俱除苦。
0379a18: 已巳上若細若麤。正判諸受相應竟。
0379a19: 貪癡俱之樂受。通下四地。餘七所俱之樂受。除欲界。
0379a20: 通三禪。疑及獨行癡在。欲界中。唯憂捨二受得俱。餘受俱起。
0379a21: 如理應知。
0379a22: 此更以諸受相應之惑而判屬界地也。下四地者。
0379a23: 一雜居。二初禪。三二禪。四三禪也。四禪已巳上。唯捨
0379a24: 受故。餘七者。除去貪瞋癡三也。慢疑五見。但與意
0379b01: 識相應。欲界無意地樂。故除欲界。唯通三禪。疑及
0379b02: 獨行癡。亦唯在意識。故欲界中無苦樂受。并無喜
0379b03: 者。前約細相。故云欲疑無苦。亦喜受俱。今隨麤相。
0379b04: 則疑惑未決。安得有喜。又獨行癡。凡有二種。一是
0379b05: 主獨行。獨能發業。二非主獨行。但與小隨同起。此
0379b06: 之二種在欲界中。若隨麤相。亦無喜受。故亦唯憂
0379b07: 捨俱也。餘苦受喜受俱起之惑所通界地。並可准
0379b08: 思。故不繁述。四諸受相應門竟。△五別境相應門。
0379b09: 問曰。此與別境。幾互相應答曰。貪瞋癡慢。容與別境五心所俱
0379b10: 起以貪瞋癡慢。專注一境之時。亦得有定故。疑及五見。各容
0379b11: 與四別境心所俱。疑則但除勝解以。不決定故五。見非與慧
0379b12: 俱以。不異慧故。
0379b13: △六三性相攝門。
0379b14: 問曰。此十煩惱。何性所攝答曰。瞋唯不善。損自他故。餘九
0379b15: 通于不善及有覆無記二性。上二界者。唯無記攝以被。定所伏故。
0379b16: 若欲界繫分別起者。唯不善攝。發惡行故。若是俱生
0379b17: 發惡行者。亦不善攝。損自他故。餘俱生不發惡行者。皆無記攝。
0379b18: 細不障善。非極損惱自他處故。當知俱生身邊二見。
0379b19: 唯無記攝以其。不發惡業。雖數現起。不障善故。
0379b20: △七界繫現緣門又三。初明界繫。二明現起。三明
0379b21: 互緣。今初。
0379b22: 問曰。此十煩惱。何界繫耶答曰。瞋唯在欲。餘通三界。
0379b23: △二明現起。
0379b24: 生在下地。未離下染。上地煩惱。不現在前。要得彼上
0379c01: 地之根本定者然後。彼上地之煩惱容現前故凡夫外道所修
0379c02: 世間味禪。諸有漏道以無二空觀智。雖不能伏分別起惑及第七識中
0379c03: 細俱生惑。而能伏除六識中之俱生麤惑。漸次證得上地之
0379c04: 根本定以。彼俱生麤惑。但迷事境緣外五塵而起。依外門轉。散亂
0379c05: 麤動。正障定故所以伏此麤俱生惑。得彼上地定已巳然後。彼上地之
0379c06: 分別俱生諸惑。皆容現前若夫。生在上地者。則下地諸惑
0379c07: 不論。分別不論俱生皆容現起何以知之。以。生第四禪定之中
0379c08: 有中者。由謗解脫便生于地獄故故知上地得起下地分別惑。又。身
0379c09: 在上地將生下時。起下地潤生之俱生愛故故知上地得起
0379c10: 下地俱生惑也。而有處言生上不起下者乃。依多分而說。或是
0379c11: 隨轉理門。
0379c12: 謗解脫者。無聞比丘證得四禪。起增上慢。妄謂己巳
0379c13: 得四果。不受後有。迨命終後。於中有中。見彼四禪
0379c14: 愛生之處。不知己巳實未證四果。云我今已巳證四
0379c15: 果。仍復有受生處。則佛所云羅漢不受後有。定是
0379c16: 誑語。由其於中有中。起此一念謗佛所說解脫之
0379c17: 心。於是四禪後有隨滅。地獄後有隨生也。潤生愛
0379c18: 者。於後有處任運染著。如入胎時。於父母起顛倒
0379c19: 愛之類是也。△三明互緣。
0379c20: 下地煩惱。亦緣上地。瑜伽等說。欲界繫貪。求上地生。
0379c21: 味上定故。既說瞋恚可以憎嫉滅道二諦。亦應憎嫉離欲
0379c22: 地故又復。總緣諸行。執我我所斷常慢者。得緣上故既此
0379c23: 貪瞋身邊慢五惑得緣上地。則。餘癡疑見戒邪五惑亦得緣上。其理極成。而
0379c24: 有處言貪瞋慢等不緣上者。依麤相說。或依別緣謂從。
0380a01: 不見世間別執他地之法以為我及我所等故故說身見不緣
0380a02: 上地。邊見必依身見起故故說邊見不緣上地。
0380a03: 總緣諸行等者。謂有外道。總緣三界色心諸行。執
0380a04: 謂我及我所。計斷計常。高舉於他。故身邊慢亦得
0380a05: 緣上。若依別緣。則不爾也。
0380a06: 上地煩惱。亦緣下地。說生上者。於下有情。恃己已勝德
0380a07: 而陵彼故又復。總緣諸行執我我所斷常愛者。得緣下
0380a08: 故。疑及後之三見亦得緣下。如理應思。而說上惑不緣下
0380a09: 者。彼亦依多分說。又或約別緣說。
0380a10: 不言瞋癡者。上地無瞋故。癡染心故。七界繫現
0380a11: 緣門竟。△八學等三攝門。
0380a12: 問曰。此十煩惱。學等何攝答曰。非學無學彼學無學唯是善故。
0380a13: 問。初果以上。思惑尚存。何故非學攝耶。答。研真斷
0380a14: 惑。名為學。真窮惑盡。名無學。初果以上。雖有思惑。
0380a15: 正研真時。惑不現起。出觀失念。煩惱方行。故曰。唯
0380a16: 聖罔念作狂。唯狂克念作聖。內外凡位。雖未證果。
0380a17: 而能修觀伏惑。即可云一念相應一念佛。則知三
0380a18: 乘有學。雖已巳稱聖。而出無漏觀時。或起煩惱。例可
0380a19: 云一念失照一念狂也。△九見等所斷門。
0380a20: 問曰。此十煩惱。何所斷耶答曰。非非所斷。彼非所斷。非染法
0380a21: 故。分別起者。唯見所斷。麤易斷故。若俱生者。唯修所
0380a22: 斷。細難斷故。見所斷之十種煩惱。實俱頓斷。以真見道
0380a23: 之時。總緣四諦故。然十煩惱之迷諦相。有總有別。總。謂十種
0380a24: 皆迷四諦。苦集是彼十惑因依處故。滅道是彼十惑怖畏
0380b01: 處故。別。謂別迷四諦相起身邊。二見。唯迷苦諦。不依集滅道起。餘
0380b02: 八煩惱。通迷四諦。以身邊二見。唯迷苦諦果處而起是以。別修
0380b03: 空觀及非我觀以對治之。唯屬苦諦境故此二唯迷苦義也。謂疑及身邊邪
0380b04: 三見。親迷苦理見戒。二取。執彼三見戒禁及所依蘊為
0380b05: 勝能淨。於自他見及彼眷屬。如次隨應起貪恚慢故二
0380b06: 取貪恚慢。迷苦則。相應無明。與九同其迷之親。不共無明。親
0380b07: 迷苦理此十通迷苦義也。疑及邪見。親迷集等三諦。二取貪恚慢
0380b08: 等。准苦應知迷集滅道亦。然瞋亦能親迷滅道。由怖畏彼
0380b09: 滅道。生憎嫉故。迷諦親麤相如是。
0380b10: 此既判見修二斷。復明迷諦有總有別有親有
0380b11: 也。於自他見等者。貪自見。恚他見。慢彼眷屬也。
0380b12: 委細說者若。貪瞋慢三與分別惑五。見及疑俱時生起者。隨
0380b13: 應如彼見道所斷。若俱生身邊二見。及與彼二見相應之愛慢
0380b14: 無明此五。雖迷苦諦以。細而難斷故。修道方斷復有。瞋及
0380b15: 餘愛等。迷別事而生者。不違諦觀。故亦修道所斷。
0380b16: 此復細判二斷也。見疑俱生。謂與五見及疑相應
0380b17: 而起之貪瞋慢也。俱生二見。謂一分任運之身邊
0380b18: 二見也。九見等所斷門竟。△十隨境立名門。
0380b19: 雖諸煩惱。皆有相分。而所仗本質。或有或無即。名為
0380b20: 緣有事緣無事之煩惱。彼煩惱之親所緣相分。雖皆有漏。
0380b21: 而所仗之本質。亦通無漏即。名為緣有漏緣無漏之煩
0380b22: 惱。緣自地境之所起者其煩惱之。相分似于本質。名緣分別所起
0380b23: 事境。緣滅道諦及他地境之所起者其煩惱之。相分與彼本質不
0380b24: 相似故。名緣分別所起名境但有名字而無質影故也。
0380c01: 所仗質或有或無者。緣現境。則有本質可托。緣過
0380c02: 未。則無本質可托也。親所緣皆有漏者。能變之心
0380c03: 是煩惱故。所變相分定惟有漏也。所仗質通無漏
0380c04: 者。或緣道滅二諦。或緣佛法僧寶而起癡疑邪見
0380c05: 及瞋慢等故也。夫現前一念。不起煩惱前已巳。于此
0380c06: 十煩惱中。隨起一種煩惱。皆有相分。既有相分。即
0380c07: 有見分。既有見相二分。即有自證及證自證。便是
0380c08: 四分。此四分中。相分屬色。見等三分屬名。名色二
0380c09: 字。收一切法即無不盡。又見分則通三量。自證及
0380c10: 證自證。唯是現量。又此四分。或攝為三。第四攝入
0380c11: 自證分故。或攝為二。後三俱是能緣性故。或攝為
0380c12: 一。體無別故。則此煩惱之性。可思議耶。不可思議
0380c13: 耶。又此煩惱。既能緣有事。亦能緣無事。既能緣有
0380c14: 漏。亦能緣無漏。既能緣事境。亦能緣名境。則何法
0380c15: 不具。何法不造。又能緣有漏自地他地。則攝盡六
0380c16: 凡法界。能緣無漏。則攝盡四聖法界。能緣有事。則
0380c17: 攝盡現在十界。能緣無事。則攝盡過去未來十界。
0380c18: 可謂微塵剎土。自他不隔於毫端。十世古今。始終
0380c19: 不離於當念矣。誰謂煩惱實性。非即佛性也哉。△
0380c20: 十一例結餘門。
0380c21: 餘門分別。如理應思。
0380c22: 正欲人觸類旁通。即於煩惱而見法界理也。三釋
0380c23: 根本煩惱竟。△四釋隨煩惱二。初舉頌。二論釋。今
0380c24: 初。
0381a01: 已巳說根本六煩惱相。諸隨煩惱。其相云何。頌曰。隨煩
0381a02: 惱謂忿。恨。覆。惱。嫉。慳。誑。諂。與害。憍。無慚。及無愧。掉舉。
0381a03: 與沉。不信。并懈怠。放逸。及失念。散亂。不正知。
0381a04: △二論釋二。初正釋頌文。二諸門分別。初中三。初
0381a05: 略釋通名。二廣釋別相。三釋與并及。今初。
0381a06: 論曰。唯是根本煩惱之分位差別及等流性故。名隨煩
0381a07: 惱。此二十種。類別有三。謂忿等十。各別起故。名小隨
0381a08: 煩惱。無慚等二。不善故。名中隨煩惱。掉舉等八。
0381a09: 染心故。名大隨煩惱。
0381a10: 分位差別。指無自體者言之。等流性。指有自體者
0381a11: 言之。不善。即惡也。染心。即不善及有覆無記心也。
0381a12: △二廣釋別相三。初釋十小隨。二釋二中隨。三釋
0381a13: 八大隨。初中十。初釋忿至十釋憍。今初。
0381a14: 云何為忿。依對現前不饒益境。憤發為性。能障不忿
0381a15: 執仗為業。謂懷忿者。多發暴惡身表業故。此即瞋恚
0381a16: 一分為體。離瞋無別忿相用故。
0381a17: 暴惡身表業。即執持器仗互相戰之惡相也。一
0381a18: 朝之忿。忘身及親。結禍速。莫此為甚。故首明之。
0381a19: △二釋恨。
0381a20: 云何為恨。由忿為先。懷惡不捨。結怨為性。能障不恨。
0381a22: 一分為體。離瞋無別恨相用故。
0381a23: 不念舊惡。怨是用希。懷恨不釋。徒自熱惱而已巳。△
0381a24: 三釋覆。
0381b01: 云何為覆。於自作罪。恐失利養名譽。隱藏為性。能障不
0381b02: 覆後必。悔惱為業。謂覆罪者。後必悔惱不安隱故。有義。
0381b03: 此覆乃是癡一分攝。論唯說此癡一分故。不懼當來苦
0381b04: 果。覆自罪故。有義。此覆應是貪癡各一分攝。亦恐失利
0381b05: 譽乃。覆自罪故。論據麤顯。唯說癡分。如說掉舉是貪
0381b06: 分故。然又說掉舉諸染心。不可執為唯是貪分。
0381b07: 罪無大小。發露則消滅。覆藏則增長。譬如樹根。露
0381b08: 則樹枯。埋則樹茂。是故有智慧者。發露懺悔。能因
0381b09: 重罪而悟無生。諸愚癡人。貪惜覆藏。每因小愆而
0381b10: 招劇苦。大佛頂經云。菩薩觀覆。如戴高山履于巨
0381b11: 海。修心之士。可不慎哉。△四釋惱。
0381b12: 云何為惱。忿恨為先。追觸暴熱。狠戾為性。能障不惱。
0381b13: 蛆螫為業。謂追往惡。觸現違緣。心便狠戾。多發囂暴
0381b14: 凶鄙麤言。蛆螫他故。此亦瞋恚一分為體。離瞋無別
0381b15: 惱相用故。
0381b16: 蛆。知列切。螫。施隻切。蟲行毒以傷人也。由此惱惑
0381b17: 起惡口業。毒逾蛇虺。乃至死後受毒蟲身。無有出
0381b18: 期。修心者宜深戒之。又忿恨惱。皆瞋為體。忿緣現
0381b19: 在。恨緣過去。惱追過去而觸現在。忿發身業。恨專
0381b20: 在意。惱發口業。是謂三種差別之相。△五釋嫉。
0381b21: 云何為嫉。殉自名利。不耐他榮。忌為性。能障不嫉。
0381b22: 憂慼為業。謂嫉者。聞見他榮。深懷憂慼。不安隱故。
0381b23: 此亦瞋恚一分為體。離瞋無別嫉相用故。
0381b24: 大乘理趣經云。彼人富貴。皆宿福生。以我貪嫉。豈
0381c01: 能侵奪。若不斷嫉。常受貧窮。無復威力。若能于他
0381c02: 富貴。起隨喜心。不捨毫。獲大功德。△六釋慳。
0381c03: 云何為慳。耽著財法。不能慧捨。秘為性。能障不慳。
0381c04: 鄙畜為業。謂慳者。心多鄙。畜積財法。不能捨故。
0381c05: 此即貪愛一分為體。離貪無別慳相用故。
0381c06: 慳財者。世世貧窮。慳法者。生生愚暗。不可不戒。△
0381c07: 七釋誑。
0381c08: 云何為誑。為獲利譽。矯現有德。詭詐為性。能障不誑。
0381c09: 邪命為業。謂矯誑者。心懷異謀。多現不實邪命事故。
0381c10: 此即貪癡一分為體。離貪癡二無別誑相用故。
0381c11: 一身衣食。所需幾何。作此欺誑。招無量罪。如末利
0381c12: 夫人轝夫四人往因。亦可為寒心也事出觀佛三昧海經。須者
0381c13: 尋之。△八釋諂。
0381c14: 云何為諂。為罔他故。矯設異儀。險曲為性。能障不諂
0381c15: 教誨為業。謂諂曲者。為罔他。曲順時宜。矯設方便。
0381c16: 為取他意。或藏己巳失。不任師友正教誨故。此亦貪癡
0381c17: 一分為體。離二無別諂相用故。
0381c18: 直心是道場。諂曲之心。與道相違。故不任教誨。△
0381c19: 九釋害。
0381c20: 云何為害。於諸有情。心無悲愍。損惱為性。能障不害
0381c21: 遍惱為業。謂有害者。逼惱他故。此亦瞋恚一分為體
0381c22: 離瞋無別害相用故。瞋害別相。准善應說。
0381c23: 無瞋名慈。不害名悲。故無慈即瞋。無悲即害也。障
0381c24: 菩提道。招劇報苦。損逼他人。終成自損而已巳。哀哉。
0382a01: △十釋憍。
0382a02: 云何為憍。於自盛事。深生染著。醉傲為性。能障不憍。
0382a03: 染依為業。謂憍醉者。生長一切雜染法故。此亦貪愛
0382a04: 一分為體。離貪無別憍相用故。
0382a05: 盛必有衰。何可憍醉。所恃盛事。未必長保。而所生
0382a06: 雜染。則相隨不離矣。不亦悲夫。初釋十小隨竟。△
0382a07: 二釋中二隨二。初別釋。二通簡。初中二。初釋無漸。
0382a08: 二釋無愧。今初。
0382a09: 云何無慚。不顧自法。輕拒賢善為性。能障礙慚。生長
0382a10: 惡行為業。謂於自法無所顧者。輕拒賢善。不恥過惡。
0382a11: 障慚。生長諸惡行故。
0382a12: 尊重己巳靈。名顧自法。不顧自法。即自暴自棄也。△
0382a13: 二釋無愧。
0382a14: 云何無愧。不顧世間。崇重暴惡為性。能障礙愧。生長
0382a15: 惡行為業。謂於世間無所顧者。崇重暴惡。不恥過罪。
0382a16: 障愧。生長諸惡行故。
0382a17: 護惜譏嫌。名顧世間。不顧世間。即甘為人下也。△
0382a18: 二通簡。
0382a19: 不恥過惡。是二通相。故諸聖教。假說為體。若執不恥
0382a20: 為二別相。則應此二體無差別。由斯二法應不俱生。
0382a21: 非受想等有此義故。若待自他立二別者。應非實有。
0382a22: 便違聖教。若許此二實而別起。復違論說俱遍惡心。
0382a23: 不善心時。隨緣何境。皆有輕拒善及崇重惡義。故此
0382a24: 二法。俱遍惡心。所緣不異。無別起失。然諸聖教說不
0382b01: 顧自他者。自法名自。世間名他。或即此中拒善崇惡。
0382b02: 於己巳益損。名自他故。而論說為貪等分者。是彼貪等等
0382b03: 流。非即彼性。
0382b04: 拒善則於己巳無益。名不顧自。崇惡則于己巳有損。名
0382b05: 不顧他。餘如慚愧中釋可知。貪等者。等于瞋癡。由
0382b06: 無慚愧。令貪瞋癡皆得生長。助成貪等。是彼等流。
0382b07: 故無慚愧。名為惡法。與諸禽獸不相異也。二釋二
0382b08: 中隨竟。△三釋八大隨八。初釋掉舉至八釋不正
0382b09: 知。今初。
0382b10: 云何掉舉。令心於境不寂靜為性。能障行捨奢摩他
0382b11: 為業。有義。掉舉乃是貪一分攝。論唯說此是貪分故。此
0382b12: 由憶昔樂事生故。有義。掉舉非唯貪攝。論說掉舉
0382b13: 染心故。又掉舉相。謂不寂靜。說是煩惱共相攝故。掉
0382b14: 舉離此煩惱共相無別相故。雖依一切煩惱假立。而貪位
0382b15: 增。說為貪分。有義。掉舉別有自性。遍諸染心。如不信
0382b16: 等。非因假說他分。體便非實。勿不信等。亦假有故。而論
0382b17: 說此掉舉以為世俗有者例。如睡眠等雖實有體。而。隨他無明相
0382b18: 說。掉舉別相。謂即囂動能。令與彼俱生之心心所法不寂靜
0382b19: 故。若離諸煩惱無別此掉舉相。不應別說障奢摩他。故
0382b20: 不寂靜。非此掉舉別相。
0382b21: 奢摩他。此翻為止。釋有三義。第三為正。△二釋
0382b22: 沉。
0382b23: 云何沉。令心於境無堪任為性。能障輕安毗舍
0382b24: 那為業。有義。沉乃是癡一分攝。論唯說此是癡分故。
0382c01: 昧沉重。是癡相故。有義。沉非但癡攝。謂無堪任。
0382c02: 是沉相。一切煩惱。皆無堪任。離此煩惱無堪任相。無別
0382c03: 沉相故。雖依一切煩惱假立。而癡相增。但說癡分。有
0382c04: 義。沉別有自性。雖名癡分。而是癡之等流。如不信等
0382c05: 非即癡攝論中。隨他相說。名世俗有。如睡眠等。是實有
0382c06: 性。沉別相。謂即懵重能。令與彼俱生之心心所法無堪任
0382c07: 故。若離諸煩惱。無別沉相。不應別說障毗舍那。
0382c08: 故無堪任。非此惛沉別相。此與癡相。有差別者。謂癡於
0382c09: 境迷闇為相。正障無癡。而非懵重。沉於境懵重為
0382c10: 相。正障輕安。而非迷闇。
0382c11: 毗舍那。此翻為觀。釋亦三義。第三為正。懵故名
0382c12: 。重故名沉。與癡差別。如文可知。△三釋不信。
0382c13: 云何不信。於實德能。不忍樂欲。心穢為性。能障淨信。
0382c14: 墮依為業。謂不信者。多懈怠故。不信三相。翻信應知
0382c15: 然諸染法。各有別相。唯此不信。自相渾濁。復能渾濁
0382c16: 餘心心所。如極穢物。自穢穢他。是故說此心穢為性。
0382c17: 由不信故。於實德能。不忍樂欲。非謂不忍樂欲別有自性。
0382c18: 若於餘事。邪忍樂欲。是此不信之因果。非此自性。
0382c19: 若有疑者。猶可生信。若直不信。則佛亦無如之何。
0382c20: 故極穢濁也。△四釋懈怠。
0382c21: 云何懈怠。於善惡品修斷事中。懶墮為性。能障精進。
0382c22: 增染為業。謂懈怠者。滋長染故。於諸染事。而勤者。
0382c23: 亦名懈怠。退善法故若。於無記事。而勤者。於諸善
0382c24: 品。無進退故。是欲勝解所攝。非別有性喻。如於無記事而
0383a01: 忍可樂欲。非淨非染。無信不信當知亦非精進。亦非懈怠也。
0383a02: △五釋放逸。
0383a03: 云何放逸。於染淨品。不能防修。縱恣流蕩為性。障不放
0383a04: 逸。增惡損善所依為業。謂由懈怠及貪瞋癡。不能防
0383a05: 修染淨品法。總名放逸。非別有體。雖慢疑等。亦有此
0383a06: 能。而方彼貪瞋癡懈四法則勢用微劣惟彼四法。障三善根及障。
0383a07: 法故。推究此放逸。更無別相。如不放逸中可例。
0383a08: △六釋失念。
0383a09: 云何失念。於諸所緣。不能明記為性。能障正念。散亂
0383a10: 所依為業。謂失念者。心散亂故。有義。失念即是。念一分
0383a11: 攝。說是煩惱相應之念故。有義。失念乃是癡一分攝。瑜
0383a12: 伽說此失念是癡分故。癡令念失。故名失念。有義。失念
0383a13: 乃是念癡俱一分攝。由前二文但是影略說故。論復說此
0383a14: 染心故。
0383a15: 釋有三義。亦以第三為正。△七釋散亂。
0383a16: 云何散亂。於諸所緣。令心流蕩為性。能障正定。惡慧
0383a17: 所依為業。謂散亂者。發惡慧故。有義。散亂乃是癡一分
0383a18: 攝。瑜伽說此是癡分故。有義。散亂乃是貪瞋癡攝。集論
0383a19: 等說是三分故瑜伽。說此是癡分者。遍染心故。謂貪瞋癡。
0383a20: 令心流蕩。勝餘法故。說為散亂。有義。散亂別有自體
0383a21: 集論。說三分者。是彼貪瞋癡之等流。如無慚等。非即彼貪瞋癡所
0383a22: 攝但以。隨他相說。名世俗有。散亂自有別相。謂即躁擾。令
0383a23: 與彼俱生之心心所法皆流蕩故。若離彼貪瞋癡三法無別自
0383a24: 體。不應別說障三麼地。
0383b01: 亦以第三義為正也。惡慧。謂邪簡擇。三摩地。即是
0383b02: 正定。
0383b03: 問曰掉舉散亂。二用何別答曰。彼掉舉令易解。此散亂令易緣。
0383b04: 雖一剎那。解緣無易。而於相續。有易義故問曰。染汙心
0383b05: 時。由掉亂力。常應念念易解易緣何故有時專注一境。答曰。或由
0383b06: 念等力所制伏。如繫猿猴。有暫時住。故掉與亂。俱遍
0383b07: 染心。
0383b08: 此更料簡。并釋疑也。初一問答。是對掉舉。料簡用
0383b09: 別。易解者。改其能知之心。易緣者。更其所緣之境
0383b10: 也。次一問答。釋疑可知。△八釋不正知。
0383b11: 云何不正知。於所觀境。謬解為性。能障正知。毀犯為
0383b12: 業。謂不正知者。多所毀犯故。有義。不正知乃是慧一分
0383b13: 攝。說是煩惱相應慧故。有義。不正知乃是癡一分攝。瑜
0383b14: 伽說此是癡分故。令知不正。名不正知。有義。不正知
0383b15: 乃是慧癡俱一分攝。由前二文影略說故。論復說此遍染
0383b16: 心故。
0383b17: 亦第三義為正。二廣釋別相竟。△三釋與并及。
0383b18: 頌中與并及之為言。顯隨煩惱非唯二十以。雜事等說復有。
0383b19: 會等多種隨煩惱故當知。隨煩惱名。亦攝根本煩惱以即。是
0383b20: 前根本煩惱之等流性故若夫。煩惱同類之餘染汙法則。
0383b21: 但可名為隨煩惱以。非根本煩惱攝故。
0383b22: 煩惱同類餘染汙法。如有覆無記之悔眠尋伺等
0383b23: 是也。
0383b24: 然今唯說二十隨煩惱者。謂非根本煩惱又。唯染麤不可悔眠
0383c01: 等通于善及細。故。此餘染法。或即此之分位。或是此之等流。
0383c02: 皆此二十所攝。隨其類別。如理應知。
0383c03: 初正釋頌文竟。△二諸門分別十二。初假實門至
0383c04: 十二隨境立名門。今初。
0383c05: 如是二十隨煩惱中。小十。大三。定是假有無慚。無愧。
0383c06: 不信。懈怠。定是實有。教理成故。掉舉。沉。散亂。三種。
0383c07: 有義是假。有義是實。所引理教。如前應知。
0383c08: 大三假有者。放逸失念不正知也。△二俱生分別
0383c09: 門。
0383c10: 二十皆通俱生分別。隨于俱生分別二種根本煩惱之勢力
0383c11: 起故。
0383c12: △三自類相應門。
0383c13: 此二十中。小十。展轉定不俱起。互相違故。行相麤猛。
0383c14: 各為主故。中二。一切不善心俱。隨其所應不善之法。皆得與
0383c15: 小隨大隨俱起論說大八諸染心。展轉于小隨中
0383c16: 隨皆容俱起。有處說六遍染心者以。掉增時不俱
0383c17: 起故。
0383c18: 沉增盛。則無掉舉。掉舉增盛。則無沉。故說此
0383c19: 二不染心。惟六法也。
0383c20: 有處但說五遍染者。以掉等違唯善故。
0383c21: 沉掉舉不信懈怠放逸。此之五法。唯于善心中
0383c22: 無。而于不善及有覆無記心中皆有。故說五遍。其
0383c23: 忘念不正知二法。若以癡一分為性者。則染心
0383c24: 若以念慧一分為性者。則不染心。散亂一法。雖
0384a01: 通不善及有覆無記。然有時被制伏故。所以亦不
0384a02: 說遍也。△四諸識俱起門。
0384a03: 此二十煩惱唯染性故。非與第八識俱。第七識中。唯有八
0384a05: 猛。五識中無。中二大八相通。五識容有。
0384a06: △五諸受相應門。
0384a07: 由斯中二大八之相既通。得與五受相應。有義。小十除諂誑
0384a08: 憍三其。忿等七法。唯與喜憂捨三受相應而。諂誑憍之
0384a09: 三法。與四受俱但。除苦受。有義。忿等七法。與四受俱但。除
0384a10: 樂受。諂誑憍三。五受俱起。意有苦受。前已巳說故。此受
0384a11: 俱相。如煩惱說。實義如是。若隨麤相則。忿恨惱嫉害
0384a12: 但與。憂捨二受俱其。覆慳二法但與喜捨二受俱。餘諂誑憍三法。更增
0384a13: 樂受。若中二與大八。即隨麤相。亦如實義得與五受相應。
0384a14: 小十二義。後義為正。實義如是。即結成第二正義
0384a15: 也。次更隨麤相略判。可知。△六別境相應門。
0384a16: 如是二十。與別境五。皆容俱起。不相違故。染念染慧。
0384a17: 雖非與念慧俱。而此二之癡一分攝者。亦得相應故。
0384a18: 染念。即忘念。染慧。即不正知也。
0384a19: 念亦緣現在與曾習相類之境。忿亦得緣剎那過去未久
0384a20: 之境。故忿與念。亦得相應。染定起時。心亦躁擾。故亂與
0384a21: 定。相應無失。
0384a22: 此釋伏難也。難曰。念緣曾習境。忿緣現在境。何得
0384a23: 相應。答釋可知。又難曰。定與散亂。何得相應。釋亦
0384a24: 可知。△七根本相應門。
0384b01: 中二大八與。十根本煩惱俱。小十定非與見疑俱起。此
0384b02: 小十相麤動。彼見疑審細故。忿等五法。容與慢癡俱。非與
0384b03: 貪恚並以即。是瞋分故。慳與癡慢俱。非與貪瞋並以即。是
0384b04: 貪分故。憍唯與癡俱。與慢解別。是貪分故。覆誑與諂
0384b05: 得與。貪癡慢俱以。行相無違但是。貪癡分故。
0384b06: 忿等五法。謂忿恨惱嫉害也。既是瞋分。則一心中
0384b07: 不容二瞋。又瞋與貪。定不俱起。故但得與慢癡俱
0384b08: 耳。慳是貪分。不與貪瞋並起。憍亦貪分。不與貪瞋
0384b09: 並起。而言與慢解別者。貪令心下。慢令心舉故也。
0384b10: 問曰。法華文句以憍釋慢。此云何通。答曰。前文亦
0384b11: 云。所染所恃境可同故。說貪與慢或得相應。又復
0384b12: 憍以醉傲為性。傲即慢也。世人每云憍傲。亦云憍
0384b13: 慢。此中且約小隨麤相。正憍醉時。未必陵他。故云
0384b14: 解別耳。言行相無違等者。貪分所攝之覆誑與諂。
0384b15: 不與癡違。癡分所攝之覆誑與諂。亦不與貪慢違
0384b16: 也。△八三性相攝門。
0384b17: 小七。中二。唯不善攝。小三。大八。亦通有覆無記。
0384b18: 小七。謂忿恨覆惱嫉慳害也。五皆瞋分。故惟不善。
0384b19: 覆兼貪癡。滋長罪垢。故唯不善。慳鄙。永塞福
0384b20: 路。故唯不善。諂誑憍三。若與無慚愧俱。則名為惡。
0384b21: 若未至於不顧自他。猶名有覆無記。大八若與十
0384b22: 不善中隨一俱起。則名為惡。若與其餘任運煩惱
0384b23: 相應。亦但名有覆無記也。△九界繫現緣門又三。
0384b24: 初明界繫。二明現起。三明互緣。今初。
0384c01: 小七。中二。唯欲界攝。誑諂通欲色二界。餘憍及八大皆通三
0384c02: 界。
0384c03: △二明現起。
0384c04: 生在下地。容起上地之十一謂八大及憍誑諂。以。耽上定於他起
0384c05: 憍誑諂故。
0384c06: 上地無忿等五。以無瞋故。亦無覆慳。無不善故。故
0384c07: 不言之。
0384c08: 若生上地。起下後十謂中二大八。以。邪見謗解脫。愛俱潤生惑。容
0384c09: 起彼故。小十則生上者無由起下。非正潤生及謗滅
0384c10: 故。
0384c11: △三明互緣。
0384c12: 中二大八。下亦緣上與。上緣之貪等相應起故。有
0384c13: 義。小十下不緣上。行相麤近。不遠取故。有義。嫉等亦
0384c14: 得緣上。於勝地法。生嫉等故。大八及諂誑。上亦緣
0384c15: 下與。下緣之慢等相應起故。梵於釋子。起諂誑故。憍
0384c16: 不緣下以下地。非其所恃境故。
0384c17: 小十二義。後義為長。餘可知。九界繫現緣門竟。△
0384c18: 十學等相攝門。
0384c19: 二十皆非學無學攝。此二十但是染。彼學無學唯淨故。
0384c20: 義如根本煩惱中釋。△十一三斷相攝門。
0384c21: 後十唯通見修所斷非非所斷。以。與分別俱生二種根本煩惱相
0384c22: 應起故。見所斷者。隨迷諦相。或總或別之根本煩惱俱
0384c23: 時而生。故隨所應。皆通四諦部分。其迷諦親等。皆如根本
0384c24: 煩惱中說。前十。有義。唯修所斷。緣麤事境。任運生故。
0385a01: 有義。亦通見修所斷。依分別俱生二種根本煩惱之勢力起
0385a02: 故以外道。緣他見等。生忿等故所以亦通見所斷也。見所斷者。隨
0385a03: 其所應緣總緣別根本惑力。皆通四部所攝。此中有義。忿
0385a04: 等但緣迷諦惑生。非親迷諦。行相麤淺。不深取故。有
0385a05: 義。嫉等亦親迷諦。於滅道等。生嫉等故。
0385a06: 後十。即中二大八。前十。即小隨十也。此中有義下。
0385a07: 又判迷諦親。有兩家解。可以並參。故無去取。△
0385a08: 十二隨境立名門。
0385a09: 然忿等十。但緣有事。要託本質。方得生故。
0385a10: 小十但緣有事。不緣無事。則知中二大八。通緣有
0385a11: 事無事也。以大八遍染。中二遍不善故。
0385a12: 緣有漏等。准上應知。
0385a13: 謂二十皆緣有漏無漏。亦皆緣事境名境也。於此
0385a14: 二十法中。隨拈一法。亦復不可思議若此。而眾生
0385a15: 迷不自覺。甘受妄顛倒輪迴。譬如闇中觸寶傷
0385a16: 身。又如翳見空華亂舞。豈不哀哉。四釋隨煩惱竟。
0385a17: 
0385a18: 成唯識論觀心法要卷第六
