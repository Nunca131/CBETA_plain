0126c12: 
0126c13: 
0126c14: 成唯識論卷第十
0126c15: 
0126c16: 金壇居士　王肯堂　證義
0126c17: 此十一障二障所攝至前後相望皆容具有。
0126c18: 二二障所攝。總舉煩惱所知二障。攝前諸障。前標
0126c19: 十障。今舉十一者。為前十地斷障之後。復有著礙
0126c20: 二愚。名有餘障。故有十一。深密經云。善男子。此諸
0126c21: 地中。有二十二種愚癡。十一種麤重。是也。問。煩惱
0126c22: 種現何位伏斷。答。若是煩惱分別種子。在初地真
0126c23: 見道時剎那頓斷。若是分別煩惱現行。資糧加行
0126c24: 漸漸降伏。若是俱生煩惱種子。等覺位中金剛喻
0127a01: 定現在前時一切頓斷。若是俱生煩惱現行亦從
0127a02: 加行位中漸漸降伏。自登初地。以至八地伏盡不
0127a03: 行。如阿羅漢者。集論云。此諸菩薩。雖未永斷一切
0127a04: 煩惱。然此煩惱猶如藥所伏諸毒。不起一切煩
0127a05: 惱過失。一切地中。如阿羅漢已巳斷煩惱。應有問云。
0127a06: 既如阿羅漢。令永不行。如何前四猶起我見。七地
0127a07: 已巳前猶起貪瞋等耶。故此答云。由故意力。謂六地
0127a08: 之前。容有出觀。尚有起。七地之中。常在無相。為
0127a09: 化眾生。故意而起。起不為失。八地以上。無功用行。
0127a10: 化利有情。已巳得任運。無煩故意。畢竟不行。以八地
0127a11: 得相土自在。九地得心自在。十地得法自在故。問。
0127a12: 所知種現。何位伏斷。答。若是分別所知種子。亦在
0127a13: 初地真見道時。與煩惱種剎那頓斷。若是分別所
0127a14: 知現行亦在資糧加行位中漸漸降伏若是俱生
0127a15: 所知種子。於十地中漸次斷滅。直至等覺位中金
0127a16: 剛喻定現在前時一剎那中方永斷盡。若是俱生
0127a17: 所知現行。亦在資糧加行位中漸漸降伏。直至十
0127a18: 地方永斷盡。問。六七二識皆有所知。何地斷何。答。
0127a19: 若所知與六識俱者。八地已巳上不復現行。無漏觀
0127a20: 心及生空智果。相續無間。故能與彼相違。若所知
0127a21: 障與七識俱者。第八已巳上猶可現行。直至十地法
0127a22: 空智果現在前時。得法自在。彼障方伏。問。前五轉
0127a23: 識煩惱所知。何地伏斷。答。前五轉識俱生煩惱。雖
0127a24: 在因中未轉依位。由彼第六無漏觀心降伏之力。
0127b01: 彼障不起。若是法執。五識中無。不須伏斷。問。何故
0127b02: 十地。修道位中。但斷所知障種。不斷煩惱。答。雖於
0127b03: 修道位中皆不斷煩惱種。斷所知時而彼煩惱麤
0127b04: 熏。亦漸斷滅。由此故言二障麤重。一一皆有三位
0127b05: 斷義。三位者。一見道位。頓斷分別二障種子。二修
0127b06: 道位。漸次伏斷俱生煩惱所知種現。三金剛道位。
0127b07: 能永斷盡二障種子。問。前已巳分十地。何又言三位
0127b08: 則資糧加行不斷麤重耶。答。雖諸位中皆斷麤重。
0127b09: 而三位顯。是故偏說耳。問。斷二障種熟頓熟漸。答
0127b10: 云。第七俱生煩惱所知二障種子。俱是頓斷。彼七
0127b11: 不能入生空觀。故無漸斷。二乘出三界。菩薩第八
0127b12: 地。皆是將得無學果時。一剎那中。頓斷三界煩惱
0127b13: 障種。而所知障種。則惟菩薩將成佛時。一剎那中
0127b14: 一切頓斷。與煩惱種俱。故云一切也。以第七識俱
0127b15: 生所知。任運內執。無分別故。境惟一類。無麤細故。
0127b16: 故唯頓斷若六識中俱煩惱種。有頓漸斷。分別煩
0127b17: 惱障種。見所斷者。三乘見道位中。一切頓斷。俱生
0127b18: 煩惱障種。修所斷者。隨根利鈍。有頓有漸。一類鈍
0127b19: 根二乘。約七生斷。將三界分九地。每地分七品。預
0127b20: 流果人。斷欲界思惑。至第五品。名一來向斷第六
0127b21: 品。名一來果。以有三品餘惑。還來人間故。若斷至
0127b22: 八品。名不還向。斷盡九品。名不還果。以欲界惑盡。
0127b23: 不生人間。故不還果。寄生淨居。復斷上八地各九
0127b24: 品惑。至七十一品。名阿羅漢向斷盡後品。證羅漢
0127c01: 果。復有一類利根二乘。將三界九地。九九八十一
0127c02: 品思惑。合為一聚分為九品。雖有九品。一生別斷。
0127c03: 不待七生故九品者。謂耎道中道。上道。各有三品。
0127c04: 三道共有九品。雜集九云。耎道者。謂耎耎。耎中。耎
0127c05: 上。品道。由此道故。能捨三界所繫地。地中上上。上
0127c06: 中。上下。三品煩惱。中道者。謂中耎。中中。中上。品道
0127c07: 由此道故。能捨三界所繫地。地中中上。中中。中耎。
0127c08: 三品煩惱。上道者謂上耎。上中。上上。三品道。由此
0127c09: 道故。能捨三界所繫地。地中耎上。耎中。耎耎。三品
0127c10: 煩惱。如是耎中上品道。復各別分為耎等三。建立
0127c11: 九品。為顯修道所斷煩惱漸次斷故。復何因緣。耎
0127c12: 耎品道。能斷上上品煩惱。由此煩惱。於極猛利毀
0127c13: 滅慚愧無羞者身中。麤重現行。易可覺了。易可
0127c14: 分別。是故此上品煩惱。猶如麤垢。微少對治。即能
0127c15: 除遣。若下下品煩惱。在與上相違者身中。微隱現
0127c16: 行。難可覺了。難可分別。如微隱垢。大力對治。方能
0127c17: 除遣。由此道理。當知所餘能。治所治。相翻建立。亦
0127c18: 爾。言三界九地者。雜集十三云。界差別者。謂欲界
0127c19: 異生有學無學。如欲界有三。色界無色界亦爾。又
0127c20: 有欲色界菩薩。又有欲界獨覺。不可思議如來。言
0127c21: 一一漸次者。雜集十三云。預流果向補特伽羅者。
0127c22: 謂住順決擇分位。及住見道十五心剎那位。此中
0127c23: 意說。始從一座順決擇分。乃至未至初果。皆名預
0127c24: 流果向。預流果補特伽羅者。謂住見道第十六心
0128a01: 剎那位。即此見道。亦名入正性決定。亦名於法現
0128a02: 觀。問。誰於見道最後心位得初果耶。答。若於欲界
0128a03: 未離欲者後入正性決定。得預流果。謂次第者。雖
0128a04: 少分離欲。亦名未離欲。彼後入正性決定。至第十
0128a05: 六心位。得預流果。若倍離欲者。後入正性決定。得
0128a06: 一來果。謂先用。世間道。已巳斷欲界修道所斷六品
0128a07: 煩惱。名倍離欲。彼後入正性決定。至第十六心位。
0128a08: 得一未果。若已巳離欲者。後入正性決定。得不還果。
0128a09: 謂先用世俗道已巳斷欲界修道所斷九品煩惱名
0128a10: 已巳離欲。彼後入正性決定。至第十六心位。得不還
0128a11: 果。一來果向補特伽羅者。謂於修道中。已巳斷欲界
0128a12: 五品煩惱。安住彼道。所以者何。由見道後已巳斷欲
0128a13: 界乃至中中品煩惱及住彼斷道故。一來果補特
0128a14: 伽羅者。謂於修道中。已巳斷欲界第六品煩惱。安住
0128a15: 彼道。所以者何。由已巳永斷永斷中耎品煩惱。斷道
0128a16: 究竟。建立此故。不還果向補特伽羅者。謂於修道
0128a17: 中。已巳斷欲界第七第八品煩惱。安住彼道。所以者
0128a18: 何。由一來果後。已巳斷欲界耎上耎中品煩惱。及住
0128a19: 彼斷道。建立此故。不還果補特伽羅者。謂於修道
0128a20: 中。已巳斷欲界第九品煩惱。安住彼道。所以者何。由
0128a21: 彼永斷欲界耎耎品煩惱。斷道究竟。建立此故。阿
0128a22: 羅漢果向補特伽羅者謂已巳永斷有頂八品煩惱。
0128a23: 安住彼道。阿羅漢果補特伽羅者。謂已巳永斷有頂
0128a24: 第九品煩惱。安住彼究竟道。合為一聚者。前論云。
0128b01: 復次說預流補特伽羅。此有二種。一漸出離。二頓
0128b02: 出離。漸出離者。如前廣說。頓出離者。謂入諦現觀
0128b03: 已巳。依止未至定發出世間道。頓斷三界一切煩惱
0128b04: 品品別斷。唯立二果。謂預流果。阿羅漢果。品品別
0128b05: 斷者謂先頓斷欲色無色界修道所斷上上品隨
0128b06: 眠如是乃至耎耎品。頓斷三界者。如見道所斷。非
0128b07: 如世間道界地漸次品品別斷。此義以何為證。如
0128b08: 指端經說。諸所有色。乃至識。若過去。若未來。若現
0128b09: 在。廣說乃至若遠若近。總此一切。略為一分。一團。
0128b10: 一積。一聚。如是略已巳。應觀一切皆是無常。一切皆
0128b11: 苦。乃至廣說。依如是觀。但可建立初後二果。由此
0128b12: 二果。如其次第。永斷三界一切見修所斷煩惱。無
0128b13: 餘所顯。故不立第二第三兩果。由此二果已巳見諦
0128b14: 者。唯斷欲界修道所斷。有餘無餘所顯故。詳此即
0128b15: 鈍利二根聲聞獨覺二乘也菩薩地中煩惱種子。
0128b16: 金剛喻定現在前時。一剎那中三界頓斷。若是第
0128b17: 六識中所知障種。二乘無分。唯菩薩斷。若分別起
0128b18: 見所斷者。菩薩於初地初心一時頓斷。若俱生起
0128b19: 修所斷者。從初地修道。以至十地漸次而斷。生金
0128b20: 剛喻定現在前時。與前煩惱種子。剎那斷盡。入究
0128b21: 竟位。問。何故第七所知障種。一時頓斷。六識所知
0128b22: 障種。有頓漸斷。答。以第七識任運內緣。境無麤細。
0128b23: 類無差別。故得頓斷。此第六識。通緣內外。境有麤
0128b24: 細。類有差別。故麤者頓斷。細者漸除。緣外者頓斷。
0128c01: 緣內者漸除也。下明兩乘斷障用功差別。若是鈍
0128c02: 根二乘。漸斷障時。必各別起無間解脫加行勝進。
0128c03: 或總或別。雜集九云。無間道者。謂有由此道無間。
0128c04: 永斷煩惱。令無所餘。所以者何。由此道無間。能永
0128c05: 除遣此品煩惱所生品類麤重。令無有餘又轉麤
0128c06: 重依。得無麤重是名修道中無間道。解脫道者。謂
0128c07: 由此道。證斷煩惱所得解脫。所以者何。由此道能
0128c08: 證煩惱永斷所得轉依故。勝進道者。謂為斷餘品
0128c09: 煩惱所有方便無間解脫道。是名勝進道。所以者
0128c10: 何。為斷此品後餘煩惱所有方便無間解脫道。望
0128c11: 此品是勝進故。名勝進道。又復棄捨斷煩惱方便。
0128c12: 或勤方便思惟諸法。或勤方便安住諸法。或進修
0128c13: 餘三摩底諸所有道。名勝進道。無間斷惑解脫
0128c14: 證真故各別起加行勝進二道起時或總或別。若
0128c15: 是利根菩薩。漸斷障位。雖分斷無明。分證真理。以
0128c16: 智起惑除。非要別起無間斷惑。解脫證真。以加行
0128c17: 等四種斷道。剎那前後。皆具有故。雜集十四云。若
0128c18: 諸菩薩性是利根。云何復令修練根耶。謂令依利
0128c19: 耎根。引發利中根。復依利中根。引發利利根。故前
0128c20: 已巳說一切菩薩性是利根。而復說於時時中應修
0128c21: 練根者。由於自種類。復有耎等三品後後相引發
0128c22: 故。說名練根。若異此者。諸利根種。性補特伽羅。應
0128c23: 根唯一品。諸菩薩等根品差別。應不可得。然有何
0128c24: 得。是故利根復有差別。
0129a01: 十真如者一行真如至為令圓滿後後建立。
0129a02: 四十真如。一由斷異生性障。證行真如。謂我法
0129a03: 二空所顯真如。無有一法而不在故。梁攝論中。名
0129a04: 為滿。滿一切有為行故。意明無有一法非二
0129a05: 空故。謂一切法本是二空。非別有如。來諸法。然
0129a06: 則下之十如。豈不耶。豈復非是二空所顯。答云。
0129a07: 行之如。是如總相。下之九如。隨德別立。今當初
0129a08: 得。得於總相。以受別名。故清疏云。此地最初偏
0129a09: 證滿也。二斷邪行障。證最勝真如。謂此真如。具
0129a10: 無邊德。於一切法最為勝故。此亦由翻破戒之失。
0129a11: 為無邊德。萬行之中。戒為最勝。由具戒故。證最勝
0129a12: 如。謂此如理。最為勝故。如說離欲。名為最勝。故智
0129a13: 度論第十五云。大惡病中。戒為良藥大怖畏中。戒
0129a14: 為守護。死黑闇中。戒為明燈。於惡道中。戒為猛將。
0129a15: 死海水中。戒為大船。故云最勝。三斷闇鈍障。證勝
0129a16: 流真如。謂此真如所流教法。於餘教法極為勝故。
0129a17: 梁攝論云。從真如流出正體智正體智流出後得
0129a18: 智。後得智流出大悲。大悲流出十二部經。名為勝
0129a19: 流法界。此有二意。一由得三慧。照大乘法。觀此教
0129a20: 法根本真如。如即勝流。二若證此如。說法勝故。四
0129a21: 斷微細煩惱現行障。證無攝受真如。謂此真如名
0129a22: 出世間。遠離身見。無所繫屬。世親釋云。於此如中。
0129a23: 無計我所。無攝我所。如北洲人無繫屬故。應說此
0129a24: 如非我執我慢我愛無明邊見我所見等所依取
0129b01: 故。五斷於下乘般涅槃障證類無別真如。謂此真
0129b02: 如。類無差別。真俗二諦合為一故。生死涅槃悉平
0129b03: 等故。非如眼等。類有異故。攝論名為相續無差別
0129b04: 法界。世親釋云。謂於此中。體無有異。非如眼等。隨
0129b05: 諸有情。相續差別。各各有異。無性意同。而梁論云。
0129b06: 由此法界。能令三世諸佛相續身不異者。眾生迷
0129b07: 此。萬類之異。諸佛證此。居然不變。六斷麤相現行
0129b08: 障。證無染淨真如。謂此真如。本性無染。非是染而
0129b09: 後淨故。攝論云。由緣起智能令般若波羅蜜多現
0129b10: 在前故。無性釋云。謂此地中。住緣起智。由此智力。
0129b11: 令無分別智而得現前。悟一切法無染無淨。攝論
0129b12: 名為無染淨法界。後成般若行。亦得自他相續無
0129b13: 染淨果。其揆一也。七斷細相現行障。證法無別真
0129b14: 如。謂此真如。雖多教法種種安立而無異故。慈恩
0129b15: 釋云。謂雖諸教法。依如建立。如無異故。又於教中。
0129b16: 立種種名。法界實相。而如無異。清疏云。以了種
0129b17: 種教法同真無相故。謂雖諸教法。隨機種種。不失
0129b18: 平等一味之相。故中邊論云。第七地中。所證法界。
0129b19: 名種種法無差別。由通達知此法無相。不行契經
0129b20: 等種種法相中故。八斷無相中作加行障。證不增
0129b21: 減真如。以住無相。不隨淨染有增減故。即此亦名
0129b22: 相上自在所依真如。證此真如。現相現土。皆自在
0129b23: 故。此名即攝論名。世親攝云。謂於此中。雜染減時
0129b24: 而無有減。清淨增時而無有增。無性釋云。法外無
0129c01: 用。所以不增諸法不壞。所以不減無性後釋。一同
0129c02: 世親。中邊論云由通達此。圓滿證得無生法忍。於
0129c03: 諸清淨雜染法中。不見一法。有增有減。世親釋相
0129c04: 土自在所依真如云。於諸相中。而得自在。名相自
0129c05: 在。隨其所欲。即能現前。故於所現土而得自在。如
0129c06: 欲令土成金等寶。隨意成故。相約現身。土約器界
0129c07: 九斷利他中不欲行障。證智自在所依真如。謂若
0129c08: 證得此真如已巳。於無礙解。得自在故。攝論名同。無
0129c09: 性釋云。謂此地中。得無礙解所依止故。分證得智
0129c10: 波羅蜜多。於一切法。不隨其言。善能了知諸意趣
0129c11: 義如實成就一切有情。受勝法樂。此云無礙解等
0129c12: 釋自在義。分證得等。釋於智義。中邊論云。有四自
0129c13: 在。一無分別自在即相自在。二淨土自在。三智自在。四
0129c14: 業自在。法界為此四種所依止義。第八地唯能通
0129c15: 達初二自在所依止義。後二如次在後二地。十斷
0129c16: 於諸法中未得自在障。證業自在等所依真如。以
0129c17: 斷未得自在障證法自在。由得法自在故。所作業
0129c18: 用無不自在謂神通作業總持定門皆自在故住
0129c19: 一切地。成就諸佛菩薩等。即業自在義雖真如性
0129c20: 下總結通難。為有問云。地之正證者。如初地中正
0129c21: 智親證真如則後九地中不應更證。以如無二無
0129c22: 異故。故此答云。雖真如性實無差別。而隨其所證
0129c23: 所生能證勝德。假立一種。故古德云。如雖一味。約
0129c24: 智。明昧。有十親證。釋此難也。應有問言。初地之內。
0130a01: 不達十如。應無發趣之果能達後後相及得果。若
0130a02: 已巳通達。何不齊證真如十德。故今答云。達即齊達
0130a03: 證行未圓故。行位有十。故有十種圓滿真如。乃至
0130a04: 如來。十皆能了。如辨中邊論廣有分別言能證者
0130a05: 由如行圓。後後地行。別別漸圓豈非約智有明昧
0130a06: 義乎。慈恩有二。先難古釋。後申正義。難古有三
0130a07: 一難云。謂境智互相如。約智證十如。何不境智互
0130a08: 相如。約境證一如。二難云。加行後得非親證。可說
0130a09: 彼智有明昧。正體緣如不變影。何得說此有。明昧
0130a10: 三難云。能證有分限。所證無分限。以限證無限。境
0130a11: 智豈相如。下出正義云。應知親證之言。但望當地
0130a12: 加行後得。故名為親不望後地。說為親證。故不相
0130a13: 違也。於義可知。今為古德先通此難。一我許有十
0130a14: 如。則應如所難。我今立一如。何因為此難。故應順
0130a15: 語答第一云。境智互相如。說智十證。境智互相
0130a16: 如。約境唯一證。二答第二云。汝證十如不變影。一
0130a17: 如而說為十。如我證真如不變影。何妨一智十親
0130a18: 證。三酬第三有二意。一隨。難通。以能隨所證。不許
0130a19: 有明昧。以所隨能證。真如應是智。二反難云。真如
0130a20: 無分限。不許有明昧。真如體不異。十德何由成。是
0130a21: 則前難未為切要。故云。雖真如無別。而隨勝德。假
0130a22: 立十種。此約所證德異。故有十地親證。又云。雖初
0130a23: 地中已巳達一切。而能證行猶未圓滿。為令圓滿後
0130a24: 後建立。此則亦約能證明昧意也。若唯取所證德
0130b01: 異。則初地未全證如。亦未能全通如無異難。如人
0130b02: 觀空。小時不遠。大則漸增。空雖無差。眼有明昧。通
0130b03: 上二廣辨地中修斷證義竟。
0130b04: 如是菩薩於十地中至捨二麤重而證得故。
0130b05: 三別開轉依六種位。牒上答前云何證得二種轉
0130b06: 依之問。攝論果斷分云。謂菩薩無住涅槃。以捨雜
0130b07: 染不捨生死二所依止轉依為相。此中生死。謂依
0130b08: 他起性雜染分涅槃。謂依他起性清淨分。二所依
0130b09: 止。謂通二分依他起性。轉依。謂即依他起性。對治
0130b10: 起時。轉捨雜染分。轉得清淨分。世親釋云。謂住此
0130b11: 轉依時。不容煩惱。不捨生死。是此轉依相。何者生
0130b12: 死。謂依他起雜染性分。何者涅槃。謂依他起清淨
0130b13: 性分。何者依止。謂通二分所依自性。何者轉依。謂
0130b14: 即此性對治生時。捨雜染分。得清淨分。先依位釋。
0130b15: 分為六種。一損力益能轉者。損。謂減損。力。謂勢力。
0130b16: 益。謂增益。能。謂功能。謂資糧位。具四種力。修六種
0130b17: 行。發三種心信解唯識相性具有勝解。謂加行位。
0130b18: 起四尋思。發四實智。觀二取空。具有慚愧。由此二
0130b19: 位修習勝解慚愧之力。便能減損本識染種勢力。
0130b20: 復能增益本識淨種功能。以轉染依淨名為轉依。
0130b21: 問。三賢未斷分別障種。未登聖位。何名轉依。答。雖
0130b22: 未斷分別障種。實證轉依。而能漸伏分別現行亦
0130b23: 得名為證轉依也。攝論云。謂由勝解力。聞熏習住
0130b24: 故。及由有羞恥。令諸煩惱少分現行不現行故。無
0130c01: 性釋云。謂由勝解力。及聞熏習力。損減依附阿賴
0130c02: 耶識中煩惱。增益彼對治功能。又由勝解聞熏習
0130c03: 住有羞恥故。令諸煩惱少分現行或不現行。世親
0130c04: 釋云。有羞恥等者。於此位中。若煩惱現行。即深羞
0130c05: 恥。或少分現行。或全不現行。二通達轉者。謂於初
0130c06: 地真見道時。頓斷分別我法二障種子。得根本智。
0130c07: 證遍行真如。實證一分真實轉依。名轉依位。攝論
0130c08: 云。謂諸菩薩已巳入大地。於真實非真實。顯現不顯
0130c09: 現。現前住故。乃至六地世親釋云。謂入地時所得
0130c10: 轉依乃至六地。或時為真實顯現因。或時出觀為
0130c11: 非真實顯現因。無性釋云。謂已巳證入菩薩大地。於
0130c12: 真非真。或現不現。無分別智。有間無間。而現行故
0130c13: 或時真現。謂入觀時。或非真現。謂出觀時。非真與
0130c14: 真。於此二時。如其次第。說名不現。此現不現。乃至
0130c15: 六地。三修習轉者。修。謂修葺。不使荒蕪。習。謂溫習。
0130c16: 不使忘失。謂從初地以至十地數數修習十種勝
0130c17: 行。漸漸斷除十種麤重。分分證得十種真如。名轉
0130c18: 依位。攝論云。謂猶有障。一切相不顯現。真實顯現
0130c19: 故。乃至十地。世親釋云。由所知障。說名有障。此轉
0130c20: 依位。乃至十地。一切有相不復顯現。唯有無相真
0130c21: 實顯現。下引論以證通達修習二轉義。謂前六地
0130c22: 皆名通達轉以通真達俗故。若以無相觀通真。則
0130c23: 真現而俗不現。若以有相觀達俗。則俗現而真不
0130c24: 現。以真俗相間。有無相雜。故名通達。謂後四地名
0131a01: 修習轉以長時修習純無相觀。斷餘麤重。不令有
0131a02: 間雜故。非真多不現。然雜煩惱未名清淨故。言多
0131a03: 令非真不現者。反顯非真。猶有少時現也。四果圓
0131a04: 滿轉。前名分證。此名滿證。自資糧至等覺無間道
0131a05: 普光明等十大三昧現在前時。永斷俱生二障極
0131a06: 微細種。至解脫道。頓證佛果。圓滿轉依。名究竟位。
0131a07: 從此自利畢功。唯是度生盡未來際。攝論云。謂永
0131a08: 無障。一切相不顯現。最清淨真實顯現。於一切相。
0131a09: 得自在故。無性釋云。由一切障。說名無障。以一切
0131a10: 障永無有故。得一切相皆不顯現。得最清淨真實
0131a11: 顯現。依此轉依。於一切相。得大自在。以於諸相得
0131a12: 自在故。隨其所樂。利樂有情。五下劣轉。專求自利。
0131a13: 不念利他。厭苦欣寂。不能等觀。唯證生空。法空未
0131a14: 證。斷煩惱種。不斷所知。證真擇滅。不證菩提。寂
0131a15: 滅樂。無勝堪能。具此六義。名下劣轉。攝論云。謂聲
0131a16: 聞等。唯能通達補特伽羅空無我性。一向背生死。
0131a17: 一向捨生死故。世親釋云。等者。等取獨覺。唯能通
0131a18: 達一空無我。不能利他。故是下劣。六廣大轉。反上
0131a19: 六義。即名廣大。攝論云謂諸菩薩兼通達法空無
0131a20: 我性。即於生死。見為寂靜。雖斷雜染。而不捨故。世
0131a21: 親釋云。由並通達二空無我。安住此中。捨諸雜染。
0131a22: 不捨生死。兼利自他。故是廣大。又攝論曰。若諸菩
0131a23: 薩。住下劣轉有何過失。不一切有情利益安樂
0131a24: 事故。違越一切菩薩法故。與下劣乘同解脫故。是
0131b01: 為過失。若諸菩薩。住廣大轉。有何功德。生死法中
0131b02: 以自轉依。為所依止。得自在故。於一切趣示現一
0131b03: 切有情之身。於最勝生。及三乘中。種種調伏。方便
0131b04: 善巧。安立所化諸有情故。是為功德。無性釋云。於
0131b05: 一切法得自在故。於一切趣。示顯一切同分之身。
0131b06: 種種調伏。方便善巧。安立所化難調有情置最勝
0131b07: 生。及三乘中。最勝生者。謂諸世間安樂生處。應知
0131b08: 此是說法功德。此中雖舉六種轉依。而意取第六
0131b09: 廣大轉。謂彼是捨二麤重而證得故。問。何以不取
0131b10: 果圓滿轉。曰。對菩薩說。是以不取。意明上約位。不
0131b11: 出後二大乘小乘。今揀小乘不取。故唯取第六耳。
0131b12: 轉依義別略有四種至此即四智相應心品。
0131b13: 四別明轉依四義。一能轉道。能轉即智。智能轉妄
0131b14: 復真。故名能轉。先伏後斷。故又分二。一能伏者。謂
0131b15: 二障種子有生現行勢力。惟修六行及加行根本
0131b16: 後得三智力能伏之。令不現行。名能伏道也。此通
0131b17: 漏無漏道。謂以六行漸伏。唯通有漏。若以加行後
0131b18: 得二智漸伏。通漏無漏。若以根本智頓伏。唯通無
0131b19: 漏故二能斷者。謂無分別根後二智。斷迷理事根
0131b20: 隨惑故。名能斷道。此於二道中除有漏。三智中除
0131b21: 加行。問何以除有漏。曰有二義故。一有漏曾習相
0131b22: 執所引故。二未泯相故。謂第七識念念執我。令第
0131b23: 六識所行施等不能亡相。故名曾習相執。又曰未
0131b24: 泯相故。雖有漏道常起現行。而不為損。亦無所益。
0131c01: 故能斷道。唯取無漏也。問。何以除加行。曰。以加行
0131c02: 智。但能勤勇樂欲趨求勝果。及所引因。皆未成辦
0131c03: 故加行智。但能伏惑。若實斷惑。唯是根本及後得
0131c04: 故。此以伏斷二義釋轉字義也。一師言。根本無分
0131c05: 別智。親證真理。能斷迷理隨眠。是能斷道。後得不
0131c06: 能斷迷理隨眠。非能斷道。一師出正義云。根本無
0131c07: 分別智能斷迷理隨眠。是能斷道。後得無分別智
0131c08: 雖不能斷迷理隨眠。而於安立非安立相。明了現
0131c09: 前。無倒證故。亦能永斷。迷事隨眠。亦能斷道。言迷
0131c10: 理迷事者。迷己巳為物名為迷理。認物為己巳。名為迷
0131c11: 事。故瑜伽云。修道位有出世能斷道。有世出世能
0131c12: 斷道。出世能斷道者。根本智也。世出世能斷道者
0131c13: 後得智也。唯此二道。能斷隨眠。未有純世間道。而
0131c14: 能永害隨眠者。純世間道者。即加行智也。以加行
0131c15: 智。唯在地前伏除分別二障現行。名純世間智。未
0131c16: 登地故。是有漏故。是曾習故。有分別故。是相執所
0131c17: 引發故。未忘相故。由斯理趣。見修所斷。迷理隨眠。
0131c18: 唯是根本。親證理故。迷事隨眠。根本後得二俱正
0131c19: 斷二所轉依。所轉即是漏無漏種。種必有依。名所
0131c20: 轉依。此亦有二。一持種依者。謂第八識。持染淨種。
0131c21: 為所依故。名持種依。修聖道時。轉令捨染得淨法
0131c22: 故。問。依他起性。亦染淨依。何不說耶。答云。雖亦是
0131c23: 依。無持種義。故此不說二迷悟依者。謂真如法。能
0131c24: 為迷悟之根本故。是生一切諸染淨法。名迷悟依。
0132a01: 修聖道時。轉令捨染得淨法故。問。餘法獨無迷悟
0132a02: 依耶。曰。雖可作依。而非根本。故此不說。三所轉捨。
0132a03: 漏無漏種。二非真實可斷可棄。名所轉捨。前斷後
0132a04: 棄復分為二一所斷捨者。真智除惑。故名為斷。永
0132a05: 不成就。故名為捨。謂俱生我法二障種子。障種非
0132a06: 實。故可斷捨。謂等覺位中。真無。間道。現在前時。無
0132a07: 漏智起。對治彼障。智起惑亡。名之為斷。永不成就。
0132a08: 名之為捨。彼種既斷。永不妄執實我實法。名捨
0132a09: 計。實我實法。自性本無。但對妄情。妄似於有。今妄
0132a10: 情斷。無境對心。假說此境。亦名為斷。由此道理。名
0132a11: 捨所執。諸有處言斷計者。義在於此。二所棄捨
0132a12: 者。謂有漏善異熟無記。劣無漏變易身。取要只是
0132a13: 有漏種現。劣無漏種現。至此最後解脫道時。盡棄
0132a14: 捨之。名四事也。餘有漏者。即二障餘有漏善法。劣
0132a15: 無漏種者。即十地中所生現行。圓謂圓滿。明謂行
0132a16: 相分明。異於菩薩未圓明故。此淨八識。非餘有漏
0132a17: 劣無漏依。故皆棄捨。問。何故必欲捨此二種。答。無
0132a18: 漏善生。漏善自滅。勝法圓明。劣法自違。法爾如然。
0132a19: 非勉強故。彼種既捨。彼二現行。永不復生。亦說為
0132a20: 捨。由此捨義。名捨變易劣生死法。言劣生死者。以
0132a21: 分段為勝。故以變易為劣也。此則總釋。下有二師
0132a22: 義。一云。此之有漏。及劣無漏與二障種。一時而捨
0132a23: 由二障種。有此二故。第二師云。金剛喻定現在前
0132a24: 時。但捨二障種子。所餘有漏善。及劣無漏種。猶未
0132b01: 斷捨。以無間道。不違彼故。若無間道。棄捨餘種。等
0132b02: 覺菩薩應無生死故。應無異熟故。住無間道。應名
0132b03: 佛故。後解脫道。成無用故。由斯義趣。故知無間道
0132b04: 中。金剛喻定。現在前時。障種雖斷。餘種猶存。直至
0132b05: 金剛後心。解脫道起。方斷餘種。爾時異熟轉成無
0132b06: 垢。非彼餘種所依止故。四所轉得。得者。對捨而言。
0132b07: 由轉捨故轉得也。所轉即前所斷二障。障盡得果。
0132b08: 名所轉得。得由生顯。復分為二一所顯得。謂大涅
0132b09: 槃。二所生得。謂大菩提。即前所謂證得二種轉依
0132b10: 也。菩提為能證智。涅槃是所證理。菩提從生因所
0132b11: 生。涅槃從了因所顯。故大乘法師云。理凝本有。出
0132b12: 纏而號涅槃。智照新生。果圓而稱正覺。乃四德之
0132b13: 鴻源。三明之妙本矣。問。涅槃自性本來清淨。何故
0132b14: 名所顯得。答。此雖本淨。而由客塵障覆。不能顯露。
0132b15: 至真聖道斷彼障已巳。其相乃顯。此涅槃相。是依真
0132b16: 如離二障已巳。而得施設。其體即是清淨法界。一切
0132b17: 法中。同一實相。由聖凡位有差別故。分為四種。一
0132b18: 本來自性清淨涅槃。此即一切法中所具真如實
0132b19: 理。本性無染。謂之清淨。本性寂然。故曰涅槃。梵語
0132b20: 涅槃。此云圓寂。寂故與一切法不一。諸法自。此
0132b21: 自寂故。圓故與一切法不異。無有一法而不故。
0132b22: 離一切相。故不可名言。離一切分別。故不可尋思。
0132b23: 真見道入聖位者。自內所證。其性本寂。非聖者。能
0132b24: 使之寂也。此其為本來自性者乎。二有餘依涅槃。
0132c01: 謂即真如出煩惱障。尚有分段生死苦所依故。以
0132c02: 諸聖者。最後苦身未曾滅故。喻伽云。住有餘依。墮
0132c03: 在眾數。猶有眾苦。所得轉依。猶與六處而共相應。
0132c04: 言眾數者。謂五蘊身。身為苦聚。故名眾苦。有微苦
0132c05: 者。彼雖出障。未離最後分段生死。故有微苦。問。既
0132c06: 有微苦。何名涅槃。答。雖有微苦相應。而障永滅。亦
0132c07: 名涅槃。以果縛雖存。子縛已巳盡故。三無餘依涅槃
0132c08: 者。是無最後分段生死苦。故名涅槃。瑜伽云。住無
0132c09: 餘依。不墮眾數。永無眾苦。而於六處永不相應。四
0132c10: 無住處涅槃者。上二是斷煩惱障所顯涅槃。此是
0132c11: 斷所知障所顯涅槃也。謂生死涅槃。二皆不住。名
0132c12: 無住處。用而常寂。故名涅槃。大悲般若常所輔。翼
0132c13: 者。一則悲智輔乎真如。一則悲智二互相輔。悲輔
0132c14: 智故。不住生死。智翼悲故。不住涅槃。不住涅槃。故
0132c15: 常用。不住生死。故常寂。若住生死。便同凡夫。若住
0132c16: 涅槃。便同小乘。由不住生死涅槃。故常在生死而
0132c17: 又常在涅槃也。此四涅槃。初一自性。眾生等有。而
0132c18: 無後三。住生死故。二乘無學容有前三。無後一者
0132c19: 住涅槃故。唯我世尊。可言具四。圓滿證故。此無住
0132c20: 涅槃。即是諸佛菩薩所住處也。難云。如何善逝。二
0132c21: 死永亡。亦有有餘依乎。善入塵勞。謂之善逝。即如
0132c22: 來十號之一也。答云。世尊雖無實苦所依。而現無
0132c23: 漏五蘊。似有。現身三界。示同眾生。似有微苦相相。
0132c24: 應故。或如來身。苦依盡故。說無餘依。有餘樂依。名
0133a01: 有餘依。不同二乘有餘苦依。何知無苦。曰捨無常
0133a02: 色。獲得常色。受想行識。亦復如是。故知無苦。有餘
0133a03: 樂依。此答有二。前明示有。同於二乘。後明以無漏
0133a04: 蘊為有餘依。故云非苦依在。問。若二乘有無餘依
0133a05: 者。如何有言彼唯有餘依。無無餘依。又有言彼都
0133a06: 無涅槃耶。答云。二乘能盡煩惱。豈并有餘依亦非
0133a07: 有哉。但煩惱雖斷。而身智猶存。即所知障苦依未
0133a08: 盡。圓寂之義。隱而不顯。約此義故。說無涅槃耳。豈
0133a09: 無煩惱障盡所顯有餘涅槃乎。復有處言無無餘
0133a10: 依者。以二乘爾時身智尚在。未證無苦依盡無餘
0133a11: 圓寂。故說彼言無無餘依。非彼後時身智俱滅。眾
0133a12: 苦永盡。亦無無餘涅槃也。或謂二乘無涅槃者。是
0133a13: 無第四無住涅槃。以是諸佛所證極果。豈無前三
0133a14: 乎。以前三是二乘有分故。又或依不定性聲聞而
0133a15: 說。亦可說彼無無餘依。不定性者。不是定要斷苦
0133a16: 入圓寂之種性也。彼纔證得有餘涅槃。決定迴心
0133a17: 求無上覺。由定願力。留身久住。修菩薩行。隨願度
0133a18: 生非如一類。定性聲聞。定要斷苦。入於圓寂。由此
0133a19: 義故。說彼聲聞。無無餘依。問。有餘無餘如何證入。
0133a20: 答。謂有定性二乘。深樂圓寂。入生空觀。斷煩惱已巳。
0133a21: 親證真如。永滅感生。煩惱種子。顯依真理。有餘涅
0133a22: 槃。由能感生煩惱盡故。所感後有。亦復不生。現在
0133a23: 生死苦依。及俱生任運煩惱。皆已巳滅盡。其餘色心。
0133a24: 有作用法。既無所依。與彼苦依。同時頓捨。顯依真
0133b01: 理無餘涅槃。問。證無餘時。二乘身智既滅。誰證涅
0133b02: 槃。答。證無餘時。雖無身智。而依圓寂。入無餘依。由
0133b03: 彼身智證。可說有身智。八卷云。依變化身。證無上
0133b04: 覺。非業報身。故不違理。然則與佛何以異乎。答。此
0133b05: 位既斷煩惱。證得清淨真如。離分別相。得寂滅樂
0133b06: 依斯義故。與佛無差。然上不求菩提。下不度眾生。
0133b07: 因乖萬行。果缺圓常。故復說彼有異於佛。問。煩惱
0133b08: 是不善性。正感生死。諸所知障。是無記性。不能正
0133b09: 感生死。如何斷彼。得證無住涅槃。答。彼所知是理
0133b10: 障。非正感生。然能隱覆法空真如。令彼不得智悲
0133b11: 雙運。畏生死苦。住定涅槃。故以法空智斷彼所知。
0133b12: 法空理顯。此理即是無住涅槃。於此生死涅槃。俱
0133b13: 不住故。問。既煩惱障。能障涅槃。斷煩惱已巳。得證擇
0133b14: 滅。若所知障。亦障涅槃。斷彼障已巳。應證擇滅。如何
0133b15: 斷彼。不得擇滅。答。擇滅無為。離煩惱縛。方能證得
0133b16: 彼所知障。性非煩惱。故斷彼時。不得擇滅。問。彼所
0133b17: 知障。既非是縛。若斷彼已巳。寧證涅槃。答。謂諸涅槃
0133b18: 各各不同。有擇滅攝者。非擇滅攝者。非諸涅槃。皆
0133b19: 擇滅攝。汝若不許無住非擇滅攝。則前自性清淨
0133b20: 應非涅槃。以彼亦非擇滅攝故。然斷煩惱得擇滅
0133b21: 者以煩惱障。能縛有情。住生死故。故斷煩惱。即得
0133b22: 擇滅。斷所知障。不得擇滅者。以所知障。不感生死。
0133b23: 故斷彼時。不得擇滅。問。既斷所知。不得擇滅。何名
0133b24: 涅槃。答。然由斷彼所知。得顯法空真理。此涅槃相
0133c01: 本來寂滅。故說涅槃。非此涅槃以擇滅為性也。故
0133c02: 四圓寂。於六無為中。有相攝者。有不攝者。若初自
0133c03: 性涅槃。與後無住涅槃。即真如無為攝。若中二有
0133c04: 餘無餘。是擇滅無為攝。問。若唯斷煩惱縛得擇滅
0133c05: 者。即如不動無為受想滅無為。亦能斷縛。此二在
0133c06: 空。擇滅。非擇滅。真如。四無為中。是誰所攝。答。此
0133c07: 二在四無為中。非擇滅無為攝。以此二種緣闕不
0133c08: 生。說蹔離故。非真擇滅。以真擇滅。是究竟滅。非蹔
0133c09: 離故。有非擇滅。是蹔離故。非永滅者。故二無為。非
0133c10: 擇滅攝。或以第四涅槃。亦是擇滅攝者。由真智決
0133c11: 擇之力。滅彼所知。得證涅槃故。問。若第四涅槃是
0133c12: 擇滅攝者。豈不濫同中二有餘無餘耶。答。擇滅有
0133c13: 二。一滅縛得。謂有餘無餘涅槃。是斷感生煩惱縛
0133c14: 而證得者。二滅障得。謂第四涅槃。是斷俱生微細
0133c15: 所知障種而證得者。故四圓寂。對六無為。初一涅
0133c16: 槃是真如攝。後三皆擇滅無為攝。不動等二。蹔伏
0133c17: 煩惱。非永斷故。非擇滅攝。言擇滅者。是究竟滅。非
0133c18: 蹔滅故。問云。既所知障。亦障涅槃。如何論初說所
0133c19: 知障障大菩提乎。曰。如說煩惱障障大涅槃。豈煩
0133c20: 惱不能為菩提障乎。聖教依勝。各說障一理實二
0133c21: 障通障二果也。如是所說四種涅槃。唯後三種。是
0133c22: 斷煩惱所知而顯得者。名所顯得。真如自性清淨
0133c23: 涅槃。凝然不動。湛若空平等共有。非所顯得。二
0133c24: 所生得。謂大菩提者。謂大菩提。本來具有能生無
0134a01: 漏種子。而由所知障礙。種不發生。由諸聖者。以修
0134a02: 道力。斷所知。令彼菩提。從無漏種子生起。起已巳。窮
0134a03: 未來際。相續無間。利益眾生。無有斷時。故名所生
0134a04: 得也。此即四智相應心品。問。轉八識成四智。何故
0134a05: 名為所生得耶。曰。轉滅有漏八識之時。從無漏種
0134a06: 生起四智。故名所生得耳。上文四種涅槃。真如一
0134a07: 種。即是真如門。本來自有。不從顯得。不從生得。次
0134a08: 三涅槃。與此菩提。皆是所顯所生。是生滅門攝。初
0134a09: 卷云。由斷續生煩惱障故。證真解脫。由斷解礙所
0134a10: 知障故。得大菩提。義見乎此。
0134a11: 云何四智相應心品至非已巳證得自位攝故。
0134a12: 此下廣明四智。即上二所生得之正文也一大圓
0134a13: 鏡智相應心品。佛地經云。復次妙生大圓鏡智者。
0134a14: 如依圓鏡。眾像。影現。如是依止如來智鏡。諸處境
0134a15: 識眾像影現。唯以圓鏡為譬喻者。當知圓鏡。如來
0134a16: 智鏡。平等平等。是故智鏡名圓鏡智。謂此心品離
0134a17: 諸分別者。因中無計度。果上亦離分別故。所緣行
0134a18: 相微細難知者。因中行相最極微細內執受境。亦
0134a19: 難測故。果上亦爾。不妄不愚一切境界者。因中能
0134a20: 緣三類性境。不緣妄故。不差謬故。果上亦爾。性相
0134a21: 清淨者。因中相染而性淨。今智光發明。性相俱淨
0134a22: 故。離諸雜染純淨圓德者。因中是所熏性。染熏成
0134a23: 染。淨熏成淨。果上轉成無垢。唯與白淨善法相應
0134a24: 故離雜染。由離雜故純。離染故淨。離染離雜。清淨
0134b01: 德相。圓滿具足故。現種依持能現能生身土智影
0134b02: 者因中能持種子。能生現行能現根身器界。果上
0134b03: 亦為清淨現行功德之依。亦為清淨種子功德之
0134b04: 持。能現能生身土三智之影。餘文可知謂三身三上三智之
0134b05: 影。皆鏡智之所現故。乃至一切境。皆悉影現。故莊嚴論云。
0134b06: 大圓鏡智。於一切境。不愚迷故。智體光明。鑒淨無
0134b07: 垢故。唯無漏德所依止故。一切身土此智能現故。
0134b08: 餘三智是此影故二平等性智相應心品。由昔因
0134b09: 中執有我故。於一切法。分自分他。立彊立界。種種
0134b10: 差別。不得平等。而與貪痴慢見恒共相應。今既轉
0134b11: 成智體。我法既除。悉皆平等。恒與慈悲喜捨相應。
0134b12: 為十地菩薩現他受用身。說法開導。妙觀察不共
0134b13: 所依者。言因中第六以第七為不共依。果上與妙
0134b14: 觀察為不共依也。無住涅槃之所建立者。因中由
0134b15: 彼所知。執為內我。障此涅槃。故轉智時。無住涅槃。
0134b16: 由茲發現。問。鏡智平等皆無分別。依何等義而有
0134b17: 差別。答。鏡智無分別。若明鏡之無心。平等無分別。
0134b18: 如日合空。空無異相故。此識恒共悲智相應。一味
0134b19: 無漏。佛地經云。復次妙生平等性智者。由十種相
0134b20: 圓滿成就。所謂證得諸相增上喜愛平等。一切領
0134b21: 受緣起平等。遠離異相非相平等。弘濟大慈平等。
0134b22: 無待大悲平等。隨諸眾生所樂示現平等。一切眾
0134b23: 生敬愛所說平等世間寂靜皆同一味平等。世間
0134b24: 諸法苦樂一味平等。修植無量功德究竟平等。證
0134c01: 此十相。故名平等。三妙觀察智相應心品。謂因中
0134c02: 第六緣諸法。果上亦爾。神用無方。稱之曰妙。
0134c03: 緣自共相。名為觀察。自即色心等別。共即同無常
0134c04: 等。又攝論云。圓成實性為共相。依他起性為自相。
0134c05: 言攝觀者。攝即藏義。觀即觀察。以此智品。於總持
0134c06: 門。善能觀察。亦能攝藏。不忘失故。六度道品為功
0134c07: 德寶。神通妙用為作用差別。既能觀察自相共相。
0134c08: 又能攝觀無量總持。又能發生功德珍寶。又能現
0134c09: 無邊差別作用。利樂有情。正顯無不遍知也。佛地
0134c10: 經云。如是如來妙觀察智。住持一切陀羅尼門。三
0134c11: 摩地門。無礙辯說諸佛妙法。能為頓起一切所知
0134c12: 無礙妙智種種無量相識因緣。種種可玩波羅蜜
0134c13: 多菩提分法。十力無畏。不共佛法之所莊嚴。甚可
0134c14: 愛樂。四成所作智相應心品。謂成就如來應作事
0134c15: 業故。佛地經云。由是如來勤身化業。示現種種工
0134c16: 巧等處。摧伏諸技傲慢眾生。以是善巧方便力故。
0134c17: 引諸眾生。令入聖教。成熟解脫。由是如來慶語化
0134c18: 業。宣揚種種隨所樂法。文義巧妙。小智眾生。初聞
0134c19: 尚信。以是善巧方便力故。引諸眾生。令入聖教。成
0134c20: 熟解脫。由是如來決意化業。決擇眾生八萬四千
0134c21: 心行差別。以是善巧方便力故。引諸眾生。令入聖
0134c22: 教。成熟解脫。佛地論云。成所作智。應知成立如來
0134c23: 化身。此復三種。一者身化。二者語化。三者意化。身
0134c24: 化復有三種。一現神通化。二現受生化。三現業果
0135a01: 化。語化亦有三種。一慶慰語化。二方便語化。三辯
0135a02: 揚語化。意化復有四種。一決擇意化。二造作意化。
0135a03: 三發起意化。四受領意化。成所作智能起如是三
0135a04: 業化用。此化三業。即是化身。應知此中以用顯體。
0135a05: 非此三業。即是智體。但是智上所現相分。成所作
0135a06: 智增上緣力。擊發鏡智相應淨識。令現如是三業
0135a07: 化用。自亦能現如是種種變化三業。廣說如經。如
0135a08: 是四智相應心品下。總結四智。轉心品得。問。若所
0135a09: 生得。唯有四智相應心品。則一切能變所變種子
0135a10: 現行。及相應心所。悉無有耶。答。言轉相應心品者。
0135a11: 但轉煩惱二十六。不定有二。其餘二十三法。能變
0135a12: 所變種現相生。悉如因中無異。二十二法者。謂
0135a13: 行五。別境亦五。善位十一。尋伺位中隨加一法。為
0135a14: 二十二。佛地只二十一。無尋伺故。佛地論云。於一
0135a15: 切處常行故。如來恒樂了所知境。欲無減故。印
0135a16: 境勝解。常無減故。了曾受境。念無減故。如來無有
0135a17: 不定心故。恒決擇故。極淨信等常相應故。無染污
0135a18: 故。無睡眠故。無惡作故現證一切無尋伺故。有漏
0135a19: 心品。勝劣不定。所緣拘礙。心法相應。或多或少。無
0135a20: 漏心品。自在無礙。心法平等。互不相障。問。若爾。何
0135a21: 故獨言四智相應心品。而不及餘。答。如是二十二
0135a22: 心法。雖能變之智。所變之如。種現俱生。而智用增。
0135a23: 以智名顯。故此四品總攝佛地一切有為功德皆
0135a24: 盡。問。轉何識。得何智。曰。轉有漏第八相應心品。為
0135b01: 大圓鏡智。轉此智時。成等正覺。塵剎剎塵。一一皆
0135b02: 照。故曰。大圓無垢同時發。普照十方塵剎中。轉有
0135b03: 漏第七相應心品。為平等性智。現十種他受用身。
0135b04: 為十地菩薩說法。故曰。如來現起他受用。十地菩薩
0135b05: 所被機。轉有漏第六相應心品。為妙觀察智。普照
0135b06: 大千世界。故曰。遠行地後純無漏。觀察圓明照大
0135b07: 千。轉有漏前五相應心品。為成所作智。現三類身。
0135b08: 利生接物。故曰。圓明初發成無漏。三類分身息苦
0135b09: 輪。言三類者。三類化身也。大化千丈身。被大乘四
0135b10: 加行菩薩。小化丈六身。被大乘三資糧位菩薩。與
0135b11: 二乘凡夫。隨類化。則三乘普被。六趣均霑。應有難
0135b12: 言。既言轉八識成四智。明知唯智無識。故今釋云。
0135b13: 智雖非識。而依識轉。識為主故。智非主故。說轉識
0135b14: 得耳。又一師云。據轉強得強。云轉識成智。何以言
0135b15: 之。因中識強智劣。果位智強識劣。故云轉強得強
0135b16: 也。因中煩惱雜染盛故。分別強故。所以識強。純惡
0135b17: 慧故。無決斷故所以智劣。果位但有淨故。無分別
0135b18: 故。所以識劣。無惡慧故。決斷勝故。所以智強。又一
0135b19: 師云。為勸有情依智捨識。故說轉八識而得此四
0135b20: 智。次四智現起分位。問。大圓鏡智相應心品。至何
0135b21: 位次。方得現起。一師言。此智在等覺菩薩無間道
0135b22: 中。方得現起。以異熟識中。有漏善種。及劣無漏種。
0135b23: 與極微細所知障種。俱時捨故。相應心品。亦轉鏡
0135b24: 智。若謂爾時鏡智不起。異熟識種。既已巳轉依。爾時
0135c01: 何識能持淨種。故無間道決定現起。一師言。此智
0135c02: 相應心品。在等覺解脫道中。成正覺時。方得生起。
0135c03: 無間道中。金剛喻定。現在前時。但斷二障。微細種
0135c04: 子。猶未盡捨異熟種子。以異熟種與無間道不相
0135c05: 違故。以無間道。不能遮礙有漏善種。及劣無漏種。
0135c06: 以此二種。至解脫道。成正覺時。定相違故。若謂金
0135c07: 剛喻定現在前時。能空異熟。無所熏識。爾時本有
0135c08: 無漏種子。應皆現前。便成佛果。何必更待第二剎
0135c09: 那解脫道耶。由斯義故。定知此品。從解脫道。初成
0135c10: 佛時。方得現前。盡未來際。持無漏種。相續不斷。非
0135c11: 無間道。得有斯義。問。平等性智。何位現起。答。菩薩
0135c12: 見道位時。違分別執。方得現起。問。第七唯內執我。
0135c13: 唯是俱生。無力斷惑。云何初見道時。斷分別惑。答。
0135c14: 由第六識。入雙空觀得此第七。我法二執不起。故
0135c15: 第六識真見道中。頓斷分別二障種子。顯二空智。
0135c16: 名下品轉。由第六識。初轉依時。帶起第七。亦轉一
0135c17: 分無分別智。故論云。雙執末那歸種位。平等性智
0135c18: 方現前。正謂第七無力斷惑。全仗第六識也。故頌
0135c19: 云。分別二障極喜無。六七俱生地地除。第七修道
0135c20: 除種現。金剛道後等皆無。故第七得成無漏者。第
0135c21: 六之力也。後十地中。執未斷等者。謂第七識雖斷
0135c22: 分別。後十地中。俱生未滅。有漏位中。智有間斷。至
0135c23: 法雲後。斷二障種。得究竟轉。與淨第八。互為所依。
0135c24: 相續而轉。盡未來際。問。妙觀察智何位現起。答。由
0136a01: 第六識因中。分別我執。續諸生死。故見道時。斷分
0136a02: 別障種。生空智果。方得現起。自見道後。即用此智
0136a03: 斷盡俱生。名無學位。以二乘人不斷所知。無法空
0136a04: 智故。若菩薩於加行位終。初見道時。此智亦起。或
0136a05: 從二地已巳上。入無漏觀。及入滅盡定。此智皆起。若
0136a06: 法空觀智。菩薩見道時。斷盡分別法執種。及斷俱
0136a07: 生一分法執。現起一分無分別智。從後二地。展轉
0136a08: 而上。除有漏觀生空智果。及入滅定。此智皆容現
0136a09: 起。此上六七二智。因中皆轉。非如鏡智。與成所作
0136a10: 智。必解脫道方得轉故故曰。六七因中轉。五八果
0136a11: 上圓。問。成所作智何位現起。一師言菩薩修道位
0136a12: 中。此智亦得初起。謂第六意識後得引故。於淨土
0136a13: 中起五識故。一師出正義云。此智必究竟位。方得
0136a14: 初起。以十地修道位中。尚依有漏異熟所變眼等
0136a15: 五根。此五色根。非無漏故。有漏五根。唯與有漏五
0136a16: 識。為不共依。為俱有依。為同境依。言不共者。即不
0136a17: 共五根。根唯為眼識依故。言必俱者。是俱有依根
0136a18: 識同時故。言同境者。即同境依。根識共同緣一境
0136a19: 故此三名異。俱是五根。皆三依中俱有依攝。所依
0136a20: 眼等既是有漏。不能發生無漏淨識。以無漏根識。
0136a21: 取境必明。有漏根識。取境必昧。由斯義故。此智要
0136a22: 得成佛時轉有漏異熟眼根等成無漏時。此無漏
0136a23: 智。方容現起。然有間斷。猶作意力。方得起故。非若
0136a24: 前三長時相續也。問。若此四智。本來具有。何故必
0136b01: 由五位。方得圓滿。答。此四智種性。雖皆本有。良由
0136b02: 二障所纏。未能發起。要藉資糧位中。聞大乘法資
0136b03: 熏擊起加行位中。上下尋思。人初地時。方得現行。
0136b04: 在修道位。漸漸增長。至究竟位。方得圓滿。不增不
0136b05: 減。盡未來際。問。此四不減可爾。何故不增。答。此四
0136b06: 但從本有無漏種生。不復更熏無漏種子。若許熏
0136b07: 種。則應後佛四智劣於前佛。前佛四智。勝於後佛
0136b08: 以前佛先熏。後佛後熏故。佛地論云。如是四智相
0136b09: 應心品。種子本有。無始法爾。不從熏立。名本性住
0136b10: 種性。發心以後。外緣熏發。漸漸增長。名習所成種
0136b11: 性。初地已巳上。隨其所應。乃得現起。數復熏習轉增
0136b12: 轉勝。乃至證得金剛喻定。從此已巳後。雖數現行。不
0136b13: 復熏習。更令增長。功德圓滿。不可增故。持種淨識。
0136b14: 既非無記。不可熏故。前佛後佛。功德多少。成過失
0136b15: 故。次明四智所緣。問。此四智。於妙用時。各緣何境。
0136b16: 曰。大圓鏡智。有義但緣真如為境。以無分別。非後
0136b17: 得故。又行相所緣不可知故。不緣一切。有義緣一
0136b18: 切法。以圓鏡智無不照故。引莊嚴論。證緣一切境
0136b19: 引佛地經。證現一切影。又此下。例明。謂因中緣三
0136b20: 類境。果上亦爾。因中行相所緣。俱微細故。說不可
0136b21: 知。果上亦爾。非謂無分別故。說不可知。此智亦緣
0136b22: 一切世俗境故。亦如因中阿賴耶識。能緣俗故。緣
0136b23: 真如境。是無分別智攝。緣俗諦境。是後得智攝。問。
0136b24: 根本後得。是一是二。答。其體是一。隨用分二。用此
0136c01: 而緣真如。即名根本用此而緣俗諦。即名後得。問。
0136c02: 二智既是一體。起無前後。何名後得。答。由證真故。
0136c03: 有根本。由了俗故。有後得。了俗必由證真。故假立
0136c04: 前後非謂先根本而後得也。其餘平妙二智。亦分
0136c05: 為二。准此應知。平等性智。有義唯緣淨八。即如後
0136c06: 七緣染八故。有義唯緣真如。十平等性。即真如故。
0136c07: 而正義則緣真俗為境。引佛地緣。證緣真如。引
0136c08: 莊嚴論。證緣俗諦。十種平等。前已巳具引矣。妙觀察
0136c09: 智。觀一切法自相無礙。即依他起。是緣俗諦。後得
0136c10: 智攝。觀一切法共相無礙。即圓成實。是緣真諦。根
0136c11: 本智攝。成所作智有義但緣五現在境。不緣過未。
0136c12: 有義緣三世諸法。為佛地經說此智能起作三
0136c13: 業諸變化事。決擇有情心行差別。領受去來現在
0136c14: 等義。若不緣。何有如此所說功能。然此心品。作
0136c15: 意起故。數有間斷故所緣法少多不定。故莊嚴論
0136c16: 且說五根於五境轉。不言此智唯緣五境。故不相
0136c17: 違。此智必假作意之力。方得生起。由度生故。緣俗
0136c18: 諦境。方起變化三業故。此智唯後得攝。不通根本。
0136c19: 以前三依心根故二智俱通。此智但依色根。故唯
0136c20: 後得。故曰。變相觀空唯後得。果中猶自不詮真也。
0136c21: 問。此四智既同緣真俗境者。即其妙用。亦應無
0136c22: 別。何故各分為四耶。答云。雖皆能緣一切法。而
0136c23: 用有異。謂圓鏡智。現自受用身。自受用土。持無漏
0136c24: 種。與因中第八緣境同。平等智品。為十地菩薩現
0137a01: 他受用身。他受用土。成所作智。能現化身化土。觀
0137a02: 察智品。觀察自他功能。自他過失。隨根大小。施大
0137a03: 法雨。決斷眾疑。利益有情。如是等門。差別多種。故
0137a04: 分為四。此四下。總結。謂此四智。皆是菩提所生得
0137a05: 攝。此所生得。總名菩提。及前四種涅槃。名所顯得。
0137a06: 雖有菩提涅槃所生所顯之別。然皆攝在前科所
0137a07: 轉得中。問。轉依位中總有四種。何故此中但取二
0137a08: 所轉得。不取前三。答。以頌中說證得轉依。故但取
0137a09: 所轉得中二種得也。以此二得。皆證得故。問。此修
0137a10: 習位。說能證得。是因證位。是果證位。答。是約因中
0137a11: 將證位說。非是果上已巳證位攝。通上第四修習位
0137a12: 竟。
0137a13: 後究竟位其相云何至安樂解脫身大牟尼名法。
0137a14: 五究竟位。此問及頌答。乃世親之文。為第三十頌。
0137a15: 從上修習。至此究竟。故曰究竟。金剛心後解脫道
0137a16: 中。盡未來際。皆此位攝。雜集云。何等究竟道。謂依
0137a17: 金剛喻定。一切麤重永已巳息故。一切戲論永已巳斷
0137a18: 故。永證一切離繫果故。從此次第無間轉依證得
0137a19: 盡智。及無生智。十無學法等。
0137a20: 論曰前修習位所得轉依至皆悉具足而純無漏。
0137a21: 此下。護法等解釋頌意。分二。初正釋。後別明。正釋
0137a22: 中。先釋頌初句。言前位中所轉得。即是此中究竟
0137a23: 位相也。頌中此字。即牒前位二轉依果。此果即是
0137a24: 究竟位中無漏界攝。言無漏界者。謂五住究盡。二
0137b01: 死永亡。無量淨德。一時圓足。無有漏失。故名無漏。
0137b02: 言界者。是藏義。以能含藏智慧光明總持禪定及
0137b03: 神通等大功德故。亦是因義。能生五乘世出世間
0137b04: 利樂事故。人。天。聲聞。緣覺。菩薩。為五乘也。問云。涅
0137b05: 槃真如。是清淨界可唯無漏。菩提智品。原是色心。
0137b06: 何唯無漏耶。答云。四智心品。雖屬色心。非苦集諦。
0137b07: 道諦攝故。唯無漏攝。謂佛地中所有一切功德身
0137b08: 土總持智慧神通等事。皆是四智無漏種生。以永
0137b09: 捨盡有漏種故。問。法報二身。固是無漏道諦所攝。
0137b10: 諸變化身。定有生死。豈亦道諦攝耶。答。雖其示現
0137b11: 作生死身似乎苦諦。業煩惱等。似乎集諦。而有漏
0137b12: 種。已巳斷絕。故實是無漏。道諦所攝。難云。集論等說
0137b13: 十五界等。唯是有漏。若如來三身四智。皆是無漏
0137b14: 攝者。豈如來無五根五識五外界等乎。釋此一難
0137b15: 有二師義。第一師。即佛地論正義。彼謂如來功德
0137b16: 身土甚深微妙。非有非無。非心所測。非口所宣。是
0137b17: 無漏界攝。非界處法攝。故與集論。理不相違。第二
0137b18: 師。謂如來根境妙定所生。是無漏法界色攝。以佛
0137b19: 非是有漏五識界攝故。集論所說有漏五識。定非
0137b20: 佛有。問。五根五境。定依識變。何故根境。非五識攝。
0137b21: 答。雖根境定依識變。然麤細有異謂如來無漏細
0137b22: 五境。不同有漏麤五境故。無漏五識。不同有漏五
0137b23: 識界故。以經說無漏者。佛心在定故。論說有漏者。
0137b24: 五識散亂故。問。如來根境。既非五識攝。成所作智
0137c01: 亦不應與五識相應。是與何識相應耶。答。成所作
0137c02: 智。與第六相應。仗。彼引起變化三業故。問。若爾。與
0137c03: 妙觀察有何差別。答。彼觀察智。觀察色心諸法自
0137c04: 共相等。此成所作。緣事相境。起三業化。故不同也。
0137c05: 問。此二既有差別。應不並生。以一類二識。不俱起
0137c06: 故。如何說言。與彼相應而得引起。答云。不許並起。
0137c07: 理固宜然。體一用分。俱亦何失。或成事智。不但與
0137c08: 第六相應。亦與第七淨識相應。以成所作智。依五
0137c09: 色根。緣五塵境。是平等智作用差別故何謂差別
0137c10: 耶。謂淨第七起他受用身土相者。平等品攝。起變
0137c11: 化身土。是成事品攝也。問。若成所作智。既與五七
0137c12: 淨識相應。豈不此品。亦得攝五識耶。答。非是轉彼
0137c13: 五識得成智體。而彼智體。即是彼識所攝以彼識
0137c14: 智轉未轉位各有體故。即如轉生死而為涅槃。不
0137c15: 可謂彼涅槃即是生死。以生死涅槃。轉未轉位。各
0137c16: 有體故。是故於此。不應為難。第三師謂如來身土。
0137c17: 如其所應。攝在五蘊十二處十八界中。而此三科。
0137c18: 生佛共有。如來無漏。眾生有漏。各不相濫。論說十
0137c19: 五界唯有漏者。乃依二乘麤淺境說。非依大乘。故
0137c20: 不該一切。何以言之。謂餘成就十八界中。唯有意
0137c21: 根。意識。法塵。通無漏攝。餘十五界名為有漏。故云
0137c22: 麤淺。非謂如來。亦是有漏。佛所成就一十八界。雖
0137c23: 皆無漏。而非二乘所知境界。故集論除去後三。但
0137c24: 言十五界唯是有漏也。然餘處說佛功德身土。純
0138a01: 是無漏。非界處等有漏所攝者。此義亦謂如來界
0138a02: 處等。純是無漏。非是二乘劣智所知界處等相。故
0138a03: 言非也。理應如此。所以者何。以五蘊法攝盡有為
0138a04: 故無為之蘊。非二乘所知。以界處法。攝盡世出世間一切法
0138a05: 故法外之界處。非二乘所知以世出世法。不出三科故。若離三
0138a06: 科之外。別有法者。是十八界外有十九界。十二處
0138a07: 外有十三處。五蘊之法有六蘊。然十九界。十三處
0138a08: 六蘊等。於龜毛兔角。是佛所遮。不許有故。故知佛
0138a09: 亦不離蘊處界等也。若謂絕諸戲論。便非界處等
0138a10: 攝者。即此所說無漏界安樂善常等。豈非戲論乎。
0138a11: 亦不應說。又處處。說轉無常蘊而得常蘊。轉無常
0138a12: 界而得常界等。此豈非如來蘊界處攝耶。故知言
0138a13: 如來非蘊界攝者。謂非二乘劣智所知蘊處界相。
0138a14: 故密意說為非爾。非了義之說也。又說五識性散
0138a15: 亂者。亦說餘乘成就有漏五識。非謂如來無漏五
0138a16: 識。故知如來蘊處界等。皆悉具足。純無漏攝。故曰。
0138a17: 此即無漏界也。
0138a18: 此轉依果又不思議至非諸世間喻所喻故。
0138a19: 二釋不思議三字。此轉依果。不但名無漏界。又名
0138a20: 不思議。超過尋思言議道故。總釋不思議。微妙甚
0138a21: 深自內證故。即非尋思所得。非諸世間喻所喻故。
0138a22: 即非言議所及。
0138a23: 此又是善白法性故至善種所生無漏善攝。
0138a24: 三釋善字。淨為白。染為黑。故曰白法。下以涅槃釋
0138b01: 善。自性清淨法界。遠離生死染污法故。最寂靜故
0138b02: 極安隱故。一切魔境。不能動故。下以菩提釋善。四
0138b03: 智心品。妙用無方故。最極善巧方便故。下雙釋。以
0138b04: 此菩提涅槃種子。皆有順益相故。皆與不善相違
0138b05: 故。難云。論說處等。不惟無記。實通三性。如來豈無
0138b06: 五根三境。如所示現作生死身。即有漏無記相。如
0138b07: 所示現業煩惱等。即有漏不善相。今言唯善。何哉。
0138b08: 答云。此中三釋。廣說如前。一謂一切如來功德身
0138b09: 土等法。皆是滅道所攝故。二說佛土等。非苦集攝
0138b10: 故。三謂如來無漏識中所變有漏無記不善。皆是
0138b11: 無漏種生故。故三類境。唯是善性。
0138b12: 此又是常無盡期故至窮未來際無斷無盡。
0138b13: 四釋常字。無盡期者。常之義也。清淨四句涅槃常
0138b14: 也。四智四句。菩提常也。問。菩提既是從所生得。非
0138b15: 如自性涅槃本來是常。從因生故既從因生。必從
0138b16: 因滅。既有生滅。豈得言常。且四智心品。皆屬色心。
0138b17: 不見色心。非無常者。而言無斷無盡者何耶。答。四
0138b18: 智心品。雖從因生。由本願力。所化有情。無盡期故。
0138b19: 窮未來際。無斷無盡。有常義耳。
0138b20: 此又安樂無逼惱故至故二轉依俱名安樂。
0138b21: 五釋安樂二字。無逼故安。無惱故樂。清淨三句。涅
0138b22: 槃之安樂也。四智三句。菩提之安樂也。永離體害
0138b23: 者。離體自無逼惱。離害安樂有情。此二自性。能自
0138b24: 安樂。亦能安樂一切有情。以故二果。並名安樂。
0138c01: 二乘所得二轉依果至二轉依果皆此攝故。
0138c02: 六釋解脫身大牟尼名法。言在二乘名解脫身。在
0138c03: 大牟尼名為法身。二乘雖得二轉依果。唯斷煩惱。
0138c04: 未斷所知。以無利生諸功德故。故云無殊勝法。但
0138c05: 離煩惱縛。脫分段生死。故所得身。但名解脫。若大
0138c06: 覺世尊。五住盡而二死亡。四智成而八識轉於一
0138c07: 切法。成等正覺。默證無言寂滅之理。故名大牟尼。
0138c08: 此牟尼所證涅槃菩提二轉依果。永離二障。非解
0138c09: 脫身。名為法身。以有無量無邊力無畏等。大功德
0138c10: 法。所莊嚴故。名為法身。何謂身耶。曰。由此菩提智
0138c11: 體圓具無量大功德聚故。依聚義。總說名身。何謂
0138c12: 聚耶。曰。以此法身。五法為性。佛地經云清淨真如。
0138c13: 及四智品。名為五法。以清淨法界。名為涅槃。四智
0138c14: 心品名為菩提合此二種。名為法身。不獨一種清
0138c15: 淨法界名法身也。以二轉依。攝此五法。五法皆是
0138c16: 法身攝故。無量無邊大功德法者略說有九。頌曰。
0138c17: 無量諸解脫。勝處與處無諍妙願智。無礙解神
0138c18: 通。諸相好清淨。及諸力無畏。不護與念住。永斷諸
0138c19: 習氣。無忘失妙法。及如來大悲佛不共德法。一切
0138c20: 種妙智。力。即如來十力。一處非處智力。二自業智
0138c21: 力。三靜慮解脫三摩地三摩底智力。四根上下
0138c22: 智力。五種種勝解智力。六種種界智力。七趣行
0138c23: 智力。八宿住隨念智力。九死生智力。十漏盡智力。
0138c24: 無畏。即四無畏。一一切智無畏。二漏盡無畏。三說
0139a01: 障道無畏。四說苦盡無畏。等者等餘七事。廣說如
0139a02: 深密經。及顯揚論第四。
0139a03: 如是法身有三相別至令各獲得諸利樂事。
0139a04: 七別明法身分七。一正明法身三相。此將一法身。
0139a05: 就體相用分為三身。自性身是體。受用身是相。變
0139a06: 化身是用。佛地經頌云。自性法受用。變化差別轉。
0139a07: 彼經論云。雖諸如來所依清淨法界體性。無有差
0139a08: 別。而有三種種相異。轉變不同。故名差別。頌言自
0139a09: 性法者。即是如來初自性身。體常不變。故名自性。
0139a10: 力無畏等諸功德法所依止故。亦名法身。頌言受
0139a11: 用。即是次受用身。能令自他受用種種大法樂故
0139a12: 頌言變化。即是後變化身。為欲利益安樂眾生。示
0139a13: 現種種變化事故。問。自性身以何為體。曰。即是如
0139a14: 來自性清淨法體。是報化二身所依止故。由彼離
0139a15: 名離相。絕言絕思。具足無邊真常功德。是一切法
0139a16: 平等真實之性故。何又謂之法身。曰。諸功德法所
0139a17: 依止故。普潤大師云。軌持為法。依止名身。何以知
0139a18: 之。光明疏云。法名可軌。諸佛軌之而得成佛。摩訶
0139a19: 衍云。湛湛絕慮。寂寂名斷。能為色相作所依止。以
0139a20: 是知之。問。寂寂名斷。安曰法身。曰。法實無名。為機
0139a21: 詮辯。召寂寂體。強稱法身。問。湛湛之體。當同空。
0139a22: 曰。凡所有相。皆是非相。覺五音如谷響。知實無聲。
0139a23: 了萬物如夢形。見皆非色空有不二。中道昭然。不
0139a24: 可聞無。謂空斷絕。何謂受用身。曰。能全自他受用
0139b01: 種種大法樂故。此有二種一自受用。一他受用。何
0139b02: 謂自受用。曰。謂人所不知。唯佛自知。唯佛自證故。
0139b03: 即是三大阿僧祇脩習無量福慧資糧。莊嚴法性。
0139b04: 所生無量真實功德。以得大圓鏡智。證得圓滿報
0139b05: 身。充華藏世界海中。湛然常住。恒自受用。廣大
0139b06: 法樂故。又何義故。名為報身。曰。三無數劫修所得
0139b07: 故。名為報身。唯此是實。後皆應身。普潤云。報謂果
0139b08: 報。三祇修因所得果故。身者。依止相續二義名身。
0139b09: 依止義者。有為功德所依止故。相續義者。盡未來
0139b10: 際。無斷期故。此云所起無邊真實功德。相續湛然
0139b11: 盡未來際。即依止相續義也。何謂他受用。曰即是
0139b12: 如來以平等智。示現微妙淨功德身。為十地菩薩
0139b13: 現通說法。決擇疑。令彼菩薩受用大乘法樂故
0139b14: 此有十重。被十地機之所現故合此二種。名受用
0139b15: 身。何謂變化身。曰。無而有。謂之變化。聚化五蘊。
0139b16: 名之為身。即是如來。以成所作智。所變無量隨類
0139b17: 化身為地前菩薩。及彼二乘異生。隨機說法。令彼
0139b18: 各各皆得利樂前受用身。自他俱利。此變化身。純
0139b19: 是利他。此有三類。一大化身。二小化身。三隨類化。
0139b20: 大化身者。千丈大身。王大千界。被地前機小化身
0139b21: 者。丈六金身。王一四天下。二乘凡夫是所被機。隨
0139b22: 類化者。猿中現猿。鹿中現鹿。或狗凡羅現三尺身。
0139b23: 城東老母指掌所現。亦屬隨類。如上三身。總是牟
0139b24: 尼所證五法為性之法身也。攝大乘論云。若無自
0139c01: 性身。應無法身譬如眼根若無法身。應無受用身。
0139c02: 譬如眼識。應知此中。所依能依。為同法喻。若無愛
0139c03: 用身已巳入大地諸菩薩眾。應無受用法樂若無受
0139c04: 用法樂。菩提資糧應不圓滿。譬如見色。若無化身。
0139c05: 勝解行地諸菩薩眾諸聲聞等。劣勝解者最初發
0139c06: 趣。皆不應有。是故決定應有三身。又云。何故受用
0139c07: 身非即自性身。由六因故。一色身可見故。二無量
0139c08: 佛眾會差別可見故。三隨勝解見自性不定可見
0139c09: 故。四別別而見自性變動可見故。五菩薩聲聞及
0139c10: 諸天等種種眾會間雜可見故。六阿賴耶識與諸
0139c11: 轉識轉依非理可見故。佛受用身即自性身。不應
0139c12: 道理。何因變化身非即自性身。由八因故。謂諸菩
0139c13: 薩從久遠來得不退定。於史多及人中生。不應
0139c14: 道理。又諸菩薩從久遠來常憶宿住書算數印工
0139c15: 巧論中及於受用。欲塵行中。不能正知。不應道理
0139c16: 又諸菩薩從久遠來已巳知惡說善說法教。往外道
0139c17: 所。不應道理。又諸菩薩從久遠來已巳能善知三乘
0139c18: 正道。修邪苦行。不應道理。又諸菩薩捨百拘胝諸
0139c20: 若離示現成等正覺。唯以化身於所餘處施作佛
0139c21: 事。即應但於史多天成等正覺。何不施設於
0139c22: 一切贍部洲中同時佛出。□不施設。無教無理。雖
0139c23: 有多化。而不違彼無一如來出現世言。由一四洲
0139c24: 攝世界故。如二輪王不同出世。此中有頌。佛微細
0140a01: 化身。多處胎平等。為顯一切種。成等覺而轉。為欲
0140a02: 利樂一切有情。發願修行證大菩提。畢竟涅槃。不
0140a03: 應道理。願行無果。成過失故。佛受用身及變化身
0140a04: 既是無常。云何經說如來身常。此二所依法身常
0140a05: 故。又等流身。及變化身。以恒受用無休癈故。數數
0140a06: 現化不永絕故。如常受樂。如常施食。如來身常。應
0140a07: 知亦爾。
0140a08: 以五法性攝三身者至無根等用故不說有。
0140a09: 二五法攝三身佛地論云。有五種法。攝大覺地。何
0140a10: 等為五。所謂清淨法界。大圓鏡智。平等性智。妙觀
0140a11: 察智。成所作智。有義清淨真如。與圓鏡智。攝自性
0140a12: 身。不等性智。妙觀察智。攝受用身。成所作智。攝變
0140a13: 化身。經說真如是法身故。論說轉去阿賴耶識得
0140a14: 自性身。大圓鏡智。轉第八得。故知前二攝自性身。
0140a15: 平等性智。如餘論說。能於淨土。隨諸菩薩所樂。示
0140a16: 現種種佛身。妙觀察智。亦如論說。於大集會能現
0140a17: 一切自在作用。說法斷疑。又說轉去諸轉識。得受
0140a18: 用身。故知中二攝受用有。佛地經說成所作智起
0140a19: 諸化業。莊嚴論說成所作智於一切界發起種種
0140a20: 無量難思諸變化事。故知後一攝變化身。又佛三
0140a21: 身。皆十義中智殊勝攝。故知三身。皆得有智。有義
0140a22: 初一攝自性身。四智自性。相應共有。及為地上菩
0140a23: 薩所現一分細相。攝受用身。若為地前諸菩薩等
0140a24: 所現一分麤相化用。攝變化身。問。清淨真如何唯
0140b01: 自性不攝鏡智。曰。諸經皆說清淨真如為法身故。
0140b02: 讚佛論說如來法身無生滅故。莊嚴論說佛自性
0140b03: 身本性常故。金剛般若論說受持演說彼經功德。
0140b04: 於佛法身為證得因。於餘二身為生因故。諸經論
0140b05: 說。自性法身。生佛共有。遍一切法。猶如空。不屬
0140b06: 形相不屬有為。非色心法故。鏡智是色心法故。問。
0140b07: 若爾。何故攝論說轉去藏識得自性身。答。由轉去
0140b08: 第八識中二障種子。顯露法身。不說法身。即圓鏡
0140b09: 智。又說智殊勝中具法身者。是說四智依止法身。
0140b10: 以法身即彼實性故。不謂三身。皆有實智。自性法
0140b11: 身。雖具真實無邊功德。非有為故。不可說為色心
0140b12: 等物。故非鏡智所攝。應說鏡智所起真實功德。及
0140b13: 極圓清淨常遍色身攝自受用。平等所起微妙淨
0140b14: 功德身。攝他受用。成事智品所現隨類種種身相。
0140b15: 攝變化身。問。云何而知鏡智攝自受用耶。答。莊嚴
0140b16: 論說大圓鏡智。是受用佛故。以彼轉前七識得真
0140b17: 實受用故。問。鏡智得稱受用佛者。亦是轉捨藏識
0140b18: 而得受用。何故言轉轉識耶。答。雖轉藏識亦得
0140b19: 受用。然論正說轉去藏識得顯自性法身。故於得
0140b20: 受用處。略而不說。又說自性法身。無生無滅。性無
0140b21: 轉易。猶如空。唯證因得。非生因得。無相無為。非
0140b22: 色心故。故非圓鏡所攝。圓鏡既與自性法身相違。
0140b23: 若非受用。屬何身攝。況受用身。攝如來三阿僧祇
0140b24: 修集無量不共有為真實功德。及證極淨常遍色
0140c01: 身故。四智品中實有色心者。皆受用攝。問。他受用
0140c02: 身。與變化身。亦有色心。何故圓鏡不攝。答。他受用
0140c03: 身。與變化身。皆為利益有情。方便示現。而非真實
0140c04: 四智為體。雖有說言智殊勝故。具攝三身。而似智
0140c05: 現。非是實智。或依根本實智。方便現起。假說智名。
0140c06: 而體非實。故言智殊勝故。具攝三身。非謂三身。皆
0140c07: 有實智。故經但說二智。能現二身。不說二身。即是
0140c08: 二智。故知二智。皆是自受用攝。問。既四智品實有
0140c09: 色心。皆是自受用攝。若他受用。與變化身。既無真
0140c10: 實色心。云何說法利生。答。然此二身。雖無真實心
0140c11: 心所法。而有化現心心所法。問。心心所法。本無形
0140c12: 質。何能化現。答。無上大覺。能以不思議神力。化現
0140c13: 無形質法。若不能化現無形質法。云何如來示現
0140c14: 貪瞋等。如來三毒。久已巳斷故。云何聲聞及異生等。
0140c15: 皆能知如來心。以如來實心。即等覺菩薩。尚不能
0140c16: 知其少分。況降斯以下者。而能知耶。故知聲聞及
0140c17: 異生等所知者。皆是如來化心耳。由斯義故。經說
0140c18: 如來化無量類眾生身。即能現無量類眾生心也。
0140c19: 又說如來成事智能化身口意三業等。又說變化
0140c20: 有依他心。謂依他實心以為本質復自變現心心
0140c21: 所假相分。而為眾生所緣之境。故知眾生所知所
0140c22: 見者皆是如來似相分法。非真如來。以真如來。非
0140c23: 心可知。非相可見。故佛地論云。如來智上。現此麤
0140c24: 相心心法等一切功德。令諸下位能現了知。若不
0141a01: 爾者。二乘異生。云何能知如來所有心心法等功
0141a02: 德差別。云何如來久已巳成佛。復能現作具貪瞋等
0141a03: 種種化身。餘經亦說化無量類皆令有心。又說化
0141a04: 身亦名有心。亦名無心。有依他心。無自依心。故謂
0141a05: 化心等依實心現。但實心上相分。似有緣慮等用。
0141a06: 如鏡中火。無別自體。隨眾緣生。如餘心等。餘處雖
0141a07: 說無化心等。以無實用如實心等。變化色等有實
0141a08: 作用。如實色等。故說有。由化心等麤相顯現。易
0141a09: 了知故。乃至猴。知如來心。若佛實心。諸大菩薩。
0141a10: 亦不能了。又云心化唯二。一自身相應。謂自心上
0141a11: 化現種種心及心法影像差別。二他身相應。謂令
0141a12: 他心亦現種種心及心法影像差別。此並相分似
0141a13: 見分現。有義定力能令自心解非分法。名化自分。
0141a14: 加被有情。令愚昧者。解深細法。令夫念者。得正憶
0141a15: 念。名化他心。然心無化。無形質故。如論說言。心無
0141a16: 形故不可變化。又說化身。無心心法。此就二乘及
0141a17: 諸異生定力而說。彼定力劣。不能化現無形質法。
0141a18: 諸佛菩薩不思議定。皆能化現若不爾者。云何菩
0141a19: 薩現貪瞋等。云何聲聞及傍生者。知如來心。云何
0141a20: 經說化無量類皆令有心。云何上說諸化意業。云
0141a21: 何經說有依他心。但諸化色。同實色用化根及心。
0141a22: 但有相現。不同實用。又就下類。故作是說。若爾。云
0141a23: 何不化非情令心相現。非情已巳是心等相分。云何
0141a24: 復令有心相現。若心相現則名有情。非非情攝。是
0141b01: 故化心但說二種。
0141b02: 如是三身雖皆具足至利樂他用化相功德。
0141b03: 三三身功德。謂自性身。具有真常真樂真我真淨
0141b04: 四種功德。常者。不生滅故。樂者。無若集故。我者。極
0141b05: 自在故。淨者。無垢染故。離諸雜染者從本已巳來一
0141b06: 切染法不相應故。眾善所依者。具足無量性功德
0141b07: 故。由其自性如如平等。故無色心等相用差別。以
0141b08: 相用差別。生滅門顯。故起信云。是心真如相。即示
0141b09: 摩訶衍體故。是心生滅因緣相。能示摩訶衍自體
0141b10: 相用故。若自受用身。四智所攝。故能具足無量圓
0141b11: 淨常妙色心等真實功德唯是自己巳受用故。若
0141b12: 他受用。及變化身。唯隨菩薩聲聞異生等意樂變
0141b13: 現。似色心等。化相功德。令彼得大利樂。得大受用。
0141b14: 故佛地論云。如是三身。為有各別諸功德不。如來
0141b15: 法身。清淨真如轉依為相。真實善有。本性清淨。遠
0141b16: 離一切雜染法故。一切功德所依止故。一切功德
0141b17: 真實性故。說名具足一切功德。無有色心差別功
0141b18: 德。佛受用身。具足一切色心等法真實功德。及為
0141b19: 他現化相功德。佛變化身。唯具一切現色心等化
0141b20: 相功德。是故三身皆說具有過殑伽沙數量功德。
0141b21: 又自性身正自利攝至唯屬利他為他現故。
0141b22: 四三身二利。佛地論云。又自性身。寂滅安樂正屬
0141b23: 自利功德所攝。為增上緣。益眾生故。兼屬利他以自
0141b24: 性身與諸有情。作增上緣。令諸有情得利樂故。由自性身。生佛共有。故與眾生為增上緣。助令起發。所謂
0141c01: 眾生於三昧。乃得平等見諸佛故。又與二身俱利功德為所依故。
0141c02: 二利所攝。受用身者。具有二分。一自受法樂分。謂
0141c03: 三無數劫。修自利行。滿足所證色等實身。令自受
0141c04: 用微妙喜樂。二他受法樂分。謂三無數劫。修利他
0141c05: 行。滿足所證色等化身。為入大地諸菩薩眾。現種
0141c06: 種形。說種種法。令諸菩薩。受大法樂。由此二分。或
0141c07: 說此身。唯自利攝。或說此身。唯利他攝。或說俱攝。
0141c08: 皆不相違。變化身者。唯為利他。現諸化相。故利他
0141c09: 攝。
0141c10: 又自性身依法性土至能依身量亦無定限。
0141c11: 五身土相依。法身所依。依法性土。唯一法性。寧分
0141c12: 身土耶。曰。能依義邊。名之為身。所依義邊。名之為
0141c13: 土。又與身為性。名法性身。與土為性。名法性土。即
0141c14: 三土三身之真性也。佛與眾生。平等共有。眾生未
0141c15: 證佛已巳證故。故云。雖此身土體無差別。而屬佛法
0141c16: 性相異故。謂法性屬佛。為法性身。法性屬法。為法
0141c17: 性土。性隨相異。故云爾也。清疏問云。法性身。法
0141c18: 性土。為別。不別。別。則。不名法性。性無二故。不別。則
0141c19: 無能所依。答。佛地論云。唯以清淨法界而為法身。
0141c20: 亦以法性而為其一。性雖一味。隨身土相而分三
0141c21: 別。智論云。在有情數中。名為佛性。在非情數中。名
0141c22: 為法性。假說能所。而實無差。此佛身土。皆屬真如。
0141c23: 俱非色攝。問。身土固知無差。亦有形量可說否。答。
0141c24: 雖不可說形量大小。而隨事相。其量無邊。以變化
0142a01: 等三身三土。事既無邊。與之為性。豈有邊耶。譬如
0142a02: 空。能一切色非色處。此通喻身土也。量云。
0142a03: 空形量無邊。一切處故。喻如空。自受用身。還
0142a04: 依自受用土。謂圓鏡智相應淨識。即果位第八。此
0142a05: 是依因。依此頓變故。由昔所修下。此是行因。從初
0142a06: 成佛下。辨其果相。初明豎長。周圓下。明其橫廣。謂
0142a07: 圓鏡智相應無垢淨識之所變現。由昔三阿僧祇
0142a08: 劫。修十勝行。為淨土緣。故初成佛時。以彼淨識。變
0142a09: 現純淨佛土。周圓無際。眾寶莊嚴。盡未來際。相續
0142a10: 無窮。自受用身。依止此土。此土即華藏莊嚴世界
0142a11: 也。如淨下。明身土量等。此淨土無量。身量亦爾。故
0142a12: 起信云。身有無量色。色有無量相。相有無量好。所
0142a13: 住依果。亦有無量。種種莊嚴。隨所示現。即有無邊
0142a14: 不可窮盡。所以者何皆是無量劫來。無量善根。所
0142a15: 引生故。功德下。明身及土。一切處。問。功德隨所
0142a16: 依身。智慧隨所證如。身土既無邊際。功德智慧亦
0142a17: 有大小邊際否。答。意如文。他受用身。亦依他受用
0142a18: 土。謂平等智相應淨識。大慈悲力之所變現。由昔
0142a19: 因中修利他行。為淨土緣。故成佛時。不捨利他。隨
0142a20: 彼十地菩薩所宜。以平等智。大慈悲力。變為淨土。
0142a21: 大小勝劣。形量不定。他受用身。依止此土。所依之
0142a22: 土。既無定量。能依身量。亦復乃爾。若變化身。即依
0142a23: 變化土。謂成所作智。大慈悲力之所變現。亦由往
0142a24: 昔修利他行為淨穢土緣故成佛時。隨地前菩薩。
0142b01: 及聲聞異生等所宜。以大慈悲力。化為佛土。淨穢
0142b02: 大小。形量不定。此變化身。依此土住。土既無定。身
0142b03: 量亦爾。開蒙。問。報身體。答。四智菩提。無漏五蘊。問。
0142b04: 報土體。答。無漏色蘊。問。能所依。答。根根塵塵。周
0142b05: 沙界。情器有異。情為能依。屬報身。器為所依。屬報
0142b06: 土也。此實報土。問。他報土。答。隨所被機。勝劣大小。
0142b07: 悉皆不同。然唯淨土。問。變化土。答。亦隨所被大凡
0142b08: 小聖。各隨業力。淨穢大小。所見不同故肇公云。佛
0142b09: 土淨。豈待變而後飾。蓋是變眾人所見耳。是以眾
0142b10: 生見為土石。皆是自業所起。菩薩純是妙慧。即是
0142b11: 真智所為。離凡聖心。無真俗境。大經云。或現童男
0142b12: 童女身。天龍及與阿修羅。乃至摩羅伽等。隨其
0142b13: 所樂悉令現。
0142b14: 自性身土一切如來至一佛能益一切生故。
0142b15: 六明共不共。問。此四佛土。一切如來皆共耶。有不
0142b16: 共耶。答。自性身土。一切諸佛共證。體無差別。故可
0142b17: 言共。報身報土。雖是諸佛各隨自己巳淨識所變遍
0142b18: 一切處不相障礙。亦可言共。餘二身土。隨諸如來
0142b19: 所化有情。有共不共。若共化者。其土必共。若獨化
0142b20: 化者。其土不共。云何共化。謂諸如來同在一處。同
0142b21: 此一時。各各變身變土。而身土形狀。各各無異。不
0142b22: 相障礙。互相錯雜。為增上緣令彼所化眾生。各各
0142b23: 於自識上變現諸佛共化身土相分。而為所緣。而
0142b24: 諸眾生。各各自謂於此一土有一佛身。現通說法。
0142c01: 饒益我等。此名諸佛共化身土。言不共者。唯一佛
0142c02: 身變一佛土。問。一身一土。足以利生。何用諸佛。共
0142c03: 化身土。答。諸有情類。從無始來。同具佛種。共有佛
0142c04: 性。法爾與諸佛互相繫屬。或多類眾生因緣。唯屬
0142c05: 一佛化者。故唯一佛。隨所化眾生變一身一土而
0142c06: 引導之。不用多佛共化。或一類眾生因緣屬多佛
0142c07: 共化者。故諸佛隨所化眾生。同時同處。各各變身
0142c08: 變土。而化導之。由此義故。諸佛隨所化有情。有共
0142c09: 不共。若不爾者。多佛久住世間各各現身現土。空
0142c10: 事勤劬勞苦實為無益。何以故。以一佛即能利益
0142c11: 一切眾生故。佛地論云。一切如來所化有情。為共
0142c12: 不共。有義皆共。以一一佛。皆能化度一切有情。福
0142c13: 德智慧。一切平等。三無數劫。勤修行願。同為拔濟
0142c14: 一切有情。求菩提故。如說一佛所化有情。即一切
0142c15: 佛。有義不共。以佛所化諸有情類。本相屬故。是故
0142c16: 如來底沙佛時。曾與慈氏同為弟子。佛觀釋迦所
0142c17: 化有情。善根先熟。慈氏所化。善根後熟。又觀慈氏
0142c18: 因行先滿。釋迦後滿。遂於一處入火光定。令釋迦
0142c19: 見。七日七夜。不下一足。一頌讚嘆。令超慈氏在前
0142c20: 成佛。又佛將欲入涅槃時。作如是言。我所應度。皆
0142c21: 已巳度訖。又契經說佛涅槃時。觀一所化現在非想
0142c22: 非非想處。當生此間。應受佛化。留一化身。潛住此
0142c23: 界。先所受身。現入涅槃。彼從非想非非想沒。來生
0142c24: 此間。佛所留化。為說妙法。成阿羅漢。爾時化身方
0143a01: 沒不現又諸經中處處宣說能化所化相屬決定。
0143a02: 是故諸佛所化不共。如實義者。有共不共。無始時
0143a03: 來。種性法爾更相繫屬。或多屬一。或一屬多。菩薩
0143a04: 因時。成熟有情。亦不決定。或共不共。故成佛已巳。或
0143a05: 共化度。或別化度。若所化生一向共者。何須多佛。
0143a06: 一佛能化一切生故。唯應一佛常住世間教化眾
0143a07: 生。餘佛皆應入永寂滅。佛亦不應化餘眾生令趣
0143a08: 大乘。以無用故。但應化彼令得三乘入永寂滅。以
0143a09: 易得故。誰有智者。捨易就難。然燈助日。是故所化
0143a10: 非一向共。若所化生一向不共。菩薩不應發弘誓
0143a11: 願。歷事諸佛。修學大乘蘇達那等。亦不應事多善
0143a12: 知識。諸佛不應以己巳所化付囑後佛。如是等事。皆
0143a13: 悉相違。是故不應一向不共。雖一一佛有化一切
0143a14: 有情功能。然諸有情。於無緣佛。不肯受化。亦不見
0143a15: 聞。雖一一佛盡未來際常住世間。教化無量諸有
0143a16: 情類而隨所宜。現種種化。或現等覺。或現涅槃。或
0143a17: 名釋迦。或慈氏等。隨一化相所度有情。言皆度訖。
0143a18: 生非想者。宜見釋迦化相得度。故留化待。亦不相
0143a19: 違。若諸如來同一所化。何佛現前而化彼耶。諸佛
0143a20: 皆有悲願力故。不可一化餘皆止息。但有緣佛。同
0143a21: 處同時。後得智上各現一化。其狀相似。不相障礙。
0143a22: 更相。和雜。為增上緣。令所化生識如是變。謂見一
0143a23: 佛為現神通。為說正法。如是等事。不可思議。非唯
0143a24: 識理。不可解了。
0143b01: 此諸身土若淨若穢至不爾應無五十二等。
0143b02: 七釋身土有漏無漏。此約菩薩說。故佛地論云。如
0143b03: 是淨土。主既圓滿。應有輔翼。主必攝受輔翼者故。
0143b04: 諸大菩薩眾所雲集。諸聲聞等無如是事。謂初地
0143b05: 上諸菩薩眾。雖不能集諸佛自利受用淨土。而能
0143b06: 集會諸佛利他受用淨土。諸佛慈悲。於自識上。隨
0143b07: 菩薩宜。現麤妙土。菩薩隨自善根願力。於自識上。
0143b08: 似佛所生淨土相現。雖是自心各別變現。而同一
0143b09: 處。形相相似。謂為一土。共集其中。如是地上菩薩
0143b10: 淨土。為是有漏。為是無漏。有義無漏。謂自心中後
0143b11: 得無漏淨土種子願力資故。變生淨土。於中受用
0143b12: 大乘法樂以初地上諸菩薩眾。證真如理。得真無
0143b13: 漏。處真法流。住真淨土。常見諸佛。故所變土。是真
0143b14: 無漏。道諦所攝。有義有漏。謂自心中加行有漏淨
0143b15: 土種子願力資故。變生淨土。於中受用大乘法樂
0143b16: 以彼菩薩。雖證真如。得真無漏。而七地來。煩惱現
0143b17: 起。乃至十地。尚有修斷。煩惱種子。及所知障。第八
0143b18: 識體。能持彼故。現受熏故猶是有漏。無記性攝。有
0143b19: 為無漏。道諦所攝。決定是善。若十地中。第八識體
0143b20: 是無漏善。應知佛地不能執持有漏種子。不應受
0143b21: 熏第八識體既是有漏無記性攝。所變淨土。云何
0143b22: 無漏善性所攝。又一有性。無二實身。其身爾時既
0143b23: 是有漏。所依淨土。云何無漏。是十地菩薩淨土。是
0143b24: 妙有漏。苦諦所攝。如實義者。十地菩薩自心所變
0143c01: 淨土有二。若第八識所變淨土。是有漏識相分攝
0143c02: 故。是有漏身所依處故。雖無漏善力所資熏。其相
0143c03: 淨妙。而是有漏苦諦所攝隨加行等。所現亦爾。若
0143c04: 隨後得無漏心變淨土影像。是無漏識相分攝故
0143c05: 從無漏善種子生故。體是無漏。道諦所攝。言蘊等
0143c06: 者。即無漏五蘊。一無漏淨戒。名為戒蘊。二無漏定
0143c07: 名為定蘊。三無漏慧。名為慧蘊。四無學勝解。名解
0143c08: 脫蘊。五無學正見。名解脫智見蘊。前三是因。後二
0143c09: 是果。五蘊法界。一切三乘功德所依。通學無學。無
0143c10: 學圓滿。戒定慧三法因緣雜引生故。學位分得。戒
0143c11: 定慧三。隨用一性所引生故。蘊等同異。滿分淨染。
0143c12: 類此應知。第八有漏所變身土。亦是有漏。後得無
0143c13: 漏所變身土。亦是無漏。故言同也。第八所變。不同
0143c14: 後得。後得所變。不同第八。故言異也。不爾者。牒前
0143c15: 一往所談身土。皆是隨機變現。若不變現。則又何
0143c16: 有五蘊十二處十八界之建立也哉。
0143c17: 然相分等依識變現至心與心所定相應故。
0143c18: 牒上依識變現。總結成唯識義。相分等者。等見分。
0143c19: 相見俱依自證起故。非如識性依他中實。依他雖
0143c20: 假。而中則圓成實性。故云中實也。相分等依識變
0143c21: 現。即世俗唯識。識性依他中實。即勝義唯識。故云
0143c22: 不爾。唯識理應不成。內境即相分。或許識與相分
0143c23: 俱實有故。或識與二分俱依他起故。依他則。圓
0143c24: 成則實。如識性言。俱無不可。此上。釋識字也。唯遮
0144a01: 境有者。但遮心外境無不遮內境不離識相分是
0144a02: 無不然。真如亦應非實。以真如是本智所緣。亦名
0144a03: 內境故。此上。釋唯字也。問。內境與識。既並非無。如
0144a04: 何但言唯識。不言唯境識耶。答曰。以境名通於內
0144a05: 外故。謂有離心境。不離心境。恐濫外境。但言唯識。
0144a06: 為諸愚夫迷執外境。起惑造業。受生死苦。不解觀
0144a07: 心。勤求出離。哀愍彼故。說唯識言。令自觀心。出輪
0144a08: 迴苦。非謂內境相分如外都無也。或相見分皆識
0144a09: 為性。真如亦是識之實性。由無始來。內因外緣重
0144a10: 習力故。展轉現起。似多分生。總此三分。故言唯識。
0144a11: 故除識性。無別有法。問。唯識性。與唯識。有何同異。
0144a12: 答。各有二義。且唯識性二義者。一者妄唯識性。
0144a13: 即計性所遣清淨。此云相分等皆識為性。由熏
0144a14: 習力似多分生者是也。二者真實唯識性。即圓成
0144a15: 實性。所證清淨。此云真如亦是識之實性者是也。
0144a16: 唯識二義者。一世俗唯識。即依他起。所斷清淨。上
0144a17: 言相分等依識變現者是也。二勝義唯識。即圓成
0144a18: 實。所得清淨。上言識性依他中實者是也。又言唯
0144a19: 識性相不同。相是依他。唯是有為。通漏無漏。性即
0144a20: 圓成。唯是真如。無為無漏。十卷之義。攝於此。
0144a21: 此論三分成立唯識至乃得圓滿非增減故。
0144a22: 此釋論名。言三分者。有四。序正流通一也。略廣位
0144a23: 二也。境行果三也。相性位四也。以此三分。成立唯
0144a24: 識。故曰成唯識論。顯唯識理。極明淨故。亦曰淨唯
0144b01: 識論。此本論原為世親菩薩。撮取瑜伽要義。成三
0144b02: 十頌。今此論文。由三十頌。成立教理同果性相真
0144b03: 妄實有為無為一切諸法。皆是唯識。如是發明
0144b04: 唯識之理。乃得圓滿不增不減。故本論名三十論
0144b05: 焉。
0144b06: 已巳依聖教及正理至願共速登無上覺。
0144b07: 此即三大分中第三釋結施願分。前二句。即釋結
0144b08: 也。後二句。即施願也。
0144b09: 
0144b10: 成唯識論卷第十終
