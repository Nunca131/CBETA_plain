0420b08: 
0420b09: 
0420b10: 成唯識論觀心法要卷第九
0420b11: 
0420b12: 蕅益沙門　智旭　述
0420b13: △二轉釋無性即識性二。初設難舉頌。二以論釋
0420b14: 成。今初。
0420b15: 若有三性。如何世尊說一切法皆無自性。頌曰。即依
0420b16: 此三性。立彼三無性。故佛密意說。一切法無性。初即
0420b17: 相無性。次無自然性。後由遠離前。所執我法性。此諸
0420b18: 法勝義。亦即是真如。常如其性故。即唯識實性。
0420b19: △二以論釋成二。初正釋頌文。二結示勸信。初中
0420b20: 二。初釋三無性。二釋識實性。初釋三無性。即前兩
0420b21: 頌。
0420b22: 論曰。即依此前所說三性。立彼後說三種無性。謂即
0420b23: 是一相無性。二生無性。三勝義無性。故佛密意說一切法皆
0420b24: 無自性者。非謂性全無也。頌中說密意之言。顯非究竟了
0420c01: 義。謂後依圓二性。雖體非無。而有愚夫。於彼增益妄執
0420c02: 實有我法自性。此托依圓所起我法二執。即名為計所執。為
0420c03: 除此執。故佛世尊於依圓之有及計之無。總說無性不過
0420c04: 為遣執耳。問曰。云何依此三性而立彼三無性答曰。謂依此初計
0420c05: 所執。立相無性。由此計所執體相。畢竟非有。如空華故。
0420c06: 依次依他。立生無性。此依他起。但如幻事。託眾緣生。無如
0420c07: 妄執自然性故所以。假說無性。非依他起體性全無。依後圓
0420c08: 成實。立勝義無性。謂即勝義。由遠離前計所執我
0420c09: 法性故。假說無性。非謂勝義體性全無。如太空。雖遍眾
0420c10: 色。而是眾色無性所顯。雖依他起性。但是世俗。非勝義故。
0420c11: 亦得說為勝義無性。而恐第三濫同第二。故此不說。
0420c12: 如太空。喻勝義也。眾色。喻依他也。有眾色處。未
0420c13: 嘗無空。可喻真如一切法。無所不在。眾色無處。
0420c14: 太乃顯。可喻真如。遠離計所執我法。然勝義
0420c15: 無性之名。亦可以名第二依他起性。以依他起。但
0420c16: 世俗有。非勝義故。然若說此義。則恐第三反濫第
0420c17: 二。是故第二但名為生無性。第三乃名勝義無性。
0420c18: 顯此圓成實性。但是遠離計所執我法二性。假
0420c19: 說勝義無性。其實真如在依他起處。而依他無
0420c20: 性。性即真如。譬如眾色無性。性即太空。非色滅空。
0420c21: 空非色外。故般若心經云。色不異空。空不異色。乃
0420c22: 圓成與依他非異非不異之義。只為眾生一向執
0420c23: 異。故但言不異以遮情計。亦非更執定不異也。此
0420c24: 借空以喻勝義。借眾色以喻依他。故作此說。若
0421a01: 約法直說者。則對色顯空。對空顯色。色空皆屬依
0421a02: 他起攝。色空無性。妄則俱妄。真則俱真。是則非色
0421a03: 非空。而空而色。名圓成實。亦名勝義無性。故云。色
0421a04: 不異空。空不異色。色即是空。空即是色。又云。性色
0421a05: 真空。性空真色等也。學者須以大乘止觀三性三
0421a06: 無性義參之。必有恍然得悟者矣。△二釋識實性。
0421a07: 即後一頌。
0421a08: 此性即是諸法勝義。是一切法勝義諦故。然勝義諦。
0421a09: 略有四種。一世間勝義。謂蘊處界等不同外道所執我法。二道
0421a10: 理勝義。謂苦等四諦世出世因果。真實不謬。三證得勝義。謂二
0421a11: 空真如約能證之智言。四勝義勝義。謂一真法界約所證之理言。此
0421a12: 頌中所言勝義乃。依最後勝義勝義而說以。是最勝道品所
0421a13: 行證之義故。為簡前三勝義。故作是說此諸法勝義亦即
0421a14: 是真如。真。謂真實。顯非妄。如。謂如常。表無變易。謂
0421a15: 此真實。於一切位常如其性。故曰真如。即是湛然不
0421a16: 妄義頌中。亦之一言。顯此勝義復有多名。謂名法界及實
0421a17: 際等。如餘論中隨義廣釋。
0421a18: 一切位者。聖凡因果世出世間諸分位也。由真如
0421a19: 不變隨緣。故云於一切位。由真如隨緣不變。故一
0421a20: 切位常如其性。湛然。即如字之義。不妄。即真字
0421a21: 之義。所謂在凡不減。在聖不增。處生死而不染。證
0421a22: 涅槃而非淨。如水與冰。同一濕性。豈凝然死定之
0421a23: 謂哉。
0421a24: 此性即是唯識實性。謂唯識性。略有二種。一者妄。
0421b01: 謂依他起上計所執。二者真實。謂依他所顯圓成實性。為簡
0421b02: 妄。說實性言。復有二性。一者世俗。謂依他起。二者
0421b03: 勝義。謂圓成實。為簡世俗。故說實性。
0421b04: 初一番。即約依他辨二性。如繩上無蛇但有麻也。
0421b05: 次一番。即約真俗辨二性。如水雖殊濕性無異
0421b06: 也。故佛性論云。二性不可滅。一性可得滅。何以故。
0421b07: 分別性本來是無。故不可滅。真實性本來是真。故
0421b08: 不可滅。依他性雖有不真實。是故可滅。即是此中
0421b09: 遣相證性之義。初正釋頌文竟。△二結示勸信。
0421b10: 三頌總顯諸契經中說無性言。非極了義。諸有智者。
0421b11: 不應依之而總撥諸法都無自性也。
0421b12: 已巳上大科第二廣明識相顯前頌意竟。△三明修
0421b13: 行位次二。初略標五位。二廣釋頌文。初中二。初問。
0421b14: 二答。今初。
0421b15: 如是前來所成唯識相性。誰等之人於幾位次如何悟入。
0421b16: 謂前有二十四頌。成立唯識之相。第二十五一頌。
0421b17: 成立唯識之性。相成則遣存實。捨濫留純。攝末
0421b18: 歸本。隱劣顯勝之義俱立。性成則遣相證性之義
0421b19: 亦立。此領前也。一問誰人悟入。二問有幾位次。三
0421b20: 問如何悟入。此啟後也。△二答。
0421b21: 謂具大乘二種性者。略於五位漸次悟入。
0421b22: 此標答也。大乘二種性者。答上誰人之問。略於五
0421b23: 位。答上幾位之問。漸次悟入。答上如何悟入之問。
0421b24: 何謂大乘二種種性。一者本性中法爾成就住此菩薩種子
0421c01: 性類差別不由今有。謂無始來依附本識法爾所得無漏法
0421c02: 因。二者熏習所成種性。謂聞法界等流法已巳。聞所成等
0421c03: 熏習所成。要具大乘此二種性。方能漸次悟入唯識。
0421c04: 此下皆釋答也。法界等流法。謂如來證法界已巳。從
0421c05: 後得智流出語言文字。能詮法界妙理之法也。聞
0421c06: 而思。思而修。熏成種子。名為習所成性。若但有本
0421c07: 性大乘種子。而無熏習所成大乘種子。則不能令
0421c08: 其展轉增盛以至成熟。若元無本性大乘種子。縱
0421c09: 令熏習。亦不成種。現見有人。未聞教時。渾若不知。
0421c10: 既聞教已巳。便速開悟者。是有本性種子。亦有熏習
0421c11: 種子故也。復見有人。未聞教時。茫然不知。既聞教
0421c12: 已巳。雖不頓悟深生渴仰者。但有本性種子。未有熏
0421c13: 習種子故也。復見有人。未聞教時。茫然不知。既聞
0421c14: 教已巳。與不聞同。絕不採。都無信樂者。原無熏習
0421c15: 種子。又無本性種子故也。然依瑜伽師地論等。則
0421c16: 一切眾生。定有五性差別。若依法王經。如來藏經
0421c17: 等。則一切眾生。定無五性差別。當知皆是悉檀益
0421c18: 物。隨機異說。若依圓覺了義。楞伽心宗。則五性差
0421c19: 別。歷然不亂。而仍一一無性。若遇如來。根無大小。
0421c20: 皆得成佛。今謂五性若是定無。則如來不應為實
0421c21: 施權。說三乘教。五性若是定別。則如來不應開權
0421c22: 顯實。說唯一乘。若於法華三草二木一地一雨之
0421c23: 喻。深思細繹。則經論異說。互相影略。妙旨冷然。蓋
0421c24: 蠢動含靈。皆有佛性。凡有心者。皆得作佛。此唯識
0422a01: 性也。五性差別。種現不同。此唯識相也。相之與性。
0422a02: 不一不異。是故以相局性。則性隨相局。以性融相。
0422a03: 則相隨性融。性隨相局。不可即與之言其融。所以
0422a04: 如來有隨情巧說。亦名隨他意語。亦名為權。相隨
0422a05: 性融。不可終使之執其局。所以如來有隨智妙說
0422a06: 亦名隨自意語。亦名為實。儒云。中人以上。可以語
0422a07: 上。中人以下。不可語上。應病與藥。權實並設。病去
0422a08: 藥忘。權實俱泯。此可意知。不可言盡。今成唯識教。
0422a09: 以別接通。以通含別。亦兼含圓。唯其帶通方便。故
0422a10: 須立五性差別。唯其正詮別理。故云斷十重障證
0422a11: 十真如。唯其兼含圓理。故云真如與一切法非異
0422a12: 非不異。又云。若執唯識真實有者。亦是法執。又云。
0422a13: 俗故相有別。真故相無別。乃至舉一煩惱心所。亦
0422a14: 能緣有漏無漏事境名境等也。
0422a15: 何謂悟入唯識之五位。一資糧位。謂修大乘順解脫
0422a16: 分。二加行位。謂修大乘順決擇分。三通達位。謂諸菩
0422a17: 薩所住見道。四修習位。謂諸菩薩所住修道。五究竟
0422a18: 位。謂住無上正等菩提。
0422a19: 三乘皆有五位。而二乘但悟我空。不達法空。故唯
0422a20: 大乘五位。乃能悟入唯識相性也。資糧順解脫等。
0422a21: 下文自釋。
0422a22: 云何漸次悟入唯識。謂諸菩薩於識相性。資糧位中。
0422a23: 能深信解。在加行位。能漸伏除所取能取。引發真見
0422a24: 在通達位。如實通達。修習位中。如所見理數數修習。
0422b01: 伏斷餘障。至究竟位出障圓明。能盡未來化有情類。
0422b02: 復令悟入唯識相性。
0422b03: 由聞唯識相性而生信解乃發無上大菩提心。發
0422b04: 此大心。即名菩薩。從此熾然修集菩提資糧。資糧
0422b05: 漸積。信解益深。即是觀行相似二位也。以定慧力
0422b06: 加行決擇。伏除二取而引真見。即相似後心也。信
0422b07: 解之時。先信解相。隨信解性。通達位中。先通達性。
0422b08: 隨通達相。既通達已巳。即以所見真俗妙理數數修
0422b09: 習。淨除習氣。皆即分證位也。習氣盡時。出障圓明。
0422b10: 即究竟位也。約性則始終平等。約修則五位不同。
0422b11: 然此五位。義兼通別。亦復含圓。若三藏菩薩。因位
0422b12: 無斷惑義。非此所攝。若乾慧名資糧。性地名加行。
0422b13: 見地名通達。薄地已巳上名修習。佛地名究竟者。通
0422b14: 教位也。若十信十住十行十向名資糧。十向後心
0422b15: 名加行。初歡喜地名通達。十地等覺名修習。妙覺
0422b16: 名究竟者。別教位也。若五品十信名資糧。十信後
0422b17: 心名加行。初發心住名通達。住行向地等覺皆名
0422b18: 修習。妙覺名究竟者。圓教位也。今資糧位中。不立
0422b19: 住行向名。故非純約別教。修習位中。具列歡喜地
0422b20: 等十名。故非純約通教。又歡喜地。頓斷分別我法
0422b21: 二執。若惟別教。不應到此方斷我執。若唯通教。不
0422b22: 應能破法執無明。故知是通含別。別接通也。然設
0422b23: 非圓教妙覺。胡能究盡明了唯識相性。盡未來時
0422b24: 化度含識。故云亦復含圓。初略標五位竟。△二廣
0422c01: 釋頌文五。初釋資糧位至五釋究竟位。初中二。初
0422c02: 舉頌。二論釋。今初。
0422c03: 初資糧位。其相云何。頌曰。乃至未起順決擇識求住唯
0422c04: 識真勝義性然。於二取隨眠。猶未能永伏滅。
0422c05: △二論釋三。初正釋頌文。二明地所攝。三明修行
0422c06: 相。初中二。初釋前二句明位。二釋後二句明惑。今
0422c07: 初。
0422c08: 論曰。從發深固大菩提心。乃至未起加行位中順決擇識
0422c09: 然已巳專志。求住唯識真勝義性。齊此皆是資糧位攝。為趣
0422c10: 無上正等菩提。修習種種勝資糧故名資糧位。又復以其。為有
0422c11: 情故。勤求解脫。由此亦名順解脫分。
0422c12: 此明發心以後。加行以前。皆名為資糧位。即住行
0422c13: 向三賢位也。緣於唯識真勝義性。觀察法空。故稱
0422c14: 為深。能以三事練磨其心。誓無退轉。故稱為固。
0422c15: 欲度脫法界有情。不單自利。故稱為大。菩提。此翻
0422c16: 為覺。一切眾生。長夜在迷。返迷歸悟。皆可名覺。故
0422c17: 有發聲聞菩提心者。有發緣覺菩提心者。皆名發
0422c18: 心。今云深固大菩提心。大簡聲聞緣覺。固簡藏教
0422c19: 事度。深簡通教界內無生也。順決擇識。解在下文。
0422c20: 勝資糧者。即是福智二事。亦如下釋。解脫者。無上
0422c21: 涅槃。分者。因義。亦支義也。△二釋後二句明惑二。
0422c22: 初略釋。二廣釋。今初。
0422c23: 此位菩薩。依因善友作意資糧四勝力故。於唯識義
0422c24: 雖深信解。而猶未能了知能取所取其性本空。多住外
0423a01: 門修菩薩行。故於二取所引之隨眠。猶未有能伏滅
0423a02: 功力。令彼隨眠不起二取之現行。
0423a03: 四勝力者。一因力。謂發大心。二緣力。謂親近善友。
0423a04: 三作意力。謂勤求無上菩提。四資糧力。謂修習福
0423a05: 智也。多住外門者。理觀名內。事相名外。雖亦修習
0423a06: 理觀。而理觀力微。未能稱理修行六度。故多依事
0423a07: 相也。△二廣釋二。初釋二取隨眠。二釋未能伏滅。
0423a08: 初中二。初正釋頌義。二轉釋二障。今初。
0423a09: 此頌中二取之言乃。顯執彼二取之取謂。執取有能取之見
0423a10: 分所取之相分性而不達無性故此。二取之習氣。名彼隨眠
0423a11: 以其。隨逐有情。眠伏于藏識故。又或隨增過失。故名隨眠
0423a12: 當知。即是所知煩惱二障種子。
0423a13: 心王心所。由現緣力。變似能取所取相現。本是依
0423a14: 他起性。非有實我實法。愚者不達。遂執取之執為
0423a15: 實我。成煩惱障。執為實法。成所知障。由執取彼二
0423a16: 取現行。復熏成彼二取種子。隨逐有情。眠伏藏識。
0423a17: 展轉增過。無由出離。故名此煩惱所知二障種子
0423a18: 為二取隨眠也。△二轉釋二障二。初正釋。二結判。
0423a19: 初中二。初釋煩惱障。二釋所知障。今初。
0423a20: 煩惱障者。謂執取彼計所執實我薩迦耶見而為上
0423a21: 首。百二十八根本煩惱。及彼等流諸隨煩惱。此皆擾
0423a22: 亂惱害有情身心。能障涅槃。名煩惱障。
0423a23: 薩迦耶。此云積聚。實我薩迦耶見。謂執積聚為實
0423a24: 我也。妄認四大為自身相。妄認六塵緣影為自心
0423b01: 相。皆此我見所攝。由此我見為本。方起根隨煩惱。
0423b02: 故名上首。言百二十八者。迷於欲界四諦。各具十
0423b03: 惑。共有四十。色無色界。但各除瞋。各三十六。通前
0423b04: 一百十二根本煩惱。唯見所斷。欲界任運貪瞋癡
0423b05: 慢身見邊見為六。色無色界除瞋各五。共有十六
0423b06: 根本煩惱。是修所斷。二斷合論。故有一百二十八
0423b07: 也。諸隨煩惱。或彼等流。或彼分位。頭緒多端。故不
0423b08: 列數。△二釋所知障六。初正釋所知。二分對諸識。
0423b09: 三對三性心。四二障辨異。五對四無記。六問答釋
0423b10: 妨。今初。
0423b11: 所知障者。謂執取彼計所執實法薩迦耶見而為上
0423b12: 首。見疑無明愛恚慢等。覆于所知有為無為境之無顛倒
0423b13: 性。能障四智菩提。名為所知之障。
0423b14: 實法薩迦耶見。謂執積聚為實法也。妄執色不相
0423b15: 應。及無為法離心心所別有自性。皆此法見所攝。
0423b16: 由此法見。復起疑癡貪恚慢等及諸隨惑。不達所
0423b17: 知真如無顛倒理。名所知障。當知前煩惱障。謂煩
0423b18: 惱即障。乃持業釋。今所知障。謂所知之障。乃依主
0423b19: 釋也。△二分對諸識。
0423b20: 此所知障。決定不與異熟識俱。彼異熟識極微細劣弱故
0423b21: 又。不與無明慧相應故又所知障。要須。法空智品與俱起故
0423b22: 當知。七轉識內。隨其所應或少或多。如煩惱說。眼等五
0423b23: 識。無隨念計度二種分別故。法見法疑及法慢等。定不相應。餘
0423b24: 法貪法瞋法癡由意識力。皆容引起。
0423c01: 法空智品與俱起者。由有所治。乃有能治。唯六七
0423c02: 二識。能起法空智品。故唯六七二識。實有所知障
0423c03: 也。第七但有四障。謂法癡。法見。法慢。法愛。故名或
0423c04: 少。第六具有六障。謂加法恚。法疑。故名或多。眼等
0423c05: 五識。雖容有法貪法恚法癡。但是第六之所引生。
0423c06: 非能自起。故必第六入法空觀。乃能治滅。亦非能
0423c07: 自治也。△三對三性心。
0423c08: 此所知障。但與不善無記二心相應。論說無明。唯通不
0423c09: 善無記性故。癡與無癡等善心不相應故。
0423c10: △四二障辨異。
0423c11: 煩惱障中。此所知障必有。彼煩惱障定用此所知障為所依
0423c12: 故。體雖同是見疑無明等無異。而執我執法作用有別。故二隨眠。
0423c13: 隨聖道之用有勝有劣而。斷惑有前有後。
0423c14: 由迷法故。方起我執。如迷杌。方謂是鬼。迷繩。方謂
0423c15: 是蛇。故煩惱障。必以所知障為依也。法空觀道用
0423c16: 勝。能斷二障。生空觀道用劣。但斷煩惱。△五對四
0423c17: 無記。
0423c18: 此所知障。於四種無覆無記性中唯。是異熟無記中之異熟生攝。
0423c19: 非餘三種。彼威儀等。勢用薄弱。非能覆于所知之理而
0423c20: 障菩提智故然。此名之為無覆者。但是望二乘說。若望菩
0423c21: 薩。亦是有覆。
0423c22: 威儀工巧變化。皆不覆障菩提。此既覆障菩提。應
0423c23: 名有覆無記。但不覆障二乘所證生空涅槃。故名
0423c24: 無覆耳。△六問答釋妨。
0424a01: 問曰。若所知障有見疑等。如何此種。契經但說名為無
0424a02: 明住地答曰。無明力增盛故所以。總名無明。非無見等例。
0424a03: 如于煩惱障種。立見一處及。欲愛色愛有愛共成。四住
0424a04: 地名。豈彼煩惱。但是見愛二種。更無慢無明等。
0424a05: 初正釋竟。△二結判。
0424a06: 如是二障若從。分別起者。見所斷攝若是。任運起者。修所
0424a07: 斷攝。二乘但能斷煩惱障。菩薩則二障俱斷然欲。永斷二
0424a08: 障種子。唯地上聖道能之。若伏二障現行亦。通地前有漏道
0424a09: 也。
0424a10: 初釋二取隨眠竟。△二釋未能伏滅。
0424a11: 菩薩住此資糧位中。二麤現行雖有伏者。而於細者
0424a12: 及二隨眠。止觀力微。未能伏滅。
0424a13: 麤現行。指分別所起。細現行。指任運所起。二隨眠。
0424a14: 指分別俱生二障種子也。初正釋頌文竟。△二明
0424a15: 地所攝。
0424a16: 此位未證唯識真如。依勝解力。修諸勝行。應知亦是
0424a17: 解行地攝。
0424a18: 唯識實性。亦即真如。登歡喜地。乃能分證。然依深
0424a19: 信發起勝解。決定了知萬法唯識。以此勝解導諸
0424a20: 勝行。故與後加行位。同名為解行地。即別三賢及
0424a21: 圓十信。而不立信住行向之名。亦不明先斷見思
0424a22: 之義。故是帶通明別也。△三明修行相二。初正釋
0424a23: 行相。二明退不退。今初。
0424a24: 所修勝行。其相云何。略有二種。謂福及智。諸勝行中
0424b01: 慧為性者。皆名為智。餘名為福。且依六種波羅蜜多。
0424b02: 通相皆二。別相前五說為福德。第六智慧。或復前三
0424b03: 唯福德攝。後一唯智。餘通二種。復有二種勝行。謂利自
0424b04: 他。所修勝行。隨意樂力。一切皆通自他利行。依別相
0424b05: 說。六到彼岸。菩提分等。自利行攝。四種攝事。四無量
0424b06: 等。一切皆是利他行攝。如是等行。差別無邊。皆是此
0424b07: 中所修勝行。
0424b08: 六波羅蜜。即六到彼岸。所謂布施。持戒。忍辱。精進。
0424b09: 禪定。智慧也。菩提分。即三十七品。所謂四念處。四
0424b10: 正勤。四如意足。五根。五力。七覺支。八正道也。四種
0424b11: 攝事。即布施。愛語。利行。同事。四攝法也。四無量心。
0424b12: 即慈。悲。喜。捨。四三昧也。△二明退不退。
0424b13: 此位二障雖未伏除。修勝行時有三退屈。而能三事
0424b14: 練磨其心。於所證修勇猛不退。一聞無上正等菩提
0424b15: 廣大深遠。心便退屈。引他已巳證大菩提者。練磨自心。
0424b16: 勇猛不退。二聞施等波羅蜜多甚難可修。心便退屈。
0424b17: 省己巳意樂能修施等。練磨自心。勇猛不退。三聞諸佛
0424b18: 圓滿轉依極難可證。心便退屈。引他麤善。況己巳妙因。
0424b19: 練磨自心。勇猛不退。由斯三事練磨其心。堅固熾然
0424b20: 修諸勝行。
0424b21: 一菩提廣大屈。引他況己巳練。二萬行難修屈。省己巳
0424b22: 增修練。三轉依難證屈。引麤況妙練也。更或懼此
0424b23: 娑婆不常值佛。魔境麤強。恐墮險難者。以此深固
0424b24: 大菩提心。迴向西方極樂世界。則千穩百當。萬無
0424c01: 一失矣。願我同志。皆痛勉之。初釋資糧位竟。△二
0424c02: 釋加行位二。初舉頌。二論釋。今初。
0424c03: 次加行位。其相云何。頌曰。現前立少物。謂是唯識性。
0424c04: 以有所得故。非實住唯識。
0424c05: △二論釋二。初正釋頌文。二別申餘義。初中三。初
0424c06: 結前標列。二出體釋名。三結屬頌文。今初。
0424c07: 論曰。菩薩先於初無數劫。善備福德智慧資糧。順解
0424c08: 脫分既圓滿已巳。為入見道住唯識性。復修加行伏除
0424c09: 二取。謂煖。頂。忍。世第一法。此四總名順決擇分以能。順
0424c10: 趣真實決擇分故以其。近見道故所以。立加行名。非謂前
0424c11: 資糧位。總無加行之義。
0424c12: 真實決擇。指真見道出世慧也。今能順趣此慧。故
0424c13: 名順決擇分。然資糧加行。名別義通。以前位中。亦
0424c14: 有加行之義。今此位中。亦具資糧之義。但加行約
0424c15: 近立名。資糧約遠立名耳。△二出體釋名三。初出
0424c16: 所依體。二別釋四名三總結行相。今初。
0424c17: 煖等四法。依四尋思四如實智之初位後位而立。四
0424c18: 尋思者謂。尋思能詮之名尋思所詮之。義尋思名義。自性尋尋名義。差
0424c19: 別皆是。假有實無若能。如實知此四離識非有。及知能取之識
0424c20: 亦復非有即轉。名如實智。名義相異。故別尋求名義。二種之自性
0424c21: 差別二相同。故合思察。
0424c22: △二別釋四名四。初釋煖。二釋頂。三釋忍。四釋世
0424c23: 第一。今初。
0424c24: 依明得定。發下尋思。觀無所取。立為煖位。謂此位中。
0425a01: 創觀所取名等四法。皆自心變。假施設有。實不可得。
0425a02: 初獲慧日前行相故所以。立明得定之名。即此所獲道火
0425a03: 前相。故亦名煖。
0425a04: 明得定者。止也。下尋思者。觀也。尋思初位。故名為
0425a05: 下。名無得物之功。故名但是假有。物無當名之實。
0425a06: 故義但是假有。名義自性既非實有。則名義差別
0425a07: 亦豈實有。皆是隨心變現施設而已巳。以此尋思。歷
0425a08: 觀蘊處界等。若名。若義。若自性。若差別。皆不可得。
0425a09: 即是慧日道火前相。能破眾生長夜迷闇執著。△
0425a10: 二釋頂。
0425a11: 依明增定。發上尋思。觀無所取。立為頂位。謂此位中。
0425a12: 重觀所取名等四法。皆自心變。假施設有。實不可得。
0425a13: 明相轉盛。故名明增。尋思位極。故復名頂。
0425a14: 尋思後位。故名為上。數數修習所取實不可得之
0425a15: 觀。令其增盛。如登山頂。周觀無礙也。△三釋忍。
0425a16: 依印順定。發下如實智。於無所取。決定印持。無能取
0425a17: 中。亦順樂忍。既無實境離能取識。寧有實識離所取
0425a18: 境。所取能取但是。相待立故。印順忍時。總立為忍。印前
0425a19: 所取空。順後能取空。立印順名。忍印取境之識亦空。故亦名
0425a20: 忍。
0425a21: 印前所取空。順後能取空。名印順定。亦即止也。下
0425a22: 如實智。亦即觀也。如實智之初位。故名為下。此忍
0425a23: 自有三位差別。印前。即下忍。順後。即中忍。忍識亦
0425a24: 空。即上忍。大乘止觀云。彊觀諸法唯是心相。狀
0425b01: 無實。復當觀此能觀之心。亦無實念。正同此中四
0425b02: 加行觀。△四釋世第一。
0425b03: 依無間定。發上如實智雙。印能所二取皆空。立世第一
0425b04: 法。謂前上忍。唯印能取空。今世第一法。二空雙印。從
0425b05: 此無間必入見道。故立無間名。異生法中此最勝故。
0425b06: 名世第一法。
0425b07: 如實智之後位。故名為上。前忍位中。下忍印所取
0425b08: 空。中忍順能取空。上忍印能取空。今乃二空雙印。
0425b09: 必入真見道也。二別釋四名竟。△三總結行相。
0425b10: 如是煖頂。依于能取之識。觀所取之境本空。下忍起時。
0425b11: 印境空相。中忍轉位。於能取識亦如境之是空順樂
0425b12: 忍可。上忍起位。印能取空。世第一法。雙印空相。
0425b13: 此唯識觀之行相。入真見道之司南也。千經萬論。
0425b14: 從無二轍。不向此處聞思修證。終無通達之期矣。
0425b15: 二出體釋名竟。△三結屬頌文二。初屬頌。二引證。
0425b16: 今初。
0425b17: 皆帶相故。未能證實。故說菩薩此四位中。猶於現前
0425b18: 安立少物。謂是唯識真勝義性。以彼空有二相未除。
0425b19: 帶相觀心。有所得故。非實安住真唯識理。彼空有二相
0425b20: 悉皆滅已巳。方實安住。
0425b21: 空有二相未除者。煖位頂位。依識觀所取空。則境
0425b22: 空識有。下忍印成境空。上忍印成識空。世第一位
0425b23: 雙印二空。則亦皆帶空相。故未得全除也。問曰。上
0425b24: 根之人。直達空有皆不可得。當下安住唯識真勝
0425c01: 義性。何須如此次第修習。答曰。汝今空有皆不可
0425c02: 得六字。便是所取之名。妄謂我能直達。便是能取
0425c03: 之識。煖位止觀。尚未夢見。而言安住唯識勝義。夢
0425c04: 語刀刀。此之謂也。汝若實證唯識性者。必應頓了
0425c05: 唯識之相。如六祖雖不識字。然於性相宗旨無不
0425c06: 通達。觀彼轉識成智八句偈義。何等透徹。乃至法
0425c07: 華涅槃諸經。一入耳根。便達奧義。豈似今人妄稱
0425c08: 悟道。仍於教法粗鹵莽者哉。△二引證。
0425c09: 依如是義。故有頌言。菩薩於定位。觀似法似義之影像唯
0425c10: 是心變。義想既已巳滅除。審觀唯是自想。如是住內心
0425c11: 了。知所取之義非有。次知能取之心亦無。後觸無所得。
0425c12: 初二句。頌煖位。次二句。頌頂位。又二句。頌下忍中
0425c13: 忍位。第七句。頌上忍位。合此三句。即頌世第一位。
0425c14: 第八句。頌見道位也。如是住內心者。謂能攝內心
0425c15: 住於無義也。觸者。證也。無所得者。真如也。初正釋
0425c16: 頌文竟。△二別申餘義三。初伏惑義別。二所觀二
0425c17: 諦。三所依界地。今初。
0425c18: 此加行位。未遣空有二相之縛。於麤重縛。亦未能斷。唯
0425c19: 能伏除分別二障之現行二取以分別二障。正。違于見道故其。於
0425c20: 俱生二障之現起者。及二隨眠。有漏觀心有所得故。有分
0425c21: 別故未全伏除。全未能滅。
0425c22: 麤重縛者。分別二障種子也。分別二取。正違見道。
0425c23: 故伏除之以入見道。既見道已巳。彼種即斷。現起俱
0425c24: 生二障。但少分除。故云未全伏除。俱生二障種子。
0426a01: 全然未斷。故云全未能滅。此中分別煩惱障種未
0426a02: 斷。即約通教性地八人地言。分別所知障種未斷。
0426a03: 即約別教十迴向言。故是以通含別。△二所觀二
0426a04: 諦。
0426a05: 此位菩薩。於安立諦非安立諦。俱學觀察。為引當來
0426a06: 二種見故。及伏分別二障種故。非安立諦。是正所觀。
0426a07: 非如二乘唯觀安立。
0426a08: 安立諦者。於苦等諸法中。安立苦等四諦理也。非
0426a09: 安立諦者。三無性所顯二空真如。此諦通一切法
0426a10: 無有差別。故名為非安立。離顛倒。無變易。故名為
0426a11: 諦。學觀非安立諦。引真見道。學觀安立諦。引相見
0426a12: 道。學觀非安立諦。伏分別所知障種。學觀安立諦。
0426a13: 伏分別煩惱障種。但觀安立諦者。通性地也。俱觀
0426a14: 二諦者。通含別也。正觀非安立諦者。別十向也。別
0426a15: 向或亦觀安立諦。須約界外四諦言之。變易生死
0426a16: 為苦諦。根本無明及無漏有為名集諦。性淨涅槃
0426a17: 無依無住名滅諦。中道正智無作道品名道諦也。
0426a18: △三所依界地。
0426a19: 菩薩起此煖等善根。雖方便時通諸初二三靜慮。而依
0426a20: 第四靜慮。方得成滿。託最勝依入見道故。唯依欲界善
0426a21: 趣身起以。餘界趣中慧心及厭離心非殊勝故。此位亦是
0426a22: 解行地攝。未證唯識真勝義故。
0426a23: 欲界善趣。指天人阿修羅也。然修羅方瞋。諸天正
0426a24: 樂。唯人道為尤能耳。以善趣身。得根本第四禪定。
0426b01: 於四禪中雙印二空。乃能引真見道。觸證非安立
0426b02: 諦。若在惡趣。則有厭而無勝慧。若在色天。則有慧
0426b03: 而無勝厭。若在無色天中。則慧厭俱無。故皆不能
0426b04: 成此善根。二釋加行位竟。△三釋通達位。二初舉
0426b05: 頌。二論釋。今初。
0426b06: 次通達位。其相云何。頌曰。若時於所緣。智都無所得。
0426b07: 爾時住唯識。離二取相故。
0426b08: △二論釋二。初略釋。二廣釋。初中二。初總釋頌文。
0426b09: 二別解本智。今初。
0426b10: 論曰。若時菩薩於所緣境。無分別智都無所得。不取
0426b11: 種種戲論相故。爾時乃名實住唯識真勝義性。即證
0426b12: 真如。智與真如平等平等。俱離能取所取相故以。能
0426b13: 所取相。俱是分別有所得心戲論現故。
0426b14: 無智外之如為智所證。無如外之智能證於如。故
0426b15: 曰平等平等。俱離能所二取之相。不同有所得心
0426b16: 分別戲論所現相也。△二別解本智。有三家解。初
0426b17: 二義非。第三義正。
0426b18: 有義。此智相見二分俱無。說無所取能取相故。○有義。
0426b19: 此智相見二分俱有。帶彼真如相起方。名為緣彼故。若無
0426b20: 彼真如相而可名緣彼真如者。應緣色等智雖無聲等相。亦可。名聲
0426b21: 等智。若無見分。應不能緣。寧可說為緣真如智。勿真
0426b22: 如性不是見分。亦名能緣。故應許此智定有見分。
0426b23: 此智。即無所得之根本智也。初謂相見俱無。次謂
0426b24: 相見俱有。並如文可知。
0426c01: 有義。此智見分是有。相分是無。說真如無相可取正智。不取於
0426c02: 相故。雖有見分。而無隨念計度分別故頌中。說非能取。非謂見
0426c03: 分之取全無也。雖無相分。而可說此根本實智挾帶真如體
0426c04: 相俱起以此智。不離于真如故喻。如自證分緣見分時乃是
0426c05: 親證。不是變相而緣。此真如智。決亦應爾以。變相而緣者。便
0426c06: 非親證。如後得智。應有分別。故應許此根本實智。有見無
0426c07: 相。
0426c08: 此第三正義也。雖有見分下。釋難。謂有難曰。既有
0426c09: 見分。何故頌中說非能取。答釋可知。雖無相分下。
0426c10: 釋疑。謂有疑曰。若無相分。則應無所緣緣。若無所
0426c11: 緣。何得獨有能緣。釋曰。此是挾帶。不是變帶。挾帶
0426c12: 體相。是所緣緣。不變相狀。故非相分。如自證分。亦
0426c13: 以見分為所緣緣。而非變帶。不名相分。若變真如
0426c14: 相分而緣。即是後得有分別智。非此根本無分別
0426c15: 智矣。初略釋竟。△二廣釋二。初釋位名。二釋見道。
0426c16: 今初。
0426c17: 加行無間。此無分別智生時。體達會合真如理性。名通達
0426c18: 位以此位最。初照真理故所以。亦名見道。
0426c19: △二釋見道三。初總標。二別釋。三結益。今初。
0426c20: 然此見道。略說有二。
0426c21: △二別釋二。初釋二見道。二攝六現觀。初中二。初
0426c22: 釋二道義。二簡二道別。初又二。初釋真見道。二釋
0426c23: 相見道。今初。
0426c24: 一真見道。謂即所說無分別智。實證二空所顯真理。
0427a01: 實斷二障分別隨眠。雖多剎那。事方究竟。而相等故。
0427a02: 總說一心。有義。此中二空二障。漸證漸斷。以有淺深
0427a03: 麤細異故。有義。此中二空二障。頓證頓斷。由意樂力
0427a04: 有堪能故。
0427a05: 相等故者。謂始終唯觀非安立諦。不同二乘所觀
0427a06: 上下八諦諸行相也。漸頓二義。頓義為正。初言漸
0427a07: 者。生空理淺故先證。法空理深故後證。煩惱障麤
0427a08: 故先斷。所知障細故後斷。次言頓者。由大菩提意
0427a09: 樂。有堪能力故也。△二釋相見道二。初正釋相見
0427a10: 道。二結示唯假立。初中二。初標。二釋。今初。
0427a11: 二相見道。此復有二。
0427a12: △二釋為二。初釋觀非安立諦三品心。二釋緣安
0427a13: 立諦十六心。今初。
0427a14: 一觀非安立諦。有下中上三品心。一者緣內身為境而遣有情
0427a15: 假緣之智。能除品分別隨眠。二者緣內法為境而遣諸法
0427a16: 假緣之智。能除中品分別隨眠。三者遍遣一切有情
0427a17: 諸法假緣之智。能除一切分別隨眠。前二名法智。各
0427a18: 別緣故。第三名類智。總合緣故此乃傚。法真見道中二
0427a19: 空見分自所斷障無間解脫別總建立。名相見道。
0427a20: 非安立諦。即真如也。假緣。謂無體假說之緣也。
0427a21: 品。即下品。乃單約我執言之。中品。則單約法執。一
0427a22: 切。則雙約二執也。類智者。即前二智流類。蓋傚無
0427a23: 間道別斷二障。建立前二。傚解脫道總斷二障。建
0427a24: 立第三。即是後得有分別智。故名相見道也。
0427b01: 有義。此三是真見道。以相見道緣四諦故。有義。此三
0427b02: 是相見道。以真見道不別緣故。
0427b03: 判此三智。自有二義。後義為正也。△二釋緣安立
0427b04: 諦十六心又三。初復標二種。二別釋二種。三結為
0427b05: 九心。今初。
0427b06: 二緣安立諦。有十六心。此復有二。
0427b07: △二別釋二種又二。初依所取能取立。二依下上
0427b08: 諦境立。今初。
0427b09: 一者依觀所取能取。別立法類十六種心。謂於苦諦
0427b10: 有四種心。一苦法智忍。謂觀三界苦諦真如。正斷三
0427b11: 界見苦諦時所斷二十八種分別隨眠。
0427b12: 所取。即真如。能取。即正智也。四諦法忍。四諦法智。
0427b13: 四諦類忍。四諦類智。故名法類十六種心。且約苦
0427b14: 諦言之。苦者。諦也。法者。真如也。智者。加行有漏智
0427b15: 也。忍者。無間無漏忍也。二十八種者。欲界十惑。色
0427b16: 無色界除瞋各九惑也。
0427b17: 二苦法智。謂忍無間觀前真如。證前所斷煩惱解脫。
0427b18: 法者。亦指真如。智者。無漏解脫也。
0427b19: 三苦類智忍。謂前法智無間無漏慧生。於法忍法智各
0427b20: 別內證。言此法忍法智二心之後乃至無學一切聖法。皆是此類。四苦
0427b21: 類智。謂此類忍無間無漏智生。審定印可苦類智忍。○
0427b22: 如於苦諦有四種心。集滅道諦應知亦爾。此四四十六
0427b23: 心法忍法智。八種。觀于真如類忍類智。八種。觀於正智此乃傚。法
0427b24: 真見道中無間解脫見分自證分差別建立。名相見
0427c01: 道。
0427c02: 謂四法忍。皆傚真無間道之見分立。四法智。皆傚
0427c03: 真解脫道之見分立。四類忍皆傚真無間道之自
0427c04: 證分立。四類智。皆傚真解脫道之自證分立也。△
0427c05: 二依下上諦境立。
0427c06: 二者依觀下上諦境。別立法類十六種心。謂觀現前
0427c07: 不現前界苦等四諦。各有二心。一現觀忍。二現觀智。
0427c08: 如其所應傚。法真見道中無間解脫見分觀諦。斷見
0427c09: 所斷百一十二分別隨眠。名相見道。
0427c10: 下。即欲界。名現前界。依此四諦。立四法忍及四法
0427c11: 智。上。即色無色界。名為不現前界。依彼四諦。立四
0427c12: 類忍及四類智。現觀忍。即無間道。依於下上各有
0427c13: 四諦。故有八忍。現觀智。即解脫道。依於下上各有
0427c14: 四諦。故有八智。百一十二分別隨眠。即三界根本
0427c15: 見惑種子也。二別釋二種竟。△三結為九心。
0427c16: 若依廣布聖教道理。說相見道有九種心。此即依前
0427c17: 緣安立諦二番十六種止觀別立。謂以法類品之忍
0427c18: 智合說為一。而于下上界中各有四諦之四觀。即為八心。八觀相
0427c19: 應之止。總說為一止觀合說。故有九種。雖見道中。止觀決定雙運。
0427c20: 而於見義。觀順非止。故此觀止開合不同。由此九心。
0427c21: 名相見道。
0427c22: 初正釋相見道竟。△二結示唯假立。
0427c23: 諸相見道俱是。依真見道假說其為從世第一法無間而生。
0427c24: 及假說其能斷隨眠然。非實如是也。以必真見道後。方得生
0428a01: 起此相見道故以觀。非安立諦之後方乃。起安立諦觀故以彼。分別隨
0428a02: 眠。真見道中先已巳斷故。
0428a03: 初釋二道義竟。△二簡二道別。
0428a04: 前真見道。證唯識性。後相見道。證唯識相。二中初勝。
0428a05: 故頌偏說智都無所得也。前真見道。根本智攝。後相見道。後
0428a06: 得智攝問曰。諸後得智。有見相二分耶。
0428a07: 此正判簡也。次問二分有無。下答有三。第三義
0428a08: 正。
0428a09: 有義二分。俱無。離二取故。○有義。此後得智。見分是有。相分是
0428a10: 無。說此智品有分別故。聖智皆能親照境故但以。不執
0428a11: 著故。說離二取。○有義。此後得智見相。二分俱有。說此智但
0428a12: 思惟似真如相。不見真實真如性故。又說此智分別
0428a13: 諸法自共相等。觀諸有情根性差別而為說故。又說
0428a14: 此智現身土等。為諸有情說正法故。若不變現似色
0428a15: 聲等。寧有現身說法等事設使。轉色蘊依。不現色者。轉
0428a16: 四蘊依。應無受等。又若此智不變似境。離自體法。應
0428a17: 非所緣又或。緣色等時。應緣聲等。又緣無法等。應無所
0428a18: 緣緣。彼過未法體非實有無緣用故。由斯後智二分俱
0428a19: 有。
0428a20: 第三義中。以五種義證後得智具有二分。一者變
0428a21: 相觀真故。二者分別自共相隨根說法故。三者能
0428a22: 現身土故。轉有漏五蘊。應有無漏五蘊故。四者設
0428a23: 不變境。無所緣故。設非自境而可緣者。緣色亦可
0428a24: 緣聲等故。五者過未等法。現在無體。設不變相。無
0428b01: 所緣故。初釋二見道竟。△二攝六現觀。
0428b02: 此二見道。與六現觀相攝云何。六現觀者。一思現觀。
0428b03: 謂最上品喜受相應之思所成慧。此思慧能觀察諸法
0428b04: 無常苦等共相。引生煖等修慧善根。故在加行道中觀察諸法唯。
0428b05: 此思用最猛所以。偏立現觀之名。煖等不能廣分別法。又
0428b06: 未證理。故非現觀。二信現觀。謂緣三寶世出世間決
0428b07: 定淨信。此助現觀令不退轉所以亦。立現觀之名。三戒
0428b08: 現觀。謂無漏戒。除破戒垢。令觀增明所以。亦名現觀。四
0428b09: 現觀智諦現觀。謂一切種緣非安立諦根本後得無
0428b10: 分別智。五現觀邊智諦現觀。謂於現觀智諦現觀之
0428b11: 後。諸緣安立諦世出世之智。六究竟現觀。謂盡智等
0428b12: 究竟位之智。
0428b13: 此先設問徵起。次出六現觀之名相也。二信現觀。
0428b14: 即四不壞信。一者決定信佛。二者決定信法。三者
0428b15: 決定信僧。四者決定信諦。所謂世出世間因果各
0428b16: 二。名為苦集滅道也。三戒現觀。即道共戒。既發無
0428b17: 漏。則所得無作戒體。永無破犯。由戒淨故。令慧淨
0428b18: 也。一切種者。不論何位。但緣非安立諦之本後二
0428b19: 智。皆此第四現觀所攝也。緣安立者。緣苦集諦。即
0428b20: 是世智。緣滅道諦。即出世智也。盡智無生智。唯究
0428b21: 竟位有之。故名究竟現觀。
0428b22: 此真見道。攝彼第四現觀之少分。此相見道。攝彼第
0428b23: 四第五之少分。彼第二信現觀。第三戒現觀。雖與此見道俱起。
0428b24: 而但相助。非即現觀自性。故不相攝。
0428c01: 真見道。即第四現觀之根本智。故云少分也。相見
0428c02: 道有二。若觀非安立諦三品心。即第四現觀之後
0428c03: 得智攝。故云少分。若緣安立諦十六心。即第五現
0428c04: 觀攝。然第五現觀。通於見道修道。此唯見道。故亦
0428c05: 云少分也。二別釋竟。△三結益。
0428c06: 菩薩得此二見道時。生如來家。住極喜地。善達法界。
0428c07: 得諸平等。常生諸佛大集會中。於多百門。已巳得自在。
0428c08: 自知不久證大菩提。能盡未來利樂一切。
0428c09: 得諸平等。謂一切眾生平等。一切菩薩平等。一切
0428c10: 如來平等。即是凡聖平等。因果平等。自他平等。亦
0428c11: 所謂心佛眾生三無差別也。多百門者。於五位
0428c12: 百法。通達二種無我。一一法中。二空真如悉皆平
0428c13: 等。則一各具百。故名多百。設非真俗五融。不名已巳
0428c14: 得自在。是故教道雖別。證道同圓。三釋通達位竟。
0428c15: △四釋修習位二。初舉頌。二論釋。今初。
0428c16: 次修習位。其相云何。頌曰。無得不思議。是出世間智。
0428c17: 捨二麤重故。便證得轉依。
0428c18: △二論釋二。初略釋頌文。二廣釋頌義。今初。
0428c19: 論曰。菩薩從前見道起已巳。為斷餘俱生二障。證得轉依。
0428c20: 復數修習無分別智。此智遠離所取能取。故說無得
0428c21: 及不思議。或離戲論。說為無得。妙用難測。名不思議。
0428c22: 是出世間無分別智。斷世間故。名出世間。二取之隨
0428c23: 眠。是世間之本。唯此無得不思議智。乃能斷之。故獨得出世之名。
0428c24: 或出世名。依二義立。謂其體是無漏。及能證會真如。
0429a01: 此智具斯二種義故。獨名出世。餘智不然。即十地中
0429a02: 無分別智。數修習此無分別智故乃能。捨二障之麤重。二障種
0429a03: 子。立麤重名以其。性無堪任。違于精細輕安之無漏法故今能。令
0429a04: 彼永滅故說為捨。此十地智。由能捨彼二麤重故。便能證
0429a05: 得廣大轉依。
0429a06: 見道起者。初心斷惑。為無間道。中心證理。為解脫
0429a07: 道。後心起修。為勝進道。今正約後心言也。
0429a08: 依。謂所依。即第八識依他起性與染淨法為所依故。染
0429a09: 謂妄計所執。淨。謂真實圓成實性。轉。謂于依他起中染
0429a10: 淨二分轉捨染分。轉得淨分。由數修習無分別智。斷本識
0429a11: 中二障麤重。故能轉捨依他起上計所執。及能轉
0429a12: 得依他起中圓成實性。由轉煩惱。得大涅槃。轉所知
0429a13: 障。證無上覺今以此論。成立唯識。意為有情證得如斯二
0429a14: 轉依果。
0429a15: 此先約轉持種依釋也。煩惱所知二障種子。皆第
0429a16: 八識之所執持菩提涅槃二轉依果。亦第八識之
0429a17: 所本具。由煩惱種。障大涅槃。由智障種。障無上覺。
0429a18: 今二障分分轉捨。則二果分分轉證。可謂無始流
0429a19: 轉。安樂妙常。唯此八識。更非他物矣。問曰。性宗謂
0429a20: 轉煩惱成菩提。轉生死成涅槃。與此若何會通。答
0429a21: 曰。此中所言煩惱障。即見思通惑。此中所言所知
0429a22: 障。即無明別惑。通別二惑。性宗通稱煩惱。故彼所
0429a23: 言轉煩惱成菩提。與此所言轉所知障證無上覺
0429a24: 同也。由通惑故。招感分段生死妄果障無餘依涅
0429b01: 槃。由別惑故。招感變易生死妄果。障於性淨涅槃
0429b02: 亦障無住涅槃。故彼所言轉生死成涅槃。是約果
0429b03: 言。此所言轉煩惱得涅槃。是約因言。亦復不相違
0429b04: 也。又煩惱招生義顯。智障覆覺義強。故此偏說。又
0429b05: 斷煩惱。亦得二乘菩提。以非一切種智。故但名為
0429b06: 涅槃。斷所知障。亦得無住涅槃。以不住涅槃相。故
0429b07: 但名無上覺。
0429b08: 或依即是唯識真如。生死涅槃之所依故。愚夫顛倒。
0429b09: 迷此真如。故無始來。受生死苦。聖者離倒。悟此真如
0429b10: 便得涅槃。畢竟安樂。由數修習無分別智。斷本識中
0429b11: 二障麤重。故能轉滅依如之二種生死。及能轉證依如
0429b12: 之無住涅槃。此即真如離雜染性。如雖性淨。而相雜染。
0429b13: 故離染時。假說新淨。即此新淨。說為轉依。修習位中。
0429b14: 斷障證得。雖於此十地位。亦能分得菩提。而非此中頌意
0429b15: 所顯。頌意但顯轉唯識性以唯識性。即是涅槃。然在。二乘滿位但。
0429b16: 名為解脫身唯。在大乘牟尼極果。乃得名法身故。
0429b17: 此更約轉迷悟依釋也。唯識真如。即識之體性。生
0429b18: 死如冰。涅槃如水。真如則如濕性。生死如轉。涅槃
0429b19: 如不轉。真如則如本屋。生死如迷。涅槃如悟。真如
0429b20: 則如本方。生死如狂走。涅槃如狂歇。真如則如本
0429b21: 頭。迷之枉受生死。悟之便得涅槃。此不變常隨緣。
0429b22: 體即用也。處生死而非染。在涅槃而非淨。此隨緣
0429b23: 常不變。用即體也。二乘但悟我空。仍迷法空。故出
0429b24: 分段生死。但證無餘涅槃。名解脫身大乘了悟我
0429c01: 法俱空。故出二種生死。深證無住涅槃。名為法身。
0429c02: 當知所悟者。即真如法身。能悟者。即無上菩提。能
0429c03: 所不二。故頌意但顯轉唯識性。不必更言菩提也。
0429c04: 牟尼。此云寂默。善寂空有二邊默契中道理故。初
0429c05: 略釋頌文竟。△二廣釋頌義二。初總徵。二正釋。今
0429c06: 初。
0429c07: 云何證得二種轉依。謂十地中。修十勝行。斷十重障。
0429c08: 證十真如。二種轉依。由斯證得。
0429c09: △二正釋二。初明十地因。二明轉依果。初中四。初
0429c10: 釋十地名。二釋十勝行。三釋十重障。四釋十真如。
0429c11: 今初。
0429c12: 言十地者。一極喜地。初獲聖性。具證二空。能益自他。
0429c13: 生大喜故。二離垢地。具淨尸羅。遠離能起微細毀犯
0429c14: 煩惱垢故。三發光地。成就勝定大法總持。能發無邊
0429c15: 妙慧光故。四慧地。安住最勝菩提分法。燒煩惱薪
0429c16: 慧增故。五極難勝地。真俗兩智。行相互違。合令相
0429c17: 應。極難勝故。六現前地。住有分別妙達緣起之智。引無分
0429c18: 別最勝般若令現前故。七遠行地。至無相住功用後
0429c19: 邊。出過世間道及二乘出世道故。八不動地。無分別智任
0429c20: 運相續。相用煩惱不能動故。九善慧地。成就微妙四
0429c21: 無礙解。能十方善說法故。十法雲地。大法智雲。含
0429c22: 眾德水。蔭蔽一切如空麤重令不為障礙。又以此大智。充滿所證所依
0429c23: 法身故。如是十地。總攝有為無為功德以為自性。與
0429c24: 所修行為勝依持。令得生長。故名為地。
0430a01: 聖者。正也。永離邪倒。入正定聚。名獲聖性。微細毀
0430a02: 犯。謂犯也。無分別智。即無相觀。任運相續。即是
0430a03: 無功用義。大法智雲。謂總緣一切諸法之智。含眾
0430a04: 德水。謂陀羅尼門三昧門等。如空麤重。謂所知障
0430a05: 之一分。及煩惱障種。廣大如空也。有為功德。即妙
0430a06: 觀察智平等性智。無為功德。即地地中所證真如。
0430a07: 餘並可知。△二釋十勝行。有十三門。初明數門至。
0430a08: 十三結要簡修。今初。
0430a09: 十勝行者。即是十種波羅蜜多。施有三種。謂財施。無
0430a10: 畏施法施。戒有三種。謂律儀戒。攝善法戒。饒益有情
0430a11: 戒。忍有三種。謂耐怨害忍。安受苦忍。諦察法忍。精進
0430a12: 有三種。謂被甲精進。攝善精進。利樂精進。靜慮有三
0430a13: 種。安住靜慮。引發靜慮。辦事靜慮。般若有三種。謂生
0430a14: 空無分別慧。法空無分別慧。俱空無分別慧。方便善
0430a15: 巧有二種。謂迴向方便善巧。拔濟方便善巧。願有二
0430a16: 種。謂求菩提願。利樂他願。力有二種。謂思擇力。修習
0430a17: 力。智有二種。謂受用法樂智。成熟有情智。
0430a18: 財施。亦名資生施。即是以無染心捨諸資生具也。
0430a19: 無畏施者。不損惱他。濟拔驚怖。即戒忍二度也。法
0430a20: 施者。以無染心宣示正法。言行相應。令他得益。即
0430a21: 進禪慧三度也。律儀戒者。止惡防非。即在家出家
0430a22: 諸戒品也。攝善法戒者。由持戒力。攝取一切成佛
0430a23: 功德。自利行也。饒益有情戒者。由持戒力。出生一
0430a24: 切度眾生事。利他行也。耐怨害忍。亦名生忍。成熟
0430b01: 有情。不瞋恚故。安受苦忍。亦名法忍。捍勞忍苦。求
0430b02: 佛法故。諦察法忍。亦名第一義忍。觀生法空。不動
0430b03: 轉故。被甲精進。即最初發菩提心。被弘誓鎧。深自
0430b04: 勵故。攝善精進。樂集佛功德故。利樂精進。樂度諸
0430b05: 眾生故。安住靜慮。謂得現法樂住也。引發靜慮。謂
0430b06: 引發六通等也。辦事靜慮。謂辦饒益有情等事也。
0430b07: 三般若如文可知。迴向方便。謂不住生死。拔濟方
0430b08: 便。謂不住涅槃。又迴向方便。令他不住涅槃。拔濟
0430b09: 方便。令他不住生死。又迴向方便。正趨無上菩提。
0430b10: 拔濟方便。同離二種生死也。求菩提願。即法門無
0430b11: 量誓願學。佛道無上誓願成。利樂他願。即眾生無
0430b12: 邊誓願度。煩惱無盡誓願斷也。思擇。即慧行力。修
0430b13: 習。即定行力。受用法樂智。即後得智。覺一切法自
0430b14: 相共相不迷不謬。成熟有情智。即後得智。觀一切
0430b15: 機利鈍生熟應病與藥。△二出體門。
0430b16: 此十性者。施以無貪彼所起行施時身口意三業為性。戒
0430b17: 以受學菩薩戒時三業為性。忍以無瞋精進明審善
0430b18: 慧及彼所起忍時三業為性。精進以勤及彼所起進時三
0430b19: 業為性。靜慮但以等持為性。後五皆以七覺支中擇法覺支
0430b20: 為性論中。說般若是根本智。方便等四是後得智故。有義。第八願度。
0430b21: 以善欲善勝解及信為性以凡弘誓。願必以此三為自性
0430b22: 故。此上皆說自性。若并眷屬。一一皆以一切俱行之功
0430b23: 德為性。
0430b24: 受菩薩戒時三業。謂心希無上菩提。緣三寶境。秉
0430c01: 受羯磨。由此思業所熏成種。發得任運止惡行善
0430c02: 功能。名為無作假色。盡未來時。斷一切惡。修一切
0430c03: 善。度一切生。是謂三聚淨戒之體性也。等持。即三
0430c04: 麼地。別境中之善定也。擇法。即別境中善慧。本後
0430c05: 二智。皆慧心所之所攝故。若約眷屬。則一一波羅
0430c06: 蜜多。必有信慚愧三善根等。及善別境善行與
0430c07: 之相應。皆可准思。△三明相門。
0430c08: 此十相者。要七最勝之所攝受。方可建立波羅蜜多。
0430c09: 一安住最勝。謂要安住菩薩種性。二依止最勝。謂要
0430c10: 依止大菩提心。三意樂最勝。謂要悲愍一切有情。四
0430c12: 相智所攝受。六迴向最勝。謂要迴向無上菩提。七清
0430c13: 淨最勝。謂要不為二障間雜。若非此七所攝受者。所
0430c14: 行施等非到彼岸。由斯施等十。對波羅蜜多。一一皆
0430c15: 應四句分別。
0430c16: 二乘及世間善人。亦有布施持戒等行。故云要七
0430c17: 最勝之所攝受。方名波羅蜜多。一安住菩薩種性。
0430c18: 即前所說二種種性也。若非菩薩種性。則所行施
0430c19: 戒等善。但感人天二乘等果。不成無上大菩提故。
0430c20: 二依止大菩提心者。謂必上求佛道。修行施戒等
0430c21: 善。方不墮有漏故。三意樂悲愍有情者。謂必下化
0430c22: 眾生。修行施戒等善。方不偏自利故。四具行一切
0430c23: 善事者。謂以無分劑無厭足心。修行施戒等善。方
0430c24: 能增長滿足勝資糧故。五要巧便無相智者。謂達
0431a01: 三輪體空。修行施戒等善。方令福與空等故。六
0431a02: 要迴向無上道者。謂隨一一所修。皆令正趨極果。
0431a03: 方不傍感異熟果故。七要清淨無間雜者。謂隨一
0431a04: 一所修。皆能三時無悔。不被煩惱智障之所間雜。
0431a05: 方能速疾到彼岸故。言四句分別者。共有三種四
0431a06: 句。且初單約施言。一是施非波羅蜜。不與七勝相
0431a07: 應而行施故。二是波羅蜜非施。隨喜他施具七勝
0431a08: 故。三亦施亦波羅蜜。七勝相應而行施故。四非施
0431a09: 非波羅蜜。雖亦隨喜他施。不與七勝相應故。戒等
0431a10: 九度。例此各作四句可知。二約次第修者以明四
0431a11: 句。初施度中。但有二句。一是施非度。二是施是度
0431a12: 次戒度中。對施得明四句。一是戒非度。不與七勝
0431a13: 相應故。二是度非戒。即前布施具七勝故。三亦戒
0431a14: 亦度。具七勝而持戒故。四非戒非度。謂前布施不
0431a15: 具七勝故。忍望戒等。例此可知。三不約次第者。諸
0431a16: 度互望。各作四句。如常可知。唯第六般若。止有三
0431a17: 句。未有是波羅蜜而非般若者故。△四無增減門。
0431a19: 無增減故。○復次前六不增減者。為除六種相違障
0431a20: 故。漸次修行諸佛法故。漸次成熟諸有情故。此如餘
0431a21: 論廣說應知。又施等三名為人天趣中。增上生道施。感大財
0431a22: 戒感大。體。及忍感大眷屬故。精進等三名為。決定勝道精進。能
0431a23: 伏煩惱依定發通。成熟有情。及以慧成熟佛法故。諸菩薩道。唯
0431a24: 有此增上生及決定勝之二種耳。又前三種。饒益有情。施彼資財
0431b01: 戒。不損惱彼忍。堪忍彼惱而饒益故。精進等三。對治
0431b02: 煩惱。雖未伏滅而能精勤修對治彼諸善加行禪能。永
0431b03: 伏煩惱。慧能永滅諸煩惱故。又由施等三度。是大悲饒益有情。不住
0431b04: 涅槃。及由進等後三是大智伏滅諸惑。不住生死。為無住處涅
0431b05: 槃資糧。由此前六不增不減。○後唯四者。為助前六。
0431b06: 令修滿足。不增減故。方便善巧。助施等三。願助精進。
0431b07: 力助靜慮。智助般若。令修滿故。如解深密廣說應知。
0431b08: 先明十無增減。次明六無增減。後明以四助六故
0431b09: 無增減。義並可知。△五次第門。
0431b10: 十次第者。謂由前前引發後後。及由後後持淨前前。
0431b11: 又前前麤。後後細故。易難修習。次第如是。釋總名波羅蜜。
0431b12: 別名施戒等。如餘處說。
0431b13: 前前引發後後者。由施引戒。由戒引忍。乃至由力
0431b14: 引智也。後後持淨前前者。由智持故力淨。由力持
0431b15: 故願淨。乃至由戒持故施淨也。前前麤者。施麤於
0431b16: 戒。戒麤於忍。乃至力麤於智也。後後細者。智細於
0431b17: 力。力細於願。乃至戒細於施也。修施易。修戒難。修
0431b18: 戒易。修忍難。乃至修願易。修力難。修力易。修智難。
0431b19: 是故依此諸義而立次第。△六五修門。
0431b20: 此十修者。有五種修。一依止任持修。二依止作意修。
0431b21: 三依止意樂修。四依止方便修。五依止自在修。依此
0431b22: 五修。修習十種波羅蜜多皆得圓滿。如集論等廣說
0431b23: 其相。
0431b24: 一依止任持修者。復有四種。一依止因。謂種性力。
0431c01: 二依止報。謂勝自體力。三依止願。謂本願力。四依
0431c02: 止簡擇。謂慧力也。二依止作意修者。亦有四種。一
0431c03: 勝解作意。於十度相應經教起增上勝解故。二愛
0431c04: 味作意。於得十度見勝功德。起深愛味故。三隨喜
0431c05: 作意。於一切所行十度深生隨喜故。四喜樂作意。
0431c06: 於自他當來勝品十度深生願樂故。三依止意樂
0431c07: 修者。復有六種。一無厭意樂。修行施等無厭足故。
0431c08: 二廣大意樂。無退無斷至究竟故。三歡喜意樂。於
0431c09: 所攝有情生大歡喜故。四恩德意樂。觀諸有情有
0431c10: 大恩德。能資助我無上大菩提故。五無染意樂。不
0431c11: 希報恩異熟果故。六善好意樂。以施等福共諸有
0431c12: 情迴向無上大菩提故。四依止方便修者。謂無分
0431c13: 別智。觀察三輪皆清淨故。五依止自在修者。謂身
0431c14: 自在。行自在。說自在。身自在者。謂自性受用二身。
0431c15: 行自在者。謂變化身。說自在者。謂能宣說十度一
0431c16: 切差別。無有滯礙。△七自類相攝門。
0431c17: 此十攝者。謂若總論相攝。則十種行。一一皆攝一切波羅蜜多。
0431c18: 互相順故若別論相攝。復有二義。一者。依修前行而引後者。前攝
0431c19: 於後以後。必待前所引故。後不攝前以前。不待後引生故二者。依
0431c20: 修後行持淨前者。後攝於前以能。持淨前故。前不攝後
0431c21: 能。非持淨後故。若依純雜而修習者。展轉相望應作
0431c22: 四句。
0431c23: 一是純非雜。二是雜非純。三亦純亦雜。四非純非
0431c24: 雜也。又或即前三種四句。△八六十互攝門。
0432a01: 此實有十。而說六者。應知後四皆屬。第六所攝。開為十
0432a02: 者。第六唯攝無分別智。後四皆是後得智攝以方便等智。皆。
0432a03: 緣世俗而生起故。
0432a04: △九感果門。
0432a05: 此十行所感果者。有漏十行所感有四謂等流果。異熟果。增上果。士用果。但。除
0432a06: 離繫果。無漏十行所感有四謂等流果。增上果。士用果。離繫果。但。除異熟果。
0432a07: 而有處說具五果者。或依互相資說。或有漏無漏二行合
0432a08: 說。
0432a09: 能永斷除自所對治。是諸度離繫果。於現法中。由
0432a10: 此施等攝受自他。是士用果。於當來世。後後增勝。
0432a11: 展轉生起。是等流果。成大菩提。是增上果。感大財
0432a12: 富。往生善趣。無怨。無壞。多諸喜樂。有情中尊。身無
0432a13: 損害。廣大宗族。是施等異熟果。此即有漏無漏合
0432a14: 說也。△十三學相攝門又二。初明三學相。二明相
0432a15: 攝義。今初。
0432a16: 十與三學互相攝者。戒學有三。一律儀戒。謂正遠離
0432a17: 所應離法。二攝善法戒。謂正修證應修證法。三饒益
0432a18: 有情戒。謂正利樂一切有情。此與二乘有共不共此戒。
0432a19: 甚深廣大。如餘處說。
0432a20: 言有共不共者。唯律儀與二乘共。而開遮亦復有
0432a21: 異。餘二皆不共二乘也。隨一一戒。豎窮三諦之底。
0432a22: 故甚深。橫該十界之法。故廣大。
0432a23: 定學有四。一大乘光明定。謂此定能發照了大乘理
0432a24: 教行果智光明故。二集福王定。謂此定自在集無邊
0432b01: 福。如王勢力無等雙故。三賢守定。謂此定能守世出
0432b02: 世間賢善法故。四健行定。謂佛菩薩大健有情之所
0432b03: 行故。此四所緣。對治。堪能。引發。作業。如餘處說。
0432b04: 一大乘光明定者。般若德也。大乘理。謂二空真如。
0432b05: 大乘教。謂十二部經。大乘行。謂十度五行。大乘果。
0432b06: 謂無上菩提。唯此定能發智光以照了之。故名為
0432b07: 光明定。二集福王定者。解脫德也。集無邊福。謂具
0432b08: 修萬行資糧無分劑故。三賢守定者。法身德也。世
0432b09: 出世間諸賢善法。皆依法身生長。皆為法身所任
0432b10: 持故。健行定者。首楞嚴三昧也。一心三止三觀。非
0432b11: 大健有情不能行故。此四所緣者。謂大乘法為所
0432b12: 緣故。對治者。謂一切法總相緣智。以楔出楔道理。
0432b13: 遣本識中一切障種故以細智除麤惑。堪能者。謂住靜慮
0432b14: 樂。隨其所欲而受生故雖得禪定。不隨禪生。雖示受生。不失定意。引發
0432b15: 者。謂能引發一切世界無礙神通故。作業者。謂能
0432b16: 振動一切世界熾然威德。滿光明。顯示諸餘佛土。轉變淨穢。往來
0432b17: 彼此。卷舒塵剎。一切色像皆入身中。所往諸處示同其類。
0432b18: 或顯現或隱藏。所作自在。伏他神通。施辯施念施
0432b19: 樂。放大光明。引發如是大神通故。又能引發攝諸
0432b20: 難行十難行故一自誓難行。誓受無上菩提願故。二不退難行。生死眾苦不能退故。
0432b21: 三不背難行。一切有情雖行邪行而不棄故。四現前難行。怨有情所現作一切饒益事故。五不染難行。生
0432b22: 在世間。不為世法所染汙故。六勝解難行。於大乘中雖未能了。然於一切廣大甚深生信解故。七通達難
0432b23: 行。具能通達生法二空故。八隨覺難行。於諸如來所說甚深秘密言詞能隨覺故。九不離不染難行。不捨
0432b24: 生死而不染故。十加行難行。能修諸佛安住。解脫一切障礙。窮生死際。不作功用。常起一切有情一切義
0432c01: 利行故。又能引發修到彼岸成熟有情淨佛國土諸
0432c02: 佛法故。應知亦是菩薩等持作業差別。
0432c03: 慧學有三。一加行無分別慧。二根本無分別慧。三後
0432c04: 得無分別慧。此三自性。所依。因緣。所緣。行相等。如餘
0432c05: 處說。
0432c06: 加行無分別慧者。是尋思慧。亦名為希求慧。即根
0432c07: 本無分別慧之因。由此能生無分別慧。是故亦得
0432c08: 無分別名也。根本無分別慧者。是正證慧。亦名為
0432c09: 內證慧。即無所得智。觸證真如。不思議出世慧也。
0432c10: 後得無分別慧者。是起用慧。亦名為攝持慧。即根
0432c11: 本無分別慧之果。是故亦得無分別名也。此三自
0432c12: 性者。離五種相。一離無作意若謂無作意即無分別慧。則睡悶醉絕等
0432c13: 應成無分別慧。二離過尋伺若謂過尋伺即無分別慧。則二禪已巳上應成此慧。三
0432c14: 離想受滅若謂心心所不轉是無分別慧。則無想滅定等應成此慧。而實不然。四離
0432c15: 色自性若謂如色自性是無分別慧。則墻壁瓦礫應是此慧。而實不然。五離於真
0432c16: 義異計度若計度言。此是真如無分別義。以此計度名無分別慧者。則應此慧仍有分別。
0432c17: 而實不然。故以五相反顯無分別慧不墮此失。令人自悟。離此五相。是名無分
0432c18: 別慧自性譬如眼識緣色。現量證見。不帶名言。不計為外。即是真智緣真如義。此三
0432c19: 所依者。非心非思義故。非非心心種類故。此三因緣者。聞熏
0432c20: 習及如理作意。此三所緣者。二空所顯真如。此三
0432c21: 行相者。無分別。無取相。等者。等於任持乃至甚深
0432c22: 也。此三任持者。一切諸行依之進趣增長。此三助
0432c23: 伴者。一資糧道。即施戒忍精。二依止道。即禪波羅
0432c24: 蜜。此三異熟者。乃至未成佛果以前。恒於佛二會
0433a01: 中受生若得加行無分別慧。于變化身會中受生。若得根本無分別慧。于受用身會中受生。
0433a02: 此三等流者。後後生中。無分別慧展勝增勝。此三
0433a03: 出離者。離異生性。于十地道成辦相應。此三究竟
0433a04: 者。得清淨三身。及最上自在。此三勝利者。加行勝
0433a05: 利。由信解力。種種重惡所不能染。根本勝利。成辦
0433a06: 相應。解脫一切二障種子。後得勝利。常行世間。非
0433a07: 諸世法之所能染。此三差別者。加行無差別慧。求
0433a08: 證真如而未能證。寂無言說。譬如啞人求受境界。
0433a09: 而未能受。亦不能說。根本無分別慧。正證真如。離
0433a10: 諸戲論。譬如啞人正受境界。無所言說。後得無分
0433a11: 別慧。返照真如現證境界。能起言教。譬如不啞之
0433a12: 人受諸境界。起諸言說。又加行如五識求受境界。
0433a13: 根本如五識正受境界。後得如意識受諸境界等。
0433a14: 此根本後得譬喻者。根本如閉目。後得如開目。根
0433a15: 本如空。後得現色像。此無分別慧所作事者。如
0433a16: 摩尼任運雨寶。如天樂任運出聲。此無分別慧甚
0433a17: 深者。非緣依他境。亦非緣餘境。非可說是智。亦不
0433a18: 是非智。智外無真如。真如外無智。又雖一切法。本
0433a19: 性無分別。有情不知故。不名無分別。證此無分別
0433a20: 性。乃名菩薩妙慧也。
0433a21: 如是三慧。初資糧位二加行位中。種子具有三。現行唯加
0433a22: 行。於通達位中。現唯根本後得之二。種子具三以。見道位中無
0433a23: 現加行故。於修習位。七地已巳前。若種若現俱通三種。
0433a24: 八地以去。現唯根本後得之二。種仍具三以。無功用道。違于現加
0433b01: 行故其。所有進趣。皆用後得無漏觀中任運趣故非加
0433b02: 行攝。究竟位中。現種俱二以。加行之現種俱已巳捨故。
0433b03: 此更約五位判三種慧學也。初明三學相竟。△二
0433b04: 明相攝義。
0433b05: 若但以自性相攝則。戒唯攝戒。定攝靜慮。慧攝後五。若
0433b06: 并取助伴則。皆具相攝。若隨作用相攝則。戒攝前三
0433b07: 施是戒之。資糧戒是戒之。自體忍是戒之。眷屬性故。定攝靜慮。慧攝
0433b08: 後五。精進三攝。遍三故。若隨顯了相攝則。戒攝前四。
0433b09: 前三如前說。及精進守護戒故。定攝靜慮。慧攝後五。
0433b10: 十三學相攝門竟。△十一五位具修門。
0433b11: 此十行若約位者。五位皆具唯于。修習位中。其相最顯。然
0433b12: 初資糧二加行位之頓悟菩薩十度。種子雖通有漏無漏二種而。現
0433b13: 行則唯有漏若初二位之。漸悟菩薩則。若種若現俱通二種
0433b14: 以其。已巳得生空無漏觀故。通達位中。種通二種。現唯無
0433b15: 漏正斷分別二障種子。未出觀故。於修習位若。七地已巳前則。種現俱
0433b16: 通有漏無漏生空法空或出或入。所修勝行應通二故。若。八地以去則。種
0433b17: 通二種。現唯無漏至于。究竟位中則。若種若現。俱唯無
0433b18: 漏。
0433b19: △十二因位名異門。
0433b20: 此十因位。有三種名。一但名波羅蜜多。謂初無數劫。
0433b21: 爾時施等勢力尚微。被煩惱伏。未能伏彼煩惱。由斯煩
0433b22: 惱不覺現行。二名近波羅蜜多。謂第二無數劫。爾時
0433b23: 施等勢力漸增。非被煩惱所伏。而能伏彼煩惱。由斯煩
0433b24: 惱除是為眾生故。故意方行。三名大波羅蜜多。謂第三無數
0433c01: 劫。爾時施等勢力轉增。能畢竟伏一切煩惱。由斯煩
0433c02: 惱永不現行但以。猶有所知微細現行種子及煩惱之
0433c03: 種子未斷。故未究竟。
0433c04: 初無數劫。謂資糧加行二位。第二無數劫。謂通達
0433c05: 位至第七地。第三無數劫。謂從八地至十地也。△
0433c06: 十三結要簡修。
0433c07: 此十義類。差別無邊。恐厭繁文。略示綱要。十於十地。
0433c08: 雖實皆修。而隨相增。地地修一。雖十地行有無量門。
0433c09: 而皆攝在十到彼岸。
0433c10: 隨相增者。所謂初地施度增上。二地戒度增上。乃
0433c11: 至十地智度最為增上。餘非不修。但隨力隨分。具
0433c12: 如華嚴十地品中廣明。二釋十勝行竟。△三釋十
0433c13: 重障三。初標起。二正釋。三結屬。今初。
0433c14: 十重障者。
0433c15: △二正釋十。初釋異生性障至。十釋諸法中未得
0433c16: 自在障。今初。
0433c17: 一異生性障。謂煩惱所知二障中之分別起者。依彼分別二障
0433c18: 種子。建立異生性故。二乘見道現在前時。唯斷分別煩惱一
0433c19: 種。名得聖性。菩薩見道現在前時。具斷二種。名得聖
0433c20: 性以。二真見道現在前時。彼分別二障之種子必不成
0433c21: 就。猶明與闇。定不俱生。如秤兩頭。低昂時等。諸相違
0433c22: 法。理必應然。是故智惑二性。無有俱成之失。
0433c23: 先辨大小乘斷惑有廣有狹。次釋伏難也。難曰。見
0433c24: 道位中。為與惑俱。為不與惑俱。若不與惑俱者。即
0434a01: 惑先斷。後方見道。云何得名見道斷惑若與惑俱
0434a02: 者。即先見道。後方斷惑。是敵對斷。智惑同時。應有
0434a03: 凡聖二性俱成之失。今釋之曰。亦非先斷惑後見
0434a04: 道。亦非先見道後斷惑。然二真見道正現前時。則
0434a05: 二障種子必不成就。如闇時無明。明時無闇。又如
0434a06: 秤之兩頭。彼低此昂。曾無先後。故非惑智相見。敵
0434a07: 對論斷。又非先斷惑已巳。後方見道。但正見道時。惑
0434a08: 即不生。非斷非不斷而論斷耳。
0434a09: 問曰。無間道時若已巳無惑種者。何用復起解脫道為答曰。
0434a10: 無間期于。斷惑解脫期于。證滅。期心別故又。為捨彼惑品之麤
0434a11: 重性故。無間道時。雖無惑種。而未捨彼無堪任性。為
0434a12: 捨此無堪任性故。起解脫道。及為證此品擇滅無為故也。
0434a13: 小乘妄計無間道中。猶有惑種。至解脫道。方永斷
0434a14: 之。則犯二性俱成之失。今因大乘破之。故致此問
0434a15: 難也。答釋可知。麤重性。即無堪任性。乃惑品之餘
0434a16: 氣耳。
0434a17: 雖于見道生起之位。亦斷惡趣諸業果等種子。而今且說
0434a18: 能起業果之煩惱以。是業果之根本故。由斯初地說斷二
0434a19: 愚及彼麤重。一執著我法愚。即是此中異生性障。二
0434a20: 惡趣雜染愚。即是惡趣諸業果等問曰。執著我法。即是無明心所。故得
0434a21: 名愚。業果何亦名愚。答曰。應知業果是愚品類。故亦總說為愚。後之九地
0434a22: 犯三業等愚。皆准此釋。或彼初地說斷二愚者。唯說利使五見鈍使貪等
0434a23: 障品相應俱起之二愚。
0434a24: 若云斷異生性障。即但說根本也。若云斷二愚。即
0434b01: 兼說業果也。又若說愚品為愚。則第二愚。指業果
0434b02: 也。若說利鈍障品為二愚。則執著我法愚。指利使
0434b03: 言。惡趣雜染愚。指鈍使言也。
0434b04: 彼麤重之為言。顯彼二愚種子。或但即二愚所起之無堪
0434b05: 任性名為麤重。如入第二禪定。說斷苦根然其。所斷苦根。雖
0434b06: 非現行。現行已巳先伏故。亦非種子。種子未永斷故。而亦名為麤重。此初地
0434b07: 所斷二愚麤重。亦復應然已巳。後九地中麤重之言亦皆。例此應釋。
0434b08: 以十地中所知障種。分分漸斷。煩惱障種。但伏未
0434b09: 斷。故麤重義。須作此種子及無堪任之二釋也。
0434b10: 雖初地中見道所斷之惑。實通煩惱所知二障。而今所云異生性
0434b11: 障。意但取所知障說。以經說十地所斷十種無明。非是煩惱染汙
0434b12: 性故。無明即是十障品愚以。二乘亦能斷煩惱障。彼
0434b13: 煩惱是與二乘所共斷故。非此所說。又十無明不染汙者。唯
0434b14: 依十地修所斷說若見所斷分別法執。亦是染汙。雖此初地位中。亦伏
0434b15: 一分俱生煩惱及斷彼俱生煩惱麤重無堪任性而非正意正意唯在斷所
0434b16: 知障。又。不斷彼俱生煩惱之隨眠。故此不說。理實初地修道位
0434b17: 中。亦斷俱生所知之一分。然今且說最初見道之所斷者
0434b18: 故但言斷異生性障。後九地斷。准此應知。住滿地中時既淹久。
0434b19: 理應進斷所應斷障。不爾則初中後。三時無間解脫勝進三。道。應
0434b20: 無差別。
0434b21: 十地各有三時三道。初時名無間道。正斷障本地
0434b22: 之惑種。中時名解脫道。正證本地所顯真理。後時
0434b23: 名勝進道。復起加行斷後地惑。是故初地後心。即
0434b24: 屬修道位攝。亦斷俱生所知一分也。
0434c01: 故說菩薩得現觀已巳。復於十地修道位中。唯修永滅
0434c02: 所知障道。留俱生煩惱障之種子。助菩提願而來受三界生。非如
0434c03: 二乘速趣圓寂。故修道位。不斷煩惱種子。將成佛時。方
0434c04: 頓斷故。
0434c05: 此結顯初地後心即名修道。兼顯但斷俱生所知
0434c06: 障種。不斷俱生煩惱障種之意也。現觀。即前文第
0434c07: 四第五二種現觀。餘可知。問曰。留煩惱障助願受
0434c08: 生。屬何教義。答曰。此意深密。不可粗浮輒判。何以
0434c09: 言之。是藏教事度。三祇伏惑。總未先斷異生性障
0434c10: 若通教見地菩薩所斷異生性障。與二乘同。曾無
0434c11: 斷所知障之義。至菩薩地。正使斷盡。扶習潤生。復
0434c12: 無留惑種義。若別教登地。但斷所知障種。更無留
0434c13: 煩惱義。圓教尤不必言。今約語言。則是通含於別。
0434c14: 別入於通。若推意旨。則是密顯圓宗。請試辯之。論
0434c15: 云。我執必依法執而起。如夜迷杌等。方謂人等故。
0434c16: 我執即煩惱障。法執即所知障也。豈有所知障種
0434c17: 已巳斷。煩惱障種猶得實存。今云留障助願。明是巧
0434c18: 用性惡法門耳。問曰。何不直言初地分得一身無
0434c19: 量身。所謂中道應本。猶如月印千江。乃云留煩惱
0434c21: 別。非復別入於通。通含別圓之義矣。問曰。直說別
0434c22: 圓二教。有何不可。何必帶通方便耶。答曰。眾生未
0434c23: 堪徑聞別圓。安得不帶藏通方便。是故化法四教。
0434c24: 並是如來權實妙智應機施設。何容偏廢。何容偏
0435a01: 執。此論與瑜伽論。味同方等。正破小乘法執。傍破
0435a02: 凡外我執。若廢通教方便。則小機絕分。曷由引入
0435a03: 別圓也哉。初釋異生性障竟。△二釋邪行障。
0435a04: 二邪行障。謂所知障中俱生一分。及彼所起犯之身
0435a05: 口意三業。彼障二地極淨尸羅。入二地時。便能永斷。由
0435a06: 斯二地說斷二愚及彼麤重。一微細犯愚。即是此
0435a07: 中俱生一分。二種種業趣愚。即彼所起犯三業。或
0435a08: 唯起業不了業愚。
0435a09: 問曰。所起犯三業。何亦名愚。釋曰。起業而不了
0435a10: 知業性。故名為愚。由所知一分愚故。起犯業。由
0435a11: 不了業趣愚故。不能當下即復清淨。問曰。聲聞初
0435a12: 果。鋤地即得蟲離四寸。今菩薩二地。方得極淨尸
0435a13: 羅。不幾與初果齊耶。答曰。蟲離四寸。是道共戒力。
0435a14: 於諸性罪不復犯。若遮罪中微細犯。雖阿羅
0435a15: 漢亦未全免。故知二地境界甚深。△三釋闇鈍障。
0435a16: 三闇鈍障。謂所知障中俱生一分。令所聞思修法忘
0435a17: 失。彼障三地勝定總持。及彼所發殊勝三慧。入三地
0435a18: 時。便能永斷。由斯三地說斷二愚及彼麤重。一欲貪
0435a19: 愚。即是此中能障勝定及修慧者。彼所知障中俱生一分。能障勝定
0435a20: 及修慧者。昔來多與欲貪俱故。名欲貪愚。今得勝定及修
0435a21: 所成慧。彼所知障之一分既已巳永斷則與俱之。欲貪隨伏。此欲貪從
0435a22: 無始來。依彼所知一分轉故。二圓滿聞持陀羅尼愚。即是
0435a23: 此中能障總持聞思慧者非不障修慧。近故偏說。
0435a24: △四釋微細煩惱現行障。
0435b01: 四微細煩惱現行障。謂所知障中俱生一分與。第六
0435b02: 識俱之身見等攝是。最下品故。不作意緣故。遠隨現
0435b03: 行故以此三義。說名微細。彼障四地菩提分法。入四地時。
0435b04: 便能永斷。彼所知障。從昔多與第六識中任運而生之執
0435b05: 我見等煩惱同體起故所以。說煩惱名。今四地中。既得無
0435b06: 漏菩提分法。彼所知障便得永滅。此我見等亦永不行。
0435b07: 初二三地行施戒修。相同世間。四地修得菩提分法。
0435b08: 方名出世。故能永害此身見等。
0435b09: 最下品。謂唯無記。不作意緣。謂任運生。遠隨現行。
0435b10: 謂無始來相隨逐也。由身見故。不能修身念處等
0435b11: 觀。故障菩提分法。由得菩提分法。彼障隨斷。如明
0435b12: 與闇。如秤低昂等也。初地行施。二地行戒。三地行
0435b13: 於修慧。若約別教。則久已巳出世。若借通教。則相同
0435b14: 世間。謂歡喜地寄乾慧。離垢地寄性地。發光地寄
0435b15: 八人。慧地寄見地。瓔珞經中名為須陀洹地故。
0435b16: 然通教見地名須陀洹。但害分別身見。此害微細
0435b17: 俱生身見。故仍不同。若約實義。則斷第六識中微
0435b18: 細法我見耳。寄通明別。復何疑哉。
0435b19: 問曰。寧知此身見等。但與第六識俱答曰。第七識俱之執我見
0435b20: 等。與無漏道性相違故。八地以去。方永不行。七地已巳
0435b21: 來。猶得現起以彼第七識中身見。與餘我愛等三煩惱為依持故。此
0435b22: 第六俱者麤。彼第七俱者細。伏之自有前後。故此地中所斷。但與第六
0435b23: 相應然。身見等之為言。亦攝無始所知障攝之定愛法
0435b24: 愛。彼定愛法愛。三地尚增。入四地時。方能永斷。菩提
0435c01: 分法。特違彼故。由斯四地說斷二愚及彼麤重。一等
0435c02: 至愛愚。即是此中定愛俱者。二法愛愚。即是此中法
0435c03: 愛俱者。所知障攝之二愚斷故。煩惱障攝之定法二愛亦
0435c04: 永不行。
0435c05: 耽玩諸禪三昧。名為定愛。耽玩聞思修法。名為法
0435c06: 愛。等至者。梵云三摩底。即八勝處。十遍處。四無
0435c07: 色。無想定。滅盡定等。△五釋於下乘般涅槃障。
0435c08: 五於下乘般涅槃障。謂所知障中俱生一分。令厭生
0435c09: 死。樂趣涅槃。同下二乘厭苦欣滅。彼障五地無差別
0435c10: 道。入五地時。便能永斷。由斯五地說斷二愚及彼麤
0435c11: 重。一純作意背生死愚。即是此中厭生死者。二純作
0435c12: 意向涅槃愚。即是此中樂涅槃者。
0435c13: 凡夫樂生死而不知涅槃。固愚也。二乘樂涅槃而
0435c14: 純厭生死。亦愚也。總不知生死涅槃。並依他起。無
0435c15: 實法故。若無實法。同一依他起性。則無差別。若了
0435c16: 達元無差別。則既不同凡夫。亦豈肯同二乘。是故
0435c17: 了知生死過患而不純作意背。欲於其中求得一
0435c18: 切種智故。了知涅槃安樂而不純作意向。欲令眾
0435c19: 生同得無上涅槃故。△六釋麤相現行障。
0435c20: 六麤相現行障。謂所知障中俱生一分。執有染淨麤
0435c21: 相現行。彼障六地無染淨道。入六地時。便能永斷。由
0435c22: 斯六地說斷二愚及彼麤重。一現觀察行流轉愚。即
0435c23: 是此中執有染者以。諸行流轉皆是。染分攝故。二相多
0435c24: 現行愚。即是此中執有淨者以。取還滅門之淨相故。相觀
0436a01: 多行。未能多時住無相觀但能少時入無相觀耳。
0436a02: 六地最勝般若現前。於緣生還滅。都無所得。即證
0436a03: 無染淨真如。故能證之道。亦名無染淨道也。△七
0436a04: 釋細相現行障。
0436a05: 七細相現行障。謂所知障中俱生一分。執有生滅細
0436a06: 相現行。彼障七地妙無相道。入七地時。便能永斷。由
0436a07: 斯七地說斷二愚及彼麤重。一細相現行愚。即是此
0436a08: 中執有生者。猶取流轉細生相故。二純作意求無相
0436a09: 愚。即是此中執有滅者。尚取還滅細滅相故。純於無
0436a10: 相作意勤求。未能于無相空中善巧起于有為勝行。
0436a11: △八釋無相中作加行障。
0436a12: 八無相中作加行障。謂所知障中俱生一分。令無相
0436a13: 觀不任運起。前之五地。有相觀多。無相觀少。於第六
0436a14: 地。有相觀少。無相觀多。第七地中。純無相觀雖恒相
0436a15: 續。而有加行。由無相中有加行故。未能任運現相及
0436a16: 土。如是加行。障八地中無功用道故。若得入第八地
0436a17: 時。便能永斷。彼永斷故。得二自在。由斯八地說斷二
0436a18: 愚及彼麤重。一於無相作功用愚。二於相中不自在
0436a19: 愚。令於相中不自在故。此相不惟身相。亦攝土相一分故。
0436a20: 八地以上。純無漏道方得任運起故。三界煩惱爾時永不
0436a21: 現行唯有。第七識中細所知障。猶可現起以。生空智果。
0436a22: 不違彼細所知障故。
0436a23: 二自在者。任運現相及現土也。餘可知。△九釋利
0436a24: 他中不欲行障。
0436b01: 九利他中不欲行障。謂所知障中俱生一分。令於利
0436b02: 樂有情事中不欲勤行。樂修己巳利。彼障九地四無礙
0436b03: 解。入九地時。便能永斷。由斯九地說斷二愚及彼麤
0436b04: 重。一於無量所說法無量名句字後後慧辨陀羅尼
0436b06: 於所詮總持自在。於一義中現一切義故。於無量名
0436b07: 句字陀羅尼自在者。謂法無礙解。即於能詮總持自
0436b08: 在。於一名句字中現一切名句字故。於後後慧辯陀
0436b09: 羅尼自在者。謂詞無礙解。即於言音展轉訓釋總持
0436b10: 自在。於一音聲中現一切音聲故。二辯才自在愚。辯
0436b11: 才自在者。謂辯無礙解。善達機宜。巧為說故此。愚之用。
0436b12: 能障此四種自在。皆是此中第九障攝。
0436b13: 由第七識中細所知障以為體性。令四無礙解不
0436b14: 得自在。故名二愚。能障九地。今登九地。此障永斷。
0436b15: 如明與闇。定不俱生也。四無礙解者。一義無礙解。
0436b16: 謂了達所詮無礙。二法無礙解。謂了達能詮無礙。
0436b17: 三詞無礙解。謂了達言音無礙。四樂說無礙解。即
0436b18: 此中所云辯無礙解。謂隨機巧說無礙。今以障前
0436b19: 三種者合名一愚。障後樂說者名第二愚。△十釋
0436b20: 於諸法未得自在障又二。初正釋此障。二兼釋餘
0436b21: 障。今初。
0436b22: 十於諸法中未得自在障。謂所知障中俱生一分。令
0436b23: 於諸法不得自在。彼障十地大法智雲及所含藏所
0436b24: 起事業。入十地時。便能永斷。由斯十地說斷二愚及
0436c01: 彼麤重。一大神通愚。即是此中障所起化他神通事業者。
0436c02: 二悟入微細秘密愚。即是此中障大法智雲及所含
0436c03: 藏者。
0436c04: 大法智雲。即能含之智。所含藏者。即力無畏等諸
0436c05: 功德也。△二兼釋餘障。
0436c06: 此地於法雖得自在。而有餘障。未名最極。謂有俱生
0436c07: 微所知障。及有任運煩惱障種直俟。金剛喻定現在前
0436c08: 時。彼皆頓斷。入如來地。由斯佛地說斷二愚及彼麤
0436c09: 重。一於一切所知境極微細著愚。即是此中微所知
0436c10: 障。二極微細礙愚。即是此中一切任運煩惱障種。故
0436c11: 集論說。得菩提時。頓斷煩惱及所知障。成阿羅漢及
0436c12: 成如來。證大涅槃大菩提故。
0436c13: 由斷煩惱障故。證大涅槃。名為阿羅漢。此借通教
0436c14: 義也。由斷所知障故。證大菩提。名為如來。此顯別
0436c15: 圓義也。然通教佛亦斷界內所知障。證一切智菩
0436c16: 提。別圓佛亦斷界外煩惱障。證無住涅槃。
0436c17: 
0436c18: 成唯識論觀心法要卷第九
