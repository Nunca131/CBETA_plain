0141a17: 
0141a18: 
0141a19: 隆興佛教編年通論卷第七
0141a20: 
0141a21: 隆興府石室沙門　祖琇　撰
0141a22: 梁
0141a23: 天監三年四月八日。帝率道俗二萬餘人升重雲殿。
0141a24: 親製文發願。乞憑佛力永棄道教不在崇奉。略曰。經
0141b01: 云。發菩提心者即是佛心。一切散善不得為喻。弟子
0141b02: 比經荒逆事老君。累葉相承染此邪法。今捨棄舊
0141b03: 習歸仗正因。願使未來世童男出家廣弘經教。化度
0141b04: 含識共證菩提。寧在正法中長淪惡道。不樂歸依老
0141b05: 子暫得神仙。陟大乘心永離邪見。十一日公卿百
0141b06: 僚侯王宗族並宜反偽即真捨邪入正。十四日公卿
0141b07: 抗表遵承詔命。帝手答曰。能反迷入正可謂夙植
0141b08: 善根。宜加勇猛也。
0141b09: 是歲詔隱士何點。點以巾褐入見。帝與之酒特除侍
0141b10: 中。點前席持帝鬚曰乃欲臣老子耶。固辭不受。復詔
0141b11: 何胤。胤謂使者曰。吾年五十七矣。月食四斗米不盡。
0141b12: 那復有官情耶。帝知不可致。有旨給白衣尚書祿。胤
0141b13: 苦辭。晚入虎丘之西寺講維摩經。及將終。夢天女六
0141b14: 十餘人列于前。及寤猶見之如故。即具浴儼衣冠少
0141b15: 頃而卒。何氏自晉司徒充．宋司徒尚之並建大義伸
0141b16: 明佛法累葉遵承。至胤姪侍中敬容而止。
0141b17: 五年。帝注大品。臣僚命法師法雲講之。雲辭疾不赴。
0141b18: 帝遣使強起之曰。將冀流通。非高德無以憑也。雲始
0141b19: 從之。雲最有譽當世。雅為昭明太子所敬。儒釋兩優
0141b20: 為天下第一。
0141b21: 八年魏主於式乾殿為諸僧及朝臣講維摩詰經。時
0141b22: 魏朝專尚釋氏不事經籍。中書侍郎裴延雋上疏。以
0141b23: 為漢光武．魏武帝雖在戎馬間未廢書。先帝行師
0141b24: 還都手不釋卷。良以學問多益不可輟故也。陛下升
0141c01: 法座親講大覺。凡在瞻聽塵蔽俱開。然五經治世之
0141c02: 楷模應務之所先。伏願經書孔釋兼存。則內外
0141c03: 俱周真俗斯暢。時洛陽中國沙門之外。自西域來者
0141c04: 三千餘人。魏主別立永明寺千餘間以處之。遠近承
0141c05: 風無不事佛。比及延昌州郡凡一萬三千餘寺僧至
0141c06: 二百萬。
0141c07: 十年。詔法師僧旻入慧輪殿講勝鬘經。帝臨聽。公卿
0141c08: 畢集。有旨於莊嚴寺建八座法輪。妙選奇傑番次主
0141c09: 之。時以旻為第一。當講日聽者傾都堂無容足。名士
0141c10: 劉業謂旻曰。法師佛學有餘。何故弘義多伸儒旨。
0141c11: 旻曰。昔生公以頓悟通經。次公以毗曇發論。若貧道
0141c12: 初不以儒釋限。但據文義所向耳。沙門道超者。頻年
0141c13: 力學。慕旻公之講誓欲齊之。夜夢神告之曰。旻公毗
0141c14: 婆尸佛時預宣法化。君新發意者何能類之。第自求
0141c15: 成名。不必苟齊也。旻性謙不恃能矜物。一時公卿
0141c16: 道俗咸推仰之。
0141c17: 十一年。有旨命寶亮法師撰涅槃經義疏。帝為之序。
0141c18: 略曰。離文字以設教。忘心相以通道。欲使玉異價
0141c19: 涇渭分流。制六師而正四倒。返八邪而歸一味。則法
0141c20: 雨降而燋種受榮。慧日升而長夜蒙曉。發迦葉之悱
0141c21: 憤。吐真實之誠言。雖復三施等於前。五大陳於後。三
0141c22: 十四問參差異辨。方便勸發各隨意答。舉要論經不
0141c23: 出兩塗。佛性開其有本之源。涅槃明其歸極之旨。非
0141c24: 因非果不起不作。義高萬善事絕百非。空空不能測
0142a01: 其真際。玄玄不能窮其妙門。自非德均平等心合無
0142a02: 生。則金墻玉室豈易入哉。
0142a03: 十二年。特進沈約卒。約字休文。婺州東陽人。左目重
0142a04: 瞳。腰有紫誌。少為書生名聞一時。以風流見稱而肌
0142a05: 體清時謂沈郎瘦。甚為武帝所重。官業具南史。
0142a06: 出意撰聲律以革古詩。後世取則號曰四聲。約甚精
0142a07: 佛理。著中食論。理趣甚高。其略曰。人所以不得道者
0142a08: 由於心神昏惑。心神所以昏惑由於外物擾之。擾之
0142a09: 大者其事有三。一則勢利榮名。二則妖妍靡曼。三則
0142a10: 甘旨肥醲。榮名雖日用於心。要無刻之累。妖妍靡
0142a11: 曼方之已巳深。甘旨肥醲為累甚切。萬事紜紜皆三者
0142a12: 之枝葉耳。聖人知不斷此三事求道無從可得。乃為
0142a13: 之法使簡而易從。若也直云三事惑本並宜禁絕。而
0142a14: 此三事是人情所甚惑念。慮所難遣。雖有禁之之旨
0142a15: 而事難卒從。譬如方舟濟河豈不欲直至彼岸。河流
0142a16: 湍急會無直濟之理。不得不從流靡久而獲至。非不
0142a17: 願速。事難故也。禁此三事。事宜有端。何則。食之於人
0142a18: 不可頓息。其於情性三累莫甚。故推此晚食併置中
0142a19: 前。自中之後清無事。因此無事念慮得簡。在始未
0142a20: 專在久自習。於是束以八支紆以禁戒。靡曼之欲無
0142a21: 由得前。榮名眾累稍隨事遣。故云往古諸佛過中不
0142a22: 。此蓋是遣累之筌適道之捷徑。而惑者咸謂止
0142a23: 於不食。此乃迷於向方不知厥路者也。又著設會
0142a24: 論。意謂如來在日。眾居伽藍不置食具。時至則分衛
0142b01: 持以福眾生。今之僧徒一皆違廢。不止不持中食。
0142b02: 甚者甘腴豐美飲食。或遇請召得蔌之具。莫
0142b03: 不顰蹙以為不能甘也。此豈有志於道哉。其論略曰。
0142b04: 出家之人本資行乞。戒律炳然不許立帳并蓄淨
0142b05: 人。今既取足官寺行乞事廢。或有持登門便呼為
0142b06: 僧徒鄙事。既為眾所鄙不復行乞。悠悠後進求理
0142b07: 者寡。將謂乞食之業不可復行。由淨飯王子轉輪之
0142b08: 貴。持行乞以福施者。豈不及千載之外凡庸沙門
0142b09: 躬命僕自營口腹者乎。行乞受請二事不殊。今不
0142b10: 復行乞又不赴請。則行乞之法於此永冥。此法既冥
0142b11: 則僧非佛種。佛種既離則三寶墜地矣。約有文集百
0142b12: 餘卷行于世。
0142b13: 論曰。自晉渡江衣冠窮佛理妙暢宗極。如孫．許．
0142b14: 宗．顏．二何．郗．沈諸賢。不徒一世談宗。抑高風逸
0142b15: 竦動天下。灼灼有大過人者。至於郗嘉賓奉法要．
0142b16: 沈休文中食論。雖宗尚釋典。然要其旨歸豈不有
0142b17: 意於士民之攝生者乎。且以梁徐俛相高祖二十
0142b18: 餘年。勳德最盛為梁宗臣。俛以謂儒釋殊塗同歸。
0142b19: 因撰會林五十卷。雖不及見是書。足可謂明道君
0142b20: 子也。而旻公亦曰。貧道初不以儒釋限。第據文義
0142b21: 所向耳。嗚呼。古之有道者未始不其同。特寡昧
0142b22: 自私者異而相訾耳。是可憫而弗足較也矣。
0142b23: 十五年。魏胡太后作永寧石窟二寺。極土木之美而
0142b24: 永寧尤盛。有真金像高丈八尺。如中人者又十軀。為
0142c01: 浮圖九級。築基下及黃泉。其高九十丈。上立剎復高
0142c02: 十丈。每夜靜鈴鐸聲聞十餘里。佛殿如太極殿。三門
0142c03: 如端門。僧房千楹玉珠錦該人心目。未幾雷電火
0142c04: 爇其塔。遠近咸見煙焰間有塔昇空而沒。後月餘有
0142c05: 自東州來者云。此日見塔乘空飛海上。而望海者時
0142c06: 亦見之。
0142c07: 十八年。會稽沙門惠皎以寶唱所撰名僧傳頗多浮
0142c08: 汎。因著高僧傳十四卷。始東漢永平十年終于是歲。
0142c09: 凡四百五十三載。二百五十有七人。附見者二百餘
0142c10: 人。開其德業。大略為十例。其自敘曰。前古撰集多曰
0142c11: 名僧。然名者實之賓也。若實行潛光則高而不名。若
0142c12: 寡德適時則名而不高。名而不高茲焉用紀。高而不
0142c13: 名則備今錄。世以為確論。
0142c14: 釋僧朗者。常誦法華。風度凝遠。飲不常。每出。一狗
0142c15: 一猴隨之。日循乞得飲膳即置木盂中。食畢舉其餘
0142c16: 以飼猴狗。善作龜藏。或時足手頭頸俱縮不見。又
0142c17: 登舟。初無篙力。朗坐其中猴狗馴側。舟自泝流而上。
0142c18: 法師道英初隱太行山禪宴。樹枝縈結如蓋覆之。居
0142c19: 久之棄去行龍臺澤。觀游魚愛之。即解衣入水宴坐
0142c20: 深淵七日而出。又隆冬嚴。愛其瑩澈就臥其
0142c21: 上信宿而起。晚居蒲州普濟寺。一日講起信至真如
0142c22: 門。奄爾氣絕。眾意其逝矣。有都講識之。即謂眾曰。此
0142c23: 入滅盡想耳。三日乃甦焉。
0142c24: 普通元年。帝於禁中築圓壇將稟授歸戒。妙選德行
0143a01: 尤異者為之師。朝議以慧約法師望高。詔至。約以禮
0143a02: 遜讓不許。夏四月丁巳帝行問道禮。稟約為師授具
0143a03: 足戒。方羯磨次甘露降于庭。有三足鳥二孔歷階
0143a04: 馴伏。帝大悅。賜約別號智者。自是入朝必設特榻處
0143a05: 之。而帝座其側。凡太子諸王公卿道俗從約授戒者
0143a06: 四萬八千人。沙門雖在耆艾亦重稟授。獨法雲公曰。
0143a07: 吾既戒矣。其可以佛法為人事耶。於是議者高之。
0143a08: 時有達禪師者得水觀三昧。每入此定。有窺之者唯
0143a09: 見清水凝停滿室。沙門道僊從達遊。得火光三昧。所
0143a10: 居之室玄夜大明焉。
0143a11: 帝留神法門。時釋子多縱率。主僧懦不能制。帝患之。
0143a12: 欲自以律行僧正事。詔下。京城大德無敢議者。獨藏
0143a13: 法師以為佛法淵非一人能盡之。執不奉詔。帝訝
0143a14: 之召入光華殿問狀。藏面陳大旨秉執有據。帝不能
0143a15: 奪。遂從之。藏退謂諸僧曰。上以佛法為己巳任。誠當推
0143a16: 順。然衣冠家子弟十輩猶不能俱稱父意。今糅雜五
0143a17: 方之眾而以一己巳好惡繩之。戒律將廢矣。諸君不慮
0143a18: 此何也。法雲公歎曰。教理深致未能多謝。一日之事
0143a19: 良可愧服。
0143a20: 帝自受具。寢處略同沙門。雖宮禁每亦恣僧游覽。獨
0143a21: 禁止御座而已巳。藏公一日昇殿登之。左右呵止之。藏
0143a22: 曰。貧道定光金輪之裔。寧愧此座。儻見殺。不慮無受
0143a23: 生處。帝聞。置之弗罪。藏少時過相者曰。法師壽不過
0143a24: 三十一。藏懼。日誦金剛般若。至期夢前人復來告曰。
0143b01: 法師以般若力故壽倍增矣。又常夢維摩詰降其房
0143b02: 與語。臨別以素麈尾遺之而去。藏自是玄辯日新焉。
0143b03: 論曰。昔周武王北面受箕子洪範九疇。王受書畢。
0143b04: 箕子才預五等之封。至後漢順帝詔處士樊英設
0143b05: 壇席行問道之禮咨逮得失。而英竟無它能。於是
0143b06: 天下處士咸被純盜名之誚。及武帝稟受約公
0143b07: 歸戒。自後約入朝帝設特榻處之。而自坐其側以
0143b08: 師奉之終其身。嗚呼。武帝尊師重道之體。由漢以
0143b09: 來未之有也。而藏法師既非帝師。徒詫金輪之裔
0143b10: 而據太極御座。前史以為美談。非也。吾宗以法空
0143b11: 為座。藏能以法自尊。則隨緣赴感靡不周而常處
0143b12: 此菩提座。奚待據人主之座而後為榮乎。藏可謂
0143b13: 不達矣。至於帝僧正之詔。夢致摩詰之神。若此
0143b14: 類殆與當世諸僧僅有一日之長云。
0143b15: 十八年。魏孝明帝加元服。命沙門道士講道於禁中。
0143b16: 時道士姜斌．沙門曇謨最對論。帝曰佛與老子同時
0143b17: 否。姜斌曰。按開天經云。老子西入化胡。佛充侍者。明
0143b18: 是同時。曇謨最曰老子當周何年而生。斌曰。定王三
0143b19: 年生。簡王四年仕於周。敬王四年年八十五西入化
0143b20: 胡。最曰。吾佛以周昭王二十四年誕生。穆王五十二
0143b21: 年滅度。自世尊滅度至定王三年。凡三百四十五年
0143b22: 老子方生。及敬王元年老子西游。則世尊示寂已巳四
0143b23: 百二十五年矣。據此相去懸遠。而言化胡無乃謬乎。
0143b24: 斌曰佛生周昭之世有何文記。最曰。周書異記．漢法
0143c01: 本內傳並有明文。斌曰。孔子制法。於佛無文記。何
0143c02: 也。最曰。孔子有三備十經謂天地人也。佛之文言出
0143c03: 於中備。斌曰孔子聖人何假卜乎。最曰佛是眾聖之
0143c04: 王。達一切含識先後際吉凶終始。不假卜筮。自餘小
0143c05: 聖雖曉未然。必籍蓍龜方通休咎。時侍中劉騰宣
0143c06: 曰。姜斌論無宗旨宜退席。又問開天經何從而得。是
0143c07: 誰所說。可疾取來。及取經至。帝命群臣詳定真偽。時
0143c08: 太尉蕭綜．太傅李寔泊公卿士夫百六十餘人。覽畢
0143c09: 劾奏曰。老子止著五千文。更無他說。今姜斌所據。文
0143c10: 詞鄙俚宗旨乖謬。既瀆先師又罔聖聽。罪當惑眾。制
0143c11: 可將抵以刑。三藏菩提流支奏。解斌特流馬邑。曇謨
0143c12: 最善大小乘。有律行。初在邯鄲說律。感異比丘六十
0143c13: 餘輩降席聽戒。流支每見。稱為東方開士焉。
0143c14: 魏書佛老志曰。道家之源出於老子。其自言也。先天
0143c15: 地生以資萬類。上處玉京為神玉之宗。下在紫微為
0143c16: 飛僊之主。千變萬化有德不德。隨機應物厥無常。
0143c17: 授軒轅於峨嵋。教帝嚳於牧德。大禹聞長生之訣。尹
0143c18: 喜受道德之旨。至於丹書紫字昇玄飛步之經。玉石
0143c19: 金光妙有靈洞之說。不可勝紀。其為教也。咸蠲去邪
0143c20: 累澡雪精神。積行樹功累德增善。乃至白日昇天長
0143c21: 生世上。是以秦皇．漢武甘心不息勞心竭思。所在追
0143c22: 求終莫之致。退恨於後。故有欒大徐氏之誅。然其道
0143c23: 惑人學非一。靈帝置華蓋於濯龍設壇場而為禮。
0143c24: 及張陵授道於鳴。因傳天宮章本千有二百。弟子
0144a01: 相授其事大行。齊祠跪拜各有成法。於是三元九府
0144a02: 百二十宮一切諸神咸所統攝。又稱劫數頗竊佛經。
0144a03: 及其劫終稱天地俱壞。其書多有禁祕。非其徒不得
0144a04: 觀。至於化金銷玉行符水。奇方玅術萬等千條。
0144a05: 上云羽化飛天。次稱消災滅禍。故好異者往往而尊
0144a06: 事之。初文帝入賓于晉。從者云登僊伊闕。太祖好老
0144a07: 子之言誦詠不倦。天興中儀曹郎董謐上服食僊經
0144a08: 數十篇。乃置僊人士。立僊坊煉百藥。封西山以
0144a09: 供其薪蒸。令死罪者服之。多死無驗。久之太祖意少
0144a10: 懈乃止。
0144a11: 世祖時道士謙之。字輔真。雍州人。早好僊道。修張
0144a12: 魯之術。服食餌藥歷年亡。有僊人成公興求為謙
0144a13: 之弟子。相與入華山居石室。興採藥與謙之服。能不
0144a14: 肌。又共入嵩山石室。尋有異人將藥與謙之。皆毒
0144a15: 臭物。謙之懼走。興歎息曰。先生未僊。正可為帝王師
0144a16: 耳。未幾興僊去。謙之守志嵩山。忽遇大神乘雲駕龍
0144a17: 導從百靈集於山頂。稱太上老君。謂謙之曰。自天師
0144a18: 張陵去世以來。地上曠職。汝文身直理。吾故授汝天
0144a19: 師之位。錫汝雲中新科二十卷。自開闢已巳來不傳於
0144a20: 世。汝宣吾新科。清整道教。除去三張偽法租米錢稅
0144a21: 及男子合氣之術。大道清寧有斯事。專以禮度為
0144a22: 首。加之以服食閑練。使玉女九疑十二人授謙之導
0144a23: 引口訣。遂得辟氣盛顏色鮮麗云。
0144a24: 論曰。魏史敘道教源流洎謙之出處如此。然則謙
0144b01: 之有功於道教非三張之比也。而　本朝司馬文
0144b02: 正公比謙之於爰居。夫爰居出左氏不智不靈。
0144b03: 特一鳥耳。謙之親遇老君面授秘訣。作興道教。
0144b04: 致後世學者得以祖述焉。借使謙之不得與神僊
0144b05: 者流。蓋亦非常勝士也。以之方爰居。不亦甚乎。雖
0144b06: 然文正公言為百世師。行為天下法。其意必謂謙
0144b07: 之所遇之神。正孔子所不語者也。資此傳授滋蔓
0144b08: 於世。其為文正公弗與也亦宜。嗚呼。以謙之尚止
0144b09: 平一爰居。矧風斯在下者耶。
0144b10: 普通八年。天竺初祖菩提達磨大師至金陵。師西域
0144b11: 南印度國香至王第三子也。王薨師出家。遇二十七
0144b12: 祖般若多羅付以大法。因問。我既得法宜化何國。多
0144b13: 羅曰。汝得法已巳。侯吾滅後六十餘年。當往震旦國闡
0144b14: 化。曰。彼有法器堪繼吾宗。千載之下有劫難否。多羅
0144b15: 曰。汝所化方得菩提者不可勝數。吾滅度後彼有留
0144b16: 難。水中文布善自降之。汝至時。南方不可久留。聽吾
0144b17: 偈曰。路行跨水復逢羊。獨自悽悽暗度江。日下可怜
0144b18: 雙象馬。二株嫩桂久昌昌。復演八偈。皆預為讖。至多
0144b19: 羅示寂。師演化本國。會其姪異見王者輕毀三寶。師
0144b20: 遣其徒波羅提微現神力攝化歸正。師以震旦緣熟。
0144b21: 即別其眾。而異見王枉駕見師。因告之曰。當勤修福
0144b23: 在彼。非吾所留。唯願不忘父母之國。事畢早回。遂具
0144b24: 大舟實以眾寶。王躬率臣僚送至海。師同商馭舟
0144c01: 達于南海。廣州刺剌史蕭昂之。以表聞奏。有詔迎見。
0144c02: 師入朝。帝問。朕即位以來。造寺寫經度僧不可勝數。
0144c03: 有何功德。師曰並無功德。帝曰何以並無。師曰。人天
0144c04: 小果。有漏之因。雖有非實。帝曰何謂真功德。師曰。淨
0144c05: 智妙明。體自空寂。如是功德不於世求。帝曰何為聖
0144c06: 諦第一義。曰廓然無聖。帝曰對朕者誰。曰不識。帝不
0144c07: 省玄旨。師遲留數日遂渡江之魏。止於嵩山少林寺。
0144c08: 終日壁觀而已巳。有僧神光者。因神人發起來見師。師
0144c09: 端坐不。會天大雪。光立雪中至積雪過膝。師憫而
0144c10: 問曰。汝久立雪中。求何事耶。光曰。唯願大慈。開甘露
0144c11: 門廣度群品。師曰。諸佛無上妙道。曠劫難逢。豈小德
0144c12: 小智輕心慢心欲冀真乘。徒勞勤苦。光聞誨勵喜不
0144c13: 自勝。即以利刀自斷左臂置於師前。師曰。諸佛最初
0144c14: 求道重法忘身。汝今斷臂吾前。求亦可矣。光承其言
0144c15: 即易名慧可。復問曰諸佛法印可得聞乎。師曰諸佛
0144c16: 法印匪從人得。曰我心未寧乞師與安。師曰將心來
0144c17: 與汝安。可曰心了不可得。師曰與汝安心竟。久之
0144c18: 為可等略辨大乘入道四行。其辭曰。
0144c19: 夫入道多塗。要而言之不出二種。一理入。二行入。理
0144c20: 入者。謂籍教悟宗。深信含生同一真性。但為客塵妄
0144c21: 想所覆不能顯了。若捨妄歸真凝住壁觀。無自無他
0144c23: 無有分別寂然無為。名之理入。行入者有四。一報冤
0144c24: 行。二隨緣行。三無所求行。四稱法行。謂報冤行者。凡
0145a01: 修道人若受苦時。當念我從往昔無數劫中棄本逐
0145a02: 末流浪諸有。多起冤憎違害無限。今雖無犯。是我夙
0145a03: 殃惡業果熟。非天非人所能見與。甘心忍受都無怨
0145a04: 恨。作是觀時與理相應。體冤進道。故名報冤行。隨緣
0145a05: 行者。眾生無我並緣業所轉。苦樂齊受皆從緣生。若
0145a06: 得勝報榮譽等事。皆是過去夙因所感。緣盡還無何
0145a07: 喜之有。得失從緣心無增減。喜風不動宜順於道。名
0145a08: 隨緣行。無所求行者。世人長迷處處貪著。智者悟真
0145a09: 安心無為。萬有皆空無所希冀。三界久居猶如火宅。
0145a10: 有身皆苦誰得而安。了達此處息念無求。故經云。有
0145a11: 求皆苦。無求乃樂。是則無求真為道行。故名無所求
0145a12: 行。稱法行者。性淨之理因之為法。此理眾相斯空。無
0145a13: 染無著無此無彼。經云。法無有我。離我垢故。智者信
0145a14: 解此理。應當稱法而行。法體無慳。於身命財行檀捨
0145a15: 施。心無慳惜。達解三空不倚不著。但為無垢稱化眾
0145a16: 生而不取相。此為自行亦復利人。莊嚴菩提之道。檀
0145a17: 施既爾餘五亦然。為除妄想修行六度而無所行。是
0145a18: 名稱法行。
0145a19: 大同二年十月。師將示寂。道副．尼總持．道育．慧可等
0145a20: 侍側。曰時將至矣。汝等盍各言所得乎。時道副曰。如
0145a21: 我所見。不執文字不離文字而為道用。師曰汝得吾
0145a22: 皮。尼總持曰。我今所見。如慶喜見阿佛國。一見更
0145a23: 不再見。師得曰汝得吾肉。道育禪師曰。四大本空五陰
0145a24: 非有。而我見處無一法可得。師曰汝得吾骨。大師慧
0145b01: 可即禮三拜復依位而立。師曰汝得吾髓。即顧謂可
0145b02: 曰。世尊以正法眼藏付囑大迦葉。展轉傳授。以至於
0145b03: 吾。吾今付汝。汝當護持。并授汝袈裟以為法信。可跪
0145b04: 受其衣。願聞指示。師曰。內傳法印以契真心。外付法
0145b05: 衣以定宗旨。後代澆薄疑慮競生。謂吾西土汝乃此
0145b06: 方。憑何得法以何為證。或遇難緣但出此衣用以表
0145b07: 信。其化無礙。至吾滅後二百餘年。衣止不傳。法周沙
0145b08: 界潛符密契千萬有餘。汝當闡化勿輕未悟。一念回
0145b09: 機便同本有。聽吾偈曰。吾本來茲土。傳法救迷情。一
0145b10: 華開五葉。結果自然成。又曰。吾有楞伽經四卷亦付
0145b11: 與汝。即是如來心地要門。吾自離南印來此東土。見
0145b12: 赤縣神州有大乘氣象。遂逾海越漠為法求人。際會
0145b13: 未諧如愚若訥。今得汝傳授。吾意已巳終。乃與其徒往
0145b14: 禹門千聖寺。有期城太守楊衒之問曰。西天五印師
0145b15: 承為祖。其道云何。師曰。明佛心宗。行解相應。名之曰
0145b16: 祖。衒之曰。弟子素奉三寶而智慧昏蒙。願師慈悲開
0145b17: 示宗旨。師以偈答之曰。不惡而生嫌。不觀善而勤
0145b18: 措。不捨智而近愚。不拋迷而就悟。達大道兮過量。明
0145b19: 佛心兮出度。不與凡聖同纏。超然名之曰祖。衒之聞
0145b20: 偈乃稽首曰。願師慈忍久住世間。師曰。吾化緣已巳畢。
0145b21: 傳法得人吾即逝矣。是日端坐而寂。門人奉全身葬
0145b22: 熊耳山定林寺。明年魏使宋雲西域回。遇師于嶺。
0145b23: 手隻履翩翩獨邁。雲問師今何。往曰西天去。及雲
0145b24: 歸朝具言其事。門人啟壙。唯空棺隻履存焉。梁武帝
0145c01: 聞師顯化始末如此。遂親撰刻石于鐘山。
0145c02: 論曰。昔嵩明教著傳法正宗記。稱達磨住世凡數
0145c03: 百年。諒其已巳登聖果。得意生身。非分段生死所拘。
0145c04: 及來此土示終。葬畢乃復全身以歸。則其住壽固
0145c05: 不可以世情測也。傳燈錄云。師以九月二十一日
0145c06: 至廣州。刺史以表聞奏。帝遣使詔迎之。師以十
0145c07: 月一日至金陵。然自廣至金陵亡慮三千餘里。將
0145c08: 命者往而復師方啟行。豈以十日之間能歷三千
0145c09: 里乎。又謂魏孝明帝欽師異。三屈詔命。師竟不
0145c10: 下少林。及師示寂。宋雲自西域還。遇師于嶺。孝
0145c11: 莊帝有旨令啟壙。如南史普通八年即大通元年
0145c12: 也。孝明以是歲四月癸丑殂。師以十月至梁。蓋師
0145c13: 未至魏時孝明已巳去世。及其子即位。未幾為爾朱
0145c14: 榮所。乃立孝莊帝。由是魏國大亂。越三年而孝
0145c15: 莊殂。又五年而分割為東西魏。然則吾祖在少林
0145c16: 時正值其亂。及宋雲之還則孝莊去世亦五六年。
0145c17: 其國至於分割久矣。烏有孝莊令啟壙之說乎。舊
0145c18: 唐史云。後魏末有僧達磨航海而來。既卒。其年魏
0145c19: 使宋雲於嶺回見之。門徒發其墓但有隻履而
0145c20: 已巳。此乃實錄也。又謂光統律師．菩提流支數下毒
0145c21: 害師。師遂不救。嗚呼甚哉。光統．流支法門龍象。詎
0145c22: 能爾乎。是皆立言者也。雖然吾宗從上來事昭
0145c23: 昭若揭日月而行。故二祖禮三拜後依位而立。當
0145c24: 爾之際印塵劫於瞬息。洞剎海於毫端。直下承當
0146a01: 全身負荷。正所謂通玄峰頂不是人間。入此門來
0146a02: 不存知解者也。抑烏有動靜去來彼此時分而可
0146a03: 辨哉。
0146a04: 
0146a05: 隆興佛教編年通論卷第七
