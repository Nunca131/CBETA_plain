0280a01: 
0280a02: 
0280a03: 
0280a04: 
0280a05: No. 1384
0280a06: 絕岸和尚語錄
0280a07: 
0280a08: 目次
0280a09: 嘉興府流虹興聖禪寺語錄
0280a10: 溫州鴈山能仁禪寺語錄
0280a11: 越州九巖慧雲禪寺語錄
0280a12: 天台護國廣恩禪寺語錄
0280a13: 臨安府崇恩演福禪寺語錄
0280a14: 溫州江心龍翔興慶禪寺語錄
0280a15: 福州雪崇聖禪寺語錄
0280a16: 再住雪崇聖禪寺語錄
0280a17: 拈古頌古法語讚
0280a18: 頌小佛事跋
0280a19: 
0280a20: 絕岸和尚初住嘉興府流虹興聖禪寺語錄
0280a21: 住泉州開元禪寺嗣法門人　妙恩　等編
0280a22: 師於寶祐元年癸丑。十月二十八日。在上資聖寺
0280a23: 受請。入院。指三門云。祖翁閫域。撲地掀天。親切一回
0280a24: 打透。不妨垂手入。
0280b01: 據室。以竹篦橫案云。摩竭陀國。親行此令。從上以來。
0280b02: 孰敢違命。擊禪床。便起。
0280b03: 陞座。拈香祝
0280b04: 聖罷。次拈香云。文武火中。拈得貞實獨存。天星湖上。
0280b05: 揭開臭氣難掩。奉為
0280b07: 趺坐。問答不錄乃云。對百萬眾。拈□□□□。□□□□□
0280b08: 年面壁。與賊過梯。所以奇特因緣。還遇奇特人激發。
0280b09: 殊勝大事。須向殊勝處舉揚。一句當機。直得鐘聲鼓
0280b10: 聲板聲魚聲。驚天震動。千車合轍。不論有學無學義
0280b11: 學玄學。把手同歸。疏秀水之末流。接曹溪之餘潤。便
0280b12: 與麼去。免得新興聖。更舉一釋迦。二元和。三佛陀。阿
0280b13: 呵呵。團欒且唱太平歌。
0280b14: 上堂。文殊普賢。廣談理事。德山臨濟。單行棒喝。諸人
0280b15: 還知興聖用處麼。擲下主丈云。雖是死蛇。解弄也活。
0280b16: 上堂。觸目未無。臨機道什麼。錢是足陌。物是定價。
0280b17: 坐破七箇蒲團。卷簾方見天下。千里追風非駿馬。
0280b18: 上堂。黃蘗打臨濟。義出豐年。興化趕克賓。蝦為子屈。
0280b19: 其功代。只要重論。一火鑄成金彈子。棒頭敲出玉
0280b20: 麒麟。
0280b21: 上堂。拈主丈召眾云。德山以此。撒火飛星。趙州以此
0280b22: 登山打狗。興聖以此。門拄戶。衲僧以此。渡水穿雲。
0280b23: 若喚作主丈子。入地獄如箭射。卓主丈。下座。
0280b24: 上堂。淨赤洒洒。婷娉柳底花間。依約風前月下。
0280c01: 拍床一下云。僧繇妙筆難描。
0280c02: 二月初十遊山歸上堂。舉長沙一日遊山歸。至門前。
0280c03: 首座問云。和尚什麼處去來。沙云。遊山來。座云。到什
0280c04: 麼處來。沙云。始隨芳草去。又逐落花回。座云。大似春
0280c05: 意。沙云。也勝秋露滴芙蕖。頌云。□□□□理機梭。
0280c06: 向園林織綺羅。唯有黃鸝知此意。纔方偷眼又春過。
0280c07: 上堂。舉溈山與仰山。摘茶次。溈云。終日只聞子聲。不
0280c08: 見子形。仰乃撼茶樹。溈云。子只得其用。不得其體。仰
0280c09: 云。和尚又如何。溈良久。仰云。和尚只得其體。不得其
0280c10: 用。溈云。放汝三十棒。拈云。風不來。樹不動。溈仰父子。
0280c11: 互呈體用。三十烏藤話已巳行。萬牛回首丘山重。
0280c12: 結夏小參。以主丈卓一下云。通身無影像。遍界絕遮
0280c13: 攔。裂破古今。見成標致。剛被釋迦老子。曲設多門。長
0280c14: 夏九十日中。逼得雄生卵。可謂無影像重生影像。
0280c15: 絕遮攔再立遮攔。既曰。以圓覺為伽藍。何處非安居
0280c16: 之地。視塵勞皆自己已。那些為可護之生。是知清淨本
0280c17: 然。染因名相。縱橫無礙。泥在修持。衲僧門下。言之總
0280c18: 不消得。既然我輩。喫佛。著佛衣。不可全說佛非。遽
0280c19: 革佛制。興聖將錯就錯。也者箇話端。而今諸人行但
0280c20: 行。莫踏古皇道。住但住。莫守異草青。坐但坐。莫靠黑
0280c21: 山邊。臥但臥。莫著淨地上。何故。長安雖樂。不是久居。
0280c22: 復舉。洞山夜參不點燈。有僧問話退。山令侍者點燈
0280c23: 喚適來問話僧出來。僧近前。山令取三兩粉與之。其
0280c24: 僧拂袖而退。因而有省。僧遂罄衣資設齋。三年後
0281a01: 來辭洞山。山云善為。時雪峰侍立次問云。只如者僧
0281a03: 衣單下化去。及來報山。山云。猶較老僧三生在。拈云。
0281a04: 洞山與者僧。絲來線去。綿密可觀。洎被雪峰一拶。針
0281a05: 鋒驀露。只如衣單下化去。因什麼猶較老僧三生在。
0281a06: 還會麼。蝦為子屈。
0281a07: 靈隱前堂寮結夏秉拂退興聖歸
0281a08: 提綱。靈隱前天竺後。平如鏡面險如崖。衣單下钁頭
0281a09: 邊。不成團擘不破。堪笑惠理三藏。見處訛。剛指
0281a10: 面前一峰。來自靈鷲。所謂藍田射石虎。誤殺李將軍。
0281a11: 殊不知世界未彰。峭巍巍而獨露。雲雖變。青黯黯
0281a12: 以常凝。三期克證。無越於斯。九夏安居。全憑者箇。以
0281a13: 拂畫一畫云。且嗅土知機一句作麼生道。風勁龍從
0281a14: 泓底作。月高猿出洞門吟。
0281a15: 夜來方丈舉琅和尚示眾云。汝等諸人。來我者裡
0281a16: 過夏。與你點出五般病公案。拈云。琅琊老人。慈悲之
0281a17: 甚。於四百四病中。為人點出五般病。可謂瞑眩之藥。
0281a18: 雖然如是。檢點將來。設若五病頓除。其奈藥忌未忘。
0281a19: 去藥忌。道將一句來。喝一喝。師拈云。點出病源。琅
0281a20: 琊不妨親切。去藥忌。堂頭徹底老婆。爭奈良醫之
0281a21: 門。病者愈甚。就中有可調理底。不妨進者一丸。以拂
0281a22: 敲床角一下云。忌口。忌口。
0281a23: 溫州鴈山能仁禪寺語錄
0281a24: 嗣法門人　正從　妙恩　等編
0281b01: 入三門。示眾云。未舉念。周遊華藏。未下足。超越毗盧。
0281b02: 若道一法在門外。笑倒文殊。
0281b03: 佛殿。撥塵見佛。佛亦是塵。山僧布作炊巾。眼不見
0281b04: 為淨。
0281b05: 陞座祝　聖罷。問答不錄乃云。法無定相。擬之即差。道不
0281b06: 遠人。突出難辨。宛似雲開鴈宕。奇巒石。星布基分。
0281b07: 亦猶瀑瀉龍湫。白日青天。雷轟雨驟。往往點而不到。
0281b08: 謾聽口耳相傳。到而不點。尤多只作目前境會。不作
0281b10: 謝兩班上堂。薄福住常雲。生涯只任真。燈籠懸露柱。
0281b11: 北斗對南辰。法法皆依位。機機合見人。大家齊努力。
0281b12: 扶起破沙盆。
0281b13: 上堂。悉達出頭來。賣弄醜舉止。雲門打不殺。德山呵
0281b14: 不起。曉間園裡聽鶯啼。昔日毗嵐今宛爾。以主丈卓
0281b15: 一下云。於斯薦得。同證如來淨法身。其或未然。空費
0281b16: 蕩湫一杓水。
0281b17: 結夏小參。生佛未分。絕去來之相。形名纔兆。遂興
0281b18: 解結之端。立箇圓覺伽藍。破甑。道箇平等性智。
0281b19: 脫丘。盡底將來。撥撒了也。正好九十日內。二六時中。
0281b20: 畫斷鴈山雲。飽翫龍湫月。然雖與麼。更要問你。常雲
0281b21: 峰與載仁峰額。是第幾機。自代云。落七落八。
0281b22: 謝都寺幹結夏齋上堂。湫寺雖然冷落。更點且不失
0281b23: 時。但看前日結制。事事頗合常規。眉毛長短則未問。
0281b24: 以手握拳云。如許大饅頭。一人喫得幾枚。良久云。無
0281c01: 人知此意。令我憶楊岐。
0281c02: 解夏小參。一言道盡。硬似蠟人。一著當機。軟如鐵
0281c03: 彈子。渾崙無縫罅。恍惚絕名模。三賢十聖。罔達此宗。
0281c04: 東土西天。孰明斯旨。縱使深深克證。了了常知。覿體
0281c05: 全真。是箇什麼。以主丈卓一下云。共汝問酬都不會。
0281c06: 相逢只解那斯祈。
0281c07: 復舉僧問雲門。樹彫葉落時如何。門云。體露金風。拈
0281c08: 云。雲門老子。三句可辨。一鏃遼空。眨上眉毛。早已巳蹉
0281c09: 過。能仁以的破的。諸人急著眼看。以主丈卓一下云。
0281c10: 中。
0281c11: 分債上堂。三通鼓罷。簇簇上來。踏步進前。索債相似。
0281c12: 若論索債。近日張提轄李路分。空倉竭廩了也。有甚
0281c13: 屎窖到你邊。不必窮煎。餓吵。但聽主丈子。將無
0281c14: 作有。別行標撥。卓一下云。鼠牙地。粒粒如珍。打尖
0281c15: 量不盡。只要兩平分。連卓兩下。
0281c16: 十月半上堂。幽壑鼓寒濤。霜林木葉飄。普通年遠事。
0281c17: 歷歷在今朝。參。
0281c18: 冬至小參。全提半提。空中釘橛。橫說說。石上栽花。
0281c19: 起主丈云。即此天柱一峰。至竟無人道著。若道得
0281c20: 著。便見河發焰。鐵樹開花。脫或不然。轉作展旗峰。
0281c21: 與大眾觀看。以主丈橫按云。還見麼。天地以此覆載。
0281c22: 日月以此運行。佛祖以此出興。衲僧以此消長。卓一
0281c23: 下云。劄。更用剪刀。剪斷了也。即今休去便休去。欲
0281c24: 了時無了時。
0282a01: 復舉。洞山冬節夜請太首座喫子次。乃問。有一物。
0282a02: 上拄天。下拄地。黑似漆。常在動用中。動用中不得。
0282a03: 你道過在什麼處。太云。過在動用中。山便喝。令掇退
0282a04: 卓。拈云。黑似漆底鑞一枚。老不識差。恣意賣弄。
0282a05: 若使太首座。牙快利。何處更有洞山。
0282a06: 冬至上堂。初三十一。中九下七。今朝總入書雲筆。以
0282a07: 拂書空云。大書特書兼屢書。祖師兩眼黑如漆。喝一
0282a08: 喝。
0282a09: 聖節上堂。月五無別語。握起須彌槌。打動空鼓。
0282a10: 五日風十日雨。聖人作而萬物。
0282a11: 謝元藏主上堂。一大藏教。了無關鑰。奇峰。幽石
0282a12: 落落。撥轉機輪話已巳行。到底不留元字。
0282a13: 元宵上堂。謝道舊應都寺。每怜紙撚搵無油。將底光
0282a14: 輝古蕩湫。今日元宵時節至。也還水上掛燈毬。以拂
0282a15: 擊左邊云。箇裡點著。同聲相應。以拂擊右邊云。者邊
0282a16: 領去。同氣相求。一莖草上現瓊樓。
0282a17: 佛涅槃上堂。胸摩卍字。弄假像真。槨示趺。弄真像
0282a18: 假。柳垂金線舞春風。演說涅槃猶未罷。卓主丈下座。
0282a19: 越州九巖惠雲禪寺語錄
0282a20: 嗣法門人　正從　妙恩　等編
0282a21: 入三門。示眾云。門外門內。一時分付。若是俊流。何必
0282a22: 重舉。
0282a23: 佛殿。老瞿曇沒記。占慈氏機先。埋通天界至。雖然。
0282a24: 也須還我坐具地。
0282b01: 提綱。嗚嗚。賣弄小兒窮伎倆。有麼有麼。拖條斷
0282b02: 貫逞風流。盡情裂下。不守故常。索手出來。別成活計。
0282b03: 主則始終主。賓則始終賓。咬定牙關。八風難撼。是以
0282b04: 得無住本。用不停機。入佛入魔。入大入小。兔角丈頭
0282b05: 開舜日。龜毛拂上湧曹源。卓主丈一下。喝一喝。
0282b06: 復舉。藥山久不上堂。院主白云。大眾久思示誨。山云。
0282b07: 打鐘著。大眾集定。山下座。歸方丈。院主隨後問云。和
0282b08: 尚許為大眾說法。因甚一言不措。云云拈云。院主只
0282b09: 求黃葉。藥山硬掗黃金。一隊親到寶山。地空手回
0282b10: 去。當時事且止。即今作麼生。又莫教新惠雲。重重狼
0282b11: 藉好。
0282b12: 當晚小參。九仞巖前。風吹石臼。三家村裡。牛動尾巴。
0282b13: 居常十箇有五。似泗州人見大聖。謾道。缺齒胡深
0282b14: 埋熊耳。黃頭老活陷雪山。殊不知。當處湛然。隨機建
0282b15: 立。從朝至夜。對汝小參。全彰鷺嶺真規。漏綻少林妙
0282b16: 訣。有般漢聞得便笑。新長老弗解上山斫棒。祇來傍
0282b17: 港船。是則是。不諱汝道。忽若毗嵐捲地。洪浪拍天。
0282b18: 又向甚處摶搏量。以手拍禪床云。放過一著。
0282b19: 復舉德山不答話公案。拈云。者僧是新羅人。也伊
0282b20: 不得。德山威震雷霆。爭奈令行一半。者一半。聽新
0282b21: 惠雲。與他了。卓主丈。下座。
0282b22: 上堂。佛祖眼睛。衲僧命。觸境遇緣。單重交拆。卓主
0282b23: 丈云。挑花紅李花白。
0282b24: 結夏上堂。拶透大圓覺。平地沉山岳。笑刻舟人。無
0282c01: 繩徒自縛。
0282c02: 解夏上堂。橫按主丈云。四月十五。結也如是。七月十
0282c03: 五。解也如是。此土西天。皆同一致。召眾云。莫看漁翁
0282c04: 把釣竿。會須識取頭意。
0282c05: 上堂。冬節前後。砂飛石走。忽憶溈山兩鳳毛。進前退
0282c06: 後揚家醜。畢竟九巖作麼生。面南看北斗。
0282c07: 臘八上堂。釋迦老子。於臘月八夜。星明月晝之時。換
0282c08: 得黑漆漆地眼珠兩顆。從上以來。更相拈掇。莫知重
0282c09: 輕。試聽九巖將定盤等一等看。以拂子作秤勢。見得
0282c10: 了也。左邊擊床云。左眼半斤。右擊云。右眼八兩。
0282c11: 上堂。舉僧問曹山。雪覆千山。為什麼。孤不白。山云。
0282c12: 須知有異中異。頌云。言中彼此帶幽玄。盡向言中辨
0282c13: 正偏。孤負一條官驛路。茫茫沉在月明前。
0282c14: 謝侍者相訪上堂。舉德山因廓侍者問諸聖公案。
0282c15: 拈云。者箇公案。切忌作得失是非論量。正是猛虎出
0282c16: 林。引子跳。恁麼批判。惟證乃知。脫或未然。客路如
0282c17: 天遠。
0282c18: 上堂。中秋令節。陞堂指月。卓主丈云。眨得眼來。楚天
0282c19: 空闊。
0282c20: 開爐上堂。舉南泉與杉山。向火次。乃云。不用指東畫
0282c21: 西。本分事直下道將來。杉山以火插向爐內。泉云。
0282c22: 直饒如是。猶較王老師一線道。如前問趙州。州遂打
0282c23: 圓相中心下一點。泉云。直饒如是。猶較王老師一線
0282c24: 道。拈云。挑撥火。不無三大老兒。若論本分事。說什
0283a01: 麼猶較一線道。直是未在。
0283a02: 結夏小參。十方同聚會。瞎驢大隊。箇箇學無為。眉
0283a03: 上更安眉。此是選佛場。屎窖立封疆。心空及第歸。癡
0283a04: 鈍者還稀。龐公頂枚烏紗帽子。自謂十分氣。驀被
0283a05: 惠雲捋下。無地掩羞。非是抑他威光。減他聲價。比論
0283a06: 曹溪路上。烏得有此俗談。須知山河大地。是沙門自
0283a07: 己已光。盡十方世界。是沙門一隻眼。無為作麼生學。佛
0283a08: 又作麼生選。纔涉思惟。百裂了也。說甚心空及第。九
0283a09: 夏安居。不與麼時如何。拍禪床云。放下便了。
0283a10: 上堂。德山棒臨濟喝。喚作衲僧巴鼻。妄生芽。不喚
0283a11: 作衲僧巴鼻。臨河渴。去此二途。如何道得一句。與
0283a12: 古人相見。拍床云。仲夏極熱。
0283a13: 九月旦上堂。參玄衲子。應舉書生。陌路相逢。較量勳
0283a14: 業。一人道。我於七尺單前著力。一人道。我已巳十年
0283a15: 下加工。加工者何。乃曰選官。著力者何。乃曰選佛。閉
0283a16: 門造車雖異。出門合轍一同。惠雲未能詰問。應舉書
0283a17: 生。且要勘辨參玄衲子。。達磨大師。是你主文。出甚
0283a18: 題目。莫有祗對得底麼。喝云。早已巳批白。
0283a19: 八上堂。黃面老初成道。誇詫一場相倒。雪嶺峨
0283a20: 峨雪未消。星河湛湛星猶皎。諸人冷地眼開時。莫似
0283a21: 貧兒拾得寶。
0283a22: 上堂。一年十二月。過了無多日。乃事竟如何。茫然黑
0283a23: 似漆。休休休空悠悠。前許多時何處去。大寒然後索
0283a24: 衣裘。
0283b01: 佛涅槃上堂。岸柳駸駸綠。巖花漸漸紅。摩胸一段義。
0283b02: 舒卷在春風。分明點與諸人了。切忌朧在夢中。
0283b03: 上堂。古者道。說法不應機。盡是非時語。所以應下機
0283b04: 人。宜說世間法。應中機人。宜說出世間法。應上機人。
0283b05: 宜說世出世間上上法。其或一法互應。三法投空。為
0283b06: 師為徒。俱不能了。今日且聽惠雲看孔著楔。拍禪床
0283b07: 云。繰成白雪桑重綠。割盡黃雲稻正青。參。
0283b08: 請監上堂。道道。非常道。踏不嗔。浩浩。莫管自家
0283b09: 知不知。但看大熟秋成早。拍床云。今日無端入荒草。
0283b10: 履上堂。祖翁活業。無減無增。縱不挨究。亦自分明。
0283b11: 拈主丈卓云。古田蓄水重重綠。野燒迎春漸漸青。
0283b12: 上堂。如來禪與祖師心。不在靈山及少林。日轉柳陰
0283b13: 蓮沼靜。亂蟬嗚咽眾蛙嗂。
0283b14: 喫抽粉上堂。幾次淘澄。半生熬煉。直教氣息全無。脫
0283b15: 體精明自現。麤細短長。突出難辨。以拂打圓相。不是
0283b16: 心。不是佛。不是物是什麼。分曉一團銀繡線。
0283b17: 天台護國廣恩禪寺語錄
0283b18: 嗣法門人　自永　妙恩　等編
0283b19: 據方丈。咬定牙關。全提殺活。刳文殊脛。維摩舌。更
0283b20: 有一機。不說不說。
0283b21: 拈山門疏。多處添。少處減。家常用度。文不加點。
0283b22: 謝東巖知府寵訪上堂。量外機。奇特事。烜赫富陽。拈
0283b23: 主丈卓一下云。只這便是裴相國。印妙心於黃檗。無
0283b24: 越於斯。老松授顯訣於此庵。亦由是矣。如燈分照。
0283c01: 如水傳器。東山西嶺。孕翠流芳。萬壑千巖。瞻奇仰秀。
0283c02: 心傳有自。家法森嚴。戟門開見墜仙。
0283c03: 元宵上堂。乾紙燃漏燈盞。茫茫蹉過人何限。以拂子
0283c04: 打圓相云。當頭點出許誰看。三世如來同箇眼。
0283c05: 上堂。舉黃檗示眾云。汝等諸人。盡是酒糟漢。與麼
0283c06: 行何處有今日。還知大唐國裡無禪師麼。時有一
0283c07: 僧出云。只如諸方徒領眾。又作麼生。檗云。不道無
0283c08: 禪。只是無師。拈云。黃檗老漢。眼空四海。氣諸方。其
0283c09: 奈鼻孔落在者僧手裡。
0283c10: 結夏小參。我宗無語句。亦無一法與人。屏列三。門
0283c11: 開八字。可能直截。何待克期。分賓立主。去刻舟。簇
0283c12: 簇上來。討甚麼。驀然有箇漢出來。掀倒禪床。喝散
0283c13: 大眾。又且如何。阿呵呵殷勤佛。不假香多。
0283c14: 上堂。心不是佛。智不是道。唯此一事。如何尋討。赤水
0283c15: 得之非珍。崑崗拾來非寶。寒山子曾了了。解道。微風
0283c16: 吹幽松。近聽聲愈好。
0283c17: 解夏小參。德山小參不答話。舌上帶干將。洞山夜參
0283c18: 不點燈。塚根埋暗箭。三門戶只據尋常。夜即點燈。
0283c19: 問即答話。抽身歸眾去。三兩粉且待別時。命跨舷
0283c20: 來。半計棒未容輕付。要津坐斷。別是乾坤。布袋頭開。
0283c21: 斬新日月。正與麼時。畢竟如何體解。碧落競將蒿箭
0283c22: 射。須彌誰把藕絲牽。
0283c23: 復舉翠岩夏末示眾云。一夏為兄弟。東語西話。看翠
0283c24: 岩眉毛在麼。保福云。作賊人心。長慶云生也。雲門
0284a01: 云。關。拈云。翠岩老漢。忒煞慈悲。非但落盡眉毛。亦乃
0284a02: 和鼻孔失。三大老。輸息黥補劓之手。貴作全人不
0284a03: 可復也。拍床。便起。
0284a04: 佛涅槃上堂。黃面老漢至死脫空。分明病背。特故摩
0284a05: 胸。當日無人知此意。年年花鳥訴春風。
0284a06: 結夏上堂。以主丈畫一畫云。諸人向者裡瞥去。只是
0284a07: 九十日為一夏。更無如之若何。脫或顧杼停機。寧免
0284a08: 將布袋口一結。設使討得路見。轉得身來。終有幾場
0284a09: 熱在。
0284a10: 八月旦上堂。南來北來。上載下載。趙州老兒。法久成
0284a11: 弊。三建箇門庭。提起主丈云。除此別無體制。任是
0284a12: 宿覺經過。也只一樣看待。分什麼南贍部洲。北單
0284a13: 越。西瞿耶尼。東弗于逮。卓主丈云。嶮。
0284a14: 上堂。舉睦州和尚示眾云。你等諸人。未得箇入人頭處。
0284a15: 須得箇入頭處。若得箇入頭處。不得辜負老僧。木庵
0284a16: 和尚道。若得箇入頭處。颺下箇入頭處始得。三峰不
0284a17: 然。若得箇入頭處。須再去見人。召眾云。一人斫山通
0284a18: 道。一人過水斷橋。一人矢上加尖。註了也。巡堂喫
0284a19: 茶。
0284a20: 臨安府崇恩演福禪寺語錄
0284a21: 嗣法門人　自永　妙恩　等編
0284a22: 據方丈。拈主丈云。古佛以慈悲為室。山僧以怒罵為
0284a23: 室。且要活捉生蛇。逼教角出。卓主丈。便起。
0284a24: 黃。開天門。闢地戶。震法雷。擊法。作什麼。乃云。明
0284b01: 宣號令。
0284b02: 省劄。劄住智者頰舌。剖出達磨骨髓。呈劄云。見麼。長
0284b03: 倚天。寒光。
0284b04: 指法座。身不離座。座不離身。須彌燈王。又是何人。喝
0284b05: 一喝。老來重千斤。
0284b06: 提綱。拈主丈云。列三乘。分五教。落井攀欄。離四句。絕
0284b07: 百非。關空夢。以主丈。畫一畫云。盡底列下了也。釋
0284b08: 迦已巳去。彌勒未來。正當今日。大宋比丘某。向長安城
0284b09: 畔。龍床角頭。開拓封疆。行摩竭令。應是天台普請。南
0284b10: 岳遊山。舞笏擎叉。輥毬打。者一隊漢。盡來伏聽處
0284b11: 分。助揚正化。只如恩崇山岳。福演洪源。一句如何話
0284b12: 會。撥轉上頭關捩子。來把手御街行。
0284b13: 復舉。裴相國入大安寺。看壁間高僧像。指問僧云。
0284b14: 真儀可觀。高僧何在。其僧無對。遂召黃檗理前問。檗
0284b15: 朗聲曰裴休。公應諾。檗曰。在甚麼處。公當下開悟。拈
0284b16: 云。展活國手。平章少室門庭。用陷虎機。揭出仲尼日
0284b17: 月。固則一時歆。殊塗同歸。檢點將來。猶欠回互一
0284b18: 著在。卓主丈云。天高群象正。海闊百川潮。
0284b19: 當晚小參。世尊拈花。落賺迦葉。達磨分髓。污染神光。
0284b20: 諸大老雖異目超宗。上流下接。較之無師自悟底。天
0284b21: 地相遼。所以向上一機。諸聖不授。擬心動念。匪隔即
0284b22: 差。未知迦葉神光。所明何事。便乃吟吟微笑。默默投
0284b23: 機。於斯見徹宗猷。猶是倚門傍戶。要得南山起雲。北
0284b24: 山下雨。須識大虫元是虎。
0284c01: 次日公主祠堂上堂。大圓無內。銷鑠群昏。妙應無方。
0284c02: 含萬象。出沒於寶明空海。遨遊於十二玉樓。一名
0284c03: 無邊身。又曰密嚴國。捨生趣生。以此受用。惟佛與佛。
0284c04: 乃能知之。知底事絕疑猜。是處是慈氏。無門無善財。
0284c05: 上堂。二月春將半。夭桃盛放花。靈雲歸去後。香落
0284c06: 誰家。只如道直至如今更不疑。不疑箇什麼。遇飯喫
0284c07: 飯。遇茶喫茶。
0284c08: 三月旦。謝般若堂和尚至上堂。春日遲遲。春花爛
0284c09: 爛。般若靈光。顯然無間。拂子云。見麼。敲床云。不
0284c10: 聚兮撥不散。
0284c11: 結制上堂。一徑直二周遮。不循舊制。別立生涯。藕絲
0284c12: 竅裡翻筋斗。麥浪堆中釣得蝦。
0284c13: 上堂。日月如梭。光陰似箭。目前一機。萬化千變。甚處
0284c14: 見得。以主丈卓云。西風一陣來。落葉兩三片。
0284c15: 靈隱退和尚遺書至上堂。凌霄隊裡。昔曾合火。分
0284c16: 贓。小朵峰前。善賈不停死貨。橫身那畔。鶻眼迷蹤。歸
0284c17: 根深得旨。落葉舞西風。
0284c18: 達遠磨忌上堂。一跨西天。隻履駐東土。缺齒老臊胡。
0284c19: 自來行闊步。兒孫遍地蹤由。長憶年年十月五。
0284c20: 起主丈云。還見祖師麼。卓主丈云。嗈嗈兮塞雁鳴雲。
0284c21: 凜凜兮霜風襲戶。
0284c22: 歸新僧堂。謝平章國公上堂。也大差也大差。天台華
0284c23: 頂秀。直下是直下是。南嶽石橋高。張佛祖之不傳。
0284c24: 乾坤而獨露。拈主丈。左邊卓云。者邊會得。如日麗天。
0285a01: 右邊卓云。箇裡明來。猶水赴壑。以此除一切。以此
0285a02: 成就二嚴。以此安帖三邊。以此平章百姓。分珍羞於
0285a03: 香積。劄妙喜於針鋒。大用現前。功歸何所。千歲翹
0285a04: 松月冷。半閑人對竹明。
0285a05: 上堂。鳴了也。燒香了也。諸人合下便見。是大寒節
0285a06: 候。又待老僧掉三寸舌。豈非雪上加霜。
0285a07: 謝寮元。并道舊上堂。旃檀藂林旃檀圍繞。荊棘藂林
0285a08: 荊棘圍繞。荊棘藂林旃檀圍繞。旃檀藂林荊棘圍繞。
0285a09: 透者四重關了。許伊作箇本分衲僧。且道。甚人透得。
0285a10: 無面目黑皴。衝開華頂月。踏破石橋雲。卓主丈。
0285a11: 謝石坡和尚相訪上堂。吳山青越山青。揖讓分賓主。
0285a12: 低昂見弟兄。中間一句。風靜潮平。滿堂皆顧陸。捉筆
0285a13: 難成。
0285a14: 新承天一如和尚至上堂。拈主丈云。灌頂雲。眉
0285a15: 月晝。父翁一片肝腸。宛如生鐵鑄就。弟應兄呼。全機
0285a16: 漏逗。旦道。漏逗箇什麼。蘇州菱。邵伯藕。卓主丈。
0285a17: 上堂。春山疊亂青。春水湛碧。豁開樓閣門。分身千
0285a18: 百億。一念差。雲。善財無路尋知識。
0285a19: 佛生日上堂。撞出娘胎海嶽昏。指天指地若無人。年
0285a20: 年傾盡西湖水。難洗瞿曇滿面塵。
0285a21: 上堂。不是心亦非佛。玉兔東昇。金烏西沒。循環不暫
0285a22: 停。究竟知何物。那箇男兒腕力強。一槌擊碎精靈窟。
0285a23: 卓主丈一下。
0285a24: 臘八上堂。雪山高幾何。矗矗在天表。咄哉竺土仙。六
0285b01: 年登不到。登得到。絕之遶。背手摘南辰。下視眾峰小。
0285b02: 謝泉州承天木禪和尚。并法石上堂。拈主丈卓一下
0285b03: 云。石說法。又卓云。不談禪。句句皆含妙。明明不在言。
0285b04: 難將耳聽。只貴心傳。此外別求玄路入。洛陽橋上望
0285b05: 長安。
0285b06: 佛誕日上堂。瞿曇出母胎。膽志大如斗。方學小兒行。
0285b07: 便作獅子吼。水在湖杓在手。乘時蕩向無何有。也勝
0285b08: 雲門老古錐。藥囊空掉喪車後。
0285b09: 結夏小參。拈主丈云。衲僧性命。宗社紀綱。把定放行。
0285b10: 總由者裡。橫按主丈云。若論把定。青山不敢青。白雲
0285b11: 不敢白。如將布袋一結。聖凡喘氣無門。卓主丈云。若
0285b12: 論放行。洞深鳴水樂。湖淨疊荷錢。是皆圓覺伽藍。儘
0285b13: 可安居受用。只如不把定不放行。一句又作麼生。靠
0285b14: 主丈云。唯有子規知此意。聲聲啼破月三更。
0285b15: 復舉黃檗問百丈。從上宗乘如何指示。丈據坐。檗云
0285b16: 後代兒孫。如何傳授。丈云。我將謂汝是箇人。便歸方
0285b17: 丈。拈云。黃檗踏步進前。不辭落節。雄峰愛忘其醜。肯
0285b18: 顧傍觀。雖然隨即彌縫。必竟難瞞眾眼。何以見得。師
0285b19: 子教兒迷子訣。擬前跳擲早番身。
0285b20: 謝知事維那開長生庫上堂。楊岐家法森嚴。人無異
0285b21: 議。興化棒頭峻硬。禍不單行。假二老之梯階。開一乘
0285b22: 之庫藏。卓主丈云。梅雨過竹風。湖光淡蕩芰荷香。
0285b23: 咄。狼藉不少。
0285b24: 八月旦。謝書記殿主上堂。東去西去。南來北來。銅頭
0285c01: 鐵額。馬面驢腮。毫端上打跳。燈影裡舞三臺。演福
0285c02: 且搭箇樣子。要得好。親見一回。卓主丈云。睡眼朧
0285c03: 擘不開。
0285c04: 九月旦上堂。衲子奔相看。相看莫相負。飲水須貴。
0285c05: 入門富弁主。問訊時揖茶處。總為諸人開活路。若是
0285c06: 謝三郎。揚眉便歸去。卓主丈。
0285c07: 謝法眷前仰山愚極和尚至上堂。舉仰山問云。
0285c08: 師弟。近日見處如何公案。拈云。參師莫若參友。輸他
0285c09: 仰山峰。只不合立知見分能所。今日仰山師兄。若
0285c10: 問演福見處。直得無言可對。無理可伸。雖然。亦未免
0285c11: 疑殺天下人。
0285c12: 元宵上堂。召大眾云。東家點燈。西家暗坐。一樣元宵。
0285c13: 生涯各做。暗坐底。默默提撕。點燈者。明明照破。照得
0285c14: 破。是什麼。拈主丈卓一下云。海壇馬子似驢大。
0285c15: 溫州江心龍翔興慶禪寺語錄
0285c16: 嗣法門人　守靜　妙恩　等編
0285c17: 據方丈云。了了無言。驀胸一拳。蜃江水急。不許泊船。
0285c18: 拈省劄云。大化樞機。中流砥柱。歸吾掌握。當見設施。
0285c19: 驀值狂瀾時如何。乃云。劄。
0285c20: 提綱。法隨法行。法幢隨處建立。昨居演福。祇知山中
0285c21: 法門。水樂喧闐。風篁迭奏。空谷答金鐘之韻。林度
0285c22: 樵子之歌。今到龍翔。又見江上境界。波光蕩漾。棹
0285c23: 交橫。譙樓傳角之聲。風順漁人之唱。雖則溪山
0285c24: 各異。畢竟雲月是同。心佛與眾生。是三無差別。正與
0286a01: 麼時。引得了菩薩出來道。三千年。黃河一度清。
0286a02: 當晚小參。隔江招手。只可撈。舞棹呈橈。不中餵狗。
0286a03: 縱有懷香餌。垂萬里鉤。瞥過重溟。布漫天網。爭奈
0286a04: 設心圖大。撞著水寒夜靜。月明滿船空載。所以山僧
0286a05: 到此。一波未動。片甲纖鱗。聽其自若。何故。深水取魚
0286a06: 長信命。不曾將酒祭江神。
0286a07: 復舉趙州晚參云。今夜答話去也。有解問者出來。時
0286a08: 有僧出作禮。州云。此來拋塼引玉。只引得箇墼子。拈
0286a09: 云。金將石試。玉將火試。人以語試。者僧未曾開口。便
0286a10: 道是箇墼子。何耶。若不酬價。爭辨真偽。
0286a11: 次日高殿陞座云。萬物為己。烏有自他。四海為家。
0286a12: 曷分邊表。江月洞開金闕。松風常闡玉音。處處稱尊。
0286a13: 頭頭顯妙。聖量泯除超佛國。恩波流衍福皇圖。
0286a14: 結座。追憶仙遊輦未還。特輸忠赤舉風幡。掣開玉殿
0286a15: 黃金。最忌當頭觸聖顏。
0286a16: 謝兩班上堂。江上山山上寺。門對斗城開。東西分兩
0286a17: 序。總不得動著。何故。是法住法位。世間相常住。
0286a18: 端午上堂。今朝五月五。及時道一句。無山可採藥。有
0286a19: 水堪競渡。江心如許大龍舟。聚集梢郎同駕御。彼岸
0286a20: 不著。此岸不居。只箇中流。住無所住。機先奪得錦標
0286a21: 歸。石女木人爭起舞。
0286a22: 謝報恩兜率奚翁東二法眷相訪上堂。巾子峰頭。
0286a23: 雲開雲合。龍翔江上。潮落潮平。師承底事。的的分明。
0286a24: 風前不必兄呼弟。見後毋勞弟應兄。
0286b01: 上堂。舉正覺逸和尚道。憶得老僧年七歲時。於村校
0286b02: 書處。得一法門。超情離見。絕妙絕玄。若欲傳持。宜當
0286b03: 諦聽。高厚種罷。牽牘負薪歸。深夜一爐火。渾家身
0286b04: 上衣。諸禪德。逢人不得錯舉。師云。老僧昨日。因雪未
0286b05: 免引古牽今。憶得自家年三歲時。亦在強褓中。受一
0286b06: 妙義。拆妄窮元。不空不有。要明端的。須假心聞。春雪
0286b07: 滿空來。觸處似花開。不知園裡樹。那箇是真梅。諸上
0286b08: 座。逢人但恁麼舉。
0286b09: 涅槃上堂。摩胸告。展示。有來由。沒巴鼻。佛滅二千
0286b10: 年。比丘少慚愧。
0286b11: 愛雪峰請提綱。建法幢立宗旨。既承師訓。合聽官差。
0286b12: 且宗旨法幢。作麼生建立。行船同一命。方屯飛虎於
0286b13: 江心。打召三軍。又布長蛇於雪嶺。海宇頓清猶帶
0286b14: 甲。心王親始休兵。
0286b15: 福州雪峰崇聖禪寺語錄
0286b16: 嗣法門人　慈證　妙恩　等編
0286b17: 指三門云。無門之門。須得門而入。無意之意。須得意
0286b18: 而通。彈指云。會麼。一扇西兮一扇東。
0286b19: 佛殿。燒香云。舉手拈香。低頭作禮。我為法王。於法自
0286b20: 在。
0286b21: 據室。拈主丈云。頑鈍以此銷鎔。偏小以此彈擊。直中
0286b22: 曲。曲中直。老盧不會。達磨不識。
0286b23: 拈省劄云。一劄當頭。無咽喘氣。大鈞播物。易地生春。
0286b24: 佛祖都來聽處分。
0286c01: 提綱。落賺鰲山。贏得話行千古。單提鱉鼻。莫知傷中
0286c02: 幾人。而今屬我權衡。且要摟伊種類。揀開眼底。拖拽
0286c03: 數條。一條。輥動蘆花。通身紅爛。一條。震驚帝釋。滿面
0286c04: 慚惶。一條。穿七箇蒲團。橫屍當路。一條。入九重城裡。
0286c05: 轉尾作頭。更有一條。突出難弁。再三覆看。元是萬
0286c06: 年藤。卓主丈一下。
0286c07: 復舉裴相國見石霜。霜奪相國笏。問云。在天子手中
0286c08: 為圭。在官人手中為笏。在山僧手中。喚作什麼。相國
0286c09: 無語。乃為留下。拈云。為圭為笏。強立名模。相國知機。
0286c10: 未肯人前輕漏泄。石霜逞俊。得便宜是落便宜。
0286c11: 當晚小參。日月輪邊。挨肩插足。魚龍穴下。錯節盤根。
0286c12: 固知屈辱宗風。正定難逃化造。輥上六花頂。拶開
0286c13: 千聖妙門。論相見時。早遲八刻。不見道。望州亭與汝
0286c14: 相見了也。烏石嶺與汝相見了也。僧堂前與汝相見
0286c15: 了也。雖然。豈知新長老。未渡飛鸞。與諸人相見久矣。
0286c16: 畢竟以何為據。不見道。千里未是遠。
0286c17: 復舉三聖問真覺祖師云。透網金鱗。以何為食。祖師
0286c18: 云。待汝出網來。向汝道。三聖云。一千五百眾善知
0286c19: 識。話頭也不識。覺云。老僧住持事繁。拈云。微三聖聱
0286c20: 頭。莫禁鱉蛇之口。微祖師海量。爭容透網之鱗。道箇
0286c21: 住持事繁。可煞慣得其便。
0286c22: 除夜小參。田園穩密。運足焉知路危。游戲神通。掉頭
0286c23: 不顧屋漏。逗到年窮歲盡。總皆手亂忙。會須明自
0286c24: 己已而了目前。還是了目前而明自己已。得體得用。似車
0287a01: 有輪。全主全賓。如鳥有翼。卓主丈云。青霄直透無留
0287a02: 礙。大道橫推儘自由。
0287a03: 復舉藥山和尚夜參云。我有一句子。待特牛生兒。
0287a04: 向你道。時有僧出云。特牛生兒也。只是和尚不道。山
0287a05: 喚侍者點燈來。其僧便抽身入眾。拈云。藥山近夜潑
0287a06: 墨。者僧露影藏形。檢點將來。二俱不了。何故。只有照
0287a07: 壁月。且無吹葉風。
0287a08: 上堂。語是謗嘿是誑。語嘿向上一機。佛祖聞而膽喪。
0287a09: 曾郎輥三箇木毬。德山揮一條白棒。盡是弄精魂呈
0287a10: 影像。何似指築著。挨門拶著。卷簾見著。堪作衲僧
0287a11: 榜樣。擊拂云。一聲唳千峰上。
0287a12: 元宵有雨。謝天童環溪和尚上堂。拈主丈云。太白峰
0287a13: 頭月。寒泉水底燈。清光分上下。千里恰同明。同明且
0287a14: 止。畢竟燈因誰。月自何昇。卓主丈云。一點不來翻
0287a15: 夜雨。難謾迦葉老師兄。
0287a16: 謝眾寮修造。并開田上堂。拈主丈云。樹斫開。曉月
0287a17: 掛簷。嘶木馬嶺雲罷。春風吹雨吼泥牛。聲前領會
0287a18: 無差。共樂法喜禪悅。卓主丈。打刀須是邠州鐵。
0287a19: 上堂。今朝三月十五。眨眼又見春暮。尺璧難酬寸陰。
0287a20: 白日豈宜度。可憐杜宇一聲聲。啼得血流無用處。
0287a21: 佛鑑忌拈香云。仰天灣下。喝石嶺頭。昔年落賺。覆水
0287a22: 難。當堂稱父子。背面是冤。影也不願再見。豈料
0287a23: 界隨相逐同到福州。莫莫莫休休休。麤香強撮土。說
0287a24: 破不為。
0287b01: 結夏小參。以圓覺為伽藍。頭上著枷。下著杻。認
0287b02: 空作正體。東西不辨。南北不分。歷百二十日之長期。
0287b03: 融過現未來於一念。猶是困魚止濼。鈍鳥棲蘆。直饒
0287b04: 跨得雪峰門。升得雪峰堂。入得雪峰室。見得雪峰人。
0287b05: 向道未在。乃云。莫謂此中山勢險。前頭更有最高峰。
0287b06: 復舉當山真覺祖師。道盡大地撮來。如粟粒米大。拋
0287b07: 向面前。漆桶不會。打鼓普請看。拈云。看則不無。還知
0287b08: 雪峰立處麼。如定當得出。鱉鼻口裡正好安居。脫
0287b09: 或未然。一任東卜西卜。
0287b10: 上堂。十方國土中。惟有一乘法。如何是一乘法。梅雨
0287b11: 過芰荷香。薰風殿閣生微。會麼。下座。巡堂喫茶。
0287b12: 上堂。平明始立秋。冷已巳到山頭。談風說露兮蜩蟬嘒
0287b13: 急。詠砌吟墻兮蟋蟀聲浮。不作佛法商量。不作時景
0287b14: 話會。舉手云。觀世音菩薩。將錢買胡餅。放下手。是
0287b15: 生鐵一塊。
0287b16: 上堂。九日正當期。登高報眾知。黃花到處有。豈獨在
0287b17: 東籬。難逢美景。採出一枝。拂云。見麼。觸目無人明
0287b18: 此意。何妨自插滿頭歸。便下座。
0287b19: 冬夜小參。拈主丈云。烏石嶺頭。時時相見。三毬堂下。
0287b20: 歷歷播揚。格外談冬來事。吉凶卦兆。盡現己躬。多不
0287b21: 添一絲。少不減一線。只為元無智眼淪入邪途。隨
0287b22: 運以推移。共陰陽而消長。莫有挨開天地。定陰陽
0287b23: 底麼。橫主丈云。一冬二冬。叉手當胸。
0287b24: 復舉定山和尚。見首座洗衣次。山問作什麼。首座提
0287c01: 起衣。山云。洗底是什麼衣。座云。福州使鐵錢。定山喚
0287c02: 維那。移下挂搭。拈云。雪峰從來扶弱不扶強。偏愛斷
0287c03: 者公案。定山機鋒少密。平地起堆。首座浣濯自如。辱
0287c04: 而不屈。
0287c05: 謝兩堂秉拂上堂。洞山首座喫子。開口落空亡。雪
0287c06: 嶠兩堂吞栗蓬。分頭張意氣。衲僧家手是秤眼是秤。
0287c07: 輕也知重也知。半斤八兩。毫髮無虧。雖然。爭奈未明
0287c08: 三八九。難辨力希。擊拂下座。
0287c09: 正月城歸上堂。金烏飛玉兔馳。歸來重會面。動是隔
0287c10: 年期。鼻頭垂下元如舊。三昧依前各不知。
0287c11: 散經上堂。舉昔有婆子。請趙州轉藏。州遶禪床一匝。
0287c12: 傳語云。轉藏已巳竟。婆云。比來請轉全藏。如何只轉半
0287c13: 藏。拈云。趙州轉藏。動必全真。婆子開緘。語驚時聽。從
0287c14: 前汗馬無人識。只要重論代功。
0287c15: 十一月旦上堂。傍家佛。著相參禪。何異釣魚於山
0287c16: 上。聽水於爐邊。三冬今去。一眨眼過殘年。翻思少室
0287c17: 庭前雪。惟有神光得正傳。
0287c18: 謝承天并法石上堂。迦葉倒剎竿。熱謾慶喜。玄沙乞
0287c19: 主丈。鈍置雪峰。爭似我與承天法石相會。不倒剎竿。
0287c20: 不付主丈。一見各自西東。何故如此。恐貽知己已哂。盡
0287c21: 在不言中。
0287c22: 西禪堂和尚至上堂。兩淛江頭。屢呈棹。大溈堂
0287c23: 上。又展泥盤。得處深用處活。中峰直下兒孫。必竟出
0287c24: 場自別。別底事作麼生。卓主丈云。君子可八。
0288a01: 謝前堂豐山首座上堂。人天眼目。佛祖淵源。如合浦
0288a02: 夜光。水澄即現。似豐山九耳。霜降即鳴。若論快便難
0288a03: 逢。由是未忘所待。莫有不因光而自現。不因鳴而自
0288a04: 聞底麼。乃云。三生六十劫。
0288a05: 涅槃上堂。釋尊初出世時。將那一著。對天地指注了
0288a06: 也。及至後來。拾不上。道。始從鹿野苑。終至提
0288a07: 河。於是二中間。未談一字。瞞得阿誰。既曰我寧不
0288a08: 說法。疾入於涅槃。又乃胸摩卍字。槨示趺。熟睡饒
0288a09: 譫語。此等膏肓之疾作麼生醫。若也醫得。便見桃紅
0288a10: 李白。真體湛然。其或拱手相看。過去久矣。
0288a11: 觀音生日提綱。洪鐘在。大扣大鳴。小扣小鳴。皓月
0288a12: 當空。東來東照。西來西照。猶如菩薩。入三摩地。現諸
0288a13: 色身。慈眼視眾生。福聚海無量。拈主丈。召眾云。者箇
0288a14: 是主丈子。那箇是觀音。且聽雪峰因齋慶懺。卓主丈
0288a15: 云。風暖鳥聲碎。日高花影重。
0288a16: 復舉歸宗因僧問。和尚豈無方便。令學人得入。宗云。
0288a17: 觀音妙智力。能救世間苦。僧云。如何是觀音妙智力。
0288a18: 宗敲鼎三下云。還聞麼。僧云聞。宗云。我何不聞。僧
0288a19: 無語。宗以杖之。頌云。三聲鼎普門開。苦海勞生
0288a20: 喚不回。九十春光今又半。空飛花片點莓苔。
0288a21: 三月旦上堂。清明前寒食後。處處掃松。家家插柳。祖
0288a22: 意甚分明。茫然不知有。三皇塚上絕人遊。芳草連天
0288a23: 髑髏吼。
0288a24: 月望。謝仰山愚極和尚上堂。舉仰山因景通上座參。
0288b01: 山閉目坐。客至無茶點。蒿湯備禮儀。通曰。如是如是。
0288b02: 西天二十八祖亦如是。中華六祖亦如是。和尚亦如
0288b03: 是。景通亦如是。隨風倒拖。語訖。向右邊翹一足而立。
0288b04: 弄假像真。仰山起來打四藤。養子方知父慈。通因
0288b05: 此自稱。集雲峰下四藤。天下大禪佛。蝦跳上秤。
0288b06: 未住時。曾到霍山亦如是言。天下大禪佛參。霍山呼
0288b07: 維那打鐘著。通便走。平地咬交。頌云。集雲法令不徒
0288b08: 施。起丹山白鳳兒。昨夜已巳飛霄漢去。平明空撼碧
0288b09: 梧枝。
0288b10: 上堂。打牛即是。打車即是。一種無絃琴。彈落知音耳。
0288b11: 委不委。曹娥讀夜。且較三十里。
0288b12: 結夏小參。心王寧六國清。百川潮落。四海浪平。其如
0288b13: 轇轕情塵。當遵古佛制。若也沉昏道眼。還待人。
0288b14: 心王遼邈。孰其形。記得巖問洞山。觀察使。姓什
0288b15: 麼。不委他姓。名什麼。不委他名。殆傳尊貴語。舉目隔
0288b16: 神京。相留過夏。曲徇人情。往往都來欠一程。
0288b17: 端午上堂。召眾云。眼若不睡。諸夢自除。心若不異。萬
0288b18: 法一如。佛也無。魔也無。今朝五月五。何用釘桃符。
0288b19: 六月一上堂。拍禪云。直下便瞥。炎天降雪。當今蹉
0288b20: 者一回。前面煞有酷熱。那堪鐵彈鑄未成。臘人不
0288b21: 結。屈指云。且過六月七月八月。更聽松風動寥泬。
0288b22: 中秋上堂。世事悠悠。美景難留。不可於長夜。須來
0288b23: 共賞中秋。卓主丈云。天宇淨桂花浮。一片月生海。幾
0288b24: 家人上樓。
0288c01: 重陽上堂。重陽節何可說。籬菊新開剪剪金。霜柑微
0288c02: 露團團月。元亮攢眉回去。見境生情。閩王特地緘來。
0288c03: 弄巧成拙。卓主丈。處處登高看不徹。
0288c04: 冬夜小參。拈主丈。召大眾云。兩肩擔不起。壓倒世間
0288c05: 人。覿體常現前。知他是什麼。縱使六陰塞戶。無欠亦
0288c06: 無餘。假饒一氣轉鈞。同明復同暗。瞿曇廣說。達磨直
0288c07: 指。詰其端由。全沒巴鼻。驀見陽生第一爻。九九元來
0288c08: 八十二。卓主丈。
0288c09: 冬節上堂。一陽生。飄瑞雪。喚轉鰲山底時節。鐵樹開
0288c10: 瓊花。烏龜變白鱉。普賢眼裡重添屑。
0288c11: 上堂。空中一片雲。起滅渾無定。或要下筆書。或要用
0288c12: 釘釘。拈主丈□云。竹杖拈來畫斷休。免得年年為話
0288c13: 柄。以主丈畫一畫。下座。
0288c14: 達磨忌拈香。我此震旦人。到底少意氣。放伊過界來。
0288c15: 波濤起平地。直指單傳。有甚巴鼻。提起香云。神光因
0288c16: 為這些。著了娘生隻臂。且道。是旃檀是驢屎。等閑一
0288c17: 嗅腦門開。二十八代西天記。
0288c18: 再住雪峰崇聖禪寺語錄
0288c19: 嗣法門人　宗永　妙恩　等編
0288c20: 據室。召大眾云。前時向者裡抽釘楔。而今要添
0288c21: 釘著楔。前時向者裡解粘去縛。而今要添繩加索。
0288c22: 雖然如是。罕遇奇人。
0288c23: 提綱。夢遶寒。方得投閑之計。日臨西崦。忽聞剝
0288c24: 之聲。正與麼時如何排遣。把定固知不可。放行那免
0289a01: 週遮。瞥下龍翔。還登象骨。所以法無定相。遇緣即宗。
0289a02: 大地撮來。盡是諸人命。三毬輥動。再張舊日家風。
0289a03: 鱉鼻上橫身。干戈中立。若不如此。爭見昇平。然則
0289a04: 正令當行。功歸何所。卓主丈云。天上有星皆拱北。人
0289a05: 間無水不朝東。
0289a06: 舉朱行軍入南際寺齋僧。口不住云。直下是。直下是。
0289a07: 有濟上座便問。直下是。是箇什麼。行軍便喝。濟云。行
0289a08: 軍幸是佛法中人。惡發作麼。行軍云。你作惡發會那。
0289a09: 濟便偈。行軍云。在不疑之地。拈云。朱行軍威掩萬
0289a10: 眾。特露太阿。濟上座氣諸方。不性命。選佛若無
0289a11: 如是眼。宗風爭得到于今。
0289a12: 當晚小參。挾複歸方丈。有攀。打鼓令三軍。無夢
0289a13: 說夢。小參答話不答話。爭逞英雄。出則為人不為人。
0289a14: 冬護疆界。從頭按下。換水養魚。泮斷崖。翻調雲門
0289a15: 之曲。梅開雪嶺。再回少室之春。句外明宗。何當辨的。
0289a16: 卓主丈云。蕩蕩一官驛路。寅昏曾不礙人行。
0289a17: 舉玄沙問雪峰。大用現前時如何。雪峰以三毬一齊
0289a18: 輥動。玄沙作斫牌勢。拈云。回天關轉地軸。有是父必
0289a19: 有是子。絕岸素非好手。也要顰。拍禪床云。不知誰
0289a20: 是斫牌人。
0289a21: 元宵謝兩藏主上堂。拈主丈云。大藏小藏。盡從者裡
0289a22: 流出。放去千燈萬。來一月當天。只如不不放
0289a23: 一句作麼生判斷。卓主丈一下云。上元定是正月半。
0289a24: 普請摘茶上堂。溈仰兩爺兒。採茶機對機。只知呈體
0289b01: 用。不覺露槍旗。正值風和日暖。何妨把手同歸。子規
0289b02: 啼破已巳多時。
0289b03: 上堂。踞菩薩乘。修寂滅行者。上間挂搭。出佛身血。破
0289b04: 和合僧者。下間鋪單。雷同過夏且從。出格安排未可。
0289b05: 何故。渠。能修不能破。能破不能修。欲窮千里目。更
0289b06: 上一層樓。
0289b07: 上堂。始見桃花李花。又見榴花藕花。金色頭陀。已巳歸
0289b08: 雞足。靈雲老子。杳隔天涯。安得風流出當家。
0289b09: 結夏小參。萬法是心光。和泥脫墼。諸緣惟性曉。認奴
0289b10: 作郎。本無迷悟人。只要今日了。迷悟本無。了箇什麼。
0289b11: 人為驗。分明待兔守株。鐵彈稱功。彷彿隔靴抓痒。
0289b12: 舊來活計。等與平沉。但以九旬。通為一夏。路遠夜長
0289b13: 休把火。大家吹滅暗中行。
0289b14: 舉雪峰道。籮邊坐。餓死。海水裡浸。渴死。玄沙云。
0289b15: 籮邊坐。餓死漢。海水裡浸。渴死漢。雲門云。通身是。
0289b16: 通身是水。拈云。飢逢不。渴見水不飲。為伊無下
0289b17: 口處則且置。既是通身是。通身是水。因甚。也渴死
0289b18: 餓死。試定當看。
0289b19: 涅槃上堂。娑羅樹間。瞿曇展睡。一睡二千年。而
0289b20: 今醒也未。醒了也。足觀瞻。打圓相云。山花開似錦。
0289b21: 水湛如藍。
0289b22: 真覺忌拈香。象骨飛片。鰲山吃雪團。家風嚴冷甚。
0289b23: 著骨毛寒。聲價騰今耀古。馨香炙地薰天。插香云。
0289b24: 年年不斷一爐。
0289c01: 上堂。見鞭影而行。已巳非良馬。聽板聲打坐。豈是禪流。
0289c02: 參須自參。悟須自悟。少林孤坐接神光。更無一句閑
0289c03: 言語。
0289c04: 中夏上堂。光境易消磨。看看中夏過。長連床上客。本
0289c05: 分事如何。以拂子擊繩床云。本分事沒回互。石梯侍
0289c06: 者曾有言。某甲實是上堂去。參。
0289c07: 上堂。藥山久不上堂。石中蘊玉。院主率先啟請。眼裡
0289c08: 無珠。昧一己巳而且從。誤三軍尤可憫。大似鳥守
0289c09: 空池。魚從下過。總不知。召大眾云。逢人但恁
0289c10: 麼舉。
0289c11: 冬至上堂。舉溈山問仰山。仲冬嚴寒年年事。運推
0289c12: 移事若何。仰山進前叉手而立。師云。下泥深。溈山
0289c13: 云。我情知你答這話不得。師云。欲隱彌露。香嚴云。某
0289c14: 甲偏答得這話。師云。節外生枝。溈山理前話。香嚴亦
0289c15: 進前叉手。師云。慰斗煎茶不同銚。溈山云。賴遇寂子
0289c16: 不會。師云。未必心頭似口頭。復云。還知溈山落處麼。
0289c17: 家無小使。不成君子。
0289c18: 城歸上堂。嗟末法惡時世。諭之向上關。略不點頭。說
0289c19: 及龍華會。何曾抽採。但見需撒花索苗米。惱得頭白。
0289c20: 逼得面黃。留香一飯。渾是皺眉。今歲上供銀。未
0289c21: 解來年新底又催綱。拍禪床云。歸堂快合休方。
0289c22: 除夜小參。夫為參學。一箇箇得似大軍臨陣。將五陰
0289c23: 魔六結財。一刀兩段。天平地平。其或今日明朝。進寸
0289c24: 退尺。非特家財被擄。亦兼無處逃生。逗到年終。凍殺
0290a01: 餓殺。大眾。月三十日也。閻羅王勾我也。古人與麼
0290a02: 道。正是自傷己命。打水魚疼。然而一藥千金。且作死
0290a03: 馬醫看。以拂擊床云。路遠夜長休把火。大家吹滅暗
0290a04: 中行。
0290a05: 上堂。舉玄沙上堂。眾集定。以主丈一時下。向侍者
0290a06: 道。我今日險。入地獄如箭。侍者云。且喜和尚。再復人
0290a07: 身。拈云。黃檗樹頭求木。玄沙枉費精神。釣魚船上
0290a08: 助歌謠。侍者堪稱良佐。只如今日眾集。雪峰又且如
0290a09: 何。合掌云。珍重。便歸方丈。
0290a10: 上堂。我宗無語句。實無一法與人。旱地鞭雷。我空手
0290a11: 去空手歸。青天撒雨。周金剛與老曾郎。有是父兮有
0290a12: 是子。何故。甜瓜徹蔕甜。苦瓠連根苦。
0290a13: 上堂。舉南泉示眾賣身公案。拈云。王老師。行畜生行。
0290a14: 賣弄赤窮。趙州面諾布衫。又是明年方做。既已巳無人
0290a15: 酬得價。只堪分付與園頭。
0290a16: 結夏小參。盡大地是沙門眼。四橫三。遍十方皆自
0290a17: 己已光。通上徹下。克期取證。含元殿裡猶問長安。握節
0290a18: 上來。黃檗樹頭。討甚木。放下即為圓覺。馳求便不
0290a19: 安居。覿面一機。急須薦取。門前有箇長松樹。夜半子
0290a20: 規來上啼。咄。
0290a21: 舉藥山謂雲岩云。與我喚沙彌來。岩云。和尚喚他作
0290a22: 什麼。山云。我有折鐺子。要伊提上挈下。岩云。恁麼
0290a23: 則某甲與和尚。各出一隻手。山休去。拈云。藥山索鹽。
0290a24: 雲岩奉馬。父子一家。風流儒雅。我也有箇木毬。亦要
0290b01: 輥上輥下。視左右云。沙彌在麼。良久云。出手不來。
0290b02: 還成滯貨。
0290b03: 拈古
0290b04: 舉幽溪因僧問。大用現前。不存軌則時如何。溪遶
0290b05: 禪床三匝而立。僧擬進語。溪與一踏。僧歸位立。溪
0290b06: 云。汝恁麼。我不恁麼。汝不恁麼。我恁麼。僧擬進
0290b07: 語。溪又與一踏云。三十年後。吾道大行。
0290b08: 師云。這僧撩撥蜂窠。身弗及。幽溪弄場戲劇。栓索
0290b09: 俱形。到頭不解翻交。終竟負他兩踏。
0290b10: 舉洞山同密師伯。訪岩公案。
0290b11: 師云。客路如天遠。非岩老子不能納洞山。侯門似
0290b12: 海深。非洞山不能見岩老子。若論開粥過夏。因甚
0290b13: 密師伯也得相留。不見道。一人在朝。千人緩帶。
0290b14: 舉黃檗上堂。眾集定。以主丈一時打下。復召大眾。
0290b15: 眾回首。檗云。月似彎弓。少雨多風。
0290b16: 師云。打將下。喚教回。黃檗可謂老婆心切。是時若得
0290b17: 一箇半箇擔荷。豈不快哉。而今檢點將來。彼此翻成
0290b18: 鈍置。
0290b19: 舉藥山久不上堂公案。
0290b20: 師云。院主可煞懞懂。誤他三軍。始報打鐘著。豈不是
0290b21: 正宗分。眾集便歸方丈。豈不是流通分。因甚推道。經
0290b22: 有經師。論有論師。還知藥山落處麼。菩薩龍王行雨
0290b23: 潤。遮身更上數重雲。
0290b24: 舉僧問龍牙和尚。十二時中如何用力。牙云。如無
0290c01: 手人行拳。石門云。如無舌人解唱歌始得。
0290c02: 師云。惠雲也有箇道處。如合眼跳黃河。且道。三人中
0290c03: 那箇合轍。若辨得出。免你陰界藏身。
0290c04: 舉趙州和尚示眾云。老僧除二時粥。是雜用
0290c05: 心處。
0290c06: 師云。大眾。不知這老漢。粥飯之外。正當在那裡著到。
0290c07: 若也檢點得出。許你與趙州把手共行。脫或未然。縱
0290c08: 便十二時中純一參究。亦是雜用心處。必竟獨脫一
0290c09: 句如何稱提。好同霜夜月。任運落前溪。
0290c10: 舉達磨西來。不立文字。直指人心。見性成佛。六祖
0290c11: 云。祖師說箇不立。早是立了也。
0290c12: 師云。嗄。又是鈔解疏。疏解經。要扶直指宗綱。三生六
0290c13: 十劫。畢竟如何。卓主丈。喝一喝。
0290c14: 舉僧問靈雲。君王出陣時如何。雲云。郭璞葬熊耳。
0290c15: 僧云。意旨如何。雲云。坐見白衣天。僧云。當今何在。
0290c16: 雲云。莫觸龍顏。
0290c17: 師云。者僧不危亡。挨開陣。靈雲欣逢快便。引出
0290c18: 駕頭。子細檢點將來。可惜遇而不遇。
0290c19: 舉僧問趙州。如何是不遷義。州以兩手作流水勢。
0290c20: 其僧有省。
0290c21: 師云。趙州機鋒迅捷。用力太過。者僧啐同時。敢保
0290c22: 未徹。或有人問演福。如何是不遷義。只向他道。放下
0290c23: 著。知麼。免得相負累。
0290c24: 舉資福和尚。因僧問。學人乍入叢林。已巳經一夏。未。
0291a01: 蒙和尚提誨。乞師一句。福云。老僧自住持已巳來。未
0291a02: 曾瞎人眼。
0291a03: 師云。這僧只求一句。資福便答兩句。猶道未曾瞎人
0291a04: 眼在。瞞得阿誰。
0291a05: 頌古
0291a06: 世尊降生
0291a07: 右翻身已巳哉。那堪便解舞三臺。做模打樣無端
0291a08: 甚。寧免傍觀臭口開。
0291a09: 陞座說法
0291a10: 當堂據坐寶花。真相從來本自黃。百萬參徒誰不
0291a11: 見。何須重把紫金粧。
0291a12: 鷲嶺拈花
0291a13: 靈山結舌舉花枝。迦葉難瞞展笑眉。接響承到今
0291a14: 日。兒孫棒喝競交馳。
0291a15: 雙林入滅
0291a16: 覆水難收滿竺峰。如何臨死更摩胸。說無說有成生
0291a17: 滅。併付春風一夢中。
0291a18: 外道問佛
0291a19: 鞭影非惟示阿難。敲空作響孰知還。當時未必皆良
0291a20: 馬。應清風起赤幡。
0291a21: 院主問病
0291a22: 撥開日面與月面。彷彿前三及後三。病在膏肓重爝
0291a23: 艾。兜院主可無慚。
0291a24: 文殊領眾問疾
0291b01: 望見毗耶彼上人。十中有九喪精魂。只消一箇渾崙
0291b02: 石。打破群賢不二門。
0291b03: 魔王問金剛齊菩薩
0291b04: 千年相逐太無知。你道金剛齊是誰。如是住時休說
0291b05: 破。從教老漢自生疑。
0291b06: 七處徵心
0291b07: 七處徵它天外天。毫光直射阿難肩。瞿曇忒煞怜兒
0291b08: 切。逼得魚上竹竿。
0291b09: 八還辯見
0291b10: 還還還後更無還。一箇閑人天地間。昨夜大虫遭虎
0291b11: 咬。皮毛落盡體元斑。
0291b12: 經題以字
0291b13: 不向經頭識本真。紙堆討甚法王身。未開梵夾承當
0291b14: 去。免作循行數墨人。
0291b15: 有句無句
0291b16: 有句無句藤倚樹。大似旱天開水路。正當樹倒與藤
0291b17: 枯。看看平地波濤注。
0291b18: 香嚴上樹
0291b19: 上樹垂機值虎頭。自知覆水已巳難。猶能覿面呵呵
0291b20: 笑。轉三春作九秋。
0291b21: 臨濟三頓棒
0291b22: 三番痛棒打驢腰。直往高安一招。急水灘頭番巨
0291b23: 浪。信知家富小兒驕。
0291b24: 示眾
0291c01: 別傳一漲曹溪。萬法都來和不齊。葉落歸根至今
0291c02: 日。江南猶有鷓鴣啼。
0291c03: 法語
0291c04: 示宗度禪者
0291c05: 釋迦不出世。達磨不西來。佛法天下。談玄口不開。
0291c06: 古人曲盡慈悲。啟此直截之徑。操履有。後學所宗。
0291c07: 往往不本其由。癡狂外走。參禪學道是外走。尋言逐
0291c08: 句是外走。從空放下。近世罕聞。老僧開堂於演福之
0291c09: 時。間有幾人。度亦一數。辛未秋。遷江上。次冬登雪峰。
0291c10: 甲戌夏客南山太清。此兄屹然居于無量福海。八風
0291c11: 難撼。較他褪花杏子。爾不侔。所謂霧豹澤毛。未
0291c12: 下食庭禽。養勇全待驚人。倘能終始一如。老胡有望。
0291c13: 示靜侍者
0291c14: 夫撥草瞻風之士。究竟為何。必慮生死輪回。要明生
0291c15: 佛未具一著子。擬於靜處尋他。在處蹲身。更
0291c16: 從邊尋他。又在靜邊立地。若欲置之無事甲裡。又
0291c17: 是一件活鱍鱍底物。如何便搆得伊。倘能動靜一源。
0291c18: 古今一致。再三磨礪。勿以歲月為拘。自然秋水澄渟。
0291c19: 金波頓現。照破山河大地。萬別千差。但緣氣質不同。
0291c20: 利鈍有異。豈不見老東山答部使者樹子之問。頻
0291c21: 呼小玉元無事。只要檀郎認得聲。是時圓悟為侍者。
0291c22: 觸著便轉。遂有投機頌云。金鴨香銷遶翠幃。笙歌叢
0291c23: 裡醉扶歸。少年一段風流事。祇在停針不語時。可謂
0291c24: 是俊快之流也。靜侍者語。故書大而酬之。若是
0292a01: 伶俐衲僧。一臠便知鼎味。靜宜審之。
0292a02: 示瑩禪者
0292a03: 直指之道。豈涉語言。纔涉語言。便成曲指。古人稱達
0292a04: 磨西來。為賣卜漢。掇轉卦盤。則吉凶悔吝。盡在汝躬。
0292a05: 以此可知。心是自家本有之心。佛是自家天真之佛。
0292a06: 面目現在。瑩徹無瑕。罔究其源。只看樣。孰肯退步
0292a07: 就己。以古為期。豈不聞趙州有言。你十年不語。若
0292a08: 不參得禪。截取老僧頭去作屎杓。可謂病多諳藥性。
0292a09: 經驗始傳人。瑩禪。還信得及麼。若信得及。便請覿體
0292a10: 承當。打破漆桶。
0292a11: 示真知客
0292a12: 一切語言是提婆宗。開眼入他群隊。百草頭邊有祖
0292a13: 師意。長時掉在空閑。可怜末世宗徒。往往相仍若是。
0292a14: 所以少林一。命似懸絲。今則賢聖隱藏。孰能援臂。
0292a15: 一真知客。曾辦事於長庚。資質可觀。烏得皮下無血。
0292a16: 借老僧鼻孔出氣。而自欺自昧者哉。與其一種平
0292a17: 懷。泯然自盡。便可去藥忌。盡力道取一機。不然。塞
0292a18: 斷咽喉孟浪通一口氣。即見迦葉門前清風浩浩。曹
0292a19: 溪路上白浪滔滔。自然八面玲瓏。圓滿一真法界。頭
0292a20: 頭物物盡聽處分。撿點將來。豈為休歇之地。何故。長
0292a21: 安雖樂。不是久居。
0292a22: 示真禪人號癡叟
0292a23: 有一衲。自巾峰奚翁席中來。名真。號癡叟。訪余語
0292a24: 以證其癡。如此則真得其癡耶。若真得其癡。必須眼
0292b01: 見如盲。口說如啞。枯形垢面。與世偕忘。苟或不然。未
0292b02: 可執予言為實也。王老師道。如斯癡鈍。世且還稀。真。
0292b03: 不負余期。請於古人葛藤中。默默自照。
0292b04: 示際山心長老
0292b05: 祖師心印。狀似銕牛之機。靈山首露鋒鋩。迦葉微笑。
0292b06: 是此印也。少室密形圭角。神光倒戈。亦此印也。自後
0292b07: 祖祖相傳。心心相印。或因甜而說蜜。或因蜜而說甜。
0292b08: 謂言機似銕牛。又安知銕牛之機作何形也。太率參
0292b09: 禪問道。聞說一物。須尋一物之所在。聞舉一印。須究
0292b10: 一印之方圓。若從口角上明。影子邊邈。宛似福州發
0292b11: 足要取長安。大故遠在。豈不見百丈再參馬祖。將謂
0292b12: 別有奇特。別有異聞。驀被截斷跟。震威一喝。直得
0292b13: 耳聾三日。印文裂開。高踞大雄。網羅俊乂。溈山黃檗
0292b14: 皆被羅籠。一人聞背觸以翻身。一人聞耳聾而吐舌。
0292b15: 其餘諸子。終不若此二難。所謂見與師齊。減師半德。
0292b16: 見過於師。方堪傳授。逾一十四代。密庵出焉。四翁
0292b17: 鍾秀於三山。吾道盛行於千古。直下一派。惟岑山正
0292b18: 續二師。迭奏箎。聲猶在耳。記得古人有語。莫住城
0292b19: 隍寺舍。須向深山裡钁頭邊。尋取一箇半箇以為種
0292b20: 草。奈何魔強法弱。事與願違。偶福州際山德心長老。
0292b21: 千里投誠。未及關防。隻已巳跨門裡。鍋兒大小。杓柄
0292b22: 短長。一一被它破。心。前淨慈潛庵老子嫡裔。水
0292b23: 有源流。了知印不離心。必解隨機應用。所以道。三要
0292b24: 印開未點窄。未容擬議主賓分。要作臨濟兒孫。當如
0292c01: 是矣。
0292c02: 示小師九峰長老
0292c03: 鑿池勿憚工夫。工夫圓而月自現。應世當觀時節。時
0292c04: 節至其理自彰。九峰長老名福成。以月池自號。依余
0292c05: 未久。連董兩山。咸稱時至理彰。池成月現。殊不知隨
0292c06: 業受報而致于茲。若論克志遠期。大不侔也。喻如霧
0292c07: 豹澤毛。未下食庭禽。養勇意在驚人。以此較之。烏
0292c08: 得無愧。雖然如是。古人多因住院之後。方參得禪。既
0292c09: 曰有攀。亦可將勤補拙。其不然者。何緣服眾耶。
0292c10: 更能儉以律身。寬以待物。勤修造。辦堂。乃住持之
0292c11: 常分。況今佛法凋謝。妄稱人師。境風扇搖。易為流俗。
0292c12: 要人宗仰。自須特立獨行。生子當如孫仲謀。小師得
0292c13: 似保福展。垂名後世。可不勉諸。
0292c14: 示善藏主
0292c15: 迦文廣說。達磨直指。且道。說箇甚麼。指箇甚麼。若是
0292c16: 上根利智。點著便知。其次克志參尋。亦可薰習。而況
0292c17: 年來師友泯滅。佛祖蔑聞。邪正兩路不分。藥病二語
0292c18: 不辯。茫茫蕩蕩儱侗真如。孰知禪自禪。道自道。性自
0292c19: 性。心自心耶。記得五十年前。在冷泉作夏。這邊打坐
0292c20: 禪板。下竺鳴開講鐘。禪教爭衡。宗說並駕。莫擬今夏
0292c21: 有此消息也無。從善藏主。昨依予於雪峰。煩歸侍
0292c22: 司。一向坐病。且不曾為蛇足。比同還浙。各自東西。
0292c23: 彼此渾無一言。幸自好箇直指。聿來語。胡為自生
0292c24: 鈍鑕者哉。退思從上作家。如德山入龍潭門。便言潭
0293a01: 又不見。龍又不現。潭曰。子親到龍潭。這裡正好焚鈔。
0293a02: 待吹滅紙燭方始瞥地。已巳過幾箇節文。臨濟扣黃檗。
0293a03: 佛法大意。三度被打。於此正好交。等大愚點發回
0293a04: 頭。早遲了八刻。後來二師。行棒行喝。便能於無佛處
0293a05: 稱尊。殺活自由。不存師教。作千古參禪。徹佛祖巴鼻
0293a06: 底樣子。善也雋敏。不言而可知。萬一見義勇為。應道
0293a07: 彼既丈夫我亦爾。
0293a08: 示禪人
0293a09: 祖師門風廣大。非上根猛烈。莫能造詣。除西天四
0293a10: 七。唐土二三。自餘天下老和尚。具超師之作者。古今
0293a11: 獨羨臨濟德山數人而已巳。如黃檗云。不道無禪。只是
0293a12: 無師之謂也。且如德山。據一白棒。佛來也打。祖來
0293a13: 也打。自天皇龍潭。直下何曾有此作耶。不出自性宗
0293a14: 通。臨濟一喝。如旱天霹。橫也揍它不得。也揍它
0293a15: 不得。這箇從百丈黃檗。直下有些子源流。到它分
0293a16: 外起滔天沃日之浪。所以八傳而至東山。聲名愈震。
0293a17: 方自三十年間。遽爾瘖沒。汝今出一叢林。入一保社。
0293a18: 莫問有禪無師。但能一切放下。以古為期。立堅固心。
0293a19: 奮山力。驀劄地如水底火發。似崖石崩。接續別傳
0293a20: 一些子氣。使迦葉出畢羅岩。達磨再還東土。詎
0293a21: 不韙歟。
0293a22: 宗門樞要。不在出一叢林。入一叢林。衲子紀綱。何消
0293a23: 舍一知識。取一知識。使其隔墻見角者。了然而可知。
0293a24: 更欲形之於語言。好似戴嵩牛逼真。終非活牛也。
0293b01: 聞祖師言教。是整頓時人手。手不蹉。毋勞整
0293b02: 頓。祖佛言教。是療狂子之方。心神不狂。毋勞治療。惟
0293b03: 有緊切二字。當與識者言之。不明自己已。無以敵死生。
0293b04: 不了目前。那能辯邪正。邪正已巳辨。則由汝七縱八橫。
0293b05: 自己已既明。任你東湧西沒。只如普賢道。不見一法是
0293b06: 大過失。永嘉道。不見一法即如來。差別兩關作麼生
0293b07: 透。予昨謝事雪嶺。屏跡岑山。適樞上人扣門。講二十
0293b08: 年之舊。我方它新羅附子。它便酬我舶上茴香。既
0293b09: 善知時。故書大。以塞其請。
0293b10: 讚
0293b11: 出山相
0293b12: 峭巍巍孤。王宮棲雪嶺。分明凍得眼生星。幡
0293b13: 然踏破千峰頂。
0293b14: 觀音
0293b15: 觀以耳觀。聽以眼聽。道不行。谷不應。施無畏之
0293b16: 力。滅煩惱之病。與諸佛同一慈心。與群生共一悲命。
0293b17: 若非菩薩。超越世出世間。焉能獲二殊勝。
0293b18: 聲色海中。隨波發現。駕一葉之優曇。開普門之方便。
0293b19: 洛伽山慈悲岸。無十萬億國之遠。
0293b20: 思惟相
0293b21: 聲以眼聞。色以耳見。萬法融通。六根互換。作是思惟
0293b22: 時。十方佛皆現。
0293b23: 達磨二
0293b24: 萬里見梁王。無風波浪起。不得一莖蘆。幾乎沉殺你。
0293c01: 一無聖二不識。忠言逆耳。投江北。入水見長人。梁王
0293c02: 方失色。千古萬古空相憶。
0293c03: 布袋
0293c04: 兜率宮長汀市。逆行順行誰弗識你。有些滯貨不能
0293c05: 藏。到處逢人亂拈起。
0293c06: 未下生先行。袋乾坤簸弄自若。一汀流水白漫
0293c07: 漫。杖子何曾探得著。
0293c08: 破布袋甚奇特。背負肩駝不肯拋擲。只知入水去求
0293c09: 人。爭奈跟浮逼逼　過水。
0293c10: 寒山二
0293c11: 一句子少機杼。作是思惟時。吾心在何許。芭蕉葉上
0293c12: 三更雨。
0293c13: 一見重岩壁立。挺然氣宇爭高。默默思量句。可怜
0293c14: 走金毛。
0293c15: 拾得
0293c16: 生苕提在手。放下絕諸塵。轉掃復轉有。松門十里
0293c17: 春如晝。
0293c18: 麼墨趲人下筆。肚裡難禁技癢。頻頻轉腦回頭。不知
0293c19: 失了白象。
0293c20: 朝陽穿破衲
0293c21: 寸鐵在手。橫穿穿。劄不入處。日輪昇天。
0293c22: 對月了殘經
0293c23: 黑荳未芽。朝數暮數。開得眼來。月圓當戶。
0293c24: 讚真覺像化姜布
0294a01: 喫德山惡辣。耐同參逼拶。蕩除露布葛藤。直得水底
0294a02: 火發。阿刺剌。夫是之謂真覺菩薩。
0294a03: 真覺
0294a04: 德山全其顛。岩頭插其尾。逼成一箇老菸菟。兩眼眈
0294a05: 耽沒牙齒。咦。
0294a06: 文殊
0294a07: 七佛命之為師。法王稱之為子。五時開演。始終輔贊。
0294a08: 世尊三昧常行。談笑發揮龍女。曾現百千妙相。迦葉
0294a09: 椎不能舉。自言我真文殊。其餘是甚伴侶。
0294a10: 維摩
0294a11: 諳菩薩之法式。現居士之儀形。聞如來名。跳下妙喜
0294a12: 世界。憫眾生苦。示疾毗耶離城。萬化出於神變。一
0294a13: 猶如建瓴。洎扣不二之法。何得嘿而無聲。
0294a14: 馬郎婦
0294a15: 魚籃呈粉面。勾動馬家郎。眼花山影轉。七軸蓮經
0294a16: 念到頭。乞與黃金骨一串。
0294a17: 靈照女
0294a18: 拋世業蹈玄機。阿爺無藉賴。女子更頑皮。情知未若
0294a19: 貧而樂。特故沿賣笊篱。
0294a20: 玄沙
0294a21: 換頭顱脫謝家。南臺江上足生涯。爛膿滴滴無人
0294a22: 會。笑倒白蘋紅蓼花。
0294a23: 船子
0294a24: 藥山之子石頭孫。飢過心荒浪裡奔。得箇錦鱗如許
0294b01: 大。看來當與道吾分。
0294b02: 圓照和尚頂相奚翁請
0294b03: 一筆傳來是何形狀。彷彿宸封老樹王。亭亭出凌
0294b04: 霄上。無些子枝葉。有十分氣量。端的藂林之榜樣。
0294b05: 石溪和尚頂相柏堂請
0294b06: 咄者老和尚。可煞慈悲相。清影落人間。香名透天上。
0294b07: 彈瑕纇於八方。迪精明於萬象。石骨崚嶒。溪光蕩漾
0294b08: 一筆傳來。眾工絕唱。凌霄峰頂堆青嶂。
0294b09: 佛光法師真相致藏主請
0294b10: 僧中英教中傑。掛宋朝金襴。肆台衡木舌。如天河翻。
0294b11: 如巖石裂。萎花風掃雨新奇。電影已巳收雷未絕。若是
0294b12: 五逆兒郎。見徹明徹描邈得徹。信知這老和尚。已巳說
0294b13: 今說當如是說。白雲推出團團月。
0294b14: 自讚
0294b15: 我本無此相。硬箇模樣。譬夫天台華頂峰。陰晴顯
0294b16: 晦幾般狀。顧陸妙丹青。也只寫不像。寫得像。望他頂
0294b17: 頭。何啻四萬八千丈。
0294b18: 謂是絕岸。眼裡著楔。謂非絕岸。水中撈月。描不成見
0294b19: 不徹。分明頭戴雪山雪。
0294b20: 衝開碧落。碎斷崖。箇般摽致。其誰與偕。○咦。
0294b21: 九巖常住請
0294b22: 單絲作線。獨掌打拍。改樣兒。令一般體格。攪得
0294b23: 蒙泉徹底渾。領邊那免千斤軛。
0294b24: 淨社莊長老請
0294c01: 似真非真。似假非假。遠遠描邈將來。雙眉移在眼下。
0294c02: 誰其為之。西山淨社。切忌認驢而作馬。
0294c03: 杭州普圓庵請
0294c04: 花插不萌枝。衣披無縫襖。百萬人前輥毬。八十翁
0294c05: 翁忘老。挨開千聖門。乾坤只把一毛吞。拶透長安
0294c06: 道。淨穢不禁苕掃。當年曾蹈須彌盧。而今覺見眾
0294c07: 山小。布丹青打之遶。兒洗面自道好。
0294c08: 高妙長老頂相。沈一居士請
0294c09: 去一。拈得七。拶破疑團。咄咄咄。跳上天目山。據
0294c10: 獅子窟。返擲有餘態。江湖聲響出。且喜吾家有此郎。
0294c11: 賽過天下大禪佛。
0294c12: 頌
0294c13: 石壁
0294c14: 喝不開兮鑿不開。春風幾度長莓苔。趙州主丈雖
0294c15: 糲。未必親曾靠著來。
0294c16: 海南
0294c17: 大地山河滾浪花。丙丁童子眼瞇。回頭打得重溟
0294c18: 透。赤波斯進象牙。
0294c19: 一山
0294c20: 萬機俱罷口門緘。喚作如如落二三。拶得通身歸峭
0294c21: 壁。善財不到別峰參。
0294c22: 問庵
0294c23: 撞入柴門扣有麼。趙州用打不防家。依前只把拳頭
0294c24: 。未必蒿湯當得茶。
0295a01: 雪巖
0295a02: 片片不於他處落。當陽突出嶮崖機。此時築著聱禪
0295a03: 客。卒急龐公未得歸。
0295a04: 空谷
0295a05: 者畔纔呼那畔。萬千樵子逐聲。探尋直是無蹤
0295a06: 跡。只見青山青又青。
0295a07: 獨山
0295a08: 兩洗風磨孤。樹凋葉落峭巍巍。惟茲一事無兼
0295a09: 帶。澤廣如何掩得伊。
0295a10: 枕肱軒
0295a11: 全身放倒恣憨癡。肘臂分明曲向誰。更要夢中重說
0295a12: 夢。我無木枕可來推。
0295a13: 漁浦接待
0295a14: 吳山那畔越山前。有充飢有榻眠。到此縱能休歇
0295a15: 去。帝鄉猶隔一潮船。
0295a16: 謝送圓照和尚法衣
0295a17: 迦葉師兄守底衣。四邊將見逐雲飛。雪峰知是吾家
0295a18: 物。合掌低頭捧取歸。
0295a19: 送珙首座歸溫州
0295a20: 江月松風何處無。戒珠心印強名模。煩君歸問老真
0295a21: 覺。因甚闍梨氣不除。
0295a22: 示禪客
0295a23: 啟咨和尚意如何。一句相酬早事多。問未絕聲猶一
0295a24: 問。不知子過新羅。
0295b01: 淨庵居士求
0295b02: 不書心字涴門。玉混泥沙體自分。萬慮頓忘諸穢
0295b03: 息。碧天無滓水無痕。
0295b04: 送證侍者歸里
0295b05: 臨老三回住雪山。無絃琴子逐時彈。夜來一曲最高
0295b06: 韻。瀉作西江十八灘。
0295b07: 送小師心印遊方
0295b08: 自從落出娘胎。一印何曾打失來。滿目春山春水
0295b09: 綠。重重綿縫為誰開。
0295b10: 忙古參政造金塔盛舍利
0295b11: 撒下摩尼六七顆。湧高窣堵十三層。分明一點鈞心
0295b12: 現。豈是黃金煉得成。
0295b13: 寄神光末宗和尚
0295b14: 萬丈神光滌世。莫知誰信有乾坤。三山眼底多尊
0295b15: 宿。那箇來敲老觀門。
0295b16: 大維那求自仰山來
0295b17: 仰山推枕玩嬌兒。等是機前展大悲。何必換頭呈素
0295b18: 面。重堆脂粉娥眉。
0295b19: 寄秀峰烏石長老
0295b20: 三年魚鴈杳相聞。閩浙雖分意不分。幾度臨風揩老
0295b21: 眼。冷看烏石嶺頭雲。
0295b22: 小佛事
0295b23: 誰翁嗣西堂塔
0295b24: 咄哉同契嗣誰翁。檀板曾敲秀水東。昨夜忽然翻別
0295c01: 調。髑髏竅裡吼松風。餘音裊裊。有跡無蹤。青山藏不
0295c02: 得。明月恰相容。
0295c03: 為國清清和尚起龕
0295c04: 下泥犁種。發弩機。釘一箭於太湖。魚龍乞命。展
0295c05: 趺於更好。寒拾攢眉。倒騎白額。佛眼難窺。昨夜三更
0295c06: 過鐵圍。
0295c07: 璨維那火
0295c08: 興化打克賓。簁鹽費醋。雲峰聞桶。接響承。擊碎
0295c09: 重關。死中得活。既得活。正好投身參勝熱。
0295c10: 平侍者塔
0295c11: 臨濟掌黃檗。以不平報不平。鳥窠吹布毛。無計較立
0295c12: 計較。髑髏著地。智者須知。木人把板雲中拍。石女含
0295c13: 笙水底吹。
0295c14: 慧上座火
0295c15: 日不離眾。夜不離眾。以慧為體。以定為用。雖則是箇
0295c16: 死蛇。一生偏解活弄。定慧圓明不滯空。焦塼打著連
0295c17: 底凍。
0295c18: 珂直歲火
0295c19: 天晴刈禾。雨落屋。祖意甚分明。動絃誰別曲。
0295c20: 朝悠悠暮碌碌。死無空馳逐。良珂良珂。照顧火
0295c21: 燭。
0295c22: 石山藏主火
0295c23: 孤硬如石。端重如山。毗盧藏海。一踏踏翻。到者裡。何
0295c24: 名生死。何名涅槃。要識真金火裡看。
0296a01: 湛上座起骨
0296a02: 寒火冷。水湛波停。者裡泊住。賺殺師僧。何故。猶較
0296a03: 曹溪半月程。
0296a04: 通藏主塔
0296a05: 通身是。遍身是。照古照今。徹骨徹髓。自餘一大藏教。
0296a06: 當甚拭瘡疣紙。從教颺在深雲裡。
0296a07: 戒知客火
0296a08: 見徹賓中主。唱起還鄉曲。清淨行者。不入涅槃。破戒
0296a09: 比丘。不入地獄。二塗抹過。甚處為家。披毛遊火聚。帶
0296a10: 角輥塵沙。
0296a11: 新戒落髮
0296a12: 輪王三寸鐵。用不犯鋒鋩。毫髮無留。重輝頂上光。
0296a13: 付衣
0296a14: 梅嶺一傳。只者一著。輕似鴻毛。重如山岳。披襟當去
0296a15: 話方行。麒麟掣斷黃金索。
0296a16: 演福掛寺額
0296a17: 教是佛語。禪是佛心。古佛示此額。顯心之苗。今佛成
0296a18: 此額。明語之本。根苗一體。心語同源。直得雲漢昭回。
0296a19: 大地宏開壽域。鸞鳳飛舞。少林躍春風。凡見聞悉
0296a20: 皆懽榮。而證入不可思議。重重華藏海。處處總持門。
0296a21: 原其旨歸。由元勳之願力。獲茲殊勝。感二佛之發因。
0296a22: 只如特卜良辰。高標此額一句。如何提唱。崇恩。恩勿
0296a23: 極。演福。無窮。
0296a24: 
0296b01: 密庵授笑庵法語齊侍者求
0296b02: 世尊有密語。迦葉不覆藏。的的相承。甚於蠱毒。到其
0296b03: 家者。水可飲乎。然密庵而有笑庵。猶世尊而有迦葉。
0296b04: 笑顏一破。密語乖張。直下子孫。無計遮掩。思齊侍者。
0296b05: 對予告訐。故據而結云。
0296b06: 血書華嚴
0296b07: 釋迦老子。七處九會。含血噴人。究竟將來。猶是傳言
0296b08: 送語。本彰維那。向十指爪邊。深錐痛劄。一筆書就。且
0296b09: 非和墨徇朱。雖然。畢竟傳誰之言。送誰之語。華嚴四
0296b10: 種法界。莫擬是那法界中收。彰。由此起疑。特求點出。
0296b11: 予曰。豈不見善財童子。遍參五十三知識。人推一人。
0296b12: 末後得彌勒指見文殊。文殊指見佛。佛所指者。是那
0296b13: 些箇。明眼阿師。切忌蹉過。
0296b14: 錢東巖侍郎書金剛經淵首座求
0296b15: 此經。堅如金剛。豈容錐劄。因空生道箇希有。起人二
0296b16: 十七疑。瞿曇憫物垂慈。節節破蕩。東巖侍郎。不忘其
0296b17: 旨。從而筆之。字義炳然。急須著眼。
0296b18: 諸山金塔頌軸後
0296b19: 昔阿育王。造八萬四千塔。奉釋尊舍利。無量為一。今
0296b20: 大丞相。製十三層窣堵。藏諸祖師寶珠。一為無量。若
0296b21: 以今之視昔。亦猶昔之視今。皆從正念流來。豈間然
0296b22: 也。須知描不成時。金光燁燁。不得處。玉影團團。致
0296b23: 君為堯舜之君。澤民為堯舜之民。無出此爾。
0296b24: 靜庵頌軸後
0296c01: 寂靜奢摩他。非庵內不知庵外事者。莫能證入。入則
0296c02: 入已巳。忽有人云。還許專甲進步也無。只向道。去。汝正
0296c03: 在。
0296c04: 書癡絕和尚出山相。并達磨見梁粱王兩頌後
0296c05: 雪山凍餓不死。流毒世間。被害者甚多。恨不早遇於
0296c06: 韶石。是可毀也。是不可毀也。逾海越漢而來。平欺東
0296c07: 土。慈悲或倒首。因蹉過於梁王。是可贊耶。是不可
0296c08: 贊耶。
0296c09: 為上禪人題送行軸之仰山鐘阜
0296c10: 當今法道彫零。師門淡薄。咸推集雲鐘阜。為大江獨
0296c11: 步。上禪者一意瞻禮。仍問津於老者。故語之曰。一人
0296c12: 向鷹窠中撒爪。一人於刃上橫身。近著則喪膽亡
0296c13: 魂。擬之則頭破額裂。汝欲親近。須解抉其其窠。
0296c14: 不妨有入作分。不然。切忌髑髏遍地。
0296c15: 
0296c16: 絕岸和尚語錄終
