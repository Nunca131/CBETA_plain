0409a01: 內紹禪師月掌語錄序
0409a02: 一切眾生喜見菩薩欲得如來金色之身
0409a03: 焚身焚臂諸佛讚言是真精進是名真法
0409a04: 供養如來兩臂還復如故智者大師入觀
0409a05: 三七日誦法華至此見靈山一會儼然未
0409a06: 散證語言阤羅尼三十年宣演將靈山會
0409a07: 上一輪月分明話出爭奈後人貪觀天上
0409a08: 失卻手中依舊見得用不得達磨西來傳
0409a09: 至臨濟從黃檗三頓棒下換得一雙白拈
0409a10: 手見師吐舌劈面一掌將如來金色之身
0409a11: 拋向諸人面前把住也由我推開也由我
0409a12: 把喜見還復之臂分作一喝賓主有時一
0409a13: 手抬有時一手搦直饒八萬四千會眾齊
0409a14: 到一時喝散至今靈山那一輪出他掌握
0409a15: 不得月掌禪師紹兄初參即中法師透盡
0409a16: 台宗玄奧所至分座雖有百千文字之師
0409a17: 莫能窮其辯然終疑濟上別有長處聞山
0409a18: 頭和尚舊住國清將智者道場全提向上
0409a19: 懷香參叩聞示眾云承言須會宗勿自立
0409a20: 規矩佛法不是磨稜合縫的道理從前打
0409a21: 筭定的六十花甲子一時亂卻直得上無
0409a22: 攀仰下絕己巳躬當下得個自在和尚向腳
0409a23: 跟下與他錐劄連喝兩喝師汗下通身臨
0409a24: 機不讓拈頌呈解有截斷白雲歸路滑更
0409b01: 無人敢罵央庠之句自此露柱翻身舌頭
0409b02: 無骨和尚見他得處峻絕用處孤危不待
0409b03: 積稔溫研即命領眾月掌兩年來林巒悅
0409b04: 性花鳥發機時時從水心銕骨中吐出劍
0409b05: 光香燄到處珠迴玉轉依然月冷風高法
0409b06: 語傳上山頭和尚亟命流通為末法波流
0409b07: 作一砥柱即中法師聞師出世為之助喜
0409b08: 示寂時將衣一頂井未了公案仍以屬師
0409b09: 人人疑道爾往瀟湘我之東魯法師何故
0409b10: 如此殊不知百川異流都歸大海同名海
0409b11: 水住於大海即混眾流如人在大海中浴
0409b12: 即用一切水剎竿既已巳倒卻甚處不是靈
0409b13: 山四教轉為四簡三觀鎔成三句皇風已巳
0409b14: 成一片何處更覓封疆即中瑯琊後先一
0409b15: 揆月掌長水今古同條真可為萬世法程
0409b16: 矣今日欲報師恩不用別求方便只此法
0409b17: 語一出十八年西望遙禮之願未滿者今
0409b18: 滿一生平僅登五品之位未圓者今圓從
0409b19: 上師恩一時報盡了也何以故靈山話月
0409b20: 共見共聞惟有臨濟一掌用得親切圓滿
0409b21: 故雖然報千餘年前國清之恩則易報十
0409b22: 餘年來國清之恩則難若欲扶豎今日國
0409b23: 清盡大地人總須喫掌此錄中有一句子
0409b24: 是一切眾生喜見底亦是使一切眾生離
0409c01: 見底盡大地人還有拈得出者麼以手作
0409c02: 掌勢云萬古碧潭空界月再三撈摝始應
0409c03: 知大家試撈摝看。
0409c04: 同門法弟張有譽拜譔
0409c05: 
0409c06: 
0409c07: 
0409c08: 
0409c09: 
0409c10: 
0409c11: 
0409c12: 
0409c13: 
0409c14: 
0409c15: 
0409c16: 
0409c17: 
0409c18: 
0409c19: 
0409c20: 
0409c21: 
0409c22: 
0409c23: 
0409c24: 
0410a01: 內紹禪師語錄卷第一
0410a02: 侍者照維記錄
0410a03: 住蘇州甫里月掌禪院語上
0410a04: 入院上堂僧問當頭劄定不犯鋒稜轉握將來應用
0410a05: 恰好導物隨機即不問識人因語事如何師云老和
0410a06: 尚命我住院僧云某甲二十年得到這裏師云現成
0410a07: 公案僧云大眾看取新長老令行師云弄潮須是弄
0410a08: 潮人僧問握金剛劍大用天旋奮師子威全機電卷
0410a09: 正恁麼時略請一籌師云萬象森羅齊稽首僧云作
0410a10: 家宗師宛爾不同師云師兄是什麼心行僧顧左右
0410a11: 云一時驗取僧問馬駒腳下兒孫三十年不少鹽醬
0410a12: 還有匙挑不上底麼師默然僧云一曲沒絃琴惟師
0410a13: 彈得玅師云徒勞側耳僧問靈嵒聖箭一眾咸知不
0410a14: 展鋒鋩便請荅話師云一不做二不休僧云可謂運
0410a15: 籌帷幄決勝千里師云既善知時節吾今不再三僧
0410a16: 云總是今日老胡有望師云退身三步僧問暮鼓晨
0410a17: 鐘古佛家聲不改黃鶯紫燕雲門曲調新翻未審最
0410a18: 初一句是何音響師云響僧云可謂聞所未聞師云
0410a19: 若將耳聽終難會僧云又與麼去也師云識得拄杖
0410a20: 子也未僧問拄杖子東西南北皆建立之地云何只
0410a21: 在水中央師云破二作三僧云曲彔床天人龍象盡
0410a22: 瞻仰之時如何是正說法師云拋三放兩僧云靈嵒
0410a23: 二世不忝家聲月掌重興具何方便師便喝僧禮拜
0410a24: 云不為分外僧問一自達磨西來便有神光立雪祖
0410a25: 祖相傳直至今日作麼生是今日底事師云我這裏
0410a26: 無許多事僧云靈嵒法道傳千古月掌中興更若何
0410a27: 師云向上轉僧云即今四眾觀瞻還請別通消息師
0410a28: 便喝僧問至化無私祥雲四集人天交接兩得相見
0410a29: 咫尺之間因甚不睹師顏師云大家在這裏僧云恁
0410a30: 麼則相見了也師云更須著眼僧云頂門廓徹通天
0410b01: 眼今古輝煌未易知師云不勞讚頌乃云全機天縱
0410b02: 不落今時大用風馳掀翻空劫明明沒覆藏落落無
0410b03: 向背卷三際入一剎那中寂寥非內展毫端現大千
0410b04: 世界寬廓非外彌綸萬有包括十虛超越古今輝煌
0410b05: 宇宙淨裸裸絕承當赤灑灑無回互不離當處透色
0410b06: 透聲嘗自現前絕聞絕見萬緣不到處錦簇花攢一
0410b07: 塵不立時水清玉潤不是單提獨弄豈特雙放雙收
0410b08: 所以道祖師心印狀似鐵牛之機去即印住住即印
0410b09: 破秪如不去不住印即是不印即是到這裏截斷眾
0410b10: 流壁立千仞人境俱奪照用齊行直得百丈馬師退
0410b11: 身有分德山臨濟入作無門如獅子奮迅威旋近遠
0410b12: 如神鋒揮舞跡絕空輪百獸潛蹤千邪屏跡當陽直
0410b13: 截覿體全真今日選佛場開舉揚法要心空及第已巳
0410b14: 見一眾無私高奪錦畢竟是誰得俊喝一喝云逴
0410b15: 得便行真漢子人間天上本無雙復舉汾陽昭和尚
0410b16: 參首山問百丈捲席意旨如何首山云龍袖拂開全
0410b17: 體現昭云師意如何首山云象王行處絕狐蹤昭大
0410b18: 悟于言下拜起云萬古碧潭空界月再三撈摝始應
0410b19: 知有問者云見何道理便爾自肯汾陽云正是我放
0410b20: 身命處師云垂任公釣能獲衝浪鯤鯨抬巨靈手可
0410b21: 擘連天華嶽汾陽於離鉤三寸放下身心向碧潭明
0410b22: 月得透脫一路故能談笑振濟北家聲叱吒弄西河
0410b23: 獅子真不忝為首山高弟種上座三十年前得個放
0410b24: 身命處直至而今百無一解行但行坐但坐中時持
0410b25: 缽後夜就枕若是扶豎綱宗應機說法別有一人用
0410b26: 得且道用得底在甚麼處驀攛拄杖云來也來也。
0410b27: 請職事上堂僧問敲風打雨古今標榜呵佛罵祖眼
0410b28: 目人天即今事作麼生師云銅砂鑼裏底收得也未
0410b29: 僧云雷聲天下響半點不謾人師云卻又潑狼潑賴
0410b30: 僧云果然師云念汝庫司事繁乃云褫卻犀牛扇子
0410c01: 清風生八極拗拆黃龍頭角一字定千鈞楊岐三腳
0410c02: 驢原自庫司下劄出祖翁一片地也從草鞋邊搆來
0410c03: 種冬瓜栽茄子要在乘時及節明紀綱揖進退那可
0410c04: 落後攙前既嚴上古風規須盡今時樞要若是十八
0410c05: 上解作活計底總著槽廠且道三十年不少鹽醬底
0410c06: 又作麼生顧左右云看取令行。
0410c07: 鹿城眾禪人領檀越請上堂僧問鬱蒸無處避白汗
0410c08: 通身薰風自南來涼生殿閣未審無位真人還受寒
0410c09: 暑也無師云竹翠桐陰滿院涼僧云驚群之句一眾
0410c10: 罕聞師云上座親到這裏僧云是師云元來是家裏
0410c11: 人僧問大脫空小脫空不勞話舉蘇州有嘗州有快
0410c12: 便將來師云踏藕得魚歸僧云可謂好音在耳人皆
0410c13: 聳師云腳跟下看看僧云新長老甚有長處師云透
0410c14: 得過也未僧一喝師云又是從頭起同參出云大丈
0410c15: 夫漢不可受人處分也師驀豎拳云這個因何喚作
0410c16: 拳參云若然者不得不與兄葛藤師云莫道不受人
0410c17: 處分好參云看我鼻孔左邊出氣右邊出氣師云且
0410c18: 照顧眉毛參云終不敢埋沒師噓噓僧問臨濟入門
0410c19: 便喝齒不關風雪峰逢僧輥毬腳不點地不審此間
0410c20: 佛法作麼商量師云饅頭子儘飽餐僧云只這便
0410c21: 莫更別有師云餬餅餺飥僧云若不登樓望焉
0410c22: 知滄海深師云重賞之下自有勇夫僧喏喏師云口
0410c23: 大喉嚨小僧問有問有荅虛空著楔無問無荅死水
0410c24: 淹鱗去此二途如何施設師云拄杖好打鼓僧云也
0410c25: 出這網子不得師云禮拜了自有方便僧云大眾看
0410c26: 取師云莫將得勝調喚作退軍鑼僧問埋兵掉戰未
0410c27: 是作家奪鼓攙旗方為好手不動干戈建太平承誰
0410c28: 恩力師云一鏃破三關僧云向上更有事麼師打云
0410c29: 這番顧惜不得也僧云果然熟處難忘師不顧僧問
0410c30: 山依舊山水依舊水因什天際七峰化作清涼新水
0411a01: 寺師舉手云展則成掌僧云昔不至今今不至昔因
0411a02: 什掌中明月照他花柳舊亭臺僧語稍遲師云洎乎
0411a03: 忘卻話頭僧問高吞萬象含裹十虛則不問離相離
0411a04: 名越今越古一句作麼生道師打云看取令行時僧
0411a05: 云恁麼則劈開萬仞峰覿面知消息師云如何是你
0411a06: 知底事僧云一片虛凝絕謂情萬古清光飛玉兔師
0411a07: 云錯認山河當眼睛僧問作家不啐啄啐啄同時失
0411a08: 呈起坐具云具眼者請看師云放下著僧以坐具指
0411a09: 左邊師云不得指東畫西僧復以坐具指右邊師云
0411a10: 腳跟下道將一句來僧云合取兩片皮師云也是
0411a11: 魂僧一喝師云亂統不少乃云薰風來殿閣吹開
0411a12: 衣裏明珠赫日爍虛空照徹塵中寶剎人人有所無
0411a13: 盡寶藏不離腳下秪在腕頭動步則金玉琳琅舉手
0411a14: 則珍奇交錯通天烜彩皎潔無倫遍界流輝虛明絕
0411a15: 待爭奈情塵妄起埋沒本來障翳橫生遺失故有直
0411a16: 得通身不奈孤露伶俜馳騁四方以求衣食殊不知
0411a17: 一錐無卓之處即是四稜蹋地之鄉貴超三界而智
0411a18: 不能知富備萬有而識不能識若能立處即真自可
0411a19: 隨緣放曠何必更向江西問路河北尋蹤曲彔木上
0411a20: 老古錐從來沒意智見你無拄杖子奪你拄杖子見
0411a21: 你有拄杖子與你拄杖子愈覺鄉關迢遞岐路縱橫
0411a22: 巨浪千尋白雲萬里有朝向心識不到處直下回光
0411a23: 於鑒不及時平空返照便見千門萬戶豁爾虛通
0411a24: 八寶七珍煥然等現譬如百千明鏡互相照物剎剎
0411a25: 塵塵各不相借雖則莫窮形相卻也觸處圓明隨意
0411a26: 出生應緣不竭嘉祥駢集意氣平添可以光顯宗風
0411a27: 可以開托勝業可以資成萬德可以津濟四生今日
0411a28: 有大檀越設大施會拈拄杖卓一下云無盡藏一擊
0411a29: 洞開了也諸仁者親到寶山不可當面錯過復成一
0411a30: 頻棒頭一擊響玲瓏寶藏掀翻不費功有念便為
0411b01: 惱鎖無心端坐水晶宮喝一喝便下座。
0411b02: 上堂過去諸如來竹密不妨流水過未來修學人山
0411b03: 高豈礙白雲飛現在諸菩薩花簇簇錦簇簇南地竹
0411b04: 兮北地木所以心隨萬境轉轉處實能幽隨流識得
0411b05: 性無喜亦無憂雖然如是這裏不是停橈把纜底所
0411b06: 在要做佛祖烜赫兒孫更須向上轉去始得。
0411b07: 曬藏經小參僧問濟上宗風不出玄要屈曲垂慈敢
0411b08: 請方便如何是第一玄師云不坐萬年床如何是第
0411b09: 二玄師云四十九年說不到如何是第三玄師便打。
0411b10: 如何是第一要師云拈卻葛藤如何是第二要師云
0411b11: 不拜何待如何是第三要師云大眾笑你僧云恁麼
0411b12: 則坐斷毘盧頂透出普賢門師云不易念將來僧問
0411b13: 百尺竿頭涼風颯颯透心透骨便請一言師云天晴
0411b14: 好曬僧云古佛堂前敢辭出手師云南山頭底是
0411b15: 什麼僧一喝師打云直待雨淋淋乃拈起拄杖云一
0411b16: 塵未破有卷無字真經嘗在諸人六根門頭作大佛
0411b17: 事眼界寬通流出大光明藏耳門寥廓透過金鼓雷
0411b18: 轟鼻息絕出入之交舌底斷偏圓之量心如墻壁身
0411b19: 若虛空不涉眾緣不居陰界如是經百千萬億卷慶
0411b20: 喜結集不到童壽翻譯不來卓拄杖云一塵既破諸
0411b21: 佛正法大千經卷皆從此出四十九年說不盡三百
0411b22: 餘會轉不竭便見四花奪目六震亂聞入薝蔔林者
0411b23: 不嗅餘香得乳麋味者不想餘食金剛體受戒光熏
0411b24: 爍清淨心被梵網牽纏開列三乘則忘失句逗分張
0411b25: 五部即互立開遮六足八犍度議論紛披五教十玄
0411b26: 門判釋交錯唐言梵語一片難成祖意教意殊途割
0411b27: 裂放下拄杖云前科後段拈向一邊正與麼時一塵
0411b28: 何在無字真經大千經卷又向甚處去也還知落處
0411b29: 麼若也知得風柯月渚並可傳心煙島雲林熾然說
0411b30: 法若也未知聽取葛藤諸法從本來還從本地入瞿
0411c01: 曇與達磨舌頭總無骨但得本莫愁末不可得中秪
0411c02: 麼得眉光舒卷十萬土到頭難覓纖塵跡風吹不入
0411c03: 水灑不濕盡情攤出當陽展兩手云好趁青天白日
0411c04: 六月十八日上堂昨夜正法明通身汗下來朝觀世
0411c05: 音透體風生一人先行不到一人末後太過正當今
0411c06: 日波淨月臨團捏不聚鏡明像現花擘不開文殊普
0411c07: 賢總在這裏聚頭打哄道我亦從中入非唯觀世音
0411c08: 擊禪床一下云不審今後更敢也無復云大眾此是
0411c09: 山僧據款結案若作佛法商量彼此不著便。
0411c10: 上堂目前無異路步步越佛祖階梯舌底絕遮攔句
0411c11: 句斷名言意量若是齒門無縫腳下無私便可游戲
0411c12: 神通乘時應物風聲透樹電影穿雷不落唇吻法音
0411c13: 徹震十虛碧水連天奇雲覆地不涉程途神御頓超
0411c14: 八極始顯門庭施設破二作三入理深談七穿八穴
0411c15: 皆吾心之嘗分非有假於他術也連喝兩喝云毫釐
0411c16: 有差天地懸隔。
0411c17: 立秋日小參僧問飄去殘荷送夏飛來一葉迎秋應
0411c18: 節及時請師端的師云海門橫銕柱僧云恁麼則零
0411c19: 落總歸根也師云看你築著磕著僧一喝師便打僧
0411c20: 云可謂一條痕到底佛祖不容情師云藏身露影漢
0411c21: 乃云一葉落天下秋涼生大埜話啾啾無位真人直
0411c22: 得金風體露赤肉團上肯同玉露傾湫滿院碧梧蕭
0411c23: 瑟那比春殘三島一池芰荷旖旎何如花老十洲五
0411c24: 湖參學侶莫向外馳求靈源仙嶼在人世草鞋跟斷
0411c25: 堪優游把住清谿洗盡南泉三不是放開白月透出
0411c26: 雲門六不收操徹沒絃琴歌殘無字謳休嫌作者頻
0411c27: 頻舉若個知音解點頭黃鍾澒洞大呂颼飀落雁曲
0411c28: 終人不見橫江青疊數峰秋。
0411c29: 上堂僧問水天一色丹桂含香月掌堂中還肯別露
0411c30: 消息也未師云雨足秋苔滑僧云何不蓋覆他去師
0412a01: 云汝因甚平地喫交僧一喝師亦喝僧禮拜師云尚
0412a02: 饗僧問一葉落天下秋一塵起大地收正恁麼時何
0412a03: 人領話師云前日用得著僧云和尚又如何師云來
0412a04: 日向你道僧云今日事作麼生師打云猶自不唧溜
0412a05: 乃云靈光不昧萬古徽猷入此門來不存知解喝一
0412a06: 喝云入得也未若也未入須要尋個入路既入得了
0412a07: 還須討條出路始得三世諸佛入了不肯出一向露
0412a08: 胸跣足歷代祖師出了不肯入到處赤手白拈月掌
0412a09: 這裏山門佛殿長年蕩蕩地總沒絲毫障隔入也繇
0412a10: 你入出也繇你出只是不許踢著門檻喝一喝云有
0412a11: 甚麼限。
0412a12: 因事上堂僧問峰頭翻玉浪額下隱明珠蓋覆不來
0412a13: 即不問面門出入事如何師云菴居冷淡僧頻走僧
0412a14: 云漁翁釣得江心月特地拈來便請觀師云這裏不
0412a15: 著殘羹餿飯僧云恁麼則滿目青山一塵不點師打
0412a16: 云將謂孤負汝乃云古木參天向上句相逢不拈出
0412a17: 平橋跨水截流機舉意便知有碧落亭下涼沁心源
0412a18: 浣香洞口寒生毛骨塵中行客方外高人驀地到來
0412a19: 煩喧頓息盡道南天方廣北地清涼總莫逾此便擬
0412a20: 拈提大小石頭品頌日月佛面不知早被法雷閣刺
0412a21: 透耳門漾月池浸爛腳板了也大眾此是山僧真實
0412a22: 告報汝若放得下去等閒穿過竹廊自有一轉兩轉
0412a23: 相為處或更怖頭狂走向外馳求玲瓏嵒斷不點頭
0412a24: 招手掣袖鉤衣何故留得五湖明月在不愁無處
0412a25: 下金鉤。
0412a26: 小參達磨隻履鬧中拋下東天也到西天也到神光
0412a27: 一臂冷地揮落左手也著右手也著將心與汝安北
0412a28: 斗面南看與汝安心竟獼猴照古鏡易得諸佛法印
0412a29: 難覓自己巳身心唯須息見不用求真若道水不洗水
0412a30: 金不博金莫將閒學解埋沒祖師心。
0412b01: 檀越請上堂把得定古佛風規十方通暢打得開祖
0412b02: 師關捩大地全收月掌院裏上堂暹羅國裏打鼓驚
0412b03: 發東海龍王助佛揚化之心向虛空中轟個霹靂於
0412b04: 水面上捲陣涼風便見梁朝傅大士楚國孟嘗君鬚
0412b05: 髯戢戢襟袖蕭蕭倒橐傾箱和盤托入直得齋廚與
0412b06: 漆桶爭光杓柄共茶銚鬥力一缽三鐼後個個飽膨
0412b07: 脝不知天之高地之厚又何暇顧日月星辰之流轉
0412b08: 山川草木之凋零且道何緣得到與麼地良久云秋
0412b09: 風入戶自生涼流水到門非有意。
0412b10: 上堂祖師血脈諸佛心髓聲聞緣覺天堂地獄人畜
0412b11: 草芥有情無情天左旋地右轉南斗六北斗七豎拂
0412b12: 子云總在這裏只這個亦能殺人亦能活人殺人不
0412b13: 用殺人刀活人不用活人劍大眾作麼生見個不用
0412b14: 底道理道得底出來對眾道看道不得擊拂子云一
0412b15: 擊百雜碎從教遍界分身。
0412b16: 老和尚送法衣到上堂拈香云此一瓣香量超空界
0412b17: 轉空界而透法身價逾大千遍大千而作佛事爇向
0412b18: 爐中專申供養始祖釋迦文佛伏願天回聖瑞地轉
0412b19: 嘉祥人人悟涅槃玅心各各開正法眼藏次拈香云
0412b20: 此一瓣香熏透飲光鼻孔直下穿來爍開於密腦門
0412b21: 從空迸出供養禪宗第一祖迦葉尊者下洎六十八
0412b22: 世萬峰藏禪師伏願金襴如舊淵源法脈無窮寶印
0412b23: 長新遞代綱宗有據正拈香云此一瓣香面門劄出
0412b24: 蓋地蓋天拳下劈開徹頭徹尾爇向爐中專申供養
0412b25: 臨濟正宗三十二世原住天台國清靈嵒老和尚用
0412b26: 酬法乳之恩白椎竟僧問大庾嶺頭提不起底拈過
0412b27: 一邊正恁麼時如何舉揚師提起袈裟云秪這是僧
0412b28: 云若非和尚到這裏大難措手師云灼然有與麼事
0412b29: 僧云敢辭作禮僧問世尊拈花是何意旨師云剎竿
0412b30: 頭指天僧云迦葉微笑又且如何師云此是古今榜
0412c01: 樣僧云即今四眾臨筵還有解笑者麼師云無絲毫
0412c02: 頭謾汝僧擬進語師便喝僧問如何是臨濟綱宗師
0412c03: 云向甚處著此一問僧擬議師叱退乃云多子塔前
0412c04: 親付不是從天降下東山會裏送來亦非從地涌出
0412c05: 開潑天門戶已巳見一片打成續無盡心燈貴得千華
0412c06: 競艷絲綸相副寰中日月縱橫文彩全彰方外乾坤
0412c07: 建立擐三玄戈甲脫體驚群得七事鈴韜全機敵勝
0412c08: 天然尊貴不落功勳法爾現成非屬造作乘時有卷
0412c09: 有舒應用無偏無黨光明燦爛一眾咸知且覿體荷
0412c10: 擔如何展托揮拂子云打開無相毘盧印千聖齊教
0412c11: 列下風復舉阿難問迦葉尊者云世尊傳金縷袈裟
0412c12: 外別傳個甚麼迦葉召阿難阿難應諾迦葉云倒卻
0412c13: 門前剎竿著師云一呼一諾密度金針倒卻剎竿暗
0412c14: 穿玉線如水入水似金博金放去收來毫無異相正
0412c15: 當今日不添一縷不減一絲當陽揭露更不囊藏設
0412c16: 有人問金縷袈裟外別傳個什麼但道秪這是何故
0412c17: 一會靈山儼然未散。
0412c18: 上堂喝下奔流度刃著忙作麼棒頭疾燄趨風只在
0412c19: 這裏有水到渠成之用自能平地涌波瀾具風行草
0412c20: 偃之機何必虛空抽閃電雖然照用齊行要且人境
0412c21: 不奪若要扶樹臨濟正法眼藏恰似蚊子撼須彌藕
0412c22: 絲牽大象你且緩緩喝一喝云是甚麼復云有口不
0412c23: 可閒卻。
0412c24: 上堂天無四壁地絕八荒水母飛入摩醯眼睛蝦蟆
0412c25: 鑽過娑竭鼻孔各各自謂神通遊戲出入無礙驀地
0412c26: 裏一眨一嗅便見出頭無路退步無門拄杖子不惜
0412c27: 老力卓一下云打開閒門破戶非特令伊轉得身吐
0412c28: 得氣要使盡大地凡聖智愚森羅萬象靈機互煥徹
0412c29: 證無生其或眼睛眵鼻孔無竅滄海盡教枯到底
0412c30: 須彌直得碾為塵復卓拄杖云未放伊在。
0413a01: 上堂出來也打不出來也打口念彌陀雙拄杖開眼
0413a02: 也著合眼也著目瞽瞳人不出頭直饒出言吐氣口
0413a03: 口分明見貌辨音頭頭諦當猶是倚門傍戶不能越
0413a04: 格超情若到月掌這裏更不如何若何將條爛貫索
0413a05: 一串穿卻掛向蘆茆壁下且道為人節目在什麼處
0413a06: 良久云放待冷來看。
0413a07: 上堂一拳拳倒黃鶴樓一腳踢翻鸚鵡洲有意氣時
0413a08: 添意氣不風流處也風流喝一喝云纔有一絲頭便
0413a09: 有一絲頭。
0413a10: 上堂盡大地是隻清淨眼那許分疆裂界遍虛空是
0413a11: 片解脫場無勞擊木敲空忽起佛見法見底眨向二
0413a12: 鐵圍山妄自鑽皮劄血底安置非非想處師子窟中
0413a13: 豈容埜干栴檀林裏不著伊蘭要得門墻清潔直須
0413a14: 徹底掀翻若更如何若何莫怪拄杖子太無面目卓
0413a15: 拄杖云不是為人難共住大都緇素要分明。
0413a16: 上堂豁開頂門正眼頭頭蓋色騎聲拈提向上機關
0413a17: 著著超今邁古趙州略彴一蹋兩斷有路卻成無路
0413a18: 毘耶丈室一靠便倒無門即是法門向無門處透過
0413a19: 鐵壁銀山通身無影像於有路處踏著本來田地步
0413a20: 步絕行蹤便恁麼去十方寬廓纔恁麼來水泄不通
0413a21: 把斷要津則且置一超直入又如何埜色更無山隔
0413a22: 斷天光直與水相連。
0413a23: 中秋小參欲識佛性義當觀時節因緣時節若至其
0413a24: 理自彰以拂子打圓相云時節已巳至佛性義顯諸仁
0413a25: 作麼生觀又如何識有底道天上月圓人間月半總
0413a26: 是這個時節有底道開眼見明合眼見暗何曾離得
0413a27: 這裏全承自己巳力不向外邊求但一月真中間自無
0413a28: 是月非月與麼見解秪知銀漢無聲機輪密轉不見
0413a29: 金波絕跡動靜嘗圓山僧要問秪如盡大地是個自
0413a30: 己巳向什麼處著這一月盡大地是一月自己巳又在什
0413b01: 處這裏透去入得月輪三昧便可出沒神通利生遊
0413b02: 戲隨方隱顯無時當處靈光迥脫揮拂子云如今揮
0413b03: 開碧落截斷清波納須彌于芥子擲芥子于無垠十
0413b04: 方世界空索索三千剎海夜沉沉餬餅裏沒汁呷茶
0413b05: 堂裏來各與一盞。
0413b06: 上堂望州亭與汝相見了也烏石嶺與汝相見了也
0413b07: 僧堂前與汝相見了也總是驀直示汝無端驟步歸
0413b08: 方丈入僧堂自成紆曲大眾向什麼處與古人相見
0413b09: 良久云吽。
0413b10: 上堂吾本來茲土說法救迷情淨智玅圓體自空寂
0413b11: 廓然無聖心如墻壁庭前柏樹子六耳不同謀青絹
0413b12: 扇子足風涼說法了也便合頓悟一華開五葉結果
0413b13: 自然成若也錯過盲龜跛鱉空流浪枉使漁翁把釣
0413b14: 竿。
0413b15: 晚參針眼裏放身七橫八豎縱步有餘太虛中走馬
0413b16: 千變萬化措足無地秪如藏身處沒蹤跡沒蹤跡處
0413b17: 不藏身朝行三千暮行八百因甚出這網子不得參。
0413b18: 上堂大海不著死屍徐六擔板虛空具含眾象擔板
0413b19: 徐六王老師斬貓兒鄧師伯打瓦鼓擘開華嶽連天
0413b20: 秀放出黃河徹底清。
0413b21: 上堂聞鐘鳴便上殿聽板聲即過堂喫粥了也洗缽
0413b22: 盂去便是廣額屠兒放下屠刀立地成佛底時節便
0413b23: 是悉達初生指天指地作大師子吼底時節喝一喝
0413b24: 云丈夫自有衝天志莫向如來行處行。
0413b25: 上堂秋風涼秋夜長未歸客思故鄉故鄉則不無地
0413b26: 頭在什麼處莫是上是天下是地麼有什麼碑記莫
0413b27: 是僧堂前佛殿後麼腳跟未點地在莫是三條椽下
0413b28: 七尺單前麼十萬八千未是遠若恁麼去總是個無
0413b29: 地頭漢畢竟如何江千獨立向誰說天際飛鴻三兩
0413b30: 行靠拄杖下座。
0413c01: 上堂東得虛空作棒白拈賊措手無門碾得大地為
0413c02: 塵跛足師插腳無路人人腳跟下有通天正眼東廊
0413c03: 上上西廊下下階墀曲直寮舍淺深總瞞他一點不
0413c04: 得古佛堂前有片嘗住方磚汝輩暮去朝來因什不
0413c05: 鑑拈起拄杖云如今直下指出去也眼裏有睛底各
0413c06: 自驗取好驀卓一下便下座。
0413c07: 上堂撞著道伴交肩過一生參學事畢料掉沒交涉
0413c08: 然雖如是貼貼地無縫罅底能有幾個喝一喝云巷
0413c09: 尾街頭有什麼數。
0413c10: 上堂一切法不生一切法不滅若能如是見祖佛嘗
0413c11: 現前現前一機能殺能活能縱能奪有實有權有照
0413c12: 有用面門有據覿體無私方便喚作無位真人善能
0413c13: 現起超方作略赤肉團上七穿八穴白拈手裏拋兩
0413c14: 放三馬祖百丈大機大用德山臨濟逸格提持莫不
0413c15: 從這裏流出攝五千餘卷為一句詮註無從總千七
0413c16: 百則為一機顯示不及今日落在月掌將三百六十
0413c17: 骨節八萬四千毫竅化作一道清風吹向諸人面前
0413c18: 嘗在頂門上額角頭出入縱橫普天匝地連喝兩喝
0413c19: 云策起眉毛看看。
0413c20: 小參若見拄杖子便是眼中楔不見拄杖子亦是眼
0413c21: 中楔拈卻拄杖子拔出眼中楔識得眼中楔非關拄
0413c22: 杖子於此明去棒頭有眼照破古今於此不明天高
0413c23: 莫測地厚寧知西河弄師子陝陜府灌鐵牛莫道不疑
0413c24: 好珍重。
0413c25: 晚參山頭老漢尋嘗用一味沒意智手腳打開閒門
0413c26: 破戶使天下禪和子一個個灑灑落落撩起便行放
0413c27: 下便住人人自謂超宗異目大用現前不知自家鼻
0413c28: 孔早被者老漢穿卻了也當年洞山見雲門也便恁
0413c29: 麼了去解向無人煙處接待往來叢林中商量浩浩
0413c30: 喚作目機銖兩函蓋乾坤若然者總是依草附木鬼
0414a01: 家活計不唯孤負洞山亦且鈍置雲門若是楊岐下
0414a02: 兒孫更不如何若何單刀直入來撒手無依去通身
0414a03: 鎧冑來全體脫落去總不恁麼來劈脊便棒從教遍
0414a04: 界分身月掌與麼檢點將來也有一場過且道過在
0414a05: 什麼處具眼者試辨看。
0414a06: 重陽日上堂捏聚主賓從他日上月下推開玄要一
0414a07: 任山深水寒明明一句該通的的重陽九日果能忘
0414a08: 言得意自可越古超今便見布地金花不是從空放
0414a09: 下擎天玉蕊亦非步步登高山僧今日向平坡上與
0414a10: 諸仁落草要得應節及時更須出一頭地始得然雖
0414a11: 如是若是陶淵明攢眉便歸去。
0414a12: 上堂腳頭一路寬處寬窄處窄面門一機苦處苦樂
0414a13: 處樂秘魔於嵒下擎叉普化向鬧市振鐸南泉斬卻
0414a14: 花貓兒趙州指出庭前柏喝一喝云休向樽前唱鷓
0414a15: 鴣座中盡是江南客。
0414a16: 施主諷經請陞座師豎起拂子云大眾見麼這一句
0414a17: 子文字性離心緣相絕塞斷維摩口海點破迦葉面
0414a18: 門演出一大藏教一大藏教詮顯無從流出千七百
0414a19: 機千七百機拈提不到契機契理白牯狸奴頓開五
0414a20: 眼為瑞為祥盲龜跛鱉直透法身德山棒臨濟喝秪
0414a21: 是科頭條暢馬鳴疏龍樹論也只註腳疏通自餘縷
0414a22: 析條分開宗列派不向虛空填彩便同入海筭沙致
0414a23: 令旨趣淆訛本文舛謬如今撥開枝葉直截根源正
0414a24: 句現前如何讚頌擊拂子云諦聽諦聽。
0414a25: 晚參舉米胡令僧問仰山今時人還假悟也無山云
0414a26: 悟則不無爭奈落在第二頭師云問處重若丘山荅
0414a27: 處輕如毫末一人平空展手一人就路還家可謂門
0414a28: 庭施設顯露無私入理之談深固幽遠今時有般杜
0414a29: 撰長老只管道悟則不無爭奈落在第二頭與麼會
0414a30: 去三十年後換手搥胸未是苦在。
0414b01: 上堂未入門便棒祖堂慣拶險機纔開口便打佛法
0414b02: 不是小事聲前透去三要印開人天膽落棒頭藨得
0414b03: 萬機寢削魔外潛蹤欲明向上驗在目前逴得便行
0414b04: 人間天上畫一畫云石牛攔古路一馬生三寅。
0414b05: 上堂天童一棒到底襲其風者多見其用者少三峰
0414b06: 主持玄要循其轍者眾透其機者稀要識天童麼拍
0414b07: 左膝云這裏是要識三峰麼拍右膝云這裏是復云
0414b08: 一棒到底打徹骨髓玄要綱宗佛祖的旨天童搖頭
0414b09: 三峰擺尾金翅擘海鵝王唼水擇乳吞龍只者些子
0414b10: 喝一喝云眼孔定動千里萬里。
0414b11: 月朔上堂孟冬十月天漸寒園林草樹風聲乾目前
0414b12: 萬化機頓息眼界寥廓心胸寬唯有衲僧拄杖子不
0414b13: 隨花葉相終始雪壓霜摧節愈堅昂藏徑截無倫比
0414b14: 臨機殺活露全身燁燁威光用轉新自從春色來嵩
0414b15: 少三十六峰青至今卓拄杖下座。
0414b16: 上堂無陰陽地上高處高平低處低平信腳踏去步
0414b17: 步不在空裏秪貴當人草鞋緊峭透過棘林便可一
0414b18: 超直入撒手到家忽若踏破草鞋腳跟突出向平地
0414b19: 上滑倒月掌與你拄杖子莫言不道卓拄杖下座。
0414b20: 上堂眼隨色轉耳逐聲迴生死根本鼻貪龍麝舌味
0414b21: 甘酸生死根本戀其臭身悅其癡心生死根本正恁
0414b22: 麼時山僧下覷大眾仰觀知覺全消見聞都泯聲香
0414b23: 味觸又向甚處去也大眾冷地裏返手摸摸腳跟看
0414b24: 喝一喝云生死根本。
0414b25: 廬山西林古嶷和尚計音到上堂斷衲僧命根底能
0414b26: 有幾人活衲僧眼目底能有幾人佛法下衰叢林淡
0414b27: 泊要得金剛正眼廓徹殺活拄杖縱橫如我西林法
0414b28: 兄和尚者直似星中揀明月火裏覓浮漚所以驢腳
0414b29: 纔伸闢千餘年廢剎足水足草佛手略展拶五百人
0414b30: 彊項為鳳為麟昨聞已巳遷化去也得得上堂舉似大
0414c01: 眾卓拄杖云還知麼伏虎嵒吞卻漢陽峰香谷泉衝
0414c02: 斷三笑澗耶舍塔中敲鐵磬天台雁宕絕人行。
0414c03: 上堂舉雪峰示眾云南山有條鱉鼻蛇汝等諸人切
0414c04: 須好看師云說什南山盡大地是條鱉鼻蛇一切諸
0414c05: 人總在蛇口裏喫飯穿衣蛇頭上行住坐臥喪身失
0414c06: 命阿誰免得設有一人免得敢保百骸潰散一物不
0414c07: 存且道利害在什麼處喝一喝云毒氣深入。
0414c08: 上堂山僧二十年間擔囊負缽參訪知識秪圖明取
0414c09: 一經一論使正法流通邪宗破壞一時把不定刺剌腳
0414c10: 靈山會裏被法座上無面目老漢驀頭一拶直得皮
0414c11: 膚脫盡真實不存看看拖到今日更是不堪上眼欲
0414c12: 為無所為欲益無所益波波挈挈且恁隨時若論佛
0414c13: 法更無提掇處還委悉麼良久云三寸舌頭無用處
0414c14: 一雙空手不成拳。
0414c15: 上堂乾坤之內宇宙之間中有一寶喝一喝云在什
0414c16: 麼處復云斷根草鞋尖簷氈帽開心楪子無蓋盒盤
0414c17: 誰家屋裏沒有無端被個碧眼胡僧三冬九夏向壁
0414c18: 角頭冷地相著拈來便用頓使千年滯貨價增十倍
0414c19: 叵耐德山無牙虎從空打出臨濟小廝兒高喝行情
0414c20: 令大地人愈難酬價月掌雖開個舖席更不攙行奪
0414c21: 匝秪就現前活計對主平交驀召大眾云汝等盡在
0414c22: 這裏寮堂門戶固是關好鎖匙不可放在別處良久
0414c23: 云在什麼處喝一喝便下座。
0414c24: 師誕日眾設茶筵請小參假借四大以為身心本無
0414c25: 生因境有喝一喝云心本無生境從何有是身無相
0414c26: 四大何來若是個漢聞恁麼舉直下頓了身心四大
0414c27: 性復便見三千大千世界無有芥子許不是捨身命
0414c28: 處一切地水是先身一切火風是故體不為四大所
0414c29: 轉而能轉用四大攪長河為酥酪變大地作黃金噓
0414c30: 氣鼓毘嵐吐唾滅劫火一塵入正受諸塵三昧起男
0415a01: 身入定時女身從定起龍身入定天身起東方入定
0415a02: 西方起中涌邊沒南涌北沒得大自在具大變通開
0415a03: 大手眼顯大機用然雖如是一期建化即不無若約
0415a04: 衲僧門下正是紅爐上一點雪那有近傍分且道衲
0415a05: 僧門下畢竟有何長處擊竹篦云玉離荊岫寒光動
0415a06: 劍出豐城紫氣橫。
0415a07: 上堂諸方把斷要津我遮裏放行一路諸方縱橫十
0415a08: 字我者裏水泄不通諸方也撿點月掌不得月掌也
0415a09: 不點撿諸方。
0415a10: 上堂我心似秋月碧潭澄皎潔無物堪比倫教我如
0415a11: 何說寒山子通身露布滿口含霜引得無限人落在
0415a12: 陰魔界裏至今抬腳不起月掌別資一道直指路頭
0415a13: 諸人也須自生活計以拄杖一畫云水流黃葉來何
0415a14: 處牛帶寒鴉過別村。
0415a15: 小參向上一路直下坦平便恁麼去早是打破狼藉
0415a16: 了也若更說禪說道正是平白地上釘樁椿搖櫓舉古
0415a17: 舉今亦是清涼池裏把纜放船看他從上古德契證
0415a18: 之後口如臘月扇子十度發言九度休去心如古廟
0415a19: 香爐火種不來憑何發燄直下無佛法身心豈更要
0415a20: 撒沙撒土而今事不獲已巳向第二義門露個消息去
0415a21: 也拈起拄杖云見麼若道是見未脫根塵若道不見
0415a22: 猶存鑑覺鑑覺若存未免虛空裏塗汙根塵未脫依
0415a23: 舊髑髏前見鬼直饒脫卻根塵透過鑑覺出得荊棘
0415a24: 林已巳顯好手若落平地上便是死人何以此人智眼
0415a25: 偏枯情存向背雖能坐斷千差不解融通萬有所以
0415a26: 動則影現覺則水生不動不覺平沉死水纔動纔覺
0415a27: 犯手傷鋒蓋為凡情雖盡聖解未忘不知但盡凡情
0415a28: 別無聖解不見德山和尚道聖名凡號盡是虛聲殊
0415a29: 相劣形皆為幻色汝但無心於事無事於心則虛而
0415a30: 靈空而玅到者裏果能歇下馳求滅卻倒想便見二
0415b01: 六時中更無一法當情上無攀仰下絕己巳躬嘗光現
0415b02: 前壁立萬仞進一步越過百千香水海那邊更那邊
0415b03: 轉個身來綽有餘地退一步坐斷萬億須彌山微細
0415b04: 甚微細復歸元真不資餘力不進不退現十方剎土
0415b05: 於毫端毫端無本攝十世古今於當念當念無生向
0415b06: 無生國裏拈示一機機機頓赴於無住本根立一切
0415b07: 法法法圓明法法圓明故懸羊頭賣狗肉把定無星
0415b08: 秤子絲毫不爽機機互現故騎佛殿出山門變化神
0415b09: 龍拄杖吞吐隨時劃一劃云住住似此說話今日對
0415b10: 諸仁面前恰如暗中書字文彩雖彰也是水上卓旗
0415b11: 根本何據忽有個忍俊不禁的出來喝散大眾掀倒
0415b12: 禪床我也許你大膽然雖如是也須親到這個田地
0415b13: 始得其或未然卓拄杖云肯相辜負。
0415b14: 
0415b15: 
0415b16: 
0415b17: 
0415b18: 
0415b19: 
0415b20: 內紹禪師語錄卷第一
