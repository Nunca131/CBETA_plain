0632b01: 林野奇禪師語錄卷第三
0632b02: 住華亭船子法忍寺嗣法門人行謐等編
0632b03: 住浙江嘉興府秀水縣棲真禪寺語錄
0632b04: 順治丁亥十二月十八日入院。
0632b05: 山門以杖指云重重寶樓閣無礙解脫門須從這裏
0632b06: 直入不得俯首躊躇何故大丈夫兒合自繇拽杖便
0632b07: 入。
0632b08: 佛殿昔日釋迦老子道若以色見我以音聲求我是
0632b09: 人行邪道不能見如來山僧道若不以色見不以聲
0632b10: 求亦是行邪道不能見如來且作麼生得見如來乃
0632b11: 上香云且看新長老展拜。
0632b12: 伽藍你無我不得我無你不成彼此今際會護衛要
0632b13: 殷勤。
0632b14: 祖師西天東土這夥老賊山僧今日一齊捉敗免得
0632b15: 諸人暗裏妄測且道山僧有甚憑據乃上香云公驗
0632b16: 現在。
0632b17: 方丈以杖指云此是拋綸擲釣之所擒龍捉虎之處
0632b18: 一任擎頭戴角入來不容停機顧佇何故擬議不來
0632b19: 劈脊摟更嫌何處不風流。
0632b20: 上堂指座云這曲彔木上須彌燈王如來已巳為諸人
0632b21: 說法了也汝等還見麼其或未然山僧不免土上加
0632b22: 泥去也便陞座祝聖畢復拈香云此瓣香明如杲日
0632b23: 寬若太虛今第三回爇向爐中奉為先師密雲大和
0632b24: 尚用酬法乳維那白槌云法筵龍象眾當觀第一義
0632b25: 問昔日臨濟大師云我欲於此建立黃蘗宗旨今日
0632b26: 和尚建立甚麼人宗旨師便打進云這一棒與臨濟
0632b27: 是同是別師復打云汝試分析看進云通玄古佛隨
0632b28: 方現棲真又見一番新師云你向甚處見得進云瞞
0632b29: 學人不得師云切莫詐明頭乃云等閒不欲出深雲
0632b30: 何意而今逆志行只為先人案未了纔方掛缽又遷
0632c01: 且喜在彼在此初無間然若定若動元無二致直
0632c02: 得四方并應高下等平塵塵普現端倪物物全彰正
0632c03: 鑑在市盈市居村滿村君王以此澤及萬邦臣宰以
0632c04: 此股肱王室佛祖以此利物士庶以此脩身大道既
0632c05: 爾如斯且道恩歸何所豎拂子云諸人還見麼此日
0632c06: 鈞天無可報故園先放一枝春。
0632c07: 復舉法燈上堂云山僧本欲深棲巖竇隱遯過時蓋
0632c08: 緣清涼老人有未了公案出來為諸人了卻時有僧
0632c09: 問如何是未了公案燈打云祖禰不了殃及兒孫僧
0632c10: 云過在甚麼處燈云過在你殃及我師云法燈與麼
0632c11: 為人可謂赤心片片怎奈者僧飢逢王膳不能餐辜
0632c12: 負法燈不少山僧本志深棲巖竇隱遯過時只緣先
0632c13: 師有未了公案出來與諸人了卻且道如何是未了
0632c14: 底公案喝一喝云寧可截舌莫犯國諱復白槌云諦
0632c15: 觀法王法法王法如是。
0632c16: 本山耆宿請上堂山僧日昨至此已巳曾陞座今復重
0632c17: 登未嘗有過主賓相見句不妨重說破驀拈拄杖云
0632c18: 且道這個是賓是主若作賓主相見正是捏目生花
0632c19: 不作賓主相見亦是眼中著屑設使總不恁麼猶是
0632c20: 野狐見解且道畢竟如何乃擲拄杖高聲喚侍者云
0632c21: 與老僧收取。
0632c22: 上堂今朝檀信設齋供養五湖衲子任其儘量飽餐
0632c23: 切忌沾著唇齒若或沾著些兒酬償未有日已巳所謂
0632c24: 生心受食淨名早訶我此會中設有受食不生心者
0632c25: 山僧不免拈棒打出何故家無白澤之圖必無如是
0632c26: 妖。
0632c27: 上堂問通玄峰頂即不問棲真堂上又重新如何是
0632c28: 重新句師云雨下地濕進云恁麼則一句迥超今古
0632c29: 不異師云正要汝恁麼道進云天共白雲曉水和明
0632c30: 月流師云且道是何意旨進云處處洛陽花似錦家
0633a01: 家盡賞上元燈師云只恐不是玉是玉也大奇進云
0633a02: 和尚莫埋沒人好師云上座又錯會了也乃舉昔日
0633a03: 僧問雲門如何是超佛越祖之談門云胡餅雲門恁
0633a04: 麼答話且道還有超佛越祖底道理也無若道有正
0633a05: 是謗他先德若道無又卻埋沒己巳靈且作麼生判這
0633a06: 公案到江吳地盡隔岸越山多。
0633a07: 上堂春到百花香秋來黃葉落吾輩參玄人有錯有
0633a08: 不錯有等學解漢聞山僧恁麼語話便道一切眾生
0633a09: 迷己巳為物被物所轉是錯若能轉物即同如來是不
0633a10: 殊不知正是拋卻甜桃果沿山摘醋梨要見他本
0633a11: 色衲僧遠之遠矣且道本色衲僧有甚長處良久云
0633a12: 客來無茶點蒿湯備禮儀。
0633a13: 上堂問繼紹門風端的旨請師露出大家看師云一
0633a14: 棒打殺進云也知和尚令不虛行師云你見個甚麼
0633a15: 道理恁麼道僧便喝師便打乃舉僧問趙州學人乍
0633a16: 入叢林乞師指示州云喫粥也未僧云喫粥了也州
0633a17: 云洗缽盂去其僧有省師云趙州老漢如此提持可
0633a18: 謂書一不著畫其僧雖則有省正眼看來也是無端
0633a19: 捏目山僧如此批判汝等諸人還見趙州老漢麼乃
0633a20: 云漆桶歸堂去下座。
0633a21: 上堂問師翁所托千觔擔今日分明付阿誰師云無
0633a22: 可付者僧展手云便將無可付的來師云未肯打你
0633a23: 在僧便喝師便打進云又道不打師云莫作打會好
0633a24: 問如何是棲真境師云四野桑田進云如何是境中
0633a25: 人師云多見緇袍緣缽至罕逢檀信送錢來進云人
0633a26: 境已巳蒙師指示向上宗乘事若何師云汝但喫棒乃
0633a27: 云棲真初開法席且喜衲僧雲集今日檀信設齋長
0633a28: 幼不妨飽食若或用意參禪究竟徒勞心力所以先
0633a29: 師道禪不須參道不須悟直下承當超佛越祖且道
0633a30: 超越一句如何舉唱脫體無依知見外謳歌此日樂
0633b01: 昇平。
0633b02: 上堂昔日相見不談禪今日重逢豈談道非是山僧
0633b03: 沒些權宜只為個中點即不到所以道設使言前薦
0633b04: 得猶是滯殼迷封縱僥句下精通未免觸途狂見須
0633b05: 是出格英靈始不向此二途入作只如不涉迷悟一
0633b06: 句作麼生道嘗憶江南三月裏鷓鴣啼處百花香。
0633b07: 上堂大道本非男女相只緣念異有差殊但得不生
0633b08: 諸所見了無一物可分疏不見昔日末山尼了然開
0633b09: 堂灌溪參問如何是末山了云不露頂灌云如何是
0633b10: 宋山主了云非男女相汝等於此如委悉得便見日
0633b11: 用頭頭總非外物其或未然但知事逐眼前過不覺
0633b12: 老從頭上來。
0633b13: 上堂脫離塵網異於世俗履伽藍地披忍辱衣今既
0633b14: 放下諸緣何須更用覓佛不聞昔日僧問歸宗如何
0633b15: 是佛宗云不辭向汝道汝還信否僧云和尚誠言焉
0633b16: 敢不信宗云即汝便是僧云如何保任宗云一翳在
0633b17: 眼空花亂墜新菴主還委悉麼如未委悉二時喫粥
0633b18: 喫飯切忌碗缽作聲。
0633b19: 上堂月望月朔時人盡覺唯有無陰陽地要且未曾
0633b20: 省覺須是脫略見聞者始不妄意摸索不摸索則且
0633b21: 止且道無陰陽地如何通透驀拈拄杖劃一劃云今
0633b22: 古常如白練飛一條界破青山色。
0633b23: 佛誕上堂舉起拂子云大眾還見釋迦老子在山僧
0633b24: 拂子頭上現身現土麼若然見得不復忉忉如未見
0633b25: 得不免更與打些葛藤毘藍園裡示現受生雙林樹
0633b26: 下示現入滅雖現世人有去有來極其本體不變不
0633b27: 動且道釋迦老子憑個甚麼得恁麼自在復以拂子
0633b28: 擊香几云天人群生類皆乘此恩力。
0633b29: 結夏上堂檀信普設香饌衲子結制安居若或進前
0633b30: 求解白棒打破頭皮須知本分中擬親返疏欲近轉
0633c01: 遠設使總不恁麼猶非衲僧正眼畢竟如何乃仰視
0633c02: 云白鷺下田千點雪黃鸝上樹一枝花。
0633c03: 上堂寒則普天匝地寒熱則普天匝地熱須是沒量
0633c04: 人寒暑侵不得不見僧問洞山寒暑到來如何迴避
0633c05: 山云何不向無寒暑處去僧云如何是無寒暑處山
0633c06: 云寒時寒殺闍黎熱時熱殺闍黎又僧問一老宿時
0633c07: 節恁麼熱向甚處迴避宿云向鑊湯爐炭裏僧云鑊
0633c08: 湯爐炭裏如何迴避宿云眾苦不能到後大慧云二
0633c09: 老宿一人在寒暑裏垂手一人在寒暑外垂手寒暑
0633c10: 裏垂手者不見有寒暑之相寒暑外垂手者通身是
0633c11: 寒暑師云且道二老還有優劣也無驀拈拄杖云莫
0633c12: 待是非來入耳從前知己巳返為讎。
0633c13: 上堂都監昔日學儒邇來披緇學釋雖然儒釋不同
0633c14: 驀拈拄杖云不出這個消息現前大眾還有不涉儒
0633c15: 釋者麼復卓杖云舉頭天外看誰是我般人。
0633c16: 解夏上堂問秋初夏末即不問不結不解事如何師
0633c17: 云八字打開進云覿面全彰無背向一句無私亙古
0633c18: 今師云看腳下僧喝師便打進云一場漏逗師云自
0633c19: 領出去乃云山僧邇來不欲結制切恐諸人無本可
0633c20: 據只得期限九旬務要人人瞥地怎奈不善參詳未
0633c21: 免反為鈍置不聞睦州見僧入門便道現成公案好
0633c22: 與三十棒臨濟見僧入門便喝德山見僧入門便棒
0633c23: 看他先德無不直截提持猶恐承當不性燥山僧如
0633c24: 此告報汝等還委悉麼即今休去便休去欲覓了時
0633c25: 無了時。
0633c26: 上堂舉龐公忽一日道難難難十石油麻樹上攤龐
0633c27: 婆云易易易如下眠床腳踏地靈炤云也不難也不
0633c28: 易飢來喫飯困來睡師云此三人互相賣弄將謂無
0633c29: 人證明殊不顧千載之下遭人檢點山僧如此批判
0633c30: 且道為人眼在甚麼處良久云待驢年有個新見處
0634a01: 即向諸人道破。
0634a02: 上堂佛身充滿於法界普現一切群生前隨緣赴感
0634a03: 靡不周而恒處此菩提座今辰齋主還見從上佛祖
0634a04: 於一切處轉無上法輪麼若然見得不獨資薦已巳往
0634a05: 雙親高登淨域亦與從上佛祖同一受用如未見得
0634a06: 以拂子畫一畫云信手畫閒千聖眼何方慈氏不舒
0634a07: 顏。
0634a08: 上堂舉道吾至檀越家弔慰漸源拊棺云生耶死耶
0634a09: 吾云生也不道死也不道源云為甚麼不道吾云不
0634a10: 道不道師云道吾如此答話可謂文不加點庚楙昆
0634a11: 季于斯委悉得去劬勞深恩無不報畢如未委悉山
0634a12: 僧更與分析一切眾生輪迴不息皆因妄想攀緣但
0634a13: 能息念忘緣便與佛祖無異異與不異且止且道薦
0634a14: 拔一句如何舉揚乃舉拂子云不須他處尋彌勒這
0634a15: 裏分明現勝身。
0634a16: 結制上堂白兆問未出方丈時已巳覷破了也即今無
0634a17: 問請師答話師云答汝了也進云法座當軒人天駢
0634a18: 集權借一問請師不答師云舌頭不出口進云龍生
0634a19: 金鳳子衝破碧琉璃棲真門下還許相見也無師云
0634a20: 不許進云因甚不許師打云且道是何道理進云有
0634a21: 意氣時添意氣不風流處也風流便禮拜師云且信
0634a22: 一半乃云今日緇素交羅人天并集耳聲眼色無非
0634a23: 本地風光淨玅體圓初無向背其奈薦者還稀過於
0634a24: 聞見山僧不免令汝諸人九旬禁足三月安居須將
0634a25: 三百六十骨節八萬四千毫竅并作一個話頭參到
0634a26: 羅紋結角弓折箭盡時是汝諸人放身命處其或未
0634a27: 然努力向前須了卻莫教累劫受餘殃。
0634a28: 上堂問借塵勞而為佛事假世相以演真乘從緣薦
0634a29: 得即不問餈盤投地意如何師打云也須喫棒進云
0634a30: 大抵還他肌骨好不搽紅粉也風流師云汝見何道
0634b01: 理便恁麼道僧呈坐具云總在這裏師云錯認定盤
0634b02: 星乃云鐘鳴鼓嚮談真諦翠竹黃花為舉揚欲識彌
0634b03: 陀真面目從來遍界不曾藏現前大眾無不是眼開
0634b04: 心悟者且道彌陀即今說甚麼法乃擊拂子云若將
0634b05: 耳聽終難會眼處聞聲方始知。
0634b06: 臘八上堂釋迦老子當年沒志纔擬逾城早已巳失利
0634b07: 不見永嘉道江月炤松風吹永夜清宵何所為佛性
0634b08: 戒珠心地印霧露雲霞體上衣大慧道好與這老漢
0634b09: 三十棒何故不合將嘗住物入衣缽下山僧敢道大
0634b10: 慧只知其一不知其二既是招提之物人人有分又
0634b11: 爭怪得伊老僧恁麼批判大似路見不平拔劍相助
0634b12: 然雖如是待汝心肯處是我運通時。
0634b13: 師誕上堂問昔日世尊降生金蓮從地湧寶蓋自天
0634b14: 垂和尚今日華誕有何祥瑞師云日照寒光澹進云
0634b15: 畢竟與世尊是同是別師豎拂子進云恁麼則一句
0634b16: 頓開千聖眼三千里外絕淆訛師云只恐不是玉乃
0634b17: 云昔日釋迦老子道未離兜率已巳降皇宮未出母胎
0634b18: 度人已巳畢已巳是八字打開和盤托出了也若是英俊
0634b19: 道流何更忉忉然雖如是山僧見處也要諸人委悉
0634b20: 威音那畔只在目前觸目分明了無二致恁麼也得
0634b21: 不恁麼也得恁麼不恁麼總得且道山僧憑個甚麼
0634b22: 自從踏斷千差路便向毘盧頂上行。
0634b23: 元旦上堂元正啟祚本無量數萬物咸新吾道亦亨
0634b24: 應時納祐脫略聲臭慶無不宜不涉迷悟驀拈拄杖
0634b25: 云動容揚古路不墮悄然機。
0634b26: 解制上堂棲真今日大開門戶小大獅兒聽其去住
0634b27: 前途被人拶著切忌躊躇罔措直須驀面咬伊以免
0634b28: 喚作狐兔若或爪牙未全還須這裏乳哺且待氣勝
0634b29: 力強始好騰身縱步即今可有奮迅底麼拈杖卓云
0634b30: 出群須是英靈漢敵勝還他獅子兒。
0634c01: 上堂昔日黃面老子道三界無安猶如火宅眾苦充
0634c02: 滿甚可怖畏這般說話大似晴乾開水道無事設曹
0634c03: 司未免令人兢兢業業山僧則不然三界安如三禪
0634c04: 天眾樂充滿無怖畏只憑這滴真甘露四生九有悉
0634c05: 清涼卓拄杖下座。
0634c06: 上堂道遠乎哉觸事而真聖遠乎哉體之即神古德
0634c07: 如此提持雖則著磕著凜凜風生應物現形如月
0634c08: 映水其奈金屑雖貴落眼成翳若是過量人終不作
0634c09: 這般去就要識過量人麼人從陳州來不得許州信
0634c10: 為大渠璧長老繼絕上堂山僧昔居通玄也曾分燈
0634c11: 數餘不憶一燈忽滅今朝復為燃之乃舉衣拂云現
0634c12: 前大眾還見麼以此分付明輝去大千沙界永光輝。
0634c13: 上堂日日是好日時時是好時緇素參玄客任運莫
0634c14: 乖違所謂執之失度必入邪路放之自然體無去住
0634c15: 諸人還委悉麼如未委悉擲拂子云放待冷來看。
0634c16: 上堂山僧出外月餘禪房寮舍孤冷今朝法鼓聲喧
0634c17: 草木昆蟲俱惺觀音大士顏開釋迦老子歡允驀卓
0634c18: 杖云過去諸如來斯門已巳成就復卓杖云現在諸菩
0634c19: 薩今各入圓通又卓一卓云未來脩學人當依如是
0634c20: 法然雖如是若無舉鼎拔山力千里烏騅不易騎。
0634c21: 結夏上堂古人道祖師心印狀似鐵牛之機去即印
0634c22: 住住即印破如此提持大似隔靴抓癢有甚快樂處
0634c23: 山僧敢道祖師心印狀似鐵牛之機去也不印住住
0634c24: 也不印破去住聽憑伊以免其顛錯汝等諸人還甘
0634c25: 麼若或未甘三條椽下七尺單前薦取好。
0634c26: 上堂遍明禪人冒暑遠來懇請山僧舉揚般若答報
0634c27: 劬勞深恩若論此事直下無啟口處記得古德道遊
0634c28: 江海涉山川尋師訪道為參禪自從識得曹溪路了
0634c29: 知生死不相關遍明禪人還識曹溪路麼若然識得
0634c30: 不獨答報劬勞深恩亦見六祖大師面目其或未然
0635a01: 山僧不免更為指陳驀拈拄杖云水歸巨海波濤靜
0635a02: 雲到蒼梧氣象閑。
0635a03: 商尊玄長老貢法衣上堂拈起衣云須知此領闊袈
0635a04: 裟拈來不費纖毫力從今搭上左肩頭大地有情俱
0635a05: 饒益驅耕奪食乃慣嘗務要兒孫赤骨律雖然分化
0635a06: 各一方以拂子擊香几云共誦般若波羅蜜。
0635a07: 解夏上堂汝等剋期取證大似黠兒落節直饒意遣
0635a08: 情忘怎如放下安貼今朝布袋口開聽憑往南之北
0635a09: 雖然如是也須自肯何故字經三寫烏焉成馬。
0635a10: 上堂佛以一音演說法眾生隨類各得解乃舉拂云
0635a11: 汝等還見古佛面目麼擊香几云還聞說法麼若能
0635a12: 聞處精明見處透脫穢土淨邦無非正覺即此正覺
0635a13: 也須吐卻秪如薦拔一句又作麼生莫謂內宮慈氏
0635a14: 遠時聞一陣藕花香。
0635a15: 結制上堂汝等來此結制切忌以佛覓佛縱然覓得
0635a16: 相應究竟乃是自屈若是英俊道流不消彈指證入
0635a17: 然雖如是入之一字吾不喜聞。
0635a18: 上堂月半已巳前密密綿綿月半已巳後疏而不漏正當
0635a19: 十五日毋固亦毋必檀信辦香饈一飽忘得失且道
0635a20: 將何報答乃舉拂云秪將這柄越塵拂切祝檀那無
0635a21: 盡春。
0635a22: 上堂歸源性不二方便有多門所謂圓通不開生藥
0635a23: 舖單單只賣死貓頭撞著一個無思算喫著通身冷
0635a24: 汗流汝等可曾喫著也未如曾喫著慶快平生如未
0635a25: 喫著好來山僧手裏請棒喫。
0635a26: 元旦上堂正月元日群象光熙緇白大眾慶無不宜
0635a27: 山僧今讚祝遍界悉無虞且道慶讚一句如何舉揚
0635a28: 擊拂子云八方霢霂無為化四海謳歌樂太平。
0635a29: 貢法衣上堂問如何是祝壽一句師云爐煙結篆僧
0635a30: 云不會師云恰好僧禮拜師云錯乃云披福田衣坐
0635b01: 法空座梯航九有津濟四生乃舉拂云全憑這個威
0635b02: 光不向他處流轉會得途中受用不會世諦流布會
0635b03: 與不會總拈卻定動卷舒無不樂以此慶檀那壽算
0635b04: 等南嶽。
0635b05: 順治己巳丑冬受寧郡當道并諸鄉紳請住天童上堂
0635b06: 拈疏示眾云權衡佛祖丕贊宗猷惟憑這個威光便
0635b07: 爾聲和響順既然符到奉行豈可囊藏被蓋又云曹
0635b08: 溪的旨少室真機總在這裏欲令四眾普聞須煩一
0635b09: 一剖露宣畢師云宴息深村不幾時又移瓶錫入雲
0635b10: 峓非是老來無定力生平慣聽業風吹雖然如是要
0635b11: 且去而無去意住亦無住情去住儼似雲閑定動宛
0635b12: 如谷響曾無向背焉用拘留去住既不隨他卷舒畢
0635b13: 竟繇已巳正恁麼時作麼生道宿鵬欲展摩霄翅誰顧
0635b14: 奔騰六合雲。
0635b15: 住湖州府地藏禪院語錄
0635b16: 當道護法并諸鄉紳請上堂師以杖指座云從上先
0635b17: 德於這曲彔木上曲盡機宜頂一句未曾道著山
0635b18: 僧今日橫草不拈豎草不拔且貴正眼流通便陞拈
0635b19: 香祝聖畢乃云第一義諦周遍一切非染非淨非實
0635b20: 非虛五目不睹其形四辯莫談其狀非智可知非識
0635b21: 可識須是言語道斷心行處滅始有相應分所以道
0635b22: 天何言哉四時行焉地何言哉萬物生焉君何言哉
0635b23: 無為而治四海晏清群情安寢草木昆蟲無不乘其
0635b24: 恩力且道林下道人以何報答良久云蒲團燕止無
0635b25: 餘事永日寥寥賀太平。
0635b26: 上堂吾有一句普天匝地舉似諸人切莫擬議大眾
0635b27: 且道是甚麼句便下座。
0635b28: 程太守請上堂問第一義諦即不問未審人王法王
0635b29: 是同是別師云坐斷舌頭進云秪如今辰太守大人
0635b30: 請和尚唱無生曲還許學人湊泊也無師云許進云
0635c01: 恁麼則天高群象正海闊百川朝師云理合如是問
0635c02: 五派綱宗即不問大開爐韝事如何師便打進云煆
0635c03: 凡成聖又作麼生師復打進云棒頭迸出金剛眼昆
0635c04: 蟲草木盡沾恩便禮拜師云切莫詐明頭乃云今朝
0635c05: 結制起七汝等切忌外覓但捨內根外塵管取剎那
0635c06: 證入翻轉業識塵勞總成解脫道力如得執卸情忘
0635c07: 白棒還須痛喫何故真金須假紅爐煆一回入火一
0635c08: 回新。
0635c09: 上堂問鳴鐘撾鼓喚醒江畔魚龍棒喝臨時捉敗穴
0635c10: 中狐兔豎拂拈槌明甚麼邊事師云高著眼進云即
0635c11: 此一句千古希聞且道是堂奧中事門庭邊事師云
0635c12: 截舌三斷進云恁麼則苕溪波湧曹溪脈地藏今開
0635c13: 臨濟宗師云一任卜度乃云山僧橫拈楖栗無論凡
0635c14: 聖俱打雖然太煞傷慈以免說真道假怎奈知恩者
0635c15: 少負恩者多此間若有一個半個瞥爾知歸山僧未
0635c16: 肯放過何故為人須為徹殺人須見血若是英俊道
0635c17: 流自然因指識月乃舉拂云且道是指是月遂擲下
0635c18: 云相逢自有知音知何必春風動天地。
0635c19: 上堂酒肆茶坊三門佛殿萬象森羅吾道一貫二繇
0635c20: 一有一亦莫守任運度年華共慶無何有遂擊拂子
0635c21: 下座。
0635c22: 上堂倚天長劍凜凜寒威以拂子劃一劃云劃破塵
0635c23: 勞結網截斷生死根株直得上無攀仰下絕己巳躬淨
0635c24: 裸裸脫羅籠赤灑灑離向背出沒卷舒定動圓轉仔
0635c25: 細檢點將來猶未是衲僧脫略處秪如脫略一句作
0635c26: 麼生道披簑側立千峰外引水澆蔬五老前。
0635c27: 上堂不慕諸聖不重己巳靈底人始受得人天供養與
0635c28: 他佛祖為師到處為祥為瑞且道將何利物擊拂子
0635c29: 云秪憑這柄越塵拂為雨為霖遍九垓。
0635c30: 上堂問昔日棲真今朝度生未審是同是別師云橫
0636a01: 穿碧落。進云：「如何是度生境？」師云：「門臨綠水。」「如何是
0636a02: 境中人？」師云：「往來不斷。」進云：「人境已巳蒙師指示，向上
0636a03: 一句事如何？」師打一拂子，云：「喫得棒也未？」進云：「千峰
0636a04: 勢到嶽邊止，萬派聲歸海上消。」師云：「閑言語。」乃云：「無
0636a05: 垢淨戒光，遍滿河沙界。不離見聞緣，迥超聲色外。然
0636a06: 雖如是，若論過量，人亦不作此解。所謂纔有一絲頭，
0636a07: 便有一絲頭。秖如『脫盡廉纖，不涉迷悟』一句如何舉
0636a08: 揚。」驀拈拄杖，云：「一把柳絲收不得，和煙搭在玉欄干。」
0636a09: 解制。上堂：「結制三七餘日，汝等似覺頑疲。不若豁開
0636a10: 門戶，一任南北東西。倘能信腳踏著，復來呈解莫遲。
0636a11: 拶著如解翻身轉。」驀拈拄杖，云：「三臺須是大家催。」
0636a12: 師過利濟。請上堂：「緇白大眾，胸次莫惑。至道無難，唯
0636a13: 嫌揀擇。拈來便用，超宗越格。如或停機佇思，出他陰
0636a14: 界不得。且道越格一句如何舉揚。」拈杖劃一劃，云：「巨
0636a15: 靈抬手無多子，分破華山千萬重。」
0636a16: 林野奇禪師語錄卷第三
0636a17: 秀水縣秋涇太平坊信士金行室田氏唐氏
0636a18: 孫二郎。俞淨隆同室金氏法名明覺男永庚。
0636a19: 龔世華同室周氏。虞承祖同室夏明悅。金有
0636a20: 忠法名上安同室鍾氏。徐明煦母超福。施繼
0636a21: 宗同室顧氏。錢忠憲同室楊氏。梁義同室王
0636a22: 氏法名明心。周吉同室宗氏法名明慧。明宗
0636a23: 曹師。沈茂仟同室吳氏法名明源。優婆夷施
0636a24: 氏法名明明。羅門顧氏法名行明。虞道昇同
0636a25: 室鄒氏。黃門楊氏法名明心。　　眾信仝助刻
