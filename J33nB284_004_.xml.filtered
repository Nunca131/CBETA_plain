0439b01: 益州嵩山野竹禪師後錄卷四
0439b02: 中慶嗣法門人宗昇編
0439b03: 法語附小佛事
0439b04: 示蒼波西堂嵐波後堂松波堂主
0439b05: 余住昆明十有五載矣方來衲子往復不絕或至自
0439b06: 迦葉祖庭及詢其山中耆舊而滿口道山中英傑有
0439b07: 某某清況又有某某皆僧中龍象余故慕其人久矣
0439b08: 歲辛亥應大理護法之招合山皆有命請主石鐘十
0439b09: 月十五到院及閒暇從容講論一一如前僧之言暨
0439b10: 開爐日果不惜身命向山僧棒頭喝底腳去拳來際
0439b11: 會風雲乘時變化豈非赫赫祖庭濟濟多士耶況此
0439b12: 道自玄鑑古庭而後淪沒無聞亦吾人之羞也夫欲
0439b13: 大祖宗之盛業除宗社之草茅須銅頭鐵額虎驟龍
0439b14: 驤或得趙睦二州手段勤杲兩祖家風方可紹隆斯
0439b15: 道復何難乎且耳三人道行非一日也既親炙山僧
0439b16: 麈拂之下而又牢籠不住呼喚不回安得不兩手分
0439b17: 付庶師資道合授受有憑亦使人知迦葉道場儼然
0439b18: 一會未散也閣筆顧三人云儼然一會又作麼生三
0439b19: 人禮拜余復云磚頭瓦塊得大自在時侍僧請續後
0439b20: 句余又云水漲船高泥多佛大。
0439b21: 示雪可維那
0439b22: 廣維那自庚戌秋見嵩山已巳來常叩諸祖徽猷既而
0439b23: 有聞則衲僧巴鼻已巳被扭折所以當仁不讓機應詞
0439b24: 赴山僧以大器期之舊矣因更其字雪可取立雪之
0439b25: 義及隨侍雞山亦循循然稱其職且不憚寒暑而志
0439b26: 可謂高也今年又跋涉萬里再歸嵩山毫無怠意既
0439b27: 領記錄不避繁冗一日與舌侍者遠監院三五禪和
0439b28: 隨看記錄山僧遽問公長沙人也姓甚名誰廣云姓
0439b29: 岑名大蟲山僧曰既是大蟲為甚竄入僧舍廣云無
0439b30: 入不自得隨聲便喝山僧曰雖然子早契三十了也
0439c01: 廣云禍事禍事便禮拜遠監院同舌侍者喜而錄出
0439c02: 以陳山僧山僧曰擿之舌侍者向前云休擿休擿法
0439c03: 地不安振動和尚山僧大笑而已巳。
0439c04: 示大旭
0439c05: 在嵩山時大旭禪人將大理諸護法及松長老諸山
0439c06: 命來邀余主法石鐘經歲餘始應茲約來張是席念
0439c07: 伊冒雪披霜幾受辛苦相隨登踄無倦怠不辭勞且
0439c08: 往往殷勤懇切請益從上宗乘極則所以開爐日當
0439c09: 昜法戰不避利害余將告去出紙一幅索余法言為
0439c10: 道截徑余憫求道之志堅且銳故向馬頭栽角龜背
0439c11: 插毛他日死中活來痛罵山僧有日在。
0439c12: 示法輪
0439c13: 諸佛法印非從人得日用尋常閒一動一靜一理一
0439c14: 事一切處一切時討箇下落始信飯是米做然說箇
0439c15: 下落早是頭上添頭了也不見道佛之一字吾不喜
0439c16: 聞說箇佛字漱口三日雖然如是未免法堂前草深
0439c17: 一丈而學人之志荒矣何也若是過量人向生佛未
0439c18: 形已巳前薦得尤訶為途轍何況說是心是佛邪法輪
0439c19: 還諦信得及麼○無始至終只是者箇剔起眉毛仔
0439c20: 細看去。
0439c21: 示南指都寺
0439c22: 此事如總攝常住相似一年之計無過早完國稅始
0439c23: 免催科之繁國稅既早完納然後方理佛前香燈僧
0439c24: 眾日費勿論巨細一一在胸中他人則弗知也其茶
0439c25: 鹽醬醋一切資身之具或長或短或用不用利鈍得
0439c26: 當多寡得宜則智愚賢不肖之慮亦自省也倘私其
0439c27: 情隱其蔽則智愚賢不肖未免相怨嫉矣我既尊賢
0439c28: 容眾為法忘軀興道德舉仁義衲子自然望風而至
0439c29: 又烏可與區區稗販同日語也南指都寺乞法言因
0439c30: 書數言為叢林之盛事知此可學道矣。
0440a01: 示大一
0440a02: 有祖以來不立文字語言單提格外鉗錐但有問便
0440a03: 與驀頭一擊更不如何若何只要指出當人脫脫灑
0440a04: 灑的受用上至諸佛下及含靈皆承此段風光然此
0440a05: 段風光雖歷塵沙劫無染無污無修無證只為情生
0440a06: 智隔想變體殊沈薶五陰山不覺不知動與妄想俱
0440a07: 故有輪轉耳大一禪人不憚勞苦請法石鐘因示燦
0440a08: 祖極大同小不見邊表極小同大忘絕境界倘識得
0440a09: 此事畢竟亦不是別家鬼神茶飯。
0440a10: 示至善
0440a11: 惟善為寶天帝亦以十善而攝伏眾天人且如世間
0440a12: 匹夫匹婦或有語言講論稍盡其理亦必稱善或隱
0440a13: 惡而揚善或聞善則喜之數又經云梵音慰喻我善
0440a14: 哉釋迦文此皆世間善若上根利智善惡都莫思量
0440a15: 豈不大丈夫故六祖問明上座不思善不思惡阿那
0440a16: 箇是上座本來面目明從斯悟入至善禪人與麼參
0440a17: 究倘究之了不可得雖不中不遠矣禪人以為然不。
0440a18: 示嚴如
0440a19: 王老師道喚作如如早變了也你看他古人向萬仞
0440a20: 崖頭把人一推要伊深深到底此是真參實悟出格
0440a21: 高流所以出言亦必然合轍到得者裏方能把手上
0440a22: 高臺步在青山外故曰大丈夫須向異類中行始得
0440a23: 嚴如究吾祖之道乞石鐘一言以故乃書此相助倘
0440a24: 朝於斯夕於斯猛然覷得破亦自然是隨分納些些
0440a25: 之功業也如今樂見王老師麼牯牛左肋上溈山一
0440a26: 箇僧。
0440a27: 示善知
0440a28: 般若無知無所不知又道知之一字眾玅之門眾禍
0440a29: 之門然不是不知而說無知如善知眾藝南詢一人
0440a30: 而已後來有箇地藏問法眼行腳事作麼生曰不知
0440b01: 曰不知更親切眼從此悟入廣禪衲持一幅索石
0440b02: 鐘書入道之徑並賜一字余問汝名誰耶曰廣曰
0440b03: 其義云何曰取智慧曰如何是智慧唯唯因使人
0440b04: 研墨書善知二字付之忻然作禮求錄此言為他
0440b05: 日券盍謂能發他百姓日用而不知之旨也。
0440b06: 示允中
0440b07: 不在內不在外不在中間如其心然惟精惟一允執
0440b08: 厥中未發謂之中說似一物即不中然則凡聖之理
0440b09: 小異大同惟在操捨之間日用之際無纖介梗塞無
0440b10: 毫髮可爽不必安排亦自然百發百中矣佛邪祖邪
0440b11: 聖邪凡邪僧邪俗邪三宗五教邪諸子百氏邪玄玅
0440b12: 機關邪然亦在其中矣亦可謂允中也。
0440b13: 示良知
0440b14: 總角時從二老人邊聞念佛三昧比長見吾家老幼
0440b15: 賢愚悉尊此善然易信而難得旨趣盍念佛者皆隨
0440b16: 聲相應未深究淵源習以為常又有一種最下或為
0440b17: 應對之詞或為朋誓之意或為募化之唱或為談笑
0440b18: 之柄譬夫盲者不睹其照實非日月之咎盲者自障
0440b19: 爾殊不知此念佛三昧最易最簡隨其根而生善因
0440b20: 所以永明龍樹馬鳴中峰唯贊此三昧狂禪無識將
0440b21: 古德金石之言以自蔽復蔽人也念佛堂良知索書
0440b22: 且請開示余曰如母憶子如子憶母子母同憶則有
0440b23: 兩得相見之日不然則否而亦徒自勞也倘若更看
0440b24: 念佛的是誰猛然捉得住始笑山僧饒舌。
0440b25: 示天性
0440b26: 衲僧家十箇有五雙相逢便逞驢脣馬嘴盍學得一
0440b27: 肚子餿禪到處打機鋒扯葛藤瞞神嚇鬼欺忤良善
0440b28: 誑惑閭閻說相似語搭儱侗印寫偈傳書以為印證
0440b29: 烏乎是何妖魅之所著波旬之托跡邪如來常言假
0440b30: 我衣服稗販如來佛語皇皇豈欺人哉若真正道流
0440c01: 定不入此一類真如師子遊行不假伴侶象王回顧
0440c02: 百獸潛蹤亦使神鬼欽仰天龍訶護決不以一元字
0440c03: 腳薶沒後昆若秦鏡當臺狐怪自不能潛伏矣者裏
0440c04: 還有聖凡人法可做勾當不天性禪人其勉之。
0440c05: 示本寂副寺
0440c06: 本來無物何處惹塵寂然不動感而遂通到了者裏
0440c07: 賢邪聖邪僧邪俗邪蠢動含靈邪莫不承此恩力即
0440c08: 賣生薑漢使戒和尚重之豈外是乎所以能左右僧
0440c09: 規毘贊法化致於數米量鹽出內取與倘一一收拾
0440c10: 得來始信兒孫滿天下之記不是過也亦或人天推
0440c11: 出綱紀互陳龜鑑叢林格則群聽與從上老古錐爭
0440c12: 行伍定可否復何難哉實皆自性流出秉受師承豈
0440c13: 比泛常徇情作弊者同日語也所謂家肥生孝子國
0440c14: 霸有謀臣。
0440c15: 示法藏
0440c16: 名山大川絕有高尚之士隱跡其間是知世出世利
0440c17: 己巳利人比比皆是總之道在日用則動靜閒忙不可
0440c18: 不急著眼覷倘覷來覷去日久月深如貓捕鼠諸根
0440c19: 順向擬無不中否則全沒交涉矣所以古人有言舉
0440c20: 措看他上流莫漫隨於庸鄙僧問古德學人沒奈何
0440c21: 時如何德云老僧也沒奈何和尚因甚沒奈何德云
0440c22: 我若奈何拈過汝沒奈何德山又道仁者莫錯問取
0440c23: 以為知解老漢不能入拔舌地獄此一問答直下了
0440c24: 徹如擊石火閃電光絕非依他作解障自悟門者可
0440c25: 能萬一也不然有甚了期法藏禪人秉慧劍乘願力
0440c26: 殷勤懇切真學之志士名山大川高尚人也山僧為
0440c27: 虛空安柄書此言付之他日有問從上宗乘極則但
0440c28: 向道乘閒倚杖松閒立笑問客從何處來。
0440c29: 示智足
0440c30: 學道人為將相所不能為況世閒位望邪比見一種
0441a01: 咬豬狗漢向方冊上記持一肚子禪或向人口嘴邊
0441a02: 拾得一分次唾便以為千了百當卻來魔昧人家男
0441a03: 女多多和和取便過日所以見他明眼宗師不得又
0441a04: 有一種口舌利便道某是某宗某是某派誑哄閭閻
0441a05: 取笑有識終日隨邪逐惡捏出許多枝枝葉葉來嗚
0441a06: 呼是何魑魅之為祟邪辛亥冬放蒲團於石鐘大覺
0441a07: 寺智足白余求指示余恨孤陋寡聞不能作長句將
0441a08: 陸路所見聞的錄以為示雖以為塞責然亦有好處
0441a09: 何也欲辨邪正自此始矣既以余言為當或地一
0441a10: 聲方知老漢無一法與人雖然不入虎穴不得虎子
0441a11: 若真達不疑之地廓若太虛還知麼陣雲橫海上拔
0441a12: 劍攪龍門。
0441a13: 示道悟巨雍侍者
0441a14: 如欲博綜宗乘必須先去意識然後眼空四教情忘
0441a15: 百氏虛其心實其腹瀟瀟灑灑若點太清之雲隱隱
0441a16: 濃濃似觸虛庭之翠遇境逢緣虛而靈寂而玅咳唾
0441a17: 落金珠動靜散飄霧野馬也佛眼難窺其際象王也
0441a18: 蝦蟹豈當其流所以出家事非將相之所能為者此
0441a19: 也昔如來棄珍御如脫敝屣視寶位若縣贅疣直入
0441a20: 雪山食麻食麥期了斯事安能以一文字腳撈摝眾
0441a21: 生使越諸塵累哉雖以無量法門範模三界梯杭九
0441a22: 有如日縣空似風撼樹無物不彰無物不矚隨其根
0441a23: 性示以法乘皆事不得已巳而為之義寧有實也不觀
0441a24: 之古人乎天地同根萬物一體作麼生得到同根一
0441a25: 體地位一月千江不是喻得來的著實參去。
0441a26: 示谷弘侍者
0441a27: 學道流忘形骸絕嗜慾離見取損所益不惜寒暑不
0441a28: 辭苦饑向冰山雪嶺林下水邊尋訪高流親近知識
0441a29: 求一言半句可了我平生大事然後於行住坐臥處
0441a30: 不期然而然撞著磕著可謂得也至於喜怒哀樂貪
0441b01: 瞋癡愛不待遣而自然亦無繫絆矣古不云乎舉措
0441b02: 看他上流莫謾隨於庸鄙此之謂也自古弘通祖道
0441b03: 莫不秉此鐵石心肝勇猛志向亦不怕八風鼓蕩直
0441b04: 待縣崖攃手後蹋著祖翁者片田地始信幾度賣來
0441b05: 還自買為憐松竹引清風不是虛語。
0441b06: 示道平谷應
0441b07: 舉世間人學佛滿世間皆是其中求一二深究此道
0441b08: 者半箇也無大約盡是虛假不過鬧鬨以度歲月而
0441b09: 已巳至於本分事上實未知下落在不觀之古人乎趙
0441b10: 州四十年不雜用心八十尚乃行腳盍為生死事切
0441b11: 利物心堅所以收功大非同小可故出言吐語如銀
0441b12: 山鐵壁見者卒難趨向叢林目為趙州關豈虛言哉
0441b13: 今天下為人師者莫不拈提以示人從伊示處悟入
0441b14: 去者十箇有五雙皆是得力的倘依而行之終不相
0441b15: 賺汝還肯麼不許夜行投明須到。
0441b16: 示念佛堂超宇
0441b17: 乾坤之內宇宙之間中有一寶祕在形山阿呵呵莫
0441b18: 錯認好石鐘如此亦似提棒喚犬按牛喫草若是久
0441b19: 參道流聞與麼事便好驀面相唾雖然石鐘猶向伊
0441b20: 道且緩緩是則也是你試把將那箇來看更若眼目
0441b21: 定動便好驀頭大棒然而者棒也有賞也有罰是伊
0441b22: 委悉麼橫按莫邪全正令太平寰宇斬癡頑。
0441b23: 示念佛堂靈光
0441b24: 人為萬物靈故靈莫人若也百丈常言靈光獨耀迥
0441b25: 脫根塵豈不直截哉又不見他雲門大師道知是般
0441b26: 事拈放一邊然後向者邊行履有僧問如何是透法
0441b27: 身句門云北斗裏藏身雲門恁麼道是者邊語是那
0441b28: 邊語又問如何是佛門云乾屎橛是直截語是汙怪
0441b29: 語靈光禪者要見雲門麼倘見得雲門則念佛也是
0441b30: 參禪也是何謂犀因翫月紋生角象被雷驚華入牙。
0441c01: 示含中
0441c02: 石鐘門下也無許多禪教人參只就人人本有之物
0441c03: 箇箇不無之理以示導之倘於此處會得便是真禪
0441c04: 也然而不見之古人乎香林二十年尚乃走作趙州
0441c05: 十八上便解作活計豈與枯禪默照者同日而語邪
0441c06: 抑用此以惺後人邪高上之士自不取相似語藏在
0441c07: 胸中以為己已有若如此名為運糞入皮袋故五祖常
0441c08: 言汝等諸人諸方參得的盡是琉璃瓶子禪不消老
0441c09: 僧一椎粉碎了也所以東山而後子孫昌盛盍得之
0441c10: 有本不然何有今日也還知下載清風一段受用麼
0441c11: 磨房酒肉與胭粉逢著鄉人唱巴歌。
0441c12: 示頂目
0441c13: 應對之餘禪坐之暇而常疑著箇雞山及乎到此見
0441c14: 山之峻秀水之清潔松森森而蒼崖岌岌而赤洞壑
0441c15: 瀰渺雲澗潺湲四時花木之繁萬岫煙雲之幻名藍
0441c16: 鐘鼓之清越蔀屋茶煙之篆籀燈火相接雞犬相聞
0441c17: 真林下之美出塵之樂回視紅塵則霄壤矣所以古
0441c18: 人住山有二或大事未明或佛祖因緣未透故隱居
0441c19: 山林以便深操力討直俟猛然桶底子落不期然而
0441c20: 然可謂得也頂目禪人其勉乎哉。
0441c21: 示知本
0441c22: 學道之士如人捉賊先知賊之所在然後掃其巢穴
0441c23: 蕩其窩家不待更設籬塹而六門無擾矣主人公無
0441c24: 畏矣記曰君子務本先德曰既得本不愁末而務本
0441c25: 得本之人安肯棄本逐末以自昧邪法法爾頭頭爾
0441c26: 物也境也動也靜也明也暗也收放卷舒縱奪殺活
0441c27: 無非本地風光到此豈非埽蕩之功業也本來不生
0441c28: 何者受滅更不消安頓隨緣放曠任性適時不是聖
0441c29: 賢了事凡夫其非本也歟其非本也歟然喚作本早
0441c30: 不本矣畢竟喚作甚麼道道。
0442a01: 示淨我
0442a02: 得山之靈故其人秀而淨我生長此山豈非鍾此山
0442a03: 之靈乎夫雞山天下之宗山也而名在天下故天下
0442a04: 之人莫不仰之然能至此山之頂者幾人哉猶之乎
0442a05: 法門得人難守道難而行道又難學道人住深山隱
0442a06: 蘿薜非其人莫能住所以住此山行此道者又難於
0442a07: 明道時也若齷齷齪齪勞勞碌碌安能有志相砥礪
0442a08: 此道邪是以山林之士有山林之樂也所謂佛子住
0442a09: 此地則是佛受用不然徒自勞困於道何益哉古人
0442a10: 有言生死未明莫住山住山轉見增煩惱然住者不
0442a11: 住者皆是病畢竟如何淨我試斷看。
0442a12: 示元極
0442a13: 欲明箇事元自本有既曰本有因甚被人問著則目
0442a14: 瞪口呿恰似木石相似及見他人所為而又卻似明
0442a15: 白卻似知有且畢竟過在於何過在有佛有祖有禪
0442a16: 有道及落在見聞覺知殊不知此見聞覺知元來是
0442a17: 極則中事但過在未曾於見聞覺知之先著得眼所
0442a18: 以為見聞覺知昏擾擾不能青楚有此大病也有者
0442a19: 道元初實無而今卻有然元初實無無箇甚麼而今
0442a20: 卻有有箇甚麼請從此究之究之無地正好向石鐘
0442a21: 手裏請棒喫何也藥弗瞑眩厥疾弗瘳。
0442a22: 示淨光
0442a23: 淨極光通達是先佛極則之談於此潔白地上薶沒
0442a24: 許多英傑之士盍人之力至此便休不能前至寶所
0442a25: 可不痛哉不見莫守寒巖異草生坐卻白雲宗不玅
0442a26: 此真刺骨之言也何不向一切處放教自在去古人
0442a27: 有言舉不顧即差互擬思量何劫悟殊不知煩惱無
0442a28: 明幻化空身使當人直下了知方知無始至今無第
0442a29: 二人第二見不住彼岸不離此岸隨其所得到處優
0442a30: 游一語一默一動一靜無不從淨光處來到此卻來
0442b01: 觀世間由如夢中事淨光以為何如。
0442b02: 示通洪
0442b03: 洪波浩浩白浪滔滔雖則衲僧行履正眼看來總沒
0442b04: 交涉何故鼻祖西來早成途轍何況旂鼓相當遞相
0442b05: 傳受列派分宗轉成窠臼邪者裏若實有禪與人參
0442b06: 有道與人學是爬糞塗人面孔了也天下老和尚只
0442b07: 是教伊休去歇去一念萬年去向水邊林下取性度
0442b08: 時非有別法嵩少常言諸佛法印非從人得此則和
0442b09: 皮骨剖露與人也還知麼泉通仄徑清如洗松滿縣
0442b10: 巖翠欲流。
0442b11: 示允目
0442b12: 自到山中百有餘日及乎回思若彈指頃耳雖朝見
0442b13: 紅霞逐日滾滾金丸暮見碧雲開月遙遙玉碗今日
0442b14: 明日豈有別見哉更有鳥啼巖畔猿嘯樹梢三三兩
0442b15: 兩跏趺磐石語山谿鳥獸之靈觀草木煙花之幻或
0442b16: 謂萬物皆備於我也或謂水鳥樹林皆念佛或謂會
0442b17: 無情說法過水而悟厥旨或謂轉山河為自己踢指
0442b18: 而契真宗山僧不覺失笑偶允目禪人索書乃錄斯
0442b19: 遊戲三昧以與之允目以為何如。
0442b20: 示無外
0442b21: 趙州道箇無早是無事生事豈容無為天地之母於
0442b22: 其閒哉至或曰無相身中有相身或曰無中有路出
0442b23: 塵埃或曰莫謂無心便是道無心猶隔一重關此無
0442b24: 字有三二十年沒奈何者從上許多骨骨董董崖崖
0442b25: 柴柴都從者無字中流出所以超佛越祖接物利生
0442b26: 難逃箇無字還信得及麼千聖共傳無底缽不從蔥
0442b27: 嶺帶將來。
0442b28: 示非臺
0442b29: 禪和子明此事須是生鐵鑄就全鋼打成的方有入
0442b30: 處若是三日風兩日雨又怎怪得山僧不然且作箇
0442c01: 行腳僧不論祁寒溽暑向湖南河北或江西浙東或
0442c02: 嚴下冢閒尋箇頂門有眼肘後有符的得真開示猛
0442c03: 然識得者隨緣任性歌詩誦偈禪坐壁觀冷處著得
0442c04: 眼來自然不受人瞞也卻來行住坐臥不即不離處
0442c05: 亦自然七花八裂可謂龍吟雲起虎嘯風生坐斷報
0442c06: 化佛頭豈不快哉。
0442c07: 示道拙
0442c08: 張拙秀才因禪月大師指參石霜石霜問秀才何姓
0442c09: 云姓張名拙霜云覓巧了不可得拙自何來拙忽有
0442c10: 省你看他古人行箇方便不妨奇特如順水行舟自
0442c11: 然附流而去更不如何若何如此使人直下無疑豈
0442c12: 有他哉只是一箇真實便到如此地步然未悟也只
0442c13: 是箇張拙既悟也只是箇張拙就裏淆訛畢竟在甚
0442c14: 麼處於斯明得透得方是縣崖攃手拌得命來忽地
0442c15: 矢口道著箇非拙非巧自是醒醒田地他時後日不
0442c16: 受人瞞也噁噁。
0442c17: 示廓清
0442c18: 此事須是自悟如人喫飯須要食飽方休久久不懈
0442c19: 此志自然日滋月盛積功累行亦似登山頂努力者
0442c20: 先到若稍懈怠不惟退去亦且生疲厭也如此安能
0442c21: 克證此道使佛法卒有靈驗邪所以道參禪須要切
0442c22: 海底撈明月摹著石獅子摩尼光皎潔廓清以為何
0442c23: 如咄白日挑燈讀此銘字字何曾有此說。
0442c24: 示大用
0442c25: 欲識大道真體不離聲色言語若如是解諸法常現
0442c26: 前矣且如何是現前的法莫是青山綠水翠竹黃花
0442c27: 雀噪鴉鳴牛行虎視擔囊負缽瞻風撥草問玅問玄
0442c28: 示境示機叫去呼來生擒活捉千般說萬般喻小中
0442c29: 現大大中現小麼正眼看來總沒交涉何也大用現
0442c30: 前不存軌則。
0443a01: 示普祕
0443a02: 如來有密語迦葉不覆藏既不覆藏而十箇五雙問
0443a03: 著不知者何也打初不遇作家到底翻成骨董看他
0443a04: 嚴昜尊者問趙州一物不將來時如何州云放下著
0443a05: 昜云一物不將來放下箇甚麼州云放不下擔取去
0443a06: 昜從此悟入此打頭遇著作家自然合轍的樣子也
0443a07: 普祕欲明大事須向放不下擔取去處著眼始得。
0443a08: 示普諝
0443a09: 棒頭取證喝下承當終是泥裏洗土何況奇言玅句
0443a10: 四六對偶一一精緻一一古奧為學人作則也又況
0443a11: 進前退後左之右之隔夜送語百度思維當我宗門
0443a12: 極則事也正是韓盧逐塊真可憐也不見道擊石火
0443a13: 閃電光猶遲八刻才落擬議白雲萬里矣倘能七尺
0443a14: 單前三條椽下朝參暮請忘疲忘倦時時爾刻刻爾
0443a15: 忽地撞斷眉毛原來原來不待山僧說自然是
0443a16: 也。
0443a17: 示道獻
0443a18: 衲僧家朝遊南天台暮宿北五臺不是神通玅用亦
0443a19: 非法爾如然能與雲門睦州把臂的自然慶快平生
0443a20: 也如何是佛乾屎橛或盞子撲落地楪子成七片或
0443a21: 見成公案放汝三十棒此等提唱早是借花獻佛明
0443a22: 眼道流向未舉已前薦得猶遲八刻何況過江來不
0443a23: 然向自己已腳根下眉毛上看是甚麼道理忽然踢著
0443a24: 腳指撲斷眉毛忍痛不暇又向誰說來。
0443a25: 示克證
0443a26: 欲斷生死根株向佛未出世祖未西來時一眼覷定
0443a27: 如貓捕鼠如雞伏卵定動他不得遺時他不得又如
0443a28: 截流而渡已巳離此岸未達彼岸中道忽然水漲若不
0443a29: 努力必不濟矣所以古人有克期取證非畫地為牢
0443a30: 無過要真實了道耳若是丈夫氣宇不入此限矣在
0443b01: 自信自度所謂生知也豈區區尋行數墨而謂虛度
0443b02: 此光陰邪不然向自己巳腳跟下覷得破始知一大藏
0443b03: 教言詮不及千七百則提掇不起言詮不及提掇不
0443b04: 起畢竟是箇甚麼。
0443b05: 示道定巨清
0443b06: 欲達此事在徹骨徹髓悟去方可與向上人把握接
0443b07: 談即墾土耕煙非戚戚於貧賤也滾在朱紫隊中亦
0443b08: 非岌岌於富貴也況世間浮名浮利而蕩吾真性邪
0443b09: 只恐不能發久遠志不能造此真域耳若是操則存
0443b10: 舍則亡之夫中甚麼用邪須要立堅固志發勇猛心
0443b11: 內則不喘外如牆壁四威儀中不舍晝夜魔自不侵
0443b12: 神自恬氣自和四大安六根靜心王樂定慧一則百
0443b13: 千神通無量玅用頭頭物物自然得玅也宜慎之。
0443b14: 示道弘僧珠
0443b15: 道在見聞覺知道乃萬物之本道可道非常道又道
0443b16: 天下之達道也道無明暗道貫古今道同日月道在
0443b17: 邇求諸遠道之所存人能弘道道由心學道在聖傳
0443b18: 諸如此豈道聽而塗說者同日而語邪道得也三十
0443b19: 棒道不得也三十棒速道速道。
0443b20: 示谷震
0443b21: 風入松濤即應理之必然也聲入谷響即答事之必
0443b22: 然也理事無礙一行三昧也理隨事變事逐理融縱
0443b23: 橫隨流之道也水流溼火就燥雲從龍風從虎事事
0443b24: 無礙之道也見色明心聞聲悟道遇境逢緣忘情息
0443b25: 慮是平常心之道也如洪鐘之在架大扣則大鳴小
0443b26: 扣則小鳴不扣則不鳴實應機之道也衲僧家既聞
0443b27: 此道放下要包便能安穩任是佛來祖來亦只不顧
0443b28: 況世間塵勞事乎。
0443b29: 示廓拙
0443b30: 佛法世法非如非異聖見凡見不即不離會則三界
0443c01: 為家似小歇場不會四生是宅如大牢獄者箇事當
0443c02: 人面門常放光明通天徹地自不覺知盍業識茫茫
0443c03: 無本可據耳若是生死心切四威儀中不舍晝夜時
0443c04: 刻提持無一纖豪間斷忽然覷破無始至今只是者
0443c05: 箇自今以後更不作佛法世法聖見凡見連此覷破
0443c06: 的都莫思量任他八風搖鼓不動此是死中活來且
0443c07: 活來時作麼生眉毛原在眼上。
0443c08: 示廣璽
0443c09: 從上祖翁者片田地不離三界不別三界上上根器
0443c10: 入荒田不揀信手拈來草明歷歷黑桼桼放光動地
0443c11: 無位真人乾屎橛麻三斤殿裏的總是總不是總難
0443c12: 逃者片田地總隨其根性各得生長若是蹋毘盧頂
0443c13: 上行自然閉門造車出門合轍不入此限亦可到處
0443c14: 與人解粘脫縛去且還收得元本契書麼。
0443c15: 示會友
0443c16: 尋明師訪良友無過為生死事大非謂財利而形此
0443c17: 結托亦非世俗輩身衣口食不完不充作此故態先
0443c18: 德常言寧可失信於天下不可失信於朋友盍處友
0443c19: 之道貴在誠信所以勢至稱為良友先德又言非良
0443c20: 友勿親非知識勿近楞伽以智慧辯才為難能法華
0443c21: 以智慧難解難入德山棒臨濟喝雖慧莫能了安得
0443c22: 不尋良師友為我解此感哉然而了徹此事非向上
0443c23: 人不能明向上事且如何是向上事揭開千聖眼坐
0443c24: 斷五家宗。
0443c25: 示念佛堂近微大德
0443c26: 先佛以悲願故於塵沙劫示現受生設諸方便意在
0443c27: 利生為極務所以廣開定慧誘引群迷八萬法門門
0443c28: 門相攝權實雙運頓漸並顯此實方便中接引觀根
0443c29: 逗教機智不齊又假念佛三昧為直截之徑度險之
0443c30: 梯不論貧賤不擇榮枯但取其志倘疑信相半則往
0444a01: 生時自歸上中下品此又豈非志之差別信之淺深
0444a02: 邪皆根有頓漸力有利鈍實非先佛有此程限於利
0444a03: 濟之途也至於從上有異香滿室蓮華化生彌陀如
0444a04: 來親迎觀音勢至親接其載諸典籍者舊也又若晉
0444a05: 之遠公明之雲棲皆得淨土之力禪燈中如永明諸
0444a06: 禪師無不共相贊揚寧非實事乎余住雞足解制後
0444a07: 二日獅子林念佛堂近微老宿索余示禪淨兩門因
0444a08: 書大略以告之云耳至若念佛三昧日輪縣鼓水結
0444a09: 琉璃七種樹八德池頻伽共命鳥能出微玅音晝夜
0444a10: 不息於濁劫世中作諸饒益見者聞者無不愛樂自
0444a11: 有經文明正余不復贅也時侍僧在傍問古德道佛
0444a12: 之一字吾不喜聞又作麼生余豎起筆云會麼僧云
0444a13: 不會余曰相隨來也。
0444a14: 示澹空
0444a15: 澹空自鶴慶來中途被人劫去衣物淨身至石鐘見
0444a16: 山僧於聲遠樓雖劫去衣物而絕無慍色求法益堅
0444a17: 余熟視之然後從容而告曰烏乎末法時代惜財守
0444a18: 物何翅蚖蛇戀穴其輕財重道為法忘軀者尟矣況
0444a19: 不辭勞苦勤勤懇懇求出世法乎此百中得一耳然
0444a20: 未到歇休田地可即去邪實出事不得已巳也乃索法
0444a21: 言為進道之階昔僧問古德家賊難防時如何德云
0444a22: 識得不為冤只此一言可終身疑去。
0444a23: 示拙虛
0444a24: 先德道寧可永劫沉淪不向諸聖解脫此語直切簡
0444a25: 易此可與知者道難與愚人言所以無智人前莫說
0444a26: 斯經此是文殊普賢大人境界惟聖乃知須是與丹
0444a27: 霞雲門把臂臨濟德山為伍方纔步得青霄外坐上
0444a28: 毘盧頂向無影林中高縣日月照破情根立地成佛
0444a29: 且畢竟承誰恩力待汝有箇轉身時向汝道。
0444a30: 示蒼奇關主
0444b01: 山僧三十六至滇今年半百過也雖風雲際會一時
0444b02: 而履荊棘冒弓矢橫身冰稜側足劍刃是非煩惱似
0444b03: 轉風輪終不之顧者盍志在恢弘祖道耳汝既秉夙
0444b04: 因欲究此事在關內不可須臾懈志恐失出家利也
0444b05: 山僧開法鬼方每常引演祖喻賊兒相似何也盍此
0444b06: 喻極直截若依而行之決不相賺。
0444b07: 小佛事
0444b08: 為何門解氏太孺人舉火生以不生生浮雲點太清
0444b09: 死以不死死紅輪下昆水生也不道死也不道信手
0444b10: 拈來草你如不信待解氏孺人放火光三昧看遂擿
0444b11: 下火苣。
0444b12: 入櫬者一片田地分付來多時源自威音以前芳流
0444b13: 慈氏而後四維絕回互八表沒遮攔七賢欲扣無門
0444b14: 五眼擬窺難見此是原本契書付與解氏孺人向無
0444b15: 陰昜地上住此無縫塔所謂佛子住此地則是佛受
0444b16: 用。
0444b17: 為廖宗巨舉火玉屏山說心說性發明劫前未兆之
0444b18: 機蘇家村論要論玄收放目前已巳彰之印已巳彰之印
0444b19: 未兆之機壁立儼然姑置勿問而火燄與三世諸佛
0444b20: 說法三世諸佛立地聽以何為驗以火炬云玄沙
0444b21: 道的玄沙道的。
