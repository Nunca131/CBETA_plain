0590a04: 
0590a05: 
0590a06: 成唯識論音響補遺卷第四〔龍躬〕
0590a07: 
0590a08: 清武林蓮居　紹覺大師　音義
0590a09: 新伊大師　合響
0590a10: 法嗣智素　補遺
0590a11: △八識食體三初引經證有。
0590a12: 又契經說一切有情至彼識食體不應有故。
0590a13: 音義　初引經。食者資益義。任持義。由此食故。能
0590a14: 持三界有情身命。故云皆依食住。若無下。證有第
0590a15: 八。
0590a16: △次依義廣釋二初通明四食相二初總標。
0590a17: 謂契經說食有四種。
0590a18: 補遺　瑜伽第二卷云。六種依持。第六食依持。謂
0590a19: 四食。一段食。二觸食。三意思食。四識食。為諸有情
0590a20: 任持身故。是名依持。又第五十七卷云。經言有四
0590a21: 種食。皆能長養諸根大種。謂由此四食。長養五色
0590a22: 根。及意根。并根所依所有大種。
0590a23: △次別釋四初段食。
0590a24: 一者段食變壞為相至以變壞時色無用故。
0590b01: 合響　段謂分段。一分一段可飲啜故。變壞為相
0590b02: 者。謂此段食。必假吞咽後變壞已巳。方為食相。謂欲
0590b03: 下轉釋。欲界繫者。謂段食唯欲界有。香謂馨香之
0590b04: 氣。味謂甘辛等味。觸謂冷熱等觸。大論云。是故段
0590b05: 食三處所攝。變壞時能為食事者。瑜伽第六十六
0590b06: 卷云。由香味觸。若正消變。便能長養。不正消變。乃
0590b07: 為損減。若諸段物。於吞咽時。令心歡勸喜諸根悅豫。
0590b08: 當於爾時。不名段食。但名觸食。若受用已巳。安隱消
0590b09: 變。增長喜樂。於消變時。乃名段食文。由此下簡非。
0590b10: 又瑜伽云。不立色處。由彼要至味勢熟等變壞之
0590b11: 位。方損益故。食色雖美。以變壞時。色無用故。開蒙。
0590b12: 問此段食以何為體。答謂香味觸三塵為體。問色
0590b13: 聲二塵何不為體。答眼耳二識。離中取境。色聲二
0590b14: 塵。不與根合。不能資得諸根大種。故不為體。鼻舌
0590b15: 身三。合中取境。境與根合。故能資得諸根大種。所
0590b16: 以三塵偏為食體。問段食以何為相。答變壞為相。
0590b17: 謂香味觸變壞之時。方能資長諸根大種文。清涼
0590b18: 問。食為對身根。亦對餘根。答先資身根為資養已巳。
0590b19: 後資養餘根。以發識明利。
0590b20: 補遺　瑜伽卷第五云。復次飲食受用者。謂三界
0590b21: 將生已巳生有情壽命安住。此中當知觸意思識三
0590b22: 種食故。一切三界有情壽命安住。段食一種。唯令
0590b23: 欲界有情壽命安住。復於那落迦有情。有微細段
0590b24: 食。謂腑臟中有微動風。由此因緣。彼得久住。餓鬼
0590c01: 傍生人中。有麤段食。為作分段。而噉食之。復有微
0590c02: 細食。謂住羯邏藍等位有情。及欲界諸天。由彼食
0590c03: 已巳。所有段食。流入一切身分支節。尋即消化。無有
0590c04: 便穢。
0590c05: △二觸食。
0590c06: 二者觸食觸境為相至及順益捨資養勝故。
0590c07: 音義　觸即行心所。能令心等觸境為相。謂有
0590c08: 下轉釋。有漏觸者。簡非無漏識相應觸。攝受喜等
0590c09: 能為食事者。瑜伽第五十七卷云。觸能攝受若喜
0590c10: 若樂若捨一分捨通違順。此與喜樂俱順益一分。由此復能攝益
0590c11: 諸識。由攝益故。復能長養諸根大種文。此觸下簡
0590c12: 別。宗鏡第五十卷云。此觸食體。皆通八識。雖通與
0590c13: 諸識相應。屬六識者。食義偏勝。以所觸之境。相麤
0590c14: 顯故。別能攝受喜樂受故。能生順益身之捨故。是
0590c15: 偏勝義。七八俱觸。境微細故。全不能生喜樂受故。
0590c16: 雖生捨受。但不為損而非益故。由此義顯觸生憂
0590c17: 苦。非順益捨。即非食體。不資養故文。如見色愛著
0590c18: 名食。觀戲劇等終日不食而不饑。皆觸食義也。
0590c19: △三思食。
0590c20: 三意思食希望為相至意識於境希望勝故。
0590c21: 補遺　意思者。謂有漏意會思。若在意地。能會境
0590c22: 思。此行中思。別境中欲。二數俱轉。能希望彼可
0590c23: 愛境故。由希望故。便能長養諸根大種。雖思與欲
0590c24: 俱轉。唯云思食者何也。開蒙。問欲何非食。答思慮
0591a01: 益根。非欲能故。問請舉思慮為食之事。答如懸砂
0591a02: 療饑。望梅止渴。此皆由思資益根大。即其事也。問
0591a03: 思亦行。八識皆具。何識思是。答第六偏勝。
0591a04: △四識食。
0591a05: 四者識食執持為相至一類相續執持勝故。
0591a06: 補遺　瑜伽第九十四卷云。四者識食。能執受諸
0591a07: 根大種識。由能執受諸根大種識故。令彼諸根大
0591a08: 種并壽及煖與識。不離身為因而住。是故說識名
0591a09: 彼住因文。開蒙云。由前三食勢分力故。識能資養
0591a10: 諸根大種。方為食事文。此識下簡自體。即自證分。
0591a11: 問一言其識。必通諸識自體。識義既同。何獨第八
0591a12: 名為識食。答唯第八識一類相續。執持偏勝故。
0591a13: △三結判二初約三科判。
0591a14: 由是集論說此四食至令不壞斷故名為食。
0591a15: 音義　三蘊五處十一界攝者。清涼鈔云。段食是
0591a16: 色蘊。觸思是行蘊。識食如名。段是香味觸三處。觸
0591a17: 思是法處。識是意處。段攝三界。觸思法界。識七心
0591a18: 界六識界。及意根界。此四下結。
0591a19: △次約三界判。
0591a20: 段食唯於欲界有用至而依識轉隨識有無。
0591a21: 音義　所言欲界者。謂有飲食睡眠淫欲。色無色
0591a22: 界。無此三故。故段食唯欲界有用。觸思二法是
0591a23: 行攝。雖通三界。無相應之識。此二亦無。故隨六識
0591a24: 而為有無。識食故。略不言之。
0591b01: 補遺　隨識有無者。如初禪。無鼻舌二識。則無鼻
0591b02: 舌二識相應觸思二食。唯有眼耳身及與意識相
0591b03: 應觸思二食。二禪以去。無前五識。但有意識相應
0591b04: 觸思二食。無想天。無第六識。則無相應之食。雖有
0591b05: 七八二識相應觸思。而食義不勝。但有識食也。
0591b06: △次別明識食體二初簡轉識非識食體二初正
0591b07: 簡。
0591b08: 眼等轉識有間有轉至一切有情皆依食住。
0591b09: 音義　先標。謂無下釋。先明無心位有間。設有下。
0591b10: 次明有心位有轉。謂所依之根不同。所緣之境不
0591b11: 一。性有善惡。界有三界。地有九地。如此種種有轉
0591b12: 易故。諸有下。結難小乘。
0591b13: △次斥異四初破過未識等為食。
0591b14: 非無心位過去未來至如空等非食性故。
0591b15: 音義　彼計云。無心位中雖現無識。由過去未來
0591b16: 有識。及有心所。即以此為食。亦何不可。奚必用第
0591b17: 八為識食耶。故立量破云。過去未來識等是有法。
0591b18: 非無心位為食宗。因云彼非現常無體用故。喻如
0591b19: 空華。設有下縱破。謂過未識。設有體用。而非現在。
0591b20: 亦非食性。為食事者。必現在故。
0591b21: △二破入定心等為食。
0591b22: 亦不可說入定心等至過去非食已巳極成故。
0591b23: 音義　入定心等者。謂定前加行心及心所。恐彼
0591b24: 轉計加行心等。為無心位有情之食。故破云。亦不
0591c01: 可說云云。
0591c02: △三破不相應行為食。
0591c03: 又不可說無想定等至不相應法非實有故。
0591c04: 音義　恐彼復計云。以經言禪悅為食。無想滅盡
0591c05: 二定。是不相應行故。可即為彼入二定者之食。故
0591c06: 破云。又不可說等。何者。不相應行。段等四食所不
0591c07: 攝故。又不相應行。依色心分位假立。離於色心。非
0591c08: 實有體故。
0591c09: △四破第六意識為食二初敘。
0591c10: 有執滅定等猶有第六識於彼有情能為食事。
0591c11: △次破三初總斥指廣。
0591c12: 彼執非理後當廣破。
0591c13: 合響　後廣破中。只破滅定中有第六識。
0591c14: △次約義別破三初破無漏識為食。
0591c15: 又彼應說生上二界至於彼身命不可為食。
0591c16: 音義　彼應說者。反詰。彼謂滅定有第六識為食。
0591c17: 若滅定人生上二界。第六意識。起無漏心時。有漏
0591c18: 第六已巳無。爾時應說以何為食。恐彼計云。即以無
0591c19: 漏意識為食。故破云。無漏識等云云。應知未證轉
0591c20: 依。所有身命。盡屬有漏。設以無漏意識。持彼身命。
0591c21: 則障治相違。故云破壞有故。
0591c22: △次破有漏種為食。
0591c23: 亦不可執無漏識中至不能執持有漏種故。
0591c24: 音義　恐彼救云。無漏識中。有有漏種。即此漏種
0592a01: 能為彼食。所以不壞有漏身命。破云。亦不可執等。
0592a02: 無漏下出意。謂無漏識。猶如涅槃。清淨無染。不能
0592a03: 持彼有漏雜染種故。漏種尚無。以何為食。
0592a04: △三破身命互為食。
0592a05: 復不可說上界有情至眾同分等無實體故。
0592a06: 音義　復恐救云。上界有情。以身持命。以命持身。
0592a07: 即互為食。破云。四食不攝彼身食命食故。又無色
0592a08: 界現無色身。彼有情命無能持故。以何為食。眾同
0592a09: 分等。如彼命根。無實體故。亦不能持身。
0592a10: △次明異熟是識食體二初正釋。
0592a11: 由此定知異諸轉識至一切有情皆依食住。
0592a12: △次通妨。
0592a13: 唯依取蘊建立有情至當知皆依示現而說。
0592a14: 音義　問一切有情。皆依食住。佛亦依食。應是有
0592a15: 情。釋云。唯依有漏。建立有情。佛無有漏。非有情攝。
0592a16: 又問。經云眾生無上者佛是。豈非有情。釋云。說為
0592a17: 有情依食住者。應知皆依示現說故。
0592a18: △三總結證成。
0592a19: 既異熟識是勝食性彼識即是此第八識。
0592a20: △九滅定有心三初引經證有。
0592a21: 又契經說住滅定者至不離身識不應有故。
0592a22: 音義　初引經。宗鏡第四十七卷釋云。入滅定聖
0592a23: 人。身語心行。無不皆滅。出入息是身加行。受想是
0592a24: 心加行。尋伺是語加行。此三加行。與第六識相應。
0592b01: 在滅定中皆悉滅故。而壽不滅者。即第八識種上。
0592b02: 有連持一報色心不斷功能名壽。亦不離煖者。煖
0592b03: 觸是第八相分。即此二法。皆不離第八識。既在滅
0592b04: 定中。六識身語心行。皆悉不行。而有壽煖在者。明
0592b05: 知即是第八識。與壽煖為依。若無下。證有第八。
0592b06: △次依義廣釋二初明滅定有第八識三初依義
0592b07: 明滅定有識二初明定中第八為不離身識。
0592b08: 謂眼等識行相麤動至依何而說識不離身。
0592b09: 音義　先順明。住滅定者。轉識必滅。若不下反顯。
0592b10: 不離身識。定是第八。若不許者。彼契經中。依何義
0592b11: 說識不離身。
0592b12: △次破後時還起名不離身識。
0592b13: 若謂後時彼識還起至如壽煖等實不離身。
0592b14: 音義　先牒計。恐救云。滅定者。初入定時。滅彼六
0592b15: 識。後出定時六識還起。如隔日瘧。瘧雖暫愈。病根
0592b16: 仍在。名不離身。彼識亦爾。是則下破。若後還起。名
0592b17: 不離身。契經不應說心行滅。何者。識與想等。起滅
0592b18: 必同。若謂識滅後時還起。名不離身。心行雖滅。後
0592b19: 亦還起。寧不同識名不離身耶。壽煖諸根。應亦如
0592b20: 識。滅已巳還起。若爾正入定時。竟同死屍。便成大過。
0592b21: 曾見有人。壽煖與諸根既滅。復得生乎。故應許有
0592b22: 第八。實不離身。則無是過。
0592b23: △次據理破滅定無識三初破全無識。
0592b24: 又此位中若全無識至豈得說為住滅定者。
0592c01: 音義　謂此位中。彼識皆滅。不許第八。則全無識。
0592c02: 若全無識。應如瓦礫之非情。經中何得說為住滅
0592c03: 定有情耶。
0592c04: △次破無異熟識。
0592c05: 又異熟識此位若無至離託餘身無重生故。
0592c06: 合響　彼何所屬者。滅定位中。既不許有能持之
0592c07: 識。住滅定者。諸根壽煖悉皆敗壞。契經所說不離
0592c08: 身識。竟何屬耶。何者。識離此身投託他身。無復重
0592c09: 來生此身故。
0592c10: 補遺　前執無識則諸識全無。故以瓦礫為破。此
0592c11: 執無識但無異熟。顯有第六出定還起。故以無識
0592c12: 執持諸根壽煖為破。
0592c13: △三破無持種識。
0592c14: 又若此位無持種識至受熏持種亦已巳遮故。
0592c15: 合響　初直以後識無種破。過去下。展轉遮破。
0592c16: △三立量顯滅定有識。
0592c17: 然滅定等無心位中至決定有識實不離身。
0592c18: 音義　量云。住滅定等無心位中。定實有識。具根
0592c19: 壽煖。有情攝故。如有心位。由斯下結顯。
0592c20: △次破滅定有第六識二初約名位破二初約名
0592c21: 二初正破。
0592c22: 若謂此位有第六識至此定亦名無心定故。
0592c23: 音義　初牒計。亦不下破。意明若有第六。不名無
0592c24: 心定。所謂無心者。是無第六。既有第六。何名無心。
0593a01: 前云後當廣破。即指此下之文。
0593a02: △次破救。
0593a03: 若無五識名無心者至如五識身滅定非有。
0593a04: 音義　謂彼救云。名無心者。唯無前五。非無第六。
0593a05: 應一下。破云。應一切定。皆名無心。何者。九次第定。
0593a06: 皆無五識。非唯滅盡定也。意識下。立量例破。謂無
0593a07: 五識。意識亦無。以第六同五轉識攝故。量云第六
0593a08: 意識滅定非有。攝在六轉識中故。如五識身。
0593a09: △次約位。
0593a10: 或此位識行相所緣至可了知識入此定故。
0593a11: 音義　初立量順明。非第六識。若此下反顯。此位
0593a12: 若有可知識者。則同餘位。非滅定位攝。本為下。出
0593a13: 其所以。
0593a14: △次約心所破二初總徵。
0593a15: 又若此位有第六識彼心所法為有為無。
0593a16: △次別破二初約有心所破三初標違教名。
0593a17: 若有心所經不應言至又不應名滅受想定。
0593a18: 音義　若有心所。違經所說。心行皆滅。有心所故。
0593a19: 則有受想。亦違此名滅受想定。
0593a20: △次釋違教名三初破唯滅受想二初救。
0593a21: 此定加行但厭受想至說心行滅何所相違。
0593a22: 音義　初救無違名失。意謂。此定在加行前。但厭
0593a23: 受想麤動。故在定中。唯受想滅。而得名為滅受想
0593a24: 定。受想下。救無違教失。謂受想二法。資助心強。諸
0593b01: 心所中。獨名心行。說心行滅。有餘心所。寧得違經。
0593b02: △次破。
0593b03: 無想定中應唯想滅至此二滅時心亦應滅。
0593b04: 音義　舉例破云。若汝謂滅定加行。但厭受想。故
0593b05: 此定中唯滅受想。是則無想定前。但厭想故。應唯
0593b06: 滅想。不滅餘所。然汝不許無想定中唯想滅者。此
0593b07: 亦應然。故受想滅。餘亦應滅。既唯下。例破無識。受
0593b08: 想二法。既助心強。此二滅時。心亦應滅。何執此位
0593b09: 有第六識。
0593b10: △次破心不同行亦滅二初救。
0593b11: 如身行滅而身猶在寧要責心令同行滅。
0593b12: 音義　救者意謂。如身之加行雖滅。而身不滅。心
0593b13: 亦如是。雖心行滅。而心不滅。寧要責心令同行滅。
0593b14: △次破二初以語行對破。
0593b15: 若爾語行尋伺滅時語應不滅而非所許。
0593b16: 音義　若如汝謂。身行滅時。而身猶在。例心行滅。
0593b17: 而心不滅。亦應語行尋伺滅時。語亦不滅。然滅定
0593b18: 有語。汝非所許。以此推之。故不應將心行。例同身
0593b19: 行也。
0593b20: △次明行有不。
0593b21: 然行於法有非至許如思等大地法故。
0593b22: 補遺　初泛明行有不。法有滅不滅故。不可
0593b23: 一例同也。法者通指身語心法。非行下次轉
0593b24: 釋。先釋非行滅。法或猶在。謂出入息是身法行。
0593c01: 以非行所攝故。行雖滅而身法猶存也。次釋
0593c02: 行滅時法定隨滅。謂尋伺是語法加行。受想是心
0593c03: 法加行。然皆行所攝故。尋伺若滅。語法定無。受
0593c04: 想滅時。心法寧存。許如思等大地法者。此且就小
0593c05: 乘意。義引餘部所許思等大地法。證成受想是
0593c06: 行攝。俱舍頌云。受想思觸欲。慧念與作意。勝解三
0593c07: 摩地。於一切心。俱舍疏云。此言大地者。目受想
0593c08: 等十心所也。以受想等。通三性等一切心品故。名
0593c09: 為大地者。行處即目心王。是諸心所行處。故名為
0593c10: 地。法之一字。還目心所。是大地之法文。此中引證
0593c11: 之意。以受想是大地法故。是行所攝。又以受想
0593c12: 例同尋伺。尋伺於語。是行攝。彼若滅時。語定無
0593c13: 故。前云尋伺滅時語應不滅。而非所許。如何受想
0593c14: 滅時。獨許心在。同是行法故。彼既不爾。此云何
0593c15: 然。
0593c16: △三結。
0593c17: 受想滅時心定隨滅如何可說彼滅心在。
0593c18: △三受想與思等互破二初以受想例思等亦應
0593c19: 滅。
0593c20: 又許思等是大地法至如何可言有餘心所。
0593c21: 音義　此例同展轉皆無。以破有餘心所。謂汝宗
0593c22: 既許思等是大地法。受想滅時。思等亦應皆滅。以
0593c23: 同是大地法故。大地法既滅。則信等善法。貪等不
0593c24: 善法。此位亦無。何者。非行滅。餘可在故。如何可
0594a01: 說唯滅受想有餘心所。
0594a02: △次以思等例受想應不滅三初例難。
0594a03: 既許思等此位非無至想亦應生不相離故。
0594a04: 音義　此以有則俱有為難。故以思等例破受想。
0594a05: 不應獨無。同是大地法故。又此下。復約依緣展轉。
0594a06: 明有受想。意謂。既有思等。必應有觸。以觸是諸心
0594a07: 所之生緣故。既有其觸。受想非無。如何可言受想
0594a08: 獨滅。有餘心所。
0594a09: △次轉救。
0594a10: 如受緣愛非一切受至由斯所難其理不成。
0594a11: 音義　先舉例云。如受緣愛。有受起愛。有受不起
0594a12: 愛。非一切受皆能生愛。故觸緣受。例亦應然。
0594a13: △三復破。
0594a14: 彼救不然有差別故至受與想俱其理決定。
0594a15: 音義　彼救不然者。謂觸緣受。受緣愛。不可為例。
0594a16: 何者。有差別故。謂佛下。出差別所以。言無明觸者。
0594a17: 謂與無明相應觸也。謂有經中佛自簡別。諸受生
0594a18: 起有二種緣。有依無明觸生。有依明觸生。唯無明
0594a19: 觸所生諸受為緣。能生愛支。非明觸也。故云。非一
0594a20: 切受皆能起愛。曾無有處簡觸生受。何觸生受。何
0594a21: 觸不生受。是故不可為例。故若下。結成前難。
0594a22: △三結違教名。
0594a23: 或應如餘位受想亦不滅至亦不得成滅受想定。
0594a24: 音義　量云。受想是有法。此位亦不滅宗。因云。執
0594b01: 此位中有思等故。喻如餘位。若不許滅。仍違教名。
0594b02: △次約無心所破二初正破二初約王所例破二
0594b03: 初正例無所亦應無王。
0594b04: 若無心所識亦應無至如色等法亦非心故。
0594b05: 音義　若無心所。意識應無。不見下。以四因證成。
0594b06: 餘心。謂第六之餘。指眼等五識。此且就小乘言也。
0594b07: 餘行。謂餘識相應行等。心與心所不相離故。
0594b08: 行心所滅。心法必滅故。此與諸識例同意識應
0594b09: 無也。受等應非大地法者。謂若有心而無心所者。
0594b10: 受等應非大地法攝。以不能一切心故。此識應
0594b11: 非相應法者。如心所引起心王時。心王是相應法。
0594b12: 今若心所滅而心王獨存。此識應非相應法故。若
0594b13: 許此識非相應法。則此意識應無心所。同所依根。
0594b14: 同所緣境。同時。同事。便如色等亦非心故。量云。此
0594b15: 識應無所依。緣等亦非心故。如色等法。
0594b16: △次反例有王亦應有所二初正例。
0594b17: 又契經說意法為緣至如何有識而無心所。
0594b18: 音義　先引經。若此下。以經義責破非理。
0594b19: △次遮救二初遮定位三和不生觸等二初牒救
0594b20: 詞。
0594b21: 若謂餘時三和有力至不成生觸亦無受等。
0594b22: 音義　餘時簡非定時。謂餘時根境識三。更相隨
0594b23: 順有力故。能成觸生觸能起受等。由此定前加行
0594b24: 之時。厭患心所。故於定位。三和無力。無如是事。
0594c01: △次破斥。
0594c02: 若爾應名滅心所定如何但說滅受想耶。
0594c03: 音義　謂既由定前厭患心所。故在定位三事無
0594c04: 能。不生觸等。是則應名滅心所定。如何但說滅受
0594c05: 想耶。
0594c06: △次遮依前所厭不違定名二初牒救詞。
0594c07: 若謂厭時唯厭受想至依前所厭以立定名。
0594c08: 音義　意謂。受想若滅。餘之心所皆滅。今但依定
0594c09: 前所厭。唯是受想。故唯名為滅受想定。
0594c10: △次破斥。
0594c11: 既爾此中心亦應滅至不爾如何名無心定。
0594c12: 音義　若謂既厭受想。此二滅故。餘所隨滅。則心
0594c13: 亦應滅。何者。所厭俱故。如餘心所。若言唯滅心所
0594c14: 而心不滅者。如何名此為無心定耶。
0594c15: △次約三性推破二初徵。
0594c16: 又此定位意識是何。
0594c17: △次破二初正破二初破染無記。
0594c18: 不應是染或無記性至非救寂靜翻起散故。
0594c19: 音義　此定位中。若有意識。於三性中。為是何性。
0594c20: 此意識不應是染。或無記性。何者。凡諸善定位中。
0594c21: 無此染與無記事故。若此定心是染無記。餘時意
0594c22: 識染無記心必有心所。此位既爾。應亦有心所。則
0594c23: 違汝執無心所義。又在定前。本為厭染而修善定。
0594c24: 不應厭善起染等故。本厭勞慮而住滅定。非求寂
0595a01: 靜。翻起散故。
0595a02: 補遺　染通二性。謂不善與有覆無記。又云。或無
0595a03: 記性者。無記有四。謂威儀。工巧。變化。果報也。此中
0595a04: 或無記性者。指威儀等三種。下文出其因曰。諸善
0595a05: 定中無此事故。不曰性而曰事者。正以事義。則該
0595a06: 攝不善有覆。及餘三種無記。不該果報無記者。如
0595a07: 攝論云。果報無記。即是阿黎耶識。以小乘不信故。
0595a08: △次破善性三初破相應善。
0595a09: 若謂是善相應善故應無貪等善根相應。
0595a10: 合響　俱舍論第十三卷云。相應善者。謂彼相應。
0595a11: 以心心所。要與慚愧善根相應。方成善性。若不與
0595a12: 慚等相應。善性不成。如雜藥水文。謂若定位意識。
0595a13: 是相應善。應與無貪等善根相應。則違汝執無心
0595a14: 所義。攝論云。應有善根相應過故。
0595a15: △次破自性勝義善。
0595a16: 此心不應是自性善至非善根等及涅槃故。
0595a17: 合響　俱舍論云。自性善者。謂慚愧根。以有為中。
0595a18: 唯慚與愧及無貪等三種善根。不待相應。及餘等
0595a19: 起。體性是善。猶如良藥。勝義善者。謂真解脫。以涅
0595a20: 槃中最極安隱。眾苦永寂。猶如無病文。違自宗者。
0595a21: 謂小乘亦立意識。是相應善。非自性善根等。亦非
0595a22: 涅槃勝義善。故云違自宗。
0595a23: △三破等起善。
0595a24: 若謂此心是等起善至如何善心由前等起。
0595b01: 合響　俱舍論云。等起善者。謂身語業不相應行
0595b02: 三業中。意業。名相應行。身語二業。名不相應行。行即業也。三業皆以思為體。然思與意相應。名相應行。身
0595b03: 語是思遊履處。名不相應行以是自性。及相應善。所等起故。如良
0595b04: 藥汁所引生乳文。文中初牒計。理亦下破。違自宗
0595b05: 者。謂若定心是等起善。由加行善根所引發故者。
0595b06: 則與汝宗所說相應力故心得成善相違。如餘善
0595b07: 心。不名等起。善心無間等者。謂善心無間必滅。或
0595b08: 起善心。或起染無記心。如何可由前念等起。故集
0595b09: 論云。謂從善無間不善性生。不善無間善性復生。
0595b10: 從二無間無記性生。乃至云出世無間世間生等。
0595b11: △次結斥。
0595b12: 故心是善由相應力至寧說此心獨無心所。
0595b13: 音義　謂此心是善。既非自性勝義。及等起善。必
0595b14: 由相應力故。而得成善。是故定有相應信等善根。
0595b15: 寧說有心而無心所。
0595b16: △次結破。
0595b17: 故無心所心亦應無。
0595b18: △三總結證成。
0595b19: 如是推徵眼等轉識至無想等位類此應知。
0595b20: 合響　先證結問。既有第八。何名無心定耶。答宗
0595b21: 鏡第五十卷云。滅定等位。稱無心者。未必全無。成
0595b22: 業論云。心有二種。一集起心。無量種子集起處故。
0595b23: 二種種心。所緣行相。差別轉故。滅定等位。第二心
0595b24: 闕。故名無心。如一足。闕餘足故。亦名無足文。無
0595c01: 想下。例餘四位。攝論第三卷云。如世尊說。識不離
0595c02: 身。此說果報識。何以故。由有種子故。後出定時。生
0595c03: 起識。從此而生。此能依所依。一切時。如是而生。雖
0595c04: 加功用。不能令其相離。何以故。比於世間中。從生
0595c05: 至終。更互不相離。一切共生。無有能拔其能依。令
0595c06: 離所依。譬如四大及四大所造。心法亦爾。無有道
0595c07: 理令其相離。留心獨在。若言從所依。拔除能依不
0595c08: 可得。但以想受。是過患故。唯此二法不現非餘。此
0595c09: 亦不成。何以故。非一切處行者。此中不有故。經說
0595c10: 滅盡定中識不離身者。即是成就阿賴耶識是有。
0595c11: 以世尊說。識不離身故。若離果報識。餘識不成。何
0595c12: 以故。由滅盡定。對治生起識故。以是寂靜故。
0595c14: 又契經說心雜染故至彼染淨心不應有故。
0595c15: 合響　初引經。宗鏡第七十五卷。引神鍇和尚解
0595c16: 云。心者是第八識。由其識內持染淨種子。種子遇
0595c17: 緣。即能招苦樂兩果。果起由心。此是總報主真異
0595c18: 熟識。識中能含藏善不善業種子。然識體因中。唯
0595c19: 無覆無記性。為含藏染淨業種故。若無下。證有第
0595c20: 八。
0595c21: △次依義廣釋二初總釋。
0595c22: 謂染淨法以心為本至心受彼熏持彼種故。
0595c23: 合響　宗鏡第四十七卷云。以心為本者。即一切
0595c24: 染淨。有為無為法。皆以第八識為根本。依心而住
0596a01: 者。即前七現行。皆依第八識而住。受彼熏者。即第
0596a02: 八識。受彼前七識熏。持彼種者。即第八識。能持前
0596a03: 七三性染淨種子。
0596a04: △次別釋二初約雜染釋二初標。
0596a05: 然雜染法略有三種煩惱業果種類別故。
0596a06: 合響　宗鏡第七十六卷云。一煩惱雜染。即是見
0596a07: 修煩惱。二業雜染。一切善不善總報業。三果雜染。
0596a08: 即三界總別。報異熟果。
0596a09: △次釋二初明無第八煩惱無因。
0596a10: 若無此識持煩惱種至諸已巳斷者皆應起故。
0596a11: 音義　界地往還者。界謂三界。地謂九地。往者謂
0596a12: 離下染而生上界。還者謂報盡還來散入諸趣。若
0596a13: 無此識持煩惱種。善心後起。諸煩惱。皆應無因。何
0596a14: 者餘法不能持彼種故。過未心等。無實體故。若諸
0596a15: 煩惱。無因而生。則無三乘聖果。何者已巳斷煩惱。復
0596a16: 應起故。
0596a17: △次明無第八業果無因二初正明業果無因失。
0596a18: 若無此識持業果種至煩惱亦應無因生故。
0596a19: 音義　異類法者。上下界地。業果相望。染淨不同
0596a20: 故。名異類法。即六道善惡業果也。諸業果者。下界
0596a21: 下地之業果也。如頭藍。弗久受非想之報。若無
0596a22: 此識持欲界業果種子。後則不應受飛狸之身。此
0596a23: 且約上界起下。下界起上准知。餘種餘因前已巳遮
0596a24: 故者。謂或執異因生異性果。或執色心。互為因緣
0596b01: 或執餘法。能持種子。前諸文中已巳自遮故。若諸下
0596b02: 以世例出世。煩惱亦應無因生者。恐謂業果必由
0596b03: 煩惱而生。入無依聖人已巳無煩惱業果。云何復生。
0596b04: 故云煩惱亦應無因而生。
0596b05: △次兼明有支不成失。
0596b06: 又行緣識應不得成至此不成故後亦不成。
0596b07: 音義　行謂正感後世善惡之業識。謂本識內親
0596b08: 生當來異熟果。攝異熟識種。既無第八。則無受熏
0596b09: 法。第六造引業時。不熏當來異熟識種故。行緣識
0596b10: 不得成。若言轉識受熏能持種子。前已巳遮故。若言
0596b11: 結生染識為行緣識。結生染識非行感故。結生染
0596b12: 識者。依中有位。託母胎時。有愛恚。俱染汙。第六名
0596b13: 染識。一念染心。即繫屬彼名結生。應說下。謂行緣
0596b14: 識既不成。應說行緣名色。設爾何失。時分懸隔。無
0596b15: 緣義故行緣識約現在。第六造業熏種時。說名色依。當來胎中現起次第故。云時分懸隔。
0596b16: 謂行緣識既不得成。後諸有支。亦不得成故。云此
0596b17: 不成故。後亦不成。
0596b18: △次約清淨釋二初標。
0596b19: 諸清淨法亦有三種世出世道斷果別故。
0596b20: 合響　宗鏡第七十五卷云。一世間淨。即是伏惑
0596b21: 道。二出世間淨。謂無漏。三所斷果清淨。即所證理。
0596b22: 補遺　一切所修。事戒事禪及有漏聞思修。資糧
0596b23: 加行位中。是世間清淨道聖位。所修無漏根。後二
0596b24: 智。是出世清淨道。擇滅無為。有餘無餘涅槃。是所
0596c01: 證斷果。前雜染法中。煩惱及業。是集諦。果即苦諦。
0596c02: 此中二道。即道諦。斷果即滅諦。世出世間。一切因
0596c03: 果。皆不離第八識也。
0596c04: △次釋二初明無第八淨道無因二初總明清淨
0596c05: 道無因失。
0596c06: 若無此識持世出世至所依亦應無因生故。
0596c07: 音義　異類心者。以世間道。望出世間道。出世間
0596c08: 道。望世間道。名異類心。起彼淨法。皆應無因者。且
0596c09: 如須陀洹等已巳見道竟。復起修道。或時出觀。則起
0596c10: 世間道心。後入觀時。則起出世間道心。此由第八
0596c11: 識。執持出世心等種子故。後時還起。若無此識起
0596c12: 則無因。餘法持種前已巳遮故。若二下例。無餘依聖
0596c13: 人。亦應還生二道所依。謂身智恐謂淨道。必依身
0596c14: 智而起。彼無餘依聖人。已巳無所依身智。云何復起
0596c15: 二道。若二道既可無因而生。則所依身智。獨不可
0596c16: 無因生乎。故曰。所依亦應無因生故。
0596c17: △次別明出世道無因失。
0596c18: 又出世道初不應生至是則應無三乘道果。
0596c19: 音義　謂初果見道。出世淨心。由本有無漏種子
0596c20: 生。若無第八持彼法爾無漏種子。出世道心。初不
0596c21: 應生。若謂從聞熏習生。出世道何必法爾種子。理
0596c22: 亦不然。其聞熏習。猶屬有漏。其類定別。只可作出
0596c23: 世淨道增上緣。非彼淨道正因故。若出世淨。道無
0596c24: 因而生。便同外道自然生。非識中種子所生故。故
0597a01: 前文云。諸有情有無漏種。不由熏習法爾成就。後
0597a02: 勝進位熏令生長。無漏法起。以此為因。無漏起時。
0597a03: 復熏成種。若但聞熏所成。非淨種生者。則非無始
0597a04: 依附本識法爾種故。初不下結過。三乘道果。謂三
0597a05: 乘菩提也。
0597a06: △次明無第八斷果不成二初正釋。
0597a07: 若無此識持煩惱種至依誰由誰而立斷果。
0597a08: 音義　斷果謂涅槃由能斷道斷。此第八識中。煩
0597a09: 惱種子。由斯證得轉依斷果。若無此識。持煩惱種
0597a10: 涅槃樂斷果。亦不得成。謂道下出其所以。謂聖道起
0597a11: 時。所有煩惱種。現俱非有故。云何現行。非有染淨
0597a12: 二心。不俱起故。云何種子非有道相應心。不持彼
0597a13: 種故。何者。自性相違如涅槃故。若言去來識等及
0597a14: 聖道得。或復餘法。能持彼種。理不成故。既無下結
0597a15: 過。所斷謂煩惱。能斷謂觀智。二皆叵得。謂依誰所
0597a16: 斷。由誰能斷。而立轉依斷果。
0597a17: 補遺　二種淨道是智德。是所生得。故有種子。滅
0597a18: 諦涅槃是斷德。是所顯得故。唯約煩惱種子有無。
0597a19: 以立斷德差別。不可謂。斷德亦自有種子也。故云
0597a20: 所斷能斷無。依誰由誰而立斷果耶。
0597a21: △次破救。
0597a22: 若由道力後惑不生至皆已巳無因永不生故。
0597a23: 補遺　先牒救詞。則初下破初道。謂初入聖位見
0597a24: 道時。後諸煩惱謂修道所斷俱生惑。初見道時。唯
0597b01: 斷分別現起。纔入聖流。直至八地已巳後。俱生斷盡。
0597b02: 方成無學。若由道力。後惑不生即立斷果。是則纔
0597b03: 得初果。即證無學。何者。以無第八含藏雜染種子。
0597b04: 後諸煩惱皆已巳無因。永不生故。
0597b05: △三總結證成。
0597b06: 許有此識一切皆成唯此能持染淨種故。
0597b07: △三指廣結略。
0597b08: 證有此識理趣無邊恐厭繁文略述剛要。
0597b09: 音義　此結顯。正理十章。
0597b10: △三總結勸信。
0597b11: 別有此識教理顯然諸有智者應深信受。
0597b12: 補遺　此結應前文。證有本識。初徵答總標。云何
0597b13: 應知此第八識離眼識等。有別自體。聖教正理為
0597b14: 定量故。中間引教。顯理廣釋已巳竟故。此結云別有
0597b15: 此識教理顯然。釋初能變竟。
0597b16: △次第二能變三初結前問後。
0597b17: 如是已巳說初能變相第二能變其相云何。
0597b18: △次舉本頌答。
0597b19: 頌曰次第二能變至阿羅漢滅定出世道無有。
0597b20: 開蒙問解二能變有幾門義。答有十門。一釋名門
0597b21: 次第至末那。二所依門依彼轉。三所緣門緣彼。四體性門思量
0597b22: 為性。五行相門思量為相。六染俱門四煩惱至愛。七餘相應門
0597b23: 及餘觸等俱。八三性門有覆無記攝。九界繫門隨所生所繫。十伏
0597b24: 斷門阿羅至無記攝有。
0597c01: △三末論釋成二初正釋頌文九初釋名門二初
0597c02: 正釋。
0597c03: 論曰次初異熟能變識至恒審思量勝餘識故。
0597c04: 合響　末那。具云訖利瑟吒耶。末那此云染污意。
0597c05: 開蒙云。第七相應立號。由與四惑相應。號曰末那
0597c06: 末那二字。通漏無漏。
0597c07: 補遺　宗鏡第五十二卷云。恒審思量者。此簡第
0597c08: 八前六識。恒者不間斷。審者。決定執我法故。問第
0597c09: 八亦無間斷。第六決定有思量。何不名意。答有四
0597c10: 句。一恒而非審第八恒無間斷。不審思量我法故。
0597c11: 二審而非恒即第六。雖審思量而非恒故。不名意
0597c12: 也。前五俱非非恒非審。第七俱攝而恒審故。獨名
0597c13: 意也文。
0597c14: △次簡異二初徵。
0597c15: 此名何異第六意識。
0597c16: △次釋二初約離合釋唯異第六。
0597c17: 此持業釋如藏識名至故於第七但立意名。
0597c18: 補遺　此謂第七持業釋者。六離合釋云。如說藏
0597c19: 識藏取含藏用。識取了別用。此二同一所依二用同。依
0597c20: 一自證分體藏即識故。名為藏識同依。持業釋。第七亦
0597c21: 然。思量名意識。亦思量識即意故。持業釋也。量云。
0597c22: 此末那意識。是有法。持業釋宗。識即意故。因喻如
0597c23: 藏識。彼謂第六依主釋者。又六離合釋云。謂所依
0597c24: 為主如說眼識。識依眼起。即眼之識。故名眼識。舉
0598a01: 眼之主。以表於識。故名依主。第六亦然。識依意起。
0598a02: 即意之識。識異意故。依主釋也。量云。彼第六意識。
0598a03: 是有法。依主釋宗。識異意故。因喻如眼識等。然諸
0598a04: 下明聖教立名。無相濫義。
0598a05: △次以標意名總異餘七。
0598a06: 又標意名為簡心識至為近所依故但名意。
0598a07: 音義　初約心識簡。謂第八名心積集。義勝前六
0598a08: 名識。了別義勝第七。二義既劣。是故不名心識。但
0598a09: 目為意。或欲下約所依簡。謂眼識近所依。既名為
0598a10: 眼。乃至身識近所依既名為身。此與第六意識。為
0598a11: 近所依故。但名意。
0598a12: △二所依門三初正釋此識所依二初標。
0598a13: 依彼轉者顯此所依。
0598a14: △次釋二初釋依彼二初總明依藏識。
0598a15: 彼謂即前初能變識聖說此識依藏識故。
0598a16: 音義　謂此第七所依。即第八識。以聖慈氏說。此
0598a17: 末那。依藏識故。
0598a18: △次別明依種現二初解唯依種。
0598a19: 有義此意以彼識種至為俱有依方得生故。
0598a20: 音義　此師。謂此第七。唯以第八識種為所依。此
0598a21: 無下釋出依種。非現之意。
0598a22: △次解依種現。
0598a23: 有義此意以彼識種至為俱有依方得生故。
0598a24: 音義　此師意。明第八種現。俱為第七所依。雖無
0598b01: 下出須。依。現之所以。謂第七識體。雖無間斷。聖道
0598b02: 起時。而因中有轉染。易淨之義故。必假彼現。為俱
0598b03: 有依。方得生起。
0598b04: △次釋轉義。
0598b05: 轉謂流轉顯示此識恒依彼識取所緣故。
0598b06: 音義　准古疏釋云。流是相續義。轉是生起義。謂
0598b07: 此恒。依第八或種或現相續生起。即取所依而為
0598b08: 緣故。
0598b09: △次傍論諸識所依二初略釋三初釋。
0598b10: 諸心心所皆有所依然彼所依總有三種。
0598b11: △次釋三初因緣依。
0598b12: 一因緣依謂自種子至離自因緣必不生故。
0598b13: 合響　宗鏡第七十二卷云。即種子依此因緣者。
0598b14: 對果得名。因即是緣。即不取因由之義。此因。是果。
0598b15: 之所依故。即現行名果。能生種子。名因緣。又因者。
0598b16: 是現行果之因。緣者。即此因。有親生現行果之用
0598b17: 名緣。問因緣依。與因緣何別。答依狹緣寬。若因緣
0598b18: 即有三義。一種引種。二種生現。三現熏種。若因緣
0598b19: 依。即唯取種生現。一義是真因緣依。若種生種。但
0598b20: 名因緣。不得名依。以異念因果故。即前念無體非
0598b21: 依。定須同時。問且如現熏種。亦是同念因果。何不
0598b22: 為依。答現熏種。雖同念。然闕因沉。隱果。顯現義。亦
0598b23: 非因緣依。故知唯取真因緣義名依。都具三義。名
0598b24: 因緣依。一是主即種是主。二因沉。隱果。顯現。即簡
0598c01: 現熏種。三因果同時。即簡種生種。問此種子。為因
0598c02: 緣依體者。取何法為能依。答諸有為法。皆託此依。
0598c03: 即一切有為緣。生法色之與心。皆須託自種為依。
0598c04: 有此種故。一切色心現行。方始得生。離自因緣。必
0598c05: 不生故。意云。心現若離自心種。必不生。色法亦爾。
0598c06: △次增上緣依。
0598c07: 二增上緣依謂內六處至離俱有根必不轉故。
0598c08: 合響　宗鏡云。即俱有依增上緣依者。若增上緣
0598c09: 即寬。謂通有無及增上者。謂依即狹。唯取有力
0598c10: 及親增上。以五色根并意根處。唯此內六處。為增
0598c11: 上依體。即簡外六處。望心心所法。但為增上。即不
0598c12: 得為依體。又唯取同時八識心王。為意根處。以意
0598c13: 根處緣得八箇識故。若是等無間意。即自為一依
0598c14: 故。不取即此增上依。須具三義一有力。二親。三內。
0598c15: 其外六處。以不具三義故。但為緣。非依。若能依法。
0598c16: 即諸心心所。皆託此依。諸心心所者。即簡色不相
0598c17: 應行。無為後三位。皆無增上緣。問其一切心心所
0598c18: 法。若無內六處時。亦得轉否。若離俱有根必不轉
0598c19: 故。意云。若無所依根時。其心心所。定不得轉。
0598c20: △三等無間緣依。
0598c21: 三等無間緣依謂前滅意至離開導根必不起故。
0598c22: 合響　宗鏡云。即開導依。等無間緣依者。等無間
0598c23: 依。即狹。唯取心王有主義故。若四緣中。等無間緣。
0598c24: 即寬。雙通心心所。為前念心王有力。能引生後念。
0599a01: 一聚心心所法名等。以力用齊等故。無自類為間
0599a02: 隔名無間。問此依以何為體。答以前念八識心王。
0599a03: 總名等無間。此是依體。即前念心王。與後念心心
0599a04: 所。為依。問前念心法已巳滅無體。何得為依。答彼先
0599a05: 滅時。已巳於今識為開導故。意云。彼前念心王臨欲
0599a06: 滅時。有其力用能引後念。令生作此功能了便滅。
0599a07: 即現前一念有引後功能。以為法體。非取過去已巳
0599a08: 滅。無體法為依。問其前念心王。有引後力用。名為
0599a09: 依者。未審將何法為能依。答諸心心所。皆託此依。
0599a10: 即一切心心所法。起定能須託此前滅意。為依方
0599a11: 起。問諸心心所。若不依前滅心王。亦得起否。答離
0599a12: 開導根。必不起故。意云。心心所。若不得前念心王。
0599a13: 為開闢引導。即無因得起文清云。然此三依。言
0599a14: 生轉起。別相云何。生約依種。辦體而生。轉約隨順
0599a15: 與力令轉。起約由前開路令。後得起。
0599a16: △三結。
0599a17: 唯心心所具三所依名有所依非所餘法。
0599a18: 合響　宗鏡問。心法四緣生。何故。三緣別立。為依
0599a19: 所緣緣不爾。答三緣有常義主義故。亦緣。亦依所
0599a20: 緣緣。但有常義闕主義故。但為緣不為依。非所餘
0599a21: 法者。簡色不相應行。無為後。三位皆無三所依也。
0599a22: △次廣釋三初種子依二初標。
0599a23: 初種子依。
0599a24: △次釋二初經部種現不俱。
0599b01: 有作是說要種滅已巳至種與芽等不俱有故。
0599b02: 合響　集論第二卷。有四十二種已巳生。第十二有
0599b03: 種已巳生。第十三無種已巳生。經部遂取此無種已巳生。
0599b04: 為種滅現生之證。開蒙云。有小乘經部因果異時。
0599b05: 何以故種壞芽生故。
0599b06: △次大乘種現俱時二初斥前非。
0599b07: 有義彼說為證不成至炷同時互為因故。
0599b08: 音義　謂彼經部。雖引集論中無種已巳生為證。不
0599b09: 成正義。何者。彼論所說。無種已巳生。是引生自類。後
0599b10: 種說非依引生現果說。故且種生芽等。乃是外穀
0599b11: 麥等。依世俗說。假名種子故。非勝義。現見穀等芽
0599b12: 種。俱有種滅芽生。非極成故。謂燒炷。炷生。因
0599b13: 果既可同時。種現因果寧不俱有。
0599b14: △次申正義二初明三因緣因果俱不俱別二初
0599b15: 正明。
0599b16: 然種自類因果不俱種現相生決定俱有。
0599b17: 合響　因緣有三義。一種引種自類因果。不俱以
0599b18: 異時故。二種生現。三現熏種決定。俱有以同時故
0599b19: 開蒙云。若大乘正義因果同時。問定同時也。答有
0599b20: 少不同。若種生現。現熏種。因果同時。若種引種因
0599b21: 果異時。問種引種。憑何得知異時。答瑜伽論說。亦
0599b22: 與後念自性為因緣故。知是異時也。問種引種。異
0599b23: 時之理。答約細四相念念遷滅。前滅為因。後生為
0599b24: 果。問種現相生同時之義。答下種子生頭上。現
0599c01: 如子生莖。現行頭上辦所熏。種如莖結實。故定同時。
0599c02: △次引證二初引瑜伽通證三類因緣。
0599c03: 故瑜伽說無常法至種與現行互為因義。
0599c04: 補遺　先引論文。無常法者。通指諸心心所。種子
0599c05: 體是生滅有轉變故。名無常種。既無常現行。亦是
0599c06: 無常。瑜伽第五卷云。謂無常法是因。無有常法能
0599c07: 為法。因又雖無常法。為無常因。然與他性為因。亦
0599c08: 與後自性為因。非即此剎那。又雖與他性為因。及
0599c09: 與後自性為因。然已巳生未滅方能為因。非未生已巳
0599c10: 滅文。自性下釋義。以種望種名自性。種現相望名
0599c11: 他性。雖引自他二義。此中唯取他性。種生現義。證
0599c12: 因緣依也。
0599c13: △次引攝論別證種現因緣。
0599c14: 攝大乘論亦作是說至應知皆是隨轉理門。
0599c15: 補遺　先引論文。初雙證種現互為因緣。染法。即
0599c16: 前七識與藏識。互為因緣。又說下一句。單證種子
0599c17: 為因緣依故。種下一句。結顯種子。依決定同時。設
0599c18: 有下。通妨謂他處說。種子與果有前後者。應知皆
0599c19: 是隨轉理門之權說。隨轉理門者。會玄第八云。猶
0599c20: 尚隨彼小乘宗。轉變理門。注云。隨順彼宗。轉大乘
0599c21: 理。且作是說也。
0599c22: △次結示諸心心所各有種子依。
0599c23: 如是八識及諸心所定各別有種子所依。
0599c24: △次俱有依二初標。
0600a01: 次俱有依。
0600a02: 補遺　宗鏡云。即所依與能依。俱時而有名。俱有
0600a03: 依。有四師所解。前三異計。第四護法。方為正義。
0600a04: △次釋四初家解二初前五識二初正釋。
0600a05: 有作是說眼等五識至眼等五根即種子故。
0600a06: 音義　此師。為前五識。以同時第六意識。為俱有
0600a07: 依。謂此眼等五識現起之時。必有同時意識故。無
0600a08: 別眼等根為彼所依。此計眼等五根。即五識種子
0600a09: 故。
0600a10: △次引證二初唯識頌。
0600a11: 二十唯識伽他中言至故眼等根即五識種。
0600a12: 合響　宗鏡第六十三卷。小乘難云。論主若言一
0600a13: 切皆是唯識無心外實境者。何故世尊於阿含經
0600a14: 中。說有十二處。若一切皆是唯識者。世尊只合說
0600a15: 意處法處即不合說有十色處。今世尊既說有十
0600a16: 二處者。明知離意法處外別有十色處。是心外
0600a17: 有何言一切皆是唯識。論主答。中分三初假。答二
0600a18: 正。答三喻。答初假。答引二十唯識。頌云識從自種
0600a19: 生。似境相而轉。為成內外處。佛說彼為十。言識從
0600a20: 自種生者。即五識自證分現行。各從五識自種而
0600a21: 生。將五識自種。便為五根。言似境相而轉者。即五
0600a22: 識自證分從自種生。已巳而能變似二分現。其所變
0600a23: 見分。說名五識。所變相分。似外境現。說名五境。其
0600a24: 實根境十處。皆不離識。亦是唯識此是假。將五識
0600b01: 種子為五根。答經部師。以經部許有種子故。問說
0600b02: 許有種子。豈不執離識有。答彼計種子。在前六識
0600b03: 中。持亦不離識有。論主。云其所。變相分似外五境。
0600b04: 亦不離識有。能變五識種。即五根亦不離識有。雖
0600b05: 分內外十處。然皆是唯識。言佛說彼為十者。以佛
0600b06: 密意為破外道。執有為一合相我故。遂於無言之
0600b07: 法。強以言分別說。有根塵十處。有大勝利。此即大
0600b08: 乘假。將五識種子。為五根假。答小乘也文。此初師
0600b09: 不會假答及佛密意故。引此以證五根即種之義。
0600b10: 彼頌下。初師謬解之詞。餘正答喻答之文。後聖教
0600b11: 相違難中引。
0600b12: △次緣論頌。
0600b13: 觀所緣論亦作是說至能熏與種遞為因故。
0600b14: 補遺　觀所緣緣論者。陳那論主。因小乘昧唯
0600b15: 識理。以外色作所緣緣故。論主展轉破竟遂明自
0600b16: 宗。立內色為所緣緣。顯唯識理而小乘。始知五識
0600b17: 所緣色等。五塵是內色。然復疑眼等五根。計為心
0600b18: 外故。問云。若五識生唯緣內色。如何亦說眼等為
0600b19: 緣故論主答。以此頌明眼等根亦非心外。遂自釋
0600b20: 云。以能發識比知有根。此但功能非外所造故。本
0600b21: 識上。五色。功能名眼等根。亦不違理。功能發識理
0600b22: 無別故。此根功能與前境色。從無始際展轉為因。
0600b23: 謂此功能至成熟位。生現識上五內境色。此內境
0600b24: 色。復能引起異熟識上五根功能文。此明頌意來
0600c01: 源及頌正義意。謂異熟識上生眼等。五識之色功
0600c02: 能說為五根。即根功能與內境色。更互為增上緣
0600c03: 因彼頌下。初師謬解頌意。言眼等色識者。依根名
0600c04: 眼識就境名色識。止是眼等五識。彼謂異熟識上。
0600c05: 能生眼等色識種子。名色功能說為五根。無別眼
0600c06: 等根。此謬。以功能為種子。種子即五根。種與下解
0600c07: 後二句頌。又謂此種子與所生眼等色識。更互為
0600c08: 親因緣。現行色識與功能種子。遞為因故。如上謬
0600c09: 釋。兩頌皆謂根即識種無別眼等。為俱有依也。故
0600c10: 為次師所破。
0600c11: △次後三識。
0600c12: 第七八識無別此依至要託末那而得起故。
0600c13: 補遺　七八謬解。第六雖是。義亦未足。
0600c14: △第二家解二初斥前非三初標。
0600c15: 有義彼說理教相違。
0600c16: △次釋二初難前五識二初正斥破二初別破二
0600c17: 初破識種為色根九初約十八界難。
0600c18: 若五色根即五識種至諸聖教中處處說故。
0600c19: 音義　謂根塵識三。各別有種。根是色。色有色種。
0600c20: 識即心。心有心種。若五色根即五識種。是即根全
0600c21: 無種即識種故。翻此亦可言識。亦無種即是根故。
0600c22: 若爾十八界種。應成雜亂。便違理。然十八界下明
0600c23: 違教。
0600c24: △二約相見分難。
0601a01: 又五識種各有能生至皆是色蘊內處所攝。
0601a02: 音義　初以相見分各別有種為問。若見分下約
0601a03: 見相兩關。破謂。若執見分種。是根見分屬心。則眼
0601a04: 等根應識蘊攝。便違理又違聖教。五根皆是色蘊
0601a05: 所攝。若執相分種。是根相分屬境。則眼等根應外
0601a06: 處攝。便違理又違聖教。五根皆是內處所攝。二俱
0601a07: 有失。故不可執以五識種。為五根也。
0601a08: △三約增上緣難。
0601a09: 又若五根即五識種至不應說為增上緣攝。
0601a10: 音義　種望眼等現識。是因緣。根望眼等現識。是
0601a11: 增上緣。謂五根既是五識自種。則五根應是五識
0601a12: 因緣。便違理。諸聖教中。不應說五根為增上緣。又
0601a13: 違教。
0601a14: △四約界地難。
0601a15: 又鼻舌根即二識種至二地五地為難亦然。
0601a16: 音義　初約界難。謂教中說。鼻舌二根。通色界繫。
0601a17: 鼻舌二識。唯欲界繫。若謂根即識種。則應鼻舌二
0601a18: 根。唯欲界繫。或識如根。鼻舌二識。通色界繫。許則
0601a19: 便與聖教相違。眼耳下約地難。謂眼等三根。通於
0601a20: 五地五趣雜居地。并色界四地。眼等三識。唯二地居五趣雜居地。離生喜
0601a21: 樂地。若謂三根即三識種。應唯二地。或三識種。如三
0601a22: 根。應通五地。故云為難亦然。
0601a23: △五約三性難。
0601a24: 又五識種既通善惡應五色根非唯無記。
0601b01: 音義　根唯無記。識通三性。若五色根。即五識種。
0601b02: 應五色根。亦通善惡。非唯無記。此違理也。
0601b03: △六約執受難。
0601b04: 又五識種無執受攝五根亦應非有執受。
0601b05: 音義　謂第八緣有漏識種。無執受。於五色根有
0601b06: 執受。若以識種為根。則根亦應非有執受。此違理也。
0601b07: △七約同法難。
0601b08: 又五色根若五識種至彼以五根為同法故。
0601b09: 合響　謂五識依五根。意識依末那。若五識種。即
0601b10: 五色根。應意識種。即是末那。何者。彼末那。以五根
0601b11: 為同法喻故。正量云。意識是有法。末那為俱有依
0601b12: 宗。轉識攝故。因同喻如五識依五根。反量云。意識
0601b13: 種是有法。即是末邪宗。因云。無別意根故。同喻如
0601b14: 五識種即五根。若爾便違正理。設謂末那本非意
0601b15: 識種。而五識種。又豈是五根耶。
0601b16: △八約三依不具難。
0601b17: 又瑜伽論說眼等識至即五識種依但應二。
0601b18: 音義　謂五識種。是眼等現識因緣依。五根是增
0601b19: 上緣依。五識前滅意為等無間緣依。若根即種。是
0601b20: 將增上緣依。為因緣依。是無增上。而依唯二。則違
0601b21: 理教。
0601b22: 補遺　瑜伽第一卷。五識身相應地文云。眼識彼
0601b23: 所依者。俱有依。謂眼四大種所造眼識所依淨色。
0601b24: 無見有對。等無間依。謂意眼識無間。過去識種子
0601c01: 依。謂即一切種子執受所依。異熟所攝阿賴耶識
0601c02: 文。此眼等識皆具三依。
0601c03: △九約根通種現難。
0601c04: 又諸聖教說眼等根至便與一切聖教相違。
0601c05: 音義　謂五根通於種現。若執識種為根。根應無
0601c06: 現。豈唯違理。并違聖教。
0601c07: 補遺　瑜伽論云。皆以現行及種子二法。為眼等
0601c08: 根。由本熏時。心變似色。從熏時為名。今執唯是種
0601c09: 子。更無能熏現行。豈成根義。
0601c10: △次破業種為色根二初敘。
0601c11: 有避如前所說過難至妙符二頌善順瑜伽。
0601c12: 音義　此敘朋救計執。言增上業種者。即前六識
0601c13: 所造滿業習氣。能感當來異熟生攝無記五識。謂
0601c14: 即此業種名五色根。作增上緣。生眼等識。非作因
0601c15: 緣。生五識種。既是增上業種。則合唯識識從自種
0601c16: 生義。亦契緣論功能名五根義此種但為增上。不
0601c17: 為因緣。又順瑜伽具三依義。豈不玅且善乎。
0601c18: △次破。
0601c19: 彼有言都無實義至故彼所言非為善救。
0601c20: 補遺　初二句總斥。應五下。例前難破。但以識
0601c21: 種業種有殊。謂業通善染。根唯無記。若以業種為
0601c22: 根。根亦應通善惡故。非唯無記。此仍違理。同前第
0601c23: 五執。又彼下。彼即五色根。應非二字貫於三句。謂
0601c24: 既執業種為色根。業種無執受攝。則五色根。應非
0602a01: 唯有執受。此亦違理。同前第六執。若以感五識業
0602a02: 種。為色根者。業乃屬思。若感見分種。應識蘊攝。而
0602a03: 五根應非唯色蘊攝。若感相分種。應外處攝。而五
0602a04: 根應非唯內處攝。理教違。同前第二執。鼻舌等
0602a05: 者。業種通三界。鼻舌二識唯欲界繫。今隨所感識。
0602a06: 轉鼻舌二根。唯應欲界繫。眼等三根。不應五地繫。
0602a07: 許便俱與聖教相違。同前第四執。若感五識業種。
0602a08: 為五根。感意識業。應是末那。彼以五根為同法故。
0602a09: 此亦違理。同前第七執。業種不通現行。業既即根
0602a10: 故。眼等不應通現種。理教相違。同前第九執。又應
0602a11: 眼等非色根者。由業屬思。非是色法。若根即業種。
0602a12: 眼等應非色根故。業既屬思。根仍似識。則與第一
0602a13: 十八界雜亂過同。又若五識等者。眼等五識通三
0602a14: 性。此約等流習氣說。滿業所感者。唯無記性。若謂
0602a15: 五識皆業所感。則應一向唯無記攝。不通善染。承
0602a16: 上無記。五識是業所感。可有眼等。為俱有依。善染
0602a17: 五識既非業感。應無眼等為俱有依。若爾依成唯
0602a18: 二。則與第八違瑜伽過同。故彼二句結斥。謂彼雖
0602a19: 以業種轉救。自謂符順三論。遠離前過。孰知仍違
0602a20: 理教。豈是善救。
0602a21: △次總責。
0602a22: 又諸聖教處處皆說至如斯迷謬深違教理。
0602a23: 補遺　此中并責計識種業種二家。先責違教。撥
0602a24: 無色根者。即彼所執無別眼等。為俱有依也。許眼
0602b01: 下責違理。謂汝撥無之意。乃不許有賴耶變似色
0602b02: 根耶。故舉例云。汝等既許眼等識變似色等。何獨
0602b03: 不許阿賴耶變似色根。末二句結責。謂既迷色根。
0602b04: 不從識變。而又謬執色根即識業種。於教於理一
0602b05: 倍相違。故云深也。
0602b06: △次申頌義。
0602b07: 然伽他說種子功能至非謂色根即識業種。
0602b08: 補遺　承上破斥。復申疑問。若爾何故二論中。一
0602b09: 說種子為五根。一說功能為五根耶。然兩處伽他
0602b10: 中。說種子與功能。名五根者。此論主為破餘乘計
0602b11: 執。離識實有五根故。於本識所變似眼等根。以有
0602b12: 發生五識用故。假名種子及色功能。顯唯識義。非
0602b13: 謂色根。即是識種與業種也。
0602b15: 又緣五境明了意識至彼此相依勢力等故。
0602b16: 音義　先順明。謂明了意識。緣五塵時。既與五識
0602b17: 同起。應以五識。為俱有依。若彼下反顯。即以前師
0602b18: 所明五依。第六之義。而反成之。五六相依。勢力等
0602b19: 故。
0602b20: △次難七不以八為依二初正難。
0602b21: 又第七識雖無間斷至此即現行第八識攝。
0602b22: 補遺　此由初家判。第七八識。無別此依。恒相續
0602b23: 轉。自力勝故。今釋云。第七雖無間斷。而至見道。無
0602b24: 漏初起。修道位中漏與無漏相間而起。既有轉染
0602c01: 易淨之義。應如前有俱有依。不爾者。若謂第七無
0602c02: 俱有依。彼應非轉識攝。則轉識唯六。便違聖教。轉
0602c03: 識有七。量云。第七識是有法。有俱有依宗。轉識攝
0602c04: 故。因喻如六識。若無俱有依則違理。非轉識攝則
0602c05: 違教。故應許有。得免二過。然此所依則現行第八。
0602c06: △次引證。
0602c07: 如瑜伽說有藏識故至有藏識故意識得轉。
0602c08: 補遺　先引論文。彼論下釋義。非由彼種者。因前
0602c09: 釋依彼轉文中。初家云。此意以彼識種而為所依。
0602c10: 非彼現識。次家云。此意以彼識種及彼現識。俱為
0602c11: 所依。雖無間斷。而有轉易。名轉識故。必假現識為
0602c12: 俱有依。方得生故。今此中引證之意。正以第七見
0602c13: 道等既有轉易故。定以現行藏識為依。簡彼種
0602c14: 也。若謂第七。不依第八現識。只應說有藏識故。意
0602c15: 識得轉。不應言有藏識故得有末那。
0602c16: △三結。
0602c17: 由此彼說理教相違。
0602c18: △次申己巳義。
0602c19: 是故應言前五轉識至自能立故無俱有依。
0602c20: 音義　此師闢前解雖是。然於正義猶未盡善。
0602c21: △第三家解二初斥前非二初總斥。
0602c22: 有義此說猶未盡理。
0602c23: △次別斥三初斥第八不以第七為依。
0602c24: 第八類餘既同識性至更互為依斯有何失。
0603a01: 合響　量云。第八是有法。有俱有依宗。因云。同識
0603a02: 性故。喻如餘識。
0603a03: △次斥識種不以現識為依。
0603a04: 許現起識以種為依至識種離彼不生長住故。
0603a05: 音義　先例明。初句能例。明現識依種。若無自種。
0603a06: 現識不轉。次句所例。明識種依現。若無現識。識種
0603a07: 不得生長而住。能熏下。明須依現義。謂識中種子
0603a08: 依能熏。前七現識生長依所熏。異熟現識得住故。
0603a09: 離彼能所熏。而種識不得生長住故。
0603a10: △三斥異熟不以色根為依。
0603a11: 又異熟識有色界中至或所立因有不定失。
0603a12: 音義　先立義。如契下。初引契經順證。次引瑜伽
0603a13: 反顯。若異下釋成。量云。眼等六識是有法。不能執
0603a14: 受有色相身宗。因云。各別依故。若異熟識。不依
0603a15: 止有色諸根。則以六識而為同喻。應如六識。非能
0603a16: 執受。此則違教。或所立下。明因亦有過。若異熟識。
0603a17: 是能執受。而不依有色諸根。則所立因。有不定
0603a18: 失。應立量云。異熟識是有法。能執受有色根身宗。
0603a19: 因云。不依止故。是則能執受。非能執受。皆共此
0603a20: 不依止故因。為不如眼等六識。不依止故。異
0603a21: 熟識是能執受。為如眼等六識。不依止故。異熟
0603a22: 識非能執受。故所立因。犯共不定失。此則違理。
0603a23: △次申己巳義。
0603a24: 是故藏識若現起者至亦依能熏餘如前說。
0603b01: 補遺　承上斥破引證竟故。申明己巳義。而結成之。
0603b02: 藏識至第七識一節。結成前第八類餘至斯有何
0603b03: 失之義。在有色界亦依色根。結成前又異熟識至
0603b04: 依色根之義。若識種子至亦依能熏。結成前識種
0603b05: 亦應許依現識至生長住義。
0603b06: △第四家解三初總斥標宗。
0603b07: 有義前說皆不應理未了所依與依別故。
0603b08: 補遺　此護法正義。謂前三家所說。皆未明了。依
0603b09: 與所依差別之義。混而言之。故不應理。
0603b10: △次廣示正義二初明依所依義二初正明二初
0603b11: 明依義。
0603b12: 依謂一切有生滅法至如王與臣互相依等。
0603b13: 音義　言依即寬。謂凡是因緣所生。一切有生滅
0603b14: 法。互相仗託。皆說為依。例如王臣互相依等。
0603b15: △次明所依二初正明所依。
0603b16: 若法決定有境為主至此但如王非如臣等。
0603b17: 合響　所依即狹。謂要具足決定等四義。乃是所
0603b18: 依。宗鏡第七十二卷云。此四義各有所簡。且第一
0603b19: 義者。若法決定。此簡將前五識。與第六識。作不定
0603b20: 依。夫為所依者。須決定有方得。今有第六時。不決
0603b21: 定有前五故。亦簡將五色根。與第八為依。亦是不
0603b22: 定有。如生無色界。第八即無色根為依。又簡將能
0603b23: 熏七現。與所熏種子。為生長依等。即此能熏現識。
0603b24: 有間斷。無決定義。問若有決定義。便是所依者。即
0603c01: 如四大種及命根。五塵等及種子。皆有決定義。應
0603c02: 是所依。有現行識時。必決定有種子故。答將第二
0603c03: 義簡云有境。言有境者。即有緣境照境功能。除心
0603c04: 心所及五色根識。餘法皆非有境。四大五塵命根
0603c05: 等。雖有決定義。而闕有境義。故非所依。問若具二
0603c06: 義。即名所依者。且如行五數。亦具決定有境二
0603c07: 義。應與心心所為所依。答將第三義簡云為主。今
0603c08: 行五數。雖具二義。闕主義故。亦非所依。問若具
0603c09: 三義便成所依者。且如第八識現行。望識中種子。
0603c10: 亦有決定有境為主三義。即此第八識現行。應與
0603c11: 種子為俱有依。答將第四義簡云。令心心所取自
0603c12: 所緣。即令能依心心所緣取自所依家境。方成所
0603c13: 依。今第八現行識。不能令種子取自所緣。故非所
0603c14: 依。今第八識中種子無緣慮。不能取自所緣故。第
0603c15: 八非種子所依。但為依義。問未審何法具此四義。
0603c16: 足得名所依。答謂五色根及意處。即此六處具前
0603c17: 四義足。獨名所依。問內六處為俱有依。與六根體
0603c18: 義何別。答俱有依。唯取六處現行。不取種子。闕有
0603c19: 境義故。若但言六根。即通種現。又俱有依。取所依
0603c20: 義。若言六根取生長義。各據勝以論文。此但如王
0603c21: 等者。謂依義如王臣互依。所依如王非臣。
0603c22: △次依聖教簡。
0603c23: 故諸聖教唯心心所至為心所依彼非主故。
0603c24: 合響　宗鏡第七十二卷云。又若心心所生時住
0604a01: 時。即具俱有依。若色法生時住時。但有因緣依即
0604a02: 得。定無俱有依。以色法無所緣故。自體不是能緣
0604a03: 法故文。但說下簡心所。雖心心所。具俱有依。而諸
0604a04: 聖教。但說心所以心為依。心是主故。不說心所為
0604a05: 心所依。所非主故。
0604a06: △次通妨。
0604a07: 然有處說依為所依或所依為依皆隨宜假說。
0604a08: △次明識等所依二初明心王所依四初前五識。
0604a09: 由此五識俱有所依至又必同境近相順故。
0604a10: 合響　宗鏡第七十二卷。問五識所依有幾重。答
0604a11: 有四重。謂五色根六七八識。即五識各依自根。若
0604a12: 後二識。即通與五識為依。問五色根六七八識。四
0604a13: 重所依。各有何用。而言隨闕一種。即便不轉。答謂
0604a14: 一同境。二分別。三染淨。四根本。所依別故。言同境
0604a15: 者。即自五色根是。如眼根照青色境時。眼識亦緣
0604a16: 青色境。以青色境同。故名同境。分別者。即第六識。
0604a17: 能與前五。為分別依。同緣境時起分別故。此是第
0604a18: 六識自體。與五識為分別依。瑜伽云。有分別。無分
0604a19: 別。同緣現在境故。即第六名有分別。前五名無分
0604a20: 別。解深密經云。五識起時。定有意識同緣境。染淨
0604a21: 者。即第七識。第七識能與五識。為染淨依。第七若
0604a22: 在有漏位中。即與五識為染依。若成無漏時。即與
0604a23: 前五為淨依。有此染淨依。前五方轉。若無即不得
0604a24: 生。根本者。即第八識。第八識與前五識。為根本依。
0604b01: 前五識是枝條。又第八能持前五識種。種方生現。
0604b02: 推功歸本。皆從第八識中成故。此第八。不唯與前
0604b03: 五識為根本依。亦與萬法為根本。以能持萬法種
0604b04: 故。於因果位中。第八皆為根本文。聖教下。會通他
0604b05: 處。謂對法即雜集論第一。但言依色根者。會云。以不共
0604b06: 故。不共者。眼根但為眼識所依。非餘識依。乃至身
0604b07: 根為身識依。非餘識依。故言不共。又必同境者。根
0604b08: 必與識同緣境故。又近相順者。六七八識即是遠
0604b09: 故。非相順故。是故聖教。略不言依後三識也。
0604b10: △二第六識。
0604b11: 第六意識俱有所依至同轉識攝近相順故。
0604b12: 音義　先明所依唯二。謂七八識。染淨。根本。所依
0604b13: 別故。雖五下。明六不以五為依。由前第二家云。緣
0604b14: 五境明了意識。應以五識為俱有依。以彼必與五
0604b15: 識俱故。今遮云。六雖得五取境明了。而不定有。以
0604b16: 意識無。五亦能緣故。聖教下。會通他處。對法唯說
0604b17: 依第七者。是彼染淨依故。六七同是轉識攝故。多
0604b18: 引第六。起染汙執。近相順故。
0604b19: △三第七識。
0604b20: 第七意識俱有所依至依止心及意餘轉識得生。
0604b21: 音義　先明所依。唯第八識。開蒙。問七依第八。四
0604b22: 分依何。答唯依自證。何以故。是識體故文。如伽下。
0604b23: 引楞伽偈證成。初二句。證七依八有。次二句。證前
0604b24: 六依七八生。然證意專在前二句。
0604c01: △四第八識二初正明所依。
0604c02: 阿賴耶識俱有所依至非無第八此亦應爾。
0604c03: 音義　先明所依。唯第七識。論說下證成。而說下
0604c04: 通妨。三位者。謂阿羅漢滅定及出世道。四位者。即
0604c05: 前初能變中。三乘無學及佛果位三位。無末那者。
0604c06: 但無染汙。故云依有覆說。非無第七識體。如四位
0604c07: 中。無賴耶含藏雜染之名。非無第八識體。量云。三
0604c08: 位無末那是有法。非無第七淨識宗。依有覆說故。
0604c09: 因喻如四位無阿賴耶。
0604c10: △次通前異說。
0604c11: 雖有色界亦依五根至可有依義而無所依。
0604c12: 補遺　此由前第三家解。藏識在有色界。亦依色
0604c13: 根。故遮云。雖有色界亦依五根。然根或闕。而不定
0604c14: 有。於四義中。闕決定義。故非所依。又云。若識種子
0604c15: 定有一依。謂異熟識即現行第八。故遮云。識種不能現
0604c16: 取自境。謂第八識中種子無緣慮故。現行第八。不
0604c17: 能令種子取自所依家境。於四義中。闕令心心所
0604c18: 取自所緣。依義可有所依則無。開蒙。問八識各有
0604c19: 幾重所依。答五四六有二。七八一俱依。
0604c20: △次明心所所依。
0604c21: 心所所依隨識應說復各加自相應之心。
0604c22: 音義　各加自相應心者。如眼識心所。隨眼識有
0604c23: 四種俱有依。更加相應眼識心王為所依。則有五
0604c24: 所依也。餘可准知。
0605a01: △三結符理教。
0605a02: 若作是說妙符理教。
0605a03: △三開導依二初標。
0605a04: 後開導依。
0605a05: 合響　宗鏡第七十二卷云。開導依者。開者闢也。
0605a06: 即開闢處所。導謂導引。導引令生。即前念心王臨
0605a07: 滅時。開闢處所。引後念心心所。令彼生起。即後念
0605a08: 心心所。託前念開導心王所依而生。名開導依文。
0605a09: 開蒙。問開導依名作何釋也。答依字是通。通三依
0605a10: 故。謂因緣依。俱有依。開導依。開導二字是別。唯此
0605a11: 一依。以別揀通。開導之依。揀非二依。通別依主。又
0605a12: 開導是總。總通王所。所亦開導。然非為依。依字是
0605a13: 別。唯局心王。總別依主。是開導家之依。揀開導中
0605a14: 非依者。即心所也。若開謂開闢。導謂導引。二皆是
0605a15: 用。依同一體。亦開亦導。同依持業也。又依體之上。
0605a16: 有開導用。以用隨體。開導即依。體用持業。難持業
0605a17: 云。開導二字。通其王所。依之一字。唯是心王。今作
0605a18: 持業者。豈無以寬即狹之過。答即一分故。無此過
0605a19: 咎。問開導依有差別否。答有三師。謂難陀。安慧。護
0605a20: 法。三師有異。三師不同。大意如後所明。
0605a21: △次釋三初難陀立相續與間斷者為依。
0605a22: 有義五識自他前後至但以自類為開導依。
0605a23: 音義　初明五識開導依。唯第六識。自他者。一識
0605a24: 為自。如前念眼識。望後念眼識為自。望餘識為他。
0605b01: 次明第六開導依。有二種。自相續故。以前念第六。
0605b02: 為開導依。亦由五識所引生故。以前念五識。為開
0605b03: 導依故。總以前念六識。為開導依。後明七八開導
0605b04: 依。各唯自類。
0605b05: △次安慧立有力與無力者為依二初斥前非三
0605b06: 初總斥。
0605b07: 有義前說未有究理。
0605b08: △次別破二初難破前五識二初縱許。
0605b09: 且前五識未自在位遇非勝境可如所說。
0605b10: 音義　可如所說者。縱彼所說五識自他。前後不
0605b11: 相續等。
0605b12: △次難破二初約自在位難三初正難。
0605b13: 若自在位如諸佛等至如何不許多念相續。
0605b14: 音義　瑜伽第一卷云。由眼識生三心可得。如其
0605b15: 次第。謂率爾心。尋求心。決定心。初是眼識。二在意
0605b16: 識。決定心後方有染淨。此後乃有等流善不善轉
0605b17: 文。此明餘位尋求。而後決定。彼眼等識。容或不有。
0605b18: 今自在位。境常決定。不假尋求。彼五識身。寧不相
0605b19: 續。等流下。明尋常等流五識。既為決定。染淨意識。
0605b20: 及作意心所。勢力引生。專注所緣之境。未能捨此
0605b21: 所緣之頃。此時五識正多念相續。汝如何不許耶
0605b22: 率爾等心。即名五輪心。
0605b23: 合響　會玄第十三卷。准法苑云。一率爾心。緣不
0605b24: 慣習境生。無欲俱故。二尋求心。與欲俱轉。希望境
0605c01: 故。三決定心。印解於境。勝解俱故。四染淨心。與信
0605c02: 等俱。名善為淨。與瞋等俱。名惡為染。中容非染淨
0605c03: 故。五等流心。後似於前。平等流類故文。宗鏡第四
0605c04: 卷。引法苑義林云。辯五心相者。且如眼識。初墮於
0605c05: 境。名率爾墮心。同時意識先未緣此。今初同起。亦
0605c06: 名率爾。瑜伽論云。意識任運散亂。緣不慣習境時。
0605c07: 無欲等生。爾時意識名率爾墮心。有欲生時。尋求
0605c08: 等攝故。又解深密經及決擇論說。五識同時。必定
0605c09: 有一分別意識。俱時而轉。故眼俱意。名率爾心。初
0605c10: 率墮境故。此既初緣。未知何境為善為惡。為了知
0605c11: 故。次起尋求。與欲俱轉。希望境故。既尋求已巳。識知
0605c12: 先境即前創緣率爾之境。次起決定。印解境故。決定已巳。識界
0605c13: 畔也差別。取正因等相。於怨住惡。於親住善。於中住
0605c14: 捨。染淨心生。由此染淨意識為先。引生眼識同性
0605c15: 善染。順前而起。名等流心。如眼識生。耳等識亦爾。
0605c16: 先德問。五心於八識中。各有幾心。答前五識有四
0605c17: 心。除尋求心。無分別故。第六具五心。第七無率爾
0605c18: 尋求二心。有決定染淨等流三心。謂第七常緣現
0605c19: 境。故無率爾。問第七現有計度分別。何無尋求心。
0605c20: 答夫尋求心。皆依率爾。後尋求方生。第七。既無率
0605c21: 爾。尋求亦無。問前五既有率爾。何無尋求。答尋求
0605c22: 有二緣方生。一即率爾心引。二即計度分別心。前
0605c23: 五中。雖有率爾。而無計度分別。第八有三心。率爾
0605c24: 決定等流。無染淨尋求。問第八同第七常緣現境。
0606a01: 何得有率爾。答第七緣境。即無間斷。第八緣境。境
0606a02: 有間斷。第七亦創緣三界第八識。何無率爾心。答
0606a03: 第七隨所繫。常緣當界第八識也。今助一解。第七
0606a04: 常內緣一境。即無率爾。第八外緣多境。而有率爾。
0606a05: 無分別故。即無尋求。
0606a06: △次引證。
0606a07: 故瑜伽說決定心後至乃至身識應知亦爾。
0606a08: 音義　此引論證成。意識與前五識。未能捨頃相
0606a09: 續轉義。謂於意識。決定心後。有染淨心。染淨心後。
0606a10: 有等流眼識。善不善轉。不由自分別力者。謂等流
0606a11: 眼識善不善轉。全賴意識決定染淨引生。不由自
0606a12: 力。乃至此意不趣餘境者。謂從引起乃至不趣餘
0606a13: 聲等境。經爾所時。於其中間。眼意二識。常相續轉。
0606a14: 如眼下。例餘四識。
0606a15: △三結示。
0606a16: 彼意定顯經爾所時至故非二識互相續生。
0606a17: 音義　謂彼論意。定顯眼意二識。自生起來。俱相
0606a18: 續轉。既眼下。以論意斥難陀執前六識互開導義。
0606a19: 識若前後許互引生。論既云。眼識起時非無意識。
0606a20: 既必同時。寧互開導。故五識定非第六開導。第六
0606a21: 亦非前五引生。
0606a22: △次約增勝境難三初正難。
0606a23: 若增盛境相續現前至如熱地獄戲忘天等。
0606a24: 音義　若五識身。對非勝境。有不相續。若增勝境。
0606b01: 寧不相續。如熱地獄等。舉事知五識相續。熱地
0606b02: 獄即苦增勝境。戲忘天即樂增勝境。若遇此等增
0606b03: 勝之境。於五根門應接無暇。而五識身。豈有間斷
0606b04: 不相續耶。
0606b05: 補遺　戲忘天者。瑜伽卷五云。謂有欲界天。名遊
0606b06: 戲忘念。彼諸天眾。或時著種種戲樂。久相續住。
0606b07: 忘失憶念。
0606b08: △次引證。
0606b09: 故瑜伽言若此六識至即施設此名為意根。
0606b10: 補遺　此引證前五。不用第六引生。此謂前念。彼
0606b11: 謂後念。等無間緣有生後義。故名意根。謂此前念
0606b12: 六識滅意。為彼後念六識等無間緣。即施設此前
0606b13: 滅六識。名為意根。
0606b14: △三結示。
0606b15: 若五識前後定唯有意識至故知五識有相續義。
0606b16: 音義　初句牒前師義。彼謂五識以第六開導。第
0606b17: 六亦由五引。故云。若五識前後定唯有意識。彼論
0606b18: 下。以論意斥破之。謂若五識前定唯有意識。彼論
0606b19: 應言。若此一識。為彼六等無間緣。若五識後定唯
0606b20: 有意識。或彼論應言。若此六識。為彼一識等無間
0606b21: 緣。彼論既不作如此說。故知五識各自有相續義。
0606b22: △次難破後三識三初難第六二初正難。
0606b23: 五識起時必有意識至亦應與彼為開導依。
0606b24: 合響　開蒙難第六云。五俱意識自前後引。何假
0606c01: 前五。為開導依。又難。無心等位。第六既斷。七八恒
0606c02: 續。何不用彼為開導依。
0606c03: △次例難。
0606c04: 若彼用前自類開導至此既不然彼云何爾。
0606c05: 音義　彼謂第六。此謂前五。言無心等位。第六起
0606c06: 時。用前自類。開導五識自類。何不許然。此前五既
0606c07: 不然。彼第六云何爾。
0606c08: △次難第七。
0606c09: 平等性智相應末那至亦應用彼為開導依。
0606c10: 音義　謂平智相應。末那初起時。必由第六修二
0606c11: 空觀。觀成。彼末那乃得轉染成淨故。亦應用彼第
0606c12: 六為開導依。
0606c13: △三難第八。
0606c14: 圓鏡智俱第八淨識至亦以六七為開導依。
0606c15: 音義　謂圓智相應第八淨識。必由六七相應妙
0606c16: 平二智引生。未轉依時。依染汙意。或依悲願相應
0606c17: 第六善心故。應以六七。為開導依。
0606c18: △三結非。
0606c19: 由此彼言都未究理。
0606c20: △次申己巳義。
0606c21: 應說五識前六識內至皆不違理由前說故。
0606c22: 合響　開蒙申自義云。應說前六內。隨用何識。為
0606c23: 開導依。即知前五有六重依也。第六意識。用前自
0606c24: 類。或七八識為開導依。明知第六有三重依也。第
0607a01: 七末那。用前自類。或第六識為開導依。七有二重。
0607a02: 阿陀那識。用前自類及第六七為開導依。八有三
0607a03: 重。由前說故者。指上斥初解。前五後三兩節文義。
0607a04: △三護法立八識各唯自類為依三初總斥前非。
0607a05: 有義此說亦不應理。
0607a06: △次立義興難二初立三義。
0607a07: 開導依者謂有緣法至此但屬心非心所等。
0607a08: 音義　開導依者。要具三義。一有緣法。二為主。三
0607a09: 能作等無間緣。具此三義。能於後念心心所。有開
0607a10: 導義。名開導依。此但下簡別。謂具此三義者。但屬
0607a11: 心王。非心所等。謂心所雖有緣法。能作等無間緣。
0607a12: 闕主義故。非開導依。言等者。亦簡色等非開導依。
0607a13: 合響　開蒙。問立三義者。其故何也。答各有所簡。
0607a14: 問初義簡何。答有字簡於不相應行。由彼無體。故
0607a15: 有字簡。緣字簡色及無為法。彼非能緣。故緣字簡。
0607a16: 簡彼意者。要有所緣。及有力者。能引生故。問為主
0607a17: 簡何。答簡心所法。彼非主故。要是其主及有力者。
0607a18: 方可為依。能作無間。其意簡何。答簡前二師異類
0607a19: 之識。為自識依。及簡自類後念之識。不與前念自
0607a20: 識為依。等無間緣。即唯自類及自前念。問此中能
0607a21: 作等無間緣。與四緣中等無間緣。是同是別。答是
0607a22: 別。問請料簡之。答有是開導依。必是等無間緣。有
0607a23: 是等無間緣。非開導依。此寬彼狹。故云別也。問何
0607a24: 類是等無間緣。非開導依者。答謂前念滅自類心
0607b01: 所。是前滅後生等。而開導。不自在故。非是所依。
0607b02: △次難前師二初正難二初難心不生。
0607b03: 若此與彼無俱起義至便同異部心不生。
0607b04: 音義　諸識相望互稱彼此。先縱云。謂若此識起
0607b05: 時。彼識不與此俱起。說此已巳起。於彼未起。有開導
0607b06: 力。可許異類為開導依。次奪云。一身八識既容俱
0607b07: 起。則此與彼無開導力。如何異類為開導依。若許
0607b08: 下顯失。以小乘只許一個意識。而有見聞覺知之
0607b09: 用故。
0607b10: 合響　開蒙問。此難何意。答曰。意云八識相望。他
0607b11: 現生處。不障我路。何用他識與自開導。又難。若自
0607b12: 八識。互為開導。一身八識。應不俱起。前師答云。不
0607b13: 俱何失。難云。便同小乘心不生。
0607b14: △次難色等應有等無間緣。
0607b15: 又一身中諸識俱起至等無間緣唯心心所。
0607b16: 補遺　此承前又生難。謂八識俱起。若許異類為
0607b17: 開導依。且諸識俱起。多少不定。亦應異類互作等
0607b18: 無間緣。此以寬難狹。夫等無間緣。必須自類前後
0607b19: 為開導依。豈容異類互作。色等下舉例難。若容諸
0607b20: 識互作。色等亦多生俱起不定。亦應異類。互作等
0607b21: 無間緣耶。設爾便違聖說云云。
0607b22: △次通妨。
0607b23: 然攝大乘說色亦容至異類識作等無間緣。
0607b24: 音義　謂有難云。攝大乘說。色亦容有等無間緣。
0607c01: 那違聖說。通曰。謂攝大乘如是說者。是縱奪之言。
0607c02: 因小乘執色心前後。互為因緣故。以等無間緣。假
0607c03: 縱之奪其因緣故。無性攝論先牒執云。謂經部師
0607c04: 執言。從前剎那色。後剎那色。無間而生。從前剎那
0607c05: 心。後剎那心。及相應法。無間而生。此中因果道理
0607c06: 成就。何用復計阿賴耶識。是諸法因。後遮破竟。結
0607c07: 云。是故色心前後相生。但應容有等無間緣及增
0607c08: 上緣。無因緣義。不爾下。更以等字義難破。若謂不
0607c09: 爾。定互為緣。則此等字應成無用。言等者齊等。具
0607c10: 二義故。一遮多少。二表同類。若用異類互為開導。
0607c11: 二義全闕。故云應成無用。若謂下。復遮救可思。
0607c13: 是故八識各唯自類至心所此依應隨識說。
0607c14: 音義　先明八識開導依。各唯前念自類。心所下。
0607c15: 次明心所隨識。如後念眼識相應心所。以前念眼
0607c16: 識心王。為開導依。餘則例知。
0607c17: △次通外難五初釋諸識相應難。
0607c18: 雖心心所異類生至諸識不然不應為例。
0607c19: 補遺　開蒙難云。此識彼識是異類。俱起相望非
0607c20: 開導依。此心彼所亦異類。俱起心非心所依。舉論
0607c21: 答云。雖心心所異類生。而互相應。和合似一同一
0607c22: 所緣。同一所依。同一時轉。同一性攝。定俱生滅王若生滅。所必隨之。事業必同
0607c23: 同一體事。同一緣境業用。一開導時。餘亦開導。具此五義。是故
0607c24: 心與心所。心所與心。展轉亦得互作等無間緣。諸
0608a01: 識不然。不應為例。此釋諸識相應難也。
0608a02: △二釋心所成依難。
0608a03: 然諸心所非開導依於所引生無主義故。
0608a04: 合響　開蒙。外又難云。心王心所雖異類。相望互
0608a05: 作等無間緣緣義。既無差違。依亦應等。論答之云。
0608a06: 然諸心所非開導依。何以故。於所引生無主義故。
0608a07: 疏釋之云。依是主義。心所非依。緣是由義。心所亦
0608a08: 爾。此釋心所成依難也。
0608a09: △三釋應各為緣難。
0608a10: 若心心所等無間緣至諸心心所皆四緣生。
0608a11: 合響　開。著名沙門而來難云。如我所見。前念
0608a12: 一法。引後自一。名之為等。汝前一法引後一聚。何
0608a13: 得名等。論答之云。若心心所等無間。各唯自類。其
0608a14: 七八識初轉依時。相應信等。此緣便闕。此釋應各
0608a15: 為緣難也。問云何便闕。答七八有漏無有信等。無
0608a16: 漏信等。誰為此緣。若謂等無間緣心王。自類引生。
0608a17: 便執心所。亦唯自類。不許心王引生。則七八識初
0608a18: 轉依時。相應信等十一心所。此自類緣便闕。以彼
0608a19: 因中無信等引生故。難云。設此緣闕。亦何傷理。論
0608a20: 答之云。則違聖說。諸心心所皆四緣生。何以故。闕
0608a21: 此一緣。唯三緣故。
0608a22: △四釋後起由他難。
0608a23: 無心睡眠悶絕等位至何煩異類為開導依。
0608a24: 合響　開。外又難云。六從無心出有心時。何不
0608b01: 七八為六依。論答之云。無心睡眠悶絕等位。意識
0608b02: 雖斷。而後起時。彼開導依即前自類。問何故不用
0608b03: 七八為依。論又答云。彼先滅時。已巳於今識為開導
0608b04: 故。何煩異類為開導依。問心既久滅。何得為依。論
0608b05: 答云。無自類心於中為隔。名無間故。何得不為。此
0608b06: 釋後起由他難也。
0608b07: △五釋諸教相違難。
0608b08: 然聖教中說前六識至言總意別亦不相違。
0608b09: 補遺　開。前師難云。佛地等論皆云。互相引生。
0608b10: 汝何翻解。論答云。然聖教中。說前六識互相引起。
0608b11: 或七八依六七生。皆依勝增上緣說。非等無間緣。
0608b12: 故不相違。此釋諸教相違難也文。文中然聖教下。
0608b13: 明諸識互相生起。依勝增上緣。假說等無間。非真
0608b14: 等無間也。此約諸識自他分此彼。瑜伽下。明諸識
0608b15: 自類引生。為等無間緣故。瑜伽第三卷釋云。由自
0608b16: 性故。立等無間緣。此約自類前後分此彼故。此彼
0608b17: 之言。總通自他前後。今此中之意。別局自類前後。
0608b18: 故云言總意別。亦不相違。
0608b19: △三結正義。
0608b20: 故自類依深契教理。
0608b21: △三結歸本頌所依。
0608b22: 傍論已巳了應辯正論至或開導依易了知故。
0608b23: 音義　以上通明諸識所依。故云傍論。今結歸第
0608b24: 七所依。且顯頌中唯詮二種。故云正論。先結前起
0608c01: 後。此能下。正明頌文。謂此第七識雖具三依。然頌
0608c02: 中依彼轉言。但顯前二。初因緣依。即種子識。次增
0608c03: 上緣依。即第八現識。為顯下。出其所以。謂彼頌中
0608c04: 但明前二者。為顯第七所依所緣。同是第八而開
0608c05: 導依。既唯自類。非第八故。是以頌言不顯。又前下。
0608c06: 復以勝用易了義簡。明因緣依有親生勝用。增上
0608c07: 緣依有助生勝用。前滅後生開導之義。人易了知。
0608c08: 故從勝從難。但顯前二。由劣由易。不言第三也。
0608c09: △三所緣門二初結前問後。
0608c10: 如是已巳說此識所依所緣云何。
0608c11: △次正釋頌義二初正釋二初明未轉依二初略
0608c12: 明。
0608c13: 謂即緣彼彼謂即前此所依識聖說此識緣藏識故。
0608c14: △次廣辯四初難陀緣王所二初釋義。
0608c15: 有義此意緣彼識體至如次執為我及我所。
0608c16: 音義　七緣第八。有四師解。今初難陀。謂此第七。
0608c17: 緣第八識體及彼相應五所。次引瑜伽證成。謂緣
0608c18: 下會通。謂此末那。緣第八識體。為我緣。第八相應
0608c19: 心所。為我所也。
0608c20: △次通妨。
0608c21: 然諸心所不離識故如唯識言無違教失。
0608c22: 音義　恐有難云。聖說此意緣藏識。不說緣所。汝
0608c23: 何云緣相應法耶。故通云。然諸心所云云。
0608c24: △二火辨緣相見。
0609a01: 有義彼說理不應然至俱以識為體故不違聖說。
0609a02: 音義　初斥前非。應言下申己巳義。相見下說通妨。
0609a03: 謂既緣相見。何唯云緣。彼通意可知。
0609a04: △三安慧緣種現二初難前師。
0609a05: 有義此說亦不應理至厭色生彼不變色故。
0609a06: 音義　先直斥火辨。緣相分不應理。五色根下。出
0609a07: 其所以。謂第八識相分。即是五根五境。是色蘊攝。
0609a08: 非識蘊故。第七唯內緣。若緣相分。應同五識。亦緣
0609a09: 外故。應如第六同前五識。緣共相境故。又緣相分
0609a10: 根境。起我所執。生無色有情。應不執我所。何者。厭
0609a11: 色生彼。不變色故。
0609a12: △次申己巳義。
0609a13: 應說此意但緣藏識至非實有物不違聖說。
0609a14: 補遺　應言。此意緣第八現識為我。及緣彼種而
0609a15: 為我所。以種下通妨。問教中第七不緣實物。云何
0609a16: 緣種。答以種即彼識上一分生識功能。非實有物。
0609a17: 故不違教。
0609a18: △四護法唯緣見二初難前師。
0609a19: 有義前說皆不應理至此無始來一味轉故。
0609a20: 音義　初句總非。色等下。別難安慧。汝說此意緣
0609a21: 彼種子。夫種通色心。若色等種子。是色蘊攝。非識
0609a22: 蘊故。頌中那言緣彼。瑜伽論說。種子實有。是親因
0609a23: 緣。汝執種是彼識功能。非實有物。假應如無。非因
0609a24: 緣故。豈不違教。又此下。總難前三師。薩迦耶。此云
0609b01: 積聚。即身見也。謂此七俱身見一類相續。何容別
0609b02: 執有我我所。何者。開例難云。莫有一心別執斷
0609b03: 常。得俱轉故。此以第六一心中。無斷常二執之義。
0609b04: 例明第七我我所執。無俱轉義。亦不下。復救云。既
0609b05: 不俱轉。前後如何。故遮云。亦不應說二執前後。此
0609b06: 識無始一味恒轉。無前後分位差別故。
0609b07: △次申正義三初正明。
0609b08: 應知此意但緣藏識至此唯執彼為自內我。
0609b09: 合響　宗鏡第五十二卷釋云。此第七識。但緣見
0609b10: 分。非餘相分。種子心所等。唯緣見分者。謂無始時
0609b11: 來。微細一類。似常似一。不斷故似常。簡境界。彼色
0609b12: 等法皆間斷故。種子亦然。或被損伏。或時永斷。由
0609b13: 此遮計餘識為我。似一故簡心所。心所多法故文。
0609b14: 開。問護法正義。第八見分。似常一故。七唯緣見。
0609b15: 難云。豈八自證不似常一。答內二沉隱。七無分別。
0609b16: 所以不緣。問八相非隱。何故不緣。答七不緣外。相
0609b17: 屬外分。所以不緣文。宗鏡又云。何故不緣餘識我
0609b18: 者。有作用相。見分受境。作用相顯。似於我故。不緣
0609b19: 餘識自證等。用細難知。問何不但緣一受等為我。
0609b20: 亦常一故。答我者是自在義。萬物主義。與一切法
0609b21: 而為所依。心所不然。不可為我。唯心王是所依故。
0609b22: 此第七識恒執為內我。非色等故。不執為外我。
0609b23: △次釋難。
0609b24: 乘語勢故說我所言至故於一見義說二言。
0609c01: 合響　開。前師難云。汝說第七不執我所。大論
0609c02: 何說第七末那。我我所執恒相應故。護法會云。論
0609c03: 乘語勢。說我所言。問何謂語勢。答順文便故。言穩
0609c04: 易故。此是語勢。問請示順易。答如說弟時。便言兄
0609c05: 弟。此穩易之謂也文。宗鏡第五十二卷云。若唯緣
0609c06: 識。即唯起我。無有我所。我語勢故。論說我所言。非
0609c07: 是離我別起我所執。唯執第八是我之我。前五蘊
0609c08: 假者。是第六所緣之我。後我第七所計。或前我前
0609c09: 念。後我後念。二俱第七所計。或即一念計此即是。
0609c10: 此唯第七所計。或前是體。後是識用。於一我之上。
0609c11: 亦義說之為我及所。二言實但一我見。
0609c12: △三結歎。
0609c13: 若作是說善順教理至我我所執不俱起故。
0609c14: 合響　開云。多處唯言有我見故。此是順教。我
0609c15: 我所執不俱起故。此是順理。問我我所執何為不
0609c16: 俱。答我我所執。猶如王臣。我正如王。所正如臣。既
0609c17: 執為我。決不是所。如正面南。何朝北。故知不俱。
0609c18: △次明已巳轉依二初正明。
0609c19: 未轉依位唯緣藏識至示現種種佛影像故。
0609c20: 音義　謂第七識。於未轉依位。唯緣藏識見分。既
0609c21: 轉依已巳。亦緣真如。及餘俗諦。平等下轉釋。證得平
0609c22: 等性者。釋緣真如。知諸有情勝解別者。釋緣諸法。
0609c23: 謂知下地有情。勝解意樂差別。能起受用身之影
0609c24: 像。十種平等性者。佛地經云。一諸相增上喜愛。二
0610a01: 一切領受緣起。三遠離異相非相。四弘濟大慈。五
0610a02: 無待大悲。六隨諸有情所樂示現。七一切有情我
0610a03: 愛所說。八世間寂靜皆同一味。九世間諸法苦樂
0610a04: 一味。十修植無量功德究竟。
0610a05: 合響　開蒙。問無漏第七還證理否。答曰。證理有
0610a06: 本智故。得緣外否。答緣外無漏融通故。
0610a07: △次簡異。
0610a08: 此中且說未轉依時至無我我境不故。
0610a09: 音義　謂此頌中。但說緣藏識者。依未轉依說。問
0610a10: 均是第七。轉與未轉。緣境別。答已巳轉依位。悟通
0610a11: 無我。乃能緣。未轉依位。迷局執我。故緣不。
0610a12: △次釋妨二初問。
0610a13: 如何此識緣自所依。
0610a14: 補遺　意謂如前五識。唯以五色根為俱有依。而
0610a15: 不以色根為所緣。如何第七以第八為俱有所依。
0610a16: 又即以第八為所緣耶。
0610a17: △次答。
0610a18: 如有後識即緣前意彼既極成此亦何咎。
0610a19: 音義　謂如後念意識能緣前念滅意。前滅意是
0610a20: 等無間緣。得與後念識作所緣緣。彼既極成。此所
0610a21: 依識。是增上緣。作所緣緣。亦復何咎。
0610a22: △四性相門二初正釋性相。
0610a23: 頌言思量為性相者至即復用彼為行相故。
0610a24: 音義　先牒頌文。雙顯下。正釋性相。自性以體言。
0610b01: 行相以用言。意以下。准宗鏡釋云。思量是意。即自
0610b02: 證分。前第八識了別是行相。今既言意。故知即是
0610b03: 第七行相。即是見分體性難知。以行相顯。其實思
0610b04: 量。但是行相。其體即是識蘊攝故。
0610b05: △次兼釋別名。
0610b06: 由斯兼釋所立別名至亦審思量無我相故。
0610b07: 音義　兼釋別名者。謂若以等無間立名。八識通
0610b08: 名意。思量立名。唯在第七。故稱別名。意云。頌中思
0610b09: 量二字。不唯釋第七性相。亦兼釋第七末那之名。
0610b10: 何者。恒審思量名末那故。未轉下。謂初地以前二
0610b11: 乘有學及諸異生。恒審思量我相。是有漏末那。已巳
0610b12: 轉依位。亦審思量無我相。即無漏末那。
0610b13: 合響　宗鏡第五十二卷。問第七思量何法。答執
0610b14: 第八見分。思量有我法故。二乘無學無我執。以思
0610b15: 量法我執。故名意。佛果我法二執俱無。恒審思量
0610b16: 無我理故。佛果第七亦名意。問為第七自體有思
0610b17: 量。為第七相應行中思。名思量意否。答取心所
0610b18: 思量者。即八識皆有思。何獨第七。問若唯取第七
0610b19: 有思量者。即何用心所中思耶。答具二義。一有相
0610b20: 應思量。二亦自體思量。今取自體有思量名意。問
0610b21: 心所與心王一種。常審思量。執第八為我。如何不
0610b22: 說心所名意。答言意者依止義。心所雖恒審思量。
0610b23: 非主是劣法。非所依止。故不名意。二者自體識有
0610b24: 思量。與餘識為所依止。唯取心王。即名意也。問若
0610c01: 言自體有思量名意者。即第七有四分。何分名思
0610c02: 量意。答有二解。第一見分名思量。內二分不名思
0610c03: 量。但名意。見分不名意。有思量。以是用故。思量我
0610c04: 無我。內二分不能思量我無我。但名意。以是體故。
0610c05: 第二見分是思量相。相者。體相相狀。內二分是思
0610c06: 量性。即內外皆名意。三分皆思量。但除相分。相分
0610c07: 是所量境。問何以得知內外三分總是思量。答識
0610c08: 論云。思量為性相。內二分是體。名思量性。外見分
0610c09: 是思量。相是用。一種是思量。三分皆名意。即不取
0610c10: 相分名思量。以無能緣用故。問見分緣執我法。即
0610c11: 思量我故。得名思量。自證分不緣於我相分。如何
0610c12: 自證分亦名思量。答自證分。證彼見分思量我執
0610c13: 故。亦名思量。問見分思量我。是非量攝。自證分。證
0610c14: 彼見分思量我。自證亦是非量耶。答見分思量我。
0610c15: 見分妄執。故名非量。自證是內證。見分妄執。故自
0610c16: 證體是現量。即體用皆是思量。即內二分。亦名意。
0610c17: 亦名識。見分亦名意。亦名識。是意之用故。思量是
0610c18: 用。意是體。思量即意。持業釋也。
0610c19: △五染俱門三初問答總標。
0610c20: 此意相應有幾心所且與四種煩惱常俱。
0610c21: 音義　初句問。次句舉頌答。唯明根本煩惱。未顯
0610c22: 其餘。故言且與。
0610c23: △次正釋頌義二初釋常俱義。
0610c24: 此中俱言顯相應義至與四根本煩惱相應。
0611a01: △次釋四煩惱二初釋別二名初徵列。
0611a02: 其四者何謂我癡我見并我慢我愛是名四種。
0611a03: △次釋義。
0611a04: 我癡者謂無明愚於我相至遮餘部執無相應義。
0611a05: 音義　癡即無明。謂無智慧真明。愚於我相。恒迷
0611a06: 無我真理。故名我癡。我見。謂我執。於第八見分非
0611a07: 我法上。妄起計度。執為實我。故名我見。我慢。謂倨
0611a08: 傲恃己巳所執之我。高舉自大。故名我慢。我愛。即我
0611a09: 貪著所執之我。故名我愛。攝論說此四種根本。
0611a10: 初。即無明為體。次三皆以無明為因。并表下。釋并
0611a11: 字義。頌言并者。表慢愛與見俱。見慢與愛俱。遮餘
0611a12: 部執。無相應義者。即薩婆多宗計。見愛慢三。不俱
0611a13: 起故。
0611a14: △次釋通名。
0611a15: 此四常起擾濁內心至不能出離故名煩惱。
0611a16: 音義　內心謂第七識。外轉識謂前六。謂此四惑
0611a17: 擾濁內心。而恒執我。令外轉識所作施等恒成雜
0611a18: 染。有情由此輪迴生死。不得出離。故此四種。名為
0611a19: 煩惱。
0611a20: △三問答料簡二初料簡唯四二初問。
0611a21: 彼有十種此何唯四。
0611a22: 音義　謂根本惑乃有十種。此識相應云何唯四。
0611a23: △次答二初釋二初明有我見故無四見二初正
0611a24: 明。
0611b01: 有我見故餘見不生無一心中有二慧故。
0611b02: 音義　謂第七識有我見故。二取邊邪。四見不生。
0611b03: 何者。無一心中有二慧故。諸見皆以慧為體故。
0611b04: △次出意二初徵。
0611b05: 如何此識要有我見。
0611b06: △次釋。
0611b07: 二取邪見但分別生至恒內執有我故要有我見。
0611b08: 音義　先明無四見。謂二取及邪見。由邪思起。但
0611b09: 分別生。唯見道斷。此識相應煩惱。唯是俱生。修道
0611b10: 所斷。是故無有二取邪見。又我所邊見依我見生。
0611b11: 有邊見者。定有我見。我見不依邊見而起。是故無
0611b12: 有斷常邊見。恒內下。正答要有我見。
0611b13: △次明有見愛故無疑瞋。
0611b14: 由見審決疑無容起愛著我故瞋不得生。
0611b15: △次結。
0611b16: 故此識俱煩惱唯四。
0611b17: △次料簡三俱二初正明俱起二初問。
0611b18: 見愛慢三如何俱起。
0611b19: 音義　問者。即以餘部。執見等三。不俱起為問。
0611b20: △次答。
0611b21: 行相無邊俱起何失。
0611b22: 音義　俱起無違義。見次下答文。
0611b23: △次通瑜伽妨二初難。
0611b24: 瑜伽論說貪令心下慢令心舉寧不相違。
0611c01: 音義　此以貪慢相違難。
0611c02: △次釋。
0611c03: 分別俱生外境內境至故彼此文義無乖反。
0611c04: 音義　謂彼論言貪慢相違者。是第六識相應分
0611c05: 別惑。此言行相無違者。是第七識中俱生惑。分別
0611c06: 起者。貪取外境。慢凌外人。行相麤浮。何容起。俱
0611c07: 生惑者。貪染內境。慢恃內己巳。行相微細。寧得相違。
0611c08: 是故彼此。文雖有殊。義無乖反。
0611c09: △六餘相應門二初問答總標。
0611c10: 此意心所唯有四耶不爾及餘觸等俱故。
0611c11: △次正釋頌義二初未轉依二初釋及餘觸等俱
0611c12: 二初師餘字簡無覆性二初明所有二初明意俱
0611c13: 唯九。
0611c14: 有義此意心所唯九至意與行定相應故。
0611c15: 補遺　轉識論云。此識名有覆無記。亦有五種。心
0611c16: 法相應名字同前。而前麤此細文。
0611c17: △次釋及餘二字。
0611c18: 前說觸等異熟識俱至合與末那恒相應故。
0611c19: △次簡所無二初徵。
0611c20: 此意何故無餘心所。
0611c21: △次釋四初簡別境。
0611c22: 謂欲希望未遂合事至慧即我見故不別說。
0611c23: 合響　定唯繫心等者。謂定行相剎那剎那。令心
0611c24: 專注一境。此識任運剎那別緣。而不專一。故無有
0612a01: 定。
0612a02: △二簡信等。
0612a03: 善是淨故非此識俱。
0612a04: 音義　信等是淨。此屬染污。故不相應。
0612a05: △三簡隨眠。
0612a06: 隨煩惱生必依煩惱至故此識俱無隨煩惱。
0612a07: △四簡不定。
0612a08: 惡作追悔先所造業至一類執我故非彼俱。
0612a09: △次師餘字顯隨煩惱二初斥前。
0612a10: 有義彼釋餘義非理至又闕意俱隨煩惱故。
0612a11: 音義　謂彼釋餘義云。恐謂同前亦是無覆。顯此
0612a12: 異彼。故置餘言者。此不應理。何者。頌別說此有覆
0612a13: 攝故。又闕意俱隨煩惱故。
0612a14: △次正明二初總標。
0612a15: 煩惱必與隨煩惱俱故此餘言顯隨煩惱。
0612a16: △次別釋四初師五隨俱二初明五隨染心三
0612a17: 初正立五隨。
0612a18: 此中有義五隨煩惱與一切染心相應。
0612a19: △次引論證釋二初正釋。
0612a20: 如集論說沉掉舉至囂動不信懈怠放逸故。
0612a21: 音義　初引論。若離下釋成。先反顯。無堪任性。即
0612a22: 是惛沉。等者。等餘掉舉等四種。煩惱下。次順明囂
0612a23: 動即掉舉。
0612a24: △次會通。
0612b01: 掉舉雖一切染心至而癡位增但說為癡分。
0612b02: 音義　問謂瑜伽說。此掉舉是貪分故。云何說此
0612b03: 諸染心。釋義可知。如眠下。復舉例明。
0612b04: △三通餘處妨。
0612b05: 雖餘處說有隨煩惱至故此彼說非互相違。
0612b06: 音義　恐有難云。瑜伽論中。或說六隨。或說十隨。
0612b07: 諸染心。此中云何唯言五種。豈不相違。釋中先
0612b08: 牒餘說。而彼下釋。謂依下。轉解別義說。先明六
0612b09: 隨。解即行相通麤謂。前六通細謂。第七謂依。
0612b10: 二十隨煩惱中。解通麤細。通有覆無記及不善性。
0612b11: 通障定慧。此等相顯。故說六隨。依二下。次明十隨。
0612b12: 二十二者。加邪欲邪解。亦由解通麤細。及不善有
0612b13: 覆無記二性。此等相顯。故說十隨。故此下結。意云
0612b14: 此二俱依。如別義說。非彼實一切染心。此
0612b15: 染心。故不相違。
0612b16: △次結生意俱有無二初明意俱有十五二初正
0612b17: 明。
0612b18: 然此意俱心所十五謂前九法五隨煩惱并別境慧。
0612b19: △次釋義。
0612b20: 我見雖是別境慧攝至義有差別故開為二。
0612b21: 音義　疑曰。我見即慧。何重增慧。釋云。義有差別。
0612b22: 謂我見唯染。慧通染淨。故開為二。
0612b23: △次結例無餘心所二初問。
0612b24: 何緣此意無餘心所。
0612c01: △次答。
0612c02: 謂忿等十行相麤動至無餘心所義如前說。
0612c03: 合響　初約麤細簡小隨。無慚下。約二性簡中隨。
0612c04: 散亂下。約內外簡。大隨中二。文中。少簡忘念。例散
0612c05: 亂可知。如後云失念者。心散亂故。軌則即篇聚律
0612c06: 儀。若三業隨智慧行。則任運不踰矩。今知既不正。
0612c07: 則身口意三無非是罪。故云違越軌則。無餘下。明
0612c08: 無餘心所。准前初解。
0612c09: △二師六隨俱二初明六隨染心三初正立六
0612c10: 隨。
0612c11: 有義應說六隨煩惱與一切染心相應。
0612c12: △次引論證釋。
0612c13: 瑜伽論說不信懈怠至非諸染心皆能起。
0612c14: 音義　先引論。即二十隨煩惱中之六也。忘念下
0612c15: 釋成。但釋後三。不信等三。義如前說。先反顯。要緣
0612c16: 下順釋。先明應有忘念惡慧。邪簡擇即惡慧也。煩
0612c17: 惱下。次明應有散亂。沉下。簡無掉。意明掉
0612c18: 二種行相互違。豈能皆一切染心。
0612c19: △三通集論等。
0612c20: 論說五法染心者至說十言義如前說。
0612c21: △次結示意俱有無三初明意俱有十九二初標
0612c22: 數。
0612c23: 然此意俱心所十九至并念定慧及加沉。
0612c24: △次釋成。
0613a01: 此別說念准前慧釋至無明尤重心沉故。
0613a02: 音義　問忘念即念。何重增念。言准前慧釋者。謂
0613a03: 忘念。雖是別境中念攝。而義有差別。謂忘念唯染。
0613a04: 念通染淨故。亦開為二也。并有下。釋加定及沉
0613a05: 義。
0613a06: △次結例無餘心所。
0613a07: 無掉舉者此相違故無餘心所如上應知。
0613a08: 音義　此指沉。以沉時。掉不起故。
0613a09: △三師十隨俱二初明十隨染心三初正立十
0613a10: 隨。
0613a11: 有義復說十隨煩惱與一切染心相應。
0613a12: △次引論證釋二初正釋。
0613a13: 瑜伽說放逸掉舉至方起貪等諸煩惱故。
0613a14: 音義　先引論。邪念。即前忘念。不正知。即是惡慧。
0613a15: 即二十二隨煩惱中之十也。若無下釋成。先反顯。
0613a16: 於所下順明。樂合離者。謂邪欲也。印持事相即邪
0613a17: 解。謂於所受若可愛境。邪欲於中樂合。非可愛境。
0613a18: 邪欲於中樂離。更於邪解決定印持。可愛事相。方
0613a19: 起貪心。非可愛事。方起嗔心。故染污心中。必有此二。
0613a20: △次通妨。
0613a21: 諸疑理者於色等事至邪欲勝解非麤煩故。
0613a22: 音義　難云。勝解於決定境。印持為性。疑以猶豫
0613a23: 為性。此二相違。云何邪解諸染心。釋云。諸疑理
0613a24: 者。於諸諦理。雖復迷惑。於色等事。猶豫必無。故疑
0613b01: 相應心。亦有邪解。於所下。復難云。或有於所緣色
0613b02: 等事上。亦猶豫者。何有勝解。故牒釋云。於所緣事
0613b03: 亦猶豫者。非煩惱疑。復舉例云。如疑人杌。譬如有
0613b04: 人夜行。見無枝樹。即疑為人。或謂是杌。亦有微解。
0613b05: 何妨染。又問曰。若謂此二染。餘何不說。釋云。
0613b06: 餘不說者。緣非愛事中邪欲。疑相應中邪解。於此
0613b07: 二中。欲解微薄。非麤煩故。略不言之。非謂全無。
0613b08: △三指前會通。
0613b09: 餘互有無義如前說。
0613b10: 音義　餘處有隨煩惱。或五或六。染心者。而彼
0613b11: 俱依別義說等云云。
0613b12: △次結示意俱有無二初明意俱有二十四。
0613b13: 此意心所有二十四至加別境五准前理釋。
0613b14: 音義　准前理釋者。謂前二師釋。以用別境中念
0613b15: 定慧三。此中重加欲解二種。應云。邪欲邪解。雖是
0613b16: 別境中欲解所攝。而五十一心所法中。義有差別。
0613b17: 故開為二。以別境通三性。邪欲邪解唯是染故。
0613b18: △次結例無餘心所。
0613b19: 無餘心所如上應知。
0613b20: △四師八隨俱二初破前三師。
0613b21: 有義前說皆未盡理至如何能起煩惱現前。
0613b22: 音義　初句總非。且疑下。別云第三師應除欲解。
0613b23: 他世。謂過去未來。意明。有人疑於他世。或謂是有。
0613b24: 或謂是無。此時心尚未定。於彼疑相應心中。有何
0613c01: 欲解。是故欲解非染心。煩惱下。次示第二師應
0613c02: 加掉舉。若染下。次示初師應加散亂失念及不正知。
0613c03: △次申自正義二初相明二初明八隨染心二
0613c04: 初舉數。
0613c05: 故染污心決定皆與至忘念散亂不正知。
0613c06: △次釋成。
0613c07: 忘念不正知念慧為性者至染心起由前說故。
0613c08: 音義　謂忘念是念一分攝。亦癡一分攝。不正知
0613c09: 是慧一分攝。亦癡一分攝。此二若以慧念為性者。
0613c10: 則不染心。非諸染心皆緣曾受。有揀擇故。曾受
0613c11: 謂念。簡擇謂慧。若以無明為自性者。則染心起。
0613c12: 由前說者。指上若無失念不正知者。如何能起煩
0613c13: 惱現前。
0613c14: △次結示意俱有無二初明意俱有十八。
0613c15: 然此意俱心所十八謂前九法八隨煩惱并別境慧。
0613c16: 合響　所謂八大行別境慧。貪癡我見慢相隨。
0613c17: △次結例無餘等義。
0613c18: 無餘心所及論三文准前應釋。
0613c19: 音義　論三文者。集論一文五隨。瑜伽二文。六隨
0613c20: 十隨。准前應釋者。謂解通麤細等云云。
0613c21: △次結歎。
0613c22: 若作是說不違理教。
0613c23: 
0613c24: 成唯識論音響補遺卷第四
0614a01: 音釋
0614a02: 劇竭戟切。音極。甚也。又戲也。瘧魚約切。音虐。疫也。病也。礫耶狄切。音力。小石也。鍇口駭
0614a03: 切音楷。於勿切蘊入聲。濫盧瞰切。藍去聲。汎濫也。撥北末切。般入聲。闢皮亦切。平
0614a04: 入聲。開也。啟也。闕丘月切。圈入聲。慣古患切。關去聲。習也。悶莫困切。門去聲。煩也。倨傲
0614a05: 上居御切。音據。下魚到切。敖去聲。慢也。掉徒了切。迢上聲。搖動也。囂吁驕切。音鴞。喧也。
