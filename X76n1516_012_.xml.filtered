0127b14: 歷代編年釋氏通鑑卷第十二
0127b15: 
0127b16: 宋括山一庵釋　本覺　編集
0127b17: 明善慶童子　畢之鉉　較訂
0127b18: 五代
0127b19: 後梁朱氏。都汴遷洛。二主。共十七年。
0127b20: 丁卯梁太祖開元唐李克用天佑四秦李茂貞吳越武肅王錢鏐楚武穆王馬殷荊南南平
0127b21: 高季興吳景帝楊渥閩太祖王審知蜀王建南漢劉隱
0127b22: 梁太祖本名溫。僖宗賜名全忠。至是受唐禪即位。更
0127b23: 名晃○閩太祖請雪玄沙入內。求示心法。二師喚
0127b24: 云。大王志心聽取。幻化空身。是大王法身。知見了。總
0127c01: 是大王本源自性天真佛。大王。心心如木石去。如
0127c02: 空去。觀心無心。從妄想起。我心自空。即悟實相。百千
0127c03: 三昧智慧。俱在大王心。大王今既已巳知本性。一時放
0127c04: 下。不得別生絲髮許也。此名無功之功。功不棄。此
0127c05: 是佛祖玄旨。願大王發大弘願。保持取作佛去。莫受
0127c06: 輪迴。不可容易。王禮二師曰。百生慶幸。得逢指示。二
0127c07: 師向王言。但念念常空寂。日用有大果。因但布施。廣
0127c08: 作利益。為助道之門。不拘有無之見。一切自在。但
0127c09: 日日脩無功用道。王拜謝。捨金二十鋌。二師各不受。
0127c10: 王又問玄沙。此一真心。本無生滅。今此一身。從何而
0127c11: 有。師曰。此本源真性。自周法界。為妄想故。有一點
0127c12: 識性。從父母妄緣而生。便即傳命。受千般苦。身有輪
0127c13: 迴。佛者覺也。大王既知覺了。不落惡趣。但請大王。頻
0127c14: 省妄念。歸真合道。大王作禮。信受奉行雪峰錄。
0127c16: 三月雪存禪師示疾。閩王命醫診視。師曰。吾非疾
0127c17: 也。竟不服藥。五月二日。遊藍田。歸澡身。中夜入滅。壽
0127c18: 八十七。臘五十九。師住山四十餘年。法席之盛。卓冠
0127c19: 天下。學者冬夏千五百人。閩王雅隆其道。為之增宇。
0127c20: 設像鑄鍾。以嚴其山。優施以充其眾。時迎館于府。請
0127c21: 求法論見○十一月玄沙師備禪師示寂僧寶傳云十二月。
0127c22: 師初住梅溪。後居玄沙。一時天下叢林海眾。皆望風
0127c23: 欽服。閩帥王公。待以師禮。學徒垂千人。室戶不閉。師
0127c24: 應機接物。垂三十年。所演法要。有大小錄。行于世。壽
0128a01: 七十五。臘四十四。閩帥賜號宗一禪師五燈。
0128a02: 己已巳三唐莊宗六吳隆演二
0128a03: 雲志安禪師一本曰志元。非。一日衡山道正。表奏湖南馬
0128a04: 王。乞與師論義。王遂請師至。具云茶罷。師就大王借
0128a05: 一口。乃握。問道正云。爾本教云。恍恍惚惚。其中
0128a06: 有物。是什麼物。杳杳冥冥。其中有精。是甚麼精。道得
0128a07: 即不斬。道不得即斬。道正無語。拜求悔過。安為王曰。
0128a08: 識此人否。王曰識。安曰誰。王曰道正。安曰不是。其道
0128a09: 若正。合對得臣僧。只是無主孤魂。王大悅。因斯道門。
0128a10: 不復紛紜五燈。
0128a11: 庚午四七三
0128a12: 南嶽惟勁頭陀。集光化以來宗師機緣。為續寶林傳
0128a13: 四卷○欽山文禪師。初巖頭雪峰。率師遊方。二大
0128a14: 士各承德山印記。師雖屢激揚。而終然凝滯。後於洞
0128a15: 山言下發解。年二十七。乃住欽山。師一日與道士論
0128a16: 義。士立義曰。麤言及細語。皆歸第一義。師曰。道士是
0128a17: 佛家奴。士曰。大麤生。師曰。第一義何在。道士無語五燈。
0128a18: 辛未乾化元八蜀永平元南漢劉岩
0128a19: 重雲暉禪師。深入圭峰。石壁間。見磨衲數珠。忽憶前
0128a20: 身道具。因就建寺。方薙草。有祥雲。出眾峰間。遂名曰
0128a21: 重雲。虎豹皆自引去。又塞龍潭。龍亦移他處。後唐明
0128a22: 宗賜額。曰長興。初暉居洛京中灘。日以施水給藥為
0128a23: 事。有癩比丘。求師洗摩。師為之無難色。俄有神光異
0128a24: 香。忽失所在五燈。
0128b01: 壬申二九南漢
0128b02: 湖州道場山如訥禪師。自翠微受訣。乃止道場山。薙
0128b03: 草卓庵。學徒四至。遂成禪苑。
0128b04: 癸酉均王乾化三唐滅燕三
0128b05: 杭州瑞應幼璋禪師。請吳越錢王。每年於天台山。建
0128b06: 金光明道場。諸郡黑白大會。逾月而散。光明大會始
0128b07: 於師也五燈。
0128b08: 甲戌四十一四
0128b09: 四月六日投子大同禪師示寂一云乙亥。壽九十六。詔諡謚
0128b10: 慈濟大師。
0128b11: 乙亥真明元十二五
0128b12: 石門蘊禪師。自得旨於青林虔。初住黃嶽蘭若。未幾
0128b13: 遷夾山。道由潭州。時楚王馬氏出城延接。便問如何
0128b14: 是祖師西來大道。師曰。好大哥御駕六龍。千古秀玉
0128b15: 街。排仗出金門。王大喜。延入天冊府供養。師應機多
0128b16: 云好大哥。時稱大哥和尚。
0128b17: 丙子二十三蜀□正元
0128b18: 明州奉化縣布袋和尚。常以杖荷一布囊并破席。凡
0128b19: 供身之具。盡貯囊中。日市見物則乞。或醯鹽魚。才
0128b20: 接入口。分少許投囊中。時號長汀子。師臥雪不沾。而
0128b21: 每示吉凶必應。常在街立。僧問。和尚在這裏作麼。曰
0128b22: 等箇人。曰來也。師曰。汝不是這箇人。師曰。乞我一文
0128b23: 錢。是年一云三年丁丑三月師將示滅。於岳林寺廊下。端坐
0128b24: 磐石。而說偈曰。彌勒真彌勒。分身千百億。時時示時
0128c01: 人。時人自不識。乃安然而化。其後復現於他州。亦負
0128c02: 布袋而行。四眾競圖其像。師有歌偈。行于世。
0128c03: 丁丑三十四蜀天漢元漢乾享元
0128c04: 戊寅四十五光天元二
0128c05: 龍湖普門禪師。一日集徒曰。吾將他適。院事付聰教
0128c06: 二門人。乃說偈曰。我逃世難來出家。宗師指示箇歇
0128c07: 處。住山聚眾三十年。對人不欲輕分付。今日分明說
0128c08: 似君。我斂歛目時齊聽取。寺眾凄然堅請。且為佛法住
0128c09: 世。師曰。汝等豈不知達磨隻履西歸。普化全身脫去
0128c10: 之旨耶。何以去來生滅視吾也。既而跨虎。凌晨抵信
0128c11: 州應供。到彼齋僧方集。供罷。就長者。更一分。與行
0128c12: 者。長者謂師獨行。不諾所請。遂水一盂。撰拄杖為
0128c13: 虎。高馭而去。至開元寺。而龍湖寺僧至彼追之。乃祝
0128c14: 之曰。吾不復歸山中。已巳有聰禪師矣。故龍湖無開山
0128c15: 祖師之塔。惟有跨虎庵基。為古今之證。又有禪師。照
0128c16: 水自寫真像。至今存焉。諡謚圓覺禪師。凡有祈禱。其
0128c17: 應如響。而院前有師所坐之杉。至今間生異華別本謂示
0128c18: 寂者非也。
0128c19: 己卯貞明五十六吳武義元蜀順正公衍乾德年三
0128c20: 正月鄂州青平山令遵禪師歸寂。諡謚法喜禪師。
0128c21: 庚辰六十七二二四
0128c22: 漳州羅漢琛禪師。初參玄沙。與慧球齊名。號二大士。
0128c23: 琛能秘重大法。痛自韜晦。漳州牧王公。請住城西石
0128c24: 山地藏。十餘年接法眼及善脩洪進山主三人。後遷
0129a01: 止羅漢。破垣敗簀。人不堪其憂。非忘身為法者不至。
0129a02: 辛巳龍德元十八吳睿湟傳順義元三五
0129a03: 九峰虔禪師。先是馬祖歿於豫章開元寺。百丈等。
0129a04: 舍利於海昏石門百丈廬塔。十餘年。乃馮川上車
0129a05: 輪峰。逢司馬頭陀。勸百丈留止。因不復還石門。虔自
0129a06: 九峰往游焉。遂成法席。為泐潭第一世。繼百丈遺蹤
0129a07: 也。是年安坐而化。諡謚大覺。塔曰圓寂。
0129a08: 壬午二十九二四六
0129a09: 杭州龍冊寺順德怤大師。自雪峰得旨。初住越州鏡
0129a10: 清。學者奔湊。副使皮光業謂人曰。怤師高論。人莫窺
0129a11: 其極也。次錢王欲廣府中禪會。命居天龍寺。始見師
0129a12: 乃曰。真道人也。致禮勤厚。由是吳越盛於玄學。其後
0129a13: 又創龍冊寺。延請居焉五燈。
0129a14: 癸未三唐同光元三五七
0129a15: 九月十三日龍牙遁禪師趺坐而化。壽八十九。夏六
0129a16: 十九。師有偈頌。行于世○二月唐莊宗李存勗。即位
0129a17: 于晉陽。十月滅梁○梁二主十七年國除。
0129a18: 後唐李氏都鄴遷洛。四主。十四年
0129a19: 甲申唐莊宗同光二秦吳越楚南平吳四閩蜀六漢八
0129a20: 京兆蜆子和尚。事頗異。居無定所。自印心於洞山。
0129a21: 混俗閩川。不畜道具。不循律儀。冬夏一衲。逐日江
0129a22: 岸。採掇蜆。以充其腹。暮即宿東山白馬廟紙錢中。
0129a23: 居民目為蜆子和尚。華嚴靜禪師聞之。欲決真假。先
0129a24: 潛入紙錢中。深夜師歸。嚴把住曰。如何是祖師西來
0129b01: 意。師遽答曰。神前酒臺盤。嚴放手曰。不與我同根
0129b02: 生。嚴後赴莊宗。詔入長安。師亦先至。每日歌唱自拍。
0129b03: 或乃徉狂。泥雪去來。俱無蹤。厥後不知所終五燈○
0129b04: 莊宗詔興化獎禪師入內。帝執弟子禮。扣問宗旨。頗
0129b05: 有契會。帝一日曰。朕收復中原。得一顆明珠。未有人
0129b06: 酬價。師曰。請陛下珠看。帝以手舒開頭。師曰。君
0129b07: 王之寶。誰敢酬價。
0129b08: 乙酉三秦王從曮
0129b09: 京兆華嚴休靜禪師。自東山得旨。初住福州東山華
0129b10: 嚴。未幾莊宗徵入輦下。大闡玄風。一日莊宗請入內
0129b11: 齋。見眾僧看經。唯師與徒眾不看。帝問。師為甚不看
0129b12: 經。師曰。道泰不傳天子令。時清休唱太平歌。帝曰。師
0129b13: 一人即得。徒眾為甚也不看。師曰。師子窟中無異獸。
0129b15: 母元無眼。求食須賴蝦。帝曰。既是後生。為甚麼稱
0129b16: 長老。師曰。三歲國家龍鳳子。百年殿下老朝臣。師後
0129b17: 於平陽示滅。諡謚寶智禪師五燈○西蜀禪月大師貫休
0129b18: 示寂○興化獎禪師示滅。
0129b19: 丙戌明宗亶天成元吳越寶正元六閩惠宗蜀知祥二二
0129b20: 四月莊宗殂。明帝即位○東京普淨院常覺禪師。初
0129b21: 訪歸宗章。聞法省悟。因遊上都。於麗景門外。獨居二
0129b22: 載。間有北信士張生。請師供養。張有悟入。乃設榻
0129b23: 留宿。至夜與妻竊窺見。師體遍一榻。頭足俱出。及令
0129b24: 婢僕視之。即如常。倍加欽慕。曰弟子夫婦垂老。今願
0129c01: 割前堂。以裨丈室。師欣然受之。至天成三年。遂成大
0129c02: 院。賜額曰普淨五燈。
0129c03: 丁亥二吳乾貞元三
0129c04: 四月瑞龍璋禪師。從錢王乞墳。王笑曰。師便爾乎。遣
0129c05: 陸仁璋。於西關。建塔。塔畢。璋往辭錢王。囑以護法恤
0129c06: 民。還而坐化。壽八十七。坐七十夏。
0129c07: 戊子天成三三二漢大有元
0129c08: 閩王延鈞。度民二萬為僧。由是閩中多僧通鑑○秋羅
0129c09: 漢琛禪師。沐浴安坐而化。壽六十二○扣水澡光古
0129c10: 佛。初參雪峰。峰曰。子異日必為王者師。後自鵝湖。歸
0129c11: 溫嶺結庵今永豐寺。繼居將軍岩。二虎侍側。神人獻地。為
0129c12: 瑞岩院。學者爭集。嘗謂眾曰。古聖脩行。須憑苦節。吾
0129c13: 今夏則衣楮。冬則扣而浴。故世人號為扣古佛。
0129c14: 後住靈曜。至是年應閩主之召。延居內堂。敬拜曰。謝
0129c15: 師遠降。賜茶次。師提起子曰。大王會麼。曰不會。曰
0129c16: 人王法王各自照了。留十日。以疾辭。至十二月二日。
0129c17: 沐浴升堂。告眾而逝。王與道俗。備香薪茶毗。祥耀滿
0129c18: 山。舍利五色。塔於瑞岩正寢。諡謚妙應法威慈濟禪師。
0129c19: 自是至今。遠近禱祈。靈異非一。
0129c20: 己巳丑四四南平從誨吳大和元
0129c21: 東京普淨院常覺禪師。以時機淺昧。難任極旨。乃曰。
0129c22: 我寧不務開法。由是每月三八施浴。僧道萬計。師嘗
0129c23: 謂諸徒曰。但得慧門無壅。則福何滯哉五燈○閩永福
0129c24: 縣高蓋院。有山若寶蓋。初有徐仙。弟妹七人上升。齊
0130a01: 建元。有陳慧炬禪師。謝智著侍者。絕粒坐禪。後俱坐
0130a02: 化。今二真身俱在。至是閩王封山。曰西岳焉長樂集。
0130a03: 庚寅長興元秦吳越五楚二三
0130a04: 雲門文偃禪師。初參睦州。州見來。便閉門。師三扣門。
0130a05: 州云。作什麼。師曰。己巳事未明。乞師指示。州才開門。師
0130a06: 拶入。州擒住云道道。師驚不暇答。州推出曰。秦時
0130a07: 轢鑽。隨掩其扉。損師右足。師從此悟入。州即指師見
0130a08: 雪峰。到雪峰決擇久之。遍訪諸方。晚遊廣中。靈樹敏
0130a09: 請為第一座。先是敏不請首座。有勸請者。敏曰。吾首
0130a10: 座已巳出家。久之又請。敏曰吾首座已巳行悟道。久之
0130a11: 又請。敏曰吾首座已巳度嶺矣。及師至。敏迎笑曰。奉遲
0130a12: 甚久。何來暮耶。即命之。偃不辭而就職。俄廣主劉王
0130a13: 將興兵。就敏決可否。敏前知之。手封奩子。語侍者曰。
0130a14: 王來出以似之。乃怡然坐化。王果至。聞敏已巳化大驚。
0130a15: 問和尚何時得疾而遽亡耶。對曰。師不曾有疾。適封
0130a16: 一奩子。令候王至呈之。王開奩得一帖子。書云。人天
0130a17: 眼目堂中上座。王於是請偃繼其法席。又迎至府開
0130a18: 法。久之遷住韶陽雲門山。學者望風而至。
0130a19: 辛卯長興二吳越寶正六楚王希聲南平吳睿王大和三
0130a20: 四
0130a21: 汝州風穴沼禪師。初游方。參鏡清怤不契。北遊襄。
0130a22: 寓止華嚴。遇南院侍者守廓。默悟南院宗旨。廓使更
0130a23: 見南院。院一見喜之。於是從容承稟。日聞智證。院曰。
0130a24: 汝乘願力。來荷大法。非偶然也。穴依止六年辭去。是
0130b01: 年至汝州。見草屋數椽依山。問於田父。父曰。古風穴
0130b02: 寺。歲飢眾去。餘佛像鼓鍾耳。穴入留止。日乞村落。
0130b03: 單丁者七年。檀信為新之。成叢林。
0130b04: 壬辰三楚王希範四五
0130b05: 五月十七日。長慶稜禪師歸寂。師兩處開法。徒眾一
0130b06: 千五百。化行閩越。二十七載。壽七十九傳燈○八月六
0130b07: 日。吳奉化軍陸元浩。撰廬山仙居洞永安禪院記。略
0130b08: 曰。堯舜為君。仁化唯該於域內。周孔設教。軌儀但備
0130b09: 於寰中。尚乃千古從風。百王稟敬。而況釋氏興世。妙
0130b10: 用難思。慈悲遍洽於含生。行願廣弘於沙劫。永安院
0130b11: 唐僧如義卜焉。至是眾請惠從長老來住。興舊院
0130b12: 云廬山記。
0130b13: 癸巳四吳越穆文王元瓘五閩龍啟元六
0130b14: 十一月明帝殂。閔帝從厚即位○契如庵主。初於玄
0130b15: 沙得旨。乃隱於小界山刳大杇杉。若小庵。但容身而
0130b16: 已巳。一日清豁照二長老訪師。頗味高論。不覺及夜。
0130b17: 豺虎奔至庵前。自然馴遶二公。尋於大章山創庵。
0130b18: 請師居之。兩處孤坐。垂五十二載而卒。
0130b19: 甲午唐潞王清泰元六二蜀明德元七
0130b20: 四月潞王從珂兵至。閔帝出奔。潞王即位○天台國
0130b21: 清靜上座。初於玄沙言下悟入。後居天台。三十餘載。
0130b22: 嘗有問。心念紛飛。未明攝伏。師答。將紛飛之心。以
0130b23: 究紛飛之處。究之無處。則紛飛之念何存。返究究心。
0130b24: 則能究之心安在云云師因教中幻義。述偈曰。若
0130c01: 道法皆如幻有。造諸過惡應無咎。云何所作業不忘。
0130c02: 而藉佛慈興接誘。有小靜上座答曰。幻人興幻幻輪
0130c03: 圍。幻業能招幻所治不了幻生諸幻苦。覺知如幻幻
0130c04: 無為。今國清遺蹤在焉。
0130c05: 乙未二吳天祚元閩永和元蜀楚恭孝王昶明德二八
0130c06: 法眼文益禪師。初遇羅漢琛。琛問。山河大地。與自己巳
0130c07: 是同是別。師曰同。琛兩指曰。兩箇。師有省。乃求決
0130c08: 擇。頓明大事。久之卓庵而居。次歷江外。至臨川。州牧
0130c09: 請住崇壽。有僧子方參。因舉萬象之中獨露身。方乃
0130c10: 大悟。自是諸方存知解者。翕然而至。始則行行如也。
0130c11: 師微以激發。皆漸而服膺。海參之眾。常不下千計。未
0130c12: 幾道化聞於江表。金陵國主。重師之道。迎居報恩。號
0130c13: 淨慧禪師。次遷清涼五燈。
0130c14: 丙申清泰三二閩康宗昶通文元三九
0130c15: 十月石敬塘兵至。而帝自焚死。十一月敬塘即位。改
0130c16: 元天福○唐國除○時胤孫罷歸田里。初學韓文。多
0130c17: 斥釋氏。後學佛有悟。乃撰法喜集佛國記。行於世。時
0130c18: 人曰。清泰不徹。乃來佛本傳。
0130c19: 後晉石氏。都沐。二主。十一年。
0130c20: 丁酉晉高祖天福二唐烈祖李升受吳禪改昇元元二四十
0130c21: 正月風穴沼禪師。州牧聞其風。盡禮致之。上元日開
0130c22: 法。嗣南院○八月杭州龍寺順德大師道怤示寂。
0130c23: 黑白哀號。制服者甚眾。壽七十四。師三處開法。有語
0130c24: 錄五燈。
0131a01: 戊戌三二三蜀廣政元十一
0131a02: 夏石亭光湧禪師。無疾而化。壽八十九。坐七十夏一云
0131a03: 丁酉年○溫州馬大卿。夢五百僧抵其家假館。翌日有
0131a04: 五百羅漢像。迎過其門。馬君感異。以屋借之。時出光
0131a05: 異。遂捨宅為寺。號羅漢寺皇朝祥符。賜崇信寺額。俗猶呼羅漢巷。是坊本名。清
0131a06: 政易為從善。亦因寺名也。見永寧編。
0131a07: 己巳亥四三閩景宗曦永隆元二十二
0131a08: 圓通緣德禪師。初參襄州清溪進。久之江南李氏有
0131a09: 國日。德混跡南昌上藍。宋公齊丘。至游經堂。僧眾趍
0131a10: 迎。師閱經自若。公旁立睨之。師不甚顧答。公問。上座
0131a11: 看甚經。師舉示之。公異焉。力請住舍利幽谷雙嶺諸
0131a12: 剎。師無所事。去留所至頹然默坐而已巳。而學徒自成
0131a13: 規矩。平生著一衲裙。以繩貫其褶處。夜伸其裙以當
0131a14: 被僧寶○上天竺僧道翊。一夕見山間光明。往視之。得
0131a15: 奇香木。乃命良工。刻成觀音像。白光煥發。夜亡列燭
0131a16: 之光。晝掩太陽之景。聖像既成。靈感尤盛。乾祐戊申
0131a17: 歲。有僧從勳。見曰。吾遊洛得古佛舍利一顆。寶之久
0131a18: 矣。今願置菩薩毫相中。可以助其神。翊師從之。至今
0131a19: 舍利或現頂冠肉髻間觀音文。
0131a20: 庚子五四二三十三
0131a21: 閩王曦度民為僧萬一千人通鑑○廬州佛手岩行因
0131a22: 禪師。自鹿門真得法。尋抵廬山佛手岩下。有石窟可
0131a23: 三丈餘。師宴處其中。江南李主。三召不起。堅請就棲
0131a24: 賢開堂。不逾月。潛歸岩室。後示微疾。謂侍僧曰。日午
0131b01: 吾去矣。及期。下床行數步。屹然立化。李主備香薪。茶
0131b02: 毗建塔五燈。
0131b03: 辛丑六吳越文穆王元瓘薨五三四十四
0131b04: 閩王於城南西阜。建石塔七層。功未半而光發如蓋
0131b05: 者三夕。既成而光耀際天者又三夕。王慰幸。遂額曰
0131b06: 淨光。而於其下。建僧宇焉長樂集。
0131b07: 壬寅七吳越忠獻王弘佐六五漢殤帝玢光天元
0131b08: 天台韶國師。初參龍牙遁禪師。山矮師叔。見知識
0131b09: 五十四人。刮磨搜剝。窮極隱秘。不知端倪。心志俱疲。
0131b10: 至曹山。但隨眾而已巳。有僧問法眼曰。十二時中。如何
0131b11: 得頓息萬緣去。眼曰。空與汝為緣耶。色與汝為緣耶。
0131b12: 言空為緣。則空本無緣。言色為緣。則色心不二。日用
0131b13: 果何物為汝緣乎。韶聞悚然異之。又有問。如何是曹
0131b14: 溪一滴水。眼曰。是曹溪一滴水。韶詔聞乃大悟。平生疑
0131b15: 滯。渙若釋。感涕沾衣。眼曰。汝當大宏吾宗。行矣無
0131b16: 自滯。於是游天台。觀智者遺蹤。如故居。睠然有終焉
0131b17: 之心。
0131b18: 癸卯晉齊王重貴八唐元宗景保大元閩福恭懿王延政天德元漢中宗成乾和元
0131b19: 法眼禪師。因江南李主。請入內庭。見牡丹花。主索師
0131b20: 詩。師乃頌云。擁毳對芳叢。由來不同。髮從今日白。
0131b21: 花是去年紅。異隨朝露。馨香逐晚風。何須待零落。
0131b22: 然後始知空。王頓悟其意。
0131b23: 甲辰開運元二二七二
0131b24: 江南上元縣。一民暴死。三日復甦云。至一殿庭。忽見
0131c01: 先主樏械甚嚴。民驚問曰。主何至此。曰吾為宋齊丘
0131c02: 所誤。殺和州降者千餘人。冤訴囚此。汝既得還。仗汝
0131c03: 歸語嗣君。凡寺觀鳴鍾。當延之吾受苦。唯聞鍾則暫
0131c04: 休。或能為造一鍾尤善。吾在位。嘗與于闐國交聘。遺
0131c05: 吾一玉天王像。吾置於髻。後藏於瓦棺寺佛左膝。
0131c06: 人無知者。汝以此事為驗。民既還家。遂乞見主。具白
0131c07: 之。主親詣瓦棺。剖佛膝得之。感泣遂立造一鍾於清
0131c08: 涼寺。鐫其上云。薦烈祖孝高皇帝。脫幽出厄。以玉像
0131c09: 建塔。於蔣山出法苑○劉煦授司空平章事。撰舊唐
0131c10: 史。佛祖異並載之至本朝歐陽公撰唐書。始皆刪去。
0131c11: 乙巳二三閩天德三為唐滅八三
0131c12: □□興聖國師神晏示寂。師自閩王請住山。三十餘
0131c13: 年。學徒雲集。閩王禮重。常詢法要。壽七十三○京兆
0131c15: 安禪苑。以居之。徒眾五百。明年囑累訖。右而化。壽
0131c16: 八十九。諡謚淨悟大師。
0131c17: 丙午三四九四
0131c18: 吉州禾山無殷禪師。初參九峰。虔沒游廬陵。止禾
0131c19: 山大智院。學者雲集。南唐後主聞其名。詔至金陵問
0131c20: 法。久之命居楊州祥光院。懇辭歸山。以翠岩院。乃江
0131c21: 西勝。逐詔居之。時上藍院復其室。命師來往闡
0131c22: 化。賜號澄源禪師五燈○明年正月。晉出帝為契丹所
0131c23: 執。國亡。
0131c24: 後漢劉氏。都汴初即位太原後都大梁。二主。共四年。
0132a01: 丁未漢高祖天福十二吳越忠王□佐卒楚文昭王希範南平文獻王唐元宗保大五
0132a02: 蜀楚恭孝王廣政□漢中宗乾和五
0132a03: 三月漢高祖即位。帝初名知遠。更名暠○七月清化
0132a04: 全怤禪師。安然坐逝。壽六十六一云。丙午年示寂。溈仰宗至此不嗣○
0132a05: 吳越忠懿王。留心釋教。嗣位之初。凡兩浙諸郡名山。
0132a06: 聖之處。皆賜金帛。創建伽藍香火。福州支提山。乃
0132a07: 天冠菩薩道場。王施七寶。鑄天冠像一千身。仍創寺
0132a08: 宇。宏麗甲於七閩五燈。
0132a09: 戊申乾祐元吳越忠懿王俶楚王希廣六十一六
0132a10: 正月漢高祖崩。隱帝承祐立○雲門大師。法道大行。
0132a11: 往來學徒。不下千人。廣主屢請入內問法。待以師禮。
0132a12: 一日王問。云何是禪門。云大王有問山僧對。一日王
0132a13: 齋眾僧次。問師曰。靈樹果子熟也未。師云。甚麼年得
0132a14: 信道生。王曰熟也。師曰。切莫忘。王大悅。賜號匡真
0132a15: 禪師。是年七月。王迎師至內問道。九月師辭還山○
0132a16: 洞山初禪師。初參雲門。門問近離甚處。曰查渡。又問。
0132a17: 夏在甚處。曰湖南報慈。又問。幾時離彼。曰八月二十
0132a18: 五。曰放爾三頓棒。初惘然。良久又問。適來祇對無過。
0132a19: 何蒙賜棒。門呵曰。飯袋子。江西湖南。便恁麼去。初默
0132a20: 悟其旨。曰他日正當於無人煙處。不畜一粒米。供養
0132a21: 十方僧。即日辭去。北抵襄漢。至是眾請住洞山。易律
0132a22: 為禪。學徒奔湊。
0132a23: 己酉隱帝乾祐二楚保融七十二七
0132a24: 四月十日。雲門偃禪師以表辭廣主。垂戒學徒。端坐
0132b01: 而逝。法嗣六十一人○風穴沼禪師。值依郢州牧。
0132b02: 平。汝州宋太師施第為寶坊。號新寺。迎師居之。法
0132b03: 席冠天下。學者自遠而至偽周廣順元年賜寺名廣慧○韶國師
0132b04: 初寓止白沙時。吳越忠懿王。以國子刺剌台州。雅聞韶
0132b05: 名。遣使迎之。申弟子之禮。日夕問道。韶曰。他日當為
0132b06: 主。無忘佛恩。至是王嗣國位。寺。遣使迎師。至尊
0132b07: 事之。以為國師。師所說法。簡而要。掃去枝葉。故人皆
0132b08: 易悟。
0132b09: 庚戌三年帝遇漢國除楚恭孝王希八十三八
0132b10: 吳越錢王。命杭州報恩寺慧明大師。入府問法。命住
0132b11: 資崇院。開堂說法。時有天龍禪師等問道。師應機垂
0132b12: 答。詞旨的切。王大悅。密契其道。命師居之。即賜圓通
0132b13: 普照大師聯芳○廬山化城寺。昔正覺大師宴處。有悟
0132b14: 海大師。來革前基。架雲梯險。剪石飛泉。一紀而成功
0132b15: 焉盧山記。
0132b16: 後周郭氏。都汴。三主。十年。
0132b17: 辛亥周太祖廣順元北漢劉旻乾祐四吳越楚王希崇楚唐保大九
0132b18: 蜀十四南漢九
0132b19: 正月周太祖即位○吳越錢王。命永明道潛禪師入
0132b20: 府。授菩薩戒。賜號定慧慈化禪師。一日潛欲請塔下
0132b21: 羅漢銅像。過新寺供養。王曰善矣。昨夜夢十六尊者
0132b22: 乞隨師入寺。何昭應之若是。於師號加應真二字。留
0132b23: 潛於府問道。兩月還山。
0132b24: 壬子二五劉言十十五十
0132c01: 南院慧顒禪師示寂○智覺延壽禪師。初為華亭鎮
0132c02: 將。因見漁船萬尾。戢戢惻然。以錢易之放于江。乃棄
0132c03: 家。投師剃髮。自受具。衣不繒纊。食無重味。持頭陀行。
0132c04: 嘗習定天台天柱峰之下。有烏巢衣中。時韶國師
0132c05: 眼目世間。北面而師事之。韶曰。汝與元師有緣。他日
0132c06: 大作佛事。惜吾不及見耳。師既得旨。初說法於雪竇
0132c07: 山。
0132c08: 癸丑三六玉逵十一十六十一
0132c09: 韶國師。因吳越僧義寂曰。智者之教。年祀寖遠。必多
0132c10: 散失。唯新羅國有善本。願藉禪師慈力致之。使再開
0132c11: 東土人天眼目。於是師以聞忠懿王。王乃遣使航海。
0132c12: 傳寫以還。迨今聖教具備者。皆忠懿王與韶國師之
0132c13: 力。而韶適與智者同入。疑其後身也。
0132c14: 甲寅顯德元太祖崩世宗立七十二十七十二
0132c15: 正月南唐節度憑延巳。撰開先院。略曰。皇上詔以
0132c16: 廬山書堂舊基為寺。延巳肆覲于京。上於便殿語事
0132c17: 次。因曰。廬山書堂已巳為寺矣。朕聞古先哲王握圖御
0132c18: 宇。唯德是務。與善同歸。久於其道。天下化成。恒沙如
0132c19: 來出世濟俗。依空說性。性外無空。信則脩崇。悟則解
0132c20: 脫。使人趍清淨之域。息貪兢之心。民用以淳。理又何
0132c21: 遠。是則菩提之教。與政通焉。朕今興建伽藍。以居禪
0132c22: 眾。示人至理。亦助化之端也。延巳奏以寺已巳成功足。
0132c23: 使迷者得于陸之漸。達者登不二之門。非聖人用心。
0132c24: 其孰能與於此乎。云云廬山記○杭州龍興宗靖禪師。
0133a01: 初參雪峰得旨。錢王命居龍興。有眾千餘。王屢延入
0133a02: 府。署六通大師。是年十二月示滅。壽八十四。
0133a03: 乙卯周世宗顯德二北漢孝和□□乾祐八十三十八十三
0133a04: 二月世宗詔。併省天下無額寺院。凡三千餘所○九
0133a05: 月敕立監鑄錢。非縣官法物軍器。及寺觀鍾磬鈴鐸
0133a06: 之類聽留。外自餘民間銅器佛像。悉令輸官。給其直
0133a07: 上謂侍臣曰。卿輩勿以毀佛為疑。且佛以身世為妄。
0133a08: 而以利人為急。使其真身尚在。苟利於世。尚欲割截
0133a09: 布施。況此銅像若朕身。可以濟民。亦非所惜也。由是
0133a10: 臣不敢言通鑑○時鎮州大悲觀音銅像極靈。州之
0133a11: 士民。願以錢代。制不許。方毀其背。力皆墮腕而死。
0133a12: 遂停其半。後未四年。世宗發疽于背而崩。我宋　太
0133a13: 祖　太宗皇帝。目擊其實。由是益堅欽信。故受命
0133a14: 之初。復興天下佛寺歐陽外傳○時有沙門法敏。苦諫不
0133a15: 納。乃為之著顯驗論北山錄○詔郡國。歲造僧帳。凡死
0133a16: 亡還俗者。以時闕落之。僧帳自此而始統紀。
0133a17: 丙辰三九周行逢十四十九十四
0133a18: 重雲暉禪師。住山四十餘年。節度使王彥超。微時
0133a19: 從暉游。欲為沙門。暉曰。汝世緣深。當為我家垣墻。彥
0133a20: 超後果鎮永興。申弟子之禮。是年夏。詣永興。與彥超
0133a21: 別。囑以護法。超泣曰。公遂忍棄弟子乎。暉笑曰。借千
0133a22: 年。亦一別耳。七月二十四日。書偈曰。我有一間舍。父
0133a23: 母為脩蓋。往來八十年。近來覺損壞。早擬移別處。事
0133a24: 涉有憎愛。待他摧毀時。彼此無妨礙。乃跏趺而化。壽
0133a25: 八十四。
0133b01: 丁巳四北漢天會元十五二十十五
0133b02: 清涼法眼文益禪師。自住清涼。朝夕開法。諸方叢林。
0133b03: 咸仰風化。致異域有慕其法者。涉遠而至。師調機順
0133b04: 物。斥滯磨昏。應病與藥。隨根悟入者。不可勝紀。是年
0133b05: 僧寶傳云五年戊午七月示寂江南。李主駕至。慰問甚勤。閏月
0133b06: 望。沐浴辭眾趺坐而逝。停龕三七。顏貌如生。壽七十
0133b07: 四。臘五十四。公卿李建勳而下素服。奉全身建塔。諡謚
0133b08: 大法眼禪師。後重諡謚大智藏大導師。
0133b09: 戊午五二唐交泰元二十一南漢鋹天寶元
0133b10: 金陵報恩院清護禪師。初於鼓山國師言下發明。尋
0133b11: 金陵國主。命居長慶顯。德初退歸建州卓庵。節度陳
0133b12: 誨。創報恩禪苑。堅請住持。開寶三年。十一月二十日
0133b13: 坐化。師操行孤標。二十年不服綿絹。唯衣紙布。辭藻
0133b14: 札翰。並皆冠眾。
0133b15: 己未六二二十二二
0133b16: 世宗北伐。六月病背癰糜潰而殂于道。壽三十九。恭
0133b17: 帝宗訓即位。時年七歲。
0133b18: 庚申顯德七
0133b19: 正月恭帝。禪位于我
0133b20: 宋太祖皇帝。改元建隆。
0133b21: 
0133b22: 歷代編年釋氏通鑑卷之十二終
