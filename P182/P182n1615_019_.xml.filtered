0187a01: 大明三藏法數卷第十九　　　　　碣一
0187a02: 上天竺前住持沙門一如等奉　集註
0187a03: 薄伽梵六義出華嚴經隨演義鈔梵語薄伽梵亦云
0187a04: 婆伽婆名具六義佛地論云自在熾盛與
0187a05: 端嚴名稱吉祥及尊貴如是六德義圓滿
0187a06: 是故彰名薄伽梵唐玄奘法師明五種不
0187a07: 翻中第二多含不翻即薄伽梵是也五種不翻
0187a08: 者秘密不翻多含不翻此方無不翻順古不翻尊重不翻也。【一自在義】
0187a09: 謂如來永不屬諸煩惱之所繫縛故曰自
0187a10: 在。【二熾盛義】謂如來猛智火洞達無際
0187b01: 故曰熾盛。【三端嚴義】謂如來三十二相莊
0187b02: 嚴妙好故曰端嚴三十二相者足安平相千輻輪相手指纖長相
0187b03: 手足柔軟相手足縵網相足眼滿足相足趺高好相如鹿王相手過膝相馬陰藏
0187b04: 相身縱廣相毛孔生青色相身毛上靡相身金色相身光面各一丈相皮膚細滑相
0187b05: 七處平滿相兩腋滿相身如師子相身端直相肩圓滿相四十齒相齒白齊密相四
0187b06: 牙白淨相頰車如師子相咽中津液得上味相廣長舌相梵音深遠相眼色金精相
0187b07: 眼睫如牛王相眉間白毫相頂肉髻成相也。【四名稱義】謂如來
0187b08: 圓滿一切殊勝功德十方世界無不聞知
0187b09: 故曰名稱。【五吉祥義】謂如來既具勝妙之
0187b10: 德故一切世間讚歎供養者亦獲吉祥故
0188a01: 曰吉祥。【六尊貴義】謂如來始從兜率天中
0188a02: 降生王宮及出家已巳而登極果之位方便
0188a03: 利益一切眾生故曰尊貴梵語兜率華言知足。
0188a04: 如來勝德六義出阿毘達磨雜集論【一自性義】謂諸佛
0188a05: 法身皆依真如理體而為自性是名自性
0188a06: 義。【二因義】謂諸佛於無量無數劫中修習
0188a07: 勝果之因是名因義劫梵語具云劫波華言分別時節。【三
0188a08: 果義】謂諸佛永斷一切煩惱等障證得無
0188a09: 上菩提之果是名果義梵語菩提華言道。【四業義】
0188a10: 謂諸佛以清淨身業現大神通清淨口業
0188b01: 演大法義清淨意業種種調伏方便導引
0188b02: 可化眾生令其出離生死證大菩提是名
0188b03: 業義。【五相應義】應當也謂諸佛因中能行
0188b04: 種種難行苦行所生十力四無所畏等功
0188b05: 德而與法性之理相應故名相應義十力者知
0188b06: 是處非處智力知過現未來業報智力知諸禪脫三昧智力知諸根勝劣智力知
0188b07: 種種智力知種種界智力知一切至處道智力知天眼無礙智力知宿命無漏智
0188b08: 力知永斷習氣智力也四無所畏者一切智無所畏漏盡無所畏說障道無所畏說
0188b09: 盡苦道無所畏也。【六差別義】謂諸佛說法度諸眾
0188b10: 生則現法報應三身差別之相故名差別義。
0189a01: 如來功德六種相出瑜伽師地論功德者如來萬行
0189a02: 之因法身之果德也為令眾生如佛修行
0189a03: 皆得成就無上道果故說六種相也。【一圓
0189a04: 滿】謂諸如來萬行具足種智圓明於世間
0189a05: 出世間一切功德皆悉成就超過聲聞緣
0189a06: 覺菩薩之上故曰圓滿菩薩梵語具云菩提薩埵華言覺有
0189a07: 情。【二無垢】謂諸如來由證常樂我淨之德
0189a08: 而無一切煩惱汙染故曰無垢。【三不動】謂
0189a09: 諸如來由證大寂滅定所有功德一切外
0189a10: 道魔軍盜賊親屬乃至火水風等皆不能
0189b01: 撓亂變壞故曰不動。【四無等】謂諸如來所
0189b02: 有種種功德廣大尊勝威力自在一切有
0189b03: 情乃至菩薩無與比者故曰無等。【五能作
0189b04: 有情利益】謂諸如來成就無上功德方便
0189b05: 示現利他之行度脫有情令成聖道故曰
0189b06: 能作有情利益。【六功能】謂諸如來於所作
0189b07: 利益有情之事無所作願無所取捨而自
0189b08: 然圓就故曰功能。
0189b09: 六即佛出觀無量壽佛經妙宗鈔六即佛者約事故明
0189b10: 六約理故明即即者其體不二名之為即
0190a01: 然明此六即者或顯法門高深或明修行
0190a02: 次第若論六者位次高下有序則修行之
0190a03: 人不生上慢若論即者理體初後皆是則
0190a04: 修行之人不生退屈以理言之即處常六
0190a05: 六處常即蓋由事理不二故也。【一理即佛】
0190a06: 謂眾生本具佛性之理與諸如來無二無
0190a07: 別故涅槃經云一切眾生即是佛是為理
0190a08: 即佛。【二名字即佛】謂或從知識處聞或從
0190a09: 經卷中見知此理性即佛之名於名字中
0190a10: 通達解了一切諸法皆是佛法是為名字
0190b01: 即佛。【三觀行即佛】謂既知一切法皆是佛
0190b02: 法必須心觀明了理慧相應所行如所言
0190b03: 所言如所行是為觀行即佛此五品位也
0190b04: 理慧相應者理即所觀之理境慧即能觀之智慧應者當也謂境智相當則言行一
0190b05: 致也五品者隨喜品讀誦品說法品兼行六度品正行六度品也。【四相似
0190b06: 即佛】謂於觀行即中愈觀愈明愈止愈寂
0190b07: 雖未能真證其理而於理彷彿佛有如真證
0190b08: 是為相似即佛此十信位也愈觀愈止者觀即觀照以
0190b09: 觀觀昏也止即止息以止止散也十信者信心念心精進心慧心定心不退心護法
0190b10: 心回向心戒心順心也。【五分證即佛】謂無明之惑有
0191a01: 四十一品至此破一品無明證一分中道
0191a02: 是為分證即佛此十住十行十回向十地
0191a03: 等覺位也十住者發心住治地住修行住生貴住方便具足住正心住不
0191a04: 退住童真住法王子住灌頂住也十行者歡喜行饒益行無嗔恨行無盡行離癡亂
0191a05: 行善現行無行尊重行善法行真實行也十回向者救一切眾生離眾生相回向
0191a06: 不壞回向等一切佛回向至一切處回向無盡功德藏回向隨順平等善根回向隨
0191a07: 順等觀一切眾生回向真如相回向無礙脫回向法界無量回向也十地者歡喜
0191a08: 地離垢地發光地慧地難勝地現前地遠行地不動地善慧地法雲地也等覺者
0191a09: 去後妙覺佛位猶有一等勝前諸位得稱覺也。【六究竟即佛】謂道
0191a10: 窮妙覺種智俱圓是為究竟即佛此極果
0191b01: 妙覺佛也種智者即一切種智也妙覺者覺體圓明不可思議也。
0191b02: 六念法出別譯集雜阿含經【一念佛】謂念佛具足十號
0191b03: 大慈大悲智慧光明神通無量能眾苦
0191b04: 我以清淨質直之心得親近佛心生歡喜
0191b05: 以歡喜故身得快樂以快樂故其心得定
0191b06: 以得定故其心平等修念佛觀必趣涅槃
0191b07: 是名念佛十號者一如來二應供三正知四明行足五善逝六世間
0191b08: 無上士七調御丈夫八天人師九佛十世尊也梵語涅槃華言滅度。【二念法】
0191b09: 謂法是如來所有功德即十力四無所畏
0191b10: 等我以清淨質直之心得親近法心生歡
0192a01: 喜以歡喜故身得快樂得快樂故其心得
0192a02: 定以得定故其心平等修念法觀必趣涅
0192a03: 槃是名念法十力者知是處非處智力知過現未來業報智力知諸禪
0192a04: 脫三昧智力知諸根勝劣智力知種種智力知種種界智力知一切至處道智
0192a05: 力知天眼無礙智力知宿命無漏智力知永斷習氣智力也四無所畏者一切智無
0192a06: 所畏漏盡無所畏說障道無所畏說盡苦道無所畏也。【三念僧】謂僧
0192a07: 是如來弟子得無漏法具戒定慧能為世
0192a08: 間眾生作良福田應當恭敬我以清淨質
0192a09: 直之心得親近僧心生歡喜以歡喜故身
0192a10: 得快樂得快樂故其心得定以得定故其
0192b01: 心平等修念僧觀必趣涅槃是名念僧無漏
0192b02: 法者謂修戒定慧之法則不漏落生死也。【四念戒】謂念諸禁戒
0192b03: 能遮諸惡煩惱我以清淨質直之心得親
0192b04: 近戒心生歡喜以歡喜故身得快樂以快
0192b05: 樂故其心得定以得定故其心平等修念
0192b06: 戒想必趣涅槃是名念戒。【五念施】謂念己已
0192b07: 所施獲得善利一切世間為慳嫉所覆我於
0192b08: 今者得離如是慳貪之垢住捨心中於一
0192b09: 切物心無惜持用布施既布施已巳我心
0192b10: 應喜以喜心故身得快樂以快樂故其心
0193a01: 得定以得定故其心平等修念施想必趣
0193a02: 涅槃是名念施。【六念天】謂念欲界天等悉
0193a03: 因往昔戒施善根得生彼處受天快樂我
0193a04: 亦見有如是戒施功德捨命之時必生彼
0193a05: 天以念天故離於惡法心生歡喜心歡喜
0193a06: 故身得快樂得快樂故其心得定以得定
0193a07: 故其心平等修念天想必趣天道是名念
0193a08: 天。
0193a09: 六慧法出菩薩瓔珞本業經【一聞慧】謂別教菩薩於十
0193a10: 住位中因聞中道之理知一切法離二邊
0193b01: 相故名聞慧十住者發心住治地住修行住生貴住方便具足住正心
0193b02: 住不退住童真住法王子住灌頂住也二邊相者空有二邊之相也。【二思慧】
0193b03: 謂別教菩薩於十行位中思惟中道之理
0193b04: 發生一切智慧故名思慧十行者歡喜行饒益行無嗔恨
0193b05: 行無盡行離癡亂行善現行無行尊重行善法行真實行也。【三修慧】謂
0193b06: 別教菩薩於十回向位中修習中道之理
0193b07: 發生一切智慧故名修慧十回向者救一切眾生離眾生
0193b08: 相回向不壞回向等一切佛回向至一切處回向無盡功德藏回向隨順平等善根
0193b09: 回向隨順等觀一切眾生回向真如相回向無縛脫回向法界無量回向也。【四
0193b10: 無相慧】謂別教菩薩於十地位中證知中
0194a01: 道之理空無性相發生一切智慧故名無
0194a02: 相慧十地者歡喜地離垢地發光地慧地難勝地現前地遠行地不動地善
0194a03: 慧地法雲地也。【五照寂慧】照即中道之用寂即中
0194a04: 道之體謂別教等覺菩薩以中道之觀慧
0194a05: 照中道之理體故名照寂慧等覺者謂去後妙覺佛位
0194a06: 猶有一等勝前諸位得稱為覺也。【六寂照慧】謂別教妙覺
0194a07: 果佛之智慧能於中道之理即寂而照即
0194a08: 照而寂寂照不二定慧平等故名寂照慧
0194a09: 妙覺者謂佛自覺覺他覺行圓滿不可思議也。
0194a10: 六堅法出菩薩瓔珞本業經【一信堅】謂別教菩薩於十
0194b01: 住位中修習空觀信一切法皆即真諦無
0194b02: 能毀壞故名信堅十住者發心住治地住修行住生貴住方便具
0194b03: 足住正心住不退住童真住法王子住灌頂住也空觀者謂觀一切法性相皆空也。
0194b04: 【二法堅】謂別教菩薩於十行位中修習假
0194b05: 觀知一切法皆即俗諦無能毀壞故名法
0194b06: 堅十行者歡喜行饒益行無嗔恨行無盡行離癡亂行善現行無行尊重行善
0194b07: 法行真實行也假觀者謂觀一切法無不具足也。【三修堅】謂別教
0194b08: 菩薩於十回向位中修習中觀了一切法
0194b09: 皆即中諦無能毀壞故名修堅十回向者救一切眾
0194b10: 生離眾生相回向不壞回向等一切佛回向至一切處回向無盡功德藏回向隨順
0195a01: 平等善根回向隨順等觀一切眾生回向真如相回向無縛解脫回向法界無量回
0195a02: 向也中觀者謂觀一切法非空非假即中道也。【四德堅】謂別教菩
0195a03: 薩於十地位中因修中觀破一分無明顯
0195a04: 一分三德無能毀壞故名德堅十地者歡喜地離垢
0195a05: 地發光地慧地難勝地現前地遠行地不動地善慧地法雲地也三德者法身德
0195a06: 般若德解脫德也。【五頂堅】謂別教等覺菩薩居十
0195a07: 地頂惑破德顯無能毀壞故名頂堅等覺者去
0195a08: 後妙覺佛位猶有一等勝前諸位得稱為覺也。【六覺堅】謂別教妙
0195a09: 覺果佛覺了一切法皆即中道無能毀壞
0195a10: 故名覺堅妙覺佛者謂自覺覺他覺行圓滿不可思議也。
0195b01: 六忍法出菩薩瓔珞本業經【一信忍】謂別教菩薩於十
0195b02: 住位中修習空觀信一切法皆悉空寂能
0195b03: 於空法忍可忍證故名信忍十住者發心住治地住修
0195b04: 行住生貴住方便具足住正心住不退住童真住法王子住灌頂住也空觀者謂觀
0195b05: 一切法性相皆空也。【二法忍】謂別教菩薩於十行位
0195b06: 中修習假觀雖知一切法空無所有而
0195b07: 能假立一切法化諸眾生於假法中忍
0195b08: 可忍證故名法忍十行者歡喜行饒益行無嗔恨行無盡行
0195b09: 離癡亂行善現行無行尊重行善法行真實行也假觀者謂觀一切法無不
0195b10: 具足也。【三修忍】謂別教菩薩於十回向位
0196a01: 中修習中觀知一切法事理和融於中
0196a02: 道中忍可忍證故名修忍十回向者救一切眾生離
0196a03: 眾生相回向不壞回向等一切佛回向至一切處回向無盡功德藏回向隨順
0196a04: 平等善根回向隨順等觀一切眾生回向真如相回向無縛脫回向法界無
0196a05: 量回向也中觀者謂觀一切法非空非假即中道也。【四正忍】謂別
0196a06: 教菩薩於十地位中正破無明之惑而
0196a07: 於中道之理忍可忍證故名正忍十地者歡
0196a08: 喜地離垢地發光地慧地難勝地現前地遠行地不動地善慧地法雲地也。
0196a09: 【五無垢忍】謂別教菩薩於等覺位中斷除
0196a10: 無明惑染而於自性清淨心體忍可忍證
0196b01: 故名無垢忍等覺者去後妙覺佛位猶有一等勝前諸位得稱為
0196b02: 覺也。【六一切智忍】智者知也謂別教妙覺
0196b03: 果佛斷一十二品無明惑盡知一切
0196b04: 中道之法而於此法忍可忍證故名一
0196b05: 切智忍妙覺者謂自覺覺他覺行圓滿不可思議也十二品者十地等
0196b06: 覺妙覺所斷之惑各一品也。
0196b07: 六受法出大集法門經【一眼觸受】觸即觸亦對也
0196b08: 受領納也謂眼與好惡之色相觸對時即
0196b09: 生苦樂之受是名眼觸受。【二耳觸受】謂耳
0196b10: 與好惡之聲相觸對時即生苦樂之受是
0197a01: 名耳觸受。【三鼻觸受】謂鼻與香臭之物相
0197a02: 觸對時即生苦樂之受是名鼻觸受。【四舌
0197a03: 觸受】謂舌與美惡之味相觸對時即生苦
0197a04: 樂之受是名舌觸受。【五身觸受】謂身與美
0197a05: 妙麤惡之境相觸對時即生苦樂之受是
0197a06: 名身觸受。【六意觸受】謂意分別五塵好惡
0197a07: 妍醜之境即生苦樂之受是名意觸受五塵
0197a08: 者色塵聲塵香塵味塵觸塵也。
0197a09: 六觀法出菩薩瓔珞本業經【一住觀】心會於理為住謂
0197a10: 別教菩薩於十住位中修習空觀故名住
0197b01: 觀十住者發心住治地住修行住生貴住方便具足住正心住不退住童真住法
0197b02: 王子住灌頂住也空觀者謂觀一切法性相皆空也。【二行觀】行即進
0197b03: 趣之義謂別教菩薩於十行位中修習假
0197b04: 觀故名行觀十行者歡喜行饒益行無嗔恨行無盡行離癡亂行善現
0197b05: 行無行尊重行善法行真實行也假觀者謂觀一切法無不具足也。【三向
0197b06: 觀】向即回因向果之義謂別教菩薩於十
0197b07: 回向位中修習中觀故名向觀十回向者救一切眾
0197b08: 生離眾生相回向不壞回向等一切佛回向至一切處回向無盡功德藏回向隨順
0197b09: 平等善根回向隨順等觀一切眾生回向真如相回向無縛脫回向法界無量回
0197b10: 向也中觀者謂觀一切法非空非假即中道也。【四地觀】地即能生
0198a01: 佛智住持不動之義謂別教菩薩於十地
0198a02: 位中修習中觀能生佛智故名地觀十地者歡
0198a03: 喜地離垢地發光地慧地難勝地現前地遠行地不動地善慧地法雲地也。【五
0198a04: 無相觀】謂別教菩薩於等覺位中修習中
0198a05: 觀了知惑染性相本空故名無相觀等覺者謂
0198a06: 去後妙覺佛位猶有一等勝前諸位得稱為覺也。【六一切種智觀】
0198a07: 種即能生之義謂別教妙覺果佛中道觀
0198a08: 成能知一切道種差別故名一切種智觀
0198a09: 妙覺佛者謂自覺覺他覺行圓滿不可思議也。
0198a10: 六行觀出禪波羅蜜次第法門謂厭下苦麤障欣上勝
0198b01: 妙利各有因果依此六法修行是名六行
0198b02: 觀。【一厭苦觀】謂思惟身中所起心數緣於
0198b03: 貪欲不能出離是為因苦復思欲界報身
0198b04: 饑渴寒熱病痛刀杖等種種所逼是為果
0198b05: 苦苦因苦果皆須厭惡也心數者受想行也。【二厭麤
0198b06: 觀】謂思惟欲界五塵能起眾惡是為因麤
0198b07: 復思此身為三十六物屎尿臭穢之所成
0198b08: 就是為果麤麤因麤果皆須厭惡也五塵者色
0198b09: 塵聲塵香塵味塵觸塵也三十六物者外相十二謂髮毛爪齒眵淚涎唾屎尿垢汗
0198b10: 也身器十二謂皮膚血肉筋骨髓肪膏腦膜也內含十二謂肛膽胃脾腎心肺
0199a01: 生藏熟藏赤痰白痰也。【三厭障觀】謂思惟煩惱障覆
0199a02: 真性不能顯發是為因障復思此身質礙
0199a03: 不得自在是為果障因障果障皆須厭惡
0199a04: 也。【四忻勝觀】謂既厭欲界下劣貪欲之苦
0199a05: 即忻初禪上勝禪定之樂是為因勝復厭
0199a06: 欲界饑渴等苦即忻初禪禪味之樂是為
0199a07: 果勝得樂勝苦皆須忻喜也。【五忻妙觀】謂
0199a08: 既厭欲界貪欲五塵之樂心亂馳動為麤
0199a09: 即忻初禪禪定之樂心定不動是為因妙
0199a10: 復厭欲界臭穢之身為麤即忻受得初禪
0199b01: 之身如鏡中像雖有形色無有質礙是為
0199b02: 果妙得妙勝麤皆須忻喜也。【六忻出觀】謂
0199b03: 既厭欲界煩惱蓋障即忻初禪心得出離
0199b04: 是為因出復厭欲界之身質礙不得自在
0199b05: 即忻初禪獲得五通之身自在無礙是為
0199b06: 果出得出勝障皆須忻喜也五通者天眼通天耳通他
0199b07: 心通宿命通神足通也。
0199b08: 法華六瑞出法華經文句謂法華一經妙理玄人
0199b09: 難信受故先以瑞相警變常情常情既變
0199b10: 而生渴仰則聞法染心妙道易階密有所
0200a01: 表故具明六瑞焉。【一說法瑞】謂佛將說法
0200a02: 華先說無量義經而為法華作序從一法
0200a03: 說無量義會無量義歸於一法故無量義
0200a04: 經為法華會多歸一之序經云說大乘經
0200a05: 名無量義是也且說法乃佛之常儀何得
0200a06: 為瑞蓋佛說無量義經雖竟時眾不散待
0200a07: 於後聞此事奇特與常說異故名說法瑞。
0200a08: 【二入定瑞】謂佛將說法華而欲會多歸一
0200a09: 故先入此無量義處定經云入於無量義
0200a10: 處三昧是也且入定亦佛之常儀何得為
0200b01: 瑞佛雖入開定意在合定與常入定有
0200b02: 異故名入定瑞梵語三昧華言正定開定者即無量義處定也合定
0200b03: 者即法華會多歸一之定也。【三雨華瑞】謂佛將說法華
0200b04: 故天雨四華以表十住十行十回向十地
0200b05: 諸菩薩當獲成佛之因故名雨華瑞經云
0200b06: 天雨曼陀羅等四華是也十住者發心住治地住修行住
0200b07: 生貴住方便具足住正心住不退住童真住法王子住灌頂住也十行者歡喜行饒
0200b08: 益行無嗔恨行無盡行離癡亂行善現行無行尊重行善法行真實行也十回向
0200b09: 者救一切眾生離眾生相回向不壞回向等一切佛回向至一切處回向無盡功德
0200b10: 藏回向隨順平等善根回向隨順等觀一切眾生回向真如相回向無縛脫回向
0201a01: 法界無量回向也十地者歡喜地離垢地發光地慧地難勝地現前地遠行地不
0201a02: 動地善慧地法雲地也梵語曼羅華言適意又云白華四華者曼陀羅華摩訶曼
0201a03: 陀羅華曼殊沙華摩訶曼殊沙華也。【四地動瑞】謂佛將說法
0201a04: 華故地六種震動以表圓教十住十行十
0201a05: 十向十地等覺妙覺六番破無明惑也為
0201a06: 無明盤未曾侵毀方將破壞故先動地
0201a07: 以表之故名地動瑞經云普佛世界六種
0201a08: 震動也六種震動者一動二起三涌四震五吼六擊也等覺者去後妙覺佛
0201a09: 位猶有一等勝前諸位得稱為覺也妙覺者謂自覺覺他覺行圓滿不可思議也。
0201a10: 【五眾喜瑞】謂大眾既見雨華動地知佛世
0201b01: 尊必說大法欣躍內充以表大機當發經
0201b02: 云大眾得未曾有歡喜合掌一心觀佛是
0201b03: 也且喜怒人之常情何得為瑞蓋天華
0201b04: 眼地動震心是外瑞心喜是內瑞非常之
0201b05: 喜昔雖曾有而不為喜所動今為喜動而
0201b06: 能一心觀佛故名眾喜瑞。【六放光瑞】謂佛
0201b07: 將說法華先放毫光照於此土以至他土
0201b08: 與常放光有異故名放光瑞經云佛放眉
0201b09: 間白毫相光照東方萬八千世界是也。
0201b10: 妄盡還源觀六門出華嚴還源觀此觀門者乃唐賢
0202a01: 首國師以華嚴大經之義富宏深覽之
0202a02: 者詎究其源尋之者罕窮其際由是統
0202a03: 玄奧囊括大宗述此六門令諸後學修習
0202a04: 觀法斷除諸妄復歸真源也。【一體一顯】一
0202a05: 體即自性清淨圓明之體也蓋此體性從
0202a06: 本以來圓明湛寂在塵勞而不垢處涅槃
0202a07: 而非淨在聖不增居凡不減煩惱覆之則
0202a08: 隱智慧了之則顯故云顯一體也。【二起二
0202a09: 用】二用者謂依前淨體起於二用也一者
0202a10: 海印森羅常住用謂入海印三昧照真如
0202b01: 性妄盡心澄眾德並現猶如大海風息水
0202b02: 澄萬象齊鑒森然交羅常住不動也二者
0202b03: 法界圓明自在用謂入華嚴三昧照法界
0202b04: 體眾德具足萬行莊嚴光明照徹圓融無
0202b05: 礙也梵語三昧華言正定。【三示三】三者即依前
0202b06: 二用一一普周法界也一者一塵普周法
0202b07: 界謂塵無自性攬真理而成立真既無
0202b08: 邊塵亦隨爾故一一塵中皆見法界二者
0202b09: 一塵出生無盡謂塵無自體起必依真
0202b10: 真如既具恒沙眾德依真起用萬法繁興
0203a01: 無有窮盡三者一塵含容空有謂塵無
0203a02: 自性即空也幻相宛然即有也真空不空
0203a03: 妙有不有事理該羅容納無礙也。【四行四
0203a04: 德】四德者即依前一塵能之境而修行
0203a05: 四德也一者隨緣妙用無方德謂隨順機
0203a06: 緣起諸妙用萬別千差神變不測也二者
0203a07: 威儀住持有則德謂行住坐臥整肅威儀
0203a08: 闡揚教法拯物導迷堪忍住持可軌可範
0203a09: 也三者柔和質直攝生德謂慈悲平等調
0203a10: 柔和順言行相符質直無偽唯以正法攝
0203b01: 化眾生也四者普代眾生受苦德謂諸眾
0203b02: 生受苦無量常懷悲憫拯救濟亦復出
0203b03: 生入死為其說法咸令得樂也。【五入五止】
0203b04: 五止者即依前能行四德之心而修五止
0203b05: 也一者照法清淨離緣止謂觀照真俗二
0203b06: 諦之法空有不二清淨虛廓能緣之智既
0203b07: 寂而所緣之境亦亡也二者觀人寂泊絕
0203b08: 欲止謂觀五蘊之身諸法本空寂然淡泊
0203b09: 諸欲皆盡無願無求也三者性起繁興法
0203b10: 爾止謂依體起用名為性起應用萬差故
0204a01: 曰繁興任運常然名法爾也四者定光顯
0204a02: 現無念止謂入此止三昧中光明炳現內
0204a03: 外洞徹無思無慮也五者理事玄通非相
0204a04: 止謂真性之理幻相之事隱顯俱融性相
0204a05: 雙泯也五蘊者色蘊受蘊想蘊行蘊識蘊也。【六起六觀】六觀
0204a06: 者即依前五止而修即止之六觀也一者
0204a07: 攝境歸心真空觀謂觀世間一切諸法唯
0204a08: 一心造心外更無一法可得境本空寂無
0204a09: 有實體也二者從心現境妙有觀謂依體
0204a10: 起用具修萬行莊嚴佛土成就報身也三
0204b01: 者心境秘密圓融觀所言心者謂無礙心
0204b02: 諸佛證之以成法身也境者謂無礙境諸
0204b03: 佛證之以成淨土也然如來報身及所依
0204b04: 淨土圓融無礙或身中現土土中現身心
0204b05: 境雙融了無迫隘也四者智身影現眾緣
0204b06: 觀謂智體唯一能鑑眾緣猶如日輪照現
0204b07: 處虛空有目之流無不親見也五者多
0204b08: 身入一鏡像觀謂以大止妙觀法力加持
0204b09: 故得一身作多身多身入一身如鏡現像
0204b10: 無有障礙也六者主伴互現帝網觀謂毘
0205a01: 盧遮那自身為主十方諸佛菩薩為伴或
0205a02: 以一身為主多身為伴主伴互現重重無
0205a03: 盡如帝網珠光光交映無有窮盡也帝網者帝
0205a04: 釋殿前千珠寶網也梵語毘盧遮那華言遍一切處。
0205a05: 六事明經意出五苦章句經經云佛有三達之智來
0205a06: 今古靡不通焉佛經眾多以虛空為量
0205a07: 佛智弘深以無造為原經中所演不可思
0205a08: 議或有反覆難了難明粗以六事可知其
0205a09: 意三達即三明宿命明天眼明漏盡明也。【一正道】謂佛所說
0205a10: 之經旨意深奧無作無為無行無得自然
0205b01: 合道是為正道。【二善權】謂佛說經善權變
0205b02: 化無有方所或出或處皆順機隨開
0205b03: 演令人悟悉得證入是為善權。【三至教】
0205b04: 謂如來說經為諸眾生指示罪福令知作
0205b05: 如是因得如是果未有作善得罪作惡得
0205b06: 福其事明白至為易曉是為至教。【四誘導】
0205b07: 謂如來說經蓋為蒙昧愚癡之人難便開化
0205b08: 故以現世可獲福報因緣等勸誘引導令
0205b09: 其歡喜順從而生正信是為誘導。【五福德】
0205b10: 謂佛說經為令眾生修習布施持戒忍辱
0206a01: 精進禪定智慧等行調伏諸根無所放逸
0206a02: 則得天人果報長樂無窮是為福德。【六禁
0206a03: 戒】謂佛說經制諸禁戒令一切眾生攝持
0206a04: 身口意業清淨不犯即能超脫三惡趣苦
0206a05: 是為禁戒三惡趣者餓鬼趣畜生趣地獄趣也。
0206a06: 六離合釋出華嚴經隨演義鈔謂一名之中有能所
0206a07: 等互相混濫故須明此六種之釋復以依
0206a08: 主等皆有離合之意故云六離合釋離合意者
0206a09: 如依主釋中以　眼與識分說為離眼識通說為合持業中　藏與識有財中金剛與人
0206a10: 相違中眼與　耳帶數中五與蘊近中念與　慧其意皆與此同。【一依主釋】
0206b01: 謂所依為主如言眼識眼是所依為勝識
0206b02: 是能依為劣將劣依勝故名眼之識如臣
0206b03: 依主能所相彰是為依主釋眼之識若云眼即識即屬
0206b04: 持業釋也。【二持業釋】持謂任持業謂業用如說
0206b05: 第八藏識識是本體藏是業用攝用歸體
0206b06: 體能持用藏即是識故名藏識體持業用
0206b07: 是為持業釋。【三有財釋】謂從他所有以得
0206b08: 其名如言金剛金剛本是護法之神因執金
0206b09: 剛寶杵得金剛名又如梵語俱舍華言藏藏
0206b10: 有含藏之義以其含藏文義猶如世之庫
0207a01: 藏能積聚財物故名藏將他名以顯己是
0207a02: 為有財釋。【四相違釋】謂如說眼及耳等體
0207a03: 性各別皆自為主猶如水火不相隨順兩
0207a04: 別雙舉故名相違釋。【五帶數釋】謂法上度
0207a05: 量以數顯義也如說五蘊因數有五帶起
0207a06: 本數即名五蘊乃至二諦等法無不皆然
0207a07: 體帶數量故名帶數釋五蘊者色蘊受蘊想蘊行蘊識蘊也
0207a08: 二諦者真諦俗諦也。【六近釋】謂從近為名如說
0207a09: 四念住本是以慧觀察身受心法今云念
0207a10: 者慧即揀擇照了念即明記不忘以念與
0207b01: 慧其義近故隱慧之名而言四念所謂
0207b02: 隱己已從他也又如意與識之皆然故名
0207b03: 近釋四念住即四念處一觀身不淨二觀受是苦三觀心無常四觀法無
0207b04: 我也。
0207b05: 六種本出宗鏡錄本謂根本如之有根也
0207b06: 猶足跡如人依處則有行故名本。【一
0207b07: 理事本】謂從實相真諦之理為本出生
0207b08: 一切諸法俗諦之事為此雖名為事
0207b09: 乃理中所具之事亦屬於理故名理事本
0207b10: 真諦者謂泯絕一切法也俗諦者謂建立一切法也。【二理教本】
0208a01: 謂如上理之與事俱不可說皆名為本本
0208a02: 即理也說理說事皆名為謂教也故
0208a03: 名理教本。【三教行本】謂如上理事之
0208a04: 教皆名為本稟教修行名之為故名教
0208a05: 行本。【四體用本】謂如上稟教修行契
0208a06: 理證於法身之體為本即法身之體起應
0208a07: 身之用為故名體用本。【五權實本】
0208a08: 謂最初實得法應二身皆名為本中間化
0208a09: 度眾生數數唱生唱滅種種權施法應二
0208a10: 身皆名為故名權實本最初者得法應二身謂佛
0208b01: 於過去無數劫前最初破無明惑證法性身而起應用也中間者謂過去世初成佛
0208b02: 時乃至于今菩提下示成正覺之中間也。【六今已巳本】今即
0208b03: 是本謂法華經從地涌出品已巳後所說久
0208b04: 遠理事乃至權實皆名為本已巳即是謂
0208b05: 法華經從安樂行品已巳前及華嚴鹿苑方
0208b06: 等般若己巳說事理權實等法皆名為故
0208b07: 名今己巳本。
0208b08: 六成就出華嚴經六成就者即如是我聞等六
0208b09: 事乃諸經之通序也佛將入滅阿難問云
0208b10: 世尊滅後諸經之首當安何語佛荅言當
0209a01: 安如是我聞一時佛在某處為某眾等
0209a02: 言佛所說法以此六事和合方能成就故
0209a03: 名六成就梵語阿難華言慶喜。【一信成就】信即如是
0209a04: 也言如是者乃諸經之法體也大智度論
0209a05: 云佛法大海唯信能入信者言是事如是
0209a06: 不信者言是事不如是謂如是之法是佛
0209a07: 所說信受不疑故名信成就。【二聞成就】聞
0209a08: 即我聞也言我聞者謂如是之法阿難自
0209a09: 言我曾親從佛聞故名聞成就。【三時成就】
0209a10: 時即一時也言一時者法王啟運嘉會之
0209b01: 時也謂眾生有緣能感佛即現身垂應感
0209b02: 應道交不失其時故名時成就。【四主成就】
0209b03: 主即佛也佛梵語具云佛陀華言覺即自
0209b04: 覺覺他覺行圓滿也謂佛為世間出世間
0209b05: 說法化導之主故名主成就。【五處成就】處
0209b06: 即佛說法之處也謂或在天上或在人間
0209b07: 或摩竭提國或舍衛國等即是其處故名
0209b08: 處成就梵語摩竭提華言不害以其國法無刑戮故梵語舍衛華言聞物以
0209b09: 其名聞勝於諸國又寶物多出此故。【六眾成就】眾即菩薩二
0209b10: 乘天仙等諸大眾也謂佛說法必有菩薩
0210a01: 等大眾雲集同聽故名眾成就菩薩梵語具云菩提
0210a02: 薩埵華言覺有情二乘者聲聞乘緣覺乘也。
0210a03: 又六事成就出莊嚴論論云菩薩為成就六度故
0210a04: 定應行六事也菩薩梵語具云菩提薩埵華言覺有情六度者
0210a05: 一布施二持戒三忍辱四精進五禪定六智慧也。【一供養】供養者
0210a06: 謂因成就檀度故興供養若不長時供養
0210a07: 三寶則檀度不得圓滿也梵語檀華言施三寶者佛寶法
0210a08: 寶僧寶也。【二學戒】學戒者謂因成就戒度故學
0210a09: 習持戒若不長時學戒則戒度不得圓滿
0210a10: 也。【三修悲】修悲者謂因成就忍度故修習
0210b01: 大悲心饒益眾生若不長時忍受及不饒
0210b02: 益眾生則忍度不得圓滿也。【四勤善】勤善
0210b03: 者謂因成就進度故勤修眾善若心放逸
0210b04: 不修諸善則進度不得圓滿也。【五離諠】離
0210b05: 諠者謂因成就禪定故離諠若在聚落
0210b06: 諍雜亂則禪定不得圓滿也。【六樂法】樂
0210b07: 法者謂因成就智度故愛樂佛法若不遍
0210b08: 歷十方承事諸佛法無厭如海納流無
0210b09: 時盈溢則智度不得圓滿也。
0210b10: 六度出六度集經【一檀那】梵語檀那華言布施施
0211a01: 有二種一者財施謂以飲食衣服田宅
0211a02: 寶及一切資身之具悉能施之二者法施
0211a03: 謂從諸佛及善知識聞說世間出世間善
0211a04: 法以清淨心轉為他說也。【二尸羅】梵語尸
0211a05: 羅華言性善謂好行善道不自放逸此據
0211a06: 義而譯也正翻止得謂止惡得善也又翻
0211a07: 為戒謂戒能防止身口所作之惡也。【三羼提】
0211a08: 梵語羼提華言忍辱忍辱有二種一者生忍
0211a09: 謂於恭敬供養中不生憍逸於嗔罵打害
0211a10: 中不生怨恨也二者法忍謂於寒熱風雨
0211b01: 飢渴等法惱害之時能安能忍不生嗔恚
0211b02: 憂愁也。【四毘梨耶】梵語毘梨耶華言精進
0211b03: 精進有二種一者身精進謂若勤修善法
0211b04: 行道禮誦與夫講說不自放逸也二者心
0211b05: 精進謂若勤行善道心心相續不自放逸
0211b06: 也。【五禪那】梵語禪那華言靜慮專心斂念
0211b07: 守一不散之謂也禪有二種一者世間禪
0211b08: 謂色界無色界夫所修禪也二者出世
0211b09: 間禪謂聲聞緣覺菩薩所修禪也。【六般若】
0211b10: 梵語般若華言智慧謂照了一切諸法皆
0212a01: 不可得而能通達一切無礙為諸眾生種
0212a02: 種演說也。
0212a03: 六妙門出法界次第妙名涅槃門名能通修此六
0212a04: 法則能通至涅槃故名六妙門前三是定
0212a05: 後三是慧定愛慧能發真明出離生死
0212a06: 梵語涅槃華言滅度定愛慧者愛謂愛樂於禪謂進真行也真明者真性之
0212a07: 明也。【一數息門】數息者修行之人調和氣息
0212a08: 不不滑安詳徐數從一至十攝心在數
0212a09: 不令馳散欲界眾生心多馳動麤散難
0212a10: 攝故須數息制其散亂是為入定之要故
0212b01: 以數息為初門也。【二隨息門】隨息者細心
0212b02: 依隨息之出入住而不散也謂修行之人
0212b03: 雖因前數息心暫得住而禪定未發若猶
0212b04: 存數則有起念之失故須捨數修隨心隨
0212b05: 於息入時知入出時知出心安明淨禪定
0212b06: 自發故以隨為門也。【三止門】止者攝心靜
0212b07: 慮也謂修行之人雖因前隨息心安明靜
0212b08: 而定猶未發若心依隨則微有起想之亂
0212b09: 苟欲澄渟安隱莫若於止故次捨隨修止
0212b10: 凝心寂慮禪定自發故以止為門也。【四觀
0213a01: 門】觀者分別觀察之心也謂修行之人雖
0213a02: 因前止證諸禪定而慧未發若心住定
0213a03: 則有味之失是故不於止起觀分別
0213a04: 則無漏方便因此開發故以觀為門也無漏
0213a05: 方便者漏謂因見思惑漏落生死也將斷此惑而證無生故名無漏方便。【五還
0213a06: 門】還者轉心反照也謂修行之人雖修前
0213a07: 觀分別觀察而真明未發即當捨觀修還
0213a08: 反照能觀之心念念皆不可得不加功力
0213a09: 任運返本還源故以還為門也。【六淨門】淨
0213a10: 者心無所依不起妄想分別之垢也謂修
0213b01: 行之人雖修前還而真明猶未能發即當
0213b02: 捨還修淨淨心成就即發三乘聖道故以
0213b03: 淨為門也三乘者聲聞乘緣覺乘菩薩乘也。
0213b04: 六神通出法界次第瓔珞經云神名天心通名慧
0213b05: 性天然之慧徹照無礙故名神通。【一天眼
0213b06: 通】謂能見六道眾生死此生彼苦樂之相
0213b07: 及見一切世間種種形色無有障礙是名
0213b08: 天眼通六道者天道人道阿修羅道餓鬼道畜生道地獄道也。【二天
0213b09: 耳通】謂能聞六道眾生苦樂憂喜語言及
0213b10: 世間種種音聲是名天耳通。【三知他心通】
0214a01: 謂能知六道眾生心中所念之事是名知
0214a02: 他心通。【四宿命通】謂能知自身一世二世
0214a03: 三世乃至百千萬世宿命及所作之事亦
0214a04: 能知六道眾生各各宿命及所作之事是
0214a05: 名宿命通。【五身如意通】謂身能飛行山海
0214a06: 無礙於此界沒從彼界出於彼界沒從此
0214a07: 界出大能作小小能作大隨意變現是名
0214a08: 身如意通。【六漏盡通】漏盡通者漏即三界
0214a09: 見思惑也謂羅漢斷見思惑盡不受三界
0214a10: 生死而得神通是名漏盡通三界者欲界色界無色界
0214b01: 也見思惑者謂意根對法塵起諸分別曰見惑眼耳鼻舌身五根對色聲香味觸五
0214b02: 塵起諸貪愛曰思惑梵語阿羅漢華言無學。
0214b03: 六聚戒名義出翻譯名義聚者集也由眾生罪有
0214b04: 重輕故佛制諸戒結罪不一因隨其重輕
0214b05: 集分六類故云六聚也。【一波羅夷】梵語波
0214b06: 羅夷華言棄謂犯此罪者永棄於佛法之
0214b07: 外也又云極惡釋義有三一者由犯此戒
0214b08: 道果無分二者不與僧中共住三者捨此
0214b09: 身已巳當墮地獄故名極惡。【二僧伽婆尸沙】
0214b10: 梵語僧伽婆尸沙華言僧殘謂犯此罪者
0215a01: 如人被他斫殘命雖未盡形已巳殘癈小有
0215a02: 可救之理僧為作法除此之罪故名僧殘。
0215a03: 【三偷蘭遮】梵語偷蘭善見律云偷蘭名大
0215a04: 遮是華言謂遮障善道此華梵兼舉也謂
0215a05: 犯此罪者大障善道墮於惡趣也善道者人天也
0215a06: 惡趣者餓鬼畜生地獄也。【四波逸提】梵語波逸提華言
0215a07: 墮謂犯此罪者當墮八寒八熱地獄也八寒
0215a08: 者頞浮陀獄泥浮陀獄阿吒吒獄阿波波獄嘔喉獄波羅獄波頭摩獄芬陀利
0215a09: 獄八熱者想獄黑繩獄堆壓獄喚獄大喚獄燒炙獄大燒炙獄無間獄也。【五
0215a10: 波羅提提舍尼】梵語波羅提提舍尼華言
0215b01: 向彼悔僧祇律云此罪應對眾發露懺悔
0215b02: 是也。【六突吉羅】善見律云梵語名突吉羅
0215b03: 華言惡作謂身口所作之惡也四分律本
0215b04: 云梵語名式迦羅尼華言應當學謂此
0215b05: 戒難持易犯常念學故不列罪名但云
0215b06: 應當學。
0215b07: 六種性出瓔珞本業經種性者種別性分也種即種
0215b08: 子有發生之義性即性分乃自分不改之
0215b09: 義瓔珞經對別教十住十行十回向十地
0215b10: 等覺妙覺而論故有六種性然性通六位
0216a01: 種局在因故前之四位名種等覺雖在因
0216a02: 然勝前得稱為覺故不言種也局在因者謂十住十
0216a03: 行十回向十地皆於因位故也。【一習種性】謂十住菩薩
0216a04: 研習空觀破見思惑故名習種性十住者發心住
0216a05: 治地住修行住生貴住方便具足住正心住不退住童真住法王子住灌頂住也。
0216a06: 【二性種性】謂十行菩薩雖證本性真空之
0216a07: 理不住於空而能分別一切諸法化諸眾
0216a08: 生故名性種性十行者歡喜行饒益行無嗔恨行無盡行離癡亂行
0216a09: 善現行無行尊重行善法行真實行也。【三道種性】謂十回向
0216a10: 菩薩因修中道妙觀通達一切佛法故名
0216b01: 道種性十回向者救一切眾生離眾生相回向不壞回向等一切佛回向至
0216b02: 一切處回向無盡功德藏回向隨順平等善根回向隨順等觀一切眾生回向真如
0216b03: 相回向無縛脫回向法界無量回向也。【四聖種性】謂前諸位
0216b04: 皆名賢位十地菩薩由修中道妙觀破無
0216b05: 明惑證入聖地故名聖種性十地者歡喜地離垢地發
0216b06: 光地慧地難勝地現前地遠行地不動地善慧地法雲地也。【五等覺性】
0216b07: 謂望後妙覺猶有一等勝前諸位得稱為
0216b08: 覺是名等覺性。【六妙覺性】謂自覺覺他覺
0216b09: 行圓滿不可思議故名妙覺性自覺覺他者謂既能
0216b10: 覺悟自己而又覺悟他人也。
0217a01: 六相出華嚴一乘教義分齊章六相者謂一真法界之體
0217a02: 而有六種名義之相也然法界體同本無
0217a03: 異相由法入於義遂有六名名雖有六不
0217a04: 離一體交徹融通一多無礙故也。【一相】
0217a05: 一即具多為謂一法界之體能具多種
0217a06: 之義也如人之身能具眼耳等諸根而為
0217a07: 一體故云相。【二別相】多即非一為別謂
0217a08: 理體雖一而有種種差別之義也如身體
0217a09: 雖一而眼耳鼻舌諸根各各不同故云別
0217a10: 相。【三同相】義不相違名同謂義雖有種種
0217b01: 差別而同一法界緣起故也如眼耳等諸
0217b02: 根雖各不同而共一身不相違背故曰同
0217b03: 相。【四異相】多義相望為異謂種種差別之
0217b04: 義雖同一體而各適其宜不相混濫也如
0217b05: 眼耳等諸根各得其用而不雜亂故云異
0217b06: 相。【五成相】一多緣起和合為成謂種種緣
0217b07: 起之義共成法界相之體也如眼耳等
0217b08: 諸根共成一身之用故云成相。【六壞相】諸
0217b09: 法各住本位為壞謂諸法之義各各自住本
0217b10: 位則相不成也如眼耳等諸根各住自
0218a01: 位一體不成故云壞相。
0218a02: 六因出大智度論【一相應因】應當也謂心王與心
0218a03: 所共相應故如親友知識和合成事故名
0218a04: 相應因心王即第八識也心所即受想行也。【二俱有因】俱有
0218a05: 因亦名共因謂心與心所更相佐助如兄
0218a06: 弟同生互相成濟故名俱有因。【三同類因】
0218a07: 同類因亦名自種因謂過去善法與現在
0218a08: 善法為因現在善法與未來善法為因故
0218a09: 名同類因惡無記法亦復如是惡無記法者惡即惡法無
0218a10: 記即不善不惡之法也。【四遍行因】謂苦集二諦下惑
0218b01: 也此惑於二諦故名遍行因苦諦下惑十使具足
0218b02: 即身見邊見見取戒取邪見貪嗔癡慢疑也集諦下惑但有七使除身見邊見戒取
0218b03: 也。【五異熟因】謂行善惡因得善惡報異世
0218b04: 而熟故名異熟因。【六能作因】謂眼與色為
0218b05: 緣能生眼識乃至意與法為緣能生意識
0218b06: 等皆名能作因。
0218b07: 六種因出楞伽經【一當有因】謂現在六根對於六
0218b08: 塵所作之法為因此因能招未來當有之
0218b09: 果故名當有因六根者眼根耳根鼻根舌根身根意根也六塵者色
0218b10: 塵聲塵香塵味塵觸塵法塵也。【二相續因】謂因一念之心
0219a01: 攀緣根塵以成善惡之業而招未來之果
0219a02: 於未來果復起善惡之業展轉無有斷絕
0219a03: 故名相續因。【三相因】謂以所作善惡業相
0219a04: 為因由因感果無有斷絕故名相因。【四作
0219a05: 因】謂作勝因已獲勝報於勝報上更作勝
0219a06: 因故名作因。【五顯示因】謂一念妄想若生
0219a07: 必有所作善惡業相如燈照物顯然可見
0219a08: 故名顯示因。【六待因】待即對也謂妄想滅
0219a09: 時還作作時還滅若相續念斷則妄想不
0219a10: 生以妄對不妄故名待因。
0219b01: 六種調伏出菩薩善戒經【一性調伏】謂菩薩宿有善
0219b02: 根種性故能修習善法調伏身心諸煩惱
0219b03: 障由是得證菩提是名性調伏菩薩梵語具云菩提
0219b04: 薩埵華言覺有情梵語菩提華言道。【二眾生調伏】謂菩薩善
0219b05: 能調伏一切眾生若有聲聞性者令得聲
0219b06: 聞道有緣覺性者令得緣覺道乃至有人
0219b07: 天性者令其得人天樂是名眾生調伏聲聞道即
0219b08: 四諦也緣覺道即十二因緣也。【三行調伏】謂菩薩以萬行
0219b09: 調伏諸煩惱故而能具足佛道復為眾生
0219b10: 故修習苦行心無悔恨是名行調伏。【四方
0220a01: 便調伏】謂菩薩以種種方便調伏眾生如
0220a02: 初發心者教持禁戒脫離生死已巳發心者
0220a03: 教令親近善友受持經法是名方便調伏。
0220a04: 【五熟調伏】謂菩薩為諸眾生無善根者說
0220a05: 人天樂令其發菩提心有善根者說出世
0220a06: 法令其增長成熟善果是名熟調伏。【六熟
0220a07: 調伏印】印即法印以法自印其心也印有
0220a08: 三種一謂菩薩專念菩提其心柔未能
0220a09: 清淨名下熟調伏印二謂菩薩雖得清淨
0220a10: 未能具足最大寂靜名中熟調伏印三謂
0220b01: 菩薩修行多劫具足清淨獲大寂靜道品
0220b02: 圓滿名上熟調伏印也劫梵語具云劫波華言分別時節。
0220b03: 種子識六義出成唯識論種即能生之義也謂於
0220b04: 八識之中隨一識起時能生一切善惡之
0220b05: 法故名種子識八識者眼識耳識鼻識舌識身識意識末那識阿
0220b06: 耶識也。【一剎那滅義】梵語剎那華言一念謂
0220b07: 眼等諸識種子一念纔生生則隨滅念念
0220b08: 不停剎那變異耳鼻舌身意等諸識種子
0220b09: 各各亦復如是是為剎那滅義。【二果俱有
0220b10: 義】果即識與根也謂識與根同時俱起以
0221a01: 成力用也如眼根照色境時眼識隨即同
0221a02: 緣耳根照聲境時耳識隨即同緣於諸實
0221a03: 境分明顯了鼻舌身意亦復如是是為果
0221a04: 俱有義。【三恒隨轉義】謂諸識起時種子隨
0221a05: 轉如眼根照境時眼識種子隨即相續無
0221a06: 有間隔耳鼻舌身意等諸識各各起時亦復如
0221a07: 是恒隨相續是為恒隨轉義。【四性定義】謂
0221a08: 諸識各各所緣善惡無記三性無有間雜也
0221a09: 如眼識緣惡境則成惡法不能成善法如緣
0221a10: 善境則成善法不能成惡法若緣無記則不
0221b01: 能成善惡二法諸識起時亦復如是是為性
0221b02: 定義無記性不善不惡之性也。【五待眾緣義】謂識非一
0221b03: 因而生必假眾緣而後成就如眼識種子須
0221b04: 得空明根境等緣方得顯發耳鼻舌身意等
0221b05: 諸識種子亦待眾緣而得成就是為待眾緣
0221b06: 義空即無壅明即光明。【六引自果義】謂諸識各引自體
0221b07: 果用非是色心交互而成也如眼根照時眼
0221b08: 識即緣所對實境而不混於聲香之別體耳
0221b09: 鼻舌身意等諸識亦復如是是為引自果義。
0221b10: 大明三藏法數卷第十九
