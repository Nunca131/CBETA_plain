0707a01: 大明三藏法數卷第三十二　　　　石四
0707a02: 上天竺前住持沙門一如等奉　集註
0707a03: 長者十德出翻譯名義【一貴姓】貴姓者謂勳戚尊
0707a04: 貴世稱閥居越切欲智切之族也明其等曰閥積其功曰。【二
0707a05: 位高】位高者謂居卿相台輔為百辟之長
0707a06: 也。【三大富】大富者謂寶貨豐饒所須具足
0707a07: 也。【四威猛】威猛者謂威嚴厚重人所敬畏
0707a08: 也。【五智深】智深者謂智慮深遠越格超群
0707a09: 所謀皆當也。【六年】年者謂齒高望重
0707a10: 為物儀表人所尊仰也。【七行淨】行淨者謂
0707b01: 持心律己已廉公潔白所行如言皆無玷也。
0707b02: 【八禮備】禮備者謂威儀庠序世所式瞻也。
0707b03: 【九上歎】上歎者謂才德兼備言行可則為
0707b04: 在上者所歎服也。【十下歸】下歸者謂謙以
0707b05: 處已巳寬以御眾為在下者所歸向也。
0707b06: 菩薩十施出華嚴經【一分減施】謂菩薩仁慈好行
0707b07: 惠施若得妙飲食分與眾生然後乃食
0707b08: 復念身中八萬戶蟲依我身住願令普得
0707b09: 充滿於凡所受之物悉亦如是是名分減
0707b10: 施菩薩梵語具云菩提薩埵華言覺有情。【二竭盡施】謂菩薩
0708a01: 得上妙飲食香華衣服資生之具或有人
0708a02: 言汝今所有悉當與我菩薩自念應為饒
0708a03: 益諸眾生故隨所有物一切盡施乃至身
0708a04: 命亦無所是名竭盡施。【三內施】謂菩薩
0708a05: 年方少盛端正好始受轉輪王位七寶
0708a06: 具足王四天下或有人言我今衰老煢獨
0708a07: 羸頓若得王身手足血肉頭目骨我命
0708a08: 存活菩薩念言我後必死今當施之以濟
0708a09: 眾生心無所悔是名內施七寶者金輪寶白象寶紺馬寶
0708a10: 神珠寶玉女寶典財寶主兵寶也四天下者東弗于逮南閻浮提西瞿耶尼北單
0708b01: 越也。【四外施】謂菩薩年盛色美眾相圓滿始
0708b02: 受轉輪王位七寶具足或有人言我今貧
0708b03: 窶惟願仁慈以施於我菩薩念言榮盛必
0708b04: 衰我今應隨彼之意即便施之而無所
0708b05: 悔是名外施。【五內外施】謂菩薩形相端正
0708b06: 處輪王位或有人言此輪王位願捨與我
0708b07: 并及王身為我臣僕菩薩念言我身王位
0708b08: 悉是無常即便施之乃至以身勤作役
0708b09: 心無所悔是名內外施。【六一切施】謂菩薩
0708b10: 身盛美妙處輪王位或有無量貧窮人言
0709a01: 大王垂慈各隨所求或乞國土或乞妻子
0709a02: 或乞手足血肉肝腦菩薩心念一切恩愛
0709a03: 會當別離即以一切悉皆施與心無悔恨
0709a04: 是名一切施。【七過去施】謂菩薩聞過去諸
0709a05: 佛菩薩所有功德不貪不著見法如夢但
0709a06: 為教化取著眾生成熟佛法即為說之觀
0709a07: 過去法都不可得畢竟皆捨是名過去施。
0709a08: 【八未來施】謂菩薩聞未來諸佛所修之行
0709a09: 了達非有不以己巳之善根回向於彼亦不
0709a10: 於彼而退己巳之善根常勤修行攝化眾生
0709b01: 觀未來法皆不可得畢竟皆捨是名未來
0709b02: 施。【九現在施】謂菩薩聞四天王眾天三十
0709b03: 三天乃至色究竟天王眾天及聲聞緣覺
0709b04: 具諸功德聞已巳不迷但觀諸行如夢不實
0709b05: 不生貪著但令眾生捨離惡趣修行於道
0709b06: 成就佛法是名現在施四天王者東方持國天王南方增長
0709b07: 天王西方廣目天王北方多聞天王也三十三天者即欲界忉利天也色究竟天者
0709b08: 即色界第十八天也。【十究竟施】謂菩薩見無量眾生
0709b09: 無眼耳鼻舌身手足來至我所告言我身
0709b10: 薄祐諸根殘惟願仁慈捨己巳所有菩薩
0710a01: 聞知即便施與假使經阿僧祇不生悔
0710a02: 惜但念此身危脆不堅應以施彼願我成
0710a03: 就清淨智身是名究竟施梵語阿僧祇華言無類時。
0710a04: 布施十種利益出月燈三昧經布施乃破慳貪之前
0710a05: 陣入正道之初門菩薩能行此者則獲十
0710a06: 種利益也。【一降伏慳】謂修菩薩行者若
0710a07: 能布施則慳鄙惜之心自然降伏不復
0710a08: 萌動矣。【二捨心相續】謂修菩薩行者行於
0710a09: 布施財雖匱乏而喜捨之心無有間斷也。【三
0710a10: 同其資產】謂修菩薩行者施心無量觀諸眾
0710b01: 生與己已無異所有財產平等受用無有彼
0710b02: 此也。【四生豪富家】謂修菩薩行者於一切
0710b03: 財物常行惠施心無惜則當來果報必
0710b04: 生豪富之家財寶具足受用無窮矣。【五生
0710b05: 處施心現前】謂修菩薩行者此生既能行
0710b06: 於布施則感後世隨其所生之處而他人
0710b07: 施與之者皆無慳之心矣。【六四眾愛樂】
0710b08: 謂修菩薩行者既能常懷惠施無所慳嫉
0710b09: 則四眾之心常生愛樂而無嫌恨也四眾者比丘比
0710b10: 丘尼優婆塞優婆夷也。【七入眾不怯】謂修菩薩行者
0711a01: 既能布施而為四眾之所愛樂故入大眾之
0711a02: 中自無畏怯之心也。【八勝名流布】謂修菩
0711a03: 薩行者能無所求而行布施則人多稱讚
0711a04: 勝妙名聞流布遐邇也。【九手足柔】謂修
0711a05: 菩薩行者好行布施濟人乏能感手足
0711a06: 柔相好圓滿之報也。【十不離知識】謂修
0711a07: 菩薩行者自初發心行施以來常得親近
0711a08: 諸佛菩薩善知識等獲聞法要未遠離
0711a09: 也。
0711a10: 菩薩十戒出華嚴經謂菩薩奉持三世諸佛十種
0711b01: 淨戒具足清白無有犯念諸眾生顛倒
0711b02: 破戒我成正覺為說真法令離顛倒得淨
0711b03: 戒法是名菩薩十戒三世者過去現在未來也。【一普饒
0711b04: 益戒】謂菩薩受持淨戒廣為利益一切眾
0711b05: 生也。【二不受戒】謂菩薩不受外道諸戒但
0711b06: 自精進奉持諸佛平等淨戒也。【三不住戒】
0711b07: 謂菩薩受持戒時不求於彼欲界色界無
0711b08: 色界受生而住也。【四無悔恨戒】謂菩薩不
0711b09: 作重罪不行詐不破淨行安住正戒心
0711b10: 不悔恨也。【五無違諍戒】謂菩薩於佛所制
0712a01: 禁戒心常持護無所違犯亦不諍觸惱
0712a02: 一切眾生但願常生歡喜奉持於戒也。【六
0712a03: 不惱害戒】謂菩薩不學邪幻術及造作
0712a04: 方藥惱害眾生但為救護一切而持於戒
0712a05: 也。【七不雜戒】謂菩薩不著邊見不惑外
0712a06: 道所計但觀諸法緣起不實一心專持出
0712a07: 離生死之戒也邊見者謂外道於斷常二見中隨執一見也外道所
0712a08: 計者謂計此身從梵天生從塵生之類也諸法緣起者謂一切法皆由眼等六根
0712a09: 為因色等六塵為緣而生也。【八不貪求戒】謂菩薩不現
0712a10: 異相彰己巳有德起貪求心但為滿足出離
0712b01: 生死法故而持於戒也。【九無過失戒】謂菩
0712b02: 薩不自貢高言我持戒見破戒人亦不輕
0712b03: 毀令他愧但一其心而持於戒也。【十無
0712b04: 毀犯戒】謂菩薩受持淨戒無所毀犯永斷
0712b05: 十惡具足十善恒念眾生皆由顛倒毀犯
0712b06: 於戒我當為說真實妙法令離顛倒成就
0712b07: 菩提也十惡者一殺生二偷盜三邪婬四妄言五綺語六惡口七兩舌八貪
0712b08: 九嗔十邪見也十善者不殺不盜不邪婬不妄言不綺語不惡口不兩舌不貪不瞋
0712b09: 不邪見也梵語菩提華言道。
0712b10: 菩薩十戒出梵網經【一不殺戒】不殺戒者謂慈心
0713a01: 憐愍不斷一切命也經云一切有命者不
0713a02: 得故殺應起常住慈悲心孝順心方便救
0713a03: 護一切眾生而反自恣心快意殺生者是
0713a04: 波羅夷罪梵語波羅夷華言極惡。【二不盜戒】不盜戒
0713a05: 者謂不攘竊他人一切財物也經云一針
0713a06: 一草不得故盜應生佛性孝順心慈悲心
0713a07: 常助一切人生福生樂而反更盜人財物
0713a08: 是波羅夷罪。【三不戒】不戒者謂守禮
0713a09: 自防不應行欲事也經云應生孝順心救
0713a10: 度一切眾生淨法與人而反更起一切人
0713b01: 不擇親是波羅夷罪。【四不妄語戒】不
0713b02: 妄語戒者謂言當誠實不應虛妄誑他也
0713b03: 經云應生正語正見亦生一切眾生正語
0713b04: 正見而反更起一切眾生邪語邪見邪業
0713b05: 是波羅夷罪。【五不酤酒戒】不酤酒戒者謂
0713b06: 酒能昏神亂性故不應酤也經云一切酒
0713b07: 不得酤是酒起罪因緣菩薩應生一切眾
0713b08: 生明達之慧而反更生一切眾生顛倒之
0713b09: 心是波羅夷罪。【六不說過罪戒】不說過罪
0713b10: 戒者謂不應說他人好惡長短也經云聞
0714a01: 外道惡人說佛法中非法非律常生慈心
0714a02: 教化是令生善信若反更自說他人罪
0714a03: 過是波羅夷罪。【七不自讚毀他戒】不自讚
0714a04: 毀他戒者謂不自矜伐不謗他人也經云
0714a05: 若自揚己已德隱他人好事令他人受毀者
0714a06: 是波羅夷罪。【八不慳戒】不慳戒者謂心無
0714a07: 鄙悉捨所有也經云見一切貧窮人來
0714a08: 乞者隨人所須一切給與而以惡心嗔心
0714a09: 乃至不施一錢一針一草有求法者不為
0714a10: 說一句一偈一塵許法而反更罵辱者
0714b01: 是波羅夷罪。【九不嗔戒】不嗔戒者謂不應
0714b02: 生忿怒之心也經云應生一切眾生善根
0714b03: 無諍之事常生悲心孝順心而反更於一切
0714b04: 眾生中以惡口罵辱加以手打及以刀杖
0714b05: 意猶不息前人求悔善言懺謝猶嗔不
0714b06: 者是波羅夷罪前人即被打之人也。【十不謗三寶戒】
0714b07: 不謗三寶戒者謂於佛法僧所常當恭敬
0714b08: 尊重不應謗毀也經云見外道及以惡人
0714b09: 一言謗佛音聲如三百矛刺剌心口自謗
0714b10: 不生信心孝順心而反更助惡人邪見人
0715a01: 謗是波羅夷罪。
0715a02: 大論十種戒出大智度論【一不缺戒】謂修行之人
0715a03: 毀犯淨戒如已巳缺無所堪用若能恒自
0715a04: 守護如愛明珠則能攝一切戒是名不缺
0715a05: 戒。【二不破戒】謂修行之人毀犯戒法如
0715a06: 破裂不堪為用若能持護不犯無有破
0715a07: 是名不破戒。【三不穿戒】謂修行之人毀犯
0715a08: 戒法如器穿漏不堪受物若能持護無毀
0715a09: 是名不穿戒。【四不雜戒】謂修行之人或毀
0715a10: 定共戒念破戒事名之曰雜若能護持不
0715b01: 毀欲念不起是名不雜戒定共戒者即禪定與戒法相應
0715b02: 也。【五隨道戒】謂聲聞初果須陀洹人隨順
0715b03: 諦理能破見惑無所分別是名隨道戒梵語
0715b04: 須陀洹華言預流見惑者謂意根對法塵而起分別也。【六無著戒】謂
0715b05: 二乘之人見真諦理能成聖道於諸思惑
0715b06: 無所染著是名無著戒二乘者聲聞乘緣覺乘也思惑者謂
0715b07: 眼等五根對色等五塵而起貪愛也。【七自在戒】謂菩薩化他
0715b08: 妙用於諸世間而得自在無礙是名自在
0715b09: 戒。【八智所讚戒】謂菩薩於諸世界化導眾
0715b10: 生為智者之所讚嘆是名智所讚戒智者即諸
0716a01: 佛也。【九隨定戒】謂菩薩隨首楞嚴定現諸威
0716a02: 儀導利眾生雖威儀變現而任運常靜是
0716a03: 名隨定戒梵語首楞嚴華言相分別。【十具足戒】謂菩
0716a04: 薩持中道第一義諦戒用中道慧入諸
0716a05: 法無戒不備是名具足戒第一義諦者謂中道實相之理
0716a06: 無二無別諦審不虛也。
0716a07: 沙彌十戒出翻譯名義并沙彌十戒法梵語沙彌華言息
0716a08: 慈初受十戒名為沙彌後受具足戒名為比
0716a09: 丘也具足戒者即一百五十戒也梵語比丘華言乞士。【一不殺戒】謂
0716a10: 常念有情皆惜身命應當憐愍慎勿傷害
0716b01: 是名不殺戒。【二不盜戒】謂物各有主雖一
0716b02: 針一草亦不當攘竊是名不盜戒。【三不
0716b03: 戒】謂清淨自守不犯色欲是名不戒。【四
0716b04: 不妄語戒】謂言說誠實不以虛言誑他是
0716b05: 名不妄語戒。【五不飲酒戒】謂酒能昏神亂
0716b06: 性增長愚癡應當絕飲是名不飲酒戒。【六
0716b07: 離高廣大床戒】謂所坐之床高不過尺六
0716b08: 廣不過四尺若過此量者名高廣大床則
0716b09: 不當坐是名離高廣大床戒。【七離花鬘等戒】
0716b10: 謂不著花鬘瓔珞不用香油塗身是名離
0717a01: 花鬘等戒。【八離歌舞等戒】謂不自歌舞亦
0717a02: 不觀聽歌舞是名離歌舞等戒。【九離
0717a03: 金寶物戒】謂金銀錢寶不當蓄積亦不許
0717a04: 手執是名離金寶物戒。【十離非食時戒】謂
0717a05: 佛制午時為食時若過午則不當食是名
0717a06: 離非食時戒。
0717a07: 持戒十種利益出月燈三昧經持戒是菩提之根本
0717a08: 入道之要門菩薩能堅守護持則獲此十
0717a09: 種利益也梵語菩提華言道菩薩梵語具云菩提薩埵華言覺有情。【一
0717a10: 滿足智願】謂修菩薩行者能持禁戒則身
0717b01: 心清淨慧性明了一切智行一切誓願無
0717b02: 不滿足也。【二如佛所學】謂佛初修道時以
0717b03: 戒為本而得證果菩薩修行若能堅持淨
0717b04: 戒是亦如佛之所學也。【三智者不毀】謂修
0717b05: 菩薩行者戒行清淨身口無過有智之
0717b06: 人喜樂讚歎而不毀訾也。【四不退誓願】謂
0717b07: 修菩薩行者堅持淨戒求證菩提誓願弘
0717b08: 深勇猛精進而不退轉也。【五安住正行】謂
0717b09: 修菩薩行者堅持戒律則身口意業悉皆
0717b10: 清淨而於正行安住而不捨也。【六棄捨生
0718a01: 死】謂修菩薩行者受持淨戒則無殺盜
0718a02: 妄等業而能出離生死永脫輪迴之苦也。
0718a03: 【七慕樂涅槃】梵語涅槃華言滅度謂修菩
0718a04: 薩行者堅持戒律絕諸妄想故能厭惡生
0718a05: 死之苦而欣慕涅槃之樂也。【八得無纏心】
0718a06: 謂修菩薩行者戒德圓明心體光潔一切
0718a07: 煩惱業緣悉皆解脫而無纏縛之患也。【九得
0718a08: 勝三昧】梵語三昧華言正定謂修菩薩行
0718a09: 者持戒清淨心不散亂則得三昧成就定
0718a10: 性現前而超諸有漏也。【十不乏信財】謂修
0718b01: 菩薩行者持守戒律於諸佛法具正信心
0718b02: 則能出生一切功德法財而不匱乏也。
0718b03: 十善出法界次第善即順理之義謂行此十法皆
0718b04: 順理故然有二種一者止二者行止則止
0718b05: 息己巳惡不惱於他行則修行勝德利安一
0718b06: 切也。【一不殺生】不殺生者謂不害一切物
0718b07: 命即是止殺之善既不殺已巳當行放生之善
0718b08: 也。【二不偷盜】不偷盜者謂不竊取他人財物
0718b09: 即是止盜之善既不盜已巳當行布施之善也。
0718b10: 【三不邪】不邪者謂不行邪欲事即是
0719a01: 止之善既不邪當行清淨梵行之善也。
0719a02: 【四不妄語】不妄語者謂不起虛言誑惑他人
0719a03: 即是止妄語之善既不妄語當行實語之善
0719a04: 也。【五不兩舌】不兩舌者謂不向兩邊說是
0719a05: 談非令他諍即是止兩舌之善既不兩
0719a06: 舌當行和合利益之善也。【六不惡口】不惡
0719a07: 口者謂不發麤獷惡言罵辱他人即是止
0719a08: 惡口之善既不惡口當行柔和軟語之善
0719a09: 也。【七不綺語】不綺語者謂不莊飾華麗之
0719a10: 言令人樂聞即是止綺語之善既不綺語
0719b01: 當行質直正言之善也。【八不貪欲】不貪欲
0719b02: 者謂不貪著情欲塵境即是止貪之善既
0719b03: 不貪欲當行清淨梵行之善也。【九不瞋恚】
0719b04: 不瞋恚者謂不生忿怒之心瞋恨於人即
0719b05: 是止瞋之善既不瞋恚當行慈忍之善也。
0719b06: 【十不邪見】不邪見者謂不偏邪異見執非
0719b07: 為是即是止邪見之善既不邪見當行正
0719b08: 信正見之善也。
0719b09: 每月十齋日出法苑珠林【初一日】此日四天王太
0719b10: 子下降按行人間比校善惡若念定光佛
0720a01: 名號則滅一切罪增一切福四天王者東方持國天王
0720a02: 南方增長天王西方廣目天王北方多聞天王也。【初八日】此日摩
0720a03: 醯首羅天王下降按臨人間觀察善惡若
0720a04: 念藥師璃光佛名號則滅一切罪增一
0720a05: 切福梵語摩醯首羅華言大自在。【十四日】此日摩醯首
0720a06: 羅天王下降按臨人間觀察善惡若念賢
0720a07: 千佛名號則滅一切惡生一切善梵語具
0720a08: 云波華言分別時節賢者名謂此中多賢人也。【十五日】此日
0720a09: 四天王太子下降按臨人間觀察善惡若
0720a10: 念阿彌陀佛名號則滅生死罪得寂滅樂
0720b01: 梵語阿彌陀華言無量壽。【十八日】此日四天王太子使
0720b02: 者下降觀察人間比校善惡若念地藏菩
0720b03: 薩名號則滅除罪業增延福壽。【二十三日】
0720b04: 此日摩醯首羅天王下降按察人間比校
0720b05: 善惡若念大勢至菩薩名號則增長福利
0720b06: 滅除罪惡。【二十四日】此日四天王太子下
0720b07: 降按行人間觀察善惡若念觀世音菩薩
0720b08: 名號則滅除眾苦長養諸善。【二十八日】此
0720b09: 日四天王使者下降觀察人間比校善惡
0720b10: 若念盧舍那佛名號則滅煩惱罪得智慧
0721a01: 樂梵語盧舍那華言淨滿。【二十九日】此日摩醯首羅
0721a02: 天王下降親臨人間比校善惡若念藥王
0721a03: 菩薩名號則滅一切惡生一切善。【三十日】
0721a04: 此日四天王使者下降按行人間觀察善
0721a05: 惡若念釋迦牟尼佛名號則增長福利成
0721a06: 就菩提梵語菩提華言道。
0721a07: 十忍出仁王護國般若經忍即忍可亦安忍也謂通教
0721a08: 菩薩觀五陰三界因果二諦等法成就十
0721a09: 忍也五陰者色陰受陰想陰行陰識陰也三界者欲界色界無色界也二諦者
0721a10: 真諦俗諦也。【一戒忍】謂由觀色陰而不犯禁制即
0721b01: 得戒忍以作無作戒體皆是色攝故也作無
0721b02: 作戒者謂初受戒時有所作為執守堅持名為作也持守既久雖不作意而任運無
0721b03: 所毀犯名無作也。【二知見忍】謂由觀識陰了知一
0721b04: 切諸法邪正之見皆從識心而生即得知
0721b05: 見忍以了別識與此知見相類故也了別識即
0721b06: 意識以識有分別之義故也。【三定忍】謂由觀想陰不起
0721b07: 亂思即得定忍以從顛倒妄想能入於定
0721b08: 故也。【四慧忍】謂由觀受陰無苦樂相即得
0721b09: 智慧忍以分別諸法皆悉空寂智慧即生
0721b10: 故也。【五脫忍】謂由觀行陰無造作相即
0722a01: 得脫忍以行皆悉無常無有結縛也。【六
0722a02: 空忍】謂由觀三界苦果無有實體即得空
0722a03: 忍也以生死苦諦性本空寂故也。【七無願
0722a04: 忍】謂由觀三界苦因皆悉空故即得無願
0722a05: 忍以煩惱集諦性本清淨故也。【八無相忍】
0722a06: 謂由觀三界因果之法皆空即得無相忍
0722a07: 以因果之相本空無有故也。【九無常忍】謂
0722a08: 由觀俗諦之境一切有為之法悉皆虛幻
0722a09: 即得無常忍以一切諸法遷滅不停故也
0722a10: 俗諦者謂建立一切法也。【十無生忍】謂由觀真諦之境
0722b01: 是無為法諸念不生即得無生忍以真空
0722b02: 之理本無生滅故也真諦者謂泯絕一切法也。
0722b03: 慈忍十種利益出月燈三昧經慈即愛念忍即安忍
0722b04: 謂修菩薩行者於一切違順等境皆能慈
0722b05: 忍故獲此十種利益也。【一火不能燒】謂修
0722b06: 菩薩行者但為利益眾生常懷慈忍之心
0722b07: 於一切違逆之境了知身心自性本空悉
0722b08: 無所惱是以瞋恚之火所不能燒也。【二刀
0722b09: 不能割】謂修菩薩行者但為利益眾生常
0722b10: 懷慈忍之心於一切橫逆之境了知自身
0723a01: 体性空寂悉無所畏是以瞋恚利刀所不
0723a02: 能割也。【三毒不能中】謂修菩薩行者但為
0723a03: 利益眾生常懷慈忍之心人或有所加害
0723a04: 了知身心本空不以為意是以貪瞋毒藥
0723a05: 所不能中也。【四水不能漂】謂修菩薩行者
0723a06: 但為利益眾生常懷慈忍之心於一切順
0723a07: 情之境了知諸法本空悉無所染是以貪
0723a08: 愛之水所不能漂也。【五為非人護】非人即
0723a09: 鬼神之類謂修菩薩行者但為利益眾生
0723a10: 常懷慈忍之心於一切時處鬼神之類悉
0723b01: 皆護衛也。【六身相莊嚴】謂修菩薩行者
0723b02: 但為利益眾生常懷慈忍之心愛念於人
0723b03: 是以能感色身相好莊嚴之報也。【七閉諸
0723b04: 惡道】謂修菩薩行者但為利益眾生常懷
0723b05: 慈忍之心成就善法是以惡道之門自然
0723b06: 閉而不開也。【八隨樂梵天】梵天即色界初
0723b07: 禪天也謂修菩薩行者慈忍具足梵行無
0723b08: 虧故報盡命終隨其意樂而得生於梵天
0723b09: 也。【九晝夜常安】謂修菩薩行者常行慈忍
0723b10: 之心利益有情而不惱害故得身心寂靜
0724a01: 晝夜常安也。【十不離喜樂】謂修菩薩行者
0724a02: 常懷慈忍之心利益眾生令其各獲安隱
0724a03: 是以自之身心亦不離於喜樂也。
0724a04: 精進十種利益出月燈三昧經謂修菩薩行者於諸
0724a05: 梵行念念進修精勤無怠故有十種利益
0724a06: 也梵行即淨行也。【一他不折伏】謂菩薩慧解精勤
0724a07: 行業成就則不為一切邪論妄計之所折
0724a08: 伏也。【二得佛所攝】謂菩薩於諸梵行精進
0724a09: 無怠則為諸佛之所攝受而不捨也。【三為
0724a10: 非人護】非人即鬼神之類謂菩薩於諸梵
0724b01: 行精進無怠於一切時處鬼神之類悉加
0724b02: 衛護也。【四聞法不忘】謂菩薩於諸梵行精
0724b03: 進無怠則於所聞之法常能憶持而不忘
0724b04: 失也。【五未聞能聞】謂菩薩於諸梵行勇猛
0724b05: 精進樂法之心無有厭足則昔所未聞今
0724b06: 皆得聞也。【六增長辯才】謂菩薩於諸梵行
0724b07: 精進無怠則法義皆通辯才增長隨問隨答
0724b08: 皆無疑礙也。【七得三昧性】梵語三昧華言正
0724b09: 定謂菩薩於諸梵行精進無怠則身心寂
0724b10: 靜定性現前不為世相之所變遷也。【八少
0725a01: 病少惱】謂菩薩於諸梵行精進無怠雖晝
0725a02: 夜不息而善能調適身心是以常得輕安
0725a03: 少病少惱也。【九得食能消】謂菩薩於諸梵
0725a04: 行精進無怠而於飲食不節不恣是以食
0725a05: 已巳即消而無停滯之患也。【十如優羅華】
0725a06: 梵語優羅華言青蓮花以其出於淤泥
0725a07: 而無染污世人見之即生希有之想謂菩
0725a08: 薩於諸梵行精進無怠雖處生死不為煩
0725a09: 惱之所染著猶如此花見者亦生希有之
0725a10: 心也。
0725b01: 禪定十種利益出月燈三昧經謂修菩薩行者善能
0725b02: 修習禪定則萬緣俱息定性現前故獲此
0725b03: 十種利益也。【一安住儀式】謂菩薩習諸禪
0725b04: 定必須整肅威儀一遵法式行之既久則
0725b05: 諸根寂靜正定現前自然安住無所勉強
0725b06: 是為安住儀式。【二行慈境界】謂菩薩習
0725b07: 諸禪定常存慈愛之心而無傷殺之念於
0725b08: 諸眾生悉令安隱是為行慈境界。【三無煩
0725b09: 惱】謂菩薩習諸禪定諸根寂靜則貪瞋癡
0725b10: 等一切煩惱自然不生是為無煩惱。【四守
0726a01: 護諸根】謂菩薩習諸禪定常當防衛眼等
0726a02: 諸根不為色等諸塵所動是為守護諸根。
0726a03: 【五無食喜樂】謂菩薩習諸禪定既得禪
0726a04: 之味以資道體雖無飲食之奉而自然欣
0726a05: 豫是為無食喜樂。【六遠離愛欲】謂菩薩修
0726a06: 習禪定寂默一心不令散亂則一切愛欲
0726a07: 之境悉無染著是為遠離愛欲。【七修禪不
0726a08: 空】謂菩薩習諸禪定而獲諸禪功德雖證
0726a09: 真空之理而不隨於斷滅之空是為修禪
0726a10: 不空。【八解脫魔】謂菩薩習諸禪定則能
0726b01: 遠離生死一切魔網悉皆不能纏縛是為
0726b02: 解脫魔。【九安住佛境】謂菩薩習諸禪
0726b03: 定開發無量智慧通達甚深法義於佛知
0726b04: 見自然明了心心寂滅住持不動是為安
0726b05: 住佛境。【十解脫成熟】謂菩薩習諸禪定一
0726b06: 切業惑不能撓亂行之既久則無礙解脫
0726b07: 自然圓就是為解脫成熟。
0726b08: 坐禪人十種行出解脫道論【一令觀處明淨】謂
0726b09: 修行之人欲修禪定先須調適飲食不飢
0726b10: 不飽次須隨順時節不先不後又當整肅
0727a01: 威儀無有怠修此三行用觀分明則諸
0727a02: 緣屏息心常寂靜安於禪定是為觀處明
0727a03: 淨。【二起觀諸根】謂坐禪之人欲修禪定
0727a04: 當周觀察信等五根不令消與定相
0727a05: 應心無懈怠即得遠離疑等過三昧現
0727a06: 前是為起觀諸根五根者信根進根念根定根慧根也梵語
0727a07: 三昧華言正定。【三曉了於相】謂坐禪之人欲修禪
0727a08: 定必當曉了意識想念之相令其不急不
0727a09: 寬調適得中則妄想不生禪定易入是為
0727a10: 曉了於相。【四制令心調】謂坐禪之人欲修
0727b01: 禪定當起精進制伏其心調停適中勿使
0727b02: 過度增長亂意則得定相現前三昧成就
0727b03: 是為制令心調。【五折伏懈怠】謂坐禪之人
0727b04: 若以不得勝定令心無味故成懈怠而欲
0727b05: 睡眠於是之時必當諦觀諸禪功德勵
0727b06: 精進則定相現前三昧可得是為折伏懈
0727b07: 怠。【六心無味著】謂坐禪之人欲修禪定以
0727b08: 慧根遲鈍及少方便不得寂靜故於勝定
0727b09: 無所樂著是為心無味著。【七心歡喜】謂坐
0727b10: 禪之人於諸勝定心若無味當觀生老病
0728a01: 死及諸惡趣令生恐怖然後念佛法僧等
0728a02: 諸功德進身心令欣得禪定是為心歡
0728a03: 喜。【八心定成捨】謂坐禪之人欲修禪定當
0728a04: 調伏諸根如理思惟安住寂靜而捨一切
0728a05: 非正之行是為心定成捨。【九近學定人】謂
0728a06: 坐禪之人欲修禪定應當遠離不修威儀
0728a07: 及不習寂靜之人而常親近安住寂靜威
0728a08: 儀整肅心源泯淨者依其教誡成就正定
0728a09: 道業是為近學定人。【十樂著安定】謂坐禪
0728a10: 之人欲修禪定於彼得定善解緣起入寂
0728b01: 靜處者即當愛樂恭敬求其開導以起定
0728b02: 心是為樂著安定。
0728b03: 般若十種利益出月燈三昧經梵語般若華言智慧
0728b04: 謂菩薩由此智慧通達無礙故獲十種利
0728b05: 益也。【一一切捨不取施想】謂菩薩修行般
0728b06: 若照了萬法俱寂是故雖行布施而無能
0728b07: 施之想不著所施之物不見受施之人是
0728b08: 為一切捨不取施想。【二持戒不而不依
0728b09: 戒】謂菩薩修行般若雖堅持淨戒無所毀
0728b10: 然以空慧照之則不見有能持能犯之
0729a01: 相是為持戒不而不依戒。【三住於忍力
0729a02: 而不住眾生想】謂菩薩修行般若安住忍
0729a03: 力度諸眾生然以空慧照之而終不起眾
0729a04: 生得度之想是為住於忍力而不住眾生
0729a05: 想。【四行於精進而離身心】謂菩薩修行般
0729a06: 若於諸梵行雖勇猛精進然以空慧照之
0729a07: 而不見有身心精進之相是為行於精進
0729a08: 而離身心。【五修禪而無所住】謂菩薩修行
0729a09: 般若雖在禪定然以空慧照之而於一切
0729a10: 諸禪功德不生味著是為修禪而無所住。
0729b01: 【六魔不能擾】謂菩薩修行般若能以空慧
0729b02: 照了諸法本性空寂復知魔佛體元不異
0729b03: 魔雖發現即無所怖是為魔不能擾。【七於
0729b04: 他言論其心不動】謂菩薩修行般若於世
0729b05: 間出世間一切諸法無不通達明了故於他
0729b06: 人言論悉能辯其邪正是非不為所惑是
0729b07: 為於他言論其心不動。【八達生死海底】謂菩
0729b08: 薩修行般若照了諸法洞徹生死淵源不為
0729b09: 輪轉所溺是為達生死海底。【九起增上悲】
0729b10: 謂菩薩修行般若雖觀一切性空常以廣
0730a01: 大悲愍之心誓一切眾生之苦令得解
0730a02: 脫是為起增上悲。【十不樂二乘道】謂菩薩
0730a03: 修行般若而能了知聲聞緣覺小乘之法
0730a04: 沉滯空寂未為究竟而不欣樂唯求大乘
0730a05: 無上之道而得解脫是為不樂二乘道。
0730a06: 聞經十益出華嚴經謂毘盧遮那如來現法界
0730a07: 無盡身雲一切處與十方佛互為主伴
0730a08: 稱性圓融而說此經令諸菩薩一切大眾
0730a09: 及未來世法界眾生皆悉得聞信解悟入
0730a10: 生如來家乃至深入毘盧性海若人聞是經
0730b01: 得無量無邊利益今束為十故云聞經十
0730b02: 益也梵語毘盧遮那華言一切處。【一見聞益】見聞益者
0730b03: 謂見聞如來常說說此之大經佛佛道
0730b04: 同法應如是令諸眾生入佛境界成見聞
0730b05: 益常說者過去現在窮未來際恒說此法也說者十方無盡世界皆說此法也。
0730b06: 【二發心益】謂聞如來說本因中大願大行
0730b07: 誓度眾生是以遂發信心學佛行願成發
0730b08: 心益。【三造修益】謂聞如來說此大經發起
0730b09: 當機智慧善業令諸眾生如法進修成造
0730b10: 修益。【四頓得益】謂聞如來初成正覺即說
0731a01: 此經為根本法輪義理玄妙具含眾德令
0731a02: 諸眾生即能開悟成頓得益。【五滅障益】謂
0731a03: 聞如來說此大經廣明依正二果勝德莊
0731a04: 嚴是以信樂修行滅煩惱障成滅障益依正
0731a05: 二果者一依果謂華藏莊嚴世界二正果謂如來十身也。【六攝位益】謂
0731a06: 聞此經顯說圓融地位即一位之中具攝
0731a07: 諸位功德期心證入成攝位益。【七起行益】
0731a08: 謂聞此經廣說圓融妙行即一行頓成諸
0731a09: 行是以起深信解發意修行成起行益。【八
0731a10: 稱性益】謂聞說此經稱性極談真實之法
0731b01: 須解了依性起修成稱性益。【九轉利益】
0731b02: 謂聞此經說一切眾生皆具如來智慧乃
0731b03: 展轉與人演說皆得饒益成轉利益。【十速
0731b04: 證益】謂總具前諸法門故廣修眾德則能
0731b05: 速出生死頓證菩提成速證益梵語菩提華言道。
0731b06: 多聞十種利益出月燈三昧經謂修菩薩行者於世
0731b07: 間出世間一切邪正之法無不聞知故獲
0731b08: 此十種利益也。【一知煩惱助】謂修菩薩
0731b09: 行者以多聞故則知自身及諸眾生所有
0731b10: 一切煩惱之惑皆能資助業因而受當來
0732a01: 果報故求出離而不為所惑也。【二知清淨
0732a02: 助】謂修菩薩行者以多聞故悉知一切清
0732a03: 淨梵行皆能資助菩提之道是以精勤修
0732a04: 習以證無上佛果也。【三遠離疑惑】謂修菩
0732a05: 薩行者以多聞故則於世間出世間一切
0732a06: 諸法及外道邪魔等論悉皆明了通達而
0732a07: 無所疑惑也。【四作正直見】謂修菩薩行者
0732a08: 以多聞故則於一切邪正之法無不明了
0732a09: 若有眾生邪見邪論者為作正直知見而
0732a10: 格其非心也。【五遠離非道】謂修菩薩行者
0732b01: 以多聞故則於善惡果報諸法同緣無不
0732b02: 明了故殺盜等一切非法之道皆能遠離
0732b03: 而不為也。【六安住正路】謂修菩薩行者以
0732b04: 多聞故則於一切邪正諸法無不明了故
0732b05: 不為非道所惑而於如來正法常得安住
0732b06: 而不退也。【七開甘露門】謂修菩薩行者以
0732b07: 多聞故則能深入如來之藏了知無上法
0732b08: 味而復以此普潤眾生令其善根增長是
0732b09: 為開甘露門也。【八近佛菩提】梵語菩提華
0732b10: 言道謂修菩薩行者以多聞故常勤修習
0733a01: 則知戒定慧行能趣聖果是以心常在道
0733a02: 精勤無怠而於佛果菩提為不遠也。【九為
0733a03: 作光明】謂修菩薩行者以多聞故知諸眾
0733a04: 生皆為無明所覆常受長夜之苦而能以
0733a05: 智慧之燈作諸光明令其出離幽暗而獲
0733a06: 清升之樂也無明者無所明了也。【十不畏惡道】謂修
0733a07: 菩薩行者以多聞故曉了萬法體本空寂
0733a08: 無苦無樂是以發廣大心隨類化度一切
0733a09: 眾生而於險難惡道悉無所畏也。
0733a10: 十法行出辯中邊論【一書寫】謂於佛所說經律論
0733b01: 文書寫流通使不斷絕也。【二供養】謂於佛
0733b02: 經典所在之處如佛塔廟皆應恭敬尊重
0733b03: 供養也。【三施他】謂所聞之法為他演說或
0733b04: 施與經卷不專自用但欲利他也。【四諦聽】
0733b05: 謂聞他人讀誦解說一切經法深生愛樂
0733b06: 而專心審聽也。【五披讀】謂於諸佛所說之
0733b07: 經時常披看讀不釋手也。【六受持】謂於
0733b08: 諸佛所說教法從師稟受持而弗失也。【七
0733b09: 開演】謂於如來所說正法時常開示演說
0733b10: 令人信也。【八諷誦】謂於如來所說一切
0734a01: 道法諷誦宣揚梵音清徹令人樂聞也。【九
0734a02: 思惟】謂於如來所說一切法義思惟籌量
0734a03: 憶念不忘也。【十修習】謂依如來所說之法
0734a04: 精修數習以成道果也。
0734a05: 十種行願出華嚴經行願品普賢菩薩於華嚴會上
0734a06: 逝多林中稱歎如來勝功德已巳告諸菩薩
0734a07: 及善財言如來功德十方諸佛經剎塵
0734a08: 說不能若欲成就此功德門應修十種
0734a09: 廣大行願也普賢者德周法界曰普調柔善順曰賢菩薩梵語具云菩
0734a10: 提薩埵華言覺有情梵語逝多華言勝林梵語具云波華言分別時節。【一
0734b01: 禮敬諸佛】謂一心運想十方諸佛如對目
0734b02: 前恭敬慇懃五體投地故云禮敬諸佛五體
0734b03: 者頭及兩手兩足也。【二稱讚如來】謂愛樂佛之功德
0734b04: 以微妙舌根出無音聲稱揚讚嘆故云
0734b05: 稱讚如來。【三廣修供養】謂諸佛如來為最
0734b06: 上福田當起正信悉以上妙財法等所謂
0734b07: 最勝花鬘塗香貲財眾具及以勤修善根
0734b08: 菩提妙法皆悉無量以用供養故云廣修
0734b09: 供養梵語菩提華言道。【四懺除業障】懺梵語具云
0734b10: 懺摩華言悔過今言懺悔華梵兼舉也謂
0735a01: 之懺者陳露先罪悔者改修來若欲懺
0735a02: 除業障即當自念無量中由貪嗔癡作
0735a03: 諸惡業障蔽真性今當清淨三業於諸佛
0735a04: 菩薩眾前誠心懺悔不敢覆藏故云懺悔
0735a05: 業障三業者身業口業意業也。【五隨喜功德】謂佛從初
0735a06: 發心不惜身命捨頭目髓腦修諸苦行以
0735a07: 至成道滅度所有功德乃至六趣四生聲
0735a08: 聞辟支佛一切菩薩等種種所有諸善功
0735a09: 德我皆隨順歡喜故云隨喜功德六趣者天趣人
0735a10: 趣修羅趣餓鬼趣畜生趣地獄趣也四生者胎生生濕生化生也辟支梵語具云
0735b01: 辟支迦羅華言緣覺菩薩梵語具云菩提薩埵華言覺有情。【六請轉法
0735b02: 輪】謂十方剎土諸佛成等正覺我以身口意
0735b03: 業慇懃勸請轉妙法輪普雨法雨自他霑
0735b04: 洽故云請轉法輪剎梵語具云剎摩華言土田。【七請佛住
0735b05: 世】謂諸佛菩薩聲聞緣覺諸善知識將欲
0735b06: 入滅我悉勸請久住於世利樂眾生故云
0735b07: 請佛住世。【八常隨佛學】謂佛從初發心精
0735b08: 進不退不惜身命剝皮為紙析骨為筆刺剌
0735b09: 血為墨書寫經典積如須乃至成道說
0735b10: 法度生所有法行悉願隨順修學故云常
0736a01: 隨佛學梵語須華言妙高。【九恒順眾生】謂常於一
0736a02: 切眾生承事供養如奉師長如敬父母凡
0736a03: 有病苦為作良醫乃至貧窮令得饒富如
0736a04: 是平等隨順利樂故云恒順眾生。【十普皆
0736a05: 迴向】謂發廣大心從初禮敬諸佛乃至恒
0736a06: 順眾生所有一切廣大功德普皆迴向法
0736a07: 界眾生願令常得安樂乃至究竟成就菩
0736a08: 提故云普皆迴向。
0736a09: 十度各三行出成唯識論度者超度也謂此十度
0736a10: 各有三種殊勝行門菩薩修行此法則能
0736b01: 自利利他度諸眾生離生死此岸越煩惱
0736b02: 中流到涅槃彼岸同證無上菩提梵語涅槃華言
0736b03: 滅度梵語菩提華言道。【一施度三行】此施度有三種
0736b04: 一財施謂以己巳所有財物施與他人令其安
0736b05: 樂二法施謂以佛法為諸眾生演說令其
0736b06: 開悟三無畏施謂於諸眾生無殺害心令
0736b07: 其無所怖懼是為施度三行。【二尸度三行】
0736b08: 尸梵語具云尸羅華言清涼又翻為戒此
0736b09: 戒度有三種一攝律儀戒謂持佛戒律具
0736b10: 眾威儀二攝善法戒謂身口意所作善法
0737a01: 皆悉攝持三饒益有情戒謂以慈悲喜捨
0737a02: 之心與眾生樂眾生苦平等利益是為
0737a03: 尸度三行。【三忍度三行】此忍度有三種一
0737a04: 耐怨害忍謂若遇怨憎毒害安然忍耐無
0737a05: 返報心二安受苦忍謂若遇水火刀杖眾
0737a06: 苦所逼恬然忍受三諦察法忍謂諦審諸
0737a07: 法體性虛幻而本無生滅安然忍可是為
0737a08: 忍度三行。【四進度三行】此進度有三種一
0737a09: 被甲精進謂起大誓願心修諸勝行二攝
0737a10: 善精進謂修方便行進趣無上菩提三利
0737b01: 樂精進謂勤化眾生咸修於道是為進度
0737b02: 三行。【五禪度三行】禪梵語具云禪那華言
0737b03: 靜慮此禪度有三種一安住靜慮謂亂想
0737b04: 不起深入禪定二引發靜慮謂智慧現前
0737b05: 生諸功德三辦事靜慮謂功行圓成利益
0737b06: 眾生是為禪度三行。【六慧度三行】此慧度
0737b07: 有三種一生空無分別慧謂平等照了俗
0737b08: 諦之法無生滅相二法空無分別慧謂平
0737b09: 等照了真諦之法悟性本空三俱空無分
0737b10: 別慧謂全照中道超前二空悉皆平等是
0738a01: 為慧度三行俗諦者謂建立一切法也真諦者謂泯絕一切法也。【七
0738a02: 方便度三行】此方便度有三種一進趣果
0738a03: 向方便謂修諸功德迴向佛果二巧會有
0738a04: 無方便謂能善巧融會真俗二諦之理三
0738a05: 不捨不受方便謂濟眾生了達能所
0738a06: 皆空而不捨離是為方便度三行。【八願度
0738a07: 三行】此願度有三種一求菩提願謂自求
0738a08: 佛果二利樂他願謂救度一切眾生三外
0738a09: 化願謂外化有情亦起自利利他之願是
0738a10: 為願度三行。【九力度三行】力即力用謂此
0738b01: 力度有三種一思擇力謂思惟揀擇一切
0738b02: 善法而得其力二修習力謂修行數習殊
0738b03: 勝妙行證得其力三變化力謂神通力用
0738b04: 化度眾生是為力度三行。【十智度三行】此
0738b05: 智度有三種一無相智謂觀達一切諸法
0738b06: 性本自空二受用法樂智謂修行證得一
0738b07: 切種智恒自受用得大自在三成熟有情
0738b08: 智謂教化饒益一切眾生成就道果是為
0738b09: 智度三行一切種智謂知一切道知一切種即佛智也。
0738b10: 十種有依行輪出地藏十輪經有依行者有可憑依
0739a01: 之行業也輪以摧碾為義佛謂眾生依此
0739a02: 行業而修菩提則能摧破一切煩惱惑業
0739a03: 故曰輪也梵語菩提華言道。【一具足淨信】謂眾生
0739a04: 具足清淨信心則於一切善惡業緣受報
0739a05: 因果皆無所疑此為有依行也。【二具足慚
0739a06: 愧】謂眾生具足慚愧之心凡有所作身口
0739a07: 過非而能內自羞發露向人悉不覆藏
0739a08: 此為有依行也。【三安住律儀】謂眾生若能
0739a09: 攝身口意業安住淨戒則於殺盜妄等
0739a10: 諸律儀悉無毀犯此為有依行也。【四安住
0739b01: 慈心】謂眾生若能安住平等慈愛之心則
0739b02: 於一切有情悉與其樂不加惱害此為有
0739b03: 依行也。【五安住悲心】謂眾生若能安住平
0739b04: 等悲憫之心則於一切有情見其受苦普
0739b05: 為救令其安隱此為有依行也。【六安住
0739b06: 喜心】謂眾生若能安住歡喜之心見諸有
0739b07: 情離苦得樂了無憎嫉之意此為有依行
0739b08: 也。【七安住捨心】謂眾生若能安住捨離之
0739b09: 心則於一切有情冤親平等無憎無愛此
0739b10: 為有依行也。【八具正歸依】謂眾生發心修
0740a01: 行之初必須歸向依止佛法僧寶則所修
0740a02: 所證有所憑據而不惑於外道邪魔之見
0740a03: 此為有依行也。【九具足精進】謂眾生於如
0740a04: 來一切善法若能隨順修學勇猛精勤始
0740a05: 終不懈此為有依行也。【十常樂寂靜】謂眾
0740a06: 生修習禪定當遠離憒寂默一心如理
0740a07: 思惟絕諸妄想此為有依行也。
0740a08: 十種發心出華嚴經隨演義鈔十種發心者謂諸眾
0740a09: 生迷妄失真念念起心貪著諸境業報不
0740a10: 同苦樂有異皆因發心不純也。【一發地獄
0740b01: 心】謂眾生念念起貪瞋之心日增月甚造
0740b02: 上品十惡行火塗道是名發地獄心上品者謂
0740b03: 人作惡於欲作正作作已巳三時之中俱不能悔也十惡者一殺生二偷盜三邪四
0740b04: 妄語五兩舌六惡口七綺語八貪欲九瞋恚十邪見也火塗道者即地獄道也謂地
0740b05: 獄中受火床炭等苦也。【二發畜生心】謂眾生念念起
0740b06: 心欲多眷屬如海吞流愚痴貪著起中品
0740b07: 十惡行血塗道是名發畜生心中品者謂作惡已巳後
0740b08: 起少悔心也血塗道者即畜生道也謂畜生常被互相吞啖之苦也。【三發餓
0740b09: 鬼心】謂眾生念念欲得名聞四遠八方稱
0740b10: 揚內無實德虛比聖賢唯行誑起下品
0741a01: 十惡行刀塗道是名發餓鬼心下品者謂作惡之時
0741a02: 即能悔也刀塗道者即餓鬼道也謂餓鬼中常受刀杖逼迫之苦也。【四發下
0741a03: 品十善心】下品者於作善之時即生悔心
0741a04: 也十善者不殺生不偷盜不邪不妄
0741a05: 語不兩舌不惡口不綺語不貪欲不瞋恚
0741a06: 不邪見也謂眾生念念欲勝於人輕他重
0741a07: 己巳而外揚仁義行脩羅道是名發下品十
0741a08: 善心梵語阿脩羅華言非天謂行非天也。【五發中品十善心】
0741a09: 中品者於作善已巳後起少悔心也謂眾生
0741a10: 念念忻樂世間修行五戒行人之道是名
0741b01: 發中品十善心五戒者不殺生不偷盜不邪不妄語不飲酒也。
0741b02: 【六發上品十善心】上品者於十善欲作正
0741b03: 作作已巳三時之中心俱不悔也謂眾生念
0741b04: 念知三惡道苦及知人間苦樂相間唯天
0741b05: 上純受諸樂而求生彼故閉攝內根不著
0741b06: 外塵修行天道是名發上品十善心三惡道者
0741b07: 餓鬼道畜生道地獄道也內根者即意根也。【七發欲界主心】欲
0741b08: 界主者即欲界他化自在天主也謂眾生
0741b09: 若念念張大威勢奪他所化以自娛樂而
0741b10: 行魔羅道是名發欲界主心梵語魔羅華言能奪命謂
0742a01: 能奪人智慧之命稱天魔者即此天也。【八發世智心】謂眾生
0742a02: 念念欲得利智辯高才明哲鑒達古今
0742a03: 不信出世教法而行尼犍道是名發世智
0742a04: 心梵語尼犍華言離繫即外道也。【九發梵心】謂眾生念念
0742a05: 厭下欲界塵境忻上梵天勝妙之樂而行
0742a06: 色無色之道是名發梵心色無色者謂色界無色界也。
0742a07: 【十發無漏心】無漏者不漏落生死也謂眾
0742a08: 生念念厭離世間生死之苦斷除貪瞋癡
0742a09: 之妄惑常修無漏之因而行二乘之道是
0742a10: 名發無漏心二乘者聲聞乘緣覺乘也。
0742b01: 十念出諸經要集謂於佛等十境起修十念攝伏
0742b02: 亂心勿使妄動則正念現前佛道可期矣。
0742b03: 【一念佛】謂於如來相好功德時常專心繫
0742b04: 想念念不忘是名念佛。【二念法】謂諸佛教
0742b05: 法為修行之軌則能除愛欲塵勞諸結使
0742b06: 縛時常專心繫想念念不忘是名念法結使
0742b07: 者謂一切惑業纏結而能驅使眾生受生死之苦也。【三念僧】謂菩薩
0742b08: 羅漢聖僧咸具種種功德為世福田時常
0742b09: 專心繫想念念不忘是名念僧菩薩梵語具云菩提
0742b10: 薩埵華言覺有情羅漢梵語具云阿羅漢華言無學。【四念戒】謂佛所
0743a01: 制之戒能息諸惡成就道品猶如瓔珞可
0743a02: 以嚴身時常專心繫想念念不忘是名念
0743a03: 戒。【五念施】謂布施能破慳貪生長福果及
0743a04: 所施之後無有悔心亦不求報但起慈心
0743a05: 利益一切時常專心繫想念念不忘是
0743a06: 名念施。【六念天】謂諸天善業成就感報勝
0743a07: 身眾福具足而我亦當修如是善業感如
0743a08: 是身時常專心繫想念念不忘是名念天。
0743a09: 【七念休息】謂於寂靜之處閑居獨處屏息
0743a10: 一切緣務則可脩習聖道時常專心繫想
0743b01: 念念不忘是名念休息。【八念安般】安般梵
0743b02: 語具云安那般那華言遣來遣去即出入
0743b03: 息也謂攝心靜慮數出入息覺知長短則
0743b04: 能除諸妄想時常專心繫想念念不忘是
0743b05: 名念安般。【九念身】謂此身頭目手足皮肉
0743b06: 骨何者是身從何處來為誰所造於此
0743b07: 終後當生何處了知因緣假合畢竟不實
0743b08: 即須晝夜精進修習淨行時常專心繫想
0743b09: 念念不忘是名念身。【十念死】謂人之生猶
0743b10: 如夢幻諸根不久終當散壞即須晝夜精
0744a01: 修以求出離時常專心繫想念念不忘是
0744a02: 名念死。
0744a03: 
0744a04: 
0744a05: 大明三藏法數卷第三十二
