0010b01: 學佛考訓卷四
0010b02: 錢唐俍亭和尚淨挺緝
0010b03: 秀州息波道人成源訂
0010b04: 蓮宗
0010b05: 問白蓮於五老邀玄鶴於東林陶令可期客兒尚
0010b06: 在非同河上之遊不入醉鄉之夢。
0010b07: 慧遠少為儒生博極群書尤邃老莊周易初止江州
0010b08: 龍泉精舍後於廬山東林棲逸偶風雷夜作明發就
0010b09: 觀良材駢列桓將軍伊驚異奏立寺焉時天下奇才
0010b10: 多隱居不仕者遠公與劉遺民雷次宗等十八高賢
0010b11: 結淨土之遊凡一百二十三人皆同誓願。
0010b12: 遠公東林雜詠云崇巖吐清氣幽岫棲神跡希聲奏
0010b13: 群籟響出山瀏滴有客獨冥遊徑然忘所適揮手撫
0010b14: 雲門靈關安足闢流心叩玄扃感至理勿隔孰是騰
0010b15: 九霄不奮沖天翮妙同趣自均一悟超三益。
0010b16: 劉遺民嘗於定中見佛光照地皆成金色阿彌陀佛
0010b17: 放玉毫光垂手引授又嘗入七寶池掬水而飲出定
0010b18: 異香發毛孔間。
0010b19: 遠公送客不過虎溪一日與道士陸修靜徵君陶淵
0010b20: 明共語不覺過溪遠乃失笑。
0010b21: 遠法師臨化山中峰澗寺落皆見千眼仙成隊執幡
0010b22: 幢香花赴東林寺。
0010b23: 謝靈運嘗於東林鑿二池以栽蓮華時欲入社遠公
0010b24: 謂客兒心雜未許也。
0010b25: 遠公退隱硤石山註涅槃經成擲其筆曰若疏義契
0010b26: 理筆當駐空已巳而果然後人因名曰擲筆堂。
0010b27: 謝靈運淨土詠云法藏長王宮懷道出國城願言四
0010b28: 十八弘誓拯群生淨土一何妙來者皆菁英頹年欲
0010b29: 安寄乘化好晨征。
0010b30: 廬山東林於水上立十二葉芙蕖因波而轉定十二
0010c01: 時謂之蓮華刻漏。
0010c02: 西林慧永初與遠公同依道安至太元中永公先至
0010c03: 潯陽刺史陶範留憩廬山捨宅居之乃創寺曰西林
0010c04: 嶺上一室曰香谷。
0010c05: 遠公報羅什偈云本端竟何從起滅自無際一微涉
0010c06: 動境成此頹山勢惑相更相乘觸理自生滯因緣雖
0010c07: 無主開途非一世。
0010c08: 劉孝綽詩云尋因途乃異及捨趣猶并苦極降歸樂
0010c09: 樂極苦還生豈非輪轉愛皆緣對著情一知心相濁
0010c10: 樂染法流清。
0010c11: 劉程之嘗作蓮社誓文有云識以悟心形由化革藉
0010c12: 芙蕖於中流蔭瓊柯於詠言飄靈衣於八極沉香風
0010c13: 以窮年辭旨並妙遺民名程之。
0010c14: 王融懺悔三業詩云樂由生滅患以身全業資境造
0010c15: 事假言筌利名相倚榮辱茲纏燕驥匪躡銅鍇徒鐫
0010c16: 感端風緒愛境情懸不勤一至何階四禪。
0010c17: 王齊之念佛三昧詩云妙用在幽涉有覽無神遊昧
0010c18: 徹識以照麤積微自引因功本虛泯彼三觀忘此毫
0010c19: 餘。
0010c20: 王融法樂辭云生老終已巳縈死病行當荐方為淨國
0010c21: 遊豈結危城戀又云鷲巖標遠勝鹿野究清玄不有
0010c22: 希世寶何以導濛泉。
0010c23: 李太白淨土詩有云向西日入處遙瞻大悲顏目淨
0010c24: 四海水身光紫金山勤念必往生是故稱極樂珠網
0010c25: 珍寶樹天花散香閣圖畫了在眼願托彼道場以此
0010c26: 功德海冥祐為津梁八十一劫罪如風掃輕霜庶觀
0010c27: 無量壽長願玉毫光。
0010c28: 溫庭筠詩云世機消已巳盡巾履一飄然一室故山月
0010c29: 滿瓶秋澗泉禪庵過微雪香寺隔寒煙應共白蓮客
0010c30: 相期松桂前。
0011a01: 耿韋詩云少年常昧道無事日悠悠及至悟生死尋
0011a02: 僧已巳白頭雲迴廬瀑雨樹落給園秋為我謝宗許塵
0011a03: 中難久留。
0011a04: 唐代宗嘗迎法照入宮令宮人五會念佛法照曾於
0011a05: 并州作是會感動宮闈時稱五會法師弘淨土之教
0011a06: 般舟和尚耑修念佛三昧所居為般舟臺柳子厚嘗
0011a07: 稱之云壞衣不飾揣食不味百有二十而志不衰。
0011a08: 白居易嘗捐俸錢三十萬作西方圖為彌陀肖像并
0011a09: 說讚曰極樂世界清淨土無諸惡道及眾苦願如我
0011a10: 身老病者同生無量壽佛所。
0011a11: 永明壽偈云有禪有淨土猶如帶角虎現世為人師
0011a12: 來生作佛祖。
0011a13: 圓照本歸老靈巖耑修淨業元祐中汴京曦法師嘗
0011a14: 入定遊淨土見大蓮華光明黃色其二題曰宋比丘
0011a15: 宗本之座定起以語本本曰本修禪時心在極樂無
0011a16: 二相也。
0011a17: 廣慧大師住阿育王寺親睹舍利光中現釋迦佛身
0011a18: 師遂誓焚身報佛取香油塗身合掌誦佛火然大眾
0011a19: 見五色祥雲自頂上起光中現菩薩金身長可二尺
0011a20: 晃然四照映雲而滅。
0011a21: 四空法師出家五臺山說法天花晝下及歿茶毘道
0011a22: 俗見白雲中現樓閣莊嚴白鶴孔雀種種畢具俄而
0011a23: 天樂振空移時方滅。
0011a24: 大行禪師誦彌陀經三七日睹琉璃地上佛及二大
0011a25: 士現前唐僖宗聞其事詔入內庭賜號常精進菩薩
0011a26: 及歿肉身不壞。
0011a27: 善導和尚每念佛一聲飛光一道隨口而出事聞朝
0011a28: 廷敕所居為光明寺後登柳樹端坐而化。
0011a29: 少康法師縉雲人乞食得錢誘小兒誦佛一聲予一
0011a30: 錢康聲獨高一日眾見佛從康口中出立逝之夕有
0011b01: 光燭天。
0011b02: 四明尊者初欲焚身如藥王故事楊翰林億作札并
0011b03: 傳旨留之及天聖六年無疾驟稱佛號而逝露龕二
0011b04: 七爪髮俱長闍維舌根不壞舍利如雨。
0011b05: 馮濟川諱楫自號不動居士仕給事中所至與賢士
0011b06: 大夫高僧逸民續廬山蓮社施藏經四十八藏藏五
0011b07: 千餘卷紹興中具衣冠望闕再拜已巳換僧伽黎衣陞
0011b08: 高座跏趺說偈而逝。
0011b09: 佛印禪師嘗講金剛經至六如偈有虎丘朱進士者
0011b10: 聞而喜之因感異夢持誦不輟至老彌篤臨歿書偈
0011b11: 曰八十九年朱公兩手劈破虛空腳踏浮雲粉碎立
0011b12: 化菩提樹東泊然而逝。
0011b13: 廣平郡夫人馮氏嘗見慈受深禪師持戒念佛十年
0011b14: 不惰一日忽書偈曰隨緣任業許多年枉作老牛為
0011b15: 耕田打疊身心早歸去免教鼻孔受人穿異香馥郁
0011b16: 安坐而化。
0011b17: 岳武穆詩云功業要刊燕石上歸休終伴赤松遊丁
0011b18: 寧寄語東林老蓮社從今著再修鵬舉有心人夙饒
0011b19: 慧業。
0011b20: 王禹偁詩云夢幻吾身是偶然勞生四十又三年任
0011b21: 誇西掖吟紅藥何似東林種白蓮。
0011b22: 楊鐵崖題東林詩有云結爾東林社招我南山歌回
0011b23: 視有漏因已巳悟影與魔。
0011b24: 陳師道寄參寥子詩云平生西方願擺落區中緣惟
0011b25: 於世外人相從可忘年參寥子諱道潛與子瞻友善
0011b26: 中峰偈云禪外不曾譚淨土須知淨土外無禪兩重
0011b27: 公案俱拈卻熊耳峰頭開白蓮。
0011b28: 文潞公彥博專念阿彌陀佛欲結十萬緣會後如如
0011b29: 居士顏丙作頌贊之有云如君膽氣大如天願結西
0011b30: 方十萬緣不為一身求活計大家齊上渡頭船潞公
0011c01: 年九十餘雒社耆英公為之首。
0011c02: 尚書陳瓚修淨業疾革置水榻前眾見冰中湧出七
0011c03: 級浮屠欄楯鉤綴窗格玲瓏無不周備陳乃化去。
0011c04: 常熟黃觀察家一老媼耑修淨業臨歿一舊籃裙衣
0011c05: 裡十二幅忽現出十二觀音像各幅變相不同咸具
0011c06: 竹林鸚鵡之致經一晝夜乃滅。
0011c07: 南宋沈三郎耑心淨慮臨歿端坐而逝茶毘日有白
0011c08: 鶴二十九隻飛鳴雲表久之西去。
0011c09: 蓮池大師姓沈氏仁和人有東昌悟道偈云二十年
0011c10: 前事可疑三千里外遇何奇焚香擲戟渾閒事魔佛
0011c11: 空爭是與非後住雲棲耑弘淨土為蓮宗第八祖。
0011c12: 袁中郎居士頗悟禪宗兼修淨土已巳卒而其弟小修
0011c13: 夢來迎己已且云幸生淨土矣弟曰何緣至此曰以某
0011c14: 生時著西方合論耳武林虞淳熙著淨土詩亦生中
0011c15: 品。
0011c16: 楊嘉禕家世閥閱年十三郎持不殺戒後入南雍益
0011c17: 修淨業一日忽白光滿室青蓮現空見丈六金身接
0011c18: 引而去。
0011c19: 仁和孫文學標妻朱氏持戒念佛嘗光中見化佛像
0011c20: 燈燭熒然忽成五彩有佛跏趺其上及歿端坐合掌
0011c21: 稱佛號不輟越三日顏色不變。
0011c22: 龍舒居士姓王氏篤信淨業著往生錄行於世。
0011c23: 于見素居士諱明照舉孝廉耑修淨土後為仕宦捐
0011c24: 俸刻書本藏經以便學者與其弟潤甫及丹陽賀知
0011c25: 機金壇繆仲淳吳江周仲大沈及庵吳孚泉嘉禾賀
0011c26: 道星朱廣原君升曹石蒼諸公先後助揚並弘蓮社
0011c27: 之學。
