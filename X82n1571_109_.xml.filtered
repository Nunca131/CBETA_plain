0674c01: 
0674c02: 
0674c03: 五燈全書卷第一百九
0674c04: 
0674c05: 京都聖感禪寺住持臣僧　超永　編輯
0674c06: 京都古華嚴寺住持臣僧　超揆　較閱　進
0674c07: 呈
0674c08: 曹洞宗
0674c09: 青原下三十七世隨錄
0674c10: 越州彌陀寺無淨敏禪師武康沈氏子。上堂。少林
0674c11: 一曲傳來久。山僧向瞥無何有。業風鼓動沒絃琴。不
0674c12: 用挑彈唯拍手。霜風颯颯捲殘霞。列宿煌煌籠北斗。
0674c13: 禪源祖意祇狐涎。莫逐狐涎遭掣肘。丈夫壯氣塞乾
0674c14: 坤。何藉山僧再開口。烏藤未舉早新羅。棒底翻身猶
0674c15: 笑醜。大眾。如何是不醜底事。良久曰。箭鋒交處龍象
0674c16: 驚。麈塵拂飛揚猊獅走　住演教上堂。昨日雨霏霏。今
0674c17: 朝晴皎皎。照燭既無遺。個事爭尋討。拍案一下曰。了
0674c18: 　上堂掀翻海嶽。裂破乾坤。演教門下。祇可教他提
0674c19: 瓶挈。彈沒絃琴。唱無音曲。總教你立在下風。運無
0674c20: 相神通。現百千身量。速速趕出山門。若人問我緣因。
0674c21: 但道。青天白日何假挑燈　上堂。臨濟豎钁。仰山插
0674c22: 鍬。雖曰脫。尚未英豪。山僧無巴鼻。狼藉在今朝。以
0674c23: 兩手作掀眉勢曰。　解制上堂。孰得孰失。何證何
0674c24: 修。六橋花柳。三浙水長流。最初句眼中著屑。末後
0675a01: 句醉後添杯。大丈夫漢。決決不向死。水裏潛身。語言
0675a02: 中取的。直須奮鵬翅而遍攫獰龍。奪驪珠而生烹大
0675a03: 象。略較些子。諸仁者。可有具通身手眼。現全體作用
0675a04: 者麼。良久曰。神蛟不假風雷送。暗駕江潮度海門
0675a05: 問如何是內紹。師曰。勛勣開霄壤。綸功擢五侯。曰如
0675a06: 何是誕生。師曰。頑心匡宇宙。終不坐金鑾。曰如何是
0675a07: 朝生。師曰。克勤彰聖化。律呂佐朝堂。曰如何是未生。
0675a08: 師曰。令嚴塞靜。威烈壯山河。曰如何是內生。師曰。
0675a09: 仰承君父命。俛察萬機儔。曰如何是離見滲漏。師曰。
0675a10: 應機須審句。出格在當陽。曰如何是離情滲漏。師曰。
0675a11: 兩途無滯著。萬派自歸源。曰如何是離語滲漏。師曰。
0675a12: 始終存一際。不動那頭機麥浪懷嗣。
0675a13: 杭州六通院願菴淨伊禪師清溪丁氏子。示眾。出挌
0675a14: 超萃機。天民古法兩難齊。靈兒獨透威音外。不
0675a15: 外吾人眼上眉　小參。目前無一法。當處亦無人。蕩
0675a16: 蕩金剛體。非妄亦非真。拍禪床曰。會麼。到者裏。父子
0675a17: 相逢。君臣道合。一道如如。體無異。致正恁麼時。可能
0675a18: 辯得主中主麼。良久曰。月落江天形影收。青山片片
0675a19: 暗雲愁。松風陣陣清碧。鴻雁徘徊任去留麥浪懷嗣。
0675a20: 古越寶壽大鼎淨新禪師山陰馬氏子。上堂。曾聞月
0675a21: 鎖空王殿。適值簾垂信不通。非是威音難話會。此因
0675a22: 淑女未忘工。豎拂曰。會麼。滿樹梨花翻作雪。無端一
0675a23: 見令人寒　上堂。昨日雨洗千崖。今朝風搖古木。設
0675a24: 若簡點將來。未稱道人耳目。何故。以手作環抱勢曰。
0675b01: 你可曾見我離渚。埠頭者樣大蘿蔔　上堂。拈拄杖
0675b02: 曰。者個上座。自出圈圚已巳來。常在長安道上綠柳堤
0675b03: 畔。不特吟風嘯月。抑亦合水和泥。到恁麼地。始可迥
0675b04: 絕離微。祇如裏無柴。廚下無米。又作麼生商量。玉
0675b05: 人剛睡渾成夢。忽聽鄰雞午夜啼　上堂。山一帶水
0675b06: 一帶。白露搖拽乾坤外。金雞飛起碧巖前。誰信波斯
0675b07: 擬彩繪。擬彩繪誠昏昧。爭知我八角井亭竟做了。彌
0675b08: 天寶長懸在。十字街頭。你道有幾許高大。揮拂曰。
0675b09: 奈　師示寂康熙庚戌春。世壽六十有九。僧臘五十。
0675b10: 全身窆于謝市古興教院之陽石雨方嗣。
0675b11: 杭州龍唐遠門淨柱禪師閩之龍溪陳氏子。母夢雙
0675b12: 龍遶榻而生。性不喜俗。心內典。禮碧巖賦薙染。樵
0675b13: 雲常處受具。因讀五燈。見宋元明以來諸祖機緣事
0675b14: 跡。漫無所考。焚香誓曰。某若發明大事。當續此書。初
0675b15: 謁圓通盛。深蒙激勵。次參午星有省。復謁寶壽。方
0675b16: 深得要旨　出住龍唐。上堂。筇選勝入唐昌。最愛
0675b17: 鷲峰古道場。翠遶松杉山色古。穿雲石乳落微茫。若
0675b18: 以色見聲求。總是認奴作郎。不以色見聲求。又逐春
0675b19: 風過短墻。明歷歷絕覆藏。竿頭如進步。便是古龍唐。
0675b20: 歸去好歸去好。免教子規鳥。啼血五更霜　上堂。長
0675b21: 松蔽日。修竹干霄。薰風入奏。殿閣微。任從溽暑蒸
0675b22: 人。我者裏六月山房冷如冰雪。且道與眾苦不能到
0675b23: 處相去多少。擊拂子曰。七尺單前自較量　上堂。朔
0675b24: 風凜凜正嚴寒。葉落林空遍地丹。惟有衲僧一著子。
0675c01: 本無榮茂與凋殘。喝一喝　佛日上堂。羚羊挂角善
0675c02: 藏身。此地空留不了因。室內繩床風雨爛。扶持端賴
0675c03: 個中人。諸昆仲。先老人遺下一個破砂盆。七穿八竅。
0675c04: 大家扶將起來。亦有用處。然一手不獨拍。兩掌鳴摑
0675c05: 摑。正恁麼時如何。祇奉誕生王子父。從教諸道自分
0675c06: 權　上堂。籠鳳塢。霧鎖龍峰。不落第二見。坐斷主
0675c07: 人公。恁麼舉揚。當做宗乘。管取法堂前草深丈二。畢
0675c08: 竟如何。琪樹花開七級松　寶壽退院。上堂。相逢盡
0675c09: 道休官去。林下何曾見一人。為甚如此。解瞻前不能
0675c10: 顧後。祇如寶壽今日。進前底是。退後底是。擲拂子曰。
0675c11: 侍者收取拂子　問如何是正中偏。師曰。閉戶藏春
0675c12: 色。曰如何是偏中正。師曰。開軒納晚。曰如何是正
0675c13: 中來。師曰。黑漆崑崙上釣臺。曰如何是兼中至。師曰。
0675c14: 驀地相逢全意氣。曰如何是兼中到。師曰。魚沈雁杳
0675c15: 無音耗　問如何是法身。師曰。八臂那吒扛不起。曰
0675c16: 如何是報身。師曰。竿頭絲從君弄。曰如何是化身。
0675c17: 師曰。走盡千山及萬山　問直透威音那畔時如何。
0675c18: 師曰。死水不翻身　師將順世。聲鐘。上堂。古人苦
0675c19: 快活。都是野鬼山精。山僧則不然。良久曰。漢家自
0675c20: 有制度。語畢然坐脫。當順治甲午冬臘月十三日。
0675c21: 世壽五十有四。夏二十有二。集有五宗續略行世。門
0675c22: 人奉全身塔于本山石雨方嗣。
0675c23: 古虞象田即念淨現禪師示眾。據座良久曰。默時說。
0675c24: 說時默。大施門開無壅塞。無壅塞。青山青白雲白。白
0676a01: 額尾巴焦。烏龜眼睛赤。好消息。明中坐舌頭。暗裏抽
0676a02: 橫骨　示眾。古鏡埋塵黑似漆。左揩右磨光赫奕。懸
0676a03: 向空照膽寒。偷心管教一時息。大眾要見古鏡麼。
0676a04: 遂○相曰。應如是知。如是見　示眾。盡十方世界。
0676a05: 是個自己。爭奈諸人不委。只得強你看個話頭。大似
0676a06: 按牛頭飲水。且教日日如此。如合眼跳黃河。喝一
0676a07: 喝　問如何是萬法之源。師曰。生鐵如意被虫蛙
0676a08: 問如何是佛種從緣起。師曰。香嚴書梵字石雨方嗣。
0676a09: 杭州南山天愚淨寶禪師建昌新城人。姓歐陽。年十
0676a10: 二出家。看三不是話。聞板聲有省。謁弁山音。一見便
0676a11: 問。自遠趨風。乞師一接。音曰。我者裏無手。師曰。再請
0676a12: 慈悲。音便打。師曰。莫道無手好。音大笑。尋謁寶壽方
0676a13: 于秀州東塔。入室次。方曰古人聞釵釧。聲悉名破戒。
0676a14: 即今金玉合。雜朱紫駢填。是破戒不破戒。師曰。石人
0676a15: 無耳知音。方曰。雪覆千山。為甚孤峰不白。師曰。頭
0676a16: 戴寶華冠　住後上堂。南山者片祖翁田地。來也任
0676a17: 你來去也任你去。來底踏著。方知落處。如若不然。
0676a18: 跟下看取　上堂。無事衲僧寂然不動。踢倒須彌。打
0676a19: 翻虀甕。且道還有為人處也無。久立珍重　上堂。乃
0676a20: 大喝曰。與麼會得。太煞無端。稍若不然。州萬里
0676a21: 上堂。良久曰。若是宗門慣戰作家。亦怪南山好手不
0676a22: 得。便下座　上堂。聲前不許停機。句下無容插嘴。且
0676a23: 道。是甚麼物得恁麼難搆。若是獅子兒。決不隨人後。
0676a24: 有僧出曰。獅子兒來也。師作隱身勢。僧無語。師拈杖
0676b01: 直打出法堂　上堂。佛佛道同。祖祖不別。天上人間。
0676b02: 塵說剎說。春暖花香。冬寒夏熱。無作無違。心行處滅
0676b03: 葉落秋清。一輪明月。休論那畔者邊。切忌喚龜作
0676b04: 　上堂。八月秋何處熱。日坐蒲團。夜談風月。笑迦葉
0676b05: 之無聞。怪瞿曇而不說。閉戶怯天寒。出門恐合轍。不
0676b06: 合轍。東震西乾恁麼來。曲唱新豐無間歇。遂展手曰。
0676b07: 咄。吾于此切　上堂。拈拄杖。遶法堂作舞一。依
0676b08: 位而坐。眾皆默然。乃曰。山僧今日勞而無功。便歸方
0676b09: 丈　上堂。秋風清。秋水綠。秋月明。秋氣肅。秋空葉葉。
0676b10: 盡成金丹。桂花開香滿屋。吾無隱乎爾。問取黃山谷
0676b11: 　上堂。摩騰入漢誘人犯爭。西來祖意太不容情。山
0676b12: 僧恁麼道。也是路見不平　問如何是佛。師曰。江
0676b13: 落海負須彌　問三界惟心。如何是心。師良久曰。會
0676b14: 麼　問如何是類墮。師曰。入田不揀三春草。戴角披
0676b15: 簑和月眠。曰如何是隨墮。師曰。雲淨九天飛一鶚。夜
0676b16: 深歌管鳳樓前。曰如何是尊貴墮。師曰。臣主相忘金
0676b17: 屋重。太平無象古猶今石雨方嗣。
0676b18: 嚴州烏龍寶林深谷淨岑禪師義烏陳氏子。主顯聖。
0676b19: 上堂。流水滔滔。閒雲裊裊。空無古今。青山常不老。
0676b20: 釋迦夜半明星。不覺全身入荒草。打失眼睛沒處
0676b21: 尋。情與無情皆笑倒。諸昆仲。且道笑個甚麼。始終不
0676b22: 本分。前後多顛倒　示眾。初三月十五。月月月聯輝。
0676b23: 荷花燈百子。燈燈燈續焰。直得明暗相參。黑白互顯。
0676b24: 更須知古人道心月孤圓光吞萬象。只如光境俱忘。
0676c01: 是何消息。無几曰。大家打睡瞌去石雨方嗣。
0676c02: 建州歐寧翠巖午星淨禪師吉州泰和羅氏子。幼
0676c03: 習儒。立歲投博山誾剃落。以初心精進。得少輕安。誾
0676c04: 示以做工夫緊要處。一夜夢中提撕。覺有省力。扣方
0676c05: 丈。誾問。不思善不思惡。那個是闍黎本來面目。師纔
0676c06: 開口。被誾掩其口。然猶不自決。後入閩。閉關寶石巖。
0676c07: 因捧花供佛。花墮地拾之。乃會得掩口落處。適寶壽
0676c08: 方。來住福州長慶。師往參。一日方問。古人道。門門一
0676c09: 切境。回互不回互。如何是門門一切境。師顧左右曰。
0676c10: 大眾證明。方曰。如何是回互不回互。師曰。蜻蜓點水
0676c11: 隨波去。蜂蝶尋花過短墻。後因出坡。方問。鎮州蘿葡
0676c12: 汝作麼生會。師曰。某二十年。向者裏打失眼睛。越明
0676c13: 年。方記。順治己亥冬。師示微恙。說偈辭眾歸寂。世
0676c14: 壽六十有四。僧臘三十有三。門人智傳。奉全身塔于
0676c15: 翠巖石雨方嗣。
0676c16: 吉州五峰木公院好木淨材禪師安成周氏子。幼見
0676c17: 僧喜禮敬。出家受具天童悟。參博山誾于大慈。次
0676c18: 參弁山雪于崆峒。問那裏來。師曰吉州。雪曰。誰人拖
0676c19: 你死屍來。師曰。全得他力。雪曰。號甚麼。師曰好木。雪
0676c20: 曰。好木好作棟梁材。師曰。乞和尚斧銼。雪低頭歸方
0676c21: 丈。次日又問。如何是五位意旨。師曰。坐斷乾坤無異
0676c22: 色。雪曰。即今那個是你主人公。師曰。寶峰頭親覿
0676c23: 面。雪曰。趙州勘婆意如何。師曰。雨過青山秀。風生荷
0676c24: 葉香。參寶壽方。問死了燒了畢竟如何。師曰。只得者
0677a01: 件衣服。後乃記　問如何是三斤的意。師曰。三
0677a02: 月桃花二月紅石雨方嗣。
0677a03: 婺州文峰樵之淨玉禪師舒城廖氏子。初于黃州集
0677a04: 賢薙髮。尋參弁山雪。看死了燒了話。因打七有省。雪
0677a05: 問。死了燒了作麼生。師撫香几曰。蒼天蒼天。便出。是
0677a06: 夜雪落堂。舉香嚴擊竹話。乃拍案曰。者裏會得。原不
0677a07: 存知。用忘亦是多了。師聞如放下千斤擔子相似。次
0677a08: 春。參寶壽。偶聞梆聲。脫然識得本來。信口曰。自今而
0677a09: 後更不敲冰覓火也　住後上堂。持書不到家。即今
0677a10: 家已巳到矣。到家不通信。信已巳通矣。祇如子轉身而就
0677a11: 父。為甚父全不顧。良久曰。老僧住持事繁　上堂。要
0677a12: 津把斷。聖凡不通。說甚上無攀仰。下絕己躬。到者裏。
0677a13: 死水不藏龍。若是一口吸盡西江漢。則不妨洪波浩
0677a14: 浪白浪滔天。自有通霄一路。如或未然。寒山逢拾得。
0677a15: 正好上天台　上堂。知見立知即無明本錯。知見無
0677a16: 見斯即涅槃錯。老瞿曇直欲掃盡葛藤。殊不知葛藤
0677a17: 地。今日被山僧掃除知見。剷盡葛藤。大眾會麼若
0677a18: 會得者兩錯。便是引泉來月下。果熟自然香　上堂。
0677a19: 驀豎拂子曰。大眾見麼。萬象之中獨露身。分明覿面
0677a20: 為相呈。山是山水是水。桃紅柳綠。竹翠松青。若向者
0677a21: 裏會得。含元殿裏休問長安。如或未然。也須行過竹
0677a22: 口橋。宛轉歷山腰。到得慶元縣。家鄉路不遙石雨方嗣。
0677a23: 衢州南華山界滋淨澤禪師上堂。法無定相。道有多
0677a24: 途。有依倚碧潭青霄。無依倚銀山鐵壁。恁麼恁麼總
0677b01: 不恁麼。且作麼生是脫體無依向上一句。卓拄杖下
0677b02: 座　端節上堂。今朝正值端午節。汨羅江上悲風烈。
0677b03: 屈原今古壯忠魂。嘯傲踏翻波底月。蒲輪空艾虎
0677b04: 威。千妖百怪盡消滅。龍舟戰楚歌聲。須彌擊碎
0677b05: 空骨。喝一喝下座　問世尊未生時。還有大義否。師
0677b06: 曰。臨崖看滸眼。特地一場愁。曰達磨未來東土時。如
0677b07: 何是祖師意。師曰。不聞瓦鼓響。那聽凱歌聲。曰達磨
0677b08: 隻履歸西。還有大義也無。師曰。揭開九洲雲。踏翻波
0677b09: 底月。曰和尚今日陞座。設有大義。分付阿誰。師曰。輪
0677b10: 王不作夢。寶殿夜燃燈　問如何是雲門餅。師曰。貧
0677b11: 兒遇餿飯　問如何是當陽一句。師曰。毒蛇當大路。
0677b12: 師逝于順治戊戌九月初五。世壽六十三。僧臘五十
0677b13: 七。塔于本山石雨方嗣。
0677b14: 州南峰無量寺來雲淨現禪師越之蕭山汪氏子。
0677b15: 常夢入五百僧數。遂有出塵志。禮恒照得度。照以首
0677b16: 楞嚴授師熟讀。師信受無怠。照順世。謁寶壽方。一日
0677b17: 頌雲門扇子曰。一二三四五六七八九。擬向東行
0677b18: 西走。李公喫酒醉張公。拈得鼻頭失口。方見喚入
0677b19: 方丈。師纔跨門。方遽問。如何是雲門一曲。師曰。君尊
0677b20: 臣卑。父慈子孝。若還不是。更請別道。方曰未在。師曰。
0677b21: 懷州牛喫禾。益州馬腹脹。未幾方命住南峰　鳳凌
0677b22: 上堂。寶鏡堂前千機頓起。鳳凌深處坐斷十方。不似
0677b23: 魯祖面壁。墻塹不牢。秘魔擎叉。戈鋌自亂。豈同亮座
0677b24: 主之抱拙。政黃牛之裝憨。今山僧為眾激揚。要使雲
0677c01: 門真風不墮。且應時及節一句。作麼生道。共掬延津
0677c02: 月。同撐石傘雲　浴佛上堂。佛真法身。猶若空。昨
0677c03: 夜猛虎吞大虫。應物現形。如水中月。水底烏龜頭戴
0677c04: 雪。毗藍園裏本不生。三驢子弄蹄行。雙林樹下何
0677c05: 曾滅。大似蚊虫嚼生鐵。一僧纔出。師打曰。龍頭蛇尾。
0677c06: 便歸方丈　上堂。界不曾藏。山河無影象。冉冉白
0677c07: 雲流。春鳥啼花上。分明目前機。龜毛長數丈　除夕
0677c08: 上堂。道頭知尾。不如蘇州有。起死回生。須是補天手。
0677c09: 古人道日日是好日。為甚麼直逗到臘月二十九。喝
0677c10: 一喝曰。若會得者一喝。那用梅花幾點。復喝一喝曰。
0677c11: 若會得者一喝。何煩爆竹聲聲。如或不知。正好揭開
0677c12: 新歲曆。莫教頻剔舊時燈　上堂。蛙聲落中天月。
0677c13: 蚯語呼回陌柳風。識得個中無固必。誰云時節不相
0677c14: 同　上堂。春風解凍。東君運無功之用。萬象開顏。草
0677c15: 縷結心印之文。古人道。深山中亦有佛法。你看飛底
0677c16: 是雲。流底是水。笑底是花。啼底是鳥。畢竟如何是佛
0677c17: 法。。擲拂曰。開得乾坤眼。方知劫外春　問困魚止
0677c18: 濼。鈍鳥棲蘆。還是君邊事。臣邊事。師曰。三更月下梅
0677c19: 無影。一徑風來竹有聲　師示寂。塔全身于寺右石雨
0677c20: 方嗣。
0677c21: 
0677c22: 五燈全書卷第一百九
0677c23: 
0677c24: 
0678a01: 
0678a02: 五燈全書卷第一百九補遺
0678a03: 
0678a04: 曹洞宗
0678a05: 青原下第三十七世隨錄
0678a06: 江寧濟生雪樵證禪師別號白雲。僧問。世尊道。一切
0678a07: 眾生皆有如來智慧德相。是否師曰是。僧踢一犬曰。
0678a08: 者眾生因甚入者皮袋。師曰。積代簪纓。暫時落薄
0678a09: 　大水浮一龍神至。僧問。既是龍神。因甚被水推得
0678a10: 七顛八倒。師曰。隨流得妙。曰因何不作主。師曰。住岸
0678a11: 即迷源。僧佇思。師直打出明因懷嗣。
0678a12: 饒州薦福石浪如禪師參。舉須菩提巖中晏坐因
0678a13: 緣。乃曰。大小空生。不善晏坐。惹得一隊漢。撒沙撒土。
0678a14: 當面塗污一上。如來弟子。解空何在。當時但兀坐不
0678a15: 釆。梵天縱有惡水。管教無處澆潑　參。舉元實上
0678a16: 座參天衣因緣。乃曰。天衣為其向上關未透。大法未
0678a17: 明。乃一時婆心。所至妙手巧心。有難於形容者。自非
0678a18: 元實。未易神會。然祖師門下。果有如是事乎。果無如
0678a19: 是事乎。元實云。一位纔彰五位分。我要問他。五位且
0678a20: 置。只者一位從甚處得來石雨方嗣。
0678a21: 天斗慵庵淨偉禪師未詳姓氏。依寶壽方於長慶
0678a22: 雪峰。一日壽上堂。師出問。七九六十三且置。父母未
0678a23: 生前。還許學人會也無。壽曰。問即不得。師曰。恁麼則
0678a24: 不弄啼鶯舌。解吟無字。壽曰。易拾爐中雪。難分海
0678b01: 底燈。師曰。諾不全蒙師指。不犯師顏請借寶。壽曰。
0678b02: 好炊無米飯。供養莫將來。師曰。祇如將來。又作麼生。
0678b03: 壽曰。恐喪我兒孫。師作女人拜。曰與麼則借他香燭
0678b04: 稱他壽去也。壽曰。新枝新枝。未幾。壽印以偈曰。
0678b05: 讀無字。不干舌界。諾不全。子能無礙。問主借賓。
0678b06: 心行自在。解討枝。作女人拜　住後。舉永明壽因
0678b07: 二僧參。乃問參頭曾到此間否。曰曾到。又問第二位
0678b08: 曾到此間否。曰不曾到。明曰一得一失。少選侍者問。
0678b09: 適來二僧未審那箇得那箇失。明曰你曾識者二僧
0678b10: 也無。曰不曾失。明曰同坑無異土。拈曰。黃河九曲。非
0678b11: 無其源。梗楠千尺。非無其本。永明一期施設。自非本
0678b12: 深源遠。豈可得哉。然懵懂侍者。且置勿論。當時被二
0678b13: 僧道箇情知和尚曾見法眼。又作麼生。舉天童覺示
0678b14: 眾。吞盡三世佛底人。為甚開口不得云云。拈曰。大小
0678b15: 天童。者兩種人底病痛。不妨為伊拈。若是十成通
0678b16: 則未可。諸人要得十成通麼。喫官酒。臥官街。毫
0678b17: 無一物挂胸懷。狂歌明月清風裏。天子徵書召不來
0678b18: 石雨方嗣。
