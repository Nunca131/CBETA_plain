0716a01: 護國啟真誠和尚語錄卷之二
0716a02: 書記振聞編錄
0716a03: 嘉禾三塔寺小參同門請
0716a04: 金不博金水不洗水啐啄同時劍去久矣且道是甚
0716a05: 麼人發明向上事問答不錄乃曰斤斧在手遇水安
0716a06: 橋竿木隨身逢場作戲通方作者理合如斯至若兄
0716a07: 呼弟應各擅家聲虎嘯龍吟互相酬酢或乘踞地獅
0716a08: 子哮吼巖巒或跨回顧象王縱威湖海此是衲子尋
0716a09: 常家計若是山僧又則不然何故一向幽棲荊南
0716a10: 護國曾無一字掛於諸方雪髮雖爾撐天腳跟曾未
0716a11: 點地猶懶鋤花弄月惟思閉戶閒眠今日策杖南遊
0716a12: 邂逅同門至延茶話凡齋廚笊籬缺漏田舍钁柄短
0716a13: 長一一俱被覷破既逢家裡人還唱故鄉曲而調拍
0716a14: 相酬有何不可所以今日不致囊藏被蓋直下八字
0716a15: 打開和盤托似諸人了也遂喝一喝云還會麼且道
0716a16: 意作麼生覿面拋磚圖引玉相期錦上更鋪花。
0716a17: 小參龍女一彈指頃疾往南方無垢世界成等正覺
0716a18: 且道與禪門立地成佛是同是別若道是同此人眼
0716a19: 目未開若道是別此人窮劫流浪永無成佛之期見
0716a20: 前大眾為我說道理看。
0716a21: 小參天高群象正海闊百川朝主伴重重現何須嘆
0716a22: 寂寥笑他法昌楊岐諸尊宿好不大方殊不知衲僧
0716a23: 家荒村破院弔影孤形一衲一盂無求於世天子不
0716a24: 得臣諸侯不得友鬼神莫測榮辱無于叵耐茫茫宇
0716a25: 宙罕遇其人苟遇其人則兩手分付雖然如是莫當
0716a26: 等閒欲垂海上任公釣拼取閒身耐歲寒。
0716a27: 垂問
0716a28: 舉船子和尚撥棹歌云別人只看采芙蓉香氣長粘
0716a29: 于指風兩岸映一船紅何曾解染得虛空天目禮禪
0716a30: 師拈云船子老人話作兩橛即且置我且問你諸人
0716b01: 喚甚麼作虛空喝一喝師云大凡宗師家垂一言半
0716b02: 句莫不激揚本分敲磕門風看他二大老眼觀東南
0716b03: 意在西北拈頭綴尾共顯規模簡點將來二俱不了
0716b04: 一箇兔頭戴角一箇龜背刮毛要見船子麼以右手
0716b05: 拍膝云者裡是要見天自麼以左手拍膝云者裡是
0716b06: 還見山僧落處麼打破虛空與汝相見喝一喝。
0716b07: 舉香嚴禪師示眾云此事如人上樹口啣樹枝腳不
0716b08: 踏枝樹下有人問西來太意若答則喪身失命否則
0716b09: 又辜問意有虎頭上座出眾便言樹上則不問樹下
0716b10: 道將一句來香嚴大笑歸方丈師云者老漢善排陷
0716b11: 虎之陣滿擬活捉生擒直饒鐵眼銅睛到者裡也須
0716b12: 倒戈卸甲納款受降有分不料艸窠裡鑽出個輕輕
0716b13: 一問直得瓦解冰消一場麼然雖如是莫道無事
0716b14: 好持缽舉世尊因阿難持缽乃曰當依七佛儀式難
0716b15: 便問佛如何是七佛儀式佛召阿難難應諾佛云便
0716b16: 恁麼去乃云古怪在當時早有與麼消息然雖世尊
0716b17: 為人天師不當見小利既是家裏弟昆何得以干戈
0716b18: 相待阿難亦善放憨隨風倒舵若是山僧待云當依
0716b19: 七佛儀式但輕輕向前云不合起動世尊不為瓦解
0716b20: 冰消要且一槌兩當以手招眾云如何是七佛儀式
0716b21: 便恁麼去。
0716b22: 舉黃龍心和尚與夏公立極譚肇論論會萬物為自
0716b23: 己已情與無情共一體時有狗子臥香桌下龍拈尺擊
0716b24: 狗子並香桌狗子有情則去香桌無情則住心云情
0716b25: 與無情如何得成一體公立不能對龍云纔涉思惟
0716b26: 便成賸法何嘗會萬物為自己已哉靈巖慍禪師云黃
0716b27: 龍老漢傷慈不少公立如入寶山空手而歸諸人要
0716b28: 會萬物為自己情與無情共一體麼鎚殺有情狗子
0716b29: 碎卻無情香桌盡情收拾一團束縛拋向東洋大海
0716b30: 自然灑灑落落然須更知有頂門一竅始得乃云抽
0716c01: 釘拔揳即不無靈巖爭奈傷鋒犯手何如有情狗子
0716c02: 仍叫他守夜無情香桌留來支用諸人要會萬物為
0716c03: 自己已情與無情共一體麼但將擬議思量底一刀兩
0716c04: 段則十方空蕩蕩地自然常光現前喚甚麼有情無
0716c05: 情與你為礙為緣若是頂門一竅且聽拄杖子著力
0716c06: 擊香案下座。
0716c07: 法語
0716c08: 太司馬蔡門一品夫人閔氏對靈法語體露金風一
0716c09: 葉輕韶華謝卻問前程雲開野色清如水萬里長空
0716c10: 一鴈橫來來未曾來錦織太虛去去實不去月落潭
0716c11: 水恭惟。
0716c12: 誥封一品夫人德符坤善化成一家慈惠居嫻人稱
0716c13: 女中堯舜勤儉勷理世仰閨閣丈夫賢擬姬姜正位
0716c14: 乎內淑過韋宋較美於前茲者正司馬公奉。
0716c15: 命南征帥師滇黔無內顧之憂者蓋為夫人之內政
0716c16: 所致正宜克享珠冠媲美珪璋倏爾瑤池請符卒至
0716c17: 所謂世間白髮惟公道貴人頭上不曾饒然雖如是
0716c18: 此一著子也不可錯過況一門蘭桂森森親秉遺訓
0716c19: 可為駢臻福禧何故花開果實有始有終古今一
0716c20: 定之理即今車馬雲集棺槨之美麥禮之肅朝野將
0716c21: 相莫不親往厚奠閭閻士庶舉世咸稱懿德寺叨司
0716c22: 馬護法錫帶有年值此瘞玉之秋特拈西來大意於
0716c23: 靈堂以資太夫人逍遙蓮域以證無量佛身噫啼鳥
0716c24: 落花春夢斷圓音一點亙古今。
0716c25: 縣主岳考辛封君對靈法語哀哀三嘆蓼莪章罔極
0716c26: 方能一報償緩急末後申薦取始知源遠派流長灼
0716c27: 然欲報至德須是親見本生爺娘始得即此時也薰
0716c28: 風自南來殿閣生微涼滄海浮漚變人生夢一場所
0716c29: 以道處生死流驪珠獨耀於滄海踞涅槃岸桂輪獨
0716c30: 朗於碧天如是則人人頂門上放大寶光個個赤肉
0717a01: 團壁立千仞況眉間有劍肘後有符任他長安正
0717a02: 須知我國宴然即如。
0717a03: 皇清誥封宣威將軍辛公德勝大人迺我縣令護法
0717a04: 岳考嗣續惟艱生女門楣實西蜀世胄夔門閥閱以
0717a05: 勳臣歸清由武并駐楚耳順矍鑠有楚丘之風性本
0717a06: 天資賦浩然之氣宜享介眉之期頤倏爾蜨夢於莊
0717a07: 周辭祿養而就蓮胎駕三車而出火宅時茲歸窆之
0717a08: 期特筵齋供以奠以拂子打○相云老封君會麼即
0717a09: 今無面目漢向甚麼處安身立命喝一喝云從前汗
0717a10: 馬無人識只要重論蓋代功下定神州三百寨倒騎
0717a11: 鐵馬上須峰。
0717a12: 陳門母子對靈法語釋迦降跡塵寰示現雙林孔聖
0717a13: 周遊列國仍返鄹邑老君化遊函谷夢於槐里古云
0717a14: 既知生是不生之理為甚麼被生死之所流轉所以
0717a15: 三教聖人亦不外此涅槃二字惟是陳門張老孺人
0717a16: 真女中丈夫具大人氣相學佛多年嚴精五戒有台
0717a17: 山婆子之風恨未遇趙州勘破伊子日生居士幼叨
0717a18: 庠序修短顏回臨危囑母以令伯祖妣撫孫公案致
0717a19: 伊姑媳相守節操冰霜頗奈其人而無其志今二孫
0717a20: 稍稍成立冀得功成身退無疾而終亦人間希有之
0717a21: 事可謂學佛有效因果分明具衲僧手眼撩起便行
0717a22: 今日母子同期還山世人見之無不酸楚以余觀之
0717a23: 則不然也昔宋丞相天祥文公抗大元三年而終伊
0717a24: 母靈柩在廣致期同歸窆瘞實乃忠孝感格千古之
0717a25: 下名垂青史可與陳門母子同日而語也豈不忠孝
0717a26: 媲美乎還山一事無以為贈以拂子指棺云母子還
0717a27: 山豈偶然三生石上舊因緣母啄子啐齊著力大家
0717a28: 同躋白雲天。
0717a29: 縣令唐太封君法語汾水蜀山意渺茫秦川歷歷泛
0717a30: 瀟湘銀山海嶽都拋卻靈臺一點性偏長切我監察
0717b01: 御史太翁唐封君迺西蜀巨擘閥閱名家其居官也
0717b02: 蒞任節度其問壽也享筭古稀誕育子兮為我荊南
0717b03: 首邑父母人龍指日高擢五馬大夫莫可定也我節
0717b04: 度使太翁不愧明教始終福慧人也茲緣移柩至楚
0717b05: 登舟返蜀僧叨護法有年致期率眾以奠乃炷香云
0717b06: 西來大意又重宣覿面相呈豈偶然會得其中關捩
0717b07: 子撒手逍遙極樂天。
0717b08: 三府李護法對靈法語楚水燕山意偏長特簡荊南
0717b09: 夢一場君恩母德都拋卻贏得莊周何有方四大原
0717b10: 無主五蘊本俱空世事雲遷變浮生一夢中來來實
0717b11: 不來鴈過長空去去實不去影沉寒水若也於斯悟
0717b12: 得本來面目又何須門外之遶是以勝思惟梵天問
0717b13: 不退轉天子云天子我常於此國土不曾見汝天子
0717b14: 云梵天我亦於此國土不曾見我有我有汝展轉難
0717b15: 見必竟如何見得分明舉拂子云老封君會麼喝一
0717b16: 喝新筍看成堂下竹落花都上燕泥梁常憶上苑三
0717b17: 春裡子規啼徹百花香。
0717b18: 機緣
0717b19: 僧問學人明知自心是佛自心作佛日用之中如何
0717b20: 保任師打云會麼僧禮拜師云一翳在眼空花亂墜
0717b21: 僧珍重便出師云只恐不是玉。
0717b22: 僧問若論此事覿體見成因甚麼學人不會師云緊
0717b23: 帩艸鞋僧禮拜師云劍去久矣。
0717b24: 僧問心佛眾生等無差別如何不能洞然朗照師云
0717b25: 水到渠成。
0717b26: 僧問正恁麼時是甚麼人師云上是天下是地僧禮
0717b27: 拜師云棒打不回。
0717b28: 士問弟子生死不明乞師開示師云好本天下同士
0717b29: 禮拜師云小出大遇。
0717b30: 士問如何是道師云喫官酒臥官街士便出師云照
0717c01: 顧腳下。
