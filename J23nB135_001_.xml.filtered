0577a01: 石門文字禪序
0577a02: 夫自晉宋齊梁學道者爭以金屑翳眼而初祖東來
0577a03: 應病投劑直指人心不立文字後之承虛接響不識
0577a04: 藥忌者遂一切峻其垣而築文字於禪之外由是分
0577a05: 疆列界剖判虛空學禪者不務精義學文字者不務
0577a06: 了心夫義不精則心了而不光大精義而不了心則
0577a07: 文字終不入神故寶覺欲以無學之學朝宗百川而
0577a08: 無盡歎民公南海波斯因風到岸標榜具存儀刑不
0577a09: 遠嗚呼可以思矣蓋禪如春也文字則花也春在於
0577a10: 花全花是春花在於春全春是花而曰禪與文字有
0577a11: 二乎哉故德山臨濟棒喝交馳未嘗非文字也清涼
0577a12: 天台疏經造論未嘗非禪也而曰禪與文字有二乎
0577a13: 哉逮於晚近更相笑而更相非嚴於水火矣宋寂音
0577a14: 尊者憂之因名其所著曰文字禪夫齊秦搆難而按
0577a15: 以周天子之命合遂投戈臥鼓而順於大化則文字
0577a16: 禪之為也蓋此老子向春臺擷眾芳諦知春花之際
0577a17: 無地寄眼故橫心所見橫口所言鬥千紅萬紫於三
0577a18: 寸枯管之下於此把住水泄不通即於此放行波瀾
0577a19: 浩渺乃至逗物而吟逢緣而詠並入編中夫何所謂
0577a20: 禪與文字者夫是之謂文字禪而禪與文字有二乎
0577a21: 哉噫此一枝花自瞿曇拈後數千餘年擲在糞掃堆
0577a22: 頭而寂音再一拈似即今流布疏影撩人暗香浮鼻
0577a23: 其誰為破顏者。
0577a24: 明萬曆丁酉八月望日釋達觀撰
0577a25: 
0577a26: 
0577a27: 
0577a28: 
0577a29: 
0577a30: 
0577b01: 石門文字禪目錄
0577b02: 卷一之八
0577b03: 古詩
0577b04: 卷九
0577b05: 排律五言律詩
0577b06: 卷十之十三
0577b07: 七言律詩
0577b08: 卷十四
0577b09: 五言絕句六言絕句
0577b10: 卷十五之十六
0577b11: 七言絕句
0577b12: 卷十七
0577b13: 偈
0577b14: 卷十八之十九
0577b15: 贊
0577b16: 卷二十
0577b17: 銘詞賦
0577b18: 卷二十一之二十四
0577b19: 記序記語
0577b20: 卷二十五之二十六
0577b21: 題
0577b22: 卷二十七
0577b23: 跋
0577b24: 卷二十八
0577b25: 疏
0577b26: 卷二十九
0577b27: 書塔銘
0577b28: 卷三十
0577b29: 行狀傳祭文
0577b30: 目錄終
0577c01: 石門文字禪卷第一
0577c02: 宋江西筠溪石門寺沙門釋德洪覺範著
0577c03: 門人覺慈編錄毘陵天甯法雲堂校
0577c04: 古詩
0577c05: 謁狄梁公廟
0577c06: 九江浪粘天氣勢必東下萬山勒回之到此竟傾瀉
0577c07: 如公廷諍時一快那顧藉君看洗日光正色甚閒暇
0577c08: 使唐不敢周誰復如公者古祠蒼煙根碧草上屋瓦
0577c09: 我來春雨餘瞻歎香火罷一讀老范碑頓塵看奔馬
0577c10: 斯文如貫珠字字光照夜整帆更遲留風正不忍掛
0577c11: 謁蔡州顏魯公祠堂
0577c12: 開元天寶政多暇孽臣姦驕濁清化尺八橫吹入醉
0577c13: 鄉國柄倒持與人把漁陽番將易漢官在廷之臣無
0577c14: 諫者蟠龍衣錦光照眼更覺霓裳韻和雅叛書夜到
0577c15: 華清宮狩呂骨驚天子訝二十四城陷同日長嗟乃
0577c16: 爾忠臣寡鬧傳平原城壁堅穴鼻可以牿牛馬譬如
0577c17: 灩預屹中流江勢遠來波倒射吾知守職事主耳行
0577c18: 藏初不較用捨公時風姿入睿想貫日精誠震天下
0577c19: 我行上蔡黃犬門驚風急雪吹平野嬌鴉暮集村不
0577c20: 囂古祠窈窕連桑柘聖朝亦旌異代忠軒然眉鬚入
0577c21: 圖畫和如戲泚盧杞題儼若夢令希烈怕至今握拳
0577c22: 透爪地想見怒詞猶慢罵聲光自與日月爭事之成
0577c23: 敗其天也此詩我欲掃東壁入字端宜擘窠寫便覺
0577c24: 雲收六合陰春隨喜色生晴野
0577c25: 同彭淵才謁陶淵明祠讀崔鑒碑
0577c26: 武王既伐紂乃不立微子雖有去惡仁終失存商義
0577c27: 夷齊不肯臣甘作首陽死下視莽操輩欺孤奪幼稚
0577c28: 汗面亦戴天特猴而冠耳桓公弄兵權劉裕竊神器
0577c29: 先生於此時抽身良有以袖手歸去來詩眼飽山翠
0577c30: 追還聖之清太虛絕塵滓長恨千載心斷絃掩流水
0578a01: 崔子果何人賞音乃知此與君讀此碑相視一笑喜
0578a02: 題李愬畫像
0578a03: 淮陰北面師廣武其氣豈止吞項羽君得李祐不肯
0578a04: 誅便知元濟在掌股羊公德化行悍夫臥鼓不戰良
0578a05: 驕吳公方沈鷙諸將底又笑元濟無頭顱雪中行師
0578a06: 等兒戲夜取蔡州藏袖裏遠人信宿猶未知大類西
0578a07: 平擊朱泚錦袍玉帶仍父風拄頤長劍大梁公君看
0578a08: 鞬櫜見丞相此意與天相始終
0578a09: 同景莊游浯溪讀中興碑
0578a10: 上皇御天功最盛生民溫飽臥安枕醉憑豔姬一笑
0578a11: 適薄夫議之無乃甚長安遮天胡騎塵潼關戰血深
0578a12: 沒人哥舒臣賊不足惜要臠國忠如膾鱗蒼黃去國
0578a13: 食不暇馬嵬賜死謝天下反身罪己巳成湯心奈何猶
0578a14: 有譏之者取非其子又遽忽靈武君臣無怍容何須
0578a15: 鳴咽讓袞服自控歸鞍八尺龍誰磨石壁湘江上楷
0578a16: 拭雲煙濺驚浪龍蛇飛動忠義詞顏元色莊儼相向
0578a17: 與君來游秋滿眼閒行古寺西風晚道人興廢了不
0578a18: 知但見游人來讀碑
0578a19: 陳氏貫時軒
0578a20: 春風著萬物粉飾相明鮮雪霜摧壓之不情如世權
0578a21: 問誰不可犯揖此蒼王椽斫頭未易屈槍地猶傲然
0578a22: 相逢凋零中秀色披晴煙陳侯我輩人逸氣傾群賢
0578a23: 開軒冷相向酬酢忘歲年我來作風聽夜雨雜山泉
0578a24: 攜被願假宿與子對床眠
0578a25: 洞山祖超然生辰
0578a26: 希郎真吾道門友初見忘年今耐久天機深穩道骨
0578a27: 清詩句誰令愕人口可憐佳處未全知但見茲篇氣
0578a28: 渾厚我生癡魯人所棄洞視胸中了無有但忻所至
0578a29: 有青山依倚叢林遮百醜君才一籌勝卻我胡為包
0578a30: 腰反隨後人生嗜好調自殊海上舊聞人逐臭江南
0578b01: 長憶好雲泉今日雲泉長入手萬頃蒼然几桉間作
0578b02: 詩舉以為君壽理毫聊為試冰華小字明窗看揮肘
0578b03: 懷慧廓然
0578b04: 蕭蕭暑雨過空山成夜晴月出東南峰娟娟風露清
0578b05: 飛螢自開合寒蟬亦悲鳴興來忽獨往聽此落聲
0578b06: 永懷西湖上絕景玉壺明松際翛然姿振策自經行
0578b07: 即欲呼就語忽隔千里程何時徑尋子夜航過臨平
0578b08: 呼猿何足道摩雲亦虛名未若擇法眼能識廓然兄
0578b09: 應知像教末大法欲欹傾談笑復一出要使萬世驚
0578b10: 燈火作朝夕已巳有相似情願隨人天會仰看辯縱橫
0578b11: 同超然無塵飯柏林寺分題得柏字
0578b12: 沙村宿雨餘炊煙淡寒色山墟蠶市休野飯漁舟隔
0578b13: 忽逢柳際門知有道人宅扣扉山荅響童子出迎客
0578b14: 空庭竟何有凍死千歲柏鐘鳴食時至老僧揖就席
0578b15: 香粳定宿舂露葵應曉摘羌飢一飯美何啻萬錢直
0578b16: 風軒納山翠引手捫石壁愛此玉崔嵬歲久自崩折
0578b17: 下有洄渦泉甘涼冰齒頰勿輕一脈微去漲萬頃澤
0578b18: 吾行無疾徐住佳去亦得欲收有聲畫絕景為摹刻
0578b19: 興來勿復緩轉顧成陳跡
0578b20: 次韻超然游南塔
0578b21: 遶塔不忍去新涼生早秋不見江西月一水空悠悠
0578b22: 龕燈耿晝影遺像青雙眸永懷皇祐間曾此狎沙鷗
0578b23: 往事已巳陳跡豐碣撐高樓公昔從吾祖來往亦風流
0578b24: 但餘松菊在井白遺林丘高風不可攀落日令人愁
0578b25: 倚杖哦清詩溪風波白頭脈脈不能語歸心浩難收
0578b26: 今已巳不如古無復相綢繆何當效船子華亭從釣舟
0578b27: 大雪戲招耶溪先生鄒元佐
0578b28: 昨夜顛風吹裂石曉來雪片大如席耶溪先生醉不
0578b29: 知擁絮雷霆喧鼻息癡奴搥門呼不膺但聞含糊語
0578b30: 呵叱先生行世如行川虛舟觸人無怨言逢人覓錢
0578c01: 即沽酒得錢不謝猶傲然我欲看君墮幘醉便覺兩
0578c02: 頰微渦旋款段自能馱醉起歸路逆風吹凍耳入門
0578c03: 兒女啼飢寒瞪目瞠然作直視
0578c04: 送英老兼簡鈍夫
0578c05: 靈源道價壓四海骨相正似陳睦州去年龍山同坐
0578c06: 夏時君亦來從我游鬧傳詩膽抵身大時吐佳句凌
0578c07: 湯休故山歸去恰千里繭足過我不肯留行看海上
0578c08: 荔子熟落枝丹顆無人收應共鈍夫行樹下未輸分
0578c09: 柿獨風流
0578c10: 次韻龔德顏柳帖
0578c11: 顏柳以字名畫畫法可究後世何寂寥此輩了無有
0578c12: 皆云學未至妙不應心手那知斯人徒德高名往就
0578c13: 字工德不修名與身俱朽吾子佳少年俊氣駒方驟
0578c14: 新詩作行草開軸龍蛇走坐客口為愕我亦知肯首
0578c15: 積墨如陂池積筆高隴阜學之不至顏要亦終至柳
0578c16: 此詩聞東坡請君書座右
0578c17: 神駒行
0578c18: 沙丘牝黃馬已死俗馬千年不能嗣忽生此馬世上
0578c19: 行神駿直是沙丘子紫燄爭光夾鏡眸轉顧略前批
0578c20: 竹耳雪蹄卓立尾蕭梢天骨權奇生已侶綠絲絡頭
0578c21: 沫沬流觜繡帕搭鞍初結尾決驟意態欲騰驤奔逸長
0578c22: 鳴抹千里
0578c23: 桐川王野夫相訪洞山既去作此兼簡直夫
0578c24: 野夫加於人一等玉骨春容含秀整已巳驚詞源倒三
0578c25: 峽會看聲名重九鼎江南盡處山作堆雨餘青碧數
0578c26: 峰開那知萬壑千巖處風帽蹇驢能獨來鳳凰鸑鷟
0578c27: 未入眼今識鵷雛猶恨晚興闌掉頭不肯留出門去
0578c28: 袂聊一挽君家富貴若騎虎擁鼻未免非虛語何當
0578c29: 解帶食太倉時時攜被宿玉堂
0578c30: 贈范伯履承奉二子
0579a01: 大范風月湖小范煙雨柳清明與秀徹風度隨付受
0579a02: 醉闌看落筆已巳覺風助肘聲名定追尋公卿在懷袖
0579a03: 江湖方縱浪第未一唾手乃公幹國器讜論在人口
0579a04: 謫居長閉門藥方曾校否著書亦細事用舍付杯酒
0579a05: 君看雨園鳩雨晴定呼舊
0579a06: 贈汪十四
0579a07: 石麒麟兒天上物英姿秀徹氣超忽我非寶公亦識
0579a08: 君嘉期半千知一出五色毫端欲飛動萬卷胸中正
0579a09: 撐突會當談笑取卿相先看唾手斫月窟詞鋒堂堂
0579a10: 無筆陣人笑我頑取纓紱昨日賡酬一百篇遶紙風
0579a11: 雷出倉卒我詩拙惡未全貧君語定知窮到骨朝來
0579a12: 爽氣西山高倚杖風流如拄笏秖恐與君汗漫游共
0579a13: 跨長鯨過溟渤
0579a14: 贈蔡儒效
0579a15: 我家與君鄰屋居君昔未生先長我君髮齊眉我總
0579a16: 角竹居讀書供日課君誦盤庚如注瓶我讀孝經如
0579a17: 轉磨長老奇君王佐才拭目顒顒觀長大十三環坐
0579a18: 同賦詩出語已巳能驚怯懦風雷遶紙成千篇棄遺不
0579a19: 惜如零唾神思義表文融明清絕如珠不受涴江左
0579a20: 相傳紙價增東坡一讀不復和懷高識遠不可屈功
0579a21: 成回首破甑墮家貧口眾難自安出圖斗粟充飢餓
0579a22: 鬧聞筆陣掃萬人上國英雄膽先破殿前作賦聲摩
0579a23: 空盛名四海爭掀播華裾如蔥馬如龍九衢突若流
0579a24: 星過我經憂患早衰微生怕虛名招實禍方衣童首
0579a25: 住江村飽飯愛尋閒處臥睡餘信手摸書看會意起
0579a26: 來行復坐林泉成趣亦題詩年來稿帙成堆垛仙郎
0579a27: 開卷面發光誇我雄詞驚李賀相期他日同此遊先
0579a28: 買鄰庵山數朵青松白石聞此言共作廬山二十箇
0579a29: 豆粥
0579a30: 出碓新粳明玉粒落叢小豆楓葉赤井花洗粳勿去
0579b01: 其沙瓶煮豆須彌日五更鍋面漚起滅秋沼隆隆疏
0579b02: 雨集急除烈焰看徐攪豆才亦趁洄渦入須臾大杓
0579b03: 傳淨甕浪寒不興色如栗食餘偏稱地爐眠白灰紅
0579b04: 火光濛密金谷賓朋怪咄嗟蔞亭君臣相記憶我今
0579b05: 萬事不知佗但覺銅瓶蚯蚓泣
0579b06: 十二月十六日發雙林登塔頭曉至寶峰寺見
0579b07: 重重繪出庵主讀善財遍參五十三頌作此
0579b08: 兼簡堂頭
0579b09: 十年懷石門今日石門去雙林動曦光跋河開宿霧
0579b10: 力微藉古藤泥軟脫芒履風泉白雲壑夜雨青松路
0579b11: 我生百事廢齒髮行衰莫但餘愛山心不逐年華故
0579b12: 此山甲天下自昔家吾祖峰如青蓮花千葉曉方吐
0579b13: 煙雲浮香色清涼洗肝腑異哉萬木間白塔巋然古
0579b14: 此老無恙時超放殊媚嫵萬象供談笑大千為戲具
0579b15: 我曾從之游絕塵追逸步誰云今已巳亡塔開全體露
0579b16: 永懷憑妙觀此意竟凄楚那知深林間聊與故人遇
0579b17: 電眸霹靂舌咳唾成妙語筆端撼江海千偈浩奔注
0579b18: 人間有此客自可忘百慮堂頭百衲師嶷嶷法王輔
0579b19: 君看說禪口未肯讓前古夜闌對昏燈豪邁激頑魯
0579b20: 相逢俱偶然此生真逆旅何當各努力業已共騎虎
0579b21: 詩成對軒渠一笑小天宇
0579b22: 留題三峰壁間
0579b23: 三峰稜層如削玉一派懸泉瀉寒綠平生山水性貪
0579b24: 婪聊與白雲相伴宿松風竹露有餘清夜伴孤月依
0579b25: 簷楹神凝氣爽睡無夢不聞樓上霜鐘鳴庵頭禪翁
0579b26: 頭雪白麻衣草履提笻策謂予久與世緣疏青眼逢
0579b27: 迎喜詩客三峰高兮溪水深造物留之無古今新生
0579b28: 松竹不須剪四時風露常蕭森粥罷收盂知我去殷
0579b29: 勤乞與題詩句山頭塵土任茫茫白雲自在來時路
0579b30: 華光仁老作墨梅甚妙為賦此
0579c01: 雪裏梅開何草草欲問清香無處討回看水際竹叢
0579c02: 邊寂寞閑愁洗粧早東坡戲作有聲畫竹外一枝斜
0579c03: 更好但恐金鬚容易墮額黃雖妙難長保笑笑先生
0579c04: 獨愛竹雪壁風梢麝媒掃應為冰姿不可傳醉裏相
0579c05: 忘亦顛倒慚愧高人筆下春解使孤芳長不老從來
0579c06: 病眼錯黃昏隔霧相看更相惱
0579c07: 仁老以墨梅遠景見寄作此謝之二首
0579c08: 荒寒掃橫斜稀疏開未遍煙昏雨毛空標格終微見
0579c09: 吳姬風鬢亂睡色餘妒面誰令種性香風味極不淺
0579c10: 道人三昧力幻出隨意現塞管玉纖寒無勞寫哀怨
0579c11: ○數筆何處山領略分樹石遠含千里姿間見復層
0579c12: 出我本箇中人慣臥蒼崖側借路行人間勃土相欺
0579c13: 得那知一幅中見此晚秋色悠然欲歸去遠壑誰同
0579c14: 陟旁人笑絕纓捲卷成陳跡
0579c15: 上巳日有懷昔從雲庵老人此日山行
0579c16: 今年上巳日久客望江南雙林接脩水石路入煙嵐
0579c17: 千峰出雲雨空谷吞寒潭蒼杉鬱童童秀色動雲庵
0579c18: 不見庵中人青燈耿塵龕空餘行樂處攀翻聞笑談
0579c19: 風光與節物觸愁味參參臨高望煙靄衰涕落春衫
0579c20: 次韻胡民望小蟲墮耳
0579c21: 先生素坦率元日慵拜賀獨從耶溪翁掩門作清坐
0579c22: 一尊對喧譁酒酣巾幘墮忘形到挽鬚困倒相枕臥
0579c23: 一蟲輒墮耳忽覺風雨過隆隆竟不已巳亟起呼燈火
0579c24: 頗疑含沙流射影陰中禍蟲亦意墮井咨嗟恨坎坷
0579c25: 豈曰無意出欲出但未果驚憂發清詩怨語終婀娜
0579c26: 夫子英偉姿奇韻出羈鎖那知乘一醉遭此微物挫
0579c27: 鬥螘真鬥牛此事古亦夥置之勿復疑自可平物我
0579c28: 我詩無好句聊復相唱和恐亦有佳處一笑千愁破
0579c29: 贈歐陽生善相
0579c30: 薛公衣尚敝飢腸轉鳴雷天子征遼東細君笑靨開
0580a01: 吾夫雖奇蹇一本作吾子流落徒要是高世材發必藉時耳今
0580a02: 豈其時哉往見張將軍喜曰真吾儕三矢定天山英
0580a03: 聲馳九垓房杜未肉食席門蒙積埃但餘王氏子文
0580a04: 字相追陪賢哉太夫人智鑑照襟懷嘗自撫其子國
0580a05: 鼎真鹽梅但未識其友試與俱而來窺窗見之喜亟
0580a06: 使羅尊果見貞觀間相逐登三台予嘗閱舊史至
0580a07: 此嘗徘徊數子初未貴踽踽蒿與萊而彼一女子底
0580a08: 蘊遭窺猜何知婁師德碩大非栽培譬之萬頃波但
0580a09: 見琉璃堆倔強如梁公包撫等嬰孩掩卷發長想鄙
0580a10: 吝為崩頹吾今著田衣百念如冷灰功名一破甑掉
0580a11: 臂首不回頗怪歐陽生諛語坐差排人生如逆旅歲
0580a12: 月苦逼催懸知賢與愚終作土一坏美惡何足道君
0580a13: 亦真恢諧愚賢君勿取吾肯罪形骸不肖君謂賢是
0580a14: 適為吾咍重輕寧在子意子定癡獃所喜亦清散時
0580a15: 時過茅齋明日念當行引紙研松煤詩成極醇釅蒲
0580a16: 萄初撥醅
0580a17: 贈許邦基
0580a18: 邦基今年方十九美如濯濯春月柳龍章鳳姿絕世
0580a19: 無金馬玉堂如故有酒闌愛捉玉麈尾玉色正同批
0580a20: 誥手高燒銀燭擁新粧看君落筆龍蛇走欲驅清景
0580a21: 入秀句萬象奔趨不敢後人疑錦繡纏肺腸不然筆
0580a22: 端應有口謫仙風流今復見況亦彷彿外塵垢但恐
0580a23: 功名纏縛人未放青山掛窗牖
0580a24: 送正上人歸黃龍
0580a25: 道人泉南來音姿頗純美觀其略笑語亦自飽風味
0580a26: 相看坐終日孤月墮止水但見篆畦間青煙行未已
0580a27: 朝來忽去我秋風動衣袂試問安所之笑指千峰裏
0580a28: 秋晚當相尋結伴入層翠
0580a29: 贈吳世承
0580a30: 吳郎氣高明溫然見標格文章當世家風流走上國
0580b01: 清談落玉麈醉袖餘詩墨一種富貴韻綠髮映坐客
0580b02: 便覺儒生寒枯衰酸凍色解來古招提爐香伴禪寂
0580b03: 宗之果瀟灑壁門應夜直歲晏或來歸共理登山屐
0580b04: 次韻寄吳家兄弟
0580b05: 朱門連屬南昌郡東湖褒賢拔高峻西山卷簾入欄
0580b06: 楯富貴遮人不容進我初見之不敢瞬吳家諸郎特
0580b07: 風韻戲語嘲之終不慍筆鋒落處風雷趁冰華百番
0580b08: 一揮盡紅粧聚看眼波俊一堂喧闐客懽甚大廈吞
0580b09: 風簷月近君看渥洼本龍孕俗馬那能著神駿
0580b10: 香城懷吳氏伯仲
0580b11: 西山遭霧雨形勝久抑鬱雲開誰使令千峰為子出
0580b12: 骨瑛淡如秋談笑極強倔扶提登高閣慷慨問陳跡
0580b13: 特欣曇顯醉不受澄觀律加額想諸郎豪氣洗寒乞
0580b14: 新莊花成輪春生夢蝶室清境乃不游萬壑同稱屈
0580b15: 洪崖清不殺笑傲時出沒路逢騎雪精挾以兩橘栗
0580b16: 大雪晚睡夢李德修插瓊花一枝與語甚久既
0580b17: 覺作此詩時在洞山
0580b18: 窮年踏黃塵旅臥每自鄙此山頗岑寂飲食亦清美
0580b19: 瘦藤當一折且作終老計曉堂看春雪秀色淨窗几
0580b20: 爐暖倚蒲團頹然成坐睡君從何所來會我清夢裏
0580b21: 瓊花斜裊帽眸子湛秋水伊予雜懽笑應阿竟何事
0580b22: 忽然長揖去驚覺在千里人生孰非夢安有昏旦異
0580b23: 心知目所見歷歷皆虛偽他日或相逢何殊開睫寐
0580b24: 此詩當見渠一展笑相視
0580b25: 汪履道家觀所蓄煙雨蘆鴈圖
0580b26: 西湖漠漠生煙雨浦浦圓沙鳧鴈聚今日高堂素壁
0580b27: 間忽見西湖最西浦翩翻兩鴈方欲下數隻飄然掠
0580b28: 波去獨餘一隻方穩眠有夢不成亦驚顧蕭梢碧蘆
0580b29: 秋葉赤青沙白石粉無數我本江湖不繫舟爾輩況
0580b30: 亦江湖侶令人便欲尋睿郎呼船深入龍山塢
0580c01: 蘇子平汪履道試李潘墨
0580c02: 南陽國師古禪伯玉殿以棋聊戲客客雖四海棋絕
0580c03: 倫我解兩奩俱用黑侍臣大驚帝微笑客亦袖手吁
0580c04: 莫惻黑中優劣自能分正似蘇汪今試墨老潘氣韻
0580c05: 淩阿寬二李不平有矜色坐令好事旁舍郎瞠視無
0580c06: 言受巾幗我非南陽不能辨以手捫頭空嘆息徑當
0580c07: 相攜詣瞽叟夜半一辨須明白
0580c08: 隆上人歸省覲留龍山為予寫起信論作此謝
0580c09: 之
0580c10: 芙蓉阿隆耽兩耳急性天然緩如葦懷親徑歸不肯
0580c11: 留少留龍山今月矣新交未數故人稀睡足明窗臨
0580c12: 棐几管城落帽為微笑便覺金光走龍尾試校鵝經
0580c13: 拂硬黃傳此寶書千餘紙紙光葉葉揭筠膜字工戢
0580c14: 戢行凍螘勝公昔讀龍宮文百本妙談此其髓流落
0580c15: 人間今幾年此去西天十萬里我寄閑房古寺中聞
0580c16: 風著氈自當止自非道人三昧力此書何以能至此
0580c17: 炷香一讀萬緣空海印發光初按指願君垢盡雞出
0580c18: 燖亦於此法信根起生生要續無盡燈照了無明癡
0580c19: 種子
0580c20: 送元上人還桂陽建轉輪藏
0580c21: 趙州飽叢林懶惰亦慣便起步作欠伸藏經終一遍
0580c22: 投子猶可駭手足未舒展但於數字中演出五千卷
0580c23: 兩翁古禪伯措置令人羨羡安知塵塵中法輪常自轉
0580c24: 無數妙章句函匭金碧眩芥子琉璃瓶歷亂齊發現
0580c25: 頗怪老龍華底事別營建幻出諸鬼物奇狀分百變
0580c26: 疾馳並推轂過目等飛電萬眾初錯愕熟視生悲戀
0580c27: 譬如觀寫照筆下出眉面爭貴紙上容活者反棄賤
0580c28: 乃知像教末妙理蔽浮淺要令齒髮輩種性受熏煉
0580c29: 元禪今南歸酬此夙所願我作送行詩敗墨磨破硯
0580c30: 詩成一大笑相顧春風軟會看出談笑錯落照深殿
0581a01: 想見午梵清隨喜時遶漩
0581a02: 贈淨上人
0581a03: 金華上人牧羊伴來尋江南好山看西湖毛骨漱秋
0581a04: 光野鶴精神照冰段嗟余塵事苦相羈槁項蒼顏老
0581a05: 路歧二年來往南州浦古寺閒行三見之生涯初不
0581a06: 受塵垢到客跏趺聽秋雨玉軸已閒經半掩銀葉未
0581a07: 寒煙一縷雲泉佳處包當解未暇從人覓錢買不嫌
0581a08: 高笑常垢汙與子俱載歸東吳
0581a09: 贈器之禪師
0581a10: 器禪鄱水來一缽自笑傲偶然家此山十見青林槁
0581a11: 寒骨聳詩律枯筆作行草韻如絳闕容日月不能老
0581a12: 伊余曾聞名再見遂傾倒情高付無求語妙知有道
0581a13: 茲山得君居便覺山愈好何時卜東巖鄰徑雲共掃
0581a14: 時時從君游吐詞覓遺稿
0581a15: 秀上人出示器之詩
0581a16: 川原積雨收餘陰閣新晴一宿古蘭若歸夢有餘清
0581a17: 清辰起危坐笑看煙縷橫讀此阿師詩秀絲出盆明
0581a18: 中有眾谷髓氣和李騎鯨遙知落筆處遶紙風雷生
0581a19: 世無歐陽公意氣相倒傾豈當棄置此終老黃茆坑
0581a20: 雲居道疑大上藍持簡精藉渠一笑起頹綱相拄撐
0581a21: 秀也舊不識一見氣不矜索詩亦不惡寫此抑鬱情
0581a22: 持以示流輩試令俗眼驚
0581a23: 送雷從龍見宣守并序
0581a24: 韓子蒼少時從雷從龍先生游子蒼已入館而從
0581a25: 龍尚高臥廬山之下六喪未葬特詣宣城謁知府
0581a26: 舍人劉公袞公袞僉判在府中作此詩送之。
0581a27: 子蒼布衣昨日脫今日便校秘閣書勿驚韓雷相隱
0581a28: 顯今來古孫名姓俱君看守道已華國先生徂徠猶
0581a29: 把鉏嗟君六喪寄空館富人滿前那可揀壞衣懸鶉
0581a30: 無一錢想像郭公四十萬青雲故人氣如春解令寒
0581b01: 谷生和珍江浦買舟春水生片帆何日到宣城府中
0581b02: 若見空青老從渠為覓詩遺稿
0581b03: 予在龍安木蛇庵除夕微雪及辰未消作詩記
0581b04: 之二首
0581b05: 終夕不自寐老逐客愁長寒威正折綿歸夢不成往
0581b06: 蕭驚聞打窗氣勢頗舂撞地爐對殘缸瓦溝集清響
0581b07: 起看雪覆砌秀色動屏帳歸來簷溜滴生席初未暖
0581b08: 乃知春草微已出嚴凝上但餘薝蔔林落花和月賞
0581b09: 元朝喜見雪一室譁少長新年方下車故歲已長往
0581b10: 和詩如奕棋時時作頭撞知誰徑尋我東墻屐齒響
0581b11: 正當穩靠蒲移几就紙帳宿硯已巳生冰呵筆藉和暖
0581b12: 一片忽飛來墮我詩卷上為置石鼎烹茗飲聊同賞
0581b13: 龍安送宗上人游東吳
0581b14: 淮水送君春雨餘剌舟斷岸歸匡廬江南別我秋天
0581b15: 遠輕囊瘦策游西湖君去復來如社燕我獨留滯如
0581b16: 賈胡牽衣覓詩亦不惡怪君兒戲忘髭須平生千偈
0581b17: 風雨快約束萬象如驅奴飢來一字不堪煮乃知弄
0581b18: 筆輸耕鋤不如尋我舊游處武林清境天下無耐清
0581b19: 不得卻來此作詩送君游上都
0581b20: 送充上人謁南山源禪師
0581b21: 老源縛屋磯山側廬山對門江水隔單丁住山二十
0581b22: 年一等栽田博飯喫諸方說禪如紡車我口鈍遲無
0581b23: 氣力屋頭枯木自安禪生鐵脊梁釘樁直我昔東游
0581b24: 曾見之兩頰溫然笑渦出到今持夢渡楊瀾浪花漫
0581b25: 天浩無極紛紛衲子飽眠臥面如梔子衣領白年年
0581b26: 江北與江南誰肯端來尋此客愛君今人肺腸古毛
0581b27: 骨含秋眼睛碧能知此老端往尋處處好山留不得
0581b28: 作詩贈君終自愧君去我留空歎惜
0581b29: 石門文字禪卷第一
