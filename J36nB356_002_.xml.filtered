0569c01: 奇然智禪師語錄卷下
0569c02: 嗣法門人明亮明禪等編
0569c03: 小參
0569c04: 解夏方鄉紳請小參有句無句如藤倚樹孟八郎漢
0569c05: 便恁麼去機不斷語不副眼裏著得百千萬億須彌
0569c06: 山耳裏著得無量無邊大海水須是恁麼人方知恁
0569c07: 麼事所以道殺人自有殺人刀活人自有活人劍有
0569c08: 殺人刀無活人劍一切死人活不得有活人劍無殺
0569c09: 人刀一切活人死不得死得活人活得死人截兔角
0569c10: 於石女腰邊刮龜毛於鐵牛臂上不作奇特商量不
0569c11: 作玄玅解會何須三月護生豈在九旬禁足有甚蠟
0569c12: 人無繩自縛須知盡十方世界無邊香水海是當人
0569c13: 安身之處便恁麼去更有事在卓杖云恁麼恁麼針
0569c14: 劄不入不恁麼不恁麼匙挑不上恁麼中不恁麼神
0569c15: 頭鬼面不恁麼中卻恁麼披毛戴角撫掌呵呵大笑
0569c16: 歸方丈。
0569c17: 小參舉石門聰和尚云十五日已前諸佛生十五日
0569c18: 已後諸佛滅十五日已前諸佛生你不得離我者裏
0569c19: 若離我者裏我有鉤鉤你十五日已後諸佛滅你不
0569c20: 得住我者裏若住我者裏我有錐錐你正當十五日
0569c21: 用鉤即是用錐即是遂有偈曰正當十五日鉤錐一
0569c22: 時息更擬問如何回頭日又出師云扶豎臨濟正宗
0569c23: 恢張三玄三要須是恁麼人拈得恁麼事然雖如此
0569c24: 雙池即不然十五日已巳前諸佛何曾生十五日已後
0569c25: 諸佛何曾滅正當十五日又作麼生丈夫自有衝天
0569c26: 志不向他人行處行喝一喝。
0569c27: 小參世法裏悟卻多少人蒼天蒼天佛法裏迷卻多
0569c28: 少人作麼作麼僧纔出師驀頭一棒云是迷是悟。
0569c29: 小參舉波斯匿王問世尊聖義諦中還有世俗諦否
0569c30: 若言其有智不應一若言其無智不應二一二之義
0570a01: 其義云何世尊答曰汝於過去龍光佛所曾問此義
0570a02: 我今無說汝亦無聞無說無聞是名一義二義師云
0570a03: 大小釋迦被大王一問直得分疏不下今日黃龍拈
0570a04: 過一邊將拄杖與大眾通一線路所以道真如淨境
0570a05: 界一泯未嘗存能隨染淨緣遂成十法界乃舉杖云
0570a06: 者個與過去諸佛未來諸佛現在諸佛同一悲智同
0570a07: 一行願同一眼見同一耳聞同一鼻嗅同一舌嘗同
0570a08: 一身觸同一意思同一慈力為聲聞緣覺說四諦十
0570a09: 二因緣令其各得八解六通為諸菩薩說六度萬行
0570a10: 令其各證無生法忍為諸眾生說諸因果令其各修
0570a11: 十善道法如是隨宜說法一大藏教也不增一字也
0570a12: 不減一字大眾還信得及麼若信得及更聽拄杖為
0570a13: 汝點破遂卓一卓云是聖是凡皆解脫直超三界獨
0570a14: 稱尊。
0570a15: 小參向上一著明如杲日絲毫擬議如隔鐵圍不可
0570a16: 以有心求不可以無心得只貴出格大丈夫向情識
0570a17: 意路不行處著得便行如水上葫蘆活鱍鱍轉曾無
0570a18: 住著如空中飛鳥不知空是家鄉水裏遊魚怎知水
0570a19: 是性命便是三世諸佛之本源歷代祖師之心髓都
0570a20: 不越此昔有僧問石霜起滅不停時如何霜云一條
0570a21: 白練去冷湫湫地去一念萬年去古廟香爐去僧復
0570a22: 問巖頭頭便喝云是誰起滅此二尊宿也是同坑無
0570a23: 異土若是自己時時刻刻將一箇無字話頭深下疑
0570a24: 情行不知行坐不知坐忽然一朝打破漆桶如雲開
0570a25: 月現夜暗燈明森羅萬象徹底平沉顧視左右云還
0570a26: 會麼有相空諸累無情絕萬緣寧參無字話莫戀老
0570a27: 婆禪。
0570a28: 上元小參雪中燈雲中月最分明太皎潔大眾還會
0570a29: 麼我見燈明佛本光瑞如此更聽一偈山外家家同
0570a30: 一月殿前佛佛共千燈須知燈月不偏照獨坐孤峰
0570b01: 萬里明。
0570b02: 小參舉曹谿能大師得法歸嶺南後接讓和尚讓得
0570b03: 馬祖一一得百丈海海得黃檗運運得臨濟玄玄得
0570b04: 興化獎獎得南院顒顒得風穴沼沼得首山念念得
0570b05: 汾陽昭昭得慈明圓圓得楊岐會者些老子一生說
0570b06: 硬話談硬禪孤迥迥峭巍巍如水入水似金博金擒
0570b07: 縱殺活大機大用然雖如是求者茫茫黃龍秖咬破
0570b08: 一箇鐵酸餡百味具足有人問我便將栗棘蓬金剛
0570b09: 圈劈脊奉上復說偈云戰將莽登場黃龍勢莫當吹
0570b10: 毛雖不動魔佛盡皆藏。
0570b11: 小參舉馬祖云即心是佛即佛是心分明無二無別
0570b12: 汝等自從無量劫來流浪生死背覺合塵不聞佛法
0570b13: 僧竟墮異類中殊可浩嘆須是發大勇猛直往前進
0570b14: 如太阿揮空縱橫自在如或未然且向第二門頭參
0570b15: 以信為體以疑為用不疑不悟疑來疑去絲毫不肯
0570b16: 放過務要節節相透竅竅相通地一聲情忘見絕
0570b17: 智泯心灰到此始有些子相應豈不見臨濟問黃檗
0570b18: 佛法的的大意三遭痛棒末後向大愚脅下築三拳
0570b19: 云元來黃檗佛法無多子汝但恁麼看時有僧問少
0570b20: 林首傳二祖五葉芬芳蔥嶺西歸千燈續焰門庭施
0570b21: 設即不問五家宗旨事若何師云滿口道不出進云
0570b22: 若不借問怎達本源師云且退後進云如何是溈仰
0570b23: 宗師云上和下睦進云如何是臨濟宗師云青天轟
0570b24: 霹靂進云如何是曹洞宗師云三更初夜月明前進
0570b25: 云如何是雲門宗師云露柱懷胎進云如何是法眼
0570b26: 宗師云白雲覆青山進云五家宗旨蒙師指向上宗
0570b27: 乘事若何師云透頂透底僧禮拜師卓杖云被山僧
0570b28: 拄杖一時穿卻還見麼若見得為汝從頭點過且聲
0570b29: 不是聲色不是色色不是色喚作聲得麼聲不是聲
0570b30: 喚作色得麼非色非聲無餘見聞非見非聞宛爾見
0570c01: 聞見色聞聲水月鏡相脫卻根塵夢幻空花凡夫見
0570c02: 聞業識奔流二乘見聞對面迷真渠若薦得孤光迥
0570c03: 迥水澄月印光透大千自他不閡迷悟兩忘在即不
0570c04: 在非內非外生死涅槃俱無實義縱橫遊戲得大自
0570c05: 在無一法可捨無一法可取眾生與佛悉是假名今
0570c06: 為眾兄弟通個消息萬法歸一一歸何處三界唯心
0570c07: 萬法唯識一一分明汝還會麼佛法無人說雖會不
0570c08: 能了秖如諸方匡徒領眾鳴鐘擊鼓說上說下說玄
0570c09: 說玅又豈是無說更來者裏覓甚麼碗聽吾偈曰一
0570c10: 華五葉破天荒鼻孔穿來一線長花種迄今無斷滅
0570c11: 英靈漢子快承當。
0570c12: 臘八日小參僧問佛法僧寶即不問巍巍獨坐是何
0570c13: 人師云優缽花開今已現進云世尊常住在世如何
0570c14: 是涅槃消息師云五鳳樓前聽玉鳴僧禮拜師便打
0570c15: 乃云只說指天指地雙林樹下涅槃眾生個個度盡
0570c16: 誰知教外別傳咄。
0570c17: 小參舉嚴陽尊者初參趙州問一物不將來時如何
0570c18: 州云放下著陽云既是一物不將來放下個甚麼州
0570c19: 云放不下擔取去陽於言下大悟師云好大眾還見
0570c20: 他悟處麼放又放不下擔又擔不起每喫仰山飯又
0570c21: 討廬陵米將謂一物無本來自家底識得自家底心
0570c22: 中大歡喜以拂子打○相云會麼於此不會自是你
0570c23: 宿無靈骨怪山僧不得如靈山會上廣額屠兒放下
0570c24: 屠刀便道我是千佛中一數好個決烈漢豈不聞昔
0570c25: 日臨濟到高安灘上被大愚一點便道黃檗佛法無
0570c26: 多子且道是多少德山向龍潭吹滅紙燭處見徹
0570c27: 自己便道窮諸玄辯若一毫置於太虛竭世樞機似
0570c28: 一滴投於巨壑不是一了便了一得永得底樣子諸
0570c29: 兄弟參須真參悟須實悟閻羅老子不怕你多語勸
0570c30: 你身強力壯直往前進須要豎起鐵脊梁秖教通身
0571a01: 汗流始得十二時中不可空過昔無著和尚遊五臺
0571a02: 至金剛窟謁一老翁牽牛而行邀師入寺翁呼均提
0571a03: 有童子應聲出迎翁縱牛引著陞堂堂宇皆金色翁
0571a04: 踞床指繡墩命坐翁曰自何而來著曰南方翁曰南
0571a05: 方佛法如何住持著曰末法比丘少奉戒律翁曰多
0571a06: 少眾著曰或三百或五百著卻問此間佛法如何住
0571a07: 持翁曰龍蛇混雜凡聖同居著曰多少眾翁曰前三
0571a08: 三後三三翁呼童致茶並進酥酪著食之覺心意開
0571a09: 爽翁提起玻璃盞曰南方還有者個否著云無曰尋
0571a10: 常將甚麼喫茶著無對著睹日色稍晚遂問翁擬投
0571a11: 一宿得否翁曰汝有執心在不得宿著曰某甲無機
0571a12: 心翁曰汝曾受戒否著曰受戒久矣翁曰汝若無機
0571a13: 心何用受戒著辭退翁令童子相送著問童子前三
0571a14: 三後三三是多少童召大德著應諾童曰是多少著
0571a15: 復問此為何處童曰此乃金剛窟般若寺也著悽然
0571a16: 悟彼翁者即文殊也不可再見即稽首童子願乞一
0571a17: 言童說偈曰面上無嗔供養具口裏無嗔吐玅香心
0571a18: 裏無嗔是珍寶無垢無染是真常言訖均提與寺俱
0571a19: 隱師驀召大眾云無著文殊面目見在且道均提
0571a20: 卓拄杖云水向石邊流出冷風從花裏過來香。
0571a21: 小參舉永嘉初參六祖至曹溪遶禪床三匝振錫一
0571a22: 下卓然而立祖曰夫沙門者具三千威儀八萬細行
0571a23: 大德自何方而來生大我慢嘉曰生死事大無常迅
0571a24: 速祖曰何不體取無生了無速乎嘉曰體即無生了
0571a25: 本無速祖曰如是如是於是大眾無不愕然覺方整
0571a26: 威儀禮拜須臾告辭祖曰返太速乎覺曰本自非動
0571a27: 豈有速耶祖曰誰知非動覺曰仁者自生分別祖曰
0571a28: 汝甚得無生之意覺曰無生豈有意耶祖曰無意誰
0571a29: 當分別覺曰分別亦非意祖嘆曰善哉時謂一宿覺
0571a30: 師云諸大德你看永嘉發足參方一語一默蓋天蓋
0571b01: 地耀古騰今看他繞禪床三匝振錫一下卓然而立
0571b02: 是甚麼氣概今諸人朝三暮四虛混時光縱有一人
0571b03: 半人不把做一件事腳跟不定魔障牽纏纔上蒲團
0571b04: 不是見思二惑便是昏沉散亂那有頃刻如永嘉遶
0571b05: 禪床三匝振錫一下卓然而立底時節此時切須提
0571b06: 起話頭一念萬年要在祖師頭上坐臥迥超三界永
0571b07: 越四生春到陽回池澄月現明得此理大事了畢所
0571b08: 以道有照有用有賓有主有權有實有縱有奪有時
0571b09: 拈一莖草作千丈盧舍那身千丈盧舍那身作一莖
0571b10: 艸拈與不拈且置忘功就位一句作麼生道太平不
0571b11: 用閒戈甲一統山河似鏡清。
0571b12: 寒灰供大衣小參師舉衣云多子塔前者段消息也
0571b13: 是無風起浪平地興波雖然如是以此施者生佛國
0571b14: 以此受者利人天且依時及節一句作麼生道多子
0571b15: 塔前傳來久光顯須憑大智人。
0571b16: 端午小參五月五日天中節萬崇千妖俱殄滅眼裏
0571b17: 拈出須彌山耳裏拔卻金剛楔鍾馗寶劍舞三台八
0571b18: 臂那吒嚼生鐵忽然舉起清風杖無位真人便饒舌
0571b19: 噓一噓云急急如律令。
0571b20: 南漳曾仰楚居士請小參白衣何故傍緇流一點真
0571b21: 誠念未休三業六根俱解脫滿盤托出盡香饈。
0571b22: 小參人從中峰來接得太安信說南山白臉虎在雙
0571b23: 池裏覆爪藏牙惹得金鱗跳巨浪滔天以拂打○
0571b24: 相云在內者要出出不得在外者要入入不得且道
0571b25: 不出不入是個甚麼鐵拐李不識藥葫蘆。
0571b26: 師到龍興寺一源率眾請小參山僧暫寓龍蟠窟大
0571b27: 地山河一覽裁裊裊茶煙禪榻畔依然親見趙州來
0571b28: 現前大眾即今見是佛麼乾屎橛是法麼如是我聞
0571b29: 是僧麼尿床鬼子總沒交涉不見龐居士云養男不
0571b30: 婚養女不嫁大家團圞頭共說無生話婆叱云養男
0571c01: 須要婚養女須要嫁不是者般人休說者般話師云
0571c02: 有男任他婚有女任他嫁遇著真實人必說老實話
0571c03: 不吐誰知是珠莫羨驪龍頷下。
0571c04: 朱居士請小參萬法歸一明明歷歷一歸何處兩手
0571c05: 分付然雖如此畢竟一歸何處若到者裏於事無心
0571c06: 於心無事虛而靈寂而照自有好消息還會麼若也
0571c07: 不會更聽一偈參禪必要用心堅按下雲頭徹底參
0571c08: 忽然拶透虛空髓萬別千差一串穿。
0571c09: 小參經有經師律有律師論有論師教山僧說個甚
0571c10: 麼說時無可說言處亦非言寂然心不動萬法各歸
0571c11: 源。
0571c12: 謝君賢居士率眾造天童密雲悟祖像設齋請小參
0571c13: 傳持臨濟正法眼河北宗風得大行獨唱獅音諸獸
0571c14: 伏撝揚麈尾眾魔驚吾祖道尊儼然在古今一棒振
0571c15: 家聲巍然提正令人天沒奈何者般窮伎倆殃及子
0571c16: 孫多今日刻之鏤之垂芳百世雖然如是卻成窠臼
0571c17: 要得其真勿露風骨咄。
0571c18: 曾爾德居士領眾造伽藍像畢設齋請師安座拈拄
0571c19: 杖云密記親承願弘護正覺尊老僧今贊仰威永鎮
0571c20: 山門大眾者裏本來無法護個甚麼還會麼風生鳴
0571c21: 大野戶外好青山。
0571c22: 打七落堂七七七明歷歷似銀山如鐵壁得功成須
0571c23: 努力搖手云強勉不如瞌睡好拽杖便歸方丈。
0571c24: 香嚴宕老和尚遣人送拄杖笠子至師落堂指拄杖
0571c25: 笠子云若喚作拄杖笠子似不曾參方若不喚作拄
0571c26: 杖笠子對面相謾雖然如是除此之外也少拄杖笠
0571c27: 子不得眾作禮師拽杖攜笠歸方丈。
0571c28: 落堂召眾云若論者段風光原係孃生頭面人人皆
0571c29: 有個個不無不須捏怪成精那許安鑪作灶本源絕
0571c30: 待道路坦平惟有過量人奇男子志堅鐵石力挈海
0572a01: 山於二六時中單單提起一句無義味話頭左疑右
0572a02: 疑真參苦究不令絲毫放過如鷹搏兔如貓捕鼠似
0572a03: 冤家債主相見如是不休方有些子八處若捉風捕
0572a04: 影賣弄精魂就是金毛獅子被伊騎來白羽鸚哥被
0572a05: 伊捉得百巧千般畢竟文殊是文殊觀音是觀音與
0572a06: 汝己已躬下事未有少分相應在豎拂子云諸人會麼
0572a07: 橫亙十方豎窮三際也在者裏一念纔差萬山懸隔
0572a08: 也在者裏雖然切莫作臘月扇子會好。
0572a09: 普說
0572a10: 普說僧問昨日和尚垂示云有一句子在拄杖頭有
0572a11: 一句子在一喝裏且道是那一句師云覿體全彰洞
0572a12: 然響應僧禮拜師云汝見個甚麼道理便禮拜進云
0572a13: 德山棒臨濟喝空裏磨盤旋八角師云汝道是左轉
0572a14: 右轉進云剎竿頭上風車子師云畢竟還是左轉右
0572a15: 轉僧擬語師云想汝定當不得乃云靈心絕待泯萬
0572a16: 物而獨存玅覺無邊攝諸緣而普現若論實際理地
0572a17: 不受一塵佛事門中不捨一法卓杖云須知盡大地
0572a18: 是一條白棒覿體全彰亙十方不消一喝洞然響應
0572a19: 你諸人向者裏領略得迥異常流不存窠臼若作難
0572a20: 易難則懼生焉易則慢生焉仍是一等不唧溜鈍漢
0572a21: 直須拈卻難除卻易水乳合同風火一氣就中些子
0572a22: 淆訛依舊未曾瞥地不見道認名著相色見聲求何
0572a23: 異空裏摘花水中撈月直須契證本來大事因緣所
0572a24: 以三綱五常戒定慧等互相為助古人深知人心不
0572a25: 古抑不得已撇一言半句無義味語為後昆模範只
0572a26: 因習而不察謂無所得殊不知無得之得是為真得
0572a27: 從上佛佛祖祖以器傳器似鏡照鏡鏡鏡交羅光光
0572a28: 相攝一味顯揚正法眼藏涅槃玅心然而正法眼藏
0572a29: 涅槃妙心從達磨自西天竺國而來見梁武帝帝問
0572a30: 如何是聖諦第一義諦磨云廓然無聖帝云對朕者
0572b01: 誰磨云不識此即達磨為武帝直指本有之心以有
0572b02: 言示無言也帝不契磨遂折蘆渡江竟至少室壁觀
0572b03: 九載屹然而坐只是無人領會唯神光可大師斷一
0572b04: 臂禮三拜依位而立擔荷於形名未兆之先是謂達
0572b05: 磨西來不立文字直指人心見性成佛之旨自此法
0572b06: 流東土可傳璨璨傳信信傳忍忍傳六祖能能下分
0572b07: 二一曰南嶽讓二曰青原思獨讓接機敏利為曹溪
0572b08: 嫡子讓傳馬祖道一一傳百丈懷海海傳黃檗希運
0572b09: 運傳臨濟義玄玄傳興化存獎獎傳南院慧顒顒傳
0572b10: 風穴延沼沼傳首山省念念傳汾陽善昭昭傳慈明
0572b11: 楚圓圓傳楊岐方會會傳白雲守端端傳五祖法演
0572b12: 演傳圜悟克勤勤傳虎丘紹隆隆傳應菴曇華華傳
0572b13: 密庵咸傑傑傳破菴祖先先傳無準師範範傳雪巖
0572b14: 祖欽欽傳高峰原玅玅傳中峰明本本傳千巖元長
0572b15: 長傳萬峰時蔚蔚傳寶藏普持持傳虛白慧旵旵傳
0572b16: 海舟普慈慈傳寶峰明瑄瑄傳天奇本瑞瑞傳無聞
0572b17: 明聰聰傳月心德寶寶傳幻有正傳傳傳密雲圜悟
0572b18: 悟傳林野通奇奇傳宕山行遠先師於曹溪為四十
0572b19: 二世一音迭吼雲興缾瀉縱橫博辯神機玅用七出
0572b20: 八沒奮獅子全威碎群狐心膽燈燈續照互為主伴
0572b21: 并存言唱用咨提振有垂語焉或舉其要有拈語焉
0572b22: 或顯其旨有代語焉或盡相善有別語焉或虛其對
0572b23: 往哲深意鉤在不疑之地派衍枝分而華果成實星
0572b24: 列碁布而葦麻斯眾綿綿不漏器器相傳近來末法
0572b25: 信道不篤有等捉風捕影之徒比比而是此非彼向
0572b26: 外馳逐據此欲其透入斯道豈可得哉惟夙有靈骨
0572b27: 底實痛以生死大事為己重任者一切時中單提個
0572b28: 話頭卓卓地蘊之方寸向三根椽下七尺單前淹沒
0572b29: 三十年二十年宛同一日念念不退絲毫無間孜孜
0572b30: 而參密密而究離順逆泯憎愛融是非空能所遺寒
0572c01: 忽暑忘食廢寢死盡偷心方堪湊泊所以參禪一著
0572c02: 要敵生死不是說了便休前輩參禪大有樣子一一
0572c03: 攃手懸崖竿頭進步豆爆冷灰死中得活古德謂絕
0572c04: 後再甦欺君不得原其初志全在無一絲毫頭知解
0572c05: 為礙故得容易入門也所以云十方同聚會個個學
0572c06: 無為此是選佛場心空及第歸。
0572c07: 普說欲得親切第一莫將來將來不相似若壁立萬
0572c08: 仞依前撞牆撞壁有甚近傍處然雖如是已巳落艸了
0572c09: 也須知草中有通身之路不免將錯就錯與諸人葛
0572c10: 藤一上拈拄杖云到者裏雙放雙收全殺全活為中
0572c11: 下之機則得直下如按一口劍相似如如不動纔有
0572c12: 跨門不敢近傍若近傍則喪身失命若望崖而退豈
0572c13: 大丈夫凡學道如一人與萬人敵相似不顧死生從
0572c14: 他手中奪來始得既劍在手任是佛來祖來不肯放
0572c15: 過恁麼手眼未是性燥漢今日一會同此聽法須知
0572c16: 人人有段大事因緣亙古亙今不變不動先德所以
0572c17: 指示一切人衣線下無不圓成無不具足蓋使自證
0572c18: 自悟不從人得你諸人豈不見他古人參訪樣子資
0572c19: 福貞見資福寶剎竿便回去已不本分況過江來者
0572c20: 裏若使聰明記持那堪共語所以睦州見僧便云現
0572c21: 成公案放你三十棒須是一場仔細推窮不妨
0572c22: 勦絕所謂從門入者不是家珍信知從上來老古錐
0572c23: 無實法與人要人自悟始得自悟真達不疑之地猶
0572c24: 如太虛廓然蕩豁豈可於中強是非耶貴乎自具超
0572c25: 方眼說似人不得傳與人不得所以此事不在語言
0572c26: 文字上薦者個道理亦不出自家信種向腳跟下親
0572c27: 見得了不由別人方信黃面老子在大雪山六年苦
0572c28: 行於臘月八日舉頭睹明星忽然大悟遂歎奇哉一
0572c29: 切眾生具有如來智慧德相但以妄想執著而不能
0572c30: 證得如釋迦老子纔悟了便見如此廣大上至十方
0573a01: 三世諸佛下及四生六道蠕動靈蠢於我悟處一般
0573a02: 以平等印印定更無差別方始成佛即興慈運悲入
0573a03: 生死海而能救苦撈摝一切眾生放在菩提岸上參
0573a04: 禪人能恁麼休歇身心識取本來面目到者裏始契
0573a05: 老僧說話。
0573a06: 示眾
0573a07: 師云三玄三要四料揀一喝分賓主照用一時行且
0573a08: 那個是三玄三要句那個是四料揀句那個是一喝
0573a09: 分賓主照用一時行句莫是親囑飲光前句麼莫是
0573a10: 絕相離言詮句麼莫是千聖入玄奧句麼莫是四句
0573a11: 百非外句麼莫是攢眉坐白雲句麼莫是王令已行
0573a12: 天下遍句麼莫是并分絕信獨處一方句麼莫是王
0573a13: 登寶殿野老謳歌句麼莫是磨礱三尺劍待斬不平
0573a14: 人句麼莫是金剛寶劍最威雄句麼莫是金毛踞地
0573a15: 威全句麼莫是詞峰探艸辨當人句麼莫是一喝當
0573a16: 陽勢自彰句麼莫是王言如絲句麼莫是其出如綸
0573a17: 句麼莫是舉起軒轅鏡蚩尤失卻威句麼莫是金將
0573a18: 火試句麼已巳上論量如斯等類與麼忉怛諸仁者若
0573a19: 於個裏緇素得出便見臨濟大師亦見天下老和尚
0573a20: 如緇素不出你將毫釐意識領略解會但不識古人
0573a21: 玄要料揀一喝分賓主照用一時行處而亦自己一
0573a22: 個本來面目黑漫漫底縱使勉強於他玄要料揀一
0573a23: 喝分賓主照用一時行說得依稀用得彷彿驀然遇
0573a24: 些善惡喜樂憂愁逆順不如意境界頓在面前不免
0573a25: 意涉愛憎情存取捨一時區處不下便向他古人言
0573a26: 語窠臼上著到未免被三玄三要四料揀一喝分賓
0573a27: 主照用一時行礙不喚作玄要四料揀一喝分賓主
0573a28: 照用一時行亦未免此等言句礙既為此礙則山河
0573a29: 大地明暗色空水鳥樹林情與無情涉事涉理處處
0573a30: 染著頭頭繫絆無覺無知塞耳偷鈴至於微細塵毫
0573b01: 未有不能為礙者所以須彌高廣可使消殞只者句
0573b02: 中作意一種礙你若不真個在者裏推脫得去管取
0573b03: 礙殺墮生死中輪回無間老僧要你去卻洞上五位
0573b04: 君臣王子拈卻濟下三玄三要四料揀一喝分賓主
0573b05: 照用一時行向未有語言安名立字已巳前與你把手
0573b06: 共行只如未有語言安名立字已巳前且作麼棲泊今
0573b07: 日不辭與諸人道破遂擲拄杖云黃龍爭敢壓良為
0573b08: 賤。
0573b09: 示眾學道須具五種正信第一要自己心中正念現
0573b10: 前覿體與歷代祖師不欠一毫髮第二要信一個話
0573b11: 頭結在八識田中念念提撕淨盡屏絕第三要信古
0573b12: 人一言之下心地開通如倚天長劍孰敢當鋒第四
0573b13: 要十二時中刻刻本參不忘舉處精專決有透脫時
0573b14: 節第五要信無常生死亦非小事若不奮大勇猛立
0573b15: 決定志以期獨脫其未能忘情謂於能同所同之表
0573b16: 欲見百丈山門垣牆不翅三千丈八尺高而且遠之
0573b17: 遠也慎之慎之。
0573b18: 示眾道在日用日用不知饑來喫飯寒來著衣到者
0573b19: 裏知底不知底從上老凍濃與天下衲子通是築餿
0573b20: 飯袋蹋破艸鞋要覓一個透得者關捩子底血性漢
0573b21: 不能得汝諸人既透不過向行住坐臥折旋俯仰不
0573b22: 與諸塵作隊東西不辨南北不分十二時中四威儀
0573b23: 內無絲毫間斷單單看個話頭如靠一座須彌山相
0573b24: 似直下忽然卒地折爆地斷便親見自家面目敢保
0573b25: 大事了畢。
0573b26: 示眾凡學道人二六時中念念常要寂靜無事于寂
0573b27: 靜中不可作無事想舉起本參截斷異緣心不放逸
0573b28: 身不搖動久久純熟自然身心一如身外無餘前後
0573b29: 際斷到此方是全鋼打就生鐵鑄成底故能千了百
0573b30: 當便跳出生死窠臼當知此說亦是窠臼你若向此
0573c01: 躲根以為大事了畢未知其可也必竟如何黃龍到
0573c02: 此只得結舌有分諸方大有明眼尊宿不妨持此語
0573c03: 一一以扣之與你重打葛藤。
0573c04: 眾請警策師云無上菩提不離自性大千靈智總屬
0573c05: 心王易混者光陰稀聞者正法欲逃生死須耐辛艱
0573c06: 不愁玅果難圓善為種子最喜疑關可破信即根芽
0573c07: 晝拄烏藤步步入金剛正定夜伸鐵脊森森省黑暗
0573c08: 深愆欲竇乍開亟借紅油灌頂無明忽動便思百刃
0573c09: 攢胸經律論師離言詮而導師豈二空假中觀掃跡
0573c10: 象而宗觀為先果能鐵壁銀山無堅弗透自爾金繩
0573c11: 寶筏何岸不登倘擲今生于罔覺將出苦劫以何期
0573c12: 終日眼昏昏瞌睡魔結為眷屬長年黑漆漆閻老子
0573c13: 打算飯錢四大分張手忙腳亂三塗輪轉石爛海枯
0573c14: 無救噬臍休嫌饒舌偈曰幻身泡作影曦馭箭離弦
0573c15: 若待老來學驢年更驢年汝曹鐵餡子齒下須勤咬
0573c16: 佛法非鮮魚何曾爛得了無事只閒混忙時問去程
0573c17: 盲人騎瞎馬夜半臨深坑我此普門心尚嫌自了漢
0573c18: 況將選佛場呼作孤貧院世尊華在手迦葉便微笑
0573c19: 此是若能參無宗亦無教。
0573c20: 頌古
0573c21: 世尊拈華。
0573c22: 冤對既相見命絲即兩斷何用笑中刀堆成不了案。
0573c23: 世尊臨入涅槃時以手摩胸告眾云汝等善觀
0573c24: 吾紫磨金色之身瞻仰取足無令後悔時人天
0573c25: 百萬悉皆悟道。
0573c26: 臨行體露金身猶是眼中法塵留與兒孫榜樣不受
0573c27: 方為智人。
0573c28: 疏山造塔因緣。
0573c29: 記取毛端寶剎超過海裏須彌巧奪天工戊斧不酬
0573c30: 半個錢兒。
0574a01: 趙州勘破婆子因緣。
0574a02: 驀直臺山路何曾隔渺漫欲知婆子意北斗面南看。
0574a03: 趙州因僧問皓月當空時如何州云猶是階下
0574a04: 漢僧云請師接上階州云月落後相見。
0574a05: 舉頭如見月上下階隔越落後許誰知眉間納敗闕。
0574a06: 南泉示眾云法身還具四大否有人道得與他
0574a07: 一腰褌道吾云性地非空空非性地此是地大
0574a08: 三大亦然泉不違前語與他一褌。
0574a09: 憐兒不覺向人言地水火風盡揭翻賊眼分明瞞不
0574a10: 過佯狂輸卻一腰褌。
0574a11: 五祖因僧問一大藏教是箇切腳未審切個甚
0574a12: 麼字祖云缽羅孃。
0574a13: 帶水拖泥老古錐專門切字欲何為通人聞說呵呵
0574a14: 笑無限高僧沒在泥。
0574a15: 大慧舉竹篦問僧云喚作竹篦則觸不喚作竹
0574a16: 篦則背不得有語不得無語速道速道僧云甕
0574a17: 裏怕走卻鱉那慧下禪床搊住云此是誰語速
0574a18: 道僧云實不敢謾是竹菴和尚教學人恁麼道
0574a19: 慧連打數棒云分明舉似諸方。
0574a20: 觸不得兮背不得明明大慧為渠說羚羊挂角跡堪
0574a21: 尋休道甕中走卻鱉。
0574a22: 襄州雲蓋雙池院歸本禪師京兆人初謁雲峰
0574a23: 禮拜次峰下禪床跨背而坐師於此有省住後
0574a24: 僧問如何是雙池師云可惜一雙眉僧云學人
0574a25: 不會師云不曾煩禹力湍流事不知僧云如何
0574a26: 是西來的的意師乃搊住其僧變色師云我者
0574a27: 裏無者個師手指纖長特異於人號手相大師。
0574a28: 乳水涓涓寺得名只今惟見兩眉橫但憑一具纖長
0574a29: 指掘地鋤山萬古榮。
0574a30: 風穴在郢州衙內陞座云祖師心印狀似鐵牛
0574b01: 之機去即印住住即印破只如不去不住印即
0574b02: 是不印即是還有人道得麼時有盧陂長老出
0574b03: 問學人有鐵牛之機請師不搭印穴云慣釣鯨
0574b04: 鱗沉巨浸卻嗟蛙步泥沙陂惘然穴喝云長
0574b05: 老何不進語陂擬議穴打一拂子云還記得話
0574b06: 頭麼陂擬開口穴又打一拂子時有牧主曰信
0574b07: 知佛法元來與王法一般穴曰見甚麼道理主
0574b08: 曰當斷不斷反招其亂穴便下座。
0574b09: 郢州衙內金剛窟祖令全提皆泯服不搭印鐵牛蹴
0574b10: 盧陂個漢鋒相鏃鋒相鏃機關漏洩與司牧。
0574b11: 夾山參船子子問垂絲千尺意在深潭離鉤三
0574b12: 寸子何不道山擬開口被子打落水中山纔出
0574b13: 子又曰道道山擬語子又打山豁然大悟乃點
0574b14: 頭三下子曰竿頭絲線從君弄不犯清波意自
0574b15: 殊山遂問拋綸擲釣師意如何子曰絲懸綠水
0574b16: 浮定有無之意山曰語帶玄而無路舌頭談而
0574b17: 不談子曰釣盡江波金鱗始遇山乃掩耳子曰
0574b18: 如是如是。
0574b19: 風清月白浪花開有意登臨向釣臺釣得鯨兒且歸
0574b20: 去何人笑我海邊來。
0574b21: 楊岐見石霜化主至問曰征行戰將假道經過
0574b22: 劄寨既圜何不與楊岐艸戰主云昔時謬向途
0574b23: 中覓今日親逢老作家岐云楊岐且輸小捷去
0574b24: 也主便喝岐云亂喝作麼主以坐具劃一劃岐
0574b25: 云齋後鐘主噓岐云秖者個別更有在主無語
0574b26: 岐云敗將不斬且坐喫茶。
0574b27: 獨戰楊岐遇石霜馬壯人強孰敢當休誇小捷先輸
0574b28: 去殿後何人奪勝場。
0574b29: 女子出定因緣。
0574b30: 小定十六劫佛也出不得女子與瞿曇眼中著金屑。
0574c01: 大通智勝佛十劫坐道場佛法不現前不得成
0574c02: 佛道。
0574c03: 久坐道場十劫不覺風光漏洩世間多少癡人掉棒
0574c04: 擬打天月。
0574c05: 三世諸佛不知有。
0574c06: 三世諸佛不知有一一面南看北斗更加註腳放癡
0574c07: 獃大海波心翻觔斗。
0574c08: 真讚
0574c09: 彌勒
0574c10: 者個胖胖長老終日嘻嘻笑倒手拖一條布袋不知
0574c11: 盛底甚的到處納些敗闕今朝被吾看破且看破箇
0574c12: 甚麼秖說是彌勒且得沒交涉莫謂黃龍饒舌是什
0574c13: 麼乾屎橛。
0574c14: 龍地幻祖
0574c15: 縱法王威猛灼然振古風蹋穿龍池窟坐斷獅子峰
0574c16: 棒頭敲日月橐籥欲墜宗森羅悉起舞萬象咸雍容
0574c17: 剎剎塵塵說都歸不語中。
0574c18: 自像明賢禪人請
0574c19: 者漢從來無禪句一味斷衲僧意路笑渠身外生身
0574c20: 一片紫金光聚。
0574c21: 方居士諱叔莊
0574c22: 者個居士眼界孤孤迥迥胸中快快暢暢住止南漳
0574c23: 縣前遊戲普陀岸上作嵊縣令尹士庶都來俯仰好
0574c24: 似龐公一家恰與維摩一樣仁義禮信一致豁然貫
0574c25: 通三藏呵呵莫怪雙池為君通佛祖機關也堪同。
0574c26: 嚴居士諱純光
0574c27: 者個居士堂堂夫子形數莖鬚髮森詞鋒瓶瀉水筆
0574c28: 陣勢烏藤烏紗不願登黃閣挂卻衣冠徹本心問唱
0574c29: 誰家曲先師是雪嶠樾蔭大千界杖挑廬阜雲樓上
0574c30: 棣花輝玉蕊階前綵繡無芸蓀不施半句偈只彈沒
0575a01: 絃琴咄。
0575a02: 機緣
0575a03: 治臺張仙羽居士問一來親覲和尚二來為黃龍古
0575a04: 剎三來化和尚布施師云看居士初臨未施工在士
0575a05: 一笑問如何是應無所住而生其心師云莫不是親
0575a06: 見六祖來士復笑又問如何是明心見性師敲鑪云
0575a07: 心從何明性從何見見色心先現聞聲道已彰本來
0575a08: 無障礙處處現青黃士又問風動旛動是甚麼意師
0575a09: 云不是風動旛動仁者自心動耳師問居士平日在
0575a10: 甚處留心士云看竹篦子話頭師云喚作竹篦則觸
0575a11: 不喚作竹篦則背不觸不背居士喚作甚麼士擬議
0575a12: 師云會麼從今向後回光返看仔細推窮畢竟是個
0575a13: 甚麼道理日日挨拶將去從源薦得活水豁爾七通
0575a14: 八達了無先後分別矣更聽一偈山河大地一般春
0575a15: 空相休添眼內塵赤肉團中心性現更於何處覓當
0575a16: 人急進步莫逡巡此身不向今生度更向何時度此
0575a17: 身。
0575a18: 于鎮臺問破山和尚為人天善知識普利群生如何
0575a19: 又喫酒肉師云身棲海底意在天上師遂問居士會
0575a20: 麼士一笑師云莫錯會。
0575a21: 屯田冀居士至齋堂指齋單上問云鐵丸子煉出古
0575a22: 佛肚皮有幾箇師豎拳士云此身是真是假師云非
0575a23: 真非假士云求和尚開示師云開示了也。
0575a24: 嚴居士參問弟子無可著力處乞師指示師云因甚
0575a25: 如此士云銀山鐵壁事如何師良久云會麼士云請
0575a26: 師著語師撫一掌士云除卻者箇師掌云者個如何
0575a27: 除得士云畢竟作麼生師蹺足示之時師出語錄士
0575a28: 持卷云不落語言請師道一句師云已和盤托出了
0575a29: 士云又落語言了師云承言者喪士云祖禰不了弗
0575a30: 勞殃及師又掌之士便喝師復掌之士云恁麼下地
0575b01: 獄如箭射不恁麼下地獄如箭射作麼生救師喝云
0575b02: 地獄在甚麼處。
0575b03: 問除卻棒喝不問有語無語如何是功夫師云你者
0575b04: 一問山僧只得口啞進云不要瞞頇今日與學人道
0575b05: 破若不道與和尚不了師云了即不了道即不道進
0575b06: 云因甚不道師云不道不道。
0575b07: 長沙道郭居士參問三世諸佛入般若波羅密門得
0575b08: 阿耨多羅三藐三菩提以何為般若師云生鐵秤錘
0575b09: 當面擲士云還領和尚大教師云居士二六時中以
0575b10: 何為主士云明心見性師云心作麼生明性作麼生
0575b11: 見士云請師代一語師云轉語已巳竟士又問百尺竿
0575b12: 頭須進步十方世界現全身師云長沙到者裏有多
0575b13: 少長士無語師云未見十方世界在士云打成一片
0575b14: 如何下手師云居士費力不少士云諸佛未出世功
0575b15: 夫怎麼做師云照山僧者樣做士云如何是末後句
0575b16: 師便喝士禮拜師云莫錯會好。
0575b17: 問登臨寶座據獅子威如何是佛師云無處不稱尊
0575b18: 進云如何是法師云車不橫推理無曲斷進云如何
0575b19: 是僧師便喝進云三寶已蒙師指示如何是末後一
0575b20: 著師便掌。
0575b21: 問南泉斬貓罪過不少師云殺進云是甚麼人救得
0575b22: 師云問取趙州去。
0575b23: 問十方同聚會會個甚麼師云好堂大眾進云個個
0575b24: 學無為為箇甚麼師云頂上用鉗錘進云此是選佛
0575b25: 場選個甚麼師云念休第一座進云心空及第歸歸
0575b26: 個甚麼師云人人具足。
0575b27: 問學人不會念楞嚴咒只要學打磬不知如何下手
0575b28: 師便掌僧作磬聲師云弄泥團漢。
0575b29: 問有一人一生喫飯不曾嚼著一粒米一生穿衣不
0575b30: 曾挂著一縷絲不知穿衣喫飯是何人師云我不曉
0575c01: 得有一個知佛法底你去問他進云知佛法底在甚
0575c02: 麼處師將數珠示之。
0575c03: 問學人有疑和尚處請個話頭師云你前面在方丈
0575c04: 裏盜我衣去了進云不曾師打云贓物現在連掌打
0575c05: 出。
0575c06: 說戒僧問一番提起一番新請師傳與某甲乘師拈
0575c07: 衣示之進云混沌未分時還有戒也無師云有進云
0575c08: 是何人傳授師云禮拜著進云戒且置如何是向上
0575c09: 一著師便掌僧拜云蒙師指示信受奉行師云且信
0575c10: 一半。
0575c11: 問昔日世尊拈花迦葉微笑未審即今還笑麼師云
0575c12: 眼橫鼻直。
0575c13: 問昔日歸本今日和尚和尚底佛法即不問如何是
0575c14: 歸本底佛法師云從來不惜兩莖眉進云歸本佛法
0575c15: 與和尚佛法是同是別師云一個鼻頭兩個孔僧禮
0575c16: 拜師云是同是別。
0575c17: 問冷冷清清事如何師良久進云南山寒蛩叫甚麼
0575c18: 師云隨聲逐色漢。
0575c19: 居士問如何是空手把鉏頭師云放下著進云如何
0575c20: 是步行騎水牛師云者畜生進云如何是人從橋上
0575c21: 過師云水也無問甚橋。
0575c22: 問黃龍堂上一向不立佛法今日復振宗風全提正
0575c23: 令者誰師云巍巍獨坐百丈峰進云如何是得大體
0575c24: 師良久進云如何闡大用師便打進云如何是體用
0575c25: 雙彰師和聲打出。
0575c26: 問干戈撩亂事如何師云我國無憂。
0575c27: 僧裝果子師取一枚僧到窗外歎聲不已巳師問是甚
0575c28: 麼意思僧打破窗云快還我來師云是甚麼進云果
0575c29: 子師云你不會老僧意在乃問窗內一個獼猴窗外
0575c30: 一個獼猴汝作麼生相會僧進方丈禮拜師云弄精
0576a01: 魂漢。
0576a02: 問中元節夏去秋來無休歇是何意旨師便打僧便
0576a03: 喝師作倚杖勢進云休夏且置薦拔一句作麼生道
0576a04: 師云洪波浩渺白浪滔天進云恁麼則人人獨超物
0576a05: 外去也師云看腳下。
0576a06: 問森羅萬象合為一體師云穿卻你髑髏進云成住
0576a07: 壞空體歸何處師云無山不帶雲。
0576a08: 師持如意僧問者個將來作甚麼師舉起云急急如
0576a09: 律令僧擬議師劈頭一卓。
0576a10: 問馬祖一喝百丈三日耳聾是不聽得麼師云梆響
0576a11: 喫飯去。
0576a12: 問生滅滅已如何是參師云風吹柳絮毛毬走進云
0576a13: 寂滅為樂如何是禪師云雨打梨花蛺蝶飛進云參
0576a14: 禪拈向一邊又作麼生師直打出。
0576a15: 問晝夜不明何日得了師云放下著進云赤身露體
0576a16: 事如何師以杖擉出。
0576a17: 問懷州牛喫禾益州馬腹脹是甚麼意旨師云你問
0576a18: 我答。
0576a19: 問進不得退不得是個甚麼師云立地死漢進云畢
0576a20: 竟是個甚麼師云死漢立地。
0576a21: 問不向舉起處承當如何是功夫師云北斗面南看
0576a22: 進云恁麼則實際理地不受一塵師云狸奴白牯任
0576a23: 往還進云徹體本空了然無礙時如何師云東山水
0576a24: 上行進云不登黃龍頂焉知世界寬師云看腳下。
0576a25: 問一念不生萬法平沉功夫在甚麼處師云鑿池不
0576a26: 帶月進云恁麼則見月休觀指歸家罷問程師云非
0576a27: 汝境界。
0576a28: 問如何是直上黃龍一句師云有驢騎驢無驢步走
0576a29: 僧撫掌自嘆師云醜。
0576a30: 僧參師問那裏來進云北京師云北京風景如何進
0576b01: 云平和師云既平和到此作麼僧無語師即打趁出
0576b02: 問大通智勝佛十劫坐道場佛法不現前不得成佛
0576b03: 道是何意旨師云為他是大通智勝佛進云因甚佛
0576b04: 法不現前師豎拳進云如何是道場師云現住黃龍
0576b05: 巴東縣黃令尹參問清淨本然云何忽生山河大地
0576b06: 師云有意氣時添意氣不風光處也風光公云在宗
0576b07: 門又作麼生師云合取口公無語師云只可自怡悅
0576b08: 問佛未生時那個與眾生說法師云老僧進云請師
0576b09: 說看師云信受奉行。
0576b10: 問前有殺人戰場後有黑暗地獄如何救得師云好
0576b11: 與三十棒。
0576b12: 問除卻揚眉瞬目功夫作麼生做師云漆桶不快進
0576b13: 云看到杲日當空時如何師云不快漆桶。
0576b14: 余小泉居士問抬頭一見滿天星時如何師云切莫
0576b15: 眼花士云百千萬境一時露作麼生抵當師云動容
0576b16: 揚古路士云無夢無想還有心也無師云寐語不少
0576b17: 四月八日師落堂僧問今日世尊降誕後還有事也
0576b18: 無師云爭似閻浮未誕時進云末後又如何師云天
0576b19: 生伎倆能奇怪僧喝師打數棒云撩空一擊天鼓響
0576b20: 滿堂雲水盡著驚。
0576b21: 問佛法如水中月是否師云清波無透路。
0576b22: 秀埜至師陞堂撾鼓集眾云百丈山前親行此令本
0576b23: 來無說除人之病卓杖云一擊塗毒鼓玄沙遇猛虎
0576b24: 橫吞海底月吸盡賓與主握拂與之秀接云大眾證
0576b25: 明便禮拜。
0576b26: 問昔日世尊拈花敗闕不少今日和尚付囑秀大師
0576b27: 是何意旨師云敕點飛龍馬進云末後如何師云跛
0576b28: 鱉出頭來。
0576b29: 聯芳
0576b30: 念休亮上人湖廣
0576c01: 梅子今已巳熟看看他自落分付與何人念休第一座
0576c02: 雲海鑑上人四川
0576c03: 汝今不識禪常伴白雲間蹋翻海底月抹過上頭關
0576c04: 寒灰靜上人四川
0576c05: 雙池者隻角虎形體東觸西觸哮吼塞破虛空聞者
0576c06: 似塗毒鼓
0576c07: 蘭源鎧上人四川
0576c08: 兀兀獨坐今已巳曉眾木靈芽汝得早任他十方頭陀
0576c09: 客常將白棒當頭埽
0576c10: 見如鼎上人湖廣
0576c11: 只說滿面一天星誰知通古又通今任他四海英靈
0576c12: 客都來盡喪爪牙身
0576c13: 秀野林上人四川
0576c14: 大唐國裏無人奇然可知之也兩手拿盡虛空分付
0576c15: 秀埜禪者
0576c16: 清源湛上人湖廣
0576c17: 見得清來徹底圓明珠獨湛水中天雲堂兩手親分
0576c18: 付五葉菩提色更鮮
0576c19: 靈源璽上人四川
0576c20: 黃龍隱隱隔塵沙心正無非妙法華一縷金襴今付
0576c21: 汝嚴輪先轉白牛車
0576c22: 悟一朗上人湖廣
0576c23: 只言滿面一天星誰解空珠獨朗明黃龍留下撐天
0576c24: 手度盡塵寰穎異人
0576c25: 文源燦上人四川
0576c26: 一語當機萬法空擒龍捉虎逞英雄堂堂頂具金剛
0576c27: 眼豁豁胸藏栗棘蓬
0576c28: 法嚴楞上人湖廣
0576c29: 源頭活水好相尋付法由來秖付心明月滿懷收不
0576c30: 住散將光彩照千林
0577a01: 持白戒上人江西
0577a02: 燈燈續燄祖祖相傳歷代宗旨分付水禪
0577a03: 首昕心上人湖廣
0577a04: 黃龍一隻鐵鷂渾身盡是心竅任他凡聖齊彰都剖
0577a05: 蓮房祕奧
0577a06: 還源聯上人四川
0577a07: 玅明心本無礙何似成精捏怪與他一粒刀圭任他
0577a08: 輕安自在
0577a09: 一源賢上人湖廣
0577a10: 百城煙水漫行行束起身傍折腳鐺歸鳥白雲深處
0577a11: 宿寒空孤月為誰明
0577a12: 見源慈上人湖廣
0577a13: 心王本自依靈智說法翻嫌添眼翳碓頭不遇嶺南
0577a14: 僧幾個當機抉棗謎
0577a15: 崑山海上人四川
0577a16: 碧眼西來文字空常將衣法示玄同黃龍與汝機關
0577a17: 別也在雲閒水淡中
0577a18: 量徹秀上人四川
0577a19: 麝巖香沁六根龍井水淘細念只今鐵樹花開者個
0577a20: 一枝獨占
0577a21: 芑田方居士襄陽
0577a22: 說無生滅法生滅何處起蹋穿龍象群嚼透虛空髓
0577a23: 光源定上人四川
0577a24: 豎掃橫批那可憑得君牙慧自高凝六宗破去渾閒
0577a25: 事半偈收來無盡燈
0577a26: 豁然通上人湖廣
0577a27: 一派寒泉井井通隔山十里度疏鐘怪來卻後還彤
0577a28: 繪誰覆金盂制毒龍
0577a29: 醒源鐸上人湖廣
0577a30: 楊岐監院廿餘年那討工夫去參禪忽遇慈明親點
0577b01: 破一條白棒橫三千
0577b02: 道備洪上人陝陜西
0577b03: 遠辭越絕此開壇步出竿頭意未闌樓閣不從心外
0577b04: 見水雲多在定中觀
0577b05: 宜南滿上人四川
0577b06: 力種龍山除饉田去來畢竟結良緣好須迅步行將
0577b07: 去直上崑崙頂上顛
0577b08: 卓吾余居士湖廣
0577b09: 一莖藤杖住山川明月清風在手邊莫遣葛陂龍化
0577b10: 去剝盡沙界野狐涎
0577b11: 余道婆明善襄陽
0577b12: 貧兒腳本透天涯今日言歸得故家省識孃生真面
0577b13: 目眉橫鼻直總無差
0577b14: 大慧廣上人湖廣
0577b15: 問法法無可說付衣衣將誰付猛然獅子搖頭驚醒
0577b16: 天龍八部
0577b17: 大意禪上人湖廣
0577b18: 一語當機截聖流為君為臣有何休寒山拾得秖麼
0577b19: 笑橫身放出得自由
0577b20: 碧源江上人陝陜西
0577b21: 襄州道眼那稱尊除是黃龍嫡派孫超越諸方真淨
0577b22: 主鴨頭綠水遶崑崙
0577b23: 寶峰德上人四川
0577b24: 念爾奔忙問佛乘就中剝換一層層即今溫養無多
0577b25: 計鏟盡諸方舊葛藤
0577b26: 體忍慈上人湖廣
0577b27: 直透金剛圈橫吞栗棘蓬黃龍親分付振起臨濟宗
0577b28: 和安心上人陝陜西
0577b29: 一花五葉破天荒鼻孔穿來一線長華種迄今無斷
0577b30: 滅英靈漢子直承當
0577c01: 大智會上人湖廣
0577c02: 黃花翠竹體非殊風樹鐘聲聽不孤眉際真人常自
0577c03: 見佛陀得與並肩無
0577c04: 頂相題上人湖廣
0577c05: 休嫌平地起波濤獅子林中喜叫嗥為笑老禪疑底
0577c06: 事曹溪一派似天高
0577c07: 映昧喜上人陝陜西
0577c08: 十方調御涅槃門三際同時可共論識得剎塵皆祖
0577c09: 佛密公一派好兒孫
0577c10: 了凡賜上人湖廣
0577c11: 無私付囑已全彰鼻孔何須半面量一指彈時消觸
0577c12: 背都教言下自承當
0577c13: 德心印上人山東
0577c14: 駐錫經行島與洲機鋒相對幾裴休緣深正好探梅
0577c15: 子路滑何須扣石頭
0577c16: 丁道婆明普北京
0577c17: 玅行圓滿事莫窮人天正眼已巳通風打開攃在他方
0577c18: 外行到水窮不見蹤
0577c19: 佛事
0577c20: 挂鐘板權衡佛祖號令人天全賴二上座指板云諸
0577c21: 人還見麼擊板云還聞麼即此見聞非見聞無餘聲
0577c22: 色可呈君若將耳聽終難會眼裏聞聲方始親。
0577c23: 為會禪人起龕
0577c24: 昨夜蟾蜍遍界飛今朝紅日破重圍一天星斗空施
0577c25: 設最是虛靈無觸違且道會天禪人即今還有觸背
0577c26: 也無以杖擊龕云十目所視十手所指仰勞大眾念
0577c27: 佛便起。
0577c28: 下火
0577c29: 論生本無生說死本無死斷卻裏頭繩傀儡不堪使
0577c30: 分付丙丁童叮嚀甲乙己直下各承當收拾皮袋子
0578a01: 下火炬云大眾還知會天落處麼寒來雪積家家白
0578a02: 暖至花開處處紅。
0578a03: 為石門住持起龕
0578a04: 金烏玉兔兩輪彰溪水潺潺夏日長畢竟水還歸海
0578a05: 納到頭雲自入山藏老僧為說無生法扁鵲休誇益
0578a06: 壽方惟有虛空最平等世尊猶臥涅槃床事也不理
0578a07: 家也不當汝今恁麼貶向蓮鄉。
0578a08: 下火
0578a09: 石門住持為眾心勤因汝本分至公出群耳裏常見
0578a10: 眼中常聞具何手眼感眾難分擲下火炬云燒了皮
0578a11: 袋不立功勳。
0578a12: 為慧禪人起龕
0578a13: 不孝兒孫撩起便行須彌倒卓送爾登程。
0578a14: 下火
0578a15: 拈火炬云且聽火光為汝說法無邊殊勝大家看風
0578a16: 颯颯月團團指揮如意天華落一點靈光照耀寬。
0578a17: 為道禪者起龕
0578a18: 咄咄咄休摸索誰家深掩黃昏閣子規夜半急相催
0578a19: 風雨林中花已落顧視左右云還知道者落處麼倒
0578a20: 拈七尺烏藤直指伊歸極樂。
0578a21: 下火
0578a22: 最初一句好肉剜瘡末後一句脫體全彰正恁麼時
0578a23: 眾中還知道方禪者安身處麼遂攛火炬云只為鷓
0578a24: 鴣啼徹處火裏蓮花別樣香。
0578a25: 為眾入塔
0578a26: 塔價三錢不復償寂光圓照普煇煌打開多寶牟尼
0578a27: 藏雲半房兮月半房。
0578a28: 行繇
0578a29: 師住襄州雙池一日緇素懷香入室請師示行繇師
0578a30: 云山僧數十年東塗西抹一具醜面孔何堪刻畫眾
0578b01: 堅請師不得已云予乃四川成都崇慶州人也俗姓
0578b02: 胡母何氏生於萬曆庚戌年正月十七日九歲祝髮
0578b03: 於灌縣中峰寺服勤十年二十歲朝峨眉禮自省和
0578b04: 尚受具足戒戊寅行腳始參祝家庵印心和尚蒙警
0578b05: 策示偈曰學道先須學細心細中之細細難明箇中
0578b06: 尋到無尋處始是凡心即佛心予方知有己躬下事
0578b07: 一日遇單複師與印和尚相見機緣予中心霿亂禮
0578b08: 辭決志出蜀路逢一僧自南方來敘及天童密老和
0578b09: 尚乃臨濟正宗聞之喜躍第恨未親聆謦欬爾於是
0578b10: 南詢遍參諸方尊宿己已卯冬趨天童禮悟老和尚問
0578b11: 如何是一念未生前童和聲便打予云再請和尚曲
0578b12: 垂開示童又打予云學人不會童曰鈍漢喫飯了來
0578b13: 向汝道予禮出挂搭禪堂隨眾做工夫一日同參悟
0578b14: 心兄問公在此多時工夫若何予云莫說工夫若何
0578b15: 逐日發不起疑情悟云伊何不學古人做工夫行也
0578b16: 似銀山鐵壁坐也似銀山鐵壁跳上蒲團三百六十
0578b17: 骨節節節相撐八萬四千毛孔孔孔相通打開兩眼
0578b18: 看畢竟是個甚麼自後依他做去工夫果如銀山鐵
0578b19: 壁如是三年一日上方丈問無眼耳鼻舌身意意旨
0578b20: 如何童曰父母未生前道得一句即答予抽身出方
0578b21: 丈童隨後打一棒曰汝還知棒頭落處麼予云知音
0578b22: 不必頻頻舉禮退童再住通玄予追隨不意圜寂是
0578b23: 年壬午七夕予回蜀參破山和尚至方丈纔禮拜被
0578b24: 劈頭一棒滿面是血乃曰會麼予向來寶惜一時冰
0578b25: 釋汗流夾背破曰爾可見象崖予到墊江南山相見
0578b26: 象便問將你天童參來底看予云未入門呈似了也
0578b27: 象曰即今因甚不拈出予作禮象曰南泉有云不是
0578b28: 心不是佛不是物是個甚麼予曰遍界明明不覆藏
0578b29: 次日同雲馥兄入室象問臺山婆子公案作麼生會
0578b30: 予云學人即今親覲和尚象曰汝在那裏會趙州予
0578c01: 一喝象曰好與一頓痛棒予云和尚棒教誰喫象口
0578c02: 甚麼所在亂統予云某甲罪過象乃書偈贈曰天童
0578c03: 金粟笑歸來打散腰包更不猜物物全彰向上事草
0578c04: 鞋腳下即天臺辭別己丑往紅崖雲臺住靜自計云
0578c05: 須得穎脫然不至古人休歇田地不止朝夕益加奮
0578c06: 勵脅不沾席三年忽上蒲團脊梁狀如鐵壁鼻息全
0578c07: 無出入坐之甚久孤迥迥地無意無思只見面前一
0578c08: 開猶如黑地送在白日一般身汗如水一夜目不交
0578c09: 睫忽聽門響一聲地如利斧得長柄能斷合抱之
0578c10: 木時夜雨達旦口占一偈簷水滴滴分明歷歷卻凡
0578c11: 聖心泯真妄跡我今說偈言龜毛長數尺亟見鹿門
0578c12: 宕本師求印可宕喜溢顏面囑曰偶來風雨鹿門寺
0578c13: 今日相承賴有人分付龜毛編就拂撝揚四海化玄
0578c14: 賓仍曰西來祖意汝今已得善自護持予禮辭拽杖
0578c15: 渡江意在把茅蓋頭了此餘生忽過南漳寓定慧不
0578c16: 意鄉紳芑田方居士領闔邑紳衿檀越齎書疏信儀
0578c17: 懇請住雙池祖剎予卻之不已應命因茲歷遷住持
0578c18: 然而或出或處得失窮通咸信乎天緣非強為也眾
0578c19: 兄弟百里千里來相依共住今日緇素懷香請問余
0578c20: 雖一期事不獲已己稱實方便而說猶增我法之罪不
0578c21: 許諸公作實法會這便是山僧半生敗闕醜態盡底
0578c22: 掀翻眾兄弟各各有本地風光莫從外覓者關捩子
0578c23: 其實不難若是唧溜漢一撥便轉那似山僧波波吒
0578c24: 吒喫許多辛苦甚麼這般說話愧揚家醜明眼人前
0578c25: 一場笑具時候嚴寒久立珍重大眾踴躍作禮而退。
0578c26: 
0578c27: 
0578c28: 
0578c29: 
0578c30: 奇然智禪師語錄卷下終
0579a01: 奇然智禪師塔銘
0579a02: 嗣法髮弟子珂雪居士方叔壯
0579a03: 明洹頓首百拜撰文
0579a04: 安陸西來嗣法門人明林較梓
0579a05: 禪師諱超智號奇然香嚴宕山遠和尚嫡嗣西蜀成
0579a06: 都崇慶州其父姓胡母何氏夢一梵僧投宿手中然
0579a07: 蓮炬甚奇覺而異之萬曆庚戌年正月十有七日寅
0579a08: 時生師賦性爽朗孩提時即喜盤膝坐見衲子到門
0579a09: 依戀不已巳九歲薙髮於灌縣中峰寺年二十詣峨眉
0579a10: 受具足戒戊寅而束包出蜀南見諸善知識時天童
0579a11: 密雲悟老和尚大弘臨濟之道己卯冬趨覲咨叩問
0579a12: 答勘驗多端參依久之童壬午再住通玄師出山時
0579a13: 破山和尚倡道梁山雙桂堂亟往謁焉師纔作禮破
0579a14: 當頂一棒血流滿面乃曰會麼師向來礙膺之物一
0579a15: 時冰釋汗流夾背破曰爾可往見象崖師即擔簦啟
0579a16: 行既至備陳求法心切象便問將你天童參來底看
0579a17: 師云未入門呈似了也象曰即今拈出看師因作禮
0579a18: 象曰南泉有云不是心不是佛不是物是個甚麼師
0579a19: 云遍界明明不覆藏象乃書偈贈曰天童金粟笑歸
0579a20: 來打散腰包更不猜物物全彰向上事草鞋腳下即
0579a21: 天臺師辭至楚雲臺孤峰頂上會積雪沒徑虎跡四
0579a22: 周寒暑那伽不少動也然師根器遠大不肯得少為
0579a23: 足師年四旬矣乃歎云年日以增而學日以退豈非
0579a24: 聞見未充無以啟發乎遂諸緣盡捨類氣絕之人行
0579a25: 坐寢食不徇覺知唯一念如在太虛之中如此久之
0579a26: 一夕坐至夜分聆門響聲豁然如釋重負喜躍不自
0579a27: 勝且云佛法元在耳目之間秖為太近故人自遠耳
0579a28: 時夜雨徹旦即衝口而說偈曰簷水滴滴分明歷歷
0579a29: 卻凡聖心空真妄跡我今說偈言龜毛長數尺乃走
0579a30: 見襄州鹿門宕老和尚即白悟由宕乃與師針芥相
0579b01: 投即囑曰偶來風雨鹿門寺今日相承賴有人分付
0579b02: 龜毛編就拂撝揚四海化玄賓仍曰正法眼藏善自
0579b03: 護持他日說法度人續佛慧命禮辭遂拽杖過南漳
0579b04: 叔壯一見大喜願日聞道盡禮力致之適雙池虛席
0579b05: 延師居之嗣嚴自非居士請主白水陶都弁昆季請
0579b06: 住寶山習見明張行一居士請主黃龍即此山也四
0579b07: 踞叢林二十餘載椎拂之下千指圍繞聲光日振道
0579b08: 大顯著遍剎土而煥然改觀一時臺察諸君子莫不
0579b09: 傾心敬仰尤鑑之於治臺仙羽張大居士每接譚竟
0579b10: 日探微見髓手敘要略若干卷附指月錄公諸宇內
0579b11: 矣師仁心為質慧性為照大機大用為輔會爾遇參
0579b12: 請當前必和盤托出不至鏟盡疑根不止及入室內
0579b13: 則又握三尺竹篦摻縱殺活矩範嚴峻勉厲徒眾不
0579b14: 許放逸每於應事必身先之師臨濟正宗三十三代
0579b15: 孫也法嗣數十人戒子二千餘眾問法請益者不可
0579b16: 數計語錄上下卷盛傳於世矣師康熙甲寅正月二
0579b17: 十七日示微疾二月初三日昧爽師起沐浴服衣索
0579b18: 筆書偈怡然而逝閱世壽六十有五僧臘四十有四
0579b19: 叔壯謂道德之重不待家諭戶曉而知言通玄即知
0579b20: 為林野奇言香嚴即知為宕山遠言黃龍即知為師
0579b21: 也真能壽天童光明盛大之傳而永濟宗於無窮者
0579b22: 矣弗銘奚詒其後乃銘之曰。
0579b23: 濟上一宗支分派布大於天童盛於通玄美善俱並
0579b24: 厥惟香嚴若子若孫益振門庭師固後降氣雄諸方
0579b25: 法音常震萬耳咸驚言言智覺璨璨珠璣機辨峻絕
0579b26: 四踞大剎縱無畏說示無緣慈獨坐黃龍雲動雷奔
0579b27: 末法狂瀾師其砥柱返乎本然同斯大達百丈峰前
0579b28: 獅子崖下有窣堵波中藏全身如如妙相人天哀慕
0579b29: 刻是詩銘以笵來世
0579b30: 
0579c01: 奇然智禪師語錄卷上
0579c02: 戒眾弟子　如滿　三乘　淨普
0579c03: 　　海珠　汝慧　覺靈　性演　尚能　了嚴
0579c04: 　　道喜　照暗　覺清　興發　尚榮　了心
0579c05: 　　性泰　汝聖　興榮　海智　際學　了義
0579c06: 　　祖宣　宗遠　智廣　覺清　尚景　了悟
0579c07: 　　寂福　性超　明常　實光　際鑑　了法
0579c08: 　　海蓮　定錦　照林　實觀　際昇　了道
0579c09: 　　如杲　永成　性德　實真　尚溥
0579c10: 　　覺融　行止　實斌　實行　際會　德洪
0579c11: 　　如鏡　海光　寂慈　實會　際純　際常
0579c12: 　　義爵　明性　心印　實照　際怕　際印
0579c13: 法徒明仙　傳聖　明廣
0579c14: 　　傳明　明申　明豁　明經
0579c15: 皈依弟子林亨泰　蔡明學　陳傳昔　梁明嚴
0579c16: 　　　　彭汝智　孫思述　　女弟子孟明福
0579c17: 安陸府比丘通一
0579c18: 
0579c19: 奇然智禪師語錄卷下
0579c20: 門入明秀　法孫　法孫
0579c21: 　　明戒　　實馨　最正
0579c22: 　　明賢　　實念　最清
0579c23: 　　明禪　　實月　性洪
0579c24: 　　明會　　實廣　實信
0579c25: 　　萬慈　　實裕　最悅
0579c26: 　　明滿　　實常　實性
0579c27: 　　明題　　實平　實照
0579c28: 　　明賜　　實玄　實悟
0579c29: 　　明林　　實覺　最見
0579c30: 　　余明德　實周　德會
0579c31: 　　丁明普　實三　如心
0579c32: 　　　　　　實詢　德極
0579c33: 　　　　　　汝靈　實靈
0579c34: 　　　　　　實純　實忍
0579c35: 　　　　　　實啟尼弟子
0579c36: 　　　　　　　　　實相
0579c37: 　　　　　　　　　實真
0579c38: 同發心各捐資刻
0579c39: 奇然智禪師語錄一部上下卷用廣流通伏願人人
0579c40: 　悟明自性各各洞徹根源廓正法眼輝佛祖燈謹
0579c41: 　識　　　　　　　　　　　門人明林較對
0579c42: 康熙甲子歲八月　日吉旦禾郡楞嚴寺藏板
0579c43: 　　　　　　　　　　　檇李吳知先敬書
0579c44: 　　　　　　　　　　　禾郡楊茂周　曹文雄仝繡梓
