0259c02: 
0259c03: 
0259c04: 佛說佛名經卷第十九
0259c05: 
0259c06: 爾時佛告舍利弗。舉要言之現在諸佛說不
0259c07: 可盡。舍利弗。譬如東方恒河沙世界。南方恒
0259c08: 河沙世界。西方恒河沙世界。北方恒河沙世
0259c09: 界。上下四維恒河沙世界。彼一切世界下至
0259c10: 水際上至有頂滿中微塵。舍利弗。於意云何。
0259c11: 彼如是微塵可知數不。舍利弗言。不也世尊。
0259c12: 佛告舍利弗。如是同名釋迦牟尼佛現在世
0259c13: 者。我現前見彼諸佛。母同名摩訶摩耶。父同
0259c14: 名輸頭檀王。城同名迦毘羅。彼諸佛第一聲
0259c15: 聞弟子。同名舍利弗目揵連。侍者弟子同名
0259c16: 阿難。何況種種異名母異名父異名城。異名
0259c17: 弟子異名侍者。舍利弗佛。彼若干世界。彼人於
0259c18: 何等世界著微塵。何等世界不著微塵。彼諸
0259c19: 世界若著微塵及不著者。下至水際上至有
0259c20: 頂。舍利弗。復有第二人取彼微塵。彼若干微
0259c21: 塵數爾所佛國土。阿僧祇億百千萬那由他
0259c22: 世界。過爾所世界為一步。舍利弗。彼人復過
0259c23: 若干微塵數世界為一步。彼人如是過百千萬
0259c24: 億那由他阿僧祇劫行乃下一塵。如是盡諸微
0259c25: 塵。舍利弗。如是若干世界。若著微塵及不著
0259c26: 者滿中微塵。復更著十方世界。舍利弗。復過
0259c27: 是世界。若著微塵及不著者。彼諸世界下至
0259c28: 水際上至有頂滿中微塵。舍利弗。復有第三
0259c29: 人。取彼爾所微塵。過彼爾所微塵數世界為
0260a01: 一步。彼若干百千萬億那由他阿僧祇劫行
0260a02: 乃下一塵。如是盡諸微塵。復有第四人。取彼
0260a03: 若干微塵數世界。若著微塵及不著者。下至
0260a04: 水際上至有頂滿中微塵。舍利弗。於意云何。
0260a05: 彼諸微塵可知數不。舍利弗言。不也世尊。佛
0260a06: 告舍利弗。彼若干微塵可知其數。然彼同名
0260a07: 釋迦牟尼佛。母同名摩訶摩耶。父同名輸頭
0260a08: 檀王。城同名迦毘羅。第一弟子同名舍利弗
0260a09: 目揵連。侍者弟子同名阿難陀。彼佛不可知
0260a10: 數。舍利弗。如是第五人第六第七第八第九
0260a11: 第十人。舍利弗。復有第十一人。是人彼若干
0260a12: 微塵中取一微塵。破為十方若干世界微塵
0260a13: 數分。如是餘微塵亦悉破為若干世界微塵
0260a14: 數分。舍利弗。於意云何。彼微塵分可知數不。
0260a15: 舍利弗言。不也世尊。佛告舍利弗。復有人過
0260a16: 彼若干微塵分佛國土為一步。如是速疾神
0260a17: 通。行東方世界無量無邊劫下一微塵。東方
0260a18: 盡如是微塵。若著微塵及不著者。下至水際
0260a19: 上至有頂滿中微塵。如是南方乃至十方。下
0260a20: 至水際上至有頂滿中微塵。舍利弗。於意云
0260a21: 何。彼微塵可知數不。舍利弗言。不也世尊。佛
0260a22: 告舍利弗。彼若干微塵分可知其數。然現今
0260a23: 在世同名釋迦牟尼佛。母同名摩訶摩耶。父
0260a24: 同名輸頭檀王。城同名迦毘羅。第一弟子同
0260a25: 名舍利弗目揵連。侍者弟子同名阿難陀。不
0260a26: 可知數。何況種種異名佛。異名母異名父異
0260a27: 名城。異名弟子異名侍者。舍利弗。我若干微
0260a28: 塵數劫住世。說一同名釋迦牟尼不可窮盡。
0260a29: 如是同名然燈佛。同名提波延佛。同名燈光
0260b01: 明佛。同名一切勝佛。同名大稱佛。同名波頭
0260b02: 摩勝佛。同名毘婆尸佛。同名尸棄佛。同名毘
0260b03: 舍浮佛。同名拘留孫佛。同名拘那含牟尼佛。
0260b04: 同名迦葉佛。如是等同名乃至異名侍者。現
0260b05: 在世者我今悉知。汝等應當一心敬禮。
0260b06: 爾時佛告舍利弗。若善男子善女人求阿耨
0260b07: 多羅三藐三菩提者。當先懺悔一切諸罪。若
0260b08: 比丘犯四重罪。比丘尼犯八重罪。式叉摩那
0260b09: 沙彌沙彌尼。犯出家根本罪。若優婆塞犯優
0260b10: 婆塞重戒。優婆夷犯優婆夷重戒。欲懺悔者。
0260b11: 當淨洗俗著新淨衣不食薰辛。當在靜處修
0260b12: 治室內。以諸幡華莊嚴道場。香泥塗畫懸四
0260b13: 十九枚幡。莊嚴佛座安置佛像。燒種種香栴
0260b14: 檀沈水。薰陸多伽羅蘇撻陀。種種末香塗香。
0260b15: 燒如是等種種妙香散種種華。興大慈悲願
0260b16: 救苦眾生。未度者令度。未解者令解。未安者
0260b17: 令安。未得涅槃者令得涅槃。晝夜思惟如來
0260b18: 本行苦行。於無量劫受諸苦惱不生疲厭。為
0260b19: 求無上菩提故。於一切眾生自生下心如僮僕
0260b20: 心。若比丘懺四重罪。如是晝夜四十九日。當
0260b21: 對八清淨比丘發露所犯罪。七日一對發露。
0260b22: 至心殷重悔昔作所。一心歸命十方諸佛。稱
0260b23: 名禮拜隨分隨力。如是至心滿四十九日罪
0260b24: 必除滅。是人得清淨時當有相現。若於覺中
0260b25: 若於夢中。見十方諸佛與其記。或見菩薩
0260b26: 與其記。將詣道場共為己伴。或與摩頂示
0260b27: 滅罪相。或自見身入大會中處在眾次。或自
0260b28: 見身處眾說法。或見諸師淨行沙門。將詣道
0260b29: 場示其諸佛。舍利弗。若比丘懺悔罪時。若見
0260c01: 如是相者。當知是人罪垢得滅。除不至心。若
0260c02: 比丘尼懺悔八重罪者。當如比丘法。滿足四
0260c03: 十九日當得清淨。除不至心。若式叉摩那
0260c04: 沙彌沙彌尼。懺悔根本重罪。當對四清淨比
0260c05: 丘比丘尼。如上法滿二十一日當知清淨。除
0260c06: 不至心。若優婆塞優婆夷懺悔滅罪。應當至
0260c07: 心恭敬三寶。若見沙門恭敬禮拜生難遭想。
0260c08: 請詣道場設種種供養。當請一比丘心敬重
0260c09: 者。就其發露所犯諸罪至心懺悔。一心歸命
0260c10: 十方諸佛稱名禮拜。如是滿足七日必得清
0260c11: 淨除不至心。爾時世尊。而說偈言。
0260c12: 得成菩提降伏魔自在經行道樹下
0260c13: 證無障礙眼及身法界平等如虛空
0260c14: 十億國土微塵數菩薩弟子眾圍繞
0260c15: 得於一切寂靜心善住普賢諸行中
0260c16: 佛身相好妙莊嚴放於種種無量光
0260c17: 普照十方諸國土諸佛不可思議力
0260c18: 見諸國土悉無垢無量妙色清淨滿
0260c19: 諸佛所有勝妙事承佛神力見大眾
0260c20: 東方世界名寶幢遠離諸垢妙莊嚴
0260c21: 彼處自在寶燈佛於今現在彼世界
0260c22: 南方頗梨燈國土清淨妙色普嚴淨
0260c23: 摩尼清淨雲如來現今在世說妙法
0260c24: 西方無垢清淨土名為安樂妙世界
0260c25: 彼自在無量壽佛菩薩弟子現圍繞
0260c26: 北方世界名香燈國土清淨甚嚴飾
0260c27: 無染光幢佛所化現今自在道場樹
0260c28: 璃光明真妙色國土清淨勝莊嚴
0260c29: 無礙光雲佛如來於今現在東北方
0261a01: 光明照幢世界中現見滿足諸菩薩
0261a02: 自在吼聲佛彼處現今在於東南方
0261a03: 種種樂樂佛世界摩尼莊嚴妙無垢
0261a04: 勝妙智月如須彌現今在於西南方
0261a05: 現見西北方如來彌留光明平等界
0261a06: 彼處大聖自在佛弟子菩薩眾圍繞
0261a07: 下方世界自在光國土清淨寶炎藏
0261a08: 光明妙輪不空見佛今住彼妙國土
0261a09: 上方世界光炎藏彼世界名淨無垢
0261a10: 普眼功德光明雲現見菩提樹下坐
0261a11: 爾時舍利弗等大眾。承佛神力見十方過去
0261a12: 未來現在諸佛無量無邊。爾時舍利弗在大
0261a13: 眾中悲泣流淚白佛言。希有世尊。若善男子
0261a14: 善女人。不發阿耨多羅三藐三菩提心者不
0261a15: 得成佛。我等昔來猶如腐草。雖經春陽無悕
0261a16: 秋實。
0261a17: 爾時慧命舍利弗。則從座起偏袒右肩右膝
0261a18: 著地合掌白佛言。世尊。願更廣說十方所有
0261a19: 諸佛名號。我等樂聞。
0261a20: 爾時佛告舍利弗。汝當至心諦聽我為汝說。
0261a21: 舍利弗。從此世界東方過百千億世界。有佛
0261a22: 世界名然燈。彼世界有佛名寶集阿羅訶三
0261a23: 藐三佛陀。現在說法。舍利弗。若善男子善女
0261a24: 人。聞彼佛名至心受持憶念。是善男子善女
0261a25: 人畢竟得七覺分三昧。得不退轉阿耨多羅
0261a26: 三藐三菩提心。超越世間六十劫。爾時世尊
0261a27: 以偈頌曰。
0261a28: 東方然燈界有佛名寶集
0261a29: 若人聞名者超世六十劫
0261b01: 舍利弗。東方有世界名寶集。彼世界有佛名
0261b02: 寶勝阿羅訶三藐三佛陀。現在說法。若善男
0261b03: 子善女人聞彼佛名。至心受持憶念讀誦合
0261b04: 掌禮拜。若復有善男子善女人。以滿足三千
0261b05: 大千世界珍寶布施。如是日日布施滿一百
0261b06: 歲。如此布施福德比前至心禮拜功德。百分
0261b07: 不及一。千分不及一。百千分不及一。數分不
0261b08: 及一。算分不及一。譬喻分不及一。爾時世尊
0261b09: 以偈頌曰。
0261b10: 寶集世界有佛寶勝若人聞名
0261b11: 施不及一
0261b12: 舍利弗。從此東方過八百世界。有佛世界名
0261b13: 香積世界。有佛名成就盧舍那阿羅訶三藐
0261b14: 三佛陀。現在說法。若人聞彼佛名。受持讀誦
0261b15: 憶念禮拜。超越世間五百劫。舍利弗。從此世
0261b16: 界東方過千世界。名樹提跋提。彼世界有佛
0261b17: 名盧舍那鏡像阿羅訶三藐三佛陀。現在說
0261b18: 法。若善男子善女人聞彼佛名。受持讀誦至
0261b19: 心憶念恭敬禮拜得脫三惡道。
0261b20: 舍利弗。從此東方過二千世界。有佛國土名
0261b21: 無量光明功德。彼世界有佛名盧舍那光明
0261b22: 阿羅訶三藐三菩陀。若善男子善女人聞彼
0261b23: 佛名。五體投地深心敬重。受持讀誦恭敬禮
0261b24: 拜。是人超越世間二十劫。
0261b25: 舍利弗。東方過千世界有佛國土名可樂。彼
0261b26: 佛名不動應供正遍知。若善男子善女人聞
0261b27: 彼佛名。受持讀誦恭敬禮拜。是人畢竟不
0261b28: 退阿耨多羅三藐三菩提。一切諸魔所不能
0261b29: 動。
0261c01: 舍利弗。東方過千世界有佛世界名不可量。
0261c02: 彼處有佛名大光明阿羅訶三藐三佛陀。現
0261c03: 在說法。若善男子善女人聞彼光明佛名。受
0261c04: 持讀誦恭敬禮拜。是人常不離一切諸佛菩
0261c05: 薩。畢竟得不退轉阿耨多羅三藐三菩提。
0261c06: 舍利弗。從此佛國土。東方過六十世界有佛
0261c07: 世界名然燈炬。佛名不可量聲阿羅訶三藐
0261c08: 三佛陀。現在說法。若善男子善女人聞彼阿
0261c09: 彌陀佛名。三遍稱南無無量聲如來南無無
0261c10: 量聲如來南無無量聲如來。是人畢竟不墮
0261c11: 三惡道。定得阿耨多羅三藐三菩提。
0261c12: 舍利弗。復過彼世界度千佛國土。有佛世界
0261c13: 名無塵。彼有佛同名阿彌陀劬沙阿羅訶三
0261c14: 藐三佛陀。現在說法。若善男子善女人聞彼
0261c15: 佛名。深心敬重受持讀誦恭敬禮拜。是人超
0261c16: 越世間十二劫。
0261c17: 舍利弗。復過二十千佛國土。有佛世界名難
0261c18: 勝。彼處有佛名大稱阿羅訶三藐三佛陀。若
0261c19: 善男子善女人聞彼佛名。合掌作如是言。南
0261c20: 無大稱如來。若復有人以須彌山等七寶。日
0261c21: 日布施滿一百歲。比聞此佛名禮拜功德。百
0261c22: 分不及一乃至算數分不及一。
0261c23: 舍利弗。復過三千佛國土有世界名光明。佛
0261c24: 名寶光明阿羅訶三藐三佛陀。若善男子善
0261c25: 女人受持彼佛名。超越世間一百劫。得不退
0261c26: 轉阿耨多羅三藐三菩提。若有人不信聞名
0261c27: 得如此功德。是人當墮阿鼻地獄滿足一百
0261c28: 劫。
0261c29: 舍利弗。東方過十千佛國土。有世界名光照
0262a01: 明。彼處有佛名得大無畏阿羅訶三藐三佛
0262a02: 陀。現在說法。若善男子善女人聞彼佛名。受
0262a03: 持讀誦恭敬禮拜。是人畢竟得大無畏。攝取
0262a04: 無量無邊功德聚。舍利弗。過七千佛國土有
0262a05: 世界。名摩尼光明。彼處有佛名然燈火阿羅
0262a06: 訶三藐三佛陀。現在說法。若善男子善女人
0262a07: 聞彼佛名。至心恭敬禮拜受持讀誦。是人攝
0262a08: 得如來十力。
0262a09: 舍利弗。復過八千佛國土。有世界名真實。彼
0262a10: 世界中有佛號實聲如來阿羅訶三藐三佛
0262a11: 陀。現在說法。若善男子善女人聞彼佛名。受
0262a12: 持讀誦至心禮拜。是人畢竟得四聖諦。畢竟
0262a13: 得阿耨多羅三藐三菩提。
0262a14: 舍利弗。復過二十千佛國土。有佛世界名光
0262a15: 明。佛名無邊無垢佛阿羅訶三藐三佛陀。現
0262a16: 在說法。若善男子善女人聞彼佛名。至心信
0262a17: 受受持讀誦恭敬禮拜。若復有人以滿三千
0262a18: 大千世界七寶布施。比聞無垢佛名受持讀
0262a19: 誦功德。千萬分不及一乃至算數分不及一。
0262a20: 何以故。若眾生善根微薄。不能得聞無垢佛
0262a21: 名。若有善男子善女人。聞無邊離垢如來名。
0262a22: 是人非於一佛所種諸善根。亦非千佛所種
0262a23: 諸善根。是人乃是百千萬佛所種諸善根。是
0262a24: 人超越世間四十八劫。
0262a25: 舍利弗。東方過九千佛國土。有世界名妙聲。
0262a26: 佛名月聲阿羅訶三藐三佛陀。現在說法。若
0262a27: 善男子善女人聞彼佛名。能受持讀誦至心
0262a28: 禮敬。是人所得一切功德。百法具足如滿月。
0262a29: 畢竟得阿耨多羅三藐三菩提。
0262b01: 舍利弗。復過十千佛國土。有世界名無畏。佛
0262b02: 名無邊稱阿羅訶三藐三佛陀。現在說法。若
0262b03: 善男子善女人聞彼佛名。受持讀誦合掌作
0262b04: 如是言。南無無邊稱世尊。若復有人七寶如
0262b05: 須彌等布施。日日如是滿足百年。此福德聚
0262b06: 比持佛名功德。百分不及一。乃至算數譬喻
0262b07: 所不能及。
0262b08: 舍利弗。復過千五百佛國土。有世界名曰然
0262b09: 燈。佛名日月光明阿羅訶三藐三佛陀。現
0262b10: 在說法。若善男子善女人聞彼佛名受持讀
0262b11: 誦。合掌右膝著地。三遍作如是言。南無
0262b12: 日月光明世尊。南無日月光明世尊。南無日
0262b13: 月光明世尊。是人速成阿耨多羅三藐三菩
0262b14: 提。
0262b15: 舍利弗。復過三十千佛國土。有世界名無垢。
0262b16: 佛名無垢光明阿羅訶三藐三佛陀。現在說
0262b17: 法。若善男子善女人。天龍夜叉羅剎若人非
0262b18: 人。聞是佛名畢竟不退阿耨多羅三藐三菩
0262b19: 提。不入惡道。
0262b20: 舍利弗。東方過十千佛國土。有世界名百光
0262b21: 明。佛名清淨光明阿羅訶三藐三佛陀。現在
0262b22: 說法。若天龍夜叉非人聞名者。必得人身遠
0262b23: 離貪瞋癡煩惱。若人聞不信者。六十千劫墮
0262b24: 大地獄。
0262b25: 舍利弗。復過百佛國土。有世界名善德。佛名
0262b26: 日光明阿羅訶三藐三佛陀。現在說法。若人
0262b27: 畢竟清淨心稱此佛名。所得功德滿足如日
0262b28: 輪。畢竟能伏一切諸魔外道。超越世間三十
0262b29: 劫。
0262c01: 舍利弗。復過六十千佛國土。有世界名住七
0262c02: 覺分。佛名無邊寶阿羅訶三藐三佛陀。現在
0262c03: 說法。若人聞彼佛名。是人具足得七覺分。能
0262c04: 置眾生著勝寶中。畢竟成就無量功德聚。
0262c05: 舍利弗。復過五百佛國土。有世界名華鏡像。
0262c06: 佛名華勝阿羅訶三藐三佛陀。現在說法。若
0262c07: 人聞彼佛名信心敬重。彼人一切善法成就
0262c08: 如華開敷。超越世間五十五劫。
0262c09: 舍利弗。復過百千億佛國土。有世界名遠離
0262c10: 一切憂惱。佛名妙身阿羅訶三藐三佛陀。現
0262c11: 在說法。若人聞彼佛名至心敬重禮拜供養。
0262c12: 是人畢竟遠離一切諸障不入惡道。超越世
0262c13: 間無量劫。
0262c14: 舍利弗。復過那由他佛國土。有世界名平等。
0262c15: 彼處有佛號法光明清淨開敷蓮華阿羅訶三
0262c16: 藐三佛陀。現在說法。若人得聞彼如來名受
0262c17: 持不忘者。永離三惡道。
0262c18: 南無法光明清淨開敷蓮華佛。
0262c19: 舍利弗。若比丘比丘尼優婆塞優婆夷。欲懺
0262c20: 悔諸罪。當淨洗浴著新淨衣。淨治室內敷設
0262c21: 高座安置佛像。懸二十五枚幡。種種華香供
0262c22: 養。誦此二十五佛名。日夜六時懺悔。滿二十
0262c23: 五日滅四重八重等罪。式叉摩那沙彌沙彌
0262c24: 尼。亦復如是。
0262c25: 爾時舍利弗白佛言。世尊。唯願世尊。為我說
0262c26: 過去七佛名姓壽命長短。我等樂聞。佛告舍
0262c27: 利弗。諦聽諦聽當為汝說。舍利弗。過去九十
0262c28: 一劫有佛。名毘婆尸如來。過去三十劫有佛。
0262c29: 名尸棄如來。彼劫中復有毘舍浮如來。自此
0263a01: 以後無量無邊劫空過無佛。至賢劫中有四
0263a02: 佛。拘留孫佛。拘那含牟尼佛。迦葉佛。我釋迦
0263a03: 牟尼佛。毘婆尸佛壽命八十千劫。尸棄佛壽
0263a04: 命六十千劫。毘舍浮佛壽命二千劫。拘留孫
0263a05: 佛壽命十四小劫。拘那含牟尼佛壽命三十小
0263a06: 劫。迦葉佛壽命二小劫。我現在最少壽命一
0263a07: 百歲。毘婆尸佛尸棄佛毘舍浮佛剎利家生。
0263a08: 拘留孫佛拘那含佛迦葉佛婆羅門家生。舍
0263a09: 利弗。我釋迦牟尼佛剎利家生。毘婆尸佛尸
0263a10: 棄佛毘舍浮佛三佛姓拘。拘留孫佛拘那
0263a11: 含牟尼佛迦葉佛此三佛姓迦葉。舍利弗。我
0263a12: 釋迦牟尼佛姓瞿曇。舍利弗。毘婆尸佛波
0263a13: 吒羅樹下得阿耨多羅三藐三菩提。尸棄佛
0263a14: 芬陀利樹下得阿耨多羅三藐三菩提。毘舍
0263a15: 浮佛莎羅樹下得阿耨多羅三藐三菩提。拘
0263a16: 留孫佛利沙樹下得阿耨多羅三藐三菩提。
0263a17: 拘那含牟尼佛尸優頭跋樹下得阿耨多羅三
0263a18: 藐三菩提。迦葉佛尼拘律樹下得阿耨多羅
0263a19: 三藐三菩提。我釋迦牟尼佛阿說他樹下得
0263a20: 阿耨多羅三藐三菩提。毘婆尸佛三集聲聞。
0263a21: 尸棄佛三集聲聞。毘舍浮佛再集聲聞。拘留
0263a22: 孫佛一集聲聞。拘那含牟尼佛一集聲聞。迦
0263a23: 葉佛一集聲聞。我釋迦牟尼佛一集聲聞。毘
0263a24: 婆尸佛第一聲聞弟子。一名吉沙二名看荼。
0263a25: 尸棄佛第一聲聞弟子。一名勝二名自在。毘
0263a26: 舍浮佛第一聲聞弟子。一名星宿二名上。拘
0263a27: 留孫佛第一聲聞弟子。一名疾二名力。拘那
0263a28: 含牟尼佛第一聲聞弟子。一名活二名毘頭
0263a29: 羅。迦葉佛第一聲聞弟子。一名輸那二名頗
0263b01: 羅墮。我釋迦牟尼佛第一聲聞弟子。一名舍
0263b02: 利弗二名目揵連。如上二人等前者智慧第
0263b03: 一。後神通第一。毘婆尸佛侍者名無憂。尸棄
0263b04: 佛侍者名離畏。毘舍浮佛侍者名寂。拘留孫
0263b05: 佛侍者名智。拘那含牟尼佛侍者名親。迦葉
0263b06: 佛侍者名迦失。我侍者名歡喜。毘婆尸佛子
0263b07: 名成陰。尸棄佛子名不可量。毘舍浮佛子名
0263b08: 善智。拘留孫佛子名上。拘那含牟尼佛子名
0263b09: 勝。迦葉佛子名導師。我子名羅羅。毘婆尸
0263b10: 佛父名槃頭。母名槃頭意。城名槃頭。尸棄佛
0263b11: 父名鉤那。母名勝。城名阿樓那跋提。毘舍浮
0263b12: 佛父名阿樓那天子。母名稱意。城名隨意。拘
0263b13: 留孫佛父婆羅門種名功德。母名廣被天。子
0263b14: 名無畏。城亦名無畏。拘那含牟尼佛父婆羅
0263b15: 門種名大德。母名難勝天。子莊嚴。城亦名莊
0263b16: 嚴。迦葉佛父婆羅門種名淨德。母名善才天。
0263b17: 子名知使。城亦名知使。今時波羅奈城。是我
0263b18: 今父名輸頭檀王。母名摩訶摩耶。城名迦毘
0263b19: 羅。
0263b20: 舍利弗。應當敬禮我本師。謂釋迦牟尼佛。稱
0263b21: 妙佛。降伏一切佛。然燈光佛。無畏佛。法勝
0263b22: 佛。如是等初一大阿僧祇劫有八十億佛。最
0263b23: 後名釋迦牟尼佛。第二阿僧祇劫初。寶勝佛。
0263b24: 然燈佛。妙聲佛。勝成佛。善見佛。善眼佛。持
0263b25: 提羅吒佛。師子無畏自在無違善眼善山善
0263b26: 意栴檀降伏熱降伏闇師子奮迅妙聲無量威
0263b27: 德淨德炎見第一義。復有釋迦牟尼妙行勝
0263b28: 妙寂靜妙身功德梵命月降自在調山目陀羅
0263b29: 財。此是第二大阿僧祇劫。有如是等七十二
0263c01: 億佛應當敬禮。舍利弗。大力大精進淨德大
0263c02: 明陽炎。復有釋迦牟尼大龍大威德堅行栴
0263c03: 檀寶山因陀羅幢無畏作富樓那寶髻波頭摩
0263c04: 勝妙勝無垢與光明降伏怨波斯他大幢頗羅
0263c05: 墮畢沙。星宿毘婆尸尸棄拘毘舍浮能作
0263c06: 光明不可勝。復有尸棄善見最後釋迦牟尼。
0263c07: 第三大阿僧祇劫中有如是等七十一億佛。
0263c08: 應當敬禮。舍利弗。如是等過去無量佛。汝等
0263c09: 應當敬禮。
0263c10: 南無歡喜增長佛　南無人自在王佛　南無
0263c11: 不動佛　南無大聖佛　南無歡喜佛　南無
0263c12: 自在佛　南無普光明佛　南無滿足佛　南
0263c13: 無拘佛　南無安隱佛　南無大精進佛
0263c14: 　南無智慧佛　南無大稱佛　南無阿律佛
0263c15: 　南無妙勝佛　南無不厭足佛　南無大光炎
0263c16: 聚佛　南無月光佛　南無火威德佛　南無
0263c17: 普寶蓋佛　南無那羅延光明佛　南無善根
0263c18: 增長光明佛　南無師子乘光明佛　南無離
0263c19: 一切憂惱光明佛　南無堅固光明佛　南無
0263c20: 雲王光明佛　南無無垢臂光明佛　南無成
0263c21: 就義光明佛　南無勝護光明佛　南無梵勝
0263c22: 天王光明佛　南無如是等同名不可說不可
0263c23: 量佛
0263c24: 舍利弗。汝應當敬禮無量壽佛國。安樂世界
0263c25: 觀世音菩薩。得大勢菩薩。以為上首。及無量
0263c26: 無邊菩薩眾。如是摩梨支世界難勝佛國土。
0263c27: 光明幢菩薩。光明勝菩薩。以為上首。及無量
0263c28: 無邊阿僧祇菩薩眾。如是可樂世界阿佛
0263c29: 國土。香象菩薩。妙香象菩薩。以為上首。及無
0264a01: 量無邊菩薩眾。如是盧舍那世界日月佛國
0264a02: 土。師子菩薩。師子慧菩薩。以為上首。及無量
0264a03: 無邊菩薩眾。如是不瞬世界善月佛國土。莎
0264a04: 羅胎菩薩。一切法得自在菩薩。以為上首。及
0264a05: 無量無邊菩薩眾。如是光明世界普照佛國
0264a06: 土。月輪菩薩。寶炬菩薩。以為上首。及無量無
0264a07: 邊菩薩眾。如是樂成世界寶炎如來佛國土。
0264a08: 不空奮迅菩薩。不空見菩薩。以為上首。及無
0264a09: 量無邊菩薩眾。觀世界普觀如來佛國土。雲
0264a10: 王菩薩。法王菩薩。以為上首。及無量無邊
0264a11: 菩薩眾。見愛世界觀世音王如來佛國土。降
0264a12: 伏魔菩薩。山王菩薩。以為上首。及無量無邊
0264a13: 菩薩眾。如是等十方世界一切佛國土。一切
0264a14: 菩薩我皆歸命。
0264a15: 南無須彌登王佛　南無寶王佛　南無寶勝
0264a16: 佛　南無攝持一切法佛　南無過稱量佛
0264a17: 　南無無臂喻佛　南無無邊法佛　南無難思
0264a18: 議佛　南無二萬日月燈明佛　南無三萬然
0264a19: 燈佛　南無大通智勝佛　南無十六王子佛
0264a20: 　南無空王佛　南無多寶佛　南無雲自在燈
0264a21: 王佛　南無威音王佛　南無無數光佛　南
0264a22: 無思善佛　南無分身諸佛　南無日月淨明
0264a23: 德佛　南無浮華宿王智佛　南無無淨莊嚴
0264a24: 王佛　南無龍尊王佛　南無雲雷音佛　南
0264a25: 無雲雷宿王華智佛　南無寶王佛　南無威
0264a26: 德寶王佛　南無佛光明王佛
0264a27: 次禮十二部尊經大藏法輪。
0264a28: 敬禮十方諸大菩薩摩訶薩。
0264a29: 南無不思議菩薩　南無離覺音菩薩　南無
0264b01: 惟念安菩薩　南無離垢稱菩薩　南無無量
0264b02: 音菩薩　南無大名聞菩薩　南無明埵髻菩
0264b03: 薩　南無堅師子菩薩　南無獨遊步菩薩
0264b04: 　南無捨所念菩薩　南無及智積菩薩　南
0264b05: 無意善住菩薩　南無無極相菩薩　南無慧
0264b06: 光曜菩薩　南無消強意菩薩　南無能擁護
0264b07: 菩薩　南無至誠英菩薩　南無蓮華界菩薩
0264b08: 　南無眾諸安菩薩　南無聖慧業菩薩　南無
0264b09: 將功勳菩薩　南無無思議菩薩　南無淨梵
0264b10: 施菩薩　南無寶事業菩薩　南無處天華菩
0264b11: 薩　南無善思惟菩薩　南無無限法菩薩
0264b12: 　南無名聞意菩薩　南無已辯積菩薩　南無
0264b13: 自在門菩薩　南無十種力菩薩　南無有十
0264b14: 力菩薩　南無大聖愍菩薩　南無無所越菩
0264b15: 薩　南無遊寂然菩薩　南無在於彼菩薩
0264b16: 　南無無數天菩薩　南無須彌光菩薩　南無
0264b17: 極重藏菩薩　南無因超越菩薩
0264b18: 歸命如是等十方世界無量無邊諸大菩薩摩
0264b19: 訶薩。
0264b20: 敬禮聲聞緣覺一切賢聖。
0264b21: 歸命如是等無量無邊辟支佛。
0264b22: 禮三寶已次復懺悔。
0264b23: 弟子等略懺煩惱障竟。今當次第懺悔業障。
0264b24: 夫業能莊飾世趣。在在處處。是以思惟求離
0264b25: 世解脫。所以六道果報。種種不同形類各異。
0264b26: 當知皆是業力所作。所以佛十力中業力甚
0264b27: 深。凡夫之人多於此中好起疑惑。何以故爾。
0264b28: 現見世間行善之者是事轗軻。為惡之者觸
0264b29: 向諧偶。謂言天下善惡無分。如此計者皆是
0264c01: 不能深達業理。何以故爾。經中說言。有三種
0264c02: 業。何等為三。一者現報。二者生報。三者後
0264c03: 報。現報業者。現在作善作惡。現身受報。生
0264c04: 報業者。此生作善作惡。來生受報。後報業
0264c05: 者。或是過去無量生中作善作惡。或於此生
0264c06: 中受。或現在未來無量生中方受其報。向者
0264c07: 行惡之人現在見好。此是過去生報後報。善
0264c08: 業熟故。所以現在有此樂果。豈關現在作諸
0264c09: 惡業而得好報。行善之人現在見苦者。是過
0264c10: 去生中生報後報。惡業熟故現在善根力弱
0264c11: 不能排遣。是故得此苦報。豈關現在作善而
0264c12: 招惡報。何以知然。現見世間為善之者。為人
0264c13: 所讚嘆人所尊重。故知未來必招樂果。過去
0264c14: 既有如此惡業。所以諸佛菩薩教令親近善
0264c15: 友共行懺悔。善知識者於得道中則為全利。
0264c16: 是故弟子等。今日至誠歸依於佛。
0264c17: 南無東方清淨藏佛　南無南方圍繞香薰佛
0264c18: 　南無西方寶無量幢佛　南無北方滿足意佛
0264c19: 　南無東南方快樂尊佛　南無西南方出法無
0264c20: 垢王佛　南無西北方安立王佛　南無東北
0264c21: 方白蓮花生佛　南無下方法名號佛　南無
0264c22: 上方無愚豐佛
0264c23: 歸命如是等十方盡虛空界一切三寶。
0264c24: 弟子等。從無始已來至于今日。積惡如恒沙
0264c25: 造罪滿天地。捨身與受身不覺亦不知。或作
0264c26: 五逆深厚濁纏無間罪業。或造一闡提斷善
0264c27: 根業。輕誣佛語謗方等業。破滅三寶毀正法
0264c28: 業。不信罪福起十惡業。迷真返正癡惑之業。
0264c29: 不孝二親反戾之業。輕慢師長無禮敬業。朋
0265a01: 友無信犯不義之業。或作四重六重八重障
0265a02: 聖道業。毀犯五戒破八齊業。五篇七聚多缺
0265a03: 犯業。憂婆塞戒輕重垢業。或菩薩戒不能清
0265a04: 淨如說行業。前後方便污梵行業。月無六齋
0265a05: 懈怠之業。年三長齊不常修業。三千威儀不
0265a06: 如法業。八萬律儀微細罪業。不修身戒心慧
0265a07: 之業。春秋八王造眾罪業。行十六種惡律儀
0265a08: 業。於苦眾生無愍傷業。不矜不念無憐愍業。
0265a09: 不拔不濟無救護業。心懷嫉忌無度彼業。於
0265a10: 怨親境不平等業。耽荒五慾不厭離業。或因
0265a11: 衣食園林池沼生蕩逸業。或以盛年放恣情
0265a12: 欲。造眾罪業。或善有漏迴向三有障出世業。
0265a13: 如是等業無量無邊。今日發露向十方佛尊
0265a14: 法聖眾歸命懺悔。願弟子等。承是懺悔無間
0265a15: 等罪所生福善。願生生世世滅五逆罪除闡
0265a16: 提惑。如是輕重諸罪。從今以去乃至道場誓
0265a17: 不更犯。恒習出世清淨善法。精持律行守護
0265a18: 威儀。如渡海者愛惜浮囊。六度四等常行
0265a19: 首。戒定慧品轉得增明。速成如來三十二相
0265a20: 八十種好。十力無畏大悲三念。常樂妙智八
0265a21: 自在我。
0265a22: 大乘蓮華寶達問答報應沙門經
0265a23: 寶達頃前入一沸屎地獄。云何名曰沸屎地
0265a24: 獄。其地獄縱廣六十由旬。周匝鐵城鐵網羅
0265a25: 覆其中。東西流屎南北而流。火出其中炎
0265a26: 俱起亦如雲雨。甚大臭穢臭中之臭勿過於
0265a27: 此。北門之中有六百沙門。來入其中。悲號涕
0265a28: 泣口眼火出亦無休息。來入此糞池飲於糞
0265a29: 屎入糞屎。口焰火俱出。口眼六根亦復如是。
0265b01: 千死千生萬死萬生。
0265b02: 寶達問馬頭羅剎曰。此諸沙門何因緣故墮
0265b03: 此地獄。馬頭羅剎答曰。此諸沙門受佛淨戒
0265b04: 而不淨持。貪嗜酒肉食噉五辛墮此地獄。寶
0265b05: 達聞之悲泣而去。
0265b06: 佛名經卷第十九
