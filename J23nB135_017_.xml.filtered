0654a01: 石門文字禪卷第十七
0654a02: 宋江西筠溪石門寺沙門釋德洪覺範著
0654a03: 門人覺慈編錄毘陵天甯法雲堂校
0654a04: 偈頌
0654a05: 摩阤歌贈乾上人
0654a06: 處處三門向南開青山綠水自圍褁鐘魚鳴時攤缽
0654a07: 盂精粗隨分喫些箇一生受用只如此何用忙忙腳
0654a08: 踏火口閑莫說事留取吞飯顆眼明穿得針要自時
0654a09: 補破粥後眠一覺不著溲漲亦不起齋後行數步不
0654a10: 是肚膨也打過我不求世人世人不求我時時牽衣
0654a11: 領臃腫包頭渦一味怯風吹耳朵世上許多人櫱櫱
0654a12: 猶如蟻旋磨團團並頭爭什麼一籌輸與摩阤板頭
0654a13: 盤腳坐人言南嶽好奇峰七十朵廬山更是好瀑布
0654a14: 垂天雲淨色不受涴殿閣參差如畫出萬人圍遶看
0654a15: 登坐汝若學道便成佛汝若不學地獄禍眼看鼻孔
0654a16: 也尋常六月日頭甚熱火一籌輸與摩阤看屋臥喚
0654a17: 渠挽不來送渠推不可摩阤摩阤無如之何問著不
0654a18: 荅好啞大哥
0654a19: 讀禪要法
0654a20: 天王如來現于世文殊思往問法義便遭貶向鐵圍
0654a21: 山須臾復攝文殊至文殊拜起依位住問我此謫坐
0654a22: 何過佛言汝自墮艱難故起現行為不可佛邊女子
0654a23: 名離意端然入定方七歲又問何以不逐之佛言此
0654a24: 女久無意女以無意逐獲免十方來眾何不遣如來
0654a25: 自在神足禪有意測之近成遠
0654a26: 送端上人入黃龍
0654a27: 一箇面如楪子大眼耳鼻舌分疆界髑髏裏面都不
0654a28: 言聽渠外邊爭捏怪日用經行坐臥中一段光明沒
0654a29: 遮蓋端上人會不會會與不會俱窒礙如見靈源瞌
0654a30: 睡翁石火光中著精彩
0654b01: 好菩薩
0654b02: 好菩薩人中來好菩薩羊中來女媧弄土飛塵埃洛
0654b03: 陽樓閣非願力眾生業影空崔嵬苾芻心不在法道
0654b04: 鮮衣美食何為哉好菩薩人中來好菩薩羊中來女
0654b05: 媧弄土飛塵埃
0654b06: 慎姪來侍求偈
0654b07: 十方都盧是箇虎玄沙斫柴見不怖傍卻報僧云是
0654b08: 汝言中有響今誰悟華林年少相體解庵中與之同
0654b09: 行住誰會呼作大小空癡兒見之毛卓豎我居十年
0654b10: 無侍者呼喚應時隨指顧有人問著是何宗萬里無
0654b11: 雲霜月苦
0654b12: 變禪者歸蔣山見佛果乞偈
0654b13: 霸陵將軍萬人敵射虎飲羽馬躄易下馬視之輒一
0654b14: 笑寧知虎為草中石控弦復射又中的砉然有聲箭
0654b15: 不入將軍但知為石耳坐令疑虎心相失諸方今誰
0654b16: 達此機蔣山老勤默而識變公心挂蔣山雲浩然欲
0654b17: 歸約不得洞庭青草水粘天高帆摩空一千尺仰看
0654b18: 浪摧碧玉山此時法界毛端集
0654b19: 送逸禪者歸荊南見無盡居士
0654b20: 長沙大蟲方肉醉倚樹痾癢威見尾逸禪來展寂子
0654b21: 機舉足欲促適其睡後身荊州張曲江解鍜佛祖如
0654b22: 老龐如聞去作丹霞問正當一口吸西江西江一口
0654b23: 吸得盡是汝法身應有賸要令川客讀此詩都作蔣
0654b24: 山吞栗硬
0654b25: 警策
0654b26: 汝未辦道業何能超塵累但觀身精進則知心猛利
0654b27: 日中乃當食食不敢盡味夜分而後寢寢不敢熟睡
0654b28: 貪入光明想貪證法明智是名心出家是名身出世
0654b29: 大哉無累神合此有道器若具所行心件件俱不是
0654b30: 而稱釋氏子動止是羞愧
0654c01: 雲庵和尚生辰燒香偈
0654c02: 直心是道無虛假是牛何曾呼作馬平生日日常一
0654c03: 般但知九旬為一夏聲色崢嶸爭蓋覆法身散失無
0654c04: 尋處因緣時節屬今朝不用追求全體露七十八年
0654c05: 彈指過元來諸數不曾墮南臺再拜炷爐香重渠當
0654c06: 時不說破
0654c07: 雲庵生日空印設供作偈福嚴南臺萬壽三老
0654c08: 與焉次韻
0654c09: 不見叢林老陝陜西鐵牛生得石牛兒泐潭撲面紅塵
0654c10: 起四海禪流滿肚疑溈山作人熱心肺冷處著火人
0654c11: 方知龍山說偈聊戲耳萬象驚叫天魔悲三生大士
0654c12: 視雲漢和倡四座知為誰南臺拱讀萬壽笑生機妙
0654c13: 語皆臨時諸方傳誦著精彩不是龍山唱和詩
0654c14: 欽禪者乞偈
0654c15: 三世如來所說開遮或擒或縱一切微塵句偈只明
0654c16: 眾生日用譬如一室千燈其光不雜不共無色天女
0654c17: 擊鼓四大部洲頭痛一切智智清淨開合不成痕縫
0654c18: 欽禪一等行腳莫聽虜子取奉若說有法可傳但作
0654c19: 眼見鼻孔
0654c20: 宣上人天真庵
0654c21: 醉李宣道者活計太天真把茅蓋頭處只就松樹身
0654c22: 樹邊有石兩三塊便與傾倒為比鄰眼子崒嵂奇寂
0654c23: 寂亦惺惺卻倩松風替說法而石側耳聽宣公咄云
0654c24: 直饒聽得如器盛水瀉也是外來之句何如我此橫
0654c25: 眠坐睡佛祖一齊喪氣
0654c26: 題草衣巖
0654c27: 祝融凌寒空方陟緣雲徑此山翠被重有巖如側罄
0654c28: 拂石聊枕肱便覺諸緣靜萬瓦粲霜曉千里增目迥
0654c29: 石頭有高弟衣草卻心病千年續燈人誰接懸絲命
0654c30: 送先上人親潛庵
0655a01: 潛庵九十一自是百歲人造物偶遺漏頓置漳水濱
0655a02: 先禪江西來邈得渠儂真展挂雪色壁毛髮皆精神
0655a03: 三玄合水乳五位透金塵譬如百衲帔歲晚思惠新
0655a04: 臊僧不肯信眼肉懸千斤飛兔略燕楚敏若臂屈伸
0655a05: 衲子參活意擊電飛機輪寧如臊僧徒蠢蠢粘唾津
0655a06: 珪上人兩過吾家既去作此
0655a07: 牛鳴馬不仰火必就燥地應真隱耽源寂子一再至
0655a08: 至言無緣飾大道甚簡易三關不卻人見者自擬議
0655a09: 法身忽有賸佛祖俱喪氣君看暮歸人徑去方掉臂
0655a10: 送親上人乞食三首
0655a11: 荊簪女工採桑畫鴉女衣羅紈赤腳人趁兔鹿著靴
0655a12: 人飽食肉百丈出家不害癡一日不作一日飢後生
0655a13: 十指不點水得便宜是落便宜親禪學道不檐板自
0655a14: 然公辦私亦辦新年持缽走衡湘要令一眾毛孔香
0655a15: 雖應鋒機不是語句鴨寒下水雞寒上樹不妨辦眾
0655a16: 推究自己巳一手摸魚一手戽水推開三玄玉鎖揩拭
0655a17: 同真十智要知天下南臺口含三十六齒夜歸候門
0655a18: 立地笑眼腦癡憨肚裏峭緣來點鐵成金法白揣與
0655a19: 人人不要
0655a20: 以有夢幻身安能躲飢渴剃頭捨飾好則以乞為活
0655a21: 鍊盡世間心方稱閒披衲格言非汝欺餘塵尚諸學
0655a22: 吾師三界尊食時亦持缽春風吹湘雲萬峰寒踢卓
0655a23: 出門一句子團團生四角
0655a24: 讀龍勝尊者語
0655a25: 鼓聲無作者有作必有處乃知畢竟空誑惑凡耳故
0655a26: 鏡象無生滅生滅則有體乃知畢竟空誑惑凡眼爾
0655a27: 以我如實知法無心外者若人見自心一切如幻化
0655a28: 花藥英禪師生日其子通慧設齋作此
0655a29: 甲辰臘旦底時節太虛完全無一缺陷虎機參陝陜右
0655a30: 禪罵人觜是新羅鐵雲居老子最精銳長笑師兄難
0655b01: 控制龍象蹴踏非驢堪鵝王擇乳非鴨類睡快庵中
0655b02: 知見香試焚一銖熏十方不在鼻端空與木畢竟此
0655b03: 香何處藏
0655b04: 四偈并序
0655b05: 和州褒禪山二禪者甲乙俱學於長老允平平稱乙
0655b06: 才敏甲忌刻日夕以計傾之平用之作維那甲愈怒
0655b07: 以蠢語侵平平不得已巳用為監院於是乙怨羞列其
0655b08: 下不勝其忿首於官曰甲嘗焚毀九曜幀子官囚甲
0655b09: 甲稱平所教坐此平編管利州甲編管洪州甲見余
0655b10: 哀訴曰吾未死猶復乙也余憫其為嗔火所焚蓋差
0655b11: 緣耳始俱學道極善緣也中相忌以私緣差耳終至
0655b12: 於累其師作四偈以勸學者此風始不可長也。
0655b13: 妒忌之火焚燒善根增惡果報壞好名聞以著我故
0655b14: 見慢增勝瞋所蓋纏心不清淨大則壞國小則殺身
0655b15: 從古至今數如沙塵既會怨憎當衣慈忍如是進者
0655b16: 名真隨順
0655b17: 見勝進者心生嫉妒以苾芻相包蛇虺怒不敢以身
0655b18: 而先天下三人同行必有師者孔老之聖行已巳如此
0655b19: 奈何懷瞋而稱釋子子以緣差我故痛告盡世間心
0655b20: 乃可學道
0655b21: 瞋恚現行時無明所迷醉不知自之失但見他人是
0655b22: 如人在暗處見外不見裏大哉聖人學事事必求己巳
0655b23: 曹谿傳祖位夜舂先屈身童子誦句偈乃稱曰上人
0655b24: 南山證果位天神常伏膺自以本持律不敢稱大乘
0655b25: 日用
0655b26: 晝為情緣夜為惡想譬如血脈流注不斷笑喜怒罵
0655b27: 折旋俯仰我觀個中無三界相山河大地與意俱喪
0655b28: 十方分身向此安葬耳中有塵捕風縛響舌頭無骨
0655b29: 如拳展掌嬰兒哆語無背向終必得物人不敢誑
0655b30: 是堅密身獨露萬象纔落意地即同侶伴
0655c01: 八月十六入南昌右獄作對治偈
0655c02: 那落迦中論劫受苦焚鐵其地汁銅其柱魚鱠而臠
0655c03: 瓜分而鋸於一日夕有萬痛楚我避世紛重閉其戶
0655c04: 而此知識勃然而怒吏收付官於此土住自尋其罪
0655c05: 焦芽石女然非天人所能見與自業成熟現行會遇
0655c06: 受盡還無無可措慮我作是觀上契佛祖
0655c07: 食不繼偈
0655c08: 觀餓鬼趣論劫飢渴針鋒其咽火聚其髮晝夜號呼
0655c09: 百千死活我常飽暖今暫缺乏當生大悲入此觀法
0655c10: 讀巘禪師錄
0655c11: 白衣微涴輒易覺軟泥硬地俱隱腳自家力量那借
0655c12: 人了義心頭無處著實無一法可相傳直語臨機休
0655c13: 卜度
0655c14: 次韻李商老送杲上人還石門
0655c15: 解彈無絃琴急拍紅牙碎得生睹史天冤債有頭對
0655c16: 須知泐潭禪妙出言詮外猛焰爐中墮指冰箭鋒拄
0655c17: 處君休昧
0655c18: 永明禪師生日
0655c19: 教乘法檀越宗門禪判官今朝藏不得推出與人看
0655c20: 看看夜行只管貪明月不覺渾身露水寒
0655c21: 墮軒
0655c22: 當初二祖說禪拜起依位而立後來百丈聽法卷卻
0655c23: 坐前拜席曹山一墮二目老兒衣穿骨露譬如彈指
0655c24: 閣前門開還合如故
0655c25: 棗柏生辰
0655c26: 十世古今圓當念日用當以何法驗夢中享盡百年
0655c27: 榮黃梁未熟路傍店乃知無明無性體狂逐妄緣顛
0655c28: 倒轉棗柏指我此妙門故能千偈如瓴建
0655c29: 三月十七老黃龍生辰
0655c30: 黃龍三月十有七天下衲僧信不及盡道三關透者
0656a01: 難鼻直眼橫誰不識滿院東風花不言死生情盡於
0656a02: 今日汨羅江上小叢林放意說禪無愧色
0656a03: 黃龍生辰因閱晦堂偈作此
0656a04: 萬古知音是今日晦堂古錐口門窄今既不來昔不
0656a05: 往桃花落盡春狼籍南臺茗碗薦爐香世禮叢林笑
0656a06: 未忘只箇死生收不得夢中聲色謾遮藏
0656a07: 正月六日南安巖主生辰
0656a08: 生死樅然無背面名字由汝舌頭轉昔日曾死今應
0656a09: 生今日是生何不見是俗何故無鬚髮是僧何不著
0656a10: 伽梨僧俗死生明不得團欒一句匾如錐
0656a11: 超禪師示眾云見聞覺知只可一度
0656a12: 見聞覺知只一度如刀斫水終不破細尋痕跡了無
0656a13: 有謂無破處則不可譬如密室風寂然謂風無有俱
0656a14: 是過以扇為風則動搖風本不動汝會麼
0656a15: 不能爭得偈
0656a16: 頭顱櫱櫱貪肉臠眼孔巴巴憎妒聚但尋他人是非
0656a17: 說不知自己巳敗闕露鬥死他年輸與我鬥生今日不
0656a18: 及汝見時先意相不審各自念佛修行去
0656a19: 雲庵和尚生日燒香偈
0656a20: 妄見往來顛倒性智入三際剎那定即此名言是污
0656a21: 染知為污染心清淨此知不屬緣非緣一絲不挂魚
0656a22: 脫淵夢幻死生藏不得永夜清宵常現前
0656a23: 戊戌歲元日夢雲庵攜登塔問荅甚多覺而忘
0656a24: 之作此
0656a25: 政和八年四十八一念了知一切法顛倒妄想垢消
0656a26: 滅平等性智光通達常令現前絕功勳不欲染污差
0656a27: 毫髮雲庵夢中提誨我不然何以同登塔
0656a28: 過張家渡遇雲庵生辰
0656a29: 十月十六誰宗旨無聲三昧重拈起十方三世側耳
0656a30: 聽剎剎塵塵俱解義雙林樹開榮枯枝寶塔佛分生
0656b01: 滅理一絲不挂露堂堂要識雲庵今日是
0656b02: 永明禪師生辰
0656b03: 西湖水生洲渚失南屏雪盡峰巒集新春歸來誰使
0656b04: 令殘臘遁逃追不及死生難分後先際古今不與絲
0656b05: 毫隔平生說法如雨雲說得分明惟此日
0656b06: 贈承天邃岑
0656b07: 長沙大蟲今尚在眼吻開合珠光彩妙年憑陵舌翻
0656b08: 海衲僧呼作叢林客邇來頭有把茅蓋栽田博飯自
0656b09: 扶耒禪道從他別人會且復閑眠搔癢背
0656b10: 題淡軒
0656b11: 道人口吻最光滑行腳飽參奈粗糲少年嘗編諸方
0656b12: 禪邇來解毳三隻襪世味從來崖蜜甜我此一軒如
0656b13: 嚼蠟客來有語但寒溫坐久時見眼開合
0656b14: 送澄禪者入蔣山
0656b15: 妙明廓徹圓當念念未圓明顛倒轉譬如醉眼旋屋
0656b16: 廬屋廬巋然醉目眩要令鶻崙常現前一切時中莫
0656b17: 污染昔日蔣山解顛草一字不可饒兩點
0656b18: 送忠道者乞炭
0656b19: 水行無聲知其深玉瑕不變知其粹逆順門高懽喜
0656b20: 登辦心成就一切智楊歧臥榻有真珠杜順法身無
0656b21: 紙被焰上說禪炭裏藏不妨道者閑游戲
0656b22: 再送之
0656b23: 出家放曠斷愛緣是心清淨離蓋纏君看鐵脊忠道
0656b24: 者妙如神魚初脫淵閑行覷地一笑喜自言拾得南
0656b25: 臺禪東勝身洲兜一喝驚得山河磨蟻旋
0656b26: 昌禪師瓦翁塔
0656b27: 瓦翁外瓦中曠達未死不妨先建塔心如平地起骨
0656b28: 堆聊對時人翻著襪住山送客不過溪瓦徑不減石
0656b29: 頭滑諸方來者莫麤心舉步亦須防倒躂
0656b30: 送肇上人還江南省阿尚
0656c01: 窮冬急景江村暮道人千里江南去明宵應宿路傍
0656c02: 店敗簣枯禪山月吐死生面目無處尋但餘體粟空
0656c03: 齟齬能知忍凍非他物便可鶻崙吞佛祖
0656c04: 明教夢中作
0656c05: 劍戟光芒星斗動虎方肉醉山嶽恐層崖斷處一庵
0656c06: 深宴坐不言百神悚臨際仆地掖而起眼蓋叢林氣
0656c07: 深穩覿面堂堂不覆藏個中無地容思忖
0656c08: 見志
0656c09: 逼塞虛空難躲避笑渠百計苦搜尋至無著力為明
0656c10: 見但盡攀緣是肯心顧我豎旗降老病有誰橫槊捍
0656c11: 叢林木鵝巫峽思前事正愜雲巖隔信音
0656c12: 示禪者
0656c13: 庵內不知庵外事坐看來者墮鋒機忽思良遂參麻
0656c14: 谷大類清平見翠微黃檗棒頭寧有法惠超言下便
0656c15: 知非意根欲立無存處萬象同時把手歸
0656c16: 題石頭頓斧亭
0656c17: 兀坐等閑酬客問碌塼拋出亦光生欲憑妙語分賓
0656c18: 主須識塵機有濁清麟角譽高推獨步石頭路滑苦
0656c19: 難行草庵依舊青松下睡起晴窗撥眼明
0656c20: 十二月二十六日永明禪師生辰三首
0656c21: 世界撮來如粟米根塵劈破似虛空驕嘶鐵馬追風
0656c22: 去杴鬥泥牛躍浪中十聖撼搖無縫罅三賢摸索墮
0656c23: 盲聾長因此日容瞻仰面目分明歲歲同
0656c24: 剎那思慮不及處智入三世無去來水母有蝦方見
0656c25: 色芭蕉無耳亦聞雷閑中情垢消磨盡笑裏心花造
0656c26: 次開今日全身毛孔笑老師帶伴與春回
0656c27: 昨日雲門曲調分今朝法眼已巳生孫渠將大地藏針
0656c28: 孔汝等諸人甚處蹲塊石浮空將壓汝一毛在火不
0656c29: 曾焚孤猿叫月千巖曉知道當時以眼聞
0656c30: 南安巖主定光生辰五首
0657a01: 老兒饒舌太慈悲此日提綱決眾疑解說神光摩頂
0657a02: 後分疏死日降生時落人塊石懸空住噴火雙蓮結
0657a03: 子遲堪笑年年正月六出群消息少人知
0657a04: 贈以之中擊電機不令點畫入思惟嘶風木馬空成
0657a05: 夢喘月泥牛醉未知五蘊完全真死日百骸消散是
0657a06: 生時雲門函蓋乾坤句語默何人遘得伊
0657a07: 南安巖本在長汀巖主年年此日生笑裏一毛無間
0657a08: 斷毫端十字露縱橫未離唇吻成窠曰纔落思惟墮
0657a09: 塹坑自是定光那借借可憐馳逐並頭爭
0657a10: 體妙常明自神解不關托境仗緣生從來懶欲當頭
0657a11: 道恐後空存染污名苦口傷慈成漏泄死時生日太
0657a12: 分明堂堂試展巖中像稽首重瞻道骨清
0657a13: 不涉春緣正月六衲僧捨得聚頭看大家宜著音容
0657a14: 想一笑風吹牙齒寒欲問死生口門窄更分僧俗眼
0657a15: 皮寬湘山雪盡千巖曉贈以之中墨未乾
0657a16: 老黃龍生辰三首
0657a17: 綱宗壁立大崔嵬魔外聞風膽自摧萬古知音今日
0657a18: 是三關鎖鑰一時開從教意氣縱橫去終解形容寂
0657a19: 寞回寄語兒孫著精彩黃龍手段似南臺
0657a20: 塵勞山峻鐵崔嵬曾向慈明喝下摧解作隱身衣帶
0657a21: 露不須彈指閣門開三關未透從教去萬里追思卻
0657a22: 再回已巳墜綱宗誰整頓杖藜今日獨登臺
0657a23: 同登九仞到崔嵬困極那辭共墮摧待汝狐疑猶豫
0657a24: 處當機佛手等閑開昔年成物心空切今日臨風首
0657a25: 重回滿院新晴春已巳老落花飛絮點池臺
0657a26: 德洪自住南臺每歲必作一偈致不忘法乳之意今
0657a27: 用宣和三年四年韻時五十三矣重惟法道陵夷令
0657a28: 人寒心而障緣深重氣力綿弱不能支持當有法中
0657a29: 龍象乘願力而來者副此志焉是所願望法孫德洪
0657a30: 題。
0657b01: 雲庵生辰十一首後有政和二年瓊南時作
0657b02: 今年十月十六日老漢行藏世不知石女夢中無死
0657b03: 地空花落後記生時無聲三昧重聞舉入骨風流說
0657b04: 向誰妙協當機休擬議電光翻影不容追
0657b05: 一句全提離死生如今非住昔非行若知此老無今
0657b06: 古便解臨機透識情滿院松聲霜後好十分山月夜
0657b07: 來清兒孫要識吾宗旨只個金剛瞎眼睛
0657b08: 多寶重來應為法塔中全體不鮮陳卻思平日分身
0657b09: 集何似今朝一句親略露爪牙藏理窟不留影跡走
0657b10: 機輪叢林欲問南陽事我是耽源老應真
0657b11: 一切智慮不及處曠劫無明壞滅時頂相後常光照
0657b12: 曜髑髏前略露風規根塵不敢覆藏者生死那能染
0657b13: 污之消汝去來顛倒想共瞻遺像入追思
0657b14: 十月月團光到曉蠻煙瘴雨卷晴空石門想像同袍
0657b15: 集珠浦行藏異類中缽飯薦陳虛坐設罏香拜奠與
0657b16: 誰同曲高唱獨知音少鯨浪粘天地脈通
0657b17: 不落思惟離聖凡令君覿露見雲庵平生不許當頭
0657b18: 道今日重聞稱性談老鑒三機酬跛偃洞山一半肯
0657b19: 雲巖我無奇特報恩德九死歸從瘴海南
0657b20: 面目分明畫裏傳渾如父母未生前此真若信同卜
0657b21: 智三要方知具一玄無語臨機成滲漏麤心開口墮
0657b22: 情緣老兒今日親分付不寫題御款識全
0657b23: 空庭叢橘半垂黃繞屋畦蔬又著霜山縣人歸輸井
0657b24: 稅麥田雪後縱牛羊意行門徑欣來客背負茅簷愛
0657b25: 夕陽今日故山成悵望鳥殘紅柿憶分嘗
0657b26: 雲庵化去二十載今日重聞說法音覿露全身太分
0657b27: 曉森羅萬象自平沉攀緣路絕無生死栽接情忘透
0657b28: 古今此老傷慈真故態依前饒舌老婆心
0657b29: 大地無一法可見雲庵露萬象中身頑空消殞明方
0657b30: 極肉眼遮藏覷不親苦口老師歸寂日知恩弟子慶
0657c01: 生辰罏香長伴青燈曉賽卻靈山法供真
0657c02: 老師一句撲不破徹底完全為不存何處干戈能脅
0657c03: 嚇誰家夢幻敬追奔太虛影像藏蹤跡大地山河喪
0657c04: 膽魂今日與君呈伎倆都將生死鶻崙吞
0657c05: 陳處士為予畫像求頌戲與之
0657c06: 吳儂戲入筆三昧老儼分身縑素間平昔垂鬚曾跨
0657c07: 海暮年留眼飽看山肯甘夢幻所折困不受叢林輒
0657c08: 見刪我不是渠渠是我謾餘名字落人寰
0657c09: 次韻楊君所問
0657c10: 學道全無箇入頭老師曾指路蹤由岸如欲上先停
0657c11: 棹車若不行須打牛殘萼萬枝紅錦墮暮雲一縷碧
0657c12: 煙浮為君直截根源說不落春緣會也不
0657c13: 讀十明論
0657c14: 了知無性滅無明空慧須從戒定生峰頂世間心已
0657c15: 盡蓮開幻事觀方成尚無欣慕厭除念豈有神通變
0657c16: 化情對現色身人不識南風小雨共籠晴
0657c17: 僧問烏喙義
0657c18: 知之百事不改舊欲理情緣一笑譁畫水成紋覓生
0657c19: 滅盤珠無影計黃斜人言烏喙豈堪食我見飯囊今
0657c20: 是沙舉措施為頭踞地逸群方解世吾家
0657c21: 僧請釋金剛經卒軸
0657c22: 杵形中實兩頭虛法喻初中後善俱九類眾生同寂
0657c23: 靜四重我相頓消除人天但仰懸河辯蚊蚋難藏烈
0657c24: 焰殊悟了更須防老漢紫羅帳裏撒真珠
0657c25: 題溈山立雪軒
0657c26: 溈山雪曉試憑欄露地牛兒覓轉難脫體見前誰對
0657c27: 立一塵不受眼空寒日長齒頰茶甘在客去軒窗篆
0657c28: 縷殘好在少林成想像祖師時展畫圖看
0657c29: 三月二十八日棗柏大士生辰用達本情忘知
0657c30: 心體合為韻作八偈供之時在建康獄中
0658a01: 道不藉劬勞心唯論曉達圓明常了知豈受情想雜
0658a02: 如人夢驅馳身自安床榻一句脫思惟大千挂毫髮
0658a03: 句中開活路要汝到根本如射中百步巧力觀者奮
0658a04: 箭鋒相直時何嘗落思忖相逢佇思間雪峰毬子輥
0658a05: 人間皆熱惱我自不隨情一室閑趺坐天魔魂震驚
0658a06: 百千大火聚中有片玉清大哉慈忍力妙湛合無生
0658a07: 見行常潤發種子復難忘倏爾情塵起剎那心境彰
0658a08: 譬如鏡中女非鏡非紅粧欲證牛無角當如龜六藏
0658a09: 吾聞能障道惟強覺妄知欲得常靈妙直須無失時
0658a10: 鐘聲鳴靜夜晝擊則生疑踞地真師子風顛漏泄之
0658a11: 眾生各圓滿本覺妙明心常用交神對無令見慢侵
0658a12: 霜刀惟切玉妙指但鳴琴若與雪山子經行煙翠深
0658a13: 了然心自知法法露全體遣化借燈王引手搏妙喜
0658a14: 大用吾亦然何獨居士耳萬里見神光當以頂後視
0658a15: 汝常與智俱自不與妄合其智自神解成就一切覺
0658a16: 諸佛方便門眾生五欲樂皆依真智生醞造乳中酪
0658a17: 二十九日明白庵主寂滅之日用欲得現前莫
0658a18: 存順逆為韻作八偈
0658a19: 道心固有恒至剛定無欲得飽即酣臥稱心良易足
0658a20: 清歌一瓢風笑唾千鍾祿誰能作九原我欲掖埋玉
0658a21: 然燈有法傳釋迦當即得但聞記別音乃知無所獲
0658a22: 精真妙平等明告恐疑惑永懷常不輕好心遭捶擲
0658a23: 心馳即攝來寂然住正念譬如分身集全身方出現
0658a24: 生佛識精聚滅佛遊魂變分坐寶塔中貳法君試辨
0658a25: 道非止精進此意曾密傳宴坐歷十劫佛法不現前
0658a26: 一乘論知見三獸分聖賢君看娑竭女初不學安禪
0658a27: 汝心有罅隙甘受夢幻縛我念無異相魔外分遮莫
0658a28: 初緣五欲囚乃得入禪樂自喜如弄猢旁觀膽先落
0658a29: 火風肆怒嗔萬物遭蕩焚起止甚自若不受冤債吞
0658a30: 六情具三毒安得有罪愆異哉根與境乃得此理存
0658b01: 餘生老變衰復臥癡愛病默觀顛倒因聊復自隨順
0658b02: 負暄慶生辰自誑倚年運偶然吐文章朽木生芝藺
0658b03: 業熟會冤憎遂爾遭橫逆願行報冤行遇此真知識
0658b04: 用智滅無明以事觀色力當登萬煆爐乃驗真金色
0658b05: 政和二年余謫海外館瓊州開元寺儼師院遇
0658b06: 其遊行市井宴坐靜室作務時恐緣差失念
0658b07: 作日用偈八首
0658b08: 一切境界病眼倒見但靜意根空慧自現
0658b09: 一切境界隨念而至念未生時髑髏是水
0658b10: 道人何故婬坊酒肆我自調心非干汝事
0658b11: 一日不作一日不食誰其嗣之我有遺則
0658b12: 折腳鐺子隨處安置食無精粗但欲接氣
0658b13: 心欲馳散即當攝來大火聚中青蓮花開
0658b14: 此障道法上品蓋纏是何時節乃復安眠
0658b15: 沙彌嗜乳作乳中蟲三篾高道一缽孤風
0658b16: 示禪者二首
0658b17: 剎說眾生說三世一切說廣大古井波平等紅爐雪
0658b18: 照用本來同賓主互相攝如圓伊三點不同亦不別
0658b19: 高高峰頂立深深海底行道人行立處塵世有誰爭
0658b20: 無間功不立渠儂尊貴生強酬顛倒欲火裏鐵牛耕
0658b21: 嶺外大雪故人多在南中元日作三偈奉寄瑩
0658b22: 中
0658b23: 遍界不曾藏處處光皎皎開眼失蹤由都緣太分曉
0658b24: 園林忽生春萬瓦粲一笑遙知忍凍人未悟安心了
0658b25: 昨夜一歲除今朝一歲長如人暗書空點畫自想像
0658b26: 春風依舊寒底處有來往居士亦赤窮眉毛在眼上
0658b27: 傳聞嶺外雪壓倒千年樹老兒拍手笑有眼未曾睹
0658b28: 故應潤物材一洗瘴江霧寄語牧牛人莫教頭角露
0658b29: 初入制院
0658b30: 無所住生心佛語祖師意何人賞此音空絃閑妙指
0658c01: 清歌餞餘年堅臥荅萬語了知空花間無地容生死
0658c02: 余日渡海即號甘露滅所至問者尤多時作偈
0658c03: 荅益不解乃告之曰涅槃經云甘露之性食
0658c04: 之令人不死若合異物亦能不死維摩經亦
0658c05: 曰得甘露滅覺道成又為之偈
0658c06: 萬象獨露身三世一切說解聞寂靜音方見甘露滅
0658c07: 從來幾生死何處今堆疊不受夢幻纏紅罏存片雪
0658c08: 述古德遺事作漁父詞八首
0658c09: 萬回
0658c10: 玉帶雲袍童頂露一生笑傲知何故萬里歸來方旦
0658c11: 暮休疑慮大千捏在毫端聚不解犁田分畝步卻能
0658c12: 對客鳴花鼓忽共老安相耳語還推去莫來攔我毬
0658c13: 門路
0658c14: 丹霞
0658c15: 不怕石頭行路滑歸來那愛駒兒踏言下百骸俱撥
0658c16: 撒無剩法靈然晝夜光通達古寺天寒還惡發夜將
0658c17: 木佛齊燒殺炙背橫眠真快活憨抹撻從教院主無
0658c18: 鬚髮
0658c19: 寶公
0658c20: 來往獨龍岡畔路杖頭暮索閑家具後事前觀如目
0658c21: 睹非讖語須知一念無今古長笑老蕭多病苦笑中
0658c22: 與藥皆狼虎蠟炬一枝非囑付聊戲汝熱來脫卻娘
0658c23: 生褲
0658c24: 香嚴
0658c25: 畫餅充飢人笑汝一庵歸掃南陽塢擊竹作聲方省
0658c26: 悟徐回顧本來面目無藏處卻望溈山敷坐具老師
0658c27: 頭角渾呈露珍重此恩踰父母須薦取堂堂密密聲
0658c28: 前句
0658c29: 藥山
0658c30: 野鶴精神雲格調逼人氣韻霜天曉松下殘經看未
0659a01: 了當斜照蒼煙風撼流泉遶閨閣珍奇徒照耀光無
0659a02: 滲漏方靈妙活計現成誰管紹孤峰表一聲月下聞
0659a03: 清嘯
0659a04: 亮公
0659a05: 講處天花隨玉麈波心月在那能取旁舍老師偷指
0659a06: 注回頭覷虛空特地能言語歸對學徒重自訴從前
0659a07: 見解都欺汝隔岸有山橫暮雨翻然去千巖萬壑無
0659a08: 尋處
0659a09: 靈雲
0659a10: 急雨顛風花信早枝枝葉葉春俱到何待小桃方悟
0659a11: 道休迷倒出門無限青青草根不覆藏塵亦掃見精
0659a12: 明樹唯心造試借疑情看白皁回頭討靈雲笑殺玄
0659a13: 沙老
0659a14: 船子
0659a15: 萬疊空青春杳杳一蓑煙雨吳江曉醉眼忽醒驚白
0659a16: 鳥拍手笑清波不犯魚吞釣津渡有僧求法要一橈
0659a17: 為汝除玄妙已巳去回頭知不峭猶迷照漁舟性懆都
0659a18: 翻了
0659a19: 石門文字禪卷第十七
