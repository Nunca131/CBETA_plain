0420c01: 永覺和尚廣錄卷第七
0420c02: 嗣法弟子　道霈　重編
0420c03: 拈古二十九則
0420c04: 舉。達摩既遷化。葬于熊耳山。後魏使宋雲。自西域回。
0420c05: 遇於嶺。見其持隻履翩翩獨逝。雲問。師何往。祖曰。
0420c06: 西天去。雲歸奏魏主。啟壙視之。惟空棺。止存隻履。舉
0420c07: 朝驚歎。奉詔取遺履。於少林寺供養。
0420c08: 師曰。此是達摩最後一著。諸人作麼生會。宋雲遇
0420c09: 于嶺。便當一棒打殺。也見東土有人。既已巳蹉過。
0420c10: 來奏魏主。啟視空棺。珍重一隻破履。留殃後代。
0420c11: 亦太憒憒也。
0420c12: 舉。僧於馬祖前作四畫。上一畫長。下三畫短。曰不得
0420c13: 道一長三短。離此四字。請和尚答。祖乃畫地一畫曰。
0420c14: 不得道長短。答汝了也。
0420c15: 師曰。此僧立箇問頭。也甚奇。若是今時杜撰宗
0420c16: 師。祇用瞎棒打將去。祖不然。就地畫一畫。可謂。
0420c17: 投之木瓜。報以瓊瑤。這僧小出大遇也。但祖云不
0420c18: 得道長短。答汝了也。似嚼飯餧小兒。祇為慈悲
0420c19: 之故。有此落草之談。
0420c20: 舉。亮座主參馬祖。祖問。見說座主大講得經論。是否。
0420c21: 亮曰。不敢。祖曰。將甚麼講。亮曰。將心講。祖曰。心如工
0420c22: 伎兒。意如和伎者。爭講得。亮抗聲曰。心既講不得。
0420c23: 空莫講得麼。祖曰。是空講得。亮不肯便出。將下
0420c24: 。祖召曰。座主。亮回首。祖曰。是甚麼。亮豁然大悟。便
0421a01: 禮拜。祖曰。這鈍根阿師。禮拜作麼。亮曰。某甲所講經
0421a02: 論。將謂無人及得。今日被大師一問。平生功業。一時
0421a03: 釋。禮謝而退。隱入洪州之西山。更無消息。
0421a04: 師曰。此是馬祖一粒救死靈丹。但近日禪和。不能
0421a05: 服食。見渠道空講得。便向空中下橛。見渠道
0421a06: 是甚麼。便向是甚麼處見鬼。雖有百馬祖。其奈之
0421a07: 何。你看渠吐露云。被大師一問。平生功業。一時
0421a08: 釋。可謂。皮膚脫盡。惟一真實。後隱入西山。更無消
0421a09: 息。可謂。頭正尾正。古今。如雷如霆去也。謂之
0421a10: 不為人得麼。
0421a11: 舉。洞山與泰首座。喫子次。山問。有一物。上拄天。下
0421a12: 拄地。黑如漆。常在動用中。動用中收不得。且道。過在
0421a13: 甚麼處。座曰。過在動用中。山便喝。令侍者掇退卓。
0421a14: 門庵主拈云。我當時若在。亦對云。過在動用中。待
0421a15: 渠令侍者掇退卓。便拈起子。將洞山劈面痛擲。
0421a16: 師曰。洞山此問。心倖不少。首座已巳遭活陷黜罰。何
0421a17: 疑門猶欲強作主宰。正好三十痛棒出院去。
0421a18: 所謂。打麵還他州土麥。唱歌須是帝鄉人。
0421a19: 舉。法空禪師到鹽官齊安國師處。請問經中諸義。安
0421a20: 一一答了。曰。自禪師到來。貧道總未曾作主人。法
0421a21: 空曰。請和尚便作主人。安曰。今日夜也。且歸本位安
0421a22: 置。明日來。空下去。至明日。安令沙彌屈法空。法空
0421a23: 至。安顧沙彌曰。咄。這沙彌不曉事。教屈法空禪師。祇
0421a24: 屈得守堂家人來。空無語。
0421b01: 師曰。齊安放去收來。權衡在手。主禮有餘。法空隨
0421b02: 聲喚轉。茫然無據。不會為客。老僧若做法空。待渠
0421b03: 云貧道總未作得主人。便合云。和尚可謂習氣難
0421b04: 忘。渠云。只屈得守堂家人來。便合云。莫怪沙彌。和
0421b05: 尚亦未識法空在。拂袖便出。管取齊安作主不成。
0421b06: 舉。僧參平田。田便打。僧進前把住拄杖。田曰。老僧適
0421b07: 來造次。僧打田一拄杖。田曰。作家作家。僧禮拜。田曰。
0421b08: 是闍黎造次。僧大笑。田曰。這箇師僧。今日大敗也。
0421b09: 師曰。平田伸縮安閑。自是慣戰老賊。這僧生遭活
0421b10: 陷。前倨後恭。弄巧成拙去也。雖然。今日討這僧。亦
0421b11: 不可得。
0421b12: 舉。百丈再參馬祖。祖見來。拈拂子起。百丈云。即此
0421b13: 用離此用。祖掛拂子於舊處。侍立片時。祖云。爾已巳後
0421b14: 鼓兩片皮。如何為人。丈取拂子起。祖云。即此用離
0421b15: 此用。丈掛拂子於舊處。祖震威一喝。丈後來謂黃蘗
0421b16: 云。我當時被馬祖一喝。直得三日耳聾。
0421b17: 師曰。此公案。今古拈提者多謂。百丈跟尚未全
0421b18: 穩。得馬祖一喝。方能了當。若如此。何異萬里望鄉
0421b19: 關。百丈捲席時。祖云。汝深明昨日事。便是徹骨徹
0421b20: 髓了也。所以雪竇拈云。大冶精金。應無變色。但百
0421b21: 丈既是精金。馬祖一喝。入他耳弦也不得。當馬祖
0421b22: 喝時。便合掩耳出去。云何又三日耳聾。既是三日
0421b23: 耳聾。何故云應無變色。此一則公案。乃是臨濟肇
0421b24: 始處。此處未明。又安問其他哉。須知。轉身一路。千
0421c01: 聖不傳。末後一句。古今難搆。諸人也須審細好。
0421c02: 舉。僧為山造壽塔畢。白山。山曰。將多少錢與匠人。
0421c03: 曰。一切在和尚。山曰。為將三錢與匠人。為將兩錢與
0421c04: 匠人。為將一錢與匠人。若道得。與吾親造塔來。僧無
0421c05: 語。後僧舉似大嶺庵閑和尚。嶺曰。還有人道得麼。僧
0421c06: 曰。未有人道得。嶺曰。汝歸與山道。若將三錢與匠
0421c07: 人。和尚此生決定不得塔。若將兩錢與匠人。和尚與
0421c08: 匠人。共出一隻手。若將一錢與匠人。累他匠人。眉鬚
0421c09: 墮落。僧回如教而說。山具威儀。望大嶺作禮。歎曰。將
0421c10: 謂無人。大嶺有古佛。放光射到此間。雖然如是。也是
0421c11: 臘月蓮花。大嶺後聞此語曰。我恁麼道。早是龜毛長
0421c12: 三尺。
0421c13: 師曰。山恁麼垂語。陷阱不少。幸得大嶺放光。一
0421c14: 一炤破。雖然。要與山造塔。亦大遠在。諸人且道。
0421c15: 作麼生與匠人。
0421c16: 舉。洞山解制云。秋初夏末。諸兄弟未免或東或西。直
0421c17: 須向萬里無寸草處去。祇如萬里無寸草處。作麼生
0421c18: 去。良久云。此事須如枯木上糝花。始與他合。
0421c19: 師曰。洞山恁麼說話。正是瑞鳳不棲於凡木。金龍
0421c20: 豈守於寒潭。轉功就位轉位就功即不無。看來也
0421c21: 祇似猢猻上樹。捨一取一。未為好手。且道。作麼生
0421c22: 是本分底去處。良久云。釣船載到瀟湘岸。氣噎無
0421c23: 聊問白鷗。
0421c24: 舉。炤布衲一夕指半月。問溥上座曰。那一半在甚麼
0422a01: 處去也。溥曰。莫妄想。炤曰。失一半也。眾共嘆美。
0422a02: 師曰。諸人且道。溥上座過在甚麼處。炤布衲雖得
0422a03: 便宜。也是壓良為賤。眾雖嘆美。也是酒糟漢。但
0422a04: 溥欠箇後語耳。待他云失一半也。便合云。果妄
0422a05: 想不少。管取炤布衲一場去也。
0422a06: 舉。石霜遷化。眾請堂中首座繼住持。九云。待某甲
0422a07: 問過。若會先師意。如先師奉侍。問云。先師道。休去。歇
0422a08: 去。一念萬年去。寒枯木去。古廟香爐去。一條白練
0422a09: 去。且道。明甚麼邊事。座云。明一色邊事。云。元來未
0422a10: 會先師意在。座云。你不肯我那。但裝香來。香斷處
0422a11: 脫去不得。即不會先師意。遂焚香。香未斷。便坐脫。
0422a12: 乃撫座背云。坐脫立亡即不無。先師意未夢見在。
0422a13: 師曰。首座不免逐句。故遭九點罰。然渠喚作一
0422a14: 色。便是不肯安此以為極則。如何後人便以迷于
0422a15: 一色誣之。天奇瑞註頌古。直謂是明法身斷德。則
0422a16: 認為極則。正迷在一色中了也。逐句之失。何止在
0422a17: 三千里外耶。既不許認作一色。又不許認作法身。
0422a18: 先師意。畢竟作麼生。
0422a19: 舉。僧問青林。學人徑往時如何。林云。死蛇當大路。勸
0422a20: 子莫當頭。僧云。當頭時如何。林云。喪子命根。僧云。不
0422a21: 當頭時如何。林云。亦無避處。僧云。正當恁麼時如
0422a22: 何。林云。失了也。僧云。未審向甚麼處去。林云。草深
0422a23: 無處。僧云。和尚也須隄防始得。林撫掌云。一等是
0422a24: 箇毒氣。
0422b01: 師曰。既不許當頭。亦不許迴避。暫生擬議。便隔千
0422b02: 山。教學人畢竟如何行履。舟無意浮秋水。柁
0422b03: 渾亡渡月明。
0422b04: 舉。南泉一日。因兩堂爭。泉提起云。道得即不斬。
0422b05: 眾無對。泉斬為兩段。趙州自外歸。泉舉問之。州脫
0422b06: 履安頭上而出。泉云。子在救得兒。
0422b07: 師曰。南泉舉令廓爾無前。兩堂祇得拱手而聽。趙
0422b08: 州雖能超出。怎奈也祇在刀下全身。老僧當時若
0422b09: 在。不恁麼。但云。兩堂未爭時。和尚又作麼生。管
0422b10: 取渠束手入方丈去也。
0422b11: 舉。龐居士辭藥山。山命十禪客送出門。士指空中雪
0422b12: 云。好雪片片不落別處。全禪客曰。落在甚麼處。士打
0422b13: 一掌。全曰。居士也不得草草。士曰。恁麼稱禪客。閻老
0422b14: 子未放你在。全曰。居士又作麼生。士復打曰。眼見如
0422b15: 盲。口說如啞。
0422b16: 師曰。龐公如俊鷹捉兔。不容轉眼。亦如獅子捉兔。
0422b17: 用其全力。可謂。慈悲太煞。但龐公初語亦自具負
0422b18: 門。還有簡點得出者麼。若簡點得出。許渠具參學
0422b19: 眼。
0422b20: 舉。馬祖見僧來。便畫一圓相云。入也打。不入也打。僧
0422b21: 便入。祖便打。僧曰。和尚打某甲不得。祖靠拄杖便休。
0422b22: 雪竇云。二俱不了。靠拄杖。擬議不來。劈脊便棒。
0422b23: 師曰。賓主到恰好處。正好便休。何云未了靠拄
0422b24: 杖。其僧若有語。好打出。
0422c01: 舉。漸源因寶來看。源乃捲簾入方丈坐。下簾
0422c02: 歸客位。源令侍者傳語云。遠涉不易。猶隔津在。纔語
0422c03: 了。便打一掌。者云。有堂頭和尚在。莫打某甲。云。
0422c04: 只為有和尚在。所以打你。者回舉似源。源云。猶隔津
0422c05: 在。
0422c06: 師曰。漸源藏身穩密。寶通身吐露。漸源見寶。
0422c07: 寶未見漸源。但待渠道猶隔津在時。合答云。謝
0422c08: 和尚法誨。管取漸源道箇相見了也。打侍者。
0422c09: 奚啻隔津乎。
0422c10: 舉。乾示眾云。法身有三種病。二種光。須是一一透
0422c11: 得。更有向上一竅在。雲門出云。菴內人為甚麼不知
0422c12: 菴外事。呵呵大笑。門云。猶是學人疑處。曰。子是
0422c13: 甚麼心倖。門云。也要和尚相委悉。云。直須恁麼始
0422c14: 得穩坐地。門云。喏喏。
0422c15: 師曰。乾大開陣勢。不同小可。雲門向渠頭上。
0422c16: 踏下來。然菴外事且置。菴內事又如何。道得者。鼓
0422c17: 山與渠結箇同參。
0422c18: 舉。石鞏見僧。執弓架箭以示。三平至。鞏曰看箭。平撥
0422c19: 開當之曰。此是殺人箭。活人箭又如何。鞏扣弦三
0422c20: 下。平便展拜。鞏曰。三十年舉一張弓。架兩隻箭。只射
0422c21: 得半箇聖人。遂拗折弓箭。
0422c22: 師曰。披胸當箭。宛有大人之略。然只認作殺人箭。
0422c23: 再來問活人箭。蹉過多少。鞏為作死馬醫。雖然救
0422c24: 得。也只是半箇了也。
0423a01: 舉。佛前有一女子入定。文殊乃白佛。云何此人得近
0423a02: 佛坐。而我不得。佛告文殊。汝但覺此女。令從三昧起。
0423a03: 汝自問之。文殊乃運神力。托上梵天。出定不得。佛乃
0423a04: 云。下方罔明大士。能出此定。須臾罔明至。令出定。
0423a05: 罔明彈指一下。女子便從定出。
0423a06: 師曰。天童謂。若定若動。當人變弄。是即是。也只道
0423a07: 得一半。孰知三人皆是不守本分漢。女子至今。猶
0423a08: 未出定在。
0423a09: 舉。雪與三聖遊山次。見一隊猢猻。云。只這猢猻。
0423a10: 各各佩一面古鏡。聖曰。歷劫無名。何以彰為古鏡。
0423a11: 曰。瑕生也。聖曰。一千五百人善知識。話頭也不識。
0423a12: 曰。老僧住持事繁。
0423a13: 師曰。三聖神鋒利。下視諸方。獨此處遭人鈍置。
0423a14: 譬如雪屙一堆臭屎。已巳過橋去。三聖向屎邊
0423a15: 挑剔。所以被雪道箇瑕生也。後來又無轉身之
0423a16: 術。只管進前。正好劈頭便棒。幸雪是大人氣象。
0423a17: 天覆地載。千古良規。
0423a18: 舉。僧問臨濟。如何是吹毛。濟曰。禍事禍事。僧禮拜。
0423a19: 濟便打。
0423a20: 師曰。僧恁麼問。正好劈頭便棒。如何云禍事禍
0423a21: 事。大善知識。縱奪自如。且看他轉變處也。然作
0423a22: 麼生免得這一棒。雖是佛來。也無免處。
0423a23: 舉。文殊三處過夏。迦葉欲擯文殊。纔近椎。乃見百千
0423a24: 文殊。世尊遂問。汝擯那箇文殊。迦葉無對。
0423b01: 師曰。文殊雖得便宜。怎奈醜態盡露。當時何不默
0423b02: 受擯去。管取迦葉三十年。摸索不著。
0423b03: 舉。臥輪偈曰。臥輪有伎倆。能斷百思想。對境心不起。
0423b04: 菩提日日長。六祖聞之。別曰。慧能無伎倆。不斷百思
0423b05: 相。對境心數起。菩提作麼長。
0423b06: 師曰。六祖為救臥輪。施此法藥。若執以為實。作臥
0423b07: 輪奴也不得。
0423b08: 舉。香嚴垂語云。若論此事。如人上樹。口銜樹枝。不
0423b09: 踏枝。手不攀枝。樹下有人問。如何是祖師西來意。若
0423b10: 不對。違他所問。若對。又喪身失命。正當恁麼時。作麼
0423b11: 生即得。時有虎頭招上座云。樹上即不問。未上樹時
0423b12: 請和尚道。嚴乃呵呵大笑。
0423b13: 師曰。香嚴設箇譬喻。已巳刳心瀝膽。說向人去。豈可
0423b14: 更問樹上樹下對與不對也。招上座自是老賊。別
0423b15: 設機宜。暗中合顯。父子唱和。千古繩規。
0423b16: 舉。玄沙問鏡清。古人道。不見一法。為大過患。你且道。
0423b17: 不見甚麼法。清指露柱曰。莫是這箇法麼。沙曰。浙中
0423b18: 清水白米從你喫。佛法未夢見在。
0423b19: 師曰。鏡清恁麼道。未不是。因甚玄沙點罰。但出
0423b20: 語未越常流。且有逐塊之病。若是鼓山。便道。問這
0423b21: 破草鞋作麼。他若道佛法未夢見在。便道。且喜且
0423b22: 喜。
0423b23: 舉。三聖云。我逢人即出。出即不為人。興化云。我逢人
0423b24: 即不出。出即便為人。
0423c01: 師曰。二師也甚奇怪。但未免因人出入。成固必。
0423c02: 鼓山即不然。幽洞豈拘關鎖意。縱橫不涉兩頭機。
0423c03: 舉。興化云。若立一塵。家國興盛。野老顰蹙。不立一塵。
0423c04: 家國喪亡。野老安怗。
0423c05: 師曰。諸人且道。立即是。不立即是。若道有時立。有
0423c06: 時不立。似發瘧病相似。若道雙炤雙遮。遮炤同
0423c07: 時。猶未離教家極則。畢竟作麼生。須知有向上一
0423c08: 竅在。拈拄杖。卓一卓。
0423c09: 舉。雲巖掃地次。道吾曰。太區區生。巖曰。須知有不區
0423c10: 區者。吾曰。恁麼則有第二月。巖提起掃帚曰。這箇是
0423c11: 第幾月。吾便休去。玄沙云。正是第二月。長慶云。被他
0423c12: 倒帚攔面撼。又作麼生。沙休去。雲門云。奴見婢殷勤。
0423c13: 保福云。雲巖太似泥裏推車。步步區區。
0423c14: 師曰。雲巖舉掃帚。便是一槌兩當。玄沙等眾口鑠
0423c15: 金。非是不知雲巖意。總只要渠據令而行也。雪
0423c16: 門下。不道不是。藥山門下。兼帶妙。當不其然。故
0423c17: 天童云。象骨巖前弄蛇手。兒時做處老知羞。
0423c18: 舉。僧問鏡清。新年頭。還有佛法也無。清云。有。僧曰。如
0423c19: 何是新年頭佛法。清曰。孟春猶寒。劍門菴主拈云。若
0423c20: 有人問劍門。不恁麼道。但道孟春猶寒。
0423c21: 師曰。二語既是一般。因甚有異。總之善知時節。同
0423c22: 露春光。但是新年頭佛法。俱未夢見在。
0423c23: 頌古五十首
0423c24: 舉。世尊在靈山會上。拈華示眾。是時眾皆默然。唯迦
0424a01: 葉尊者。破顏微笑。世尊曰。吾有正法眼藏。涅槃妙心。
0424a02: 實相無相。微妙法門。不立文字。教外別傳。付囑于汝。
0424a03: 毋令斷絕。
0424a04: 黃面老子婆心切頭陀一笑難藏拙
0424a05: 瑞瓣靈枝劫外春看來是甚乾屎橛
0424a06: 舉。百丈再參。
0424a07: 毒龍頭角已巳完全忽遇轟雷便躍天
0424a08: 傾湫倒嶽喧千古一句分明尚未圓
0424a09: 舉。雪在德山作飯頭。一日飯遲。德山擎下法堂。
0424a10: 見乃曰。鐘未鳴鼓未響。拓向甚麼處去。德山便
0424a11: 歸方丈。舉似巖頭。頭曰。大小德山。未會末後句在。
0424a12: 山聞。令侍者喚頭去。問。汝不肯老僧那。頭密啟其意。
0424a13: 山乃休。明日陞堂。果與尋常不同。頭至僧堂前。拊掌
0424a14: 大笑曰。且喜老漢會末後句。他後天下人不奈伊何。
0424a15: 雖然。也祇得三年活。
0424a16: 德山父子賽英雄末後一句活如龍
0424a17: 直是電光追不及人從水裏魚蹤
0424a18: 舉。僧問同安。如何是天人師。安云。頭上角不全。身上
0424a19: 毛不出。
0424a20: 毛角未生是甚麼五眼何曾識得他
0424a21: 喚馬喚牛俱不是藏身長在白雲阿
0424a22: 舉。九問首座。
0424a23: 鵓鳩樹上啼。意在麻畬裏。樵人祗認聲。錯向枝頭擬。
0424a24: 雖然。九還會先師意麼。依稀越國。彷彿楊州。
0424b01: 舉。芭蕉清禪師上堂。拈拄杖示眾曰。你有拄杖子。我
0424b02: 與你拄杖子。你無拄杖子。我奪你拄杖子。靠拄杖
0424b03: 下座。
0424b04: 師姑兩面赤鬚鬍剃去栽來作丈夫
0424b05: 何如門外幡竿子獨立參天見也無
0424b06: 舉。晏國師上堂云。鼓山門下。不許咳。時有僧。咳
0424b07: 一聲。師云作麼。僧云傷風。師云。傷風即得。瑯琊拈云。
0424b08: 雷聲浩浩。雨點全無。
0424b09: 雷聲浩浩雨全無浪說將軍智用
0424b10: 誰識孫吳機莫測時舒時卷總由渠
0424b11: 舉。山造塔。
0424b12: 浮漚滿載當珍珠豐儉用來總不如
0424b13: 嶺頭古佛雖饒舌丈二龜毛縛太
0424b14: 舉。大隨庵側有一龜。僧問。一切眾生皮褁骨。這箇眾
0424b15: 生。為甚骨褁皮。隨拈草履。覆龜背上。
0424b16: 尋聲逐影兩頭猜面目多從箇裏埋
0424b17: 西川古佛能除楔拈起菴前破草鞋
0424b18: 舉。洞山解夏上堂云。秋初夏末。兄弟或東或西。直須
0424b19: 向萬里無寸草處去。良久云。祇如萬里無寸草處。作
0424b20: 麼生去。石霜云。出門便是草。明安云。直饒不出門。亦
0424b21: 是草漫漫地。
0424b22: 情存取捨一何艱怎似從來絕往還
0424b23: 不是渠儂多氣他家曾踏上頭關
0424b24: 舉。雪巖欽禪師問高云。日間浩浩時。還作得主麼。
0424c01: 云。作得主。又問。睡夢中作得主麼。云。作得主。又
0424c02: 問。正睡著時。無夢無想。無見無聞。主在甚麼處。無
0424c03: 語。欽囑曰。從今日去。也不要汝學佛學法。也不要汝
0424c04: 窮古窮今。但只饑來吃飯。困來打眠。纔眠覺來。抖
0424c05: 擻精神。我遮一覺主人公。畢竟在甚麼處安身立命。
0424c06: 遂奮志入臨安龍鬚山。自誓曰。一生。做箇癡獃
0424c07: 漢。決要遮一著子明白。越五載。因同宿友。推枕墮地
0424c08: 作聲。廓然大悟。自謂。如泗州見大聖。遠客還故鄉。元
0424c09: 來只是舊時人。不改舊時行履處。
0424c10: 幾年止認影為真有時不見難尋
0424c11: 一朝撲落從前底始識師姑是女人
0424c12: 舉。山參大溈安和尚問。承聞和尚道。有句無句。如
0424c13: 藤倚樹。是否。溈曰。是。山曰。忽遇樹倒藤枯。句歸何處。
0424c14: 溈方泥壁。乃放下泥槃。呵呵大笑歸方丈。山曰。某甲
0424c15: 三千里。賣布單。特為此事而來。和尚何得相弄。溈
0424c16: 喚侍者。取二百錢。與這上座去。遂囑云。向後有獨眼
0424c17: 龍。為子點破在。後聞明招謙和尚出世。謙眇一目徑往禮
0424c18: 拜。招問。甚處來。山曰。閩中來。招曰。曾到大溈否。山曰。
0424c19: 到。招曰。有何言句。山舉前話。招曰。溈山可謂頭正尾
0424c20: 正。祇是不遇知音。山亦不省。復問。忽遇樹倒藤枯。句
0424c21: 歸何處。招曰。使溈山笑轉新。山于言下大悟。乃曰。
0424c22: 溈山原來笑裏有刀。遙望禮拜悔過。
0424c23: 白雲一片迷幽谷要把空尋面目
0424c24: 逢人點破便知非翻身跳出野狐窟
0425a01: 舉。昔有婆子。供養一菴主。經二十年。常令一二八女
0425a02: 子。送飯給侍。一日令女子抱定曰。正恁麼時如何。主
0425a03: 曰。枯木倚寒巖。三冬無煖氣。女子舉似婆。婆曰。我二
0425a04: 十年。祇供養得箇俗漢。遂遣出燒庵。
0425a05: 敵手相逢各有奇神謀豈許外人知
0425a06: 轉相陷害冤難了最毒心腸機上機
0425a07: 舉。女子出定。
0425a08: 三箇猢猻夜簸錢倒四顛三太可憐
0425a09: 攪亂叢林無了日笑破燈籠嘴半邊
0425a10: 舉。僧問趙州。萬法歸一。一歸何處。州云。我在青州。做
0425a11: 一領布衫。重七斤。
0425a12: 分明徹底窮光棍那得青州一布衫
0425a13: 識破渠儂無避處海潯何處不生鹹
0425a14: 舉。百丈上堂。每有一老人隨眾聽法。一日眾退。唯老
0425a15: 人不去。丈問。汝是何人。老人曰。某非人。於過去迦葉
0425a16: 佛時。曾住此山。因學人問。大修行人。還落因果也無。
0425a17: 對曰。不落因果。遂五百生墮野狐身。今請和尚代一
0425a18: 轉語。貴脫野狐身。丈曰。汝問。老人曰。大修行人。還落
0425a19: 因果也無。丈曰。不昧因果。老人于言下大悟。作禮云。
0425a20: 某已巳脫野狐身。住在山後。乞依亡僧津送。丈領眾至
0425a21: 山後巖下。以杖挑出一死野狐。乃依法火。
0425a22: 一點邪涎起禍胎葛藤窠裏浪疑猜
0425a23: 忽然一撥通身轉倒跨金毛出窟來
0425a24: 舉。僧問趙州。狗子有佛性也無。州云無。
0425b01: 趙老心腸真儱侗隨處黃金當面捧
0425b02: 直路如何反做彎甘把空鑽窟
0425b03: 舉。僧問齊雲炤曰。靈山會上。法法相傳。未審。齊雲將
0425b04: 何付囑。炤曰。不可為汝一人。荒齊雲山也。曰莫便
0425b05: 是親付囑也無。炤曰。莫令大眾笑。
0425b06: 逐臭尋聲眾似麻何曾望見法王家
0425b07: 路途絕處青天遠纔擬承當轉見差
0425b08: 舉。僧問雲幽惲禪師。如何是和尚一隻箭。惲曰。盡大
0425b09: 地人無髑髏。
0425b10: 聖箭從來無向背十方凡聖總難存
0425b11: 靈機未審從誰發猛虎閒將白額吞
0425b12: 舉。紙衣道者問曹山。一靈真性。不假胞胎時如何。山
0425b13: 云。未是妙。者云。如何是妙。山云。不借借。
0425b14: 透網金鱗猶滯水出籠銀尚迷封
0425b15: 一遇紅爐重煉石牛吸盡太空
0425b16: 舉。僧問雲巖。二十年侍百丈巾瓶。為甚心燈不續。巖
0425b17: 云。頭戴寶花冠。僧云。意旨如何。巖云。大唐天子及冥
0425b18: 王。後有僧問九虔。大唐天子及冥王。意旨如何。
0425b19: 云。憶洞上之言。
0425b20: 高坐龍樓勢獨尊野老何曾問闕門
0425b21: 鼓腹不知堯舜力荷鋤引犢過前村
0425b22: 舉。雲巖問藥山。如何是異類中行。山云。吾今日困倦。
0425b23: 且待別時來。巖云。某甲特為此事來。山云。且去。巖便
0425b24: 出。
0425c01: 撥轉當頭別有機旁行一路少人知
0425c02: 古殿雲深無屐跡春風草長過前溪
0425c03: 舉。龍牙問翠微。如何是祖師西來意。微曰。與我過禪
0425c04: 板來。牙取禪板與微。微接得便打。牙云。打即任打。要
0425c05: 且無祖師意。又問臨濟。如何是祖師西來意。濟曰。與
0425c06: 我過蒲團來。牙取蒲團與濟。濟接得便打。牙曰。打即
0425c07: 任打。要且無祖師意。牙住後僧問。和尚當年。問翠微
0425c08: 臨濟祖師意。二尊宿明也未。牙曰。明則明矣。要且無
0425c09: 祖師意。
0425c10: 蒲團禪板能行令似輸他陷虎機
0425c11: 直是逆風能把拖西來無意許誰知
0425c12: 舉。雲際師祖禪師問南泉。摩尼珠人不識。如來藏裏
0425c13: 親收得。如何是藏。泉曰。王老師與汝往來者是。祖曰。
0425c14: 不往來者。泉曰。亦是藏。祖曰。如何是珠。泉召師祖。
0425c15: 祖應喏。泉曰。去。汝不會我語。
0425c16: 水乳從來不易分能分還是讓王
0425c17: 呼應往來祇這是兩番提起自然彰
0425c18: 舉。僧問投子。凡聖相去幾何。投子下禪床立。
0425c19: 德山臨濟慣行令何如投子下床時
0425c20: 箇中本自無蹤跡安用干戈斷眾疑
0425c21: 舉。僧問九虔禪師。如何是西來意。曰。一寸龜毛
0425c22: 重九斤。
0425c23: 祖意西來未許傳言偏理喪幾能圓
0425c24: 聞石虎當門吼驚起烏龜飛上天
0426a01: 舉。雲門云。光不透脫。有兩般病。一切處不明。面前有
0426a02: 物。是一。透得一切法空。隱隱地似有箇物相似。亦是
0426a03: 光不透脫。又法身亦有兩般病。得到法身。為法執不
0426a04: 忘。己巳見猶存。坐在法身邊。是一。直饒透得。放過即不
0426a05: 可。子細簡點將來。有甚麼氣息。亦是病。
0426a06: 幾重關隘路行難說與行人莫自瞞
0426a07: 但得揭開腦上縱橫出入海天寬
0426a08: 舉。溈山問仰山。甚處來。仰云。田中來。溈曰。田中多少
0426a09: 人。仰插下鍬。叉手而立。溈云。南山大有人刈茆。仰拈
0426a10: 鍬便行。
0426a11: 溪東拍板西溪鼓隔岸相逢兩目
0426a12: 的是再來難躲避等閑逼出跳墻虎
0426a13: 舉。僧問潼泉。如何是相傳底事。潼曰。龍吐長生水。魚
0426a14: 吞無盡漚。僧云。請師挑剔。潼曰。擂鼓轉船頭。棹穿波
0426a15: 底月。
0426a16: 祖祖相傳事有無休將吞吐強分
0426a17: 竿頭絲線從君弄不犯清波意自殊
0426a18: 舉。洞山五位。
0426a19: 正中偏黑漆崑崙空裏眠
0426a20: 雖是不曾親切得眼前影象昭然
0426a21: 偏中正將軍手持無字印
0426a22: 鐵馬金戈事正勤未得歇時難自信
0426a23: 正中來夜半梅花雪開
0426a24: 一陣香風飄出谷始知未許雪深埋
0426b01: 兼中至出匣青蛇難擬議
0426b02: 陰陽反覆事何常莫道相逢憑意氣
0426b03: 兼中到事理全銷無可道
0426b04: 不是寒巖獨守空本無變易閑名埽
0426b05: 舉。龐居士云。但願空諸所有。慎勿實諸所無。
0426b06: 一條白練本天然點染從來不值錢
0426b07: 初祖九年惟面壁被人誤喚作單傳
0426b08: 舉。古德云。如牛過櫺。兩角四蹄都過了。尾巴因甚
0426b09: 過不得。
0426b10: 出籠金鳳尚棲枝一滴醍醐是禍機
0426b11: 必待渾身流白汗翻天覆地得便宜
0426b12: 舉。僧問雲居。僧家畢竟如何。雲曰。居山好。
0426b13: 為僧畢竟居山好世上浮塵不用掃
0426b14: 頭頭盡是說無生那問春花及秋草
0426b15: 舉。僧問洞山。如何是沙門行。山曰。頭長三尺。頸長二
0426b16: 寸。山令侍者。持此語問三聖。聖于侍者手上。捻一捻。
0426b17: 侍者回舉似山。山肯之。
0426b18: 十分古類難收不是人兮不是牛
0426b19: 好似葫蘆挂東壁識者難言是趙州
0426b20: 舉。僧掃地次。曹山問。佛前掃佛後掃。僧曰。前後一齊
0426b21: 掃。山曰。與山僧。過靸鞋來。
0426b22: 步步貪登最上眼中今古欲全空
0426b23: 自言身在青霄上不知已巳被白雲封
0426b24: 舉。西園和尚自燒浴。僧問。何不使沙彌童行。園撫掌
0426c01: 三下。
0426c02: 室中穩密許誰知燒燈茗見沙彌
0426c03: 門外客來休鹵主僕攸分祇此機
0426c04: 舉。僧問韶山普曰。是非不到處。還有句也無。普曰。有。
0426c05: 曰是什麼句。普曰。一片白雲不露醜。
0426c06: 萬仞孤不露頂目力既窮徒引領
0426c07: 看來無舌能言夜半令人發深省
0426c08: 舉。僧問梁山。如何是祖師西來意。山曰。莫亂道。
0426c09: 祖意如空莫浪傳纔形文彩喪真詮
0426c10: 金剛寶劍當頭截雲廓中霄桂魄圓
0426c11: 舉。蛤溪道者相看洛浦。浦問云。自梨溪相別。今得幾
0426c12: 年。溪云。和尚猶記得昔時事。浦云。見說道者總忘
0426c13: 年月。溪云。和尚住持事繁。且容子細。浦云。打即打會
0426c14: 禪漢。溪云。也不消得。浦云。道者住山事繁。
0426c15: 同氣同聲本一途共來水上捺葫蘆
0426c16: 兩輪互照非干舌千古令人作範模
0426c17: 舉。曹山辭洞山。洞曰。子向甚處去。曰不變易處去。洞
0426c18: 曰。不變易處。豈有去也。曰去亦不變易。
0426c19: 今古坦然無歲月東西一色空
0426c20: 衲僧本分自如是豈由鬼力及人功
0426c21: 舉。僧問雪。古人有言。便臥。良久起云。你適來問
0426c22: 什麼。僧重問。曰。生浪死漢。
0426c23: 葛藤截斷露全機今古全空更孰依
0426c24: 拂袖便行猶鈍置那堪重舉仍前非
0427a01: 舉。僧問玄沙備禪師。如何是和尚親傳底事。沙曰。我
0427a02: 是謝三郎。
0427a03: 門頭戶底莫須商此事親供不覆藏
0427a04: 白龍江上月如晝幾人識得謝三郎
0427a05: 舉。藥山與雲巖遊。山腰間刀響。巖問。什麼作聲。山抽
0427a06: 刀驀口一斫。
0427a07: 大人養子異尋常慈悲切處絕商量
0427a08: 輕輕動著全身喪啟口原來是禍殃
0427a09: 舉。僧問風穴。古曲無音韻。如何和得齊。穴云。木啼
0427a10: 子夜。犬吠天明。
0427a11: 石女手橫無孔笛古音吹動滿乾坤
0427a12: 此曲祇應天上有人間能得幾回聞
0427a13: 舉。僧問洛浦。如何是一大藏教。收不得者。浦云。雨滋
0427a14: 三秀草。片玉本來輝。
0427a15: 滿園桃李待緣生葉葉枝枝總是春
0427a16: 一物不從天地得春秋歷盡祇如新
0427a17: 舉。僧問芭蕉清。如何是透法身句。蕉云。一不得問。二
0427a18: 不得休。僧云。學人不會。蕉云。第三度來。與你相見。
0427a19: 要關把斷路難通誰知直下便相逢
0427a20: 等閑不坐空王殿倒騎木馬驟西風
0427a21: 舉。僧問長慶。如何得不疑去。慶展兩手。
0427a22: 學處雖多疑轉多眼前何事不訛
0427a23: 等閒傾盡心腸去雲散秋空月印波
0427a24: 舉。僧問趙州。如何是道。州曰。墻外底。曰不問這箇道。
0427b01: 州曰。問什麼道。曰大道。州曰。大道透長安。
0427b02: 日用門頭有也無忽然指著莫分
0427b03: 明明大道如天怎奈行人別一途
0427b04: 舉。僧問禾山。即心即佛即不問。如何是非心非佛。山
0427b05: 曰。解打鼓。
0427b06: 一聲鼓震絕來機多智禪和喪所依
0427b07: 深谷夜寒雲寂寂金烏突出照巖扉
0427b08: 舉。未生前本來面目。
0427b09: 底事分明不覆藏未生之日更郎當
0427b10: 百千問答俱成隔何如擊竹絕商量
0427b11: 
0427b12: 永覺和尚廣錄卷第七
