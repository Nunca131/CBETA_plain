0473b03: 
0473b04: 宗鑑法林卷三十二
0473b05: 
0473b06: 集雲堂　編
0473b07: 大鑒下十三世
0473b08: 隆興府黃龍晦堂祖心禪師黃龍南嗣因黃山谷乞指
0473b09: 徑截處。師曰。祇如仲尼道二三子以我為隱乎。吾
0473b10: 無隱乎爾。如何理論。公擬對。師曰不是不是。一日
0473b11: 山行次。時巖桂盛放。師曰聞木樨花香麼。曰聞。師
0473b12: 曰吾無隱乎爾。公釋然。即拜之曰和尚得恁麼老
0473b13: 婆心。師曰祇要公到家耳。
0473b14: 渠儂家住白雲鄉。南北東西路渺茫。幾度欲歸歸未
0473b15: 得。忽聞巖桂送幽香。石溪月
0473b16: 學海波瀾卷未乾。幾煩仙履上林巒。天香吹落秋風
0473b17: 老。不覺相到廣寒。石林鞏
0473b18: 水邊林下舊生涯。夢裏還家未是家。昨夜月明歸興
0473b19: 動。西風一陣木樨花。雪機綱
0473b20: 木樨花香吾無隱。一堆火後幾曾藏。夜深不用挑燈
0473b21: 火。儘有前明月光。竺菴成
0473b22: 晦堂與夏倚公立談肇論。至會萬物為自己已者及
0473b23: 情與無情共一體處。時有狗子臥香桌下。師拈壓
0473b24: 尺擊狗。又擊香桌曰。狗有情即去。香桌無情自住。
0473c01: 情與無情如何得成一體。公立不能對。師曰。纔涉
0473c02: 思惟便成賸法。何嘗會萬物為自己已。
0473c03: 瑞巖慍云。黃龍老漢傷慈不少。公立如入寶山空手
0473c04: 而回。諸人要會萬法為自己已情與無情共一體麼。搥
0473c05: 殺有情狗子。碎無情香桌。盡情收拾將來。與他一
0473c06: 團束縛。拋向東洋大海。自然灑灑落落。雖然。更須知
0473c07: 有頂門一竅始得。拈拄杖擊香桌云。阿喇喇阿喇喇。
0473c08: 登山膝酸。喫水舌頭滑。十字街頭石敢當。對月臨
0473c09: 風吹尺八。　平陽忞云。抽釘拔楔即不無。瑞巖怎奈
0473c10: 傷鋒犯手。何如有情狗子仍教他守夜。無情香桌且
0473c11: 留來使用。諸人要會萬法為自己已情與無情共一體
0473c12: 麼。且聽拄杖子為你著力。擊香桌一下。
0473c13: 晦堂室中豎拳示眾曰。喚作拳頭則觸。不喚作拳
0473c14: 頭則背。未審喚作什麼。
0473c15: 赤體更無藏隱處。黃龍未語先分付。若將見解上門
0473c16: 來。他家自有通霄路。道場林
0473c17: 背觸人難會。憑君仔細看。片雲纔出洞。遮面前山。
0473c18: 雪巢一
0473c19: 晦堂一日齋時聞版聲。乃喚打版行者打五棒。須
0473c20: 臾鐘鳴。又喚打鐘行者打十棒。呵呵大笑。眾纔
0473c21: 坐定。師乃入堂白槌曰。大眾齋畢。便歸方丈。
0473c22: 永寧鼎云。行者喫棒自是話行天下。要問黃龍老漢。
0473c23: 還得飯喫也未。
0473c24: 隆興府寶峰雲菴真淨克文禪師黃龍南嗣參黃龍不
0474a01: 契。見香城順城問甚處來。師曰黃龍來。曰黃龍近
0474a02: 日有何言句。師曰。黃龍近日州府委請。黃檗長老
0474a03: 龍垂語曰。鐘樓上念讚。下種菜。有人下得語
0474a04: 契。便請住持。勝首座曰猛虎當路坐。龍遂令去住。
0474a05: 城曰。勝首座祇下得一轉語便住。黃檗佛法未夢
0474a06: 見在。師大悟。方知黃龍用處。
0474a07: 十字街頭石敢當。離家日久忘鄉。鱸魚畢竟江南
0474a08: 美。蒪葉浮波橘正黃。三宜盂
0474a09: 寶峰因黃龍南曰適令侍者卷簾。問渠卷起時如
0474a10: 何。渠曰照見天下。放下簾時如何。渠曰水洩不通。
0474a11: 不卷不放時如何。渠無語。汝作麼生。師曰和尚替
0474a12: 侍者下涅槃堂始得。龍喝曰關西人果無頭腦。乃
0474a13: 顧視旁僧。師指之曰祇者師僧也未夢見。龍大
0474a14: 笑。
0474a15: 白巖符云。黃龍道渠無語汝作麼生。若是今時學者。
0474a16: 十個五雙便向他不卷不放時著倒。是他寶峰不
0474a17: 恁麼。寶峰道和尚替侍者下涅槃堂始得。若是如今
0474a18: 師家。不是蠻罵便是瞎棒。是他黃龍不恁麼。且道
0474a19: 他父子節文在甚麼處。覿面當機雷電疾。還他家富
0474a20: 產兒嬌。雖然。總不禁旁僧冷笑。
0474a21: 寶峰示眾。今朝九月一。夜來霜氣寒。當知門外路。
0474a22: 一一透長安。喝一喝。
0474a23: 瑞巖慍云。老真淨向淨潔地上撒屎撒溺。當時一眾
0474a24: 甚處去也。山僧敢將狗尾要續其貂。今朝九月一。山
0474b01: 風吹面寒。知音千里外。白鴈報平安。是則是。未見作
0474b02: 家不見道。纔有是非紛然失心。
0474b03: 寶峰自香城歸見黃龍。龍問甚處來。師曰特來禮
0474b04: 拜和尚。曰恰值老僧不在。師曰向甚處去。曰天台
0474b05: 普請南嶽遊山。師曰恁麼則學人得自在去也。曰
0474b06: 下甚處得來。師曰廬山七百五十文唱得。曰
0474b07: 何嘗得自在。師指曰何不自在。龍頷之。
0474b08: 資福廣云。黃龍攻其所不守。寶峰守其所不攻。衝車
0474b09: 臨埤火箭飄空。敵手相逢勝負難決。餘艎驀喚隨聲
0474b10: 應。奪得荊蠻一箇船。且道賓家分上主家分上。
0474b11: 寶峰上堂。衲僧門下無非過量境界自在禪定。喝
0474b12: 一喝曰。豈不是過量境界。又謦欬一聲。豈不是自
0474b13: 在禪定。呵呵呵。將此深心奉塵剎。是則名為報佛
0474b14: 恩。
0474b15: 雲居莊云。徑山則不然。拈拄杖云。得之於心事事無
0474b16: 礙。應之於手法法圓成。靠拄杖云。它家自有通霄路。
0474b17: 不向如來行處行。
0474b18: 寶峰因諸山聚會。佛印元禪師後至。問曰雲居何
0474b19: 來遲。印曰為著艸從歸宗肚裏過所以遲。師曰
0474b20: 被歸宗吞了也。印曰爭奈吐不出。師曰吐不
0474b21: 出即屙出。
0474b22: 永寧鼎云。我若作寶峰。待云從歸宗肚裏過。遂搊住
0474b23: 云且道蓋膽毛有幾莖。直饒佛印盡其伎倆也作手
0474b24: 不及。
0474c01: 寶峰華嚴六頌。事事無礙頌曰。事事無礙如意自
0474c02: 在。手把豬頭口誦淨戒。趁出淫房未還酒債。十字
0474c03: 街頭解開布袋。
0474c04: 一指海云。者裏即不然。事事無礙如意自在。食不論
0474c05: 頓睡懶解帶。見惡不瞋見好亦愛。一生從來不會
0474c06: 怪。且道山僧底是寶峰底是。
0474c07: 寶峰示眾。頭陀石被莓苔裹。擲筆峰遭蘿薛纏。羅
0474c08: 漢院裏一年度三箇行者。歸宗寺裏參退喫茶。
0474c09: 天童華因僧問此理如何。童云他是關西子愛說川
0474c10: 僧話。
0474c11: 寶峰上堂。洞山門下要行便行要坐便坐。盂裏
0474c12: 屙矢淨缾中吐唾。執法修行如驢曳磨。
0474c13: 鏡堂清云。聞說關西子沒頭腦。原來祇在者裏無端。
0474c14: 將世尊三大阿僧祇劫所立禁戒一一滅裂殆盡。乃
0474c15: 喝一喝。當時若有人下得者一喝。不惟表參學眼正。
0474c16: 且使洞山向去做個本色宗師。不敢向淨白地上胡
0474c17: 屙亂唾。驀拈拄杖。莫有為洞山抱不平者麼。靠拄杖。
0474c18: 比擬張麔兔亦不遇。
0474c19: 隆興泐潭洪英禪師黃龍南嗣僧參拜起便垂下袈裟
0474c20: 角曰脫衣卸甲時如何。師曰。喜得狼息。弓弰壁
0474c21: 上懸。僧攬上袈裟曰重整衣甲時如何。師曰。不
0474c22: 到烏江畔。知君不肯休。僧便喝。師曰驚殺我。僧拍
0474c23: 一拍。師曰也是死中得活。僧禮拜。師曰。將謂是收
0474c24: 燕破趙之才。元來是販私鹽漢。
0475a01: 瀛山誾云。將軍節制屈殺偏裨。當時者僧何不道賊
0475a02: 賊便出。　如菴彰云。者僧衝鋒抗敵。不覺腦後著戈。
0475a03: 泐潭雖能布長蛇大陣。怎奈無生擒活捉之機。顧左
0475a04: 右云。者裏還有不顧危亡單刀直入者麼。如無。看山
0475a05: 僧向餓虎口中奪食去也。拈拄杖一齊趁出。
0475a06: 破趙收燕主閫才。輸機奪轉勝籌來。通身是膽衝鋒
0475a07: 便。戰出重圍又被圍。雪關誾
0475a08: 吉安龍慶慶閒禪師黃龍南嗣因問訊次。龍曰。據汝知
0475a09: 見。祇得上梢不得下梢。師曰某甲上梢亦得下梢
0475a10: 亦得。龍曰如何是上梢。師曰風過樹頭搖。龍曰如
0475a11: 何是下梢。師曰刀斫斧鑿。龍曰老僧即不然。師曰
0475a12: 如何是上梢。龍曰頭鬅鬙耳卓朔。師曰如何是下
0475a13: 梢。龍曰緊捎艸。師曰謝師答話。龍便喝。
0475a14: 時人祇見蘆花白。不見蓼花開又紅。若問樹頭的的
0475a15: 意。西風昨夜到梧桐。鐵機信
0475a16: 龍慶因黃龍問得座披衣向後如何施設。師曰遇
0475a17: 方即方遇圓即圓。龍曰你與麼說話猶帶脣齒在。
0475a18: 師曰。某甲祇如是。和尚又作麼生。龍曰近前來與
0475a19: 汝仔細說。師撫掌曰三十年用底今日捉敗。龍呵
0475a20: 呵大笑曰一等是箇精靈。
0475a21: 三昧真云。龍慶只知捉敗黃龍。不知被黃龍捉敗。三
0475a22: 昧恁麼也帶脣齒。此便是三十年底施設。也請勘之。
0475a23: 福州玄沙合文明慧禪師黃龍南嗣僧問如何是道。師
0475a24: 曰私通車馬。僧進一步。師曰官不容鍼。
0475b01: 酬機也祇看來機。善打圍兮脫得圍。擬騁驊騮千里
0475b02: 步。金鞭被我掣將歸。六雪誾
0475b03: 黃檗積翠永菴主黃龍南嗣問僧審奇。汝久不見何所
0475b04: 為。曰近見偉藏主有箇安樂處。師曰試舉似看。奇
0475b05: 乃敘所得。師曰汝是偉未是。奇莫測。歸以告偉。偉
0475b06: 曰汝非永不非。奇愈疑。走積翠質之南公。公大笑
0475b07: 之。師聞作偈曰。明暗相參殺活機。大人境界普賢
0475b08: 知。同條生不同條死。笑倒菴中老古錐。
0475b09: 陽山頂云。三個老漢綿裏有鍼泥中有刺剌。明賞暗罰
0475b10: 則不無。若是衲僧巴鼻。天地懸隔。何故。不合說是說
0475b11: 非。
0475b12: 福州長慶惠暹文慧禪師浮山遠下淨因臻嗣僧問。離上座
0475b13: 之寶剎。登延慶之道場。如何是不動尊。師曰孤舟
0475b14: 載月明。曰忽遇櫓棹俱停又作麼生。師曰漁人偏
0475b15: 愛宿蘆花。
0475b16: 瀛山誾別云。或有問山僧如何是不動尊。祇向道燒
0475b17: 香禮拜著。
0475b18: 大鑑下十四世
0475b19: 蘄州東山法演禪師白雲端嗣參白雲遂。舉僧問南泉
0475b20: 摩尼珠話請問。雲叱之。師領悟。獻投機偈曰。山前
0475b21: 一片閒田地。叉手丁寧問祖翁。幾度賣來還自買。
0475b22: 為憐松竹引清風。雲印可之。
0475b23: 妙喜杲云。山前一片閒田地。元來記得在。叉手丁寧
0475b24: 問祖翁。祇為契券不分明。幾度賣來還自買。難為牙
0475c01: 保人。為憐松竹引清風。喝一喝云。乞兒見小利。　文
0475c02: 峰玉徵云。賣來還自買即不問。諸人且道。畢竟喚什
0475c03: 麼作一片閒田地。直饒你道得分明。我更要問你討
0475c04: 契券在。
0475c05: 山前田地賣還買。松竹清風痛自憐。堪笑夢中誇富
0475c06: 貴。覺來那值半文錢。遯菴演
0475c07: 忍死丁寧見白雲。一杯鴆酒十分斟。若教不飲空歸
0475c08: 去。田地無由被陸沉。竹屋簡
0475c09: 人情得富便稱強。松竹清風不掩藏。何似羲皇北
0475c10: 下。解衣高臥納餘。理安問
0475c11: 愛他風雪耐他寒。獨自凄凄把釣竿。夜靜雲開孤月
0475c12: 露。不堪看處也堪看。清風下載。月色將闌。拋綸假寐
0475c13: 倚闌干。天水廣
0475c14: 東山曰。老僧遊方十餘年。參數十員善知識。將謂
0475c15: 了當。及到浮山圓鑑會下。更開口不得。後又到白
0475c16: 雲。因破一箇鐵酸餡。真是百味具足。且道餡子
0475c17: 一句作麼生道。花發雞冠媚早秋。何人能染紫絲
0475c18: 頭。有時風動頻相倚。似向階前不休。
0475c19: 靈隱嶽云。東山恁麼說話猶欠悟在。
0475c20: 白雲鐵酸餡。衲僧難下口。忽然得破。大作獅子吼。
0475c21: 月菴果
0475c22: 東山出隊歸示眾。出隊半箇月。眼不見鼻孔。失
0475c23: 祖師禪。拾得箇骨董。且道向甚處著。一分奉釋迦
0475c24: 牟尼佛。一分奉多寶佛塔。
0476a01: 峰頂云。山僧出隊五個月。眼睛鼻孔無差別。有人
0476a02: 問我祖師禪。劈頭拄杖要見血。祇如遇釋迦牟尼佛
0476a03: 多寶佛塔又作麼生。乃和南云。恭惟合山頭首。久別
0476a04: 眾慈。萬福萬福　徑山杲云。徑山出隊八十餘日。鼻
0476a05: 孔常與眼睛相見。亦無祖師禪可失。亦不曾拾得骨
0476a06: 董。則無以奉釋迦牟尼佛。亦無以奉多寶佛塔。畢竟
0476a07: 得箇甚麼。夜靜水寒魚不食。滿船空載月明歸。
0476a08: 東山因僧問如何是佛。師曰口是禍門。
0476a09: 的的當陽句。明明箭後路。著靴人喫肉。赤人趁兔。
0476a10: 徑山杲
0476a11: 口是禍門。電掣雷奔。娑竭出海。震動乾坤。鼓山珪
0476a12: 東山因僧問。一大藏教是箇切。未審切阿那箇
0476a13: 字。師曰囉孃。曰。學人祇問一字。為什麼答許
0476a14: 多。師曰七字八字。
0476a15: 昭覺勤云。迅雷不及掩耳。　仰山欽舉畢卓拄杖云。
0476a16: 十卜千千。　甄峰承云。利似倚天長劍。鈍如無孔鐵
0476a17: 錘。　天目律云。者僧問個切。東山乃恁麼答。且道
0476a18: 是什麼義。紅塵堆中。花街柳巷。僻谷窮山。白雲澹蕩。
0476a19: 脣上必并班豹剝。舌頭當的帝都丁。自古上賢猶不
0476a20: 識。造次凡流豈可明。石菴玿
0476a21: 一大藏教是切。東山切得囉孃。胸中憤氣盤不
0476a22: 得。忽作虹霓萬丈長。即菴覺
0476a23: 誰家閣露嬌娘。滿額梅花別。著眼且須親看
0476a24: 破。莫聞聲外喚檀郎。夾山豫
0476b01: 子晉廟前山月明。人聞往往夜吹笙。鸞吟鳳唱聽無
0476b02: 拍。多少霓裳散序聲。鐵容元
0476b03: 東山示眾。四五百擔麥。二三千擔稻。好箇休糧方。
0476b04: 耆婆不得妙。
0476b05: 靈隱嶽云。東山老人好語。祇是探頭太過。香山有個
0476b06: 方便。也要諸人共知。透得金剛圈。細嚼鐵酸餡。一飽
0476b07: 忘百饑。始信不相賺。　伏龍長云。管取有錢常住。不
0476b08: 無演祖。若是將無作有拔貧助富。還他無明老漢始
0476b09: 得。米不蓄一粒。菜不栽一莖。任渠往來者。喫得飽膨
0476b10: 脝。
0476b11: 東山因僧問如何是佛。師曰肥從口入。
0476b12: 老去眉鬚似雪霜。元來習氣尚難忘。少年無限傷心
0476b13: 事。一度思量一斷。佛鑑懃
0476b14: 牙根爛嚼真彌勒。腹裏橫吞老釋迦。大地空皆得
0476b15: 飽。者回不到負檀家。心聞賁
0476b16: 東山示眾。釋迦彌勒猶是它奴。且道它是阿誰。便
0476b17: 下座。
0476b18: 開聖覺因東山舉問。答云胡張三黑李四。山然之。時
0476b19: 圓悟為首座。乃云。好則好。恐未實。次日入室。山仍舉
0476b20: 前話。覺云昨日向和尚道了也。山云道什麼。云胡張
0476b21: 三黑李四。山云不是不是。云和尚為甚昨日道是。山
0476b22: 云昨日是今日不是。覺大悟。　萬峰蔚云。你還識他
0476b23: 麼。不離者個即者個。我是阿誰誰是我。不審不審。蹉
0476b24: 過蹉過。　平陽忞云。大小東山將常住果子私自受
0476c01: 用。天童則不然。釋迦彌勒猶是他奴。且道他是阿誰。
0476c02: 高聲召云。大眾。今晚小盡二十九。普請大眾喫茶去。
0476c03: 拈拄杖驟步下應供堂。　鐵佛原云。諸人要知東山
0476c04: 端的麼。問取古廟裏中央第一尊泥塑土地位下黑
0476c05: 將軍。　隱明綸云。大小祖師原來膽小道不得。何不
0476c06: 問我。炭墼子。復云。炭墼子。莫潑水。擬頭。千萬里。
0476c07: 老年經節臘。樂事甚悠悠。不及兒童日。都來不解愁。
0476c08: 南堂靜
0476c09: 釋迦彌勒是他奴。古今禪流知也無。好酒不須懸望
0476c10: 子。酢酸何必挂葫蘆。野牛平
0476c11: 孤峰高臥且忘身。那管親王與重臣。自有一雙青白
0476c12: 眼。未曾輕等閒人。翠霞寧
0476c13: 寂寂簾垂無影象。六街月鎖不逢人。怪來九五尊嚴
0476c14: 甚。祇為從來不對賓。眉浪滄
0476c15: 東山因僧問如何是臨濟下事。師曰忤逆聞雷。
0476c16: 從前忤逆怕聞雷。不似大蟲看水磨。孤峰頂上要同
0476c17: 行。十字街頭還共坐。鼓山珪
0476c18: 者僧苦下打斧拳。霹聲中宇宙昏。驚起無明金翅
0476c19: 鳥。劈開滄海取龍吞。東山空
0476c20: 東山示眾。我有一物。不屬凡不屬聖。不屬邪不屬
0476c21: 正。萬事臨時。自然號令。
0476c22: 瑞巖慍云。大小五祖何異宋人以死鼠為璞。山僧則
0476c23: 不然。世有一物。在凡屬凡在聖屬聖。在邪屬邪在正
0476c24: 屬正。萬事紛紛。何須號令。拈拄杖卓一下。　拙菴朴
0477a01: 云。清溜溜。白滴滴。描不成。不出。著則眼睛瞎。撞
0477a02: 著則腦門裂。且道與演和尚道底是同是別。
0477a03: 東山問僧曰。倩女離魂。那箇是真底。
0477a04: 二女合為一媳婦。機輪截斷難回互。從來往返絕
0477a05: 由。行人莫問來時路。普融藏主
0477a06: 祇是舊時行履處。等閒舉著便。夜來一陣狂風
0477a07: 起。吹落桃花知幾多。慈受深
0477a08: 縱使百千劫。所作業不忘。因緣會遇時。果報還自受。
0477a09: 或菴體
0477a10: 良宵愛月上危樓。幾處笙歌幾處愁。歌管未闌愁未
0477a11: 歇。忽然天曉一時休。且菴仁
0477a12: 憶昔春風上苑行。爛窺紅紫厭平生。如今再到曾行
0477a13: 處。寂寂無人艸自青。萬菴柔
0477a14: 南枝向暖北枝寒。何事春風作兩般。憑仗高樓莫吹
0477a15: 笛。大家留取倚闌看。雪菴瑾
0477a16: 數聲羌笛最關情。去路遙遙恨不勝。彷彿暮雲歸未
0477a17: 合。遠山無限碧崚嶒。惟菴然
0477a18: 慣書劍走江湖。白手成家事豈孤。曾憶當年作客
0477a19: 處。也聽人前唱鷓鴣。濟水洸
0477a20: 初三初四月朧。不似金鉤不似弓。誰把玉環敲兩
0477a21: 段。半沉滄海半懸空。大咸咸
0477a22: 無端鑿壁暗偷光。春氣紛紛意渺茫。蝴蝶空餘魂夢
0477a23: 冷。枝頭狼藉不成香。慧昱
0477a24: 翩翻黃鳥叫關關。洞口雲深艸木寒。一陣和風吹曉
0477b01: 嶂。滿庭花露泣闌干。蟠溪廣
0477b02: 斗柄初回日漸長。羅浮春色十分香。一枝橫亞清波
0477b03: 上。引得遊蜂上下忙。慧鑑融
0477b04: 與郎分袂侍郎行。一對鴛鴦不成。枕上夢回春漏
0477b05: 寂。透簾斜月照孤衾。侶巖荷
0477b06: 東山示眾。前回底今日使不著。今日底後回使不
0477b07: 著。使不著。重遭撲。自古至於今。誰錯誰不錯。忽有
0477b08: 箇漢出來道。白雲不是今日錯。自曰錯。
0477b09: 保寧茂云。扶豎臨濟正宗。揭示楊岐奧旨。還他東山
0477b10: 始得。雖然。也是泥裏洗土塊。山僧即不然。去年底今
0477b11: 年用得著。今日底後日用得著。用得著。重拈。一步
0477b12: 闊一步。一著高一著。或有個漢出來道。長老與麼說
0477b13: 話也是無孔鐵錘。祇向他道。若是無孔鐵錘。正用得
0477b14: 著。
0477b15: 東山垂語。路逢達道人。不將語默對。且將什麼對。
0477b16: 來說是非者。便是是非人。誠哉是言也。弄物不知名。
0477b17: 月林觀
0477b18: 路逢達道人。不將語默對。攔劈面拳。直下會便會。
0477b19: 無門開
0477b20: 東山示眾。譬如水牯牛過櫺。頭角四都過了。
0477b21: 因甚尾巴過不得。
0477b22: 天童華云。者樣說話多年在肚皮裏。信知天下無人
0477b23: 理會。所以密之三寸。今日拈出。敢問諸仁者。既是大
0477b24: 底俱過了。為甚尾巴過不得。　獅林則云。者個是東
0477c01: 山演祖不了事處。老漢參方三十年。也有兩件不了
0477c02: 底事。是那兩件事。饑來要喫飯。困來要打眠。　虎丘
0477c03: 森云。今為諸人說個譬喻。如蟭螟蟲能向火上作
0477c04: 窠。因甚閻浮大地無他棲泊處。良久云。一曲兩曲無
0477c05: 人會。雨過夜塘秋水深。　天花悅云。諸人還會也無。
0477c06: 若也會得。未免白日見鬼。若也不會。亦未免白日見
0477c07: 鬼。　大梅幟云。過得過不得則且置。畢竟喚什麼作
0477c08: 牛尾巴。良久云。遍界不藏全體露。絲毫有見事還差。
0477c09: 喝一喝。
0477c10: 龜本真靈物。都緣不自知。一朝親脫。直透九天飛。
0477c11: 如菴用
0477c12: 浪靜風恬意轉殊。滿天星斗月輪孤。時人休戀一湖
0477c13: 水。來上扁舟泛五湖。鐵關樞
0477c14: 功齊功化何曾了。已巳到家鄉未徹頭。直須翻轉乾坤
0477c15: 也。楊子江心水倒流。瑞白雪
0477c16: 髑髏謾說遇知音。天上人間亦浪尋。敲到第三雙眼
0477c17: 直。誰知枯木有龍吟。豁堂嵒
0477c18: 玉人夢暖不知春。轉棹蘆洲雪月傾。耕破扶桑雲萬
0477c19: 里。等閒換步喪通身。通身喪。絕伎倆。尾巴不在櫺
0477c20: 上。南山雲起北山雨。平地滔天翻白浪。寧遠地
0477c21: 神龍脫骨躍天飛。尚憶寒潭春水湄。霹一聲魂膽
0477c22: 落。九霄從此去無依。隱含敷
0477c23: 塊雨條風三月天。暖風何處不陶然。途中多少尋芳
0477c24: 客。誤聽黃鸝作杜。敏學聖
0478a01: 賊賊。何故。櫺過不得。曾遭毒手墮深坑。尾巴尖上
0478a02: 酬恩德。報君知。重擊節。子不在新羅國。卓靈常
0478a03: 風敲月戶扆同冷。雨打茅堂暑亦寒。高臥懶尋人事
0478a04: 俗。詩腸僅比酒腸寬。自聞宣
0478a05: 陳年心事總消磨。老去光陰白髮多。高閣淩煙名不
0478a06: 挂。風前慵聽太平歌。瑩章玠
0478a07: 風雨無端妒落梅。紙竹榻亂聲來。一場好夢都驚
0478a08: 散。蓬戶無人門自開。綠雨蕉
0478a09: 東山因僧問。牛頭未見四祖時如何。師曰頭上戴
0478a10: 纍垂。曰見後如何。師曰青布遮前。曰未見時因甚
0478a11: 百鳥銜花獻。師曰富與貴是人之所欲。曰見後為
0478a12: 什麼不銜花。師曰貧與賤是人之所惡。
0478a13: 徑山杲云。師翁雖則善赴來機。怎奈語驚時聽。徑山
0478a14: 今日有兩語要與師翁相見。牛頭未見四祖因甚百
0478a15: 鳥銜花獻。茅屋上安鴟吻。見後因甚不銜花獻。佛殿
0478a16: 裏掘東司。　靈巖儲云。徑山固是別展旗槍。未免分
0478a17: 作兩處。國清亦有一語要與徑山相見。牛頭未見四
0478a18: 祖因甚百鳥銜花獻。不快漆桶。見後因甚不銜花獻。
0478a19: 不快漆桶。且道東山底是徑山底是國清底是。一僧
0478a20: 纔出。清云。不快漆桶。
0478a21: 玉花金草滿籬東。翠竹蒼松趣更濃。杜宇一聲清夢
0478a22: 斷。月明寂寂萬山空。大善
0478a23: 
0478a24: 宗鑑法林卷三十二
