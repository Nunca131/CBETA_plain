0748c01: 
0748c02: 
0748c03: 
0748c04: 大方廣佛華嚴經疏卷第二十入第十三經第四紙
0748c05: 清涼山沙門　澄觀　述
0748c06: 晉水沙門　淨源　錄疏注經
0748c07: △文殊言說答四。初歎眾希奇。
0748c08: 爾時文殊師利菩薩至此諸菩薩甚為希有。
0748c09: 前眾疑問。佛令文殊答者。以文殊示居此土。生有
0748c10: 十徵。來自他方。體含萬德。降魔制外。通辯難思。化
0748c11: 滿塵方。用周三際。道成先劫。已巳稱龍種尊王。現證
0748c12: 菩提。復曰摩尼寶積。實為三世佛母。豈獨釋迦之
0748c13: 師。影響而來。一切咸見。故其說也。何不待請。敬同
0748c14: 佛故。何不待告。承佛神力。佛意許故。眾既念請。佛
0748c15: 方現相。非夫尊極大士。安得理契潛通。故上以光
0748c16: 示普賢。此乃冥加妙德。若爾。普賢云何定後更請。
0748c17: 表說所信甚深細故。何不入定。以果從因。同於信
0748c18: 會故。餘如上說。何故無加。以無定故。又承佛神力。
0748c19: 是冥加故。歎眾希有者。略有五義。感應懸隔。難一
0748c20: 遇故。德行內充。總稱歎故。以名表法。甚希有故。創
0748c21: 起信行。未曾有故。此一眾會。即是等空法界會故。
0748c22: △二牒問總歎。
0748c23: 諸佛子佛國土不可思議至三菩提皆不可思議。
0748c24: 脫於剎體。佛出現者。即前威德也。阿云無也。耨多
0749a01: 羅上也。三者正也。藐者等也。又三也。菩提覺也。
0749a02: 謂道不可加。曰無上也。無邪委知。為正也。△三
0749a03: 徵歎總釋。
0749a04: 何以故。
0749a05: 徵上難思言也。下釋云。
0749a06: 諸佛子十方世界一切諸佛知諸眾生樂欲不同。
0749a07: 能感之機。差別無邊。如來普應。周于法界。廣難思
0749a08: 也。結文具顯。
0749a09: 隨其所應說法調伏。
0749a10: 又隨宜說法。意趣難思。
0749a11: 如是乃至等法界空界。
0749a12: 又等法界者。舉一說法。等餘多門。門不可盡。量等
0749a13: 法界。法門難思。△四廣顯難思二。初總顯多端。
0749a14: 諸佛子如來於此娑婆世界諸四天下。
0749a15: 先舉娑婆為首。略顯十種。差別多端。準下結通。實
0749a16: 通法界。十句之中。不出三業。
0749a17: 種種身。
0749a18: 一身為總相。現十法界不同。故云種種。
0749a19: 種種名。
0749a20: 二名以召實。次下廣辨。
0749a21: 種種色相。
0749a22: 三金銀等色不同。三十二相等異。
0749a23: 種種脩短。
0749a24: 四形有長短。三尺丈六乃至無邊。
0749b01: 種種壽量。
0749b02: 五壽命限量。或無量劫。或不滿百年。下至朝現暮
0749b03: 寂。
0749b04: 種種處所。
0749b05: 六處謂化處。染淨等殊。
0749b06: 種種諸根。
0749b07: 七根謂眼等。隨感現異。
0749b08: 種種生處。
0749b09: 八生處有剎利等別。
0749b10: 種種語業。
0749b11: 九依語之用。隨方言音。施設非一。
0749b12: 種種觀察。
0749b13: 十周旋顧。以應機。又觀存亡。安危可否。智照
0749b14: 諸境。示有多端。
0749b15: 令諸眾生各別知見。
0749b17: △二隨門別顯。文分為三。初終此品。辨身名差別。
0749b18: 答上佛住之問。近廣種種身等八句。以色相等。皆
0749b19: 屬身故。二四諦品。辨言教周。答佛所說法問。近
0749b20: 廣種種語業。三光明覺品。明光輪窮照。答上威德
0749b21: 法性菩提三問。近廣種種觀察。其五句依報。但有
0749b22: 現相答。廣在前會故。今初廣上名者。然聖人無名。
0749b23: 為物立稱。若就德以立。德無邊涯。若隨機立名。等
0749b24: 眾生界。雖復多種。皆為隨宜。生善滅惡。見理而立。
0749c01: 海印頓現。不應生著也。文四。一娑婆之內自有百
0749c02: 億三。初此四洲。文皆三節。
0749c03: 諸佛子如來於此四天下中。
0749c04: 標處舉四洲者。昔云意取閻浮。言總意別。餘三天
0749c05: 下佛不出故。然雖不出。除北俱盧。餘容有住。下並
0749c06: 準之。次列名。
0749c07: 或名一切義成。
0749c08: 即悉達也。無事不成就故。
0749c09: 或名圓滿月。
0749c10: 惑斷智圓。恩蔭清涼。
0749c11: 或名師子吼。
0749c12: 名決定說。
0749c13: 或名釋迦牟尼。
0749c14: 釋迦云能仁。能仁種故。牟尼云寂默。契寂理故。
0749c15: 或名第七仙。
0749c16: 七佛之末故。若取賢劫。但當第四。仙即喻也。無欲
0749c17: 染故。
0749c18: 或名毗盧遮那。
0749c19: 廣如前釋。
0749c20: 或名瞿曇氏。
0749c21: 唯約姓也。此云地主。以從劫初。代代相承。為轉輪
0749c22: 王故。然上云釋迦。乃是族望。此即姓望。故智論第
0749c23: 二云。釋迦牟尼姓瞿曇故。佛名經亦然。
0749c24: 或名大沙門。
0750a01: 此云息惡。無惡不息。故復稱大。
0750a02: 或名最勝。
0750a03: 聖中極故。德無加故。
0750a04: 或名導師。
0750a05: 引導眾生。離險難故。於生死海。示眾寶故。然名含
0750a06: 多義。略釋此十。恐文繁博。餘但隨難解之。
0750a07: 如是等其數十千令諸眾生各別知見。
0750a08: 總結。△二四洲之十界。即為十段。初東方。標處
0750a09: 列名總結例上。
0750a10: 諸佛子此四天下東次有世界名為善護。
0750a11: 四洲之通稱也。他皆倣此。
0750a12: 如來於彼或名金剛或名斷言論。
0750a13: 證離言故。無能說過故。
0750a14: 如是等其數十千令諸眾生各別知見。
0750a15: △二南方。
0750a16: 諸佛子此四天下南至如來於彼或名帝釋。
0750a17: 為天人主。能稱物心。
0750a18: 或名寶稱或名離垢至令諸眾生各別知見。
0750a19: △三西方。
0750a20: 諸佛子此四天下西至如來於彼或名水天。
0750a21: 水利萬物。天光淨故。
0750a22: 或名喜見或名最勝王至令諸眾生各別知見。
0750a23: △四北方。
0750a24: 諸佛子此四天下北至或名瑿羅那。
0750b01: 具云瑿溼弗羅那。瑿溼弗自在也。羅那者聲
0750b02: 也。即圓音自在耳。
0750b03: 或名最上施或名苦行至令諸眾生各別知見。
0750b04: △五東北方。
0750b05: 諸佛子此四天下東北至令諸眾生各別知見。
0750b06: △六東南方。
0750b07: 諸佛子此四天下東南至令諸眾生各別知見。
0750b08: △七西南方。
0750b09: 諸佛子此四天下西南至令諸眾生各別知見。
0750b10: △八西北方。
0750b11: 諸佛子此四天下西北至令諸眾生各別知見。
0750b12: △九下方。
0750b13: 諸佛子此四天下次下方至令諸眾生各別知見。
0750b14: △十上方。
0750b15: 諸佛子此四天下次上方至或名如盛火。
0750b16: 盛火焚薪。不擇林木。佛智利物。無揀賢愚。
0750b17: 或名持戒或名一道至令諸眾生各別知見。
0750b18: 問餘聖教說大輪圍內。平布百億上。即諸天下安
0750b19: 地獄。如何此說上下皆有四洲。答此教所說。事隨
0750b20: 理融。隨說法處。即是當中。縱極上際。傍至輪圍。亦
0750b21: 有十方。互為主伴。以融為眷屬。本數非多。十方界
0750b22: 融。亦準於此。因此略說。娑婆融通。改非改相。略有
0750b23: 其五。一約事常定。如小乘說。二隨心見異。若身子
0750b24: 梵王。三就佛而言。本非淨穢。四隨法轉。如上主
0750c01: 伴互為。五潛入微塵。如前會說。若約通論。諸餘淨
0750c02: 土更有五義。謂諸剎相入義。相即義。一具一切義。
0750c03: 廣自在義。帝網重疊義。並如前後諸文所說。△
0750c04: 三總結娑婆。
0750c05: 諸佛子此娑婆世界至令諸眾生各別知見。
0750c06: △二娑婆近。即百億之外。文有十方。初東方。標
0750c07: 處列名總結。一一倣前。
0750c08: 諸佛子此娑婆世界東至或名無等智。
0750c09: 列名唯九者。勘晉經。開曉意下。闕一聞慧。
0750c10: 如是等百億萬種種名號令諸眾生各別知見。
0750c11: △二南方。
0750c12: 諸佛子此娑婆世界南至或名本性或名勤意。
0750c13: 列名唯二。新舊二經俱闕八名。蓋是梵本脫漏。準
0750c14: 前後例。決定不應獨此便略。
0750c15: 如是等百億萬種種名號令諸眾生各別知見。
0750c16: △三西方。
0750c17: 諸佛子此娑婆世界西至令諸眾生各別知見。
0750c18: △四北方。
0750c19: 諸佛子此娑婆世界北至令諸眾生各別知見。
0750c20: △五東北方。
0750c21: 諸佛子此娑婆世界東北方至令諸眾生各別知見。
0750c22: △六東南方。
0750c23: 諸佛子此娑婆世界東南方至令諸眾生各別知見。
0750c24: △七西南方。
0751a01: 諸佛子此娑婆世界西南方至令諸眾生各別知見。
0751a02: △八西北方。
0751a03: 諸佛子此娑婆世界西北方至名專念法或名網藏。
0751a04: 名有十一者。獨此有餘。不成文體。此中專念法應。
0751a05: 即是前所脫聞慧。亦是梵本之漏。注脫之者。誤安
0751a06: 貝葉。
0751a07: 如是等百億萬種種名號令諸眾生各別知見。
0751a08: △九下方。
0751a09: 諸佛子此娑婆世界次下方至或名帝釋弓。
0751a10: 如來念定之弓。以明利箭。能射業惑阿脩羅故。然
0751a11: 舊經云法命主。意取帝釋。以法教命。為天主故。今
0751a12: 云其弓。但一事耳。若作宮室字。以處取人。大同晉
0751a13: 本。
0751a14: 或名無常所或名覺悟本至令諸眾生各別知見。
0751a15: △十上方。
0751a16: 諸佛子此娑婆世界次上方至令諸眾生各別知見。
0751a17: △三類通一切。謂盡十方。
0751a18: 諸佛子如娑婆世界至四維上下亦復如是。
0751a19: 準四諦品。更有舉此。例餘十方。亦如娑婆。互為主
0751a20: 伴。△四釋差別所由。
0751a21: 如世尊昔為菩薩時至如是知見而為說法。
0751a22: 由隨物故。此有二意。一自既由於差別名言等。而
0751a23: 得成就。今還倣古。以差別熟他。二昔菩薩時。隨機
0751a24: 調物。今時出世。稱本立名。如昔教眾生。令空妄境。
0751b01: 今成正覺。為立超境界名。他皆倣此。而得成熟之
0751b02: 言。通自他也。
0751b03: ○四聖諦品第八
0751b04: △釋此一品。五門分別。
0751b05: 初來意者。此品廣前種種語業。即答前佛說法問。
0751b06: 亦遠答前會佛演說海之一問故。既知佛可歸。次
0751b07: 知法可仰。上名隨物立。今法逐機差。故次來也。
0751b08: 二釋名。言四聖諦者。聖者正也。無漏正法。得在心
0751b09: 故。諦有二義。一者諦實。二者審諦。言諦實者。此約
0751b10: 境辨。謂如所說相。不捨離故。真實故。決定故。謂世
0751b11: 出世二種因果。必無妄。不可差失。言審諦者。此
0751b12: 就智明。聖智觀彼。審不故。凡夫雖有苦集。而不
0751b13: 審實。不得稱諦。無倒聖智。審知境故。故名聖諦。故
0751b14: 瑜伽九十五云。由二緣故名為諦。一法性故。二勝
0751b15: 解故。愚夫有初無後。聖具二故。說聖諦。四謂苦
0751b16: 集滅道。總云四聖諦。帶數釋也。性相云何。逼迫名
0751b17: 苦。即有漏色心。增長名集。即業煩惱。寂靜名滅。謂
0751b18: 即涅槃。出離名道。謂止觀等。此約相說。通大小乘。
0751b19: 智論云。小乘三是有相。滅是無相。大乘四諦。皆是
0751b20: 無相。涅槃云。解苦無苦。名苦聖諦。謂達四緣生故。
0751b21: 空則超筌。悟旨成大。又涅槃云。凡夫有苦而無諦。
0751b22: 二乘有苦有諦。而無真實。菩薩無苦有諦。而有真
0751b23: 實。謂若苦即諦。三塗之苦。豈即諦也。二乘雖審知
0751b24: 之。而不達法空。不見真實。又二乘雖知苦相。不知
0751c01: 無量相。故大經云。苦有無量相。非諸聲聞緣覺所
0751c02: 知。瑜伽說。苦有一百一十。然此經中。雖彰名異。即
0751c03: 表義殊。以名必召實故。是無量四諦義也。約一界
0751c04: 一諦。即有十千娑婆。四諦有四百億十千名義。而
0751c05: 文義包博。言含性相。文究此四。非唯但空。便為真
0751c06: 實。今了陰入皆如。無苦可捨。無明塵勞即是菩提。
0751c07: 無集可斷。生死即涅槃。無滅可證。邊邪皆中正。無
0751c08: 道可修。無苦無集。即無世間。無滅無道。即無出世
0751c09: 間。不取不捨。同一實諦。故斯一品。有作無作。有量
0751c10: 無量。皆在其中。準第五地中。復以十重觀察。至下
0751c11: 當明。
0751c12: 三宗趣者。以無邊諦海。隨根隨義。立名不同。空
0751c13: 世界。以此為宗。務在益物。調生為趣。又上二皆宗。
0751c14: 發生淨信為趣。
0751c15: 四解妨。難問既彰。佛語業答說法。問佛所說法多
0751c16: 門。何以唯陳四諦。答以名雖在小。義通大小。事理
0751c17: 具足。謂苦集二諦是世間因果。所知所斷無改易
0751c18: 故。滅道二諦出世因果。所證所修事決定故。知斷
0751c19: 證修。能運眾生。到彼岸故。世界有異。此獨無改。況
0751c20: 無量無作。何義不收。是故約此。以顯差別。又為破
0751c21: 計引機故。謂演彼聲聞。四諦局法。令亡所執。引入
0751c22: 一乘無邊諦海。故約此辨。何以四諦皆帶苦言。謂
0751c23: 苦滅聖諦等。然謂生苦之集。故云苦集。盡苦之滅。
0751c24: 名為苦滅。至苦滅之道。名苦滅道。不得單言苦道。
0752a01: 以道非生苦。不同集故。又非滅苦。不同滅故。能證
0752a02: 滅苦。故云苦滅道。
0752a03: 五正釋文一品分二。初標告。
0752a04: 爾時文殊師利菩薩摩訶薩告諸菩薩言。
0752a05: △二正釋四。初娑婆諦名。二次十界。三類通一
0752a06: 切。四主伴無窮。然此望前品。略於單說四洲。就初
0752a07: 二中。一一方內。文各有二。一別別諦名。二結數辨
0752a08: 意。然其立名。或有因從果稱。果藉因名。約事約理。
0752a09: 或總或別。如文當知。初娑婆中列內四諦。即為四
0752a10: 別。初苦聖諦。
0752a11: 諸佛子苦聖諦此娑婆世界中或名罪。
0752a12: 罪者摧也。謂摧壞色心故。
0752a13: 或名迫逼。
0752a14: 不可意境。逼迫身心。此二總顯。
0752a15: 或名變異。
0752a16: 壞苦。
0752a17: 或名攀緣。
0752a18: 追求苦。
0752a19: 或名聚。
0752a20: 五盛陰苦。
0752a21: 或名刺剌。
0752a22: 從喻立名。如刺剌未拔。
0752a23: 或名依根。
0752a24: 由苦能生一切惡也。
0752b01: 或名誑。
0752b02: 於下苦中。能生樂想。
0752b03: 或名瘡處。
0752b04: 此喻二苦。有瘡處。性自是苦。此如五陰苦。若加
0752b05: 手等觸。苦上加苦。是苦苦。
0752b06: 或名愚夫行。
0752b07: 行苦也。愚人所行故。如以睫毛置掌不覺。若置眼
0752b08: 內。為苦不安。愚夫不覺行苦。如掌內之毛。而復以
0752b09: 苦。反欲捨苦。皆愚夫行也。△二集聖諦。
0752b10: 諸佛子苦集聖諦至或名繫縛或名滅壞。
0752b11: 初二通顯。謂有業惑者。繫縛三界。滅壞善根。
0752b12: 或名愛著義或名妄覺念。
0752b13: 次二別顯煩惱。
0752b14: 或名趣入或名決定至或名隨行或名顛倒根。
0752b15: 餘多通業惑。△三滅聖諦。
0752b16: 諸佛子苦滅聖諦此娑婆世界中或名無諍。
0752b17: 煩惱名諍。
0752b18: 或名離塵或名寂靜至或名滅或名體真實。
0752b19: 真實者。非唯惑滅而已巳。實乃法身常住。為滅諦之
0752b20: 義。故次云住自性也。謂本來滅故。
0752b21: 或名住自性。
0752b22: △四道聖諦。
0752b23: 諸佛子苦滅道聖諦至或名仙人行或名十藏。
0752b24: 十藏謂信聞等。如十藏品說。△二結數辨意。
0752c01: 諸佛子此娑婆世界至有如是等四百億十千名。
0752c02: 望前名號。一四洲有十千。今一四天下。一諦亦有
0752c03: 十千種名。四諦歷於百億。故有四百億箇十千。
0752c04: 隨眾生心悉令調伏。
0752c05: 顯差別之意也。△二辨次十方。東方密訓二。初
0752c06: 列四。初苦諦。
0752c07: 諸佛子此娑婆世界至或名分析悉無力。
0752c08: 推之於緣。無實物也。
0752c09: 或名作所依或名極苦或名躁動或名形狀物。
0752c10: 有形皆苦故。△二集諦。
0752c11: 諸佛子所言苦集聖諦者至或名愛著或名病源。
0752c12: 病源者。謂有攀緣故。
0752c13: 或名名數。
0752c14: △三滅諦。
0752c15: 諸佛子所言苦滅聖諦者至或名調伏或名一分。
0752c16: 惑由妄起故。分數塵沙。理不可分。可稱一分。
0752c17: 或名無罪或名離貪或名決定。
0752c18: △四道諦。
0752c19: 諸佛子所言苦滅道聖諦者至或名猛將或名上行。
0752c20: 所之在滅。
0752c21: 或名超出或名有方便至或名最勝眼或名觀方。
0752c22: 觀方者。謂觀四諦也。更有四方。如十定品。△二結。
0752c23: 諸佛子密訓世界至隨眾生心悉令調伏。
0752c24: △二南方最勝二。初列四。初苦。
0753a01: 諸佛子此娑婆世界所言苦聖諦者彼最勝世界中。
0753a02: 前名豐溢。豐溢是正翻。最勝乃義譯耳。
0753a03: 或名恐怖或名分段至或名妄分別或名有勢力。
0753a04: 生老病死。猶四山臨人。世雖賢豪。力無與競。△二
0753a05: 集。
0753a06: 諸佛子所言苦集聖諦者至或名仇對或名非己巳物。
0753a07: 己巳本性淨。妄惑何預。
0753a08: 或名惡導引或名增黑闇或名壞善利。
0753a09: △三滅。
0753a10: 諸佛子所言苦滅聖諦者至或名饒益或名義中義。
0753a11: 事善有義。滅理尤勝。
0753a12: 或名無量或名所應見至或名可同住或名無為。
0753a13: △四道。
0753a14: 諸佛子所言苦滅道聖諦者至或名能燒然。
0753a15: 以智慧火。燒煩惱故。
0753a16: 成名最上品或名決定至或名解脫性或名能度脫。
0753a17: △二結。
0753a18: 諸佛子最勝世界說四聖諦至隨眾生心悉令調伏。
0753a19: △三西方離垢二。初列四。初苦。
0753a20: 諸佛子此娑婆世界至或名妄見或名無有數。
0753a21: 無有數者。三際無涯故。△二集。
0753a22: 諸佛子所言苦集聖諦者至或名鄙賤或名增長。
0753a23: 從惑生惑業故。
0753a24: 或名重擔或名能生或名麤獷。
0753b01: △三滅。
0753b02: 諸佛子所言苦滅聖諦者至或名最勝根或名稱會。
0753b03: 以事之滅。稱會理滅。
0753b04: 或名無資待或名滅惑至或名畢竟或名破印。
0753b05: 世之陰苦。若蠟印印泥。印壞文成。此陰纔滅。彼陰
0753b06: 續生。今云破印。永不生也。△四道。
0753b07: 諸佛子所言苦滅道聖諦至或名諸有邊。
0753b08: 照實即生死可盡也。故中論云。真法及說者。聽者
0753b09: 難得故。是故即生死。非有邊無邊。謂三事難得。故
0753b10: 非有邊。難得者。容有得義。得則生死有邊。
0753b11: 或名受寄全。
0753b12: 業寄於集。暫受還亡。業寄於道。永不可失。
0753b13: 或名作究竟或名淨分別。
0753b14: △二結。
0753b15: 諸佛子離垢世界說四聖諦至隨眾生心悉令調伏。
0753b16: △四北方豐溢二。初列四。初苦。
0753b17: 諸佛子此娑婆世界所言苦聖諦者彼豐溢世界中。
0753b18: 豐溢自南方界名。前品此方名為豐樂。梵云微部
0753b19: 地。田夷反豐樂得旨。譯者不審。二名相參耳。
0753b20: 或名愛染處或名險害根或名有海分。
0753b21: 二十五有各一分也。
0753b22: 或名積集成或名差別根至或名數所成。
0753b23: 數體即集。集所成故。△二集。
0753b24: 諸佛子所言苦集聖諦者至或名無盡或名分數。
0753c01: 分數者。無一理以貫之。則惑業萬差矣。
0753c02: 或名不可愛或名能攫噬。
0753c03: 攫搏也。噬齧也。集之損害。猶惡禽獸也。
0753c04: 或名麤鄙物或名愛著或名器或名動。
0753c05: △三滅。
0753c06: 諸佛子所言苦滅聖諦者至或名無所修。
0753c07: 修已巳極故。
0753c08: 或名無所見或名無所作至或名已巳除壞。
0753c09: △四道。
0753c10: 諸佛子所言苦滅道聖諦者至或名無量壽。
0753c11: 謂證滅永常。今因標果稱。
0753c12: 或名善了知或名究竟道至或名無能勝。
0753c13: △二結。
0753c14: 諸佛子豐溢世界說四聖諦至隨眾生心悉令調伏。
0753c15: △五東北方攝取二。初列四。初苦。
0753c16: 諸佛子此娑婆世界至或名種種戲論或名地獄性。
0753c17: 未入忍來。常有墯性。
0753c18: 或名非實義或名貪欲擔至或名根本空。
0753c19: 約性以說同。淨名五受陰洞達空也。△二集。
0753c20: 諸佛子所言苦集聖諦者至或名速疾或名能執取。
0753c21: 由妄惑故。愛見羅剎。橫相執取。
0753c22: 或名想或名有果或名無可說或名無可取。
0753c23: 妄體本空。故無可取。故中論云。誑妄取者。是中
0753c24: 何所取。佛說如是法。欲以示空義。
0754a01: 或名流轉。
0754a02: △三滅。
0754a03: 諸佛子所言苦滅聖諦者至或名遠惡或名出離。
0754a04: △四道。
0754a05: 諸佛子所言苦滅道聖諦至攝取世界中或名離言。
0754a06: 滅道俱名離言者。滅性離言。道令言離故。
0754a07: 或名無諍或名教導至或名勝智或名能了義。
0754a08: △二結。
0754a09: 諸佛子攝取世界說四聖諦至隨眾生心悉令調伏。
0754a10: △六東南方饒益二。初列四。初苦。
0754a11: 諸佛子此娑婆世界至或名不堅或名如賊。
0754a12: 五盛陰苦。劫害我故。
0754a13: 或名老死或名愛所成至或名生長或名利刃。
0754a14: △二集。
0754a15: 諸佛子所言苦集聖諦者至或名退失或名無力。
0754a16: 於出生死。無有力能。善法治之。不復相拒。
0754a17: 或名喪失或名乖違至或名取或名意欲。
0754a18: △三滅。
0754a19: 諸佛子所言苦滅聖諦者至或名根本或名捨因。
0754a20: 無為無因。而體是果。菩提之道。望此亦因。獨寂滅
0754a21: 涅槃。得稱果果。故曰捨因。
0754a22: 或名無為或名無相續。
0754a23: △四道。
0754a24: 諸佛子所言苦滅道聖諦者至或名一切印。
0754b01: 無不審決故。印義後說。
0754b02: 或名三昧藏或名得光明至或名不流轉根。
0754b03: △二結。
0754b04: 諸佛子饒益世界說四聖諦至隨眾生心悉令調伏。
0754b05: △七西南方鮮少二。初列四。初苦。
0754b06: 諸佛子此娑婆世界至或名繫縛處或名邪行。
0754b07: 體非正道。是行性故。
0754b08: 或名隨受或名無恥至或名炬火性或名多憂惱。
0754b09: △二集。
0754b10: 諸佛子所言苦集聖諦者彼鮮少世界中或名廣地。
0754b11: 生大苦樹故。
0754b12: 或名能趣或名遠慧至或名著處或名宅主。
0754b13: 宅主即無明也。
0754b14: 或名連縛。
0754b15: △三滅。
0754b16: 諸佛子所言苦滅聖諦者至或名絕行處。
0754b17: 心路絕故。
0754b18: 或名不二。
0754b19: △四道。
0754b20: 諸佛子所言苦滅道聖諦者至或名廣大路。
0754b21: 先賢後聖。游之而不厭故。
0754b22: 或名平等因或名淨方便或名最勝見。
0754b23: △二結。
0754b24: 諸佛子鮮少世界說四聖諦至隨眾生心悉令調伏。
0754c01: △八西北方歡喜二。初列四。初苦。
0754c02: 諸佛子此娑婆世界至或名惡舍宅或名苦惱性。
0754c03: 闕一者。普譯少出生。唐譯少失利。△二集。
0754c04: 諸佛子所言苦集聖諦者至或名非實法或名無底。
0754c05: 煩惱深故。非習道學。浮沉不已巳。
0754c06: 或名攝取或名離戒至或名劣見或名垢聚。
0754c07: △三滅。
0754c08: 諸佛子所言苦滅聖諦者至或名破依止。
0754c09: 身與煩惱。互為依止。展轉無窮。唯證滅理。方能永
0754c10: 破。
0754c11: 或名不放逸或名真實至或名自在或名無生。
0754c12: △四道。
0754c13: 諸佛子所言苦滅道聖諦者至或名廣大性。
0754c14: 道名廣大。無不在故。
0754c15: 或名分別盡或名神力道至或名攝解脫。
0754c16: △二結。
0754c17: 諸佛子歡喜世界說四聖諦至隨眾生心悉令調伏。
0754c18: △九下方關二。初列四。初苦。
0754c19: 諸佛子此娑婆世界至或名如坏器或名我所成。
0754c20: 我見有故。
0754c21: 或名諸趣身或名數流轉至或名無味或名來去。
0754c22: △二集。
0754c23: 諸佛子所言苦集聖諦者至或名受支或名我心。
0754c24: 即我見愛。
0755a01: 或名雜毒或名稱或名乖違或名熱惱或名驚駭。
0755a02: △三滅。
0755a03: 諸佛子所言苦滅聖諦者至或名廣大或名覺分。
0755a04: 所覺處故。
0755a05: 或名離染或名無障礙。
0755a06: △四道。
0755a07: 諸佛子所言苦滅道聖諦至或名究竟實或名入義。
0755a08: 能入滅諦第一義故。
0755a09: 或名性究竟或名淨現至或名救濟或名勝行。
0755a10: △二結。
0755a11: 諸佛子關世界說四聖諦至隨眾生心悉令調伏。
0755a12: △十上方振音二。初列四。初苦。
0755a13: 諸佛子此娑婆世界至彼振音世界中或名匿疵。
0755a14: 身為惑病所藏處故。
0755a15: 或名世間或名所依或名慢。
0755a16: 慢以生苦為業。果取因名。
0755a17: 或名染著性。
0755a18: 性令染故。如樂受壞苦。誰謂苦耶。
0755a19: 或名駛流。
0755a20: 剎那性故。即行苦也。
0755a21: 或名不可樂。
0755a22: 苦苦也。
0755a23: 或名覆藏。
0755a24: 藏苦因故。樂藏壞苦故。不苦不樂藏行苦故。
0755b01: 或名速滅。
0755b02: 流轉苦也。
0755b03: 或名難調。
0755b04: 誰不欲捨。莫之能出。不憚疲苦。方能調之。△二集。
0755b05: 諸佛子所言苦集聖諦者至或名至後邊。
0755b06: 招果不斷。受苦無窮。
0755b07: 或名共和合或名分別或名門。
0755b08: 入苦趣故。
0755b09: 或名飄動或名隱覆。
0755b10: △三滅。
0755b11: 諸佛子所言苦滅聖諦者至或名不可取。
0755b12: 取則不滅。
0755b13: 或名轉還或名離諍或名小。
0755b14: 小之則無內。不容一物也。
0755b15: 或名大。
0755b16: 大之則無外。法界性也。
0755b17: 或名善淨或名無盡或名廣博或名無等價。
0755b18: △四道。
0755b19: 諸佛子所言苦滅道聖諦者至或名難敵對。
0755b20: 有惑必破。不為惑破。猶明滅闇。無闇不滅。闇不滅
0755b21: 明。何能相敵。
0755b22: 或名無限義或名能入智至或名殊勝義。
0755b23: △二結。
0755b24: 諸佛子振音世界說四聖諦至隨眾生心悉令調伏。
0755c01: △三類通一切二。初舉娑婆。以類東方。
0755c02: 諸佛子如此娑婆世界中至隨眾生心悉令調伏。
0755c03: △二舉東方。以類餘九。
0755c04: 如東方南西北方四維上下亦復如是。
0755c05: △四主伴無盡二。初舉此例彼。
0755c06: 諸佛子如娑婆世界有如上所說十方世界。
0755c07: 謂娑婆為主。有密訓等。盡空世界。皆為伴也。△二
0755c08: 以彼例此。
0755c09: 彼一切世界亦各有如是至心之所樂令其調伏。
0755c10: 則知密訓等。盡空世界為主。攝伴亦爾。則無盡無
0755c11: 盡耳。此猶約娑婆同類世界而說。以結數中。同百
0755c12: 億故。餘樹形等異類世界。彼一一類皆空。及
0755c13: 盡法界。是則重重無盡無盡。非此所說也。如是皆
0755c14: 為調伏眾生。
0755c15: 大方廣佛華嚴經疏卷第二十
