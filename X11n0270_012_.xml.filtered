0835b01: 
0835b02: 
0835b03: 
0835b04: 大佛頂如來密因修證了義諸菩薩萬行首楞嚴經
0835b05: 要解卷第十二
0835b06: 唐天竺沙門般剌蜜諦譯
0835b07: 烏萇國沙門彌伽釋迦譯語
0835b08: 菩薩戒弟子前正議大夫同中書
0835b09: 門下平章事清河房融筆受
0835b10: 溫陵開元蓮寺比丘戒環解
0835b11: △四敕選三。初告敕文殊。
0835b12: 於是如來。告文殊師利法王子。汝今觀此二十五無
0835b13: 學諸大菩薩及阿羅漢。各說最初成道方便。皆言修
0835b14: 習真實圓通。彼等修行。實無優劣前後差別。我今欲
0835b15: 令阿難開悟。二十五行誰當其根。兼我滅後此界眾
0835b16: 生。入菩薩乘。求無上道。何方便門得易成就。
0835b17: 歸元證性雖無差別。隨方應機。脫有難易。故須假
0835b18: 大智選擇也。△二奉命選擇二。初緝綴。
0835b19: 文殊師利法王子。奉佛慈旨。即從座起。頂禮佛足。承
0835b20: 佛威神。說偈對佛。
0835b21: △二正文二。初總敘四。一標本。
0835b22: 覺海性澄圓圓澄覺元妙
0835b23: 覺湛性海本自澄圓。標圓體也。圓澄之覺妙乎萬
0835b24: 物。標圓用也。此人人本來圓通者也。△二敘妄。
0835c01: 元明照生所所立照性亡迷妄有空
0835c02: 依空立世界想澄成國土知覺乃眾生
0835c03: 從元妙中忽起妄明。曰元明。妄有所照。曰生所。所
0835c04: 謂覺非所明因明立所也。所明既立。則照性隱矣。
0835c05: 亡非無也。入亡而已巳。性真既隱。空覺遂分。根器二
0835c06: 界。遂因迷頑妄想安立。故妄想凝結。則成無情國
0835c07: 土。妄識知覺。則成有情眾生。則彼澄妙者。遂莫得
0835c08: 而圓。莫得而通矣。△三融通。
0835c09: 空生大覺中如海一漚發有漏微塵國
0835c10: 皆依空所生漚滅空本無況復諸三有
0835c11: 牒上以明迷澄圓而成根器。融根器則歸澄圓也。
0835c12: 大覺海中。本絕空有。由迷風飄妄發空漚。而諸
0835c13: 有生焉。迷風既息。則空漚亦滅。所依諸有遂不可
0835c14: 得。而空覺圓融。復歸元妙矣。諸三有。指微塵國中
0835c15: 三有也。△四料揀。
0835c16: 歸元性無二方便有多門聖性無不通
0835c17: 順逆皆方便初心入三昧遲速不同倫
0835c18: 二十五聖同一圓通。所謂無二。所謂多門。在夫聖
0835c19: 性。逆順皆通。不容料揀。其如初心。遲速異宜。故須
0835c20: 選擇也。△二別選五。一揀六塵。
0835c21: 色想結成塵精了不能徹如何不明徹
0835c22: 於是獲圓通音聲雜語言但伊名句味
0835c23: 一非含一切云何獲圓通香以合中知
0835c24: 離則元無有不恒其所覺云何獲圓通
0836a01: 味性非本然要以味時有其覺不恒一
0836a02: 云何獲圓通觸以所觸明無所不明觸
0836a03: 合離性非定云何獲圓通法稱為內塵
0836a04: 憑塵必有所能所非涉云何獲圓通
0836a05: 憍陳那。大迦葉等。各因六塵悟圓。而此皆揀去者。
0836a06: 彼所謂聖性無不通。此所謂初心不同倫。則凡所
0836a07: 不取。皆以不宜初心。意取耳根獨宜也。今揀六塵。
0836a08: 以色能起想結塵。使精性不徹。聲唯局名句。味不
0836a09: 該不。味意味也。伊猶惟也。香味觸如文。法塵非
0836a10: 相。獨意能緣。內潛意根。故稱內塵。△二揀六根。
0836a11: 見性雖洞然明前不明後四維虧一半
0836a12: 云何獲圓通鼻息出入通現前無交氣
0836a13: 支離匪涉入云何獲圓通舌非入無端
0836a14: 因味生覺了味亡了無有云何獲圓通
0836a15: 身與所觸同各非圓覺觀涯量不冥會
0836a16: 云何獲圓通知根雜亂思湛了終無見
0836a17: 想念不可脫云何獲圓通
0836a18: 鼻闕中交。故云支離。舌不因味。而能覺了。乃為無
0836a19: 端。身與所觸。各成涯異。是不冥會也。△三揀六識。
0836a20: 識見雜三和詰本稱非相自體先無定
0836a21: 云何獲圓通心聞洞十方生于大因力
0836a22: 初心不能入云何獲圓通鼻想本權機
0836a23: 秪令攝心住住成心所住云何獲圓通
0836a24: 說法弄音文開悟先成者名句非無漏
0836b01: 云何獲圓通持犯但束身非身無所束
0836b02: 元非一切云何獲圓通神通本宿因
0836b03: 何關法分別念緣非離物云何獲圓通
0836b04: 三和根境識也。眼識因三者。和合窮之。本自無體。
0836b05: 故曰非相。普賢菩薩。用心聞故。能知他方沙界外
0836b06: 事。此由修法界行大因所生。非初心能入也。孫陀
0836b07: 散亂。佛欲攝住其心令觀鼻端。此特權機而已巳。
0836b08: 真心無住。有住則妄也。富那說法。由舌識發。開悟
0836b09: 先成。則不宜初心。波離持戒。使無所犯。但撿束一
0836b10: 身而已巳。是不該不也。目連神通。緣念如意。然本
0836b11: 乎宿熏。非關意識。而且有念有緣非圓通也。法分
0836b12: 別即意識也。△四揀七大。
0836b13: 若以地性觀堅礙非通達有為非聖性
0836b14: 云何獲圓通若以水性觀想念非真實
0836b15: 如如非覺觀云何獲圓通若以火性觀
0836b16: 厭有非真離非初心方便云何獲圓通
0836b17: 若以風性觀動寂非無對對非無上覺
0836b18: 云何獲圓通若以空性觀昏鈍先非覺
0836b19: 無覺異菩提云何獲圓通若以識性觀
0836b20: 觀識非常住存心乃妄云何獲圓通
0836b21: 諸行是無常念性元生滅因果今殊感
0836b22: 云何獲圓通
0836b23: 持地平填。尚涉有為。非實聖性。月光水觀。未離想
0836b24: 念。難契如如。如如之理非覺觀之法故也。烏芻
0836c01: 瑟摩。聞說欲火。而生厭離。是厭有也。琉璃光。觀風
0836c02: 性動。則與寂對。有對非覺也。晦昧為空。故空昏鈍。
0836c03: 彌勒修唯識觀。而所觀之識念念生滅。存心觀之
0836c04: 已巳妄。況獲圓通耶。勢至修念佛行。而念性即生滅
0836c05: 法。依生滅因求常住果。是殊感也。△五選耳根七。
0836c06: 一敘己巳見。
0836c07: 我今白世尊佛出娑婆界此方真教體
0836c08: 清淨在音聞欲取三摩提實以聞中入
0836c09: 聖人設教。隨方不同。或有佛土。以佛光明而作佛
0836c10: 事。或有佛土。以佛菩提樹而作佛事。乃至或以園
0836c11: 林臺觀。或以空。或以寂無說示。如香積佛國無
0836c12: 文字說。但以眾香。令諸天人得入律行。而此方教
0836c13: 體必藉音聞欲取正定必由聞入者。各隨機緣故
0836c14: 也。彼諸佛土。無非利智。故機緣默契。出乎言象。
0836c15: 而堪忍眾生。迷本循聲。昏惑障重。必須聞熏聞修。
0836c16: 以消塵除障。然後可入。然以聞為入者。特得其門
0836c17: 而已巳。必期於遺聞。反聞然後為至也。夫至於遺聞
0836c18: 反聞。則佛光明菩提樹。乃至寂無說示處。皆可入
0836c19: 矣。曹溪少室。固以是為佛事也。△二歎觀音。
0836c20: 離苦得解脫良哉觀世音於恒沙劫中
0836c21: 入微塵佛國得大自在力無畏施眾生
0836c22: 妙音觀世音梵音海潮音救世悉安寧
0836c23: 出世獲常住
0836c24: 初聯總歎觀世言音。脫苦與樂也。於沙劫入塵國。
0837a01: 歎三十二應也。得自在施無畏。歎四不思議十四
0837a02: 無畏也。妙音觀音。歎隨德之名也。梵音潮音。歎隨
0837a03: 名之實也。以說法不滯為妙音。尋聲救苦為觀音。
0837a04: 音性無著為梵音。應不失時為潮音。末聯總結眾
0837a05: 德。能救世間苦。能與出世樂也。△三明真選三。一
0837a06: 圓真。
0837a07: 我今啟如來如觀音所說譬如人靜居
0837a08: 十方俱擊鼓十處一時聞此則圓真實
0837a09: 觀音所說。即從耳門圓照得真圓通等事。今頌其
0837a10: 圓照真體也。△二通真。
0837a11: 目非觀障外口鼻亦復然身以合方知
0837a12: 心念紛無緒隔垣聽音響遐邇俱可聞
0837a13: 五根所不齊是則通真實
0837a14: 初斥眼鼻舌身意不得真通。隔垣下獨取耳通之
0837a15: 真也。△三常真。
0837a16: 音聲性動靜聞中為有無無聲號無聞
0837a17: 非實聞無性聲無既無滅聲有亦非生
0837a18: 生滅二圓離是則常真實
0837a19: 動靜有無。皆屬聲塵。耳根圓離。不隨生滅。是則常
0837a20: 性之真也。無聲號無聞。指阿難聞鐘事也。
0837a21: 縱令在夢想不為不思無覺觀出思惟
0837a22: 身心不能及
0837a23: 讚顯常性也。五根皆待意思。有無不常。惟耳在夢。
0837a24: 能聞杵音。是不為不思而無也。其為覺觀。乃出乎
0837b01: 思惟。勝餘根矣。△四明契機。
0837b02: 今此娑婆國聲論得宣明眾生迷本聞
0837b03: 循聲故流轉阿難縱強記不免落邪思
0837b04: 豈非隨所淪旋流獲無妄
0837b05: 聲論者。依聲論明本聞自性以覺。迷本循聲妄取
0837b06: 淪替者。如阿難者。徒事強記。誤落邪思。豈非循聲
0837b07: 之咎耶。使能旋倒反聞。則無妄淪矣。娑婆學者。多
0837b08: 徒事強記。落邪淪妄。不知反本。故托阿難以警之。
0837b09: △五宣告阿難七。一令諦聽。
0837b10: 阿難汝諦聽我承佛威力宣說金剛王
0837b11: 如幻不思議佛母真三昧
0837b12: 金剛如幻三昧。即觀音如來所授如幻聞熏聞修
0837b13: 金剛三昧也。三世諸佛皆從此出。故名佛母。△二
0837b14: 令反聞。
0837b15: 汝聞微塵佛一切祕密門欲漏不先除
0837b16: 畜聞成過誤將聞持佛佛何不自聞聞
0837b17: 佛佛謂佛之佛性也。聞聞謂我之聞性也。阿難護
0837b18: 持諸佛祕藏。而空畜多聞。不能反悟。故責其空持
0837b19: 佛佛不自聞聞。意使從聞思修入三摩地者。務在
0837b20: 反聞自性也。△三令脫塵。
0837b21: 聞非自然生因聲有名字旋聞與聲脫
0837b22: 能脫欲誰名一根既返源六根成解脫
0837b23: 聞耳根也。聲耳境也。根因境有。皆則妄塵。故應旋
0837b24: 而脫之。而無能脫者。斯返真源。一源返真。六皆脫
0837c01: 妄矣。△四獲淨覺。
0837c02: 見聞如幻翳三界若空華聞復翳根除
0837c03: 塵消覺圓淨
0837c04: 見聞幻翳。通指妄根也。三界空華。通指妄境也。以
0837c05: 皆妄故。聞復即翳除。塵消則覺淨。所以一返源而
0837c06: 六解脫也。△五示解脫相三。一法。
0837c07: 淨極光通達寂照含空來觀世間
0837c08: 猶如夢中事摩登伽在夢誰能留汝形
0837c09: 淨極光達寂照含。根解脫也。觀世間猶如夢
0837c10: 事。境解脫也。然則摩登正為夢境。了不可得。誰能
0837c11: 留汝使不解脫哉。△二喻。
0837c12: 如世巧幻師幻作諸男女雖見諸根動
0837c13: 要以一機抽息機歸寂然諸幻成無性
0837c14: 幻師妄性也。一機妄識也。性由識動。故息機歸寂。
0837c15: 則諸幻無性而各解脫也。△三合。
0837c16: 六根亦如是元依一精明分成六和合
0837c17: 一處成休復六用皆不成塵垢應念消
0837c18: 成圓明淨妙餘塵尚諸學明極即如來
0837c19: 一精明。識精也。六根因之與塵和合。而幻作諸妄。
0837c20: 故一處休復六皆不成。而想塵識垢。應念消亡。得
0837c21: 妙圓通矣。細惑未盡曰餘塵。分證未滿曰諸學。惑
0837c22: 淨明極即如來矣。△六結益。
0837c23: 大眾及阿難旋汝倒聞機反聞聞自性
0837c24: 性成無上道圓通實如是
0838a01: 能旋倒妄。反聞自性。必資此性成無上道。此圓通
0838a02: 法門實效也。性成如所謂性一切心也。△七策進。
0838a03: 此是微塵佛一路涅槃門過去諸如來
0838a04: 斯門已巳成就現在諸菩薩今各入圓明
0838a05: 未來修學人當依如是法我亦從中證
0838a06: 非唯觀世音
0838a07: 涅槃門者。出生死證真常之要道也。三世果人莫
0838a08: 不由此。故未來學人當依是法。△六印定所選。
0838a09: 誠如佛世尊詢我諸方便以救諸末劫
0838a10: 求出世間人成就涅槃心觀世音為最
0838a11: 自餘諸方便皆是佛威神即事捨塵勞
0838a12: 非是長修學淺深同說法
0838a13: 成就不生不滅涅槃妙心。唯耳根為最。餘則佛之
0838a14: 威神加被。令即己巳事而捨塵勞。非始終長修淺深
0838a15: 同說之法也。欲其長修同說。無如觀音法門矣。如
0838a16: 那律失明而旋見。畢陵觸刺而遺身。烏芻厭欲而
0838a17: 登覺。持地待佛而消塵。皆即己巳事而已巳。△七結讚
0838a18: 勸學。
0838a19: 頂禮如來藏無漏不思議願加被未來
0838a20: 於此門無惑方便易成就堪以教阿難
0838a21: 及末劫沉淪但以此根修圓通超餘者
0838a22: 真實心如是
0838a23: 結讚聞熏三昧真如來藏無漏法門。勸使未來依
0838a24: 此修證。可超餘三昧。真實心要如是而已巳。△三時
0838b01: 眾獲益。
0838b02: 於是阿難及諸大眾。身心了然。得大開示。觀佛菩提
0838b03: 及大涅槃。猶如有人因事遠遊未得歸還。明了其家
0838b04: 所歸道路。普會大眾。天龍八部。有學二乘。及諸一切
0838b05: 新發心菩薩。其數凡有十恒河沙。皆得本心。遠塵離
0838b06: 垢獲法眼淨。性比丘尼。聞說偈已巳成阿羅漢。無量眾
0838b07: 生。皆發無等等阿耨多羅三藐三菩提心。
0838b08: 圓通妙門。言下頓開。諸佛正果。由斯可冀。故觀佛
0838b09: 菩提及大涅槃。身心了然。特少進趣耳。故譬遠遊
0838b10: 未歸明了道路也。普會天人皆獲本心乃至得法
0838b11: 眼淨者。亦悟本聞。而消塵旋明故也。性比丘尼成
0838b12: 阿羅漢者。妙性圓通。而諸漏永盡也。無等等者。謂
0838b13: 物無與等。而能與物為等。此得妙圓通。上同下合
0838b14: 之德也。無量眾生皆發是心者。因聞是道。而希慕
0838b15: 願樂也。△三攝持軌則二。初阿難請問。
0838b16: 阿難整衣服。於大眾中。合掌頂禮。心圓明。悲欣交
0838b17: 集。欲益未來諸眾生故。稽首白佛。大悲世尊。我今已巳
0838b18: 悟成佛法門。是中修行得無疑惑。常聞如來說如是
0838b19: 言。自未得度先度人者。菩薩發心。自覺己巳圓能覺他
0838b20: 者。如來應世。我雖未度。願度末劫一切眾生。世尊。此
0838b21: 諸眾生。去佛漸遠。邪師說法如恒河沙。欲攝其心入
0838b22: 三摩地。云何令其安立道場。遠諸魔事。於菩提心得
0838b23: 無退屈。
0838b24: 心圓明者。前解根結。超越器界。圓明也。此悟
0838c01: 圓通。塵消覺淨。心圓明也。於是悲昔之迷。欣今之
0838c02: 悟。將以是法應世度生。而恐末劫多難邪魔妄作。
0838c03: 易退覺心。難入正定。故請攝心遠魔安立道場清
0838c04: 淨軌則也。△二佛慈開示二。初讚許。
0838c05: 爾時世尊。於大眾中稱讚阿難。善哉善哉。如汝所問。
0838c06: 安立道場。救護眾生末劫沉溺。汝今諦聽。當為汝說。
0838c07: 阿難大眾。唯然奉教。
0838c08: △二正示二。初內攝軌則二。初總示三學。
0838c09: 佛告阿難。汝常聞我毗奈耶中。宣說修行三決定義。
0838c10: 所謂攝心為戒。因戒生定。因定發慧。是則名為三無
0838c11: 漏學。
0838c12: 三藏之中毗奈耶律藏也。則大小乘戒通稱也。小
0838c13: 乘稟法為戒。粗治其末。大乘攝心為戒。細絕其本。
0838c14: 法戒則無犯而已巳。心戒則無思犯也。夫能攝心。則
0838c15: 定由是生。慧由是發。三者圓明。則諸漏永盡。故名
0838c16: 三無漏學。攝持軌則。莫尚乎此。△二別示四重。四
0838c17: 重即十戒之初。四波羅夷為根本重罪。文四。一婬
0838c18: 六。一持則出纏。
0838c19: 阿難。云何攝心。我名為戒。若諸世界六道眾生。其心
0838c20: 不婬。則不隨其生死相續。
0838c21: 眾生皆因婬欲而正性命。故纏生死。若欲愛乾枯。
0838c22: 則殘質不續矣。言其心不婬。其心不偷。皆使無思
0838c23: 犯也。△二犯則墜墮。
0838c24: 汝修三昧。本出塵勞。婬心不除。塵不可出。縱有多智
0839a01: 禪定現前。如不斷婬。必落魔道。上品魔王。中品魔民。
0839a02: 下品魔女。彼等諸魔亦有徒眾。各各自謂成無上道。
0839a03: 魔亦多智修禪。為不斷婬故不成聖道。帶婬修禪。
0839a04: 必落此類。△三預令戒備。
0839a05: 我滅度後。末法之中。多此魔民。熾盛世間。廣行貪婬
0839a06: 為善知識。令諸眾生落愛見坑失菩提路。
0839a07: 末世眾生無正法眼。多被魔惑。預須戒備勿遭誘
0839a08: 攝也。但貪欲愛不顧陷墜。名愛見坑。△四令宣明
0839a09: 誨。
0839a10: 汝教世人修三摩地。先斷心婬。是名如來先佛世尊
0839a11: 第一決定清淨明誨。
0839a12: 諸經殺戒居首。為設化以慈悲為本。此經婬戒居
0839a13: 首。為真修以離欲為本。欲氣麤濁。染汙妙明。欲
0839a14: 習狂迷。易失正受。續生死。喪真常。莫甚於此。故須
0839a15: 首戒。而為第一清淨明誨也。觀阿難起教示遭邪
0839a16: 染。而厥初發心。先厭欲濁。至於三漸次中。一一首
0839a17: 懲。然後身心妙圓。獲大安隱。十信初心。由欲愛乾
0839a18: 枯。而慧性圓明。遂階等妙。諸世間人。由心不流逸。
0839a19: 而澄瑩生明漸乎六天。是故真修內攝。必先離欲
0839a20: 也。△五重彰過失二。一喻明。
0839a21: 是故阿難。若不斷婬修禪定者。如蒸沙石欲其成飯。
0839a22: 經百千劫。秪名熱沙。何以故。此非飯本。沙石成故。
0839a23: 本質不美。求冀謾勞。△二結顯。
0839a24: 汝以婬身求佛妙果。縱得妙悟。皆是婬根。根本成婬。
0839b01: 輪轉三塗必不能出。如來涅槃何路修證。
0839b02: 所謂以金為器。器器皆金。以土為器。器器皆土。則
0839b03: 因行不可不慎也。△六勸令必斷。
0839b04: 必使婬機身心俱斷斷性亦無。於佛菩提。斯可希冀。
0839b05: 機者婬心所自發。斷性不無。觸機則發矣。
0839b06: 如我此說名為佛說。不如此說即波旬說。
0839b07: 令信正言也。波旬魔名。△二殺九。一持則出纏。
0839b08: 阿難。又諸世界六道眾生。其心不殺。則不隨其生死
0839b09: 相續。
0839b10: 汝負我命。我還汝債。所以相續。△二犯則墜墮。
0839b11: 汝修三昧。本出塵勞。殺心不除。塵不可出。縱有多智
0839b12: 禪定現前。如不斷殺。必落神道。上品之人為大力鬼。
0839b13: 中品則為飛行夜叉諸鬼帥等。下品當為地行羅剎。
0839b14: 彼諸鬼神亦有徒眾。各各自謂成無上道。
0839b15: 帶殺修禪。必墮神類。△三預令誡備。
0839b16: 我滅度後。末法之中。多此鬼神。熾盛世間。自言食肉
0839b17: 得菩提路。
0839b18: 預須戒備。勿遭誘說。△四令曉權宜。
0839b19: 阿難。我令比丘食五淨肉。此肉皆我神力化生。本無
0839b20: 命根。汝婆羅門地多蒸濕。加以沙石。草菜不生。我以
0839b21: 大悲神力所加。因大慈悲。假名為肉。汝得其味。奈何
0839b22: 如來滅度之後。食眾生肉。名為釋子。
0839b23: 佛化初行。隨事漸制。權許五淨耳。不見。不聞。不疑。
0839b24: 自死。鳥殘名五。神力所化本無命根名淨。此乃小
0839c01: 乘權宜。若真慈真脫。皆在所斷。故梵網初演。涅槃
0839c02: 終談。莫不切禁也。此列五淨。而他經或三或七。涅
0839c03: 槃或九者。特開合耳。婆羅門。淨行通稱也。△五示
0839c04: 惡根本。
0839c05: 汝等當知。是食肉人。縱得心開似三摩地。皆大羅剎。
0839c06: 報終必沉生死苦海。非佛弟子。如是之人。相殺相吞
0839c07: 相食未已巳。云何是人得出三界。
0839c08: 根本不善。終莫成善。似三摩地者。似則非真。為根
0839c09: 本妄故。△六令宣明誨。
0839c10: 汝教世人修三摩地。次斷殺生是名如來先佛世尊
0839c11: 第二決定清淨明誨。
0839c12: △七重彰過失二。一喻明。
0839c13: 是故阿難。若不斷殺修禪定者。譬如有人自塞其耳
0839c14: 高聲大叫求人不聞。此等名為欲隱彌露。
0839c15: 修禪避罪。反乃行殺。塞耳避人。反乃高聲。是欲隱
0839c16: 彌露也。△二結顯。
0839c17: 清淨比丘及諸菩薩。於岐路行不蹋生草。況以手拔。
0839c18: 云何大悲。取諸眾生血肉充食。
0839c19: 不誤踐。不故。仁慈之至猶及草木。況食眾生。△
0839c20: 八廣明緣對。
0839c21: 若諸比丘。不服東方絲綿絹帛。及是此土靴履裘毳
0839c22: 乳酪醍醐。如是比丘。於世真脫。酬還宿債。不遊三界。
0839c23: 何以故服其身分。皆為彼緣。如人食其地中百穀足
0839c24: 不離地。
0840a01: 東方不無裘毳。西土不無絲帛。各以多分言也。劫
0840a02: 初之人。體有飛光。足若御雲。由乎食地肥啗香稻
0840a03: 故。其體堅重。足不離地。△九勸令必斷。
0840a04: 必使身心於諸眾生若身身分身心二塗不服不食。
0840a05: 我說是人真解脫者。如我此說名為佛說。不如此說
0840a06: 即波旬說。
0840a07: 身血肉髓腦也。身分裘毳乳酪也。身服食。心貪求。
0840a08: 故曰二塗。必須併斷也。清淨明誨。於諸惡緣禁切
0840a09: 若此。而今人多取牛乳助齋。大嚼恣噉。不避葷穢。
0840a10: 是誠何心哉。靜揣其來。乃腥臊交所發膿血雜
0840a11: 亂餘液。是欲惡之精。脂肉之腴。出於糞穢形軀。為
0840a12: 不淨之至也。噉其精則真味欲惡。食其腴又何異
0840a13: 脂肉。清淨真脫者固如是耶。五辛菜屬。尚不可食。
0840a14: 較斯過惡。倍簁無算。速宜除之。勿貪爽口腴腸。而
0840a15: 公違淨誨也。或曰。昔者大覺。受牧女之獻。聽阿難
0840a16: 之求。又何謂耶。曰此小乘權宜。為枯餒疾患者設
0840a17: 耳。乃草座應機之事。濁世現行之法。七寶樹下金
0840a18: 剛體中有是事哉。不以大乘了義為正。而泥權宜
0840a19: 不了之說。則不唯取乳助齋。當執五淨假名。而於
0840a20: 淨筵法席加籩列。為大羅剎矣。△三盜八。一持
0840a21: 則出纏。
0840a22: 阿難。又復世界六道眾生。其心不偷。則不隨其生死
0840a23: 相續。
0840a24: 不與而取。皆為偷盜。分越所酬。猶徵其剩。況乃盜
0840b01: 取。得無反徵。此所以生死相續。△二犯則墜墮。
0840b02: 汝修三昧。本出塵勞。偷心不除。塵不可出。縱有多智
0840b03: 禪定現前。如不斷偷。必落邪道。上品精靈。中品妖魅。
0840b04: 下品邪人諸魅所著。彼等群邪亦有徒眾。各各自謂
0840b05: 成無上道。
0840b06: 邪道奸欺故。偷必墮落。△三預令誡備。
0840b07: 我滅度後。末法之中。多此妖邪。熾盛世間。潛匿姦欺
0840b08: 稱善知識。各自謂已巳得上人法惑無識。恐令失心。
0840b09: 所過之處其家耗散。
0840b10: 須防誘攝也。△四責其貪竊。
0840b11: 我教比丘。循方乞食。令其捨貪成菩提道。諸比丘等。
0840b12: 不自熟食。寄於殘生旅泊三界。示一往還去已巳無返。
0840b13: 云何賊人假我衣服。裨販如來。造種種業。皆言佛法。
0840b14: 非出家具戒比丘為小乘道。由是疑誤無量眾生
0840b15: 墮無間獄。
0840b16: 方法也。僧祇律云。乞食謂之分衛。謂分施眾僧。衛
0840b17: 護道力。肇法師云。乞食略有四意。一為福利群生。
0840b18: 二為折伏憍慢。三為知身有苦。四為除去滯著。今
0840b19: 經。令其捨貪。不自熟食。即除去滯著也。成菩提道。
0840b20: 即衛護道力。福利群生也。知身為儻寄。知世為旅
0840b21: 泊。無事畜藏。無所顧戀。皆所謂循方也。不能循方。
0840b22: 而貪饕造業。是敗法毀則。故號賊人。雖服佛之服。
0840b23: 而不淨活命。是假我衣服。裨附佛法。以貪販利養
0840b24: 而已巳。△五教令懺捨。
0840c01: 若我滅後。其有比丘。發心決定修三摩地。能於如來
0840c02: 形像之前。身然一燈。燒一指節。及於身上爇一香炷。
0840c03: 我說是人。無始宿債一時酬畢。長揖世間。永脫諸漏。
0840c04: 雖未即明無上覺路。是人於法已巳決定心。若不為此
0840c05: 捨身微因。縱成無為。必還生人酬其宿債。如我馬麥。
0840c06: 正等無異。
0840c07: 身為業本漏緣。無始已巳來。為之貪求。為之積債。今
0840c08: 能捨之作無上業。故能酬宿債。脫諸漏也。一切
0840c09: 難捨。無過己巳身。難捨能捨。則自餘貪愛決能棄捨。
0840c10: 故曰是人於法已巳決定心。苟能捨身。而心不決捨。
0840c11: 則徒增業苦。無益於道。故下云必使身心二俱捐
0840c12: 捨也。佛為宿詬比丘可食馬麥。故證果後。於毗蘭
0840c13: 邑食之。示宿債必酬也。△六令宣明誨。
0840c14: 汝教世人修三摩地。後斷偷盜。是名如來先佛世尊
0840c15: 第三決定清淨明誨。
0840c16: △七重彰過失。
0840c17: 是故阿難。若不斷偷修禪定者。譬如有人。水灌漏
0840c18: 欲求其滿。縱經塵劫。終無平復。
0840c19: 道器不完。道果終漏。△八勸令必捨。
0840c20: 若諸比丘。衣之餘分寸不畜。乞食餘分施餓眾生。
0840c21: 於大集會合掌禮眾。有人捶詈同於稱讚。必使身心
0840c22: 二俱捐捨。身肉骨血與眾生共。不將如來不了義說
0840c23: 迴為己巳解以誤初學。佛印是人得真三昧。如我所說
0840c24: 名為佛說。不如此說即波旬說。
0841a01: 衣不畜。視毀如讚。此於利害二途。身心俱捨也。
0841a02: 身肉骨血與眾生共。則不私其身。不顧其生。又捨
0841a03: 之至也。行能至此。則其心不偷。可知矣。阿含稱所
0841a04: 畜物可以資身進道。薩婆多論許百物各可畜一。
0841a05: 皆不了義也。△四妄六。一犯則墮失。
0841a06: 阿難。如是世界六道眾生。雖則身心無殺盜婬三行
0841a07: 已巳圓。若大妄語。即三摩地不得清淨。成愛見魔。失如
0841a08: 來種。所謂未得謂得。未證言證。或求世間尊勝第一。
0841a09: 謂前人言。我今已巳得須陀洹果。斯陀含果。阿那含果。
0841a10: 阿羅漢道。辟支佛乘。十地地前諸位菩薩。求彼禮懺。
0841a11: 貪其供養。
0841a12: 於四果十地未得謂得。名大妄語。貪其供養求己巳
0841a13: 尊勝。名愛魔。妄起邪見謂已巳齊聖。名見魔。皆大妄
0841a14: 也。
0841a15: 是一顛迦。消滅佛種。如人以刀斷多羅木。佛記是人。
0841a16: 永殞善根。無復知見。沉三苦海。不成三昧。
0841a17: 一顛迦。即一闡提也。貝多羅樹以刀斷。則不復活。
0841a18: 喻大妄人永絕善根。三苦三塗也。△二舉真顯妄。
0841a19: 我滅度後。敕諸菩薩及阿羅漢。應身生彼末法之中。
0841a20: 作種種形。度諸輪轉。或作沙門白衣居士人王宰官
0841a21: 童男童女。如是乃至婬女寡婦姦偷屠販。與其同事。
0841a22: 稱讚佛乘。令其身心入三摩地。終不自言我真菩薩
0841a23: 真阿羅漢。洩佛密因輕言未學。唯除命終陰有遺付。
0841a24: 云何是人惑亂眾生成大妄語。
0841b01: 真聖應。終自韜晦。不以密因輕告未學。△三令
0841b02: 宜明誨。
0841b03: 汝教世人修三摩地。後復斷除諸大妄語。是名如來
0841b04: 先佛世尊第四決定清淨明誨。
0841b05: △四重彰過失。
0841b06: 是故阿難。若不斷其大妄語者。如刻人糞為旃檀形。
0841b07: 欲求香氣。無有是處。
0841b08: 挾妄修禪。質終不美。△五深責誑。
0841b09: 我教比丘。直心道場。於四威儀一切行中。尚無假。
0841b10: 云何自稱得上人法。譬如窮人妄號帝王自取誅滅。
0841b11: 況復法王。如何妄竊。因地不真。果招紆曲。求佛菩提。
0841b12: 如噬臍人。欲誰成就。
0841b13: 牒未得謂得求己巳尊勝之事。而深責也。淨名曰。直
0841b14: 心是道場。無假故。四儀。行住坐臥也。左傳。噬臍
0841b15: 謂終莫能及也。今之自稱得上人法。而妄竊法王
0841b16: 者多矣。宜以經言為誡。△六勸令真實。
0841b17: 若諸比丘。心如直絃。一切真實入三摩地。永無魔事。
0841b18: 我印是人。成就菩薩無上知覺。
0841b19: 上以紆曲故。終莫成就此能絃直故印其成就。
0841b20: 如我所說名為佛說。不如此說即波旬說。
0841b21: 上文總明四重戒也。初標三學。而終止四戒者。定
0841b22: 慧已巳備前文。
0841b23: 
0841b24: 大佛頂如來密因修證了義諸菩薩萬行首楞嚴經
0841c01: 要解卷第十二
0841c02: 
0841c03: 音切
0841c04: 毳初稅切。誕音但。靴許爪切。古犬切。姦古顏切。耗許到切。裨音。
0841c05: 揖伊入切。音支。捶之累切。詈力智切。泄思列切。誅音株。噬音逝。絃
0841c06: 胡田切。
