0512b01: 自序
0512b02: 卜子夏曰：詩者，志之所之也，在心為志，發言為詩，情
0512b03: 動于中而形于言，言之不足，故嗟歎之，嗟歎之不足，
0512b04: 故詠歌之，詠歌之不足，不知手之舞之，足之蹈之也。
0512b05: 山野逃諸法苑久矣，策杖風塵，栖遲巖藪，果獨無言
0512b06: 乎？言且出而不覺成句，句成而不覺帶有詠焉，或長
0512b07: 或短，或歌或歎，吾莫知其所以然。無奈侍者集而梓
0512b08: 之，罪過罪過。
0512b09: 吹萬野人說
0512b10: 
0512b11: 
0512b12: 
0512b13: 
0512b14: 
0512b15: 
0512b16: 
0512b17: 
0512b18: 
0512b19: 
0512b20: 
0512b21: 
0512b22: 
0512b23: 
0512b24: 
0512b25: 
0512b26: 
0512b27: 
0512b28: 
0512b29: 
0512b30: 
0512c01: 吹萬禪師語錄卷之十一
0512c02: 嗣法孫燈來重編
0512c03: 詩
0512c04: 毛詩擬作有序
0512c05: 雲之南，其望匪思，嗟嗟我榆，誰浣牽中衣。雲之南，寄
0512c06: 聲維長，我儂異邦，厥志履清涼。雲之南，疏竹蔭清，古
0512c07: 木瑤琴，現彼物中真。雲之南，竺兮有蕸，我慈脫去，苞
0512c08: 彼德中花。
0512c09: 右毛詩四章，章四句。此詩乃追母氏而作也。家慈
0512c10: 自山野出俗後，厥志法門，六時危坐，心佛相憶者
0512c11: 九。年初小病，七日前先計：某日我當西去。是日斂歛
0512c12: 衣踞坐于庭，左右將信將疑。時至，果脫然念佛而
0512c13: 逝。親友聞已，自外以念佛敲魚入庭，家慈聞佛聲
0512c14: 再覺，與眾同音念誦一餉，告別長往。山野聆之，作
0512c15: 是詩以自慶。
0512c16: 閒步口占
0512c17: 野寺分幽徑，江心潑浪沙，遊人樵子路，撒網是漁家。
0512c18: 病中題
0512c19: 古人曾有戒，勿使此心馳，何幸四大裏，逆處是便宜。
0512c20: 過明峰庵
0512c21: 白雲為知己，到處共無心，影搖風散玉，飛照月流金。
0512c22: 日影早照
0512c23: 數片黃金落，徘徊綠樹中，無端寒鳥過，又舞竹枝風。
0512c24: 步劉墨仙來韻
0512c25: 出世尋知己，可中未易明。假墳偏作弔，白首卻成驚。
0512c26: 既會長干語，當期祖室盟。任從梟舌亂，孤鳳遠清聲。
0512c27: 示素野侍者傳萬峰書至
0512c28: 新秋猶酷熱，賓雁自誰來。相繼百餘里，重迎尺一懷。
0512c29: 飄身如葉轉，傳語若棋裁。只此方渠志，吹毛亦望哉。
0512c30: 示瀚侍者回南浦
0513a01: 執巾還未久別去欲何之雖省堂中老難違座上師
0513a02: 白雲他日遇青眼此時宜報與及門者行藏亦可思
0513a03: 雪中有感
0513a04: 夜雪清凄處繁興慧日時傷嗟第五百諍鬥尚餘期
0513a05: 誰作浮沉鶩難為禍福驪不如隨分足敲唱任相宜
0513a06: 病中即事
0513a07: 撫扼緣何恙起居唯自方心根無箇事枝葉有誰傷
0513a08: 作用仍依舊提持亦照常任隨風浪激把釣在漁航
0513a09: 人日與友談心
0513a10: 具君人日望湫綠錦江中野寺松煙撲新花草色籠
0513a11: 冷爐空點雪機鈍枉開弓何似春遊者飄然若醉翁
0513a12: 過小江步武陵湯負丞韻
0513a13: 川落石林響優遊卻放舠為垂輕線釣不避野風濤
0513a14: 濮水憐居蔡春山醜薦毛肆驕惟我輩到處話清高
0513a15: 月梅
0513a16: 鳳尾林間挺一枝脫盡塵煙入品奇驚眼乍逢香滿
0513a17: 袖黃昏邀月上東籬
0513a18: 雪梅
0513a19: 山靜黃雲墮細飛丁香纔解又添衣白鸞豈是梳輕
0513a20: 羽為附冰魂仰翠微
0513a21: 風梅
0513a22: 風舞稍頭夜色離清英搡亂兩三枝可憐玉魄分群
0513a23: 後輕軟猶隨上下馳
0513a24: 雨梅
0513a25: 梅稍香滿雨珠來溼染娥眉粉黛開不是小蠻輕墮
0513a26: 淚卻緣性水入靈臺
0513a27: 夜宿林間二首
0513a28: 樹挂燈籠輝野砌階橫草蓆隔蒼苔老僧一臥垂陰
0513a29: 下幾點疏星漏影來
0513a30: 野寺疏鐘曉夜鳴枕邊無夢不成驚因看樹上垂陰
0513b01: 綠葉底層層砌水晶
0513b02: 午坐松石二首
0513b03: 日午風和新扇來松關深鎖聚雲臺解衣獨坐清涼
0513b04: 上數陣宮商綠影排
0513b05: 野寺嶺頭風扇和清音偏向樹稍多輕搖淺碧琴先
0513b06: 操重舞深青唄後歌
0513b07: 春日早望
0513b08: 關城煙霧鎖朝霞冉冉松筠落曼沙林下經行穿小
0513b09: 徑數聲啼柳雀催花
0513b10: 宴如嚴畔題巴臺四景
0513b11: 翠碧蒼巖側徑通磷煙如畫座如空到來誰識山翁
0513b12: 趣竹語松聲一笑中
0513b13: 小溪流水
0513b14: 一線清流透谷開抽牽煙霧疊層來小竹搖風敲梵
0513b15: 響疑是笙歌鷲嶺回
0513b16: 嶺頭晚眺
0513b17: 夕陽帶霧鎖山西漏影橫拖五色齊天上仙娥宮不
0513b18: 閉金針繡落錦邊絲
0513b19: 竹徑觀漁
0513b20: 山畔竹園翡翠啼側身穿徑早煙低沙頭已渡寰瀛
0513b21: 葉細雨斜風釣上栖
0513b22: 晚眺虹蜺二首
0513b23: 石磷危坐日西霞細染輕霏影墮紗一道虹蜺飛項
0513b24: 後恍如光相照青花
0513b25: 山色飛紅水色黃蔥蔥野馬亂針秧舉頭既識天腰
0513b26: 線故顯　高皇詩半章
0513b27: 瑞色朝光題雲來四景
0513b28: 白練輕鋪曉色開金風瀟颯鬥聲來陽煙覿面陳殊
0513b29: 相項後身光擁翠巖
0513b30: 團峰得月
0513c01: 絕頂平巒一徑通樹稍遙探廣寒宮晚來風掃浮雲
0513c02: 散影落孤明萬象空
0513c03: 西回射白
0513c04: 石壁懸巖晚照西凝霞遠動日輪低徘徊話到人間
0513c05: 事林下幽幽幾箇齊
0513c06: 伏案嘯猊
0513c07: 案山高臥儼如獅大士雲來法雨時震吼不妨芳草
0513c08: 綠數峰煙柳自然奇
0513c09: 溪口連江題興龍四景
0513c10: 溪口連江石案橫飛煙如絮點山輕漏陽影裏金波
0513c11: 濬繞動蒼松帶玉鳴
0513c12: 峰頭古柏
0513c13: 柏子庭前句已奇移來峰頂更成褫蒼顏蓊鬱雄方
0513c14: 外蔭覆人天不可思
0513c15: 夜月蒼池
0513c16: 翠柏堤邊一徑斜青青煙鎖嶺頭沙碧虛夜朗金蟾
0513c17: 剪影落池中遍地花
0513c18: 橫畔跏趺
0513c19: 粥罷經行曙色輝蒲團草坐立身危徘徊不話寰中
0513c20: 事風送閑雲夾鷺飛
0513c21: 拙度禪人晚獻芳梅
0513c22: 崎嶇風雨晚徘徊進步何曾有畏哉夜靜鐘聲禪客
0513c23: 遠殷勤猶獻一枝開
0513c24: 每向嘉平雪映時茶煙輕染落梅枝于今南浦東山
0513c25: 外玉片飄香味更奇
0513c26: 午日三首
0513c27: 年年五月鬧端陽角黍江頭歌鼓忙三閭離騷先日
0513c28: 夢何緣到處為君狂
0513c29: 蒲水一杯我自裁禪規曾見古遺來稠林莫謂家常
0513c30: 淡順世清貧有裕哉
0514a01: 病夫逐口肖溈山有分觀他取自閒白水煎蒲同類
0514a02: 飲何須艾虎到人間
0514a03: 早步四首
0514a04: 早出林陰野色輝疏星幾點燄如飛娥眉月上東方
0514a05: 白宛轉松間益翠微
0514a06: 病骨無方換隱憂松林得月樹稍頭更增山色光如
0514a07: 畫落落晴空淺翠浮
0514a08: 靜觀野寺山如畫閒點丹青畫似山箇裏總無分別
0514a09: 處月隨流水在人間
0514a10: 霧染溪山曉色新輕飄流翠亦相親呼童小塌松陰
0514a11: 下儉約如秋興似春
0514a12: 寄玄密學人
0514a13: 一葉夔門溯水來慇懃已別尚餘懷于今莫讖三公
0514a14: 署還有曇花石上栽
0514a15: 與眾學人集溪邊
0514a16: 清清薄霧夕陽飛色染山溪樹影微小石堤邊流水
0514a17: 送羽聲留我醉忘歸
0514a18: 柳堤竹塢傍溪斜秋色含陰影墮沙遊戲小童欣浪
0514a19: 漫編葭為艇泛西霞
0514a20: 深林何處止鷦鷯興適溪頭夢自消野況不妨施小
0514a21: 道聚沙雅等法中標
0514a22: 新秋曉色露兼葭飯犢橫吹月落華我引沙童流水
0514a23: 過清音恒染舊袈裟
0514a24: 讀花神三妙記
0514a25: 蝌蚪雲煙是舊家或時遮眼沐韶華縱然玉落盆中
0514a26: 別空鑑無容頃刻花
0514a27: 讀紅梅記二首
0514a28: 仙館花容翠玉粧何緣摧落野峰藏只因悟醉群英
0514a29: 綠安郡猶然作話揚
0514a30: 雲屋山中興有餘清窗聊讀幾行書文章艷麗雖挑
0514b01: 眼眉底忘機卻自如
0514b02: 中秋無月
0514b03: 曾聽王公一曲吹浮雲驚破影還垂高聲且試藥由
0514b04: 笑百里茫茫問阿誰
0514b05: 禪僧月
0514b06: 山靜銀蟾色滿秋霜華縹緲玉光浮麻衣草坐禪
0514b07: 裏更聽松濤傍竹謳
0514b08: 農僧月
0514b09: 短笛橫牛月色低疏林野外碧光齊考槃既識溈山
0514b10: 業薄飯家常可共栖
0514b11: 漁僧月
0514b12: 薄暮西山日影斜隨漚蕩楫宿蘆花秋聲夜落江風
0514b13: 滿收取絲綸臥月華
0514b14: 詩僧月
0514b15: 有興移栖竹徑來秋風蕩拂野雲開金流萬點蟾光
0514b16: 漏璧落千條兔影回
0514b17: 秋日宿胡灘蘭若
0514b18: 遙聞象鼻弄巖間我慕登臨笑月閒塌上主人飛錫
0514b19: 外清光猶自映疏山
0514b20: 夜發小江馹
0514b21: 小江夜半發行舟野石成灘濬碧流是處迦陵恒伴
0514b22: 我清音遙落帶風謳
0514b23: 西霞晚望
0514b24: 晚映秋江日影紅飛霞偏落帝城東清音過峽搖疏
0514b25: 杪又看孤舟泛海翁
0514b26: 竹枝詞
0514b27: 巴渝皓月滿江流一葉舟橫煙水秋此去眉山程多
0514b28: 少嘉陽萬里過西樓
0514b29: 楊柳詞
0514b30: 鷓鴣啼處落花飛行人路土轉霏微青青楊柳堤邊
0514c01: 過惹動春風舞袖衣
0514c02: 途中感賦五首
0514c03: 南北仙人不出山雲深那識箇中閒應知大隱如鴻
0514c04: 鵠肯效醯雞落甕間
0514c05: 解藍著皂最為良藝苑何如法苑長勿謂亡家羞喪
0514c06: 犬罕逢青眼叩醫王
0514c07: 問我生涯秪一瓢世情隨與道情銷曲肱飲水皆三
0514c08: 昧莫訝淵明懶折腰
0514c09: 月落波中金浪浮華亭有興快乘舟應憐象馬何曾
0514c10: 識故向嵩山髓自流
0514c11: 柱下紫浮嗟角戰漆園傲邁樂魚濠于今佩玉鳴鑾
0514c12: 者不羨煙霞肆志高
0514c13: 四景回文
0514c14: 花燦枝啼鳥入林柳煙隨澗舞芳深沙流弄碧遊魚
0514c15: 小霞麗松亭喜笑吟
0514c16: 長日夏風舞綠荷滿湖栖鶩蕩清波楊垂繞動飛煙
0514c17: 細香染輕雲挂薜蘿
0514c18: 秋江夜白月霜寒宿雁驚來郴水湍遊艇泛漁歌晚
0514c19: 釣幽林傍菊採霞餐
0514c20: 飛雪輕飄上苑梅素光清舞竹窗開衣寒暖火添爐
0514c21: 炭揮麈停甌把賦裁
0514c22: 春日對殘雪
0514c23: 玉片梅花落銀沙柳絮飄禪關情不盡昨日與今朝
0514c24: 竹林清坐
0514c25: 萬籟含秋色瀟瀟送暑時碧影竹光射清吟蜩語吹
0514c26: 過菊隱庵
0514c27: 放鶴迎來客鳴鴉代曉鐘一般執事者肯踏俗人蹤
0514c28: 送學人
0514c29: 欲返白巖寺雲山總一如勿生離念別社裏尚藏書
0514c30: 贈張隱君居白飲洞四首
0515a01: 為破莊生夢卻來景室居塵糠隨去就不關野情餘
0515a02: 其二
0515a03: 芝山非避世皎皎自心遐況乃金壺篆能陶歲月華
0515a04: 其三
0515a05: 松菊還留主雙珠訓已傳冥鴻深入處其羽尚儀縣
0515a06: 其四
0515a07: 三槐栽宅下此洞罩松蘿莫怪人難覲丹巖千丈過
0515a08: 題蟾影禪人
0515a09: 千江片月滿中流一色霜華遍地秋白鷺未垂雙舍
0515a10: 利蘆花飛入帶林幽
0515a11: 春日對桃花
0515a12: 不為東風展笑顏機含此日露天斑靈雲豈是花驚
0515a13: 眼只喜枝頭帶月圓
0515a14: 孟春過景德寺二首
0515a15: 渚州淑氣掩江霞到院仙音唱燭華我過休園桃未
0515a16: 放春前不作斷腸花
0515a17: 青青竹塢滿江飛雪雨沙汀興不歸春色買舟船子
0515a18: 岸從來笑倒掣顛稀
0515a19: 寄玄密禪人
0515a20: 灩澦江頭興未袪還知釣下有靈魚多年不趁風雷
0515a21: 變悔折南山綠竹疏
0515a22: 春雪偶作
0515a23: 竹舞窗前地籟生飄飄操亂幾層輕春山不見天花
0515a24: 樹一夜殊沙到處明
0515a25: 觀臘梅
0515a26: 春風笑爾鬥芳顏幾點枝頭玳瑁斑移來柏子庭前
0515a27: 放漏出清香帶月圜
0515a28: 月下早發花林
0515a29: 江風亂舞沙汀白空月流霜帶露飛一葉輕搖波浪
0515a30: 緩優游泛得曉煙歸
0515b01: 山居四首
0515b02: 柳堤煙送小山雲散步階前曙色昕野老家常閒似
0515b03: 水隨風飄起自然文
0515b04: 夜靜亭邊月影來數聲風舞竹門開經行怕動巢松
0515b05: 鶴但借霜華把賦裁
0515b06: 荷錢出水夏初長樹密松稍蔭晚涼我過林陰身未
0515b07: 影西霞猶傍野風狂
0515b08: 泉石林間俗客稀燒鐺無火漫尋薇白雲一臥西山
0515b09: 晚更聽猿聲嘯落暉
0515b10: 白魚溪夜坐
0515b11: 石聲流水動樹響過風栖蹉跎情不盡山月一輪低
0515b12: 應憐門外客何時到虎溪
0515b13: 燈常之海上
0515b14: 心本常素心智實無緣智因有水共山惹起飄颻志
0515b15: 只莫住岸移還須卻雲駛巫峽滿天春不盡江湖意
0515b16: 驀地洛伽來波濤一相似借問善財兒南行作何事
0515b17: 與得心禪人集洛書石四首
0515b18: 數日未出林非是怕人知獨無箇裏客相對奚以為
0515b19: 我慣拔人楔人欲扣我詩好竽而鼓瑟伊有自恩之
0515b20: 其二
0515b21: 我在臨江住君從汶水來泊舟求知亡余豈不快哉
0515b22: 桃花紅已白栗葉墮還開說是西來意恐君動疑猜
0515b23: 其三
0515b24: 我說緇衣中多是竄遊者不飽餖飣食便騎欸段馬
0515b25: 問渠室中事猶在廊簷下白髮不知慚臨墮倩誰把
0515b26: 其四
0515b27: 水是長流水山本自在山許多弱喪夫夢來山水間
0515b28: 問著家鄉路迢迢在玉關何如洛書石談笑有餘閒
0515b29: 擬步太白子夜吳歌
0515b30: 皓月清風細寥聞砧杵聲是處皆秋色相看獨此情
0515c01: 司成今在否卻馬罷西征
0515c02: 歲暮過石坪庵訪大休法師坐興
0515c03: 何事與君堪敬節何境與君共題詩唯有白雪亂山
0515c04: 巔梅花依舊吐寒枝莫來林下空脫落邀得盧仝為
0515c05: 君酌休將此興詰趙州含金楊柳機未作
0515c06: 遊潭騫洞次唐人李長吉箜篌引韻
0515c07: 岷肢上池夾天秋落磊浮霜白雪流香車輾起羡門
0515c08: 愁洞口霞聲弄箜篌娑竭潛身金翅叫風伯怒號雄
0515c09: 虎嘯清影薜蘿映碧光五色氣騰來女皇飛錫卓峰
0515c10: 回鶴處沙墜地普花雨桃林雞犬與世違峭壁猱
0515c11: 猿脫空舞白牛不出庵羅樹支遁愛山乘赤兔
0515c12: 東門行化衡見訪賦似
0515c13: 為士不安貧拔劍之何地男兒不肯負英豪天外出
0515c14: 頭倩誰事葭露撲落之杯來蓼風颯展飛錫至寂寥
0515c15: 控我無插錐垂簾林下欲何為乘興莫逢支遁馬浩
0515c16: 歌孰有咸池吹君不見道泰時清弓挂樹漁人唱起
0515c17: 沙洲鷺
0515c18: 君子行賦似正則法師
0515c19: 君不見百昌青黃識歲時滄田三變那得知又不見
0515c20: 塵沙墨滴劫未空蜃樓阿閣徒自窮七步都來成歌
0515c21: 舞況復山林並江渚幽芝曉燦且溫風翠柏蒼松暫
0515c22: 時雨日旋月往景悠悠觸蠻何事苦蝸牛蘆花鷺鶿
0515c23: 不肯去一日孩兒笑白頭
0515c24: 將進酒別贈馬郡侯遷陞
0515c25: 蘇晉繡佛喜逃禪卻憐米汁祀掣顛聚雲慚愧非慧
0515c26: 遠公至攢眉徒清返只今遺帶升大羅更復留書澤
0515c27: 轉多剃髮稚隨依寇借染衣無礙為廉歌佇見秬皂
0515c28: 錫三命重光重輪天子慶狼煙息處賀金牛朝罷含
0515c29: 杯堪樂聖錦帆吟錦纜詩條風梧月代我吹
0515c30: 冬日遊白帝城
0516a01: 博浪一擊為誰雄漢宮初起黃石公卻延平帝廝王
0516a02: 蟒躍馬東城亦鞅掌蔥鬱南陽星復輝昭烈益州月
0516a03: 重朗都來豪傑鹿燄中唯存山水留人仰山水何緣
0516a04: 唱絕奇澦浪如花石如獅猿啼赤甲征風陣雪亂黃
0516a05: 雲舞竹枝君不見漁艇煙叟泛流霜晚映寒霙鬥草
0516a06: 堂不是破瓶消野馬那能處處菩提下
0516a07: 集量虛南宗二禪人庵中
0516a08: 郊地開初地山叉易木叉梁高茅露骨蘆久壁生芽
0516a09: 鼎煮大梅蔬爐烹趙老茶卻來今共語涕淚可如他
0516a10: 沙市舟中晚望羅伽室感懷雪照師
0516a11: 一望江陵地迢遙紫竹深野芳暉落色堤敞暮垂陰
0516a12: 黃葉傳師路白雲邀我心懸情無可寄停舫對風吟
0516a13: 過爐山訪中如居士
0516a14: 數載尋知己今朝適至人賈韓雖有興支許豈無因
0516a15: 月皓爐山秀風薰丈室新得君遊不二誰患客中身
0516a16: 山居
0516a17: 野外一卷山無人閒自在白雲任往還綠草隨行隊
0516a18: 影落林禽飛聲清澗水匯我來居此中遊戲成三昧
0516a19: 春日遊陸宣公墓步陳中丞韻
0516a20: 為懷宣墓古春日渡浯川樹老栖霞翠藤高傍砌懸
0516a21: 勒碑來弔鶴埋玉繞清煙野外誰堪供攀梅代蔬筵
0516a22: 答張隱君
0516a23: 檢違知己已意一日即如年溪過還存笑蓮修早破緣
0516a24: 樹雲分地暮山月共簷前有興離丹穴談心復燦然
0516a25: 野望步唐人韻
0516a26: 薄暮西山近雲煙傍谷依松蒼秋染色蔕紫夕傅暉
0516a27: 野唱誅薪過橫吹飯犢歸傲情無可寄好啖首陽薇
0516a28: 次李魚鱗題洛伽韻
0516a29: 梵相光含紫竹林煙波落盡海潮深硿嵩素影雲舖
0516a30: 練殿閣清飄磬轉音幻色頻瞻離垢地塵囂猶長覺
0516b01: 花心等閒透得圓通竅抱月泥牛信不沉
0516b02: 春日太寰居士見訪坐中即事
0516b03: 何緣天祿喜逃禪索我瞿曇顧命篇夢筆雄才弓挂
0516b04: 樹陶輪隱括柳垂鞭檻前溼噴花飛雨座上清羅缽
0516b05: 吐煙莫是淨名遭象瑞蹉跎此地解三千
0516b06: 山中即事
0516b07: 山中薄暮晚西霞坐臥松巖此是家流水有聲湍嶂
0516b08: 石溫風無恙掃塵沙香羅密室茶烹燄影過疏林月
0516b09: 落華可笑螳螂空怒臂等閒難討白牛車
0516b10: 春山野望羽霄居士共集
0516b11: 淑景春回氣不寒登登山色儘逃禪攀高有寄何須
0516b12: 傲樂野無情豈是頑花徑曉斑人影密石林清頌水
0516b13: 聲湍淨名既了參軍醉絕頂凌霄仔細看
0516b14: 平都示灼然法子
0516b15: 煙波摘葦字江來峰曉平都紫氣徘金線堤飛垂柳
0516b16: 動林花巖燦野桃開紅爐片滴窺長髯黃葉音傳識
0516b17: 大梅不為牛山雄一派那能重此陟崔嵬
0516b18: 過浙師巖訪雪丘禪人
0516b19: 平都一葦截流行陟上巉峰屐齒輕白積枝頭桐萼
0516b20: 放青堆巖畔石林橫松蘿翠舞風相亂樓閣聲彈鳥
0516b21: 共鳴為覓幽人懷古意卻來此地轉無生
0516b22: 過酆陵訪李文學昆玉
0516b23: 平都煙曉映春林棹發晴波問布金花夢芸窗雞唱
0516b24: 語詩題雪壁柳彈音爐邊分芋黃麻遠鼎內拈檀碧
0516b25: 眼深自是鵬程輕萬里扶搖何必說浮沉
0516b26: 臨江破浪一乘槎為覓雞窗陟晚霞白社笑迎蘿薜
0516b27: 秀青藜光灼斗牛斜裁成局賦彌春色奪得瓊枝帶
0516b28: 月華曇彥佇看津劍化非衣曾伴老袈裟
0516b29: 歲寒觀松柏
0516b30: 歲入嘉平冬暮時徜徉野外動清思風飄不墮庭前
0516c01: 葉雪撲難凋澗底枝拽履歌商嚴素守烹藜鼓調益
0516c02: 栖遲沖聲徹骨誰同冷縮腳楊岐志可師
0516c03: 忠南林別駕見訪敘別
0516c04: 一臥雲霞夢已銷都騎何興及鷦鷯祥公入社香煙
0516c05: 裊投子敲關姓字標薜溼巴山情未盡衣懷祗樹記
0516c06: 難凋仙舟枻鼓春江秀巷陌仍餘甑斧謠
0516c07: 忠南馬郡侯見訪
0516c08: 夢曉蘿庵德宿馳岌公來幸聚雲枝山環冰玉清光
0516c09: 洞水鯨鯢素影垂入閣談心留薦句遺書勒記啟
0516c10: 棠思那能方外遭青眼恍若鹽車一顧時
0516c11: 總持禪人舊為衡門友今亦短髮著緇過忠南
0516c12: 見訪賦此以贈。
0516c13: 昔曾墮榻同徐孺那識今朝此地遊彩筆誰爭磚上
0516c14: 影曇華豈鬥月中秋舟來汶水追黃石錫過巴臺仰
0516c15: 白牛方外情疏無可寄薰風常帶紫芝謳
0516c16: 贈徐白麟
0516c17: 芸窗何事下渝州謝卻毛錐法苑遊寶匣不開光未
0516c18: 隱髡頭雖剃髯還修朝陽果遂鶴斑舞擊水仍摶海
0516c19: 氣浮此去薜蘿松尚在含風為我代嚶謳
0516c20: 感賦
0516c21: 北面賒南一記來踟躕岐路動悲哀豬蹄錦帳驕增
0516c22: 盛蝸角金壇夢怎開缽底茶煙惟我賦松間石塌有
0516c23: 誰裁相逢但說離塵好究竟何曾把事灰
0516c24: 讀快書篇則見才鬼中多若埋尺玉于大塊其
0516c25: 光自是不絕恨未尋伺歌詠主人公故蹉跎長
0516c26: 夜而有莫盡之怨因拈一律以歎。
0516c27: 塚內含珠欲未乾滿腔熱血幾時寒彩毫漫逐悲風
0516c28: 斷雅韻空隨夜月殘光灼綺筵螢借火食羅香細露
0516c29: 為餐金河自昧雙煙鶴化作啼鵑歸去難
0516c30: 寓夔門感賦
0517a01: 柳條葉落墜如絲煙送瞿塘傍我期入室不妨蘇子
0517a02: 問拈花猶唱杜公詞庭前卻昧迷青眼月夜偏憐照
0517a03: 白眉剖析域中誰是大免教澤外野狐思
0517a04: 麈尾何緣豎北隅煙如絳帳不成孤寒聲度颼瞿塘
0517a05: 樹晚景隨波灩澦鳧別去三珠羞翠鳥拈來一葉指
0517a06: 寰圖庵羅禁我推敲句把得清瓶瀉五湖
0517a07: 東白仙雲峽口懸光連錦水映寒天招搖青雀知何
0517a08: 日折斷黃金是幾年函丈淡飄香近火講堂清漏露
0517a09: 飛椽倦來漫讀朱熹頌薦句于今最可傳
0517a10: 雪淨珠林一帖經多年寂寞鬱如螢坐間瑞靄潛蜃
0517a11: 氣席上花飛寓帝青白眼尚流傷木淚野航偏負笑
0517a12: 秦亭碎琴豈絕江山趣半曲笙歌玉墮零
0517a13: 冬日訪余隱居
0517a14: 聞說遐心與世違遙攀白帝意如飛登山訪士尋丹
0517a15: 穴罷席扶笻慕采薇鶴放偏知來客語風寒卻避覆
0517a16: 珠衣東林有興堪推衍肯把圖書按月輝
0517a17: 
0517a18: 
0517a19: 
0517a20: 吹萬禪師語錄卷之十一終
