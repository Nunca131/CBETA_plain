0511a01: 大明三藏法數卷第四　　　　　　昆六
0511a02: 上天竺前住持沙門一如等奉　集註
0511a03: 二護出涅槃經【一內護】內即自己已身心也謂佛所
0511a04: 制大小乘戒人若受持則能防護身口意
0511a05: 業之非成就種智菩提之果此禁戒所以
0511a06: 為內護也。【二外護】外即族親眷屬也謂人
0511a07: 之脩行屏絕緣務凡有所需衣服飲食
0511a08: 湯藥之類必藉族親眷屬左右供給庶得
0511a09: 身心安隱成辦道業此族親眷屬所以為
0511a10: 外護也。
0511b01: 二種有出毘婆沙論【一實物有】謂五蘊等法成身
0511b02: 即是實有之物故名實物有五蘊者色蘊受蘊想蘊行
0511b03: 蘊識蘊也。【二施設有】謂世間之人各各隨業受
0511b04: 報因假父母遺體便即施設而有男女之
0511b05: 名故名施設有。
0511b06: 二種病出涅槃經【一身病】謂身因四大毒蛇互不
0511b07: 調適以致諸病所生故名身病四大者地大水大火
0511b08: 大風大也以此四者遍滿世界故名為大人攬外之四大而成內四大之身堅濕煖
0511b09: 動之在內交攻不相和順毒如蛇故曰四大毒蛇。【二心病】謂心
0511b10: 體靈明虛圓湛寂其或歡喜不勝而致踊
0512a01: 躍怯懦無勇而生恐怖及憂愁苦惱愚癡
0512a02: 昏昧由此四者撓動于中以致諸病所生
0512a03: 故名心病。
0512a04: 二種病出大智度論【一先世行業病】謂因先世好
0512a05: 行鞭杖拷掠閉繫種種惡法惱眾生故
0512a06: 感今世多病是名先世行業病。【二現世失
0512a07: 調病】謂因冷熱風雨不知將養其身及飲
0512a08: 食不節臥起無常以是事故得種種病是
0512a09: 名現世失調病。
0512a10: 二種死出涅槃經【一命盡死】謂天命當盡捨所受
0512b01: 身故名命盡死然或有命盡非是福盡或
0512b02: 有福盡非是命盡或有福命俱盡皆為命
0512b03: 盡死也福謂財物等。【二外緣死】謂不順天命以
0512b04: 喪其身故名外緣死如非分自或橫遭
0512b05: 他人所或二人怒氣相加自他俱死皆
0512b06: 為外緣死也。
0512b07: 二種布施出大智度論【一淨施】謂布施時不求世
0512b08: 間名譽福利等報但為出世善根及資助
0512b09: 涅槃之因以清淨心而行布施故名淨施
0512b10: 梵語涅槃華言滅度。【二不淨施】謂以妄心求於福報
0513a01: 而行布施如般若經云或畏失財故施與
0513a02: 或恐訶罵故施與或為求勢故施與如是
0513a03: 種種因緣與淨相違是名不淨施。
0513a04: 二種法施出般若經【一世間法施】謂菩薩雖為諸
0513a05: 有情宣說開示五神通等一切諸法然未
0513a06: 能出離世間故名世間法施五神通者一足不履地二
0513a07: 知人心命三回眼千里四呼名即至五石壁無也。【二出世間法施】
0513a08: 謂菩薩為諸有情宣說開示三解脫門等
0513a09: 一切聖法依此而脩即得出離世間故名
0513a10: 出世間法施三解脫門者一空解脫門二無相解脫門三無作解脫門也。
0513b01: 二種身行施出大智度論【一生身行施】謂菩薩以
0513b02: 父母所生之身能以一切寶物及以身命
0513b03: 布施心不惜是名生身行施。【二法身行
0513b04: 施】謂菩薩捨生身已巳得法身時能於十方
0513b05: 世界以種種珍寶衣服飲食給施一切眾
0513b06: 生又能一時之頃隨眾生音聲普為說法
0513b07: 是名法身行施。
0513b08: 二種施出法界次第【一財施】財施者謂以飲食衣
0513b09: 服田宅珍寶等一切自己已所有資身之具
0513b10: 悉能施與它人也金光明勝王經云財
0514a01: 施之福不出三界唯伏貪愛但濟一世之
0514a02: 貧而不能令其得道譬如燈光止明一室
0514a03: 是也三界者欲界色界無色界也。【二法施】法施者謂從
0514a04: 諸佛及善知識或從經卷聞說世間出世
0514a05: 間善法以清淨心為人演說也金光明
0514a06: 勝王經云法施兼利自他能令眾生出於
0514a07: 三界斷諸煩惱成就慧身譬如日光照
0514a08: 大千世界是也世間法者即五戒十善及治世之法也出世間法者
0514a09: 即三乘所脩四諦六度等法也。
0514a10: 二戒出華嚴孔目【一性戒】謂殺盜邪妄語此四
0514b01: 性自是戒不待佛制人若持之即得福犯
0514b02: 之即得罪是名性戒。【二遮戒】遮即遮止謂
0514b03: 飲酒多有過失能犯諸戒是故佛特遮止
0514b04: 令不毀犯乃能守護餘之律儀是名遮戒。
0514b05: 二戒出毘婆沙論【一道共戒】謂於見道脩道位中
0514b06: 不作意持自然不犯戒與道俱發是名道
0514b07: 共戒此戒既是初果二果三果所得即是
0514b08: 無漏戒也見道即初果脩道即二果三果也無漏者不漏落三界生死也。
0514b09: 【二定共戒】謂發得初禪二禪三禪四禪天
0514b10: 定之時不作意持自然不犯戒與定俱發
0515a01: 是名定共戒此戒斷惑未盡未出生死即
0515a02: 是有漏戒也。
0515a03: 二戒出華嚴經【一隨相戒】隨即隨順相即形相
0515a04: 謂依如來教染衣出家乞食自活不犯威
0515a05: 儀是名隨相戒。【二離相戒】離即遠離謂持
0515a06: 戒之人心無所著則一切戒猶如虛空了
0515a07: 無持犯之相是名離相戒。
0515a08: 二戒出涅槃經【一性重戒】謂殺盜妄皆性業也
0515a09: 不待佛制持而不犯性自是善犯而不持
0515a10: 性自是罪若犯之者其罪極重是名性重
0515b01: 戒。【二息世譏嫌戒】謂佛所制出家之人凡
0515b02: 世間治生產業及一切非道所宜之事皆
0515b03: 不應為以止世人之所譏誚嫌疑是名息
0515b04: 世譏嫌戒。
0515b05: 二戒出涅槃經【一威儀戒】威儀戒者謂受戒已惟
0515b06: 務脩飾容止誑惑於世由好求名利欲
0515b07: 人恭敬者也。【二從戒戒】從戒戒者謂崸從
0515b08: 佛制清淨三業其內外相稱不為世事
0515b09: 但求真實利益不要虛譽者也三業者身業口業意業也。
0515b10: 出家二戒出天台四教儀集註【一十戒】謂一不殺二不
0516a01: 盜三不四不妄語五不飲酒六不坐高
0516a02: 廣大七不著花鬘衣八不觀聽歌舞九
0516a03: 手不捉金銀財寶十不過中食此十戒是
0516a04: 初出家沙彌所持是為出家十戒梵語沙彌華言
0516a05: 息慈息世染之情慈濟生也。【二具足戒】具足戒者即二
0516a06: 百五十戒也謂波羅夷法凡四條梵語波羅夷華
0516a07: 言極惡僧伽婆尸沙法凡一十三條梵語僧伽婆尸
0516a08: 沙華言僧殘謂犯此戒如人被他斫殘命雖未盡形已巳殘廢故也不定法
0516a09: 凡二條謂比丘犯非法語或以波羅夷法治之或以僧伽婆尸法治之或以波
0516a10: 逸提法治之故名不定也尼薩波逸提法凡三十條
0516b01: 梵語尼薩耆華言捨謂因財物等犯貪慢心令捨入僧眾故梵語波逸提華言墮謂
0516b02: 不捨當墮地獄也波逸提法凡九十條波羅提提
0516b03: 舍尼法凡四條梵語波羅提提舍尼華言向彼悔僧祇律云此罪應
0516b04: 對眾發露故名向彼悔眾學戒法凡一百條此等戒法令比
0516b05: 丘眾皆學故名眾學也滅諍法凡七條謂有諍事起即應除滅故
0516b06: 名滅諍法此二百五十戒是出家比丘所持是
0516b07: 名出家具足戒梵語比丘華言乞士。
0516b08: 在家二戒出毘婆沙論【一五戒】謂不殺生不偷盜
0516b09: 不邪不妄語不飲酒此五戒是在家之
0516b10: 人所持故名在家五戒。【二八戒】謂五戒之
0517a01: 後更加不坐高廣大床不著花鬘瓔珞不
0517a02: 習歌舞戲樂此八戒亦是在家之人所持
0517a03: 故名在家八戒。
0517a04: 邪正二戒出天台四教儀集註【一邪戒】謂外道之人執
0517a05: 邪為道非因計因自計前世因從中來
0517a06: 便即獨立行於苦行或計因從狗中來便
0517a07: 即噉食糞穢行於苦行是名邪戒。【二正戒】
0517a08: 謂佛未出世時輪王亦教人行於不殺不
0517a09: 盜等十善即此十善戒法是名正戒十善者不
0517a10: 殺生不偷盜不邪不妄語不兩舌不惡口不綺語不貪欲不瞋恚不邪見也。
0517b01: 二持出華嚴經【一止持】止即制止謂止身口令
0517b02: 不殺不盜不邪不妄語等是名止持。【二
0517b03: 作持】作猶行也謂既不殺生又能放生既
0517b04: 不偷盜又能布施既不邪又能恭敬既
0517b05: 不妄語又能實語是名作持。
0517b06: 二種精進出法界次第【一身精進】謂身勤脩善法
0517b07: 晝夜行道禮誦講說勸助開化是名身精
0517b08: 進勸助者獎勸贊助也開化者說法開導化度於人也。【二心精進】謂
0517b09: 心勤行善道心心相續無有間歇是名心
0517b10: 精進。
0518a01: 二種精進心出法華懺儀謂行人熏脩懺法即當
0518a02: 剋取限期破諸惑障如脩法華三昧以三
0518a03: 七日為期於中禮佛懺悔行道誦經有事
0518a04: 有理俱當精進故有二種心也梵語三昧華言正定
0518a05: 三七日二十一日也。【一事中脩忍精進】謂行人於
0518a06: 道三七日中行儀純當禮佛時一心
0518a07: 觀想金容端嚴殊妙儼然在目心不
0518a08: 異緣乃至懺悔行道誦經坐禪悉皆一心
0518a09: 令與行法相應無有懈怠是名事中脩一
0518a10: 心精進。【二理中脩一心精進】謂行人初入
0518b01: 道乃至三七日滿於其中間所作行儀
0518b02: 常當照了一心寂靜如禮佛時即知能禮
0518b03: 所禮本空寂雖曰空寂而自然感應道
0518b04: 交不可思議由理體平等生佛不二雖
0518b05: 無能禮之人而有我身禮諸佛前雖無所
0518b06: 禮之佛而有諸佛隨心顯現如是念念無
0518b07: 有懈怠是名理中脩一心精進生佛者眾生諸佛也。
0518b08: 二種忍辱出大智度論【一非眾生數忍辱】謂菩薩
0518b09: 若遇風寒冷熱水雨等無情之物惱之
0518b10: 時安然忍受初不瞋恚是名非眾生數忍
0519a01: 辱。【二眾生數忍辱】謂菩薩若遇有情眾生
0519a02: 加惡於我亦能忍受略不瞋恨是名眾生
0519a03: 數忍辱。
0519a04: 二種分別真偽禪相出脩習止觀坐禪法要【一辨邪偽
0519a05: 禪發相】謂脩禪之人於禪定中或覺自身
0519a06: 如縛如壓或時身輕欲飛或歡喜躁動憂
0519a07: 愁悲思如是種種邪偽之相與禪俱發心
0519a08: 若愛著即與鬼法相應多失心顛狂是故
0519a09: 脩禪定者於此諸相即當一心寂靜辨其
0519a10: 邪偽知彼虛誑不愛不著則自然滅謝是
0519b01: 為辨邪偽禪發相。【二辨真正禪發相】謂脩
0519b02: 禪之人於禪定中端心正念離諸散但
0519b03: 覺身心安隱泯然虛豁空明清淨寂靜無
0519b04: 為而與正定相應如前所說一切邪偽之
0519b05: 相了無所見是為辨真正禪發相。
0519b06: 二種寂靜出釋氏要覽【一身寂靜】謂捨家恩愛及
0519b07: 眾緣務閑居靜處遠離憒身諸惡行一
0519b08: 切不作是名身寂靜。【二心寂靜】謂於貪瞋
0519b09: 癡等悉皆遠離脩習禪定無有散亂意諸
0519b10: 惡行一切不作是名心寂靜。
0520a01: 二種願出大智度論【一可得願】謂脩福可得人天
0520a02: 中生脩戒定慧可得阿羅漢乃至佛果是
0520a03: 名可得願梵語阿羅漢華言無學。【二不可得願】謂人
0520a04: 以己已智力而欲籌量虛空盡其邊際終不
0520a05: 可得是名不可得願。
0520a06: 二種脩行出涅槃經【一真實脩行】謂依佛所說能
0520a07: 知涅槃佛性等相而脩諸行是名真實脩
0520a08: 行梵語涅槃華言滅度。【二不實脩行】謂不知涅槃佛
0520a09: 性等相而脩諸行是名不實脩行。
0520a10: 二因緣發起正見出大智度論【一外聞正法】謂眾
0520b01: 生雖具正念必從智人聞說正法然後正
0520b02: 見始得開發譬如穀麥內具種子外滋雨
0520b03: 澤然後其芽始得生起是故若欲正見開
0520b04: 明必外聞正法。【二內有正念】謂眾生雖
0520b05: 聞正法發起正見實由內心正念本具譬
0520b06: 如洪鍾雖待人扣聲非外有是故若欲正
0520b07: 見開發必內有正念。
0520b08: 二種心出地持經【一安隱心】謂菩薩為諸眾生造
0520b09: 諸惑業而受生死逼迫之苦沉溺惡道即
0520b10: 為種種開示除不善法置之善處令彼之
0521a01: 心各獲安隱也。【二快樂心】謂菩薩為諸眾
0521a02: 生貧乏困苦無所依怙即起大慈之心利
0521a03: 濟攝受平等饒益令彼之心各得快樂也。
0521a04: 意業有二種心出大乘理趣六波羅蜜經意業者意根所
0521a05: 起之業也謂脩行之人於布施持戒忍辱
0521a06: 禪定智慧等五度非精進力不能成就身
0521a07: 口意三善業亦由精進力方得發生然三
0521a08: 業之中意業勝故有二種心也。【一精進
0521a09: 心】謂發菩提心脩習善業晝夜禪誦不令
0521a10: 放捨遠離一切懈怠心也。【二退轉心】謂於
0521b01: 諸善法不能進脩或暫時發心脩行生
0521b02: 退屈則不能到於涅槃彼岸也。
0521b03: 二種懺悔出補助儀并天台四教儀梵語懺摩華言悔過
0521b04: 華梵兼舉故名懺悔又懺名脩來悔名改
0521b05: 往謂脩未來之善果改已巳往之惡因也。【一
0521b06: 事懺悔】事即事儀謂身則禮拜瞻敬口則
0521b07: 稱唱讚誦意則存想聖容三業殷勤求哀
0521b08: 懺悔過去見在所作罪業一依事儀是名
0521b09: 事懺悔。【二理懺悔】理即理性謂過現所作
0521b10: 一切罪業皆從心起若了自心本性空寂
0522a01: 則一切罪相亦皆空寂是名理懺悔。
0522a02: 二種白法出華嚴經隨演義鈔白法者白淨之法也
0522a03: 地獄等法名為黑法人天等法名為白法
0522a04: 光明文句云白法尚黑法捨是也。【一
0522a05: 慚白法】謂內自羞不敢作惡脩習善法
0522a06: 止息惡行是名慚白法。【二愧白法】謂內自
0522a07: 惶愧發露罪瑕更不敢作脩習善法止息
0522a08: 惡行是名愧白法。
0522a09: 二種勸請出大智度論【一佛初成道勸請轉法輪】
0522a10: 謂佛初成道時菩薩勸請言我某甲請佛
0522b01: 世尊為眾生轉法輪度脫一切是名勸請
0522b02: 轉法輪某甲者稱自己巳名也。【二佛欲入滅勸請住世】
0522b03: 謂佛欲捨壽命入涅槃時菩薩勸請言我
0522b04: 某甲請佛世尊久住世間無央數度脫
0522b05: 一切眾生是名勸請住世梵語具云波華言分別時節。
0522b06: 二種資糧出寶積經資即資助糧即糧食如人欲
0522b07: 涉遠道必假糧食以為資助譬菩薩脩
0522b08: 行欲證佛果必藉福智二法以為資助故
0522b09: 名資也。【一福德資】謂布施持戒等所
0522b10: 作善因乃至具足脩習一切佛法是名福
0523a01: 德資糧。【二智德資】謂脩習正觀心無雜
0523a02: 亂勤求妙智無暫休息乃至具足脩習一
0523a03: 切佛法是名智德資。
0523a04: 二種供養出普賢行願品【一財供養】經云所有十方
0523a05: 一切佛極微塵數中一一各有一切世
0523a06: 界極微塵數佛一一佛所各有菩薩海會
0523a07: 圍繞我以普賢行願力故悉以上妙諸供
0523a08: 養具而為供養所謂華鬘音樂傘衣
0523a09: 服及燒種種香然種種燈一一如彌山
0523a10: 以如是等諸供養具常為供養是名財供
0523b01: 養梵語彌華言妙高。【二法供養】經云諸供養中法
0523b02: 供養所謂如說脩行供養利益眾生供
0523b03: 養攝受眾生供養代眾生苦供養勤脩善
0523b04: 根供養不捨菩薩業供養不離菩提心供
0523b05: 養以前財供養無量功德比今供養一念
0523b06: 功德百分不及一是名法供養利益眾生攝受眾生
0523b07: 名法供養者必因說法方能利益攝受即是以法供養如來也代眾生苦名法供養
0523b08: 者因發大悲之心方能代眾生苦亦是以法供養如來也勤脩善根即是勤修善法
0523b09: 也菩薩業者即菩薩所脩之法也。
0523b10: 二善出大智度論【一未生善】謂戒定慧等諸善之
0524a01: 法未曾脩習是名未生善善若未生當勤
0524a02: 脩習令其得生也。【二已生善】謂戒定慧等
0524a03: 諸善之法已己曾脩習名已生善善若已巳生
0524a04: 當勤脩習令其增長也。
0524a05: 二種福田出大智度論論云施主有二種一者貧二
0524a06: 者富皆能於三寶中種福故名二種福田
0524a07: 三寶者佛寶法寶僧寶也。【一貧福田】謂貧窮之人雖無
0524a08: 財物供養若能禮事恭敬亦得福報是名
0524a09: 貧福田。【二富福田】謂富貴之人既能禮事
0524a10: 恭敬又以財物供養而得福報是名富福田。
0524b01: 二種福田出大方便佛報恩經田以生長為義謂人於
0524b02: 應供養者而供養之則能獲諸福報如農
0524b03: 服力田而有秋成之利故名福田。【一有
0524b04: 作福田】謂於諸佛菩薩父母師長之所生
0524b05: 恭敬心脩諸供養不惟得福亦可成道若
0524b06: 有冀望福報之心乃是有為而作故名有
0524b07: 作福田。【二無作福田】謂於諸佛菩薩父母
0524b08: 師長之所生恭敬心脩諸供養不惟得福
0524b09: 亦可成道若無冀望福報之心乃是無為
0524b10: 而作故名無作福田。
0525a01: 二利出金剛般若經取著不壞假名論【一自利】謂於如來所
0525a02: 說經典自能受持讀誦聽聞思惟如理脩
0525a03: 習成就勝果是名自利。【二利他】謂能以己巳
0525a04: 所受之法展轉為人演說令其脩習斷惑
0525a05: 證果是名利他。
0525a06: 二種闡提出楞伽經闡提梵語具云一闡提華言
0525a07: 信不具亦云極惡。【一捨一切善根一闡提】
0525a08: 捨善根者楞伽經云謂謗菩薩藏及作惡
0525a09: 言不肯隨順經律之法是名捨一切善根
0525a10: 一闡提菩薩藏者藏即含藏也謂諸大乘經典含藏一切文理是菩薩所脩所證
0525b01: 之法故名菩薩藏。【二於無始眾生發願一闡提】謂
0525b02: 世間眾生窮有之無有初始故名無始
0525b03: 眾生菩薩發願度諸眾生以本願力現為
0525b04: 闡提故楞伽經云菩薩以本願方便不般
0525b05: 涅槃是名於無始眾生發願一闡提。
0525b06: 二種見出大智度論此二種見即十使中之邊見
0525b07: 也外道之人於身見上計我斷常執常非
0525b08: 斷執斷非常隨執一邊故名邊見十使者一身見
0525b09: 二邊見三邪見四見取五戒取六貪七瞋八癡九慢十疑也。【一常見】論
0525b10: 云見五眾常即外道自謂色受想行識今
0526a01: 世雖滅未來復生相續不斷是名常見五眾
0526a02: 者即色受想行識五陰也。【二斷見】論云見五眾滅即外
0526a03: 道自謂色受想行識今世滅已巳更不再生
0526a04: 是名斷見。
0526a05: 鬼二生出俱舍釋論【一鬼胎生】論云女餓鬼白目
0526a06: 連云我夜生五子晝時亦生五子生已巳皆
0526a07: 食盡如此我無飽此鬼即是胎生也。【二鬼
0526a08: 化生】謂不從胎等生但無而忽有變現
0526a09: 不測此鬼即為化生也。
0526a10: 二罪出圓覺經鈔【一性罪】性罪者即殺盜妄
0526b01: 四種重戒不待佛制性是惡故犯之則有
0526b02: 罪報也。【二遮罪】遮罪者即酒戒也謂佛制
0526b03: 此酒戒意為遮止無犯守護餘戒使不故
0526b04: 犯如有犯者則獲遮制之罪也。
0526b05: 二吉羅出翻譯名義梵語具云突吉羅華言惡作
0526b06: 惡說。【一身惡作】謂身行殺盜邪等惡是
0526b07: 名身惡作。【二口惡說】謂口出妄言綺語兩
0526b08: 舌惡口等是名口惡說。
0526b09: 二惡出大智度論【一已巳生惡】謂貪瞋癡及殺盜
0526b10: 等諸惡之法已巳起於心已巳見於事者是名
0527a01: 已巳生惡惡若已巳生速令除滅也。【二未生惡】
0527a02: 謂貪瞋癡及殺盜等諸惡之法於心未
0527a03: 起於事未見是名未生惡惡若未起防令
0527a04: 不生也。
0527a05: 二種惡事出大智度論【一眾生惡事】謂諸眾生貪
0527a06: 欲瞋恚愚癡不依父母師長教誨造種種
0527a07: 惡是名眾生惡事。【二土地惡事】謂土地之
0527a08: 中或有饑荒疾疫毒氣流行無處不有是
0527a09: 名土地惡事。
0527a10: 二煩惱出瑜伽師地論【一根本煩惱】根本煩惱者即
0527b01: 無明惑也謂此根本無明之惑能出生一
0527b02: 切煩惱也。【二隨煩惱】隨煩惱者即見思二
0527b03: 惑也謂此見思二惑隨於一切違順境上
0527b04: 起貪瞋癡等煩惱隨逐不捨也。
0527b05: 二煩惱出大智度論【一內著煩惱】謂身見邊見等
0527b06: 諸煩惱於內心不了而起執著故名內著
0527b07: 煩惱身見者謂眾生妄執色受想行識之五陰為自身也邊見者妄於身見中
0527b08: 或執為斷或執為常各執一邊名邊見也。【二外著煩惱】謂貪瞋
0527b09: 癡等煩惱於外境不了而起貪著故名外
0527b10: 著煩惱。
0528a01: 二煩惱出華嚴經【一隨眠煩惱】依附不捨曰隨
0528a02: 五情暗曰眠謂無明煩惱種子潛伏第
0528a03: 八藏識之中能生一切妄惑是名隨眠煩
0528a04: 惱也五情者即眼耳鼻舌身五根也。【二現行煩惱】謂六根
0528a05: 對六塵境現起貪瞋癡等煩惱是名現行
0528a06: 煩惱也六根者眼根耳根鼻根舌根身根意根也六塵者色塵聲塵香塵味
0528a07: 塵觸塵法塵也。
0528a08: 二惑出釋籤【一理惑】謂根本無明之惑能障覆
0528a09: 中道之理不能顯發是名理惑。【二事惑】謂
0528a10: 塵沙惑能障化導則覆俗諦之法見思惑
0528b01: 能阻空寂則覆真諦之法是名事惑。
0528b02: 二惑出華嚴經隨演義鈔【一現行惑】謂六根對六塵
0528b03: 現起貪瞋癡等煩惱令心迷障諸善法
0528b04: 是名現行惑六根者眼根耳根鼻根舌根身根意根也六塵者色塵聲
0528b05: 塵香塵味塵觸塵法塵也。【二種子惑】種子者即根本無
0528b06: 明也謂因此無明則能生一切煩惱障諸
0528b07: 善法是名種子惑。
0528b08: 見思二惑出天台四教儀集註惑迷惑也謂諸眾生於
0528b09: 一切法不了自性本空妄生執著惑於正
0528b10: 道流轉生死故名惑也又名二縛由此惑
0529a01: 業纏縛住著三界不能脫離也又名二結
0529a02: 結即縛之義也三界者欲界色界無色界也。【一見惑】分
0529a03: 別曰見謂意根對法塵非理籌度起諸邪
0529a04: 見如外道計斷計常乃至有無等見是名
0529a05: 見惑。【二思惑】貪愛曰思謂眼耳鼻舌身五
0529a06: 根對於色聲香味觸五塵貪愛染著迷而
0529a07: 不覺是名思惑。
0529a08: 客塵二義出楞嚴經【一客義】謂見思等惑皆由眾
0529a09: 生不了外塵之境種種妄想而生若以智
0529a10: 慧觀察惑體本空則法性理顯惑亦何有
0529b01: 經云不住名客是名客義。【二塵義】謂微細
0529b02: 之惑而能染汙清淨真性譬如牖隙光流
0529b03: 諸塵相現亦能亂於虛空之性若智慧發
0529b04: 明了惑本無則空理現前塵亦何有經云
0529b05: 澄寂名空搖動名塵是名塵義。
0529b06: 二障出圓覺【一理障】謂本覺心源湛然清淨
0529b07: 由無明妄染礙正知見不達真如之理是
0529b08: 名理障。【二事障】謂眾生由無明障覆生死
0529b09: 相續無由脫離是名事障。
0529b10: 二障出楞嚴經義海并宗鏡錄【一煩惱障】謂煩之法惱
0530a01: 亂心神不能顯發妙明真性是名煩惱障。
0530a02: 【二所知障】所知障亦名智障謂執所證之
0530a03: 法障蔽智慧之性是名所知障。
0530a04: 二障出天親論障即障礙如金剛經中菩提得
0530a05: 無諍三昧由離此二障故也梵語菩提華言空生。
0530a06: 【一煩惱障】煩惱即見思惑也謂菩提證
0530a07: 得第四阿羅漢果時見思二惑俱已巳斷盡
0530a08: 心空寂靜諍從何起是故得於無諍實由
0530a09: 離此煩惱障也梵語阿羅漢華言無學。【二三昧障】梵
0530a10: 語三昧華言正定即無諍三昧也謂菩
0530b01: 提證得第四果時既得無諍三昧若於此
0530b02: 三昧心有取著即為有諍是故得於無諍
0530b03: 實由離此三昧障也。
0530b04: 二業出俱舍論【一引業】謂若宿世善業引發生於
0530b05: 人中則得珍寶豐足多受快樂若由宿世
0530b06: 惡業引發生於人中則感貧窮困乏受諸
0530b07: 苦惱是名引業。【二滿業】謂由宿世脩一善
0530b08: 業感一生中大富多財乘此更脩眾善展
0530b09: 轉生官貴家乃至圓滿究竟善果是名滿
0530b10: 業若由宿世造一惡業感一生貧窮苦惱乘
0531a01: 此更造眾惡展轉生貧窮家乃至圓滿極
0531a02: 惡之果是名滿業。
0531a03: 輕重二業出涅槃經經云或有重業可得作輕或
0531a04: 有輕業可得作重以人有智有愚故也。【一
0531a05: 重業輕受】重業輕受者謂有智之人以智
0531a06: 慧力脩習梵行能令地獄重業現世輕受
0531a07: 也。【二輕業重受】輕業重受者謂愚癡之人
0531a08: 以愚癡故增其業力能令現世輕業地獄
0531a09: 重受也。
0531a10: 二礙亦名二障出宗鏡錄并演義鈔【一煩惱礙】謂見思二惑
0531b01: 起種種昏煩之法惱亂心神以致障礙無
0531b02: 漏法性是名煩惱礙。【二智礙】即所知障謂由根
0531b03: 本無明之惑覆蔽法性而於中道種智則
0531b04: 成障礙故名智礙。
0531b05: 束蘆二義出宗鏡錄【一互相依】謂如束蘆互相依
0531b06: 倚以譬六根六塵更相由藉而成染惑也
0531b07: 以由根依塵故而發妄知塵依根故而有
0531b08: 幻相是名互相依六根者眼根耳根鼻根舌根身根意根也六塵
0531b09: 者色塵聲塵香塵味塵觸塵法塵也。【二取中空】謂取蘆葦中
0531b10: 本空虛自性不實以譬根塵中間各無自
0532a01: 性一切皆空是名取中空。
0532a02: 二慳出地持經【一財慳】謂惜財物無憐愍心見
0532a03: 諸貧窮困乏不能惠施是名財慳。【二法慳】
0532a04: 謂慳惜佛法懷嫉心恐他勝己不肯教
0532a05: 導餘人是名法慳。
0532a06: 二愛出大智度論【一欲愛】謂眾生愛念妻子及貪
0532a07: 染五欲等是名欲愛五欲者以色聲香味觸五塵能起人貪欲
0532a08: 之心也。【二法愛】謂菩薩以平等心而生法喜
0532a09: 欲令一切眾生皆至佛道是名法愛。
0532a10: 二種邪見出中論【一破世間樂邪見】謂人若言
0532b01: 無罪福報亦無如來等賢聖因起此邪見
0532b02: 捨善為惡當墮苦趣失人天樂是名破世
0532b03: 間樂邪見。【二破涅槃道邪見】梵語涅槃華
0532b04: 言滅度謂人貪著於我分別有無起善滅
0532b05: 惡因起善故得世間之樂因分別有無故
0532b06: 不得涅槃道是名破涅槃道邪見。
0532b07: 二種妄見出楞嚴經【一別業妄見】謂諸眾生迷失
0532b08: 真性自起妄見見有一切虛妄境界或苦
0532b09: 或樂若人不失本真即不見有虛妄境界
0532b10: 譬如一人病目夜見燈光別有圓影五色
0533a01: 重疊不病目者即不見燈別有圓影是名
0533a02: 別業妄見。【二同分妄見】謂諸眾生迷失真
0533a03: 性同見一切虛妄境界同受苦樂同業所
0533a04: 感譬如一國之人同見瘴惡不祥之事是
0533a05: 名同分妄見。
0533a06: 二種無知出天台四教儀集註【一染汙無知】染汙無知
0533a07: 者即見思惑也以無明為體謂見思惑能
0533a08: 染汙真性無所明了也。【二不染汙無知】不
0533a09: 染汙無知者即塵沙惑也以劣慧為體謂
0533a10: 此惑是他人分上見思之惑種數多故如
0533b01: 塵若沙名為塵沙既是他人之惑不能染
0533b02: 汙我之真性菩薩智慧廣大能令他人斷
0533b03: 見思惑於菩薩分上即是斷塵沙惑二乘
0533b04: 之人智慧狹劣不能令他斷見思惑是名
0533b05: 不染汙無知二乘者聲聞乘緣覺乘也。
0533b06: 二種顛倒出楞嚴經【一眾生顛倒】謂眾生不明自
0533b07: 性逐妄迷真隨順妄惑而造妄業由此妄
0533b08: 業展轉相生輪轉三界不能返妄歸真故
0533b09: 名眾生顛倒。【二世界顛倒】世謂過去現在
0533b10: 未來遷流為世界謂東西南北四方分位
0534a01: 為界以世涉方故名世界顛倒者眾生迷
0534a02: 失真性念念遷流住妄境界起諸倒見故
0534a03: 名世界顛倒。
0534a04: 二貧出大智度論【一財貧】謂其先世不能布施不
0534a05: 作眾善之福是故現世乏於資生種種財
0534a06: 物是名財貧。【二法貧】謂眾生起諸邪見不
0534a07: 信正法不脩善行則無功德之財資於智
0534a08: 慧之命是名法貧。
0534a09: 二緣出楞伽經【一外緣】謂眾生所依世界皆由妄
0534a10: 想因緣而生譬如因泥團柱輪繩水等諸
0534b01: 方便緣而有瓶生是名外緣泥團柱輪繩水者謂世之
0534b02: 陶匠作瓶以泥團為坯以木為輪柱以繩轉輪以水旋之方能成瓶也。【二內
0534b03: 緣】謂眾生之身因無明愛業等緣出生陰
0534b04: 界入法是名內緣無明者無所明了也愛者於五陰之境而起貪
0534b05: 愛以為惑也業者由心不了遂動身口而作以為業也陰即五陰謂色陰受陰想陰
0534b06: 行陰識陰也界即十八界謂眼界色界眼識界耳界聲界耳識界鼻界香界鼻識界
0534b07: 舌界味界舌識界身界觸界身識界意界法界意識界也入即十二入謂眼入耳入
0534b08: 鼻入舌入身入意入色入聲入香入味入觸入法入也。
0534b09: 二種有漏因果出大涅槃經【一有漏因】漏即漏落
0534b10: 生死也因者對果而言謂眾生由煩惱結
0535a01: 業為因而招三界生死苦果是則煩惱結
0535a02: 業名有漏因即集諦也三界者欲界色界無色界也。【二
0535a03: 有漏果】果即果報之義謂眾生由有漏惑
0535a04: 業為因而感生死之果名有漏果即苦諦
0535a05: 也。
0535a06: 二殺出梵網經【一故殺】故殺者謂作意故傷物命
0535a07: 也。【二殺】殺者謂不作意傷物命也。
0535a08: 二殺出梵網經【一自殺】謂無慈悲之心於諸物命
0535a09: 自殺是名自殺。【二教他殺】謂無慈悲
0535a10: 之心既自殺生亦教他人殺生是名教他
0535b01: 殺。
0535b02: 二報出華嚴經【一依報】依報亦名依果即世界
0535b03: 國土也謂諸眾生各各隨其果報之身依
0535b04: 之而住故名依報。【二正報】正報亦名正果
0535b05: 即五陰之身也謂諸眾生隨其所作善惡
0535b06: 之業各各感得此身正受其報故名正報
0535b07: 五陰者色陰受陰想陰行陰識陰也。
0535b08: 二種殺生報出法苑珠林【一短命】短命者謂因前
0535b09: 世傷物命令其不得以盡天年故感今
0535b10: 生自身亦短命也。【二多病】多病者謂因前
0536a01: 世惱眾生令其不得自在故感今生自
0536a02: 身亦多疾病也。
0536a03: 二種偷盜報出法苑珠林【一貧窮】貧窮者謂因前
0536a04: 世盜他財物令彼空乏故感今生自亦貧
0536a05: 窮也。【二不得自在】不得自在者謂因前世
0536a06: 劫奪他財而令他人不得自在故感今生
0536a07: 雖有財物而屬五家不得自在受用也五家
0536a08: 者水火盜賊惡子宮家也。
0536a09: 二種報出法苑珠林【一婦不貞潔】婦不貞潔者
0536a10: 謂因前世犯他妻妾邪行穢汙故感今生
0536b01: 婦不貞良端潔也。【二得不順意眷屬】得不
0536b02: 順意眷屬者謂因前世邪奪人所寵令
0536b03: 不如意故感今生眷屬常不順意也。
0536b04: 二種妄語報出法苑珠林【一多被誹謗】多被誹謗
0536b05: 者謂因前世不務誠實妄語無信故感今
0536b06: 生多被他人誹謗也。【二為人所誑】為人所
0536b07: 誑者謂因前世專以妄語欺誑於人故感
0536b08: 今生為人之所誑惑也。
0536b09: 二種兩舌報出法苑珠林謂向彼說此向此說彼
0536b10: 構是非離間和合致令乖分故名兩舌。
0537a01: 【一得弊惡眷屬】得弊惡眷屬者謂因前
0537a02: 世兩舌使人朋儔分離乖間皆生怨惡故
0537a03: 感今生得弊惡眷屬也。【二得不和眷屬】得
0537a04: 不和眷屬者謂因前世兩舌離間人之親
0537a05: 愛使不和合故感今生得不和眷屬也。
0537a06: 二種惡罵報出法苑珠林【一常聞惡音】常聞惡音
0537a07: 者謂因前世口無禁忌發言麤惡令不忍
0537a08: 聞故感今生常聞穢惡之音也。【二恒有諍
0537a09: 訟】恒有諍訟者謂因前世恃力怙勢好諍
0537a10: 訟惡逆無德故感今生常致諍訟而不
0537b01: 和也。
0537b02: 二種邪見報出法苑珠林【一生邪見家】生邪見家
0537b03: 者謂因前世邪僻覆心起諸妄見故感今
0537b04: 世不具正信之心而生邪見之家也。【二其
0537b05: 心曲】其心曲者謂因前世邪見心不
0537b06: 正直故感今生心常曲也。
0537b07: 二種無義語報出法苑珠林【一人不信受】人不信
0537b08: 受者謂因前世語言無義即是虛妄故感
0537b09: 今生雖有言說人亦不信受也。【二不能明
0537b10: 了】不能明了者謂因前世語言無義皆因
0538a01: 暗昧故感今生有所言說而亦不明了
0538a02: 也。
0538a03: 二種貪報出法苑珠林【一多欲】多欲者謂因前世
0538a04: 縱恣貪欲心無止息故感今生業習不忘
0538a05: 倍復增勝而生貪著也。【二無厭】無厭者謂
0538a06: 因前世貪求不已巳展轉馳逐故感今生業
0538a07: 習不忘欲心轉盛用之無度求之無厭也。
0538a08: 二種瞋報出法苑珠林【一常為他人求其長短】常
0538a09: 為他人求其長短者謂因前世不能容物
0538a10: 稍不如意即興嗔恨故感今生被人伺求
0538b01: 長短動得咎也。【二常為眾人之所惱】
0538b02: 常為眾人之所惱者謂因前世瞋惱眾
0538b03: 人令不安隱故感今生常被多人之所惱
0538b04: 害也。
0538b05: 世界二義出楞嚴經【一世遷流義】世遷流者謂過
0538b06: 去現在未來三世遷流也只如昨日是過
0538b07: 去今日是現在明日是未來如此遷移流
0538b08: 動無有間歇也。【二界方位義】界方位者謂
0538b09: 東西南北東南西南東北西北上下十方
0538b10: 各有定位不相混亂也。
0539a01: 二世間出翻譯名義世即隔別之義間即間差之
0539a02: 義故名世間。【一眾生世間】謂一切有情眾
0539a03: 生皆假五陰和合眾共而生名為眾生又
0539a04: 復各各差別不同故名眾生世間五陰者色陰受陰想
0539a05: 陰行陰識陰也。【二器世間】謂一切無情世界皆假
0539a06: 山河大地而成有側有仰名之為器又復
0539a07: 各各差別不同故名器世間。
0539a08: 二種世間清淨出無量壽經論論云若人一心專念
0539a09: 阿彌陀佛畢竟得生安樂國土成就種種
0539a10: 功德莊嚴獲此二種世間清淨梵語阿彌陀華言無
0539b01: 量壽。【一器世間清淨】謂世界如隔別名世
0539b02: 間差名間故名世間謂彼安養國土廣
0539b03: 大無邊如太虛空清淨光明如日月輪具
0539b04: 足寶莊嚴是名世間清淨。【二眾生世
0539b05: 間清淨】謂所化眾生隔別間差故名眾生
0539b06: 世間謂彼阿彌陀佛於一佛土身不動搖
0539b07: 於一切時放大光明悉能遍至十方世界
0539b08: 教化眾生令其如實脩行離諸染著皆願
0539b09: 生我國是名眾生世間清淨。
0539b10: 二土出宗鏡錄【一性土】謂法性之理非穢非淨非
0540a01: 廣非狹猶如虛空遍一切處是名性土。【二
0540a02: 相土】謂隨諸眾生心量所現或淨或穢或
0540a03: 廣或狹是以菩薩所見無諸坑坎眾寶莊
0540a04: 嚴眾生所見荊瓦礫穢惡充滿是名相
0540a05: 土。
0540a06: 二土出華嚴經隨演義鈔【一淨土】謂其地純以金剛
0540a07: 所成眾寶間錯種種莊嚴皆悉殊勝即華
0540a08: 藏世界西方安養等世界也以其無有四
0540a09: 趣五濁等穢惡是名淨土四趣者脩羅趣餓鬼趣畜生趣
0540a10: 地獄趣也五濁者濁見濁煩惱濁眾生濁命濁也。【二穢土】謂其
0540b01: 地坑坎堆穢惡充滿即娑婆世界也以
0540b02: 其有四趣五濁等穢惡是名穢土梵語娑婆華言
0540b03: 能忍謂其土之人堪能忍受眾苦也。
0540b04: 二種流出涅槃經【一順流】流即生死流也六道眾
0540b05: 生順從生死之流唯務趣下而不知返所謂
0540b06: 順生死流逆涅槃道也六道者天道人道阿脩羅道餓鬼道畜生道地獄道也。
0540b07: 【二逆流】謂初果陀洹依戒定慧精勤脩習
0540b08: 則能斷三界見惑出離四趣生死而證真空
0540b09: 涅槃所謂逆生死流順涅槃道也梵語陀洹華
0540b10: 言逆流亦曰入流三界者欲界色界無色界也四趣者脩羅趣餓鬼趣畜生趣地獄趣也。
0541a01: 二身出唯識論【一分身】分即分限即形謂
0541a02: 三界內六道眾生所受之身支形分段長
0541a03: 短臣細各各不同是名分段身三界者欲界色界無
0541a04: 色界也六道者天道人道阿脩羅道餓鬼道畜生道地獄道也。【二變易身】
0541a05: 變即轉變易即改易謂二乘等雖出三界
0541a06: 尚受方便等土法性之身因移果易是名
0541a07: 變易身二乘者聲聞乘緣覺乘也。
0541a08: 二種色出宗鏡錄【一內色】內色者謂眼識乃至意
0541a09: 識是名內色又眼耳鼻舌身意名內色以
0541a10: 其屬內身故。【二外色】外色者謂眼根乃至
0541b01: 身根是名外色又色聲香味觸五塵名外
0541b02: 色以其屬外境故。
0541b03: 二種色出大智度論【一淨色】謂清淨美妙之色能
0541b04: 生貪欲損壞道業故脩道之人宜當遠離
0541b05: 也。【二不淨色】謂不淨醜惡之色能生憎惡
0541b06: 障蔽道業故脩道之人亦宜遠離也。
0541b07: 二種色出宗鏡錄【一顯色】謂青黃赤白光影明暗
0541b08: 雲煙塵霧等顯然可見是名顯色。【二形色】
0541b09: 謂長短方圓麤細高下正不正等形相可
0541b10: 見是名形色。
0542a01: 二食出天台四教儀集註【一正命食】謂出家之人常乞
0542a02: 食自資色身清淨活命是名正命食。【二邪
0542a03: 命食】謂出家之人不依正命而食則有五
0542a04: 種一為利養故現奇特相二為利養故自
0542a05: 說功德三卜相吉為人說法四高聲現
0542a06: 威令人畏敬五說所得供養以動人心是
0542a07: 名邪命食。
0542a08: 二種存濟出阿毘達磨論存即存活濟即救濟謂以
0542a09: 飲食存濟其生也。【一有罪存濟】謂有一等
0542a10: 之人矯妄詭詐而求飲食如是得飲食已巳
0542b01: 歡喜受用貪愛不捨不見生死過患不知
0542b02: 出離之法是名有罪存濟。【二無罪存濟】謂
0542b03: 非如前人矯妄詭詐而求飲食但以正道
0542b04: 而乞飲食得飲食已巳如法受用不貪不愛
0542b05: 不著能見生死過患善知出離之法是名
0542b06: 無罪存濟。
0542b07: 二求出成實論【一得求】謂諸眾生欲得諸樂隨意
0542b08: 求取雖經險難不以為苦如海吞流心無
0542b09: 厭足是名得求。【二命求】謂諸眾生取樂生
0542b10: 愛不能如實觀察樂是苦因反求長命受
0543a01: 此諸樂是名命求。
0543a02: 二種數出華嚴經【一數量數】數量數者即一多
0543a03: 之數量也謂由一多之數而能安立一切
0543a04: 諸法也。【二色心有為數】色即色身心即所
0543a05: 起之心皆有生滅名曰有為此色心二法
0543a06: 別而言之則有五陰十二入十八界等數
0543a07: 目不同故名色心有為數五陰者色陰受陰想陰行陰識
0543a08: 陰也十二入者眼入耳入鼻入舌入身入意入色入聲入香入味入觸入法入也十
0543a09: 八界者眼界色界眼識界耳界聲界耳識界鼻界香界鼻識界舌界味界舌識界身
0543a10: 界觸界身識界意界法界意識界也。
0543b01: 二種滅出顯揚聖教論【一暫時滅】謂如來出世逗機
0543b02: 設教化導眾生大小乘人皆得解脫機緣
0543b03: 既盡更無可化如來即便入滅然如來法
0543b04: 身之體如如不動實未滅是名暫時滅。
0543b05: 【二究竟滅】謂如來妙覺圓明一切煩惱悉
0543b06: 已巳斷滅淨盡無餘更不復生是名究竟滅。
0543b07: 二邊出攝大乘論釋【一增益邊】謂因緣所生之法若
0543b08: 分別推求本無自性眾生不了執之為有
0543b09: 是名增益邊因緣所生法者謂六根為因六塵為緣根塵相對中間一
0543b10: 念心起即是所生法也。【二減邊】謂因緣所生之法
0544a01: 若分別定無即是減實有成就之性是
0544a02: 名減邊。
0544a03: 二邊出中論【一有邊】邊即邊際謂世間一切事
0544a04: 物必假眾緣具足和合而生皆無自性雖
0544a05: 無自性不得言無故名有邊。【二無邊】謂世
0544a06: 間一切事物既假眾緣具足和合而生本
0544a07: 無自性若無自性則一切法皆空不得言
0544a08: 有故名無邊。
0544a09: 二時出大智度論【一迦羅時】梵語迦羅華言實時
0544a10: 謂佛於律中誡諸弟子聽時食遮非時食
0544b01: 實有其時故名實時論云毗尼結戒是世
0544b02: 界中實非第一義中實是也梵語毘尼華言善治。【二
0544b03: 三摩耶時】梵語三摩耶華言假時亦名短
0544b04: 時長時論中廣約三世無相時法無實故
0544b05: 名假時亦名短時長時者謂不同外道定
0544b06: 執是假設長短而無其實故若短若長
0544b07: 悉名三摩耶三世者過去未來現在也。
0544b08: 
0544b09: 
0544b10: 大明三藏法數卷第四
