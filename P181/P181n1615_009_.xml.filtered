0705a01: 大明三藏法數卷第九　　　　　　池一
0705a02: 上天竺前住持沙門一如等奉　集註
0705a03: 四身出成唯識論【一自性身】自性身者即法身也
0705a04: 謂諸如來真淨法界湛然常寂具足無邊
0705a05: 真實功德是一切法平等實性也。【二自受
0705a06: 用身】自受用身者即自報身也謂諸如來
0705a07: 內智湛然照真法界盡未來際常自受用
0705a08: 廣大法樂也。【三他受用身】他受用身者為
0705a09: 他機所感而現此身即他報身也謂諸如
0705a10: 來由平等智為十地菩薩現大神通轉正
0705b01: 法輪令他受用大乘法樂也十地者懽喜地離垢地發
0705b02: 光地慧地難勝地現前地遠行地不動地善慧地法雲地也。【四變化身】
0705b03: 變化身者謂無而忽有名為變化即應身
0705b04: 也謂諸如來隨順機變現此身也。
0705b05: 化應身四句出華嚴經隨演義鈔【一化身非應】謂佛
0705b06: 隨類變現龍鬼等形不為佛身是名化身
0705b07: 非應。【二應身非化】謂地前菩薩所見佛身
0705b08: 即是隨機應現非五趣攝是名應身非化
0705b09: 地前菩薩者即十住十行十回向諸菩薩也五趣者天趣人趣鬼趣畜生趣地獄趣也。
0705b10: 【三亦應亦化】謂諸聲聞所見佛身見諸相
0706a01: 好皆因修成名之為應無而忽有名之為
0706a02: 化是名亦應亦化。【四非應非化】謂佛法報
0706a03: 二身非屬應化是名非應非化。
0706a04: 佛四德出涅槃經四德者如來所證常樂我淨之
0706a05: 德也謂如來心體本空應用無染離夫
0706a06: 二乘菩薩偏邪之顛倒故稱為德二乘者聲聞乘
0706a07: 緣覺乘也。【一常德】常者不遷不變之謂也性體
0706a08: 虛融湛然常住歷三世而不遷混萬法而
0706a09: 不變故名常德三世者過去現在未來也。【二樂德】樂者
0706a10: 安隱寂滅之謂也離生死逼迫之苦證涅
0706b01: 槃寂滅之樂故名樂德梵語涅槃華言滅度。【三我德】
0706b02: 我者自在無礙之謂也然有妄我真我若
0706b03: 外道夫於五陰身強立主宰執之為我
0706b04: 乃是妄我若佛所具八自在稱為我者即
0706b05: 是真我故名我德五陰者色陰受陰想陰行陰識陰也八自在我
0706b06: 者一能示一身以為多身二示一塵身滿大千界三大身輕舉遠到四現無量類常居一
0706b07: 土五諸根互用六得一切法如無法想七說一偈義經無量劫八身諸處猶如虛空也。
0706b08: 【四淨德】淨者離垢無染之謂也無諸惑染
0706b09: 湛然清淨如大圓鏡了無纖翳故名淨德。
0706b10: 身土四依出華嚴經【一色身依色相土】謂如來
0707a01: 隨類應化示現丈六等相好之身即依娑
0707a02: 婆等同居之土以其有山河大地等色相
0707a03: 是為色身依色相土梵語娑婆華言能忍同居者凡聖同居也。
0707a04: 【二色身依法性土】謂如來丈六等相好之
0707a05: 身當體即是法性之身所依之土亦即常
0707a06: 寂光土是為色身依法性土常寂光土者即佛所居之
0707a07: 淨土也。【三法身依法性土】謂如來法性之身
0707a08: 非心非色猶如虛空遍一切處所依之土
0707a09: 即是常寂光土是為法身依法性土。【四法
0707a10: 身依色相土】謂如來法性之身遍於塵
0707b01: 之土雖身土相攝事理交互色即非色相
0707b02: 即非相而不離剎塵之土是為法身依色
0707b03: 相土。
0707b04: 佛四種希有出金剛經算要刊定記【一時希有】時希有
0707b05: 者謂佛出世之時不常有也一切眾生從
0707b06: 曠來無明覆蔽流轉生死無有窮盡今
0707b07: 值佛出世聞說正法依教修行得免生死
0707b08: 之苦實為希有也。【二處希有】處希有者謂
0707b09: 佛生於迦毘羅城乃在三千世界之中佛
0707b10: 不於餘處出現而於此處降生實為希有
0708a01: 也梵語迦毘羅華言能仁住處三千者小千中千大千也。【三德希有】
0708a02: 德希有者謂佛具無量福慧最勝第一非
0708a03: 諸菩薩等所可思議實為希有也。【四事希
0708a04: 有】事希有者謂佛降兜率乃至人涅槃等
0708a05: 事天上人間最為奇特外道天魔無不歸
0708a06: 仰用大慈悲極巧方便現多種身相演無
0708a07: 量法門隨眾生根普皆利益實為希有也
0708a08: 梵語兜率華言知足梵語涅槃華言滅度。
0708a09: 四無所畏出大智度論此四通言無畏者由佛十
0708a10: 力之智內充明了定故於大眾中凡有
0708b01: 所說則無恐懼之相故名無所畏十力者知是處
0708b02: 非處智力知過去現在未來業報智力知諸禪解脫三昧智力知諸根勝劣智力知
0708b03: 種種解智力知種種界智力知一切至處道智力知天眼無礙智力知宿命無漏智
0708b04: 力知永斷習氣智力也。【一一切智無所畏】一切智者
0708b05: 於世間出世間一切諸法盡知盡見也無
0708b06: 所畏者如佛言我是一切正智人故得安
0708b07: 隱得無所畏在大眾中作師子吼能轉法
0708b08: 輪諸沙門婆羅門若天魔梵若復餘眾實
0708b09: 不能轉是一切智無所畏梵語沙門華言勤息謂勤行眾
0708b10: 善止息諸惡也梵語婆羅門華言淨行天魔梵者天魔即他化自在天梵即梵天也。
0709a01: 【二漏盡無所畏】漏盡者惑業生死俱盡也
0709a02: 無所畏者如佛言我一切漏盡故得安隱
0709a03: 得無所畏在大眾中作師子吼能轉法輪
0709a04: 諸沙門婆羅門若天魔梵若復餘眾實不
0709a05: 能轉是為漏盡無所畏。【三說障道無所畏】說
0709a06: 障道者說彼魔外障蔽聖道之法也無所
0709a07: 畏者如佛言我說障法故得安隱得無所
0709a08: 畏在大眾中作師子吼能轉法輪諸沙門
0709a09: 婆羅門若天魔梵若復餘眾實不能轉是
0709a10: 為說障道無所畏。【四說盡苦道無所畏】說
0709b01: 盡苦道者說能盡諸苦之道法也無所畏
0709b02: 者如佛言我所說聖道能出世間能盡諸
0709b03: 苦故得安隱得無所畏在大眾中作師子
0709b04: 吼能轉法輪諸沙門婆羅門若天魔梵若
0709b05: 復餘眾實不能轉是為說盡苦道無所畏。
0709b06: 四等出楞伽經
0709b07: 四等者謂諸佛如來名字言語現身說法
0709b08: 平等不二以顯佛佛道同也。【一字等】字即
0709b09: 名字也經云若字稱我為佛彼字亦稱一
0709b10: 切諸佛以我與彼字無差別是名字等我者
0710a01: 釋迦如來自謂也彼者指一切諸佛也謂諸佛皆稱理立名理性平等故同名佛也。
0710a02: 【二語等】語即言語也經云謂我六十四種
0710a03: 梵音言語相生無增無無有差別與諸
0710a04: 佛同一音故是名語等六十四種梵音者一流澤二柔軟三
0710a05: 意四可樂五清淨六離垢七明亮八甘美九樂聞十無劣十一圓具十二調順十
0710a06: 三無十四無惡十五善柔十六耳十七適身十八心生勇十九心喜二十
0710a07: 樂二十一無熱惱二十二如教令二十三善了知二十四分明二十五善愛二十六
0710a08: 令生歡喜二十七使他如教令二十八令他善了知二十九如理三十利益三十一
0710a09: 離重復過失三十二如師子音三十三如龍音三十四如雲雷吼三十五如龍王三
0710a10: 十六如緊那羅妙歌三十七如迦陵頻伽三十八如梵王三十九如共命鳥四十如
0710b01: 帝釋美妙四十一如根鼓四十二不高四十三不下四十四隨入一切音四十五無
0710b02: 四十六無破壞四十七無染污四十八無希取四十九具足五十莊嚴五十一
0710b03: 顯示五十二圓滿一切音五十三諸根適五十四無譏毀五十五無輕轉五十六
0710b04: 無動搖五十七隨入一切眾會五十八諸相具足五十九令眾生意懽喜六十說眾
0710b05: 生心行六十一入眾生心意六十二隨眾生信解六十三聞者無其分量六十四一
0710b06: 切眾生不能思惟稱量也。【三身等】經云我與諸佛法身
0710b07: 及色身相好無有差別是名身等法身者即法性
0710b08: 為身也色身者如來丈六之應身也。【四法等】經云我及彼佛
0710b09: 同得三十七品菩提分法無二無別是名
0710b10: 法等三十七品者觀身不淨觀受是苦觀心無常觀法無我是四念處已巳生惡
0711a01: 令永斷未生惡令不生已巳生善令增長未生善令得生是四正勤欲如意足念如意
0711a02: 足精進如意足思惟如意足是四如意足信根進根念根定根慧根是五根信力進
0711a03: 力念力定力慧力是五力擇法覺分精進覺分喜覺分除覺分捨覺分定覺分念覺
0711a04: 分是七覺分正見正思惟正語正業正命正精進正念正定是八正道已巳上諸法
0711a05: 為三十七品也梵語菩提華言道。
0711a06: 世醫四法喻如來出雜阿含經【一善知病】謂世之
0711a07: 良醫善能知人種種疾病以喻如來善知
0711a08: 一切眾生業惑等病也。【二善知病源】謂世
0711a09: 之良醫善知疾病所起之由或由風濕或
0711a10: 由冷熱乃至飲食色欲之類發於眾病以
0711b01: 喻如來善知眾生皆由無明煩惱為其根
0711b02: 源而有生死輪迴之病也。【三善知病對治】
0711b03: 謂世之良醫善知對治之方如患冷病者
0711b04: 則以熱藥對治患熱病者則以冷藥對治
0711b05: 患不冷不熱病者則以溫和之藥對治藥
0711b06: 若對病病無不愈以喻如來說法若眾生
0711b07: 多貪欲者則說不淨之觀治之多嗔恚者
0711b08: 則說慈悲之觀治之是也。【四善知治已巳更
0711b09: 不動發】謂世之良醫善能應病與藥人若
0711b10: 服已巳其病即愈病既愈已巳身心安隱不復
0712a01: 更發以喻如來為諸眾生善說法藥對治
0712a02: 一切眾生業惑之病人能依而修之則得
0712a03: 出離生死之苦成就涅槃之樂一切業惑
0712a04: 不復發起矣梵語涅槃華言滅度。
0712a05: 四方行七步出佛本行集經謂如來初降生時於四
0712a06: 方各行七步步步舉足出大蓮華行七
0712a07: 步已巳先觀東方口自出言世間之中我為
0712a08: 最勝我從今日生分已巳盡此是菩薩希奇之
0712a09: 事未曾有法餘方悉然。【一東行七步】東行
0712a10: 七步者涅槃經云示為眾生而作導首也。
0712b01: 【二南行七步】南行七步者經云示現欲為
0712b02: 無量眾生作最上福田也。【三西行七步】西
0712b03: 行七步者經云示現無盡永斷生死是最
0712b04: 後身也。【四北行七步】北行七步者經云示
0712b05: 現已巳度諸有生死也。
0712b06: 四門游觀出佛本行集經經云爾時虛空有一天子
0712b07: 名曰作瓶見悉達太子在於宮內恐其著
0712b08: 五欲樂乃言我當為彼作於厭離之想即
0712b09: 以威神感動令其宮內所作音樂皆為不
0712b10: 順五欲之事唯傳涅槃妙之聲欲令厭
0713a01: 離世間心生覺悟太子聞是聲已巳遂發出
0713a02: 遊之心即向迦毘羅城四門游觀也五欲者色
0713a03: 欲聲欲香欲味欲觸欲也梵語迦毘羅華言能仁住處。【東門見老人】
0713a04: 時太子欲向園林游觀淨飯王聞之於是
0713a05: 令街巷灑掃嚴淨其有老病死亡之人
0713a06: 悉令驅逐勿使太子見之心有所厭及太
0713a07: 子出東門作瓶天子以神通力化作老人
0713a08: 傴僂低頭倚杖呻吟曲脊傍行太子見已巳
0713a09: 為馭者言我令此身亦當老耶若有如是
0713a10: 老之相何暇向彼園林游戲速還宮
0713b01: 我當思惟作何方便得免斯苦。【南門見病
0713b02: 人】時太子又欲向彼園林游觀淨飯王聞
0713b03: 之於是令街巷灑掃嚴淨或有老病死
0713b04: 亡之人悉令逐勿使太子見之復生厭
0713b05: 離之心及太子出南門作瓶天子以神通
0713b06: 力化作一病患人身體羸瘦喘氣弱命
0713b07: 在須不能起舉太子見已巳為馭者言若
0713b08: 我此身病亦不免何暇向彼園林游戲
0713b09: 速還宮我當思惟作何方便得免斯苦。【西門
0713b10: 見死人】時太子出西門又欲向彼園林游
0714a01: 觀淨飯王聞之於是令嚴淨街道復振
0714a02: 鐸言莫令更有老病死亡之人使太子見
0714a03: 之生於厭離及太子出西門作瓶天子以
0714a04: 神通力化作一死屍臥在床上眾人轝行
0714a05: 有諸親屬圍繞哭泣太子見已巳心懷惻
0714a06: 為馭者言若我此身同有死法何暇向彼
0714a07: 園林游戲速還宮我當思惟作何方便
0714a08: 得免斯苦。【北門見沙門】時太子又欲向彼
0714a09: 園林游觀淨飯王聞之於是令嚴淨街
0714a10: 道復振鐸言莫使更有老病死亡之人令
0714b01: 太子見生厭離心及太子出北門作瓶天
0714b02: 子以神通力化作沙門著僧伽黎執錫擎
0714b03: 威儀整肅行步安詳太子見已巳心生愛
0714b04: 樂問言尊者汝是何人沙門荅言我名出
0714b05: 家之人世間諸行盡是無常我今捨家求
0714b06: 無上道故名出家太子為言此業大善於
0714b07: 是還宮白淨飯王曰世間一切眾生皆有
0714b08: 別離我今志願出家樂求涅槃梵語沙門華言勤息
0714b09: 梵語僧伽黎華言重複衣梵語涅槃華言滅度。
0714b10: 出家四願出普耀經出家四願者謂釋迦如來初
0715a01: 欲出家發此四誓願度脫眾生也梵語釋迦華言
0715a02: 能仁。【一願濟眾生困厄】謂我設成正覺得一
0715a03: 切智時眾生困厄被諸惱患吾當濟脫令
0715a04: 斷恩愛也。【二願除眾生惑障】謂眾生沒在
0715a05: 生死苦海無明暗蔽悉無所知我當為其
0715a06: 顯示如清淨眼內外無障令其出離也。【三
0715a07: 願斷眾生邪見】謂眾生在世我慢自大尊
0715a08: 己已賤彼心存邪見不慕聖道我當開化令
0715a09: 入正真也。【四願度眾生苦輪】謂眾生處於
0715a10: 生死之苦輪轉無際滅智慧根不能自濟
0715b01: 我當為其說法令得度脫也。
0715b02: 四滿成佛出占察善惡業報經
0715b03: 【一信滿成佛】謂依種性地定信於諸法
0715b04: 不生不滅清淨平等無可願求是為信滿
0715b05: 成佛種性者種即種子性即性分是也。【二解滿成佛】謂依
0715b06: 解行地深解法性無造無作不起生死想
0715b07: 不起涅槃想心無所怖亦無所欣是為解
0715b08: 滿成佛解行者解即解了行即所脩之行也梵語涅槃華言滅度。【三行
0715b09: 滿成佛】謂依究竟菩薩地能除一切無明
0715b10: 諸障菩提願行悉皆具足是為行滿成佛
0716a01: 究竟菩薩即等覺菩薩也梵語菩提華言道。【四證滿成佛】謂依
0716a02: 淨心地得無分別寂靜法智及不思議勝
0716a03: 妙功德是為證滿成佛淨心地者即妙覺佛位也。
0716a04: 天上四塔出佛成道記并本行集經
0716a05: 【一箭塔】經云太子年方十五與諸釋種角
0716a06: 藝太子一　箭穿七金鼓又一箭徹過七鐵
0716a07: 復入于土水泉迸出遂名箭井時帝釋
0716a08: 遂取其箭於忉利天建塔供養梵語忉利華言三十
0716a09: 三乃帝釋所居之天也。【二髮塔】經云太子初出家時
0716a10: 自持寶刀而發願云我今截落此髮誓與
0716b01: 眾生斷除煩惱習障尋以髮擲空中時帝
0716b02: 釋接向天上建塔供養。【三塔】經云菩薩
0716b03: 將詣道樹成等正覺時有天人告善生村
0716b04: 主二女難陀婆羅曰汝可最初施食於是
0716b05: 二女以乳烹麋用盛獻菩薩食已巳以
0716b06: 擲尼連河中時帝釋歸天上建塔供養
0716b07: 梵語難陀華言喜梵語婆羅華言力二女名也尼連無翻。【四佛牙塔】經
0716b08: 云佛闍維時天帝釋持七寶瓶來請佛牙
0716b09: 其火即滅寶棺自開帝釋乃取佛口右頷
0716b10: 一牙於天上建塔供養梵語闍維華言焚燒。
0717a01: 四處立塔出法苑珠林【一生處立塔】謂諸佛降生
0717a02: 之處即應起塔如今釋迦牟尼佛在毘藍
0717a03: 園內無憂樹下降生即於其處立塔也梵語
0717a04: 釋迦牟尼華言能仁寂默梵語毘藍華言解脫處梵語塔婆華言高顯。【二得
0717a05: 道處立塔】謂如來得道在摩竭提國菩提
0717a06: 樹下即於其處立塔也梵語摩竭提華言善勝梵語菩提華
0717a07: 言道。【三轉法輪處立塔】謂如來轉法輪其處
0717a08: 不定或在寂或在鹿苑或在天上等即
0717a09: 於其處立塔也。【四涅槃處立塔】梵語涅槃
0717a10: 華言滅度謂如來在俱尸那城娑羅雙樹
0717b01: 間入滅即於其處立塔也梵語俱尸那華言角城梵語娑
0717b02: 羅華言堅固。
0717b03: 四法出大乘本生心地觀經經云於法寶中有其四種
0717b04: 引導眾生出生死海到於彼岸三世諸佛
0717b05: 依此脩行斷一切障得成菩提。【一教法】謂
0717b06: 一切無漏善法教化眾生能破無明煩惱
0717b07: 業障也無漏者不漏落生死也。【二理法】謂一切教法
0717b08: 所詮之義理也。【三行法】謂戒定慧等諸行
0717b09: 之法也。【四果法】謂至果所證無為涅槃等
0717b10: 法也梵語涅槃華言滅度。
0718a01: 法四依出法界次第法四依者謂依憑正法則能
0718a02: 成就萬行之因滿足菩提之果也梵語菩提華言道。
0718a03: 【一依法不依人】依法者謂依實相等法脩
0718a04: 諸波羅蜜行則能具足清淨功德能至菩
0718a05: 提也不依人者如涅槃經云魔王尚能假
0718a06: 化作佛能不作其餘之身是故雖是凡
0718a07: 夫若所說所行與實相等法相應則可依
0718a08: 信雖現佛身相好若所說所行違於實相
0718a09: 法者則不應依也梵語波羅蜜華言到彼岸。【二依了義
0718a10: 經不依不了義經】依了義經者謂諸大乘
0718b01: 經皆明中道佛性若依此而脩則萬行成
0718b02: 就能見佛性也不依不了義經者謂小乘
0718b03: 等經不明中道佛性若依此而脩則萬行
0718b04: 難成不見佛性也。【三依義不依語】依義者
0718b05: 義即中道之理若依此理而脩則能成就
0718b06: 萬行破諸顛倒而顯中道之理也不依語
0718b07: 者語是世間言語文字非出世法若依此
0718b08: 而脩則萬行不成顛倒不破中道不顯也。
0718b09: 【四依智不依識】依智者照了之心名之為
0718b10: 智若依正觀之智於諸波羅蜜觀察而脩
0719a01: 則能破生死煩惱之業必證大乘涅槃之
0719a02: 果也不依識者妄想之心名之為識若依
0719a03: 妄識而脩則搆集生死煩惱之業流轉無
0719a04: 窮眾苦不息也。
0719a05: 四法界出華嚴法界觀法界者一切眾生身心之本
0719a06: 體也法軌則也界有性分二義若約事說
0719a07: 界即是分義謂隨事分別故也若約理說
0719a08: 界即是性義謂諸法性不能變易故也以
0719a09: 此性分互相交絡則成理事無礙法界以
0719a10: 理融事一一融通則成事事無礙法界也。
0719b01: 【一事法界】謂諸眾生色心等法一一差別
0719b02: 各有分齊故名事法界分齊者限量也。【二理法界】
0719b03: 謂諸眾生色心等法雖有差別而同一體
0719b04: 性故名理法界。【三理事無礙法界】謂理由
0719b05: 事顯事攬理成理事互融故名理事無礙
0719b06: 法界。【四事事無礙法界】謂一切分齊事法
0719b07: 稱性融通一多相即大小互容重重無盡
0719b08: 故名事事無礙法界。
0719b09: 四藏出大智度論四藏者即經律論也以其各
0719b10: 各含藏一切文理故名藏也。【一經藏】經藏
0720a01: 者即如來所說一大藏大小乘諸經也經
0720a02: 法也常也人介同尊謂之法三世不易謂
0720a03: 之常又云契經謂上契諸佛之理下契眾
0720a04: 生之機也十界者佛界菩薩界緣覺界聲聞界天界人界脩羅界餓鬼界
0720a05: 畜生界地獄界也三世者過去針現在未來也。【二律藏】律藏者即
0720a06: 如來所制大小乘戒律也律法也謂能治
0720a07: 眾生貪嗔癡種種之惡如治世法律則能
0720a08: 斷重輕之罪也。【三論藏】論藏者即如來
0720a09: 所說阿毘曇等論及佛弟子所造諸論也
0720a10: 梵語阿毘曇華言無比法。【四藏】藏者即如來所說
0720b01: 一切秘密四也如諸陀羅尼及凡經中
0720b02: 所有神是也梵語陀羅尼華言。
0720b03: 經含四義出翻譯名義【一法義】法即可軌可則之
0720b04: 義謂如來所說之經十界同遵無不軌則
0720b05: 故也遵依也十界者佛界菩薩界緣覺界聲聞界天界人界脩羅界餓鬼界畜
0720b06: 生界地獄界也。【二常義】常即不遷不變之義謂如
0720b07: 來所說之經三世而不改易故也三世者過去現
0720b08: 在未來也。【三貫義】謂如來所說之經貫穿一切
0720b09: 深妙義理故也。【四攝義】謂如來所說之經
0720b10: 攝持所化一切眾生故也。
0721a01: 講經四益出金光明經經云虛空藏菩薩梵釋天
0721a02: 等白佛言若諸國土有能講說此金光明
0721a03: 妙經典於興國土獲四利益。【一國土吉
0721a04: 祥益】謂若有國土講說此經者國土軍眾
0721a05: 勢力強盛無諸怨散疾疫消除壽命脩長
0721a06: 吉祥安樂正法興隆也。【二輔臣和樂益】謂
0721a07: 若有國上講說此經則輔相大臣和無
0721a08: 諍王所敬愛安隱豐樂隨心所願皆得滿
0721a09: 足也。【三國人富壽益】謂若有國土講說此
0721a10: 經則沙門弟子及國邑人民脩行正法多
0721b01: 所利益壽命延長富逸安樂於諸福田悉
0721b02: 得脩立也梵語沙門華言勤息。【四法師自利利他益】
0721b03: 謂若有國土講說此經其說經之人一切
0721b04: 時中身心調適諸人民眾增加守護慈悲
0721b05: 平等心無傷害亦今一切眾生誠心皈仰
0721b06: 皆悉脩習菩提之行也梵語菩提華言道。
0721b07: 論藏華梵四名出華嚴經【一摩怛理迦】梵語摩
0721b08: 怛理迦華言本母謂及覆論議則能出生
0721b09: 一切義理故也。【二奢薩怛囉】梵語奢薩怛
0721b10: 囉華言議論謂評議辯論空有假實等法
0722a01: 故也。【三烏波舍】梵語烏波舍華言近
0722a02: 說謂從近從說經中要義故也。【四阿毘
0722a03: 達磨】梵語阿毘達磨華言對法謂能對所
0722a04: 問之法故也。
0722a05: 四一出法華經文句【一理一】理即中道一實相之理
0722a06: 也此實相之理諸佛眾生體性平等無有
0722a07: 增但眾生體雖水具全體在迷唯諸佛
0722a08: 覺知如實之相棄此實道出應於世要令
0722a09: 眾生得此實相故經云是法非思量分別
0722a10: 之所能解唯有諸佛乃能知之又云諸佛
0722b01: 唯以一大事因緣故出現於世為令眾生開
0722b02: 示悟入佛之知見佛之知見即理一也一大事因
0722b03: 緣者即一實相也其性廣名大諸出世之儀式故名事眾生有此機感故名因佛
0722b04: 乘機而應故名緣。【二行一】行即所脩一乘之妙行
0722b05: 也謂實相之理自非一乘妙行莫能證得
0722b06: 故經云正直捨方便但說無上道又云諸
0722b07: 有所作常為一事事即是行故名行一也。
0722b08: 【三人一】人即所化之眾生也佛出世之意
0722b09: 但為教化菩薩成就佛道由機器不純
0722b10: 不得已巳而權施三乘之教漸令入大故至
0723a01: 法華即開三乘之權而顯一乘之實三乘
0723a02: 之人同是菩薩之人故名人一也三乘者聲聞乘
0723a03: 緣覺乘菩薩乘也。【四教一】教謂圓頓妙教即一佛
0723a04: 乘也如來於前四時隨順機緣不得已巳而
0723a05: 權說諸乘至于法華開顯權即是實故經
0723a06: 云十方佛土中唯有一乘法無二亦無三
0723a07: 故名教一也四時者華嚴時鹿苑時方等時般若時也無二者謂無藏
0723a08: 教通教之二也無三者謂無藏教通教別教之三也。
0723a09: 四陀羅尼出瑜伽師地論梵語陀羅尼華言總持謂
0723a10: 持善不失持惡不生也又翻遮持謂遮空
0723b01: 有二邊之惡持中道之善也。【一法陀羅尼】
0723b02: 謂諸菩薩得念慧力持所聞法經無量時
0723b03: 永不忘失是名法陀羅尼。【二義陀羅尼】謂
0723b04: 諸菩薩持所聞無量義趣經無量時永不
0723b05: 忘失是名義陀羅尼。【三陀羅尼】願也
0723b06: 謂諸菩薩獲得如是摠持令其願悉皆
0723b07: 神驗能除一切眾生種種災患是名陀
0723b08: 羅尼。【四忍陀羅尼】忍即安忍謂諸菩薩成
0723b09: 就堅固之行於所聞法得精進忍是名忍
0723b10: 陀羅尼。
0724a01: 四種秘密出阿毘曇雜集論【一令入秘密】聲聞之人
0724a02: 執著空法謂一切法皆空如來為說大乘
0724a03: 之法破其執空之見令生勝解得入聖教
0724a04: 是名令入秘密。【二相秘密】如來說一切法
0724a05: 皆無自性無生無滅為破諸外道凡夫邪
0724a06: 執著有之相是名相秘密。【三對治秘密】謂
0724a07: 如來宣說隱密之教皆是對彼眾生過失
0724a08: 而調治之如人有病則應病與藥而治療
0724a09: 之即獲安適是名對治秘密。【四轉變秘密】
0724a10: 轉變者轉彼不善而變為善也謂如來說
0724b01: 一切隱密名言皆為眾生起散亂心者令
0724b02: 生寂靜起顛倒見者令生正見起煩惱者
0724b03: 令生清淨是名轉變秘密。
0724b04: 乘戒緩急四句出華嚴經隨演義鈔乘戒者乘即佛
0724b05: 所說大小乘法也戒即佛所制輕重諸戒
0724b06: 也緩者寬緩也急者急切也。【一乘急戒緩】
0724b07: 謂因戒緩故墮於脩羅餓鬼畜生地獄四
0724b08: 趣之中由乘急故還得聞法如八部中龍
0724b09: 鬼等皆得預會聞法是名乘急戒緩八部者天
0724b10: 龍夜叉乾闥婆阿脩羅迦樓羅緊那羅摩羅伽也。【二戒急乘緩】謂
0725a01: 因戒急故得生人天中雖生人天中由乘
0725a02: 緩故不樂聞法是名戒急乘緩。【三乘戒俱
0725a03: 急】謂因戒急故得生人天由乘急故亦得
0725a04: 聞法悟道是名乘戒俱急。【四乘戒俱緩】謂
0725a05: 因戒緩故永墮四趣失天人身以乘緩故
0725a06: 不得聞法是名乘戒俱緩。
0725a07: 四種瓔珞莊嚴出大方等大集經瓔珞莊嚴者謂菩
0725a08: 薩以戒等四法莊嚴法身如世瓔珞莊嚴
0725a09: 於身也。【一戒瓔珞莊嚴】謂菩薩嚴持禁戒
0725a10: 於諸眾生無有惡害之心若無惡害之心
0725b01: 一切眾生常所樂見身口意業悉令清淨
0725b02: 是名戒瓔珞莊嚴。【二三昧瓔珞莊嚴】謂菩
0725b03: 薩於諸眾生運大慈心質直柔軟乃至遠
0725b04: 離貪嗔癡行脩習一切三昧是名三昧瓔
0725b05: 珞莊嚴梵語三昧華言正定。【三智慧瓔珞莊嚴】謂菩
0725b06: 薩心無疑網遠離顛倒知苦斷集證滅脩
0725b07: 道戒定慧聚清淨無著觀於世間猶如夢
0725b08: 幻觀於法界無有去來是名智慧瓔珞莊
0725b09: 嚴。【四陀羅尼瓔珞莊嚴】梵語陀羅尼華言
0725b10: 能持謂菩薩能持諸善法令不散不失又
0726a01: 云摠持謂能持善不失持惡不生是名陀
0726a02: 羅尼瓔珞莊嚴。
0726a03: 四種三昧出摩訶止觀欲登妙位非行不階行法
0726a04: 眾多略言其四梵語三昧華言正定又云
0726a05: 調直定眾生心行常不調不直不定入此
0726a06: 三昧能調能直能定故名三昧。【一常坐三
0726a07: 昧】常坐三昧者亦名一行三昧文殊般若
0726a08: 經以九十日為期獨居靜室跏趺正坐蠲
0726a09: 除惡覺捨諸亂想不雜思惟繫緣法界一
0726a10: 念法界繫緣是止一念是觀法法融攝故曰法界信一切法皆
0726b01: 是佛法若坐疲極或疾病所困或睡蓋所
0726b02: 覆或宿障發動不能遣當專稱一佛名
0726b03: 號以求加護除經行飲食便利之外時刻
0726b04: 相續無須廢此之三昧於一期中若能
0726b05: 精勤不懈念念無間則能破除障業顯發
0726b06: 實相之理矣。【二常行三昧】常行三昧者亦
0726b07: 名般舟三昧梵語般舟華言佛立佛立有
0726b08: 三義一佛威力二三昧力三行者本功德
0726b09: 力能於定中見十方佛在其前立故名佛
0726b10: 立以九十日為期終竟三月身常旋行不
0727a01: 得休息口常唱阿彌陀佛心常想阿彌陀
0727a02: 佛或先想後唱或先唱後想想唱相繼無
0727a03: 令休息此之三昧極能斷除宿障於諸功
0727a04: 德最為第一梵語阿彌陀華言無量壽。【三半行半坐三
0727a05: 昧】半行半坐三昧者若依方等經七日為
0727a06: 期唯誦祖持旋百二十一旋一不
0727a07: 遲不疾旋竟坐思惟實相之理若依法
0727a08: 華經三七日為期但誦本經故經云其人
0727a09: 若行若立讀誦是經若坐思惟是經我乘
0727a10: 六牙白象現其人前此等三昧俱是半行
0727b01: 半坐也梵語祖持華言秘要。【四非行非坐三昧】非行
0727b02: 非坐三昧者前之三種俱用行坐今言非
0727b03: 行非坐者雖非行坐實通行坐亦名隨自
0727b04: 意三昧謂但於一切時中一切事上隨意
0727b05: 用觀不拘限期心存止觀念起即覺是也。
0727b06: 四智出成唯識論【一大圓鏡智】謂如來真智本性
0727b07: 清淨離諸塵染洞徹內外無幽不燭如大
0727b08: 圓鏡洞照萬物無不明了是名大圓鏡智。
0727b09: 【二平等性智】謂如來觀一切法與諸眾生
0727b10: 皆悉平等以大慈悲心隨其根機示現開
0728a01: 導令其證入是名平等性智。【三妙觀察智】
0728a02: 謂如來善能觀察諸法圓融次第復知眾
0728a03: 生根性樂欲以無礙辯才說諸妙法令其
0728a04: 開悟獲大安樂是名妙觀察智。【四成所作
0728a05: 智】謂如來為欲利樂諸眾生故普於十方
0728a06: 世界示現種種神通變化引諸眾生令入
0728a07: 聖道成本願力所應作事是名成所作智。
0728a08: 四無礙智亦名四無礙辯出法界次第謂菩薩於此四法
0728a09: 智慧明了通達無滯故名四無礙智以其
0728a10: 辯說融通亦名四無礙辯。【一義無礙智】謂
0728b01: 菩薩了知一切諸法義理通達無滯故名
0728b02: 義無礙智。【二法無礙智】謂菩薩通達一切
0728b03: 諸法名字分別無滯故名法無礙智。【三辭
0728b04: 無礙智】謂菩薩於諸法名字義理隨順一
0728b05: 切眾生殊方異語為其演說能令各各得
0728b06: 解辯說無滯故名辭無礙智。【四樂說無礙
0728b07: 智】謂菩薩隨順一切眾生根所樂聞法
0728b08: 而為說之圓融無滯故名樂說無礙智。
0728b09: 智境四相出圓覺經略謂於有所證取之心迤邐
0728b10: 淺深有此四相之異故後之三相皆因我
0729a01: 相根本而立與金剛般若四相所言不同
0729a02: 彼於迷妄之心執為四相故也。【一我相】
0729a03: 我相者謂眾生於涅槃之理心有所證而
0729a04: 其有所證取之心執著不忘認之為我名
0729a05: 為我相經云是故證取方現我體是也梵語
0729a06: 涅槃華言滅度。【二人相】人相者比前我相已進一
0729a07: 步雖不復認證為我而猶存悟我之心名
0729a08: 為人相經云悟已超過一切證者名為人
0729a09: 相是也。【三眾生相】眾生相者比前人相已巳
0729a10: 進一步謂雖已巳超過我人之相猶存了證
0729b01: 了悟之心名眾生相經云但諸眾生了證
0729b02: 了悟皆為我人而我人相所不及者存有
0729b03: 所了名眾生相是也。【四壽命相】壽命相者
0729b04: 比前眾生相已巳進一步謂心照清淨於前
0729b05: 眾生相中所存了悟之心雖已巳覺知超過
0729b06: 然猶存能覺之知如彼命根潛續於內名
0729b07: 壽命相經云覺所了者不離塵故是也不離
0729b08: 塵者謂此覺了之心不離妄塵故也。
0729b09: 四鏡出起信論鏡以明淨鑑照為義謂真如本覺
0729b10: 之性有空有不空有體有用故以四鏡喻
0730a01: 焉。【一如實空鏡】謂真如實相體本空寂離
0730a02: 一切妄心境界之相如明鏡無染故名如
0730a03: 實空鏡。【二因熏習鏡】謂真如覺體能作現
0730a04: 法之因復能熏習內心而一切境界悉於
0730a05: 中現故名因熏習鏡已巳上二種明真如在纏故有空不空之義
0730a06: 也纏者煩惱業縛也。【三法出離鏡】謂真如覺體之法
0730a07: 出離煩惱之塵純一明淨故名法出離鏡。
0730a08: 【四緣熏習鏡】緣即所化機緣謂真如覺體
0730a09: 出纏之時隨照物機與彼眾生作外緣熏
0730a10: 力令其脩習善根故名緣熏習鏡已巳上二種明真
0730b01: 如出纏從體而起用也。
0730b02: 四安樂行出法華文句謂身無危險故安心無憂
0730b03: 惱故樂身安心樂乃能進行故名安樂行。
0730b04: 【一身安樂行】謂身應當遠離十種之事一
0730b05: 遠離豪勢二遠離邪人邪法三遠離凶險
0730b06: 嬉戲四遠離旃陀羅五遠離二乘眾妨脩
0730b07: 大乘之行故六遠離欲想七遠離不男之
0730b08: 人八遠離危害之處九遠離譏嫌之事十
0730b09: 遠離畜養既遠離已巳常好坐禪脩攝其心
0730b10: 是名身安樂行梵語旃陀羅華言屠者二乘者聲聞乘緣覺乘也。
0731a01: 【二口安樂行】謂口應遠離四種語一不樂
0731a02: 說人及經典過二不輕慢謂不倚大乘而
0731a03: 輕蔑小乘也三不讚他亦不毀他四不生
0731a04: 怨嫌之心善脩如是安樂心故是名口安
0731a05: 樂行。【三意安樂行】謂意應棄四種惡一不
0731a06: 嫉二不輕罵謂不應以大行而訶罵小
0731a07: 行之人也三不惱亂四不爭競為一切眾
0731a08: 生平等說法是名意安樂行。【四誓願安樂
0731a09: 行】謂由眾生不聞不知不覺於是起慈悲
0731a10: 心誓願為說故經云我得阿耨多羅三藐
0731b01: 三菩提時隨在何地以神通力智慧力引
0731b02: 之令得住是法中是名誓願安樂行梵語阿耨
0731b03: 多羅三藐三菩提華言無上正等正覺。
0731b04: 四安樂行出華嚴經此四安樂行者乃清澄
0731b05: 觀國師依法華經安樂行品而立謂涅槃
0731b06: 之果名為安樂脩此行者能趣涅槃故名
0731b07: 安樂行又住此四行則身靜神定外苦不
0731b08: 千故名安樂行梵語涅槃華言滅度。【一畢竟空行】畢
0731b09: 竟空行者心境兩忘空有雙會也法華經
0731b10: 云行處近處謂以觀照理如理而行名為
0732a01: 行處復觀一切法空即近於理名為近處
0732a02: 以行處近處終歸於空也。【二身口無過行】
0732a03: 身口無過行者謂身能遠離殺盜等過惡
0732a04: 口能遠離妄言綺語等過惡法華經云若
0732a05: 讀經時不樂說人長短及經典過是也。【三
0732a06: 心無嫉行】心無嫉行者謂見人脩善
0732a07: 即能隨喜勸脩證入菩提之道遠離嫉害
0732a08: 忌等行法華經云於後末世法欲滅時
0732a09: 受持讀誦斯經典者無懷嫉誑之心
0732a10: 是也梵語菩提華言道。【四大慈悲行】大慈悲行者
0732b01: 謂起慈悲心發大誓願願拔眾生之苦與
0732b02: 眾生之樂法華經云於在家出家人中生
0732b03: 大慈心於非菩薩人中生大悲心是也。
0732b04: 藏教生滅四諦出天台四教儀集註藏教者經律論三
0732b05: 藏之教也生滅者此教詮因緣生法有生
0732b06: 有滅也四諦者諦即審實之義謂聲聞之
0732b07: 人用析空觀諦審苦集滅道之法一一不
0732b08: 虛是名藏教生滅四諦因緣生法者六根為因六塵為緣根
0732b09: 塵相對所起之心名為生法析空者析即分析謂分析五陰等法皆空也。【一苦
0732b10: 諦】苦即逼迫之義有三苦八苦總而言之
0733a01: 不入三界生死聲聞之人諦審生死實苦
0733a02: 故名苦諦三界者欲界色界無色界也三苦者苦苦壞苦行苦也八苦者
0733a03: 生苦老苦病苦死苦愛別離苦怨憎會苦求不得苦五盛陰苦也。【二集諦】
0733a04: 集即招集之義謂聲聞之人諦審煩惱惑
0733a05: 業實能招集生死之苦故名集諦。【三滅諦】
0733a06: 滅即寂滅謂聲聞之人既厭生死之苦諦
0733a07: 審涅槃實為寂滅之樂故名滅諦。【四道諦】
0733a08: 道即能通之義謂聲聞之人諦審戒定慧
0733a09: 之道實能通至涅槃故名道諦梵語涅槃華言滅度。
0733a10: 通教無生四諦出天台四教儀集註通教者謂通前藏
0733b01: 教通後別圓也無生四諦者謂此教三乘
0733b02: 之人根利用體空觀體達五陰諸法當體
0733b03: 即空如幻如化故云苦無逼迫相集無和
0733b04: 合相滅無生相道不二相也是名通教無
0733b05: 生四諦通前藏教者謂此教鈍根菩薩但證真空之理與前藏教是同也逸
0733b06: 後別圓者謂此教利根菩薩即於真空之理能知不空證入中道之理與後別圓二
0733b07: 教是同也三乘者聲聞乘緣覺乘菩薩乘也五陰者色陰受陰想陰行陰識陰也。
0733b08: 【一苦諦】謂此教三乘用觀巧故審實五陰
0733b09: 生死等苦當體即空而無逼迫之相故名
0733b10: 苦諦。【二集諦】謂此教三乘用觀巧故審實
0734a01: 惑業之因當體即空了無惑業和合之相
0734a02: 故名集諦。【三滅諦】謂此教三乘用觀巧故
0734a03: 審實五陰生死等苦昔本無生今亦無滅
0734a04: 故名滅諦。【四道諦】道即戒定慧之道謂此
0734a05: 教三乘用觀巧故審實所破之集能破之
0734a06: 道同一真空無有二相故名道諦。
0734a07: 別教無量四諦出天台四教儀集註別教者別前藏通
0734a08: 別後圓教也無量四諦者謂此教獨菩薩
0734a09: 法菩薩所化眾生既無量其所用法門亦
0734a10: 無有量故云苦有無量相十法界果報不
0734b01: 同故集有無量相五住煩惱不同故道有
0734b02: 無量相恒沙法門不同故滅有無量相諸
0734b03: 波羅蜜不同故是名別教無量四諦別前藏通
0734b04: 者此教純是菩薩所脩之法不同藏通二教是三乘共脩也別後圓教者此教所明
0734b05: 法門行相隔歷次第不同圓教一切圓融也十法界者佛界菩薩界緣覺界聲聞界
0734b06: 天界人界阿脩羅界餓鬼界畜生界地獄界也五住煩惱者一切見住地惑欲愛住
0734b07: 地惑色愛住地惑有愛住地惑無明住地惑也梵語波羅蜜華言到彼岸生死為此
0734b08: 岸涅槃為彼岸也。【一苦諦】謂此教菩薩諦審十界
0734b09: 眾生生死諸苦一一不虛故名苦諦十界眾生
0734b10: 佛亦在列者大論云眾生無上者即佛是也。【二集諦】謂此教菩
0735a01: 薩諦審十界眾生惑業實能招集生死之
0735a02: 苦故名集諦。【三道諦】謂此教菩薩諦審無
0735a03: 量道法實能自利利他故名道諦。【四滅諦】
0735a04: 謂此教菩薩諦審六度之行實能證於涅
0735a05: 槃寂滅之理故名滅諦六度者一布施二持戒三忍辱四精
0735a06: 進五禪定六智慧也。
0735a07: 圓教無作四諦出天台四教儀集註圓教者謂事理無
0735a08: 礙法法融攝也無作四諦者大乘菩薩圓
0735a09: 觀諸法事事即理無有造作故云陰入皆
0735a10: 如無苦可捨塵勞本清淨無集可除邊邪
0735b01: 皆中正無道可脩生死即涅槃無滅可證
0735b02: 是名圓教無作四諦陰入皆如者陰即色受想行識五陰也入
0735b03: 即六根六塵互相涉入通為十二入也此陰入之法皆言如者如即理也邊邪皆中
0735b04: 正者謂空有二邊邪倒之見皆即中正也。【一苦諦】謂此教菩薩
0735b05: 諦審五陰十二入之法皆即真如實無苦
0735b06: 相可捨故名苦諦。【二集諦】謂此教菩薩諦
0735b07: 審一切煩惱塵勞性本清淨實無招集生
0735b08: 死之相故名集諦。【三道諦】謂此教菩薩諦
0735b09: 審一切諸法皆即中道離邊邪見實無煩
0735b10: 惱之惑可斷亦無菩提之道可脩故名道
0736a01: 諦。【四滅諦】謂此教菩薩諦審生死涅槃體
0736a02: 元不二實無生死逼迫之苦可斷亦無涅
0736a03: 槃之寂滅○樂可證故名滅諦。
0736a04: 四勝義諦出成唯識論【一世間勝義】謂於世間五
0736a05: 蘊虛妄之法而說真如勝妙之義也五蘊者色
0736a06: 蘊受蘊想蘊行蘊識蘊也。【二道理勝義】謂聲聞觀苦集
0736a07: 滅道四諦之理即是勝妙之義也。【三證得
0736a08: 勝義】謂聲聞證得二空真如之理即是勝
0736a09: 妙之義也二空者人空法空也。【四勝義勝義】謂一真
0736a10: 法界之理唯有諸佛盡知盡證乃勝義中
0736b01: 之最勝義也。
0736b02: 四世俗諦出瑜伽師地論【一世間世俗】俗即習俗謂
0736b03: 世間眾生安立舍宅及治生等種種之事
0736b04: 皆悉虛假不實也。【二道理世俗】謂五蘊等
0736b05: 法皆是假名安立若依道理一一推窮皆
0736b06: 無自體也五蘊者色蘊受蘊想蘊行蘊識蘊也。【三證得世俗】
0736b07: 謂觀世俗假立之法皆空證得預流等果
0736b08: 也預流者預入聖道之流即初果也。【四勝義世俗】謂於世
0736b09: 俗假立之法了達勝妙之義也。
0736b10: 四念處出法界次第念即能觀之觀處即所觀之
0737a01: 境也謂諸眾生於色受想行識五陰起四
0737a02: 顛倒於色多起淨倒於受多起樂倒於想
0737a03: 行多起我倒於心多起常倒為令眾生脩
0737a04: 此四觀以除四倒故名四念處也。【一觀身
0737a05: 不淨】身有內外己已身名內身他人之身名
0737a06: 外身此內外身皆攬父母遺體而成從頭
0737a07: 至足一一觀之純是穢物眾生顛倒執之
0737a08: 為淨而生貪著故令觀身不淨也。【二觀受
0737a09: 是苦】領納名受有內受外受意根受名內
0737a10: 受五根受名外受一一根有順受違受不違
0737b01: 不順受於順情之境則生樂受於違情之
0737b02: 境則生苦受於不違不順生境則生不苦
0737b03: 不樂受樂受是壞苦苦受是苦苦不苦不
0737b04: 樂受是行苦眾生顛倒以苦為樂故令觀
0737b05: 受是苦也五根者眼根耳根鼻根舌根身根也樂受是壞苦者樂壞則苦
0737b06: 生即樂極悲生也苦苦者於苦身上更加苦受故名苦苦行苦者雖是不苦不樂念
0737b07: 念心有生滅是故名行苦也。【三觀心無常】心即第六識
0737b08: 也謂此識心體性流動若麤若細若內若
0737b09: 外念念生滅皆悉無常眾生顛倒計以為
0737b10: 常故令觀心無常也。【四觀法無我】法有善
0738a01: 法惡法人皆約法計我謂我能行善行惡
0738a02: 也善惡法中本無有我若善法是我惡法
0738a03: 應無我若惡法是我善法應無我眾生顛
0738a04: 倒妄計有我故令觀法無我也。
0738a05: 四正勤亦名四斷出法界次第正則不邪勤則不怠毗
0738a06: 婆沙論云斷已巳生惡法猶如除毒蛇斷未
0738a07: 生惡法如預防流水增長已巳生善如溉居代
0738a08: 切灌也甘果栽栽苗也未生善令生如鑽祖官切穿也
0738a09: 木出火故名四正勤梵語毗婆沙華言廣解。【一已巳生
0738a10: 惡令永斷】謂五等煩惱覆心離五種善
0738b01: 根故一心勤精進方便斷除不令更生也
0738b02: 五者貪欲瞋恚睡眠蓋悔疑也五善根者信根精進根念根定根慧根也。
0738b03: 【二未生惡令不生】謂五等煩惱惡法今
0738b04: 雖未生後若生時能遮五種善根故一心
0738b05: 勤精進方便遮止不令生也。【三已巳生善令
0738b06: 增長】謂五種善根已巳生為令增長故一心
0738b07: 勤精進方便脩習令不退失也。【四未生善
0738b08: 令得生】謂五種善根雖未生為令生故一
0738b09: 心勤精進方便脩習令得生也。
0738b10: 四正斷出雜阿含經【一斷斷】謂所起惡不善法斷
0739a01: 已巳復生更須精進攝受令不生起斷而又
0739a02: 斷是名斷斷。【二律儀斷】謂堅持戒律慎守
0739a03: 威儀斷一切惡是名律儀斷。【三隨護斷】謂
0739a04: 於無漏真實三昧相中隨順守護不令退
0739a05: 沒是名隨護斷無漏者不漏落生死也梵語三昧華言正定。【四
0739a06: 脩斷】謂已巳起善法增益脩習令其生長諸
0739a07: 不善法自然斷除是名脩斷。
0739a08: 四如意足出法界次第【一欲如意足】欲者希向慕
0739a09: 樂莊嚴彼法故名為欲謂凡所脩習一切
0739a10: 諸法若無樂欲之心事必不遂若能樂欲
0739b01: 所願皆得是為欲如意足莊嚴彼法者謂脩希向心今四
0739b02: 念處身受心法之觀成就也。【二念如意足】念者專注彼
0739b03: 境一心正住故名念謂若非一心觀法斷
0739b04: 絕若能一心所願皆得是為念如意足。【三
0739b05: 精進如意足】精進者無雜曰精無間曰進
0739b06: 謂惟專觀理使無間雜故曰精進凡所脩
0739b07: 習一切諸法若無精進事必不成若能精
0739b08: 進所願皆得是為精進如意足。【四思惟如
0739b09: 意足】思惟者思惟彼理心不馳散也謂凡
0739b10: 所脩習若能思惟所願皆得是為思惟如
0740a01: 如意足。
0740a02: 四種方便出起信論論問云既說法界一相佛體
0740a03: 無二何故不唯念真如復假求學諸善之
0740a04: 行荅曰譬如大摩尼寶體性明淨而有
0740a05: 古猛切穢之垢若不以方便磨治終不得淨
0740a06: 故說四種方便梵語摩尼華言如意。【一行根本方便】
0740a07: 謂觀一切法自性無生離於妄見不住生
0740a08: 死及觀一切法因緣和合業果不失起大
0740a09: 悲心攝化眾生不住涅槃以此為行則能
0740a10: 出生一切善法故名行根本方便因緣者眼耳鼻
0740b01: 舌身意六根為因色聲香味觸法六塵為緣緣即緣助謂助於六根能生六識也梵
0740b02: 語涅槃華言滅度。【二能止方便】止即遮止謂慚愧
0740b03: 悔過能止一切惡法不令增長故名能止
0740b04: 方便。【三發起善根方便】謂勤供養禮敬三
0740b05: 寶讚歎隨喜勸請諸佛以愛敬三寶淳厚
0740b06: 心故信得增長乃能志求無上之道又因
0740b07: 三寶護持力故能令業障消除善根增長
0740b08: 故名發起善根方便三寶者佛寶法寶僧寶也。【四大願
0740b09: 平等方便】謂發廣大誓願盡未來際化度
0740b10: 一切眾生皆令究竟入於涅槃故名大願
0741a01: 平等方便。
0741a02: 大明三藏法數卷第九
