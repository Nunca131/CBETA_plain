0769c01: 憨山老人夢遊全集卷之四
0769c02: 東海那羅延窟侍者福善日錄
0769c03: 法語
0769c04: 示眾
0769c05: 近來諸方少年有志參禪者多及乎相見都是顛倒
0769c06: 漢以固守妄想為話頭以養懶惰為苦功以長我慢
0769c07: 為孤高以弄唇舌為機鋒鋒以執愚痴為向上以背佛
0769c08: 祖為自是以恃黠慧為妙悟故每到叢林身業不能
0769c09: 入眾口意不能和眾縱情任意三業不修以禮誦為
0769c10: 下劣以行門為賤役以佛法為冤家以套語為己巳見
0769c11: 縱有能看話頭做工夫者先要將心覓悟故蒲團未
0769c12: 穩瞌睡未醒夢也未夢見在即自負貢高走見善知
0769c13: 識說玄說妙呈悟呈解便將幾句沒下落胡說求印
0769c14: 正若是有緣遇明眼善知識即為打破窠臼可謂大
0769c15: 幸若是不幸撞見拍盲禪將冬瓜印子一印便斷送
0769c16: 入外道邪坑墮落百千萬劫無有出頭之時豈非可
0769c17: 憐愍者哉此等愚痴之輩自失正因又遭邪毒縱見
0769c18: 臨濟德山亦不能解其迷執豈不為大可憐愍者哉
0769c19: 禪門之弊一至於此諦觀從上古人決不是這等但
0769c20: 看百丈侍馬祖每在田中作活如插鍬子野鴨子公
0769c21: 案便是真實勘驗工夫處以此故有一日不作一日
0769c22: 不食之誡楊岐之事慈明二十餘年行門親摻執事
0769c23: 百千辛苦未嘗憚勞故得光明碩大照耀今古若懶
0769c24: 融之負米黃梅之碓房歷觀古人無一不從辛苦中
0769c25: 來何其今之少年纔入叢林便以參禪為向上只圖
0769c26: 端坐現成受用袖手不展一艸不拈如此薄福絕無
0769c27: 慚愧之心縱有妙悟只成孤調絕無人天供養況無
0769c28: 真實修行虛消信施甘墮沉淪者乎若是真實為生
0769c29: 死漢子當觀本師釋迦文佛於三千大千世界無有
0769c30: 如芥子許不是為求菩提捨頭目髓腦處如此當發
0770a01: 勇猛拼捨一條窮性命將這一具臭骨頭布施十方
0770a02: 供養大眾一切行門苦心操持難行能行難忍能忍
0770a03: 若於日用六根門頭頭頭透過便得法法解脫古人
0770a04: 云從緣入者相應疾如此用心三十年不改縱不悟
0770a05: 道再出頭來定是頂天立地漢子也老人以此示之
0770a06: 遍告同參。
0770a07: 示歸宗智監寺
0770a08: 歸宗為古尊宿說法地惜廢久矣幸達觀師倡興復
0770a09: 之機既而湛公竭身盡力竟還故物遂成道場今二
0770a10: 十餘年矣湛公化去弟子修慈荷之余丙辰夏來禮
0770a11: 金輪舍利塔睹其寺之規模甲匡山之勝因思輔弼
0770a12: 者誠難其人及眾中見禪人在智眉宇秀拔卓有骨
0770a13: 氣因屬主者命為監寺時以唯唯及余之雙徑明年
0770a14: 夏還山則禪人云適他往余悵然若有所失未幾禪
0770a15: 人歸余甚喜即令典舊職禪人作禮受命及觀其行
0770a16: 事井井有條事上以敬御下以慈處眾以和持身以
0770a17: 勤潔己巳虛心百事俱理余深喜其叢林得人且自慶
0770a18: 余知人也私謂禪人循循善行未知其真實操履因
0770a19: 何而能然也久而詢之禪人善密行凡眾人盡日所
0770a20: 務有不及者視其當務必通夕不寐一一親為料理
0770a21: 明發則事無不辦者余嘻噓而歎曰有是哉此人之
0770a22: 所以難能也余嘗見叢林年少率無慚愧一味養懶
0770a23: 三業不攝禮誦不修甚至白晝安眠安肯終夜不寐
0770a24: 身任其勞以備大眾之務乎此禪人立志堅強故操
0770a25: 履大越於人者多矣昔佛弟子千二百人獨稱羅
0770a26: 為密行第一故為佛長子此土前輩諸祖唯百丈一
0770a27: 日不作一日不食遂為叢林千古典刑永明每日行
0770a28: 一百八事行故閻羅殿上圖像供養吾聞佛說三千
0770a29: 大千世界無有如芥子許不是菩薩捨身命為眾生
0770a30: 處故感為天中天是知從上佛祖無有不從行門建
0770b01: 立世間福田功德也禪人能以此心放捨身命荷負
0770b02: 叢林即是建立三寶三寶常住即是續佛慧命慧命
0770b03: 不斷即是報佛深恩知恩報恩即是慈父之孝子矣
0770b04: 捨此又將何法以為佛弟子乎雖然善始而成終者
0770b05: 此又昔人之所難者禪人既秉如此操行之志更立
0770b06: 堅強久遠不退之願二六時中念念諦思我自無始
0770b07: 生死以來捨此身骨若可積者則如須彌山所飲母
0770b08: 乳若可存者則如四海水如此捨身受身皆造生死
0770b09: 苦業何曾一日以此身命而修出世之行者乎若果
0770b10: 有之則吾今生定不如此在凡夫地矣今幸有此身
0770b11: 發難得之志一生盡命不捨本行則是一生超過百
0770b12: 劫千生矣如此乃謂不虛生耳禪人從此更發精進
0770b13: 居一切時但將趙州狗子還有佛性也無州云無此
0770b14: 則話頭蘊在胸中隨就作處心心參究畢竟因甚道
0770b15: 無一旦搕著抹著一念疑團迸裂則從前生死頓然
0770b16: 了卻是可謂福慧二嚴一生取辦此正古人云移花
0770b17: 兼蝶至買石得雲饒則前三十六代祖師一齊在禪
0770b18: 人眉毛上轉大法輪也。
0770b19: 示自宗念禪人
0770b20: 佛教弟子修出世法唯自利利他二種妙行識心達
0770b21: 本了明自性謂之自利莊嚴佛土教化眾生謂之利
0770b22: 他利他謂之修福自利謂之修慧故佛圓滿福慧稱
0770b23: 兩足尊是以菩薩發心勤求無上菩提不出自利利
0770b24: 他二利而已巳所以菩薩雖知法性空寂而不捨有為
0770b25: 諸行知法性空是謂自利不捨諸行是謂利他從上
0770b26: 佛祖未有不由二行得出生死者是以釋迦世尊歷
0770b27: 劫勤修難行苦行我等曠大劫來於生死海頭出頭
0770b28: 沒捨身受身不可思議皆是虛生浪死何有一毫真
0770b29: 實行門若有實行則定不似今生這頭面也回光返
0770b30: 照猛自思惟豈不痛哉禪人今幸仗夙緣早得離塵
0770c01: 脫俗身著袈裟永離苦海又得安居名山諸祖說法
0770c02: 勝道場地此萬劫難遇之緣一旦身處其中豈不大
0770c03: 生難遭之想正是饑逢逄王膳病遇醫王自當慶幸無
0770c04: 量矣即盡此形壽拼捨一生作此功德已巳勝百劫千
0770c05: 生空過無益也禪人既歸心老人當信老人言自今
0770c06: 之後發堅固不退之心持勇猛剛強之志盡自己巳色
0770c07: 力量自己巳才能辦一片肯心任緣隨願耐心耐煩忍
0770c08: 苦忍勞即一日成就一種功德已巳勝一生空過矣豈
0770c09: 可輕棄妙行抱守愚痴以偷安為便禪人自說身弱
0770c10: 神疲不能任事此固為然古人貴在心力強願力大
0770c11: 不在色力健不健也今雖小恙不為大苦若造惡業
0770c12: 墮在三途即求今日以小病小惱之身心求作福田
0770c13: 之利益不可得也佛令眾生思地獄苦發菩提心正
0770c14: 是今日策發精進幢也禪人但以安忍之心為前導
0770c15: 自然忘疲勞無厭倦也古德云寧有法死不無法生
0770c16: 縱捨此身命作此妙行猶為般若舟航可到彼岸苟
0770c17: 不勉力強志可謂虛負此生既到寶山空手而歸豈
0770c18: 不惜哉禪人若能安心於無事則心空心空則神不
0770c19: 竭神不竭則身不勞如此是為無作妙行遇緣即宗
0770c20: 定不為日用所轉頭頭成就大解脫門矣當諦思之。
0770c21: 示陸將軍
0770c22: 將軍為濠梁世胄天性英傑其殺機固所賦也中年
0770c23: 知向道從法門諸善知識參求生死大事入海門周
0770c24: 先生室先生雅愛之嘗拈古人勸君識取主人公之
0770c25: 語示之喫緊提撕處老人東遊過曲阿將軍從諸居
0770c26: 士鴈行入室聞法言默有警惺及秋老人歸隱匡山
0770c27: 將軍謁老人於金輪峰下因請益曰自知殺業太重
0770c28: 願求懺悔老人喜其性直無偽固古豪傑忠肝義膽
0770c29: 之儔第古今賦此天性者多盡錯用其心故以佛種
0770c30: 子翻作地獄苦具耳然佛性無二眾生與佛不隔一
0771a01: 毫但善達其性則眾生即佛不善達其性則佛即眾
0771a02: 生如清冷之水以之獻佛則清淨以之洗穢則污濁
0771a03: 故佛之慈悲即眾生之殺機古德云護生須用殺殺
0771a04: 盡始安居又云梵語阿羅漢此云殺賊故經云與五
0771a05: 陰魔煩惱魔死魔共戰有大功勳滅三毒出三界破
0771a06: 魔網爾時如來一大歡喜此釋迦老子勸人殺生之
0771a07: 榜樣也以佛能如此殺生故號大雄猛世尊而世人
0771a08: 愚痴賦有雄猛之佛性而不自殺其賊翻以殺人取
0771a09: 劫劫生生酬償地獄之苦而自以為功多豈不為至
0771a10: 愚至痴而倒用其佛性者哉語云一將功成萬骨枯
0771a11: 自古罪之大者莫大於殺生其殺人以為功殺生食
0771a12: 肉資口腹以為快其愚等也將軍能回心向上自求
0771a13: 多福從今日去以殺生之勇自殺其慾佛言貪慾嗔
0771a14: 恚過於怨賊能自斷之是為殺賊能破煩惱出生死
0771a15: 苦是為大榮以此直求無上佛果是為大賞其殺之
0771a16: 利有如此者而自棄不謀可謂智乎雖然殺人則易
0771a17: 自殺則難觀自古豪傑能輕生於一諾而不能忍一
0771a18: 詬力能舉鼎而不能自斷其慾拔山蓋世之雄至勢
0771a19: 窮斷命之際不免涕淚於虞姬故云出家大丈夫事
0771a20: 非將相所能為將軍果能自制其勇以返治其心以
0771a21: 全固有之佛性不負天真乃真丈夫真豪傑之能事
0771a22: 也老人葛藤至此是謂法施慈悲將軍信此是真懺
0771a23: 悔。
0771a24: 示慧成信首座
0771a25: 首座慧成中年棄妻挈子出家曾參達觀蓮池兩大
0771a26: 師乃之南嶽湖東掩關老人將卜居南嶽時成破關
0771a27: 相迎一見心生孺慕老人因吊二老東行遂侍巾舄
0771a28: 及卜居匡廬為休老計成即願從事一日作禮白言
0771a29: 某幸末法為佛弟子志出生死親見三大師現身五
0771a30: 濁惡世衛護法門行其難行忍其難忍調其難調每
0771b01: 見如來教中教菩薩法將謂空言今親承三大師之
0771b02: 行履私謂不必虛慕古人而羹墻不遠典刑現在便
0771b03: 可盡形壽以依皈誠難捨此而別求怙恃矣乃寫三
0771b04: 大師之真願終身佩奉且生生世世執此願輪即往
0771b05: 來人天周流六趣曾無厭倦者乞師為我證盟之老
0771b06: 人聞而笑曰此固子之深心本願雖然似矣猶未探
0771b07: 其本也請試觀夫本師和尚毘盧遮那法身非身以
0771b08: 文殊觀音普賢三大士之行以成其身然文殊智也
0771b09: 觀音悲也普賢行也捨此三者則法身寂寥亦無寄
0771b10: 矣故如來法身若言其智則徹法界理事因果乃至
0771b11: 艸芥塵毛無不盡其源底盡眾生界心念頭數莫不
0771b12: 徹其根源若言其悲則盡眾生數皆為己巳身故凡眾
0771b13: 生之饑寒困苦疾病痛痒乃至三途劇苦皆菩薩全
0771b14: 身一體而共受之故能不捨於一眾生若言其行則
0771b15: 盡虛空徹法界無一艸芥塵毛不是菩薩捨身命處
0771b16: 故普賢十願一一皆言虛空界盡眾生界盡眾生業
0771b17: 盡眾生煩惱盡我此行願無有窮盡是故本師毘盧
0771b18: 遮那以此三法成就一身不唯少一法而法身不成
0771b19: 即一眾生而非自己巳則法身不遍乃至塵毛艸芥一
0771b20: 有不徹則未盡無明以至虛空盡處而行願亦盡則
0771b21: 法身斷滅雖然於法界性中觀此三者如首羅三目
0771b22: 即一而三即三而一名異而體同體一而用異不即
0771b23: 不離非三非一然於寂滅海中猶似漚滅漚生耳苟
0771b24: 能學此三聖以盡智悲行願之量而亦未盡法界之
0771b25: 量若有挺特沒量大人能於毘盧頂上行回視此
0771b26: 三行者大似喚奴作郎矣是則以此而觀三大老者
0771b27: 汝以眼而見空華耳以彼區區介爾之行較三大
0771b28: 士者又不啻奴兒婢子矣豈能盡佛法身之量哉雖
0771b29: 然三老固不足盡要於法身體中亦塵毛耳苟能從
0771b30: 此發堅固心能捨身命建立三寶凡有纖毫裨法門
0771c01: 益眾生事皆法界全體之德用如由一塵以遍諸塵
0771c02: 始一毛而融多毛從今生以極未來劫劫生生不退
0771c03: 此心亦如普賢之虛空界盡而行願無盡是則生生
0771c04: 世世食息起居行住坐臥未離本師一毛孔外是則
0771c05: 三大老者乃於法性海中同出同沒不出如幻三昧
0771c06: 耳逢場作戲杆木隨身說幻法以開幻眾是則有之
0771c07: 何足以為師哉其無以限量心自隘如來法身境界
0771c08: 可也。
0771c09: 示自覺智禪人
0771c10: 佛言汝等比丘每于辰朝當自摩頭此語最為親切
0771c11: 老人每每思之吾佛慈悲痛徹骨髓嘗謂末法比丘
0771c12: 多所受用安居四事種種供養各各自謂所應得者
0771c13: 更不思我是何人物從何來為何而受所以知恩者
0771c14: 希而報恩者少特未一摩其頭耳苟回光一摩其頭
0771c15: 則不覺自驚曰吾為何剃除鬚髮而不與俗人為伍
0771c16: 耶苟知形與俗異則居不敢近俗身不敢入俗心不
0771c17: 敢念俗如此則樂遠離行不待知識之教而自發勇
0771c18: 猛入山惟恐不深矣又安忍混從市俗縱浪身心為
0771c19: 無慚人作無益行耶自覺禪人向住人間適遇會誠
0771c20: 即躍然來匡山禮老人願枯心住山修出世行老人
0771c21: 因示之以雙修之行吾佛稱兩足尊者以福慧兩全
0771c22: 也為佛弟子志學佛者無越此耳故修慧在乎觀心
0771c23: 修福在乎萬行觀心以念佛為最萬行以供眾為先
0771c24: 是二者乃為摠持吾人日用一切起心動念皆是妄
0771c25: 想為生死本故招苦果今以妄想之心轉為念佛則
0771c26: 念念成淨土因是為樂果若念佛心心不斷妄想消
0771c27: 滅心光發露智慧現前則成佛法身然眾生所以貧
0771c28: 窮無福慧者由生生世世未嘗一念供養三寶以求
0771c29: 福德直為生死苦身念念貪求五欲之樂以資苦本
0771c30: 今以貪求一己巳之心轉而供養三寶以有限之身命
0772a01: 隨心量力供養十方乃至一香一華粒米莖菜則如
0772a02: 滴水入滄溟一塵落大地縱海有枯而地有盡其福
0772a03: 無窮故感佛果華藏莊嚴為己巳將來自受用地捨此
0772a04: 則無成佛妙行矣禪人如生疲厭當自摩頭則自發
0772a05: 無量勇猛也。
0772a06: 示龍華泰禪人有序
0772a07: 余往乞食長安時過龍華樹下主人瑞庵師物色
0772a08: 余甚驩視猶多世親因也一食不忘余睹王舍城
0772a09: 中諸住剎者率多浮習獨師孤硬潔介遇物不假
0772a10: 辭色心知其非塵中人也遂相與莫逆故數數往
0772a11: 來若諸弟子輩亦莫不以余為親故無間然及余
0772a12: 居五臺隱東海二十年來如一日也既師化去若
0772a13: 其孫潭公視余猶視師及余被放嶺外愧生平竟
0772a14: 無以報德者頃余出嶺之南嶽時則法孫泰禪人
0772a15: 遠來相訊余見之不覺五內酸痛則昔之與師音
0772a16: 聲相貌居然在目及余之雙徑了達大師因緣禪
0772a17: 人相侍既而余歸匡山則攜禪人與之同歸者意
0772a18: 念爾祖之德冀成就禪人出世之業為報地耳居
0772a19: 期年以開荒之勞身心未及放下頃政為禪人指
0772a20: 示發覺初心方有超向適乃翁以書招之屬以他
0772a21: 緣余刻意留之不可得禪人將別請益老人因示
0772a22: 之曰。
0772a23: 吾出家兒先須急其大者略其小者何謂大生死是
0772a24: 也何謂小世緣是也古德云除卻死生真大事其餘
0772a25: 都是可量以眾生沉淪苦海汩沒世緣積劫以來
0772a26: 以至今日未嘗一念返省也今幸為佛弟子身著袈
0772a27: 裟且又遇知識有入道之緣而不拼捨世緣苦心參
0772a28: 究己巳躬下事切恐今生錯過縱出頭來未審可能如
0772a29: 今日之諸緣畢具否也禪人今以乃翁之命不敢違
0772a30: 去則固爾當以死生之念為急辦道之緣不可失事
0772b01: 畢旋歸老人幸得活埋空山但存殘喘一日則與禪
0772b02: 人切磋大事有一日之功老人以畢命為期禪人以
0772b03: 死心相侍但得禪人當人一念光明煥發不獨禪人
0772b04: 以了積劫生死大事亦是老人所以報乃祖之地不
0772b05: 負此世際會因緣也禪人行矣其無久滯他鄉重增
0772b06: 生死業累耳。
0772b07: 示翠林禪人
0772b08: 佛祖教人唯在真心實行為出生死之要心真則凡
0772b09: 所動作言行舉措無一事而不真行實則凡所云為
0772b10: 無一行而不實故真實如好種子其餘作為立行種
0772b11: 種皆發生之緣以是之故抽芽發幹開花結實究竟
0772b12: 不虛故佛說發心修行如布種子成就菩提以為結
0772b13: 果果者實也以始終皆真實故故佛呵二乘為焦芽
0772b14: 敗種者以其心行不真實故也從上諸祖教人參須
0772b15: 真參悟須實悟是知一切眾生為虛生浪死者以其
0772b16: 妄想顛倒用事劫劫生生未曾一念真實故於生死
0772b17: 海中漂流無可憑據難到彼岸者正所謂業識茫茫
0772b18: 無本可據耳況為佛弟子者身在袈裟之下豈可流
0772b19: 浪一生念念妄想業識流轉曾無一念返省而求真
0772b20: 實履踐之行者乎此乃向袈裟下失卻人身最為可
0772b21: 憐愍者不但自己巳虛生浪死抑且信施難消復自酬
0772b22: 償無有窮已巳又豈不為大哀者乎禪人既不遠千里
0772b23: 來參老人必發一片真實信心以此空山寂寞之中
0772b24: 非掠虛之地何所為而來耶既發真實信心不是一
0772b25: 見便了不求一段真實之行亦徒然耳若求真實之
0772b26: 行即從真實心中發現果有真真實實為生死之心
0772b27: 必須將從前有生以來及出家以來從頭一一細思
0772b28: 檢點何曾有一念一行是真實事從前已巳是虛過即
0772b29: 從今日已巳去發一片出世之心將一切世間情根妄
0772b30: 想攀緣一齊放下將此一把骨頭一齊拋卻將此一
0772c01: 條性命納向空山大澤之中任他日炙風吹一切安
0772c02: 逸飽煖思慮盡情撇卻單單直以死生一念掛在眉
0772c03: 毛上將一則古人公案蘊在胸中日夜參究看他一
0772c04: 念世間心起便是墮在生死處定要把斷不容毫髮
0772c05: 如此參究不悟不休即此一著便是為生死真實心
0772c06: 即以此心向二六時中一切動作云為種種行門至
0772c07: 禮拜三寶供養十方調和大眾看侍老病一切行門
0772c08: 無不親身竭力承事不生一念厭倦心不生一念人
0772c09: 我是非得失心不起一念休歇止足想如永明大師
0772c10: 每日行一百八件方便行盡形不改即此便是真實
0772c11: 之行若此心行皆真則無一事一行不是實事所謂
0772c12: 妙行果能如此操心立行透出本地光明則將積劫
0772c13: 所染一切貪嗔痴愛習氣種子一一消融化為成佛
0772c14: 真實種子矣如是用心可謂不虛此生不負出家不
0772c15: 枉遠犯風波參訪知識若仍前涉虛止作常情業垢
0772c16: 罪垢種子但隨妄想而行不唯辜負此生實取窮劫
0772c17: 三途之苦耳。
0772c18: 示順則易禪人
0772c19: 學人貴有遠大之志以吾人所具廣大真心與佛同
0772c20: 體包法界為量但迷之而成蕞爾幻妄身心執之以
0772c21: 為己巳有堅固執持為我而不化則一切業累皆從我
0772c22: 立一切苦惱皆因我生乃至長劫輪迴皆我所致以
0772c23: 此迷之而不覺如佛所云棄海認漚目為全潮是可
0772c24: 愍者舉世皆然其無足怪若吾徒沙門釋子乃出塵
0772c25: 之人親近佛法乃出情之法實破我之具方今學者
0772c26: 廣學多聞但增我見少能餐采釆法味而滋養法身慧
0772c27: 命者豈非顛倒之甚也且以法而為利媒又其甚也
0772c28: 可不哀歟易禪人以多聞無益志在清修固已巳遠矣
0772c29: 然徒以清修為行而不刻意究竟生死根株猶然以
0772c30: 雅尚為高而不深窮佛祖不到之地此其創志不遠
0773a01: 是以一日之價為得也可不負其本有哉吾徒所難
0773a02: 得者厭世俗最難得者厭生死禪人今知其厭而不
0773a03: 知究其所以厭是猶然以五十步笑百步也嗟余老
0773a04: 矣餘日無多生死大患橫在眉睫恐厭之不極禪人
0773a05: 年亦長矣能以老人之厭自厭倘不厭老人相與千
0773a06: 巖萬壑之間絕影忘言修厭離行從此長揖五濁永
0773a07: 離四生同遊廣大極樂之鄉豈不為最上因緣哉又
0773a08: 奚止于裹糧千里之適視彼榆枋莽蒼者固未足與
0773a09: 道也。
0773a10: 示查汝定
0773a11: 往余居海外之三年戊戌查汝定不遠數千里謁余
0773a12: 於行間一見忘形相與莫逆既余從南嶽之雙徑取
0773a13: 道金沙居士忽再見越十九年歡然如未別時第白
0773a14: 髮相看耳晤言旬日為作小像贊而行及余還匡山
0773a15: 誅茅五乳聊爾棲息明年季春既望居士忽杖策來
0773a16: 余一見大為奇事何當衰年不辭跋涉親師問道於
0773a17: 青山白雲之中其志趣豈尋常者耶居士覽余所居
0773a18: 倚七賢而面五老儼然而對天際真人雲霞出沒於
0773a19: 衣袂湖光照映於眉端固天壤一絕境噫嘻塵世安
0773a20: 能有此夢想耶居士即判然有歸老志既而策杖登
0773a21: 覽遍歷其窈眇窮巖絕壑捫摸無所不至歸而告余
0773a22: 曰今觀此山始知天壤之廣大山川之鉅麗乾坤之
0773a23: 靈秀即探五嶽而望崑崙亦未逾於此也因思孔子
0773a24: 登泰山而小天下且睹江湖之浩渺窮天地之高深
0773a25: 其猶踞蓮華而窺香海是知佛道之廣大世界微塵
0773a26: 須彌芥子由是觀之而天下未足以小言之耶乞師
0773a27: 指示目力所不能睹足跡所不能窮大有逾於此者
0773a28: 願終身卒業焉余曰子之所悅者是以見見其跡未
0773a29: 嘗離見而識其微也其所見者相未嘗離相以觀其
0773a30: 妙也語曰自大視細者不盡自細視大者不明若離
0773b01: 見相而洞達其幽微則須彌未足盡其大世界未能
0773b02: 廓其量也試為子言之以太虛而觀世界則世界一
0773b03: 塵也以世界而觀須彌則須彌一塵也以須彌而觀
0773b04: 茲山則茲山一塵也以吾心而觀太虛則太虛猶夫
0773b05: 一塵也故曰空生大覺中如海一漚發若以智照一
0773b06: 心則虛空大地世界微塵不出吾身一毛孔耳視一
0773b07: 毛而能含受虛空世界則一一毛孔一切皆然由是
0773b08: 觀之即一毛孔能同法界周遍廣大之量豈彼介爾
0773b09: 天地點滴江湖又詎可以窮其智性哉雖然色性智
0773b10: 性無二無別以智融色則色隱而智顯以色昡智則
0773b11: 色顯而智亡色智尚然又奚可以目力之所見足跡
0773b12: 之所窮以誇廣大之域盡浩渺之際哉子其離見超
0773b13: 情遺形釋智而洞乎真際則聖凡之出沒世界之成
0773b14: 壞猶夫空華起滅耳又何足言小天下哉子乃棲神
0773b15: 於此先天地而不為始後天地而不為終又奚可以
0773b16: 一掊土而盡其天年耶子其諦觀而深察之無以纖
0773b17: 塵目失曠觀而自小也汝定再拜稽首曰學人向
0773b18: 之自束于見也其猶醯雞歟今蒙師指示發吾覆矣
0773b19: 請事斯言期卒業以盡命焉余於是乎書以遺之歸。
0773b20: 示玄機參禪人
0773b21: 禪人以持明為專行從事者三十年心地未有發明
0773b22: 乞老人指示持明與參究向上用心同異老人因示
0773b23: 之曰佛說修行之路方便多門歸源無二摠之一切
0773b24: 行門單以破煩惱斷情根發明本有而已巳即參禪提
0773b25: 話頭與念佛持明皆無二法第不善用心者不知借
0773b26: 以磨煉習氣破除妄想為要務返以執著之心資無
0773b27: 明故用力多而收功少耳原其此事如用瓦子敲門
0773b28: 只是要門開不必計其手中瓦子何如也以吾人無
0773b29: 量劫來積集貪嗔痴愛雜染種子潛於藏識之中深
0773b30: 固幽遠無人能破故聖人權設方便教人提一則公
0773c01: 案為話頭重下疑情把斷妄想關頭絲毫不放久久
0773c02: 得力如逼狗跳墻忽然藏識迸裂露出本來面目謂
0773c03: 之悟道若是單單逼拶妄想不行何必話頭即婆子
0773c04: 數炭團專心不二亦能發悟況念佛持咒有二法哉
0773c05: 禪人持明三十年不見效者不是咒無靈驗只是持
0773c06: 咒之心未曾得力尋常如推空車下坡相似只管滾
0773c07: 將去何曾著力來如此用心不獨今生無驗即窮劫
0773c08: 亦只如此及至陰境現前生死到來依然眼花撩亂
0773c09: 卻怪修行無下落豈非自誤自錯耶禪人從今不必
0773c10: 改轉就將持咒的心作話頭字字心心著力挨磨如
0773c11: 推重車上坡相似渾身氣力使盡不敢放鬆絲毫寸
0773c12: 寸步步腳跟不空如此用力時只逼得妄想流注塞
0773c13: 斷命根更不放行到此之時就在正著力處重下疑
0773c14: 情深深覷看審問只這用力持咒的畢竟是個甚麼
0773c15: 覷來覷去疑來疑去如老鼠入牛角直到轉身吐氣
0773c16: 不得處如此正是得力時節切不可作休息想亦不
0773c17: 得以此為難生退息想及逼到一念開豁處乃是電
0773c18: 光三昧切不可作玄妙歡喜想從此更著精彩拼命
0773c19: 做去不到忽然藏識迸裂虛空粉碎時決不放手若
0773c20: 能如此持咒與參禪豈有二法耶所以道俱胝只念
0773c21: 三行咒便得名超一切人便可證明即親見佛祖亦
0773c22: 不易老人之說也。
0773c23: 示智沙彌
0773c24: 方今出家兒於末法當鬥諍堅固之時有能決志為
0773c25: 生死大事單提向上一著以了悟為期此上上根人
0773c26: 誠不易見以今亦有參究此事又惡覺惡習濃厚蒲
0773c27: 團未穩邪見橫生多落魔道此其難也古德云未能
0773c28: 參究向上且於教法留心時光亦不空過其留心於
0773c29: 教亦有兩般一則根器稍利力窮性相宗旨深徹其
0773c30: 源以多聞薰習之功從聞思修入三摩地是則不獨
0774a01: 自了心性抑且為人師此亦報佛深恩不負出家之
0774a02: 志至若根器稍鈍不能廣親教乘即持誦一門尤為
0774a03: 要行故天台大師以讀誦受持為五品觀行之首即
0774a04: 法華所說持經法師現在父母所生肉身即得六根
0774a05: 清淨此持經之功豈劣行哉今沙彌既知厭生死苦
0774a06: 投佛出家苟無專心一行豈不孤負此生即持經一
0774a07: 行能專心一志如古人潛心理觀一旦忘言契心得
0774a08: 佛心宗是由文字而得摠持此所謂旋陀羅尼門由
0774a09: 此證入斯則歸源無二方便多門歷劫生死根株仗
0774a10: 此法門一時頓斷豈不為無上菩提之徑路乎若悠
0774a11: 悠歲月唐喪光陰墮於粥飯常流豈不虛消信施重
0774a12: 增業累又何取於出家為哉。
0774a13: 示性覺禪人
0774a14: 出家本為生死大事今出家兒不知生死為何物但
0774a15: 知隨波逐流業識茫茫無本可據古人參方行腳訪
0774a16: 尋知識單為究明己巳躬下事今人行盡天下歷遍叢
0774a17: 林唯鼓粥飯氣習竟不知善知識為人處可惜奔波
0774a18: 一生到底了無下落是為可憐愍者至有一念為生
0774a19: 死心的不知修行之要或以禮誦念佛為修行一生
0774a20: 辛苦到底於己巳躬下事如黑漆桶相似於生死分上
0774a21: 了沒干涉禪人發心真實為生死大事唯有參究向
0774a22: 上一著為真實工夫先要辦一片長遠決定不退之
0774a23: 志古人二三十年單提一念不悟不休第一不得指
0774a24: 望速成就釋迦老子三大阿僧祗劫磨煉身心豈是
0774a25: 鈍根耶古德參究機緣儘多唯有念佛的是誰一則
0774a26: 審實話頭最易得力禪人今日發心參究但將此一
0774a27: 則公案時時提撕先將身心內外一切妄想雜亂念
0774a28: 頭一齊放下放到沒可放處即深深提起一聲阿彌
0774a29: 陀佛四字歷歷分明急著眼看看得少不得力又提
0774a30: 一聲佛有力便下疑情審問這念佛的是誰審之又
0774b01: 審畢竟是誰看得纔有昏散現前即便快著精彩又
0774b02: 提又看又審又疑疑到疑不得處胸中如銀山鐵壁
0774b03: 立在心目之間如此便是話頭得力時也若到此得
0774b04: 力處正好重下疑情於日用一切時一切處念念不
0774b05: 移乃至久久夢中一似醒時一般若用力到此決不
0774b06: 可退墮忽然疑團迸裂自然頓見本來面目若肯發
0774b07: 此決定之志操不退之心但只一念直直行將去切
0774b08: 不可求速效切不得將心待悟若工夫綿密自有打
0774b09: 破之時節也如上所說參究一節最是易為省力只
0774b10: 是要放得下提得起靠得定疑得切不拘行住坐臥
0774b11: 動靜閒忙都是用心的時節六祖云若論此事輪刀
0774b12: 上陣亦可做得此之謂也禪人有志真為生死便從
0774b13: 此一路下腳。
0774b14: 示寶藏相禪人禮普陀
0774b15: 觀音大士證圓通本根以法界身隨緣應現凡一稱
0774b16: 其名即得脫苦是則大士豈定居於普陀耶殊不知
0774b17: 海喻生死山喻涅槃大士以法身普應生死海中即
0774b18: 眾生日用尋常皆大士威神顯現湛然寂滅猶如寶
0774b19: 山故以海中普陀象之由在眾生煩惱海中眾生有
0774b20: 苦即大士之苦故一稱其名即得解脫乃眾生喚醒
0774b21: 自心大士大士現前則寂滅現前寂滅則苦不能到
0774b22: 故山在海中波濤不能撼動是故名為大士常居普
0774b23: 陀非局指海中拳石為大士棲托也眾生迷妄不禮
0774b24: 自心之大士親踞寂滅之道場巍巍不動如海中山
0774b25: 爾乃跋踄山川必數千里外伶俜辛苦而向外求之
0774b26: 迷之甚矣禪人久參行腳樂住蘭若是見自心之大
0774b27: 士而以方便攝眾生耶是未見自心而必欲往見大
0774b28: 士於南海耶若見自心則念念寂滅現前大士心心
0774b29: 出現於咳唾掉臂之間若未見自心而他求之是涉
0774b30: 海踰河而求止渴於井也雖然如是經云歸源無二
0774c01: 路方便有多門今大地眾生皆信大士於南海合就
0774c02: 其機而引進之令其涉海登山一呼大士猛省自心
0774c03: 則觸目波濤皆人圓通之門必使自信而後已巳同此
0774c04: 行者但有一人能信老人此言則不負一翻行腳不
0774c05: 然則空費艸鞋錢也。
0774c06: 示明輝禪人少林禮祖
0774c07: 若論此事佛未出世祖未西來照天照地無欠無餘
0774c08: 即黃面老子出世胡亂四十九年終日搖唇鼓舌亦
0774c09: 未道著一字及末後拈花迦葉破顏微笑乃曰吾有
0774c10: 正法眼藏涅槃妙心今付與汝大似空拳誑小兒自
0774c11: 是喚作教外別傳之道一似缽盂安柄一人傳虛十
0774c12: 人傳實及達磨西來又說作單傳直指少室九年賺
0774c13: 得神光痴種立雪斷臂求之將謂有甚奇特究竟到
0774c14: 底直是個覓心了不可得從此承虛接響大家都架
0774c15: 空中樓閣各立門庭二派五宗畢竟不曾為人拈出
0774c16: 直至而今大地黑如漆致使痴狂之輩向鬼窟裏弄
0774c17: 精魂自謂傳少林禪是某家兒孫如此誑惑愚人豈
0774c18: 不痛哉禪人今日參老僧老僧此問無佛法禪道與
0774c19: 人說甚麼乾屎撅禪人又要走向少林禮鼻祖求佛
0774c20: 法禪道捨卻自己巳腳跟下一尺土更向千山萬水之
0774c21: 外向他家屋覓豈智也哉禪人試將己巳躬下理會看
0774c22: 未出門一步與到匡山時是同是別即今離匡山一
0774c23: 步到少林往返歸來時是同是別若是別則未出門
0774c24: 一步早已巳錯卻了也況千里萬里乎禪人果能透出
0774c25: 頂門隻眼將別與不別拈向一邊看來畢竟是個什
0774c26: 麼是時方知達麼老胡元未西來黃面老子曾未出
0774c27: 世此段家風築塞虛空充滿十方又何庸妄想馳求
0774c28: 費艸鞋錢如渴鹿逐燄耶禪人如不信老人試到少
0774c29: 室問取單傳堂前露柱看是個什麼。
0774c30: 示法界約禪人
0775a01: 禪人生長建昌自離塵以來久走方外遍參知識曾
0775a02: 禮紫柏及老人於大都已巳三十餘年復覲老人於匡
0775a03: 山因示之曰從上出家兒皆為生死大事登山涉水
0775a04: 求善知識決擇於一言一句之下剿絕命根將百千
0775a05: 萬劫塵勞惡習當下頓斷如脫韝之鷹自此不復受
0775a06: 人拘縶即能掉臂生死路頭絕無顧盻諦觀傳燈諸
0775a07: 祖為人抽釘拔楔處有甚玄妙秘密耶只是學人一
0775a08: 向單為生死一著蘊在胸中吞不入吐不出扼塞不
0775a09: 通如喪考妣相似偶因緣時熟忽遇善知識柱杖頭
0775a10: 一撥便轉更有何疑慮耶唯的信自心本有而已巳今
0775a11: 人行腳走遍天涯入遍叢林眼中到處熱烘烘便是
0775a12: 好道場見粥飯精潔一頓飽齁齁的便是好知識縱
0775a13: 遇明眼知識都被熱瞞當面錯過如此行腳操方較
0775a14: 之古人豈不天壤相懸耶此何以故蓋由各人本分
0775a15: 為生死一件大事未曾把作喫緊耳然為僧行腳不
0775a16: 為本分事便是流浪生死一生空過時光枉費艸鞋
0775a17: 錢豈不大可嘆息耶禪人為生死出家行腳參知識
0775a18: 住名山行苦行種種法行一一經歷且道即今生死
0775a19: 事畢竟如何且道前見紫柏與老人今見老人與未
0775a20: 見時有何差別且道今在匡廬萬仞峰頭白雲深處
0775a21: 與王舍城中萬丈紅塵裏境界是同是別若道是同
0775a22: 且隔三千里外沒交涉若道是別衲僧行腳眼在甚
0775a23: 處若向這裏定當得出三十年即今日今日即三十
0775a24: 年前紅塵即白雲白雲即紅塵當處寂滅若此處寂
0775a25: 滅則一切生死煩惱業行及種種差別境界無不觸
0775a26: 目寂滅矣其或未然今日再行腳從頭起重到五臺
0775a27: 峨嵋參見文殊普賢試問何等是平等一際寂滅法
0775a28: 門待有話會再來與老僧相見。
0775a29: 示崇觀禪人
0775a30: 觀禪人往來吳楚不遠數千里來參一見則知其有
0775b01: 志而未能也老人愍其遠來且無可指示但因其名
0775b02: 乃字之曰見微以眾生生死根株微細流注妄想昏
0775b03: 迷而不自知故吾佛大師設觀以照之良以微非觀
0775b04: 照無以見生死之力大觀不涉微無以顯照用之功
0775b05: 力能破幽微則生死可出此特教家之極則若是衲
0775b06: 僧分上自有格外鉗錘但能一念如鐵壁銀山塞斷
0775b07: 咽喉無吐氣處直得死而復甦方有少分相應耳禪
0775b08: 人方且波流識海未能勦絕命根他時後日苟能吐
0775b09: 卻雜毒放下身心再來參請有分。
0775b10: 示六如坤公
0775b11: 從上諸祖教人參禪雖有超佛越祖之談其實要人
0775b12: 成佛作祖耳未有欲求作佛祖而不遵佛祖之言教
0775b13: 者捨教而言修行是捨規矩而求方圓也且佛教阿
0775b14: 難開口便道應當直心淨名云直心是道場馬鳴大
0775b15: 師開示修行切要須發三種心謂直心正念直如法
0775b16: 故深心要集一切諸善行故大悲心願救一切眾生
0775b17: 苦故是知從上諸祖未有不發此三種心者即如個
0775b18: 個開示入門要看話頭學人秪知瞢瞢的去參話頭
0775b19: 只要妄想貪求玄妙卻不知是直心正念真如祖師
0775b20: 方便法門若說真如二字學人早作道理會取去誰
0775b21: 肯下死工夫做若只教去看話頭看到話頭逼拶歷
0775b22: 劫情根忽然斷處則從來一切妄想情慮當下消滅
0775b23: 求一念生心了不可得到此便是離念境界正所謂
0775b24: 正念者無念也若到無念則不求與真如合而自然
0775b25: 與真如覿體相應矣如此便是佛祖教人直心的樣
0775b26: 子也是知參禪更無別樣巧法只是要人實實死做
0775b27: 做到恁般田地所謂閉門造車出門合轍豈有甚秘
0775b28: 密巧妙哉此乃第一直心修行也第二深心要集一
0775b29: 切諸善功德此諸善功德不是外邊有為的事如達
0775b30: 磨大師對武帝云淨智妙圓體自空寂是真實功德
0775c01: 是知達磨所說淨智妙圓正是馬鳴直心正念真如
0775c02: 是則馬鳴之諸功德就是將直心正念去做以真如
0775c03: 遍成一切有為事法今日要求證真如不是在死眉
0775c04: 死眼鬼窟裏求要在一切日用有為萬行上求所以
0775c05: 行上求者不是在事上別討出一個玄妙真如來只
0775c06: 是就將直心正念在一切事上驗看可與直心正念
0775c07: 相應不相應若事事法法都與直心正念相應則目
0775c08: 前無一法一事不是真如境界矣所以馬祖與百丈
0775c09: 諸弟子日用中搬柴運水鋤田插禾燒火煮飯事事
0775c10: 上覿面勘驗故尋常一言一句冷言熱語都是要弟
0775c11: 子入證真如之門若勘到果然一切處不昧方許有
0775c12: 為人分若胸中絲毫未透未到無念境界便起心動
0775c13: 念即被業轉墮在生死窟中故未輕許印正此傳燈
0775c14: 千七百則葛藤皆真實印正語非玄妙機鋒鋒語如今
0775c15: 學人不知如此都把作玄妙奇特言語蘊在胸中當
0775c16: 作己巳解日用頭頭未曾一毫看破豈不誤哉若到目
0775c17: 前法法頭頭全是真如當體現前則所集何法而非
0775c18: 功德哉第三大悲心願拔一切眾生苦故如今學人
0775c19: 見拔眾生苦是菩薩事待他日成了菩薩纔度眾生
0775c20: 卻不知能度眾生方是菩薩度眾生苦不是有了神
0775c21: 通妙用纔去度眾生卻就是直心正念集諸功德處
0775c22: 就是度生事業且如世尊教須菩提度盡眾生實無
0775c23: 眾生可度乃至廣行六度更無一法可行乃至上求
0775c24: 菩提佛果亦無所得且度眾生豈不是集諸功德實
0775c25: 無一法可得豈不是直心正念真如如此妙用乃自
0775c26: 己巳日用神通取之無禁用之不竭則何法而非功德
0775c27: 事哉以眾生日用種種事法皆是煩惱現行今以真
0775c28: 如一念事事法法上印破都轉作真如妙用便是度
0775c29: 自心之眾生如此參學是名真參實究者不是現成
0775c30: 端坐養懶過了三年五載便誇大口說我參禪幾多
0776a01: 時悟了多少妙處如此見識都是閻老子前喫鐵棒
0776a02: 漢返不如三家村田舍郎他倒免酬信心檀越宿債
0776a03: 老漢看來佛祖教人原是分分明明只是後人錯會
0776a04: 所以誤耳禪人既歸心老人須信老人言從今將抱
0776a05: 守琉璃瓶子一拶粉碎將從前參的都移在一片身
0776a06: 心上向成就眾生門頭拼卻性命去一一著實體驗
0776a07: 過發廣大心能引一眾生發菩提心便是拔一眾生
0776a08: 之苦則是自破一分我執損一分煩惱消得一分我
0776a09: 見煩惱便是證一分真如境界若從此以去更發長
0776a10: 遠心即三生十劫劫劫生生行到煩惱消盡處便是
0776a11: 度盡眾生處若眾生煩惱一時都盡更要成甚麼佛
0776a12: 祖。
0776a13: 示西印淨公專修淨土
0776a14: 近世士大夫多尚口耳恣談柄都尊參禪為向上事
0776a15: 薄淨土而不修以致吾徒好名之輩多習古德現成
0776a16: 語句以資口舌利便以此相尚遂至法門日衰不但
0776a17: 實行全無且謗大乘經典為文字不許親近故世無
0776a18: 明眼知識卒莫能迴其狂瀾大可懼也智行兩缺何
0776a19: 以望法門之興乎大都不深於教乘不知吾佛度生
0776a20: 方便多門歸源無二之旨耳世人但知祖師門下以
0776a21: 悟為上悟心本意要出生死耳念佛豈不是出生死
0776a22: 法耶參禪者多未必出而念佛者出生死無疑所以
0776a23: 然者參禪要離想念佛專在想以眾生久沉妄想離
0776a24: 之實難若即染想而變淨想是以毒攻毒博換之法
0776a25: 耳故參究難悟念佛易成若果為生死心切以參究
0776a26: 心念佛又何患一生不了生死乎惟此淨土法門世
0776a27: 人以權目之殊不知最是真實法門諦觀普賢以法
0776a28: 界為身修十大願必指歸淨土馬鳴傳心祖師宗百
0776a29: 部大乘作起信論究竟結歸西方東土傳燈諸祖雖
0776a30: 不明言淨土但悟心既出生死不歸淨土豈成斷滅
0776b01: 耶永明會一大藏指歸一心亦攝歸淨土禪至中峰
0776b02: 時在季世而極力讚揚西方況此法門乃本師無問
0776b03: 自說十方諸佛共讚豈諸佛菩薩諸大祖師返不如
0776b04: 今之業垢眾生而妄談耶故此法門決不必疑但在
0776b05: 人之念佛心切不切志決不決耳淨公中年棄愛出
0776b06: 家初參紫柏大師授參禪之指今于淨土一門願修
0776b07: 而未決請益老人因謂之曰此事不必問人只看自
0776b08: 家為生死心何如若為生死心如救頭然志要一生
0776b09: 取辦譬若人患必死之病有人覓還丹可救一人授
0776b10: 以海上單方足以起死回生只在病者有決定心信
0776b11: 此可服更不必待覓還丹只服此單方頓令通身汗
0776b12: 出絕後方甦是時始知其妙但諦信此法專心一志
0776b13: 至臨命終時方自知其效耳又何必問取他人哉勉
0776b14: 矣行之決不相賺。
0776b15: 示沙彌性鎧
0776b16: 沙彌性鎧來參請益老人字之曰堅忍惟佛示弟子
0776b17: 曰著忍辱衣名堅固鎧以鎧為禦患之具譬夫大將
0776b18: 臨敵不遭矢石之患而能全身保命有必勝之功者
0776b19: 鎧之力也且吾沙門釋子蹈生死之場遇五慾諸魔
0776b20: 之大敵非忍力堅固不足以勝之故曰忍色忍欲難
0776b21: 忍能忍方能保全法身慧命以臻極樂之場即吾佛
0776b22: 亦曰種種諸難皆當能忍況末法險道多諸患難苟
0776b23: 無堅忍之力又何以克全出世之業乎。
0776b24: 示夜台禪人
0776b25: 文殊菩薩住清涼山與一萬眷屬常演說法故西域
0776b26: 沙門遙禮此山為金色世界華嚴經云一切處文殊
0776b27: 師利從一切處金色世界而來由是觀之文殊果常
0776b28: 住於此山耶蓋眾生界中煩惱所集為熱惱地若行
0776b29: 人能開智眼達本情忘知心體合則當下清涼如是
0776b30: 則觸目無非文殊化境步步不離清涼道場此所謂
0776c01: 一切處文殊金色世界也夜台禪人久住台山夜遊
0776c02: 故得此名今來南方行腳參禮知識是必親從文殊
0776c03: 指點而來如善財之南詢雖經百一十城未動腳跟
0776c04: 一步如前周行十方世界未離金色界中在在知識
0776c05: 逆順法門無非文殊智眼今見老人於五乳峰頭與
0776c06: 金色世界是同是別這裏辯得許你親見文殊其或
0776c07: 未然再買艸鞋行腳去參參。
0776c08: 示省然覺禪人
0776c09: 性覺禪人中歲出家遠來匡山求授具戒以有隱疾
0776c10: 不能久侍辭歸請益老人因示之曰身為大患之本
0776c11: 眾苦所聚六道生死先要識此生死苦因所謂諸苦
0776c12: 所因貪欲為本若滅貪欲無所依止是故佛說金剛
0776c13: 寶戒心地法門乃斷欲之利具出苦之舟筏也汝今
0776c14: 幸聞此法念念不忘心心不懈即此便是修行之要
0776c15: 如圓覺經云當觀此身四大合成我今觀此堅硬歸
0776c16: 地潤濕歸水煖氣歸火動轉歸風諦觀四大各有所
0776c17: 歸今此妄身當在何處如是觀察念念不忘心心不
0776c18: 昧久之純熟當見此身忽然脫空四大若空諸苦頓
0776c19: 脫即此功夫便是出生死之第一妙訣也從上諸祖
0776c20: 未有一人不從參究中來得了悟心性者未有不修
0776c21: 而能得利益者汝當更念此身雖苦幸存一息尚可
0776c22: 能求出之方若一失此身枉著袈裟則將來三途之
0776c23: 苦動經長劫雖欲求出不可得也故云思地獄苦發
0776c24: 菩提心勉之毋怠。
0776c25: 示難名道禪人
0776c26: 學人往參老人於曹溪特為發明金剛般若宗旨以
0776c27: 六祖初聞無住生心一語即悟本來無物遂得黃梅
0776c28: 衣缽是知三世諸佛之所證歷代祖師之所傳一切
0776c29: 菩薩之所修者皆以般若為根本智所謂般若乃諸
0776c30: 佛母是以吾人欲求出生死證真常非仗般若真因
0777a01: 必無可行之路也所言般若者何乃一切諸佛之法
0777a02: 身一切眾生之佛性乃吾人生死業識之心體也惟
0777a03: 此心體本來光明廣大但一念不覺而為無明迷此
0777a04: 圓明之體變成阿賴耶識而為生死根株拘此血肉
0777a05: 之軀封固而為我執以執我故則執有人人我對待
0777a06: 是有眾生又執眾生命根不斷是為壽者以此四相
0777a07: 堅固造種種業以取無量生死之苦果皆因執我之
0777a08: 故也以此我執堅固難破非仗般若智慧莫能破之
0777a09: 我執不破則生死難出故凡夫執我不能出生死一
0777a10: 切菩薩著我決不能得無上菩提摠之是於生死涅
0777a11: 槃皆有住著故也故曰一切眾生處處貪著是以六
0777a12: 祖一聞無住之語即能了悟自心頓脫生死是則般
0777a13: 若豈非斷煩惱出生死之利器乎是以吾人修行不
0777a14: 仗般若生死難出然此般若非向外別求即是吾人
0777a15: 自心之本體本自具足故今修行但求自心更不別
0777a16: 尋枝葉即佛祖只是教人返求自心故云識心達本
0777a17: 源故號為沙門又云若人識得心大地無寸土以我
0777a18: 自心元是般若光明本來無物但因一念之迷故日
0777a19: 用而不知是以但知有此幻妄之假我即不知有本
0777a20: 來常住法身矣即今要悟本來法身即就日用現前
0777a21: 六根門頭起心動念執著我處當下照破本來無我
0777a22: 無我則無人無人則了無眾生眾生既空則生死根
0777a23: 絕生死既脫則無壽命是則四相既除一心無寄豈
0777a24: 非無住之妙行乎若不能當下了悟只將六祖本來
0777a25: 無物一語置在目前但見一切境緣對待生心之時
0777a26: 便是我執就此執處一照照破則當下情忘對待心
0777a27: 絕即是無我無我則無人人我既空則日用身心了
0777a28: 無罣礙以日用逆順境界皆是生死路徑若境界看
0777a29: 破了無罣礙則生死根株亦從此倒斷矣如是豈非
0777a30: 善修般若無住之妙行乎禪人有志要出生死必以
0777b01: 此為第一義此外別求即落外道邪徑矣。
0777b02: 示魏聖期
0777b03: 聖期居士少年切志向上建立三寶延道上座為方
0777b04: 外友頃以書來請益云某邇來雖惕愓然於生死大事
0777b05: 欲隨處解脫惟橫逆忽來不能當下消受雖旋能覺
0777b06: 知王人已巳彼牽纏矣觀此來意乃真切有志於生死
0777b07: 大事者第未遇善知識指點心地工夫故無把柄耳
0777b08: 蓋吾人從來只認妄想為心不知本有佛性故一向
0777b09: 只在世情逆順境界上起好惡憎愛種種分別知見
0777b10: 以為正事殊不知此等憎愛喜怒之情念是生死根
0777b11: 株舉世之人未有不在此中一生交滾者所謂虛生
0777b12: 浪死為日用而不知有者矣古德教人參禪了生死
0777b13: 不是離此別有玄妙只是在此等境界上憎愛之心
0777b14: 看破便是了生死以此憎愛妄想從來習染純熟深
0777b15: 厚若無方便法門豈能敵得所以參禪看話頭之說
0777b16: 正是破煩惱之利具耳所以被他牽纏者直為無此
0777b17: 話頭作主宰耳只如僧問趙州狗子還有佛性也無
0777b18: 州曰無即將此一無字懷在胸中作話頭下疑情念
0777b19: 念不忘心心不昧一切閒忙動靜應酬忽遽中只提
0777b20: 此一語重下疑情審問因甚道無即閒時回看一念
0777b21: 起處不論善惡是非直便就當下疑問因甚道無尋
0777b22: 常二六時中疑來疑去只有一個話頭現前縱是看
0777b23: 書纔放下書本回頭一看便下疑情此疑堅固切不
0777b24: 可作道理思量解會只要一個疑念真切久久純熟
0777b25: 但見心中妄念起時如此一問當下冰消既於胸中
0777b26: 敵得妄想消則於一切逆順境界至時自然易破而
0777b27: 心中所起喜怒只是一妄想耳以先有此話頭作主
0777b28: 宰及境界至時一到即看破當下冰消全不用力如
0777b29: 此做工夫不但敵破境界抑有了悟之時但切不可
0777b30: 作玄妙道理思量恐返誤也。
0777c01: 示福敦禪人
0777c02: 新安禪人遠參匡山求授戒法名曰福敦字曰篤如
0777c03: 篤者敦篤純一無偽精誠之至也然吾沙門佛子欲
0777c04: 超生死證真常求無上涅槃之福樂苟非精誠一念
0777c05: 純真無妄力破煩惱之魔頓拔愛憎之根而欲頓享
0777c06: 無為之福難矣千里之行在於初步從此戒為基本
0777c07: 乃趨菩提之初步即此念念向前心心不退單求一
0777c08: 念生死情根搜拔起處竟不可得然不可得處便是
0777c09: 生死無著處矣第恐志不堅行不力耳若恐不力但
0777c10: 以阿彌陀佛四字橫於胸中以為利斧久久根株自
0777c11: 斷矣如此著力是名篤如勉之勉之。
0777c12: 示福厚禪人
0777c13: 新安禪人來參匡山求授戒法名曰福厚字曰積如
0777c14: 蓋出世之福由漸積而厚至佛乃足猶如積微塵以
0777c15: 成大地厚之至也故吾佛世尊從無量劫來捨頭目
0777c16: 髓腦積功累行乃得菩提菩提為涅槃之安宅福樂
0777c17: 之極地也苟不積何以至此哉然如者乃如如佛性
0777c18: 吾人之本有良由積劫煩惱侵蝕故煩惱情塵日厚
0777c19: 而如如佛性薄矣今既知佛性本有不假他求從此
0777c20: 日用念念知歸但見情塵起處以智光照之久久純
0777c21: 熟則佛性厚而煩惱薄煩惱薄而業障輕業障輕而
0777c22: 生死斷是由積真如以斷生死求證菩提享常樂我
0777c23: 淨之厚福豈非由積而至耶故曰水之積也不厚則
0777c24: 負大舟也無力禪人苟能積功累德於無窮則無上
0777c25: 菩提之厚福在我一心中求更不向外尋覓也故曰
0777c26: 居其厚不居其薄禪人勉之。
0777c27: 示曹溪基庄主
0777c28: 六祖住曹溪寶林不容廣眾乃向居人陳亞僊乞一
0777c29: 袈裟地盡曹溪四境而山背紫筍庄者乃袈裟一角
0777c30: 也向僧居寮舍當寺之半久之僧多忘本外侮漸侵
0778a01: 毫右蚕食其山場田地多入豪強其僧業廢於八九
0778a02: 而祖龍一背盡失之矣居民樵採已巳及其內地將見
0778a03: 侵於肘腋而老人初入曹溪未之知也及僧被毫右
0778a04: 所凌殆甚乃悉其故因謂眾曰土地者叢林之本也
0778a05: 況吾祖袈裟猶故亞僊之祖墳墓尚存是以謂祖翁
0778a06: 田地也安可失乎遂集眾鳴於制府准令本府清其
0778a07: 故土正其疆界時則眾皆瞢然不知所止即有知者
0778a08: 亦畏縮而不言獨基公以昔居此者懷知久矣乃歷
0778a09: 歷指掌以是豪強氣沮一旦復之老人乃募資收贖
0778a10: 其故有之田地山場盡以供膳寶林禪堂以贍養寺
0778a11: 後學僧徒之辦道業者將以續六祖如線之脈因以
0778a12: 基公為庄主是則道賴其養養又賴其主之者斯又
0778a13: 以庄主為最重也老人中興曹溪清其常住錢穀及
0778a14: 一切事務井井有條苟能守之即千載猶一朝也老
0778a15: 人今去曹溪業將十載諸規盡廢唯禪堂得昂公守
0778a16: 之如故而所賴獨基庄主精白一心未忘初念視老
0778a17: 人如在左右至若保護常住秋毫皆如護眼目也因
0778a18: 聞之大有感焉老人愧無緣不能盡興祖道即如已巳
0778a19: 成之功苟住持守之如堂主諸執事者遵之如基公
0778a20: 又何患叢林之不興祖道之不振乎因思昔黃龍有
0778a21: 不豫之色首座問之答曰監收未得人是知古人用
0778a22: 一監收為深慮如此而庄主之責豈細事哉自古國
0778a23: 家皆以得人為難而叢林亦然曹溪千僧老人居十
0778a24: 年淘汰只得一禪堂主一庄主兩人而已巳求其更二
0778a25: 三其人能為之輔翼者則德不孤事易行而祖師道
0778a26: 場亦可保其無虞矣故老人於二公者能無感激而
0778a27: 發長歎乎堂主來省老人於匡山基公因以問訊寄
0778a28: 此卷請益而老人復何言哉但以堅其忍力以叮嚀
0778a29: 之即出世之業具於此一行矣何以知之惟吾佛出
0778a30: 世並無別事但為護念付囑二事而已巳所以護念者
0778b01: 為欲得人以續慧命也付囑者以佛家業有所付託
0778b02: 如長者以家業委付其子也唯此而已巳即歷代諸祖
0778b03: 皆如佛意志在慧命不斷耳今佛祖之道寄在曹溪
0778b04: 一脈之源而曹溪務在得人得人要在膳養膳養賴
0778b05: 其四事四事賴其主者苟主者得人則眾有歸道可
0778b06: 辦而叢林可振法道可興法道興則佛祖慧命相續
0778b07: 不斷永永未來端有賴於今日也但能保護慧命即
0778b08: 是深報佛恩如此即名真是佛子矣較之矯儀乍現
0778b09: 藉佛祖而貪利養滋黑業者實天淵矣基公可謂能
0778b10: 報祖師恩德矣從今更能深念六祖於大庾嶺頭教
0778b11: 慧明公案懷在胸中重下疑情疑來疑去疑到疑不
0778b12: 得處忽然迸破疑團露出本來面目是乃可稱六祖
0778b13: 的骨兒孫較之保護祖翁田地者可謂百尺竿頭進
0778b14: 一步也此則公案是六祖命脈苟有一人於此參透
0778b15: 則六祖常住世間未滅度也今千載陳爛骨董老人
0778b16: 重新拈出因公增價則此後常放光明照天照地直
0778b17: 當判此身命堅固其心不可一息懈怠也勉之。
0778b18: 示曹溪寶林昂堂主
0778b19: 嶺南自漢方通中國始知有文物六百餘年至唐初
0778b20: 六祖起新州得黃梅衣缽傳西來直指之道是時始
0778b21: 知有佛法開曹溪寶林道場說法其中自爾道蔭寰
0778b22: 宇天下禪宗皆以此為資始何其盛哉六祖滅後肉
0778b23: 身雖存而道場漸衰至宋業三百餘年則叢林大壞
0778b24: 極矣時有子超禪師蹶起而大振之由是重興其道
0778b25: 至若傳燈所載者自六祖後不多見其人故道法雖
0778b26: 播於十方而留心於根本地者寡矣此道場無開化
0778b27: 王人而僧徒習世俗之業頓忘其本固其所也由宋
0778b28: 迄我明萬曆中又將五百年而道場之壞尤甚於宋
0778b29: 而僧徒有不遑其居而法窟皆棲狐兔矣丙申歲老
0778b30: 人至嶺外得禮祖庭睹其不堪之狀大為痛心而去
0778c01: 時當事者即欲以老人料理之未能也又五年庚子
0778c02: 幸諸護法一時皆以法道為心亟欲老人往捄其弊
0778c03: 至則誓願捨此身命志為六祖忠臣孝子也一時更
0778c04: 新百廢具舉此仗佛祖護念之靈非人力也於時僧
0778c05: 滿千眾有懼僧徒之不安者數人而已巳求其憂祖道
0778c06: 不振後學無眼法幢之不固者獨昂而已巳至若知老
0778c07: 人恢復之志誓死之心亦唯子而已巳嗟乎是知法門
0778c08: 之得人為難也如此于時老人初入曹溪選諸僧徒
0778c09: 可教者教之眾中物色亦唯子而已巳及老人住此八
0778c10: 年之間凡所經畫為山門久計者眾皆罔然其所經
0778c11: 心關涉鉅細無遺者亦唯子而已巳及獅虫破法魔黨
0778c12: 競作即前所稱為道場者數人亦皆在網羅求出之
0778c13: 不暇求其苦心保護叢林憂祖道之崩裂深知老人
0778c14: 建立之恩者亦唯子一人而已巳當是時也苟非子砥
0778c15: 柱中流委曲調護以排難解紛者而曹溪卒無今日
0778c16: 矣及老人捨之而去禪堂無主幾為獅虫所食子挺
0778c17: 身撐住其間不唯道場破壞後學無依即老人中興
0778c18: 一片苦心竟付流水矣安望祖道之再振乎是以老
0778c19: 人別曹溪來十年於茲子日夜苦思老人之復至望
0778c20: 法道之更新念念含悲未嘗一息忘之也老人之南
0778c21: 嶽而子隨至依依之狀最可憐者既而老人逸老匡
0778c22: 山子尋即遠來見其感恩之心益篤憂道日深且冀
0778c23: 老人之復至或望至人之將來其誠蓋難以言語形
0778c24: 容者即古之忠臣孝子之憂國憂家烈女節婦之誓
0778c25: 死而無二心者不是過也適來山中老人留之已巳久
0778c26: 其哀哀之心請益不一老人因而示之曰子之志固
0778c27: 嘉而子之思亦過矣子未聞大道之替雖佛祖亦難
0778c28: 逃於時節因緣因緣聚會蓋不由人力也且道與時
0778c29: 運相為升降殆不可強即其人亦不易得也諦觀六
0778c30: 祖入滅以來今千年矣其道遍天下在在叢林開化
0779a01: 一方不少求其為祖庭而經理家法者獨宋子超一
0779a02: 人而已巳子趨之後又五百年志為祖道力整頹綱者
0779a03: 獨老人而已巳況在曹溪有眾千人之中求其憂祖道
0779a04: 知老人者唯子而已巳是則法門之人以此為懷者豈
0779a05: 易見哉子是過矣今老人示子最勝法門所謂求人
0779a06: 不如求己巳也且當六祖未出世時只一賣柴漢耳因
0779a07: 有夙值靈根功夫蘊藉已巳久一旦聞經一語頓悟自
0779a08: 心遂得黃梅衣缽豈不是今日寶林道場乃六祖肩
0779a09: 頭柴擔舂米腰石邊來故有如此廣大光明普天匝
0779a10: 地禪宗一派一言一句皆從柴擔腰石邊流出至今
0779a11: 供養香火如生時無異肉身堅固不壞如現在說法
0779a12: 無異如是福澤亦從柴擔腰石邊來此豈有心要求
0779a13: 人而後得也子既有志上憂祖道何必求人應之彼
0779a14: 既丈夫我亦爾且六祖悟的一段般若光明人人有
0779a15: 分不欠絲毫如今只當憂自心之不悟不必憂道場
0779a16: 之不興若能了悟自心則能攪長河為酥酪變大地
0779a17: 作黃金拈一莖艸作丈六金身以丈六金身當一莖
0779a18: 艸自然具大神通隨心轉變任意施為無可不可如
0779a19: 是在我全具又何苦思痴痴望他人來作我家活計
0779a20: 耶古人要悟自心在六祖已巳前都是當下一言便悟
0779a21: 更無做工夫之說自六祖得黃梅衣缽是時座下不
0779a22: 甘者多時有三十餘人追至大庾嶺頭慧明道人前
0779a23: 至要奪衣缽提掇不起遂作禮曰某為法來因而請
0779a24: 益六祖示之曰汝為法來但看不思善不思惡正與
0779a25: 麼時阿那箇是明上座本來面目明暫時返觀當下
0779a26: 頓悟從此一則公案後來便是做工夫參禪的樣子
0779a27: 也從今向去教汝直將從前憂長憂短望人的心一
0779a28: 齊拋卻但當自己巳放下身心拼了一條性命單單一
0779a29: 念只求悟明自心將慧明一則公案橫在胸中重下
0779a30: 疑情晝夜六時行住坐臥迎賓待客應事接物茶裏
0779b01: 飯裏拈匙舉箸一切不教放過疑來疑去定要見自
0779b02: 己巳本來面目或提念佛話頭要見這念佛的畢竟是
0779b03: 什麼人如此疑到似銀山鐵壁疑不得處忽然命根
0779b04: 斷絕疑團迸破自己巳本來面目當下現前是時方知
0779b05: 念佛的人如十字街頭見親爺一般更不必問人則
0779b06: 六祖即我我即六祖道法即我我即道法是時即能
0779b07: 一毛端頭現寶王剎一微塵裏轉大法輪不假他力
0779b08: 自在由我又何必更待他人哉古人云善造道者千
0779b09: 日之功亦有十年五年或二三十年或盡生不悟發
0779b10: 願再出頭來又或有二生三生乃至十生多生不昧
0779b11: 本願者生死時長常寂光中了無去來之相且子年
0779b12: 力尚強果能決志從前日做起即十年二十年能悟
0779b13: 今生尚遂我本願即今不悟賴有此參究功夫般若
0779b14: 種子就是再出頭來猶是現成活計縱遠不過四五
0779b15: 十年打箇筋斗如在目前那時整頓自家家事有何
0779b16: 難哉如此試將妄想枉憂必不可得之心摠打疊來
0779b17: 憂道做自己巳工夫念念有下落步步是實地且不虛
0779b18: 此生此世因緣可謂轉妄想作菩提轉生死作涅槃
0779b19: 豈不為最上法門乎捨此而不憂更憂別事都是枉
0779b20: 費心思妄想無益不唯無益且增無邊生死苦海是
0779b21: 豈不為大愚癡者哉老人此說如棒打石人頭如此
0779b22: 做工夫則是老人時時在汝眉目間放光動地也子
0779b23: 慎勿更他慮但辦肯心必不相賺子其勉之。
0779b24: 示曹溪旦過寮融堂主
0779b25: 天下叢林為十方衲子行腳者之傳舍以萬里雲遊
0779b26: 跋涉登山衝風冒雨躡雪履冰饑寒困苦吊影長途
0779b27: 而莫知所止故望一叢林以求一夕之安如窮子之
0779b28: 望父母廬舍也萬一到處主者不得其人視其漠然
0779b29: 而不加意使饑者不得食渴者不得飲勞者不得息
0779b30: 病者不得安則其妻楚苦惱之懷又將何以控告耶
0779c01: 此從古接待十方叢林之設深有見於此也諸方四
0779c02: 路各有退步或有鄰封里市容可不得其所而更之
0779c03: 他至若嶺南曹溪道場六祖肉身現在以故海內衲
0779c04: 子所必往而禮覲者所至必數千里外單單度嶺特
0779c05: 為此事況冒煙瘴之鄉出九死一生之地繭足而至
0779c06: 此中可無接待之設乎老人未到曹溪之日聞衲子
0779c07: 至者無安居息肩之所求其一飲一食而不可得率
0779c08: 皆旋行托缽僧房皆閉門而不納即得米升合又無
0779c09: 炊煮皆拾薪就澗或得一食而行乃其幸也老人憂
0779c10: 之乃逐屠沽之肆闢為接待十方禪堂別立齋廚以
0779c11: 便其食所需皆取給於內堂必使周足聽其饑者食
0779c12: 渴者飲勞者息病者調理污者浣濯任其久近隨其
0779c13: 去來是以業海而為樂土矣但求一主者不易得也
0779c14: 且有即此而造地獄者比比也或有獅虫集此以作
0779c15: 魔撓力不能制者多未安也頃昂公來云近得融公
0779c16: 為旦過堂主事事如宜足副建立之心居三年如一
0779c17: 日也老人聞而喜曰此老人願力所至也持此請益
0779c18: 老人因示之曰常思菩薩修行以慰安眾生為本當
0779c19: 思一切眾生老者如父少者為兄弟一以孝順心而
0779c20: 敬事之況在法門有同體之誼又非其他可比也苟
0779c21: 能以孝順心而敬事之是則以佛心為心也何也豈
0779c22: 不聞梵網戒經乃佛之心地法門也首稱孝名為戒
0779c23: 所謂孝順三寶孝順師僧孝順至道之法若能受此
0779c24: 戒即入諸佛位是即以孝順為戒之本戒為成佛之
0779c25: 本故能行此行即是作佛之基不用別求佛法矣華
0779c26: 嚴經云菩薩布施眾生頭目身肉手足有來乞者隨
0779c27: 與而去且自慶曰彼來乞者皆我善知識為我不請
0779c28: 之友能成就我無量功德令我堅固菩提願力由是
0779c29: 觀之則今十方來者皆我不請之友融公若能以孝
0779c30: 順心恭敬供養以滿金剛戒品為成佛種子即此一
0780a01: 行全攝眾行又何捨此而別有玄妙佛法哉融公能
0780a02: 諦信老人從此深心以盡身命供養十方堅志不退
0780a03: 即是菩薩以頭目手足而施眾生等無有異也求佛
0780a04: 妙道又何如於此也其或未然更將六祖本來無物
0780a05: 一語橫在胸中久之一旦識得自己巳本來面目是時
0780a06: 則將六祖鼻孔一串穿卻乃見拈一莖艸即是已巳建
0780a07: 梵剎唯恐十方雲水之不早至又何疲厭之有哉嗟
0780a08: 余老矣愧不能再為六祖作奴郎公能體此即是代
0780a09: 老人常轉如是法輪也。
0780a10: 示曹溪沙彌達一
0780a11: 六祖未到黃梅嶺南尚為篾戾車地暨得西來衣缽
0780a12: 止於曹溪寶林乃聖僧先開道場於百七十年前待
0780a13: 祖師說法四十餘年時座下發明心地者三十餘人
0780a14: 其青原南嶽二派分燈續為五宗傳燈所載千七百
0780a15: 員大善知識皆曹溪一脈的骨兒孫而禪宗東振何
0780a16: 其勝也法潤海宇獨曹溪根本道源寂寥千載諸方
0780a17: 教化在在如林寧無一人留心此山為整理而振起
0780a18: 者豈不為之大可哀歟老人往與紫柏大師方議同
0780a19: 濬其源未幾老人即以弘法罹難蒙　恩遣海外時
0780a20: 則以為佛祖神力所攝也以萬曆丙申二月入山禮
0780a21: 祖則正值魔撓寺僧有不能安者比當道即欲以老
0780a22: 人重整道場以在席稿待罪之時未敢應命越五年
0780a23: 庚子冬方應聘入山乃不自揣恨不能翻然一新如
0780a24: 六祖踞華座時也最初選諸沙彌教習本業比得百
0780a25: 有餘人意可成者數十因重建寶林禪堂以安諸得
0780a26: 度沙彌冀將見初開化時也柰諸新學夙無聞薰種
0780a27: 子若無上根利智難遽示以向上一路各隨機開導
0780a28: 讀誦書寫事行而已巳諸沙彌中有達一者其根雖鈍
0780a29: 而習性最純獨有向上志惜乎老人離山太早未能
0780a30: 成就以是未滿本願今老人老矣茲逸老匡山時寶
0780b01: 林堂主昂公攜一遠來參謁此念感恩之誠最切第
0780b02: 老人無復人世矣一拈香請益老人因示之曰汝等
0780b03: 當思何修何福生在邊地得為六祖兒孫朝夕親近
0780b04: 祖師肉身如現身說法無異何其至愚如生盲人不
0780b05: 知日光所照己已也汝又何緣何幸得老人至以金鎞
0780b06: 刮翳開其盲瞑始見天日猶然不知日光之照也汝
0780b07: 等當思六祖未至黃梅但新州一賣柴漢耳一聞誦
0780b08: 金剛經應無所住一語頓斷歷劫生死根株此豈由
0780b09: 教習而然耶良以佛性種子人人具足未遇緣開發
0780b10: 如種在地未得雨露之滋耳老人一向直示汝等種
0780b11: 種方便皆得雨之功但汝等煩惱根深難生智種靈
0780b12: 苗今遠來請益猶是昔潤之功也從今要智種發生
0780b13: 則將六祖所悟無住一語會取參求忽然心地發明
0780b14: 是時不但了卻歷劫生死即六祖鼻孔盡在你諸人
0780b15: 手裏把住放行只由自己巳如此便如親侍六祖說法
0780b16: 時無異豈特更要老人打葛藤費婆心也老人雖不
0780b17: 在曹溪汝只將當家一則公案說與同參諸沙彌等
0780b18: 人人都要如此做工夫不可一念放捨如此即是老
0780b19: 人常住此山時時為汝諸人說法也此事不是兒戲
0780b20: 直要一片死心下毒手判命根做將去若是朝三暮
0780b21: 四一寒十曝不但智種不生抑恐作焦芽敗種也如
0780b22: 是不唯辜負老人實辜負自己巳切不可空過時光恐
0780b23: 大限到來一失人身萬劫難復汝當深思自勉勿忽。
0780b24: 示曹溪沙彌方覺
0780b25: 達麼西來單傳直指之道衣缽六傳至曹溪正法眼
0780b26: 藏流布震旦今千餘年皆云曹溪一脈如孔門之洙
0780b27: 泗蓋所係法門非輕也余昔居東海時每慨禪門寥
0780b28: 落必源頭壅閼嘗與達觀大師議欲往濬之期於匡
0780b29: 廬未幾余以弘法罹難達師以余不果行遂先獨往
0780b30: 至其山見其僧皆田舍郎也止於簷下信宿而歸及
0780c01: 余蒙　恩遣嶺外第執政者亦以曹溪故也及余南
0780c02: 遊過白下師候余於江上且曰某先探曹溪矣即六
0780c03: 祖復生不能再振也余曰固願力何如耳及余度嶺
0780c04: 謁六祖睹其荒穢信其難矣時則僧以魔擾不遑安
0780c05: 其居矣徘徊久之而去居五年庚子當事者大以曹
0780c06: 溪護法為心力致余往整頓之余至則始於祖庭及
0780c07: 諸三門百廢齊舉其僧無論其大小即諸沙彌率皆
0780c08: 樵兒牧豎耳余選其少可教者為教授令其沙彌盡
0780c09: 皆受業經典更延諸生之有信心者教以儒門經書
0780c10: 以破其俗業稍成即為披剃授具戒別修禪堂設為
0780c11: 清規令其各各皆從本業如是者百餘人及其可進
0780c12: 者三之一耳即方覺乃初所選者惜乎般若之緣不
0780c13: 深老人切誨以佛法大義領荷者希第在威儀之間
0780c14: 耳老人苦心八年寺僧闡提作難老人竟謝去之南
0780c15: 嶽時則諸沙彌如失乳兒大可愍焉相繼而隨者不
0780c16: 能留如覺侍者先候於南嶽今候於匡山乃拈香請
0780c17: 益老人哀而謂之曰汝等生邊地不聞三寶名蓋一
0780c18: 難也幸而遇老人為開導又何幸也雖受化有緣而
0780c19: 卒不能深入佛法是未種般若之緣耳汝等念我不
0780c20: 忘則信根既具而佛法終有時而入所謂欲識佛性
0780c21: 義當觀時節因緣汝今既知捨離俗纏脫然方外此
0780c22: 為入道正因且又親近知識知其所難則不當以妄
0780c23: 想狂心當面錯過乃是知所重也若離俗緣自以為
0780c24: 無拘束縱浪身心徒事虛華耽玩山水徒費艸鞋錢
0780c25: 竟有何益豈不為重增業苦耶汝今果能拼捨身命
0780c26: 志求大法為生死大事參究向上稱色力強健三二
0780c27: 十年不異其心不改其志直欲發明自性不悟不止
0780c28: 如此立行乃是出家正行方不負老人開道之恩亦
0780c29: 不負千生萬劫遇善知識之緣亦不負出家親近六
0780c30: 祖肉身如生前無異仍須發願願弘祖道以敕道場
0781a01: 以存法門之標準如此操心立志乃是曹溪的骨兒
0781a02: 孫若更悠悠度日執愚自是以朝名山禮祖庭隨喜
0781a03: 道場此是粥飯庸流最下品人之行徑汝何全無正
0781a04: 知見捨卻珍寶徒事乞丐之事耶饒汝行盡名山依
0781a05: 然俗骨凡胎毫無進益豈不辜負自己巳百千萬劫之
0781a06: 大因緣耶汝諦思惟當擇所行慎無以俗習妄想自
0781a07: 誤也。
0781a08: 示同塵睿禪人
0781a09: 滇南同塵睿禪人遠至大都親歷講肆久之既而盡
0781a10: 棄所習南參知識遊新安之黃山愛其幽勝遂隱約
0781a11: 其間一缽往來無定棲止然以華嚴大經為課誦壬
0781a12: 戌仲夏來參匡山求授大戒拈香請益老人因示之
0781a13: 曰子以華嚴大經為常課能知此經之綱宗乎惟我
0781a14: 毘盧遮那曠劫因中稱法界心修普賢行證窮法界
0781a15: 名為報身號盧舍那具有佛剎塵數相好是為正報
0781a16: 所感二十重華藏世界無盡莊嚴以為依報安住海
0781a17: 印三昧稱普光明智為地上菩薩演說此經名曰普
0781a18: 照法界修多羅為稱性法門種種微妙不可思議廣
0781a19: 大無邊而有三部今所誦者乃下部略本特應眾生
0781a20: 心量所見者如此而已巳其中所詮有四法界統以一
0781a21: 真無障礙法界而為根本依此建立四重法界謂事
0781a22: 法界理法界事理無礙法界事事無礙法界然雖四
0781a23: 重以事事無礙而為究竟故其大旨謂一塵一毛具
0781a24: 含無盡法界一塵一毛如此而塵塵毛毛一一融攝
0781a25: 無障無礙所以經云於一微細毛孔中不可說剎次
0781a26: 第入毛孔能受彼諸剎諸剎不能遍毛孔又云華藏
0781a27: 世界所有塵一一塵中見法界等重重交映如帝網
0781a28: 垂珠念念圓融若夕夢經世正所謂廣大自在威德
0781a29: 法門二乘絕分劣解非機非上根大智不能信入是
0781a30: 為難信難解之法也如此法門乃諸佛自證境界具
0781b01: 在眾生日用妄想心中念念現前故經云奇哉奇哉
0781b02: 一切眾生具有如來智慧德相但以妄想顛倒執著
0781b03: 而不證得若離妄想顛倒則一切智自然智當下現
0781b04: 前譬如一微塵中具有大千經卷書寫三千大千世
0781b05: 界中事有一智人明見此經剖破微塵出此大經利
0781b06: 益無窮然一微塵者眾生妄想心也大千經卷眾生
0781b07: 本具性德也隱而不現所謂眾生日用而不知也明
0781b08: 眼智人破塵出經即諸佛證窮此法開示眾生為大
0781b09: 利樂也是知此經所說乃說眾生日用妄想心耳大
0781b10: 哉眾生之心也具有廣大不思議力智用無邊而為
0781b11: 介爾妄想所蔽可不悲哉是以吾佛特為此事出現
0781b12: 世間故曰為一大事因緣故出現於世以諸佛證此
0781b13: 大事因此緣此特出世間為眾生說更無別事以眾
0781b14: 生迷此大事而為生死故以生死為大事也以即此
0781b15: 眾生妄想之心若悟之而為舍那果體華藏莊嚴迷
0781b16: 之而為五蘊陋軀娑婆穢土甚至三途劇報然則迷
0781b17: 悟端在一念轉變之間耳何日用自昧而不知耶由
0781b18: 是觀之即八十卷之雄文而所開示者乃吾人一念
0781b19: 之妄想心耳故曰我今於一切眾生心中成等正覺
0781b20: 所謂諸佛心內眾生時時成道眾生心內諸佛念念
0781b21: 證真故般若多羅尊者曰入息不居陰界出息不涉
0781b22: 眾緣常轉如是經百千萬億卷斯則不獨眾生日用
0781b23: 念念轉如是經即水流風動鳥噪猿啼無非出廣長
0781b24: 舌也苟能以如是眼轉如是經則盡未來際無間斷
0781b25: 時所謂塵說剎說熾然說無間歇此乃華嚴法界真
0781b26: 經之大旨也禪人若悟此法則於未展卷前徹見無
0781b27: 邊法界於撥火拈香謦欬彈指之間也雖然如是也
0781b28: 要牛皮鑽透始得若透此法門則即心是戒即戒是
0781b29: 佛所謂成就慧身不由他悟以自心具足不假外也
0781b30: 禪人如是誦持如是參求是真佛子是名真持戒者
0781c01: 否則當面錯過不免如人數他寶也。
0781c02: 示修淨土法門
0781c03: 海陽禪人遠參匡山求授戒法命名曰深愚拈香請
0781c04: 益云弟子某發願求生西方淨土結法侶若干人同
0781c05: 會一處專修淨業願乞慈悲指示法要老人因示之
0781c06: 曰佛說修行出生死法方便多門唯有念佛求生淨
0781c07: 土上最為切要如華嚴法華圓妙法門普賢妙行究竟
0781c08: 指歸淨土如馬鳴龍樹及此方永明中峰諸大祖師
0781c09: 皆極力主張淨土一門是知從上諸祖無有一人不
0781c10: 歸淨土者此之法門乃佛無問自說三根普被四眾
0781c11: 齊收非是權為下根設也經云若淨佛土當淨自心
0781c12: 心淨則佛土自淨故娑婆穢土乃惡業所感眾苦充
0781c13: 滿西方極樂乃淨業所感故但受諸樂惟今修行淨
0781c14: 業必以淨心為本要淨自心第一先要戒根清淨以
0781c15: 身三口四意三此十惡業乃三途苦因今持戒之要
0781c16: 先須三業清淨則心自淨若身不殺不盜不婬媱則身
0781c17: 業清淨口不妄言綺語兩舌惡口則口業清淨意不
0781c18: 貪不嗔不痴則意業清淨如此十惡永斷三業永清
0781c19: 是為淨心之要於此清淨心中厭娑婆苦發願往生
0781c20: 安養立念佛正行然念佛必要為生死心切先斷外
0781c21: 緣單提一念以一句阿彌陀佛以為命根念念不忘
0781c22: 心心不斷二六時中行住坐臥拈匙舉箸折旋俯仰
0781c23: 動靜閒忙於一切時不愚不昧並無異緣如此用心
0781c24: 久久純熟乃至夢中亦不忘失寤寐一如則工夫綿
0781c25: 密打成一片是為得力時也若念至一心不亂則臨
0781c26: 命終時淨土境界現前自然不被生死拘留則感阿
0781c27: 彌陀佛放光接引此必定往生之效驗也然一心專
0781c28: 念固是正行然必資以觀想更見穩密故佛為韋提
0781c29: 希說十六妙觀故得一生取辦今觀經現存若結淨
0781c30: 侶同修然任各自志願於十六觀中隨取一觀或單
0782a01: 觀佛及菩薩妙相或觀淨土境界如彌陀經說蓮華
0782a02: 寶地等隨意觀想若觀想分明則二六時中現前如
0782a03: 在淨土坐臥經行開眼閉眼如在目前若此觀想成
0782a04: 就則臨命終時一念頓生所謂生則決定生去則實
0782a05: 不去此唯心淨土之妙指也若行人如此用心精持
0782a06: 戒行則六根清淨永斷惡業煩惱則心地清淨觀念
0782a07: 相繼則妙行易成淨土真因無外此者若但口說念
0782a08: 佛求生淨土若淨戒不持煩惱不斷心地污穢佛說
0782a09: 是人永不成就是故行人第一要持戒為基本發願
0782a10: 為助因念佛觀想為正行如是修行若不往生則佛
0782a11: 墮妄語矣。
0782a12: 示念佛參禪切要
0782a13: 念佛審實公案者單提一聲阿彌陀佛作話頭就于
0782a14: 提處即下疑情審問這念佛的是誰再提再審審之
0782a15: 又審見這念佛的畢竟是誰如此靠定話頭一切妄
0782a16: 想雜念當下頓斷如斬亂絲更不容起起處即消唯
0782a17: 有一念歷歷孤明如白日當空妄念不生昏沉自退
0782a18: 寂寂惺惺永嘉大師云寂寂惺惺是寂寂無記非惺
0782a19: 惺寂寂是惺惺亂想非謂寂寂不落昏沉無記惺惺
0782a20: 不落妄想惺寂雙流沉浮兩捨看到一念不生處則
0782a21: 前後際斷中間自孤忽然打破漆桶頓見本來面目
0782a22: 則身心世界當下平沉如空華影落十方圓明成一
0782a23: 大光明藏如此方是到家時節日用現前朗朗圓明
0782a24: 更無可疑始信自心本來如此從上佛祖自受用地
0782a25: 無二無別到此境界不可取作空見若取空見便墮
0782a26: 外道惡見亦不可作有見亦不可作玄妙知見但凡
0782a27: 有見即墮邪見若在工夫中現出種種境界切不可
0782a28: 認著一咄便消惡境不必怕善境不必喜此是習氣
0782a29: 魔若生憂喜便墮魔中當觀唯自心所現不從外來
0782a30: 應知本來清淨心中了無一物本無迷悟不屬聖凡
0782b01: 又安得種種境界耶今為迷此本心故要做工夫消
0782b02: 磨無明習氣耳若悟本心本來無物本來光明廣大
0782b03: 清淨湛然如此任運過時又豈有甚麼工夫可做耶
0782b04: 今人但信此心本來無物如今做工夫只為未見本
0782b05: 來面目故不得不下死工夫一番方有到家時節從
0782b06: 此一直做將去自然有時頓見本來面目是出生死
0782b07: 永無疑矣。
0782b08: 示海闊禪人刺剌血書經
0782b09: 禪人發心書華嚴五大部經特禮匡山請益老人因
0782b10: 示之曰毘盧遮那安住海印三昧現十法界無盡身
0782b11: 雲說華嚴經名普照法界修多羅若正報身諸毛孔
0782b12: 中放光明說若依報世界艸芥微塵則塵說剎說如
0782b13: 是演說盡未來際無間無歇如是之經充滿法界所
0782b14: 謂一字法門海墨書而不盡今子以有限之身心涓
0782b15: 滴之身血若為而盡書之耶雖然此經果不能書則
0782b16: 一切眾生絕分矣且曰法界之經則凡在法界無非
0782b17: 此經若悟毘盧以法界為身則自己巳身心亦同法界
0782b18: 此則日用現前動靜語默拈匙舉箸欬唾掉臂皆法
0782b19: 界之大用是則何莫而非書寫此經之時耶若身同
0782b20: 法界則一一毛孔皆悉周遍如是則舉一滴之血當
0782b21: 與性海同枯矣所以普賢大士剝皮為紙析骨為筆
0782b22: 刺剌血為墨量等法界是則全經不出一字即書一字
0782b23: 亦同全經何況百軸之文禪人苟能作如是觀則自
0782b24: 書者與見聞者及禮拜讚歎一香一花而作供養乃
0782b25: 至執勞運力者無不同歸法界矣如是功德豈可得
0782b26: 而思議耶斯為普賢之妙行普眼之境界又可以世
0782b27: 諦觀之耶禪人若無如是眼作如是行亦不勉捏目
0782b28: 見空花耳豈不重增顛倒想耶。
0782b29: 示曹溪沙彌能化書華嚴經
0782b30: 佛云佛種從緣起是故眾生正因佛性本具但以無
0782c01: 明堅固不遇善緣終不能發如種子在地要假雨露
0782c02: 陽和之緣方能抽芽發幹乃至開花結實耳老人未
0782c03: 至曹溪時諸沙彌所習世俗之業且不知有佛有僧
0782c04: 安知佛法哉自老人開化種種方便誘引教導始則
0782c05: 知為僧矣既而以佛性難明先教書寫華嚴大經使
0782c06: 知親近隨順佛法信心若發而後方可引入佛慧初
0782c07: 則二三其人自是人人相望發心不十年間而書此
0782c08: 大經者已巳成十餘部矣較之六祖入滅已巳來千年矣
0782c09: 今日之事從前所未有也今沙彌能化能自發心初
0782c10: 刺剌血書法華經行願品今則書大經將完其師德雲
0782c11: 來禮匡山代為請益老人因示之曰經云譬如一微
0782c12: 塵中有大經卷書寫三千大千世界中事無人知者
0782c13: 假有一人智眼明見剖破一塵出此大千經卷利樂
0782c14: 眾生無窮無盡一微塵者眾生妄想心也大千經卷
0782c15: 眾生本有佛性具含恒沙功德也有一智人乃善知
0782c16: 識也是故佛性人人本有恒沙功德人人本具以無
0782c17: 知識開導皆以性德而造惡業所招三途之苦報若
0782c18: 悟此佛性則轉惡業而為無量淨土莊嚴今沙彌能
0782c19: 化能以造業之心轉為淨土莊嚴作成佛真因所謂
0782c20: 智種含於心地而遇法雨慧曰之緣故能發菩提芽
0782c21: 生長善根抽功德枝開萬行花將來必成菩提妙果
0782c22: 此正所謂佛種從緣起也老人往往開示曹溪諸弟
0782c23: 子等若人人相望彼此相益則轉穢邦為淨土轉生
0782c24: 死為涅槃固無難矣若從此人人勇猛發無上心有
0782c25: 志佛法究明己巳躬大事即如六祖住世時發明自心
0782c26: 者千人之中豈止三十餘人而已巳耶是在遞相轉教
0782c27: 之功耳。
0782c28: 憨山老人夢遊全集卷四終
0782c29: 　江州佛弟子左春魁同男左克勤發心刻
0782c30: 憨大師法語第四卷計字貳萬參千銀
0782c31: 　壹拾壹兩伍錢整
0782c32: 　五乳峰侍者廣益編對　海陽鄭一相書
