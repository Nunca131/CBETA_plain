0583b11: 
0583b12: 
0583b13: 佛祖綱目卷第二十一秋字號
0583b14: 
0583b15: 甲子漢安帝延光三年起丙寅順帝永建元年壬申改陽嘉丙子改永和
0583b16: 壬午改漢安甲申改建庸乙酉帝永嘉元年丙戌質帝本初元年丁
0583b17: 亥桓帝建和元年庚寅改和平辛卯改元嘉癸巳改永興乙未改永
0583b18: 壽戊戌改延熹丁未改永康戊申靈帝建寧元年壬子改嘉平戊
0583b19: 午改光和癸亥漢靈帝光和六年止
0583b20: 戊子。安息國沙門安清。字世高。至京譯經。庚戌。
0583b21: 譯成九十五部。凡一百一十五卷。辛亥。清至廬
0583b22: 山。有亭廟神甚靈。會三十餘船。奉牲請福。神
0583b23: 輒降語曰。舟有沙門。可與請來。客請清至。神復
0583b24: 降語曰。吾昔與子。俱出家學道。吾好施而多嗔。
0583c01: 今為廟神。壽盡旦夕。復恐墮地獄。吾有縑千段。
0583c02: 并雜寶物。可為立法營塔。使生善處。清使出形。
0583c03: 神現大蟒。悲淚如雨。清取絹物。辭別而去。清至
0583c04: 豫章。為建大安寺。因安得名乃江淮建塔之始也。俄
0583c05: 而神逝。報云。得生善處。後人於山西澤中。見死
0583c06: 蟒頭尾數里。今潯陽縣。有大蛇村。存焉。
0583c07: 乙巳二十二祖摩拏羅傳法勒那
0583c08: 摩拏羅。姓剎帝利。父常自在王。年三十。遇婆修盤頭。
0583c09: 遂出家傳法。至西印度。彼國王名得度。瞿曇種族。事
0583c10: 佛精進。一日於行道處。忽現一塔。高一尺四寸。其色
0583c11: 青玄。眾莫能舉。王即大會梵行禪觀術三眾。問塔
0583c12: 所繇。眾莫能知。摩拏羅曰。此塔阿育王所造。佛舍利
0583c13: 塔也。四面示相。前則尸毗王割股飼鷹救鴿。後則慈
0583c14: 力王剜身燃燈。左則薩埵太子投崖飼虎。右則月光
0583c15: 王捐捨寶首。四面皆是釋迦世尊宿世修道之跡。今
0583c16: 王有緣。故出現耳。言已巳。舉之。王大悅。遂謂摩拏羅曰。
0583c17: 敢問法要。答曰。佛法能具七事去三物。乃可學。王問
0583c18: 三物七事為何。答曰。所去三物。貪嗔癡。所具七事。大
0583c19: 慈歡喜無我勇猛饒益降魔無證。人所以明了不明
0583c20: 了以此耳。王聞已巳曰。至聖難逢。世樂非久。即傳位太
0583c21: 子出家。七日而證四果。拏羅深加慰誨曰。汝居此國。
0583c22: 善自度人。今異域有大法器。吾當往化。得度曰。師應
0583c23: 跡十方。動念當至。寧勞往耶。拏羅於是焚香。遙語月
0583c24: 支國勒那比丘曰。汝教導眾。道果將證。宜自知
0584a01: 之。時勒那為彼國王寶印。說修多羅偈。忽異香成
0584a02: 穗。王曰。是何祥也。曰西印土摩拏羅尊者將至。此信
0584a03: 香也。王與勒那。俱西嚮作禮。拏羅亦以手東嚮。三點
0584a04: 於地答之。即辭得度。與其具通眾。凌而往。勒那與
0584a05: 寶印。迎拏羅。至王宮供養。異日勒那問曰。我止林間。
0584a06: 已巳經九白。印土以一年為一白有弟子龍子者。幼而聰慧。我於
0584a07: 三世推窮。莫知其本。拏羅曰。此子於第五劫中。生玅
0584a08: 喜國。婆羅門家。曾以旃檀。施於佛宇。作槌撞鐘。受報
0584a09: 聰敏。為眾欽仰。又問。我有何緣。而感鶴眾。拏羅曰。汝
0584a10: 第四劫中。為比丘。當赴會龍宮。汝諸弟子。咸欲隨
0584a11: 從。汝觀五百眾中。無有一人堪任玅供。時諸弟子曰。
0584a12: 師說法。於食等者。於法亦等。今既不然。何聖之有。
0584a13: 汝即令赴會。坐是濫食。報為羽族。師弟夙緣。故今相
0584a14: 隨。勒那曰。以何方便。令彼解脫。拏羅曰。吾有無上法
0584a15: 寶。汝當聽受。化未來際。說偈曰。心隨萬境轉。轉處實
0584a16: 能幽。隨流認得性。無喜亦無憂。眾聞偈。飛鳴而去。
0584a17: 拏羅即踴身空中。呈十八變。返座指地。發一神泉。復
0584a18: 說偈曰。心地清淨泉。能潤於一切。從地而湧出。滿
0584a19: 十方際。偈已巳。泊然寂滅。勒那與寶印王。建塔。以奉全
0584a20: 身。當此土漢桓帝十九年乙巳也。
0584a21: 
0584a22: 佛祖綱目卷第二十一
