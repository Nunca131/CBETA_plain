0019c01: 
0019c02: 
0019c03: 正源略集卷第四
0019c04: 
0019c05: 維揚嗣祖沙門寶輪際源高旻了貞輯
0019c06: 
0019c07: 天台國清　達珍　編
0019c08: 南嶽下三十五世
0019c09: 林豫禪師法嗣二人
0019c10: 天壽謐融元禪師首參博山。看狗子無佛性話。有省。
0019c11: 次參林豫於夾山印記　上堂。教中道。不應取法。
0019c12: 不應取非法。豎拂子曰。者箇是法。那箇是非法。擊拂
0019c13: 子曰。者箇是非法。那箇是法。大眾。還有不落是非者
0019c14: 麼。良久曰。汝等比丘。知我說法。擲拂子下座。
0019c15: 潤州夾山蘧夫一禪師宜章李氏子。年十八。投萬松
0019c16: 出家。初謁憨山清於曹溪。看萬法歸一話。三年不會。
0019c17: 次扣天童悟。棒下有省。後見夾山豫。豫問。甚處來。師
0019c18: 曰。浙中。豫起拂子曰。還收得者箇麼。師曰。阿誰不
0019c19: 具。豫曰。試呈似老僧看。師拂袖便出。未幾。命主石湫。
0019c20: 次遷楚之九。復主夾山　示眾。山上鯉魚。海底蓬
0019c21: 塵。舌頭無骨。眼裏有筋。驀竹篦曰。國一欽禪師來
0019c22: 也。眼裏有筋的。請出相見。良久曰。本欲期君重話會。
0019c23: 誰知覿面不相親。塔於澧陽之大同。
0019c24: 箬菴問禪師法嗣十四人
0020a01: 潭州瀏陽黃曇曉菴昱禪師龍丘葉氏子。幼喪父。母
0020a02: 程氏。撫育成立。因閱六祖壇經。知有宗門事。年十九
0020a03: 辭母。投天台肇心祝髮。秉戒天童。參箬菴問於南。
0020a04: 入室每遭棒喝。不能領旨。立誓以悟為期。一夕獨坐。
0020a05: 忽然頓豁。乃辭問出山。廬居養母。及母終。仍歸南
0020a06: 首眾。問欲以院務及之。師遠遁江右之武功山。至甲
0020a07: 午秋。始繼席南。晚參。盡大地是自己已。坐殺千千萬
0020a08: 萬。盡大地不是自己已。走殺千千萬萬。衲僧家。踏翻窠
0020a09: 臼。別立生涯。逢佛殺佛。逢祖殺祖。說甚麼湘南潭北
0020a10: 驢事馬事。行便行。坐便坐。修證不無。但莫染污。驀喝
0020a11: 曰。依稀似曲纔堪聽。又被風吹別調中　頌殃崛托
0020a12: 話。師曠之聰不以耳。張儀之辯不以舌。接響承
0020a13: 萬萬千。黃面瞿曇空叫屈。師三會說法。挈要提綱。凜
0020a14: 然風化。康乙丑夏。囑以後事。奄然脫去。壽七十九。
0020a15: 臘五十。塔於黃曇妙高。有語錄行世。
0020a16: 黃梅五祖千仞岡禪師明州王氏子。弱冠。禮嶠信
0020a17: 斷髮。受具天童。看無字話。有省。偈曰。狗子無佛性。莫
0020a18: 道說得好。閨女學做媒。自身也難保。後往夾山。見箬
0020a19: 菴問。舉高枕子因緣。言下大徹。呈頌曰。久憶并州
0020a20: 是故鄉。而今身已巳到咸陽。若教忘來時路。不是愁
0020a21: 人也斷腸。問擊節稱賞。命師分座。出世潤之金山。鄂
0020a22: 之黃龍。舒之浮度。陞座。春色闌珊三月天。數聲啼鳥
0020a23: 落花前。荷因有熱先擎蓋。柳為無寒漸脫綿。處處勸
0020a24: 子熟。家家繰繭竹籬。分明好箇神仙訣。父子
0020b01: 雖親不可傳　僧問。牛頭未見四祖時如何。師云。花
0020b02: 開蝶滿枝。曰見後如何。師云。樹倒猢猻散　黃梅祖
0020b03: 殿拈香。衣漫與俗家兒。骨董渾身欲付誰。看取東
0020b04: 山山上水。承恩端在逆流時　陞座。鴉鳴鴉鴉。鵲噪
0020b05: 鵲鵲。婆餅鳴婆餅。姑惡鳴姑惡。記取枝頭一一鳥。何
0020b06: 聲不是自家音。師于康熙丙午六月示疾。乃貽書。命
0020b07: 大乾明公繼席。再訂以次春二月行期。至是月十七。
0020b08: 會晦山顯公問疾。師囑以後事。至二十未刻。陞座。乃
0020b09: 問。眾集否。曰集。又問。晦公在否。曰在。遂端坐而逝。壽
0020b10: 五十五。臘二十四。塔於東山演祖之右。
0020b11: 淮安淨居汝風杲禪師吳門張氏子。依中蒼雪法
0020b12: 師受業。首參天童悟。值陞座。眾環視。悟一唾。便下座。
0020b13: 師脫然領旨。乃扣箬菴問於夾山。問舉風穴見南院
0020b14: 一棒因緣命頌。師曰。師資合處芥投鍼。嶽未為高海
0020b15: 未深。看取作家罏在。能消躍冶不祥金。問曰。此則
0020b16: 因緣。二十年來。罕有契其旨。今日始愜老僧意。遂舉
0020b17: 西堂。後繼席南。上堂。起拂子曰。彩鳳舞丹霄。放
0020b18: 下拂子曰。鐵蛇橫古路。復拈拂子。拂左右曰。翻天關。
0020b19: 轉地軸。格外提持。目前包裹。突出無巴鼻。無可無不
0020b20: 可。康熙戊午正月三日。師往林。與天樹植公訣別
0020b21: 曰。衰軀不久謝世。至期借重為我了。植曰。新年頭。
0020b22: 何得說末後語。師曰。實非戲言。朽骨火後。祈颺大江。
0020b23: 無違我願。由是相笑而別。至廿四巳刻。鄰菴火起。師
0020b24: 整衣而坐。侍者曰。火猛已巳逼。和尚宜速出。師曰。吾時
0020c01: 節至矣。者曰。和尚如是。某甲敢離左右。遂同證火光
0020c02: 三昧。門人依命。葬骨於大江之龍門。有傳并語錄十
0020c03: 卷。行世。
0020c04: 杭州理安梅谷悅禪師婁東曹氏子　上堂。一切聲
0020c05: 是佛聲。二三千處管絃樓。一切色是佛色。四五百條
0020c06: 花柳巷。聲色堆頭坐。聲色堆頭臥。佛子住此地。即是
0020c07: 佛受用　上堂。道遠乎哉。觸事而真。刀不自割。金不
0020c08: 博金。聖遠乎哉。體之則神。黃河九曲。水出崑崙。應如
0020c09: 是知。如是見。如是信解。開口不在舌頭上。你向甚處
0020c10: 辯別。拍膝一下。到江吳地盡。隔岸越山多。師有列祖
0020c11: 提綱。正宗語錄。行世。
0020c12: 松江金澤頤浩子山如禪師吳門真豐里人。幼喪母。
0020c13: 年十七。因村坊演劇。見目犍連事。即慨然曰。吾欲報
0020c14: 母。何讓佛祖。遂棄聘室。至堯。禮西老宿落髮。參
0020c15: 夾山豫。令看無字話。聞鐘聲有省。後謁箬菴問於南
0020c16: 。垂問。師下語不契。輒被麾斥。師方出。至殿廡。忽
0020c17: 通身汗下。洞徹玄微。亟趨入室。即約住曰。不是不
0020c18: 是。師喝曰。這老漢又來相瞞那。於是機鋒迅捷。執侍
0020c19: 八載。始獲印記。出住華嚴廣福。繼席南堯夾山
0020c20: 諸剎　晚參。天寒人寒。事無兩般。滴水滴凍。死蛇活
0020c21: 弄。空寥寥實嚗嚗。無位真人難躲縮。嘉州大象忽懷
0020c22: 胎。陝陜府鐵牛夜脫。漫承當。休卜度。令人常想老巖
0020c23: 頭。斧拈來撒壁角。喝一喝。
0020c24: 瑞州黃檗一菴月禪師廣陵崇川涂氏子。初叩天童
0021a01: 悟。棒下有省。辭悟入匡山。刀火種者數年。聞林
0021a02: 豫唱道夾山。師往謁。即舉西堂。豫順世時。箬菴問主
0021a03: 喪。一日問舉無雲生嶺上有月落波心語。謂。此事祇
0021a04: 須直下承當。原非別有。師深契旨要。問付以源流信
0021a05: 物。歷住江上興國豫章黃檗　上堂。金剛圈。栗棘蓬
0021a06: 吞底任他吞。跳底任他跳。跳得出也是好手。吞得下
0021a07: 也是好口。一任折東籬補西壁。指北斗作南辰。山僧
0021a08: 亦不妨袖手看他。良久曰。長江萬里拖銀練。自有人
0021a09: 言短與長。
0021a10: 蘄州廣教天章玉禪師陞座。僧問。拈椎拂。早成
0021a11: 鈍置。瞬目揚眉。落二落三。向未陞座前薦去。猶是鬼
0021a12: 家活計。總不恁麼。也是無繩自繫。請問和尚。作麼生
0021a13: 指示。師云。被闍黎奪鎗。進云。恁麼則白雲頂
0021a14: 立。西河浪潑天。師云。百碎了也。僧便喝。師亦喝。進
0021a15: 云。師喝某也喝。意作麼生。師便打。進云。意氣不從天
0021a16: 地得。英雄豈藉四時催。師云。識甚好惡。迺云。春日炤
0021a17: 高林。春香發幽谷。多少尋春人。偏向春邊逐。空生巖
0021a18: 畔草如。妙高頂錦似簇。大眾。見之不取。思之千
0021a19: 里。若是大丈夫。據虎頭收虎尾。落落聲光振天地。如
0021a20: 其未委。百花春至為誰開。卓拄杖一下。舉僧問大龍
0021a21: 云。色身敗壞。如何是堅固法身。龍云。山花開似錦。
0021a22: 水湛如藍。師揮拂子云。會麼。昨日是三十。今朝乃初
0021a23: 一。展事投機知不知。野老愛閒樹立。無限輪椎劈
0021a24: 不開。古今空射轅門戟。擬不擬。如山屹。三更半夜過
0021b01: 牢關。忠言不避風前泣。
0021b02: 杭州錢塘理安天笠珍禪師雲間陳氏第三子。父仲
0021b03: 雍。母金氏。十八出家。行參南。示父母未生前
0021b04: 話。疑不去心。圓具後。謁知識。過紹興東郭門外。逢
0021b05: 殺犯人。血濺衲衣。打失本參。偈曰。活人頭落地。血濺
0021b06: 死人衣。不知誰死活。斬斷未生疑。呈南。未獲許可。
0021b07: 後依南過竹林。因僧錯會趙州勘破婆子話。南痛
0021b08: 棒打出。復喚回云。與你說箇譬喻。你即是者僧。老僧
0021b09: 即是趙州。拈起竹篦云。者便是婆子。那裏是勘破處。
0021b10: 僧擬議。擲竹篦歸方丈。師在旁。不覺汗下。洞徹古
0021b11: 今公案。師呈頌云。幾人不戰便成功。獨許南陽老臥
0021b12: 龍。自借東風鏖赤壁。賺他血淚滿江紅。云。那裏是
0021b13: 趙州勘破婆子處。師震威便喝。便打。師禮拜云。勘
0021b14: 破了也。便出。後繼席南　上堂。抱斧居山。聞名
0021b15: 不如見面。著卓鞋住院。見面不若聞名。事到如斯。抑
0021b16: 不獲已巳。颺下斧子。脫破草鞋。展開驢。伸出佛
0021b17: 手。菩提路上。扶起剎竿。廣濟道中。重開飯店。不蓄一
0021b18: 粒米。不栽一莖菜。令一箇箇飽齁齁地。拈炙脂帽。
0021b19: 卸鶻臭衫。作赤灑灑淨漢。若是具頂門眼。懸
0021b20: 肘後符。呼喚不回顧。羅籠不肯住。望剎竿而走。見鞭
0021b21: 影而行。山僧不妨瞻之仰之。即今還有恁麼人麼。驀
0021b22: 卓拄杖云。設有。勘過了打　上堂。大通智勝佛。稽首
0021b23: 乾矢橛。十劫坐道場。猴子繫枯樁。佛法不現前。心肝
0021b24: 樹上懸。不得成佛道。泥神撫掌笑。此四句中。一句殺
0021c01: 人刀。一句活人。一句殺活同時。一句殺活不同時。
0021c02: 若檢得出。古佛在你底　晚參。大人頂無根樹。
0021c03: 被賊子偷了去。幾多癡漢守枯樁。業識茫茫無本
0021c04: 據。以拄杖一齊趁退。
0021c05: 蘇州常熟勝法斯瑞法禪師雲間上洋瞿氏子　上
0021c06: 堂。有一句子。千聖不曾道著。有一妙機。列祖不能提
0021c07: 起。若是伶俐衲僧。一舉更不再舉。山僧今日再舉去
0021c08: 也。遂卓拄杖曰。箭過西天十萬里　示眾。十方無壁
0021c09: 落。山前山後。縱煞馬廝。大地不曾藏。知得甕頭是糟
0021c10: 是醬。天一生水。地二生火。俊傑禪流。規行矩武。以拄
0021c11: 杖劃曰。是大人相。是不欺力　示眾。眾生被解障。菩
0021c12: 薩未離覺。惟有住山翁。中乾索索。不愁獨對聖僧。
0021c13: 一任皮膚脫落。且道。脫落後如何。是我好兒郎。為我
0021c14: 把木杓。
0021c15: 潤州金山鐵舟海禪師新安蔣氏子　開爐上堂。僧
0021c16: 問。盡大地是火柴頭。和尚向甚麼處挑撥。師云。照顧
0021c17: 眉毛。進云。輕輕一扇。烈焰飛騰。師云。四面誰敢入。進
0021c18: 云。且道。火爐多少。師便打。問。天隆久不行此令。今
0021c19: 日重逢事若何。師云。總是頑銅鈍鐵。進云。忽遇躍冶
0021c20: 之金。又作麼生。師云。鉗放一邊。進云。恁麼則缺慈悲
0021c21: 也。師便打。乃云。大地火柴頭。撥開飛烈焰。銅頭鐵額
0021c22: 漢。精金能百煉。躍冶非種草。鉗來放一邊。你說缺慈
0021c23: 悲。正是慈悲現。天隆久不行斯令。今日洪開顯八面。
0021c24: 驀拈拄杖擲下。便下座　晚參。人天眾前。激揚箇事。
0022a01: 也須是本分衲僧始得。若非本分衲僧。未免遭人怪
0022a02: 笑。只如一味打潔淨毬子。抱不哭孩兒。不是逞俊。便
0022a03: 是顢頇。有甚本分處。且道。如何是本分處。昨日風雷
0022a04: 起山嶽。今朝和氣滿江天　陞座。達磨不會禪。特地
0022a05: 泛海來。二祖苦言詮。覓安心去。透徹本地風光。有
0022a06: 甚身纏瘋恙。一任自逍遙。縱橫誰縛汝。栽松能應記。
0022a07: 黃梅續法系。放下新州柴擔。真誠負石春米。喚作一
0022a08: 物即不中。打車打牛須自體。南嶽出馬駒。神影踏千
0022a09: 里。一喝三日聾。不覺便吐舌。棒下忽翻身。慣作白拈
0022a10: 賊。兒孫遍天下。有誰能測得。須是嫡骨兒孫。驅耕夫
0022a11: 牛。奪饑人食的好手。方可與他話會。驀拈拄杖卓
0022a12: 一卓。喝一喝　晚參。但得一萬事畢。達磨大師家風
0022a13: 密。阿呵呵。識不識。惟有神光斷臂時。滿天飛雪深三
0022a14: 尺。須知是那苦心人。始信眉橫與鼻直。環山有箇廖
0022a15: 鬍子。半夜穿靴水上立。揚聲大叫君自知。明早又是
0022a16: 臘月一。莫教三十夜到來。雙眼依然黑漆漆　晚參。
0022a17: 一僧出禮拜。師便打。僧便喝。師云好喝。進云。莫作喝
0022a18: 會好。師云。將謂金牙作。進云。不勞再勘。師云。你無拄
0022a19: 杖子。奪你拄杖子時如何。僧擬議。師便打。乃云。諸
0022a20: 兄弟。還有為者僧通箇消息者麼。眾無語。師云。諸兄
0022a21: 弟。既是吝慈。山僧不惜口業。放一線道去也。以拄杖
0022a22: 卓一卓。向者裏會去。猶是鈍鳥棲蘆。多見兄弟們。每
0022a23: 每臨機下一喝。頓一足。打一圓相。拂袖便行。及至挨
0022a24: 拶將來。依舊木雕泥塑。堪作何用。須是竿頭進步始
0022b01: 得。豈不見。蓮花菴主。凡見僧來。拈拄杖卓一卓云。
0022b02: 古人到者裏。為甚不肯住。二十年來。舉似於人。雖有
0022b03: 下語。總不相契。後自代云。只為途路不得力。又云。畢
0022b04: 竟如何。以拄杖架肩上云。楖栗橫擔不顧人。直入千
0022b05: 萬去。還委麼。拽拄杖下座　謝兩序上堂。人天
0022b06: 眼目。靈樹符合。一大藏教。是箇切。興化打克賓。瘥
0022b07: 病驢駝藥。英靈衲僧。不撥自轉。聽闌鼓翅。看茶銚
0022b08: 跳。雖則金聲玉振。未免平地骨堆。金山門下。稍可
0022b09: 脫。留雲臺榭孤風峻。曉堂樓閣足知音　上堂。祖
0022b10: 師門下。只貴痛快。向未舉已巳前。一肩擔荷。若停機佇
0022b11: 思。了沒交涉。豈不見。德山老漢。在吹紙燭處。徹見源
0022b12: 底。遂焚青龍疏鈔云。窮諸玄辯。若一毫置於太。竭
0022b13: 世樞機。似一滴投於巨壑。拽條楖栗。湖海橫行。復顧
0022b14: 視左右云。有麼有麼。摩霄俊鶻。便合乘時。止濼困魚。
0022b15: 徒勞激浪　問。牛頭未見四祖時。為甚百鳥花。師
0022b16: 云。只在此山中。進云。見後為甚不。師云。雲深不知
0022b17: 處。進云。牛頭畢竟在甚麼處。師云。天共白雲曉。水和
0022b18: 明月流。師生於萬歷己已酉十月二十九日。示寂於康
0022b19: 熙癸亥五月三日。塔建五之陰。
0022b20: 南理安濟水洸禪師據室。從上古德。盡向者裏。
0022b21: 造瞞天罪過。將大秤大尺。欺一切人。新長老甚是公
0022b22: 平。你有半觔。還你八兩。你有十尺。還你一丈　上堂
0022b23: 云。巒毓秀。溪水瀠迴。古木扶。殿堂洞啟。秘密寶
0022b24: 藏。八字打開。祖父田園。四至分曉。只要箇漢親到地
0022c01: 頭一回。便見伏虎高蹤。未泯先師弘範森羅。可謂法
0022c02: 法不隱藏。古今常堂堂。雖然恁麼。不免再舉箇舊話。
0022c03: 僧問九。承聞和尚親見延壽。是否。云。山前麥熟
0022c04: 也未。師云。者老漢。通身是刃。爭奈罕遇其人。致令勞
0022c05: 而無功。今日者裏。有問承聞和尚親見石磬是否。山
0022c06: 僧劈脊便棒。他若道且莫盲加瞎棒。更與連棒趁出。
0022c07: 何故。一不做。二不休　元旦上堂。問。如來禪祖師機。
0022c08: 一總拈過。請和尚道應時及節句。師云。闍黎白椎。進
0022c09: 云。祇如威音不先。彌勒不後。中間是誰。師云。高著眼。
0022c10: 進云。與麼則慶讚有分。師云。禮拜著。乃云。五更起來。
0022c11: 忙忙碌碌。禮拜燒香。念誦祈禱。合山大眾雲集。互相
0022c12: 慶賀新正。可曾與無位真人慶賀也未。若也未曾。山
0022c13: 僧為諸人。念補缺真言去也。遂顧左右。下座　解制
0022c14: 上堂。十月十五一句子。莫道我瞞你。九十日兩手分
0022c15: 付了也。有般眼目未辨東西底。便問。是那一句。是者
0022c16: 般底。我也沒有拄杖打他。但與他一緉破草鞋。便下
0022c17: 座。觀音誕日上堂。春風笑花柳。界獅子吼。欲入三
0022c18: 摩地。面南看北斗。看看。觀世音菩薩來也。云。展
0022c19: 驢。舉手云。舒佛手。明眼衲僧莫亂走。復顧眾云。信
0022c20: 得及麼。未出錢塘門。為汝說了也。下座。
0022c21: 邱山雪谷古石藏禪師示眾。觸目儼然。因何不薦。眨
0022c22: 得眼來。風過別院。鵲巢定風柴。鶻眼衲僧試辨看。
0022c23: 杭州理安六吉謙禪師蕭山汪氏子　晚參。秋風生
0022c24: 夜。壞壁鳴寒螿。的的祖師意。明明不覆藏。雖然如
0023a01: 是。切忌認奴作郎　晚參。老僧口訥。猶如木橛。三五
0023a02: 不參。朔望不說。大眾上來。不須饒舌。何故。心不負人。
0023a03: 面無慚色。
0023a04: 蘇州常熟勝法雲授禪師早參。以手向前指云。
0023a05: 者一片地。待來多時也。因甚無人搆去。眾擬議。以竹
0023a06: 篦旋風打散。師行履操。凡學者來參。皆隨機接待。
0023a07: 不厭不倦。臨終豫知報盡。坐化。
0023a08: 山茨際禪師法嗣五人
0023a09: 潭州石霜爾瞻尊禪師明州唐氏子。六歲。知信佛乘
0023a10: 求出家。父母不允。越年。從福泉圓明老宿受業。歷參
0023a11: 天童顯聖。後謁山茨際於東明。言下頓豁。隨上南嶽。
0023a12: 誅茆綠蘿。一夕圍罏。際舉僧問夾山。撥塵見佛時如
0023a13: 何。山曰。直須揮。若不揮。漁父棲巢。汝作麼生會。
0023a14: 師曰。太費力生。際曰。是夾山費力。者僧費力。師曰。任
0023a15: 和尚分別。際曰。情知汝會者話不得。師起身便出。後
0023a16: 辭出山。際以偈授師。其略曰。鄭重堅操志。慧命賴持
0023a17: 傳。未幾。開法石霜　上堂。未離兜率。版齒生毛。已巳降
0023a18: 王宮。不點地。未出母胎。蠅子放卵。度人已巳畢。銕作
0023a19: 面皮。釋迦老子。從久遠劫來。一片廣大婆心。被石霜
0023a20: 一時華劈了也。眾中有不甘底。出來如何若何。山僧
0023a21: 一不作。二不休。有麼。取詩書歸舊隱。埜花啼鳥一
0023a22: 般春　示眾。以拄杖橫曰。黃樓前吹玉笛。江城五
0023a23: 月落梅花。諸人聞麼。若道不聞。山僧今日未遇人在。
0023a24: 擲拄杖下座。康癸卯九月朔日。師作書遣使。囑曉
0023b01: 菴昱公。面托後事。昱不信。令使歸。師曰。昱兄。以山僧
0023b02: 為妄語。大眾。今晚莫睡。聚話終夕。至天明。高聲召眾
0023b03: 曰。老僧別矣。便坐脫。入龕一七未掩。顏貌如生。昱趨
0023b04: 拜淚下曰。吾兄再來人也。塔建石霜圓祖之側。
0023b05: 吉州安福臺山且菴芻禪師上堂。不說有法。不說
0023b06: 無法。諸人會麼。拈起少林無孔笛。順風吹又逆風吹
0023b07: 　上堂。卓拄杖。喝一喝曰。山僧今日與麼提持。還有
0023b08: 共相激揚者麼。僧便出。師便打。乃曰。臺山者裏。明如
0023b09: 杲日。有時喝。有時棒。照用同行。殺人刀活人。應時
0023b10: 拈出。復卓拄杖。喝一喝。鉗錘不動火星飛。眨上眉毛
0023b11: 隔遼海。
0023b12: 邵陵金紫雲密巖剛禪師茶陵蕭氏子　上堂。問。
0023b13: 祖意教意。是同是別。師云。一尺青天蓋尺地。乃曰。機
0023b14: 先薦得。落二落三。句下承當。錯七錯八。縱饒得到奔
0023b15: 流度刃。疾過風。信手拈來。機普利也。只是建化
0023b16: 門中事。若到自己已分中。也是日午打三更。雖然如是。
0023b17: 只因梅雪落。又得顯風光。
0023b18: 楚黃陂山玄慈謙禪師上堂。機先一著。廓爾現
0023b19: 前。正眼洞明。本無迷悟。孤峻處峭巍巍。平坦處活鱍
0023b20: 鱍。佛祖莫能知。人天不可測。不假修證功。豈資解脫
0023b21: 力。明明不覆藏。歷歷絕背向。包今括古。離見絕名。直
0023b22: 下透徹本源。不須別處尋討。祇如透聲透色一句。作
0023b23: 麼生道。一塵舉處全身現。界明明不覆藏。
0023b24: 西全州香林宗玄旨禪師除夕小參。世事匆匆。
0023c01: 情緣碌碌。節換時移。光陰迅速。看看。又過一年。且喜
0023c02: 林下衲僧。自無塵事勞攘。有溪山可樂。守道安貧。
0023c03: 逍遙快活。任從村老燒錢。說甚烹牛納角。人人安帖
0023c04: 家。箇箇甘休巖壑。雖然如是。也不可錯過時光。正
0023c05: 當與麼時。應時及節一句。作麼生道。圍爐瀑消殘
0023c06: 夜。也勝諸方五味禪。
0023c07: 松際授禪師法嗣
0023c08: 潭州神鼎雲外行澤禪師婺源汪氏子。年廿五脫白
0023c09: 黃山。閱三載圓具。參天童悟。問。如何用心。得箇入處。
0023c10: 悟曰。無心可用。是汝入處。師擬進語。悟便打。於是疑
0023c11: 情頓發。一夕不覺倚柱失睡。忽聞開門聲有省。呈悟。
0023c12: 悟為首肯。後依松際授於磬山。機鋒迅捷。應對無滯。
0023c13: 授曰。汝進語都佳。住桶底未脫在。乃發憤力究。一日
0023c14: 因風動簾幙墮地。撲簌作聲。忽然大悟。授始印可。出
0023c15: 世蘄州老祖湘陰神鼎　上堂。會得也打。不會得也
0023c16: 打。良久。喝一喝曰。女已巳歸霄漢去。獃郎猶向火邊
0023c17: 棲。僧問。文殊乃七佛之師。為甚麼作釋迦弟子。師曰。
0023c18: 鐘樓上走馬。佛殿裏騎驢　問。和尚昔在磬山。得箇
0023c19: 什麼。師曰。山僧愛嗔不愛喜。曰如今以何為人。師曰。
0023c20: 棒呼狗。曰恁麼則圓滿菩提無所得也。師曰。百草
0023c21: 頭上薦取老僧。僧禮拜。師接機峻邁。手眼精明。室中
0023c22: 嘗舉狗子無佛性話驗人。罕有契其機者。順治甲午。
0023c23: 師書偈曰。是非海內展全機。多少時師盡皺眉。此日
0023c24: 一言無可付。江南江北大家知。投筆端然而逝。全身
0024a01: 塔於神鼎之右隴。語錄十五卷。附楞嚴方冊藏流通。
0024a02: 大覺琇國師法嗣十九人
0024a03: 湖州報恩退菴重禪師高安彭氏子。幼喪母。隨父出
0024a04: 家。參大覺得旨。呈拈花頌曰。倚天長露鋒鋩。拈出
0024a05: 何人敢近旁。膽大飲光輕觸著。面門血濺好慚惶。覺
0024a06: 可之　示眾。舉黃龍三關語。佛手驢與生緣。一箇
0024a07: 錮兩箇圈。漁父忙忙貪錦鯉。不知衣角水涓涓
0024a08: 　晚參。賣劫初田地。兄弟同添十字。碎盡列祖沙盆。
0024a09: 兒孫義斷真金。寸絲不挂的。卸下鳳袞龍章。寸草不
0024a10: 生處。脹破驢胎馬腹。若在飯籮裏叫餓。火聚中畏寒。
0024a11: 置而不論。饒伊牙如樹。口似血盆。慣向饑鷹爪下
0024a12: 分餐。餓虎舌尖奪肉的英靈。要問你。去冬雪裏。轟箇
0024a13: 凍雷。今年米作麼生價。滿盤傾不出。大地沒飢人。戊
0024a14: 子閏四月廿八日。無病趺坐。說偈而化。塔于寺東大
0024a15: 覺潭上。
0024a16: 荊溪善權白松豐禪師鞏氏子。山西平陽人也。年十
0024a17: 六。從三元菴出家。納戒於普陀隱光律師。二十九。謁
0024a18: 天童悟。扣以向上事。未幾。參報恩琇。問。盡大地是箇
0024a19: 火坑。得何三昧。不被燒。師曰。金不博金。琇可之。後
0024a20: 以伽黎授師。及琇退居大雄義母。命師繼席。次遷海
0024a21: 會　上堂。圓機大用。觸處全彰。格外真宗。隨方顯露。
0024a22: 所以道。在天成象。在地成形。在日月為照臨。在四時
0024a23: 作寒暑。居谷盈谷。處坑滿坑。有情則動轉施為。無情
0024a24: 則森羅顯煥。天人生類。皆承此恩力。且道。超拔
0024b01: 萃。又作麼生道。漠漠水田飛白鷺。陰陰夏木囀黃鸝。
0024b02: 師於萬歷壬子十月三十日生。康甲寅九月十九
0024b03: 日示寂。世壽六十三。僧臘四十七。塔建海會寺側。有
0024b04: 語錄若干卷。行世。
0024b05: 南嶽高臺不退勇禪師錢塘韓氏子。從界山衍雲披
0024b06: 剃。隨全菴進禪師。上金車山。參大覺琇。令究未生前
0024b07: 語。一日普請次。見僧荷空畚行。有省。次侍琇於方丈。
0024b08: 琇問僧曰。轉山河大地歸自己已則易。轉自己已歸山河
0024b09: 大地則難。如何會。師在旁。徹法源底。自此機用超絕。
0024b10: 琇以衣拂授之。出世吳興法海。次住高臺　上堂。銅
0024b11: 頭鐵額諸禪客。肘後橫懸奪命符。尚有火爐吞不下。
0024b12: 霜肝膽細磋磨。驀然南斗北翻身。赤縣神州火裏
0024b13: 坐　小參。三間破屋通天眼。七尺烏藤抹太。要明
0024b14: 臨濟三玄旨。荊棘林中舞柘枝。昨夜無位真人。倒騎
0024b15: 三驢子。直上萬仞頭。欲與諸人通箇消息。卓拄
0024b16: 杖下座　小參。老鴉嘴上挂油瓶。月落寒松著一驚。
0024b17: 失口一聲連嘴落。逢人便叫兩三聲。且道。叫箇甚麼。
0024b18: 驀喝一喝。下座　小參。醉臉夭桃舒笑口。垂腰衰柳
0024b19: 展春眉。堪笑靈雲多浪蕩。驚落枝頭萬點紅。顧眾云。
0024b20: 有恁麼見徹者麼。山僧如此舉話。八萬四千毫毛。盡
0024b21: 皆拋向諸仁者懷抱裏去也。如或未然。但辦肯心。必
0024b22: 不相賺　小參。少林面壁。白玉琢成西子骨。雪庭肘
0024b23: 墮。黃金鑄就伍員心。六耳不同謀。一花開五葉。喝一
0024b24: 喝下座　小參。赤肉團上。壁立萬仞。世尊摩竭。鼻祖
0024c01: 嵩山。豈許九旬聚眾。畫地為牢。若有高鑑。山僧性命。
0024c02: 早已巳不存。有麼有麼。如無。卓拄杖云。此令還是我行
0024c03: 　小參。即心即佛。文殊著賊。非心非佛。普賢叫屈。不
0024c04: 是心不是佛不是物。觀音菩薩摸著了。一箇毛頭大
0024c05: 結。十字街頭。忽然撞著了。大肚子彌勒。放下布袋。呵
0024c06: 呵大笑云。青天白日。為甚麼著賊　僧送茶至。師接
0024c07: 得便掌。僧云。某甲過在甚麼處。師二指。僧擬議。師
0024c08: 便打出。師示偈云。狗燈盞街前去。老鼠偷鹽咳嗽
0024c09: 歸。露柱堂前驚破夢。開門雪裏放烏龜。順治乙未五
0024c10: 月六日示疾。眾請遺偈。師接紙曰。信手拈來。一筆寫
0024c11: 盡。都盧丟在大江東。擲筆而逝。壽三十九。僧臘一十
0024c12: 有七。塔於江陰敔山。
0024c13: 湖州報恩骨巖禪師溫姓。上世山西懷仁縣人。遠
0024c14: 祖大司馬祥卿。厥後遷浙之烏程。世以隱德著。師生
0024c15: 有奇質。篤信佛乘。投陽山授和尚落髮。參報恩琇圓
0024c16: 具。聞琇示眾云。但向父母未生前薦取。自然廣大圓
0024c17: 滿。師於言下有省。一日琇問。如何是日中浩浩時作
0024c18: 得主。師曰。真不掩偽。琇曰。如何是夜間睡夢時作得
0024c19: 主。師曰。曲不藏直。琇曰。正睡著時。無夢無想無見無
0024c20: 聞。主人公在什麼處。師答十數語。琇皆不肯。一日答
0024c21: 曰。家無二主。琇曰。一箇驢子。繫在橛上。師即頓釋
0024c22: 　上堂。蒼翠連天松蔭。桃枝紅並李枝白。西來祖意
0024c23: 報君知。一二三四五六七。喝一喝　早參。放出南山
0024c24: 鱉鼻蛇。殺門前子湖狗。起秘魔巖下叉。打折俱
0025a01: 胝手中指。設有箇衲僧出來道。長老合喫三十棒。
0025a02: 也怪伊不得。師生萬歷己已未正月初十。康丁丑六
0025a03: 月二十六。巡各寮曰。老僧不復來矣。至晚。略示微
0025a04: 疾。即索筆書偈。侍僧以為師食過飽。作辭推之。師曰。
0025a05: 既不將來。他後不得謂吾無偈。遂不復語。越一日不
0025a06: 起。眾請說法。師乃轉身。面壁而逝。世壽七十九。僧臘
0025a07: 五十九。全身塔於本寺之左。有語錄。行世。
0025a08: 湖州武康報恩棲雲行岳禪師烏程沈氏子。世為望
0025a09: 族。少補廩庠。始以居士身。參大覺老人於報恩。順治
0025a10: 乙酉。投大覺披削。丁亥秋。事覺於淮北。乞食炊給之
0025a11: 餘。覺力為錐劄。一日問覺。空索索地錦。錦
0025a12: 地空索索時如何。覺云。待你到此境界。與汝道。師禮
0025a13: 謝。覺云。者漢多時妄想。今日始斷。師有省。庚子春。侍
0025a14: 覺應詔還山。入天台桐宮。草衣木食。習頭陀行者。
0025a15: 三閱寒暑。癸卯春。覺命繼席報恩　晚參。彌勒真彌
0025a16: 勒。起模畫樣。分身千百億。目生花。時時示時人。郎
0025a17: 當不少。時人自不識。略較些子。召大眾云。還有讚歎
0025a18: 分也無。驀豎拂子。將此身心奉塵剎。是則名為報佛
0025a19: 恩　晚參。入秋時節不相饒。西風吹雨池塘暮。古殿
0025a20: 松陰宛轉開。鐘聲透過山前路。急回顧。是甚麼　晚
0025a21: 參。臨濟大師道。一句具三玄。一玄具三要。汾陽大師
0025a22: 道。三玄開正眼。一句破邪宗。所以參禪上士。投崖捨
0025a23: 身。立雪斷臂。三千里外。撥草瞻風。二三十年。捍勞執
0025a24: 役。祇求於一句下。發明心地。了畢大事。透脫一句。該
0025b01: 攝三句。了達三句。纔明一句。僧問馬祖。如何是佛。即
0025b02: 心即佛。僧問雲門。如何是佛。乾矢橛。僧問洞山。如何
0025b03: 是佛。麻三觔。僧問風穴。如何是佛。杖林山下竹筋鞭。
0025b04: 僧問首山。如何是佛。新婦騎驢阿家牽。歷代祖師。天
0025b05: 下知識。出一令立一機。布縵天網子。垂四海玄。今
0025b06: 日岳上座。亦有一句。布施大眾。春無三日晴　上堂。
0025b07: 舉臨濟三度問佛法大意。及興化在大覺會下被打
0025b09: 寺盧公一首詩。渴讀即不渴。飢讀即不飢。鯨吞海水
0025b10: 盡。露出珊瑚枝。海神知貴不知價。留與人間光照夜
0025b11: 　晚參。舉陸大夫問南泉曰。肇法師。也甚奇怪。解
0025b12: 道。天地與我同根。萬物與我一體。南泉指庭前牡丹
0025b13: 曰。大夫。時人見此一株花。如夢相似。昭覺曰。陸手
0025b14: 攀金鎖。南泉八字打開。直得七珍八寶。並列目前。拈
0025b15: 拂子云。天地一指。萬物一馬。通身是眼。分不下。師
0025b16: 乃召大眾云。報恩。身騎梵天宮殿。穿過諸人髑髏。將
0025b17: 山河大地。若草若木。情與無情。撒向諸人眼睛鼻孔
0025b18: 裏。還知麼。連擊拂子。下座　康熙丙午冬十月二十
0025b19: 七日。示寂於報恩方丈。世壽五十三。僧臘二十二。塔
0025b20: 於寺之西塢。
0025b21: 杭州圓照溪森禪師惠州博羅黎氏子。母夢白光
0025b22: 入懷生師。眉宇俊秀。如立。博經史。寓目會
0025b23: 心。甫念七歲棄家。從宗寶獨公削染。納戒。出參雲門
0025b24: 信。問。紫燕繞華屋。梅子正香熟。如何是西來祖意。門
0025c01: 曰。未曾聞著。師曰。恰似錯問。次參大覺琇於大雄。令
0025c02: 頌本來面目。師即曰。苕溪屈曲水潺潺。萬疊關山一
0025c03: 境閒。乍雨乍晴雲散後。滿天風月到人間。琇頷之。遂
0025c04: 舉立僧。接機迅利。衲子響風。出住老祖。開龍溪法席
0025c05: 　佛誕小參。從古相傳。釋迦佛今日降生。不知是否。
0025c06: 說與諸仁撿點看。南康府裏星子縣。黃梅縣外義豐
0025c07: 城。者便是森長老見處。良久云。知客在否。眾答在。復
0025c08: 云。內外大眾。今早都念課誦麼。眾云。念。師便入臥室。
0025c09: 順治己已亥夏。琇應召還山　上語琇曰。和尚座下。有
0025c10: 可語上首否。琇奏以師。且曰。彼骨硬。惟善遇之　陞
0025c11: 座。放下布袋。快活無匹。閒看猢猻偷喫生鐵。阿呵呵。
0025c12: 的的的。問甚生前面目。誰論梨花笑日。齋堂有粥有
0025c13: 飯。禪和要喫便喫。喫即不無。飽後作麼生。夜行莫踏
0025c14: 白。下座　晚參。萬法歸一。一歸何處。呵呵。學人也有
0025c15: 趣。和尚也有趣。擊拂子下座　晚參。山門前得的。禪
0025c16: 堂裏商量去。進到方丈。不必再舉。何也。天溪不肯辜
0025c17: 負汝　室中晚參。問答畢。師乃云。阿逸多笑甚麼。蛇
0025c18: 穿耗子窟。普化搖鈴過。嗚呼。小子板踏破。癢瘡近
0025c19: 火血沾衣。傷鹽傷醋陳年貨。有人道。慈翁老。有茶請
0025c20: 喫茶。無茶滾水好。咄。漢仙琴高騎赤鯉。羲之寫字換
0025c21: 兒。良久云。歸堂去　黴天連雨。師落堂云。大眾。因
0025c22: 甚麼迷癡許久不晴。眾無對。師曰。知之為知之。不知
0025c23: 為不知。天上雷公叫。地下走蟛蜞。呵呵。好場熱。以
0025c24: 拄杖畫云。湄。眾茫然。師喝曰。聾牛瞎驢。一齊打散
0026a01: 　師問座主。金剛且止。喚什麼作經。主擬議。師便笑。主
0026a02: 問。如何是經。師召云。法師。主應諾。師云。好箇座主。主
0026a03: 指茶鐘云。者裏有趙州也無。師云。匙挑不上　師問
0026a04: 柴頭。無根樹子。斫斷也未。頭無對。次早云。昨夜看無
0026a05: 根樹子。聞鑼聲忽然斷去。師指花云。因甚麼喚作海
0026a06: 棠。頭擬議。師便掌。陞座。拂云。一子上來。一子
0026a07: 下去。殘夢五更鐘。落花三月雨。合掌低頭換步時。進
0026a08: 前退後翻身處。有利有害。人無遠慮。歸到故鄉還似
0026a09: 客。布穀催耕鳴別樹。叉手句可惜許。一切數句非數
0026a10: 句。打一拂云。去　晚參。拂一拂曰。不到雄頂。那知
0026a11: 竹徑深。樹古石形瘦。木落見山林。月照龍底。乾坤
0026a12: 點客心。復拂一拂。師於康熙丙辰六月二十七示眾
0026a13: 曰。明年此日。能見我於別乎。眾罔測。至明年春。師
0026a14: 謝事大雄。游武林吳山。見華巖幽僻。謂主人曰。吾欲
0026a15: 於此。結一期緣。可乎。主人唯唯。至六月二十四。復謂
0026a16: 主人曰。明日吾行矣。主人請曰。願留數日。候集諸子。
0026a17: 何如。師曰。諾。至二十七。諸子四集。師沐浴更衣說偈。
0026a18: 六十四年。七顛八倒。開口便罵人。無事尋煩惱。呵呵。
0026a19: 總是一場好笑。復書封龕語云。溪老溪老。到者
0026a20: 裏有什麼不了。咄封。遂擲筆含笑而化。時異香遠
0026a21: 徹。緇素競奔。至七日掩龕。餘香猶烈。迎龕歸龍溪。塔
0026a22: 於圓照之右焉。世壽六十四。僧臘三十六。九座道
0026a23: 場。雍正間。追封明道正覺禪師。語錄賜入藏。
0026a24: 湖州武康報恩美發淳禪師福建延平熊氏子。首參
0026b01: 壽昌謐覺浪盛。次參大覺。乞單入堂。覺懸牌垂問云。
0026b02: 佛未出世時。道將一句來。師即抱牌入方丈云。和盤
0026b03: 托出。覺云。山僧今日困。師禮拜。過一邊立。覺謂師曰。
0026b04: 汝者一轉語。可作我維那。次日結夏。即命師綱維首
0026b05: 眾。師自謂曰。若不克意來參。焉知有與麼事。所謂悟
0026b06: 了不見人。十箇有五雙。杜撰記。後師為西堂。自此
0026b07: 執侍左右。未嘗少間。覺一日以趙州勘婆。白雲入磨
0026b08: 房勘五祖話。問師。凡下語。覺詬罵不已巳。一日復舉
0026b09: 問師曰。既是拈也拈得。頌也頌得。悟也有悟處。因甚
0026b10: 道未在。師云。粉牌不著白。覺云。說也說得是。見也
0026b11: 見得到。祇是未在。師究竟累日。忽見白雲五祖面目。
0026b12: 遂舉似覺曰。者回謾某甲不得也。覺云。更與你三箇
0026b13: 未在。師云。恩大難酬。便禮拜而退。辛丑春。師乞假。入
0026b14: 閩親。度夏蚌坑。於經行次。忽憶百丈囑溈山。時節
0026b15: 若至其理自彰之語。驀然打失布袋。始信大慧禪師
0026b16: 云。大悟十八遍。小悟不記其數。非欺人語。出嶺舉似
0026b17: 老人。老人云。所謂不住始覺。冥合本覺。參得涅槃堂
0026b18: 裏禪。未能透徹此關。自利即得。為人則禍生。今時佛
0026b19: 法。虀腐極矣。能透此關。是不易得　上堂。湘水龍淵
0026b20: 浮玉山。廿年雪侍師顏。無端推出成狼藉。滿面
0026b21: 慚惶何處安。行淳雖親依老漢二十餘年。並不曾參
0026b22: 老漢禪。亦不曾得老漢說話。祇是被老漢罵。得徹骨
0026b23: 徹髓。身心頑了。一味瞌睡。佛法總未夢見。記得幾箇
0026b24: 古人因緣。在肚皮裏安排。今日寶花王座上。闡揚佛
0026c01: 祖宗猷。開換人天正眼。不意來到野洞口。打一箇
0026c02: 噴嚏。都忘了。一字也想不起來。祇見金輪峻峭。萬
0026c03: 象森羅。山青水碧。鵲噪蟲吟。秋風颯颯。秋雨蕭蕭。緇
0026c04: 是緇。素是素。鐘是鐘聲。是響。一一現成。一一明
0026c05: 妙。一一為諸兄發向上機。一一為諸兄轉大法輪。一
0026c06: 一從自己已襟流出。所謂我本無心。有所希求。今此
0026c07: 無盡寶藏。自然而至。大眾。前是山門佛殿。後是方丈
0026c08: 寢室。左是齋堂。右是禪堂。且道。無盡寶藏。在甚麼處。
0026c09: 驀卓拄杖。下座　晚參。古佛心。千萬世只如今。祖師
0026c10: 意。鍼眼魚吞鱉鼻蛇。牆壁瓦礫放光明。演說如來真
0026c11: 妙諦。驀拈拄杖卓一卓。召大眾云。現前買賣。不離行
0026c12: 市　晚參。十方無壁落。四面亦無門。浙西游東魯。梵
0026c13: 語讀唐文。菖蒲溪火發。燒著帝釋眉毛。南海波斯。忍
0026c14: 痛不禁。轟一箇霹靂。雨似盆傾。咄。我行荒草裏。汝又
0026c15: 入深村。康熙十八年九月初。命所服衣履。散諸苦行。
0026c16: 至重陽日。自書辭世偈。泊然而逝。世壽六十三。僧臘
0026c17: 四十。停龕三日。肉髮猶煖。顏貌如生。以陶龕。塔全身
0026c18: 於報恩寺後隴之左阜。
0026c19: 報恩西堂寂菴行洽禪師汝州光邑王氏子。孤苦絕
0026c20: 塵。矢志萬行。到處陸沉眾中。尤行業純謹。後參大覺
0026c21: 老人於報恩。覺示以未生前話。每徵詰。師無對。覺云。
0026c22: 你恁麼參禪。水也消不得。師直得垂淚。同眾坐不臥
0026c24: 語。覺痛打一頓。中夜釋然。舉似覺。覺頷之。時年二十
0027a01: 三。師因看病回。覺問。有氣死人。是你救活了。無氣死
0027a02: 人。作麼生救。師指旁僧云。何不祇對和尚。覺云。他已
0027a03: 喫我三十棒了。你自道。師云。和尚著甚死急。覺云。念
0027a04: 汝看病辛苦。一日覺指楊梅問。一樣楊梅。因甚有紅
0027a05: 有青。師云。和尚合取口。覺頷之。覺垂問。道通無礙。因
0027a06: 甚一片竹關斷月。師云。和尚道甚麼。覺云。須是他
0027a07: 喫得棒。覺問。紫羅帳裏撒珍珠。汝作麼生道。師云。拖
0027a08: 泥帶水。覺云。向古廟裏。躲得過時如何。師云。吹毛用
0027a09: 了急須磨。一日廟下同不退禪師行次。退驀將一毬
0027a10: 擲師。師云。那裏得者箇來。退以毬便打。師大笑而去。
0027a11: 至晚。入退寮。於桌上。畫云。午後底午後底。復作此
0027a12: 相去。作麼生作麼生。遂將毬子收過。退少間自外
0027a13: 歸。亦書此云。賊賊把將來。令行者送至師寮。師將
0027a14: 毬子付行者云。也是雪道底。退又書此○相云。幾
0027a15: 人於此茫然。師云。直饒恁麼。也只是弄泥團漢。雖然。
0027a16: 若人檢點得出。直須○○○。順治辛卯。示寂於大雄
0027a17: 棲賢堂。師十七披緇。僧臘十五。世壽三十二。火化。齒
0027a18: 牙不壞。色愈白澤。并骨石。與退菴禪師。合塔於報恩
0027a19: 大覺璉禪師放生潭上。
0027a20: 蘊荊行璧禪師楚人。參大覺於崇福。真切體究。未嘗
0027a21: 輕發躁露。後坐精進三。次日上方丈。謂覺曰。某有箇
0027a22: 見處。覺曰。狗子因甚無佛性。師拳覺肋下云。一向在
0027a23: 趙州處落節。今日要和尚處拔本。覺便推出。次日復
0027a24: 上方丈。覺云。盡大地火發。得何三昧不被燒。師云。
0027b01: 特來度夏。覺便喝。師呈偈云。圓似滿月圓。寬同太
0027b02: 寬。歷劫無姓氏。從來絕躋攀。聖凡由此出。剎海任伊
0027b03: 安。始終無變異。觸處善隨緣。覺云。還會適來一喝麼。
0027b04: 師便出。師土木形骸。悟處脫。後竟不知所終。蓋若
0027b05: 西山之流亞歟。
0027b06: 杭州天目山全菴行進禪師武林錢塘沈氏子。生數
0027b07: 月而孤。年十二。母命投無諍寺隱松老宿出家。芟染
0027b08: 後。思求出世正因。往參天童密老和尚。遂進具。嗣往
0027b09: 報恩。參大覺琇。問。某甲生死不明。求和尚開示。覺曰。
0027b10: 將生死來。與汝開示。師茫然。覺見師誠實。痛下針錐。
0027b11: 師自恨障緣深厚。不能一撥便轉。覺北行。不退勇公
0027b12: 綱維。見師工夫得力。當眾稱賞。師七終不得透徹。放
0027b13: 聲大哭。次早。詣寮致謝。乃流淚不已巳。勇慰曰。和尚不
0027b14: 在家。兄去親近理安和尚亦可。師曰。某在此親近和
0027b15: 尚。十來年。如此不青不黃。有何面目。別去見人。者樁
0027b16: 大事。必求吾兄為我了斷。某已巳辦得石米。欲上證果
0027b17: 菴。討箇分曉。乞兄早晚提誨。勇大喜。即送師上山。研
0027b18: 究一七有餘。忽地春風大作。打開門戶。師當下猛省。
0027b19: 喜躍無量。時勇往雲覆菴。師即星夜越嶺相見。勇曰。
0027b20: 全兄何得夜來。師云。某甲捉住了賊來出首。勇云。文
0027b21: 殊為甚出女子定不得。師云莫謗文殊好。勇云。為甚
0027b22: 罔明出得。師纔擬議。勇攙前云。喂咍。師茫然無對。值
0027b23: 覺回大雄。趨往瞻禮。命充副寺。一日因禪者呈香嚴
0027b24: 上樹頌觸著。向問勇公。此語咬嚼不破。自謂。此話不
0027c01: 透。則從前發揮公案。皆未穩當。遂將拈頌稿。一時焚
0027c02: 。辛卯。老人命師上天目。一夕諸兄弟同在老人室
0027c03: 中。因舉上樹話。至虎頭問處。覺厲聲云。什麼虎頭上
0027c04: 座。狗頭上座。師當下。礙膺之物。豁然蕩盡。遂當眾頌
0027c05: 上樹話。覺大可之。後出世住興化極樂院。既而遷荊
0027c06: 溪海會寺。庚申仲夏。應請主持天目。辛未春。復應請
0027c07: 崇福　僧問。盡力道不得的句。誰是得者。師乂手云。
0027c08: 慚愧。僧云。得後如何。師云。兩粥一飯。進云。忽遇出格
0027c09: 人來。又如何相見。師云。打退　僧問。大死底人
0027c10: 活時如何。師云。只得一橛。進云。不許夜行。投明須到
0027c11: 時如何。師云。此夜一輪滿。清光何處無　上堂。報化
0027c12: 非真佛。亦非說法者。且阿那箇是法身佛。驀拂子
0027c13: 云。赤骨露堂堂。洗清天地一林霜。金烏曉映扶桑
0027c14: 國。遍界全彰烜赫光。遂放下拂子。撥開云。老僧有
0027c15: 幾莖膽毛　示眾。舉香嚴上樹話。師云。孔明密排。
0027c16: 休生傷杜景死。驚開八門陣圖。若非慣戰作家。自然
0027c17: 遭困。還有知音者麼。不奮咬人獅子勇。吠叢逐塊幾
0027c18: 時休。癸酉十一月初一日。師示寂於崇福關室。世壽
0027c19: 八十三。僧臘六十四。全身塔於天目陽和之麓。
0027c20: 宜興磬山雲居行嶺禪師江右臨江楊氏子。聞天童
0027c21: 密和尚旺化。往依之。繼參大覺老人於報恩。有一日
0027c22: 不作一日不食之戒。司樵十載。克究己已事。覺為堂
0027c23: 司。一日覺問。百丈被馬祖扭鼻有省。如何是他省處。
0027c24: 師云。十字街頭遇父親。覺云。何不道打失鼻頭張大
0028a01: 口。師云。有理不在高聲。覺云。掩拜單。師云。俊
0028a02: 撲天飛。覺云。又道有理不在高聲。覺又問。百丈云。即
0028a03: 此用離此用。馬祖挂拂舊處。馬祖云。即此用離此用。
0028a04: 百丈亦挂拂舊處。為甚馬祖與他一喝。師云。虎頭
0028a05: 虎尾一時收。覺云。百丈已巳有省。解捲席解挂拂。如何
0028a06: 又道於此三日耳聾。師云。不是箇中人不知。覺云。雪
0028a07: 竇曰。大冶精金。應無變色。。師云。千勢到岳邊止。
0028a08: 萬派聲歸海上消。覺云。張無盡。為甚不肯他。師云。情
0028a09: 知他是箇俗人。覺云。大慧為甚肯無盡。師云。偶爾
0028a10: 成文。覺云。你若作大慧時如何。師云。居士更須喫棒
0028a11: 始得。覺云。我道。許他各具一隻眼。師禮拜。覺云。你作
0028a12: 無盡時如何。師云。某甲今日耳聾。覺云。何不道下官
0028a13: 造次。覺次日又問師。如何是就事藏鋒。師指几上硯
0028a14: 云。者硯。盡大地人提不起。覺云。如何是就理藏鋒。師
0028a15: 云。空裹大千。覺云。如何是理事俱藏鋒。師云。喚作
0028a16: 空。是硯瓦。喚作硯瓦。是空。覺云。如何是不
0028a17: 涉理事。師云。某甲不識得。覺打出。草堂老人示寂。覺
0028a18: 哀毀遇禮。大眾亦封鍋閉。覺垂示云。我作那吒太
0028a19: 子時如何。師進云。樂則同歡。覺令開鍋。順治乙未秋。
0028a20: 荊溪諸檀越。堅懇大覺老人。主持磬山。覺令師代為
0028a21: 首眾。至年七十。覺始命陞座開堂。復贈偈曰。年臻七
0028a22: 十始開堂。慣自將身入眾藏。今日寶花王座上。烏藤
0028a23: 痛處好宣揚。僧問。洪鐘在架。隨扣隨應。未扣時。聲在
0028a24: 甚麼處。師云。罕逢知音。進云。某何不聞。師云。怎怪得
0028b01: 山僧。僧問。掀翻大海。抖擻空。因甚平地上不
0028b02: 起。師云。門裏出身易。身裏出門難。僧問。百尺竿頭如
0028b03: 何進步。師云。速退速退。進云。退後如何。師云。不快漆
0028b04: 桶。康熙丁巳春。眾請繼席天目。戊午歲大旱。明年春。
0028b05: 持姑蘇。復歸棲水。遂示寂。世壽八十有二。弟子迎
0028b06: 龕。塔於磬山之壽藏。語錄十卷。行世。
0028b07: 杭州良渚崇福濟芝行覺禪師四明慈谿王氏子。幼
0028b08: 孤苦。及長。每思世界廣。不知從何起止。一日偶經
0028b09: 講寺。值演金剛般若。即猛念生死。決志出塵。時年二
0028b10: 十有二。聞報恩和尚乃大善知識。遂投薙染。令參父
0028b11: 母未生前話。一日入室。請益無夢無想無見無聞話。
0028b12: 聲未絕。被覺連棒打出。師當下豁然。一日覺問。有句
0028b13: 無句。如藤倚樹。汝如何會。師云。有水皆含月。無山不
0028b14: 帶雲。覺云。樹倒藤枯。又作麼生。師云。狡兔移窠眠
0028b15: 草。癡人猶自守枯樁。一日覺又問。趙州道。臺山婆子。
0028b16: 為汝勘破了也。且道。有勘破無勘破。師云。有勘破。覺
0028b17: 云。那裏是勘破處。師云。用盡自己已心。笑破他人口。覺
0028b18: 云。恁麼則趙州亦在裏許。師云。知即得。覺笑云。你還
0028b19: 覺面皮重麼。師便鞠躬低首。覺云。山僧罪過。師作禮。
0028b20: 覺頷之。乃結茆於前谿大聖庵。枕石鋤雲。瀟灑自適。
0028b21: 大覺老人示寂。後師應請住崇福　僧參。師問云。你
0028b22: 今日念普佛麼。曰念。師云。念佛的是誰。曰不會。師云。
0028b23: 漱口去。僧問。不是心不是佛不是物。是箇甚麼。師云。
0028b24: 拄杖長七尺。進云。不會。師云。扶過斷橋水。伴歸明月
0028c01: 村　晚參。舉昔日大慧禪師云。徑山莊無寸土田。今
0028c02: 夏隨宜結眾緣。慵論道懶談禪。拄杖挑來箇箇圓。不
0028c03: 用息心除妄想。大家喫飯了眠。眠即不無。倘或
0028c04: 夢中有人索飯錢。作麼生。依稀似曲才堪聽。又被風
0028c05: 吹別調中。師云。徑山恁麼入草求人。不覺舌頭拖地。
0028c06: 檢點將來。大似壓良為賤。崇福則不然。雄不置半
0028c07: 分田。日給持盂助眾緣。也沒道也無禪。脫賺方來萬
0028c08: 萬千。更有一般好笑處。蚤叮蚊咬髑髏穿。阿呵呵。樂
0028c09: 不樂。大家相聚喫莖。不喚作莖也大錯。捉敗千
0028c10: 七百箇老古錐。鐵牛迸斷黃金索。喝一喝。擲拂子下
0028c11: 座。師生平儉約。謹慎許可。一日忽示微疾。謂門人契
0028c12: 真曰。余四十年來。不輕許可。汝當保任此事。即沐浴
0028c13: 更衣。眾請偈語。師厲聲云。無偈豈死不得麼。遂坐脫。
0028c14: 世壽六十四。僧臘四十二。弟子奉全身。葬于大覺老
0028c15: 人衣塔之右。
0028c16: 潤州夾山竹林六解行恒禪師江陰劉氏子。弱冠。受
0028c17: 業于邑之乾明寺唯心老宿。年二十二。往參磬山修
0028c18: 和尚。山示以父母未生前話。因進具。聞鄰僧受食盂
0028c19: 作聲。忽然身心踴躍。即入室白磬山。山云。試道來。
0028c20: 師擬對。山驀掩師口云。道道。師擬議。山便掌。後山示
0028c21: 寂。依大覺老人於報恩。舉一口吸盡西江水話。師下
0028c22: 語不契。值渡錢塘江有省。頌云。西江一口直吞乾。蝦
0028c23: 魚龍命已巳安。大丈夫兒全意氣。始從今日肚皮寬。
0028c24: 順治辛丑秋。受夾山竹林寺請。一住九載。辛亥冬十
0029a01: 月。復住雲陽嘉山寺。僧問。如何是不動尊。師云。驢自
0029a02: 去馬自來。僧問。如何一體三寶。師云。一粥兩飯。僧問。
0029a03: 一口氣不來。向何處去。師云。不是河南。便是河北
0029a04: 　上堂。山河大地。草木叢林。皆是恒沙劫千佛數。刺剌你
0029a05: 眼睛。無處回互。東山水上行。西河火裏坐。驀卓拄杖。
0029a06: 下座　示眾。舉世尊臨入涅槃時。因文殊請再轉法
0029a07: 輪。世尊召文殊曰。吾四十九年住世。未曾說一字。你
0029a08: 請我再轉法輪。吾曾轉法輪耶。師云。文殊被世尊推
0029a09: 倒了也。山僧若在當時。待世尊恁麼道。便白椎云。諦
0029a10: 觀法王法。法王法如是。康熙丁巳十月十六日。師至
0029a11: 潤州八公洞漢隱菴示寂。世壽六十五。僧臘四十四。
0029a12: 門人奉全身於漢隱之右。塔焉。
0029a13: 新安道仁行本禪師新安人。參大覺老人於崇福。一
0029a14: 日呈二頌。一拈花頌云。佛法本無法。粥飯家常話。以
0029a15: 水相澆水。騙人又拈花。一外道問佛頌云。左山右水
0029a16: 露堂堂。默付密傳豈商量。悟者方知人骨體。難把
0029a17: 空作斗量。覺謂。師本不嫻文墨。以水澆水四字。搔
0029a18: 著山僧癢處。發明昔日事。甚相當。復召師問云。你
0029a19: 在靈山見世尊拈花時如何。師云。是他敗闕。覺乃
0029a20: 拂子。謂眾曰。大眾道看。良久云。一絲寒撒千外。漠
0029a21: 漠魚龍動地雷。師後開法於新安之華山。石塔在焉。
0029a22: 侍者曉雲行謀禪師楚人。參大覺老人於報恩。發明
0029a23: 己已事。順治庚子秋。侍覺再奉　詔旨於萬善殿。陞座。
0029a24: 師出問。口吞佛祖。還同入泥入水。有主有賓。因甚
0029b01: 在千頂上。覺云。正要闍黎恁麼舉。師云。直得宗風
0029b02: 永振。萬類瞻依。覺云。過者邊道場圓滿。覺復陞座。師
0029b03: 又出問。昔日趙州。今朝和尚。覺便喝。師云。有所譽者。
0029b04: 有所試者。覺云。被你兩番鈍置。師云。是行謀罪過。
0029b05: 後歸楚。未出世而逝。
0029b06: 書記響雪行澄禪師姑蘇長洲人。投大覺老人芟染。
0029b07: 覺一日問師。如何是三十年不少鹽醬。師云。賣弄不
0029b08: 少。覺遂休。
0029b09: 西堂琴水行韶禪師世籍金臺。久歷講肆。參大覺老
0029b10: 人於報恩。復侍覺入天目。發明己已事。一日覺問。因甚
0029b11: 頭角四蹄俱過了。尾巴過不得。即云。坐斷十方猶點
0029b12: 額。密移一步看飛龍。覺印之以偈。有教河深入不濕
0029b13: 。禪域窮幽見日枯之句。後歸金臺。示寂昌化寺。
0029b14: 常熟拂水地藏洪濟演禪師絳州張氏子。隨大覺琇。
0029b15: 應召於萬善殿。一日上同琇坐次。上問師。你那裏人。
0029b16: 師曰。山西平陽。上曰。出家幾時。師曰。歲半。上顧琇曰。
0029b17: 為甚者樣早。琇曰。疇昔願力。上曰。可曾悟道麼。琇曰。
0029b18: 已巳見本來面目。上曰。如何是本來面目。師曰。今日親
0029b19: 見陛下。上曰。和尚。師曰。兩重公案。上大悅。為雨錢
0029b20: 菴主掩關。小參。盡大地是箇關房。本無出入。盡大地
0029b21: 是箇法身。本無動靜。既無出入。又無動靜。為甚麼今
0029b22: 日特地。乃舉封皮云。還會麼。劃然坐斷萬重雲。鐵壁
0029b23: 銀山須粉碎。
0029b24: 萬安法海祖山地禪師元旦小參。師以拂子打圓相
0029c01: 云。一年十二月。一月三十日。一日十二時。年年月月。
0029c02: 日日時時。佛殿山門。燈籠露柱。胡張三黑李四。撞頭
0029c03: 磕額拜新年。覿面相呈無彼此。放下拂子云。孟春猶
0029c04: 寒。伏惟珍重。師問僧云。冒雨衝風去。披星帶月回。如
0029c05: 何是塵中主。進云。朔風滿面。師笑云。有勞闍黎。康熙
0029c06: 丙午秋。師示微疾。語諸弟子曰。四大假合。吾不久於
0029c07: 世。說偈云。金風颯颯飄黃葉。明月團團九垓。一句
0029c08: 了然超萬有。不須特地妄疑猜。至十一月五日。集眾
0029c09: 開示法要。遂命西堂超頂。繼居方丈。夜分時。趺坐而
0029c10: 逝。世壽五十有一。僧臘二十有一。茶毗。獲舍利若干。
0029c11: 越數日。猶有於草間得之者。戊申夏。建塔於本山。兵
0029c12: 部尚書淮南龔鼎孳。為之銘。
