0575c05: 
0575c06: 
0575c07: 佛祖綱目卷第十一盈字號
0575c08: 
0575c09: 甲子周敬王四十三年起丙寅元王元年癸酉貞定王元年辛丑考王元年
0575c10: 丙辰威烈王元年癸亥周威烈王八年止
0575c11: 己已亥十祖尊者傳法富那夜奢
0575c12: 尊者。中印度人。本名難生。處胎六十年。將誕之夕。
0575c13: 母夢白象載一寶座。座置一明珠。從門而入。既覺遂
0575c14: 生。生而祥光燭室。體有奇香。及長雖穀食。絕無穢滓。
0575c15: 後值伏蜜多。執侍左右。未睡眠。謂其不至席。
0575c16: 遂號尊者。初至華氏國。憩一樹下。右手指地。而告
0575c17: 眾曰。此地變金色。當有聖人入會。言訖。即變金色。時
0575c18: 有長者子富那夜奢。合掌前立。問曰。汝從何來。答
0575c19: 曰。我心非往。曰。汝何處住。答曰。我心非止。曰。汝
0575c20: 不定耶。答曰。諸佛亦然。曰。汝非諸佛。答曰。諸佛亦
0575c21: 非。因說偈曰。此地變金色。預知有聖至。當坐菩提
0575c22: 樹。覺華而成已巳。夜奢復說偈曰。師坐金色地。常說真
0575c23: 實義。回光而照我。今入三摩諦。知其意。即度出家。
0575c24: 復具戒品。乃告之曰。如來大法眼藏。今付於汝。汝護
0576a01: 念之。乃說偈曰。真體自然。真因真說。有理領得。真真
0576a02: 法無。行亦無止。付法已巳。即現神變。而入涅槃。化火
0576a03: 自焚舍利。從空而下。不可勝數。四眾盛以衣。隨處
0576a04: 建塔供養。當此土周貞定王二十七年己已亥也○北
0576a05: 天竺有無著。弘闡宗教。其弟天親。初尚小乘。造論五
0576a06: 百部。無著觀其根緣將熟。乃假疾召還。甫近一驛。遣
0576a07: 一弟子。往迎。夜同館宿。弟子誦偈云。若人欲了知。三
0576a08: 世一切佛。應觀法界性。一切惟心造。天親聞之。豁然
0576a09: 開悟。且悔昔誹斥罪過。皆緣舌根。即從臥起。手執利
0576a10: 刀。欲截其舌。無著遙知。伸臂捉住。諭之曰。汝悟大乘。
0576a11: 蓋其時矣。昔以舌毀。宜以舌讚。苟斷舌不言。其利安
0576a12: 在。天親乃止。戴星而行。洎覲無著。諦聽慈旨。便造大
0576a13: 乘論。累五百部。時號千部論師。一日無著入法光定。
0576a14: 夜昇兜率。請問彌勒菩薩金剛經義。彌勒說八十頌。
0576a15: 無著約十八住處。造論二卷。天親約斷二十七疑。造
0576a16: 論三卷。天親復為眾講婆沙論。以一日所講之義。乃
0576a17: 造一頌攝之。且遍造諸國。論師諸師不能解。繇是自
0576a18: 造長行釋頌。即今俱舍論是一日天親從彌勒內宮而下。無
0576a19: 著問曰。人間四百年。彼天為一晝夜。彌勒於一時中。
0576a20: 成就五百億天子。證無生法忍。未審說甚麼法。天親
0576a21: 曰。也只說這箇法。止是梵音清雅。令人樂聞。
0576a22: 
0576a23: 佛祖綱目卷第十一
