0727b01: 
0727b02: 
0727b03: 
0727b04: 佛祖綱目卷第三十七之上露字號
0727b05: 
0727b06: 甲子宋神宗元豐七年起丙寅哲宗元祐元年甲戌改紹聖戊寅改元符
0727b07: 辛巳徽宗建中靖國元年壬午改崇寧丁亥改大觀辛卯改政和癸
0727b08: 巳徽宗政和三年止
0727b09: 甲子宗本禪師住慧林
0727b10: 元豐七年。宋神宗。詔宗本。住慧林禪院。召對賜坐。喻
0727b11: 以方興禪宗宜善開導之旨。既退。上謂左右曰。真福
0727b12: 慧僧也○汴京法雲寺新成。詔法秀開山。賜號圓通。
0727b13: 時李伯時麟工馬。秀呵曰。汝士太夫以名。矧又
0727b14: 馬。期人誇以為妙妙。入馬腹中。亦足懼。麟自是絕
0727b15: 筆。秀勸觀音像。以贖其過。黃庭堅。作豔語。人爭傳
0727b16: 之。秀亦呵曰。翰墨之妙。甘施於此乎。堅笑曰。又當置
0727b17: 我於馬腹中耶。秀曰。汝以豔語。動天下人。婬心不止。
0727b18: 馬腹恐生泥耳。堅遂拜領○元祐。上饒王氏子。依
0727b19: 慧南悟旨。南歿。游湘。廬馬祖故基。衲子追隨。潭守謝
0727b20: 景溫。欲禪道林律居。延祐為第一世。道林像設之多。
0727b21: 冠湘西。祐夷廓之。為堂禪室。以會四方學者。役夫
0727b22: 不敢壞像設。祐自鋤棄諸江曰。昔本不成。今安得壞。
0727b23: 吾法尚無凡情。存聖解乎○法安。臨川許氏子。受義
0727b24: 懷旨訣。歸臨川。住黃山如意院。敗屋破垣。無以蔽風
0727c01: 雨。十年大廈如化成。棄去住武寧延恩寺。草屋數楹。
0727c02: 敗床不簀。安殊樂之。令尹紏豪右謀為一新。安笑曰。
0727c03: 檀法本以度人。今非其發心而強之。是名作業。不名
0727c04: 佛事也。安與法秀昆弟。秀以書招安。安讀之笑曰。
0727c05: 吾始以秀有精彩。今而後知其癡也。夫出家兒。塚間
0727c06: 樹下。辦那事。如救頭然。今無故。於八達衢頭。架大屋。
0727c07: 養數百閑漢。此真開眼尿。吾何復對語哉。然吾宗
0727c08: 自此益微矣。元豐甲子七月。命弟子。取方丈文書。聚
0727c09: 焚之。以院事付一僧。八月示寂○富弼。字彥國。河南
0727c10: 人。鎮亳州。時聞修顒法席之盛。往質所疑。值顒登座。
0727c11: 以目左右顧視大眾。已巳微有得。因執弟子禮。請為入
0727c12: 室。顒見即曰。相公已巳入來。富弼猶在外。弼聞汗流浹
0727c13: 背。不覺豁然。及晚年居洛。遂請顒住招提。既至。迎居
0727c14: 後苑。晨夕參叩。弼每有談論。顒輒以為非。一日謂弼
0727c15: 曰。待得山僧點頭。即是也。自是弼。凡有所言。顒
0727c16: 搖首。忽一日中夜。弼大省徹。遽往叩門。顒已巳閉關而
0727c17: 。聞其聲。即呼曰。相公且喜大事了畢。夜深更不啟
0727c18: 關。晨朝相見。至曉往見之。顒遙見已巳點頭矣。弼喜甚。
0727c19: 時宗本。方奉詔住慧林。弼以詩寄謝曰。因見顒師悟
0727c20: 入深。夤緣傳得老師心。東南謾說江山遠。目對靈光
0727c21: 與妙音。別後答顒書曰。示諭。此事問佛必有夙因。非
0727c22: 今生能辦。誠是如此。然弼遭遇和尚。即無始以來忘
0727c23: 失事。一旦認得。此後定須出生死海。不是尋常恩
0727c24: 知。雖盡力道斷。道不出也。和尚得弼。百千其數。何益
0728a01: 於事。不過人道。華嚴會下。出得箇老病俗漢。濟得和
0728a02: 尚甚事。所云淘汰甚多。此事誠然。每念古尊宿。始初
0728a03: 在本師處。動是三二十年。少者亦是十數年。日夕侍
0728a04: 奉。聞道聞法。方得透頂透底。思弼兩次蒙和尚垂
0728a05: 顧。共得兩箇月請益。更作聰明過人。能下得多少工
0728a06: 夫。若非和尚巧設方便著力摘發。何繇見箇涯岸。雖
0728a07: 竭踵頂。難於報稱○蘇軾。游廬山。宿東林。與常總論
0728a08: 無情話有省。黎明獻偈曰。溪聲便是廣長舌。山色豈
0728a09: 非清淨身。夜來八萬四千偈。他日如何舉似人。總肯
0728a10: 之○邵雍。字堯夫。范陽人。居洛四十年。安貧樂道。冬
0728a11: 不爐。夏不扇。夜不就席者數年。有學佛吟曰。飽食豐
0728a12: 衣不易過。日長時節柰愁何。求名壯歲投宣聖。怕死
0728a13: 老年親釋迦。妄欲斷緣緣愈重。徼求去病病還多。長
0728a14: 江一片平如練。幸自無風又起波○范鎮。字景仁。華
0728a15: 陽人。累官翰林學士。或問鎮。何以不信佛。曰爾必待
0728a16: 我合掌膜拜。然後為信耶。黃庭堅。一日過鎮。終日相
0728a17: 對。正身端坐。未回顧。亦無倦色。鎮曰。吾二十年來。
0728a18: 胸中未起一思慮。二三年來。不甚觀書。若無賓客。
0728a19: 終日獨坐。夜分方睡。雖兒曹歡呼咫尺。皆不聞。堅曰。
0728a20: 公是學佛作家○司馬光。初不喜禪。自富韓問法
0728a21: 於大本後。忽有所契。後因范鎮。論空相。以詩戲曰。不
0728a22: 須天女散。已巳解動禪心。又曰。賤子悟已巳久。景仁今復
0728a23: 迷。又曰。到岸何須筏。揮鋤不用金。浮雲任來往。明月
0728a24: 在天心○荊王夫人王氏。專修淨業。一妾懈慢。夫人
0728b01: 深責之。遂悔悟精進。忽無疾而逝。致夢他妾云。蒙夫
0728b02: 人誨。已巳生安養。俄而夫人亦夢。與妾同遊寶池。見一
0728b03: 花天衣飄揚。題曰楊傑。一華朝服而坐。題曰馬玕。復
0728b04: 見金臺光明晃耀。妾指曰。此夫人生處也。既覺彌加
0728b05: 精進。年八十一。誕晨秉燭燃香。望觀音閣而立。左右
0728b06: 方具儀獻壽。已巳立化矣。
0728b07: ○清遠參法演禪師
0728b08: 清遠。臨李氏子。初讀法華。至是法非思量分別之
0728b09: 所能解。質其講師。師不能答。遠嘆曰。義學名相。非所
0728b10: 以了生死大事。遂南游參。至太平。見法演。旋丐於
0728b11: 廬州。偶雨仆地。煩懣間。聞二人交相惡罵。諫者曰。你
0728b12: 猶自煩惱在。遠於言下有省。及歸凡有所問。演即曰。
0728b13: 我不如你。你自會得好。或曰。我不曾。我不如你。遠愈
0728b14: 疑。遂問演曰。座下誰得和尚說話。曰禮上座會。遠
0728b15: 乃咨於元禮。禮以手引遠耳。繞圍爐數匝。且行且
0728b16: 語曰。你自會得好。曰有冀開發。乃爾相戲耶。曰你他
0728b17: 後悟去。方知今日曲折。時遠年十七○了元。自歸宗。
0728b18: 遷金山。示眾。昔雲門說法如雲雨。絕不喜人記錄其
0728b19: 語。見必罵逐曰。汝口不用。反記吾語。異時裨販我去。
0728b20: 今室中對機錄。皆香林明教。以紙為衣。隨聞即書。後
0728b21: 世學者。漁獵文字語言。正如吹網欲滿。非愚即狂。時
0728b22: 江浙叢林。以文字為禪。謂之請益。故元以是諷之○
0728b23: 周敦。字茂叔。春陵人。因游廬山。樂其幽勝。遂築室
0728b24: 焉。初謁祖心。叩以教外別傳之旨。心曰。只消向你自
0728c01: 家屋裏打點。孔子謂。朝聞道夕死可矣。畢竟以何為
0728c02: 道夕死可耶。顏子不改其樂。所樂何事。但於此究竟。
0728c03: 久久自然有箇契合處。又謁常總。論性。語及理法界
0728c04: 事法界。至理事交徹。冷然獨會。後著太極圖。語語出
0728c05: 自東林口訣。時了元。寓鸞溪。復往謁。相與講道。問
0728c06: 曰。天命之謂性。率性之謂道。禪門何謂無心是道。曰
0728c07: 疑則別參。曰參則不無。畢竟何以為道。曰滿目青山
0728c08: 一任看。豁然有省。一日忽見前草生。乃曰。與自
0728c09: 家意思一般。以偈呈曰。昔本不迷今不悟。心融境會
0728c10: 豁幽潛。草深外松當道。盡日令人看不厭。遂請元。
0728c11: 作青松社主。以白蓮故事。後倡明道學。學者稱
0728c12: 為濂溪先生。自言曰。吾此玅心。實啟於黃龍。發
0728c13: 明於佛印。然易理廓達。自非東林開遮拂拭。無繇表
0728c14: 裏洞然○楊時。字中立。號龜山先生。將樂人從二程
0728c15: 游。曰。微生高乞醯與人。孔子以為不直。維摩經云。
0728c16: 直心是道場。儒佛至此。實無二理。與常總友善。謂總
0728c17: 曰。禪學雖高。於儒道。未有所得。總曰。儒道要緊處。
0728c18: 也記得些子。且道。君子無入而不自得。得箇甚麼。時
0728c19: 默然。有詩曰。盈科日進幾時休。到海方能止眾流。
0728c20: 只恐達多狂未歇。坐馳還愛鏡中頭。
0728c21: 乙丑克文禪師住報寧
0728c22: 克文。住洞山。謝事。東游三吳。至金陵。時丞相王安石。
0728c23: 居定林。聞文至。倒屣出迎。恨相識之晚。問諸經皆首
0728c24: 標時處。圓覺獨不然何也。曰頓乘所演。直示眾生。日
0729a01: 用現前。不屬今古。只今僧老與相公。同入大光明藏。
0729a02: 游戲三昧。互為賓主。非關時處。又問。經曰一切眾生。
0729a03: 皆證圓覺。而圭以證為具如何。曰圓覺如可改。維
0729a04: 摩亦可改也。維摩豈不曰。亦不滅受而取證。夫不滅
0729a05: 受蘊而取證。與皆證圓覺之意同。眾生現行無明。
0729a06: 即是如來根本大智。圭峰之言非是。安石大悅。因捨
0729a07: 宅為寺。延文開山。是謂報寧。特請於朝。賜號真淨。住
0729a08: 未幾。士大夫。經游無日。文不堪勞。遂還高安。菴於
0729a09: 九之下。名曰投老。學者自遠而至○文準。興元梁
0729a10: 氏子。八歲出家。陝陜西經略范公。欲與俱西。準曰。登
0729a11: 山求玉。入海求珠。人各其志。本行學道。世好非素心。
0729a12: 范奇其語。因度為僧。初謁梁山乘。乘曰。驅烏未受戒。
0729a13: 敢學佛乘乎。準曰。壇場是戒耶。三羯磨梵行阿闍黎
0729a14: 是戒耶。乘大驚。準曰。雖然敢不受教。遂受具戒。游
0729a15: 講肆。倡諸部綱目。即棄去曰。吾不求甚解。法師曇演
0729a16: 撫之曰。汝法船也。南方有亞聖大士。若溈山真如九
0729a17: 峰真淨者。宜往求之。準遂詣溈山。不契。造九峰。參克
0729a18: 文。文問。近離甚處。曰大仰。曰夏在甚處。曰大溈。曰甚
0729a19: 處人。曰興元府。文展手曰。我手何似佛手。準罔措。文
0729a20: 曰。適來祗對一一靈明。一一天真。及乎道箇我手何
0729a21: 似佛手。便成窒礙。且道。病在甚處。曰不會。曰一切現
0729a22: 成。更教誰會。準服膺。就弟子之列○太尉呂惠卿。
0729a23: 法華嚴法界觀。暇日遊五臺。忽雲霧四合。暴風雷雨。
0729a24: 聲震林壑。卿震駭。移時稍霽。見一衣蒲童子。被髮而
0729b01: 來。手執梵筴。問曰。官人何求至此。曰願見大士。曰欲
0729b02: 見何為。曰華嚴大教。旨深意廣。欲望大士發啟
0729b03: 妙解。庶幾箋釋流行。使大心者。即得開悟。曰諸佛妙
0729b04: 意。簡易明白。先德注意可解。如十地一品。釋文不過
0729b05: 數紙。今時枝蔓注近百卷。而聖意逾遠。真所謂破碎
0729b06: 大道也。曰童子貌若此。而敢呵前輩乎。童子笑曰。官
0729b07: 人謬矣。此間一草一木。無非文殊境界。在汝日用觸
0729b08: 事不迷。此真文殊耳。卿乃下拜纔起。童子現大士形。
0729b09: 跨獅子。隱隱雲中而散。
0729b10: 丙寅宗本禪師還吳
0729b11: 元祐元年。宗本。以老求歸。既出都城。王公貴人送者。
0729b12: 車騎相屬。本誨曰。歲月不可把玩。老病不與人期。惟
0729b13: 勤修勿怠。是真相為。聞者莫不感動○黃庭堅。參祖
0729b14: 心。乞指徑捷處。心曰。只如仲尼道。二三子以我為隱
0729b15: 乎。吾無隱乎爾。太史居常如何理論。堅開口。便道不
0729b16: 是不是。堅迷悶不已巳。一日侍心山行。時巖桂盛開。心
0729b17: 曰。聞木花香麼。曰聞。曰吾無隱乎爾。堅欣然領解。
0729b18: 即拜曰。和尚得恁麼老婆心切。心笑曰。只要公到家
0729b19: 耳。堅字魯直。號山谷○贊元。住蔣山。元祐元年。忽曰。
0729b20: 吾欲還東吳。促辦嚴俄化○純白。梓州支氏子。父謙。
0729b21: 聞法於松山道者。以死生為戲。白衣梵行。緇俗無出
0729b22: 其右。白少聞父誨。有如夙習。一日躍過溪。忽有省。不
0729b23: 覺失笑。遂落髮受具。遍歷成都講肆。通性相宗。去之
0729b24: 南遊。參黃檗惟勝。親近歲餘。未始一顧。白事益勤。勝
0729c01: 一日忽眸視之。白喝曰。這老漢。把不定作麼。勝大
0729c02: 笑。乃為印證心地。元豐末。勝歸蜀。白負巾以從。會
0729c03: 成都府帥。奏改昭覺為十方。勝遂舉白開山。白示眾
0729c04: 曰。不超性海。是理事縛。不透聲輪。是語言縛。於是淨
0729c05: 侶靡然向風。講席一空○善周。參謂芳。得受旨訣。出
0729c06: 世住臨江。上堂。遼天鶻。萬里雲。只一突。是什麼。喝一
0729c07: 喝。元祐丙寅十二月日。沐浴淨髮。說偈曰。山僧住瑞
0729c08: 筠。未形言句。七十三年來。七十三年去。言畢趺坐
0729c09: 而逝○聖泉紹燈。古田陳氏子。生時異香滿室。紫帽
0729c10: 覆首。幼不茹葷。得度受具。後遊方。參謂芳。一見悟旨。
0729c11: 遂還鄉里。忽一日。索浴更衣。陞座說偈曰。吾年五十
0729c12: 三。去住本無貪。臨行事若何。不用口喃喃。儼然入寂。
0729c13: 兩日後。聞鐘聲。忽然復醒。自後四大輕安。身常頻出
0729c14: 舍利。大旱請燈祈雨。凡有所禱應。遷住聖泉。法道
0729c15: 大振○開元法明。得法報本有蘭。後歸故里。事落魄。
0729c16: 多嗜酒。呼盧每大醉。唱柳詞。數闋日。以為常。召齋則
0729c17: 拒。召飲則從。如是者十餘年。咸呼曰醉和尚。一日謂
0729c18: 寺眾曰。吾明旦當行。汝等無他往。眾竊笑之。翼晨攝
0729c19: 衣就座。大呼曰。吾去矣。聽言一偈。眾聞奔視。明乃歌
0729c20: 曰。平生醉裏顛蹶。醉裏有分別。今宵酒醒。何處楊
0729c21: 柳岸。曉風殘月。言訖寂然長往。
0729c22: 丁卯從悅禪師住兜率院
0729c23: 從悅。受克文旨訣。後寓鹿苑。有清素侍者。閩人。久參
0729c24: 楚圓。年八十。遯鹿苑。悅與寓。因食蜜漬枝。偶
0730a01: 素過門。悅呼曰。此老人鄉果也。可同食之。曰自先師
0730a02: 亡後。不得此食久矣。曰先師為誰。曰慈明。某忝執事。
0730a03: 十三年耳。悅乃疑駭曰。十三年堪忍執事之役。非得
0730a04: 其道而何。遂饋以餘果。稍稍親之。素曰。子見何人。曰
0730a05: 洞山文。曰文見何人。曰黃龍南。曰南匾頭見先師。不
0730a06: 久法道大振如此。悅益疑駭。遂袖香詣素作禮。素避
0730a07: 曰。吾以福薄。先師授記。不許為人。悅益恭。素乃曰。憐
0730a08: 子之誠。違先師之記。子平生所得。試語我。悅具通所
0730a09: 見。素曰。只可入佛。不可入魔。曰何謂也。素曰。豈不見
0730a10: 古人道。末後一句。始到牢關。悅擬對。又遽問曰無為
0730a11: 如何說。悅又擬對。素忽高笑。悅恍然有得。素乃印可。
0730a12: 仍戒曰。文示子者。皆正知見。然子離文太蚤。不能盡
0730a13: 其玅。吾今為子點破。使子受用得大自在。他日切勿
0730a14: 嗣吾。丁卯悅住龍安兜率院。
0730a15: 戊辰法演禪師開法白雲
0730a16: 戊辰。法演。將遷白雲海會。清遠。適自淝川持回。慨
0730a17: 然曰。吾事始濟。復參隨。往一荒縣。安能究決己已事耶。
0730a18: 遂作偈告辭。演送以偈曰。睆伯臺前送別時。桃花如
0730a19: 錦柳如眉。明年此日闌看。依舊青青一兩枝。演遷
0730a20: 海會。示眾。須將生死二字貼在額頭上。討取箇分曉。
0730a21: 如只隨群作隊。打過日。他時閻老子。打算飯錢。莫
0730a22: 道我不曾說與你來。若是做工夫。須要時時簡點。刻
0730a23: 刻提撕。那裏是得力處。那裏是不得力處。那裏是打
0730a24: 失處。那裏是不打失處。有一等。纔上蒲團。便打瞌睡。
0730b01: 及至醒來。胡思亂想。纔下蒲團。便說雜話。如此辦道。
0730b02: 直至彌勒下生。也未得入手。須是猛著精彩。提箇話
0730b03: 頭。晝參夜參。與他廝捱。不可坐在無事甲裏。又不可
0730b04: 蒲團上死坐。若雜念轉轉多。輕輕放下。下地走一
0730b05: 遭。再上蒲團。開兩眼。兩拳。起脊梁。依前提起話
0730b06: 頭。便覺清涼。如一鍋沸湯。攙一杓冷水相似。如此做
0730b07: 工夫。定有到家時節。上堂。汝等諸人。見老和尚鼓動
0730b08: 唇吻。起拂子。便作勝解。及乎山禽聚集。牛動尾巴。
0730b09: 將作等閑。殊不知。簷聲不斷前旬雨。電影還連後
0730b10: 夜雷。上堂。山僧昨日入城。見一棚傀儡。不免近前看。
0730b11: 或見端嚴奇特。或見醜陋不堪。動轉行坐。青黃赤白。
0730b12: 一一見了。仔細看時。元來青布幔裏有人。山僧忍俊
0730b13: 不禁。乃問長史高姓。他道。老和尚看便了問甚麼姓。
0730b14: 大眾。山僧被他一問。直得無言可對。無理可伸。還有
0730b15: 人。為山僧道得麼。昨日那裏落節。今日這裏拔本。謝
0730b16: 監收上堂。人之性命事。第一須是○。欲得成此○。先
0730b17: 須防於○。若是真○人。○○謝街坊上堂。街坊昨日。
0730b18: 將一把沙。到方丈前。一見老僧。劈面便撒。賴遇老僧
0730b19: 先見。衫袖一遮。不妨事。今朝舉似大眾。不敢隱藏。
0730b20: 何故。賞伊大膽。下得這箇手。忽有人。問白雲。為什
0730b21: 麼只恁休去。不見道老不以筋力為能。然雖如是。賓
0730b22: 主歷然。端和尚忌辰上堂。去年正當恁麼時。多前年
0730b23: 三件事。今年正當恁麼時。多去年七件事。這十件事。
0730b24: 數不過者甚多。何也。去七三存一事。是去年說是
0730c01: 今日。急如箭。黑似漆。無言童子口吧吧。無足仙人劈
0730c02: 胸趯。乃云交。下座。上堂。說佛說法。拈槌拂。白雲萬
0730c03: 里。德山入門便棒。臨濟入門便喝。白雲萬里。然後恁
0730c04: 麼也不得。不恁麼也不得。恁麼不恁麼總不得。也則
0730c05: 白雲萬里。或有箇漢出來道。長老。你恁麼道。也則白
0730c06: 雲萬里。這箇說話。喚作矮子看戲。隨人上下。三十年
0730c07: 後一場好笑。且道。笑箇甚麼。笑白雲萬里。示眾。舉德
0730c08: 山答僧。我宗無語句。雪聞之有省。後云。我當時
0730c09: 空手去。空手歸因緣。演云。白雲今日說向透未過者。
0730c10: 有箇人。從東京來。問伊甚處來。他道。蘇州來。問伊
0730c11: 蘇州事如何。伊道。一切尋常。雖然如是。謾白雲不過。
0730c12: 何故。祇為語音各別。畢竟如何。蘇州菱邵白藕。示眾。
0730c13: 吾本來茲土。傳法救迷情。一花開五葉。結果自然成。
0730c14: 達磨大師。信來信口道。後代兒孫。多成計較。要會
0730c15: 開花結果處麼。鄭州青州棗。萬物無過出處好。示
0730c16: 眾。真如凡聖皆是夢言。佛及眾生為增語。或有人
0730c17: 出來道。盤山老。但向伊道。不因紫陌花開早。爭得
0730c18: 黃鶯下柳條。若更問五祖老。自云。諾惺惺著。又云。
0730c19: 悟了同未悟。歸家尋舊路。一字是一字。一句是一句。
0730c20: 自小不脫空。兩歲學移步。湛水生蓮花。一年生一度。
0730c21: 又云。賤賣擔板漢。貼秤麻三斤。百千年滯貨。何處著
0730c22: 渾身。垂語云。譬如水牯牛過櫺。頭角四蹄都過了。
0730c23: 因甚尾巴過不得。演一日。持錫遶廊曰。莫有屬牛人
0730c24: 問命麼。眾皆無語。乃自曰。孫臏今日開舖。更無一人
0731a01: 垂顧。可憐三尺龍鬚。喚作尋常露布。室中常問僧。倩
0731a02: 女離魂。那箇是真底。又常展手問僧曰。如何喚作手
0731a03: ○圓璣。福州林氏子。師慧南。密受記。荷擔叢林。不
0731a04: 知寒暑。墾田蒔松。守一職十年不易。南稱為本色出
0731a05: 家兒。及遷黃龍。璣與俱。南歿。建塔畢辭去。龜峰大
0731a06: 溈爭致不赴。祖心欲以繼黃龍法席。璣掉頭徑去。人
0731a07: 問故曰。先師誡我。未登五十。不可為人。客歸宗時。年
0731a08: 四十八。了元勸應謝景溫之請。住洪州翠巖。
0731a09: 己巳宗顯參純白禪師
0731a10: 宗顯。成都人。少為進士有聲。晝掬溪水為戲。至夜
0731a11: 思之。遂見冷然盈室。欲汲之不可。而塵境自空。曰吾
0731a12: 世網裂矣。往依純白得度受具。後隨眾咨參。白一日
0731a13: 問顯曰。高高頂立。深深海底行。汝作麼生會。顯於
0731a14: 言下頓悟。曰釘殺跟也。白拈起拂子曰。這箇又作
0731a15: 麼生。顯一笑而出○元祐。住道林六年。棄遊廬山。徐
0731a16: 王奏賜紫方袍。祐作偈辭之。人問故。祐曰。人主之施。
0731a17: 非敢辭。以近名。但以法未等耳。昔惠滿不受宿請曰。
0731a18: 天下無僧。乃受汝供。滿何人哉。王安上。問法於祐。
0731a19: 延住雲居。祐曰。為此骨。歸頂耳。登輿而去○
0731a20: 系南。汀州張氏子。參元祐於道林。獲印可。祐遷羅漢。
0731a21: 南掌堂司。祐移雲居。以南繼席。有居士張戒者。參南。
0731a22: 一日南問曰。如何。曰不會。南復詰之不已巳。戒忽領旨。
0731a23: 獻投機頌。有身眠大海須彌枕。石筍抽條也大奇之
0731a24: 句。尋辭別。南示偈曰。汝到廬山山到汝。更誰別我廬
0731b01: 山去。出門問取嶺頭風。大道騰騰無本據○善本。
0731b02: 人。漢董仲舒之後。博學清修。無仕宦意。至京師。為大
0731b03: 僧。隨喜華嚴。夜夢童子。如世所善財。合掌導而南。
0731b04: 覺曰。諸佛菩薩。加被我矣。其欲我南詢諸友乎。遂游
0731b05: 方至蘇州。謁宗本。本坐定。特顧之。善本默契宗旨。出
0731b06: 世雙林。己已巳移住錢塘淨慈。時號大小本○宗賾。襄
0731b07: 陽人。棄儒從釋。志節高邁。學問淵博。參真州長蘆夫。
0731b08: 夫歿。賾補其處。元祐四年。結蓮華勝會。率大海眾。各
0731b09: 念阿彌陀佛。百聲千聲。乃至萬聲。回向同緣。願生彼
0731b10: 國。一夕夢一男子。烏巾白衣。可三十許。風貌清美。舉
0731b11: 措閑雅。揖謂曰。欲入公彌陀會。告書一名。乃取
0731b12: 勝會錄秉筆。問曰。公何名。曰普慧。書已巳。白衣者又
0731b13: 曰。家兄亦告上名。問曰。令兄何名。曰普賢。言訖不
0731b14: 見○慧元。住承天。元祐四年。持至湖。湖人曰。師到
0731b15: 處為家。何苦獨愛姑蘇乎。固留不使還。乃住報本。
0731b16: 庚午克文禪師住歸宗
0731b17: 克文。居高安六年。移住歸宗。顯謨朱世英。問佛法大
0731b18: 意。文答曰。辱書以佛法為問。佛法至妙無二。但未至
0731b19: 於妙。則互有長短。苟至於妙。則悟心之人。如實知自
0731b20: 心。究竟本來成佛。如實自在。如實安樂。如實解脫。如
0731b21: 實清淨。而日用惟用自心。自心變化。把得便用。莫問
0731b22: 是非。擬心思量。已巳不是也。不擬心。一一天真。一一明
0731b23: 妙。一一如蓮花不著水。所以迷自心故作眾生。悟自
0731b24: 心故成佛。而眾生即佛。佛即眾生。繇迷悟故。有彼此
0731c01: 也。如今學者。多不信自心。不悟自心。不得自心明妙
0731c02: 受用。不得自心安樂解脫。心外妄有禪道。妄立奇特。
0731c03: 妄生取捨。縱修行。落外道二乘禪寂斷見境界○法
0731c04: 秀。主法雲。元祐五年八月示疾。詔翰林醫官視之。醫
0731c05: 請候。秀仰視曰。汝何為者也。吾有疾當死耳。求治
0731c06: 之。是以生為可戀也。平生生死夢三者。無所揀擇。去
0731c07: 之。呼侍者。更衣安坐。說偈曰。來時無佛去時空。南北
0731c08: 東西事一同。六處住持無所補。秀良久。監寺進曰。和
0731c09: 尚何不道末後句。秀曰。珍重珍重。言訖而逝○治平
0731c10: 二年。懷璉上疏乞歸。元祐五年。無疾而化。壽八十一。
0731c11: 辛未禾山德普禪師入寂黃龍南法嗣臨濟第九世
0731c12: 德普。住禾山。十有二年。元祐五年十二月二十五日。
0731c13: 謂眾曰。諸方尊宿死。叢林必祭。吾以為徒設。吾若
0731c14: 死。汝曹當先祭。乃令從今辦祭。眾以其老。又好戲語。
0731c15: 乃曰。和尚幾時遷化。曰汝輩祭絕即行。於是幃堂。
0731c16: 坐普其中。置祭讀文。跪揖上食。普飫餐自如。自門弟
0731c17: 子下及莊力。日次為之。至六年元日祭絕。曰明日雪
0731c18: 晴乃行。至時晴忽雪。雪止。普安坐。焚香而化○元祐
0731c19: 六年。張商英。漕江西。謁常總。總印可之。且曰。吾有得
0731c20: 法弟子。住玉溪。乃慈古鏡也。可與語。英按部分寧。諸
0731c21: 禪迓之。首致敬於慈。最後問兜率從悅曰。聞師聰敏
0731c22: 善文章。悅笑曰。運使失一隻眼也。從悅臨濟九世
0731c23: 孫。若以聰敏。對運使論文章。政如運使對從悅論禪
0731c24: 也。英默識之。問玉溪去此多少。曰三十里。問兜率。曰
0732a01: 五里。乃過兜率。先是。悅夢手搏日輪。覺語首座曰。日
0732a02: 輪運轉之象。張運使。且過此。吾當深錐痛劄之。座曰。
0732a03: 士大夫。惡拂己已者。或起別釁。悅曰。正使煩惱。只退得
0732a04: 我院也。遂與語次。英亟稱總公。悅未肯其說。語至更
0732a05: 深。論及宗門事。悅起焚香。請十方諸佛作證曰。東林
0732a06: 既印可運使。運使於佛祖言教。有少疑否。曰有。曰疑
0732a07: 何等語。曰疑香嚴獨頌。德山托話。曰既於此有
0732a08: 疑。其餘則是心思意解。何至大安樂境界。且如巖
0732a09: 頭言末後句。是有耶。是無耶。曰有。悅大笑。歸方丈。閉
0732a10: 門。英一夜睡不穩。至五更下床。觸翻溺器。忽大悟。
0732a11: 扣方丈門曰。已巳捉得賊了也。曰贓物在甚處。英無語。
0732a12: 悅曰。都運且去。來日相見。翼旦遂獻頌曰。鼓寂鐘沉
0732a13: 托回。巖頭一拶語如雷。果然只得三年活。莫是遭
0732a14: 他受記來。悅乃謂曰。參禪只為命根不斷。依語生解。
0732a15: 如是之說。公已巳深悟。然至極微細處。使人不覺不知。
0732a16: 墮在區宇。乃作頌證曰。等閑行處。步步皆如。雖居聲
0732a17: 色。寧滯有無。一心靡異。萬法非殊。休分體用。莫擇精
0732a18: 麤。臨機不礙。應物無拘。是非情盡。凡聖皆除。誰得誰
0732a19: 失。何親何。拈頭作尾。指實為。翻身魔界。轉邪
0732a20: 塗。了無逆順。不犯工夫。因邀悅。至建昌。有十頌。敘其
0732a21: 事○常總。住東林。眾盈七百。每燕坐。眾見方丈後有
0732a22: 白光天香郁然。元祐六年九月日。浴罷安坐而寂○
0732a23: 慧元。住報本。不至席三十年。元祐六年十一月日。
0732a24: 陞座說偈曰。五十五年夢幻身。東西南北孰為親。白
0732b01: 雲散盡千山外。萬里秋空片月新。言訖而逝○元淨。
0732b02: 住上天竺。凡一十七年。元豐間。辭而復往。又三年。平
0732b03: 生精修淨業。與僧仲同食。仲視淨眉得有光如
0732b04: 螢。攬之得舍利。又於臥起處。得舍利。元祐六年九月。
0732b05: 將示寂。入方圓菴宴坐。止言語。絕飲食。謂參寥道潛
0732b06: 曰。吾淨業將成。若七日無障。吾願遂矣。七日出偈示
0732b07: 眾。吉祥而逝。淨初生時。左肩肉起。如袈裟絛。八十一
0732b08: 日乃滅。及示寂。壽果八十一○從悅。住龍安兜率。室
0732b09: 中設三語。以驗學者。撥草瞻風。只圖見性。即今上
0732b10: 人性在甚麼處。識得自性。方脫生死。眼光落地時作
0732b11: 麼生脫。脫得生死。便知去處。四大分離。向甚麼處去。
0732b12: 張商英。以頌答三問。一陰森夏木杜鳴。日破浮雲
0732b13: 宇宙清。莫對曾參問曾晢。從來孝子諱爺名。二人間
0732b14: 鬼使符來取。天上花冠色正萎。好箇轉身時節子。莫
0732b15: 教閻老等閒知。三鼓合東村李大妻。西風曠野淚沾
0732b16: 衣。碧蘆紅蓼江南岸。作張三坐釣磯。元祐六年冬。
0732b17: 悅浴訖。集眾說偈曰。四十有八。聖凡盡殺。不是英雄。
0732b18: 龍安路滑。奄然而化○守智。住雲蓋十年。日荷鋤。理
0732b19: 蔬圃。疾禪林便軟煖。道心淡薄。來參者。掉頭不納。元
0732b20: 祐六年。退居西堂。湘中衲子聞其接納。堂室為滿○
0732b21: 承皓。應機答話。隱顯不測。一日蘇軾。微服求見。皓問
0732b22: 尊官高姓。曰姓秤。乃秤天下長老底秤。皓喝一聲問
0732b23: 曰。且道這一喝重多少。軾無對。一日舉傅大士空手
0732b24: 把鋤頭頌。又舉洞山五臺山頂雲蒸飯頌云。此二頌。
0732c01: 只頌得法身邊事。不頌得法身向上事。乃自頌曰。昨
0732c02: 夜雨烹。打倒蒲萄棚。知事普請。行者人力。拄底拄。
0732c03: 底。拄拄到天明。依舊可憐生。玉泉寺宇廣
0732c04: 大弊漏。前後主者。以營葺為艱。皓曰。吾與山有緣。與
0732c05: 僧無緣。修今世寺。待後世僧耳。悉壞而鼎新之。皓住
0732c06: 山。無筆硯文字。箱篋無兼衣囊錢。元祐六年。遣人至
0732c07: 江西口。白張商英曰。老病且死。得百丈肅。為代可矣。
0732c08: 英以喻肅。肅不願往。十二月日。將示寂時。門人圍繞
0732c09: 請偈。皓笑曰。吾年八十一。老死舁屍出。兒郎齊著力。
0732c10: 一年三百六十日。言畢而逝。
0732c11: 壬申善本禪師住法雲
0732c12: 善本。住淨慈。是年哲宗。詔住上都法雲。賜號大通○
0732c13: 戒禪師。得旨慧林。初出世杭州西湖。遷揚州石塔。
0732c14: 軾知揚州。與戒往來甚密。一日戒。遣侍者至府。求解
0732c15: 院務。軾問。長老欲何往。曰欲歸西湖耳。軾遂率僚佐。
0732c16: 同至石塔。令擊鼓集眾。袖中出疏。使晁無咎讀之曰。
0732c17: 大士何曾說法。誰作金毛之聲。眾生各自開堂。何關
0732c18: 石塔之事。去無作相。住亦隨緣。惟戒公長老。開不二
0732c19: 門。施無盡藏。念西湖之久別。亦是偶然。為東坡而少
0732c20: 留。無不可者。一時稽首。重聽白槌。渡口船迴。依舊雲
0732c21: 山之色。秋來雨過。一新鐘鼓之音。戒乃重住石。
0732c22: 癸酉可久法師往生淨土
0732c23: 可久。常誦法華。修淨土。元祐八年。年八十一坐化。越
0732c24: 三日。還謂人曰。吾見淨土境。與經符契。蓮花臺上。皆
0733a01: 標合生者名。言訖復化去○道臻。居都城西隅。衲子
0733a02: 四十餘輩。然不出戶。三十九年如一日。元祐八年
0733a03: 八月日。將入滅。謂弟子曰。吾更三日行矣。及期沐浴
0733a04: 更衣。說偈而化。壽八十○克勤。彭州駱氏子。兒時日
0733a05: 記千言。偶游寺中。見佛書三復。悵然如獲舊物。曰予
0733a06: 殆過去沙門也。即去家祝髮。授楞嚴。俄得病瀕死。歎
0733a07: 曰。諸佛涅槃正路。不在文句中。吾欲以聲求色見。宜
0733a08: 其無以死也。遂棄去。徒步出蜀。謁玉泉皓金鑾信大
0733a09: 溈黃龍心。僉指為法器。最後見法演。演曰。諸方
0733a10: 參得底禪。如璃瓶子相似。愛護不捨。第一莫教老
0733a11: 僧見。將鐵鎚一擊定碎也。勤便盡心參演。演問有句
0733a12: 無句。如藤倚樹。汝作麼生會。勤便喝。或下語盡其機
0733a13: 用。演皆不諾。演曰。須是情識淨盡。計較都忘處會。勤
0733a14: 便於無計較處。胡言漢語。總不契演意。勤謂強移換
0733a15: 人。出不遜語。忿然而去。演曰。待你著一頓熱病打時。
0733a16: 方思量我在。到金山。染傷寒困極。以平日見處試之。
0733a17: 無得力者。追繹演言。乃自誓曰。我病稍間。即歸五祖。
0733a18: 時慧懃在定慧。亦患傷寒危甚。勤病痊。欲拉懃同赴。
0733a19: 懃尚固執。勤乃亟歸祖山。演一見喜曰。汝復來耶。即
0733a20: 令參堂。便入侍者寮。
0733a21: 甲戌法演禪師傳法克勤
0733a22: 克勤一日問法演曰。二祖云。心了不可得。畢竟如
0733a23: 何。曰汝須自參。始得這些好處。別人為汝著力不得。
0733a24: 後半月。會陳提刑。詣演問道。演曰。提刑少年曾讀小
0733b01: 豔詩否。有兩句頗相近。頻呼小玉元無事。只要檀郎
0733b02: 認得聲。提刑應諾諾。演曰。且仔細。勤適自外歸。侍立
0733b03: 次。問曰。聞和尚舉小豔詩。提刑會否。曰他只認得聲。
0733b04: 曰祇要檀郎認得聲。他既認得聲。為甚不是。曰如
0733b05: 何是祖師西來意。庭前樹子。勤忽契悟。遽出見
0733b06: 雞飛上闌干。鼓翅而鳴。復自謂曰。此豈不是聲。遂袖
0733b07: 香入室。通所得。呈偈曰。金鴨香銷錦繡幃。笙歌叢裏
0733b08: 醉扶歸。少年一段風流事。只許佳人獨自知。演曰。佛
0733b09: 祖大事。非小根劣品所能造詣。吾助汝喜。演乃謂
0733b10: 山中耆舊曰。我侍者。參得禪也。自此所至。推為上首
0733b11: ○慧懃。舒州汪氏子。丱歲得度。每以惟此一事實。餘
0733b12: 二則非真。味之有省。乃參名宿。往來法演之門有
0733b13: 年。恚演不為印據。與克勤相繼而去。及勤還侍演得
0733b14: 徹證。而懃忽至。意欲他往。勤勉令挂搭。且曰。某與兄
0733b15: 相別月餘。比舊相見時如何。曰我所疑者此也。遂參
0733b16: 堂。一日聞演舉。僧問趙州。如何是和尚家風。州曰。老
0733b17: 僧耳聾。高聲問將來。僧再問。州曰。你問我家風。我
0733b18: 識汝家風了也。懃即大豁所疑。曰乞和尚指示極則。
0733b19: 演曰。森羅及萬象。一法之所印。懃展拜。演令掌翰墨
0733b20: ○法泉。隨州時氏子。幼歲出家。群書博覽。過目成誦。
0733b21: 叢林號為泉萬卷。得法於曉舜。出世屢遷大剎。後住
0733b22: 蔣山。紹聖元年。蘇軾安置惠州。舟次金陵。阻風江滸。
0733b23: 迎泉至。問曰。如何是智海之燈。泉以偈對曰。指出明
0733b24: 明是甚麼。舉頭子穿雲過。從來這最希奇。解問
0733c01: 燈人能幾箇。又曰。下曹溪去路通。登堂無復問旛
0733c02: 風。好將鐘阜臨岐句。說似當年踏碓翁○慕。住大
0733c03: 溈。紹聖元年。詔住東京智海。至。解包日。傾都來觀。
0733c04: 至謂一佛出世。院窄而僧日增。無以容。至相枕地臥。
0733c05: 有請限之者。曰。僧佛祖所自出。厭僧是厭佛祖也。
0733c06: 安得此不祥之言哉。室中問學者。趙州洗盂話。
0733c07: 上人如何會。僧擬對。即以手托之曰。歇去○黃庭
0733c08: 堅。謁雲巖悟。新隨眾入室。新見張目問曰。新長老死。
0733c09: 學士死。燒作兩堆。向甚處相見。堅無語。新約出曰。
0733c10: 晦堂處參得底。使未著在。後左官黔南。於無思念中。
0733c11: 頓明。新所問。報以書曰。往日蒙苦口提撕。長如醉
0733c12: 夢。依稀在光影中。蓋疑情不盡。命根不斷。故望崖而
0733c13: 退耳。謫官在黔南中。晝臥覺來。忽然廓爾。尋思平生。
0733c14: 被天下老和尚謾了多少。惟有死心道人不肯。乃是
0733c15: 第一相為也。惟清寄以偈曰。昔日對面隔千里。如今
0733c16: 萬里彌相親。寂寥滋味同齋粥。快活談諧契主賓。室
0733c17: 內許誰參化女。眼中休去瞳人。東西南北難藏處。
0733c18: 金色頭陀笑轉新。堅和曰。石工來鼻端塵。無手人
0733c19: 來斧始親。白牯貍奴心即佛。龍睛虎眼主中賓。自
0733c20: 瓶去沽村酒。著衫來作主人。萬里相看常對面。死
0733c21: 心寮裏有清新。堅以書。勉胡少汲曰。公道學頗得
0733c22: 力耶。治病之方。當深求禪悅。照破生死之根。則憂畏
0733c23: 淫怒無處安。病既無根。枝葉安能為害。投子聰老。
0733c24: 海會演老。皆出世宗師。道行不媿古人。皆可親近殊
0734a01: 勝。從文章之士。學妄言綺語。增長無明種子也○普
0734a02: 聰。得法宗本。住投子。時年八十餘。有監寺者。一夕為
0734a03: 盜所殺。副寺白聰。聰曰。我已巳知其人矣。副寺聞官。而
0734a04: 吏至。聰如前語。吏詰之。聰曰。殺監寺者老僧也。吏即
0734a05: 以聰繫獄。聰無異詞。偶楊傑為憲按部。至州境。夜夢
0734a06: 神人云。此州有肉身菩薩。枉坐縲絏中。傑訪問聰事。
0734a07: 遂釋之。後十年。有行者。患迦摩羅疾。而自首云。昔日
0734a08: 殺監寺者我也○元靜。玉山趙氏子。十歲病甚。感異
0734a09: 夢。捨令出家。通經得度。南游參永安恩。於臨濟三頓
0734a10: 棒話發明。次依諸名宿。無有當意者。聞法演機峻欲
0734a11: 抑之。遂謁演。演曰。我此間。不比諸方。凡於室中。不要
0734a12: 汝進前退後。指擎拳。繞禪床。作女人拜。提起坐具。
0734a13: 千般伎倆。祇要你言下諦當。便是汝見處。靜茫然退
0734a14: 參。歷三載。一日入室罷。演曰。子所下語。已巳得十分。試
0734a15: 更與我說看。靜即剖陳。演曰。說亦說得十分。更與我
0734a16: 斷看。靜又隨問而判。演曰。好即好。祇是未得老僧說
0734a17: 話在。齋後可來祖爺塔所。與汝一一按過始得。及至
0734a18: 彼。演便以即心即佛非心非佛睦州擔板漢南泉斬
0734a19: 趙州狗子等語。編辟之。所對了無凝滯。至子湖狗
0734a20: 話。演遽轉面曰。不是。曰不是如何。曰此不是。則和
0734a21: 前面皆不是。曰望和尚慈悲指示。曰看他道。子湖有
0734a22: 一狗。上取人頭。中取人腰。下取人。入門者好看。纔
0734a23: 見僧入門。便道看狗。向子湖道看狗處下一轉語。教
0734a24: 子湖結舌。老僧鈐口。便是了當處。次日入室。靜密啟
0734b01: 其說。演笑曰。不道你不是。千了百當底人。此語祇似
0734b02: 先師下底語。曰某何人。得似端和尚。曰不然。老僧雖
0734b03: 承嗣他。謂他語拙。蓋祇用遠錄公手段接人故也。如
0734b04: 老僧。共遠錄公。便與百丈黃檗南泉趙州輩。把手共
0734b05: 行。纔見語拙。即不堪。靜以為不然。乃曳杖渡江。適大
0734b06: 水泛漲。因留四祖。儕輩挽歸。又二年。演方許可。商
0734b07: 略古今。執靜手曰。得汝說須吾舉。得汝舉須吾說。今
0734b08: 而後。佛祖秘要。諸方關鍵。無逃子掌握矣。遂創南堂。
0734b09: 居之○景福順。西蜀人。得法慧南。然緣薄。所居皆遠
0734b10: 方小剎。學者過其門。莫能識。順亦超然自樂。視世境
0734b12: 乙亥宗顯參法演禪師
0734b13: 宗顯。受法於純白。晚見法演。問未知關子。難過趙
0734b14: 州橋即不問。如何是關子。演曰。汝且在門外立。顯
0734b15: 進步一踏而退。演曰。許多時茶飯。元來也有人知滋
0734b16: 味。明日入室。演曰。你便是昨日問話底僧否。我固知
0734b17: 你見處。只是未過得白雲關在。顯珍重便出。時克勤
0734b18: 為侍者。顯以白雲關意扣之。勤曰。你但直下會取。顯
0734b19: 笑曰。我不是不會。只是未諳。待見這老漢。共伊理會
0734b20: 一上。明日演往舒城。顯與勤繼往。適會於興化。演問
0734b21: 顯曰。記得曾在那裏相見來。顯曰。全火祗候。演顧勤
0734b22: 曰。這漢饒舌。自是機緣相契。後辭西歸。以頌送曰。離
0734b23: 鄉四十餘年。一時忘蜀語。禪人回到成都。切須記
0734b24: 取魯語。時白尚無恙。顯再侍之。名聲藹著○清遠。到
0734c01: 歸宗。參克文不契。乃坐夏蔣山。邂逅惟清。謂曰。比見
0734c02: 都下一尊宿語句。似有緣。清曰。演公天下第一宗師。
0734c03: 何故捨而事遠游耶。所謂有緣者。蓋知解之師。與公
0734c04: 初心相應耳。遠然之。踰年還海會。演令看殺父殺母
0734c05: 佛前懺悔。殺佛殺祖向甚處懺悔。雲門云露。這公案。
0734c06: 後命典謁。適寒夜孤坐。撥爐見火一豆許。恍然自喜
0734c07: 曰。深深撥有些子。平生事只如此。遽起閱几上傳燈
0734c08: 錄。至破墮因緣。忽大悟。作偈曰。刁刁林鳥啼。披衣
0734c09: 終夜坐。撥火悟平生。窮神歸破墮。事皎人自迷。曲淡
0734c10: 誰能和。念之永不忘。門開少人過。克勤因詣其寮。舉
0734c11: 青林搬柴話驗之。且謂古今無人出得。你如何會。曰
0734c12: 也有甚難。曰只如他道。鐵輪天子寰中旨。意作麼生。
0734c13: 曰。我道。帝釋宮中放赦書。勤退語人曰。且喜遠兄。便
0734c14: 有活人句也○元祐。住雲居。疾諸方死必塔者曰。山
0734c15: 川有限。僧死無窮。他日塔將無所容。乃於宏覺塔東。
0734c16: 作卵塔曰。凡住持者。非生身不壞。火浴雨舍利者。皆
0734c17: 以骨肉。填於此。西又作卵塔曰。凡僧化。皆以骨石。填
0734c18: 於此。謂之三塔。紹聖二年七月日。夜集眾曰。三處住
0734c19: 持。不傳一法。火風聚散。物理常情。吾滅後。不得隨世
0734c20: 俗厚。當稟我佛西天竺法。火化歸塔。遂說偈曰。今
0734c21: 年六十六。三處因緣足。夜半火燒山。跳入火中浴。言
0734c22: 畢入寂。時方盛暑。顏貌如生。闍維得五色舍利。有光
0734c23: 吞飲映奪○永豐慧日菴主。得法於祐。或處巖谷。或
0734c24: 居市。令鄉民稱丘師伯。凡有所問。以莫曉答之。忽
0735a01: 語邑人曰。吾明日行去。汝等可來相送。於是贐路
0735a02: 畢集。日笑不已巳。眾問故。即書偈曰。丘師伯莫曉。寂寂
0735a03: 明皎皎。日午打三更。誰人打得了。投筆而逝○慧懃。
0735a04: 同克勤語話次。舉東寺問仰山。汝是甚處人。曰廣南
0735a05: 人。寺曰。我聞廣南有鎮海明珠。曾收得否。曰收得。寺
0735a06: 曰。珠作何色。曰白月即現。黑月即隱。寺曰。何不呈似
0735a07: 老僧。仰山叉手近前云。慧寂昨到溈山。被索此珠。直
0735a08: 得無言可對。無理可伸。勤顧懃曰。既云收得。逮索此
0735a09: 珠。又云無言可對。無理可伸。是如何。懃無語。忽一日
0735a10: 謂勤曰。仰山見東寺因緣。我有語也。東寺只索一顆
0735a11: 珠。仰山傾出一栲栳。勤深肯之。乃曰。老兄更宜親近
0735a12: 老和尚去。懃一日造方丈。未及語。被演詬罵。而
0735a13: 退。歸寮閉門打睡。恨演不已巳。勤密知。即往叩門。懃曰。
0735a14: 誰。曰我。懃即開門。勤曰。你見老和尚何如。曰我本不
0735a15: 去。被你賺累。我遭這老漢詬罵。勤呵呵大笑曰。你記
0735a16: 得前日下底語麼。曰是甚麼語。曰你又道東寺祇索
0735a17: 一顆。仰山傾出一栲栳。懃當下釋然。兩人遂同上方
0735a18: 丈。演纔見。遽曰。懃兄且喜大事了畢○慕。住智海
0735a19: 禪院。紹聖二年十月日。無疾說偈曰。昨夜三更。風雷
0735a20: 忽作。雲散長空。前溪月落。良久別眾趨寂。闍維得舍
0735a21: 利斗許。大如豆。目睛齒爪不壞○省聰。綿州王氏子。
0735a22: 幼出家。試經得度。南遊參宗本。久而不悟。本曰。吾昔
0735a23: 夢汝甚異。汝不勉則死。聰茫然不知。所謂常念南嶽
0735a24: 思大。口吞三世諸佛話。不去於心。一日為僧伽作禮。
0735b01: 忽灑然而悟。即上方丈見本。具陳所得。本曰。汝得之
0735b02: 矣。吾昔夢汝吞一世界一剃刀。今汝所悟云然。知汝
0735b03: 自今。始真出家也。即為陞座證據。久之出世真如開
0735b04: 善聖壽三剎。後退聖壽。安居十年。弊衣糲食。與住山
0735b05: 時如一日。元豐中。蘇轍謫官高安。與聰游歡相得。元
0735b06: 祐末。轍再謫高安。聰往見曰。老僧此比夢。與公遊於山
0735b07: 中。知公當復來。此去來皆宿緣。無足怪者。紹聖乙亥。
0735b08: 高安人。競來謁聰。請住逍遙寺○蘇軾。在惠州。了元
0735b09: 致書云。子瞻中大科。登金門。上玉堂。遠放寂寞之。
0735b10: 權臣忌子瞻為宰相耳。人生一世。間如白駒之過隙。
0735b11: 三二十年。功名富貴。轉盻成空。何不一筆勾斷。尋取
0735b12: 自家本來面目。子瞻胸中有萬卷書。下筆無一點塵。
0735b13: 到這地位。不知性命所在。一生聰明。要做甚麼。三世
0735b14: 佛。則是一箇有血性的漢子。子瞻若能下承當。把
0735b15: 三二十年。富貴功名。賤如泥土。努力向前。珍重。
0735b16: 丙子克文禪師住石門
0735b17: 紹聖三年。克文。移居石門。衲子扣問。必瞑目危坐。見
0735b18: 來學。則往治蔬圃。時文準參隨。已巳十餘年。謂同行曰。
0735b19: 老漢無意法道乎。一日準舉杖決渠。水濺衣。忽大悟。
0735b20: 走敘其事。文詬曰。此乃敢爾苴耶○佛照杲。初謁
0735b21: 圓璣。璣舉。僧問投子。大死底人活時如何。投子曰。
0735b22: 不許夜行。投明須到。意作麼生。杲曰。恩大難酬。璣大
0735b23: 稱賞之。後數日。舉杲立僧秉拂。機思遲鈍。開堂大笑。
0735b24: 杲有慚色。次日特為大眾茶。安茶具在案上。偶打翻
0735c01: 茶具。瓢子落地跳數跳。悟得答話。機鋒迅捷。復至克
0735c02: 文處。因看祖師偈云。心同空界。示等空法。證得
0735c03: 空時。無是無非法。豁然大悟○法泉。住蔣山。晚年
0735c04: 詔住智海。上堂。問眾。赴智海。留蔣山。如何即是。眾莫
0735c05: 知對。便歸方丈。索筆書偈曰。非佛非心徒擬議。得皮
0735c06: 得髓莫商量。臨行珍重諸禪侶。門外青山正夕陽。擲
0735c07: 筆跏趺而逝。使回奏。諡謚佛慧○慧洪。瑞州彭氏子。
0735c08: 字覺範。少出家。日記數千言。十九試經得度。遊方謁
0735c09: 歸宗克文。及隨文遷石門。掌記室。文患其深聞之弊。
0735c10: 每舉玄沙未徹語。發其疑。凡有所對。文曰。你又說道
0735c11: 理耶。一日有客問文。洪上人參禪如何。曰也有到處。
0735c12: 也有不到處。客退。洪不自安。即詣文求決所疑。文舉
0735c13: 風穴頌曰。五白兒爪距獰。養來堂上絕蟲行。分明
0735c14: 上樹安身法。切忌遺言許外甥。且作麼生是安身法。
0735c15: 洪便喝。文曰。這一喝。也有到處。也有不到處。洪忽有
0735c16: 省。及游東吳。寓杭州淨慈。以頌發明風穴意。寄呈文
0735c17: 曰。五白兒無縫罅。等閑拋出令人怕。翻身跳擲百
0735c18: 千般。冷地看他成話。如今也解弄些些。從渠歡喜
0735c19: 從渠罵。笑樹頭老舅翁。只能上樹不能下。又作玄
0735c20: 沙未徹偈曰。靈雲一見不再見。紅白枝枝不著花。
0735c21: 耐釣魚船上客。來平地摝魚蝦。文見乃為助喜。洪
0735c22: 自後閱汾陽語錄。至三玄頌。薦有所證。又菴於高
0735c23: 安九峰之下。因僧問臨濟賓主話。洪方欲酬其問。頓
0735c24: 見三玄三要之旨。
0736a01: 丁丑報恩禪師論三教大要
0736a02: 報恩。黎陽劉氏子。未冠。舉方略。擢上第。後厭塵境。請
0736a03: 於朝。乞謝簪紱為僧。上從其請。遂游心祖道。至投子。
0736a04: 參義青。未久即悟心要。青曰。汝再來人也。宜自護持。
0736a05: 後住隨州大洪山。與張商英友善。英以書。問三教
0736a06: 大要。恩答曰。西域外道宗多塗。要其會歸。不出有無
0736a07: 四見而已巳。謂有見。無見。亦有亦無見。非有非無見也。
0736a08: 蓋不即一心為道。則道非我有。故名外道。不即諸法
0736a09: 是心。則法隨見異。故名邪見。如謂之有。有則有無。如
0736a10: 謂之無。無則無有。有無則有見競生。無有則無見斯
0736a11: 起。若亦有亦無見。非有非無見。亦猶是也。夫不能離
0736a12: 諸見。則無以明自心。無以明自心。則不能知正道矣。
0736a13: 故經云。言詞所說法。小智妄分別。不能了自心。云何
0736a14: 知正道。又曰。有見即為垢。此則未為見。遠離於諸見。
0736a15: 如是乃見佛。以此論之。邪正異塗。正繇見悟殊致故
0736a16: 也。故清涼。以莊老計道法自然。能生萬物。易謂太極
0736a17: 生兩儀。一陰一陽之謂道。以自然太極為因。一陰一
0736a18: 陽為道。能生萬物。則是邪因。計為無。則是無因。
0736a19: 試論之。夫三界惟心。萬緣一致。心生故法生。心滅故
0736a20: 法滅。推而廣之。彌綸萬有而非有。統而會之。究竟寂
0736a21: 滅而非無。非無亦非非無。非有亦非非有。四執既亡。
0736a22: 百非斯遣。則自然因緣。皆為戲論。無真實。俱是假
0736a23: 名矣。至若謂太極陰陽能生萬物。常無常有。斯為眾
0736a24: 妙之門。陰陽不測。是謂無方之神。雖聖人設教。示悟
0736b01: 多方。然既異一心。寧非四見。何以明之。蓋無為道。
0736b02: 道則是無。若自然若太極。若一陰一陽為道。道則是
0736b03: 有。常無常有。則是亦有亦無。陰陽不測。則是非有非
0736b04: 無。先儒或謂妙萬物謂之神。則非物。非物則亦是無。
0736b05: 故西天諸大論師。皆以心外有法為外道。萬法惟心
0736b06: 為正宗。蓋以心為宗。則諸見自亡。言雖或異。未足以
0736b07: 為異也。心外有法。則諸見競生。言雖或同。未足以為
0736b08: 同也。雖然儒道聖人。固非不知之。乃存而不論耳。良
0736b09: 以未即明指一心。為萬法之宗。雖或言之。猶不論也。
0736b10: 如西天外道。皆大權菩薩。示化之所施。為橫生諸見。
0736b11: 曲盡異端。以明佛法是為正道。此其所以為聖人之
0736b12: 道順逆皆宗。非思議之所能知矣。故古人有言。緣昔
0736b13: 真宗未至。孔子且以繫心。今知理有所歸。不應猶執
0736b14: 權教。然知權之為權。未必知權也。知權之為實。斯知
0736b15: 權矣。是亦周孔老莊。設教立言之本意。一大事因緣
0736b16: 之所成始所成終也。然則三教一心。同塗異轍。究竟
0736b17: 道宗。本無言說。非維摩大士。孰能知此意也○簽判
0736b18: 劉經臣。字興朝。初於佛法未之信。會常總啟之。因
0736b19: 醉心祖道。既謁慧林。於僧問雪竇。如何是諸佛本
0736b20: 源。竇曰千峰寒色。語下有省。歲餘官雒幕。謁韶山杲。
0736b21: 將去任辭杲。杲曰。公如此用心。何愁不悟。爾後或有
0736b22: 非常境界。無量歡喜。宜急收拾。收拾得。即成法器。收
0736b23: 拾不得。或致失心。未幾復謁本逸。請問因緣。逸曰。古
0736b24: 人道。平常心是道。你十二時中。放光動地。不覺自知。
0736c01: 向外馳求。轉轉遠。臣益疑不解。一夕入室。逸舉波
0736c02: 羅提尊者對香至王見性是佛之語問。臣不能對。疑
0736c03: 甚。歸。至五鼓覺。方追念間。見種種異相。表裏通徹。
0736c04: 六根震動。天地回旋。如雲開月現。喜不自勝。因憶韶
0736c05: 山所囑。遂抑之。及明以所得告逸。逸為證據。且曰。更
0736c06: 須用得始得。曰莫要履踐否。逸厲聲曰。這箇是甚麼
0736c07: 事。說履踐。臣默契。乃作發明心地頌六首。及著明
0736c08: 道諭儒篇。以警世曰。明道在乎見性。余之所悟者。見
0736c09: 性而已巳。孟子曰。口之於味也。目之於色也。耳之於聲
0736c10: 也。鼻之於臭也。四肢之於安逸也。性也。楊子曰。視聽
0736c11: 言貌思。性所有也。有見於此。則能明乎道矣。當知道
0736c12: 不遠人。人之於道。猶魚之於水。未須臾離也。惟其
0736c13: 迷己已逐物故終身繇之而不知。佛曰大覺。儒曰先覺。
0736c14: 覺此耳。昔人有言曰。今古應無墜。分明在目前。又
0736c15: 曰。大道只在目前。要且目前難。欲識大道真體。不
0736c16: 離聲色言語。又曰。夜夜抱佛眠。朝朝還共起。起倒鎮
0736c17: 相隨。語默同居止。欲識佛去處。只這語聲是。此佛者
0736c18: 之語道為最親者。立則見其參於前也。在輿則見其
0736c19: 倚於衡也。瞻之在前也。忽焉在後也。取之左右逢其
0736c20: 原也。此儒者之語道最邇者。柰何此道惟可心傳。不
0736c21: 立文字。故世尊拈花。而妙心傳於迦葉。達磨面壁。而
0736c22: 宗旨付於神光。六葉既敷。千花競秀。分宗列派。各有
0736c23: 門庭。故或瞬目揚眉。擎拳舉指。或行棒行喝。拂拈
0736c24: 槌。或持又張弓。輥毬舞笏。或拽石搬土。打鼓吹毛。或
0737a01: 一默一言。一噓一笑。乃至種種方便。皆是親切為人。
0737a02: 然只為太親故。人多罔措。瞥然見者。不隔絲毫。其或
0737a03: 沉吟。迢迢萬里。欲明道者。宜無忽焉。祖祖相傳。至今
0737a04: 不絕。真得吾。儒所謂憤而不發。開而弗違者矣。余之
0737a05: 有得。實在此門。反思吾儒。自有此道。良哉孔子之言。
0737a06: 默而識之。一以貫之。故目擊而道存。指掌而意喻。凡
0737a07: 若此者。皆合宗門之妙旨。得教外之真機。然而孔子
0737a08: 之道。傳之子思。子思傳之孟子。孟子既沒。不得其傳。
0737a09: 而所以傳於世者。特文字耳。故余之學。必求自得而
0737a10: 後已巳。幸余一夕開悟。凡目之所見。耳之所聞。心之所
0737a11: 思。口之所談。手足之所運動。無非玅者。得之既久。日
0737a12: 益見前。每以與人。人不能受。然後知妙道。果不可以
0737a13: 文字傳也。嗚呼是道也。有其人則傳。無其人則絕。余
0737a14: 既得之矣。誰其似之乎。終余之身。而有其人耶。無其
0737a15: 人耶。所不可得而知也。故為記頌歌語。而又著此篇。
0737a16: 以諭吾徒云○悟新。住翠巖。法堂後有齊安王祠。鄉
0737a17: 人祈禳無日。新令知事毀之。懼不敢。乃躬自拆祠。
0737a18: 建丈室。設榻燕。俄有巨蟒。盤臥側。叱去復來。夜以
0737a19: 為常。一夕夢神告曰。弟子為師所叱。不遑安處。欲之
0737a20: 廣南。假莊夫六十人。新夢中諾之。未幾莊夫疫死者。
0737a21: 如其數。問學者曰。且道。果有鬼神麼。道有。又不打
0737a22: 殺死心。道無。莊夫為什麼死。答者皆不契。適元首
0737a23: 座至。答云。甜瓜徹蒂甜。苦瓠連根苦。新大喜之。
0737a24: 戊寅佛印了元禪師入寂開先暹法嗣雲門第五世
0737b01: 了元。住雲居。李麟為元寫照。元令作笑容。自贊曰。李
0737b02: 公天上石麒麟。傳得雲居道者真。不為拈花明大事。
0737b03: 等閑開口笑何人。泥牛謾向風前。枯木無端雲裏
0737b04: 春。對現堂堂俱不識。太平時代自繇身。戊寅正月四
0737b05: 日。與客語。軒渠一笑而化。有吳人鄭夷甫。少年登進
0737b06: 士。術者推其壽。止三十五。心甚憂之。既聞元談笑間
0737b07: 化去。曰吾不得壽。得如元公。復何憾哉。乃與禪者遊。
0737b08: 讀楞嚴經歲餘。忽有所悟。曰生死之理。我知之矣。遂
0737b09: 釋然。既而預知死日。至期沐浴更衣。親督人灑掃園
0737b10: 亭。又焚香擇時。指畫間。屹然立化。手猶作指畫狀○
0737b11: 文準。與良雅。為法門昆仲。因雅述禪本草。乃製炮炙
0737b12: 論。禪本草曰。禪味甘性。安心臟。祛邪氣。闢壅滯。通
0737b13: 血。清神益志。駐顏色。除熱惱。去穢惡。善解諸毒。能
0737b14: 調眾病。藥生人間。但有大小皮肉骨髓精麤之異。獲
0737b15: 其精者為良。故凡聖尊卑。悉能療之。餘者多於叢林
0737b16: 中。吟風詠月。世有徒輩。多采釆聲。為藥食者。人性
0737b17: 命。幽通密顯。非證者莫識。不假修鍊。炮製一服。脫其
0737b18: 苦惱。如縛發解。其功若神。令人長壽。故佛祖以此藥。
0737b19: 療一切眾生病。號大醫王。若世明燈。破諸執闇。所慮
0737b20: 迷亂幽蔽不信。病在膏肓。妄染神鬼。流浪生死者。不
0737b21: 可救焉。傷哉。準炮炙論曰。人欲延年長生絕諸病者。
0737b22: 先熟覽禪本草。若不觀禪本草。則不知藥之溫良。不
0737b23: 辨藥之真假。而又不諳何州何縣所出者最良。既不
0737b24: 能窮其本末。豈悟藥之體性耶。近世有一種不讀禪
0737c01: 本草者。將杜漏藍。作綿州附子。往往見面孔相似。
0737c02: 便以為是。苦哉苦哉。不惟自。兼他人。故使後之
0737c03: 學醫者。一人傳。萬人傳實。擾擾逐其末。而不知安
0737c04: 樂返本之源。日月浸久。橫病生焉。漸攻四肢。而害圓
0737c05: 明常樂之體。自旦及暮。不能安席。遂至膏肓。枉喪身
0737c06: 命者多矣。良繇初學麤心。師授莽鹵。不觀禪本草之
0737c07: 過也。若克依此書。明藥之體性。又須解如法炮製。蓋
0737c08: 炮製之法。先須選其精純者。以法流水淨洗。去人我
0737c09: 葉。除無明根。秉八還刀。向三平等砧碎剉。用性空真
0737c10: 火微焙之。入四無量臼。舉八金剛杵。杵八萬四千下。
0737c11: 以大悲千手眼篩。篩之。然後成塵塵三昧。鍊十波羅
0737c12: 密為圓。不拘時候。煎一念相應湯。下前三三圓。後三
0737c13: 三圓。除八風二見。外別無所忌。此藥功驗。不可盡言。
0737c14: 服者方知。此藥深遠之力。非世間方書所載。俟後之
0737c15: 學醫上流。試取禪本草觀之。然後依此炮製。合而服
0737c16: 之。其功力不淺也○開聖覺。久參長蘆應夫。有所
0737c17: 得。遊叢林。至法演會下。演問。釋迦彌勒。猶是他奴。
0737c18: 他是阿誰。曰胡張三黑李四。演深喜之。以語克勤。勤
0737c19: 曰。恐未實。更須搜看。演後復問。猶是他奴。他是阿誰。
0737c20: 曰胡張三黑李四。曰不是不是。曰昨日是。今日因甚
0737c21: 不是。曰昨日是。今日不是。覺始大悟。後出世開聖。開
0737c22: 堂嗣長蘆。於燒香時。忽有物搗其胸。因成瘡而卒。
0737c23: 己卯慧懃禪師住舒州太平
0737c24: 元符二年。惟清赴黃龍。太平席。清遂薦慧懃於舒
0738a01: 守。乃命補處。法演付法衣。懃捧示眾曰。昔釋迦文佛。
0738a02: 以丈六金襴袈裟。披千尺彌勒佛身。佛身不長。袈裟
0738a03: 不短。會麼。即此樣無他樣。自是一眾悚服。及禮辭次。
0738a04: 演曰。大凡應世。略為子陳其四端。雖世俗常談。在力
0738a05: 行何如耳。一勢不可使盡。二福不可受盡。三規矩不
0738a06: 可行盡。四好語不可說盡。何故。好語說盡。人必易之。
0738a07: 規矩行盡。人心煩之。福若受盡。緣必孤。勢若使盡。禍
0738a08: 必至。懃再拜。服膺而退。辭惟清。清曰。住持當以拄杖
0738a09: 包笠。懸挂方丈屋壁間。去住如衲子之輕。則善矣。
0738a10: ○惟清禪師住黃龍
0738a11: 惟清。字覺天。自號靈源叟。生洪州。武寧陳氏。方垂髫
0738a12: 日。誦書數千言。有異比丘見之。引手熟視。驚曰。菰蒲
0738a13: 有此兒耶。告其父母。令出家。年十七。為大僧。初謁延
0738a14: 恩法安。願留就學安曰。子他日。洗光佛日。照耀末運。
0738a15: 苦海法船也。我尋常溝瀆耳。黃龍心禪師。是汝之師。
0738a16: 行矣。無自滯。清至黃龍。泯泯與眾作息問答茫然。不
0738a17: 知端倪。夜誓諸佛前曰。儻有省發。願盡形壽。以法為
0738a18: 檀。世世力弘大法。初閱玄沙語。倦而倚壁。起經行。步
0738a19: 促遺履。俯取之。乃大悟。以所悟。告祖心。心曰。從緣入
0738a20: 者。永無退失。然新得法空者。多喜悅。致散亂。令就侍
0738a21: 者房熟。心鍾愛。至忘其為師。議論商略如交友。諸
0738a22: 方號清侍者。如趙州文遠。南院守廓。出世住舒州太
0738a23: 平。學者爭趨。規矩不嚴而自肅。江淮叢林。號稱第一。
0738a24: 元符二年。祖心春秋高。江西轉運使王桓。迎清歸黃
0738b01: 龍。欲以繼心法席。清亦不辭而往○善本。住東京法
0738b02: 雲八年。後歸杭州象塢寺。專修淨業。
0738b03: ○圓照宗本禪師往生淨土天依懷法嗣雲門第六世
0738b04: 宗本。老居靈巖。閉門頹然。而學者賁相望於道。雪竇
0738b05: 宗風。至本大盛。平居密修淨業。慧才師神遊淨土。見
0738b06: 一花殊麗。問之曰。上品之生。以待本禪師。又資福曦
0738b07: 公。至慧林。禮足施金而去。人問故。曰吾定中見金蓮
0738b08: 花。人言以俟本公。又蓮花無數。云以待受度者。或問
0738b09: 本。師傳直指。何得蓮境標名。曰雖在宗門。亦以淨土
0738b10: 兼修耳。元符二年十二月。將入滅。沐浴而臥。弟子環
0738b11: 請曰。和尚道天下。今日不可無偈。幸強起安坐。本
0738b12: 熟視曰。癡子。我尋常尚懶作偈。今日特地圖箇甚麼。
0738b13: 尋常要臥便臥。不可今日特地坐也。索筆大書五字
0738b14: 曰。後事付守榮。擲筆憨臥。若熟睡。撼之已巳去矣。
0738b15: 庚辰表自參克勤禪師
0738b16: 表自。初參法演。欠未有省。時克勤為座元。演令親炙。
0738b17: 勤見謂曰。與公同參。不須來探水也。曰己已事未明。敢
0738b18: 望慈悲。曰但有疑處。試語我。自舉德山小參不答話。
0738b19: 問話者三十棒。曰禮拜著。我作得你師。舉話尚不會。
0738b20: 自作禮竟。勤令再舉前話。自曰。德山小參不答話。勤
0738b21: 掩其口曰。但恁麼看。自出曰。屈屈。豈有公案。只教人
0738b22: 看一句底道理。有僧謂曰。兄不可如此說。首座須有
0738b23: 方便。因靜坐體究及旬。頓釋所疑。詣勤禮謝。勤曰。兄
0738b24: 始知吾不汝欺。又詣方丈。演迎笑。及遷勤監總院務。
0738c01: 舉自為座元。私告演曰。渠只得一橛。大法未明在。須
0738c02: 更鍛鍊。必為法器。無何。演宣言。請自立僧。實欲激其
0738c03: 遠到。自聞之。深有所待。一日上堂。以目顧自曰。莫妄
0738c04: 想。便下座。自氣不平。趨瑯琊。久之勤往撫存。遂大徹。
0738c05: 乃同歸五祖。命立僧○守珣。安吉州施氏子。參慧懃。
0738c06: 隨眾咨請。邈無所入。乃封其衾曰。此生若不徹。誓不
0738c07: 展此。於是四十九晝夜。只靠露柱立地。如喪考妣。一
0738c08: 日懃上堂曰。森羅及萬象。一法之所印。珣聞頓悟。往
0738c09: 見懃。懃曰。可惜一顆明珠。被這風顛漢拾得。乃曰。靈
0738c10: 雲道。自從一見桃花後。直至如今更不疑。如何是他
0738c11: 不疑處。曰莫道靈雲不疑。只今箇疑處。了不可得。
0738c12: 曰。玄沙道。諦當甚諦當。敢保老兄未徹在。那裏是他
0738c13: 未徹處。曰深知和尚老婆心切。懃肯之。珣禮拜起。呈
0738c14: 偈曰。終日看天不舉頭。桃花爛熳始眸。饒君更有
0738c15: 遮天網。透得牢關即便休。懃囑令護持。是夕謂眾曰。
0738c16: 這回珣上座。穩睡去也。克勤疑其未然。乃曰。我須勘
0738c17: 過始得。遂令人召眴。與游山。到一水潭。忽推珣入水。
0738c18: 遽問曰。牛頭未見四祖時如何。曰潭深魚聚。曰見後
0738c19: 如何。曰樹高招風。曰見與未見時如何。曰伸在縮
0738c20: 裏。勤大稱賞之。
0738c21: ○晦堂祖心禪師入寂黃龍南法嗣臨濟第九世
0738c22: 祖心。謝事閑居。學者益親。答侍郎韓宗古問曰。承
0738c23: 諭。昔時開悟。曠然無疑。但無始來習氣。未能頓盡。然
0738c24: 心外無剩法者。不知煩惱習氣是何物。而欲盡之。若
0739a01: 起此心。翻成認賊為子也。從上以來。但有言說。乃至
0739a02: 隨病說藥。縱有煩惱習氣。但以如來知見治之。皆是
0739a03: 善權方便誘引之說。若是定有習氣可治。是心外
0739a04: 有法。而可盡之。譬如靈龜曳尾於塗。拂生。可謂
0739a05: 將心用心。轉見病深。苟能明心。心外無法。法外無心。
0739a06: 心法既無。更欲教誰頓盡耶。元符三年十一月入寂。
0739a07: 黃庭堅。主後事。茶毗。峰秉炬火不續。堅乃顧悟新
0739a08: 曰。此老師。有待於吾兄也。新以喪拒。堅固強之。新乃
0739a09: 執炬曰。不是餘殃累及我。彌天罪過不容誅。而今兩
0739a10: 捎空去不作牛兮定作驢。以火炬打一圓相曰。只
0739a11: 向這裏雪屈。擲炬應手而爇。賜號寶覺。
0739a12: 辛巳有嚴法師往生淨土
0739a13: 有嚴。住赤城。學天台教。晚年結茆樝木之下。號曰樝
0739a14: 菴。平生篤修淨業。建中靖國元年。夏四月將終。見寶
0739a15: 池大蓮花天樂四列。後七日。跏趺而化。塌上有光如
0739a16: 月。三夕方隱○蘇軾。在儋州。四年庚辰。復朝奉郎。辛
0739a17: 巳北歸。至真州。瘴毒作。中止常州。遂請老。以本官致
0739a18: 仕。初軾南遷。彌陀像一軸。行且佩帶曰。此軾生西
0739a19: 方公據也。至是疾革。徑山惟琳來候。軾耳聾。琳大聲
0739a20: 呼曰。端明勿忘西方。曰西方不無。但箇裏著力不得。
0739a21: 語畢而逝。題自己已照容曰。心似已巳之木。身如不
0739a22: 繫之舟。問汝平生功業。黃州惠州瓊州○米芾。字元
0739a23: 章。晚年學禪有得。知淮陽軍。未卒前一月。作親朋別
0739a24: 書。盡焚其所好書奇物。造香楠棺。即其中坐臥飲
0739b01: 食。前七日不茹葷。更衣沐浴。焚香清坐而已巳。及期
0739b02: 邀郡僚。舉拂示眾曰。眾香國中來。眾香國中去。擲拂
0739b03: 合掌而逝○惟清。住黃龍。祖心歿。清即移。疾居昭默
0739b04: 堂。頹然宴坐一室。人莫能親之。然見者。皆各得其
0739b05: 歡心。至授法鉗鎚鍛鍊。則毫無縫罅。不許學者傳錄
0739b06: 其語。或得其片言隻句。如獲拱璧。語慧洪曰。今之
0739b07: 學者。未脫生死。病在什麼處。在偷心未死耳。然非其
0739b08: 罪。為師者之罪也。如漢高帝。紿韓信而殺之。信雖死。
0739b09: 其心果死乎。今之宗師。為人多類此。古之學者。言下
0739b10: 脫生死。效在什麼處。在偷心已巳死。然非學者自能爾。
0739b11: 實為師者。鉗鎚妙密也。如梁武帝。御大殿見侯景。不
0739b12: 動聲氣。而侯景汗下。不敢仰視。退謂人曰。蕭公天威
0739b13: 逼人。吾不可以再見也。景未死。而其心已巳枯竭無
0739b14: 餘矣。古之宗師。為人多類此。今諸方所說。非不美麗。
0739b15: 要之如趙昌。花逼真。世傳為寶。非真花也。
0739b16: 壬午真淨克文禪師入寂黃龍南法嗣臨濟第九世
0739b17: 克文。退居雲菴。崇寧元年十月日。中夜沐浴更衣趺
0739b18: 坐。眾請說法。文笑曰。今年七十八。四大將離別。火風
0739b19: 既分散。臨行休更說。遺戒。皆宗門大事。言畢而寂。茶
0739b20: 毗。五色成燄。白光上騰。所及俱成舍利。道俗得之。
0739b21: 分建塔焉。文真誠慈愛。出於天性。見人無親。溫顏
0739b22: 軟語。禮敬如一。主持叢林。法度甚嚴。犯令者無赦。
0739b23: 至入室投機。則如銅崖鐵壁。不可攀緣。性尤喜施。隨
0739b24: 有隨與。杖笠之外。不置一錢。行道說法。五十餘年。布
0739c01: 衣壞衲。翛然自守。民信其化。家家繪像。飲食必祠。文
0739c02: 作法界三觀六頌曰。色空無礙。如意自在。萬像森
0739c03: 羅。影現中外。出沒去來。此土他界。心印廓然。融通廣
0739c04: 大。一理事無礙。如意自在。倒把須彌。卓向纖芥。清淨
0739c05: 法身。圓滿土塊。一點鏡燈。十方海會。二事事無礙。如
0739c06: 意自在。不動道場。十方世界。東涌西沒。千差萬。火
0739c07: 裏蝍蟟。吞螃。三事事無礙。如意自在。手把頭。
0739c08: 口誦淨戒。出淫坊。未還酒債。十字街頭。解開布袋。
0739c09: 四事事無礙。如意自在。拈起一毛。重重法界。一念
0739c10: 入。無邊剎海。只在目前。或顯或晦。五事事不知。色空
0739c11: 誰會。理事既休。鐵船下海。石火電光。咄哉不快。橫按
0739c12: 鏌。魔軍膽碎。
0739c13: 癸未圓璣禪師住保寧
0739c14: 圓璣。住圓通。崇寧二年。朱彥復守金陵。會保寧席。
0739c15: 移璣自近。睢陽許覬參璣。璣曰。莫將閑事掛心頭。曰
0739c16: 如何是閑事。曰參禪學道是。覬自是開悟。良久曰。大
0739c17: 道甚坦夷。何用許多言句葛藤乎。璣呼侍者。理前語
0739c18: 問之。侍者瞠而。璣謂覬曰。言句葛藤。又不可廢也。
0739c19: 璣疾學者味著文字。作偈曰。不學文章不讀書。頹然
0739c20: 終日自如愚。雖然百事不通曉。是馬何曾喚作驢○
0739c21: 懷志。居龍安最樂堂。崇寧元年六月晦日。問侍者。日
0739c22: 蚤暮。曰已巳夕矣。笑曰。夢境相逢。我睡已巳覺。汝但莫負
0739c23: 叢林。即是報佛恩德。言畢而寂○胡安國。字康侯。崇
0739c24: 安人。幼時便有出塵之趣。久參上封秀。得言外之旨。
0740a01: 崇寧中。過藥山。有禪人。舉南泉斬話。問安國。安國
0740a02: 以偈答曰。手握乾坤殺活機。縱橫施設在臨時。玉堂
0740a03: 兔馬非龍象。大用堂堂總不知。又寄上封有曰。祝融
0740a04: 峰似杜城天。萬古江山在目前。須信死心元不死。夜
0740a05: 來秋月又同圓○淨端。住吳山。自號安閑和尚。芒鞋
0740a06: 筇杖。遇溪山勝處。披蓑戴笠。行歌漁父。凡所至興盡
0740a07: 欲返。雖積金留之不駐。名公巨卿。舟至吳興。必首問
0740a08: 端起居狀。自為二陶器曰。死則以此埋之。忽病牙。
0740a09: 久不愈。癸未十二月日。謂眾曰。明日遷化去。眾以為
0740a10: 戲語。請說偈。端索筆大書曰。端師子。太慵懶。未死牙
0740a11: 齒先壞爛。二時伴眾赴堂。粥飯都趕不辦。如今得死。
0740a12: 是便宜長眠。百事皆不管。第一不著看官。第二不著
0740a13: 喫粥飯。歌漁父數聲。一笑整衣趺坐而化。壽七十四。
0740a14: 即以陶器。瘞於歸雲菴下。語弟子。六十年後。開視
0740a15: 吾塚。至七世孫。因堪輿請更宅兆。遂鳩工土。磚隙
0740a16: 不動。陶器儼然。發視其中。了無一物。
0740a17: 甲申五祖法演禪師示寂白雲端法嗣臨濟第十世
0740a18: 法演出世。四十餘年。晚住太平。移東山。崇寧三年六
0740a19: 月二十五日。辭眾曰。趙州和尚。有末後句。你作麼生
0740a20: 會。試出來道看。若會得去。不妨自在快活。如或未然。
0740a21: 這好事作麼說。良久曰。說即說了也。只是諸人不知。
0740a22: 要會麼。富嫌千口少。貧恨一身多。珍重。時山門有土
0740a23: 木之役。躬往督之。誡曰。汝等好作息。吾不復來矣。歸
0740a24: 方丈。淨髮澡浴。旦日吉祥而逝。年八十餘。先是五祖
0740b01: 遺記曰。吾滅後可留真身。吾手啟而舉。吾再出矣。演
0740b02: 住山時。塑手泥淶中裂。相去容七。眾咸異之。演拜
0740b03: 塔。以手指云。當時與麼全身去。今日重來記得無。復
0740b04: 云。以何為驗。以此為驗。遂作禮。及將亡之夕。山摧石
0740b05: 隕。四十里內。巖谷震吼。闍維舍利如雨。塔於東山之
0740b06: 南○法演將化。遺言郡守。命表自繼席。時衲子四至。
0740b07: 應對不暇。自出榜云。東山有三句。若人道得即挂搭。
0740b08: 衲子皆披靡。一日有僧。坐具徑造方丈。謂自曰。某
0740b09: 甲道不得。只是要挂搭。自大喜。呼維那明下安排
0740b10: ○元禮。閩人。初參法演於太平。凡入室。演必謂曰。衲
0740b11: 僧家明取緇素好。禮疑之不已巳。一日演陞堂。舉首山
0740b12: 新婦騎驢阿家牽語。乃曰。諸人要會麼。莫問新婦阿
0740b13: 家。免煩路上波叱。遇飯即飯。遇茶即茶。同門出入。宿
0740b14: 世冤家。禮於言下豁如。曰今日緇素明矣。演遷五祖。
0740b15: 命禮分座。演歿即他往。崇寧間。再到五祖。僧問。五祖
0740b16: 遷化。向甚麼處去。曰有眼無耳朵。六月火邊坐。曰意
0740b17: 旨如何。曰家貧猶自可。路貧愁殺人○宗杲。寧國奚
0740b18: 氏子。母夢一僧。黑頰隆鼻。神人衛之。造臥室。問所居。
0740b19: 曰嶽北。覺而有娠。生時白光透屋。舉邑稱異。年十三。
0740b20: 入鄉挍。嘆曰。讀世間書。曷若究出世法。崇寧三年。年
0740b21: 十六。禮慧齊為師。先是院塑釋迦佛像。有異人曰。今
0740b22: 日立像。後當出一導師。大興宗教。照明濁世。去此一
0740b23: 紀方生。若像有難。是人始至。是年果有盜。穴像腹取
0740b24: 其藏。而杲適至。因名宗杲○崇寧三年。詔道楷。住淨
0740c01: 因。示眾。出家者為厭塵勞。求脫生死。休心息念。斷絕
0740c02: 攀緣。遇聲遇色。如石上栽花。見利見名。如眼中著屑。
0740c03: 無始以來。此等不是不曾經歷。何須苦苦貪戀。如今
0740c04: 不歇。更待何時。能盡今時。更有何事。若得心中無事。
0740c05: 佛祖猶是冤家。一切世事。自然冷淡。方始那邊相應。
0740c06: 你不見。隱山至死。不肯見人。趙州至死。不肯告人。匾
0740c07: 擔拾橡為食。大梅以荷葉為衣。紙衣道者祇披紙。
0740c08: 玄泰上座祇著布。石霜置枯木堂。與人坐臥。祇要死
0740c09: 了你心。投子使人辦米同共餐。要得省取你事。且
0740c10: 從上諸聖。有如此榜樣。若無長處。如何甘得。諸仁者。
0740c11: 若也於斯體究。的不虧人。若也不肯承當。向後深恐
0740c12: 費力。楷往謁楊傑。傑曰。與師相別幾年。曰七年。曰
0740c13: 學道來參禪來。曰不打這鼓笛。曰恁麼則空游山水。
0740c14: 百無所能也。曰別來未久。善能高鑑。傑大笑。
0740c15: 乙酉克勤禪師開法昭覺
0740c16: 克勤。還蜀。開法於成都昭覺。示眾云。只這箇。便承當
0740c17: 得去。如天普蓋。似地普擎。更不欠一毫頭。亦無第二
0740c18: 見。設使盡無邊香水海。塵塵剎剎。一時穿鼻孔。也
0740c19: 更不落別處。儻或思量擬議。即沒交涉。所以道。一念
0740c20: 不生。前後際斷。即名為佛。若也涉思量。作計較。分能
0740c21: 所。作知解。則千里萬里。祖師門下。直教見須實見。悟
0740c22: 須實悟。證須實證。諸人各各有一靈妙性。確實而論。
0740c23: 才被拶著。便忙手亂。作麼生見得親信得徹。桶底
0740c24: 子脫去。只為從無始劫來。妄想濃厚。在諸塵境界中。
0741a01: 元不曾踏著本地風光。明見本來面目。若是真實人。
0741a02: 直下承當。了知生本不生。知死本不死。向不生不死
0741a03: 處。千聖著眼覷不見。千手大悲提不起。而今兄弟。若
0741a04: 能返照。更無第二人。示眾。通身是眼見不到。通身是
0741a05: 耳聞不及。通身是口說不著。通身是心鑑不出。通身
0741a06: 即且置。或若無眼。作麼生見。無耳作麼生聞。無口作
0741a07: 麼生說。無心作麼生鑑。若向這裏。撥得一線路。便與
0741a08: 古佛同參。且道。參甚麼人。又云。休歇到一念不生處。
0741a09: 即是透脫。不墮情塵。不居意想。迥然超絕。則界不
0741a10: 藏。物物頭頭。渾成大用。一一皆從自己已胸襟流出。古
0741a11: 人謂之運出。自己已家財。一得永得。受用豈有窮極。又
0741a12: 云。此一件事。直饒三世諸佛出興。以無量知見。方便
0741a13: 接引。亦只有限。歷代祖師。天下老和尚。設千百問答
0741a14: 提持。亦只有限。不如向自己已跟下究取。威音王已巳
0741a15: 前。空劫那畔。自己已家珍。隨處受用。也須是大丈夫漢
0741a16: 意氣。方有如是作略。示眾。世尊三昧。迦葉不知。迦葉
0741a17: 三昧。阿難不知。阿難三昧。商郡和修不知。商那和修
0741a18: 三昧。優波多不知。既是各各不知。何故相傳授。
0741a19: 到這裏。不妨訛處直是訛。綿密處直是綿密。又
0741a20: 云。但逢緣遇境。莫不管帶。何止此生而已巳。窮未來際。
0741a21: 證無量聖身也。未是他泊頭處。但一味退步。莫作限
0741a22: 量。僧問。古人道。楖橫擔不顧人。直入千峰萬峰去。
0741a23: 未審那裏是他住處。曰騰蛇纏足。路布繞身。曰朝看
0741a24: 雲片片。暮聽水潺潺。曰須截斷始得。曰此回不是
0741b01: 夢。真箇到廬山。曰高著眼。僧問。譬如擲劍揮空。有一
0741b02: 人。劍亦無。空亦不揮時如何。曰大眾見你敗闕。曰學
0741b03: 人只管推出。和尚何不放行。曰莫謗崇寧好。曰為甚
0741b04: 麼不肯承當。曰藏身露影。曰今日捉敗。曰果然。僧問。
0741b05: 如何是初日分。以恒河沙等身布施。曰大海若不納。
0741b06: 百川應倒流。如何是中日分。以恒河沙等身布施。曰
0741b07: 現成公案。如何是後日分。亦以恒河沙等身布施。曰
0741b08: 盡未來際一時收。勤一日到首座寮。因說密印長老。
0741b09: 四年前見他恁麼地。乃至來金山陞座。也只恁麼地。
0741b10: 打一箇回合了。又打一箇回合。只管無收殺。如何為
0741b11: 得人。恰如載一車寶劍相似。將一柄出了。又將一柄
0741b12: 出。只要搬盡。若是本分手段。拈得一柄。便殺人去。那
0741b13: 裏只管將出來弄。時有僧曰。某甲前日。因看他小參
0741b14: 語錄。便知此人平日。做得細膩工夫。所以對眾。只管
0741b15: 要吐盡一段了。又一段不肯休。曰事不如此。如龍得
0741b16: 半盞水。便能興雲起霧降注大雨。那裏只管大海裏
0741b17: 輥。謂我有許多水也。又如會相殺人。持一條鎗。纔見
0741b18: 賊馬。便知那箇定是我底。近前一鎗殺了賊。跳上馬
0741b19: 背。便殺人去。須是恁麼始得○安民。生嘉定府朱氏。
0741b20: 謁昭覺克勤。聞勤舉國師三喚侍者因緣。趙州拈云。
0741b21: 如人暗中書字。字雖不成。文彩已巳彰。那裏是文彩已巳
0741b22: 彰處。民心疑。告香入室。勤問。座主講何經。曰楞嚴。曰
0741b23: 楞嚴七處徵心。八還辨見。畢竟心在甚處。民多呈解。
0741b24: 勤不肯。民復請益。勤令一切處。作文彩已巳彰會。偶僧
0741c01: 請益十玄談。方舉。問君心印作何顏。勤厲聲曰。文彩
0741c02: 已巳彰。民聞有省。遂求印證。勤示以本色鉗鎚。民罔措。
0741c03: 丙戌清遠禪師住龍門
0741c04: 清遠。自傳心印。隱居四面。後開法崇寧萬壽寺。崇寧
0741c05: 五年。補舒州龍門。道望尤振。示眾。千說萬說。不若親
0741c06: 面一見。縱不說。亦自分明。王子寶刀喻。眾盲摸象喻。
0741c07: 禪學中。隔江招手事。望州亭相見事。迥絕無人處。深
0741c08: 山巖崖處事。此皆親面而見之。不在說也。示眾。以迷
0741c09: 心故。山林中來。見善知識。將謂別有一道。可令人安
0741c10: 樂。不知返究向來迷處工夫最第一。示眾。我且問你。
0741c11: 適來因甚麼問訊聖僧。且問訊時。還印證你麼。還肯
0741c12: 諾你麼。若道印證。你他是土聖僧。豈解印證你。若道
0741c13: 肯諾你。豈解肯諾你。既不解印證肯諾。問訊作麼。不
0741c14: 見長沙。一日回頭見聖僧。忽然知歸。便云。回頭忽見
0741c15: 本來身。本身非見亦非真。若將本體同真體。歷劫迢
0741c16: 迢受苦辛。諸人還會此箇道理麼。珍重。上堂。大眾或
0741c17: 有人喚上座。上座便應。設使不應。心中也須領覽今
0741c18: 時學人便道應底是也。領覽底是也。若如此會。便是
0741c19: 入地獄漢子。是即且置。且道面前是阿誰喚你。是有
0741c20: 人喚耶。是無人喚耶。還裁斷得麼。若是有人喚。山精
0741c21: 鬼魅喚你時。天魔外道喚你時。如何辨白。若道無人
0741c22: 喚。你又不聾不騃。如何得無人喚。這箇是十二時中。
0741c23: 生死路頭事。諸人明得麼。有人喚生迷亂。無人喚遭
0741c24: 繫絆。若能行生死斷。萬兩金終不換。下座。又作示
0742a01: 道三偈。一曰隨流。千聖靈蹤百草頭。卓然放去號隨
0742a02: 流。從教萬古無人識。笑殺溈山水牯牛。二曰合轢。水
0742a03: 中月是天邊月。南北東西更無別。新羅打鐵火星飛。
0742a04: 燒著指頭名合轍。三曰雙唱。坐斷千差古路頭。解開
0742a05: 空岸濟人舟。明明一句該群像。善唱無聲作麼求。又
0742a06: 三自省。一曰。是身壽命。如駒過隙。何暇閑情。妄為雜
0742a07: 事。既降釋種。須紹門風。諦審先宗。是何標格。二曰。道
0742a08: 業未辦。去聖時遙。善友師教。誠不可捨。自生勉勵。念
0742a09: 報佛恩。惟己巳自知。大心莫退。三曰。報緣幻。豈可強
0742a10: 為。人世幾何。隨家豐儉。苦樂逆順。道在其中。動靜寒
0742a11: 溫。自愧自悔○法忠。鄞縣姚姓子。母夢異僧求寓而
0742a12: 娠。既誕紫帶繞身。幼喜習靜。十九試經得度。究台教。
0742a13: 悟一心三觀之旨。一日為禪者折困。遂參名宿。聞
0742a14: 清遠在龍門。於是兼程至彼。雖造次不忘提撕。適縱
0742a15: 步水磨所。見牌額云。法輪常轉。不覺豁然有省。遂撫
0742a16: 掌。說偈曰。轉大法輪。目前包褁。更問如何。水推石磨。
0742a17: 因寫之。作一圓相於後。詣方丈呈遠。遠曰。其中事作
0742a18: 磨生。曰下水常流。遠曰。畢竟如何。曰水推石磨。遠
0742a19: 曰。歸堂歇去。切不得舉著。後五日來。向汝道一句
0742a20: 子。曰這一句子。也不消得。遠為解。忠遂作禮○高
0742a21: 菴善悟。洋州李氏子。年十一得度。聞禪師舉武帝
0742a22: 問達磨因緣。如獲舊物。遽曰。我既廓然。何聖之有。
0742a23: 異其語。勉之南詢。授記於清遠。一日有僧。被蛇傷足。
0742a24: 遠問曰。既是龍門。為甚麼被蛇咬。悟即應曰。果然
0742b01: 現大人相。遠益器之。後傳此語。到克勤。勤曰。龍門有
0742b02: 此僧耶。東山法道未寂寥。爾後悟住雲居。有僧自圓。
0742b03: 綿州雍氏子。出關歷扣諸大尊宿。始詣龍門。一日於
0742b04: 廊廡間。繪胡人有省。夜白悟。悟舉法眼偈曰。頭戴
0742b05: 貂鼠帽。腰懸羊角錐。語不令人會。須得人譯之。復筴
0742b06: 火示曰。我為汝譯了也。於是大法明了。呈偈曰。外國
0742b07: 言音不可窮。起雲亭下一時通。口門廣大無邊際。吞
0742b08: 盡楊岐栗棘蓬。悟遣依遠。遠曰。吾道東矣。
0742b09: 丁亥悟新禪師住黃龍
0742b10: 大觀元年九月。悟新。住黃龍。示眾。你諸人。要參禪麼。
0742b11: 須是放下著。放下箇甚麼。放下箇四大五蘊。放下無
0742b12: 量劫來。許多業識。向自己巳跟下。推窮看是。甚麼道
0742b13: 理。推來推去。忽然心華發明。照十方剎。可謂得之。於
0742b14: 心應之。於手便能。變大地作黃金。攪長河為酥酪。豈
0742b15: 不暢快。平生莫只管冊子上。念言念語。討禪討道。禪
0742b16: 道不在冊子上。摐饒念得。一大藏教。諸子百家也。只
0742b17: 是閑言語。臨死之時。總用不著。新室中問僧。月晦之
0742b18: 陰。以五色彩。著於瞑中。令百人千萬人。夜視其色。寧
0742b19: 有辨其青黃赤白者。麼僧無語。新代曰。箇箇是盲人
0742b20: ○智才。舒州施氏子。得法於慧懃。後謁悟新。新曰。會
0742b21: 得最初句。便會末後句。會得末後句。便會最初句。最
0742b22: 初末後。拈放一邊。百丈野狐話。作麼生會。曰入戶已巳
0742b23: 知來。見解何勞再舉。轢中泥。曰新長老死。在上座手
0742b24: 裏也。曰語言雖有異。至理且無差。曰如何是無差底
0742c01: 事。曰不扣黃龍角焉。知頷下珠。新便打○智通。乃龍
0742c02: 圖范珣之女。幼聰慧。長歸丞相蘇頌之孫悌。未幾厭
0742c03: 世相。還家求祝髮。父難之。遂清修。因看法界觀有省。
0742c04: 乃連作二偈。見意曰。浩浩塵中體一如。縱橫交互印
0742c05: 毗盧。全波是水波非水。全水成波水自殊。物我元無
0742c06: 異森羅。鏡像同明明。超主伴了了。徹真空一體。含多
0742c07: 法交參。帝網中重重。無盡處動靜。悉圓。通後父母俱
0742c08: 亡。兄涓領分寧尉。通偕行。往謁悟新。新見知其所得。
0742c09: 便問。常啼菩薩。賣心肝。教誰學般若。通曰。你若無
0742c10: 心我也休。又問。一雨所滋。根苗有異。無陰陽地上。生
0742c11: 箇甚麼。通曰。一華五葉。復問。十二時中。向甚麼處。安
0742c12: 身立命。曰和尚惜取眉毛好。新打曰。這婦女亂作次
0742c13: 第。通禮拜。新然之。通既於言下領旨。尋以偈贊曰。韶
0742c14: 陽死心。靈源甚深。耳中見色。眼裏聞聲。凡明聖昧。後
0742c15: 富前貧。利生濟物。點鐵成金。丹青徒狀。非古非今。新
0742c16: 曰。死心非真。向甚麼處贊。若贊死心。死心無狀。若贊
0742c17: 空。空無跡。無狀無跡。下得箇甚麼語。若下得語。
0742c18: 親見死心。通曰。死心非真。真非死心。空無狀。妙有
0742c19: 無形。絕後再蘇。親見死心。新大笑。惟清遂以空室。道
0742c20: 人號之。自爾叢林知名○大觀元年冬。道楷。移住天
0742c21: 寧。作五偈。述其門風。一曰。妙唱不干舌。偈曰。剎剎
0742c22: 塵塵處處譚。不勞彈指善財參。空生也解通消息。花
0742c23: 雨巖前鳥不銜。二曰。死蛇驚出草。偈曰。日炙風吹草
0742c24: 裏埋。觸他毒氣又還乖。闇地若教開死口。長安依舊
0743a01: 絕人來。三曰。解鍼枯骨吟。偈曰。死中活得是非常。密
0743a02: 用他家別有長。半夜髑髏吟一曲。河紅清。
0743a03: 四曰。鐵鋸和三臺。偈曰。不是宮商調。誰人和一場。伯
0743a04: 牙何所措。此曲舊來長。五曰。古今無間。偈曰。一法元
0743a05: 無萬法空。箇中那許悟圓通。將謂少林消息斷。桃花
0743a06: 依舊笑春風。楷住天寧未幾。開封尹李孝壽。奏楷道
0743a07: 行。賜紫及定照師號。楷上表辭。上不。令孝壽往
0743a08: 諭。旌善之意。楷確然不回。上怒收付有司。有司憐其
0743a09: 無罪曰。長老枯瘁有疾乎。言有疾。即於法免刑。楷曰。
0743a10: 已巳悉厚意。乃不敢。妄言實無疾也。吏太息。於是恬然
0743a11: 受刑。著縫掖。編管緇州○闡提惟照。簡州人。姓李。幼
0743a12: 超邁而惡俗。一日授書。至性相近也。習相遠也。遽曰。
0743a13: 凡聖本一體。以習故差別。我知之矣。即剃染登具。本
0743a14: 師令聽起信。照歸臥曰。既稱正信大乘。豈言說所
0743a15: 能了。乃遊方。謁道楷。夜坐閣道。時風雪震。薄聞警
0743a16: 道者傳呼過之。隨有所得。辭去。楷嬰難照。自三吳。欲
0743a17: 趨沂水。僕夫迷道。照舉杖擊之。忽大悟。嘆曰。是地非
0743a18: 鰲山也耶。比至沂。楷望而喜曰。紹隆吾宗。必子數輩
0743a19: 矣。因留躬耕。湖上累年。智證成就。出領招提。歷遷名
0743a20: 剎後入寂。茶毗得舍利。如珠琲。舌齒不壞○齊璉。潼
0743a21: 川牟氏子。落髮受具。遊成都。依講席居頃之。慨然太
0743a22: 息曰。吾棄家為大事。茲紙上語爾。譬如日月。豈有
0743a23: 光明耶。棄之南遊。歷參名宿。有自大陽來者。舉道楷
0743a24: 示眾語。璉心悅服。遂往謁。初見恍如舊識。一日聞板
0743b01: 聲。豁然大悟。趨告楷。楷印可之。楷語人曰。璉首座。
0743b02: 牛行虎視。機鋒橫出。異日弘吾道決矣。出世住崇寧。
0743b03: 歷遷名剎。最後成都。大智住大隨。時其徒。有妄訴於
0743b04: 州者。璉怡然就逮有司考竟其事將加捶楚。忽時天
0743b05: 大晦冥。群烏飛噪集杖端。有自投於地者。州將駭異。
0743b06: 璉遂得釋。紹興乙丑。書偈而寂。火浴得舍利百餘粒。
0743b07: 皆具五色○太傅高世則。字仲貽。號無功。初參楷。求
0743b08: 指心要。楷令去其所重。扣己巳而參。一日忽造微密。呈
0743b09: 偈曰。懸崖撒手任縱橫。大地空自坦平。照壑輝巖
0743b10: 不借月。菴頭別有一簾明。
0743b11: 戊子文準師開法雲巖
0743b12: 文準。受心印回泐潭。大觀二年。雲巖席。郡牧囑悟
0743b13: 新。舉所知。新曰。準山主住得。新未識渠。見有洗
0743b14: 頌甚好。曰之乎者也。衲僧鼻孔。大頭向下。若也不會。
0743b15: 問取東村王大姐。郡牧奇之。因請主雲巖○葛繁。澄
0743b16: 江人。少登科第。凡公署私居。必營淨室。設佛像。所行
0743b17: 善事。俱回嚮西方。入室禮誦。舍利從空而下。平時
0743b18: 以淨業。普勸道俗。多服其化。有僧定中。神遊淨土。見
0743b19: 繁在焉。後無疾。面西端坐。而化。
0743b20: 己丑宗杲參文準禪師
0743b21: 宗杲。至寶。侍文準。準曰。我這裏禪。你一時理會。得
0743b22: 教你說也。說得教你。做拈古頌。古小參。普說你也。做
0743b23: 得。只有一件不是。你還知麼。曰不知。曰只欠這一
0743b24: 解在不得。這一解在方丈。與你說時便有禪。纔出方
0743c01: 丈。便無了。惺惺思量。時便有禪。纔睡著。便無了。若如
0743c02: 此。如何敵得生死。杲曰。正是某甲疑處○法忠。自受
0743c03: 佛眼心印。尋辭。渡九江。露眠草宿。蛇虎為。於山舒
0743c04: 水緩處。會意則居。海昏道傍。有枯樹。內空且潔。忠兀
0743c05: 坐其中。逾旬遠近傳。觀者甚眾。因留偈而去。悟新。住
0743c06: 黃龍。學者奔湊。至無所容。因於季春。預結夏。以限來
0743c07: 者。忠直前抗論。投偈曰。莫怪狂僧罵死心。死心結夏
0743c08: 破叢林。叢林明眼如相委。此話須教播古今。又迫
0743c09: 暮。持白木劍。造室問曰。聞老和尚。不懼生死。是否。新
0743c10: 擬對。忠即揮劍。新引頸而笑。忠擲劍於地。作舞而出
0743c11: ○天游。依文準於泐潭。一日準。普說曰。諸人苦苦。就
0743c12: 準上座佛法。遂拊膝曰。會麼。雪上加霜。又拊膝曰。
0743c13: 若也不會。豈不見乾。示眾曰。舉一不得舉二。放過
0743c14: 一著。落在第二。游聞脫然契悟○善本。臨眾三十年。
0743c15: 未笑。及閑居。抵掌笑語。問其故。曰不莊敬。何以率
0743c16: 眾。昔為叢林。故強行之。非性寔然也。所至見佛菩薩
0743c17: 行立之像。不敢坐伊蒲塞。饌以魚胾。名者不食。大觀
0743c18: 三年十二月。屈三指。謂左右曰。止有三日屆屇期。趺坐
0743c19: 西向。念佛而化。有異禽。鳴於庭○道楷責。緇州。己已丑
0743c20: 冬。放令自便菴。於芙蓉湖中。數百人環繞坐臥。楷慮
0743c21: 禍。乃日各食粥一。不堪者。稍稍去。留者猶百人。
0743c22: 庚寅佛心才參惟清禪師
0743c23: 佛心才。初依海印隆見老宿看經。至一毛頭師子百
0743c24: 億毛頭一時現。才指問曰。不毛頭師子作麼生。得百
0744a01: 億毛頭一時現。宿曰。汝乍入叢林。豈可便理會許事。
0744a02: 才疑之。遂發心。頷淨頭職。一夕汛掃次。隆適夜參至。
0744a03: 則遇結座。擲拄杖曰。了即毛端吞巨海。始知大地一
0744a04: 微塵。才豁然有省。及出閩。參惟清。凡入室出必揮淚。
0744a05: 自訟曰。此事我見。得甚分明。祇是臨機。吐不出。若為
0744a06: 柰何。清知其誠。篤告以須是大徹。方得自在也。未幾
0744a07: 因觀案。僧讀曹洞廣錄。至藥山採薪歸。有僧問。甚
0744a08: 處來。山曰。討柴來。僧指腰下刀曰。鳴剝剝。是箇甚麼。
0744a09: 山拔刀。作斫勢。才忽欣然。摑案僧一掌。揭簾趨出。
0744a10: 衝口說偈曰。徹徹大海乾。枯空迸裂。四方八面絕
0744a11: 遮攔。萬象森羅齊漏泄。後住潭州。上封○法輪應端。
0744a12: 亦清嗣。端以妙入諸經自負。清痛劄之。端乃援馬
0744a13: 祖百丈機語。及華嚴宗旨為表。清笑曰。馬祖百丈。固
0744a14: 錯矣。而華嚴宗旨。與箇事喜沒交涉。端憤然。欲他往。
0744a15: 因請辭。及揭簾。忽大悟。汗流浹背。清見曰。是子識好
0744a16: 惡矣。馬祖百丈。文殊普賢。幾被汝帶累○明辯安。吉
0744a17: 州俞氏子。游方。至西京少林。聞僧舉清遠以古詩發
0744a18: 明罽賓王斬師子尊者話。曰楊子江頭楊柳春。楊花
0744a19: 愁殺渡江人。一聲殘笛離亭晚。君向瀟湘我向秦。默
0744a20: 有所契。即趨龍門。坐夏居無何。遠舉前話問之。辯擬
0744a21: 對遠。以手托開。辯趨出。豁然大徹。復回吐露。遠拽杖
0744a22: 逐之。一日遠問。從上祖師方冊因緣。許你會得。忽舉
0744a23: 拳。曰這箇因何喚作拳。辯擬對。遠築其口曰。不得作
0744a24: 道理。於是頓去知見。遂還苕溪○慧洪。作觀音大士
0744b01: 像贊并序曰。大觀四年春二月戊子之夕。病比丘
0744b02: 慧洪。纍然臥縲絏之中。夢至一處庭宇。然有僧導
0744b03: 入密室。舉燭照壁間。有鍾山寶公菩薩像。意欣然。欲
0744b04: 得之。而像自墮其手。復展視之。則化而為十二面
0744b05: 觀音慈嚴之像。心大驚異。遂覺。三月甲辰。南州德逢
0744b06: 上人。以書來訊。且曰。吾以衣。遣僧詣連水。觀世
0744b07: 音像。至其莊嚴。妙天下之手。慧洪追憶前事。問其遣
0744b08: 像之日。乃其得夢之夕。因自感嘆。菩薩以大悲。等慈
0744b09: 哀憐。照臨如是。昭著其何恩何德。能報之也。惟以筆
0744b10: 舌言詞。喻海之深。誇日之明耳。謹稽首。為之讚曰。稽
0744b11: 首淨聖甘露門。無量聖身沙界。應諸眾生心所求。
0744b12: 譬如春色花萬卉。西方肅殺憂愁地。故住寶陀洛伽
0744b13: 山。此方教體在音聞。故稱名者得解脫。一切眾生殺
0744b14: 心盛。癡暗不見不發心。故現鷹巢蚌蛤中。亦作師
0744b15: 其像。菩薩豈有種種心。皆其悲願力如是。何人毫
0744b16: 端寄逸想。幻出百福莊嚴身。屹然欲動千光集。譬如
0744b17: 將回紫金山。湛然欲瞬眾好生。譬如欲折青蓮華。蠻
0744b18: 奴水王來獻誠。想見細雨天花落。眾生五濁熱惱中。
0744b19: 色欲愛見所熏。忽然此寶月相。一切毛孔皆清
0744b20: 。成此不思議功德。皆因上人心所獻。願我蚤熏知
0744b21: 見香。願我恒被慈忍服。願魔障山速崩裂。願大智慧
0744b22: 常現前。心精遺聞證圓通。自然淨極光通達。我當定
0744b23: 如觀世音。一切眾生願如我。
0744b24: 辛卯悟新禪師謁守智
0744c01: 悟新。謝事黃龍。謁雲蓋守智。時日已巳夕。侍僧通謁。智
0744c02: 曳履且行。且語曰。將燭來看其面目。何似生而能致
0744c03: 名喧宇宙。新亦絕。把近前來。我要照是真師。叔是
0744c04: 假師。叔智即當胸。毆一拳。新曰。是真箇。遂作禮。賓
0744c05: 主相得歡甚○空室道人智通。居金陵。設浴保寧。
0744c06: 揭榜於門曰。一物也無洗。箇甚麼。纖塵若有起。自何
0744c07: 來道。取一句子玄。乃可大家。入浴古靈。只解揩背。開
0744c08: 士何曾明心欲證。離垢地時須是。通身汗出。盡道水
0744c09: 能洗垢焉。知水亦是塵。直饒水垢頓除。到此亦須洗
0744c10: 。通後為尼。名惟久。掛錫姑蘇西竺。書偈。趺坐而化。
0744c11: 壬辰慧洪禪師閱偈有省
0744c12: 慧洪。謫海外。壬辰三月。館於瓊州開元寺。海上無經
0744c13: 籍。壁間有毗舍浮佛偈曰。假借四大。以為身心。本無
0744c14: 生因。境有前境。若無心。亦無罪福。如幻起亦滅。洪因
0744c15: 日夕研味。頓入無生○克勤。出峽南遊。時張商英。罷
0744c16: 相寓荊南。以道學自居。少見推許。勤艤舟謁之。劇談
0744c17: 華嚴旨要曰。華嚴現量境界。事理全真。初無假法。所
0744c18: 以即一而萬。了萬為一。一復一。萬復萬。浩然莫窮。心
0744c19: 佛眾生。三無差別。卷舒自在。無礙圓融。此雖極。則終
0744c20: 是無風匝匝之波。英不覺促榻。勤遂問曰。到此與祖
0744c21: 師西來意。為同為別。曰同。曰且得沒交涉。英有慍色。
0744c22: 勤曰。不見雲門道。山河大地。無絲毫過患。猶是轉句。
0744c23: 直得不見一色。始是半提。更須知有向上。全提時節。
0744c24: 彼德山臨濟。豈非全提乎。英乃首肯。翼日復舉。事法
0745a01: 界。理法界。至理事無礙法界。勤又問。此可說禪乎。曰
0745a02: 正好說禪也。勤笑曰。不然。正是法界量裏在。蓋法界
0745a03: 量未滅。若到事事無礙法界。法界量滅。始好說禪。如
0745a04: 何是佛乾屎橛。如何是佛麻三斤。故真淨偈云。事事
0745a05: 無礙。如意自在。手把頭。口誦淨戒。出淫坊。未還
0745a06: 酒債。十字街頭。解開布袋。英嘆曰。美哉之論。豈易聞
0745a07: 乎。遂以師禮待。勤留居碧巖。勤居夾山。安民侍行夜
0745a08: 參。次勤舉。僧問。巖頭古帆。未掛時如何頭。曰後園驢
0745a09: 喫草。民未領。遂求決。勤曰。你問我民舉前話。勤曰。庭
0745a10: 前樹子。民遂大徹。謂勤曰。古人道。如一滴投於巨
0745a11: 壑。殊不知。大海投於一滴。勤笑曰。柰這漢何。
0745a12: 癸巳克勤禪師傳法紹隆
0745a13: 紹隆。初謁長蘆。信有傳。克勤語至者。隆讀之。嘆曰。想
0745a14: 酢生液。雖未澆腸沃胃要。且使人慶快第恨。未聆謦
0745a15: 欬耳。遂依文準。準曰。如何是行事。隆露胸曰。和尚
0745a16: 驗看。準即打。隆約住。曰且莫盲枷瞎棒。準大笑。復謁
0745a17: 悟新。新曰。是什麼。曰行僧。曰是何村僧行甚驢
0745a18: 馬。曰廣南蠻道。什麼何不。高聲道。新喜曰。有衲
0745a19: 僧氣息。隆乃喝。新甚器之。嘆曰。再來人也。次謁克勤。
0745a20: 一日入室。勤問見見之時。見非是見。見猶離見。見不
0745a21: 能。及舉拳曰。還見麼。曰見。曰頭上安頭。隆聞。脫然契
0745a22: 證。勤叱曰。見箇甚麼。曰竹密不妨流水過。勤肯之。
0745a23: 
0745a24: 佛祖綱目卷第三十七之上
0745b01: 
0745b02: 
0745b03: 
0745b04: 佛祖綱目卷第三十七之下露字號
0745b05: 
0745b06: 甲午宋徽宗政和四年起戊戌改重和己亥改宣和丙午欽宗靖國元年
0745b07: 丁未高宗建炎元年辛亥改紹興辛酉金號皇統癸亥高宗紹興十三年止
0745b08: 甲午守智禪師住開福
0745b09: 守智。退居西堂。政和甲午。年已巳九十。潭帥遣長沙令
0745b10: 佐。詣山請。供智以老辭。令佐曰。太守以職事。不得入
0745b11: 山。遣屬吏來迎。不往貽山門之咎。智乃至。入開福齋。
0745b12: 罷鳴鼓。智問故。曰請師住持。智心知墮計。乃受之○
0745b13: 宗坦。潞州人。晚年專求淨土。甲午四月日。夢佛謂曰。
0745b14: 汝說法止六日。當生淨土。覺而白眾。至五月四日。示
0745b15: 眾。因緣聚散。固當有時。淨土勝緣。惟憑時刻。願眾念
0745b16: 佛。助我往生。言已巳坐脫。滿空雷鳴。白雲覆地。三日方
0745b17: 歇。所持瑪瑙數珠。盤於指上。眾取之。竟不能得。
0745b18: ○黃龍悟新禪師入寂晦堂心法嗣臨濟第十世
0745b19: 悟新。復領黃龍。學者雲委。屬疾退居。晦堂有乞末後
0745b20: 句者。新示偈曰。末後一句子。直須心路絕。六根門既
0745b21: 空。萬法無生滅。於此徹其源。不須求解脫。生平愛罵
0745b22: 人。只為長快活。政和四年十二月十三日。晚小參。說
0745b23: 偈曰。說時七顛八倒。默時落二落三。為報五湖禪客。
0745b24: 心王自在休參。十五日泊然坐逝。茶毗舍利五色。後
0745c01: 有過其區者。獲之尤甚。
0745c02: 乙未慧懃禪師住蔣山
0745c03: 慧懃。住智海。經五年。遷蔣山○政和五年三月日。守
0745c04: 智。陞座。說偈曰。未出世頭如馬杓。出世後口如驢嘴。
0745c05: 百年終須自壞。一任天下卜度。歸方丈安坐。良久乃
0745c06: 化○安民。受法克勤。往謁慧懃。懃問。佛果有不曾亂
0745c07: 為人說。底句曾與你說麼。曰合取狗口。懃厲聲曰。不
0745c08: 是這箇道理。曰無人奪你茶鹽袋。喚作麼。曰佛果
0745c09: 若不為你說。我為你說。曰和尚疑。時退院。別參去。懃
0745c10: 呵呵大笑。後開法保寧。遷華藏。歸里後入寂。闍維舍
0745c11: 利。頗細穴。地尺許皆得之。尤光明瑩潔。心舌亦不
0745c12: 壞○文準。平生律身。以約雖領徒。弘法不異。在眾時。
0745c13: 晨興後架。只取小杓湯洗面。復用濯足。放參罷。方丈
0745c14: 行者人力。便如路人掃地。煎茶皆躬親為之。政和五
0745c15: 年夏臥病。進藥者令忌毒物。準不從。有問故。準曰。病
0745c16: 有自性乎。曰無。曰既無自性。以空納空。吾未顛倒。
0745c17: 首座問。和尚尊候如何。曰跛驢上壁。曰和尚也好喫
0745c18: 一服藥。曰朽木搭橋。曰也知和尚。不解忌口。曰你作
0745c19: 麼生。座擬進語。曰你也好喫一服藥疾亟。宗杲問曰。
0745c20: 倘和尚不起。教杲依誰。可了此大事。曰有箇勤巴子。
0745c21: 我雖不識渠。然汝必依之。可了汝事。七月日。更衣說
0745c22: 偈而化。茶毗舍利晶。圓光潔睛。齒數珠不壞○禧誧。
0745c23: 蔡州宋氏子。嗣道楷。住西京天寧。政和五年九月日。
0745c24: 忽召主事。令以楮囊分。而為四眾僧童行。常住津。送
0746a01: 各一既而復。曰丹霞有箇公案。從來推倒扶起。今朝
0746a02: 普示諸人。且道。是箇甚底。顧視左右曰。會麼。曰不會。
0746a03: 曰偉哉大丈夫。不會末後句。遂就。右而化○文
0746a04: 準。既化。政和六年。宗杲往荊南。謁張商英。求準塔銘。
0746a05: 英問。遠來當為何事。曰泐潭準和尚示寂。茶毗眼睛
0746a06: 牙齒數珠不壞。舍利無數。山中耆舊。皆欲相公大手
0746a07: 筆作塔銘激勵後學。曰有一問。問公。若道。得只做。道
0746a08: 不得。歸山參禪去。遂問。準老眼睛不壞是否。曰是。曰
0746a09: 我不問這箇眼睛。曰問什麼眼睛。曰金剛眼睛。曰若
0746a10: 是金剛眼睛在相公筆頭上。曰若如此老夫。為他點
0746a11: 出光明。令他照天照地。去也遂著之。
0746a12: 丙申慧洪禪師作二大士像贊
0746a13: 慧洪。至高安龔德莊。出軸。有二比丘像。皆梵帔相
0746a14: 好。上有化佛。下布雨花。熟視之。有光影滅沒如日。在
0746a15: 蒼蒼間。洪大驚自失。莊曰。始僧繇。於漢州德
0746a16: 陽善寂寺之東壁。自是有光。世傳神異。唐麟德中。有
0746a17: 僧摸之。亦有光以授資州牧王紀。紀奉之舟行。風濤
0746a18: 覆他舟。而紀舟進止自若。夜泊津次舟。人聚語。嗟異。
0746a19: 有商婦孕。踰兩年不乳。從紀求摹像禱之。一昔而乳。
0746a20: 垂拱三年。則天迎置內道場。光尤猖狂。中宗嘉嘆。此
0746a21: 為我家瑞。唐祚其昌乎。今朝治平丁未。嘉禾陳舜俞
0746a22: 令舉。為湖州獲之。作贊藏為家寶。政和六年春。獻於
0746a23: 京師。有詔。摸傳禁中。而光尤益奇變。京師爭售之。
0746a24: 工致富者比屋。然傳以為地藏觀音之像。當有據耶。
0746b01: 洪曰。是觀世音。得大勢之像也。受記經曰。過去金光
0746b02: 師子遊戲佛。時有國王威德。從禪定起。見二童子。生
0746b03: 蓮華中。一名寶意。二名寶上。說偈發願。而釋迦如來
0746b04: 前身。威德王也。觀世音。得大勢。寶意寶上也。於未來
0746b05: 世。成等正覺。則觀世音。號普光功德寶如來。得大勢。
0746b06: 號善住功德寶王如來。皆以次補無量壽。故作雲間
0746b07: 跏趺之像。僧繇殆非師也。莊撫手笑曰。當為我贊
0746b08: 之。洪遂贊曰。人趣可學道。乃為婬事苦。生那落迦中。
0746b09: 方無婬欲樂。眾生如牛。愛此貪欲尾。異哉兩童子。
0746b10: 藕花中化生。對天龍鬼神。作大師子吼。我若從今始。
0746b11: 起於貪欲心。是則為欺誑。十方一切佛。以是因緣故。
0746b12: 證色身三昧。我亦於今日。復作師子吼。若從今日始。
0746b13: 不斷貪欲心。是則為滅絕。十方三世佛。願如二大士。
0746b14: 持心等無。太有殞壞。眾生界有盡。我此願不盡。
0746b15: 稽首平等慈。廣大同體悲。於剎剎塵塵。證我作是說
0746b16: ○元照。字湛然。餘杭唐氏子。少學毗尼。後講天台教
0746b17: 觀。四主郡席。晚住靈芝。篤意淨業。念佛不輟。言化
0746b18: 當世。莫若講說。垂將來。莫若著書。撰十六觀小彌陀
0746b19: 義疏。自號安忍子。政和六年秋。忽命弟子。諷十六觀
0746b20: 經及普賢行願品。趺坐而化。西湖漁人。皆聞空中天
0746b21: 樂聲。建塔靈芝。諡謚大智○慧亨。住武林延壽寺。依靈
0746b22: 芝。習律專修淨業六十年。每對人。必以念佛為勸。有
0746b23: 江自任者。忽夢寶座。從空而下云。亨律師。當升此坐。
0746b24: 適社友孫居士。預啟別亨即在家。作印而化。亨往炷
0746c01: 香。歸而謂其徒曰。孫君已巳去。吾亦行矣。乃集眾念佛
0746c02: 佛。為說偈。端坐而化。號清照律師○思敏。依靈芝。增
0746c03: 受戒法。專心念佛二十年。後有疾。請眾諷觀經。半月
0746c04: 越三日。見化佛滿空。臨終念佛。聲出戶外。酷暑留龕。
0746c05: 七日不變。香滿室中○胡闉官宣義。平日雖信佛乘。
0746c06: 未諳淨土。年八十四。疾革。其子迎清照。乞垂誨示。照
0746c07: 謂闉曰。公知安身立命處否。曰心淨則佛土淨。曰公
0746c08: 自度平昔時中。有雜念染污否。曰既處世間。寧無雜
0746c09: 念。曰如是則安得心淨土淨。曰一稱佛名。云何能滅
0746c10: 八十億劫生死重罪。曰阿彌陀佛。以弘誓願。塵劫修
0746c11: 行。威德廣大。光明神力。不可思議。是以一稱其名。滅
0746c12: 無量罪。猶如赫日消於霜雪。復何疑哉。闉遂省悟。即
0746c13: 日延僧念佛。次日照復至。闉曰。師來何暮。二大士降
0746c14: 臨已巳久。照於是率眾。厲聲念佛。闉乃合掌而逝。
0746c15: 丁酉法海立禪師入寂
0746c16: 政和七年二月。徽宗詔。改天下天寧觀。為神霄宮。所
0746c17: 在無觀者。以寺充處州。法海立陞座。謂眾曰。都緣未
0746c18: 徹。所以說是說非。蓋為不真。便乃分彼分此。我身尚
0746c19: 且不有。身外何足道哉。正眼觀來。一場笑具。今則聖
0746c20: 君垂旨。更僧寺作神霄。佛頭添箇。冠兒算來。有何不
0746c21: 可。山僧今日。不免橫擔拄杖。高挂囊。向無縫塔中。
0746c22: 安身立命。於無根樹下。笑月吟風。一任乘雲仙客來。
0746c23: 此水書符。叩牙作法。他年成道。白日上昇。堪報不
0746c24: 報之恩。以助無為之化。只恐不是玉是。玉也大奇然。
0747a01: 雖如是。且道。山僧轉身一句。作麼生道。還委悉麼。擲
0747a02: 下拂子竟。爾趨寂奏聞。詔仍改寺額。曰真身○懷深。
0747a03: 壽春夏氏子。生而祥光現室。文殊堅。遙見疑火。詰旦
0747a04: 知深始生。往訪之。深見堅笑。母許出家。依長蘆信。
0747a05: 信舉。良遂見麻谷因緣。問曰。如何是良遂知處。深即
0747a06: 洞明。出住資福。屨滿戶外。一日慧懃行化。至茶退。深
0747a07: 引巡寮。至千人街坊。懃曰。既是千人街坊。為甚麼。只
0747a08: 有一人。曰多不如少實。曰恁麼那。深赧然。值朝廷
0747a09: 以資福為神霄宮。因棄往蔣山請益。懃曰。資福知是
0747a10: 般事便休。曰深實未穩。在望和尚不外。懃舉。倩女離魂
0747a11: 話。反覆窮之。大豁疑礙。呈偈曰。祇是舊時行履處。等
0747a12: 閑舉著便訛。夜來一陣狂風起。吹落桃花知幾多。
0747a13: 懃拊几曰。這底豈不是活祖師意○士珪。成都史氏
0747a14: 子。號竹菴。與伯父持一居士。俱喜楞嚴經。珪曰。若離
0747a15: 前塵。有分別性。正是生死根本。伯父駭曰。佛說妄耶。
0747a16: 曰佛固不妄。且約只今居士對面徵詰之心。果安在。
0747a17: 伯父嘆曰。佛說解第一空。名師子吼。汝行矣。無滯此。
0747a18: 遂南游。登龍門。即以平時所得。白清遠。遠曰。汝解心
0747a19: 已巳極。但欠著力開眼耳。遂俾職堂司。一日侍立。次問
0747a20: 遠曰。絕對待時如何。曰如汝僧堂中白椎相似。珪罔
0747a21: 措。遠至晚抵堂司。珪理前話。遠曰。閑言語。珪於言下
0747a22: 大悟。政和末。住和州天寧○惟清。閑居照默堂。十五
0747a23: 年。天下學者。望風而至。政和七年九月十八日。食罷
0747a24: 掩房。遣呼以棲。首座至敘說訣別。乃起浴更衣。以手
0747b01: 指頂。侍者為淨髮。訖安坐而寂。前十日。自作無生常
0747b02: 住真歸告銘曰。賢劫第四尊。釋迦文佛。直下第四十
0747b03: 八世孫惟清。雖從本覺應緣出生。而了緣即空。初無
0747b04: 自性。氏族親里。莫得而詳。但以正因一念。為所宗。承
0747b05: 是廁釋迦之遠孫。其號靈源叟。據自了因。所了妙性。
0747b06: 無名字中。示稱謂耳。亦臨濟無位真人。傅大士之心
0747b07: 王類矣。亦正法眼藏。涅槃妙心。惟證乃知。餘莫能測
0747b08: 者歟。所以六祖問讓和尚什麼處來。曰嵩山來。祖曰。
0747b09: 什麼物恁麼來。曰說似一物即不中。祖曰。還假修證
0747b10: 否。曰修證即不無。污染即不得。祖曰。即此不污染。是
0747b11: 諸佛之護念。汝既如是。吾亦如是。茲蓋獨標清淨法
0747b12: 身。以遵教外別傳之宗。而揀云報化。非真佛。亦非說
0747b13: 法者。然非無報化大功大用。謂若解通報化。而不頓
0747b14: 見法身。則滯污染緣。乖護念旨理。必警省耳。夫少室
0747b15: 道行。光騰後裔。則有雲門偃舊。雄音絕唱於國中。臨
0747b16: 濟玄振。大用大機。於天下皆得正傳。世咸宗奉。惟清
0747b17: 望臨濟九世祖也。今宗教衰喪。其未盡絕滅者。惟二
0747b18: 家。微派班班有焉。然名多媿實。顧適當危寄。而朝露
0747b19: 身緣。勢迫晞墜。因力病。釋俗從真。敘如上事。以授二
0747b20: 三子。吾委息後。當用依稟。觀究即不違先聖法門。而
0747b21: 目見深益。慎勿隨末法所尚。乞空文於有位。求為志
0747b22: 銘。張飾說以。吾至囑至囑。因目所敘。曰無生常住
0747b23: 真歸告。且繫之以銘。銘曰。無涯湛海。瞥起一漚。乎
0747b24: 百年。曷浮曷休。廣漠清漢。生片雲。有無起滅。隱顯
0747c01: 何分。了茲二者。即見實相。十世古今。始終現量。吾銘
0747c02: 此旨。昭示汝曹。泥多佛大。水長船高。清又遺誡。藏骨
0747c03: 石於海。會示生死。不與眾隔也。門弟子不敢違。朝廷
0747c04: 賜號佛壽○政和七年九月日。慧懃示眾。祖師心印
0747c05: 狀。示鐵牛之機去。即印住。住即印。破直饒。不去不住
0747c06: 亦未是。衲僧行履處。作麼生是。衲僧行履處。待十月
0747c07: 前後。為諸人注破。至十月八日。沐浴更衣。端坐手寫
0747c08: 數書。別故舊。停筆而化。闍維收。靈骨舍利。塔於本山
0747c09: ○克勤。自夾山受請。復徙道林。丁酉詔。住蔣山○金
0747c10: 陵俞道婆。初市油餈為業。參瑯琊起。起以臨濟無
0747c11: 位真人話示之。一日聞丐者唱蓮花落云。不因柳毅
0747c12: 傳書信。何緣得到洞庭湖。忽有省。不覺大笑。拋棄油
0747c13: 餈。與市兒競拾。其夫詬曰。你顛耶。婆撫掌。曰非汝境
0747c14: 界。往見起。起望之。知其造詣。問那箇是無位真人。婆
0747c15: 應聲曰。有一無位真人。六臂三頭努力嗔。一擘華山
0747c16: 分兩路。萬年流水不知春。自是見僧。便曰。兒兒纔擬
0747c17: 議。便掩門。守珣往勘之。婆遽呼曰兒兒。珣曰娘娘。
0747c18: 爺在甚處。婆轉身拜露柱。珣蹋倒曰。將謂有多少奇
0747c19: 特。便出。婆蹶起曰。兒兒來。我惜你則箇。珣竟不顧。又
0747c20: 仲安首座。亦往見之。婆問甚處來。曰。德山來。曰德山
0747c21: 泰乃。婆兒子。曰婆是甚人兒子。曰老婆被上座一問。
0747c22: 直得立地放尿。婆頌婆子偷趙州因緣曰。虎穴
0747c23: 魔宮到者稀。老婆失又懷疑。趙州喫掌無人會。直
0747c24: 至如今成是非。又頌。馬祖不安因緣。日面月面。空
0748a01: 閃電。雖然截斷天下。衲子舌頭分明。只道得一半○
0748a02: 克勤。到蔣山開堂。婆於眾中躍出。以身一拶。便歸眾。
0748a03: 勤曰。見怪不怪。其怪自壞。勤次日。至其家。婆不出。厲
0748a04: 聲曰。這般黃口小兒也。道出來開堂說法。勤曰。婆子
0748a05: 少賣弄。我識得你了也。婆遂大笑。出相見○景元。號
0748a06: 元布袋。參克勤於蔣山。因僧讀死心語云。既迷須得
0748a07: 箇悟。既悟須識悟中迷。迷中悟。迷悟兩忘。從無迷
0748a08: 悟處。建立一切法。元聞而疑。即趨佛殿。手托門扉。豁
0748a09: 然大徹。繼而執侍。勤目為聱頭。元侍者。自題肖像付
0748a10: 曰。生平只說聱頭禪。撞著贅頭如鐵壁。脫羅籠截
0748a11: 跟。大地撮來黑黍黑。晚年轉復沒刁刀。奮金剛椎
0748a12: 碎窠窟。他時要識圓悟面。一為渠儂併拈出○祖覺。
0748a13: 嘉州楊氏子。幼聰慧。書史過目成誦。著書排釋。惡境
0748a14: 忽現。悔過出家。未幾疽發膝上。五年醫莫愈。因書華
0748a15: 嚴合論。畢夜感異夢。遂悟華嚴宗旨。講於千部堂。
0748a16: 適元靜至。謂覺曰。觀公講說。獨步西南。惜未解離文
0748a17: 字相耳。儻能問道外方。即今之周金剛也。覺欣然罷
0748a18: 講。出峽謁張商英。英曰。若向上一著。非蔣山老。孰能
0748a19: 指南。遂遣書為覺介紹。依克勤。一日入室。勤舉。羅山
0748a20: 道有言時踞虎頭收虎尾。第一句下。明宗旨。無言時
0748a21: 覿露機鋒。如同電。拂作麼生會。覺無對。夙夜參究。忽
0748a22: 然有省。呈偈曰。家住孤雲頂。長年半掩門。自嗟身已巳
0748a23: 老。活計付兒孫。勤見而大笑。次日入室。勤問。昨日公
0748a24: 案作麼生。覺擬對。勤便喝曰。佛法不是這箇道理○
0748b01: 法泰。漢州李氏子。克勤住蔣山。泰為座元有。僧仲安。
0748b02: 來謁勤。因扣泰。遂領旨。及泰住德山。遣安至蔣山。通
0748b03: 嗣書。勤在法堂上。安棒書趨前。勤曰。千里馳達。不辱
0748b04: 宗風。公案現成。如何通信。曰覿面相呈。更無回互。曰
0748b05: 此是德山底。那箇是專使底。曰豈有第二人。曰背後
0748b06: 底。安便度書。勤曰。作家禪客。天然猶在。曰分付與
0748b07: 蔣山。乃下通首座。大眾書首座曰。玄沙白紙。此自何
0748b08: 來。安呈起書曰。見麼座遂引手接。安復執。曰久默
0748b09: 斯要。不務速說。今日拜呈。幸希一鑒。座便喝。安曰。作
0748b10: 家首座。座又喝。安打一書座擬議。安曰。未明三八九。
0748b11: 不免自沉吟。又以書打一下曰。接勤與清遠立法堂
0748b12: 盻其作略。勤厲聲曰。打我首座死也。遠曰。官馬廝踢。
0748b13: 有甚憑據。安曰。說甚官馬廝踢。正是龍象蹴蹋也。勤
0748b14: 曰。喚來喚來。安復至法堂上。勤曰。我五百眾中首座。
0748b15: 你為甚打他。安曰。和尚也。喫一頓始得。勤顧遠吐舌。
0748b16: 遠曰。未在乃問。安曰。只如空手把鋤頭步行。騎水牛
0748b17: 人從橋上過橋。流水不流。意作麼生。安低躬曰。所供
0748b18: 是詣實。遠大笑曰。元來是家裏人。安又至五祖表
0748b19: 自處。通法眷書。自曰。書裏說甚麼。曰文彩已巳彰。曰畢
0748b20: 竟說甚麼。曰當陽揮寶劍。曰近前來這裏。不識數字。
0748b21: 曰莫詐敗。自顧侍者曰。這是那裏僧。曰多少人疑著。
0748b22: 侍者曰。曾在和尚會下去。曰怪得恁麼滑頭。曰曾被
0748b23: 和尚鈍置來。自遂將書。於爐上薰曰。南無三滿多沒
0748b24: 喃。安近前彈指而已巳。安再至蔣山坐夏。勤使分座
0748c01: 秋辭歸。勤曰。子何所需。曰短歌須要數十丈長句。只
0748c02: 消三兩言。勤遂送以頌曰。使乎不辱命。臨機貴專對。
0748c03: 安禪捋虎鬚著。著超方外。不惟明下。安排掇向禪
0748c04: 床拶嶮崖。拈槌拂奮雄辯。金聲玉振猶奔雷。九旬
0748c05: 落落提綱宗。衲子濟濟長趨風。解黏去縛手段辣。驅
0748c06: 耕奪食尤雍容。夏滿思山要歸去。了武陵一段事。
0748c07: 勃窣理窟乃胸中。行行不患無知己巳。臨行索我送行
0748c08: 篇。栗棘蓬裏金剛圈。短歌須要數十丈。長句只消三
0748c09: 兩言。金毛獅子解翻身。箇是叢林傑出人。不日孤峰
0748c10: 大哮吼。五葉一華天地春。安後出世。鼎州靈巖嗣泰
0748c11: ○初端裕。歷參名宿。晚謁克勤。勤問。誰知正法眼藏。
0748c12: 向這瞎驢邊滅。即今是滅不滅。曰請和尚合取口
0748c13: 好。曰。此猶未出常情。裕擬對。勤擊之。裕頓去所滯。勤
0748c14: 印以偈曰。二三四七初無間。顯大威光示的傳。把斷
0748c15: 關津勿輕放。草深誰顧法堂前。遂命分座訓徒。
0748c16: 戊戌芙蓉道楷禪師入寂投子青法嗣曹洞第八世
0748c17: 道楷菴芙蓉。政和八年五月十四日。索筆書偈曰。吾
0748c18: 年七十六。世緣今已巳足。生不愛天堂。死不怕地獄。撒
0748c19: 手橫身三界外。騰騰任運何拘束。移時乃逝○世奇。
0748c20: 成都人。初造龍門。一日燕坐。瞌睡。群蛙忽鳴。誤聽為
0748c21: 淨髮版響。亟趨往。或曰。蛙鳴非版也。奇恍然詣方丈
0748c22: 剖露。遠曰。豈不見羅羅。奇遽止之曰。和尚不必舉
0748c23: 待某甲自看。未幾有省。乃占偈曰。夢中聞版響。覺後
0748c24: 蝦蟆啼。蝦蟆與版響。山嶽一時齊。繇是益加參。究洞
0749a01: 臻玄奧。遠命分座。奇固辭曰。此非細事也。如金鍼刺剌
0749a02: 眼。毫髮若差。睛則破矣。願生生居學地。而自煆煉。遠
0749a03: 因以偈美之曰。有道只因頻退步。謙和元自慣回光。
0749a04: 不知已巳自青雲上。猶更將身入眾藏。暮年學者力請。
0749a05: 因說偈曰。諸法空故我心空。我心空故諸法同。諸法
0749a06: 我心無別體。只在而今一念中。且道那一念眾罔措。
0749a07: 奇喝一喝而逝○撫州白楊法順。綿州文氏子。依法
0749a08: 遠。聞遠舉傅大士心王銘。言下有省。後觀寶藏。迅轉
0749a09: 頓明大法。呈偈曰。頂有異峰雲冉冉。源無別派水泠
0749a10: 泠。游山未到山窮處。終被青山礙眼睛。遠肯之。久病
0749a11: 示云眾云。久病未推。木枕人來多。是問如何。山僧據
0749a12: 問。隨緣對外。黃鸝口更多。眾中作者。試為山僧。指
0749a13: 出病源。七尺之軀。甚處受病。眾下語皆不契。自撫掌
0749a14: 一下。作嘔吐聲。又云。好箇木枕子遂逝。闍維收舍利。
0749a15: 目睛齒舌數珠。塔於寺西○雲居法如。丹丘胡氏子。
0749a16: 祝髮登具。參宗匠。晚至龍門。以平日所證白遠。遠
0749a17: 曰。此皆學解。非究竟事。欲了生死。當求妙悟。如駭然
0749a18: 諦信。一日命主香。積以道業。未辦固辭。遠曰。姑就職
0749a19: 其中。大有人為。汝說法未幾。晨興開門。望見聖僧。
0749a20: 契所未契。即白遠。遠曰。這裏還見聖僧麼。如詣前問。
0749a21: 訊乂手而立。遠曰。向汝道。大有人為汝說法○圓璣。
0749a22: 得法慧南。住保寧。戊戌九月日。說偈而逝。壽八十三。
0749a23: 夏六十三。闍維不壞者二。而糝以五色舍利。
0749a24: 己亥汝州天寧明禪師入寂
0749b01: 初道士林靈素。以妖術。謁蔡京。京引見帝。帝信之。賜
0749b02: 素金門羽客。自號教主道君皇。帝詔改天下大寺。為
0749b03: 神霄。玉清萬壽宮。改佛號大覺金仙。餘為仙人大士。
0749b04: 僧稱德士。行稱德童。法師永道等。相向泣曰。佛法至
0749b05: 此。幸生猶死。亟詣政府陳狀。翼日伏宣德門極。陳其
0749b06: 不可。帝大怒。收道付開封獄。當黥舂陵。春陵守。一夕
0749b07: 夢。黥佛械。立廷下。旦告僚屬。僚屬具對同夢。頃之道
0749b08: 至。貌克肖。一府大驚。遂免其役。汝州天寧明禪師者。
0749b09: 改德士。日登座。謝恩畢乃曰。木簡信手。拈來坐具。乘
0749b10: 時放下。雲散水流去。寂然天地空。斂歛目而逝。又平江
0749b11: 府。明因曇玩。因改德士。入頭。巖食松自全。後依克
0749b12: 勤。因舉桴鼓。頓明大法。住院後。凡有所問法。皆對曰。
0749b13: 莫理會。故人亦稱。為莫理會長老○繼成。宜春劉氏
0749b14: 子。號蹣菴。得法於普融平。宣和元年。住淨因。
0749b15: 庚子宗杲謁張商英
0749b16: 宗杲。自觀音。往龍安兜率。宣和二年春。至荊渚。謁張
0749b17: 商英。於西齋。為法喜遊。一日英謂杲曰。余頃在江
0749b18: 寧戒壇院寓居。再閱雪竇拈古至百丈再參馬祖因
0749b19: 緣。雪竇云。大冶精金。應無變色。投卷曰。審如是豈得
0749b20: 有臨濟今日耶。遂有頌曰。馬師一喝大雄峰。深入髑
0749b21: 髏三日聾。黃檗聞之驚吐舌。江西從此立宗風。因舉
0749b22: 似平禪師。平後致書。來求頌本。又成頌曰。吐舌耳聾
0749b23: 師已巳曉。搥胸只得哭蒼天。盤山會裏翻筋斗。到此方
0749b24: 知普化顛。今又數年。諸方少有知余者。公自江西法
0749c01: 窟來。必辨優劣。曰居士見處與真淨。死心符合。近世
0749c02: 得此機用。獨二老矣。曰何謂也。杲乃舉其頌云。客情
0749c03: 步步隨人轉。有大威光不能現。突然一喝雙耳聾。那
0749c04: 叱眼開黃檗面。復舉。死心拈云。雲巖敢問雪竇。既是
0749c05: 大冶精金。應無變色為甚三日。耳聾諸人要知麼。
0749c06: 從前汗馬無人識。只要重論代功。英躍然撫几曰。
0749c07: 不因公語。爭見死心。真淨用處。若非二老。難顯雪竇
0749c08: 馬師。乃述偈曰。馬師喝下立宗風。嗟我三人見處同
0749c09: 海上六鰲吞餌去。棲蘆誰更問漁翁。既而請別。英囑
0749c10: 曰。子必見圓悟。吾助子往。杲於是至京師○宣和元
0749c11: 年清遠自舒州龍門。以病辭。歸蔣山之東堂。宣和二
0749c12: 年。書雲前。一日飯食訖。趺坐謂其徒曰。諸方老宿。臨
0749c13: 終必留偈辭世。世可辭耶。且將安往。乃合掌。怡然趨
0749c14: 寂。門人函骨。歸龍門。塔於靈光臺側○法常。首眾報
0749c15: 恩室中。惟一矮榻。餘無長物。庚子九月。語寺僧曰。一
0749c16: 月後不復留此。十月二十一。夕將曉。書漁父詞。於室
0749c17: 門就榻。收足而逝。詞曰。此事楞嚴曾露布。梅花雪月
0749c18: 交光處。一笑寥寥空。萬古風甌語。然銀漢橫天宇。
0749c19: 蝶夢南華方栩栩。斑斑誰誇豐干虎。而今忘來時
0749c20: 路。江山暮天涯。目送飛鴻去○庚子冬。淨因繼成。同
0749c21: 克勤法真懷深。并十大法師。禪講千僧。赴太尉陳良
0749c22: 弼府齋。有賢首宗善華嚴者。對眾問曰。吾佛設教。自
0749c23: 小乘至圓頓。掃除空有。獨證真常。然後萬德莊嚴。方
0749c24: 名為佛。聞禪宗一喝。能轉凡成聖。與諸經論。似相
0750a01: 違背。今一喝若能入吾宗。五教是為正說。若不能入。
0750a02: 是為邪說。諸禪目成。成曰。如法師所問。不足勞三大
0750a03: 禪師之酬。只淨因小長老。可以使法師無惑也。成召
0750a04: 善。善應諾。成曰。法師所謂。佛法小乘教者。乃有義也。
0750a05: 大乘始教者。乃空義也。大乘終教者。乃不有不空義
0750a06: 也。大乘頓教者。乃即有即空義也。一乘圓教者。乃不
0750a07: 有而有。不空而空義也。如我一喝。非惟能入五教。至
0750a08: 世間工巧伎藝。諸子百家。悉皆能入。成震聲喝一喝
0750a09: 問善曰。還聞麼。曰聞。曰汝既聞。則此一喝。是有能入
0750a10: 小乘教。須臾又問善曰。還聞麼。曰不聞。曰汝既不聞。
0750a11: 則適來一喝。是無能入始教。遂顧善曰。我初一喝。汝
0750a12: 既道有喝。久聲銷。汝復道無。道無則原初實有。道有
0750a13: 則於今實無。不有不無。能入終教。我有一喝之時。有
0750a14: 非是有。因無故有。無一喝之時。無非是無。因有故無。
0750a15: 即有即無。能入頓教。須知我此一喝。不作一喝用有
0750a16: 無。不及情解俱忘。道有之時。纖塵不立。道無之時。橫
0750a17: 空。即此一喝。入百千萬億喝。百千萬億喝。入此
0750a18: 一喝。能入圓教。善乃起再拜。成復曰。非惟一喝為然。
0750a19: 乃至一語一默。一動一靜。從古至今。十方空。萬象
0750a20: 森羅。六趣四生。三世諸佛。一切聖賢。八萬四千法門。
0750a21: 百千三昧。無量妙義。契理契機。與天地萬物一體。謂
0750a22: 之法身。三界惟心。萬法惟識。四時八節。陰陽一致。謂
0750a23: 之法性。是故華嚴云。法性在一切處。有相無相。一
0750a24: 聲一色。全在一塵中含四義。事理無邊。周無餘。參
0750b01: 而不雜。混而不一。於此一喝中。皆悉具足。猶是建化
0750b02: 門庭。隨機方便。謂之小歇場。未至寶所。殊不知。祖師
0750b03: 門下。以心傳心。以法印法。不立文字。見性成佛。百千
0750b04: 聖不傳底。向上一路在。曰如何是向上一路。曰汝且
0750b05: 向下會取。曰如何是寶所。曰非汝境界。曰望禪師慈
0750b06: 悲。曰任從滄海變。終不為君通○法忠。至衡嶽。見怪
0750b07: 石。如臥牛。遂結茅其傍。榜曰。牧菴湘潭。大旱忠躍入
0750b08: 龍淵。呼曰業畜。當雨一尺。雨隨至○子淳。劍州賈氏
0750b09: 子。得法道楷。庚子住大洪。
0750b10: 辛丑德止禪師住圓通
0750b11: 德止。歷陽金紫徐閎中之季子。雙瞳紺碧。神光射人。
0750b12: 十歲未知書。多喜睡。其父目為懵。然子暨成童。強記
0750b13: 過人。為文多奇語。弱冠夢異僧。授四句偈。已巳而有以
0750b14: 南安巖主像遺之者。即傍所載聰明偈。自是持念不
0750b15: 忘。後五年。隨金紫將漕西洛。一夕忽大悟。連作數偈。
0750b16: 一曰。不因言句不因人。不因物色不因聲。夜半吹燈
0750b17: 方就枕。忽然這裏已巳天明。每嘯歌自若。眾莫測之。乃
0750b18: 力求出家。父弗許。欲以官授止。止曰。某方將脫世網。
0750b19: 不著三界。豈復刺剌頭於利名中耶。請移授從兄。遂
0750b20: 祝髮。受具印證於惟照。名振京師。宣和三年。春徽宗。
0750b21: 賜號真際。俾住江州圓通。學徒奔。後遷化時。茶毗
0750b22: 氣所及。悉成舍利。
0750b23: ○懷深慈受禪師住慧林
0750b24: 宣和辛丑三月。詔懷深。住汴京慧林禪院。上堂。古者
0750c01: 道。忍忍三世如來從此盡。饒饒萬禍千殃從此消。默
0750c02: 默無上菩提從此得。乃曰。會得此三種語了。好箇不
0750c03: 快活漢。山僧祇是。得人一牛。還人一馬。潑水相唾。插
0750c04: 嘴廝罵。卓拄杖曰。平出平出。上堂。雲自河山起。風從
0750c05: 湛生。好箇入頭處。官路少人行。上堂。不是境亦非
0750c06: 心。喚作佛時也。陸沉箇中。本自無階級。切忌無階級
0750c07: 處。尋總不尋過。猶深打破。雲門飯袋子。方知赤土是
0750c08: 黃金。咄僧問。知有道。不得時如何。曰子喫蜜曰。道
0750c09: 得。不知有時如何。曰鸚鵡喚人。僧禮拜。深叱曰。這傳
0750c10: 語漢。問甚麼人。不被無常吞。曰祇恐他無下口處。曰
0750c11: 恁麼則一念通。玄箭三尸鬼失奸也。曰汝有一念定。
0750c12: 被他吞了。曰無一念時如何。曰捉著闍黎。深謂修行
0750c13: 捷徑。無越淨。遂建道場。勸眾念佛。頌曰。萬人同志
0750c14: 念彌陀。眾力相成願力多。一朵蓮花親見佛。方知淨
0750c15: 土勝娑婆。其一樹林水鳥各宣揚。寶網金臺盡道場。會
0750c16: 得鐘鳴并鼓響。彌陀觸處放毫光。其二髮看看染雪
0750c17: 霜。心猿意馬尚顛狂。一朝掩目歸空去。始信泥歲
0750c18: 月長。其三業報差殊事不同。勞生無地出樊籠。欲知自
0750c19: 性彌陀佛。在汝朝昏一念中。其四不是山僧說是非。修
0750c20: 行魔事要君知。直須緊峭草鞋底。透過娑婆五欲池。
0750c21: 其五○天衣如哲。長蘆信嗣。自退席。平江萬壽。飲啖無
0750c22: 擇。人多侮之。有以瑞巖喚主人公話問者。答偈曰。瑞
0750c23: 巖常喚主人公。突出須彌最上峰。大地掀翻無處。
0750c24: 笙歌一曲樓中。一日曰。吾行矣。令拂拭所乘筍輿。
0751a01: 乃告眾曰。道在用處。用在死處。時人祇管貪歡樂。不
0751a02: 肯學無為敘平。昔參問勉眾進修已巳。忽起拳曰。諸
0751a03: 人且道。這箇落在甚處。眾無對。哲揮案一下曰。一齊
0751a04: 分付與秋風。遂入輿。端坐而化○祖覺。參克勤於蔣
0751a05: 山。勤未許可覺。復留五年。愈更迷悶。後於廬山。閱法
0751a06: 遠。削執論云。若道悟有親。豈有旃檀林中生臭
0751a07: 草。須知宗師著著。不曾發。遂豁然契悟。作偈寄勤
0751a08: 曰。出門依舊入蓬蒿。天網不可逃。誰信業緣無
0751a09: 避處。歸來不怕語聲高。勤大喜。持以示眾曰。覺華嚴
0751a10: 徹矣○佛照杲。出世時。常謂人曰。和尚紹聖三年十
0751a11: 一月二十一日。悟得方寸禪。又言。和尚寧三年。丈
0751a12: 帳在鳳翔府。供申當年。了華山一十八州。你輩茄
0751a13: 子瓠子。那裏得知。詔住法雲。辛丑退居。景德鐵羅漢
0751a14: 院殿中。有木羅漢數尊。京師苦寒。杲取而燒之。擁罏
0751a15: 達旦。次日淘中。得舍利無數。又住歸宗。時專精行
0751a16: 道。未少懈。深夜修敬罷。坐於僧堂。地罏中。忽見二
0751a17: 僧入堂。一人龐眉雪頂。一人少年。皆丰姿頎然。杲心
0751a18: 喜自謂曰。我座下。有如此僧。須臾二人出堂。杲襲其
0751a19: 後。見入佛殿中。杲亦隨入。燈影熒煌。罏中尚有火。杲
0751a20: 炷香禮佛。二僧復出。亦襲其後。至佛殿前。偶失二僧
0751a21: 所在。自念忘香匣。在殿內回身取。時見殿門鑰。
0751a22: 遂喚直殿行者守舜開門。舜取鑰匙開門。見爐中香
0751a23: 未散。香匣在寶上。杲不諭其故○西蜀鑾法師。
0751a24: 佛照杲法嗣。杲住法雲。謝事居景德。鑾問杲曰。禪家
0751b01: 言多不根何也。杲曰。汝習何經論。鑾曰。諸經知。頗
0751b02: 通百法。杲曰。只如昨日雨今日晴。是甚麼法中收。鑾
0751b03: 懵然。杲舉癢和子。擊曰。莫道禪家所言不根好。鑾憤
0751b04: 曰。昨日雨今日晴。畢竟是甚麼法中收。杲曰。第二十
0751b05: 四時分。不相應法中收。鑾恍然有省。即禮謝。後歸蜀。
0751b06: 居講會。以直道示徒。不泥名相。
0751b07: 壬寅克勤禪師命紹隆分座
0751b08: 克勤。既傳心印於紹隆。尋俾掌藏教。然隆道貌。如甚
0751b09: 者。或問勤曰。隆藏主。柔易若此。何能為哉。勤曰。瞌
0751b10: 睡虎耳。宣和四年。舉隆分座訓徒○張商英。自受大
0751b11: 法。後著發願文云。思此世界。五濁亂心。無正觀力。無
0751b12: 了因力。自性惟心。不能悟達。謹遵釋迦世尊金口之
0751b13: 教。專念阿彌陀佛。求彼世尊願力攝受。待報滿時。往
0751b14: 生極樂。如順水乘舟。不勞自力而至矣。宣和四年十
0751b15: 一月黎明。作偈曰。幻質朝章八十一。漚生漚滅無人
0751b16: 識。撞破空歸去來。鐵牛入海無消息。言訖取枕。擲
0751b17: 門上。聲如雷震。眾視之。已巳逝矣。
0751b18: 癸卯守卓禪師入寂靈源清法嗣臨濟十一世
0751b19: 守卓。受法於惟清。住東京天寧。宣和五年十二月二
0751b20: 十七日。奄然而寂。闍維日。徽宗遣中使。賜香。持金盤
0751b21: 求舍利。爇香罷。盤中鏗然。視之。五色者數顆。大如豆
0751b22: 使者持還。上見大悅○草堂善清。初參祖心。心示以
0751b23: 風旛話。子作麼生會。清曰。無入處。乞師方便。心曰。
0751b24: 子見兒捕鼠乎。目睛不瞬。四足踞地。諸根順向。首
0751c01: 尾一直。擬無不中。子誠能如是。心無異緣。六根自靜。
0751c02: 默然而究。萬無失一也。清從是屏去。閑緣歲餘。忽然
0751c03: 契悟。以偈告心曰。隨隨隨昔昔昔。隨隨隨後無人識。
0751c04: 夜來明月上高峰。元來祇是這箇賊。心頷之。復告之
0751c05: 曰。子入處真實得坐。披衣向後。自看自然。七通八達
0751c06: 去。清復依止七年。
0751c07: 甲辰克勤禪師示紹隆法語
0751c08: 宣和六年。克勤移住汴京天寧。示紹隆法語。有曰。有
0751c09: 祖以來。惟務單傳。直指。不喜帶水。拖泥打露。布列窠
0751c10: 窟鈍置人。蓋釋迦老子。三百餘會。對機設教。立世垂
0751c11: 範。大段周遮。是故最後。徑截省要。接最上機。雖自迦
0751c12: 葉二十八世。少示機關。多顯理致。至於付受之際。靡
0751c13: 不直面提持。如倒剎竿。水投鍼。示圓光相。執赤旛。
0751c14: 把明鏡。說如鐵橛。子傳法偈。達磨破六宗與外道。立
0751c15: 義天下。太平翻轉。我天爾狗皆神機迅捷。非擬議思
0751c16: 惟所測。暨到梁遊魏。尤復顯言教外別行。單傳心印。
0751c17: 六代傳衣。所指顯著。逮曹溪大鑑。詳示說通。宗通歷
0751c18: 涉既久。具正眼大解脫。宗師變革。通塗俾不滯名相。
0751c19: 不墮理性。言說放出。活卓卓地。脫灑自繇。妙機遂見。
0751c20: 行棒行喝。以言遣言。以機奪機。以毒攻毒。以用破用。
0751c21: 所以流傳。七百來年。枝分派別。各擅家風。浩浩轟轟。
0751c22: 莫知紀極。然鞠其歸著。無出直指人心。心地既明。無
0751c23: 絲毫隔礙。脫去勝負。彼我是非。知見解會透。到大休
0751c24: 大。歇安穩之場。豈有二致哉。所謂百川異流。同歸於
0752a01: 海。要須是箇向上根器具。高識遠見。有紹隆佛祖志
0752a02: 氣。然後能深入閫奧。徹底信得及。直下把得住。始可
0752a03: 印證。堪為種草。捨此切宜寶秘。慎詞勿作容易放行
0752a04: 也。隆公知藏。湖湘投機。還往北山。十餘年。真探賾頤。精
0752a05: 通本色。衲子遂舉。分席訓徒。已巳三載。予被睿旨。移都
0752a06: 下天寧。欲得法語。以表道契。因為出此數段。
0752a07: 乙巳克勤禪師傳法宗杲
0752a08: 宗杲。至京。於太宰府第。後菴中。甲辰九月。克勤有
0752a09: 天寧之命。杲自慶曰。此老實天賜我也。遂預往天寧
0752a10: 以待。乃自惟曰。當以九夏為期。其禪若不異。諸方妄
0752a11: 以余為是。我則造無禪論去也。枉費精神。蹉跎歲月。
0752a12: 不若弘一經一論。把本修行。庶他生後世。不失為佛
0752a13: 法中人。遂贖清涼疏鈔一部。齎之天寧。及勤至開法。
0752a14: 杲日夕參扣。勤令看僧。問雲門如何是諸佛出身處。
0752a15: 門云。東山水上行語。杲凡呈四十九轉語。勤皆不肯。
0752a16: 一日陞座。舉雲門語云。天寧即不然。若有人問。如何
0752a17: 是諸佛出身處。但向他道。薰風自南來。殿閣生微。
0752a18: 杲聞豁然。去礙膺之物。遂白勤。勤曰。也不易你到
0752a19: 這箇田地。可惜死了。不能得活。不疑言句。是為大病。
0752a20: 不見道懸崖撒手。自肯承當絕後。再蘇欺君不得。須
0752a21: 知。有這箇道理。乃令杲居擇木堂。為不務。侍者每
0752a22: 舉。有句無句。如藤倚樹問之。杲纔開口便道。不是。經
0752a23: 半載忽問勤曰。聞和尚當時。曾問五祖這話。不知五
0752a24: 祖道甚麼。曰我問有句無句。如藤倚樹。意旨如何。祖
0752b01: 曰。描也描不成。也不就。又問。樹倒藤枯時如何。
0752b02: 祖曰。相隨來也。杲乃抗聲曰。我會也。勤遂舉數訛
0752b03: 因緣詰之。杲酬對無滯。勤曰。今日方知。吾不汝欺。遂
0752b04: 著臨濟正宗記。付之曰。臨濟正宗自馬師。黃檗闡大
0752b05: 機大用。脫羅籠出窠臼。虎驟龍馳星飛電激。卷舒擒
0752b06: 縱。皆據本分。綿綿的的。到興化風穴。唱愈高。機愈峻。
0752b07: 西河弄師子。霜華奮金剛王。非深入閫奧。親受印記。
0752b08: 皆莫知端倪。徒自名邈。只益戲論。大抵負天。氣宇
0752b09: 格外提持。不戰屈人兵。殺人不眨貶眼。尚未其趨
0752b10: 向。況移星換斗。轉天輪。迴地軸耶。是故示三玄三要。
0752b11: 四料簡。四主賓。金剛王寶劍。踞地師子。一喝不作一
0752b12: 喝。用探竿影草一喝。分賓主照用一時。行許多落索
0752b13: 多少學家摶搏量注解。殊不知。我王庫內。無如是刀。弄
0752b14: 將出來看底。只眨貶得眼。須是他上流契證認。正按
0752b15: 旁提。須還本分種草。豈假梯媒。只如寶壽開堂。三聖
0752b16: 推出一僧。壽便打。聖云。你恁麼為人。非獨瞎。這僧
0752b17: 眼瞎。鎮州一城人眼去在。壽擲下拄杖。便歸方丈。
0752b18: 興化見同參來便喝。僧亦喝。化又喝。僧復喝。化云。你
0752b19: 看這瞎漢。僧擬議。直打出法堂。侍者問。有何相觸。
0752b20: 化云。是他也有權也有實。我將手向伊面前。橫兩遭
0752b21: 。不會似此。瞎漢不打。更待何時。看他本色。宗風
0752b22: 然。殊絕不貴。作略只欽他眼。正要扶荷。正宗提持。宗
0752b23: 眼須是。透頂透底。徹骨徹髓。不涉廉纖。然獨脫。然
0752b24: 後的的相承。可以起此大法幢。然此大法炬繼。他馬
0752c01: 祖百丈首山。楊岐不為忝竊爾○知和崑山。張氏子。
0752c02: 兒時習坐垂堂。堂傾。父母意其必死。和瞑目自若。
0752c03: 因使出家。年滿得度。謁泐潭乾。乾問作甚麼。和擬對。
0752c04: 乾便打。復喝曰。你喚甚麼作禪。和驀領旨即曰。禪無
0752c05: 後無先。波澄大海。月印青天。問如何是道。曰道紅塵
0752c06: 浩浩。不用安排。本無欠少。乾然之。棲雪竇之中峰。棲
0752c07: 雲兩菴。逾二十年。住二靈。三十年。間居無長物。惟二
0752c08: 虎侍其右。宣和七年四月日。趺坐而逝○普交。亦乾
0752c09: 嗣。因為檀越。修懺摩。有問曰。公所懺罪。為自懺耶為
0752c10: 他懺耶。若自懺罪。罪性何來。若懺他罪。他罪非汝烏
0752c11: 能懺之交。不能對。遂改服遊方。造泐潭。足纔踵門。乾
0752c12: 即呵之。交擬問。乾曳杖逐之。一日忽呼。交至丈室曰。
0752c13: 我有古人公案。要與你商量。交擬進語。乾遂喝。交豁
0752c14: 然領悟。乃大笑。乾下禪床。執交手曰。汝會佛法耶。交
0752c15: 便喝。復托開。乾大笑○道旻。世稱古佛。興化蔡氏子。
0752c16: 母夢吞摩尼珠有娠。生五歲。足不履。口不言。母抱遊
0752c17: 寺。見佛像。遽履地。合爪稱南無佛。人大異之。出家
0752c18: 參。後至泐潭。乾器之。旻陳列參所得。不蒙印可。乾舉
0752c19: 世尊拈花迦葉微笑語。以問。復不契。後侍乾行。乾以
0752c20: 拄杖。架肩長噓曰會麼。旻擬對。乾便打。有頃。復拈草
0752c21: 示曰。是甚麼。旻亦擬對。乾遂喝。於是頓明大法。作拈
0752c22: 花勢乃曰。這回瞞旻上座不得也。乾挽曰。更道更道。
0752c23: 曰。南山起雲。北山下雨。即禮拜。乾首肯○紹興。慈氏。
0752c24: 瑞仙。習毗尼。因戒性如空。持者為迷倒。乃謂戒
0753a01: 者束身之法也。何自縛乎。又閱諸法不自生。亦不從
0753a02: 他生。不共不無因。是故說無生。疑曰。又不自他不共
0753a03: 不無因生。畢竟從何而生。即省曰。因緣所生。空假三
0753a04: 觀。抑揚性海。心佛眾生。名異體同。十境十乘。轉識成
0753a05: 智。不思議境。智照方明。非言詮所及。棄謁諸方。後至
0753a06: 投子廣鑑瑛。問鄉里甚處。曰兩浙東越。曰東越事作
0753a07: 麼生。曰秦望峰高。鑑湖水闊。曰秦望峰與你自己是
0753a08: 同是別。曰西天梵語。此土唐言。曰此猶是叢林祇對
0753a09: 畢竟是同是別。仙便喝。瑛便打。仙曰。恩大難酬。便禮
0753a10: 拜○江公望。字民表。釣臺人。家居蔬食清修。述念佛
0753a11: 方便文。以勸道俗。又書於家塾曰。利根之人。念念
0753a12: 不生。心心無所。六根杳寂。諸識銷落。法法全真。門門
0753a13: 絕待。瞥爾遂成。真如實觀。初機後學。一心攝念如來。
0753a14: 即使營辦家事。種種作務。亦自不相妨礙。若能都攝
0753a15: 六根。淨念相繼。不過旬日。便成三昧。是故上根大器。
0753a16: 一念直超。平展之流。善觀方便。望有子早亡。託夢云。
0753a17: 大人修道。功業已巳成。冥府有金字額。題云。嚴州府江
0753a18: 公望身居。言責志慕苦空。躬事熏修。心無愛染。動靜
0753a19: 不違佛法。語嘿時契宗風。名已巳脫乎閻浮身。必歸於
0753a20: 淨土。宣和末。知廣德軍。一旦無疾。面西端坐而化○
0753a21: 王古。字敏仲。官侍郎。參尊宿。深契禪宗。又悟淨土
0753a22: 法門。著決疑集三本。平生精勤念佛。數珠未去手。
0753a23: 有僧神遊淨土。見古與葛繁在焉。
0753a24: 丙午李彌遜參克勤禪師
0753b01: 侍郎李彌遜。少時讀書。五行俱下。年二十八。為中書
0753b02: 舍人。入克勤室。一日早朝。回至天津橋。馬躍忽有
0753b03: 省。通身流汗。直造天寧。適勤出門。遙見便喚曰。居士
0753b04: 且喜。大事了畢。遜厲聲曰。和尚眼花作甚麼。勤便喝。
0753b05: 遜亦喝。自是機鋒迅捷。當機不讓。後遷吏部。乞祠祿。
0753b06: 歸閩連江。築菴自娛。忽一日示微恙。索湯沐浴畢。遂
0753b07: 趺坐作偈曰。謾說從來。牧護今日。分明呈露。空拶
0753b08: 倒。須彌說甚。向上一路。擲筆而逝○樞密徐俯。字師
0753b09: 川。每侍其父龍圖。徐禧與法昌。遇靈源清。語論終日。
0753b10: 俯聞之。藐如。及遇歸寂。在談笑間。俯乃篤信此道。後
0753b11: 父歿。延清說法。清登座曰。龍圖平日。讀萬卷書。如水
0753b12: 傳器。且道尋常著在甚麼處。而今捨識之後。這著萬
0753b13: 卷書的。又向甚麼處著。俯聞灑然。遂曰。吾無憾矣。清
0753b14: 下座問曰。適來見箇甚麼。便恁麼道。曰若有所見。則
0753b15: 鈍置和尚也。曰甚麼則老僧不如。曰和尚是何心行。
0753b16: 清大笑。靖康初。與朝士同志者。挂於天寧。擇木堂
0753b17: 力參勤。一日同勤至書記寮。見勤頂相。俯指曰。這老
0753b18: 漢。跟未點地在。勤曰。甕裏何曾走鱉。俯曰。且喜
0753b19: 老漢跟點地。勤曰。莫謗他好○臨安府中。天竺中
0753b20: 仁。諦窮經論。於宗門未契。勤居天寧。凌晨謁之。勤方
0753b21: 為眾入室。仁見敬服。奮然造前。勤曰。依經解義。三世
0753b22: 佛冤。離經一字。便同魔說。速道速道。仁擬對。勤劈口
0753b23: 擊之。因墜一齒。即大悟○宗杲。居天寧記室。靖康元
0753b24: 年。勤舉分座。杲乃炷香誓曰。寧以此身。代眾生受地
0753c01: 獄苦。終不以佛法當人情。於是叢林。浩然歸重。
0753c02: 丁未道川參繼成禪師
0753c03: 道川崑山。狄氏子。初為縣之弓給。聞東齋謙首座為
0753c04: 道俗演法。往從之。習坐不倦。一日因不職遭笞。忽於
0753c05: 杖下大悟。遂辭職依謙。謙為改名道川。且曰。汝舊呼
0753c06: 狄三。今名道川。川即三耳。汝能起脊梁。了辦箇事
0753c07: 其道。如川之增。若放倒則。依舊狄三也。川銘於心。建
0753c08: 炎元年。圓頂遊方。至天封。謁繼成。與語鋒投。成稱善。
0753c09: 歸憩東齋。學者請益金剛經。因章為之頌。行於世○
0753c10: 正覺。隰州李氏子。母夢五臺一僧解環與環其右臂。
0753c11: 乃孕。遂齋戒。及生光出於屋。右臂特起。若環狀。七歲。
0753c12: 日誦書數千言。得度受具游方。與其祖訣曰。若不發
0753c13: 明大事。誓不歸矣。至汝州謁成。枯木一日。聞僧誦蓮
0753c14: 經。至父母所生眼悉見三千界。瞥然有省。即詣丈室。
0753c15: 陳所悟。成指臺上香合曰。裏面是甚麼物。曰是甚麼
0753c16: 心行。曰汝悟處又作麼生。覺以手畫一圓相呈之。復
0753c17: 拋向後。成曰。弄泥團漢有甚麼限。曰錯。曰別見人始
0753c18: 得。覺應諾。諾即造謁子淳。淳問如何是空劫以前自
0753c19: 己巳。曰井底蝦蟆吞月。三更不借夜明簾。曰未在更
0753c20: 道。覺擬議。淳打一拂子曰。又道不借。覺言下釋然。遂
0753c21: 作禮。淳曰。何不道取一句。曰某甲今日。失錢遭罪。曰
0753c22: 未暇打得。你在且去。與僧徵詰公案。不覺大笑。淳
0753c23: 責曰。汝笑這聲。失了多少。好事不見道。暫時不在。如
0753c24: 同死人。覺再拜伏膺。俄掌記室。遷首座。出世泗州普
0754a01: 照。建炎初。住舒州太平○景深。台州王氏子。出家謁
0754a02: 淨慈象。一日聞。象曰。思而知。慮而解。皆鬼家活計。興
0754a03: 不自遏。遂往寶峰。參惟照。照曰。直須斷起滅念。向空
0754a04: 劫已巳前。掃除玄路。不涉正偏盡。今時全身。放下放
0754a05: 盡。還放方有自繇分。深聞頓領厥旨。照擊鼓。告眾曰。
0754a06: 深得闡提大死之道。後學宜依之。因號大死翁。建炎
0754a07: 改元。開法智通○妙普。漢州人。參悟新獲證。結茅華
0754a08: 亭。青龍野吹鐵笛自娛。警眾偈曰。學道猶如守禁城。
0754a09: 晝防六賊夜惺惺。中軍主將能行令。不動干戈致太
0754a10: 平。十二時中莫住工。窮來窮去到無窮。直須洞徹無
0754a11: 窮底。踏倒須彌第一峰。山居偈曰。心法雙忘猶隔妄。
0754a12: 色空不二尚餘塵。百鳥不來春又過。不知誰是住菴
0754a13: 人。建炎初。徐明叛。道經烏鎮。賊欲斬普。普曰。大丈夫。
0754a14: 要頭便斫取。奚以怒為。我死必矣。能一祭我乎。賊奉
0754a15: 肉食。普曰。孰為文。賊笑。普索筆書曰。嗚呼惟靈。勞我
0754a16: 以生。役我以壽。乏我以貧。困我以命。賴有出塵之道。
0754a17: 悟我之性。與其妙心。上同諸佛之真化。下合凡夫之
0754a18: 無明。纖塵不動。本自圓成。玅矣哉。日月未足以為明。
0754a19: 乾坤未足以為大。磊磊落落。無罣無礙。和光混俗。逍
0754a20: 遙自在。逢人則喜。見佛則拜。可惜少年。即風流太。光
0754a21: 彩坦然。歸去付春風。體似空終不壞。尚饗文畢。舉
0754a22: 飽餐。餐罷笑曰。我是快活烈漢。便請一刀兩段。乃
0754a23: 大呼斬斬。賊大駭羅拜。衛普而出。烏鎮悉免焚掠。
0754a24: 戊申克勤禪師住雲居
0754b01: 丙午克勤。住金山。一十八人。悉皆解脫。因改名其堂。
0754b02: 曰大徹。戊申。詔住雲居。賜號圓悟○正覺。自太平。遷
0754b03: 住江州圓通能仁。謝事遊雲居。謁克勤。會長蘆虛席。
0754b04: 大眾堅請。勤勉其行。入寺未幾。遭大。李在抄掠。寺
0754b05: 眾奔散。覺獨安坐。以善語化之。在等畏服。一方咸賴
0754b06: 以安○郡王趙令衿。字表之。號超然居士。任南康時。
0754b07: 多與禪衲。遊公堂間。為維摩丈室。適克勤。居甌阜衿。
0754b08: 欣然往參。勤不少假。衿固請。勤曰。此事要得相應。直
0754b09: 須是死一回始得。衿默契。自疏略曰。家貧遭劫。誰知
0754b10: 盡底。不存空室。無人幾度。賊來亦打。勤見囑。令加護
0754b11: ○袁覺。本名圓覺。郡守填牒。誤作袁。以覺族姓袁。戲
0754b12: 謂曰。一字名可乎。曰一字已巳多。守異之。覺歷諸方。
0754b13: 後依法泰。陳所見。泰曰。汝忒煞遠在。每舉法華開示
0754b14: 悟入四字。令下語曰。直待我。點頭方是也。一日偶
0754b15: 不職。被斥。制中無依。寓一俗士家。因誦法華。至亦復
0754b16: 不知何者是舍何者為火。乃豁然制罷歸省。泰見首
0754b17: 肯之。時克勤在雲居。覺往通所悟。勤呵云。本是淨地。
0754b18: 屙屎作麼。覺頓釋所疑○建安二年五月。慧洪。入滅
0754b19: 於同安。壽五十八。所著有智證傳。僧寶傳。林間錄。文
0754b20: 字禪。楞嚴疏鈔等書○曇華。黃梅江氏子。生而奇傑。
0754b21: 骨目聳秀。年十七。出家受具。十九杖錫參訪。歷叢
0754b22: 林。所至與諸老宿激揚。無不投契。然華根器遠大。不
0754b23: 肯得少。為足要求。向上鉗鎚。透頂透底。諸佛列祖。羅
0754b24: 籠不住一著。以滿初願。乃上雲居。禮克勤。勤一見拊
0754c01: 勞。痛與提。以為法故。服勞難事趨走。惟恐居後。
0754c02: 己酉正覺禪師住天童
0754c03: 建炎三年。正覺。渡浙江。至明州。禮補陀道。繇天童。大
0754c04: 眾密白郡帥堅請住持。虜人犯境。僧徒解散。智獨遲。
0754c05: 其來虜。至登嶺以望。若有所見。遂斂歛兵而退○建炎
0754c06: 三年閏八月。克勤退雲居。示宗杲法語云。古德住山。
0754c07: 率刀耕火種。不蓄長物。瀟然布衲。衣糲食。將大有
0754c08: 為也。慕義學道。兄弟相從。一切以寬量大度。包納之。
0754c09: 不暴怒。不峻阻。慈悲喜捨。以身帥之。蓋菴居五七間。
0754c10: 不比叢林寬廣。咳唾動靜。無不與耳目相接。若一一
0754c11: 責之以禮。則久久生怨。驀地顏色相。及便見參商。即
0754c12: 攪道義。不見藥山數十年。牛欄菴只七八人。其後皆
0754c13: 為大法器。風穴和尚。單丁久之。只二三相從。後來麟
0754c14: 象駢集。答問汪洋。謂之眾吼。溈山十年。橡栗喫。晚
0754c15: 年大安來者。著五百眾大梅。入深山幽谷。初不與世。
0754c16: 接因鹽官。僧採拄杖。乃逢之。問酬徑截。後半千人。今
0754c17: 既不得已巳。作避世隱遁。正欲韜晦。俟時清平。然後行
0754c18: 己巳之願。豈可以小不忍。而亂大謀哉。一切但低細和
0754c19: 合。先防自犯。三業提向上。那一著子教兄弟。自有趨
0754c20: 向。自然忘倦。向前去也。諺云。相見易得好。共住難為
0754c21: 人。要須廓落寬容。半見半不見。且圖長久。斷與常流
0754c22: 異矣。教中道。如為一人。眾多亦然。三家村裏。數間茅
0754c23: 屋。立成箇本分規繩。不嚴不緩。凡百折衷。他日便更
0754c24: 多多益辦也。古人佩韋佩絃。各攻其偏。惟務中道而
0755a01: 行。況辯智過人。不能照此細務。但患逞俊。太過一色。
0755a02: 便自性久之。便不好耳。此去有人議論。應當回轉著。
0755a03: 亦令讚嘆。非常人所可及。乃善。更有一箇緊要最後
0755a04: 句。不免略說之。佛法無多子。久長難得人○道心。初
0755a05: 開法天寧。又住大別。文殊己巳酉四月。示眾舉。臨濟入
0755a06: 滅。囑三聖因緣。曰正法眼藏瞎驢滅。臨濟何曾有是
0755a07: 說。今古時人皆妄傳。不信但看後三月。至閏八月賊
0755a08: 鍾相叛。其徒欲拉之。南奔者。心曰。學道所以了。生死
0755a09: 何避之。有賊至。心曰。速見殺以快汝心。賊即舉。槊殘
0755a10: 之血皆白乳。賊駭引席。覆之而去○潛菴清源。得法
0755a11: 於慧南。執侍最久。名著叢林。頌三關話曰。拈一放
0755a12: 一。烏光黑漆。打破餅。青天白日欲識鷲峰峰上機。
0755a13: 摩訶般若波羅蜜。年踰八十。喪明學者。有欲板其語。
0755a14: 要流通。源設拒曰。若吾語深契佛祖。從今百日間。目
0755a15: 復有明。則副汝請。如期果愈。緇素讚喜曰。得非般若
0755a16: 之驗歟。建炎己酉冬遷寂。壽九十六。
0755a17: 庚戌慧蘭禪師入寂大溈法嗣臨濟第十世
0755a18: 慧蘭。不知何許人。慕法嗣。住和州光孝。以觸衣。
0755a19: 書七佛名。叢林稱為蘭布。建炎末。逆虜犯淮。執蘭
0755a20: 見酋長。酋長曰。聞吾名否。曰我所聞者。惟大宋天子
0755a21: 之名。酋長怒。令左右以鎚擊之。鎚至斷壞。酋長驚
0755a22: 異。延致麾下。敬事經旬。蘭索薪自焚。無敢供者。乃親
0755a23: 自拾薪成龕。怡然端坐。焰一起。流光四騰。虜咸跪
0755a24: 伏。多灼膚者。火絕。得五色舍利并靈骨。北歸○待制
0755b01: 潘良貴。字義榮。久參守珣不契。一日謂珣曰。某祇欲
0755b02: 知死去時如何。珣曰。好箇封皮。且留著使用。而今不
0755b03: 了不當。便去忽被他。換封皮。卒無整理處。貴又以
0755b04: 斬話請益。珣曰。你只管理會。別人家兒。不知走
0755b05: 。自家狗子。貴於言下。如醉得醒。珣復曰。不易公進
0755b06: 此一步。更須知有向上事始得。如今士大夫。說禪說
0755b07: 道。只依著義理。便快活大率。似將錢買油。餈喫了便
0755b08: 不飢。其餘便道。是瞞他。亦可笑也。貴唯唯。
0755b09: 辛亥士珪禪師住鴈蕩能仁
0755b10: 紹興間士珪。奉詔開法。鴈蕩能仁。時清了居江心。聞
0755b11: 珪至。恐緣法未熟。特過江迎歸方丈。大展九拜。以誘
0755b12: 溫人。繇是翕然歸敬○道元。初謁道心。因看廓然無
0755b13: 聖之語。忽爾失笑曰。達磨元在這裏。心譽之。往參慧
0755b14: 懃清遠。皆蒙賞識。次謁克勤於金山。勤不肯。再依勤
0755b15: 於雲居。雖有信入。終以礙膺之物。未去為疑。會勤問
0755b16: 僧。生死到來時如何。僧曰。香臺子笑和尚。次問元。汝
0755b17: 作麼生。曰草賊大敗。勤曰。有人問你時如何。元擬答。
0755b18: 勤憑陵。曰草賊大敗。元即徹證。勤以拳擊之。元拊掌
0755b19: 大笑。勤曰。汝見甚麼便如此。曰毒拳未報。永劫不忘。
0755b20: 勤歸昭覺。命首眾○法英。住大梅。宣和初。天下僧
0755b21: 尼。為德士。英肆筆。解老子。詣進徽宗。稱善。明年秋。詔
0755b22: 復天下僧尼。英獨無改志。紹興初。晨起戴樺皮冠。披
0755b23: 氅。執象簡。穿朱履。使擊鼓集眾。陞座。召大眾曰。蘭
0755b24: 芳春谷菊秋籬。物物榮枯各有時。昔毀僧尼專奉道。
0755c01: 復平道復僧尼。且道。僧尼形相作麼生。復取冠示
0755c02: 眾曰。吾頂從來似月圓。雖冠其髮不成仙。今朝拋下
0755c03: 無遮障。放出神光照碧天。擲之於地。隨易僧服。提
0755c04: 氅曰。如來昔日貿皮衣。數載將氅披。還我丈夫
0755c05: 調御服。須知此物不相宜。擲之。舉象簡曰。為嫌禪板
0755c06: 太無端。豈料遭他象簡瞞。今日因何忽放下。普天致
0755c07: 仕老仙官。擲之。提朱履曰。達磨將一隻歸。兒孫從
0755c08: 此赤走。借他朱履代麻鞋。休道時難事掣肘。化鵬
0755c09: 未遇不如。虎不成反類狗。擲之。橫拄杖曰。今朝
0755c10: 拄杖化為龍。分破華山千萬重。復倚肩曰。珍重佛心
0755c11: 真聖主。好將堯德振吾宗。擲下拄杖。斂歛目而逝○道
0755c12: 祖。初見克勤。於即心即佛語下發明。久之分座。一日
0755c13: 為眾入室。祖忽問。生死到來如何迴避。僧無對。祖擲
0755c14: 下拂子。奄然而逝。眾皆驚愕。勤至召曰。祖首座。祖張
0755c15: 目視之。勤曰。抖擻精神透關去。祖點頭。竟趨寂。
0755c16: 壬午紹隆禪師開法虎丘
0755c17: 初紹隆。辭克勤。歸和州。住城西開聖寺。建炎之擾。乃
0755c18: 結廬銅峰之下。郡守李光。延居彰教。次徙虎丘。道大
0755c19: 顯著。因追釋白雲端和尚立祖堂故事。乃曰。為人之
0755c20: 後。不能躬行遺訓。於義安乎。遂圖其像。以奉安之。上
0755c21: 堂。凡有展托盡落。今時不展不托。墮坑落塹。直饒風
0755c22: 吹不入。水灑不著。檢點將來。自救不了。豈不見道。直
0755c23: 似寒潭月影。靜夜鐘聲。隨扣擊以無。觸波瀾而不
0755c24: 散。猶是生死岸頭事。拈拄杖。劃一劃云。劃斷古人。多
0756a01: 年葛藤。點頭石不覺。拊掌大笑。且道笑箇甚麼。腦後
0756a02: 見腮。莫與往來。上堂。目前無法。萬象森然。意在目前。
0756a03: 突出難辨。不是目前法。觸處逢渠。非耳目之所到。不
0756a04: 離見聞覺知。雖然如是。也須踏著他向上關子始
0756a05: 得。所以道羅籠不肯住。呼喚不回頭。佛祖不安排。至
0756a06: 今無處所。如是則不勞斂歛念。樓閣門開。寸步不移。百
0756a07: 城俱到。驀拈拄杖。劃一劃云。路逢死蛇莫打殺。無底
0756a08: 籃子盛將歸。上堂。百鳥不來春又喧。欄溢目水連
0756a09: 天。無心還似今宵月。照見三千與大千。僧問。生佛未
0756a10: 興時。一著落在甚麼處。曰吾常於此切。曰官不容鍼。
0756a11: 更借一問時如何。曰踞虎頭收虎尾。曰中間事作麼
0756a12: 生。曰草繩自縛漢。曰毗婆尸佛。早留心。直至如今不
0756a13: 得妙。曰幾行巖下路。少見白頭人。問九旬禁足意旨
0756a14: 如何。曰理長即就。曰祇如大根。不具底人。還禁得也
0756a15: 無。曰穿過鼻孔。曰學人今日。小出大遇。曰降將不斬。
0756a16: 曰恁麼則和尚放某甲逐便也。曰停囚長智○懷深。
0756a17: 住慧林。勸眾念佛。翕然向化。紹興二年入寂。
0756a18: 甲寅宗杲禪師說法廣因
0756a19: 紹興四年三月。宗杲入閩。於長樂廣因寺。有尼妙
0756a20: 道。號定光。在雪峰。諸處參禪。聞杲在廣因。遂破夏來
0756a21: 求挂搭。時僅七十僧。一日兩遍入室。因為光藏主舉
0756a22: 話。次道。在外聽得。有歡喜處。即入吐露云。適聞和尚
0756a23: 舉。不是心。不是佛。不是物。已巳理會得。杲曰。不是心。不
0756a24: 是佛。不是物。你如何會。曰妙道只恁麼會。杲曰。多
0756b01: 了箇。只恁麼會。道遂豁然○彌光。字晦菴。閩之李氏
0756b02: 子。兒時寡言笑。聞梵唄則喜。十五落髮。猶喜閱群書。
0756b03: 一日嘆曰。既剃髮染衣。當期悟徹。豈醉於俗典耶。遂
0756b04: 出嶺參學。叢林中。號為光狀元。初參克勤。次謁黃檗
0756b05: 祥高菴悟佛心才。會宗杲。寓廣因。往從之。杲問。汝在
0756b06: 佛心處。所得試語我來。光舉佛心拈普化公案曰。佛
0756b07: 心即不然。總不恁麼。來時如何。劈脊便打。從教界
0756b08: 分身。曰汝意如何。曰某不肯。後頭下箇註。曰此正
0756b09: 是以病為法。光毅然無信可意。杲曰。汝但揣摩看。光
0756b10: 竟以為不然。經旬忽憶海印信。拈曰。雷聲浩大。雨點
0756b11: 全無。恍然無滯。趨告杲。杲以舉道者見瑯琊及玄沙
0756b12: 未徹語。詰之。光對已巳。杲曰。雖進得一步。只是不著。所
0756b13: 在如人。斫樹根下。一刀則命根斷矣。汝向枝上。斫其
0756b14: 能斷命根乎。今諸方浩浩談禪者。見處總如此。何益
0756b15: 於事。楊岐正傳。三四人而已巳。光慍而去。翼日杲問。汝
0756b16: 還疑否。曰無可疑者。曰祇如古人。相見未開口時。已巳
0756b17: 知實。或聞其語。便識淺深。此理如何。光悚然。杲令
0756b18: 究有句無句。一日問杲。某到這裏。不能得徹。病在甚
0756b19: 處。曰汝病最僻。世醫拱手何也。別人死了。不能活汝。
0756b20: 今活了未曾死。要到大安樂地。須是死一回始得。光
0756b21: 因益疑。後入室。杲問。喫粥了也。洗盂了也。去藥
0756b22: 忌。道將一句來。曰裂破。杲振威喝曰。你又說禪也。光
0756b23: 即大悟。杲撾鼓告眾曰。龜毛拈得笑咍咍。一擊萬重
0756b24: 關開。慶快平生在今日。孰云千里賺吾來。光呈頌
0756c01: 曰。一拶當機怒雷吼。驚起須彌藏北斗。洪波浩渺浪
0756c02: 滔天。拈得鼻孔失口○宗杲。廣因。林適可司理。
0756c03: 菴海上。洋嶼迎杲。遂徙居焉。曇懿。與遵璞曾偕參
0756c04: 克勤。自謂不疑。懿出世祥雲。璞佐之。法席頗盛。杲知
0756c05: 其所見未穩。恐誤眾。致書令來。懿猶豫。杲小參。痛斥
0756c06: 其非。榜告四眾。懿乃破夏來見。杲鞫其所證曰。汝恁
0756c07: 麼見解。敢承嗣圓悟老人耶。懿歸遂退院。偕璞同依
0756c08: 法席。一日杲問璞。三聖興化。出不出。為人不為人話。
0756c09: 你道這兩箇老漢。還有出身處也無。璞於杲膝上。打
0756c10: 一拳。杲曰。你這一拳。為興化出氣。為三聖出氣。速道
0756c11: 速道。璞擬議。杲劈脊一棒。且曰。第一不得忘了這一
0756c12: 棒。又一日。聽別僧入室。杲問僧。德山見僧入門便棒。
0756c13: 臨濟見僧入門便喝。雪峰見僧入門便道是甚麼。睦
0756c14: 州見僧入門便道。現成公案。放汝三十棒。這四箇老
0756c15: 漢。還有為人處也無。曰有。曰劄。僧擬議。杲便喝出。璞
0756c16: 聞忽有省。懿一日入室。杲問。我要箇不會禪的做國
0756c17: 師。懿曰。我做得國師去也。杲喝出久之。杲曰。香嚴悟
0756c18: 處。不在擊竹邊。俱胝悟處。不在指頭上。懿亦有省。後
0756c19: 懿。住玉泉○鼎需。福州林氏子。號懶菴。幼舉進士。有
0756c20: 聲。年二十五。因讀遺教經。忽曰。幾為儒冠誤。欲出家。
0756c21: 母以親迎在期難之。需曰。夭桃紅杏。一時分付。春風
0756c22: 翠竹黃花。此去永為道伴。竟依保壽為僧。一錫湖湘。
0756c23: 參名宿。歸里結菴峰絕頂。不下山者三年。佛心
0756c24: 才挽出首眾。問學者即心即佛因緣。時宗杲。居洋
0757a01: 嶼。彌光與需友善。致書云。菴主手段。與諸方別。可來
0757a02: 少。需不答。光以計邀至會。杲方為眾入室。需隨眾
0757a03: 在列。杲問即心即佛話。作麼生會。需下語。杲詬曰。你
0757a04: 見解如此。敢妄為人師耶。鳴鼓普說。訐其平生。珍重
0757a05: 得力處。悉排為邪解。需自惟繆戾。涕淚文。默計曰。
0757a06: 我之所得。既非則西來不傳之旨。果何如哉。遂歸心
0757a07: 弟子之列。一日杲問。內不放出。外不放入。正恁麼時
0757a08: 如何。需擬開口。杲拈竹篦。劈脊連打三下。需忽大悟。
0757a09: 不覺曰。和尚已巳多了也。杲又打一下。需禮拜。杲笑
0757a10: 曰。今日方知。我不汝欺也。遂印以偈曰。頂門亞摩
0757a11: 醯。眼肘後斜懸奪命。符瞎眼卸符。趙州東壁挂
0757a12: 葫蘆○祖元。福建林氏子。參宗杲於洋嶼。元風骨清
0757a13: 。危坐終日。杲目為元枯木。以三世諸佛不知有
0757a14: 話。徵詰三四。一日夜坐。睹僧剔燈。始豁然有省。呈偈
0757a15: 曰。剔起燈來是火。歷劫無明照破。歸堂撞見聖僧。幾
0757a16: 乎當面蹉過。不蹉過是甚麼。十五年前奇特。依前只
0757a17: 是這箇。杲證以偈曰。萬仞懸崖忽放身。起來依舊
0757a18: 惺惺。飢渴飲渾無事。那論昔人非昔人○宗杲。居
0757a19: 洋嶼。參隨。纔五十三人。未五十日。得法者十三輩。時
0757a20: 宗徒撥置妙悟。使學者困於寂默。杲著論力排其邪。
0757a21: 閩士鄭昂。字尚明。聰明該洽。麤見尊宿。所至談禪自
0757a22: 若。一日持香入室。聲色俱厲曰。昂欲與和尚理會一
0757a23: 件事。只如默然無言。是法門中。第一等休歇處。和尚
0757a24: 何得肆意詆訶。曰曾讀莊子麼。曰讀。曰莊子云。言而
0757b01: 足。終日言而盡道。言而不足。終日言而盡物。道物之
0757b02: 極。言默不足以載。非言非默。義有所極。孔子曰。參乎
0757b03: 吾道。一以貫之。曾子曰。唯這箇道理。便是曾子言而
0757b04: 足。孔子言而足。其徒不會。問曰。何謂也。曾子向第
0757b05: 二頭。答他話。謂夫子之道。不可無言。所以云。夫子之
0757b06: 道。忠恕而已巳矣。要之道與物。至極處。不在言語上。不
0757b07: 在默然處。言也載不得。默也載不得。公之所說。尚不
0757b08: 契莊子意。何況要契釋迦達磨意耶。且看肇法師。把
0757b09: 那無言說處。說出來與人云。釋迦掩室。於摩竭。淨名
0757b10: 杜口。於毗耶。須菩提唱無說。以顯道。釋梵絕聽。而雨
0757b11: 花。斯皆理為神御。故口以之而默。豈曰無辨。辨所不
0757b12: 能言也。這箇是理。與神忽然相撞著。不覺到說不得
0757b13: 處。雖然不語。其聲如雷。這裏世間。聰明辨才。用一點
0757b14: 不得。到恁麼田地。方始是放身捨命處。這般境界。須
0757b15: 是自證自悟始得。所以經云。如來宮殿無有邊。自然
0757b16: 覺者處其中。此是從上諸聖大解脫法門。只為眾生
0757b17: 根性狹劣。不到得三教聖人境界。所以分彼分此。殊
0757b18: 不知境界如此廣大。向黑山下鬼窟裏。默然坐地。
0757b19: 故先聖訶為解脫深坑。是可怖畏之處。以神通道眼
0757b20: 觀之。則是刀山劍樹。鑊湯爐裏。坐地一般座主家。
0757b21: 尚不滯默然處。況祖師門下客乎。昂不覺作禮。杲乃
0757b22: 問。今年幾歲。曰六十四。曰六十四年前。從甚麼處來。
0757b23: 昂無語。杲以竹篦劈脊打出。次日又入室。杲曰。六十
0757b24: 四年前不可。元在福州鄭家。只今聽。法說法一段。歷
0757c01: 歷孤明的。未生以前。畢竟在恁麼處曰不知。曰你若
0757c02: 不知。便是生大。今生且限百歲。百歲後。四大五蘊。一
0757c03: 時解散。有眼不見物。有耳不聞聲。有箇肉團心。分別
0757c04: 不行。有箇身。火燒刀斫。不覺痛到這裏。歷歷孤明的。
0757c05: 向恁麼處去。曰不知。曰你既不知。便是死大。故曰。
0757c06: 無常迅速。生死事大。我更問。你生平做許多之乎者
0757c07: 也。臘月三十日。將那一句。敵他生死。須是知得。生來
0757c08: 死去。處分曉始得。若不知。即是愚人。昂乃心服。晨夕
0757c09: 參求○佛燈守珣。初出世禾山。最後遷天寧。示眾。先
0757c10: 師祇年五十九。吾年五十六矣。來日無多。甲寅解制。
0757c11: 退天寧。謂鄣績曰。十月八日。是佛鑑忌。則吾時至矣。
0757c12: 乞還鄣南。十月四日績。遣弟僧。道如訊之。珣曰。汝來
0757c13: 正其時也。先一日不著。便後一日蹉過了。吾雖與佛
0757c14: 鑑同條生。不與同條死。明早可為我尋一隻小船。子
0757c15: 來如曰。要長者。要高者。曰高五尺許。越三日雞鳴。端
0757c16: 坐如平時。侍者請遺偈。曰不曾作得。言訖而逝。
0757c17: 乙卯居靜禪師住東巖
0757c18: 居靜。成都楊氏子。出家依元靜。靜舉。香嚴枯木裏龍
0757c19: 吟話。往返酬詰。居靜言下大悟。一日元曰。莫守寒巖。
0757c20: 異草青坐。白雲宗不妙。汝作麼生。居曰。直須揮劍
0757c21: 若不揮劍。漁父棲巢。元矍然曰。這小廝兒。居珍重便
0757c22: 行。出住東巖。示眾。參學至要。不出先南堂。道。最初句
0757c23: 及末後句透得。過者一生事畢。倘或未然。更與你分
0757c24: 作十門。各各印證。自心還得穩當也未。一須信有教
0758a01: 外別傳。二須知有教外別傳。三須會無情說法。與有
0758a02: 情說法無二。四須見性如觀掌中物。了了分明。一一
0758a03: 田地穩密。五須具擇法眼。六須行鳥道玄路。七須文
0758a04: 武兼濟。八須摧邪顯正。九須大機大用。十須向異類
0758a05: 中行。凡欲紹隆佛祖。須盡此綱要。方坐得這曲彔
0758a06: 子。受得天下人禮拜。敢與佛祖為師。若不到恁麼田
0758a07: 地。只一向頭。他時異日。閻老子未放。你在間有學
0758a08: 者。各門頌出呈居。居示頌曰。十門綱要掌中施。機會
0758a09: 來時自有為。作者不須排位次。大都首末是根基○
0758a10: 清素。參法演。一日聞舉首山西來意話。然契悟。述
0758a11: 偈曰。顛倒顛顛倒顛。新騎驢阿家牽便。恁麼太無
0758a12: 端回頭。不覺布衫穿演見。乃問百丈野狐話。又作麼
0758a13: 生曰。來說是非者。便是是非人。演大悅。乙卯四月日。
0758a14: 得微疾。書偈曰。木人備舟。鐵人備馬。丙丁童子。穩穩
0758a15: 登。喝散白雲歸去也。竟爾趨寂○元靜。住大隨。有一
0758a16: 老宿。垂語云。十字街頭。起一間茅廝。祇是不許人。屙
0758a17: 僧舉似靜。靜曰。是你先屙了。更教甚麼人。屙老宿。遙
0758a18: 望大隨。焚香拜謝。乙卯秋七月。山中大雨雪。有異象。
0758a19: 靜曰。吾期至矣。遂別郡守。越三日。示少恙。於天彭夜。
0758a20: 謂侍僧曰。天曉無月時如何。僧無對。靜曰。倒教我。與
0758a21: 汝下火始得。翼日還堋口廨院。留遺誡。蛻然示寂。弟
0758a22: 子奉全身歸。霧四合。猿鳥悲鳴。茶毗異香野。舌
0758a23: 本如故。舍利五色者。不可計○石頭自回。世為石工。
0758a24: 雖不識字。志慕空宗。從人口授法華。能誦之。棄家投
0758b01: 靜。供灑掃令取崖石。手不釋鎚鑿。誦經不輟。靜見語
0758b02: 曰。今日硿磕。明日硿磕。生死到來。如何折合。回愕然。
0758b03: 因設禮。求究竟法。靜令且罷誦經。看趙州勘婆因緣。
0758b04: 回念念不去心。久之。因鑿石。石稍堅。盡力一鎚。瞥見
0758b05: 火光。忽然省徹。走至方丈。禮拜呈偈曰。用盡工夫。渾
0758b06: 無巴鼻。火光迸散。元在這裏。靜欣然曰。子徹也。復獻
0758b07: 趙州勘婆頌曰。三軍不動旗閃爍。老婆正是魔王。
0758b08: 趙州無柄鐵掃帚。掃蕩塵空索索。靜可之。授以僧
0758b09: 服○梁山師遠。嗣靜。號廓然。合川曾氏子。有十牛圖
0758b10: 并頌。行世○尚書莫將。字少。分寧人。官西蜀時。謁
0758b11: 靜咨決心要。靜使其向好處提撕。適如廁聞穢氣。急
0758b12: 以手掩鼻。遂有省。呈偈曰。從來姿韻愛風流。幾笑時
0758b13: 人向外求。萬別千差無處。得來元在鼻尖頭。靜曰。
0758b14: 一法纔通法法周。縱橫妙用更何求。青蛇出匣魔軍
0758b15: 伏。碧眼胡僧笑點頭○學士王簫。字觀復。留昭覺日。
0758b16: 聞開靜板聲有省。問靜曰。某有箇見處。纔被人問。
0758b17: 開口不得。未審過在甚處。曰過在有箇見處。靜問。
0758b18: 朝幾時到任。曰去年八月四日。曰自按察幾時離
0758b19: 衙。曰前月二十日。為甚麼道開口不得。簫乃契悟。
0758b20: ○圓悟克勤禪師示寂五祖演法嗣臨濟十一世
0758b21: 克勤回蜀。復住成都昭覺。紹興五年八月日。示微恙。趺
0758b22: 坐書偈遺眾。投筆而逝。闍維舌齒不壞。五色舍利無
0758b23: 數。塔昭覺寺之側。諡謚真覺大師○慧遠。眉山彭氏子。
0758b24: 參克勤。聞舉龐居士不與萬法為侶因緣。遠忽頓悟。
0758c01: 仆於眾。眾掖之。遠曰。吾夢覺矣。至夜小參。遠出問。淨
0758c02: 空無一物。赤骨力貧無一錢。戶破家亡。乞師賑
0758c03: 濟。曰七珍八寶一時拏。曰禍不入謹家之門。曰機不
0758c04: 離位。墮在毒海。遠隨聲便喝。勤以拄杖擊禪床云。喫
0758c05: 得棒也未。遠又喝。勤連喝兩喝。遠便禮拜。自此機鋒
0758c06: 峻發。勤順寂。遠出世。屢住名剎。
0758c07: 丙辰空首座寓古田秀
0758c08: 空首座參宗杲。杲問香嚴上樹話。對曰。好對春風唱
0758c09: 鷓鴣。曰是樹上語。是樹下語。空罔然。尋之山。因看
0758c10: 前話有所證。自謂頓見玅喜用處。遂歸閩。寓古田秀
0758c11: 峰○紹隆。住虎丘。昔之同參。一時畢集。隆每登座。必
0758c12: 從容示露。一味平等。隨根所應。無不各愜其意。一住
0758c13: 三年。丙辰五月日。感微疾。索筆大書伽陀曰。無法可
0758c14: 說。是名說法。所以佛法。無有剩語。珍重。擲筆坐逝。
0758c15: 丁巳宗杲禪師開法徑山
0758c16: 張浚在蜀時。克勤親以宗杲相囑。謂真得法髓。及浚
0758c17: 造朝。遂以徑山延之。杲辭再三。不得已巳。翻然而起。抵
0758c18: 三衢。與趙令衿。會於官驛。衿與杲向同法席。每以宦
0758c19: 游出世為戒。至是衿辟南外宗正司。杲赴徑山。杲述
0758c20: 偈曰。超然妙喜兩同參。驀地相逢各負慚。我去住山
0758c21: 君躍馬。前三三與後三三。到臨安開堂。舉王常侍。一
0758c22: 日訪臨濟。同到僧堂內。常侍曰。這一堂僧。還看經否。
0758c23: 臨濟曰。不看經。常侍曰。學禪否。臨濟曰。不學禪。常侍
0758c24: 曰。經又不看。禪又不學。畢竟作甚麼。臨濟曰。總教伊
0759a01: 成佛作祖去。常侍曰。金屑雖貴。落眼成翳。又作麼生。
0759a02: 臨濟曰。我將謂你是箇俗漢。杲乃云。臨濟老漢。握一
0759a03: 柄金剛王寶劍。氣衝宇宙。天下橫行。等閑被這官人
0759a04: 輕輕一拶。便見消瓦解。且道。這官人有甚長處。聽
0759a05: 取一頌。世出世間希有事。顯發須憑過量人。只將補
0759a06: 袞調羹手。撥轉如來正法輪。入院上堂。山僧未離泉
0759a07: 州時。已巳與諸人相見了也。臨安府。亦與諸人相見了
0759a08: 也。及乎來到山中。擊動法鼓。坐立儼然。眼眼相。為
0759a09: 甚麼不相識。只為分明極。翻令所得遲。上堂。昔日
0759a10: 楊岐老祖翁。牽拽耙逞神通。兒孫帶水拖泥甚。熨
0759a11: 斗煎茶銚不同。上堂。水底泥牛嚼生鐵。憍梵提咬
0759a12: 著舌。海神怒把珊瑚鞭。須彌山王痛不徹。拍禪床下
0759a13: 座。上堂。拈拄杖卓一下。召大眾云。還聞麼。復舉起云。
0759a14: 觀世音菩薩來也。在徑山拄杖頭上。口喃喃地道。諸
0759a15: 行無常。是生滅法。生滅既滅。寂滅現前。拈須彌盧於
0759a16: 掌上。向鍼眼裏打鞦韆。直饒便恁麼見得徹去。猶較
0759a17: 拄杖子十萬八千。且道。徑山拄杖子。有甚麼奇特。直
0759a18: 下云。不直半文錢。上堂。廓然無聖。不用躊躇。色騎
0759a19: 聲。全承渠力。諸佛以此度生。衲僧以此為命。露。
0759a20: 赤灑灑。沒可把。行但行。坐但坐。飢來喫飯。寒來向火。
0759a21: 直饒恁麼。未稱衲僧。不見白雲。師翁有言。有時碓觜
0759a22: 生花有時佛面百醜。李公醉倒街頭。自是張公喫酒。
0759a23: 燈籠皺斷眉頭。露柱呵呵拍手。且道。露柱拍手。成得
0759a24: 箇甚麼邊事。參。上堂。舉雲門道。釋迦老子。與天帝釋。
0759b01: 在中庭裏。相爭佛法甚鬧。乃云。這老漢。好與三十拄
0759b02: 杖。且道。過在甚麼處。誣人之罪。以罪加之。上堂。舉僧
0759b03: 問臨濟。如何是三眼國土。濟云。我共汝入淨妙國土
0759b04: 中。著清淨衣。說法身佛。又入無差別國土中。著無差
0759b05: 別衣。說報身佛。又入解脫國土中。著光明衣。說化身
0759b06: 佛。杲顧視大眾云。還見臨濟老漢麼。若也未見。徑山
0759b07: 為你指出法身報身化身。咄哉魍魎妖精。三眼國中
0759b08: 逢著。笑殺無位真人。上堂。舉興化謂克賓維那曰。汝
0759b09: 不久。為唱導之師。賓云。不入這保社。化云。汝會了不
0759b10: 入。不會不入。賓云。總不恁麼。化便打云。克賓維那。法
0759b11: 戰不勝。錢五貫。設饡飯一堂。來日化自白槌云。克
0759b12: 賓維那。法戰不勝。罰錢五貫。設饡飯一堂。仍須出院。
0759b13: 雲居舜云。大冶精金。應無變色。其柰興化令行太嚴。
0759b14: 不是克賓維那。也大難承當。總似而今泛泛之徒。翻
0759b15: 轉面皮多少時也。杲云。雲居恁麼道。未免曲作直。
0759b16: 徑山即不然。要作臨濟烜赫兒孫。直須翻轉面皮始
0759b17: 得。上堂。舉三聖云。我逢人即出。出則不為人。卓一下
0759b18: 云。賊身已巳露。放過不可。興化聞云。我逢人即不出。出
0759b19: 則便為人。又卓一下云。已巳露賊身。不可放過。大凡宗
0759b20: 師決斷是非。要得開人眼目。不可一向盲枷瞎棒。且
0759b21: 道。這兩箇老漢。有甚麼過。擲下云。龍蛇易辯。衲子難
0759b22: 謾。上堂。有句無句。如藤倚樹。碧眼胡兒。不知落處。且
0759b23: 道。落在甚麼處。驀拈拄杖。召大眾曰。看看。直下來也。
0759b24: 急著眼擲下拄杖。上堂。舉念法華。與真園頭。侍立
0759c01: 風穴次。穴問真云。作麼生是世尊不說說。迦葉不聞
0759c02: 聞。真云。鵓鳩樹頭啼。意在麻畬裏。穴云。你作許多癡
0759c03: 福。作甚麼。何不體究言句。穴問念云。你作麼生。念云。
0759c04: 動容揚古路。不墮峭然機。穴云。你何不看念法華下
0759c05: 語。杲云。山僧當時。若見這老漢恁麼道。深掘一坑。一
0759c06: 時埋。更牽牛從上踏過。須放出。真公出一頭始
0759c07: 得。山僧恁麼道。且不是抑強扶弱。亦不是杜撰差排。
0759c08: 你若識得鵓鳩樹頭鳴意在麻畬裏。便識得動容揚
0759c09: 古路。不墮峭然機。這兩轉語。畢竟是一耶。是二耶。若
0759c10: 道是一。為甚麼風穴只肯念法華。不肯真園頭。若道
0759c11: 是二。爭柰落霞與孤鶩齊飛。秋水共長天一色。參。上
0759c12: 堂。僧問。一百二十日。夏已巳滿出門。或有人問。如何是
0759c13: 徑山道底。且作麼生。答他曰。徑山曾道甚麼來。曰爭
0759c14: 柰喚作竹篦則觸。不喚作竹篦則背。曰你作麼生會。
0759c15: 僧喝一喝云。三十年後。大有人笑在。曰何必三十年
0759c16: 後。即今大有人笑你。乃云。尋常向你諸人道。喚作竹
0759c17: 篦則觸。不喚作竹篦則背。不得向舉起處承當。不得
0759c18: 向意根下卜度。不得下語。不得良久。或有人問。畢竟
0759c19: 如何。向他道。也無畢竟。也無如何。正當恁麼時。四楞
0759c20: 塌地。掇在諸人面前。眼辨手親底。一逴逴得。便能羅
0759c21: 籠三界。提拔四生。其或未然。自是你諸人。根性遲鈍。
0759c22: 且莫錯怪徑山好。上堂。舉僧問六祖。黃梅意旨。甚麼
0759c23: 人得。祖云。會佛法人得。僧云。和尚還得否。祖云。我不
0759c24: 得。僧云。和尚為甚麼不得。祖云。我不會佛法。乃召大
0760a01: 眾云。還見祖師麼。若也不見。徑山為你指出蕉芭。蕉
0760a02: 芭有葉無丫。忽然一陣狂風起。恰似東京大相國寺
0760a03: 裏三十六院東廊下北角頭破袈裟。畢竟如何。歸堂
0760a04: 喫茶　歲節秉拂。舉僧問鏡清。新年頭還有佛法也
0760a05: 無。清云有僧云。如何是新年頭佛法。清云。元正啟祚。
0760a06: 萬物咸新。僧云。謝師答話。清云。山僧今日失利。又僧
0760a07: 問明教。新年頭還有佛法也無。教云無。僧云。年年是
0760a08: 好年。日日是好日。為甚麼無。教云。張公喫酒李公
0760a09: 醉。僧云。老老大大。龍頭蛇尾。教云。山僧今日失利。杲
0760a10: 乃云。二尊宿。一人向高高峰頂立。不露頂。一人向深
0760a11: 深海底行。不濕。是則也是。未免有些訛。今夜或
0760a12: 有人問杲上座。新年頭還有佛法也無。只向他道。今
0760a13: 日一隊奴僕。在茶堂裏。村歌社舞。弄些神鬼。直得點
0760a14: 胸尊者惡發。把盂一擲。擲過恒河沙世界之外。
0760a15: 驚得憍陳如。怕怖慞惶。倒騎露柱。跳入擔板禪和鼻
0760a16: 孔裏。撞倒舒州天柱峰。安樂山神忍俊不禁。出來攔
0760a17: 胸搊住云。尊者你既稱阿羅漢。出三界二十五有塵
0760a18: 勞。超分段生死。因甚麼有許多無明。被這一問。不勝
0760a19: 。回佛殿裏第三位打坐。依舊點胸點肋道。天
0760a20: 上天下。惟我獨尊。自云住住。杲上座。他問新年頭佛
0760a21: 法。為甚麼一向空裏打筋斗。說脫空謾人。良久云。
0760a22: 杲上座今夜失利。秉拂。舉三聖道。我逢人即出。出則
0760a23: 不為人。興化道。我逢人即不出。出則便為人。真淨和
0760a24: 尚云。這兩箇老古錐。竊得臨濟些子活計。各自分疆
0760b01: 列界。氣衝宇宙。使明眼人只得好笑。杲乃云。真淨老
0760b02: 人。大似欺誣亡沒。杲上座即不然。豁開三要三玄路。
0760b03: 坐斷須彌第一峰。且道在三聖分上耶。在興化分上
0760b04: 耶。具眼者辯取○智鵬。初持。至焦山。時成枯木與
0760b05: 照闡提。俱嗣道楷。先後得法。未相識。成問鵬曰。寶
0760b06: 峰有何言句。鵬舉照自題肖像曰。兩洗淡紅桃萼嫩。
0760b07: 風搖淺碧柳絲輕。白雲影裏怪石露。綠水光中枯木
0760b08: 春。咦。你是何人。成曰。今日方知。此老親見先師來。鵬
0760b09: 遂請益。成曰。豈不見。法眼拈夾山境話曰。我二十年。
0760b10: 祇作境會。鵬乃契悟。乃曰。元來恁麼地。曰汝作麼生
0760b11: 會。曰春生夏長。秋收冬藏。曰直須保任。鵬應諾。後出
0760b12: 世衡州花藥。丁巳。遷婺州天寧○馮楫。號濟川。遂寧
0760b13: 人。自壯歲參。後依清遠。一日同遠。經行法堂。偶童
0760b14: 子趨庭吟曰。萬象之中獨露身。遠拊楫背曰。好。楫
0760b15: 於是契入。丁巳。除給事。謁宗杲。特丐祠坐夏徑山。榜
0760b16: 其室曰不動軒。一日杲陞座。舉藥山參石頭馬祖得
0760b17: 悟因緣。杲拈罷。楫隨至方丈曰。適來和尚所舉因緣。
0760b18: 某理會得了。曰你如何會。曰恁麼也不得。囌嚧娑婆
0760b19: 訶。不恁麼也不得。哩娑婆訶。恁麼不恁麼總不得。
0760b20: 囌嚧悉哩娑婆訶。杲印以偈曰。梵語唐言。打成一塊。
0760b21: 咄哉俗人。得此三昧○開封白雲寺僧有文通慧者。
0760b22: 其師令掌盥盆。一日偶有市鮮者。濯於盆。文怒擊
0760b23: 之遽隕因潛奔華州總持寺。久之為長老。一日忽謂
0760b24: 其徒曰。二十年前。一段公案。今日當了。眾問故。曰日
0760c01: 午當自知。遂趺坐以待時。張浚統兵至中。有一卒。持
0760c02: 弓矢。至法堂。瞪目視文。將射之。文笑曰。老僧相待久
0760c03: 矣。卒曰。素未識面。今見而恚心不可遏。即欲相戕。何
0760c04: 耶。文語以昔故。卒說偈曰。冤冤相報何時了。劫劫相
0760c05: 纏豈偶然。不若與師俱解釋。如今立地往西天。視之
0760c06: 已巳立化矣。文即索筆書偈曰。三十三年飄蕩。做了幾
0760c07: 番模樣。誰知今日相逢。是在前變障。書畢泊然而
0760c08: 化○妙總。丞相蘇頌之孫女。年十五。忽自念曰。吾身
0760c09: 生從何來。死復何去。良久脫然有得。長適毗陵許氏。
0760c10: 厭世浮榮。一意禪寂。遍參名宿。正信已巳具。偶夫許壽
0760c11: 源官嘉興。宗杲至郡。源具齋以迎。總出禮拜。無一言。
0760c12: 杲退謂馮楫曰。許司理閣中。曾見神見鬼。但未遇本
0760c13: 色鉗鎚。如萬斛舟置之。絕潢斷港。莫能轉動。曰何言
0760c14: 之易耶。曰他若回頭。定須別也。次日道俗。請杲說法。
0760c15: 總與會。杲痛詆諸方異見邪解。聽者駭顧。總獨喜見
0760c16: 眉睫。下座。總請道號。杲以無著號之。示偈曰。盡道山
0760c17: 僧愛罵人。未曾罵著一箇漢。只有無著罵不動。恰似
0760c18: 秦時轢鑽。既罵不動。為什麼似轢鑽。具眼者辨。
0760c19: 明年隨眾坐夏徑山。一日杲上堂。舉藥山參石頭馬
0760c20: 祖因緣。總豁然頓徹。杲下座。楫便隨至方丈。自陳悟
0760c21: 處。杲舉似總。總曰。妙總曾見郭象註莊子。識者以為
0760c22: 莊子註郭象。杲見其語異。因舉巖頭婆子話問之。總
0760c23: 答偈曰。一葉扁舟泛渺茫。呈橈舞棹別宮商。雲山水
0760c24: 月俱拋。贏得莊周蝶夢長。杲欲激其遠到。但默而
0761a01: 不顧。一日正危坐間。忽然大悟。洞見杲平日委曲相
0761a02: 為處。不覺撫掌厲聲曰。這老賊。這老賊。遂呈頌云。驀
0761a03: 然築著鼻頭。伎倆消瓦解。達磨何必西來。二祖枉
0761a04: 施三拜。更問如何若何。一隊草賊大敗。杲亦印以偈
0761a05: 曰。汝既悟活祖師意。一刀兩段直下了。臨機一一任
0761a06: 天真。世出世間無剩少。我作此偈為證明。四聖六凡
0761a08: 問古人不出方丈。為甚麼去莊上喫油餈。曰和尚
0761a09: 放妙總過。妙總方敢通箇消息。曰我放你過。你試道
0761a10: 看。曰妙總亦放和尚過。曰爭柰油餈何。總喝一喝而
0761a11: 出。於是名聞諸方。時道顏首眾。與一千七百衲子。咸
0761a12: 以偈餞其歸。且賀法門之得人。馮楫猶未之信。舟過
0761a13: 無錫。問曰。婆生七子。六箇不遇知音。祇這一箇。也不
0761a14: 消得。便棄水中。徑山老師稱。道人理會得。如何理會。
0761a15: 曰。已巳上供通是詣實。楫大驚○思淨。錢塘喻氏子。
0761a16: 出家早講法華。後專念佛。暇則阿彌陀像。人呼為
0761a17: 喻彌陀。必於淨室寂想。見彌陀光明。乃下筆。或問
0761a18: 淨。能彌陀。何不參禪。曰平生只解念彌陀。不解參
0761a19: 禪可柰何。但得五湖風月在。太平何用動干戈。兒時
0761a20: 遊西湖多寶山。作念曰。異日當鐫此石為佛。後果
0761a21: 為彌勒像。侍郎薜公問。彌勒見在天宮說法。鑿石奚
0761a22: 為。答曰。咄哉頑石頭。全憑巧匠修。只今彌勒佛。莫待
0761a23: 下生求。紹興七年冬。端坐七日。一心念佛。漠然化去。
0761a24: 戊午道謙參宗杲禪師
0761b01: 道謙。建寧人。初依克勤。既從宗杲。及杲領徑山。令謙
0761b02: 往長沙。通紫巖居士書。謙自謂。我參禪二十年。無入
0761b03: 頭處。更作此行。復廢歲月。意欲無往。友人宗元叱曰。
0761b04: 不可在路便參禪不得也。去。吾與汝俱往。謙不得已巳
0761b05: 而行。在路泣語元曰。我參禪。殊無得力處。今又途路
0761b06: 奔波。如何得相應去。曰你但將諸方參得底悟得底。
0761b07: 圓悟妙喜為你說得底。都不要理會。途中可替底事。
0761b08: 我盡替你。只有五件事。替不得。你須自家支當。曰五
0761b09: 件何事。曰著衣。喫飯。屙矢。放尿。箇死屍路上行。謙
0761b10: 言下領旨。及通書歸。杲於半山亭望見。便曰。這漢和
0761b11: 骨頭。都換了也。謙聞曰。老漢驗人處。應不讓釋迦○
0761b12: 宗元。號竹原。建寧連氏子。久依杲。分座西禪。丞相張
0761b13: 浚。帥三山。以數院迎之。不就。歸舊里結茅。號眾妙園
0761b14: ○智才。住山。以清苦蒞眾。衲子敬畏。戊午八月望。俄
0761b15: 集眾書偈曰。戊午中秋之日出家。住持事畢。臨行自
0761b16: 己已尚無。有甚空可。其垂訓如常。二十三日。再集
0761b17: 眾示問曰。涅槃生死。盡是空華。佛及眾生。為增語。
0761b18: 汝等諸人。合作麼生。眾皆下語不契。才喝曰。苦苦。復
0761b19: 曰。白雲湧地。明月當天。言訖輾然而逝。
0761b20: 己未法忠禪師住勝業
0761b21: 法忠。結茅衡嶽。棲遲二十餘年。或數日不食。或連宵
0761b22: 不臥。髮長不剪。衣敝不易。故禪會呼為忠道者。常跨
0761b23: 虎出游。儒釋望塵而拜。樞密柳仲古鎮長沙。以勝業
0761b24: 延忠。檄諸禪勸請。忠聞而宵遁。追蹤至定明蘭若。撾
0761c01: 鼓致忠於座。緇素羅拜。忠慨然說偈曰。咄哉黃面老。
0761c02: 將法付王臣。林下無心。客官差逼殺人。昔聞其言。今
0761c03: 見其事。下座曳杖趨勝業。領住持事。
0761c04: 庚申薦福悟本訪道謙
0761c05: 悟本。自雲門。參侍宗杲。至泉南小溪。英俊畢集。本獨
0761c06: 不受印可。私謂棄己已。遂欲發去。杲知語之曰。汝但專
0761c07: 意參究。如有所得。不待開口。吾已巳識也。既而有聞本
0761c08: 入室。謂之曰。本侍者參禪許多年。逐日只道得不會。
0761c09: 本詬曰。這小鬼。你未生時。我已巳三度。霍山廟裏退牙
0761c10: 了。繇茲益銳志。參狗子無佛性話。一夕將三鼓。倚殿
0761c11: 柱昏間。不覺無字出口吻間。忽爾頓悟。後三日。杲
0761c12: 歸自郡城。本趨丈室。足纔越閫。未及吐詞。杲遽曰。本
0761c13: 鬍子。這回方是徹頭。尋首眾於徑山。逮散席。訪道謙
0761c14: 於建陽菴。謙舉保寧頌五通仙人因緣曰。無量劫來
0761c15: 曾未悟。如何不動到其中。莫言佛法無多子。最苦瞿
0761c16: 曇那一通。我愛他道。如何不動到其中。既是不動。如
0761c17: 何到。看他古人得了。等閑拈出來。自然抓著人癢處。
0761c18: 曰因甚道最苦瞿曇那一通。曰你未生時。吾已巳三
0761c19: 度。霍山廟裏。退牙了也。於是相顧大笑○令人本明。
0761c20: 號明室。自機契克勤。參名宿。皆蒙印可。庚申二月
0761c21: 望。親書三偈。寄草堂清。微露謝世之意。旬末別親里
0761c22: 而終。偈曰。不識煩惱是菩提。若隨煩惱是愚癡。起滅
0761c23: 之時須要會。過新羅人不知。不識煩惱是菩提。淨
0761c24: 華生淤泥。人來問我若何。為喫粥喫飯了洗盂。莫
0762a01: 管他莫管他。終日癡憨弄海沙。要識本來真面目。便
0762a02: 是祖師一木叉。道不得也又下死。道得底也又下死。
0762a03: 畢竟如何。不許夜行。投明須到○成都范縣君。居
0762a04: 歲久。常坐不臥。聞克勤住昭覺。往禮拜。請示入道因
0762a05: 緣。勤令看不是心不是佛不是物是箇甚麼。久無所
0762a06: 契。泣告曰。和尚有何方便。令某易會。曰有箇方便。不
0762a07: 是心。不是佛。不是物。范於此有省。曰元來恁麼地近
0762a08: 那○覺菴道人。祖氏。建寧游察院之侄女。幼志不出
0762a09: 適。留心祖道。於克勤示眾語下。了然明白。勤曰。更須
0762a10: 颺所見。始得自繇。祖答偈曰。露柱抽橫骨。空弄
0762a11: 爪牙。直饒玄會得。猶是眼中沙○仙州山吳十三。每
0762a12: 以己事。扣諸禪。及道謙歸。結茅於其左。遂往給侍。庚
0762a13: 申三月日。適然啟悟。呈偈曰。元來無縫罅。觸著便光
0762a14: 輝。既是千金寶。何須彈兒。謙曰。碎地折時真慶快。
0762a15: 死生凡聖盡平沉。仙州山下呵呵笑。不負相期宿昔
0762a16: 心○張九成。字子韶。號無垢。其先開封人。徙居錢塘。
0762a17: 幼時。父積書坐旁。命客就試。成置卷斂歛曰。精麤本
0762a18: 末。初無二致。勿謂紙上語不足多。下學上達。某敢以
0762a19: 聖賢為法。諸老驚嘆曰。真奇童子也。十四。游郡庠。閉
0762a20: 閣終日。不越戶限。比舍生穴隙視之。則斂歛膝危坐。對
0762a21: 寘大編。若與神明伍。乃相驚服。游京師。從楊時學。然
0762a22: 心慕楊文公呂微仲諸名儒所造精妙。皆從禪學中
0762a23: 來。於是往謁寶印楚明。請問入道之要。明曰。此事惟
0762a24: 念念不捨。久久純熟。時節一到。自然證入。復舉趙州
0762b01: 樹子話令提撕。久之無省。辭謁善權清。成問。此事
0762b02: 人人有分。箇箇圓成是否。曰然。成曰。為甚麼某無箇
0762b03: 入處。清出袖中數珠示曰。此是誰底。成俛仰無對。清
0762b04: 復袖曰。是汝底。則拈取去。纔涉思惟。即不是汝底。成
0762b05: 悚然。一夕如廁。忽聞蛙鳴。豁然契悟。不覺自舉云。如
0762b06: 何是祖師西來意。庭前樹子。大笑汗下被體。遂述
0762b07: 偈曰。春天月下一聲蛙。撞破乾坤共一家。正恁麼時
0762b08: 誰會得。嶺頭痛有玄沙。癸丑魁多士。宗杲說法徑
0762b09: 山。成閱其語要。嘆曰。是知宗門有人。恨不一見。久之
0762b10: 會杲說法於天竺。成三往不值。暨杲報謁。成但寒暄
0762b11: 而已巳。庚申造徑山。一日與馮楫。議及格物。杲曰。公祇
0762b12: 知有格物。不知有物格。成茫然。杲大笑。成曰。師能開
0762b13: 諭乎。曰不見小說載。唐人有與安祿山謀叛者。其人
0762b14: 先為閬守。有像在焉。明皇幸蜀。見之怒。令侍臣以
0762b15: 劍擊其首。時閬守在陝陜西。首忽墮地。成於是頓領徵
0762b16: 旨。題濟川不動軒壁曰。子韶格物。曇晦物格。欲識一
0762b17: 貫。兩箇五百。杲肯之。一日問曰。前輩既得了。何故復
0762b18: 理會臨濟四料揀。曰公之所見。只可入佛。不可入魔。
0762b19: 豈可不從料揀中去耶。成遂舉。克符問臨濟。至人境
0762b20: 兩俱奪。不覺欣然。杲曰。余則不然。曰師意如何。曰打
0762b21: 破蔡州城。殺吳元濟。成於言下。得大自在。曰。成
0762b22: 每聞徑山老人所舉因緣。如千門萬戶不消一蹋而
0762b23: 開。或與聯輿接席。登高山之上。或緩步徐行。入深水
0762b24: 之中。非出常情之流。莫知吾二人落處。成了末後大
0762c01: 事。實在老人處。此瓣香不敢孤負他也○道瓊。上饒
0762c02: 人。得法於泐潭祥公。紹興庚申冬。信守以超化。革律
0762c03: 為禪。迎為第一祖。瓊語專使曰。吾初無意人間。欲為
0762c04: 山子。正為宗派耳。然恐多不能往受請。已巳取所藏泐
0762c05: 潭繪像與木菴二字。仍書偈。囑清泉亨老。寄得法弟
0762c06: 子慧山曰。口嘴不中祥老子。愛向叢林鼓是非。分付
0762c07: 雪峰山首座。為吾痛罵莫饒伊。顧專使曰。為我傳語
0762c08: 侍郎。行計迫甚。不及修答。聲絕而化。
0762c09: 辛酉趙令衿居士謁宗杲禪師
0762c10: 庚申冬。趙令衿。謁宗杲。杲聞令擊鼓入室。衿欣然袖
0762c11: 香趨之。杲曰。趙州洗盂話。居士如何會。衿曰。討甚
0762c12: 麼碗。拂袖便出。杲起搊住曰。古人向這裏悟去。你為
0762c13: 甚不悟。衿擬對。杲之曰。討甚麼。衿曰。還這老漢
0762c14: 始得○張九成。丁父艱。謂徑山老人。道眼明徹。超然
0762c15: 生死之表。而一眾千七百人。皆不為名聞。精心學道。
0762c16: 宜飯此處。以少慰先考之心。乃於四月百日之期。登
0762c17: 山修崇。杲陞座。因說圓悟。謂張昭遠為鐵禪。山僧
0762c18: 以無垢禪。為神臂弓。遂說偈曰。神臂弓一發。透過
0762c19: 千重甲。仔細拈來看。當甚臭皮。又有神臂弓一發。
0762c20: 千重關一時開。吹毛劍一揮。萬劫疑情悉皆破之
0762c21: 語。秦檜疑其議己。令言官論列言。頃者妄議除三大
0762c22: 帥事。九成實為首。徑山僧宗杲和之。遂敕九成。居家
0762c23: 持服。服滿別聽指揮。宗杲追牒。責衡州。
0762c24: 壬戌性空妙普菴主入寂黃龍新法嗣臨濟十一世
0763a01: 妙普。住青龍。庚申冬。造大盆穴而塞之。修書寄雪竇
0763a02: 持曰。吾將水矣。持答曰。性空老人何快活。只有三
0763a03: 衣并一。叢林端的死心兒。見膽開談心豁豁。有時
0763a04: 吹笛當言說。一聲吹落西江月。桃華菴中快活時。往
0763a05: 往觀者舞不徹。甚道理能歡悅。搖手向人應道別。堪
0763a06: 笑無人知此意。盡道秤鎚硬似鐵。難謾惟有當行家。
0763a07: 為報臨機莫漏洩。壬戌持至。見其尚存。作偈嘲曰。咄
0763a08: 哉老性空。剛要餧魚鱉。去不索性去。只管向人說。普
0763a09: 笑曰。待兄來證明耳。令告四眾。眾集。普為說法要。
0763a10: 仍說偈曰。坐脫立亡。不若水。一省柴燒。二省開壙。
0763a11: 撒手便行。不妨快暢。誰是知音。船子和尚。高風難繼
0763a12: 百千年。一曲漁歌少人唱。遂盤坐盆中。順流而下。眾
0763a13: 皆隨至海。普取塞戽水而回。眾擁觀。水無所入。復
0763a14: 乘流而往。喝曰。船子當年返故鄉。沒蹤跡處玅難量。
0763a15: 真風寄知音者。鐵笛橫吹作散場。其笛聲嗚咽。頃
0763a16: 於蒼茫間。見以笛擲空而沒。眾號慕。圖像事之。後三
0763a17: 日。於沙上趺坐。顏色如生。道俗爭往迎歸。留五日。闍
0763a18: 維。舍利大如菽者莫計。雙盤旋空中。火盡而去。壽
0763a19: 七十七。持復悼以偈曰。僧不僧俗不俗。曾得死心親
0763a20: 付囑。平生知命只逍遙。行道苦無清淨福。東西南北
0763a21: 放癡憨。七十七年怪足。漆桶裏著到。波裏濤洗浴。
0763a22: 箇中誰會無生曲。隨流去又流歸。莫是菴前戀筇竹。
0763a23: 阿呵呵老大哥。快活誰人柰汝何。
0763a24: 癸亥法忠禪師傳法印肅
0763b01: 印肅。宜春余氏子。號普菴。生時。人夜望其室。祥光
0763b02: 燭天。遠近相愕。已巳而蓮生道周。或見阡陌。眾益異之。
0763b03: 六歲夢一僧。點其胸曰。汝他日當自省。既白母。母
0763b04: 視其點紅瑩大。似世之櫻珠。遂許出家。紹興四年。投
0763b05: 壽隆院。事賢和尚。賢授以法華經。肅曰。諸佛元旨。貴
0763b06: 悟於心。數墨循行。何益於道。賢甚器之。癸亥聞法忠
0763b07: 道望。因辭賢游湘。問萬法歸一。一歸何處。忠拂示
0763b08: 之。肅便有省○金大覺寺法慶。初住泗州普照。後遷
0763b09: 嵩少。破汴被虜。北方牧牛。次居東京。因侍者讀洞山
0763b10: 錄。作愚癡齋。侍者曰。古人甚奇。慶曰。吾化後汝可喚
0763b11: 之。若能迴來。是有道力也。皇統三年。作頌曰。今年五
0763b12: 月初五。四大將離本主。白骨當風揚。占免檀那地
0763b13: 土。衣物盡付侍者齋僧。始聞初夜鐘聲。坐逝。侍者曰。
0763b14: 昔約令喚。遂喚三聲。慶應曰作麼。曰和尚何裸跣而
0763b15: 去。曰來時何有。侍者欲強穿衣。慶曰。休留與後人。曰
0763b16: 正恁麼時如何。曰也只恁麼。復書一偈曰。七十三年
0763b17: 如掣電。臨行為君通一線。鐵牛跳過新羅。撞破
0763b18: 空七八片。儼然而化。壽七十三。
0763b19: 
0763b20: 佛祖綱目卷第三十七之下
