0233c04: 
0233c05: 
0233c06: 黔南會燈錄卷第二
0233c07: 
0233c08: 習安天龍　如純　輯
0233c09: 雪臂巒禪師法嗣
0233c10: 貴陽西山語嵩傳裔禪師西蜀宋氏子。幼失恃怙。育
0233c11: 於祖母。至二十三歲。祖母歿。於本境白菴。禮性空
0233c12: 老宿出家。修忍辱行。一日得行僧指參破雪和尚。
0233c13: 圓具後。服勤六載。每有問難。同參咸服。雪寂。師矢志
0233c14: 遍參。至重慶。遇長破杲和尚印證。後入黔。開法於牟
0233c15: 尼山報國禪寺。又闢西山傳法寺。後住鼎州德山乾
0233c16: 明寺。退院遊江浙。上天童掃密祖塔。因病坐化。隨從
0233c17: 門人。扶靈骨歸黔。建塔於西山鳳凰池畔。上堂。問
0233c18: 一爻未動時如何。師云。三爻四爻矣。僧滯立。師云。立
0233c19: 地死漢。問生死未了時如何。師云。老僧不是生死中
0233c20: 人。進云。師今陞座為阿誰。師云。為你者鈍阿師。進云。
0233c21: 學人本無生死可了。師云。自顛自倒漢。乃云。一問一
0233c22: 答。平空起浪。立主立賓。拖泥帶水。所謂閉門打睡。接
0233c23: 上上機。顧鑑嚬呻。曲為中下。若是靈利衲子。向牟尼
0233c24: 未出方丈。諸人未問已巳前領略得。猶較些子。既然如
0234a01: 是。敢問諸人。只如未出方丈。未問已巳前。作麼領會。。
0234a02: 喝一喝云。三要印開朱點窄。未容擬議主賓分。浴
0234a03: 佛上堂。問臨機不見佛。大悟不存師時如何。師云。正
0234a04: 是途中漢。進云。跟點地。鼻孔撩天去也。師云。也須
0234a05: 急著眼始得。問四月八日即不問。急水灘頭事若何。
0234a06: 師云。山前麥熟也未。僧擬議。師云。隨波逐浪去也。乃
0234a07: 云。田裏禾青。山前麥熟。不是心。不是佛。不是佛。畢竟
0234a08: 是箇甚麼。向者裏明得。不須彈指。樓閣門八字打開。
0234a09: 正法眼一時流通。百億釋迦。百億彌勒。百億文殊。百
0234a10: 億普賢。百億善財。百億香水海。百億須彌山。盡在山
0234a11: 僧拄杖頭上。擊大法鼓。吹大法螺。演大法義。轉大法
0234a12: 輪。與盡大地眾生。解黏去縛。抽釘拔楔去也。何用分
0234a13: 手指天指地。一場漏逗。大眾還委悉麼。禹力不到處。
0234a14: 河聲流向西。上堂。馬坪拄杖子。跳上三十三天。
0234a15: 觸著帝釋鼻孔。驚駭東海龍王。連日雨似盆傾。令大
0234a16: 地山河。卉木叢林。一切有情無情。均霑雨露。處處稿
0234a17: 苗。吐花結實。山山枯草。帶潤回蘇。獨有一物。風吹不
0234a18: 著。雨打不溼。能為萬象主。不逐四時凋。且道。是甚麼
0234a19: 物。大眾問取燈籠露柱。上堂。依教奉行。倚墻靠壁。
0234a20: 教外別傳。節上生枝。恁麼也不是。不恁麼也不是。恁
0234a21: 麼不恁麼總不是。到者裏。把斷要津。不通凡聖。直饒
0234a22: 通身是口說不出。通身是眼見不及。所謂坐斷報化
0234a23: 佛頭底來。也須喫棒。何故。箇中無肯路。誰是出頭人。
0234a24: 上堂。昨日山前堆白雪。今朝座上起清風。不是有
0234b01: 不是空。覿體相呈向上宗。巖畔石女睡初醒。拍手呵
0234b02: 呵笑不窮。大眾且道。巖畔石女。笑箇甚麼。顧左右云。
0234b03: 笑山僧不惜眉毛。上堂。當陽獨露照無私。草木昆
0234b04: 蟲徹證時。觸目分明沒漸次。莫教擬議更停思。長
0234b05: 破老和尚誕辰上堂。適來方丈裏。有一句子。擬向長
0234b06: 破老人祝嚴。被木上座勘破了也。即今未免重重
0234b07: 漏逗。舉似諸人。既然。且道木上座具甚麼眼。有如是
0234b08: 勘驗。大眾試檢擇看。卓一卓云。試玉須經火。求珠不
0234b09: 離泥。解制上堂。問倚天長揮戈拂日時如何。師
0234b10: 云。截舌頭。進云。坐斷十方去也。師云。未具衲僧氣
0234b11: 象在。問參禪學道。不記歲月。作麼生是解制一句。師
0234b12: 云。打開布袋口。問如何是的的意。師云。還我九十日
0234b13: 飯錢來。與汝道。僧禮拜。師云。披毛戴角有分在。進云。
0234b14: 正是學人受用。師云。救得一半。問一念不生時如何。
0234b15: 師云。七念八念也。僧禮拜。師云。重疊關山。乃云。大道
0234b16: 無向背。至理絕言詮。隔山見知是火。隔墻見角知
0234b17: 是牛。所以未結制已巳前。山是山。水是水。燈籠是燈籠。
0234b18: 露拄是露柱。僧是僧。俗是俗。本不曾減一絲毫。只如
0234b19: 今日當解制時。亦俗是俗。僧是僧。露柱是露柱。燈籠
0234b20: 是燈籠。水是水。山是山。亦不曾增一絲毫。若論三條
0234b21: 椽下。七尺單前。廝結眉毛。晝三夜三。正是平地喫交。
0234b22: 且道。見成賞勞一句。作麼生道。卓杖云。九旬霜雪盡。
0234b23: 一花天地春。送嵩目上座出川省覲破山師翁長
0234b24: 破杲和尚上堂。正令已巳行。十方坐斷。玄機獨唱。影響
0234c01: 消。只是廓步大方。不移本座。貫通今古。不起一念。
0234c02: 只如轉天關回地軸。亦不費纖毫力。所謂有恁麼事。
0234c03: 必有恁麼人。既有恁麼人。又何患乎宗風不振。祖道
0234c04: 不行。如是正法眼藏。密密流通。諸佛慧命。綿綿繼續。
0234c05: 承上下。一句全收。且作麼生是全收一句。麗天紅
0234c06: 日無私照。大地山河一樣春。出山示眾。建法幢。立
0234c07: 宗旨。非金石心肝。生鐵脊梁。豈能全身擔荷。所謂忠
0234c08: 臣孝子。受辱如榮。視死若生。若一念差殊。便生恐怖。
0234c09: 以邪為正。以直為曲。屈體受辱。遺臭萬年。焉能為天
0234c10: 下後世楷模。既然。我本無愧。到者裏。豈可當爐避火。
0234c11: 事宜直下承當。然則如是出山一句。作麼生道。喝一
0234c12: 喝云。見義不為非勇士。臨危不變始驚。拽杖便行。
0234c13: 僧問。杲日當空。為甚被片雲遮。師云。闍黎是那裏
0234c14: 人。僧擬對。師云。片雲遮。僧參次。師問云。汝號甚
0234c15: 麼。僧云庭。師云。黑風起時作麼生。僧云。如如不動。
0234c16: 師云。七顛八倒也。問。古鏡未磨時如何。師云。胡來
0234c17: 胡現。進云。磨後如何。師云。漢來漢現。進云。已巳磨未磨
0234c18: 時如何。師云。盞子撲落地。碟子成七片。遂以偈示之。
0234c19: 黃梅會裏盡高僧。箇箇猶磨鏡上痕。獨許負舂盧行
0234c20: 者。一花五葉廣傳燈。問一切有為法。如夢幻泡影。誰
0234c21: 是堅固者。師云。夢幻泡影。示六如老僧。六如老僧
0234c22: 求我偈。未拈紙前文彩備。重重吐露布葛藤。下筆分
0234c23: 明無一字。珍重闍黎高著眼。切忌莫作佛法會。咄。且
0234c24: 道。作什麼會。速道速道。示航濟禪人。航濟航濟。黑
0235a01: 風起時。作麼迴避。羅剎鬼國裏。切莫兒戲。咦。只須撐
0235a02: 到蘆花岸。始得船兒牢把繫。牢把繫。得魚沽酒醉打
0235a03: 睡。示慈讓佛本居士。大全直指之旨。不立語言文
0235a04: 字。無論僧俗男女。只教當下見性成佛。且道。如何是
0235a05: 佛。居士便是。還信得及麼。若信得及。超生死不相干
0235a06: 之地。了鬼神不破之機。苟或未能。正好向日用尋
0235a07: 常處。努力參究。偈云。佛即汝。汝即佛。人法雙泯。本無
0235a08: 一物。示君軒佛帆居士。不是風動。不是旛動。不是心
0235a09: 動。畢竟是甚麼。向者裏著得一語。始識本無佛亦無
0235a10: 禪。就中一句自方圓。笑區區外馳者。可憐掘地
0235a11: 青天。參禪偈。參禪要割愛。始得大自在。求佛被佛
0235a12: 魔。求法被法礙。恁麼不恁麼。一鎚俱粉碎。絕後復再
0235a13: 甦。是名真慶快。參禪本無別。為破生死訣。無分智與
0235a14: 愚。豈論巧與拙。只以悟為期。切莫拘時節。然斷命
0235a15: 根。拔出眼中屑。參禪要死志。畢竟為何事。任他寒暑
0235a16: 遷。金石心不易。佛祖尚不為。說甚名與利。若人果恁
0235a17: 麼。可謂真法器。參禪要細心。如履薄臨深。念念不輕
0235a18: 忽。時時惜寸陰。恁麼能返察。盡始存金。再入紅爐
0235a19: 煉。莫教由自任。參禪莫偷安。努力更加參。謾道無他
0235a20: 事。無事正欺謾。口說無事易。心中無事難。老僧曾經
0235a21: 歷。須教汝返觀。參禪不是假。一切俱放下。十年二十
0235a22: 年。須教學個啞。只待自點頭。不指鹿為馬。有人忽問
0235a23: 渠。拳劈口打。頌世尊初生。母胎纔出便稱尊。大
0235a24: 似靈龜拂跡痕。由此是非無了日。冤冤禍禍友兒孫。
0235b01: 頌南泉斬貓。將軍令出豈容遲。一掃塵定業基。
0235b02: 收拾旌旗還故國。功勛不見玉丹墀。廣額屠兒。子
0235b03: 規啼破百花春。遠客還鄉罷問津。多少貧兒誇富貴。
0235b04: 不知原是舊時人。大乘經首題字。昔有僧問地
0235b05: 藏。以字不成。八字不是。未審是甚麼字。藏曰。看取下
0235b06: 頭註。啼月子規喉舌冷。宿花蝴蝶夢魂香。家家門
0235b07: 首長安道。何事行人在路傍。高峰枕子。正恁麼時。
0235b08: 無夢無想。枕子墮地。船高水漲。夏日看雨示若訥
0235b09: 禪人。雨溼荷花滿院香。薰風拂拂生微。若將佛法
0235b10: 攻文字。屈殺胡僧遠渡江。示徹空庄頭。祖翁田地
0235b11: 幾荒蕪。幸得庄頭氣力。耕去耕來稀爛熟。而今全
0235b12: 不費工夫。拄杖子。生來傲骨別芳叢。氣節孤高孰
0235b13: 與同。佛祖頹綱猶有托。只教千古振宗風。重陽前
0235b14: 一日示眾。飄飄落葉打。月冷猿啼幾斷腸。堂下
0235b15: 雖無一丈草。上林誰破五更霜。警語。日用尋常勿
0235b16: 自欺。但觀善惡未萌時。樞機動處能先覺。了了分明
0235b17: 本不迷。
0235b18: 敏樹相禪師法嗣
0235b19: 石阡中華天隱崇禪師蜀東畢氏子。年二十四。禮破
0235b20: 山和尚披剃。往參敏樹。樹以三頓棒話示之。師領參
0235b21: 三載。竟無下落。復覲山。偶一士問山棒喝因緣曰。弟
0235b22: 子止知其痛。而不知其地。師挺身曰。痛處即是地。山
0235b23: 顧師。復視士云。痛處即地耶。師從此悟入。至晚山又
0235b24: 問師。今日居士。問老僧甚麼。師舉其問。山曰。人前何
0235c01: 得亂語。師曰。見義不為無勇。山曰。汝還記得老僧答
0235c02: 的話麼。師曰。某甲從今不疑老和尚舌頭。山云。且道
0235c03: 老僧是有說為爾不疑。是無說為爾不疑。師曰。更要
0235c04: 說有說無作麼。山云。為憐三歲子。不惜兩行眉。師辭
0235c05: 參象崖。崖問。趙州喫茶話。上座作麼生會。師置杯曰。
0235c06: 學人不會。崖云。聞上座同敏和尚住數年來。茶話也
0235c07: 不會。師起身曰。莫道不會。崖云。即今作麼生。師作禮
0235c08: 曰。謝和尚茶。拂袖而出。一日崖又問。庭前樹子。上
0235c09: 座作麼會。師云。能為萬象主。不逐四時凋。崖即命頌。
0235c10: 師信口頌云。趙州老漢太無端。指出庭前樹看。只
0235c11: 為分明人不薦。古今多少受顢頇。崖再命頌喫茶話。
0235c12: 師立頌云。堪笑趙州老作家。掘坑平地驗龍蛇。相逢
0235c13: 盡道喫茶去。幾箇曾知路不賒。崖因留師圓具。後又
0235c14: 將趙州訪二菴主話驗之。師復對無疑。一日辭崖。復
0235c15: 覲敏樹。樹見師至即問云。爾離老僧數年。一向在何
0235c16: 處。師曰黔省。樹云。黔中時物。近日是賤是貴。師曰。和
0235c17: 尚到時。自然曉得。樹云。恁麼則錯過地頭來也。師云。
0235c18: 今日又來撞著者漢。樹云。好與汝三十拄杖。且道。是
0235c19: 賞是罰。師曰。棒頭有眼。樹一日又以靈雲悟桃花話
0235c20: 勘驗。師對無讓。樹乃書源流付囑。上堂。雲臺峰頂。
0235c21: 別人間。提持衲僧向上巴鼻。揭示佛祖玄要機關。
0235c22: 目視左右云。正當恁麼時。截機於掌握。挂寶於
0235c23: 眉端。三世諸佛。亡鋒結舌。六代祖師。忍氣吞聲。功高
0235c24: 千古。壁立萬仞。正令既行。十方坐斷。到此端的知有
0236a01: 向上一路在。大眾還知向上一路麼。良久云。前峰高
0236a02: 出斷鴻外。把手無人誰共行。喝一喝下座。上堂。衲
0236a03: 僧鼻孔。祖佛心宗。會與不會。總在其中。且道。其中是
0236a04: 箇甚麼。遂卓拄杖云。者條拄杖。安南塞北。指西劃東。
0236a05: 到者裏一任生擒虎兕。活捉獰龍。任是文殊普賢到
0236a06: 來。也須束手歸降。釋迦彌勒。直得退身有分。豈但三
0236a07: 賢膽喪。十地魂驚。若非其人。大難委悉。上堂。千聖
0236a08: 出世。惟究一心。五宗設教。直指單傳。三乘十二分。總
0236a09: 成剩語。一千七百則。盡是閒言。承言滯句者。埋沒家
0236a10: 寶。執棒疑喝者。未透根源。與麼吐露。沾唇桂齒。直饒
0236a11: 薦得。早是無端。咄。
0236a12: 思南中和天湖正印禪師蜀之重慶李氏子。參敏樹
0236a13: 和尚。徹證源底。親承印可。上堂。獅子吼時芳草綠。
0236a14: 天下衲僧跳不出。象王行處絕狐。鐵額銅頭敲脫
0236a15: 骨。大溈拄杖送香嚴。仰山堂前圓鏡撲。毒氣薰來萬
0236a16: 古新。親切人人真面目。本無一法與諸人。管教千足
0236a17: 與萬足。咄。臘八上堂。皇宮捨去雪山中。穿膝蘆芽
0236a18: 荒草蓬。不覺六年成禍事。明星拶碎眼睛空。顧視左
0236a19: 右云。還見釋迦老子麼。不歷僧祇獲法身。鼻孔依前
0236a20: 搭上唇。上堂。閉門打坐。接上上機。顧鑑嚬呻。曲為
0236a21: 中下。顧大眾拈拂子云。見麼。擊禪云。聞麼。喝一喝
0236a22: 云。字經三寫。烏焉成馬。上堂。恁麼去。二祖禮了歸
0236a23: 舊位。恁麼來。栽松道者出黃梅。不恁麼中恁麼。三度
0236a24: 棒頭沒交涉。恁麼中不恁麼。胡鬚赤撞赤鬚胡。上
0236b01: 堂。第一義。明歷歷。二邊不著。中道不立。界分身。月
0236b02: 臨秋碧。釋迦老子明星。殃及兒孫沒了日。
0236b03: 思南安化東山秀悟禪師上堂。離相顯中。其間殊
0236b04: 勝莫測。誠言物格。至真動靜不移。所以道。譬如空。
0236b05: 體藉相而發輝。乃至一切語默言詞。施為作用。千
0236b06: 差同一貫。萬種共一心。祇要人人返照回光。究出自
0236b07: 己已本命元辰落處。動則行雲流水。靜則心開朗耀。且
0236b08: 不動不靜一句。作麼生道。有九難翥翼。馬無千
0236b09: 里謾追風。喝一喝下座。上堂。大道通天。威光匝地。
0236b10: 本與佛祖同根。人天一體。三千界內。無不稟此樞機。
0236b11: 普天之下。莫不承此恩力。收攝圓融。應用無際。設使
0236b12: 千聖萬聖出來。不移易一絲毫。祇如臨濟德山石霜
0236b13: 雲門。各顯奇特。可以聲色。古今。敵聖超賢。
0236b14: 輝揚佛日。也不出者箇。大眾。若恁麼去。風行草偃。不
0236b15: 恁麼去。草偃風行。且不動鋒鋩一句。作麼生道。良久
0236b16: 云。杖頭開正眼。法界吐心珠。上堂。不是心不是佛。
0236b17: 猶是空裏釘橛。恁麼也不得。不恁麼也不得。何勞
0236b18: 掘地更尋天。大眾。須知者箇消息。直下千差坐斷。不
0236b19: 隔絲毫。覿體承當。壁立萬仞。還委悉麼。良久云。空劫
0236b20: 已巳前諸佛子。話頭不舉自方圓。
0236b21: 安順長壽天語懷禪師上堂。描不成底。一段天機日
0236b22: 日顯露。不就底。者點玄妙時時敷揚。綿綿也。化工
0236b23: 化母。織成古錦。密密也。彰名彰號。結作金羅。山僧今
0236b24: 日。向寶華王座上。當陽拈出。只要人人全身擔荷。覿
0236c01: 體承當去也。苟或擬議。更與諸人點破。擲拄杖鼓掌
0236c02: 呵呵下座。上堂。道廓玄圓。超情離見。逢境則應。遇
0236c03: 緣即彰。在在彌漫。處處明歷。穿衣喫飯。勿越尋常。洞
0236c04: 達行藏。不移寸步。堂堂巍湛。兀兀騰暉。拔萃超。元
0236c05: 無縛著。折旋俯仰。任放任收。且道。恁麼與不恁麼。看
0236c06: 勘眉目。相去多少。以手作眉勢云。兩眸洞千般
0236c07: 巧。難及眉橫向上尊。上堂。家家有門。戶戶有路。中
0236c08: 有一人。體無去住出入。尋常語言動步。也有作奴作
0236c09: 郎。亦有掌權掌祿。若道他知逢緣遇境。築著磕著。因
0236c10: 甚處處。失鼻孔。且道。知底是不知底是。試道道看。
0236c11: 江口香山聖符越禪師佛成道日上堂。今朝臘月八。
0236c12: 悉達成釋迦。忽地明星。刺剌雙眼瞎。老瞿曇。沒傝
0236c13: 。正好推出三門外。一任風搖雨打。雖然如是。也不
0236c14: 得辜負伊。四十九年說法。法說非法非非法。狼藉五
0236c15: 千四十八。檢點將來。笑倒巫山十二峽。喝一喝云。恰
0236c16: 恰。元旦上堂。時清地泰。發生萬籟。風雨頻調。八方
0236c17: 慶快。普天揚道化。遍空飛靉靆。祇如出格道人。作麼
0236c18: 生慶賀。遂拈拄杖。作笛勢云。惟者一枝無孔笛。風前
0236c19: 常韻太平歌。上堂。佛法無多子。仁者自迷源。南山
0236c20: 對北斗。門戶共相連。出入同來往。坐臥同起眠。恒河
0236c21: 沙數劫。常在於其間。天左轉地右旋。日月雙輪懸。照
0236c22: 破寒山鼻孔。只教拾得流涎。咄咄咄。是甚麼乾矢橛。
0236c23: 上堂。今朝中秋節。長空明皎月。萬里片雲無。千山
0236c24: 狐氣絕。江水不生波。斗星拱紫闕。露柱跳時。燈籠
0237a01: 笑搖曳。木人唱哩囉。石女歌未歇。向者裏會得諸佛。
0237a02: 相續不絕。亦任倒浪橫雲。亦任敲風打月。噎。還有拄
0237a03: 杖頭邊。動靜分明底。親切更親切。天上人間渾莫測。
0237a04: 以拄杖卓一卓下座。小參。一是一二是二。分明題
0237a05: 目分明句。不作有相看。不作無為會。未許聖同。難
0237a06: 容凡逐隊。一切時中當現前。無下無高無向背。諸人
0237a07: 會也麼。張公飲酒李公醉。醉後歸家橫接轡。
0237a08: 貴陽興國祿藜甫禪師蜀之張氏子。在黔禮淨初披
0237a09: 剃。依梵行和尚具足。參敏樹和尚印證。浴佛上堂。
0237a10: 年年惡水浴悉達。一度傾時一度辣。普天散作雨花
0237a11: 香。笑倒雲門要打殺。驀拈拄杖卓一卓云。今朝落在
0237a12: 山僧手裏。兩箇古錐。一時打殺。且道。山僧有何長處。
0237a13: 喝一喝云。中興臨濟宗。扶起無為化。掃得戒梵行
0237a14: 和尚塔。波羅提邊生瑞氣。光吞佛日蒸天地。而今拜
0237a15: 掃報深恩。乾矢橛頭明歷歷。插香云。戒月孤圓絕覆
0237a16: 藏。真香直透吾師鼻。佛誕日上堂。不涉凡聖路頭。
0237a17: 脫生死窩窟。獨露真常。不存影相。橫身天外。獨步
0237a18: 大方。所以釋迦老子。初出母胎。一手指天。一手指地。
0237a19: 周行七步。目顧四方便道。天上天下。惟吾獨尊。後來
0237a20: 雲門道我當時若見。一棒打殺。與狗子喫。貴圖天下
0237a21: 太平。今日看來。大似一箇扶頭。一箇扶尾。遞相鈍置。
0237a22: 山僧此語。有兩負門。緇素得出。婆兒原是小新婦。其
0237a23: 或未然。依舊日午打三更。佛誕日上堂。擊石火閃
0237a24: 電光。擬議則天懸地隔。眨眼則落塹墮坑。不是語
0237b01: 欺人。要且千途勦絕。即今山僧揮殺活。掣閃電機。
0237b02: 一一與人解黏去縛。楔抽釘。使其當下了徹。不致
0237b03: 沉沒生死。箇箇如釋迦老子。無處不稱尊。還見世尊
0237b04: 也無。良久以拄杖卓一卓。喝一喝下座。示眾。道人
0237b05: 行履在尋常。剔起眉毛休放過。昂藏鼻孔沒多般。徹
0237b06: 體風流活鱍鱍。觸背關頭俱拶破。何須向外強穿鑿。
0237b07: 空粉碎欲誰知。任意經行及坐臥。拈拂子拂一拂
0237b08: 云。大眾見麼。山僧手裏白拂。恁是佛祖到來。也放伊
0237b09: 不過。因甚如此。放過即不可。元旦示眾。佛日重輝
0237b10: 祖道新。曇花先占上林春。人心絕慮泥牛吼。天運融
0237b11: 和石虎伸。拂斷風旛超往古。杖除山水絕親。於今
0237b12: 盡沐皇風化。率土含庥仰至仁。舉雲門因僧問。一
0237b13: 念不生。還有過也無。門曰須彌山話。頌曰。一念不生。
0237b14: 千差萬錯。須彌山頂。有無不著。珍重禪流親切句。休
0237b15: 得無繩自討縛。頌趙州訪二庵主。入虎穴探虎子。
0237b16: 雙放雙收竭俊機。趙州用處原無異。識者雖多會者
0237b17: 稀。
0237b18: 貴筑華光聖圖行禪師上堂。月映寒潭。秋水共長天
0237b19: 一色。嵐披紫岫。落霞與孤鶩齊飛。境致依然。一點也
0237b20: 顢他不得。情塵好處。六門焉敢自欺。卓拄杖下座。
0237b21: 上堂。天晴地下乾。落雨路上濕。盡是目前機。亦非心
0237b22: 外事。嗟哉向道人。及至半途費。不若種田翁。通身沒
0237b23: 氣息。有氣息。黔中山楚中水。四海五湖王化裏。迷時
0237b24: 頂笠走千山。悟處歸家是自己已。咄。上堂。參禪參見
0237c01: 性。學道學明心。念念歸實際。時時勿外尋。撞碎無明
0237c02: 窟。掀翻爛葛藤。直到不疑地。方得見家珍。且道。見後
0237c03: 如何。良久云。饑來喫飯冷穿衣。閒時打坐倦時睡。
0237c04: 偏橋雲臺淨空明禪師上堂。盤山和尚道。心月孤圓。
0237c05: 光吞萬象。光非照境。境亦非存。光境俱忘。復是何物。
0237c06: 洞山云。光境未忘。復是何物。大慧老人云。白鷺下田
0237c07: 千點雪。黃鸝上樹一枝花。看他三大老。應時及節。提
0237c08: 持箇事。無非要人莫被聲色境物所轉。當下回光返
0237c09: 照。識取根源。今日老僧。亦恁麼舉示。亦是要汝諸人
0237c10: 當下回光返照。識取自己已根源。還識麼。良久云錯。
0237c11: 上堂。舉真淨和尚示眾云。天地與我同根。萬物與我
0237c12: 一體。頭尾。橫三豎四。北具盧洲火發。燒著帝釋
0237c13: 眉毛。東海龍王。忍痛不禁。轟一箇霹。直得傾湫倒
0237c14: 嶽。雲暗長空。十字街頭廖鬍子。醉中驚覺。起來拊掌
0237c15: 呵呵大笑云。筠陽城中。近來少賊。乃拈拄杖云。賊賊。
0237c16: 師云。當時真淨老人。恁麼提唱。大似眼空四海。傍視
0237c17: 無人。可惜一眾錯過雲臺當日若類此數。正好還他
0237c18: 劈面一咄。看他面皮。放在什麼處。
0237c19: 貴陽黔靈赤松領禪師蜀之潼川韓氏子。母謝氏。因
0237c20: 世亂入黔。年十五。自喜出塵。遂入南望山。住靜數載。
0237c21: 因到九峰。參靈藥和尚。藥示參萬法歸一。後禮白雲
0237c22: 西識披剃。參敏樹和尚發明。親承印證。閉關三載。出
0237c23: 闢黔靈開法。行化三十餘年。道振黔地。湖海衲子。聞
0237c24: 風翕集座下。得法者數十餘人。集錄五卷。已巳刻入大
0238a01: 藏。師志始終黔靈故。門弟子為師。預建塔於本山之
0238a02: 陽。上堂。杖笠隨身。滿谷白雲關不住。蒲鞋著。沿
0238a03: 途芳草襯人來。步步踏著實地。節節透出玄源。到者
0238a04: 裏。所以不惜醜拙。只得將從前撞著箇無面孔老人
0238a05: 分付底。無義味事。對眾舉揚去也。且道。如何是無義
0238a06: 味事。良久。擲拂子下座。上堂。雪積千山玉。關河萬
0238a07: 里清。心光無可比。推倒戒墻行。何以故。事同一家。理
0238a08: 源不二。得無漏學。戒定慧具。汝等還識菩薩心地法
0238a09: 門麼。撫尺一下云。諦聽諦聽。上堂。王宮一降指天
0238a10: 地。漏洩郎當式太過。只為當年行七步。而今地走
0238a11: 禪和。上堂。若道即心即佛。未免矢上加尖。若道非
0238a12: 心非佛。亦是揚聲止響。舉一不得舉二。放過一著。落
0238a13: 在今時。萬象籠不住。千聖拽不回頭。畢竟作麼生
0238a14: 道。良久云。輪王全意氣。寶印自然尊。上堂。千載奇
0238a15: 逢在一朝。了明大事始全超。雖然踏著還源路。及至
0238a16: 深深更寂寥。所以道。祖道長遠。久受勤苦。乃可得成。
0238a17: 若既得成。舉足便超千聖外。大千世界一毫端。上
0238a18: 堂。本分宗乘越萬機。一塵不立絕思惟。明明歷歷無
0238a19: 邊際。非佛非心更是誰。更是誰。也奇。認著原來不
0238a20: 是伊。即今人境分明句。翻身踏倒五須彌。且道。是甚
0238a21: 麼人行履。良久云。祖師心印鐵牛機。上堂。元旦初
0238a22: 過又上元。朗然一月印中天。好箇未生前句子。了了
0238a23: 分明在目前。上方本自光明滿。世界有時月半邊。今
0238a24: 日黔靈移到此。人間天上共同圓。且道。圓箇甚麼。咄。
0238b01: 小參。高高峰頂立。深深海底行。水窮山盡處。方識
0238b02: 自家珍。諸昆眾。今夜初入期。會值山僧爐始開。鉗
0238b03: 錘新設。只要棒下知歸。言前領略。稍有擬議。便錯過
0238b04: 了也。急須剔起眉毛。高著眼孔。向七尺單前。大死一
0238b05: 回。直得冷豆。來方丈裏。通箇消息。珍重。
0238b06: 橋福雲天機通禪師上堂。年年此日慶臘八。正覺
0238b07: 山前花發。瞿曇夜半明星。著兩眼一齊瞎。打
0238b08: 破者箇關頭。現出多少奇特。普觀大地眾生。俱具如
0238b09: 來妙德。皆因背覺合塵。故爾輪差別。今遇老僧指
0238b10: 示。與眾聊通一脈。若向者裏會得。心佛同欣同悅。誠
0238b11: 恐當面不識。猶似水中摸月。咄。
0238b12: 
0238b13: 黔南會燈錄卷第二
