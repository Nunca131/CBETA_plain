0136c16: 
0136c17: 
0136c18: 錦江禪燈卷第四
0136c19: 
0136c20: 昭覺丈雪　通醉　輯
0136c21: 紹興幻菴　胡昇猷　訂
0136c22: 大鑒下第十三世
0136c23: 芙蓉楷法嗣
0136c24: 襄州石門元易禪師潼川稅氏子。上堂。十方同聚會。
0137a01: 箇箇學無為。此是選佛場。心空及第歸。大眾。祇如聞
0137a02: 見覺知。未有間。作麼生說箇心空底道理。莫是見
0137a03: 而不見。聞而不聞。為之心空邪。錯。莫是忘機息慮。萬
0137a04: 法俱捐。銷能所以入玄宗。泯性相而歸法界。為之心
0137a05: 空邪。錯。恁麼也不得。不恁麼也不得。恁麼不恁麼總
0137a06: 不得。未審畢竟作麼生。還會麼。良久曰。若實無為無
0137a07: 不為。天堂地獄長相隨。三尺杖子攪黃河。八臂那吒
0137a08: 冷眼窺。無限魚龍盡奔走。捉得循河三龜。脫取。
0137a09: 銕錐錐。吉凶之兆便分輝。借問東村白頭老。吉凶未
0137a10: 兆若何為。休休休。古往今來春復秋。白日騰騰隨分
0137a11: 過。更嫌何處不風流。咄。上堂。皓月當空。澄潭無影。紫
0137a12: 微轉處夕陽輝。彩鳳歸時天欲曉。碧霄雲外石橫
0137a13: 空。綠水波中泥牛駕浪。懷胎玉兔曉過西岑。抱子金
0137a14: 雞夜棲東嶺。於斯明得。始知夜明簾外別是家風。空
0137a15: 王殿中聖凡絕跡。且道。作麼生是夜明簾外事。還委
0137a16: 悉麼。正值秋風來入戶。一聲砧杵落誰家。僧問。古鏡
0137a17: 未磨時如何。師曰。精靈皺眉。曰磨後如何。師曰。波斯
0137a18: 彈指。曰為甚麼如此。師曰。好事不出門。紹興丁丑七
0137a19: 月二十五日坐寂。火後收設利。塔于學射山。
0137a20: 潼川梅山己已禪師僧問。如何是法身邊事。師曰。枯木
0137a21: 糝花不犯春。曰如何是法身向上事。師曰。石女不粧
0137a22: 眉。
0137a23: 長安天寧大用齊璉禪師潼川牟氏子。上堂。清之
0137a24: 理。佛祖同歸。畢竟無身。聖凡一體。理則如是。滿目森
0137b01: 羅事作麼生。纖塵絕際。渠儂有眼。豈有旁窺。官不容
0137b02: 針。私通車馬。若到恁麼田地。始可隨機受用。信手拈
0137b03: 來。妙應無方。當風玄路。直得金針線縫。縫不彰。玉
0137b04: 殿寶階。珠簾未卷。正當此時。且道是甚麼人境界。古
0137b05: 渡秋風寒颯颯。蘆花紅蓼滿江灣。
0137b06: 襄州鹿門法燈禪師成都劉氏子。依大慈寶範為僧。
0137b07: 俾聽華嚴。得其要。棄謁芙蓉。蓉問曰。如何是空劫已巳
0137b08: 前自己已。師於言下心跡泯然。從容進曰。靈然一句超
0137b09: 象。出三乘不假修。蓉撫而印之。開法鹿門。僧問。
0137b10: 玄不犯寶鑑光寒時如何。師曰。掘地深埋。問如何
0137b11: 是逍遙物外底人。師曰。身紅爛不可扶持。
0137b12: 大洪恩法嗣
0137b13: 隨州大洪守遂禪師遂寧章氏子。上堂。召大眾。一拳
0137b14: 拳倒黃樓。一踏踏翻鸚鵡洲。慣向高樓驟玉馬。曾
0137b15: 於急水打金毬。然雖恁麼。爭奈有五色絲絛繫手。
0137b16: 三鑐金鎖鎖咽喉。直饒鎚碎金鎖割斷絲絛。須知更
0137b17: 有一重礙汝在。且道如何是那一重。還會麼。善吉維
0137b18: 摩談不到。目連鶖子看如盲。上堂。舉李刺剌史問藥山
0137b19: 何姓。山曰正是時。李罔測。乃問院主。某甲適來問長
0137b20: 老何姓。答道正是時。的當真姓甚麼。主曰。祇是姓韓。
0137b21: 山聞曰。若六月對他。便道姓熱也。又巖頭問講僧。見
0137b22: 說大德會教是否。曰不敢。巖頭舉拳曰。是甚麼教。曰
0137b23: 是權教。頭曰苦哉。我若展問你。不可道是教也。
0137b24: 師曰。奇怪二老宿。有殺人刀。有活人劍。一轉語似石
0137c01: 上栽花。一轉語似空中挂劍。當時若無後語。達磨一
0137c02: 宗掃土而盡。諸人要見二老宿麼。寧可截舌。不犯國
0137c03: 諱。
0137c04: 蔣山泉法嗣
0137c05: 清獻公趙抃居士字悅道。年四十餘。擯去聲色。係心
0137c06: 宗教。會佛慧來居衢之南禪。公日親之。慧未容措
0137c07: 一詞。後典青州。政事之餘多宴坐。忽大雷震驚。即契
0137c08: 悟。作偈曰。默坐公堂隱几。心源不動湛如水。一聲
0137c09: 霹頂門開。喚起從前自家底。慧聞笑曰。趙悅道撞
0137c10: 彩耳。富鄭公初於宗門未有所趣。公勉之書曰。伏惟
0137c11: 執事。富貴如是之極。道德如是之盛。福壽康寧如是
0137c12: 之備。退休閒逸如是之高。其所未甚留意者。如來一
0137c13: 大事因緣而已巳。能專誠求所證悟。則他日為門下賀
0137c14: 也。公年七十有二。以太子少保致仕而歸。親舊里民
0137c15: 遇之如故。作高齋以自適。題偈見意曰。腰佩黃金已巳
0137c16: 退藏。箇中消息也尋常。世人欲識高齋老。祇是柯村
0137c17: 趙四郎。復曰。切忌錯認。臨薨。遺佛慧書曰。非師平日
0137c18: 警誨。至此必不得力矣。慧悼以偈曰。仕也為瑞。歸
0137c19: 歟世作程。人間金粟去。天上玉樓成。慧無纖缺。冰
0137c20: 壺徹底清。春風瀫瀔水路。孤月炤雲明。
0137c21: 法雲秀法嗣
0137c22: 興元府慈濟聰禪師僧問。如何是道。師曰。此去長安
0137c23: 三十程。曰如何是道中人。師曰。撞頭磕額。問不是風
0137c24: 動。不是幡動。未審是甚麼動。師曰。低聲低聲。問如何
0138a01: 是隨色摩尼珠。師曰。青青翠竹。黃花。曰如何是
0138a02: 正色。師曰。退後退後。問釋迦已巳滅。彌勒未生。未審誰
0138a03: 為導首。師曰。銕牛也須汗出。曰莫便是為人處也無。
0138a04: 師曰。細看前話。問如何是超佛越祖之談。師曰。陝陜府
0138a05: 銕牛。上堂。三乘教典不是真詮。直指本心未為極則。
0138a06: 若是通方上士。脫灑高流。出來相見。乃顧視大眾曰。
0138a07: 休。上堂。終日孜孜相為。恰似牽牛上壁。大眾何故如
0138a08: 此。貪生逐日區區去。喚不回頭爭奈何。上堂。一即一。
0138a09: 二即二。把定要津。何處出氣。拈拄杖曰。彼自無瘡。勿
0138a10: 傷之也。卓一下下座。
0138a11: 黃龍南法嗣
0138a12: 江州東林興龍寺常總照覺禪師劍州施氏子。久依
0138a13: 黃龍。密授大法厥旨。出住泐潭。次遷東林。皆符讖記。
0138a14: 僧問。乾坤之內宇宙之間。中有一寶秘在形山。如何
0138a15: 是寶。師曰。白月現黑月隱。曰非但聞名。今日親見。師
0138a16: 曰。且道寶在甚麼處。曰古殿戶開光燦爛。白蓮池畔
0138a17: 社中人。師曰。別寶還他碧眼胡。又僧出眾提起坐具
0138a18: 曰。請師答話。師曰。放下著。僧又作展勢。師曰收。曰昔
0138a19: 年尋劍客。今朝遇作家。師曰。者裏是甚麼所在。僧便
0138a20: 喝。師曰。喝老僧那。僧又喝。師曰。放過又爭得。便打。上
0138a21: 堂。乾坤大地常演圓音。日月星辰每談實相。翻憶先
0138a22: 黃龍道。秋雨淋漓。連宵徹曙。點點無私。不落別處。復
0138a23: 云。滴穿汝眼睛。浸爛汝鼻孔。東林則不然。終歸大海
0138a24: 作波濤。擊禪下座。上堂。老盧不識字。頓明佛意。佛
0138b01: 意離文墨故。白兆不識書。圓悟宗乘。宗乘非言詮故。
0138b02: 如此老婆心。分明入泥水。今時人猶尚抱橋柱澡洗。
0138b03: 把放船。良久曰。爭怪得老僧。
0138b04: 瑞州黃檗惟勝真覺禪師潼川羅氏子。居講聚時。偶
0138b05: 以扇勒櫺有聲。忽憶教中道。十方共擊鼓。十處一
0138b06: 時聞。因大悟。白本講。講令參問。師徑往黃龍。後因瑞
0138b07: 州太守委龍遴。選黃檗主人。龍集眾垂語曰。鐘樓上
0138b08: 念贊。下種菜。若人道得。乃往住持。師出答曰。猛
0138b09: 虎當路坐。龍大悅。遂令師往。由是諸方宗仰之。上堂。
0138b10: 臨濟喝。德山棒。留與禪人作榜樣。歸宗磨。雪峰毬。此
0138b11: 箇門庭接上流。若是黃檗。即不然也。無喝也無棒。亦
0138b12: 不推磨。亦不輥毬。前面是案山。背後是主山。塞你
0138b13: 眼睛。拶破你面門。于此見得。得不退轉地。盡未來際
0138b14: 不向他求。若見不得。醍醐上味。翻成毒藥。上堂。寂兮
0138b15: 寥兮。蟾蜍皎皎下空谷。寬兮廓兮。曦光赫赫流四海。
0138b16: 曹溪路上勦絕人行。多子塔前駢闐如市。直饒者裏
0138b17: 薦得倜儻分明。未是衲僧活計。大丈夫漢。須是向黑
0138b18: 暗獄中敲枷打鎖。餓鬼隊裏放火奪漿。推倒慈氏樓
0138b19: 拆空王殿。苗瑞艸和根拔。滿地從教荊棘生。
0138b20: 南嶽福嚴慈感禪師潼川杜氏子。上堂。古佛心祇如
0138b21: 今。若不會苦沈吟。秋雨微微。秋風颯颯。乍此乍彼。若
0138b22: 為答。沙岸蘆花青黃交雜。禪者何依。良久曰。劄。
0138b23: 潭州雲守智禪師劍州陳氏子。遊方至豫章大寧。
0138b24: 時法昌遇禪師。韜藏西山。師聞其飽參即之。昌問曰。
0138c01: 汝何所來。師曰大寧。又問。三門夜來倒。汝知麼。師愕
0138c02: 然曰不知。昌曰。吳中石佛。大有人不曾得見。師惘然。
0138c03: 即展拜。昌使謁翠巖真禪師。雖久無省。且不舍寸陰。
0138c04: 及謁黃龍于積翠。始盡所疑。後首眾石霜。遂開法道
0138c05: 吾。徙雲。僧問。有一無絃琴。不是世間木。今朝負上
0138c06: 來。請師彈一曲。師拊膝一下。僧曰。金風颯颯和清韻。
0138c07: 請師方便再垂音。師曰。陝陜府出銕牛。上堂。緊峭離水
0138c08: 靴。踏破湖湘月。手把銕蒺藜。打破龍虎穴。翻身倒上
0138c09: 樹。始見無生滅。笑老瞿曇。彈指超彌勒。上堂。昨日
0138c10: 高山看釣魚。步行騎馬失驢。有人拾得駱駝去。重
0138c11: 賞千金一也無。若向者裏薦得不著。還艸鞋錢。上堂。
0138c12: 舉趙州問僧。向甚麼處去。曰摘茶去。州曰閑。師曰。道
0138c13: 著不著。何處摸索。背後龍鱗。面前驢。翻身筋斗。孤
0138c14: 雲野。阿呵呵。示眾。不離當處常湛然。覓即知君不
0138c15: 可見。雖然先聖恁麼道。且作箇模子搭。若也出不
0138c16: 得。祇抱得古人底。若也出得。方有少分相應。雲則
0138c17: 不然。騎駿馬繞須彌。過山尋蟻跡。能有幾人知。師居
0138c18: 院之東堂。
0138c19: 舒州宿松縣隱德滋山主蜀人。住院二十年。每日
0138c20: 獨自上堂。朝朝相似。日日一殿。只者便是。更莫外求。
0138c21: 元豐六年十月四日。陞堂集眾。良久云。會麼。眾無語。
0138c22: 儼然而逝。
0138c23: 景福順西蜀人。得法慧南。然緣薄。所居皆遠方小剎。
0138c24: 學者過其門。莫能容。順亦超然自樂。視世境如飛埃
0139a01: 過目。壽八十餘。坐脫于香城山。
0139a02: 羅漢祖印林法嗣
0139a03: 州富樂智靜禪師僧問。如何是佛法大意。師曰。六
0139a04: 耳不同謀。僧云。意旨如何。師曰。逢人但恁麼舉。
0139a05: 大鑑下第十四世
0139a06: 白雲端法嗣
0139a07: 蘄州五祖法演禪師州鄧氏子。三十五始棄家祝
0139a08: 髮。受具。往成都習唯識百法論。因聞菩薩入見道時。
0139a09: 智與理冥。境與神會。不分能證所證。西天外道難
0139a10: 比丘曰。既不分能證所證。以何為證。無能對者。外
0139a11: 道貶之。令不鳴鐘鼓。反披袈裟。三藏奘法師至彼。救
0139a12: 此義曰。如人飲水冷暖自知。乃通其難。師曰。冷暖則
0139a13: 可知矣。作麼生是自知底事。遂質本講曰。不知自知
0139a14: 之理如何。講莫疏其問。但誘曰。汝欲明此。當往南方。
0139a15: 扣傳佛心宗者。師即負笈出關。所見尊宿。無不以此
0139a16: 咨決。所疑終不破。洎謁圓照本禪師。古今因緣會盡。
0139a17: 唯不會僧問興化。四方八面來時如何。化云打中間
0139a18: 底。僧作禮。化云。我昨日赴箇村齋。中途遇一陣卒風
0139a19: 暴雨。向古廟裏避得過。請益本。本云。此是臨濟下
0139a20: 因緣。須是問他家兒孫始得。師遂謁浮山遠禪師。請
0139a21: 益前話。遠云。我有個譬喻說似你。你一似個三家村
0139a22: 裏賣柴漢子。把個匾擔。向十字街頭立地問人。中書
0139a23: 堂今日商量甚麼事。師默計云。若如此。大故未在。遠
0139a24: 一日語師曰。吾老矣。恐度子光陰。可往依白雲。此
0139b01: 老雖後生。吾未識面。但見其頌臨濟三頓棒話。有過
0139b02: 人處。必能了子大事。師潸然禮辭。至白雲。遂舉僧問
0139b03: 南泉摩尼珠話請問。雲叱之。師領悟。獻投機偈曰。山
0139b04: 前一片閒田地。叉手叮嚀問祖翁。幾度賣來還自買。
0139b05: 為憐松竹引清風。雲特印可。令掌磨事。未幾雲至語
0139b06: 師曰。有數禪客。自廬山來。皆有悟入處。教伊說亦說
0139b07: 得有來由。舉因緣問伊亦明得。教伊下語亦下得。祇
0139b08: 是未在。師于是大疑。私自計曰。既悟了。說亦說得。明
0139b09: 亦明得。如何未在。遂參究累日。忽然省悟。從前寶
0139b10: 惜一時放下。走見白雲。雲為手舞足蹈。師亦一笑而
0139b11: 已巳。師後曰。吾因茲出一身白汗。便明得下載清風。雲
0139b12: 一日示眾曰。古人道。如鏡鑄像。像成後。鏡在甚麼處。
0139b13: 眾下語不契。舉以問師。師近前問訊曰。也不較多。雲
0139b14: 笑曰。須是道者始得。乃命分座開示方來。初住四面。
0139b15: 遷白雲。居東山。僧問。筇領眾。祖令當行。坐斷要
0139b16: 津。師意如何。師曰。秋風吹渭水。落葉滿長安。曰四面
0139b17: 無門山嶽秀。今朝且得主人歸。師曰。你道路頭在甚
0139b18: 麼處。曰為甚麼對面不相識。師曰。且喜到來。問祖意
0139b19: 教意是同是別。師曰。人貧智短。馬瘦毛長。問如何是
0139b20: 白雲為人親切處。師曰。捩轉鼻孔。曰便恁麼去時如
0139b21: 何。師曰。不知痛癢漢。問達磨面壁意旨如何。師曰。計
0139b22: 較未成。曰二祖立雪時如何。師曰。將錯就錯。曰祇如
0139b23: 斷臂安心又作麼生。師曰。煬帝開汴河。問百尺竿頭
0139b24: 如何進步。師曰。快走始得。問如何是臨濟下事。師曰。
0139c01: 五逆聞雷。曰如何是雲門下事。師曰。紅旗閃爍。曰如
0139c02: 何是曹洞下事。師曰。馳書不到家。曰如何是溈仰下
0139c03: 事。師曰。斷橫古路。僧禮拜。師曰。何不問法眼下事。
0139c04: 曰留與和尚。師曰。巡人犯夜。問如何是白雲一滴水。
0139c05: 師曰。打碓打磨。曰飲者如何。師曰。教你無著面處。問
0139c06: 天下人舌頭。盡被白雲坐斷。白雲舌頭甚麼人坐斷。
0139c07: 師曰。東村王大翁。師乃曰。適來思量得一則因緣。而
0139c08: 今早忘了也。是拄杖子記得。乃拈拄杖曰。拄杖子
0139c09: 也忘了。遂卓一下曰。同坑無異土。咄。上堂。幸然無一
0139c10: 事。行要參禪。被禪相惱。不透祖師關。如何是祖
0139c11: 師關。把火入牛欄。上堂。恁麼恁麼。跳不出斗。不恁
0139c12: 麼不恁麼。弄巧成拙。軟似銕硬如泥。金剛眼睛十二
0139c13: 兩。衲僧手裏秤頭低。有價數沒商量。無鼻孔底將甚
0139c14: 麼聞香。上堂。難難。幾何般。易易。沒巴鼻。好好催人老。
0139c15: 默默從此得。過者四重關了。泗州人見大聖。參。
0139c16: 丹霞淳法嗣
0139c17: 真州長蘆真歇清了禪師左雍氏子。襁褓入寺見
0139c18: 佛。喜動眉睫。咸異之。年十八。試法華得度。往成都大
0139c19: 慈習經論。領大意。出蜀至沔漢。扣丹霞之室。霞問。如
0139c20: 何是空劫已巳前自己。師擬對。霞曰。你在且去。一日
0139c21: 登盂。豁然契悟。徑歸侍立。霞掌曰。將謂你知有。
0139c22: 師欣然拜之。翌日霞上堂曰。日照孤翠。月臨溪水
0139c23: 寒。祖師玄妙訣。莫向寸心安。便下座。師直前曰。今日
0139c24: 陞座。更瞞某不得也。霞曰。你試舉我今日陞座看。師
0140a01: 良久。霞曰。將謂你瞥地。師便出。後游五臺。之京師。浮
0140a02: 汴直抵長蘆。謁祖照。一語契投。命為侍者。踰年分座。
0140a03: 未幾照稱疾退閒。命師繼席。學者如歸。建炎末。游四
0140a04: 明。主補陀。台之天封。閩之雪峰。詔住育王。徙溫州龍
0140a05: 翔。杭之徑山。慈寧皇太后命開山亭崇先。上堂。我
0140a06: 于先師一掌下。伎倆俱盡。覓個開口處不可得。如今
0140a07: 還有恁麼快活不徹底漢麼。若無銜銕負鞍。各自著
0140a08: 便。上堂。久默斯要。不務速說。釋迦老子。待要曲賣
0140a09: 弄。爭奈未出母胎。已巳被人破。且道破個甚麼。瞞
0140a10: 雪不得。上堂。上孤頂。過獨木橋。驀直恁麼行。猶
0140a11: 是時人高低處。若見得徹。不出戶身十方。未
0140a12: 入門常在屋裏。其或未然。搬取一轉柴。上堂。道
0140a13: 得第一句。不被拄杖子瞞。識得拄杖子。猶是途路中
0140a14: 事。作麼生是到地頭一句。上堂。處處覓不得。祇有一
0140a15: 處不覓自得。且道是那一處。良久曰。賊身已巳露。上堂。
0140a16: 口邊白醭去。始得入門。通身紅爛去。方知有門裏事。
0140a17: 更須知有不出門底。乃曰。喚甚麼作門。僧問。三世諸
0140a18: 佛向火焰裏轉大法輪。還端的也無。師大笑曰。我
0140a19: 疑著。曰和尚為甚麼疑著。師曰。野花香滿路。幽鳥
0140a20: 不知春。問不落風彩。還許轉身也無。師曰。石人行處
0140a21: 不同功。曰向上事作麼生。師曰。妙在一漚前。豈容千
0140a22: 聖眼。僧禮拜。師曰。祇恐不恁麼。師一日入廚。看
0140a23: 次。忽桶底脫。眾皆失聲曰可惜許。師曰。桶底脫自合
0140a24: 歡喜。因甚麼煩惱。僧曰。和尚即得。師曰。灼然可惜
0140b01: 許一桶。問僧。你死後燒作撒了。向甚麼處去。
0140b02: 僧便喝。師曰。好一喝。祇是不得翻。僧又喝。師曰。公
0140b03: 案未圓。更喝始得。僧無語。師打曰。者死漢。上堂。苔封
0140b04: 古徑。不墮凝。霧鎖寒林。肯彰風要。鉤針穩密。孰云
0140b05: 漁父棲巢。祇麼承當。自是平常快活。還有具透關眼
0140b06: 底麼。良久曰。直饒聞早便歸去。爭似從來不出門。上
0140b07: 堂。乍雨乍晴。乍寒乍熱。山僧底個山僧自知。諸人底
0140b08: 個諸以自說。且道雪峰口。除喫飯外。要作甚麼。問僧。
0140b09: 琉璃殿上玉女攛梭。明甚麼邊事。曰回互不當機。師
0140b10: 曰。還有斷續也無。曰古今不曾間。師曰。正當不曾間
0140b11: 時如何。僧珍重便出。上堂。撼拄杖曰。看看三千大千
0140b12: 世界。一時搖動。雲門大師即得。雪峰則不然。卓拄杖
0140b13: 曰。三千大千世界。向甚麼處去。還會麼。不得重梅雨。
0140b14: 秧苗爭見青。上堂。幻化空身即法身。遂作舞云。見麼
0140b15: 見麼。恁麼見得。過橋村酒美。又作舞云。見麼見麼。恁
0140b16: 麼不見。隔岸野花香。上堂。還有不被玄妙汙染底麼。
0140b17: 良久曰。者一點。傾四海水。已巳是洗脫不下。僧問。如何
0140b18: 是空劫已巳前自己已。師曰。白馬入蘆花。上堂。窮微喪本。
0140b19: 體妙失宗。一句截流。淵玄及盡。是以金針密處不露
0140b20: 光鋩。玉線通時潛舒異彩。雖然如是。猶是交互雙明。
0140b21: 且道巧拙不到。作麼生相委。良久曰。雲蘿秀處青陰
0140b22: 合。巖樹高低翠鎖深。上堂。轉功就位。是向去底人。玉
0140b23: 韞荊山貴。轉位就功。是來底人。紅爐片雪春。功位
0140b24: 俱轉。通身不滯。撒手亡依。石女夜登機。密室無人掃。
0140c01: 正恁麼時。絕氣息一句。作麼生相委。良久曰。歸根風
0140c02: 墮葉。照盡月潭空。師終于亭崇先。塔于寺西華桐
0140c03: 島。諡謚悟空禪師。
0140c04: 石門易法嗣
0140c05: 遂寧府香山尼佛通禪師因誦蓮經有省。往見石門。
0140c06: 乃曰。成都喫不得也。遂寧喫不得也。門拈拄杖打出。
0140c07: 通忽悟曰。榮者自榮。謝者自謝。秋露春風。好不著便。
0140c08: 門拂袖歸方丈。師亦不顧而出。由此道俗景從。得法
0140c09: 者眾。
0140c10: 大洪遂法嗣
0140c11: 隨州大洪顯慶禪師廣安楊氏子。僧問。須菩提岩中
0140c12: 晏坐。帝釋雨花。和尚新處洪峰。有何祥瑞。師曰。銕牛
0140c13: 耕破扶桑國。迸出金烏照海門。曰未審是何宗旨。師
0140c14: 曰。熨斗煎茶銚不同。
0140c15: 黃龍心法嗣
0140c16: 漢州三聖繼昌禪師彭州黎氏子。上堂。木佛不度火。
0140c17: 甘露臺前逢達磨。惆悵洛陽人未來。面壁九年空冷
0140c18: 坐。金佛不度爐。坐歎勞生走道途。不向華山圖上看。
0140c19: 豈知潘閬倒騎驢。泥佛不度水。一道光照天地。堪
0140c20: 羨玄沙老古錐。不要南山要鼻。上堂。舉趙州訪二
0140c21: 菴主。師曰。五陵公子爭誇富。百衲高僧不厭貧。近來
0140c22: 世俗多顛倒。祇重衣衫不重人。
0140c23: 東林總法嗣
0140c24: 內翰東坡居士蘇軾字子瞻。因宿東林。與照覺論無
0141a01: 情話有省。黎明獻偈曰。溪聲便是廣長舌。山色豈非
0141a02: 清淨身。夜來八萬四千偈。他日如何舉似人。未幾抵
0141a03: 荊南。聞玉泉皓禪師機鋒不可觸。公擬抑之。即微服
0141a04: 求見。泉問。尊官高姓。公曰。姓秤。乃秤天下長老底秤。
0141a05: 泉喝曰。且道者一喝重多少。公無對。于是尊禮之。後
0141a06: 過金山。有寫公照容者。公戲題曰。心似已之木。身
0141a07: 如不繫之舟。問汝平生功業。黃州惠州瓊州。
0141a08: 寶文法嗣
0141a09: 西蜀廣道者住筠陽九。為雲菴真淨之嗣。天資純
0141a10: 至。脫略世故。有頌趙州勘婆話曰。指路婆婆在五臺。
0141a11: 禪人到此盡癡獃。一拳打破扶桑國。杲日當空炤九
0141a12: 垓。一日有戒上座者。善于醫術。分衛而歸。命廣說法。
0141a13: 戒出問曰。如何是九境。答曰。滔滔雙水。落落九
0141a14: 重山。進曰。如何是境中人。答曰。長者自長。短者自短。
0141a15: 進曰。人境已蒙師指示。向上宗乘事若何。答曰。喫棒
0141a16: 得也未。戒作禮。廣問侍者曰。陞座為何事。侍者曰。戒
0141a17: 藥王請。廣曰。金毛師子子。出窟便咆哮。且道金毛師
0141a18: 子子是阿誰。良久云。即是今晨戒藥王。便下座。
0141a19: 隆興府泐潭湛堂文準禪師興元府梁氏子。初謁真
0141a20: 淨。淨問。近離甚處。師曰大仰。淨曰。夏在甚處。師曰大
0141a21: 溈。淨曰。甚處人。師曰。興元府。淨展手曰。我手何似佛
0141a22: 手。師罔措。淨曰。適來祇對一一明。一一天真。及乎
0141a23: 道個我手何似佛手。便成窒礙。且道病在甚處。師曰。
0141a24: 某甲不會。淨曰。一切見成。更教誰會。師當下釋然。服
0141b01: 勤十載。所往必隨。紹聖三年。真淨移石門。眾益盛。凡
0141b02: 衲僧扣問。但瞑目危坐無所示。見來學。則往治蔬圃。
0141b03: 率以為常。師謂同行恭上座曰。老漢無意于法道乎。
0141b04: 一日舉杖決渠水濺衣。忽大悟。淨詬曰。此乃敢爾
0141b05: 苴邪。自此愈晦而名益著。顯謨李公景直守豫章。
0141b06: 請開法雲巖。未幾移居泐潭。僧問。教意即且置。未審
0141b07: 如何是祖意。師曰。煙村三月裏。別是一家春。問寒食
0141b08: 因悲郭外春。墅田無處不傷神。林間壘壘添新塚。半
0141b09: 是去年來哭人。者事且拈放一邊。如何是道。師曰。蒼
0141b10: 天蒼天。曰學人特伸請問。師曰。十字街頭吹尺八。村
0141b11: 酸冷酒兩三巡。問一法若有。毗盧墮在凡夫。萬法若
0141b12: 無。普賢失境界。去此二途。請師一決。師曰。大黃甘
0141b13: 艸。曰此猶是學人疑處。師曰。放待冷來看。問向上一
0141b14: 路千聖不傳。未審如何是向上一路。師曰。行到水窮
0141b15: 處。坐看雲起時。曰為甚不傳。師曰。家家有路透長安。
0141b16: 曰祇如衲僧門下。畢竟作麼生。師曰。放你三十棒。
0141b17: 黃檗勝法嗣
0141b18: 成都府昭覺純白紹覺禪師上堂。寒便向火。熱即搖
0141b19: 扇。饑時喫飯。困來打眠。所以趙州庭前柏。香嚴嶺後
0141b20: 松。栽來無別用。祇要引清風。且道。畢竟事作麼生。甲
0141b21: 子乙丑海中金。丙寅丁卯罏中火。
0141b22: 仰山偉法嗣
0141b23: 襄陽谷隱顯禪師生于西蜀安樞密之別業田丁家。
0141b24: 南遊參仰山偉公。因致問。如何是佛向上事。偉對以
0141c01: 日出東方夜落西。顯復進語。東方向上更望指示。語
0141c02: 未竟。偉便打。于是有省。及住谷隱。以仰山忌日。對
0141c03: 拈香云。仰面不見天。低頭不見地。不知大仰來不來。
0141c04: 一炷旃檀表勤意。顯為人誠至。道學純正。安公常
0141c05: 家屬致拜。且語人曰。不意有一佛出吾家地上。遂奏
0141c06: 淨覺禪師號。以伸敬焉。取其蘊。略其所出。可謂道
0141c07: 在一介。則一介重也。
0141c08: 黃龍肅法嗣
0141c09: 嘉定府月珠祖鑑禪師僧請筆師語要。師曰。達磨西
0141c10: 來單傳心印。曹谿六祖不識一字。今日諸方出世。語
0141c11: 句如山。重增繩索。乃拍禪曰。于斯薦得。猶是鈍根。
0141c12: 若也未然。白雲深處從君臥。切忌寒猿中夜啼。
0141c13: 圓照本法嗣
0141c14: 筠州逍遙聰禪師綿州鹽泉王氏子。幼投劍門慈雲
0141c15: 海亮禪師出家。年二十三。誦經得度。遂遊成都講肆。
0141c16: 捨之南遊。參尊宿。末後見圓照本于淨慈。久而不
0141c17: 悟。一日為僧伽作禮。忽洒然。即上方丈具陳所得。本
0141c18: 曰。汝知之矣。吾昔夢汝吞一世界一刀。今汝所悟
0141c19: 云然。知汝自今始出家也。即為陞座告眾。師服勤久
0141c20: 之。後遊江西。延住真如開善聖壽三剎焉。
0141c21: 上藍順法嗣
0141c22: 參政蘇轍居士字子由。元豐三年。以睢陽從事。左遷
0141c23: 瑞州榷筦之任。是時洪州上藍順禪師。與其父文安
0141c24: 先生有契。因往訪焉。相得歡甚。公咨以心法。順示搐
0142a01: 鼻因緣。已巳而有省。作偈呈曰。中年聞道覺前非。邂逅
0142a02: 相逢老順師。搐鼻徑參真面目。掉頭不受別鉗鎚。枯
0142a03: 藤破衲公何事。白酒青鹽我是誰。慚愧東軒殘月上。
0142a04: 一杯甘露滑如飴。
0142a05: 佛國惟白法嗣
0142a06: 興元府中梁山乾明永因禪師初住法濟。僧問。改律
0142a07: 為禪。非無所以。學人上來。乞師便道。師云。分明一句
0142a08: 作者猶迷。僧云。漢水祇應流到海。月輪直上最高峰。
0142a09: 師云。且得領話。
0142a10: 
0142a11: 錦江禪燈卷第四
