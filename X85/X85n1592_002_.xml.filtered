0281c12: 
0281c13: 黑豆集卷二
0281c14: 
0281c15: 心圓居士　拈別
0281c16: 火蓮居士　集梓
0281c17: 六祖下第二十一世
0281c18: 袁州府仰山雪巖祖欽禪師一字慧朗。閩漳州人。五
0281c19: 歲出家。十六薙染。十八行。初參雙林。洎妙峰善石
0281c20: 田薰諸老。無所發明。聞滅翁住淨慈。懷香請益。翁示
0281c21: 臨濟三頓痛棒話。亦無所入。遂上徑山謁無準。銳志
0281c22: 咨參。封被不至席者數載。一日上蒲團。忽然面前
0281c23: 豁開如地陷。時中淨地。靜悄悄地。浮逼逼地。動
0281c24: 相不生者半月餘。自茲坐定。礙膺十年。尋常入室。遇
0282a01: 舉主人公話。便可打跳。若教舉起衲僧巴鼻。佛祖
0282a02: 爪牙。更無下口處。後同忠石梁過天目。眸見古柏。
0282a03: 觸著向來所得境界。和底一時颺下礙膺之物。始
0282a04: 然而散。從此不疑生。不疑死。不疑佛。不疑祖。徹見徑
0282a05: 山老人立地處　上堂。一見便見。一得永得。展手曰。
0282a06: 撒開兩手大家看。畢竟明明是何物。潭州內外有一
0282a07: 十八座城門。白日行人。千千萬萬。往往來來。一任東
0282a08: 西南北不得動著。動著即頭角生　上堂。石門嶮。玉峽潺湲。未
0282a09: 到此間。此間是甚麼所在。不見道一十八座城門。白日行人千萬來。一任東西南北不妨
0282a10: 疑著。到則到矣。不動步者平展一句又作麼生。古路鐵蛇
0282a11: 橫擬議則喪身失命　上堂。水不洗水。金不博金。青天白日。
0282a12: 自古自今。山僧到者裏。直是插手不入。汝等諸人還
0282a13: 肯信自己已是仰山麼。曹谿波浪如相似。一人一曹谿。如何得相似
0282a14: 無限平人被陸沈曹谿元是陸地波。無限平人水浸殺　上堂。海水不
0282a15: 可斗量。空不可尺度。淨地不可撒沙。爛泥不可著
0282a16: 。者四轉語。轉轉有落處。且道落在甚麼處。劈面便掌。何故。
0282a17: 要使芭蕉長怒雷東京大相國寺裏有樹芭焦。風吹雨打。一
0282a18: 似破袈裟　上堂。有句無句。如藤倚樹。白鷺下田千
0282a19: 點雪。黃鸝上樹一枝華。三千里外賣布單。不遠而
0282a20: 來。因甚放下泥盤。呵呵大笑。毗婆尸佛早留心。直至
0282a21: 如今不得妙瞞潭州城裏人不得。潭州城裏人亦瞞心圓不得。心圓亦瞞大眾不得。會麼。留
0282a22: 心不得妙。得妙不留心　上堂。箇事本成現。覓則不可見。白圭
0282a23: 本無瑕。出得陰界。纔是白圭琢磨翻成玷。執之以實法。陰界不出空
0282a24: 中生閃電。視之為等閒。未出陰界下添紅。珍重學道
0282b01: 人。好好看方便。但識病。莫執藥作麼生。急須著眼看仙人。莫
0282b02: 看仙人手中扇打殺仙人裂破扇。要見仙人還隔面。
0282b03: 嘉興府天寧楚石梵琦禪師明州象山朱氏子。母夢
0282b04: 日墜懷而生。方襁褓。有神僧摩師頂曰。此兒佛日也。
0282b05: 他日當振揚佛法。燭照昏衢。因以曇曜字之。早失怙
0282b06: 恃。九歲入永祚寺受業。十六受具戒。一日閱楞嚴。至
0282b07: 緣見因明。暗成無見。不明自發。則諸暗相。永不能昏
0282b08: 處。有省。歷覽籍。恍如宿契。時元叟唱道雙徑。師往
0282b09: 參之。問如何是言發非聲。色前不物。叟遽曰。言發非
0282b10: 聲。色前不物。明明道出矣。沒交涉在速道。師擬進語。叟震威一
0282b11: 喝。師錯愕而退。如今師家多是被學人問著。跟著學人轉。倒像他來考驗師家一般。直饒
0282b12: 雲興缾瀉。答到彌勒下生。關甚痛癢。若是真正宗師。剛待學人進箇問頭。便奪轉問。待伊擬答。即棒出喝出。
0282b13: 何等披肝露膽痛切相為。所以痛棒到三頓。為汝得徹困也。更須知與麼提持得。與麼承當得。檢點本分。已巳是
0282b14: 白雲萬里。遍地葛藤。何聚集一班念話。社家開張一箇往來飯鋪。向十字街頭。鼓弄男女。羅致衣冠。以盲贊
0282b15: 盲。以瞎印瞎謬為佛法在是。豈非邪師過謬。非弟子咎乎會英宗召高衲金書大
0282b16: 藏。師應詔入京。一夕睡起。聞彩樓鼓聲。豁然大悟。拊
0282b17: 几笑曰。徑山敗缺處。為我識破了也。恁麼撇脫。猶是病眼見空花。有
0282b18: 般不知香臭漢。便問如何便不是病眼見空花。拄杖打折。未放伊在因成偈曰。崇天門
0282b19: 外鼓騰騰。驀劄空就地崩。拾得紅爐一點雪。是
0282b20: 黃河六月冰。打破徑山柄子。元來是箇野狐精後歸徑山。叟迎笑曰。
0282b21: 西來密意。喜子已巳得之矣。處以第二座。泰定中。出世
0282b22: 海鹽福臻。天歷戊辰。遷天寧。至元乙亥。遷杭報國。僧
0282b23: 問如何是山裏禪。師云。猢猻上樹尾連顛。曰如何是
0282b24: 城裏禪。師云。十字街頭一片。曰如何是村裏禪。師
0282c01: 曰。扶桑人種陝陜西田。曰謝師答話。師云。蒼天蒼天
0282c02: 　一日索麵次。有僧來參。師引麵示之。僧珍重便去。師
0282c03: 召大德。僧應諾回首。師曰。有口不得喫麵者多我說箇譬
0282c04: 喻。有人見一毒蛇。疾走避之。蛇忽化女。呼與狎暱。其人不覺。直前接吻。毒氣攻腹。即便命終。此猶為護惜性命
0282c05: 者言之。若亡命之徒。十二時中。無不死時也　上堂。通身是眼。為甚麼看
0282c06: 不見。通身是耳。為甚麼聽不聞。通身是口。為甚麼說
0282c07: 不到。通身是心。為甚麼鑑不出。報恩有一道聰明神
0282c08: 。布施諸人去也。便下座琦公者一道聰明神。如一塊堅石。毫無縫罅。有人
0282c09: 能於堅石上。栽得入花去者。不許犯著絲毫心意識道理。陰界依通。鬼家活計。宗門窠臼。出來下箇注。能令
0282c10: 學者立地桶底脫去。琦公不是作家。三世諸佛歷代祖師。一齊讓位。心圓捨四大以為座。供養此人。有麼有
0282c11: 麼。請出來著語看　一日座主參。師問講甚麼經。主曰法華。
0282c12: 師曰。經中道。是真精進。是名真法供養如來。是否。曰
0282c13: 是。師曰。供養即不無。如何是真法。曰具在藥王品。師
0282c14: 曰。將謂是金毛師子。元來是野犴眷屬。主問如何
0282c15: 是真法。師曰。汝豈不從天台來。主曰是。師曰。天台山
0282c16: 高一萬八千丈。頂上著得幾人坐。琦公被者擔板漢一問。直得左支右
0282c17: 吾。滿口分不下主無對。師曰。喫茶去自知錯謬　上堂。僧問。不
0282c18: 愁念起。惟恐覺遲。如何是覺。師曰。牛角馬角。曰如何
0282c19: 是念。過去了也師曰。四五二十也不識　問一大藏教。是
0282c20: 箇切。未審切箇甚麼字。師曰。切箇不字。曰只如不
0282c21: 字。又切箇甚麼字。師曰。莫錯舉似人。曰謝師指示。師
0282c22: 曰。石羊頭子向東看　問佛祖因緣即不問。君臣慶
0282c23: 會事如何。師曰。瑞草生嘉運。靈華結早春。曰如何是
0282c24: 君。師曰。莫觸龍顏。曰如何是臣。師曰。量材補職。曰如
0283a01: 何是臣向君。師曰。赤心片片。曰如何是君視臣。師曰。
0283a02: 如月入水。曰如何是君臣道合。師曰。俱琦公處錄君臣語一則。及
0283a03: 公處錄賓主語一則。備員而已巳。大法若明。便都會得。不見圜悟請益五祖演臨濟四料揀語。演曰。也祇是箇程
0283a04: 限。是甚麼閒。我者裏如馬前相撲。倒便休。至言也　問運推移。日南長至。
0283a05: 阿那箇是常住法。師曰。冬不寒。臘後看。曰教學人如
0283a06: 何履踐。師曰。獨木橋子　問西天以蠟人為驗。未審
0283a07: 此間以何為驗。師曰。驗甚麼。曰和尚豈無方便。師
0283a08: 曰。子過新羅　問一年將盡夜。萬里未歸人。還許
0283a09: 歸去也無。師曰。十里長亭。五里短亭。曰與麼則不歸
0283a10: 去也。師曰。直須歸去。曰作麼生是到家一句。師曰。天
0283a11: 寒日短。兩人共一　問日從東上。月向西沒。作麼
0283a12: 生是不遷義。師曰。柳絮隨風。自西自東。曰年年是好
0283a13: 年。日日是好日。師曰。瞎老婆吹火　問護明大士未
0283a14: 降王宮。釋迦老子在甚麼處。師曰。眨上眉毛。曰謝師
0283a15: 答話。師曰。恰值拄杖不在　問盡大地是箇佛身。向
0283a16: 甚麼處安居禁足。師曰。錦上鋪華又一重。曰竹密不
0283a17: 妨流水過。山高豈礙白雲飛。師曰。劈開華嶽連天色。
0283a18: 放出黃河到海聲。曰如何是先用後照。師曰。為不
0283a19: 平離寶匣。藥因救病出金缾。曰如何是照用同時。師
0283a20: 曰。定光金地遙招手。智者江陵暗點頭。曰如何是照
0283a21: 用不同時。師曰。三月懶游華下路。一家愁閉雨中門。
0283a22: 僧禮拜。師曰。更問一轉豈不好　問大悲菩薩用許
0283a23: 多手眼作甚麼。師曰。春風不褁頭　修佛殿次。師問
0283a24: 掌事僧。者殿是甚麼年中蓋造。僧摑露柱曰。何不祇
0283b01: 對和尚。師曰。克繇耐。倒來者裏捋虎鬚。三十棒一
0283b02: 棒也不恕。曰容某甲伸說。便禮拜。師曰。且放過一著
0283b03: 　芟草次。僧問。有根草任和尚芟。無根草作麼生芟。
0283b04: 師鋤地一下。僧便放身倒。釣得半箇鰍。失卻郤一雙鯉師曰。諸方火
0283b05: 葬。我者裏活埋。諸方斬草除根。我者裏土也須拈卻僧起走。師呵呵大
0283b06: 笑　上堂。未離兜率。已巳降皇宮。未出母胎。度人已巳畢。
0283b07: 三世諸佛。歷代祖師。天下老和尚。說心說性。舉古舉
0283b08: 今。總是無風匝匝之波。實情好與二十拄杖。新福臻
0283b09: 今日不是盡法無民。打頭不遇作家。到底翻成骨董。
0283b10: 若相委悉。拈炙脂帽子。脫鶻臭布衫。其或未然。
0283b11: 明朝後日。大有事在陰界中道理。盡是骨董。直饒說箇超佛超祖。骨董不少。甚麼處
0283b12: 是拄杖打不著底所在。於斯薦得。便見諸佛祖師立地處。正好與二十拄杖。心圓恁麼道。也好與二十拄杖
0283b13: 　上堂。巖頭道。須是一一從自己已胸中流出。與我蓋
0283b14: 天蓋地去。恁麼道。被他掘窖深埋了也。茫茫宇宙人
0283b15: 無數。那箇男兒是丈夫。男兒丈夫。相去多少。待你出
0283b16: 窖來。向你道　上堂。彌勒真彌勒。分身千百億。時
0283b17: 時示時人。時人自不識。拈拄杖曰。衝開碧落松千尺。
0283b18: 截斷紅塵水一谿　上堂。米裏有蟲。麥裏有麵。廚庫
0283b19: 僧堂。山門佛殿。盞子撲落地。楪子成七片　上堂。若
0283b20: 論生佛未具以前一段大事。只在諸人跟下。動便
0283b21: 踏著。只是不知起處。你道從甚麼處起。掀翻四大海。
0283b22: 踢倒五須彌。正覓起處不得。豈不見東山演祖道。山
0283b23: 僧昨夜入城。見一棚傀儡。不免近前看。或見端嚴奇
0283b24: 特。或見醜陋不堪。動轉行坐。青黃赤白。一一見了。仔
0283c01: 細看來。元來青布幕裏有人。眼花了也山僧忍俊不禁。乃
0283c02: 問長史高姓。他道老和尚看便了。問甚麼姓。師曰。誰
0283c03: 家別館池塘裏。一對鴛鴦畫不成莫動著。動著便飛去　上堂。
0283c04: 眉毛雖長不礙眼。鼻孔雖高不礙面。諸佛雖悟無二
0283c05: 心。眾生雖迷無二見。見不見。倒騎牛兮入佛殿　上
0283c06: 堂。兔角不用無。牛角不用有。兩兩不成雙。三三亦非
0283c07: 九。夜來空手把鋤頭。天明面南看北斗　上堂。大樹
0283c08: 大皮褁。小樹小皮纏。若不同睡。焉知被底穿　上
0283c09: 堂。驢事未去。馬事到來。貓兒上露柱。鐵鋸舞三臺。大
0283c10: 唐天子呵呵笑。移取眉毛眼上栽　上堂。舉祖師道。
0283c11: 在胎名身。處世名人。在眼曰見。在耳曰聞。在鼻香。
0283c12: 在舌談論。在手執捉。在足運奔。現俱該法界。收攝
0283c13: 在一微塵。識者知是佛性。不識喚作精魂。師曰。書頭
0283c14: 教孃勤作息。書尾教孃莫瞌睡。還識孃面麼。玉容
0283c15: 寂寞淚闌干。華一枝春帶雨。上窮碧落下黃泉。兩處茫茫皆不見喝
0283c16: 一喝　上堂。一道圓光。阿誰無分。貓兒若無分。為甚
0283c17: 麼解捉老鼠。若有分。為甚麼做貓兒。千年田。八百主
0283c18: 　浴佛上堂。清淨法身。簸土揚塵。圓滿報身。倚富欺
0283c19: 貧。千百億化身。弄假像真。三身中浴那一身。謝三孃
0283c20: 秤銀　上堂。頭上是天。下是地。青山是青山。白雲
0283c21: 是白雲。你若會得。有馬騎馬。無馬步行。若不會。夜行
0283c22: 莫踏白。不是水便是石　上堂。無手人行拳。無舌人
0283c23: 解語。忽若無手人打無舌人。無舌人連忙道箇不必。
0283c24: 良久曰。只箇不必。天下衲僧跳不出　上堂。箇箇抱
0284a01: 荊山之璧。人人懷滄海之珠。斡旋佛祖樞機。提掇衲
0284a02: 僧巴鼻。盡謂頂門眼正。肘後符靈。殊不知靈龜負圖。
0284a03: 自取喪身之兆。出格一句作麼生。朝霞不出市。暮霞
0284a04: 行千里拈云。和尚閉卻嘴。某甲得聽　上堂。黃檗手中棒。剜肉作
0284a05: 瘡。大愚肋下拳。喫鹽救渴。速則易改。久則難追。選佛
0284a06: 若無如是眼。假饒千載亦奚為。喝一喝　上堂。拈
0284a07: 盂匙箸。喫飯不得。屏咽喉脣吻。出氣不得。色身
0284a08: 安。法身不可不安。法身色身。是一是二。華須連夜發。
0284a09: 莫待曉風吹　上堂。俱胝豎一箇指頭。雪峰輥三箇
0284a10: 木毬。石鞏張弓架箭。華亭短棹孤舟。鳳山無法可說。
0284a11: 不妨坐斷杭州。就中有箇好處。好在甚麼處。四五
0284a12: 百條華柳巷。二三千所管絃樓和尚恁麼道。爭奈有一人不肯　上
0284a13: 堂。大事未明。如喪考妣。大事已巳明。如喪考妣。你道有
0284a14: 成褫。無成褫。常因送客處。憶得別家時貧兒思舊債　上
0284a15: 堂。聞聲悟道。塞你耳根。見色明心。換你眼睛。蒲
0284a16: 團上端坐。鍼眼裏穿。西風一陣來。落葉兩三片
0284a17: 　至正甲申。遷禾之本覺。丁亥。帝師錫號佛日普照慧
0284a18: 辯禪師。適符昔日神僧之言。後自光孝退歸天寧。上
0284a19: 堂。一毫吞山河大地則易。山河大地吞一毫則
0284a20: 難。也不難。也不易。鋪箇破席日裏睡。料想上方兜率
0284a21: 宮。也無如此日炙背　築西齋為終老計。自號西齋
0284a22: 老人。洪武戊申。秋九月。詔江南大浮屠十餘人。於蔣
0284a23: 山建大法會。命師陞座說法。上悅。己已酉春。復召師說
0284a24: 法。賜齋文樓下。親承顧問。暨行。出內府白金以賜。庚
0284b01: 戌秋。上以鬼神情狀幽微難測。召問僧中博通三藏
0284b02: 者。師與夢堂噩行中仁等應詔至京。館大天界寺。師
0284b03: 援經據論。成書將進。忽示微疾。越四日。沐浴更衣。索
0284b04: 筆書偈曰。真性圓明。本無生滅。木馬夜鳴。西方日出。
0284b05: 書畢。謂夢堂曰。我去矣。堂曰。何處去。師曰。西方去。堂
0284b06: 曰。西方有佛。東方無佛耶。瞎漢。好痛與三十棒。可惜放過師乃震聲
0284b07: 一喝而逝。時辛亥七月二十六日也。上聞。嗟悼久之。
0284b08: 時禁火葬。以師故特從闍維例。火餘。齒舌數珠不壞。
0284b09: 舍利五色。紛綴遺骼。弟子文晟。奉骼及諸不壞者。歸
0284b10: 西齋塔焉。計世壽七十五。僧臘六十三。
0284b11: 杭州府徑山愚菴智及禪師字以中。別號西麓。蘇之
0284b12: 吳縣顧氏子。幼出家穹窿海雲院。受具。聽賢首法師
0284b13: 講法界觀。未終篇。輒笑曰。一真法界。圓同太。但涉
0284b14: 言詞。即成賸法。縱獲天雨寶華。於我奚益哉。遂謁笑
0284b15: 隱於建業。隱文章道德。傾動一時。師微露文彩。得交
0284b16: 相延譽。有嶼上人訶曰。子才若此。不思擔荷正法。乃
0284b17: 甘作騷壇奴隸乎。師舌噤不能答。旋歸海雲。胸襟礙
0284b18: 塞。目不交睫者踰月。忽一日見秋葉墜庭。豁然有省。
0284b19: 走雙徑謁寂照。呈所證。照可之至正。壬午。出世昌國
0284b20: 之隆教。尋領普慈。戊戌。遷淨慈。後領徑山。僧問。不與
0284b21: 萬法為侶者是甚麼人。師曰。十字街頭石敢當。僧擬
0284b22: 再問。師曰。更要第二杓惡水在　問如何是賓中賓。
0284b23: 師曰。君向瀟湘我向秦。曰如何是賓中主。師曰。常在
0284b24: 途中。不離家舍。曰如何是主中賓。師曰。常在家舍。不
0284c01: 離途中。曰如何是主中主。師曰。橫按鏌全正令。太
0284c02: 平寰宇斬癡頑。曰賓主已巳蒙師指示。向上宗乘事若
0284c03: 何。師曰。三年一閏。九日重陽與麼道即不可　問眾生為解
0284c04: 礙。菩薩未離覺。和尚作麼生。師曰。天寒日短。兩人共
0284c05: 一　問釋迦已巳滅。彌勒未生。正當今日。佛法委付何
0284c06: 人。師曰。老僧打退鼓。曰前迦釋無。後無彌勒。還有參學
0284c07: 分也無。師曰。風不來。樹不動　問佛法禪道。相去多
0284c08: 少。師舉手曰。展則成掌。握則成拳。僧禮拜。師曰。狂狗
0284c09: 趁塊　問如何是毗盧師。師曰。斷跟草鞋。曰如何是
0284c10: 法身主。師曰。尖簷席帽。曰學人不會。師曰。現成行貨。
0284c11: 有甚麼不會。僧擬議。師便喝　問至道無難。唯嫌揀
0284c12: 擇。不揀擇時如何。師曰。遇飯即飯。遇茶即茶。僧禮拜。
0284c13: 師曰。放汝三十棒　問蓮華未出水時如何。師曰。寒
0284c14: 則普天普地寒。曰出水後如何。師曰。熱則普天普地
0284c15: 熱。曰如何是佛法大意。師曰。門前一湖水　問心佛
0284c16: 及眾生。是三無差別。還端的也無。師曰的。曰不是心。
0284c17: 不是佛。不是物。是箇甚麼。師曰。不識　問佛身無為。
0284c18: 不墮諸數。因甚有千百億化身。師豎拂子曰。你道者
0284c19: 箇是第幾身。僧擬進語。師便喝　問如何是本身盧
0284c20: 舍那。師曰。不離闍黎所問。曰如何保任。師曰。彼自無
0284c21: 瘡。勿傷之也　問不起一念時如何。師曰。道者合如
0284c22: 是。曰與麼則依而行之。師曰。生浪死漢　問如何
0284c23: 是一句中具三元。師曰。萬仞頭駕鐵船。曰如何是
0284c24: 一元中具三要。師曰。眼裏瞳人吹木　問牛頭未
0285a01: 見四祖時如何。師曰。深山藏毒虎。曰見後如何。師曰。
0285a02: 淺草露蛇。曰見與未見時如何。師曰。日出東方夜
0285a03: 落西　問三世諸佛不知有。貍奴白牯知有。未審
0285a04: 知有箇甚麼。師曰。師姑元是女人做拈云。師姑易見。女人難見
0285a05: 　問聲聞見性。如夜見月。菩薩見性。如晝見日。和尚見
0285a06: 性。如箇甚麼。師曰。黃河九曲。水出崑崙。曰直指人心。
0285a07: 見性成佛。還端的也無。師曰。問取達磨大師。僧擬議。
0285a08: 師曰。子過新羅　問達磨未來時如何。師曰。眼在
0285a09: 鼻上。曰來後如何。師曰。在肚下　問如何是學人
0285a10: 自己已。師曰。板大如手掌。曰如何是衲僧行事。師
0285a11: 曰。緊峭草鞋　上堂。冬至月頭。賣被買牛。冬至月尾。
0285a12: 賣牛買被。一年三百六旬有六日。以閏月定四時。成
0285a13: 歲。移易一絲毫不得。東頭買貴。西頭買賤。三十年後
0285a14: 破草鞋向甚處著即今宜挂向壁角頭　上堂。時維三月。節屆
0285a15: 清明。不寒不暖。半陰半晴。落華啼鳥一聲聲。驀拈拄
0285a16: 杖曰。穿解空鼻孔。戳瞎達磨眼睛。踏破草鞋赤
0285a17: 走。好山猶在最高層　佛成道日上堂。舉趙州問南
0285a18: 泉。如何是道。泉曰。平常心是道。州曰。還假趨向否。泉
0285a19: 曰。擬向即乖。州曰。不擬爭知是道。泉曰。道不屬知。不
0285a20: 屬不知。知是妄覺。不知是無記。若真達不疑之地。廓
0285a21: 如太。豈可強是非耶。師曰。王老師過犯彌天。將釋
0285a22: 迦世尊。六年雪山。千苦萬辛。所得無上大道。等閒華
0285a23: 劈殆盡。合與二十拄杖。當時趙州眼光爍破四天下。
0285a24: 面被熱瞞則且置。今日眾中莫有為世尊拔本底麼。
0285b01: 如無。隆教不是為他閒事長無明。忝為遺教遠孫。未
0285b02: 免出隻手去也。拽拄杖下座一時打散愚菴恁麼道。亦被世尊熱
0285b03: 瞞不少。咄　上堂。世尊三昧。迦葉不知。迦葉三昧。阿難不
0285b04: 知。阿難三昧。商那和修不知。普慈三昧。諸人不知。諸
0285b05: 人三昧。各各不知。所以道。譬如河中水。川流競奔逝。
0285b06: 各各不相知。諸法亦如是。喝一喝曰。將謂合有與麼
0285b07: 說話　上堂。舉東山演示眾曰。祖師說不著。諸佛看
0285b08: 不見。四面老婆心。為君通一。師曰。若教頻下淚。滄
0285b09: 海也須乾。
0285b10: 盧州府無為州天寧無能教禪師門懸一牌云。謹防
0285b11: 惡犬。竺源參。纔跨門。便曰老和尚為我趕狗。師便入
0285b12: 去閉門。智首座出迎同坐。少時方丈會茶。智起白
0285b13: 曰。此上人得得來見和尚。師曰。已巳相見了也舉問歇齋云。和
0285b14: 尚是看狗奴。畢竟如何是狗。歇與一掌。圓云。也是狗奴。歇又掌。圓休去。
0285b15: 六祖下第二十二世
0285b16: 杭州天目高原妙禪師蘇之吳江人。姓徐氏。母夢
0285b17: 僧投宿而生。甫離襁褓。輒喜趺坐。遇僧入門。便愛戀
0285b18: 欲從之。年十五。懇請父母。出家於嘉禾密印寺。十六
0285b19: 薙染。二十受具。翼歲習天台教。復入淨慈。立三年死
0285b20: 限工夫。及後請益斷橋倫和尚。令參生從何來死從
0285b21: 何去話。於是意分兩路。心不歸一。又不曾得聞說做
0285b22: 工夫處分曉。看看擱至一年有餘。每日只如箇迷
0285b23: 路人相似。每遇同參告言。雪巖和尚常問。你做工夫。
0285b24: 何不去一轉。於是欣然懷香往謁。方問訊插香。即被
0285c01: 打出。盡力接不上閉門。一路垂淚。再往始得親近。即問
0285c02: 已巳前做處。沒奈何只得層層鈍置矣師一一供吐。當下便蒙剿除
0285c03: 日前所積之病。令看箇無字。從頭開發做工夫一
0285c04: 遍。自此參叩無日。後見師說得工夫有緒。竟不問
0285c05: 做處。凡入門。欽便問。阿誰與你拖者箇死屍來。聲未
0285c06: 絕便打。稍遲則禍生總不契其機。後值欽赴南明。師上雙
0285c07: 徑。參堂方半月。偶夢中忽憶斷橋室內所舉萬法歸
0285c08: 一一歸何處話。疑情頓發。三晝夜目不交睫。值少林
0285c09: 忌。隨眾詣三塔諷經次。頭忽五祖演和尚像讚
0285c10: 曰。百年三萬六千朝。反覆元來是者漢。山河大地及空。塞元
0285c11: 來是者漢驀然打破拖死屍之疑。時年二十四矣。解夏詣
0285c12: 南明。欽一見。便問阿誰與你拖箇死屍到者裏來。師
0285c13: 便喝。欽拈棒。師把住曰。今日打某甲不得。欽曰。為甚
0285c14: 麼打不得。師拂袖便出。翼日欽問。萬法歸一。一歸何
0285c15: 處。師曰。狗熱油鐺。欽曰。你那裏學得者頭來。師
0285c16: 曰。正要和尚疑著。欽休去。自是機鋒不讓。次年江心
0285c17: 度夏。過雪竇。見希叟曇。曇問曰。那裏來。師拋下蒲團。
0285c18: 曇曰。狗子無佛性。上座作麼生。師曰。拋出大家看。曇
0285c19: 乃自送歸堂。師自此於古今公案明得。不受人瞞。然
0285c20: 於日用中。尚不得自由。瞞得別人。瞞不得自己。到者裏。公案全用不著。奈何暨
0285c21: 欽開法於天寧。師又隨侍服勞。一日欽問。日間浩浩
0285c22: 時還作得主麼。師曰。作得主。又問睡夢中作得主麼。
0285c23: 師曰。作得主。復問正睡著時。無夢無想。無見無聞。主
0285c24: 在甚麼處。師無語。欽囑曰。從今日去。也不要你學佛
0286a01: 學法。也不要你窮古窮今。但只饑來喫。困來打睡。
0286a02: 纔眠覺來。抖擻精神。我者一覺。主人公畢竟在甚
0286a03: 麻處安身立命。師遂奮志入臨安龍鬚。自誓曰。一
0286a04: 生做箇癡獃漢。決要者一著子明白。越五載。因同宿
0286a05: 道友。推枕墮地作聲。廓然大徹。自謂如往泗洲見大
0286a06: 聖。遠客還故鄉。元來只是舊時人。不改舊時行履處
0286a07: 　住龍鬚九年。縛柴為龕。風穿日炙。冬夏一衲。不扇
0286a08: 不爐。日搗松和糜。延息而已巳　德祐丙子春。大兵至
0286a09: 雙髻。師掩關危坐自若。事定。戶履紛至。師腰包宵遁。
0286a10: 直入西天目之獅子巖。拔地千仞。崖石林立。師即洞
0286a11: 營小室丈許。榜曰死關。悉屏給侍服用。破甕為鐺。併
0286a12: 日一食。洞梯山以升。雖弟子亦罕得見。共築師子院。
0286a13: 請師開堂　上堂。談元談妙。說性說心。攢花簇錦。巧
0286a14: 妙尖新。如似粟。從古至今。莫不皆是乘接響底
0286a15: 漢。倚草附木精靈。山僧雖是他家種草。決定不向者
0286a16: 裏藏身。既然如是。且道今日為眾開堂。斬新條令一
0286a17: 句又作麼生。喝一喝云。符到奉行只者四字。衲僧家會不得。參學人作
0286a18: 麼生會。不惜眉毛。下箇注解。普　示眾。有一物。明歷歷。佛祖不破。
0286a19: 大地無人識。常在舌頭尖。盡力吐不出。吐得出。也是
0286a20: 胡餅裏呷汁　示眾。三世諸佛說不到。開口道著。歷
0286a21: 代祖師行不到。動步踏著。行說俱到時如何。正好行
0286a22: 　示眾。百千諸佛。歷代祖師。乃至天下老和尚。以
0286a23: 拂子擊禪一下云。總向者裏墮坑落塹。還有跳得
0286a24: 出者麼。又擊一下云。三生六十劫有麼有麼。無無。忽有人云。何不放
0286b01: 下拂子。別通箇消息。向伊云。且喜癩兒得伴　示眾。以拄杖橫肩顧左右
0286b02: 云。大眾會麼。楖橫肩不顧人。直入千峰萬峰去
0286b03: 　上堂。萬法歸一。一歸何處。乃顧視左右下座大用不揚眉。高
0286b04: 峰作恁般手。遠之遠矣。又云。好箇箭垛。無人飲羽　結制上堂。大限九旬。小
0286b05: 限七日。麤中有細。細中有密。密密無間。纖塵不立。正
0286b06: 恁麼時。銀山鐵壁。進則無門。退之則失。如墮萬丈深
0286b07: 坑。四面懸崖荊棘。切須猛力英雄。直要翻身跳出。若
0286b08: 還一念遲疑。佛亦救你不得。此是最上元門。普請大
0286b09: 家著力。山僧雖則不管閒非。越例與諸人通箇消息。
0286b10: 好箇消息。人從揚州來。不得湖州信。即今通也。分明河北人。卻說山東話　上堂。
0286b11: 昨夜夢中作得一偈。舉似大眾。良久云。忘了也。驀
0286b12: 拈拄杖云。拄杖子還記得麼。良久云。同坑無異土畢竟
0286b13: 拄杖子記得　上堂。以拂子云。四十五日前薦得。非特
0286b14: 日消萬兩黃金。亦乃能應四天下供養。四十五日後
0286b15: 薦得。寸絲滴水。也當牽犁拽耙還他。以拂子擊禪
0286b16: 一下云。曾經巴峽猿啼處。不是愁人也斷腸那裏是四十五
0286b17: 日前。喝一喝云。驢年去　上堂。海底泥牛銜月走。巖前石虎抱
0286b18: 兒眠。鐵蛇鑽入金剛眼。崑崙騎象鷺鷥牽。此四句內。
0286b19: 有一句能殺能活。能縱能奪。若撿點得出。許汝一生
0286b20: 參學事畢撿點得出。更買草鞋行三十年。撿點不出。參學事畢。乃云。我為汝撿出了也
0286b21: 　中夏上堂。豎拂子召大眾云。到者裏進前一步也不
0286b22: 得。退後一步也不得。總不恁麼也不得。畢竟如何。不
0286b23: 得不得進前一步也不得。恰好退後一步也不得恰好總不恁麼也不得。恰好畢竟如何。不得不
0286b24: 得。恰好恰好。召大眾云。既到者裏。須猛著精彩始得○又云。者裏是甚麼所在參　上堂。喫
0286c01: 粥了也。洗盂去。矢上加尖。一場敗露。西峰今日忍
0286c02: 俊不禁。要向鷺鷥腿上割股。良久云。便恁麼去大小
0286c03: 祖師。龍頭蛇尾。心圓今日擬向鷺鷥腿上割股。良久云。鷺鷥　開爐上堂。豎起拂
0286c04: 子云。者些火種。謾語謾語自靈山傳至西峰。不然不然已巳得二
0286c05: 千二百三十餘載。錯記錯記今日幸遇開爐。沒事沒事特為諸
0286c06: 人拈出。不能不能以拂子吹一吹。作麼作麼乃擲下云。幾乎幾乎照
0286c07: 顧燒眉毛果然果然　臘八上堂。黃面瞿曇。夜半成道。
0286c08: 正是喚奴作郎。贏得一場好笑。山僧恁麼告報。也是
0286c09: 細姑賺嫂知即得　冬至上堂。世間動不動法。皆屬陰
0286c10: 陽遷變。驀拈拄杖云。惟有山僧木上座。能為萬象主。
0286c11: 不逐四時淍。乃靠拄杖云。無形本寂寥　上堂。低頭
0286c12: 覓天。仰面尋地。波波挈挈。遠之遠矣。驀然撞著徐十
0286c13: 三郎。嗄。元來只在者裏。以手拍膝一下云。在者裏。臘
0286c14: 月三十日到來。也是開眼見鬼　上堂舉百丈和尚
0286c15: 問溈山云。併咽喉脣吻道將一句來。向他道柴荒
0286c16: 米貴。忍饑無暇祇對　晚參。身貧道貧。無法可親。一
0286c17: 味盲枷瞎棒。見者莫不生瞋。卓拄杖云。黃金自有黃
0286c18: 金價。終不和沙賣與人　雪巖和尚忌日拈香。巴陵
0286c19: 設忌三轉語。西峰單單只一句。且道是那一句。遂
0286c20: 插香。逢人切忌錯舉心長老今日錯舉了也。大眾側耳　佛誕上堂。
0286c21: 指天指地。一棒打殺。鴆屎砒霜。合造毒藥。颺在三千
0286c22: 世界中。不知那箇親遭著。卓拄杖一下　晚參。萬法
0286c23: 歸一。一歸何處狹路相逢。兩手分付。逴得便行。黃河
0286c24: 三千年一度清逴得便行。跳下黃河洗不清　上堂。意句不到。宗
0287a01: 說不通。盲龜跛。意句俱到。宗說俱通。盲龜跛。西
0287a02: 峰恁麼告報。莫有離此之外。別有生涯底麼。盲龜跛
0287a03: 　薌林居士至。上堂。此事如欲登天目大山相似。
0287a04: 未到山時。不免蘊一座山於八識田中。洎至一到。所
0287a05: 蘊之山。恍焉消殞。因甚如此。豎拂子云。只緣身在此
0287a06: 山中高峰話墮。既是身在此山中。說甚未到洎到　上堂。舉雲門大師到
0287a07: 乾峰云。請師答話。含血噴人。先汙其口。峰云。到老僧
0287a08: 也未赤眼撞著火柴頭。門云。與麼那與麼那。河裏失
0287a09: 錢河裏摝。峰云。將謂候白。更有候黑。好手手中呈好
0287a10: 手。紅心心裏中紅心　上堂。舉僧問長慶。眾手掏金。
0287a11: 誰是得者。慶云。有伎倆者得。僧云。學人還得也無。慶
0287a12: 云。大遠在。西峰則不然。今日忽有人問。眾手掏金。誰
0287a13: 是得者。只向他道。阿誰無分。又云。學人還得也無。猶
0287a14: 嫌少在　復舉芙蓉一日告辭馬祖。祖云。裝包了
0287a15: 來。與你說一上佛法。芙蓉於次日至方丈侍立。少頃。
0287a16: 祖云。時寒。善為道路。芙蓉至法堂上。忽然有省。師拈
0287a17: 云。馬祖佛法恁麼流布。拈花微笑。命若懸絲。今日凡
0287a18: 有人來告辭。總與草鞋一緉　上堂。今朝八月一。行
0287a19: 禪和出。不識自家珍。向途中覓。直饒走遍一百
0287a20: 一十城。參見五十三善知識。功超十地三乘。位等釋
0287a21: 迦彌勒。若還來到西峰。未免一棒打折你驢脊　示
0287a22: 眾。若論此事。如大火聚。烈焰天。曾無少間。世間所
0287a23: 有之物。悉皆投至。猶如片雪。點著便消。爭容毫末。若
0287a24: 能恁麼提持。日之功。萬不失一。儻不然者。縱經塵
0287b01: 劫。徒受勞矣　若論此一段奇特之事。人人本具。箇
0287b02: 箇圓成。如握拳展掌。渾不犯纖毫之力。祇為心猿擾
0287b03: 擾。意馬喧喧。恣縱三毒無明。妄執人我等相。如水澆
0287b04: 冰。愈加濃厚。障自己已靈光。決定無由得現。若是生
0287b05: 鐵鑄就底漢。的實要明。亦非造次。直須發大志。立大
0287b06: 願。殺心猿意馬。斷除妄想塵勞。如在急水灘頭泊
0287b07: 舟相似。不顧危亡得失。人我是非。忘寢忘餐。絕思絕
0287b08: 慮。晝三夜三。心心相次。念念相續。劄定頭。咬定牙
0287b09: 關。牢牢把定繩頭。更不容絲毫走作。假使有人取你
0287b10: 頭。除你手足。剜你心肝。乃至命終。誠不可捨。到這裏
0287b11: 方有少分做工夫氣味。嗟乎。末法去聖時遙。多有一
0287b12: 等泛泛之流。竟不信有悟門。但只向遮邊穿鑿。那邊
0287b13: 計較。直饒計較得成。穿鑿得就。眼光落地時。還用得
0287b14: 著也無。若用得著。世尊雪山六年。達磨少林九載。長
0287b15: 慶坐破七箇蒲團。香林四十年方成一片。趙州三十
0287b16: 年不雜用心。何須討許多生受喫。更有一等。成十年
0287b17: 二十年用工。不曾有箇入處者。只為他宿無靈骨。志
0287b18: 不堅固。半信半疑。或起或倒。弄來弄去。世情轉轉純
0287b19: 熟。道念漸漸生。十二時中。難有一箇時辰把捉得
0287b20: 定。打成一片。似遮般底。直饒弄到彌勒下生。也有甚
0287b21: 麼交涉。若是真正本色行高士。不肯胡亂。打頭便
0287b22: 要尋箇作家。纔聞舉著。一言半句。更不擬議。直下便
0287b23: 恁麼信得及。作得主。把得定。孤迥迥。峭巍巍。凈。
0287b24: 赤洒洒。更不問危亡得失。只恁麼捱將去。驀然繩斷
0287c01: 喫。絕後再甦。看他本地風光。何處更覓佛矣。又有
0287c02: 一偈。舉似大眾。急水灘頭泊小舟。切須牢把遮繩頭。
0287c03: 驀然繩斷難迴避。直得通身血迸流　兄弟家。成十
0287c04: 年二十年。撥草瞻風。不見佛性。往往皆謂被昏沈掉
0287c05: 舉之所籠。殊不知只遮昏沈掉舉四字。當體即是
0287c06: 佛性。堪嗟迷人不了。妄自執法為病。以病攻病。致使
0287c07: 佛性愈求愈遠。轉急轉遲。設使一箇半箇回光返照。
0287c08: 直下知非。廓然藥病兩忘。眼睛露出。洞明達磨單傳。
0287c09: 徹見本來佛性。若據西峰點檢將來。猶是生死岸頭
0287c10: 事。若曰向上一路。須知更在青山外　若論此事。如
0287c11: 萬丈深潭中投一塊石相似。透頂透底。了無絲毫間
0287c12: 隔。誠能如是用工。如是無間。一七日中若無倒斷。妙
0287c13: 上座永墮阿鼻地獄　十二時中。四威儀內。寶全
0287c14: 提。如臨大陣。纔有絲毫念起。當急剉之。一斷永斷。莫
0287c15: 令再續。若能如是用工。管取干戈永息。天下太平。有
0287c16: 志之士。思之避之。夜後參前。遞相警勵　師自雙峰
0287c17: 而至死關。風勵學者。入室不以時。每見一期將終上
0287c18: 堂誨示諄諄。甚至繼以悲泣。平居誨人世出世法。皆
0287c19: 懇懇切至。軟語咄咄。和易如坐春風中。使人醉心悅
0287c20: 服。咸自謂得師意。及室中握三尺黑蛇。鞭笞四海龍
0287c21: 象。則絲毫無少容借。來者如登萬仞山。而躋冰崖雪
0287c22: 磴。進無所依。退無所據。莫不凜然失其所執。設有不
0287c23: 顧性命。強爭鋒者。師必據其案。盡底搜詰。破石驗
0287c24: 璞。刮骨見髓。勘其深淺真偽。定其是非與奪。卸僧伽
0288a01: 黎。痛決烏藤。以明正其賞罰。嘗語學者曰。今人負一
0288a02: 知半解。所以不能了徹此事者。病在甚處。只為坐在
0288a03: 不疑之地。自謂千七百則公案。不消一喝。及乎坐
0288a04: 曲彔子。被參徒下一喝。則不能辯其邪正。往往一
0288a05: 句來。一句去如小兒相撲伎倆。蓋是從前得處莽鹵
0288a06: 故也。直須參到大徹之地。親見親證。明得差別智。方
0288a07: 能勘辨得人。方能殺活得人。此是喫折鐺中飯底
0288a08: 工夫做到。未易以口舌爭勝負也。假如兩人從門外
0288a09: 來。未見其面。同時下一喝。且道那一箇有眼。那一箇
0288a10: 無眼。那一箇深。那一箇淺。還辨得出麼。師之機用不
0288a11: 可湊泊。下語少所許可。其門戶險絕如此。復念今時
0288a12: 學者。不能以戒自律。縱有妙語。亦難取信於人。乃有
0288a13: 毗尼方便之說焉。師寓南竺日。嘗誤踏一筍。取而食
0288a14: 之。其後賣衣告償。薪擘果見蟲。復全而置之。濾水
0288a15: 囊終身不廢。師之細行。涅南山之竹莫能殫。姑舉是
0288a16: 數端。以識其梗概。使後之欲見師而不可得者。亦足
0288a17: 以景仰遺風於萬一云耳　師患胃疾已巳久。適雍來
0288a18: 省。師囑以後事。元貞乙未十二月朔。黎明陞座辭眾
0288a19: 曰。西峰三十年妄談般若。罪犯彌天。未後有一句子。
0288a20: 不敢累及諸人。自領去也。眾中還有知落處者麼。良
0288a21: 久曰。毫釐有差。天地懸隔。辰巳間。復說偈曰。來不入
0288a22: 死關。去不出死關。鐵蛇鑽入海。撞倒須彌山。泊然而
0288a23: 寂。遺命塔全身於死關。壽五十八。臘四十三。
0288a24: 杭州府徑山南石文琇禪師崑山李氏子　上堂。今
0288b01: 朝七月初一。門前金風淅瀝。特地打鼓陞堂。一字也
0288b02: 道不出。露柱禮拜釋迦。燈籠問訊智積。獨有無事衲
0288b03: 僧。依然眼橫鼻直。敢問大眾。那箇是無事衲僧。良久
0288b04: 曰。長三尺　徑山上堂。森羅及萬象。一法之所印。
0288b05: 前面是盂峰。後面是凌霄峰。中間是佛殿。喚甚麼
0288b06: 作一法。良久曰。國一祖師。元是崑山人　上堂。馬大
0288b07: 師道。自從胡亂後。三十年不少鹽醬。此地無金二兩。
0288b08: 俗人沽酒三升傷鹽費醬　上堂。但參活句。莫參死句。頭
0288b09: 頭上顯。物物上明。是死句。舉步踏著南辰。轉身觸翻
0288b10: 北斗。是死句。作麼生是活句。蘇州街。雨過著繡。眾
0288b11: 擬議。可惜一雙鳳頭子。被泥涴了擲拂子下座　見僧庭中過。師
0288b12: 厲聲曰。屋簷下來也僧仰望。髑髏打得粉碎師曰子過
0288b13: 新羅　見僧入門便曰。你者踏州縣漢。跟下好與
0288b14: 三十棒曰。某甲話也未問。便蒙賜棒。師曰。待你開口。
0288b15: 堪作甚麼。僧擬議。師便喝出卻不道和尚三十棒堪作甚麼。乃呵呵云。仁義
0288b16: 道中。且放過一著　上堂。一句子。墨漆黑。無把柄。有準則。良
0288b17: 久曰。會麼碓搗東南。磨推西北。
0288b18: 蘇州府邱徑閒極雲禪師久依堂於徑山。居第一
0288b19: 座。一日寶葉源請益堂德山末後句曰。若謂之有。
0288b20: 德山焉得不會。若謂之無。巖頭又道德山未會。乞和
0288b21: 尚慈悲指示。堂曰。我不會。汝去問首座。源詣師。值師
0288b22: 遊山歸。索水濯足。源亟進水。復委身為師摩捋。因仰
0288b23: 面舉前話叩之。師乃掬水澆潑曰。有甚麼末後句。源
0288b24: 不契。復上見堂。堂曰。首座如何向汝道。源舉似前話。
0288c01: 堂曰那那。我向你道他會得。源於是釋然領旨有底道。寶
0288c02: 葉無端被雲老澆一杓惡水。有底道。堂公更向空裏添箇楔子。恁麼會去。心圓更不說伊不是。只向伊道。喫
0288c03: 別人底洗水。有甚滋味。
0288c04: 西白谷希陵禪師嘗垂三語以驗來學。曰。三乘十
0288c05: 二分教。拈向一邊。蝦口裏道將一句來。狗子聞蛙
0288c06: 聲。因甚咬破庫堂前露柱。獺徑橋吞集雲峰。是第
0288c07: 幾機　鐵關樞行時。嘗叩師。值冬至小參。師舉雲
0288c08: 門餬餅因緣。關呈四偈以進。師問你是誰。關曰。樞上
0288c09: 座。師曰。從那裏來。關曰。雲門。師曰。你是顛是狂。關曰。
0288c10: 和尚眼在甚麼處。師便喝。關亦喝。師揮一拳。關進前
0288c11: 迎住曰。打即且置。雲門餬餅意作麼生。師奮手掠去
0288c12: 關帽。關曰。錯師連揮數拳。關曰。拳頭無眼。向後遭人
0288c13: 檢點在。師去關七條。踏翻在地。攔腰數棒。曰教你知
0288c14: 我手段。關曰。屈棒屈棒。師高聲喚直歲。者漢送庫
0288c15: 司著。
0288c16: 瑞巖方山寶禪師一日為眾挂牌入室。垂語曰。南泉
0288c17: 斬貓兒時如何。眾下語。皆不契。適有一僕在旁。曰
0288c18: 老鼠做大。諸公要見貓兒則易要見老鼠難師曰。好一轉語。只是不
0288c19: 合從你口裏出。
0288c20: 袁州府慈化鐵山瓊禪師謁蒙山。屢入室呈解。山但
0288c21: 曰只是欠在。一日忽觸著欠字。身心豁然。徹骨徹髓。
0288c22: 乃跳下禪。擒住山曰。我欠少箇甚麼。山打三掌。師
0288c23: 禮拜。猶欠在山然之。
0288c24: 南陽府鄧州香嚴淳文材禪師上堂。滿盤打算
0289a01: 了。只有者一著最便宜。敢問諸人。且道是那一著。卓
0289a02: 拄杖曰。切忌卜度。
0289a03: 六祖下第二十三世
0289a04: 杭州府天目中明本禪師錢塘孫氏子。從高薙
0289a05: 染。觀流泉有省。詣求證。為打趁出。既而民間
0289a06: 傳官選童男女。師因問。忽有人來問和尚討童男女
0289a07: 時如何。曰。我但度竹篦子與他。師於言下洞然。徹
0289a08: 法源底將謂高有多少奇特○拈云。中語錄。近二十萬言。皆從者一句流出。諸公聽得破戒
0289a09: 與麼道。未免三三兩兩。競聚頭來。向竹篦子上啗。乃震聲一喝曰。莫妄想○一日問歇齋。高度竹篦子話。
0289a10: 意旨如何。歇曰。賣死貓頭。圓曰。你端的得一回汗出也。歇曰。一度被蛇咬。怕見斷井索。又舉問湄菴。湄曰。鈍置
0289a11: 中圓曰。你又作麼生。湄曰。向伊道素手難見親家面。又一日覺非至。圓舉前問。覺拈起茶碗劈面擲。圓曰。好
0289a12: 好借問。惡發作麼。覺拂袖曰。好心不得好報。便出。圓乃吐舌。
0289a13: 蘇州府靈巖南堂了菴清欲禪師台州臨海朱氏子
0289a14: 　問曹溪流。非止水。一滴忽來。千波競起時如何。師
0289a15: 曰。退後退後。曰平生不解藏人善。到處逢人說項斯。
0289a16: 師曰。莫謗山僧好　問單傳直指。已巳涉離微。坐斷千
0289a17: 差。請師答話。師曰。破鏡不重照。落華難上枝。曰便恁
0289a18: 麼去時如何。師曰。烏龜鑽敗。壁曰。即色明心。附物顯
0289a19: 理時如何。師曰。癩馬繫枯樁。曰三九二十七。牛頭南。
0289a20: 馬頭北。如何是接手句。師曰。百花深處鷓鴣啼　問
0289a21: 一不做。二不休時如何。師曰。水底撈明月。曰退一步
0289a22: 又作麼生。師曰。相逢盡道休官去。林下何曾見一人
0289a23: 　問如何是佛。師曰。面前案山子。曰法即不問。如何
0289a24: 是僧。師曰。三頭兩面得人。憎僧禮拜。師問曰。如何
0289b01: 是法。僧曰。明年更有新條在。惱亂春風卒未休。師曰。
0289b02: 洎不問過　問陰極陽生則不問。祖師門下事如何。
0289b03: 師曰。石筍抽條長丈二。曰牛頭未見四祖時如何。師
0289b04: 曰華陰山前百尺井。曰見後如何。師曰。祝融頂萬
0289b05: 年松。曰去此二途。願聞法要。師曰。休將閒學解。埋沒
0289b06: 祖師心　問舉一不得舉二。放過一著。落在第二時
0289b07: 如何。師曰。懷州牛喫禾。益州馬腹脹。曰雲門扇子
0289b08: 跳上三十三天。築著帝釋鼻孔。東海鯉魚打一棒。雨
0289b09: 似盆傾。又作麼生。師曰。西川斬畫像。陝陜府人頭落
0289b10: 　問說法不應機。總是非時語。作麼生得應機去。師曰。
0289b11: 夜半起來失牛。天明起來失火　問如何是通
0289b12: 宗通途。師曰。東去西去。曰如何是帶路。師曰。南
0289b13: 來北來　問蟭螟蟲吞虎時如何。師曰。賞你大膽。
0289b14: 曰恁麼則退身三步。師曰。漳泉福建。頭匾如扇。僧擬
0289b15: 議。師便打曰。一任舉似諸方　問如何是德山棒。師
0289b16: 曰。義出豐年。曰如何是臨濟喝。師曰。儉生不孝　問
0289b17: 蠟人冰。鐵彈子。即且置。如何是金剛圈。栗棘蓬。師曰。
0289b18: 我早知你吞透不下。曰豈無方便。師喝曰。棒上不成
0289b19: 龍　問佛未出世時如何。師曰。釋迦自釋迦。曰出世
0289b20: 後如何。師曰。彌勒自彌勒。曰承師有言。釋迦不受然
0289b21: 燈記。畢竟受甚麼人記。師曰。自家肚皮自家畫　問
0289b22: 離四句。絕百非。請師直指西來意。師曰。拈燈籠來佛
0289b23: 殿裏。將山門安燈籠上。曰還有為人處也無。師曰。若
0289b24: 無舉鼎拔山力。千里烏騅不易騎　問雲門放洞山
0289c01: 三頓棒。意旨如何。師曰。沙裏無油。曰鳥窠吹起布毛。
0289c02: 又作麼生。師曰。石中有髓　上堂。夜來州中琴堂上
0289c03: 般雜劇。也有端嚴奇特。也有醜陋不堪。鬼面神頭。亦
0289c04: 自好笑。且道笑箇甚麼。我觀世間人。是箇大雜劇。所
0289c05: 謂文武醫卜。士農工商。各逞己已能。互相欺誑。逗到臘
0289c06: 月盡頭。不覺一場敗闕。具眼旁觀。掩口不暇。喝一喝
0289c07: 曰。元正啟祚。萬物咸新。岸柳搖金梅破玉。萬一氣
0289c08: 轉洪鈞。下座巡堂喫茶　清明上堂。冬至寒食一百
0289c09: 五。今朝正是三月六。山又青。水又綠。一聲乃漁家
0289c10: 曲。山僧昨日偶爾郊行。作得一偈。舉似大眾。華冠不
0289c11: 整舍那衣。禿帚還隨破畚箕。五箇老婆三箇醜。一雙
0289c12: 紅杏換消下座　上堂。春日晴黃鶯鳴。大藏小藏。
0289c13: 鼻孔眼睛。木馬嘶。泥牛舞。壽山不打者破鼓。便下座
0289c14: 　上堂。一大藏教。束之高閣。長期短期。無繩自縛。莫
0289c15: 更紛紛紜紜。直須灑灑落落。楊岐一頭驢。只有三隻
0289c16: 。潘閬倒騎歸。殺黃番綽。五味拈來饡。秤錘別有
0289c17: 香風滿寥廓。喝一喝。
0289c18: 杭州府天目正宗斷崖了義禪師湖州德清湯氏子。
0289c19: 能食。不茹葷。盡六歲。始能言。但從其母誦法華經。於
0289c20: 人世事。懵無所知。姿貌巍然。志若有所待。年十七。有
0289c21: 禪者過之。誦高上堂語曰。欲窮千里目。更上一層
0289c22: 樓。師忽言曰。此大善知識。必能為人拔釘去楔。爾能
0289c23: 與我往見之乎。母驚異之。各具衣裝與之行。見高
0289c24: 於天目山師子巖之死關。為童。謂之曰。汝所持何
0290a01: 多為。師曰。以待寒暑。曰。學佛者不如是。師即刻盡
0290a02: 以散諸人。乃令提萬法歸一一歸何處話。因名之曰
0290a03: 從一。他日為僧舉牛過窗櫺話。師聞之。忽生疑。參
0290a04: 究不倦。一日告曰。上極天宮。下窮水際。盡大地一
0290a05: 琉璃瓶。曰。莫作聖解。他日過盂塘。見松上雪墜。
0290a06: 有省。即詣呈頌曰。不問南北與東西。大地山河一
0290a07: 片雪。聲未絕。痛棒之。眼高於頂者。視眉下眼皆可憐憫。故此痛棒。真大慈悲父
0290a08: 也不覺隕身崖下。懸崖壁立。人意其必死。同學明通。
0290a09: 捫蘿接磴以救之。則師已出半山。無所苦也。謂通曰。
0290a10: 我往江西見欽公去也。通曰。汝孤負老漢棒矣。力挽
0290a11: 之還。即與通還山之西禪菴。自誓曰。七日不證。則決
0290a12: 去矣。遂端直堅壁。忘廢寢食。夜則攀樹露立達旦。未
0290a13: 至所期。豁然大悟。馳至死關呼曰。老和尚今日謾我
0290a14: 不得也。呈頌曰。大地山河一片雪。太陽一照便無蹤。
0290a15: 錯下名言。三十棒一棒也。較不得自此不疑諸佛祖。更無南北與東
0290a16: 西。上堂云。我布縵天大網。打鳳羅龍。不曾遇得一
0290a17: 一。今日有蟭螟蟲撞入。三十年後向孤絕頂。
0290a18: 揚聲大。且道箇甚麼。舉拂子云大地山河一片
0290a19: 雪。是他太陽一照無出。若太陽一照無。便不是了也師便奪拂子。為
0290a20: 眾舉揚。訶勵同學。辭不少遜。復曰盡大地有一人發
0290a21: 真歸元。從一皆知之。歎其俊快。僧有參次。令
0290a22: 見師。師曰。驀直去。其出言大抵如此。久參者愧之。幾
0290a23: 有命若懸絲之慮。遂歸德清。其母為賣簪珥。同入武
0290a24: 康。上柏山結茅以居。人見其混俗。罔測其意。越五年。
0290b01: 還山。云。大有人道你拖泥帶水。師曰。兩眼對兩眼。
0290b02: 遂薙落。改其名曰。了義。元貞乙未。高示寂。師亦
0290b03: 韜晦。或遊禪林。頹然居下板。孤峭嚴峻。不假借人辭
0290b04: 色。或觸其機鋒發言如奔雷。諸方宿衲。莫不驚歎。居
0290b05: 不擇地。隨寓而休。而律範大閑。凜如冰雪。所至四眾
0290b06: 歸重。公侯貴人。爭相迎奉無日。師子正宗禪寺。累
0290b07: 請住持。師若不聞。亦未嘗受請立僧。而咸尊之曰義
0290b08: 首座云。中本公。大揚高之道。烜赫昭著。法席之
0290b09: 盛。中外罕及。至治癸亥。棄眾而化。同門布衲雍公。見
0290b10: 地明白。提唱超卓。而去世更久。後太定三年。師勉徇
0290b11: 眾請。歸坐祖庭者一載。所謂正宗禪寺者也。參學之
0290b12: 眾。輻輳而至。或示眾曰。除語默動靜。道將一句來。
0290b13: 又嘗曰。一息不來。向何處安身立命。然或嬉笑怒罵。
0290b14: 觕言穢語。人所不堪。或不因勸請。自肆談說。或作偈
0290b15: 頌。不待思維。應機而發。人所莫測。元統元年歲除日。
0290b16: 師忽謂從者曰。有一件事。天來大。你還委悉麼。良久
0290b17: 云。明日是年期。正月六日乙未。詣法雲塔西。指空地
0290b18: 曰。更好立箇無縫塔。其晚與禪者談笑至夜分。乃曰。
0290b19: 老僧明日天台去也。禪者曰。某甲隨師去。師曰。你走
0290b20: 馬也趁我不及。翌午。跏趺而化。世壽七十二。僧臘四
0290b21: 十有九。後七日。藏其全身於師子巖之後雲深菴。化
0290b22: 之日。雷砰雨射。白晝晦暝。葬之日。雪花繽紛。林木縞
0290b23: 素。送葬者數千人。悲痛哀戀。聲撼山谷。初本公示寂。
0290b24: 會葬齋次。笑謂眾曰。後十二年。更為老僧一會。至是
0290c01: 十二年矣。
0290c02: 日本國南禪夢窗智曤國師本國勢州源氏。宇多天
0290c03: 王九世孫。九歲出家。十八為僧。每夢遊中國山石
0290c04: 頭二剎。一老僧授以達磨像。遂名石。乃決志參方。
0290c05: 初謁無隱範。次見一山寧。備陳求法之誠。山曰。我宗
0290c06: 無語句。亦無一法與人。師曰。豈無方便乎。山曰。本來
0290c07: 廓然。是大方便。師疑悶不輟。復謁高峰。峰曰。一山有
0290c08: 何指示。師述前語。峰厲聲喝曰。何不道和尚漏逗不
0290c09: 少。師於言下有省。益自奮勵。一夕坐久。忽倚壁身踣。
0290c10: 豁然大悟。作偈有等閒擊破空骨之句。呈似。
0290c11: 為印可。乃出無學元公淵源以之。後於本國大宏
0290c12: 宗教。賜號普濟國師。師志在煙霞。聘至皆力辭之。其
0290c13: 國主起師主南禪。入見。引坐求退。王曰。吾非有他。欲
0290c14: 期朝夕問道耳。復強師入天龍。錫師號手書。後於兜
0290c15: 率內院示寂。世壽七十九。僧臘六十。全身塔於院之
0290c16: 後。存日所翦爪髮瘞雲居者。髮中累累生舍利。
0290c17: 太原府五臺山靈鷲碧寶金禪師乾州永壽石氏
0290c18: 子。為邑名胄。父母崇善。有桑門授以觀音像。未幾生
0290c19: 師。誕時白光盈室。甫六歲。即命出家。薙染後。歷講
0290c20: 肆。忽歎為非。遂更衣謁如海真於縉雲。晝夜精勤。偶
0290c21: 筐擷蔬。忽凝坐不動。歷三時方寤。真曰入定耶。師曰。
0290c22: 然。真曰。何所見。師曰。有所悟。真曰。悟處如何。師舉筐
0290c23: 示之。真曰。不是。師置筐於地。拱手而立。真又曰。不是。
0290c24: 師便喝。真攔胸擒住曰。道道。師拳便築。真曰。未在。
0291a01: 此塵勞暫息耳。必使心路絕。祖關透。然後大法始明。
0291a02: 師由是脅不沾席者三年。一日聞伐木聲。汗下如雨。
0291a03: 乃曰。古人道大悟一十八遍。小悟無數。豈欺我哉。未
0291a04: 生前事。今日方知。亟見真。真不諾。師掀倒禪而出。
0291a05: 翌日復見真。真於地上畫一圓相。師以袖拂去。真復
0291a06: 畫一圓相。師於圓相中畫一畫。又拂去。真再畫一圓
0291a07: 相。師於圓相中畫十字。又拂去。真復畫如前。師於十
0291a08: 字隅作卍字。又拂去。真大笑曰。參學悟者。世豈無之。
0291a09: 能明大機用。寧復幾人。遂授記。命往朔方。道當大
0291a10: 行。先是師嘗於定中見一山秀麗。重樓傑閣。金碧絢
0291a11: 爛。諸菩薩行道其中。有招師者曰。此秘魔巖也。爾修
0291a12: 道其中。何遽忘之。後師遊臺山。道逢蓬首女子。身被
0291a13: 五彩。弊衣赤足。徐行。一黑獒隨後。師問何之。答曰。入
0291a14: 山。師曰。入山何為。答曰一切不為。言訖而沒。叩同行
0291a15: 者皆不見。知為文殊化身也。師因就山建靈鷲菴以
0291a16: 待方來。僧俗聞風趨赴。常至萬指。至正戊子冬。召入
0291a17: 內廷。值大雪。夜有紅光。自師室中直透霄漢。上驚歎
0291a18: 賜金襴伽黎。明年禱雨輒應。敕賜寂照圓明大禪師
0291a19: 號。詔住海印寺。洪武初。詔師至京。住天界。問法稱旨。
0291a20: 辛亥。設普濟會於鍾山。命師其事。賜伊蒲饌。上親
0291a21: 幸臨。御翰賜詩。壬子六月。沐浴更衣。集眾言別。弟子
0291a22: 請偈。師曰。三藏十二部。尚為故紙。吾言何為。端坐遂
0291a23: 瞑目。世壽六十五。僧臘五十九。茶毗舍利成五色。
0291a24: 汝州香嚴無聞思聰禪師香山人。初參獨。令看不
0291b01: 是心不是佛不是物話。同雲月山等六人立盟。互
0291b02: 相究竟。次見淮西無能教。教示無字話。令參。一日晤
0291b03: 同參敬上座。敬問你六七年來。有甚見處。師曰。每日
0291b04: 只是目前無一物。敬曰。你者一絡索。從甚處來。師罔
0291b05: 然。乃問畢竟明此大事。應作麼生。敬曰。不見道要知
0291b06: 端的意。北斗面南看。說了更去。師被一拶。直得不知
0291b07: 行坐者七日。偶到淨頭寮。疑情不解。食頃。乃覺胸次
0291b08: 輕清。目前人物一切不見。直是通身汗流。遂見敬。敬
0291b09: 舉扇曰。速道速道。師遽曰。舉起分明也妙哉。清風匝
0291b10: 匝透人懷。箇中消息無多子。直得通身歡喜來。自此
0291b11: 下語作頌。都無滯礙。及至向上一路。又不得灑落。乃
0291b12: 入香嚴山過夏。復謁無方普。普問萬法歸一。一歸何
0291b13: 處。師曰。鼻豎眼橫。普曰。者是學得底。師曰。雞寒上樹。
0291b14: 鴨寒下水。普曰。不問者箇。如何是你父母未生前面
0291b15: 目。師豎起拳曰看。普曰。好與三十拄杖。師拂袖便出。
0291b16: 適值鐵山從高麗回。至石霜。師往見。山問仙府何處。
0291b17: 師曰。汝州。山曰。風穴面目如何。師將二十年工夫通
0291b18: 說一遍。山把定咽喉。問如何是無字。師曰。近從潭州
0291b19: 來。不得湖北信。山曰。未在。更道。師曰。和尚幾時離高
0291b20: 麗。山曰。未在。更道。師喝一喝。拂袖便出。山曰。者兄弟
0291b21: 都好。只一件大病。道我發明了。師聞而感激。復入光
0291b22: 州山中。十七年方得脫。常示眾曰。法無定相。遇緣
0291b23: 即宗。秉金剛。吞栗棘蓬。截斷衲僧舌頭。坐毗盧
0291b24: 頂。拈一莖草。作丈六金身。將丈六金身作一莖草。
0291c01: 直教寸絲不挂。月冷秋空。寒發。到者裏喚作佛
0291c02: 法。入地獄如箭射。不喚作佛法。入地獄如箭射。諸仁
0291c03: 者。畢竟作麼生會。不見船子道。藏身處沒蹤跡。沒蹤
0291c04: 跡處莫藏身。雖然恁麼。正眼觀來。盡是閒家具。衲僧
0291c05: 分上。料掉沒交涉。
0291c06: 六祖下第二十四世
0291c07: 金華府義烏伏龍無明千巖元長禪師蕭山董氏子。
0291c08: 年七歲。從諸父比邱曇芳於富陽法門院。十九薙髮。
0291c09: 受具戒。學律於靈芝。會行丞相府飯僧。中峰適在座。
0291c10: 遙見師。呼而問曰。汝日用如何。師曰。念佛。峰曰。佛今
0291c11: 何在。師擬議。峰厲聲叱之。師作禮。求示法要。峰以狗
0291c12: 子無佛性話授之。縛茅靈隱。不沾席者三年。一日
0291c13: 聞聲有省。亟往見峰。峰復叱之。師憤然歸。夜靜忽
0291c14: 鼠翻貓食器。墮地作聲。恍然開悟。復往質峰。峰曰。趙
0291c15: 州何故云無。師曰。鼠餐貓飯。峰曰。未也。師曰飯器破
0291c16: 矣。峰曰。破後如何。師曰。築碎方甓。峰乃微笑。囑曰。善
0291c17: 自護持。時節若至。其理自彰。師受囑。隱天龍之東菴。
0291c18: 笑隱主中竺。力薦起之。宣政院脫歡。亦遣使見迫。師
0291c19: 皆不諾。居無何。諸山爭相勸請。師度不為時所容。遂
0291c20: 杖錫踰濤江。東至義烏之伏龍山。山如青蓮華。乃卓
0291c21: 錫巖際曰。山有水。吾將止焉。俄山泉溢出。作白乳色。
0291c22: 師遂依大樹以居。時泰定丁卯十月也。初山有禪寺。
0291c23: 名聖壽。久荒廢。師入山。鄉民咸夢異僧來。遂相率為
0291c24: 伐木構精廬。尋因舊號。成大伽藍。朝廷三遣重臣降
0292a01: 香。錫號佛慧圓鑒普濟禪師。并賜金襴法衣　僧問
0292a02: 如何是祖師西來意。師曰。野馬入牛欄　問如何是
0292a03: 佛。師曰。今日好雨。曰如何是道。師曰。此去義烏不遠。
0292a04: 鈍置煞人　問如何是賓中賓。師曰。當胸叉手問他人。曰
0292a05: 如何是賓中主。師曰。堂上坐來日正午。曰如何是主
0292a06: 中賓。師曰。有時歡喜有時瞋。曰如何是主中主。師曰。
0292a07: 橫按鏌無佛祖但總答云貓　問如何是露地白牛。師
0292a08: 曰。草裏臥。曰甚麼人騎得。師曰。無髭鬚鬍子。曰三身
0292a09: 中那身說法。師曰。賣油婆子水梳頭。曰德山棒。臨濟
0292a10: 喝。意旨如何。師曰。惡人先做大　問如何是和尚家
0292a11: 風。師曰。無力豎拳頭連臂墮落也　問達磨面壁。意旨如
0292a12: 何。師曰。有口開不得舌頭已巳拖地　問浩浩塵中。如何辨
0292a13: 主。師舉拳示之。莫鈍置曰辨後如何。師曰。你主在甚麼
0292a14: 處　問釋迦彌勒。猶是他奴。未審他是阿誰。師曰。糞
0292a15: 掃堆頭破苕帚。曰學人不會。師曰。問取淨頭問取簸箕
0292a16: 　上堂。僧問如何是第一句。師曰。有口如啞。曰如何是
0292a17: 第二句。師曰。有眼如盲。曰如何是第三句。師曰。棒折
0292a18: 也未放你在。乃擲下拂子曰。此是老僧第二句。如何
0292a19: 是第一句。便下座　上堂。僧問如何是奪人不奪境。
0292a20: 師曰。日照山河影動搖。曰如何是奪境不奪人。師曰。
0292a21: 背水陣圓增勇健。曰如何是人境俱奪。師曰。任是鋒
0292a22: 刀常坦坦。假饒毒藥也閒閒。曰如何是人境俱不奪。
0292a23: 師曰。野老不知堯舜力鼕鼕打鼓祭江神。僧禮拜。師
0292a24: 曰。有麝自然香。何用當風立。乃曰。轉山河國土歸自
0292b01: 己已則易轉。自己已歸山河國土則難。拈了也。父母未生
0292b02: 前道將一句來道了也。拈出看　示眾。今朝初一。上殿已巳畢。
0292b03: 喝囉怛那。西方日出今朝初一。上殿已巳畢。一字入公門。九牛不出　示眾。
0292b04: 舉德山托因緣。拈曰。末後句子。德山巖頭雪峰總
0292b05: 跳不出。乃喝一喝曰。大丈夫當作真王。何以假為
0292b06: 　示眾良久曰。大眾會麼。會則事同一家。不會則萬別
0292b07: 千差。臨濟道。我在黃檗喫六十痛棒。如蒿枝拂相似。
0292b08: 如今更思量一頓。誰為下手。時有僧出曰。某甲下手。
0292b09: 濟度杖於僧。僧擬接。濟便打。看他的的顯示者些子。
0292b10: 無你近傍處。豈常情所能測。老僧尋常痛口罵你。痛
0292b11: 棒打你。你不作無明會。便作佛法會。又何曾夢見我
0292b12: 先祖門風。所以古人云。臨濟之道。將墜於地。痛哉。正
0292b13: 與麼時。合作麼生。超須是英靈漢。敵勝還他師子
0292b14: 兒　示眾傅大士曰。夜夜抱佛眠。朝朝還共起。起坐
0292b15: 鎮相隨。語默同居止。分毫不相離。如形影相似。欲識
0292b16: 佛去處。只者語聲是。元沙曰。大小傅大士祇認得箇
0292b17: 昭昭靈靈。洞山聰曰。且道衲僧家日裏還曾睡也無。
0292b18: 保寧勇曰。要眠時即眠。要起時即起。水洗面皮光。啜
0292b19: 茶濕。大海紅塵生。平地波濤起。呵呵阿呵呵。哩
0292b20: 哩哩囉哩。三尊宿大似徐六擔板。傅大士又俗氣不
0292b21: 除。若論向上宗乘。總欠悟在。且道無明具甚麼眼目。
0292b22: 不見道。直須揮。若不揮。漁父棲巢切實指示。不用窠臼語佳
0292b23: 則佳矣。敢問大眾在甚麼處。莫孤負好　示眾。舉瑯琊覺有句無句。如
0292b24: 藤倚樹。樹倒藤枯。好一堆爛柴。大慧曰。作賊人心。
0292c01: 雖然如是。恩大難酬。師曰。一人作佛法商量。一人作
0292c02: 世諦流布。撿點將來。總欠悟在。無明見處。也要諸人
0292c03: 共知。有句無句。如藤倚樹。樹倒藤枯。響　示眾。江月
0292c04: 照。松風吹。面面青山展笑眉。經有經師。論有論師。莫
0292c05: 怪老僧無法說。勞汝諸人立片時面皮厚多少　示眾。一
0292c06: 喝分賓主。照用一時行。要會箇中意。日午打三更。諸
0292c07: 禪德。與麼說話。四稜塌地了也。乃喝一喝曰。且道是
0292c08: 賓是主。是照是用。又喝一喝曰。只者是賓。只者是主。
0292c09: 只者是照。只者是用。又喝一喝曰。且不是賓。且不是
0292c10: 主。且不是照。且不是用。是箇甚麼。又喝一喝曰進前
0292c11: 求解會。特地斬精靈費盡娘生氣力要且沒交涉　示眾。龍門水
0292c12: 急。一句截流。茅屋風高。千山起浪。三世諸佛。望風結
0292c13: 舌。六代祖師。斫額有分。天下老和尚。仰羨不及。是汝
0292c14: 諸人到者裏。作麼生與無明相見。驀拈拄杖曰。與麼
0292c15: 與麼。人境俱奪。不與麼不與麼。照用同時。卓一下曰
0292c16: 龍生金鳳子。衝破碧璃。喝一喝　示眾。世尊拈華。
0292c17: 眼裏撒沙。迦葉微笑。全身落草。達磨面壁。皇天苦屈。
0292c18: 二祖安心。老鼠居金。德山行棒。莽莽蕩蕩。臨濟下喝。
0292c19: 喫鹽止渴。溈山水牯。泥裏洗土。仰山插鍬。性命難逃。
0292c20: 俱胝豎指。是何道理。雪峰輥毬。老不知羞。石鞏張弓。
0292c21: 誑謼盲聾。趙州勘婆。大有。元沙未徹。話作兩橛。
0292c22: 者一隊不唧老凍儂。生前鹵莽。死後顢頇。罪犯彌
0292c23: 天。髑髏野。無明忍俊不禁。與渠一坑埋。拈拄杖
0292c24: 卓一下曰。直得十方世界。風凜凜地。法堂前何止草
0293a01: 深一丈。汝諸人向甚麼處出氣。良久曰。擬心湊泊。二
0293a02: 鐵圍山。放之自然。七穿八穴。復卓一下出盡別人醜自羞遮不得。
0293a03: 心圓今日忍俊不禁。待欲上前相救。乃云。休休　客至上堂。披衣登法座。道
0293a04: 者是高僧。將謂多奇特。元來百不能。西風吹細雨。落
0293a05: 葉滿空庭。有客來相訪。青山自送迎　日本國請法
0293a06: 衣上堂。舉石門聰曰。西天二十八祖。盡得傳衣付法。
0293a07: 東土六祖之後。得道者多。只傳其法。不傳其衣。無明
0293a08: 則不然。衣以表法。故謂之法衣。人能宏道。故謂之法
0293a09: 身。無處不。無處不明。故謂之法眼。高老祖法衣
0293a10: 一頂。今日對眾請與高麗國金剛山供養去也。幻住
0293a11: 先師法衣一頂。我得來三十年矣。如今大拙首座。又
0293a12: 要請歸供養。雖然如是。從上諸祖。各各有三十棒分。
0293a13: 無明亦有三十棒分。眾中莫有下得者般毒手者麼。
0293a14: 有則出來。如無。他時後日。不得向背地裏苦屈。
0293a15: 擊拂下座大似作賊人自首。爭奈事主不鑒　至正丁酉六月十四
0293a16: 日。示微疾。沐浴更衣。集眾說偈曰。平生饒舌。今日敗
0293a17: 闕。一句轟天。正法眼滅。奄然而逝平生敗闕。今日遮羞。正法眼滅。臨濟
0293a18: 出頭師世壽七十四。僧臘五十六。弟子用陶龕。奉全身
0293a19: 瘞於青松菴。諡佛慧鑑禪師。
0293a20: 蘇州府師子林天如惟則禪師吉安廬陵譚氏子。受
0293a21: 業禾山。得法中峰。住後。僧問佛佛授手。祖祖相傳。畢
0293a22: 竟傳箇甚麼。師曰。未跨門。與你三十棒了也　問
0293a23: 達磨不來東土。二祖不往西天。還有為人處也無。師
0293a24: 曰。有。曰如何是為人處。師曰。浴院裏燈籠。笑破半邊
0293b01: 口。曰莫便是學人轉身處麼。師曰。上天無路。入地無
0293b02: 門。曰今日多幸得聞師子吼也。師便喝。僧禮拜。師曰。
0293b03: 拜則任你拜。者一喝不曾倒地在既不倒地用扶作麼　問如
0293b04: 來一音演說法。眾生隨類各得解。未審和尚如何為
0293b05: 人。曰蝦蟆跳上天。蚯蚓驀過東海。曰恁麼則超佛
0293b06: 越祖去也。師曰。你向那裏見得。曰今古應無墜。分明
0293b07: 在目前。師曰。杜撰禪和　華嚴會。僧問無邊剎境。自
0293b08: 他不隔於毫端。既有自他。如何不隔。師曰。懷州牛喫
0293b09: 禾。益州馬腹脹。曰十世古今。始終不離於當念。既有
0293b10: 始終。如何不離。師曰。天下覓醫人。灸豬左膊上。曰此
0293b11: 會翻宣教典。毋勞說禪。且望和尚直譚教文。師曰。山
0293b12: 僧無兩箇舌頭。曰一真法界。十種元門。還有自他終
0293b13: 始也無。師喝曰。那得許多骨董來。曰既無許多骨董。
0293b14: 畢竟華嚴所說何義。師曰。說華嚴。曰離法界元門。
0293b15: 華嚴經在甚處。師曰。在你諸人手裏。曰與麼則信受
0293b16: 奉行去也。師曰。贈你三文買草鞋　問德山小參不
0293b17: 答話。問話者三十棒。意作麼生。師曰。我者裏不打。有
0293b18: 問即答。曰無法可說。是名說法。又作麼生。師拈棒。僧
0293b19: 便走。師曰。作賊人心　問禪門一派。分為五宗。其
0293b20: 間還有優劣也無。師曰。五五二十五。曰臨濟一宗。兒
0293b21: 孫地。他有何長處。師曰。細魚斷鸕。白鷺驚
0293b22: 飛上樹梢。曰涅槃心易曉。差別知難明。五宗異同。請
0293b23: 師開示。師曰。退後三步　示眾。趙州道箇無字。開口
0293b24: 見心肝。因甚諸人自生障礙。有僧請益曰。蠢動含靈。
0293c01: 皆有佛性。為甚狗子獨無。師曰。莫說狗子。直饒你問
0293c02: 他釋迦彌勒還有佛性也無。他也道無。僧曰。趙州禪
0293c03: 在口脣邊。因甚只會道箇無字。師曰。趙州見處只到
0293c04: 者裏。僧曰。和尚不肯趙州那。師曰。是。僧曰。趙州是古
0293c05: 佛。因甚不肯他。師曰。趙州在那裏。隨後便喝　示眾。
0293c06: 諸方有海蠡禪。海蚌禪。鐵禪。老僧者裏似水上
0293c07: 葫蘆。觸著便動。捺著便轉。活鱍鱍地。無你奈何處。昨
0293c08: 日一陽來復。見說生根了也。諸人為我提起看　示
0293c09: 眾。有時伸出佛手。有時放出驢。錯。有時拍禪。有
0293c10: 時擊香桌。錯。有時舌生毛。脣生醭。拄杖長年靠壁角。
0293c11: 臨濟德山鼻孔。一時穿。錯。諸禪德。向者三箇錯處。
0293c12: 認得老僧。請你喫無麵飥。眼裏少瞳腦後沒骨。剮之無皮。殺之無血。只有
0293c13: 者張臭嘴。左看也看不得。右看也看不得。商量沒處安放他送到寶珠巷口。朱三益家雜貨作坊架子下。壁角
0293c14: 落頭。做箇徒弟老師撒急尿底大瓦　示眾。臨濟大師道。我者裏是
0293c15: 活祖師西來意。一切臨時。要用便用。遂拈拂子搖曳
0293c16: 曰。我者裏也是活底。要用便用。一切臨時。且道與臨
0293c17: 濟底是同是別。擊一擊。擲下曰。臨濟大師。猶欠者一
0293c18: 著在者。者。者。心圓今日何故口門窄　示眾。佛祖行不到處。行取一
0293c19: 步。佛祖說不到處。說取一句。召眾曰。一鋪是九里。三
0293c20: 鋪廿七里。者箇是佛祖行不到處。老僧行到。今日初
0293c21: 三。明日初四。後日初五。者箇是佛祖說不到處。老僧
0293c22: 說到。喝一喝曰。寧與有智人廝罵。莫與無智人說話
0293c23: 　示眾。跛者命在杖。渡者命在舟。有來由。沒來由。一
0293c24: 身還有一身愁。衲僧門下。奪食驅牛。擬著眼看。便與
0294a01: 閉戶牖。擬開口道。便與塞咽喉。夜廊無月不點
0294a02: 火。露柱從教撞破頭　示眾。慈悲不是佛。忿怒不是
0294a03: 魔。明州布袋。橫拖豎拖。人人自屎不覺臭。淨潔地上
0294a04: 正好放屙。金窠草窠。相去幾何。歲寒落葉無人掃。一
0294a05: 任門前堆積多　示眾。天如老漢一箇獃僧爭。奈諸
0294a06: 人認他不著。道他卓卓巍巍。他藞藞道他藞
0294a07: 藞。他又卓卓巍巍。或時做善知識模樣談元說
0294a08: 妙。或時現三頭六臂。發瞋發惡。如是等處。一一認他
0294a09: 不著。殊不知老漢不在諸人眼睛裏。在諸人鼻孔
0294a10: 裏。諸人不信。伸手摸看。總饒摸他不著。也摸著自家
0294a11: 鼻孔　示眾。舉臨濟道。我在黃檗先師處喫六十痛
0294a12: 棒。如蒿枝拂相似。師曰。好箇頑皮癩骨。不知痛癢底
0294a13: 麤漢。何似近代兒孫。箇箇皮下有血。動著他絲毫不
0294a14: 得也。奇哉　示眾。舉百丈野狐因緣。師曰。前云不落。
0294a15: 後云不昧。引得野狐。隨逐隊。當時若下得者一喝。
0294a16: 前後五百生一時粉碎　示眾。釋迦老子推不開。達
0294a17: 磨大師趕不出。引得一之田。三蛇九鼠。盡道呼蛇
0294a18: 易。遣蛇難。拍膝曰。有甚麼難。家有白澤之圖。必無如
0294a19: 是妖怪　示眾。女子臨出嫁時。治家作活之法。一一
0294a20: 請教父母。惟有生子養子。不待教而自能。所以俗書
0294a21: 曰。未有學養子。而後嫁者也。誠哉。近代宗門衲子則
0294a22: 不然。先學說法。然後學做佛。寧可不做得佛。不可不
0294a23: 會說法。怪哉　師不領院事。居恒隨機開導。行省平
0294a24: 章。咸稽顙執弟子禮。屢起浙江諸名山。堅不赴。遁
0294b01: 跡吳淞間。弟子就吳中構地結屋。如叢林規制。名師
0294b02: 子林。居十有三年。道價日振。至正甲午。帝師錫以佛
0294b03: 心普濟文慧大辨禪師號。兼賜金襴法衣。示寂後。塔
0294b04: 於水西原。
0294b05: 杭州府徑山呆菴敬中普莊禪師台之仙居袁氏子。
0294b06: 依天童左菴芟染。久之不契。出遊。參了堂於天寧。堂
0294b07: 問何來。師曰。天童。堂曰。冒雨衝寒。著甚死急。師曰。正
0294b08: 為生死事急。堂曰。如何是生死事。師以坐具作摵勢。
0294b09: 堂曰。敢來者裏捋虎鬚。參堂去。一日室中舉庭前柏
0294b10: 樹子話。師擬開口。堂劈口便掌。從此悟入。初出世撫
0294b11: 州北禪。後遷雲居　問新到。我者裏虎狼塞路。荊棘
0294b12: 參天。上人到來。有何忙事。曰特來禮拜和尚。師曰。入
0294b13: 門一句則不問。跟下草鞋甚處得來。僧擬議。師便
0294b14: 喝。又問昨離何處。曰廬山。師曰。不勞再勘　師嘗勘
0294b15: 僧曰。近奉公文。務要打點上座。僧曰。某甲不是奸細。
0294b16: 師曰。也須勘過始得。曰和尚莫倚勢欺人。師展手曰。
0294b17: 把將公驗來。僧擬議。師便掌。一僧曰。久聞和尚有此
0294b18: 機要。師曰。山僧失利。一僧問承聞和尚有打點之機。
0294b19: 是否。師熟視曰。汝來自首那曰。學人掀倒禪去也。
0294b20: 師曰。汝是甚處人。曰高著眼。師曰。者依草附木底精
0294b21: 靈　鏟草次。僧問。者片田地。幾時鉏得乾淨。師舉起
0294b22: 鋤頭曰。未審上座喚作甚麼。僧無語。師拋下鋤頭曰。
0294b23: 者片田地。幾時得乾淨　問騎虎頭。收虎尾。中間
0294b24: 事作麼生。師曰。渠儂得自由。曰只如古人道我也弄
0294c01: 不出。意旨如何。師曰。入水見長人　僧請益。師曰。汝
0294c02: 自己已分上少箇甚麼。來請益。僧擬對。師曰。盂口
0294c03: 向天。曰此是古人底。師曰。老僧用得恰好。曰如何是
0294c04: 奇特事。師曰。千年田。八百主。曰學人不會。師曰。至今
0294c05: 將不去。留與老農耕　問如何是道。師曰。木落崖石
0294c06: 出。曰只如先德云。山上有鯉魚。井底有蓬塵。意作麼
0294c07: 生。師曰。見之不取。思之千里　示眾。宗師家不得已巳。
0294c08: 一言半句。無非為學者抽釘拔楔。解粘去縛。如善舞
0294c09: 太阿。自然不傷其手。近代據師位。訓學徒。記持文字。
0294c10: 崇飾語言。誇耀後來。增長惡習。不知有自己已出身路。
0294c11: 如衣壞絮行棘林中。不能自由。少林直指之宗。於此
0294c12: 墜地。良可痛傷。汝輩行。各須帶眼。莫教墮他網中。
0294c13: 出頭不得。只如古人道。入此門來。莫存知解。若約山
0294c14: 僧見處。直饒知解頓忘。猶是門外漢。到者裏。須辨緇
0294c15: 素始得。珍重　上堂。老僧開荒時。於法堂基上。掘得
0294c16: 一箇斧子。久聚兄弟。若用得著者。兩手分付。若是
0294c17: 荷負不去。老僧收得來。著甚死急。不如颺向擸堆
0294c18: 頭。從他日炙風吹去也。驀拈拄杖卓一下曰。鞭起鐵
0294c19: 牛耕大地。誰能井底種林檎　上堂。舉盤山示眾。心
0294c20: 月孤圓。光吞萬象。光非照境。境亦非存。光境俱忘。復
0294c21: 是何物。洞山曰。光境未忘。復是何物。師曰。二尊宿弄
0294c22: 物不知名。各與二十拄杖。不見道。見義不為。何勇之
0294c23: 有。永樂癸未十月二十三日。示寂於不動軒。世壽五
0294c24: 十八。僧臘四十五。闍維。煙焰所至。舍利如貫珠。塔於
0295a01: 凌霄。
