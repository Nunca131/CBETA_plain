0209c05: 
0209c06: 
0209c07: 
0209c08: 錦江禪燈卷第十八
0209c09: 
0209c10: 僧淵姓李。郪人。家本巨富。為巴蜀所稱。及師初誕。天
0209c11: 雨銅錢于庭。家內合運。處處皆滿。父運錢疲勞。噓唱
0209c12: 云止。錢不復下。倉內貯米。但及于半。忽滿溢出。親姻
0209c13: 外內。莫不驚嘆其福。自少至長。志幹殊人。行則安徐。
0209c14: 坐必跏趺。眼光外射。發越。容色玉潤。狀若赤銅。
0209c15: 聲若洪鐘。響發林動。兩足輪相十角分明。二手九井
0209c16: 紋理如畫。年十八。身長七尺。其父異之。稟命出家。二
0209c17: 親送至城西康興寺落髮。今福緣寺是也。博尋明師。
0209c18: 凡讀經論。經耳不忘。蘊括懷抱。奉戒守素。大布為衣。
0209c19: 瓶之外無所蓄積。與同寺毅法師交遊。二人乃蜀
0209c20: 郡僧中英傑也。相隨入京。博採新異。有陟岵寺沙門
0209c21: 僧寶。禪道幽深。帝王所重。便依學定。豁爾知津。經涉
0209c22: 炎涼。詳覈詞義。師研精定道。毅博通經術。丘索艸。
0209c23: 靡不留心。周武廢教。便還故寺。割東行房以為私宅。
0209c24: 餘者供官。隋氏運開。更新締構。領匠伐木。連雨兩月。
0210a01: 師執爐祈請。隨語便晴。造塔須金盤。又請地府。隨言
0210a02: 即掘。應命藏開。用足餘金還歸本窟。詳斯福力。今古
0210a03: 未聞。常給孤獨。不逆人意。遠近隨助。泉布若流。又以
0210a04: 錦水江波沒溺者眾。便于南路欲架飛橋。纔扣此機。
0210a05: 眾事咸集。昔諸葛武侯。指二江內。造七星橋。造三銕
0210a06: 錞。長八九尺。徑三尺許。人號銕槍。擬打橋柱。用訖投
0210a07: 江。須便祈祠。方可出水。師造新橋。將行豎柱。其錞自
0210a08: 然浮水來至橋津。及橋成也。又自投水。道俗歌謠。于
0210a09: 今逸耳。淵毅二師並為物軌。晨夕問法。無虧遺寄。毅
0210a10: 以仁壽二年十二月十二日寅時。告弟子曰。三界無
0210a11: 常。吾將逝矣。言終神謝福緣本住。春秋六十有九。師
0210a12: 聞之憫然曰。毅師已巳往。我豈獨留。俄而遘疾。遺與同
0210a13: 瘞。即以其月十四日亦化。春秋八十有四。至十七日。
0210a14: 並窆于九里堂。刊石紀之于寺堂。陳子良為文。
0210a15: 法進住益州竹縣響應山玉女寺。為輝禪師弟子。
0210a16: 後于定法師所。受十戒。恭謹精誠。謙恪為務。唯業坐
0210a17: 禪。寺後竹林。常于彼坐。有四虎。繞于左右。師語勿
0210a18: 泄其機。後習水觀。家人取柴。見繩上有好清水。拾
0210a19: 兩白石安著水中。師暮還寺。彌覺背痛。問其家人。汝
0210a20: 安石子。師令明往可除此石。及旦。師仍禪定。家人還
0210a21: 見清水如初。即除石子。其痛即愈。因爾習定。不出此
0210a22: 山。
0210a23: 慧益州人。姓趙。童稚出家。善明篇韻。文筆宛而
0210a24: 成章。與州震響寺榮智齊名。俱為沙彌。卓異翹秀。
0210b01: 後與成都大石寺沙彌道微。連韻賦詩。微有言隙。因
0210b02: 即屏絕人事。栖心禪業。年登受具。周聞經律。摘採英
0210b03: 華。用為賞要。攝論雜心精搜至理。尤耽三論。是所觀
0210b04: 門。嘗難基法師塵識義。初問以小乘。基以大乘通之。
0210b05: 師笑曰。大無不攝。但失小宗。住州南空慧寺。立性
0210b06: 孤貞。不諸偶。弊于食息。專想玄。一坐掩關二十
0210b07: 餘日。眾以不食既久。恐損身命。假以餘詞曰。國家搜
0210b08: 訪藝能甚急。今不食閉門。世人謂聖。願息流言。可時
0210b09: 處眾。師懼矯飾。便開門進食。由是迄今將三十載。一
0210b10: 身獨立。不畜侍人。一食而止。不受人施。有講便聽。夜
0210b11: 宿本房。但坐心。兩頭塵合。自餘房地惟有一蹤餘
0210b12: 並莓苔青絮。衣服弊惡。僅免風寒。冬則加衲。夏則布
0210b13: 衣。以冬破衲。懸置梁上。有聞師名。就房參拜。迎逆接
0210b14: 候。累日方見。時發幽問。吐言高迥。預有元席。皆共憚
0210b15: 之。年九十卒。
0210b16: 世瑜姓陳氏。住台州。父母早亡。傭作取濟。身形偉壯。
0210b17: 長八尺三寸。希向佛理。無由而達。大業十二年。往
0210b18: 州震響寺倫法師處出家。一食頭陀。勤苦如常。次往
0210b19: 利州籍住寺。後至益州竹縣響應山。獨住多年。四
0210b20: 猿供給。山果有信士姓母。過山。驚訝深山常燒薰陸
0210b21: 沉水等香。行至山半。見兩人形青色。狀貌希奇。各負
0210b22: 蓮華蔗芋而上。遂問其所往。云我供給禪師去。然居
0210b23: 山三年。食米一石餘。六時行道。以猿鳥為侶。初唯一
0210b24: 泉。後有三泉并出。貞觀元年。夢有四龍入懷。既覺大
0210c01: 悟三論宗旨。遂往靈睿法師講下。所聞詞理。宛若舊
0210c02: 識。尋則而覆述。便往州。住大施寺。後往崇樂寺。言
0210c03: 欲遊方去。或曰。此即諸方也。復還大施。香氣滿室。坐
0210c04: 處涌三金錢。師乃跏坐。手執爐而逝。有刺剌史劉德威。
0210c05: 喜所未聞。作龕安之。三年不倒。春秋六十三矣。
0210c06: 惠寬竹孝水楊氏子。父名瑋。係三洞先生五經博
0210c07: 士。崇信道法。無敦釋教。梓益三州之人。每歲率送
0210c08: 租米。投于瑋家。令保一年安吉。皆與符章而去。初瑋
0210c09: 妻懷孕。而忽改易惡厭五辛。乃生一女。名為信相。性
0210c10: 好閒靜。無緣嗜慾。瑋妻復懷。身極安隱。恒有異相。
0210c11: 及其生時。母都不覺。如羊始達。尋有異香。總不啼叫。
0210c12: 臂過膝。身恒香潔。不近腥臊。年五六歲。與姊信相。
0210c13: 于靜處兀坐。二親怪問。答曰。佛來為說般若聖智法
0210c14: 門。共姊評論法相。父是異道。不解其言。附口錄得二
0210c15: 百餘紙。近有龍懷寺會法師。聞有奇相。至其家。父以
0210c16: 示之。會曰。並合佛經。無所參錯。有異禪師。不知何來。
0210c17: 于淨慧寺入火光三昧。召信相來。入此三昧。及至不
0210c18: 入。云是火聚。禪師曰。何不以水滅之。信相即作水觀
0210c19: 滅火而入。禪師知可為法器。勸令出家。父母婿家
0210c20: 俱不許可。諸道俗宰官。出財贖之。因爾得度。姊與師
0210c21: 同時出家。隨蜀王秀在益。請入城內。妃主為造精舍。
0210c22: 鎮恒供養。有造功德須物者。燒香祈請。掘地獲金。無
0210c23: 不充足。斯事非一。至于食飲。或一日三食。或經歲序
0210c24: 不食。時人目之為聖尼。即今猶號聖尼寺也。師年十
0211a01: 三。常樂獨坐。面無怒相。言常謙下。依空慧寺胤禪師。
0211a02: 龍懷寺會闍黎座下。隨聞經律。一無遺。未聞之經。
0211a03: 有難問者。皆為通之。初造龍懷寺。會有徒屬二百餘
0211a04: 人。並令在役。唯放于師。有怨及者。會曰。斯人是吾本
0211a05: 師。何得使作。昔周滅法。依相禪師隱于南山。
0211a06: 智詵字惠成。徐州徐氏子。炫法師之弟也。少聰敏。有
0211a07: 志節。在蜀遊學。務勤律肆。會周武陵法。因事入關。不
0211a08: 果所期。遂隱南嶺。終南太白。形影相弔。有隋革命。光
0211a09: 啟正法。招賁碩德。率先僧首。即于長安敷揚律藏。時
0211a10: 益州蜀王秀。請師還蜀。及至之日。王自出迎。住法聚
0211a11: 寺。道俗歸崇。寺設大齋。遐邇俱赴。師屏氣寂然。性不
0211a12: 受施。不妄干物。後以人事甚繁。不時諠擾。乃辭入龍
0211a13: 居山寺。幽栖深阻。軌不通。王數延出。師稱疾不起。
0211a14: 時王意欲登劍閣。廓清井絡。王與師書。師答書請歸
0211a15: 國化。便略答云。辱使至止。并以誠言。披閱循環。一言
0211a16: 三復。文清淥水。理破秋毫。貧道戒行多闕。化術無方。
0211a17: 宅身荒谷四十餘載。狎魚鳥以樵歌。習禪那思般若。
0211a18: 以此卒歲。分填溝壑。不謂耆年有幸。運屬休明。伏惟
0211a19: 相王殿下。德隆三古。道振百王。公攘臂而歸舊里。
0211a20: 衣錦而旋本邑。百姓有再生之期。萬物起息肩之望。
0211a21: 縉紳君子。捧玉帛而來儀。慷慨丈夫。委干戈而伏道。
0211a22: 昔長卿返蜀。徒擅清文。鄧艾前來。未能偃武。公華陽
0211a23: 甲族。井絡名家。捧日登朝。懷金問道。劍南長幼並俟
0211a24: 來甦。豈藉微風。自然艸靡。其諸首領越境參迎。王得
0211b01: 書示。返轡還蜀。軍眾先作禮曰。人物爭歸。律師之力
0211b02: 也。以武德元年十月一日卒。而逝年八十矣。
0211b03: 智炫成都徐氏子。初生。室有異光。少小出家。入京聽
0211b04: 學數年。遂擅名京洛。學眾推崇。請令覆講。瓶瀉無遺。
0211b05: 會周武帝廢佛乘。欲存道教。于是詔華野高僧。方岳
0211b06: 道士。大集京師。于太極殿。陳設高座。帝自躬臨。道
0211b07: 士先登。道士張賓為首。登高唱言曰。原夫大道清。
0211b08: 淳一無雜。祈恩請福。上通天曹。白日昇仙。壽與天地
0211b09: 同畢。風教先被中夏。無始無終。含生賴之以得長生。
0211b10: 洪恩厚利。不可校量。豈知佛法幻。言過其實。不容
0211b11: 本土。客寓中華。百姓無知。信其詭說。今日欲定臧否。
0211b12: 可出頭來看。襄城公何妥。自行如意。座首少林寺等
0211b13: 行禪師。發憤而起。諸僧止之曰。今日事大。天帝在此。
0211b14: 不可造次。知禪師為佛法大海。然應對之間。復須機
0211b15: 辯。眾共謀議。若非蜀炫。無以對揚。共推如意。以將付
0211b16: 炫。炫既為眾所推。又忿張賓浪語。安庠而起。徐昇論
0211b17: 座。坐定。執如意謂張賓曰。先生向者所陳。大道清。
0211b18: 淳一無雜。又云風教先被中夏者。未知風教起自何
0211b19: 時。道教于何處說。又言佛法不容本土客寓中華。可
0211b20: 辯道是何時生。佛是何時出。賓曰。聖人出世。有何定
0211b21: 時。說教興行。有何定處。道教舊來本有。佛法近自西
0211b22: 來。炫曰。若言無時。亦應無出。若無定處。亦應無說。舊
0211b23: 來本有。非復清。上請天曹。豈得無雜。壽與天地同
0211b24: 畢。豈得無始無終。賓曰。道人浪語。為前王無識。留汝
0211c01: 等輩。得至于今。今日聖帝。盡須殺。帝惡其理屈。令
0211c02: 舍人謂之曰。賓師且下。賓既退。帝自昇高座言曰。佛
0211c03: 法中有三種不淨。納耶輸陀羅。生羅羅。此主不淨。
0211c04: 一也。經律中。許僧受食三種淨肉。此教不淨。二也。僧
0211c05: 多造罪過。好行婬泆。佛在世時。徒眾不和。遞相攻伐。
0211c06: 此眾不淨。三也。主法眾俱不淨。朕意將除之。以息
0211c07: 幻。道法中無此事。朕將留之。以助國化。顧謂炫法師
0211c08: 曰。能解此三難。真是好人。炫應聲謂曰。陛下所陳。並
0211c09: 引經論。誠非謬言。但見道法之中三種不淨。又甚于
0211c10: 此。按天尊處紫微宮。恒侍五百童女。此主不淨。甚于
0211c11: 耶輸陀羅之一人。道士教中。章醮請福之時。必須鹿
0211c12: 脯百柈。清酒十斛。此教不淨。又甚于三種淨肉。道士
0211c13: 罪過。代代皆有。千古亂常。姜斌犯法。此又甚于眾僧。
0211c14: 僧眾自造罪過。乃言佛法可除。猶如至尊享國。嚴設
0211c15: 科條。不妨逆子叛臣相繼而出。豈以臣逆子叛。遂欲
0211c16: 空于大寶之位耶。大寶之位。固不可以臣子叛逆而
0211c17: 空。佛法正真。豈得以眾僧犯罪而廢。炫雅調抑揚。言
0211c18: 音朗潤。雖處大節。曾無懼顏。帝愕然。良久謂炫曰。所
0211c19: 言天尊侍五百童女。出何經。炫曰。出道三皇經。帝曰。
0211c20: 三皇經何曾有此語。炫曰。陛下自不見。非是經上無
0211c21: 文。今欲廢佛存道。猶如以庶代嫡。帝動色而下。因入
0211c22: 內。臣僧眾皆驚曰。語觸天帝。何以自保。以周武非嫡故炫
0211c23: 曰。主辱臣死。就戮如歸。有何可懼。乍可早亡遊神淨
0211c24: 土。豈與無道之君。同生于世乎。眾皆壯其言。明旦出
0212a01: 敕。二教俱廢。仍相器重。許以婚姻。期以共政。法師志
0212a02: 操逾厲。與同學三人。走赴齊都。時周齊之界。皆被槍
0212a03: 布棘。彼有富老。姓張。鋪氈三十里。令炫得過至齊。盛
0212a04: 為三藏。名振東國。武帝破鄴。先遣追求。帝弟越王。宿
0212a05: 與法師厚善。恐帝肆怒。橫加異責。乃鞭背成痕。俗服
0212a06: 將見。越王先為言曰。臣恨其逃命。已巳杖六十。令脫衣
0212a07: 見帝。帝變色曰。恐其懷慚遠逝。以至死亡。所以急追
0212a08: 元無害意。責越王曰。大丈夫。何得以杖捶相辱。待遇
0212a09: 彌厚。與還京師。武帝崩。隋文作相。大弘佛法。兩都歸
0212a10: 趣一人而已巳。歲景將秋。懷土興念。又以蜀川迥遠。奧
0212a11: 義未宣。援首西歸。心存敷暢。蜀王秀未之知也。時長
0212a12: 史周宣明。入朝赴考。隋文帝謂之曰。炫法師安和耶。
0212a13: 宣明驚惶。莫知所對。文帝曰。一國名僧。卿遂不識。何
0212a14: 成檢校。宣明稽首陳謝死罪。及還。先往寺參禮。寺舊
0212a15: 在東。逼于苑囿。又是鄱陽王母之所。其王至孝。故
0212a16: 名孝愛寺。宣明供養無闕。至大鄴改為福勝寺。法師
0212a17: 宣揚覺倦。入隱三學山。觸目多感。遂遊山詩曰。秀嶺
0212a18: 接重煙。嶔岑上半天。絕巖低更舉。危斷復連。側石
0212a19: 傾斜。迴流瀉曲泉。野紅知艸凍。春來鳥自傳。樹錦
0212a20: 無機織。鳴詎假弦。葉密風難度。枝影易穿。抱
0212a21: 依閑沼。杖戲荒田。遊心清漢表。置想白雲邊。榮名
0212a22: 非我顧。息意且蕭然。年一百二歲。不病而卒。
0212a23: 道會犍為武陽史氏子。初出家。住益州嚴遠寺。氣宇
0212a24: 高簡。雅調逸。四方道俗旦夕參候。猶以蜀門小。
0212b01: 聞見非廣。乃入京詢訪。經十餘年。經論史籍。博究宗
0212b02: 領。還蜀欲大開釋教。導引後銳。時屬亂離。不果心行。
0212b03: 會皇運初興。率先招撫。詹俊李袞首途巴蜀。師上疏
0212b04: 曰。會弟性不肖。家風失墜。封爵雖除。詔敕猶在。門生
0212b05: 故吏。子孫成列。並奮臂切齒。思力用。即日劍門雖
0212b06: 啟。巫峽負固。師請躬率徒。振錫啟途。折簡宣威。開
0212b07: 懷納款。軍無矢石之勞。主有待成之逸。此亦一時之
0212b08: 利也。惟公圖之。為使淹留。遂不行于時。國初僧尼道
0212b09: 士。所在多度。有道士宋冀。是彼梁棟。于隆山縣。新立
0212b10: 道觀。屋宇成就。置三十人。師經總管段倫陳牒。改觀
0212b11: 為寺。其郭內住者。並是道宗。不伏移改。囑安撫大使
0212b12: 李襲譽。巡察州縣。師以事達。乃引兵過城。四面鳴鼓。
0212b13: 一時驅出。舉宗怨訴。噂街衢。師曰。未能令天下改
0212b14: 觀為寺。此之一所終不可奪。遂依立寺。至今不毀。武
0212b16: 在蜀弘講。人有嫉者。表奏云反。又述法會覘候消息。
0212b17: 遂被拘執。身雖在獄。言笑如常。為諸在獄講釋經論。
0212b18: 經春至冬。諸僧十數。衣服縷。不勝寒酷。京師有無
0212b19: 盡藏。恒施為事。師致書曰。自如來潛影西國。千有餘
0212b20: 年。正法東流五百許載。雖復赤髭青眼。大開方便之
0212b21: 門。白漆身。廣示歸依之路。猶未出于苦海。尚陸沉
0212b22: 于險道。況五眾名僧。四禪教首。頭陀聚落。唯事一餐。
0212b23: 宴坐林中。但披三納。加以無緣之慈。想升錘以代鴿。
0212b24: 履不輕之行。思振錫以避蟲。今有精勤法子。清淨沙
0212c01: 門。橫被囚拘。實非其罪。遂使重關早落。睹獄吏而魂
0212c02: 飛。清室晚開。見刑官而思盡。嚴風旦洒。穿襟與中露
0212c03: 俱飄。繁霜夜零。寒心與死同殪。若竟不免溝壑。抑
0212c04: 亦仁者所恥。書達。即送裘鞋給之。及事釋還鄉。三輔
0212c05: 名僧。送出郭門。師與諸遠僧別詩曰。去住俱為客。分
0212c06: 悲損性情。共作無期別。能訪死生。道俗聞者。皆墮
0212c07: 淚。
0212c08: 植相梓潼涪。郝氏子。任巴西郡吏。太守鄭貞。令師
0212c09: 賣獻物。下揚都見梁祖。王公祟敬三寶。便願出家。及
0212c10: 還上蜀。決誓。家屬并同妻子。既同師志。一翦落出
0212c11: 家。于梁大同中。專習苦行。一食常坐。正心佛理。以命
0212c12: 自期。南武都。今孝水縣也。有法愛道人。高衒道術。師
0212c13: 往觀之。愛于夕中。以力現大神。身著衣冠。容相瑰
0212c14: 偉。來舉繩床。離地四五尺。便誦戒。神即馳去。斯須復
0212c15: 來舉床。僅動一角。如前復去。俄爾又來在師前立。師
0212c16: 正意貞白。初無微動。尋爾復去。于屋頭現面。舍棟破
0212c17: 裂。其聲甚大。師亦無懼。神見不動。便來禮拜。求哀懺
0212c18: 悔。至旦語愛曰。汝所重者。此是邪術。非正法也。可捨
0212c19: 之。師往益聽講。以生在邊鄙。言頗涉俗。雖遭輕誚。亡
0212c20: 懷在道。都不忤意。又因行路寄宿道館。道士素聞師
0212c21: 名。恐化徒屬。拒不延之。其夜虎遶院相吼。道士等
0212c22: 通夕不安。及明追之。從受菩薩戒焉。又曾行弘農。水
0212c23: 側見人垂釣。師勸止之不從。即唾水中。忽有大蛇。擎
0212c24: 頭四顧。來趣釣者。因即歸命。投師出家。梁道漸衰。
0213a01: 而涪土軍動。與彖法師。分飛異域。彖入靜林山。師入
0213a02: 青城山。聚徒集業。梁王蕭撝素相欽重。供給獠民。以
0213a03: 為營理。未暇經始。便感重疾。知命不救。謂弟子曰。常
0213a04: 願生淨土。而無勝業。雖不生三塗。亦不生天堂。還生
0213a05: 涪土作沙門也。汝等努力行道。方與吾會。跏坐儼然
0213a06: 奄便遷化。時年三十有四。
0213a07: 僧林吳人。深有德素。行能動物。梁大同中。上蜀至潼。
0213a08: 州城西北百四十里。有豆圌山。上有神祠。土民敬之。
0213a09: 每往祭謁。師往居之。禪默累日。忽有大蟒。縈繩床前。
0213a10: 舉頭如揖讓者。師為授三歸。受已巳便去。自爾安怗。卒
0213a11: 無異。其山北涪水之陽。素來無猿。師自栖託已巳來。
0213a12: 便有兩頭。依師而住。有見度水而來。及師出門。猿還
0213a13: 泅渡而去。如此非一。年月淹久。孚乳產生。乃有數十。
0213a14: 有時送師至龍門口。望而返。後往赤水巖。有敝寺。
0213a15: 屋宇並摧。祇有基址。便即露坐。有虎蹲于師前。低目
0213a16: 而視。師乃為說法。良久便去。爾後孤遊雄悍。不避惡
0213a17: 獸。常行仁濟。感化者多。末卒于潼郡。
0213a18: 道仙一名僧仙。康居國人。以遊賈為業。梁周之際。往
0213a19: 來吳蜀。江海上下。集積珠寶。故其所獲貲貨。乃滿兩
0213a20: 船。時或計者云。直錢數十萬貫。既懷寶填委。貪附彌
0213a21: 深。唯恨不多取驗吞海。行賈達于梓州新城郡牛頭
0213a22: 山。值僧達禪師說法曰。生死長久。無愛不離。自身尚
0213a23: 爾。況復財物。師初聞之。欣勇內發。深思惟曰。吾于生
0213a24: 多貪。志慕積聚。向聞正法。此說極乎。若失若離。要必
0213b01: 當爾。不如沉寶江中。出家離著。索然無擾。豈不樂哉。
0213b02: 即沉一船深江之中。又欲更沉。眾共止之。令修福業。
0213b03: 師曰。終為紛擾。勞苦自他。即又沉之。便辭妻子。又見
0213b04: 達房。凝水滉漾。知入定。信心更重。投灌口山竹林寺
0213b05: 而出家。初髮落日。對眾誓曰。如不得道。不出此山。即
0213b06: 迥絕人蹤。結宇巖曲。禪學之侶。相次屯焉。每經卷。
0213b07: 始開見佛在某處。無不哽咽。我何不值。但見遺文。如
0213b08: 是挺卓不。或有造問學。皆以善權答對。冥符正法。
0213b09: 自初入定。一坐四五日。率以為恒。有時預告。明有客
0213b10: 至。皆如其說。梁始興王澹。褰帷三蜀。禮以師敬。至
0213b11: 陝陜服沮曲。以天監十六年。至青溪山。有終焉之志。便
0213b12: 薙艸止容繩床。于時道館祟敞。巾褐紛盛。屢相呵斥。
0213b13: 甚寄憂心。師乃宴如。曾無屑屑之意。一夕道士忽見
0213b14: 東岡火發。恐野火焚害師。各執水器來救。見師方坐。
0213b15: 大火猛燄洞然。咸歎火光神德。道士李學祖等。捨田
0213b16: 造像。寺塔成。遠近歸信。十室而九。州刺剌史鄱陽王
0213b17: 。躬禮敬而受其法。天監末。始興王冥感。于梁泰寺。
0213b18: 造四天王。每六齋晨。常設淨供。師後赴會。四王頂上
0213b19: 放五色光。師所執爐自然煙發。太尉陸法和。昔微賤
0213b20: 日。數載在山。供師給使。僧有肆責者。師曰。此乃三台
0213b21: 貴公。何緣罵辱。俱不測其貴也。和果遂昇袞服。師或
0213b22: 勞疾。見縹衣童子。從青溪水出。盛妙藥。跪而進服。
0213b23: 無幾便愈。居山二十八年。復遊井絡。化道大行。遭
0213b24: 酷旱。百姓請祈。師即往龍穴。以杖扣門。數曰眾生何
0213c01: 為嗜睡如此。語已巳登遐。即玄雲四合。大雨滂注。民賴
0213c02: 斯澤。咸來禱賽。欽若天神。有須舍利。即為祈請。應念
0213c03: 即至。如其所須。
0213c04: 香闍黎者莫測其來。以梁初至益州青城山飛赴寺。
0213c05: 欣然有終志。時俗每至三月三日。必往山遊賞。多將
0213c06: 酒肉共相酣樂。師常勸喻。竟無改移。次年三月亦如
0213c07: 前集。例坐已巳了。師令人于座穿坑方丈。人莫知意。謂
0213c08: 人曰。檀越等恒自飲噉。未曾與我。今日為眾須一
0213c09: 頓。諸人爭奉肴酒。隨得隨盡。若填巨壑。識者怪之。至
0213c10: 曰。我大醉飽。扶我就坑。不爾污地。及至坑所。張口
0213c11: 大吐。雞肉出口即能飛鳴。羊肉出口即馳走。酒食亂
0213c12: 出。將欲滿坑。魚鵝鴨游泳交錯。眾咸驚嗟。誓斷辛
0213c13: 殺。迄今酒肉永絕上山。此師之德風猶存。益州別駕
0213c14: 羅研。朝梁。誌公謂曰。益州香貴賤。答曰甚賤。初不知
0213c15: 是人也。誌曰。既為人所賤。何為久留。研亦不測此語。
0213c16: 或曰。想是青城香闍黎也。遂往山具述。師曰。檀越遠
0213c17: 來。固非說。其夜便化弟子等。營墓將殯。怪棺太輕。
0213c18: 及開。止見几杖而已巳。
0213c19: 益州多寶寺猷禪師道人楊氏子。勤讀誦。四十餘
0213c20: 年。日夕不捨。房後院壁。圖九想變。露置繩床。被覆
0213c21: 上。晝依僧例。夜則寢中。一日方出一食。如是漸增
0213c22: 七日方食。僧以為常。弗之怪也。如此又經二十餘年。
0213c23: 忽經一月而不出者。不畜侍人。僉議。不出祇是入定。
0213c24: 不勞看之。忽一夜風雨盛。畫壁廊倒。及旦。眾往視之。
0214a01: 試撥被。一無所見。唯繩床坐褥存焉。
0214a02: 僧度不知何人。去來邑野。略無定所。時人號為狂人。
0214a03: 周趙王在益州。有民。與王厚便欲反。或有告者。王
0214a04: 未之信。至旦。兵果至。王厚者為主。在城西大街。方
0214a05: 床大坐。時師乃戴皮靴一隻。從城西遺糞而走。至盤
0214a06: 陀塔。棄靴而迴。眾怪之。而莫測也。又復將反者。以紙
0214a07: 筆請師定吉凶。便操筆作州度兩字。反者喜曰。州度
0214a08: 與我。斯為吉也。擇曰。彼往我亡。我往彼亡。重必之。
0214a09: 時趙王據西門樓。令精兵三千騎往。始交即退。隨後
0214a10: 殺之。至盤陀。斬兵千餘人。今塔東特高者是。于後
0214a11: 方師戴皮相。皮聲同。遺糞而走。散于塔地。所言
0214a12: 州度徒各切反即斫頭。目前取。定後人聞于王。遣人
0214a13: 四追。遂失所在。
0214a14: 衛元嵩益州成都人。少出家。為亡名法師弟子。聰
0214a15: 不偶。以夜靜侍傍曰。世人洶洶。貴耳賤目。即知皁
0214a16: 白。其可德哉。名曰。汝欲名聲。若不佯狂。不可德也。師
0214a17: 心然之。遂佯狂漫走。人逐成。觸物摛詠。周歷二十
0214a18: 餘年。亡名入關。移住野安。自制琴聲。為天女怨心風
0214a19: 弄。有傳其聲者。謂兄曰。蜀土狹小。不足展懷。欲遊
0214a20: 上京。與國土抗對。兄意如何。兄曰。當今王褒庾信。名
0214a21: 振四海。汝何所知。自取折辱。答曰。彼多讀書。自為文
0214a22: 什。至于天才大略。非其分也。兄但聽看。即輕爾造關。
0214a23: 為無過所。乃著俗服。關中迴。防者執之。師詐曰。我
0214a24: 是長安于長公家人。欲逃往蜀耳。關家迭送至京。于
0214b01: 公曾在蜀。與師交遊。而忽得相見。不勝其優。高貴名
0214b02: 士靡所不詣。即上廢佛教。自此還俗。周祖納其言。又
0214b03: 與道士張賓。密加扇惑。帝信而不猜。便行屏削。師制
0214b04: 千字詩。略云。龍首青煙起。長安一代丘。是也。並符讖
0214b05: 緯。事後曉之。隋開皇八年。京兆杜祈死。三日而穌云。
0214b06: 見閻羅王。問曰。卿父曾作何官。曰臣父在周。為司命
0214b07: 上士。王曰。若然錯追。可速放去。然卿識周武帝不。答
0214b08: 曰。曾任左武侯司法。恒在階陛。甚識。王曰。可往看汝
0214b09: 武帝去。一吏引至一處。門椽瓦。並是銕作。於銕
0214b10: 中。見一人極瘦。身作銕色。著銕枷鎖。祈見泣曰。大家
0214b11: 何因苦困乃爾。答曰。我大遭苦困。汝不見耳。今得至
0214b12: 此。大是快樂。祈曰。作何罪業。受此苦困。答曰。汝不知
0214b13: 耶。我以信衛元嵩言。毀廢佛法。故受此苦。祈曰。大家
0214b14: 何不注引衛元嵩來。帝曰。我尋注之。然曹司處處搜
0214b15: 求。乃遍三界。云總不見。若伊朝來。我暮得脫。何所更
0214b16: 論。卿還語世間人。為元嵩作福。早來相救。如其不至。
0214b17: 解脫無期。祈穌不忘冥事。勸起福助云。
0214b18: 尚圓姓陳。廣漢雒人。出家以術救物。梁武陵王蕭
0214b19: 紀。宮中鬼怪。魅諸婇女。或歌或哭。紛然亂舉。王乃令
0214b20: 善射者控弦擬之。鬼乃現形。即放箭射鬼。便遙接還
0214b21: 返擲人。久而不已巳。聞師持。請入宮中。諸鬼競前作
0214b22: 諸變現。龍蛇百獸。倏忽前後。在空在地。怪變多端。師
0214b23: 安坐告曰。汝小家鬼。何因敢入王宮。能變我身。饒變
0214b24: 萬種。祇是小鬼。爾等住聽我一言。諸鬼合掌住立。師
0214c01: 始發云南無佛陀。鬼皆失所。自爾安靜。武帝聞召。大
0214c02: 蒙賞遇。值梁覆擾。師行至蜀。所有痛惱因之護衛。年
0214c03: 八十一。終所住治城。
0214c04: 涪州想思寺無相禪師不知何來。忽至山寺。不異恒
0214c05: 人。其寺在涪州上流大江水北崖側。有銘方五尺許。
0214c06: 字如掌大。都不可識。下有佛。相去九尺。長三尺許。
0214c07: 蹈石如泥。道俗敬重。相以一時渡水無船。乃以安
0214c08: 水中曰。何為常擎汝。汝可自渡。便取芭蕉葉搭水。立
0214c09: 上而渡。隨後來。須臾達岸。時採樵者。見之相語。師
0214c10: 覺便辭去。徒眾苦留不住。至水邊入船。諸人禮請。不
0214c11: 與篙。乃捉船舷直渡。不顧而去。莫測所往。
0214c12: 童進州李氏子。出家之後。不拘禮度。唯樂飲酒。謂
0214c13: 人曰。將瓶等身而灌滿。師猶未醉。以酣醉狂歌。遺
0214c14: 尿穢。眾共非之。有識者曰。凡聖難測。會周武東征。
0214c15: 云須毒藥。敕瀘州營造置監吏力科獠採藥。蝮頭銕
0214c16: 猩鬵根大蜂野葛鴆羽等數十種。釀以銕瓮。藥成。著
0214c17: 皮衣。琉璃障眼。方得近之。不爾。氣衝成瘡致死。藥著
0214c18: 人畜。肉穿便死。師聞之往彼監所。官人弄曰。能飲一
0214c19: 盃。豈非酒士。師曰。得一升解酲。官曰。任飲多少。何論
0214c20: 一升。便取銕杓于藥瓮中。取一杓飲之。言謔自若。都
0214c21: 不為患。道士等聞皆來看。師又舉一杓以勸之。皆遠
0214c22: 走避。或曰。此乃故殺人。何得無罪。師曰。無所苦。藥進
0214c23: 自飲。有誰相勸。乃噫曰。今日得一醉。臥方石上。俄爾
0214c24: 遺尿。所著石皆碎。良久睡覺。精爽如常。隋初無疾而
0215a01: 終。弟子檢校。衣服床褥。皆香潔非常。
0215a02: 富上者莫測何許人。恒依益州淨德寺宿。埋一大笠
0215a03: 在路。晝日兀坐讀經。人雖去來。不喚令施。有擲錢者。
0215a04: 亦不願。每于靜路。不入鬧中。狀如五十。雖在多年。
0215a05: 過無所獲。有信心者曰。城西城北。人稠施多。在此何
0215a06: 為。答曰。一錢兩錢。足養身命。復用多為。陵州刺剌史趙
0215a07: 仲舒。乃三代之酷吏也。甚無信敬。聞故往試。騎馬直
0215a08: 過。佯墮貫錢。師但讀經。目未曾顧。去遠。舒令取錢。師
0215a09: 亦不顧。舒乃返來曰。你見我錢墮地以不。曰見。問曰。
0215a10: 錢今何在。曰見一人拾將去。舒曰。你終日在路。唯乞
0215a11: 一錢。豈有貫錢在地。而不取耶。見人將去。何不止之。
0215a12: 答曰。非貧道物。何為浪認。仲舒曰。我欲須你身上袈
0215a13: 裟。師曰。公能將去。復有與者。即授與。仲舒下馬禮
0215a14: 謝曰。弟子周朝人。官歷三代。大與眾僧往還。少有不
0215a15: 貪者。聞名故謁。本非惡意。請往陵州。師曰大善。然貧
0215a16: 道廣欲結緣。願公助國安撫。即是長見受供養也。舒
0215a17: 辭歎曰。僧中有人。不可輕慢。爾後不見。益州人薊相
0215a18: 者。從揚州還見之。亦埋笠路側。顏狀如常。
0215a19: 德山不知何許人。一日厭世。棄妻子入山修道。鬚髮
0215a20: 不暇削。衣食不暇給。唯息緣靜念。為悟自性。人莫知
0215a21: 其觀行。視其相狀。如得定者。時遊化竹林龍池。開悟
0215a22: 道俗。以清簡為本。每云。煩亂之法。道俗同弊。故政煩
0215a23: 則國亂。心煩則意亂。水清則魚石可見。神清則想倒
0215a24: 可識。學清簡者。尚自諠煩。況在亂使。焉可道哉。
0215b01: 慧琳州神泉薛氏子。以隋初。隱于建明寺。清守
0215b02: 靜。與物不。寺有塑像。常勤供養。像為生鬚三十六
0215b03: 莖。大業末年。掃一古墳。豎二竹竿。云是天眼。後忽拔
0215b04: 一云。弘農揚為魔所也。不久義寧嗣曆。有時著複
0215b05: 衣。夏坐墳上。日雖炎赫。身無熱狀。口雖涉道。形同于
0215b06: 俗。言談之次。以理居先。雒縣先有育王浮圖。師忽一
0215b07: 時歷村。借車三百乘云。欲向雒縣迎浮圖于此安置。
0215b08: 未經旬日。遂被火燒。武德年中。潛伏艸野。人莫知也。
0215b09: 彼有楊祜師。不測何人。直往艸中相見。曾生未面。宛
0215b10: 若舊朋。各云。別來八百年矣。曾為人病得差。病者
0215b11: 令女裙以施。女遂留衣送直。師遙見謂曰。但將裙
0215b12: 來。我不須錢。女驚其聖。以貞觀四年。示從物故。
0215b13: 
0215b14: 錦江禪燈卷第十八
