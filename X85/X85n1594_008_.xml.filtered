0573b15: 
0573b16: 
0573b17: 佛祖綱目卷第八荒字號
0573b18: 
0573b19: 甲子周惠王二十年起庚午襄王元年癸卯頃王元年己酉匡王元年乙
0573b20: 卯定王元年癸亥周定王九年止
0573b21: 甲申六祖彌遮迦傳法婆須蜜
0573b22: 彌遮迦。中印度人。既得法於提多迦已巳。遊化至北天
0573b23: 竺國。見雉堞之上。有金色祥雲。嘆曰。斯道人氣也。必
0573b24: 有大士。為吾法嗣。乃入城。於闤闠間。有一人手。持酒
0573c01: 器。迎而問曰。師何方而來。欲往何所。彌遮迦曰。從自
0573c02: 心來。欲往無處。彼曰。識我手中物否。彌遮迦曰。此是
0573c03: 觸器。而負淨者。彼曰。師識我否。彌遮迦曰。我即不識。
0573c04: 識即非我。復謂之曰。汝試自稱名氏。吾當後示本因。
0573c05: 彼說偈答曰。我從無量劫。至於生此國。本姓頗羅墮。
0573c06: 名字婆須蜜。彌遮迦曰。我師提多迦說。世尊昔遊北
0573c07: 印度。語阿難言。此國中。吾滅度後三百年。有一聖人。
0573c08: 姓頗羅墮。名婆須蜜。而於禪祖。當獲第七。世尊記汝。
0573c09: 汝應出家。彼乃置器。作禮側立。而言曰。我思往劫。嘗
0573c10: 作檀那。獻一如來寶座。彼佛記我曰。汝於賢劫釋迦
0573c11: 法中。宣傳至教。今符師說。願加度脫。彌遮迦即與披
0573c12: 剃。復圓戒相。乃告之曰。正法眼藏。今付於汝。勿令斷
0573c13: 絕。乃說偈曰。無心無可得。說得不名法。若了心非心。
0573c14: 始解心心法。彌遮迦說偈已巳。入師子奮迅三昧。踴身
0573c15: 空。高七多羅樹。復本座。化火自焚。婆須蜜收靈
0573c16: 骨。貯七寶函。建浮圖寘於上級。當此土周襄王十五
0573c17: 年甲申歲也。
0573c18: 丁巳已震旦國李耳示生
0573c19: 周定王三年。九月十四日。老子生於楚國陳郡苦縣
0573c20: 賴鄉曲仁里。姓李氏。名耳。字伯陽。諡謚曰聃。在母胎八
0573c21: 十一年。剖左而生。生即皓然。故號老子。生於李樹
0573c22: 下。故姓李。黃色美眉。長耳大目。鼻有雙柱。耳有三門。
0573c23: 釋迦會中。老子為迦葉菩薩。經云。迦葉應生震旦。示
0573c24: 號老子。設無外之教。以治國。假神仙之術。以治身。佛
0574a01: 滅至老子生。凡三百四十六年。
0574a02: 
0574a03: 佛祖綱目卷第八
