0584b01: 
0584b02: 
0584b03: 
0584b04: 佛祖綱目卷第二十二收字號
0584b05: 
0584b06: 甲子漢靈帝中平元年起庚午獻帝初平元年甲戌漢改興平丙子漢改建安
0584b07: 庚子魏高祖黃初元年辛丑蜀漢昭烈章武元年壬寅吳太祖黃武元年癸
0584b08: 卯漢後主建興元年丁未魏明帝太和元年己已酉吳改黃龍壬子吳改嘉禾
0584b09: 癸丑魏改青龍丁巳魏改景初戊午漢改延吳改赤烏庚申魏改正始癸
0584b10: 亥漢後主延六年。魏正始四年。吳赤烏六年止
0584b11: 　　　　魏　曹姓。五主。共四十五年
0584b12: 　三國　蜀漢劉姓。二主。共四十三年
0584b13: 　　　　吳　孫姓。四主。共五十九年
0584b14: 漢初平年中。有牟子。未詳名字。避世隱居。銳志
0584b15: 佛道。著理惑三十七篇。極其推崇。梁僧祐律師。
0584b16: 收之弘明集○陳思王曹植。字子建。魏武帝操
0584b17: 之中子。十歲誦詩書十餘萬言。善屬文。邯鄲淳
0584b18: 見而駭嘆。稱為天人。植每讀佛經。留連嗟玩。以
0584b19: 為至道之宗。轉讀七聲。升降曲折。世皆則之。遊
0584b20: 漁山。聞有聲特異。清颺哀婉。因倣之為梵唄。然
0584b21: 不好黃老。著辨道論。以見意。
0584b22: 己已丑二十三祖勒那傳法師子比丘
0584b23: 勒那。勒即梵語。鶴即華言月支國人。姓婆羅門。父千勝。母金
0584b24: 光。以求子禱於七佛金幢。夢須彌頂有神童。持金環
0584c01: 云。我來。及誕。而天雨花。國王以其有神徵。乳於宮中。
0584c02: 宮嬪育之。即分身各為其子。有千許。王曰。我無儲嗣。
0584c03: 將育爾為太子。今者千身。孰為正子哉。言已巳。一子放
0584c04: 光。忽皆不見。而見於其父母家。王莫能如何。七歲
0584c05: 民間淫祠。惡其宰殺。入廟叱之。廟貌遂隳。鄉黨稱之
0584c06: 為聖子。至年二十二出家。棲一林間九白。誦大般若。
0584c07: 感眾相隨。三十得法。行化至中印度。為其王無畏
0584c08: 海說法。感日月天子禮拜其前。王目見之。乃問勒那。
0584c09: 日月國土。總有多少。勒那曰。千釋迦所化世界。各有
0584c10: 百億迷盧日月。我若廣說。即不能盡。王聞忻然。時勒
0584c11: 那演無上道。度有緣眾。有上足龍子。蚤夭。其兄師子
0584c12: 博通強記。事婆羅門。將龍子。而眾力舉其柩。不能
0584c13: 動。勒那謂師子曰。昔汝弟欲冥福汝。而塑一佛像。汝
0584c14: 方信婆羅門。投於地。今汝弟雖謝世。猶欲感悟汝。故
0584c15: 示斯異。汝亟供像。柩斯舉矣。師子奉命。而柩舉。未幾
0584c16: 婆羅門師死。師子乃歸依勒那。問曰。我欲求道。當何
0584c17: 用心。勒那曰。汝欲求道。無所用心。曰既無用心。誰作
0584c18: 佛事。勒那曰。汝若有用。即非功德。汝若無作。即是佛
0584c19: 事。經云。我所作功德。而無我所故。師子聞是語已巳。即
0584c20: 入佛慧。時勒那忽指東北。問曰。是何氣象。師子曰。我
0584c21: 見氣如白虹。貫乎天地。復有黑氣五道。橫其中。勒
0584c22: 那曰。其兆云何。曰莫可知矣。勒那曰。吾滅後五十年。
0584c23: 北天竺國。當有難起。嬰在汝身。吾將滅已巳。今以法眼。
0584c24: 付囑於汝。善自護持。乃說偈曰。認得心性時。可說不
0585a01: 思議。了了無可得。得時不說知。師子比丘聞偈欣愜。
0585a02: 然未曉將罹何難。勒那乃密示之。言訖。現十八變而
0585a03: 歸寂。闍維。各欲分舍利興塔。勒那復現形空中。而說
0585a04: 偈曰。一法一切法。一切一法攝。吾身非有無。何分一
0585a05: 切塔。大眾聞偈。遂不復分。就都場而建塔。當此土
0585a06: 後漢獻帝二十年己丑也。
0585a07: 辛丑三藏康僧會行化至吳
0585a08: 康居國大丞相之子。姓康。名僧會。棄俗歸緇。遊化至
0585a09: 建康。營立茅茨。設像行道。吳人以為妖。吳主孫權聞
0585a10: 之曰。是漢明帝所夢。佛道之遺風耶。詔至。問狀。會廣
0585a11: 陳如來之化因曰。如來化已巳千年。然靈骨舍利。神應
0585a12: 無方。昔育王奉為八萬四千塔。此遺化也。權曰。舍利
0585a13: 可得。當為塔之。苟其無驗。國有常刑。會請期七日。謂
0585a14: 其屬曰。佛法廢興。在此一舉。當加意懇求。至期無驗。
0585a15: 乃展二七。又無驗。權曰。趣烹之。會默念。我佛名真慈。
0585a16: 必不違我。更請展期又七日。五鼓矣。聞鏗然有聲。起
0585a17: 視瓶中。五色錯發。大呼曰。果如吾願矣。黎明進之。權
0585a18: 與公卿聚觀。嘆曰。希世之瑞也。會言。舍利威神。一切
0585a19: 世間無能壞者。權使力士搥之砧碎。而光明自若。於
0585a20: 是建塔立寺。名其里曰佛陀。寺曰建初。江南塔寺。自
0585a21: 此而始。權問太傅闞澤曰。漢明何年。佛教入中國。何
0585a22: 緣不及東方。澤曰。永平十一年。佛法初至。計今赤烏
0585a23: 四年。一百七十餘年矣。永平十四年。五嶽道士褚善
0585a24: 信等。與西僧觕法。善信負妄慚死。凡中國人。例不許
0585b01: 出家。無人流布。加之亂離歲深。方至本國。權曰。孔子
0585b02: 制述典訓。教化來葉。老莊修身自玩。放浪山林。歸心
0585b03: 澹泊。何事佛為。澤曰。孔老二教。法天制用。不敢違天。
0585b04: 佛教諸天奉行。不敢違佛。以此言之。優劣可見也。
0585b05: 
0585b06: 佛祖綱目卷第二十二
