0242a18: 
0242a19: 黔南會燈錄卷第四
0242a20: 
0242a21: 習安天龍　如純　輯
0242a22: 臨濟三十四世天童第四代漢月下
0242a23: 輪菴暌禪師法嗣
0242a24: 習安雲菴智量禪師古滇曲靖趙氏子。母張氏。寓黔
0242b01: 之普安。禮清脫老宿芟染。後依了徹和尚具足。師因
0242b02: 濟眾之心殷重。遂居習安蓮社堂。苦行接待。數十餘
0242b03: 年。不改初志。後遇輪菴和尚遊滇回。卓錫本堂。與師
0242b04: 機緣相契。遂承付囑。師先號雲空。於是改號雲菴。
0242b05: 易蓮社。為獅子林。師愈接納無倦。更建左寮。為大士
0242b06: 閣。于上常居休老。僧問。如何是祖師意。師曰。庭前梨
0242b07: 樹開白花。僧云。某甲不會。師曰瞎。
0242b08: 破山下石谷慧禪師法嗣
0242b09: 平越龍山竹航海禪師上堂。路逢劍客須呈劍。非是
0242b10: 詩人莫獻詩。所以有時拈花。有時杜口。於是放行把
0242b11: 住。徹便機宜。且道。不把不放一句作麼生。口門窄極
0242b12: 難為語。分付山前十里溪。上堂。提起線頭。不過方
0242b13: 寸。八臂擎天。丈量莫盡。放下竿。總沒邊攔。微塵裏
0242b14: 轉妙玄。大千全放全收。度竅轉關。更為重宣。梅萼
0242b15: 圓柳葉尖。如不會。薩唵。上堂。一身兩隻。十指
0242b16: 八箇丫。覿體親切事。何如不會耶。遂召大眾云。於此
0242b17: 會得。不孤釋迦。為汝明星刺剌眼。痛切吁嗟。佛誕上
0242b18: 堂。常住世間不滅。今朝何謂初生。直饒周行七步。天
0242b19: 上天下。惟吾獨尊。也似空著楔。賣弄精靈。顧左右
0242b20: 云。莫有知忤逆兒孫讚祝者麼。時有僧一喝。師曰。將
0242b21: 此深心奉塵剎。是則名為報佛恩。除夕小參。諸方
0242b22: 此夜好盤桓。惟是虎歸不說禪。茶罷直教寒向火。來
0242b23: 朝慶節龍團。舉趙州問一婆子。甚處去。婆云。偷
0242b24: 趙州去。州云。忽遇趙州。又作麼生。婆便與一掌。州
0242c01: 休去。頌。好手手中呈好手。作家家裏揚家醜。無孔鐵
0242c02: 鎚相撞時。擊得空顛倒走。
0242c03: 雲腹智禪師法嗣
0242c04: 永寧中和會也省禪師上堂。無邊剎海。不隔毫端。歷
0242c05: 劫前事。只在目前。汝等諸人還會麼。倘若不會。煩木
0242c06: 上座為汝等註破。拈杖云。毗盧樓閣姤君開。八面玲
0242c07: 瓏接善財。滿目全施無盡藏。那箇男兒肯自裁。喝一
0242c08: 喝。上堂。諸仁者注心聽取。拍膝一下下座。院主把
0242c09: 住云。弟子得得請和尚說法。何得不說。師云。老僧奉
0242c10: 戒。不蓄二物。便打退。上堂。開口不相涉。無言莫自
0242c11: 瞞。若道無法說。隔去萬重山。大家屋裏事。豈在唇皮
0242c12: 邊。喝一喝下座。上堂。先聖道。離心意識參。絕凡聖
0242c13: 路學。若存一念心。即白雲萬里。若道念佛。佛之一字。
0242c14: 吾不喜聞。若道念法。法尚應捨。何況非法。若道念僧。
0242c15: 清淨行者。不入涅槃。纔有纖毫卜度。便是避溺投火。
0242c16: 直饒當軒坐斷。難免借路傍通。卓杖云。會麼。歷劫無
0242c17: 影樹。今朝沒底靴。小參。破沙盆折鐺。貴在兒孫
0242c18: 運用。般若海涅槃心。惟求具眼撐持。猿啼鵲噪。共談
0242c19: 不二圓音。水流風動。齊揚如來真諦。正令當軒一句。
0242c20: 如何斷和。良久云。牧童嶺上一聲笛。驚起鴉遶樹
0242c21: 飛。小參。先聖道。第一句薦得。與佛祖為師。第二句
0242c22: 薦得。與人天為師。第三句薦得。自救不了。釋迦老子。
0242c23: 夜明星悟道。也只薦得第二句。三乘十二分教。一
0242c24: 切修多羅。是第三句。歷代祖師。天下老和尚。行棒行
0243a01: 喝。盡力道去。也只在第三句窩臼裏。頭出頭沒。未有
0243a02: 箇道得第一句底在。若有道得第一句底。坐斷天下
0243a03: 人舌頭。
0243a04: 普陽金鳳玉龍慧月眼禪師蜀之段氏子。參雲腹和
0243a05: 尚印證。出世闢貴陽之佛吼。鎮寧之光明。普陽之金
0243a06: 鳳。終老。塔於本山之陽。上堂。拈起拄杖云。蓮花產
0243a07: 於淤泥。不被淤泥所染。拄杖子出自荊棘林。不被荊
0243a08: 棘林所礙。人人跟下。有一段光明。輝天鑑地。耀古
0243a09: 騰今。因甚麼漆桶不快。還委悉麼。卓一卓云。只為分
0243a10: 明極。翻令所得遲。冬日上堂。凜冽彤雲彌布。長空
0243a11: 碎玉篩屑。目前了無異色。惟有孤峰不白。驀拈拄杖
0243a12: 云。大眾且道。拄杖子作何下落。寒山逢拾得。撫掌笑
0243a13: 呵呵。上堂。惟此一事實。餘二則非真。且道。是那一
0243a14: 事。擲拄杖云。處處綠楊堪繫馬。家家有路透長安。喝
0243a15: 一喝下座。解制上堂。三月調心。九旬白足。扇真風
0243a16: 於紅爐。窮玄辯於方寸。不促一念。豈涉三祇。要且人
0243a17: 人跟點地。箇箇頂具眼。若是直下承當得去。放
0243a18: 行把住。全不由他。出入縱橫。更非外物。頓教七穿八
0243a19: 穴。東涌西沒。步步踏著實地。心心契證平常。何必更
0243a20: 上他人門戶。甚麼碗。還委悉麼。布袋解開從君去。
0243a21: 也須勤看水牯牛。擲拄杖下座。臘八上堂。明星突
0243a22: 出。瞿曇腦裂。逢此時節。無法可說。唯有鐵蒺藜。打斷
0243a23: 空舌。驚起陝陜府牛。吞潭底月。山岑岑風烈烈。山
0243a24: 色無非清淨身。溪聲便是廣長舌。猿鳥無聲空寂寂。
0243b01: 雲水相從尚未決。尚未決。踏著秤鉈原是鐵。上堂。
0243b02: 悟得一萬事畢。天地與我同根。萬物與我一體。如或
0243b03: 不然。且待金鳳點頭。與汝諸人證據。上堂。三月調
0243b04: 心。九旬鍊性。諸兄弟。猢猻子捉敗也未。若也未然。草
0243b05: 鞋終被石頭欺。上堂。不觸事而知。金井欄邊絡緯
0243b06: 啼。不對緣而照。明月堂前秋已巳早。統無邊剎海。即是
0243b07: 大圓覺地。十世古今。作箇雲水巴鼻。無處不是道場。
0243b08: 與麼來來去去。輕飄飄浮逼逼。芒鞋擬未動。神馳千
0243b09: 萬里。喝一喝下座。
0243b10: 余山瑞禪師法嗣
0243b11: 開州永興渠山隨禪師滇之晉寧李氏子。於足碧
0243b12: 雲。禮效和薙髮。依本山獅子林白雲律主受具。參余
0243b13: 山和尚印可。上堂。一海能納萬流。一山能興萬籟。
0243b14: 一法能包萬有。以拂子擊禪云。昨日山海會。在拂
0243b15: 子頭上。一毛孔中得去。故號大通智勝如來。試問大
0243b16: 眾。為甚麼十劫坐道場。不得成佛道。良久拍膝云。家
0243b17: 無小使。不成君子。上堂。向上一事。威音那畔絕形
0243b18: 。空王殿上沒消息。絕形沒消息。踏碎毗盧頂上
0243b19: 髻。驚起泥牛笑西風。石女空中品鐵笛。有人問道是
0243b20: 何宗。黃頭碧眼難分析。咄。上堂。靈雲陌上。桃唇方
0243b21: 吐。醉裏扶歸醉裏客。香嚴臺畔。擊竹聲消。醒中識破
0243b22: 醒中人。一箇喚狗跳籬。一箇牽牛入井。二家門頭戶
0243b23: 尾。雖不相對。深堂奧室。尺寸一般。直饒聲色界裏。拾
0243b24: 得鼻孔。怎奈視聽難忘。雙峰今日與諸人解黏釋縛。
0243c01: 將拂子拭座云。此色無色之色。擊案云。此聲無聲之
0243c02: 聲。若有向無色無聲處薦得。黃面老子。攢花簇錦。歷
0243c03: 代古錐。引蔓生枝。一時坐斷。如龍歸水。似虎回山。倘
0243c04: 若華擘不開。失千里之神駒。迷萬山之途轍。且看長
0243c05: 老作麼批判。拍膝云。峰高月冷雲攢急。柳翠鶯流走
0243c06: 兔茫。木人接拍傾杯後。驚起鴛鴦四五雙。
0243c07: 平遠南林鈍峰運禪師西蜀渝城几水人。在黔貴陽。
0243c08: 禮恒素披剃。依破智具足。參余山和尚印證。住滇之
0243c09: 獅雲龍華慧光黔之南林。後終龍華。上堂。目前無
0243c10: 法。萬象森羅。意在目前。千差萬別。不是目前法。將謂
0243c11: 別有。非耳目之所能到。見色聞聲不用聾。夾山老漢
0243c12: 恁麼提持。山僧今日錯下註。還有辯得賓主者麼。
0243c13: 於此辯得。方許坐斷毗盧頂。不稟釋迦文。擘開臨濟
0243c14: 三玄。去曹洞五位。騰騰任運自在施為。倘或未然。
0243c15: 莫將閒學解。埋沒祖師心。上堂。有一人不上天堂。
0243c16: 不入地獄。到處賣弄風流。放蕩赤窮筋骨。獨超天地
0243c17: 之先。能為萬象之主。諸人還會麼。卓拄杖云。也是畫
0243c18: 蛇添足。上堂。喝一喝云。當鋒寶劍。橫吞百萬魔軍。
0243c19: 肘後靈符。斂歛盡諸般雜毒。更有一隻艾虎。驀鼻牽來。
0243c20: 山僧今日騎虎頭。誰能踞虎尾。揮拂子云。屈原已巳跨
0243c21: 碧鯨去。徒使龍舟競汨羅。上堂。山僧有一機。擬議
0243c22: 錯過伊。龍門風雨急。游魚不敢棲。若向十五日已巳前
0243c23: 薦得。帶水拖泥。十五日已巳後薦得。跛盲龜。正當十
0243c24: 五日薦得。南山起雲。北山下雨。只如總不恁麼時。作
0244a01: 麼生薦。以拂子擊禪一下。復擊兩下云。參。
0244a02: 純一源禪師法嗣
0244a03: 思南海雲無涯太禪師楚之尹氏子。薙染具足。印證
0244a04: 俱純師。純寂後。師繼席本山。次遷靈壽。後歸本山休
0244a05: 老。上堂。香嚴悟處。不在擊竹邊。俱胝得處。不在指
0244a06: 頭上。既不在擊竹邊。不在指頭上。且道。在甚麼處。試
0244a07: 檢點看。上堂。人間道月半。天上月正圓。年年此夕
0244a08: 中秋節。歲歲今宵人共看。去年人到今年老。今年月
0244a09: 似去年圓。今日海雲恁麼舉示。即今若作時節會。埋
0244a10: 沒己已靈。不作時節會。錯過目前。畢竟作麼生會。玉露
0244a11: 清風秋夜冷。碧天雲靜水生寒。上堂。廿年遁拙海
0244a12: 雲。自把鋤柄營生。饑來粟度日。寒時補破遮身。不
0244a13: 會看經讀教。祇圖自了光陰。不拘佛法世法。總是不
0244a14: 關我心。下座。上堂。窮玄究妙。眼裏添沙。舉古舉今。
0244a15: 餒人說食。一問一答。其道愈遠。喝來棒去。轉自顢頇。
0244a16: 且道。總不恁麼時如何。良久云。欲識聖心無倚處。白
0244a17: 雲時對鴈行飛。上堂。本來現成。何須頭尾。施為
0244a18: 動轉。無處不是本地風光。語默舉措。一一皆從胸中
0244a19: 流出。塵塵諸佛道場。剎剎普賢境界。所以衲僧本分。
0244a20: 在處覿體全彰。既然如此。不落思惟一句。作麼生道。
0244a21: 水流黃葉來何處。牛帶寒鴉過遠村。
0244a22: 語嵩裔禪師法嗣
0244a23: 黔西東山開元嵩目宗禪師蜀之重慶綦江陳氏子。
0244a24: 參語嵩和尚印可。闢東山行化。終老。塔於本山寺側。
0244b01: 世壽七十八。僧臘四十餘。上堂。即心即佛。眼裏添
0244b02: 釘。非心非佛。無繩自縛。總不恁麼時。蹋翻生死窟。大
0244b03: 地沒遮攔。那更有拘束。到處隨類化身。一任興歌作
0244b04: 舞。還有總不恁麼者麼。良久云。切忌補瘡挖肉。德
0244b05: 山書至。上堂。師拈書云。汝等諸人。還識得此箇音問
0244b06: 來處麼。若識得來處。便知我本師用處。同日月以高
0244b07: 輝。古今而不磨。如天普。似地普擎。務使真風永
0244b08: 扇。祖道日新。正眼流通。心燈續焰。綿綿密密。祖祖相
0244b09: 傳。子孫。長年不墜。雖然以此說話。未免遭人檢
0244b10: 點。且超宗越格一句。又作麼生。拈拄杖云。符到奉行。
0244b11: 上堂。暑往寒來。風吹日炙。地天高。雷轟電擊。於
0244b12: 中薦得。生死事畢。其或未然。切須努力。大眾且道。努
0244b13: 力箇甚麼。千聖莫能攀。祖佛趁不及。上堂。舉孚上
0244b14: 座問鼓山云。父母未生前。鼻孔在甚麼處。山云。父母
0244b15: 今生也。鼻孔在甚麼處。孚不肯云。你問我。山云。父母
0244b16: 未生前。鼻孔在甚麼處。孚搖扇而已巳。師云。二老雖是
0244b17: 各展家風。徒逞己已長。檢點將來。未免傷鋒犯手。若是
0244b18: 九龍。又且不然。有問。父母未生前。鼻孔在甚麼處。只
0244b19: 向伊道。看取眼下。且道。與古人相去多少。頂具眼
0244b20: 者。試辨別看。上堂。明明天青地白。箇箇眉橫眼上。
0244b21: 要且自己已不識。無端隨波逐浪。累他釋迦老子。六載
0244b22: 因成榜樣。驀地夜明星。赤珠原來在掌。所以道。一
0244b23: 切眾生。皆有如來智慧德相。祇因妄想執著故。不能
0244b24: 證得。大眾。且作麼生說箇證得證不得的道理。良久
0244c01: 云。切忌妄想。上堂。今朝正月初一。好箇太平消息。
0244c02: 五雲扶日麗中天。淑氣融和敷大地。碧潭深處魚化
0244c03: 龍。草木香騰鳥聲碎黃童。白叟盡歡呼。林下道人無
0244c04: 別謂。以杖召眾云。杖頭春暖日初長。共祝吾　皇萬
0244c05: 萬歲。上堂。年年臘八日。盡道世尊悟道之期。殊不
0244c06: 知。正是世尊迷時節。何以故。人人眼橫額下。夜夜
0244c07: 明星在天。自古迄今。無不盡知盡見。於此夜。忽
0244c08: 明星。打失眼睛。便乃三歎。奇哉一切眾生。皆具如來
0244c09: 智慧德相。祇因妄想執著。不能證得。正眼看來。世尊
0244c10: 大似當面熱顢。好與三十拄杖。只如不妄想執著。又
0244c11: 且證箇甚麼。還有見得徹底。試出來。與世尊雪屈看。
0244c12: 如無。一打入黑山鬼窟裏去。山僧不是壓良為賤。
0244c13: 且要賞罰分明。上堂。明珠在掌。高懸日朗。有求即
0244c14: 失。無念堪賞。東樓念讚。西寺鼓。全開大施門。豈肯
0244c15: 避來往。驀遇通人便歸。一聲長嘯出塵壤。上堂。
0244c16: 祖祖祖遭他苦。佛佛佛自成屈。四十九年沒交涉。少
0244c17: 林面壁成何物。古今多伎倆。祥麟一無措。以拄杖畫
0244c18: ○云。尋常拈箇金剛圈。天下衲僧跳不出。眾玄士
0244c19: 請上堂。玄玄玄。木人口裏謾傳言。道道道。石女懷胎
0244c20: 堪自笑。分明說與地行仙。休將毒火埋神。鍊得泥
0244c21: 丸喚作丹。靈明已巳失天然竅。饒經八萬四千劫。依舊
0244c22: 落空王所考。黃金喪盡髑髏乾。須入荒田不揀草。然
0244c23: 雖如是。不遇大醫王。幾箇知天曉。汝等要識入荒田
0244c24: 不揀草麼。龍從火裏出。虎向水中生。上堂。撞破五
0245a01: 更鐘。開門霜正濃。通身無暖氣。劈面日頭紅。寒脫
0245a02: 盡光明表。處處青山展笑容。上堂。世尊不說說。迦
0245a03: 葉不聞聞。希有諸比丘。所吐皆實義。非語默之所識。
0245a04: 非色相之所見。花開世界起。充滿諸國土。收攝在毫
0245a05: 端。一切不思議。上堂。春日交多時。風和暖氣微。長
0245a06: 生草漸長。遍界香雲飛。大眾。今日祥麟不合恁麼道。
0245a07: 大似流言俗語。未免自己已滅半邊鼻孔。汝等欲得
0245a08: 相救。直須識取那半邊始得。且道。是那半邊。喝一喝
0245a09: 云。日月任流遷。乾坤無更改。上堂。十五日已巳前。風
0245a10: 不鳴條。十五日已巳後。雨不破塊。正當十五日。金吾不
0245a11: 禁夜。歌笑滿山城。家家門首一輪月。一燈出百千
0245a12: 燈。燈燈發焰。光遍法界。照通今古。相續不斷。以致
0245a13: 鼓沿門打。龍笙晝夜吹。聾皆喚惺。拄杖豈久停。因
0245a14: 甚如此。正令當臺。風行草偃。闢黔西東山開元禪
0245a15: 院。落成上堂。東山乍住沒情思。手把雲鋤恨日遲。坑
0245a16: 坎高低平似掌。荊蓁蔓草悉除之。晚來獨坐一天月。
0245a17: 困重如山夢不知。寒夜盡曉風吹。翻身笑倒老頑皮。
0245a18: 且道。笑箇甚麼。花開花落蠻地。今日翻成古佛基。
0245a19: 上堂。死句與活句。淑氣盈天地。草木懷香出。山河
0245a20: 增秀麗。正恁麼時。三世諸佛。歷代祖師。談玄談妙。說
0245a21: 是說非。雖是為人赤心片片。無乃海底揚塵。東山今
0245a22: 日。一時拈。難免眼裏添沙。汝等還歸。自作主宰。豈
0245a23: 不丈夫。然雖如是。八十老翁入場屋。真誠不是小兒
0245a24: 戲。上堂。元旦纔過。又經月半。燈月交輝。人景歡忭。
0245b01: 致令鐘鳴鼓響。全彰祖佛家風。燭燦爐紅。廓示人天
0245b02: 眼目。不用再三思惟。便請單刀直入。立僧上堂。打
0245b03: 坐成佛。賺爾多時。磨磚作鏡。一場敗闕。開元院裏。無
0245b04: 此閒家具。杖頭有斤兩。尋常間不敢擅加鞭。喜今
0245b05: 晴空散。彩日麗中天。庭前翠竹長新篁。池畔荷錢開
0245b06: 碧眼。野色且無山隔斷。天光常與水相連。遂拈杖云。
0245b07: 等閒踏倒上頭關。看取神駒時出。上堂。東君傳
0245b08: 正令。一一報當人。河未捲三千浪。四海已巳回雨露
0245b09: 新。勿他馳。須自親。頂門具眼照通津。家家有片無方
0245b10: 地。急著精神晝夜耕。且道。耕後如何。甜瓜徹蒂甜。苦
0245b11: 瓜連根苦。上堂。清淨比丘。不上天堂。破戒比丘。不
0245b12: 入地獄。善哉大施門。諸佛之捷徑。汝等要行便行。要
0245b13: 住便住。馬鞍橋。作不得阿爺下頷。上堂。不是心。不
0245b14: 是佛。不是物。畢竟是箇甚麼。若人向者裏。著得一轉
0245b15: 語。未免胡張三黑李四。徒自亂。直饒踏倒天關。掀
0245b16: 翻地軸人來。也只作得他家奴婢。亦不敢鼓唇弄舌。
0245b17: 且道。他是何人。良久云。久經霜雪無人識。一日堤楊
0245b18: 挂綠袍。上堂。今朝雨蘇物潤。忽然雲散長空。乃世
0245b19: 尊成道之日。亦諸人證果之時。山僧把山河大地。日
0245b20: 月星辰。昆蟲草木。一切有情無情。作一團。如芥子
0245b21: 許。擲在拄杖頭上。放光動地。照徹無量無邊微塵剎
0245b22: 土。於一一剎土中。各現無量無邊身相。說無上妙法。
0245b23: 令汝等各各得證如來智慧德相。立地成佛去。汝等
0245b24: 還信得及麼。若信得及。始笑世尊。刮龜毛於木人背
0245c01: 上。截兔角於石女腰間。其或未然看取。山僧眼裏添
0245c02: 沙。遂拽杖下座。上堂。撾鼓上堂。一等直截。空迸
0245c03: 破。出廣長舌。滿眼滿耳充遍。一一騎聲色。縱橫洞
0245c04: 達本無欺。終日為人長斫額。靈明識得笑歸來。尤落
0245c05: 峰前第二月。如何是第一月。卓杖云賊。上堂。金不
0245c06: 金。水不洗水。飲犢到溪邊。分明嘴嘴。示眾。柴
0245c07: 門朝啟春無際。玉樹銀花牽蝶至。千山萬里一般同。
0245c08: 填溝塞壑無人會。良久云。縱饒會得。也是眼裏沙耳
0245c09: 裏水。小參。舉趙州因南泉曰。今時須向異類中行
0245c10: 始得。趙州曰。異即不問。如何是類。泉以兩手拓地。州
0245c11: 近前一踏踏倒。向涅槃堂裏曰悔悔。泉令侍者
0245c12: 問。悔箇甚麼。州曰。悔不更與兩踏。師曰。南泉刻木成
0245c13: 文。趙州錯加點畫。二老雖是有放有收。有縱有奪。子
0245c14: 細看來。未免遭人檢點。當時若問如何是類。但指露
0245c15: 柱云。這瞎驢。試看趙州如何下。
0245c16: 貴筑雙林報恩嵩眉海禪師上堂。春風微動。百草萌
0245c17: 芽。未曾出土。界生發。道人活計。切勿隨他。若有箇
0245c18: 漢。向未萌未動之先。不容一絲毫頭。為緣為對。方是
0245c19: 本分作家。不然。雙林為你諸人。重添。以拄杖卓
0245c20: 一卓下座。上堂。大道洞明。本無難易。跳下禪。兩
0245c21: 踏地。獨步大方。縱橫無忌。雖然如是。只恐有人問。
0245c22: 如何是祖師意。切忌切忌。上堂。說戒又說法。眼裏
0245c23: 重添沙。無法亦無戒。切忌怪。當機正眼明。一切
0245c24: 自圓成。且道。成後如何。良久云。龍歸大海波濤靜。雲
0246a01: 到蒼梧意氣閒。
0246a02: 
0246a03: 黔南會燈錄卷第四
