0221a01: 
0221a02: 
0221a03: 錦江禪燈卷第二十
0221a04: 
0221a05: 賢護涼州孫氏子。來止廣漢閻興寺。常習禪定為業。
0221a06: 兼嚴律行。纖毫無犯。以晉隆安五年卒。臨亡。口出五
0221a07: 色光明。照滿寺內。遺言使燒身。既而肢節都盡。唯手
0221a08: 一指不然。
0221a09: 法緒高昌人。德行清謹。矢志修禪。後入蜀。于劉師塚
0221a10: 間頭陀山谷。虎兕不傷。誦法華維摩金光明。常處石
0221a11: 室中。率以為常。盛夏于室中圓寂。七日不臭。有異香。
0221a12: 經旬不散。每夕放光。照徹數里。村人即于室傍。為起
0221a13: 塔焉。
0221a14: 法成涼州人。十六出家。學通經律。不餌五穀。唯食松
0221a15: 柏脂。孤居巖穴。習禪為務。元嘉中。東海王懷素。出守
0221a16: 巴西。聞風遣迎。會于涪城夏坐講律。事竟辭反。因停
0221a17: 廣漢。復弘禪法。後小疾。便告眾云。法成常誦寶積經。
0221a18: 于是自力誦之。始得半卷。氣劣不堪。乃令人讀之。一
0221a19: 遍方竟。合掌而卒。侍疾十餘人。咸見空中有紺馬。背
0221a20: 負金棺。升空而逝。
0221a21: 法期縣向氏子。早喪二親。事兄如父。十四出家。從
0221a22: 智猛諮受禪業。與靈期寺法林。共習禪觀。猛所諳知。
0221a23: 皆已巳證得。後遇玄暢。復從進業。及暢下江陵。師亦隨
0221a24: 從。十住觀門。所得已巳九。有師子奪迅三昧。唯此未盡。
0221b01: 暢歎曰。吾自西涉流沙。北履幽漠。東探禹穴。南盡衡
0221b02: 羅。唯見此一子。特有禪分。後卒于長沙寺。春秋六十
0221b03: 有二。神光映徹數里。體更香潔。
0221b04: 道法燉煌曹氏子。棄家入道。專精禪業。亦行神。
0221b05: 後遊成都。為王休之費鏗之請。于興樂香積二寺主。
0221b06: 訓眾有法。常行分衛。不受別請。及僧乞食。所得常減
0221b07: 其分。以施蟲鳥。每夕輒脫衣露坐。以飼蚊。後入定。
0221b08: 見彌勒放中光。照三塗果報。于是深加篤勵。常坐
0221b09: 不臥。元徽二年。于定中滅度。平坐繩。貌如恒日。
0221b10: 普恒成都郭氏子。為兒童。于日光中。見聖僧在
0221b11: 空中說法。向家人敘之。並未之信。後苦求出家。依止
0221b12: 安樂寺。獨處一房。不立眷屬。習靜業禪。善入出住。與
0221b13: 蜀韜律師為同意。自說入火光三昧。光從眉直下至
0221b14: 金剛際。于光中見諸色像。先身業報。頗亦明了。宋昇
0221b15: 明三年卒。春秋七十有八。
0221b16: 法淋晉原臨樂氏子。少出家。止蜀郡裴寺。專好戒
0221b17: 品。研心十誦。常恨蜀中無好師宗。俄而隱公至蜀。師
0221b18: 乃己已。握錐自刺剌。晝夜如常。及隱還陝陜西。隨從數載。
0221b19: 諸部毗尼。洞盡心曲。後還蜀。住靈建寺。益部僧尼。無
0221b20: 不宗奉。常祈心安養。每誦無量壽及觀音經。輒見一
0221b21: 沙門。形甚姝大。常在師前。至齊建武二年。寢疾不愈。
0221b22: 注念西方。禮懺不息。見諸賢聖皆集目前。乃向弟子
0221b23: 述其所見。令死後焚身。言訖合掌而卒。即于新繁路
0221b24: 口。積木燔屍。煙炎衝天。三日乃盡。收斂遺骨。即于其
0221c01: 處而起塔焉。
0221c02: 僧慶巴西安漢陳氏子。家世業儒。慶生有異瑞。十三
0221c03: 出家。依義興寺淨修梵行。願求見佛。先捨三指。末誓
0221c04: 燒身。漸絕糧粒。唯服香油。到大明三年二月八日。于
0221c05: 蜀武擔寺西。對其所造淨名像前。焚身供養。刺剌史張
0221c06: 悅。躬出臨視。道俗僑舊。觀者傾邑。行雲結。苦雨悲
0221c07: 零。俄而晴景開明。天色澄淨。見一物如龍。從升天。
0221c08: 時年二十三。天水太守裴方明。為收設利起塔。
0221c09: 僧生縣袁氏子。少齡出家。以苦行致稱。成都宋豐
0221c10: 等。請住三賢寺。誦法華經為業。于山中誦經。有虎
0221c11: 來蹲其前。誦竟乃去。後每至諷詠。輒見左右四人為
0221c12: 侍衛。年雖衰老。而翹勤彌厲。後微疾。便語侍僧云。吾
0221c13: 將去矣。遂怡然取疾。
0221c14: 顯嵩西蜀重慶銅梁李氏子。飽參倦遊。出世住巴川
0221c15: 之宣密院。三十年跡不出閫。紹興中。集眾說偈曰。八
0221c16: 十年中浩浩。宏開肆貨摩尼寶。也無一個共商量。
0221c17: 不是山僧收舖早。言訖端坐而逝。茶毗舍利無算
0221c18: 　時有淨業和尚。石照文氏子。少業屠。有羊方乳二羔。
0221c19: 將殺之。二羔銜其刀。跪伏于門。若乞母命。師感歎。棄
0221c20: 家為僧。力參宗匠。忽大悟。作偈曰。昨日羅剎心。今朝
0221c21: 菩薩面。羅剎與菩薩。不隔一條線。
0221c22: 禪惠名山人。家世業儒。屢舉不第。元符間。郡守呂由
0221c23: 誠。見以僧戲之。遂棄儒從釋。力參祖道。得大開悟。
0221c24: 初住本邑天寧寺。出入必馬乘輿。諸耆宿言。以佛
0222a01: 法貴乎苦行。固不宜乘輿馬服綺繡。師答以偈曰。文
0222a02: 殊駕獅子。普賢跨象王。新來一個佛。騎馬也無妨。凡
0222a03: 所說法。機鋒敏捷。有語錄行世。
0222a04: 寶崖涪陵人。幼寡言不嬉戲。棄家為僧。以布裹五指
0222a05: 燒之曰。信佛如此可也。人以為風。何不治之。答曰。身
0222a06: 在空耳。四大五肢復何有耶。投火滅身。而心不壞。
0222a07: 石巖崑法師江陵人。住涪州方廣寺。家世業儒。累舉
0222a08: 不第。遂棄遊釋門。精嚴戒律。澄心禪觀。雖探大乘
0222a09: 諸部。而專事緘默。臨終預知時至。集眾說偈曰。幻軀
0222a10: 因妄動。藏法為伊演。有念有形遷。無心無垢染。塵塵
0222a11: 盡法身。剎剎皆天眼。來去等空華。死生誰宛轉。言訖
0222a12: 端坐而逝。世壽六十有九。臘二十八夏。
0222a13: 唐阿世多尊者天竺人。唐入中國。止灌口靈崖山。
0222a14: 常令白牛下山。募糧取水。神異變幻甚多。今靈崖有
0222a15: 石刻像存。
0222a16: 道慧資縣人。與德陽令樊鼎遇。為方外交。萬曆癸丑
0222a17: 夏。樊病甚。因亢日夢帝命作桐柏山神。以書問之。師
0222a18: 謂之曰。諸業由心造。諸果由心證。帝命由心改。公平
0222a19: 日見地。作麼生于此著念。樊又問。病痛甚奈何。師曰。
0222a20: 提起主人公。樊問。誰為主。師曰。覺痛者是。樊曰。四大
0222a21: 解散。痛亦不知。誰為覺者。師曰。覺原無痛。痛亦非知。
0222a22: 知覺無痛。痛痛即離。豈待四大解散。若必解散。如何
0222a23: 有呼痛求針之鬼。覺體無邊際。四大浮漚耳。樊大有
0222a24: 省。
0222b01: 明釆崇慶州人。少度為僧。及長精止觀法門。不立文
0222b02: 字。萬曆四十五年示寂。其夜僧徒百許人。見有紫氣
0222b03: 投西南而去。有偈云。念滅滅亦滅。更有何不滅。本來
0222b04: 原無說。皎月當空徹。
0222b05: 明本漢州人。少依于姊丈高晟家。伐薪執。一日山
0222b06: 中載薪回。驢不行。怒砍其耳。血流被地。心即悔悟。遂
0222b07: 祝髮為僧。入邡高山寺有年。功行極苦。坐化之日。
0222b08: 人有朝鎣華山來者。見本隻履入山云。失一履于禪
0222b09: 榻下。可令吾徒寄送。見者至。方知其已巳化矣。
0222b10: 空菴彰明縣香水寺僧。得悟禪宗。每歲買藥以濟病
0222b11: 者。以穀粟飼鳥。至千百下食環集肩背。善吟。有語
0222b12: 錄行世。百有餘歲。方坐化。
0222b13: 德愛號印心。華陽人。生而失恃怙。乳媼不飲茹酒葷。
0222b14: 方咽乳。七歲出家。聰慧好道。通儒佛。兼知醫。歷閱山
0222b15: 水。遇病輒施藥救之。壬子歲荒。飯僧及流民。獲濟者
0222b16: 眾。年歸剎止觀栖禪。乙卯十二月。忽示徒眾曰。吾
0222b17: 于十四日。復歸造化。至期西嚮說偈而終。鼻下雙珠
0222b18: 尺餘。面色如生。茶毗夜。西上紅光。竟夕不散。有徒克
0222b19: 紹宗風。大中丞吳公。題曰蓮華淨域。
0222b20: 萬竹講師名紹乾。號一清。性恬淡篤學。向嶺雪巖
0222b21: 葺茅茨。僅可容膝。茹菜三年。神氣和暢。還成都。與道
0222b22: 友犀泉。結廬百花潭上。直究心宗。更號萬竹。一日幡
0222b23: 然若醒。嚮道甚力。遂入南都講肆。聽法者如市。復挂
0222b24: 席五臺。刺剌血研金。書法華經九載。旋入燕京。栖普賢
0222c01: 菴。刊行彌陀箋註。日講諸經。陳李二聖母。遙授紫衣
0222c02: 敬禮之。鷲峰寺有栴檀像。人皆莫知其源。師一見
0222c03: 識之曰。乃世尊天宮為母說法。優填王思之刻像。
0222c04: 既成上昇空。佛即摩頂記云。千年後當往震旦。利
0222c05: 益有緣。故今千年。像自出現。後還蜀卓錫浣花。都門
0222c06: 紳衿贈送詩章。太史黃公劉公。皆有詩送。見續補藝
0222c07: 文。師既歸里。有紳何觀察及士大夫。日與談宗門中
0222c08: 事。蜀王施木。構講堂于浣花溪之側。一日登堂集眾。
0222c09: 端坐而逝。
0222c10: 玅琴字無絃。華陽人。母高氏有娠。每見異像。生而姿
0222c11: 貌奇古。內外典籍。過目成誦。善詩工書。或得其篇
0222c12: 章者。珍重如寶。後入楚以畫牛得名。俗稱牛和尚。返
0222c13: 蜀住艸堂。構室榿東。有梅萼千株。梅入妙。自號梅
0222c14: 屋老人。學憲五岳陳公。嘉而重之。遂與學琴賡詠。萬
0222c15: 曆九年。趺坐道偈而終。
0222c16: 雪菴樂靜禪師安縣譚氏子。嘉靖壬辰。祝髮南參。還
0222c17: 蜀嗣海藏。住道峰院。靜修悟真。萬曆十一年元旦。索
0222c18: 筆書偈曰。只此漚泡幻影。相隨六十餘年。橫眠三界
0222c19: 剎那。無處顛倒到人間。皎然空花影絕。見聞寂寂閒。
0222c20: 問取雪菴面目。處處綠水青山。書畢跏趺而逝。
0222c21: 無遐不知何許人。居九峰山絕頂修行。往來村落
0222c22: 中。見村民馬忠女甫週歲有病。以破布繻餌之。立愈。
0222c23: 又曰。此女當貴。後適庠生趙之辛。果封恭人。常至縣
0222c24: 詣邊氏家。一徒羨其侈麗。曰汝欒之。何不遂來。後三
0223a01: 日徒死。邊氏舉一子。哭不食乳。師往探摩其頂曰。既
0223a02: 來何須哭耶。子遂輟哭。一日語弟子曰。吾將逝矣。可
0223a03: 為我治齋。邀諸山一別。諸僧至陪。齋畢。一笑而逝。
0223a04: 真容榮昌徐氏子。自幼詣觀音寺。禮佛守薙髮。受戒
0223a05: 後卒。便生于壁山魏伯祿家。年十七不能言。一日謂
0223a06: 其家曰。吾生前乃觀音寺僧。今當還寺。尋往。僧徒參
0223a07: 見。即知其名。隨令取原收舍利古次第拜其父祖
0223a08: 墳墓。乃譚生前。事皆不爽。眾往謁者。意之誠否。悉皆
0223a09: 先知。邑令周俊。秘使人往觀。師先夜令徒一人。具茶
0223a10: 往候于途。人皆異之。號為神僧。後無恙跏趺而化。
0223a11: 實相豫章人。萬曆壬辰。卓錫廣元之雪峰。解文字。
0223a12: 游戲詩。諸經典籍。翻刻七百則公案。評唱若干卷。
0223a13: 達官士人多採藏焉。臨終種種異瑞。太史黃輝。為作
0223a14: 塔銘。
0223a15: 曉宗昭化僧。南遊三十餘年。萬曆丙申。歸居縣之梵
0223a16: 天院。跪誦法華。禁步不出五載。後結室于人頭山麓。
0223a17: 戊午秋。集緇素。告以將別。眾以為他往。懇留之。曰未
0223a18: 也。嗣當辭謝。茲山狼虎縱橫。人不敢出戶。是夜諸人
0223a19: 夢寐中。俱聞叩門作謝聲。待旦往視。則跏趺逝矣。鼻
0223a20: 垂玉至膝。眾修塔以藏焉。
0223a21: 知慧菩薩古城周曉師女。生而不食葷。喜誦經典。年
0223a22: 十九。有問字者。慧輒自面壁經旬不起。絕粒。食柏
0223a23: 葉。成化五年。辭父母。遊至江利口白馬寺經樓上。自
0223a24: 焚香結跏坐入滅。正歷酷暑無臭不朽。神顯靈異。彼
0223b01: 都人士。遂以沙築其身。裝塑成像。號知慧菩薩。眾皆
0223b02: 爭事之。靈異響應。
0223b03: 孤舟禪師不知何許人。萬曆初。至真安磻溪寺。面壁
0223b04: 數年。一日謂主僧曰。明日予逝矣。寺外二樹將折。一
0223b05: 折有聲。即主僧長老。一折無聲。即予也。次日二樹果
0223b06: 折。說偈曰。勘破無無世界。了然何物心頭。自性已巳歸
0223b07: 圓寂。清風明月自然。端坐而逝。
0223b08: 福湛號天淵。楚人。居蓬溪智林。勤苦修行。解悟空寂。
0223b09: 為禪宗。所著。有天淵錄二卷。及卒。有偈云。七十七
0223b10: 年一笑終。倒騎木馬吼西風。我今脫飛騰去。明月
0223b11: 清風一樣同。
0223b12: 了用號雪機。遂寧張氏子。少善應赴。偶聞有向上事
0223b13: 感悟。靜坐數年。深有所得。印證于天淵和尚。作山
0223b14: 居詩。有云。傍樹修菴倚翠岑。煙霞繚繞白雲嶔。愚痴
0223b15: 自合棲泉壑。潦倒何妨論古今。怪石溪邊塗去跡。浮
0223b16: 嵐巖下絕來痕。始因入道藏幽谷。截斷攀援更莫尋。
0223b17: 年七十二卒。其日彩霞覆寺。人咸異之。
0223b18: 玄暢河西金城趙氏子。少。家門為胡虜所滅。禍將
0223b19: 及師。虜帥見師古清奇。而止之曰。此兒目光外射。
0223b20: 非凡童也。遂獲免。後往涼州出家。本名慧智。遇玄高
0223b21: 事為弟子。高每奇之。因改名玄暢。以表付囑之旨。其
0223b22: 後虐虜剪滅佛法。害諸沙門。唯師得脫。元嘉二十二
0223b23: 年閏五月間。發自平城。路由代郡上谷。東跨太行。北
0223b24: 經幽冀。南轉將至孟津。唯手把一束楊枝。一扼葉。
0223c01: 虜騎追逐。將欲及之。乃以楊枝擊沙。陡然天闇。人馬
0223c02: 不能前進。有頃沙息。騎已巳復至。于是投身河中。唯以
0223c03: 葉內鼻孔中通氣度水。于八月達于揚州。洞曉經
0223c04: 律。深入禪要。占記吉凶靡不誠驗。墳索子氏多所該
0223c05: 涉。至于世技雜能。罕不畢備。初華嚴大部。文旨浩博。
0223c06: 終古以來未有宣釋。師乃竭思幽尋。提章比句。傳講
0223c07: 無匹。又善三論。為學者之宗。宋文帝深加欽重。請為
0223c08: 太子師。再三固讓。弟子謂之曰。法師方欲弘道濟物。
0223c09: 廣宣名教。今帝王己已相延。皇儲蓄禮思敬。若道揚
0223c10: 聖躬。則四海歸德。今矯然高讓。將非聲聞耶。師曰。此
0223c11: 可與智者說。難與俗人言也。及太初事故。方知先覺。
0223c12: 自爾遷憩荊州。止長沙寺。時沙門功德直。出念佛三
0223c13: 昧經等。師刊正文字。辭旨婉切。又舒手出香。掌中流
0223c14: 水。莫之測也。迄宋之季年。乃飛舟遠舉。乃適成都。初
0223c15: 止大石寺。乃手金剛密等十六神像。至昇明三
0223c16: 年。又遊西界。觀矚岷嶺。乃于岷山郡北部廣陽縣界
0223c17: 齊后山。遂有終焉之志。仍倚巖傍谷。結艸為菴。弟子
0223c18: 法期。見神人乘馬。著青衣繞山一。還示造塔之處。
0223c19: 以齊建元元年四月二十三日終也。
0223c20: 普岸漢東蔡氏子。得法于百丈。太和年中謂眾曰。吾
0223c21: 山水之遊未厭。諸人勿相留滯。天台赤城。道猷曾止。
0223c22: 華頂石梁。智者降魔。將遊之也。自襄陽迤邐。從沃州
0223c23: 天姥。入天台西門。得平川谷中一大舍峰名平田。結
0223c24: 茅居之。未幾見虎乳子。瞪目師。遂以杖按其頭曰。
0224a01: 貧道聞。此山神仙窟宅。羅漢隱居。今欲寄此安禪。檀
0224a02: 越勿相驚撓。經宿虎領子而去。癸丑。眾力營搆丈室。
0224a03: 成平田院。示眾。大道曠。惟一真心。善惡勿思。神清
0224a04: 物表。隨緣飲。更復何為。
0224a05: 慧永內江潘氏子。與慧遠同師道安。相期結屋羅浮。
0224a06: 及遠為安所留。師乃先至潯陽。刺剌史陶範。留憩廬山
0224a07: 舍宅。為西林寺以居之。峰嶺別立茅室。有一虎馴
0224a08: 伏。入其室者。輒聞異香。因號香谷。
0224a09: 懷州靈燦遠公之門人。稟性淳直。寬柔著稱。遊學鄴
0224a10: 研蘊正理。深明十地涅槃。備經講授。隨遠入關。十數
0224a11: 之一也。住大興善寺。因遠公去世。眾侶無依。開皇十
0224a12: 七年。奉補次為眾主。于淨影寺。傳揚故業。積經年
0224a13: 稔。仁壽興塔。降令送舍利于懷州之長壽寺。初建
0224a14: 塔將下。感一雄雉集于函上。載飛載止。曾無驚懼。與
0224a15: 授三歸。便近人馳遶。似如聽受。迴頭鼓舞。欣躍自娛。
0224a16: 覆勘其形。實非其雉。乃彩鳳也。
0224a17: 楚琦蜀人。篤信西方。因抵燕京。聞樓鼓聲大徹。洪武
0224a18: 初。三詔說法京都。　皇情大悅。後築室號西齋。一意
0224a19: 淨業。常見大蓮華充滿世界。彌陀在中。眾聖圍繞。將
0224a20: 示寂。書偈曰。吾行矣。人問何往。答曰西方。又問。西方
0224a21: 有佛。東方無佛耶。乃厲聲一喝。泊然而逝。
0224a22: 牟羅漢眉山人。名安。以廂公卒。如岷山。涉上清。
0224a23: 忽遇髯者。顧笑曰。汝飢何不食柏子耶。摘子投其口。
0224a24: 顧髯者不復見矣。遂不火食。大雪埋室。庭有大甕貯
0224b01: 水。解衣就浴。江水暴漲。舟不可行。或戲指其笠曰。乘
0224b02: 此渡可乎。師遂置笠水面。趺坐其上。亂流以濟。人呼
0224b03: 為牟羅漢耳。
0224b04: 印滿大千江安人。初不知書。因讀觀音經有悟。遂能
0224b05: 文。有僧云。及八角磨盤七重行樹于室中。渠演之曰。
0224b06: 大道原空。八角磨盤何處轉。本來非有。七重行樹不
0224b07: 須栽。題水際觀音閣。曇影一江。兜率院天凝水月。身
0224b08: 香五分。婆羅門女散栴檀。題懺筵。旋懺旋為。若是不
0224b09: 為何用懺。非空非色。但凡有色總成空。題佛殿。皇朝
0224b10: 大一統。三教敷崇。天子壽萬年。億兆稱頌。僧舍云。補
0224b11: 衲迎紅日。開推白雲。題佛閣。白日住空。千古慧
0224b12: 光彌宇宙。金身來淨土。三乘苾典遍河沙。題文昌祠。
0224b13: 半壁拱天心。開北極圖書洞府。六星明斗上。應人間
0224b14: 豪傑昌期。開口皆佳句也。
0224b15: 壽聖院僧古主于詩。其挽光獻太后云。昔補一天
0224b16: 成大業。扶雙日耀重離。有詩五百餘篇。題曰錦屏
0224b17: 集。又僧推聰能詩。曾賦春陰云。好花分日少。閒艸占
0224b18: 春多。亦佳句也。
0224b19: 法師承遠始學于成都。唐公至荊州。進學于王泉真
0224b20: 公。真公授師以衡山。乃為教魁。相從而化者眾。有弟
0224b21: 子法照。初居廬山。由正定聚。夢趣安樂國。見蒙惡衣
0224b22: 侍佛者。師問為何人。佛曰。衡山承遠也。覺而見之相
0224b23: 肖。乃從而學。傳教天下。法照在代宗時為國師。乃言。
0224b24: 其師有異德。天子南嚮而禮焉。度其道不可徵。乃名
0224c01: 其院。額曰般舟道場。用尊其位。師始居山西南岩石
0224c02: 窟。人饋之食則食。不饋則食土泥茹艸木。後杖騰
0224c03: 空。不知何往也。
0224c04: 裴氏鸚鵡成都尹韋記曰。人有獻鸚鵡者。河東裴
0224c05: 氏謂。此鳥名載梵經。智殊常類。常狎而敬之。始告以
0224c06: 六齋之禁。及午後非時終夕不食。或教以持佛名號。
0224c07: 仰首奮翼。若善承聽。每清景永夜發和雅音。阿彌陀
0224c08: 佛聲聲相續。一日有憔悴容。訓養者鳴磬而告之曰。
0224c09: 將去此而西歸乎。每一擊磬一稱佛。十擊磬而十念
0224c10: 成。斂翼委足揜然而絕。案釋典。十念成往生西方。又
0224c11: 云。得佛惠者。歿有舍利。遂命火焚之。得舍利十餘粒。
0224c12: 貞元十九年九月記。
0224c13: 成都有僧。誦法華經甚功。一日有山僕。來請入溪。見
0224c14: 跨溪一閣。僕入報。出謂僧曰。先生請師誦經。誦至寶
0224c15: 塔品。先生野服藜杖。兩眉垂肩。揖入焚香而聽。設飯
0224c16: 菊若甘露。一鍰。僕送至中途。師問。先生何姓
0224c17: 名。僕曰。姓孫。復于僧掌書思邈字。僧方嗟駭。僕忽不
0224c18: 見。復回尋索三日。竟迷路。歸視。乃金錢一百。由茲
0224c19: 一。身輕無疾。唐史言百五十歲。野錄請誦經時在
0224c20: 國初。則又三百年矣。
0224c21: 沙門海通于嘉州大江之。鑿石為佛。高三百六十
0224c22: 尺。覆以九層之閣。顏曰凌雲。
0224c23: 梵僧西天三藏怛羅至蜀。自言從摩伽陀國至益
0224c24: 州。途經九萬九千三百八十里。時建光天元年也。三
0225a01: 藏自言。已巳二百七十歲。
0225a02: 成都沙門光遠遊西天。還詣闕。進西天竺王子歿徒
0225a03: 曩表。佛頂印。及舍利若干。貝多葉。菩提樹葉。詔三藏
0225a04: 施護譯其表。曰伏聞支那國有大天子。至聖至神。富
0225a05: 貴自在。自慚福薄。無由朝謁。遠蒙皇恩。賜金剛座釋
0225a06: 迦如來袈裟一領。即已巳披挂供養。伏願支那皇帝。福
0225a07: 慧圓滿。壽命延長。一切有情度諸沈溺。謹以釋迦舍
0225a08: 利。附沙門光遠以進。
0225a09: 明表決對傅奕廢佛僧事。師聞三皇統天。五帝御
0225a10: 寓。道含弘而遠大。德普覆而平均。敷善教以訓民。布
0225a11: 慈心而育物。逮乎中古。其道弗虧。故漢武欽明。見善
0225a12: 而弗及。顯宗睿哲。體道而弗居。遂能紆屈尊儀。甘泉
0225a13: 禮金人之瑞。翹想夢寐。德陽降銅像之徵。于是秦景
0225a14: 西遊。越流沙而訪道。摩騰東入。跨嶺而傳真。遂得
0225a15: 化漸漢朝。寺興白馬之號。道流晉世。剎建青龍之名。
0225a16: 其間盛寫尊儀。競崇寺塔。騰慧雲于落仞。涌法水于
0225a17: 窮源。文富萬言。第略記耳。
0225a18: 通天禪師諱明徹。京兆同州潘氏子。嗣法于銕山禪
0225a19: 師。乃臨濟二十五世孫也。弔影孤單。歷半天下。後遊
0225a20: 眉。隙地為菴。名曰圓覺。兀坐終日。熊猿作伍。煙霞
0225a21: 為鄰。丁亥歲。神宗聞之。賜紫衣龍藏。顏曰護國艸菴
0225a22: 寺。迨辛丑十一月十二日。示微恙。書偈。七十六年幻
0225a23: 化身。東西南北苦勞生。今朝惹得空笑。大地原來
0225a24: 不是塵。塔全身于千佛頂。
0225b01: 得心律師巴東人。因禮普賢值大椿。憩于下。常修淨
0225b02: 業。晝夜六時弗間。日居月諸。雲輸霞委。忽成叢席。以
0225b03: 樹名曰洪椿坪也。劫運斯逢。秋毫無犯。兩川共尊。實
0225b04: 師之願海淵弘矣。
0225b05: 渝州木棟可尊古法師持正嚴行。威德逼人。講法
0225b06: 華。至唯佛與佛乃能知之。遂執卷召眾曰。還知麼。眾
0225b07: 答不恰。自代云。向下文長。付在來日。因以兩川稱為
0225b08: 義虎也。
0225b09: 澄江宗主內江復覺寺僧。三學該煉。唱提千七百則
0225b10: 公案。如青雲吐月。精操玄文。似遠客還鄉。出入劫雲
0225b11: 中。匡徒劍戟裏。暮年折一足。世稱雲門再來。後示寂
0225b12: 于眉山。塔標伏虎寺。世壽八十三。坐臘五十九夏。
0225b13: 輔慈沙門。高原昱蓬溪人廿歲猶粥粥然。似無能者。
0225b14: 偶友人激曰。終南山多異人。可往叩焉。師至終南。寓
0225b15: 窺基法師遺址。果值異人。授以唯識論。淬礪九載。後
0225b16: 抵燕都。值肯堂王公。論唯識義。師曰。大覺湛然。識于
0225b17: 何生。佛智歷然。識向何滅。若執唯識真實有者。遮唯
0225b18: 識也。如是則天親不得已巳以有頌。護法等不得已巳以
0225b19: 有論。師于萬曆辛亥。挂搭于江寧南屏。不得已巳操觚
0225b20: 詮註。務顯永明宗鏡。攝性相以雙圓。彌勒闡宗。依一
0225b21: 真而摹相。心空識空。則三十為綴。識滅論滅。即九大
0225b22: 焉依。本如吳公見以助喜。即捐金壽梓。師曰。乍尋茲
0225b24: 勞。更訊大方。漸通線徑。剞厥既就。海內強學。無不沾
0225c01: 濡。密雲悟和尚過南屏。師以示之。密閱數紙。批云。
0225c02: 瘦狗過沙溪。擲之而去。師回蓬溪青蓮寺示寂焉。骨
0225c03: 櫬白如雪。堅石硬如鋼。塔于本寺之峰。世壽九十。
0225c04: 坐六十四夏。
0225c05: 長壽東山寺無為律師前身即本寺楊關主也。臨終
0225c06: 曰。我二十年後再來。遂將方丈鎖封而逝。迨廿載。緇
0225c07: 素夢師祖回山。翌日設香恭迎。見一僧年將二十。且
0225c08: 笑且言曰。吾來矣。汝等可將我封號開了。便入方丈。
0225c09: 坐談往事。歷歷指陳。緇素莫不驚異。後又上山欠水。
0225c10: 自往遊坪龍王洞。兀坐七日。募一小龍回。入滅
0225c11: 時。門弟子。恐後龍難制伏。遂白師遣下山矣。師不善
0225c12: 詩對。有涪郡冢宰夏公訪師。因兒往過。夏即出對
0225c13: 曰。小小兒拖虎尾。師應聲對曰。細細蝦子帶龍鬚。
0225c14: 其靈異聰利。不止如此。兩川深慕其道德焉。
0225c15: 鈞天廣樂內江石氏子。神清侏儒。戒月孤圓。題接
0225c16: 引佛壁曰。久立地等世上人。一齊同路。長伸手接娑
0225c17: 婆客。打夥共行。崇禎丙戌。聞闖陷宸京。而獻賊亦
0225c18: 叛蜀。徒宗叵。遁跡於然燈寺之絕頂。不粒而終。壽
0225c19: 七十二。塔于本山。
0225c20: 昭覺惟一真常禪師未詳法嗣。作牧牛頌曰。崢嶸
0225c21: 頭角出常流。踏遍溪山得自由。一朝摸著牛兒鼻。牽
0225c22: 向人間賣不休。
0225c23: 遼陽三韓人。邊鎮之幼子也。以失守。問罪當在死數。
0225c24: 父以錢贖之。得避俗為僧。精勤懍厲。苦行標節。不畜
0226a01: 錢帛。隨得隨施。居江安土橋。恧染風疹。于康熙庚戌
0226a02: 冬。密有燒身之意。自薪高丈餘。中開一龕。足容
0226a03: 己已身。弟子德法苦諫不從。傾囊設大施會訖。入龕自
0226a04: 焚。遺命。碎骨和粉棄江中。遂遵之。後徒德玉南還。為
0226a05: 師作忌。有云。持鍬上法堂。為覓先師骨。先師臨終時。
0226a06: 分付魚腹。何哉要如斯。喜唱船子曲。咄。善漁父和
0226a07: 實難齊。乃一聲山水綠。
0226a08: 遵義禹門眉禪師黎氏子。幼為郵吏。而桂子蘭孫。
0226a09: 緇素百有餘人。因甲乙之。革依本師丈雪和尚削染。
0226a10: 金湯法社。敞建叢林。乙卯冬杪過昭覺。省覲本師。行
0226a11: 至渝州。偶問門徒。此去成都遠近。眾曰。半月程。師曰。
0226a12: 祇可半途。命莊香遙禮畢。端坐而逝。世壽八十八。僧
0226a13: 臘三十。塔于內江般若寺也。
0226a14: 諱號雷同傳
0226a15: 兩楊雄。兩李膺。兩王褒。兩文與可。楊雄成都人。作大
0226a16: 元經者。漢王褒資中人。作賢臣頌者。晉李膺涪城人。
0226a17: 作益州記者。漢李膺為益州太守。寰宇記云。城西三
0226a18: 里有李膺宅。後周王褒。同庾信從益州趙王。出鎮之
0226a19: 蜀。褒有奉賀詩。楊雄持節入蜀。迎梁主蕭巋者。文與
0226a20: 可鹽亭人。與東坡先生同時。善寫竹。已巳上皆宦遊人。
0226a21: 也。今涪州有文姓者。亦號與可。深可慨歎。
0226a22: 宋孫明復曰。太鉉一書。乃明天人始終之理。君臣上
0226a23: 下之分。疾莽而作也。王介甫諸家。以年數考之。謂
0226a24: 子雲與莽不相及。上符命投閣。恐係谷子雲事。鑿鑿
0226b01: 有據。是何人忍于污衊賢者于史中。
0226b02: 攀高傳
0226b03: 凡別名更號。萬不可犯。前輩如憨山老人。時人喜憨
0226b04: 字。效而稱之。憨松憨石憨月憨浪。本師破老人。時人
0226b05: 亦效而喜焉。破浪破雪破峰破石。牧雲叔住熟縣
0226b06: 破山寺。拈古內謂。破山則不然。末學聆之。疑翳載胸。
0226b07: 又如木陳浮石。亦先輩號也。高僧傳備具。蒼頡造字
0226b08: 如河沙。何故篤羨此音之美。如天皇天王兩道悟參
0226b09: 錯。費盡後昆手。
0226b10: 
0226b11: 後
0226b12: 昔如來在世。預以末法。囑累帝釋及諸國王。良由天
0226b13: 力可摧萬邪。王威可率兆庶。而遺法付囑者。意在仗
0226b14: 庇流通。以四眾之微弱。恐三寶之廢毀。藉王者之威
0226b15: 力。令有不肖者寢其紕紊。助大猷以維新。扇皇風以
0226b16: 遐暢。所以歷朝地主。公卿士庶。一聆分衛。無不傾心
0226b17: 呵護也。故眾生非佛法不能自度。佛法非眾生不能
0226b18: 弘宣。佛又自記囑累流通。惓惓有以。知世尊慈悲法
0226b19: 施。設使無量國土。有一人不聞是法者。未滿如來本
0226b20: 懷。今吾南洲。有一夥男子。頗稱猛利。一聆玄誨。即豎
0226b21: 起眉毛。徹悟根源。真常獨露。語嘿動靜為天下法。斯
0226b22: 乃折蘆導世之徒也。又有一類操白業底。足跡天
0226b23: 下。詩名滿世間。便謂已巳證已巳得。從而呵佛罵祖。放曠
0226b24: 無檢。聲色貨利。居然常人。而高談論。明欺一世。豈
0226c01: 欺世乎。乃自欺也。又有一種。洋洋焉形影相弔。言于
0226c02: 未來。乃靜極光通。神清可挹。俗之所謂神僧者此也。
0226c03: 又有一般操黑業人。鈍根樂小法。不自信作佛。仁者
0226c04: 彼既丈夫我亦爾。怯弱于誰。此一放過。不知打向何
0226c05: 方何道裏去。且目擊耳聞。同之輩。多少英俊。精靈
0226c06: 剝盡。惶惶焉。又一生了。觀古之尊宿。幾十年點胸自
0226c07: 許後。為明眼人煉方始省悟。及其悟後。奉戒愈精。
0226c08: 檢過愈密。甚至向折鐺下。入山磨煉真去就。豈非
0226c09: 識法者懼。邇來學者。順則喜。逆則悲。皆大法不明之
0226c10: 咎。故宋受子罕之言。囚于墨翟。魯信季孫之說。逐于
0226c11: 尼丘。二子之賢。弗能自保。況蠢蠢之徒耶。爰佛法弘
0226c12: 化。貴乎時節因緣。緣與時違。化將焉托。且巴蜀未蔡。
0226c13: 何緣千年九易。土石俱焦。昔染指法味時。即有稗
0226c14: 官野史之志。自戊午入蜀省勤。恨兵戈擾攘。典籍蕩
0226c15: 廢。而有無徵不信之失。本師于己酉秋。遂發大藏。攷
0226c16: 傳燈。取其師承有據者筆之。不敢以影響參合疑
0226c17: 誤。後人顏其名。曰錦江禪燈。越己未七旬大年。雖老
0226c18: 且病。未不手披目閱。以訂其。
0226c19: 等幸集康衢。忝
0226c20: 序班首。勸諸同志。悟自本心。見自本性。受用自家境
0226c21: 界。為大導師。作人天眼。于此三有大城。隨機應化。令
0226c22: 彼十二類生。與我無異。則住荊楚弘山崇慧寺徹
0226c23: 謹跋。
0226c24: 錦江禪燈卷第之二十終
