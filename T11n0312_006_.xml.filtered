0716a16: 
0716a17: 
0716a18: 佛說如來不思議祕密大乘經卷
0716a19: 第六
0716a20: 
0716a21: 譯經＝宋西天【明】＊譯經宋西天三藏朝散大夫試光祿卿
0716a22: 光梵大師賜紫沙門臣惟淨等
0716a23: 奉　詔譯
0716a24: 菩提道品第六
0716a25: 佛告寂慧菩薩言：「若諸菩薩摩訶薩欲證阿
0716a26: 耨多羅三藐三菩提果者，當學彼諸大士所
0716a27: 行，非但以其語言得最勝道，要當真實修行
0716a28: 乃得菩提正道。此中云何名菩提道？謂於一
0716a29: 切眾生無諸損害，隨起慈心勤修波羅蜜多；
0716b01: 以四攝法普攝一切，修四梵行；勤行三十七
0716b02: 品菩提道法；圓滿六種神通事業，以善方便
0716b03: 攝化眾生；長養一切善根法行；此說是名大
0716b04: 菩提道。
0716b05: 「復次寂慧！菩提道者，所謂意樂信重，深心清
0716b06: 淨正直無諂。心平等故，行平等法；不作諸罪
0716b07: 故，無諸怖畏；彼菩提道增長法故，即是布施
0716b08: 波羅蜜多；彼菩提道向安樂道故，即是持戒
0716b09: 波羅蜜多；彼菩提道無損害故，即是忍辱波
0716b10: 羅蜜多；彼菩提道建立諸法故，即是精進波
0716b11: 羅蜜多；彼菩提道無雜亂故，即是禪定波羅
0716b12: 蜜多；彼菩提道善了知故，即是般若波羅蜜
0716b13: 多；彼菩提道通達出生無礙智故，即是大慈；
0716b14: 彼菩提道無退轉故，即是大悲；彼菩提道作
0716b15: 歡喜故，即是大喜；彼菩提道隨入真實故，即
0716b16: 是大捨；彼菩提道去除荊棘故，即能遠離貪
0716b17: 瞋害疑等染法；彼菩提道順安樂法故，即心
0716b18: 無障礙；彼菩提道離險惡故，即不著色．聲．香．
0716b19: 味．觸；彼菩提道離邪外法故，即善觀蘊．處．界；
0716b20: 彼菩提道能降諸魔故，即能除去一切煩惱；
0716b21: 彼菩提道是廣大法故，即能遠離聲聞、緣覺作
0716b22: 意；彼菩提道順正法故，即能隨順先佛．如來．
0716b23: 應供．正等正覺；彼菩提道廣能積集大法寶
0716b24: 故，即善隨順一切智寶；彼菩提道常開明故，
0716b25: 即能顯發無礙智光；彼菩提道為善說者故，
0716b26: 即得諸善知識共所攝受；彼菩提道離高下
0716b27: 想故，即無違順；彼菩提道離塵暗故，即無瞋
0716b28: 忿疲懈；彼菩提道向善趣故。即能遠離諸不
0716b29: 善法。彼菩提道善住安樂方故，畢竟趣證大
0716c01: 涅槃法。「寂慧！當知此如是等皆是菩薩所行
0716c02: 大菩提道——若非趣非道者，所謂一切聲聞、緣
0716c03: 覺——此中真實建立菩薩摩訶薩，悉令成就阿
0716c04: 耨多羅三藐三菩提果。」
0716c05: 如來身密不思議品第七之一
0716c06: 爾時寂慧菩薩摩訶薩前白金剛手菩薩大
0716c07: 祕密主言：「大祕密主＋（言大祕密主）【明】主主言大祕密主！為我略說如來祕密。
0716c08: 此中云何是為如來祕密之法？」金剛手菩薩
0716c09: 告寂慧菩薩言：「善男子！諦聽諦聽。我今承佛
0716c10: 威神，為汝宣說如來祕密。有其三種。何等為
0716c11: 三？一者身密、二者語密、三者心密。「云何名為
0716c12: 如來身密？寂慧！當知所謂如來於無思惟、無
0716c13: 分別中，而能示現諸威儀相。善男子！若天若
0716c14: 人，或有見如來坐生尊重者，即令彼等見如
0716c15: 來坐。或有天人樂見行者，即令彼等見如來
0716c16: 行。或有天人樂見住者，即令彼等見如來住。
0716c17: 或有天人樂見臥者，即令彼等見如來臥。或
0716c18: 有天人樂聞說法生尊重者，即令彼等見佛
0716c19: 說法。或有天人樂見寂默者，即令彼等見佛
0716c20: 寂默。或有天人樂禪定者，即令彼等見佛在
0716c21: 定。或有天人樂出定者，即令彼等見佛出定。
0716c22: 或有天人樂見不瞬觀視者，即令彼等見佛
0716c23: 不瞬觀視。或有天人樂神變者，即令彼等見
0716c24: 佛神變。或有天人樂欲觀佛金色相者，即令
0716c25: 彼等見金色身。或有樂見白銀色者、水精色
0716c26: 者、璃色者、瑪瑙色者、珊瑚色者、琥珀色
0716c27: 者、赤珠色者、白珠色者、青黃赤白等諸色者，
0716c28: 如月色者、如日色者、如火色者、如光聚色者，
0716c29: 如帝釋色者、如梵王色者，如雪色者、如雌黃
0717a01: 色者、如朱砂色者、如水色者，如無憂樹花色
0717a02: 者、如瞻波迦花色者、如蘇摩那花色者、如婆
0717a03: 師迦花色者、如俱母陀花色者、如訥摩花
0717a04: 色者、如奔挐利迦花色者、如眾妙花色者，如
0717a05: 毘沙門天王色者、如持國天王色者，如初開
0717a06: 蓮花色者，如吉祥藏寶色者、如摩尼寶色者、
0717a07: 如帝青寶色者、如虛空淨光色者，此如是等
0717a08: 種種色相，乃至無邊功德色相，隨諸＝喜【明】諸喜信樂，
0717a09: 如來各各皆令彼等悉得見佛諸色相身。
0717a10: 「復次寂慧！乃至三千大千世界如殑伽沙數
0717a11: 等一切眾生皆得人身，彼彼眾生各於如來
0717a12: 形顯色相及威儀事，隨所思惟信解皆得成
0717a13: 辦。如一眾生如是信解亦然，彼彼一切眾生
0717a14: 皆於如來形顯色相及威儀事，思惟信解皆
0717a15: 得成辦。又復眾生心所信解而各差別。寂慧！
0717a16: 以是緣故，如來普令一切眾生各隨信解威
0717a17: 儀事等，心生歡喜；隨信解已，令諸眾生了知
0717a18: 如來威儀事等，亦非如來若身若心有所動
0717a19: 亂，亦無發悟，而能善知一切眾生往昔行業
0717a20: 心意差別，是故如來隨應普現威儀事等。譬
0717a21: 如清淨圓鏡置諸方所光照眾色，隨安掛處
0717a22: 一切影像悉於中現，所照平等無增無減，而
0717a23: 是圓鏡無所思惟亦無分別。寂慧！如來亦復
0717a24: 如是，了知一切眾生心意，隨所現相悉令歡
0717a25: 喜，而佛如來無所思惟，亦無分別復無發悟。
0717a26: 此即是名如來身密。「復次寂慧！如來身者，非
0717a27: 蘊．處．界之所成立，非業所成、非煩惱生，不從
0717a28: 父母胞胎所生，非羯邏藍等大種所生，非血
0717a29: 肉染污筋骨聯續出入息等資養所生。
0717b01: 「復次寂慧！如來身者即非身也。所謂法身如
0717b02: 虛空身，非色相身，離諸戲論無所行身。若諸
0717b03: 眾生樂見色相而生信重所應度者，如來乃
0717b04: 現色身諸對礙境。若諸眾生樂法離相生信
0717b05: 重者，於一切處一切種類無對礙境，天眼亦
0717b06: 復不能觀見。寂慧！當知一佛會中所有大眾
0717b07: 其見各異，或有眾生見佛身者、或不見者，或
0717b08: 遠處即見、近處不見，或近處即見、遠處不見，
0717b09: 或遠處亦不見、近處亦不見，或專注心見、散
0717b10: 亂心不見，或散亂心見、專注心不見，或他觀
0717b11: 即見、自觀不見，或自觀即見、他觀不見，或夢
0717b12: 境中見、寤已不見，或覺寤已見、夢中不見、或
0717b13: 定中見、出定不見，或出定見、定中不見，或善
0717b14: 相即見、不善相不見，或不善相見、善相不見，
0717b15: 或發悟心見、無發悟心不見，或無發悟心見、
0717b16: 發悟心不見，或加行心見、無加行心不見，或
0717b17: 無加行心見、加行心不見，此如是等及餘無
0717b18: 量種相觀如來身。「彼色界天子，身相寂靜所
0717b19: 行寂靜，善威儀道住等引心，善寂善調然目
0717b20: 睢＝雖【明】睢雖動，亦復不能觀如來身分量色相。何以
0717b21: 故？如來身者具無量種莊嚴色相，與虛空等，
0717b22: 以其法身所成性故。譬如虛空廣大無際，如
0717b23: 來身相廣大亦然。又如虛空遍入一切處、一
0717b24: 切處通達，如來身相亦復如是，遍入一切處、
0717b25: 一切處通達。又如虛空離諸戲論，如來身相
0717b26: 亦復如是離諸戲論。又如虛空普能滋養一
0717b27: 切眾生，如來身相亦復如是，普能滋養一切
0717b28: 眾生。又如虛空無其種類亦無分別，如來身
0717b29: 相亦復如是，無其種類亦無分別。又如虛空
0717c01: 隨入一切色相光明，如來身相亦復如是，隨
0717c02: 入一切色相光明。又如虛空所有一切色相
0717c03: 光明悉住其中，如來身相亦復如是，一切眾
0717c04: 生色相光明住佛身中。又如虛空一切藥草
0717c05: 樹林悉依止故而得滋長，如來身相亦復如
0717c06: 是，悉能滋長一切眾生所有善根。又如虛空
0717c07: 非常非無常而不可以語言宣說，如來身
0717c08: 相亦復如是非常非無常，而不可以語言宣
0717c09: 說，亦復不能觀其頂相。
0717c10: 「復次寂慧！我不見有世間一切天人魔梵、沙門
0717c11: 婆羅門等，而能觀見如來．應供．正等正覺最
0717c12: 勝頂相。所以者何？寂慧當知，我念一時世尊
0717c13: 如來成道未久，在波羅奈國仙人墮處鹿野
0717c14: 苑中轉妙法輪。是時東方有佛世尊，號瞻波
0717c15: 迦花色，世界名如幻，國名調冤。彼有菩薩名
0717c16: 曰風持，來此娑婆世界，瞻禮親近世尊釋迦
0717c17: 牟尼如來。到已頭面頂禮佛足，右遶七匝住
0717c18: 立佛前。爾時風持菩薩承佛威神，即作是念：
0717c19: 『今佛世尊身相廣大無量無邊，不能觀其頂
0717c20: 相；我今或可於佛世尊身量邊際求以度量。』
0717c21: 風持菩薩作是念已，自見其身長六萬八千
0717c22: 由旬，見佛身相長八百四十萬由旬。復作是
0717c23: 念：『我今或以自所得者遊戲神力，而可度量
0717c24: 如來身相分量邊際邪？』作是念已，即時菩薩
0717c25: 承佛威神，以自通力乃往上方，過百俱胝殑
0717c26: 伽沙數等佛土，有世界名大蓮華，佛號蓮華
0717c27: 吉祥藏王如來，現住說法教化眾生。菩薩到
0717c28: 已審諦觀察，不能得見如來頂相，亦復不能
0717c29: 度量佛身分量邊際。「時風持菩薩前詣世尊
0718a01: 蓮華吉祥藏王如來所，頭面禮足右遶七匝住
0718a02: 立佛前，白佛言：『世尊！我所來此，其遠近邪？』彼
0718a03: 佛告言：『善男子！過百俱胝殑伽沙數等佛國
0718a04: 土已，到此世界。』風持菩薩白彼佛言：『世尊！我
0718a05: 為不能觀彼世尊釋迦牟尼如來頂相，亦復
0718a06: 不能觀彼佛身分量邊際，故遠來此而伸請
0718a07: 問。』彼佛答言：『善男子！假使汝今盡其神力，極
0718a08: 盡上方一切世界，經于殑伽沙數等劫，亦復
0718a09: 不能知彼佛身分量邊際。又善男子！假使盡
0718a10: 諸喻法，不能譬喻彼佛如來所有戒．定．慧．解
0718a11: 脫．解脫知見種種功德，若身語心、若色若相，
0718a12: 一切喻法皆不能喻，以彼如來超數法故。唯
0718a13: 除虛空而可喻之，所謂如來戒．定．慧．解脫．解
0718a14: 脫知見悉如虛空故，若身語心、若色若相，此
0718a15: 說一切皆如虛空。是故應知，虛空無量故，如
0718a16: 來身相亦復無量。』「寂慧！彼風持菩薩於彼佛
0718a17: 所聞是說已，發希有心，踊躍歡喜適悅慶快，
0718a18: 即時頭面禮彼佛足，右繞七匝承佛威神，於
0718a19: 剎那間隱彼佛土，還復至此娑婆世界，住立
0718a20: 世尊釋迦牟尼佛前，頂禮佛足右繞三匝，合
0718a21: 掌諦誠向佛世尊，說伽陀曰：
0718a22: 「『一切佛法極廣大，與虛空等無邊際，
0718a23: 若人意欲度其邊，彼即自招於損害。
0718a24: 我過百俱胝數量，殑伽沙等佛剎土，
0718a25: 往一如來剎土中，欲觀如來身分量。
0718a26: 我既至彼佛剎已，世界名曰大蓮華，
0718a27: 不能觀佛頂相高，亦復不知身分量。
0718a28: 化主世尊居彼剎，其名吉祥藏王尊，
0718a29: 彼佛知我意所思，發如是言為我說：
0718b01: 「若人欲以譬喻法，喻其無邊諸佛法，
0718b02: 彼佛不可隨相知，是人返招謗佛罪。
0718b03: 唯其一法可為喻，與諸佛法等無異，
0718b04: 所謂周廣太虛空，分量邊際不可得。」
0718b05: 如其虛空廣大故，佛功德聚亦復然，
0718b06: 謂戒定慧解脫門，及彼解脫知見等。
0718b07: 如其虛空無分量，佛色相等亦復然，
0718b08: 頂相高廣不能觀，與彼虛空界無異。
0718b09: 如其虛空廣大故，佛身廣大亦復然，
0718b10: 由身廣大量無邊，光明廣大亦如是，
0718b11: 由其光明廣大故，語密廣大亦復然，
0718b12: 語密廣大量無邊，心密廣大亦如是，
0718b13: 由其心密廣大故，佛慈廣大亦復然，
0718b14: 佛慈廣大量無邊，佛智廣大亦如是，
0718b15: 由其佛智廣大故，佛身廣大亦復然，
0718b16: 菩提出生勝福門，廣大無際亦如是。
0718b17: 由菩提心所生福，勝相從彼福門生，
0718b18: 圓滿虛空界無邊，出生勝上諸功德。
0718b19: 所有一切眾生類，普攝一切諸福蘊，
0718b20: 一切菩薩亦復然，皆從菩提心所出。
0718b21: 所有一切菩薩眾，宣說福蘊極廣大，
0718b22: 若能護持正法門，所獲福聚多於彼。
0718b23: 假使諸佛加行智，經俱胝劫共宣揚，
0718b24: 護持正法福無邊，畢竟不知其邊際。
0718b25: 大菩提心所生福，護持正法福無邊，
0718b26: 空解脫門若校量，十六分中不及一。
0718b27: 空解脫門此所攝，亦復不離菩提心，
0718b28: 護持正法諸福門，一切皆同此中攝。
0718b29: 若能了此妙法趣，是即菩薩大名稱，
0718c01: 菩提功德獲無邊，此乃是修菩薩行。
0718c02: 我今說是伽陀時，俱胝剎土皆震動，
0718c03: 有千俱胝眾天人，鼓吹歌音俱胝數，
0718c04: 有千俱胝眾生數，悉發廣大菩提心。
0718c05: 聞佛如是大威神，風持我今如實說，
0718c06: 佛有如是不思議，無量無邊復無上。
0718c07: 諸佛普現眾相門，即自然智真祕密。』
0718c08: 「寂慧！當知如是等說，是即名為如來祕密。
0718c09: 佛說如來不思議祕密大乘經卷第六
