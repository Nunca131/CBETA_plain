0069a01: 破山禪師語錄卷第十六
0069a02: 當陽玉泉嗣法門人印正等編
0069a03: 示偈三
0069a04: 送善菴禪人歸五臺
0069a05: 柳眼臨風匝匝開意分南北幾經來一回艸履錢還
0069a06: 足恨不如飛到五臺
0069a07: 送微言禪人歸楚
0069a08: 長連床上幾經秋忽地翻身活話頭走起欲拈行腳
0069a09: 事艸鞋先到楚雲樓
0069a10: 送百拙書記歸閩
0069a11: 驢年結下苦冤家今日相逢興不賒且去鼓山時喝
0069a12: 水快來只此驗龍蛇
0069a13: 送含璞禪人歸秋林
0069a14: 紫胡狗子睡沉沉賊打籬笆解轉身此去再來吞佛
0069a15: 祖莫耽影響吠秋林
0069a16: 送死心禪友住山
0069a17: 與君同處又同參廝結眉毛不忍刪付箇火爐頭句
0069a18: 子有時撥著也心甘
0069a19: 送丈雪上座南遊
0069a20: 雪骨冰肌誰箇知臨行相贈扇頭詩清風贏得還歸
0069a21: 握漫莫逢人露一絲
0069a22: 送體宗上座歸方山
0069a23: 此番相別真惆悵一箇西來一箇東珍重瀘陽雲水
0069a24: 客相從漫莫與人同
0069a25: 送燕居上座病歸楞伽
0069a26: 瓢笠新新逐暑行相忘到處可容身不因病斷膏肓
0069a27: 骨孰向楞伽問水雲
0069a28: 送觀止法師歸黃龍寺
0069a29: 數年著意此竿頭一日輕拋未易收擬把南溟較尺
0069a30: 水黃龍奚肯類泥鰍
0069b01: 送六融禪人
0069b02: 六融融處更融融廓落無涯天地空恁麼海山風月
0069b03: 去艸鞋腳底活如龍
0069b04: 送無隱禪人歸里
0069b05: 百艸頭邊春信萌老身必也付歸筇前途撞著高低
0069b06: 路履歷無疑似萬峰
0069b07: 送大休法師歸巴江
0069b08: 不覺歸兮悵水雲巴江講案久生塵可分半座同行
0069b09: 化為信當機熟未曾
0069b10: 送薝蔔禪友行腳
0069b11: 肩荷長長箇蒺藜煙山煙水去尋師石頭踢破孃生
0069b12: 腳帶累芒鞋喫苦皮
0069b13: 送悟玄上座住大樹堂
0069b14: 新秋紅葉滿天飛珍重闍黎衣缽歸大樹堂前開飯
0069b15: 眾四來狐兔盡收威
0069b16: 送丈雪上座之江南
0069b17: 辭我江南走一走江南機熟許何久佳音不敢自囊
0069b18: 藏露布些來看果否
0069b19: 送彼岸禪人住山
0069b20: 此去深山學逸叟逢人罵徹始任他千佛出人
0069b21: 間衲被蒙頭不知有
0069b22: 送禦木禪人歸里
0069b23: 久擲江干隻眼龜值逢浮木尚依俙而今斂爪歸瀘
0069b24: 合但聽風雷活鈍機
0069b25: 送耕雲禪人歸里
0069b26: 瓢笠孤征毒熱時此回行腳欲何之想來故國雲煙
0069b27: 杳望子榮歸路不迷
0069b28: 送含光禪人歸里
0069b29: 二十五年頃一過相逢對理葛藤窩此回歸到瀘陽
0069b30: 去漫莫逢人唱哩囉
0069c01: 送覺城上座歸平都山
0069c02: 十二年來夢一場顛三倒四溷時光而今覺得平山
0069c03: 好分付闍黎去舉揚
0069c04: 送斷峰禪友歸黃山
0069c05: 痛喫烏藤咄咄歸逢人漫把惡風吹沙鐺土灶埋深
0069c06: 澗活煮清泉接鈍機
0069c07: 送蓮月上座歸九青山
0069c08: 一回相晤一回新媿我爐錘生愛憎珍重闍黎千里
0069c09: 驥揚鞭蹋碎嶺頭雲
0069c10: 送幻融禪人結茅
0069c11: 計窮力極如何歇刈把山茅打箇結動靜忙閒解不
0069c12: 開此中正是安身訣
0069c13: 送靈隱上座之楚
0069c14: 傑出巫山十二峰遼天杖底攪魚龍楚雲望斷堪收
0069c15: 餌漫笑華亭推破蓬
0069c16: 送別枕石法孫
0069c17: 但行吾道即親覲何必千辛萬苦來愍及扇頭書小
0069c18: 偈好生將去展襟懷
0069c19: 送別紫芝法孫
0069c20: 相逢相別意匆匆幸遇巫山十二峰帶著峨眉星月
0069c21: 走照人肝膽啟吾宗
0069c22: 送隱初上座住大寧寺
0069c23: 濤聲萬派自曹谿分布只教絕所疑漫道老僧那半
0069c24: 院盛山法乳任施為
0069c25: 送耳毒法孫歸寶蓮
0069c26: 百里乘駒破暑來引鞭逐動寶蓮開老僧沒卻半邊
0069c27: 鼻珍重吾孫袖帶回
0069c28: 送石雲禪人之江南
0069c29: 吾孫瓢笠到江南祖脈依俙血未乾珍重臨行端的
0069c30: 句麥寒寒處水寒寒
0070a01: 送語之法孫荷師靈骨之峨眉入塔
0070a02: 荷師靈骨上峨眉始信承當足此宜氣傲不隨風雨
0070a03: 落時時親覲普賢師
0070a04: 送指月之川北
0070a05: 艸鞋只怨路頭長箇樣如何歸故鄉珍重道傍荊棘
0070a06: 刺漫教撦破爾衣裳
0070a07: 送天吼法孫
0070a08: 世亂攜鋤住白華半融芋子半融茶客來管待般般
0070a09: 具始信風流出當家
0070a10: 送話石禪人
0070a11: 擬將程限記歸工蹉過巫山十二峰幾箇玲瓏幾箇
0070a12: 怪吞雲吐霧不他宗
0070a13: 送聽雪法孫歸牛山
0070a14: 老僧遺物尚存之始信龍天作護持今日重逢為證
0070a15: 據牛山法道任施為
0070a16: 送朴存禪人歸里
0070a17: 昔年曾住平都山今日相逢扭鼻酸珍重持歸作供
0070a18: 養漫將脫去與人看
0070a19: 送印璋吳居士歸渝州
0070a20: 數載相逢一旦別獨憐爾我風塵客錦江曲去奪高
0070a21: 標掉棒只打波心月
0070a22: 送順空禪宿
0070a23: 留君不住送君行馬首雲霜逐漸輕索我歸家端的
0070a24: 句揚鞭處處柳條青
0070a25: 別我劬樊居士
0070a26: 三顧高巖心未悄九年面壁意如何須知此調人難
0070a27: 和接拍新新唱楚歌
0070a28: 別秉素牟居士
0070a29: 為尋知己汎扁舟密意風帆孰與酬共建法幢拈未
0070a30: 了點頭石笑祖燈秋
0070b01: 別首四譚居士
0070b02: 幾回良晤老維摩一默榮歸信我何今日與君開半
0070b03: 道他年有願復來過
0070b04: 別行素牟居士
0070b05: 差別無為最上談策君語默轉身難忽然人報茶來
0070b06: 喫暗笑癡蠅度紙關
0070b07: 別昭慶松雲主人
0070b08: 幾番行腳幾番來走破孃生鐵艸鞋將謂此間多住
0070b09: 住誰知柱杖吼如雷
0070b10: 別太石長老
0070b11: 吾儕終日著袈裟伎倆無能盡爪牙卻被闍黎分半
0070b12: 座共拈一朵合歡華
0070b13: 別君一院主
0070b14: 瞎驢隊裏幾經來糞氣坌身成禍胎莫道自心還自
0070b15: 了盧能米熟要師篩
0070b16: 別悟心長老
0070b17: 悟徹心頭一點疑能為可作天人師破沙盆是正法
0070b18: 眼鄧傘丫非汝住持
0070b19: 別文字牛居士
0070b20: 忽然良晤在渝城久熟機緣豈讓人臨別墨華香宇
0070b21: 宙等閑不與世同春
0070b22: 寄東川呂相國
0070b23: 老僧行徑惹人疑不作將三就兩時桃李也隨肝膽
0070b24: 露難兄難弟吐華詩
0070b25: 寄遠離毛總制
0070b26: 賣弄曹山酒一壺顛三倒四醉糢糊閒神野鬼纔驚
0070b27: 散瓠子冬瓜逐隊扶
0070b28: 寄林一牟將軍
0070b29: 人戶門前滑石版幾能起跌幾能遠老僧曾向此經
0070b30: 過雖覺深深猶淺淺
0070c01: 寄玉光禪人
0070c02: 抱恨歸家豎法幢酬師漫可自拈香天池近日多些
0070c03: 子為等闍黎代舉揚
0070c04: 寄破雪關主
0070c05: 三月桃華謝復開靈雲見也念都灰叮嚀囑付三巴
0070c06: 子漫寄關頭一著來
0070c07: 寄離指上座
0070c08: 十載相聞喫一驚片言堪可話三更師徒衷曲終難
0070c09: 盡付與歸筇上碧岑
0070c10: 翛然滿室無他物養成一具傲物骨老僧只此達知
0070c11: 音試問如何三五六
0070c12: 寄淡竹上座
0070c13: 自從離亂不相聞忽見人來報喜音始信吾徒安靜
0070c14: 處一聲白鹿振叢林
0070c15: 寄雪臂上座時師目語嵩語錄
0070c16: 馬度虛名播蜀南老僧何日得乘鞍令徒如是加鞭
0070c17: 策試問巒公閒不閒
0070c18: 寄慧覺上座
0070c19: 七載無音一旦來始知臭口對人開龍天且具風霜
0070c20: 眼爍破乾坤笑我儕
0070c21: 寄聖可上座
0070c22: 見山忘道是偷安見道忘山非等閑珍重闍黎恩聖
0070c23: 可漫將滴水當波瀾
0070c24: 寄六岫上座
0070c25: 兩聞慮我老空山我慮空山非等閑況子八關關不
0070c26: 住又餘蛙步走江南
0070c27: 寄鄒元戎
0070c28: 東北生靈瘴癘消挺然傑出箇英豪老僧說法堪依
0070c29: 賴為旭為霖破寂寥
0070c30: 寄龍門涌泉禪人
0071a01: 一回相見一回新，拄杖權為荅話人。試問髑髏前見
0071a02: 鬼，始知就裏有冤親。
0071a03: 寄炎雪禪友
0071a04: 自在桃華嶺畔別，渾然如醉薜蘿中。通身長出參天
0071a05: 棘，刺剌殺山頭瞌睡翁。
0071a06: 寄嬾石法孫
0071a07: 夢眼何如不放開，癡癡蠢蠢臥江隈。老天恨煞雲縹
0071a08: 緲，無片高飛到我來。
0071a09: 雲無一片到吾儕，今日何多散漫開。想是谷幽原不
0071a10: 定，流來不盡復流來。
0071a11: 寄伯符法孫
0071a12: 自從記靈山頭，一字無聞已六秋。今日龍天推送
0071a13: 出，令吾懽喜令吾憂。
0071a14: 師子貨中師子吼，群英一見翻觔斗。忽然輥出混天
0071a15: 毬，一應邪魔皆拱手。
0071a16: 寄居山聞初禪人
0071a17: 數載雲封不見來，一朝春迅吼如雷。已巳知在養子牙
0071a18: 爪，不覺蒼龍出瀑崖。
0071a19: 寄養玄譚向化侯
0071a20: 吾蜀巫山十二峰，勢參天地有誰同？而今與國堅關
0071a21: 鎖，日吐風雲益外中。
0071a22: 寄忠路敦源覃司君
0071a23: 不覺相違十載餘，世情更變人情疏。而今記得當年
0071a24: 事，李子機緣熟也無？
0071a25: 寄素菴田居士
0071a26: 瓢笠放身天地走，相逢沒箇逃禪叟。錦江覺得多金
0071a27: 鱗，試釣不知機熟否？
0071a28: 寄教宗禪宿
0071a29: 寄與深山老比丘，終朝活計火爐頭。嬾贊曾來煨芋
0071a30: 艿，高風千古孰為儔？
0071b01: 寄萬壽寺主人
0071b02: 老僧來到沒人陪，幸有當門楊柳垂。只見楊華開又
0071b03: 落，不知春夢幾時回？
0071b04: 寄蓮月上座
0071b05: 住山行道要應時，莫學將三就兩而。了得箇中渾不
0071b06: 顧，打風打雨尚遲遲。
0071b07: 壽夔州拙谿熊太守
0071b08: 野衲瓢囊無特物，單單一箇死貓頭。拈來獻上瞿塘
0071b09: 主，壽與波濤曉夜流。
0071b10: 壽壽伯涂兵憲
0071b11: 我與先生隔一宿，先生長我十餘春。漫將此語論延
0071b12: 促，見也觀河悟未曾？
0071b13: 壽淡如劉居士
0071b14: 受生長生與無生，孰箇生生足可論？就裏若知端的
0071b15: 意，黃華翠竹一般春。
0071b16: 壽節也黃孝廉
0071b17: 百年三萬六千春，一度禾香一度新。大結霜華輸王
0071b18: 粒，榖臺滿載許誰爭？
0071b19: 壽榮寰趙居士
0071b20: 年年四七經華祝，惟有今年預祝何？想是榮催桃李
0071b21: 熟，千枝萬顆益三多。
0071b22: 壽乾德張居士
0071b23: 春光初度始為奇，梅柳前村野鳥啼。聽得壽圖添新
0071b24: 句，聲聲惟道與天齊。
0071b25: 壽雪臂上座
0071b26: 吾徒母難渾忘期，野衲誘人未足奇。拄杖驢前開正
0071b27: 眼，莫將艸料亂離支。
0071b28: 壽蒼松上座
0071b29: 滑石風高與壽齊，挺然獨露小谿西。往來狐兔皆驚
0071b30: 異，幾箇惺惺幾箇疑？
0071c01: 茅菴靜坐觀山河，華笑龍吟鳥助歌。就裏不隨聲色
0071c02: 者，等同仁壽薦來麼？
0071c03: 壽石砫嵩山馬司君
0071c04: 彈丸之土聲天下，千古阿誰敢擬價？惟有將軍骨不
0071c05: 凡，雕弓高向蟠桃射。
0071c06: 壽丈林上座
0071c07: 禪喜菴中逸老禪，與同修竹作同年。同年況有風晴
0071c08: 興，贏得心虛節更堅。
0071c09: 壽心修禪人
0071c10: 絕頂孤峰結把茅，了知半世諸塵勞。無生自有無生
0071c11: 句，水月空華伴寂寥。
0071c12: 壽九彥禪人
0071c13: 萬竹山中不老禪，與同鹿鶴日蹁躚。風雲日日閒來
0071c14: 往，時韻千秋繞法筵。
0071c15: 壽繼竹法孫
0071c16: 一年一度動寒威，報道隴頭春信歸。想是賢孫添壽
0071c17: 日，普天匝地放光輝。
0071c18: 壽世知上人
0071c19: 通身是病通身藥，藥病除時壽亦長。試問知公薦得
0071c20: 否，與同鹿鶴漫較量。
0071c21: 壽可度禪人
0071c22: 眼前物物何曾改，不改應知法法如。了得箇中不改
0071c23: 者，河沙難盡箇頭驢。
0071c24: 壽笑宇唐居士
0071c25: 山水年年笑宇宙，時人不薦生情竇。震威喝徹老維
0071c26: 摩，永證金剛無量壽。
0071c27: 壽天池居士七十
0071c28: 箇事從來無數目，誰將七十更為題。庭前秖種一枝
0071c29: 柏，嚴霜凜凜愈加奇。
0071c30: 壽敬之呂居士
0072a01: 六十七年彈指中，急須莫把念頭鬆。牙關咬定只教
0072a02: 徹，不徹依然昧己躬。
0072a03: 壽合江馮居士
0072a04: 人人不覺老春秋，對鏡方知白了頭。試看村前龍澗
0072a05: 水，無分今古壽長流。
0072a06: 壽達吾馮居士
0072a07: 石梁橋是古今傳，活水湍流豈變遷？君壽與之風月
0072a08: 老，半瀰江海半瀰天。
0072a09: 壽泰寰張居士
0072a10: 蟠桃核自種驢年，不逐春秋風雨便。就裏有仁能合
0072a11: 掌，壽令拄地與撐天。
0072a12: 壽總戎袁聯宇
0072a13: 威名久蜀東，浩氣何雄雄。問我千秋旨，荅君山海同。
0072a14: 壽燦碧楊居士
0072a15: 菊華此日綻，根自種驢年。壽量不思議，傲霜氣骨堅。
0072a16: 壽昇所冉居士
0072a17: 倚杖看龍城，煙雲巖畔起。君同不稍異，所異非君矣。
0072a18: 壽瑞岐楊居士
0072a19: 父子孫三代，完人尚幾家。年年逢此日，壽算過河沙。
0072a20: 壽瑞亭張居士
0072a21: 生也者裏躲，死也者裏躲。薦得者裏時，神僊不如我。
0072a22: 壽紹籌范總戎
0072a23: 益君福祿壽，符合天地人。如此長生術，任從蓂莢更。
0072a24: 壽道之胡總戎
0072a25: 忠南多傑者，雲漢了無依。試看江上柳，年年拂釣磯。
0072a26: 壽光大卉生行者
0072a27: 蹇大得生日，年年冬與春。雖然有更變，鏡樹識無生。
0072a28: 壽乾素徐居士
0072a29: 君壽比南山，南山尚崩倒。就中不倒者，同與君不老。
0072a30: 壽龍城上座
0072b01: 幾箇極頑石，老高堆上頭。況同仁者壽，溷沌過春秋。
0072b02: 示清白禪人
0072b03: 細細山頭雨，飄飄不見蹤。有時風送樹，和葉落庭中。
0072b04: 山中不得閒，共隨雲雨住。艸鞋腳底忙，踏破青苔路。
0072b05: 示湛林禪人
0072b06: 遠意來頻頻，索我痛開口。欲對達磨禪，曹山好顛酒。
0072b07: 示禪石禪人
0072b08: 其性堅且永，其機若禪石。坐破蒲團時，透露箇消息。
0072b09: 示完篤座主
0072b10: 曹山好顛酒，到口絕承當。醉醒合如是，磨磚鏡放光。
0072b11: 示禪木禪者
0072b12: 試問驢年事，驢年尚未窮。擬將筆舌盡，驢糞卻生蟲。
0072b13: 示若愚監院
0072b14: 期期盡竭力，處眾德猶寬。欲繼葉縣省，豈將常住慳。
0072b15: 示見雅禪者
0072b16: 白雲有深旨，來招我心師。幾度長空舞，笑聲落虎溪。
0072b17: 示語嵩禪人
0072b18: 鼓笛恁麼打，知音幾箇隨。調高人寡和，接拍獨君歸。
0072b19: 示引之禪者
0072b20: 力耕與筆耕，此道可相親。只見田中稻，誰知古佛心？
0072b21: 示習儀戒子
0072b22: 既受諸佛戒，即同諸佛子。老僧亦於中，況復如何耳？
0072b23: 示止止禪人
0072b24: 枯腸欲搜盡，無字與人書。若識無無處，無無要亦無。
0072b25: 示葦東禪人
0072b26: 一葦向東來，十問九不開。如何得的確，九年成禍胎。
0072b27: 示不我禪人
0072b28: 三生六十劫，夢眼幾回開？撞著燈籠笑，露柱卻懷胎。
0072b29: 人來問我禪，開口只一咄。此是何意旨，笑中常帶哭？
0072b30: 示牛目禪者
0072c01: 牛山幸有目，爍破四天下。何啻得如之，無人敢擬價。
0072c02: 示岫木禪者
0072c03: 說起新句子，呵呵笑不休。笑中藏利害，漫莫此輕浮。
0072c04: 笑裏且藏刀，知之在爾曹。爾曹若不會，辜負我揮毫。
0072c05: 示參微戒子
0072c06: 特來受吾戒，吾戒非淺學。珍重戒法嚴，是名無繫縛。
0072c07: 示完谷禪者
0072c08: 遠遠懷瓣香，來吾雙桂堂。臨行贈一偈，歇腳便承當。
0072c09: 示古拙禪人
0072c10: 幾來雙桂苦，行腳一番新。罵徹尿床漢，如何更問津。
0072c11: 雙桂堂前行，蹋翻幾片雲。指頭沒半箇，卻與世人驚。
0072c12: 示若鏡禪者
0072c13: 蹋翻艸鞋來，欲尋歸路急。難參雙桂禪，白紙書黑字。
0072c14: 萬竹山中坐，蒲團能幾破？試參枯木禪，只見空華墮。
0072c15: 示佛語法孫
0072c16: 相見易得好，久住難為人。我已拈來贈，任君天下行。
0072c17: 示谷崖法孫
0072c18: 谷崖可深隱，雲散覺天清。適得一輪照，山河艸木新。
0072c19: 示忘我禪人
0072c20: 父母未生前，如羊伴虎眠。不知此利害，妄忘想當參禪。
0072c21: 父母未生前，本來無面目。時人若不薦，開口還一咄。
0072c22: 示大奇禪人
0072c23: 來參雙桂禪，夜板不成眠。更有奇特處，種丘晚穀田。
0072c24: 示發用上人
0072c25: 達本原不二，隨業露多名。本來無一物，發用滿乾坤。
0072c26: 示燕樵禪者
0072c27: 程途經萬里，底事卻如何？欲到含元殿，長安從此過。
0072c28: 示爾獰禪人
0072c29: 住山須忘道，見道卻忘山。若道忘機處，鳥魚任往還。
0072c30: 示四聰禪者
0073a01: 來吾雙桂堂，佛法可商量。試問歸家句，峨眉佛放光。
0073a02: 示心空碗頭
0073a03: 雙桂行門滿，急欲老僧書。莫道乾坤窄，其如聲五湖。
0073a04: 示鳳臺毛居士
0073a05: 試問主人公，相逢驀面掌。可知痛癢否？不識隔霄壞。
0073a06: 示白崖禪人
0073a07: 山中住幾許，道念卻何如？只見華開落，興同木石居。
0073a08: 示寶月禪人
0073a09: 冒險來雙桂，得聞一葉香。此回歸寶月，照徹永無殃。
0073a10: 示燕巢禪者
0073a11: 來參雙桂禪，箇裏沒中邊。始信老僧事，驀頭痛與拳。
0073a12: 示懷素禪者
0073a13: 萬竹山中坐，高節要心虛。若了其中旨，法法與人殊。
0073a14: 示戈文禪者
0073a15: 峨眉山頂月，迥迥照十方。始信前賢說，馬駒聲遍揚。
0073a16: 示曇雲禪者
0073a17: 來我雙桂堂，對渠無法說。一條短杖黎，與爾堪行腳。
0073a18: 示九昭禪人
0073a19: 不識高梁路，行來甚寂寥。禪參無意味，知此卻風高。
0073a20: 示玄暉戒子
0073a21: 來參雙桂禪，如羊伴虎眠。有時遭一口，怨聲萬萬年。
0073a22: 示昌昌禪者
0073a23: 來參雙桂禪，領眾開荒田。機用一般別，他全你不全。
0073a24: 示紹宗法孫
0073a25: 瓢笠來雙桂，征衣尚未乾。歸程卜在即，令我復心酸。
0073a26: 示耶湘禪人
0073a27: 白棒沒人情，聞風便退去。有時知痛癢，始信大乘器。
0073a28: 示繼竹禪者
0073a29: 試看庭前竹，心虛節更堅。不隨風雨變，蒼翠到驢年。
0073a30: 示竺意禪人
0073b01: 雙桂禪堂窄，難容四海人。一朝得瞥地，千古為冤親。
0073b02: 示萬一禪者
0073b03: 欲參雙桂禪，猛力開荒田。佛法亦如是，何愁不現前？
0073b04: 示靈碧行者
0073b05: 磨墨真心苦，求書沒奈何。老僧纔舉筆，已巳是葛藤窩。
0073b06: 示見若禪人
0073b07: 獨坐小樓中，看雲起石峰。握之不可得，是竅皆玲瓏。
0073b08: 示徹天知客
0073b09: 乍入此禪期，高賓罕盡知。迎來送出去，且道是阿誰？
0073b10: 示現知禪者
0073b11: 來參雙桂禪，語默俱悄然。忽地驀頭打，其如痛癢前。
0073b12: 示物外禪者
0073b13: 物外有諸方，諸方多意氣。不學文字禪，方得大成器。
0073b14: 示徹也莊頭
0073b15: 不知身是苦，以苦欲捨之。試問其中妙，插鍬尒已知。
0073b16: 示意玄戒子
0073b17: 為道歷千山，艸鞋錢孰還？有時逢滑石，管取腳頭寬。
0073b18: 示本一禪人
0073b19: 涉水與登山，徒勞將自瞞。豁然腳底下，踏破艸鞋穿。
0073b20: 示默念莊主
0073b21: 做就莊家活，田園五穀豐。諸方禪衲子，共享太平風。
0073b22: 示無私禪人
0073b23: 一葉飄秋落，千山雲覆藏。我家渾不戀，即此兩相忘。
0073b24: 學道從來別，天涯星月孤。早知天盡處，雲霧起江湖。
0073b25: 示世美胡居士
0073b26: 遠來索我書，不以文章賦。但可得其全，天下始有悟。
0073b27: 示見吾李居士刺剌股愈親
0073b28: 毀形盡忠孝，忠孝終不妙。即此嬰重心，公然合至道。
0073b29: 示李居士
0073b30: 索我臨行句，當頭一棒親。痛聲情未瞥，忽見本來人。
0073c01: 示張文學
0073c02: 偶共嵩呼語，相期別有時。且將乾屎橛，分付與君持。
0073c03: 示付衣成居士
0073c04: 跳出金剛圈，吞得栗棘蓬。破山門下過，莫道不相逢。
0073c05: 示見宇熊居士
0073c06: 竹杖行山去，雲山撥轉頭。要知腳底下，黃葉滿空浮。
0073c07: 示桂寰彭居士
0073c08: 居家人應佛，出家人非佛。究竟是與非，不知佛何物。
0073c09: 示尼心源
0073c10: 精進持禁戒，猶如護明珠。若然知動靜，真是大丈夫。
0073c11: 示玉亭鄧居士
0073c12: 偶面忽然別，情濃境亦濃。天城山水渺，卻與老僧同。
0073c13: 示見宇李居士
0073c14: 同來雙桂堂，歸去各飄香。穿透世人鼻，無人自感傷。
0073c15: 送蓮月門人歸渝州
0073c16: 說起臨行句，山頭萬木新。和煙折一手，相送杖頭春。
0073c17: 破山禪師語錄卷十六
0073c18: 四世孫　楚澧州　龍潭明初　慈利道林明
0073c19: 善　鼎州大龍光膺　蜀新寧牛山真櫺　萬
0073c20: 州百福山天圓寺廣徹　潭州西峰益聞同刻
0073c21: 破山和尚語錄第十六卷　堆藍弘禮禪人對
0073c22: 　秀水謝文英書　倪君亮子天章刊
0073c23: 康熙庚申年季春月嘉禾楞嚴般若坊附藏流通
