0057b01: 御錄宗鏡大綱卷四　　　　　　　兩四
0057b02: 問唯一心法云何教中廣立名字答如來名
0057b03: 號十方不同般若一法說種種名解脫亦爾
0057b04: 多諸名字故大般若經云如一切法名唯客
0057b05: 所攝於十方三世無所從來無所至去亦無
0057b06: 所住一切法中無名名中無一切法非合非
0057b07: 散但假施設所以者何以一切法與名俱自
0057b08: 性空大方等大集經云爾時佛告陀羅尼自
0057b09: 在王菩薩善男子第一義者謂無有諸法若
0057b10: 無諸法云何說空無名字法說為名字如是
0057b11: 名字亦無住處名下之法亦復如是是以法
0057b12: 從心生名因法立能生之心無處所生之法
0057b13: 亦然則心境皆空俱無處所論云心能為一
0057b14: 切法作名若無心則無一切名字當知世出
0057b15: 世名字皆從心起以心隨緣應物立號似金
0058a01: 作器隨器得名則一心不動執別號而萬法
0058a02: 成差真金匪移認異名而千器不等若知法
0058a03: 法全心作器器盡金成名相不能干是非焉
0058a04: 能惑又如圓器與方器名字不同若生金與
0058a05: 熟金言說有異推原究體萬法皆空但有意
0058a06: 言名義差別動即八識凝為一心得旨忘緣
0058a07: 觸途無寄如大涅槃經云佛言善男子如來
0058a08: 所有一切善行悉為調伏諸眾生故譬如醫
0058a09: 王所有醫方悉為療治一切病苦善男子如
0058a10: 來世尊為國土故為時節故為他語故為眾
0058a11: 生故為諸根故於一法中作二種說於一名
0058a12: 法說無量名於一義中說無量名於無量義
0058a13: 說無量名。華嚴經頌云如心諸佛爾如佛
0058a14: 眾生然心佛與眾生是三無差別只是一法
0058a15: 名別理同何者覺此無依無住絕待不思議
0058b01: 心不動時入十信之初號不動智佛不覺此
0058b02: 絕待真心不守自性隨緣差別時名法身流
0058b03: 轉五道號曰眾生但有迷悟之名不離一心
0058b04: 之體更有何法而作凡聖名字為差別乎如
0058b05: 文殊般若經云佛言佛法無上耶文殊答無
0058b06: 有一法如微塵許名為無上又經云如世尊
0058b07: 說此法時無有菩薩得是三昧諸陀羅尼門
0058b08: 亦復無彼諸佛所說語言句義乃至不說一
0058b09: 文字句無人聽聞無人得解無人成佛如此
0058b10: 等法是實言者於後末世五百歲時此經法
0058b11: 門弘閻浮提行流布熾然不滅是真實語
0058b12: 問既萬機跡獨朗真心者云何教中說此
0058b13: 是凡夫法此是聖人法答以一切法緣生無
0058b14: 性故不得凡夫法不得聖人法以無性緣生
0058b15: 故若真若俗不相混濫如云一切即一皆同
0059a01: 無性一即一切因果歷然雖即歷然不失無
0059a02: 性之理雖即無性不壞緣生之道然又雖但
0059a03: 了一心而於諸法一一了知分明無惑。輔
0059a04: 行記問云一心既具十法界因果但觀於心
0059a05: 何須觀具答一家觀門即天台止觀永異諸說該
0059a06: 攝一切十方三世若凡若聖一切因果者良
0059a07: 由觀具具即是假假即空中理性雖具若不
0059a08: 觀之但言觀心則不稱理小乘奚嘗不觀心
0059a09: 耶但迷一心具諸法耳問若不觀具為屬何
0059a10: 教答別教示道從初心來但云次第生於十
0059a11: 界斷亦次第故不觀具或稟通教即空但理
0059a12: 或稟三藏寂滅真空如此等人何須觀具何
0059a13: 者藏通但云心生六界觀有巧拙即離不同
0059a14: 是故此兩教不須觀具尚不識具識空中
0059a15: 若不爾者何名發心畢竟二不別成正覺已巳
0059b01: 何能現於十界身土又復學者縱知內心具
0059b02: 三千法不知我彼三千彼彼三千互亦
0059b03: 爾苟順凡情生內外見應照理體本無四性
0059b04: 自生性他生性共生性無因生性心佛眾生三無差別能知
0059b05: 此者依稀識心華嚴論云以一心大智之印
0059b06: 印無始三世總在一時無邊諸法智印咸
0059b07: 以智等諸佛故以智等眾生心故以智等諸
0059b08: 法故以智無中邊表裏三世長短近遠故為
0059b09: 智過虛空量故如世虛空無所了知如無分
0059b10: 別智虛空一念而能分別過虛空等法門是
0059b11: 故經頌言一切虛空猶可量諸佛說法不可
0059b12: 說又頌云普光明智等虛空虛空但空智自
0059b13: 在所以無量義經云無量義者從一法生即
0059b14: 知一法能生無量義所謂一心一一法皆生
0059b15: 無量義者以心一切法一一法無非心故
0060a01: 以略代總故知略心能含萬法歷一切教若
0060a02: 境若智若人若法隨諸事釋一一向心為觀
0060a03: 觀慧彌成如海吞流似薪益火以不能深達
0060a04: 故為偏為小以不能諦觀故住有住空是以
0060a05: 聲聞斯大事自鄙無堪或號泣而聲振大
0060a06: 千或云同共一法中而不得此事若菩薩聞
0060a07: 茲妙旨懺悔前非或云從無量劫來為無我
0060a08: 之所漂流或言我等歸前盡是邪見人也如
0060a09: 上所失皆是不達自心廣大圓融能包能
0060a10: 故何以能包能以無相故如太虛無相不
0060a11: 拒諸相發揮能含十方淨穢國土所以昔人
0060a12: 云夫萬化非無宗而宗之者無相虛相非無
0060a13: 契而契之者無心內外並緣智俱寂是故
0060a14: 若能如是體道千萬相應可謂正法中人真
0060a15: 佛弟子若違斯旨妄起有心悉墮邪修不入
0060b01: 宗鏡如古德云只為無心學無學亦復正
0060b02: 修於不修若人不知如此處不得稱名為比
0060b03: 丘是以若於宗鏡發真最省心力華嚴經云
0060b04: 以少方便疾得菩提古德云學雖不多可齊
0060b05: 上賢即斯意矣。問理唯一道事乃萬差云
0060b06: 何但了一心無邊佛事悉皆圓滿答出世之
0060b07: 道理由心成處世之門事由心造若以唯心
0060b08: 之事一法即一切法舒之無邊以唯心之理
0060b09: 一切法即一法卷之無跡因卷而說一此法
0060b10: 未曾一因舒而說多此法夫曾多非一非多
0060b11: 有而不有而多而一無而不無一多相依互
0060b12: 為本末。問心性本淨寂照無遺何假智光
0060b13: 而為鑒逵答心是正因雖然照了以客塵煩
0060b14: 惱所遮若無智慧了因而不能顯故知萬法
0060b15: 無修修而至無修本性雖空亦由修空而
0061a01: 顯空今宗鏡所錄深有所以只為眾生無智
0061a02: 不修而墮愚闇不照心性枉輪若不得
0061a03: 宗鏡之智光何由顯於心寶且眾生無漏智
0061a04: 性本自具足以客塵所蔽似鏡昏塵但能知
0061a05: 鏡本明塵即漸盡客塵盡處真性朗然。問
0061a06: 釋迦文佛開眾生心成佛知見達摩初祖直
0061a07: 指人心見性成佛若體此一心云何是成佛
0061a08: 之理答一心不動諸法無性以無性故悉皆
0061a09: 成佛華嚴經云佛子如來成正覺時於其身
0061a10: 中普見一切眾生成正覺乃至入涅槃皆同
0061a11: 一性所謂無性無何等性所謂無相性無盡
0061a12: 性無生性無滅性無我性無非我性無眾生
0061a13: 性無非眾生性無菩提性無法界性無虛空
0061a14: 性亦復無有成正覺性知一切法皆無性故
0061a15: 得一切智大悲相續救度眾生佛子譬如虛
0061b01: 空一切世界若成若壞常無增減何以故虛
0061b02: 空無生故諸佛菩提亦復如是若成正覺不
0061b03: 成正覺亦無增減何以故菩提無相無非相
0061b04: 無一無種種故佛子菩薩摩訶薩應如是知
0061b05: 成等正覺同於菩提一相無相。是知若不
0061b06: 自信心佛求他勝緣功業雖勤終非究竟如
0061b07: 華嚴如來出現品云佛子設有菩薩於無量
0061b08: 百千億那由他劫行六波羅密修習種種菩
0061b09: 提分法若未聞此如來不思議大威德法門
0061b10: 或時聞已不信不解不順不入不得名為真
0061b11: 實菩薩以不能生如來家故所以諸佛知一
0061b12: 切法皆無性故得成就一切智起同體悲相
0061b13: 續不斷盡未來際廣度有情以一心無性成
0061b14: 佛之理願一切眾生與我無異知眾生本來
0061b15: 一心不動常合天真以無性故不覺隨緣六
0062a01: 趣昇降枉受妄苦虛度輪所以能起大悲
0062a02: 相續度脫若無此無性之理則大化不成善
0062a03: 惡凡聖不可移易若能如是解悟則是入不
0062a04: 思議方便法門。誌公和尚生佛不二科云
0062a05: 眾生與佛不殊大智不異於愚何用外求珍
0062a06: 寶身內自有明珠正道邪道不二了知凡聖
0062a07: 同途迷悟本無差別涅槃生死一如究竟攀
0062a08: 緣空寂推求憶想清虛無有一法可得蕭然
0062a09: 直入無餘。真覺大師云雪山肥膩更無
0062a10: 雜純出醍醐我常納一性圓通一切性一法
0062a11: 含一切法一月普現一切水一切水月一
0062a12: 月攝諸佛法身入我性我性同共如來合一
0062a13: 地具足一切地非色非心非行業彈指圓成
0062a14: 八萬門剎那滅阿鼻業一切數句非數句
0062a15: 與吾靈覺何交涉。又東林問云眾生為迷
0062b01: 諸佛為悟體雖是一約用有差若以眾生通
0062b02: 佛佛亦合迷若以佛通眾生眾生合悟答恒
0062b03: 以非眾生為眾生亦以非佛為佛不礙存而
0062b04: 恒奪不妨壞而常成隨緣且立眾生之名豈
0062b05: 有眾生可得約體權施法身之號寧有諸佛
0062b06: 可求莫不妄徹真原居一相而恒有真該妄
0062b07: 末入五道而常空情談則二界難通智說乃
0062b08: 一如易就然後雙非雙是即互壞互成見諸
0062b09: 佛於眾生身觀眾生於諸佛體故云六道之
0062b10: 道離善之惡離惡之善二乘之道離漏之無
0062b11: 漏菩薩之道離邊之中諸佛之道無離無至
0062b12: 何以故一切諸法即是佛道故所以先德云
0062b13: 夫大道唯心即心是佛只依一心而修即是
0062b14: 根本之智亦是無分別智即能分別無窮自
0062b15: 具一切智故不同起心計故知凡有心者
0063a01: 悉皆成佛以不信故決定為凡以明了故舊
0063a02: 來成佛。問六祖云善惡都莫思量自然得
0063a03: 入心體洞山和尚云學得佛邊事猶是錯用
0063a04: 心今何廣論成佛之旨答今宗鏡錄正論斯
0063a05: 義以心冥性佛理合真空豈於心外妄求隨
0063a06: 他勝境如華嚴記云若達真空尚不造善豈
0063a07: 惡乎若邪說空謂豁達無物或言無礙不
0063a08: 妨造惡若真知空善順於理恐生動亂尚不
0063a09: 起心慕善惡背於理以順妄情豈當可造若
0063a10: 云無礙不礙造惡何不無礙不礙修善而斷
0063a11: 惡耶厭修善法尚恐有著心恣情造惡何不
0063a12: 懼著明知邪見惡眾生也乃至入理觀佛猶
0063a13: 恐起心更造惡思特違至理。問既博地凡
0063a14: 夫位齊諸佛者云何不具諸佛神通作用答
0063a15: 非是不具但眾生不知故華嚴宗云諸佛證
0063b01: 眾生之體用眾生之用是以諸佛將眾生心
0063b02: 中真如體相用三大之因為法報化三身之
0063b03: 果豈可更論具不具耶如今若實未薦者但
0063b04: 非生因之所生唯在了因之所了大涅槃經
0063b05: 云生因者如泥作瓶了因者如燈照物若智
0063b06: 燈纔照凡聖一如若意解觀之真俗似別然
0063b07: 世間多執事相迷於真理故法華經云取相
0063b08: 凡夫隨宜為說金剛經云但凡夫之人貪著
0063b09: 其事所以一切經論皆破眾生身心事相等
0063b10: 執如寶藏論云經云隨宜說法意趣難解雖
0063b11: 說種種之乘皆是權接方便助道法也然非
0063b12: 究竟解脫涅槃如有人於虛空中畫作種種
0063b13: 色相及種種音聲然彼虛空實無異相受人
0063b14: 變動故知諸佛化身及以說法亦復如是於
0063b15: 實際中都無一異夫神中有智智中有通通
0064a01: 有五種智有三種何為五種通一曰道通二
0064a02: 曰神通三曰依通四曰報通五曰妖通妖通
0064a03: 者狐貍老變木石精化附傍人神聰慧奇異
0064a04: 此謂妖通何為報通鬼神逆知諸天變化中
0064a05: 陰了生神龍隱變此謂報通何謂依通約法
0064a06: 而知緣身而用乘符來藥餌靈變此謂依
0064a07: 通何謂神通靜心照物宿命記持種種分別
0064a08: 皆隨定力此謂神通何謂道通無心應物緣
0064a09: 化萬有水月空華影像無主此謂道通何謂
0064a10: 三智一曰真智二曰內智三曰外智何謂外
0064a11: 智謂分別根門識了塵境博覽古今皆通俗
0064a12: 事此名外智何謂內智自覺無明割斷煩惱
0064a13: 心意寂靜滅無有餘此名內智何謂真智體
0064a14: 解無物本來寂靜通達無涯淨穢不二故名
0064a15: 真智真智道通不可名目餘所有者皆是邪
0064b01: 偽偽則不真邪則不正惑亂心生迷於本性
0064b02: 夫智有邪正通有真偽若非法眼精明難可
0064b03: 辯了是以俗間多信邪偽少信正真大教偃
0064b04: 行小乘現用故知妙理難顯也龐居士偈云
0064b05: 世人多重金我愛剎那靜金多亂人心靜見
0064b06: 真如性心通法亦通十八斷行蹤但自心無
0064b07: 礙何愁神不通如是解者方入宗鏡之中所
0064b08: 有施為皆入律行自然成辦一切佛事如淨
0064b09: 名私記云得入律行者如優波離章是名奉
0064b10: 律是名善解端坐不用經營辦供養具而常
0064b11: 作佛事心行中求。但悟一心無礙自在之
0064b12: 宗自然理事融通真俗交徹若執事而迷理
0064b13: 永劫沉淪或悟理而遺事此非圓證何者理
0064b14: 事不出自心性相寧乖一旨若入宗鏡頓悟
0064b15: 真心尚無非理非事之文豈有若理若事之
0065a01: 執但得本之後亦不廢圓修如有學人問本
0065a02: 淨和尚云師還修行也無對云我修行與汝
0065a03: 別汝先修而後悟我先悟而後修是以若先
0065a04: 修而後悟斯則有功之功功歸生滅若先悟
0065a05: 而後修此乃無功之功功不虛棄所以融大
0065a06: 師心銘云欲得心淨無心用功又若具智眼
0065a07: 之人豈得妄生叨濫似明目之者終不墮
0065a08: 於溝坑若盲禪闇證之徒焉知六即理即名字即觀
0065a09: 行即相似即分證即究竟即狂慧徇文之等奚識一心如
0065a10: 今但先令圓信無疑自居觀行之位古人云
0065a11: 一生可辦豈虛言哉切不可迷性徇修執權
0065a12: 害實棄本逐末認妄遺真據世諦之名言執
0065a13: 無始之熏習將言定旨立解明宗一向合塵
0065a14: 背於本覺如昔人云妄情牽引何年了辜負
0065a15: 靈臺一點光又真覺大師云覺即了不施
0065b01: 功一切有為法不同住相布施生天福猶如
0065b02: 仰箭射虛空勢力盡箭還墜招得來生不如
0065b03: 意爭似無為實相門一超直入如來地但得
0065b04: 本莫愁末如淨璃寶月既能解此如意
0065b05: 珠自利利他終不竭且如世間有福之人於
0065b06: 伏藏內得摩尼珠法爾以種種磨治然後自
0065b07: 然雨寶悟心得道之者亦復如是既入佛
0065b08: 位法爾萬行莊嚴悲智相續故知悟道如得
0065b09: 珠豈無磨治莊嚴等事問若不具神變將何
0065b10: 攝化答若純取事相神通有違真趣如輔行
0065b11: 記云修三昧者忽發神通須急棄之有漏之
0065b12: 法虛妄故也故止觀云能障般若何者種智
0065b13: 般若自具諸法能諸相未具已來但安於
0065b14: 理何須事通若專於通是則障理又不唯障
0065b15: 理反受其殃夫言真實神變者無非演一乘
0066a01: 門談無生理一言契道當生死而證涅槃目
0066a02: 擊明宗即塵勞而成正覺剎那而革凡為聖
0066a03: 須臾而變有歸空如此作用豈非神變耶如
0066a04: 維摩經云以神通慧化愚癡眾生若上上根
0066a05: 人只令觀身實相觀佛亦然。又古人云不
0066a06: 改舊時人只改舊時行履處設或改形換質
0066a07: 千變萬化皆是一心所為乃至神通作用出
0066a08: 沒自在易小令大展促為長豈離一心之內
0066a09: 故知萬事無有不由心者但證自心言下成
0066a10: 聖若不識道具相奚為故金剛經云若以三
0066a11: 十二相見如來者轉輪聖王即是如來又偈
0066a12: 云若以色見我以音聲求我是人行邪道不
0066a13: 能見如來古人云若不達此理縱然步步
0066a14: 踏蓮華亦同魔作龐居士偈云色聲求佛道
0066a15: 結果反成魔若決定取神通勝相作佛者不
0066b01: 唯幻士成聖乃至天魔外道妖狐精魅鬼神
0066b02: 龍蜃等皆悉成佛彼咸具業報五通盡能變
0066b03: 化故若不一一以實相勘之何辨真偽但先
0066b04: 悟宗鏡法眼圓明則何理而不通何事而不
0066b05: 徹一切佛事攝化之門自然成就如華嚴論
0066b06: 云經云入深禪定得佛神通者以心稱理原
0066b07: 無出入體無靜亂體無造作性任理自真不
0066b08: 生不滅理真智應性自周三世十方一時
0066b09: 普應對現色身隨智應而化品而無來
0066b10: 亦不變化名佛神通智無依止無形無色體
0066b11: 無來去性自周非三世攝而能普應三世
0066b12: 之法名曰神通是故經云智入三世而無來
0066b13: 為三世是眾生情所妄立非實有故為智
0066b14: 體無形無色不造不作而應品名之為神
0066b15: 圓滿十方無法不知無根不識名之為通。
0067a01: 問佛稱覺義覺何等法答無法之法是名真
0067a02: 法無覺之覺是名真覺則妙性無寄天真朗
0067a03: 然華嚴經頌云佛法不可覺了此名覺法諸
0067a04: 佛如是修一法不可得無字寶篋經云爾時
0067a05: 勝思惟菩薩白佛言何等一法是如來所證
0067a06: 覺知善男子無有一法如來所覺善男子於
0067a07: 法無覺是如來覺善男子一切法不生而如
0067a08: 來證覺一切法不滅而如來證覺是以若有
0067a09: 覺乃眾生無覺同木石俱非真性不契無緣
0067a10: 無覺之覺方齊大旨無覺故不同眾生覺故
0067a11: 不如木石則一覺一切覺無覺無不覺無覺
0067a12: 故慧解寂然無不覺故虛懷朗鑒又見心常
0067a13: 住稱之曰覺一成一切成一覺一切覺言窮
0067a14: 慮絕不壞假名故曰始成正覺問初發心時
0067a15: 便成正覺者云何復說後心菩提答十方諸
0067b01: 佛唯為一大事出現於世皆令眾生於自心
0067b02: 中開此知見若立種種差別是眾生知見若
0067b03: 融歸一道是二乘知見若一亦非一是菩薩
0067b04: 知見若佛知見者當一念心開之時如千日
0067b05: 並照不俟更言即是祖師西來即是諸佛普
0067b06: 現故云念念釋迦出世步步彌勒下生何處
0067b07: 於自心外別求祖佛則知眾生佛智本自具
0067b08: 足若欲起心別求即成計之性故六祖云
0067b09: 本性自有般若之智自用智慧觀照不假文
0067b10: 字若如是者何用更立文字今為未知者假
0067b11: 以文字指歸令見自性若發明時即是豁然
0067b12: 還得本心於本心中無法不了故云悟無念
0067b13: 法者萬法盡通悟無念法者見諸佛境界是
0067b14: 知若入無念法門成佛不出剎那之際若起
0067b15: 心求道徒勞神於塵劫之中。問即心成佛
0068a01: 者為即真心為即妄心答唯即真心悟心真
0068a02: 故成大覺義故稱為佛問若即真心有何勝
0068a03: 義若即妄心成何過咎答畢竟空門理無眹
0068a04: 分別之道事有開遮妄心者從能所生因
0068a05: 分別起發浮根之暫用成對境之妄知若離
0068a06: 前塵此心無體因境起照境滅照亡隨念生
0068a07: 塵念空塵謝若將此影事而為佛身既為虛
0068a08: 妄之因只成斷滅之果真心者湛然寂照非
0068a09: 從境生含虛任緣未嘗作意明明不昧了了
0068a10: 常知舒之無蹤卷之無如澄潭瑩野明鏡
0068a11: 懸空萬像森羅豁然虛鑒不出不入非有非
0068a12: 無斯則千聖冥歸萬靈交會信之者徹大道
0068a13: 之原底體之者成常住之法身祖佛同指此
0068a14: 心而成於佛亦名天真佛法身佛性佛如如
0068a15: 佛亦非離妄妄無體故亦非即真真非即故
0068b01: 真妄名盡即離情消妙圓覺心方能顯現又
0068b02: 以本具故方能開示故云如來正覺心與眾
0068b03: 生分別心契同無二為開示悟入之方便是
0068b04: 以若眾生心與諸佛心各異如何說開只為
0068b05: 契同方垂方便如藏中無寶徒勞掘鑿只為
0068b06: 有寶不廢人功但發信心終當見性故云我
0068b07: 為汝保任此事終不虛也所以云摩尼珠人
0068b08: 不識如來藏裏親收得六般神用空不空一
0068b09: 顆圓光色非色如是的指何用別求耶故心
0068b10: 丹訣云茫茫天下虛尋覓未肯迴頭自相識
0068b11: 信師行到無為鄉始覺從來枉施力。問若
0068b12: 即真心成佛妄覺墮凡則妄念違宗真心順
0068b13: 覺斯乃真妄有二體用分離如何會通圓融
0068b14: 一旨答真妄無性常契一原豈有二心而互
0068b15: 相即以性淨無染妄不可得如幻刀不能斫
0069a01: 石苦霧不能染空為不了一心之人所以說
0069a02: 即如台教問云無明即法性無復無明與誰
0069a03: 相即答如為不識冰人指水是冰指冰是水
0069a04: 但有名字寧復有二物相即耶是知時節有
0069a05: 異融結隨緣濕性常在未曾變動乃至即凡
0069a06: 即聖亦復如是凡聖但名一體無異故先德
0069a07: 釋華嚴經云一世界盡法界亦如是者知一
0069a08: 眼如一切眼如皆然舉譬如一人身有手足
0069a09: 一切人皆有手足是以不了此一心皆成二
0069a10: 見若凡夫執著此心造輪業二乘厭棄此
0069a11: 心求斷果又凡夫無眼將菩提智照成煩
0069a12: 惱火燒如大富盲兒坐寶藏中舉動礙為
0069a13: 寶所傷二乘將如來四德祕藏常樂我淨為無常
0069a14: 五陰色受想行識謂是賊虎龍蛇怕怖馳走縛脫
0069a15: 雖殊取捨俱失若諦了通達之者不起不滅
0069b01: 無得無生了此妄心念念無體從何起執念
0069b02: 念自離不須斷滅尚不得一何二乎故知
0069b03: 諸法順如證圓成而情無理有情違旨執
0069b04: 計而情有理無順常在違一道而何曾失
0069b05: 體情不乖理千途而未暫分岐洞之而情理
0069b06: 絕名了之而順違無地是以法法盡合無言
0069b07: 之道念念皆歸無得之宗天真自然非干造
0069b08: 作如無言菩薩經云爾時舍利弗謂無言菩
0069b09: 薩曰汝族姓子不能語言云何欲問如來義
0069b10: 乎無言曰一切諸法悉無文字亦無言詞所
0069b11: 以者何一切眾生皆悉自然無諸言教及眾
0069b12: 想念所以若約事備陳則凡聖無差而差若
0069b13: 就理融即則生佛差而不差是以差與不差
0069b14: 俱不離真如之體如華嚴演義云無差之差
0069b15: 者是圓融上之行布也差之無差者是行布
0070a01: 上之圓融也如攬別成總非離別外而有此
0070a02: 總如是融攝無法不歸則三乘非三五性非
0070a03: 五緣覺聲聞菩薩不定闡提如是妙解方被宗鏡之光離
0070a04: 此見生悉乖不二之旨問若一切眾生即心
0070a05: 是佛者則諸佛何假三祇百劫方成答此論
0070a06: 自證法門非述化儀方便如華嚴論云此法
0070a07: 門者是該括始終一際圓滿無礙無成無壞
0070a08: 無出無沒常轉法輪若人了得此法門者佛
0070a09: 智自然智無師智之所現前為此法無出沒
0070a10: 故還以自然無出沒智而自能得之非情繫
0070a11: 思量之所能得也一切權教法門總在其中
0070a12: 一時而說為諸權教不出法界無三世故各
0070a13: 依自見無量差殊此一乘教是始成正覺時
0070a14: 說若依情是最初成佛時說若依智無始終
0070a15: 說故知成佛說法不離一念如華嚴經中毘
0070b01: 目僊人執善財手即時善財自見其身十
0070b02: 方十佛剎微塵數世界中到十佛剎微塵數
0070b03: 諸佛所見彼佛剎及其眾會諸佛相好種種
0070b04: 莊嚴乃至或經百千億不可說不可說佛剎
0070b05: 微塵數劫乃至時彼僊人放善財手善財童
0070b06: 子即自見身還在本處是知不動本位之地
0070b07: 而身十方未離一念之中而時經億劫本
0070b08: 位不動遠近之剎歷然一念靡移延促之時
0070b09: 宛爾不依宗鏡何以消文萬法冥歸終無別
0070b10: 旨問無性理同一時成佛云何三乘人等見
0070b11: 佛有其差別答隨心感現影像不同自業差
0070b12: 殊非佛有異故識論云境隨業識轉是故說
0070b13: 唯心又密跡經云一切天人見佛色量或如
0070b14: 黃金白銀諸雜寶等乃至或見丈六乃至百
0070b15: 億無量無邊虛空中是則名為如來身密
0071a01: 故知隨見不同跡分多種不唯見佛觀法亦
0071a02: 然隨智淺深法成高下如大涅槃經云十二
0071a03: 因緣下智觀故得聲聞菩提中智觀故得緣
0071a04: 覺菩提上智觀故得菩薩菩提上上智觀故
0071a05: 得佛菩提。又佛身無依應機普現謂色無
0071a06: 定色若金剛之合朱紫形無定形猶光影之
0071a07: 任修短相無定相似明鏡之對妍媸故隨樂
0071a08: 皆見乃至一身多身但由眾生分別心起故
0071a09: 無積無從其猶並安千器數步而千月不同
0071a10: 一道澄江萬里而一月孤又如三舟共觀
0071a11: 一舟停住二舟南北南者見月千里隨南北
0071a12: 者見月千里隨北停舟之者見月不移是為
0071a13: 此月不離中流而南北設百千共觀八方
0071a14: 各去則百千月各隨其去是以情隔即法身
0071a15: 成異心通而玄旨必均紜紜自他於佛何預
0071b01: 是以真身寥廓與法界合其體包羅無外與
0071b02: 萬化齊其用窮原莫二執多端一身多身
0071b03: 經論異說。如華嚴演義問云佛前唯一普
0071b04: 賢何以一一佛前各有多耶答含有二義一
0071b05: 緣起相由正約主伴兼明即入謂為主須一
0071b06: 為伴必多此一者是即多之一一切一也多
0071b07: 是全一之多一一切也二力用交徹一有一
0071b08: 切普賢之身不可思議略有三類一隨類身
0071b09: 隨人天等見不同故二漸勝身乘六牙象等
0071b10: 相莊嚴故三窮盡法界身帝網重重無有盡
0071b11: 故此第三身含前二身及無盡身又問如上
0071b12: 所說則無一處無有普賢今何不見釋有三
0071b13: 意一約機不見是盲者過二不見是見見虛
0071b14: 空身以虛空不可見若不見者真見虛空三
0071b15: 亦不見處故者明見則不何者以可見
0072a01: 不可見皆是普賢身要令可見為身則普賢
0072a02: 身不周萬有如智不可見豈非智身耶明知
0072a03: 由有不見之處方知耳此等三身何人能
0072a04: 見慧眼方見非肉眼所見如是慧眼無見無
0072a05: 不見矣。
0072a06: 御錄宗鏡大綱卷四
0072a07: 音釋
0072a08: 穢威去聲。陷咸去聲沒也。膩乃計切。貍音離狐貍。蜃辰上聲。
0072a09: 妍上音延下音鴟好醜也。
