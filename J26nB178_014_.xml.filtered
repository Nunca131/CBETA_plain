0180b01: 費隱禪師語錄卷第十四
0180b02: 嗣法門人隆琦等編
0180b03: 雜著
0180b04: 題血書華嚴經楚文禪人乞
0180b05: 法界無邊量。分明在一身。毛孔無窮盡。心思不可論。
0180b06: 彼此多交攝。自他共一真。滴血收華藏。全經是血林。
0180b07: 一字一法門。一筆一佛身。染淨同時顯。聖凡不二因。
0180b08: 遮那純妙體。秪在剎那成。雖然如是。父母未生已巳前
0180b09: 此身未具。者一部微塵經卷畢竟在甚麼處。不妨向
0180b10: 者裏尋個分曉去。
0180b11: 跋天衣上座華嚴經
0180b12: 華嚴智境。重重無盡。無盡重重。不可說香水海。毛頭
0180b13: 許華藏界。佛身廣大。菩薩無邊。神通莫測。智慧難窮。
0180b14: 盡被天衣上座筆尖頭上放出墨光。一時收攝。罄無
0180b15: 不盡。從前至後。自始至終。從內至外。一一筆遍歷華
0180b16: 藏界。一一墨點出佛功德。義星朗耀於長空。文海浩
0180b17: 瀚於意地。虛窗淨几。不異于寂滅之場。斗室匡床。豈
0180b18: 隔于妙善法堂。含毫吮墨。正是廣長舌相。展紙舒軸。
0180b19: 莫非放光震地。風動雲行。正明其六相大義。鳥啼花
0180b20: 落。尤顯于十玄妙門。理法界。事法界。乃至事事法界。
0180b21: 捨此又向何處歸宗。理無礙。事無礙。至於事事無礙。
0180b22: 離他更說什麼端的。直是大中現小。小中現大。一為
0180b23: 無量。無量為一。於一毫端現寶王剎。坐微塵裏轉大
0180b24: 法輪。時時與遮那相見。念念被普賢把臂。可謂當人
0180b25: 自己巳成就。慧身不由他悟。只要信得及。透得徹。便作
0180b26: 佛之長子。亦為世之津梁。雖然如是。縱到恁麼田地。
0180b27: 猶是法界量邊。若要出法界量邊。須向祖師門下別
0180b28: 覓棒喫始可。
0180b29: 題雪浪法師墨蹟
0180b30: 雪浪法師。千古傑雄。談經義。勝前人。瀾翻貝葉新新
0180c01: 旨。唾吐註文舊舊塵。天下聲騰雷灌耳。京師僧擁火
0180c02: 傳薪。況能書法超群輩。金畫銀鉤妙入神。活動宛如
0180c03: 源水瀉。端方堪比玉華新。光輝映目多琳聚。晉代流
0180c04: 芳有真。
0180c05: 金剛經跋
0180c06: 此經無住為宗。真空為體。破疑為用。熟酥為教相。然
0180c07: 無住者不住有無。對待之法如旋火輪。如水長逝。無
0180c08: 暫停息。以見此般若之性。亙古恒存。熾然不息。無容
0180c09: 人涉途路。受波吒。落窠臼。若涉途路。受波吒。落窠臼。
0180c10: 則非契此般若之性也。真空者十法界中四聖六凡。
0180c11: 千差萬別。不出依正二報。根塵識三六三十八當體
0180c12: 全空。無有一法可當情。以見此般若之性徹底真空。
0180c13: 無容人別作解會也。破疑者如須菩提在會當機。頻
0180c14: 頻發問。種種生疑計二十七。而世尊悉皆按下。都與
0180c15: 決破。如金剛寶劍不容人擬議觸犯。所謂對有有壞。
0180c16: 遇空空敗。總教人直下信入。到真空無住之法為究
0180c17: 竟也。熟酥者蓋世尊自出世來。住世四十九年。說法
0180c18: 三百餘會。從阿含小教。方等並談。至此般若會上。諸
0180c19: 大弟子根機淘汰。纔得純熟。堪歸實相無上甚深妙
0180c20: 法。然則此經具有此四重大義。故自古至今。傳布人
0180c21: 間。流通四海。若緇若素。若男若女。咸肯書寫讀誦。受
0180c22: 持解義。乃至刊刻印行。皆是宿種善根而來。以能信
0180c23: 受此法。如乳之變酥。酥之變熟。更無疑惑者矣。且此
0180c24: 經古德常稱為句句鐵橛子。令人豁落見聞。悟旨發
0180c25: 機。所以六祖大師一聞應無所住便悟得。菩提本無
0180c26: 樹。明鏡亦非臺。本來無一物。何處惹塵埃。更有古德
0180c27: 忽聞應如是知。如是見。如是信解。不生法相。亦皆開
0180c28: 悟。溯上若在家。若出家。受持讀誦。信解悟入者亦不
0180c29: 勝屈指。可見此經是傳佛祖之慧命。是眾生入道之
0180c30: 增上緣。以無我相。無人相。無眾生相。無壽者相。故能
0181a01: 普令十二類生悉皆悟入無餘涅槃。蓋以般若無住
0181a02: 故。般若實相故。般若破疑故。如是則重谷陸居士具
0181a03: 有宿根。荷負此法。刊刻流通。印行布施。亦是要人悟
0181a04: 入此無住之真宗。傳佛祖之慧命。乃作自利利他。於
0181a05: 塵勞網中做個金剛漢子。雖然如是。更須分曉佛未
0181a06: 開口。祖未西來。者一著子透脫得灑灑落落。不依佛。
0181a07: 不依法。不依賢聖僧。纔有自由自在分。不然依經解
0181a08: 義。三世佛冤。離經一字。即同魔說。請向于此著一隻
0181a09: 眼。可也。試決之。陸居士以為何如。
0181a10: 一化上座募裝大悲菩薩像并供器等乞偈為
0181a11: 引
0181a12: 千手千眼大悲佛。接引眾生無窮極。眾生攝在一光
0181a13: 中。感應道交難思憶。不知此光起何處。推窮無虛亦
0181a14: 無實。如環無端密且圓。六根互用猶如一。一根返源
0181a15: 六解脫。圓通普應無差慝。如斯神用不思議。永為眾
0181a16: 生作利益。所以繼公發大心。募眾檀那裝像立。像既
0181a17: 裝嚴供亦然。供具莊嚴非等匹。道場成就赫赫然。最
0181a18: 勝因緣人追繹。正念攝心入聖林。從聞思修莫放逸。
0181a19: 世間多少奇男子。遭此良因財勿惜。
0181a20: 小佛事
0181a21: 為亡僧舉火。云。性火真空。性空真火。如是了然。超佛
0181a22: 越祖。信步迢迢脫體行。大千界內無生路。
0181a23: 祗園請為比丘尼慈庵起龕。以拄杖擊云。衲僧家要
0181a24: 住即住。要行即行。騰騰任運。任運騰騰。隨緣脫灑。八
0181a25: 面風生。又擊一擊云。好隨我來。遂以拄杖引之而出。
0181a26: 舉火云。會得來無所從。去無所至底人則入水不濕。
0181a27: 入火不燒。天上人間。自在逍遙。秪如煙消火滅一句
0181a28: 作麼生道。透脫眼光非殼漏。不妨隨處示全真。
0181a29: 為覺心禪人舉火。云。皮袋一靈。一靈皮袋。薦取當機。
0181a30: 處處無礙。更問覺心何處是。火光洞徹大千界。
0181b01: 為繼賢舉火。云。衲僧家正要向火燄裏橫身。三世諸
0181b02: 佛近不得。歷代祖師傍不得。即近傍不得處。要且透
0181b03: 體清涼。所謂般若如大火聚四門。皆不可入。又云。般
0181b04: 若如清涼池。四面皆可入。且道端的在甚麼處。火裏
0181b05: 蓮花開劫外。陰陽不涉笑春風。
0181b06: 挂板。師舉椎云。叢林耳目。人天號令。衲子參差。一椎
0181b07: 打正。且道以何為驗。遂擊板一下云。急急如律令。
0181b08: 挂板。鐘板既然挂起。法幢早已巳建立。衲子縱有千差。
0181b09: 據令自然條直。點即便到一句又作麼生。遂擊板云。
0181b10: 大家在者裏。
0181b11: 挂板。云。雲從龍。風從虎。衲子依棲。有本可據。一聲玉
0181b12: 板震山林。鐵額銅頭諳落處。試點出看。遂擊板一下。
0181b13: 為亡僧解如舉火。云。解如解如。受用不虛此僧久病。臨逝乃索
0181b14: 飯喫。至一飽坐脫。生來死去。無欠無餘。助汝殷勤一把火。任
0181b15: 從隨處倒騎驢。
0181b16: 師為耆舊映虛老師舉火。云。老師平素護惜叢林。如
0181b17: 惜眼珠。深信因果。天清月朗。德行甚可讚揚。威儀尤
0181b18: 見孔昭。曾扣諸方作家來。臨終故能多分曉。早晨沐
0181b19: 浴更衣禮佛。夜間趺坐脫然自了。耆舊之中第一人。
0181b20: 禪海之眾亦希少。我今舉火特表揚。天上人間作師
0181b21: 表。遂燒。
0181b22: 澄若。心如二禪座請為優婆夷胡氏。法名性汝入塔。
0181b23: 師以拄杖擊香几云。不肯人間埋荒草。特來世外覓
0181b24: 棲真。旃檀林裏香風遠。吹動靈苗茂且新。芥納須彌
0181b25: 多自在。千山圍繞涅槃城。又以拄杖敲几云。即此便
0181b26: 是真常真樂。真我真淨。入不二門。居不動地。雖然如
0181b27: 是。更有末後一句。須是自悟始得。良久云。鳥棲無影
0181b28: 樹。花發不萌枝。
0181b29: 舉火。云。日出天明。日落天暗。明暗兩忘。寂光顯煥。莫
0181b30: 是天明禪德安身立命之處麼。其或未然。老僧再為
0181c01: 汝點過。遂燒。云。性火真空。性空真火。根身器界融通。
0181c02: 便明無上大道靈明廓徹絕週遮。任運騰騰當安樂。
0181c03: 乃擲火炬。散。
0181c04: 孝徒非幻。本明等送令先師蓮如上座靈骨入塔。請
0181c05: 師舉骨。云。藏身處沒蹤跡。沒蹤跡處莫藏身。兩邊俱
0181c06: 不住。風光格外新。翠竹蒼松長作伴。清風明月許為
0181c07: 鄰。明眼之人多自得。萬年流水不知春。遂送入。
0181c08: 破休上座請為令師送靈骨入塔。師提骨云。大眾還
0181c09: 知麼。離山禪德在生親近天童先師。而今死後到此
0181c10: 徑山入塔。可謂頭正尾正。且道他安身立命在什麼
0181c11: 處。遂送骨入。云。劫外乾坤大。壺中日月長。頻吹無孔
0181c12: 笛。曲調別官商。老僧恁麼舉。一任子孫揚。雖然如是。
0181c13: 更有轉身一句。須是他出頭來親道始得。又以拄杖
0181c14: 擊香几三下。
0181c15: 送開愚耆舊靈骨入塔。提骨云。叢林耆舊。持戒闍黎。
0181c16: 為眾心切。始終不移。病久知行天正午。了然清淨契
0181c17: 無為。普同受用如天地。亙古彌今樂自怡。雖然如是。
0181c18: 收因結果一句又作麼生道。遂入塔。云。突出威音那
0181c19: 畔行。
0181c20: 請為隱安耆舊舉火。云。當人個事。無去無來。休心離
0181c21: 念。寂滅自諧。火光爍破娘生面。身世兩空絕點埃。更
0181c22: 有超方向上路。臘月蓮花觸處開。
0181c23: 炳文上座請為令師完初禪德入塔。師提骨云。白雲
0181c24: 為蓋。流水作琴。清明耳目。亙古彌今。從上聖賢同住
0181c25: 處。清風明月樂禪心。今日老僧親證據。無縫塔鎖萬
0181c26: 年春。便入。
0181c27: 忍可上座請為令師祖覺幻老師入塔。師提骨云。覺
0181c28: 幻老師在生出入先師之門。為人器骨古勁。先師甚
0181c29: 取焉。向在嘉禾勸化一方。歸寂以來將二十年。幸得
0181c30: 令孫忍可上座送此入塔。可謂生不離大眾。死不離
0182a01: 大眾。無水不朝東。有星皆拱北。同住涅槃城。共受無
0182a02: 生法。如何是無生法。滿目高山青潑黛。春秋不涉自
0182a03: 忘年。便送入。
0182a04: 請為清印禪德送靈骨入塔。師提骨云。清印老師年
0182a05: 高有德。叢林聞望。于真際庵示寂多年。令徒澗月上
0182a06: 座特送徑山。入此普同。然既到普同底時節。則根塵
0182a07: 不偶。六識無依。了無蹤跡。迥脫離微。且無住為本一
0182a08: 句作麼生道。到頭霜夜月。任運落前溪。
0182a09: 
0182a10: 費隱禪師語錄卷第十四終
0182a11: 
0182a12: 
0182a13: 
0182a14: 
0182a15: 
0182a16: 
0182a17: 
0182a18: 
0182a19: 
0182a20: 
0182a21: 
0182a22: 
0182a23: 
0182a24: 
0182a25: 
0182a26: 
0182a27: 
0182a28: 
0182a29: 
0182a30: 
0182b01: 福嚴費隱容禪師紀年錄卷上
0182b02: 嗣法門人資福行觀山陰王谷仝集
0182b03: 鹽官徐昌治　董行證較
0182b04: 繼主法席門人行宗　行古重訂刻
0182b05: 明神宗皇帝萬曆二十一年癸巳已
0182b06: 師諱通容。號費隱。閩之福清江陰里何氏子。其先
0182b07: 瞻陽望族也。父某。母翁氏俱有令德。生于癸巳已五
0182b08: 月二十四日戌時。少孤。童年即脫白。不復憶覽。揆
0182b09: 之辰逮黃檗開法。之次年遣徒至故里。為先人營
0182b10: 窀穸。詢師所生庚甲于親族。從母具道家廟。龕屏
0182b11: 後有伊父手識存焉。稽之洵然。自是及門緇素始
0182b12: 慶有。據中多瑞應。師云。宗門不重此。遂不復紀。
0182b13: 二十二年甲午
0182b14: 二十三年乙未
0182b15: 二十四年丙申
0182b16: 二十五年丁酉
0182b17: 二十六年戊戌
0182b18: 師六歲。入鄉校。授讀至孟子止。自後口中喃喃。儼
0182b19: 若偈頌。識者知其為出世之器。嘗月夜兄攜抱遊
0182b20: 歷鄰居。因指月云。何故月亦隨我各家來遊。我欲
0182b21: 究其原。伯仲聞之皆笑。
0182b22: 二十七年乙亥
0182b23: 師七歲。喪父。嘗同母哭於柩所。
0182b24: 二十八年庚子
0182b25: 師八歲。英異絕倫。與群兒戲。拔木之巨者以角勝。
0182b26: 見者異之。故師後遇英俊角立者。稍不循法。必力
0182b27: 摧之。少時拔木為之兆矣。
0182b28: 二十九年辛丑
0182b29: 師九歲。與眾童稚聚嬉。問童云。山峰峭拔。何等人
0182b30: 斧削的。澗石壘磈。何等人逐來的。又云。天者等高。
0182c01: 忽然跌下。作麼樣處。童皆無對。師默然疑之。
0182c02: 三十年壬寅
0182c03: 師十歲。兄行商三載。母孤守。至是年窶甚。蓋親兄
0182c04: 六人皆成立。婚娶畢。五晜前後相繼歿。只存一兄。
0182c05: 出外為治生計。
0182c06: 三十一年癸卯
0182c07: 三十二年甲辰
0182c08: 師十二歲。母死。慟哭仆地。葬畢。依伯叔撫養。
0182c09: 三十三年乙巳
0182c10: 師十三歲。寄膳于伯叔。十日為度。周而復始。師每
0182c11: 代樵薪之役。
0182c12: 三十四年丙午
0182c13: 師十四歲。自二親逝後。家業漸替。諸父因星家言
0182c14: 師命不宜處俗。乃備香儀。擇吉送師于三寶寺慧
0182c15: 山老師剃度。躬親眾務。無間晷刻。
0182c16: 三十五年丁未
0182c17: 師十五歲。習諸經業。晨夕不輟。多禮觀音願文。是
0182c18: 冬隨慧山師遷居福州華林寺。
0182c19: 三十六年戊申
0182c20: 師十六歲。與青林道友共住。朝暮盤桓禪門中事。
0182c21: 時同遊名勝。登鼓山喝水巖。口占云。巖上草色肥。
0182c22: 巖下水流急。策杖上巖顛。山空人獨立。時輩稱異。
0182c23: 三十七年己巳酉
0182c24: 師十七歲。建寧水災。浮屍于河。師見之悲痛。因念
0182c25: 人命無常。每攝心趺坐。同禪寂云。
0182c26: 三十八年庚戌
0182c27: 師十八歲。會青林延浙東湛然和尚。至寺度夏。師
0182c28: 參請。湛示狗子無佛性話。先是師見湛談禪。亦覓
0182c29: 頓悟要論私閱。湛適見。笑語人曰。這小後生看此
0182c30: 等書。不知他作麼生解。師不顧。覽不釋手。
0183a01: 三十九年辛亥
0183a02: 師十九歲每與青林對機會無話墮林對眾云此
0183a03: 公譬如畫龍若一點睛便當飛去師聞青林談及
0183a04: 雲門有僧指南墮指參禪不覺發憤遂起參訪之
0183a05: 志不白師友而去初往江西信州博山路經董巖
0183a06: 遇普輝者謂師曰子欲參博山請自乃師始師如
0183a07: 其言竟謁壽昌和尚舉所看狗子無佛性話請決
0183a08: 昌云任汝恁麼看于是朝夕參此話旬餘值昌陞
0183a09: 座見一僧出眾對機愈益鼓勵不遑寢食至五鼓
0183a10: 身世俱空話頭脫落排闥入方丈云今日看破和
0183a11: 尚家風了也昌云你有甚麼見處師便喝昌云是
0183a12: 事不恁麼師遶一匝昌云秪如世尊拈花意旨如
0183a13: 何師拂袖便出於是日用自作主宰不起知見一
0183a14: 日負畚器從昌至田中舉古人道空手把鋤頭和
0183a15: 尚為什麼又有手把鋤昌云你見麼師便拋擔歸
0183a16: 寺後黃海岸司理杭州時移師書有先壽昌極口
0183a17: 稱師根性猛利蓋指此也時有元著關主自負有
0183a18: 見問師如何是無縫塔師拍手一下著云汝不學
0183a19: 老實些師云念關主年老放汝三十棒著忿而呵
0183a20: 叱師遂辭去。
0183a21: 四十年壬子
0183a22: 師二十歲由光澤縣往博山憩天龍菴適博山和
0183a23: 尚亦寓此師一見便問步來車來山云汝管我作
0183a24: 麼師云不涉途路要和尚道山不理師又問至道
0183a25: 無難惟嫌揀擇是如何山云我行路辛苦不能為
0183a26: 汝說師云和尚今日被藕絲牽倒了也便退茶次
0183a27: 又問師唱誰家曲宗風嗣阿誰山云汝那裏學者
0183a28: 虛頭來師將山連座一推幾乎倒地山與眾俱駭
0183a29: 笑師云大眾門外漢笑箇什麼夜分山遣侍者邀
0183a30: 師徵決所自師述見壽昌和尚因緣山云一個棺
0183b01: 材兩個死漢師求指決山即教參話頭隨至博山
0183b02: 住三月復參湛和尚于雲門湛一見便問汝是華
0183b03: 林寺底師一喝湛云我卻老實問汝師便人事湛
0183b04: 問汝從那裏來師豎扇湛舉德山托缽話徵云德
0183b05: 山因甚不會末後句師一喝湛云莫掠虛好師云
0183b06: 今日親見和尚遲明進方丈湛云我在華林時汝
0183b07: 尚小如今那裏來者些伎倆師作舞而出湛舉夾
0183b08: 山荅境話法眼道我二十年秪作境會如何是他
0183b09: 不作境會的意師以手掩湛口湛便休一日湛舉
0183b10: 凌行婆見浮杯公案徵云如何是他語不知偏正
0183b11: 理不識倒邪處師隨下語不愜至四五日種種呈
0183b12: 伎湛皆不肯忽憶靈雲見桃花悟道玄沙卻云諦
0183b13: 當甚諦當敢保老兄未徹在凌行婆亦如是也舉
0183b14: 似湛湛向傍人云此子會也師作禮退。
0183b15: 四十一年癸丑
0183b16: 師二十一歲與湛和尚論牧牛話不契往天台住
0183b17: 黃經洞獨居七日脅不至席因無水棄去途遇指
0183b18: 南師同過苕水見古卓師卓問有句無句如藤倚
0183b19: 樹是如何師云一盲引眾盲卓問樹倒藤枯句歸
0183b20: 何處師云相牽入火坑一日卓舉東坡悟道偈
0183b21: 云溪聲便是廣長舌山色無非清淨身夜來八萬
0183b22: 四千偈他日如何舉似人問西堂鏡宗云此菴為
0183b23: 甚卻道是門外漢宗云東坡認聲色邊事卓即肯
0183b24: 之師云東坡既認聲色邊事他後二句云夜來八
0183b25: 萬四千偈他日如何舉似人又是什麼意旨宗無
0183b26: 語師遂過雙髻見雪庭老師問久嚮雪庭到來秪
0183b27: 見日頭荅語不契復回雲門值越中梅墅坐不語
0183b28: 期湛和尚領眾師作偈呈湛云禪非坐坐非禪個
0183b29: 中端的本來圓云云湛亦荅曰禪非坐坐非禪開
0183b30: 口須知落兩邊云云之偈一晚湛問興化打克賓
0183c01: 汝道如何師云老婆心切湛云克賓是什麼心行
0183c02: 師籌度間湛云快道出來臨濟一宗在汝手裏師
0183c03: 忽猛省云克賓是克家真子湛云者些是臨濟宗
0183c04: 旨汝要曉得湛赴紹興寶林寺講席師隨聽習。
0183c05: 四十二年甲寅
0183c06: 師二十二歲終寶林法華期于己巳分中自覺不切
0183c07: 遂同僧中虛往天台天柱峰住靜數月適克柔離
0183c08: 我二禪者至云湛然和尚在徑山圓通殿開堂偕
0183c09: 往親近問如何是徑山的的大意湛便打師以兩
0183c10: 手頭上合掌而出解期湛赴嘉興東塔師隨行充
0183c11: 茶頭一晚小參師問如何是超然不借借湛云我
0183c12: 聽不清汝再問師便喝湛云這是借師又喝湛云
0183c13: 亦是借師云喝散大眾去也。
0183c14: 四十三年乙卯
0183c15: 師二十三歲充行堂後隨湛和尚石佛聽講法華
0183c16: 至第二卷會得實相之理要須悟證不在言說遂
0183c17: 同友頑石再參壽昌和尚時饑饉道途艱苦見昌
0183c18: 纔作禮便問黑白未分時如何昌云非是思量得
0183c19: 到師遂禮拜昌云汝都在者裏過日麼師云且喜
0183c20: 沒交涉昌乃休次日師呈偈頌二十餘首昌云這
0183c21: 也不消得汝者後生具有夙根但向蒲團討飯喫
0183c22: 二十年管教有出頭日子在一日頑石頌楊岐新
0183c23: 婦騎驢話師與品騭石索師頌云新婦騎驢阿家
0183c24: 牽者般消息許誰占眉間掛劍揮天地不生嫌處
0183c25: 也生嫌石持似昌昌以為當石始歎服時梅菴與
0183c26: 師同寮晝持不語戒夜就師請益普茶次頑石云
0183c27: 請和尚說茶話昌云茶中本無話因請舉則有有
0183c28: 則總不是無亦不可守石云請和尚再道一句昌
0183c29: 云天上人間無如者因顧師云且道老僧意旨如
0183c30: 何師云某甲卻不聞昌休去昌誕日上堂末句云
0184a01: 如何是不涉廉纖一句師在眾中云請和尚歸方
0184a02: 丈嗣至廬山石門見憨山大師問古人道離心意
0184a03: 識參絕凡聖路學意旨如何山云待汝離卻心意
0184a04: 識向汝道師便喝山云這個後生弄嘴師云要且
0184a05: 無人證明山不理師便出至皖公山訪瑞白禪師
0184a06: 遂與度歲。
0184a07: 四十四年丙辰
0184a08: 師二十四歲自皖公山過金陵見古潭禪德師甫
0184a09: 至潭即避去隨到吉祥寺逢離我師適患目留月
0184a10: 餘又至東塔同麥浪禪師往埭頭陸菴度夏浪多
0184a11: 涉義理師每抑之不合而去至蕭山值湛然和尚
0184a12: 講楞嚴師與會隨即受具。
0184a13: 四十五年丁巳已
0184a14: 師二十五歲作偈見志云吾年二十五氣海吞佛
0184a15: 祖不過古人關豈踏今時路師過東塔湛然和尚
0184a16: 講楞嚴時閩僧定林眾前稱師曰推倒無異喝散
0184a17: 憨山師應聲曰天下衲僧做一擔擔眾俱稱賞然
0184a18: 終以師去來不常不留意教乘俱輕視之師發憤
0184a19: 云區區教理何難講演大丈夫豈落人後乎鬻行
0184a20: 腳具請經習之隨湛赴海鹽天寧寺講期散歸顯
0184a21: 聖講法華楞嚴師俱與覆講。
0184a22: 四十六年戊午
0184a23: 師二十六歲春湛然和尚講涅槃孝廉馬成允云
0184a24: 教乘不出寂然不動感而遂通兩語師徵云開口
0184a25: 成雙橛無言落二三意旨如何允擬議師便喝允
0184a26: 云開口自然成雙橛師云俗漢便歸堂時有同參
0184a27: 覺師于雲門講唯識論一元師講四書師亦涉聽。
0184a28: 四十七年己巳未
0184a29: 師二十七歲湛然和尚講楞嚴合論立師為西堂
0184a30: 付大衣命代座又講華嚴于大善寺亦命代座師
0184b01: 座下詰難辨駁日夕靡間湛對眾稱云若不是我
0184b02: 似汝者樣魔頭實難支遣是年師著心經斲輪解
0184b03: 按師行繇云最初在根本上參究看教自覺容易
0184b04: 此時漸發聰穎所有經籍隨看隨記亦隨講演津
0184b05: 津不輟云。
0184b06: 四十八年庚申
0184b07: 光宗皇帝泰昌元年
0184b08: 師二十八歲龍居慧文法師蘇州化城一雨法師
0184b09: 先後講楞嚴師俱與聽出心經斲輪解就正雨云
0184b10: 不惟見理圓妙亦且文字鮮明遂舉師覆講師衣
0184b11: 敝眾多忽之覆講後皆肅然起敬嗣至杭州得宗
0184b12: 法師處聽唯識論。
0184b13: 熹宗皇帝天啟元年辛酉
0184b14: 師二十九歲於諸法師處日相請益詰難辨駁不
0184b15: 異雲門學問義理繇此日進但自覺本分上不甚
0184b16: 相應請益于湛和尚未甚得力趺坐自傷不覺泣
0184b17: 下遂發憤思遍參焉。
0184b18: 二年壬戌
0184b19: 師三十歲值僧慧輪持密雲老和尚龍池錄頌古
0184b20: 二冊至師展閱畢歎曰者老漢有大過人處必能
0184b21: 為我了事欲往參而未果一日僧至雲門傳密和
0184b22: 尚自江西來將往天台暫憩吼山師冒雨往見便
0184b23: 問覿面相提事若何密便打師云錯密又打師盡
0184b24: 力一喝密秪打師秖喝至第七打師頭顱幾裂所
0184b25: 有伎倆知解一時冰釋乃對密云我識汝是臨濟
0184b26: 兒孫請坐密坐定師翻身將密拄杖打密三下乃
0184b27: 云汝佛法元來如此持拄杖便行密云且來且來
0184b28: 師不顧密隨步奪回拄杖打一下師云看破了也
0184b29: 一宿而返。
0184b30: 三年癸亥
0184c01: 師三十一歲在姚江陳賢嶺掩關自是日用現前
0184c02: 覺從前知見如布袋盛錐子一一敗露無一句得
0184c03: 力乃取所著金剛合論及頌古水鹽集等書悉焚
0184c04: 之旋觀傳燈諸祖鉗鎚默然契合遂集祖庭鉗鎚
0184c05: 錄一卷後有門人孝廉王谷作序師又著頌古一
0184c06: 冊覺從前所憶公案會意迥別因評論諸方謂被
0184c07: 夾雜拖帶擔閣半生感密老和尚法乳之恩乃脩
0184c08: 通法嗣書并錄頌古遺徒馳天台通玄上之密老
0184c09: 和尚復書云從上師資投契皆出偶然如上人問
0184c10: 不帶枝葉老僧荅本分未嘗一辭措于上人分上
0184c11: 契不契不期然而然豈有意乎其錄頌二端大約
0184c12: 不錯未免小不妥耳書尾又云不發回俟上人出
0184c13: 關了來師閱書即出關往見密問薰風自南來殿
0184c14: 角生微涼汝作麼生會師云水向石邊流出冷風
0184c15: 從花裏過來香密云離此又作麼生師云放和尚
0184c16: 三十棒密云除卻棒又作麼生師便喝密云喝後
0184c17: 師云更要重說偈言密休去師別老和尚歸閩
0184c18: 路經高明會無盡法師盡不為意師指盡手中數
0184c19: 珠辨四悉檀義盡愕然師又問據天台判法華為
0184c20: 圓教約圓教則無方便與不方便為什麼猶有方
0184c21: 便品盡云方便者乃秘密也師云既是秘密為甚
0184c22: 不安為秘密品卻安為方便品盡無對眾失色師
0184c23: 拂衣去。
0184c24: 四年甲子
0184c25: 師三十二歲歸閩姚江張客卿嘗扣關參請是年
0184c26: 卿領鄉薦以書通候師復書勉勵之上博山和尚
0184c27: 書其略云夫人出世主張宗門須是通方眼目具
0184c28: 嚴大手段始不負達摩西來單傳直指之風而亦
0184c29: 不昧此道堂皇闊略不是邊隅故撥火明道開田
0184c30: 說法乃至亂草邊钁頭下皆有舉揚此道者豈例
0185a01: 授以死工夫為然哉山不荅時青林掩關于石林
0185a02: 菴師訪之甫至關前便云汝在裏頭作什麼林咄
0185a03: 一咄師云汝者一咄未有主在林未及對師遂一
0185a04: 拳擊碎關門便行林由此驚異師嗣至復詰林云
0185a05: 汝參甚麼話頭林云參三不是話師云是誰之語
0185a06: 林云南泉師云南泉未出世時又作麼生林擬議
0185a07: 師便打林罔措師便行自是遍歷雪峰玄沙靈雲
0185a08: 諸古坊覓地縛菴無恰意者按師行由云日用知
0185a09: 非從前不守本分處始覺微薄推門落臼因語識
0185a10: 人從上古人公案默會更覺不同從前所作頌又
0185a11: 用不得遂焚之。
0185a12: 五年乙丑
0185a13: 師三十三歲至茶洋山搆菴棲止山最僻遠勢險
0185a14: 峻人跡罕至日則種蔬樵採夜則脅不至席時聞
0185a15: 山魈虎狼之聲如是住三年。
0185a16: 六年丙寅
0185a17: 師三十四歲見僧曹源駁漢月藏禪師與密老和
0185a18: 尚相見機緣作辨謬論一冊此時師雖居巖谷名
0185a19: 震諸方焉。
0185a20: 七年丁卯
0185a21: 師三十五歲春密老和尚寄手札與師云老僧上
0185a22: 年五月赴嘉興金粟之請雖僧眾聚首而老僧年
0185a23: 邁不及蚤暮與人提持上人可一出以助我亦可
0185a24: 了彼此未完公案耳師復書云大丈夫兒豈因一
0185a25: 幅紙波波挈挈不自休息乎因不出嶺是年移居
0185a26: 鼓山編茆曰別峰菴復住三載。
0185a27: 思宗皇帝崇禎元年戊辰
0185a28: 師三十六歲偶閱博山禪師信地說禪門警語著
0185a29: 禪門金錍一書。
0185a30: 二年己巳巳已
0185b01: 師三十七歲住別峰密老和尚命僧淳輝來召漢
0185b02: 月禪師附書寄候送所著述諸書師閱之見其出
0185b03: 世拈香于本師外復拈寂音高峰等香作書規之
0185b04: 隨出嶺至金粟命為西堂師辭免乞進侍司寮一
0185b05: 晚密老和尚索頌薰風自南來師頌云匝匝薰風
0185b06: 正令機通身觸著冷無依分明一句離情謂教我
0185b07: 如何舉似伊咄須著眼莫遲疑好看當人額下眉
0185b08: 密云描也被汝描成畫也被汝畫就秪如描也描
0185b09: 不成畫也畫不就汝又作麼生師便出一日檀信
0185b10: 設齋請老和尚上堂師問檀信敬持無米飯前來
0185b11: 供養十方僧如何是應供一句密云此去杭州一
0185b12: 百五師云應供一句蒙師指今日陞堂事若何密
0185b13: 云露也露也敗也敗也師云大眾證明某甲禮拜
0185b14: 密云還不知羞師便喝密云再喝一喝看師便出。
0185b15: 三年庚午
0185b16: 師三十八歲春歸閩道經延平大木溪師偶立船
0185b17: 首遇舟相撞墮入溪底自念此是放身命處頃之
0185b18: 浮起眾挽上船至閩居半載餘福清緇素欲請密
0185b19: 老和尚住持黃檗山懇師介紹師同僧隆瑞居士
0185b20: 林杰夫等抵金粟躬邀密許之是冬師就職西堂
0185b21: 王大含谷參老和尚其友王金如囑云如見老人
0185b22: 相契固善否則當見費隱禪師此人為老人得法
0185b23: 弟子要渠啟迪谷參老和尚不契遂謁師師痛下
0185b24: 鉗鎚五日內有省機緣載全錄中臘八上堂師問
0185b25: 世尊睹明星意旨如何密云瞎師云將謂和尚忘
0185b26: 卻了也密云漆桶不快師便喝密拈棒師云元來
0185b27: 元來便禮拜密云元來元來除夜小參師問古人
0185b28: 烹露地白牛分歲和尚今晚如何折合尚便打師
0185b29: 云恁麼則年窮歲盡去也密云汝又恁麼去也師
0185b30: 禮拜云謝師指示。
0185c01: 四年辛未
0185c02: 師三十九歲是春隨密老和尚赴黃檗席初上堂
0185c03: 云隻葉片舟泛海中乘風來到福城東洪波浩浩
0185c04: 無餘事只作拋綸擲釣翁還有衝浪金鱗麼出來
0185c05: 相見師以坐具覆頂云會麼密打云一釣便上師
0185c06: 一喝歸眾又上堂師問黃檗痛施三頓棒臨濟家
0185c07: 風自此興今日吾師登此座擬將何法接何人密
0185c08: 云放汝三十棒師云請師再道一句密云猶不知
0185c09: 羞師禮拜是年七月望日密取來源拂子并袈裟
0185c10: 一頂當眾付與師拜受之八月朔密歸金粟師送
0185c11: 至浦城密止之乃辭去蔡恪恭請師上馬峰師即
0185c12: 允赴于時衲子雲從漸成叢席。
0185c13: 五年壬申
0185c14: 師四十歲住馬峰寧波阿育王迎密老和尚密許
0185c15: 之金粟諸檀復堅留不已巳密乃以書召師代主金
0185c16: 粟師固辭密復與師書云行脩齎書至知吾徒弗
0185c17: 領金粟事更善足見吾徒死心住山但當眾不拘
0185c18: 多寡于日用間須用本分一著子則自然利己巳利
0185c19: 人古人所謂於深山钁頭邊覓一個半個報佛祖
0185c20: 恩是也又書云吾徒此時正宜住山不可欲速妄
0185c21: 動且得人不在多唯務得一人半人真正本色衲
0185c22: 子以報佛祖之恩是吾所望茲因時輝回閩特寄
0185c23: 佛果祖應菴祖兩刻吾徒當依二祖垂訓以煆學
0185c24: 者得相繼綿遠是吾徒之正事也。
0185c25: 六年癸酉
0185c26: 師四十一歲住馬峰三載福清紳士請師主席黃
0185c27: 檗十月十五日入院衲子雲臻上堂拈香云者一
0185c28: 瓣香最初到處尋覓不得到手一旦到手便乃當
0185c29: 陽披露不可指目末後遇著個沒眼睛老和尚伸
0185c30: 手一捏直得脫白無光爇向爐中專為本師密老
0186a01: 和尚用酬法乳之恩西堂隱元問一線陽春曲繇
0186a02: 來和者稀如何是陽春曲師云眉毛八尺長元禮
0186a03: 拜師云何不再進一語元歸位師休去。
0186a04: 七年甲戌
0186a05: 師四十二歲住黃檗隱元琦在座下一日頌百丈
0186a06: 三日耳聾話呈師云一聲塗毒聞皆喪遍地骷髏
0186a07: 沒處藏三寸舌伸安國劍千秋凜凜白如霜師閱
0186a08: 竟遂陞座拈拂子云正恁麼時容道者一枝拂子
0186a09: 囑付表揚琦拜受邑侯費中立侍御林心弘孝廉
0186a10: 林無念入山立問許多高足到山老師個個都打
0186a11: 發去師云人人本具又問看語錄不知意旨作麼
0186a12: 生師云知與不知是個什麼又問令徒中有幾個
0186a13: 得意底師云縱目所睹無念問和尚還看文字麼
0186a14: 師云隨分念云宗門不立文字為什麼又看師舉
0186a15: 拂子云者個且道是文字內文字外念舉茶鍾師
0186a16: 默然心弘問貴教中說輪迴還是有是無師云存
0186a17: 乎其人弘云如是則無輪迴也師云信之則有不
0186a18: 信則無弘聞師提誨翻然信向師因寺基水脈迅
0186a19: 直築壩以截奔流成大池沼值常住儉乏盡出缽
0186a20: 資供眾惟以衲子為念不留長物又置法產若干
0186a21: 畝永作飯僧業著黃檗勘語一卷廣文上官憲作
0186a22: 序又著曹溪源流頌一卷刻虎丘隆祖錄白雲端
0186a23: 祖錄三教平心論書法語一則示隱元琦。
0186a24: 八年乙亥
0186a25: 師四十三歲命朗真璣百癡元脩黃檗志亙信彌
0186a26: 入室師問世尊拈花意旨如何信豎拳師云即今
0186a27: 事作麼生信云早間普請下午入室師云放汝三
0186a28: 十棒又問朗真世尊初生意旨如何真作指天指
0186a29: 地勢師云上他釣了也真一喝師云蓋覆了也真
0186a30: 禮拜云謝和尚入室師頷之冬付亙信彌。
0186b01: 九年丙子
0186b02: 師四十四歲春辭黃檗過建寧地藏院結夏西甌
0186b03: 李猶龍謁師問生死就在輪迴處麼師便掌龍擬
0186b04: 進語師震威一喝少頃龍起揖云有意旨在師云
0186b05: 是什麼意旨龍對師呵呵大笑師復與一掌龍笑
0186b06: 而去是秋僧清宇請住蓮峰外翰上官憲紳士劉
0186b07: 雲子李猶龍皆依座下朝夕咨詢漳紳顏壯其見
0186b08: 師語錄肅啟請舉揚大法葉泰交乞題亡父讚并
0186b09: 師像讚西人創天主教毀佛師著原道闢邪一卷。
0186b10: 十年丁丑
0186b11: 師四十五歲是年春師往天童省覲密老和尚密
0186b12: 上法堂親撾鼓告眾曰老僧昔年黃檗付衣拂與
0186b13: 費隱已巳出世為人今來省覲老僧舉伊為座元大
0186b14: 似降尊就卑雖然若謂降尊就卑正是眼搭且
0186b15: 既不可喚作降尊就卑又喚作什麼煩大眾齊送
0186b16: 歸位時眾萬指或有請益師唯以佛法提綱靡不
0186b17: 欽服杭州司理黃海岸具柬儀書問十二則呈師
0186b18: 師荅復之顏壯其具啟相邀師復書云前訂孟夏
0186b19: 赴命面奉麈談不意本師堅留首眾不能如願門
0186b20: 下理學真儒留意禪宗雖未覿面自神契千里把
0186b21: 袂傾吐當有時節是秋溫州縉紳緇素請師住法
0186b22: 通乃辭下山合寺相送中秋日進院禪流景從司
0186b23: 理賀公九邵晉謁師麈談終日公蹶然起曰自己巳
0186b24: 分中如何得搆師云須自承當公曰作麼生承當
0186b25: 師云自古至今更非第二人公擬議師云擬議即
0186b26: 蹉過公歎服而別時薦紳邵金門周印宗陳三有
0186b27: 輩相依參請殆無虛日王大含谷作師語錄序付
0186b28: 朗真璣并示法語五則示居士楊臺臣繆昌之夏
0186b29: 欽仲法語各一篇。
0186b30: 十一年戊寅
0186c01: 師四十六歲春嘉禾郡守鄭公瑄司理文公德翼
0186c02: 鹽官令朱公應熊及杭嘉兩郡紳衿請師主席金
0186c03: 粟廣慧寺師允之七月師自法通至武林暫憩報
0186c04: 國院諸紳士請上堂王大舍邀師遊西湖賦詩以
0186c05: 紀勝二十九日師進院雨集至上堂時即霽孝廉
0186c06: 徐公覲周云金粟忽沾法雨較勝缽龍說法大放
0186c07: 光明重開天眼王大含亦賦詩志慶云一條拄杖
0186c08: 極其貧招得行人競問津堅請豈徒今夕事相傳
0186c09: 猶記昔時人慈霖自是同天注法曜還應與日新
0186c10: 何用上倉垂此象卻將好意惹他嗔是時衲子幾
0186c11: 萬指師以佛果應菴禹門三祖及天童老和尚四
0186c12: 家明訓約束之孳孳靡懈命西堂百癡元節取清
0186c13: 規集兩序須知以便執事遵守江陰黃介子自敘
0186c14: 曾到天童師云曾住幾時黃云七八日師云還得
0186c15: 天童意旨麼黃云不得師云既不得莫是蹉過麼
0186c16: 黃云若有得則真蹉過師云今日識得居士也董
0186c17: 爾潛居士行證來參歷有機緣載全錄臘月有巨
0186c18: 室于寺後山巔營葬鄰眾往拒之葬主具詞干及
0186c19: 寺內師對眾云住持之體福共受禍獨當汝等勿
0186c20: 得動念我自赴質給諫乾颺虞公留止師云我祖
0186c21: 師門下人斷不籍勢以自衛師至縣徐公覲周云
0186c22: 大宗匠何必作如此去就師云獨不聞素患難行
0186c23: 乎患難乎徐躍然曰和尚所見甚正宰延見于賓
0186c24: 館時虞公謂宰曰和尚昨者即欲飄然長邁矣某
0186c25: 等留之乃止師曰我佛祖兒孫了生脫死若竟去
0186c26: 是為逃生死也余豈然哉宰堅請師回寺乃歸示
0186c27: 蔣通權偈復孝廉唐祈遠問道書錢爾敕請題像
0186c28: 贊金粟檀護自蔡子穀而外如吳磊菴徐型堂覲
0186c29: 周伯元君載張扶搖許元忠董久徵爾立吳稚仙
0186c30: 弘度伯載仲木祝仲基沈水臣陸韜穎張方儒皆
0187a01: 往來咨扣法社肅如于斯為盛是歲建船坊六楹
0187a02: 寮三楹脩延壽堂及普同塔。
0187a03: 十二年己巳卯
0187a04: 師四十七歲春付百癡元示法語又付三笑密玄
0187a05: 密定復隱元琦書略云上座既主席黃檗當以煆
0187a06: 煉衲子為懷須臾不可放過惟左敲右激挑剔成
0187a07: 材使法系直與虛空相終始永遠聯芳不致斷絕
0187a08: 是老僧之素望也其餘皆因行掉臂若捨重就輕
0187a09: 恐不得其人有忽從上來事須極力砥勉之為沈
0187a10: 水臣題雪山像贊復錢而介問道書兩題天童密
0187a11: 老和尚真贊刻靈源筆語一冊天王殿災為重建
0187a12: 之子穀蔡居士題額曰密雲彌布。
0187a13: 十三年庚辰
0187a14: 師四十八歲春付孤雲鑑古淵成時僧眾輻輳歲
0187a15: 儉不給師持缽至海寧縣陳彥升太史偕弟次升
0187a16: 特請于慶善禪院上堂歸赴董爾立爾潛請為表
0187a17: 弟查玄生對靈小參子穀蔡居士請題密老和尚
0187a18: 真贊答工部金門邵問道書作同門石車乘和尚
0187a19: 像贊復漳州曾心空居士問道書彙刻破邪集徐
0187a20: 覲周作序捐貲又著闢謬一卷置河東地若干畝。
0187a21: 十四年辛巳
0187a22: 師四十九歲春付本充盛柴立已巳彥升陳公參請
0187a23: 問云如某墮在官身如何得相應去師云即在官
0187a24: 身上保國保民無有不相應者公云者些子恐當
0187a25: 不得師云又不肯承當將謂別有那邑侯劉公堯
0187a26: 珍鄉紳徐公光治昌治同貞錢公啟鴻入山參禮
0187a27: 夏付空巖坦秋持缽當湖馮子近居士呈十八問
0187a28: 師答之嗣至魏塘寓慈雲寺孝廉周君謨侍茶次
0187a29: 論及格物師拈一果云者個是物你作麼生格周
0187a30: 云放下著師云又撥過一邊周云者老漢將謂別
0187b01: 有師云如何是汝不別有的意周驀豎一拳師云
0187b02: 不得喚作拳頭又作麼生周擬進語師便掌周當
0187b03: 下釋然唐祈遠參自陳看三不是公案師驀豎拳
0187b04: 云者個喚作什麼遠擬進語師便掌次日請上堂
0187b05: 有不是心不是佛不是物當陽突出虛空骨丈夫
0187b06: 猛利便承當踢碎從前閒窠窟之語遠于是冬閉
0187b07: 關擇木堂其父總憲存憶公呈偈云遠從康祖到
0187b08: 天童歲歲人天擁梵宮今日斬新圖舊令看師赤
0187b09: 手振宗風密老和尚離天童祁公季超迎于家園
0187b10: 師至越省覲時寧國詹曰至求法語師書示之又
0187b11: 為題布袋和尚大慧禪師二贊冬付蒼霞桴本寺
0187b12: 南房求歸常住購其業。
0187b13: 十五年壬午
0187b14: 師五十歲春付斷眉敏課虛真韜明宗五月師誕
0187b15: 日上堂有老漢五十年赤條條之語孝廉王大含
0187b16: 自越來祝壽命居擇木堂六月付大含谷七月念
0187b17: 二日密老和尚訃至師撤位挂真舉哀指真云佛
0187b18: 祖源流曹溪正脈綿遠相傳至我老和尚三十四
0187b19: 世六興巨剎海眾同居一條白棒撐天拄地直指
0187b20: 當人本命元辰契其旨者既多會其元者綦盛三
0187b21: 十年來道滿天下一代化儀周全完備本懷既罄
0187b22: 遽爾歸真誰謂法眼滅法河乾法梁折直是超古
0187b23: 越今光前裕後眼目爍破四天下百世無能踰之
0187b24: 者既爾今日又一場特地作什麼拘尸城畔聊通
0187b25: 信要與人天普共知便舉哀就地寢者百日率王
0187b26: 谷上通玄治喪當眾燒遺拂磨圖章以杜承虛接
0187b27: 響之弊公舉林野奇和尚繼席通玄著斥狂解十
0187b28: 一月木陳石奇二和尚躬至金粟請師繼席天童
0187b29: 師堅辭之及密老和尚龕至天童師特詣禮龕脩
0187b30: 供。
0187c01: 十六年癸未
0187c02: 師五十一歲正月往天童恭送密老和尚靈龕入
0187c03: 塔題楚文禪人血書華嚴經到東明禮三遠祖塔
0187c04: 孤雲鑑請于本寺上堂龍池眾職事持陽羡護法
0187c05: 書請師繼席禹門師推舉萬如和尚應之水臣沈
0187c06: 居士本淨禪人各請題密老和尚真贊復紳士閔
0187c07: 念脩張雲上錢聖月問道書司理黃元公自陳得
0187c08: 力于壽昌師亦復之建密老和尚衣缽塔于金粟
0187c09: 唐存憶都憲作銘勒石付又度舟天水廣雲浪全。
0187c10: 十七年甲申
0187c11: 弘光皇帝改元
0187c12: 師五十二歲春閔念脩請師為母夫人對靈小參
0187c13: 遊道場山黃檗隱元琦百山百癡元來省覲舉為
0187c14: 立僧秉拂刻五祖演錄金粟寺志付尚綬權
0187c15: 思宗皇帝大行師撒正位罄散缽貲通玄林野和尚
0187c16: 過訪師請上堂先為引座款接歡愜著闢謬說冬
0187c17: 脩大雄殿裝人天師像轢嚴居士來參請師上
0187c18: 堂有機緣相契納徐覲周施田一十八畝。
0187c19: 
0187c20: 福嚴費隱容禪師紀年錄卷上終
0187c21: 
0187c22: 
0187c23: 
0187c24: 
0187c25: 
0187c26: 
0187c27: 
0187c28: 
0187c29: 
0187c30: 
0188a01: 福嚴費隱容禪師紀年錄卷下
0188a02: 嗣法門人資福行觀山陰王谷仝集
0188a03: 鹽官徐昌治　董行證較
0188a04: 繼主法席門人行宗　行古重訂梓
0188a05: 大清順治皇帝二年乙酉
0188a06: 師五十三歲梓密老和尚全錄一十二卷付靈機
0188a07: 觀居士嚴轢大參值國變烽煙四起師撤正位
0188a08: 蒲團地坐僧眾驚惶勸師他適師厲聲曰汝等若
0188a09: 畏死即束裝他往不可亂我清聽眾心始安為孝
0188a10: 廉正法弘薙染秋僧天空請師退居天目師策杖
0188a11: 遍遊尋返金粟跋天衣耆宿手書華嚴經東明孤
0188a12: 雲鑑來省覲舉為立僧秉拂武林徐道真建禪院
0188a13: 于黃鶴峰請師退居顏其院曰直指。
0188a14: 三年丙戌
0188a15: 師五十四歲至直指徐道真居士請上堂歸付靈
0188a16: 嶽古時古淵成出住天目昭明師與偈有自古居
0188a17: 山無別策法幢久豎要心堅之句夏開半月池于
0188a18: 山門外秋四明韋郡守慈谿時邑侯定海朱邑侯
0188a19: 同合郡縉紳及天童兩序致書請師住天童師固
0188a20: 辭眾哀懇不已巳允之招孤雲鑑為立僧領眾金粟
0188a21: 迨天童催啟再至師即上堂辭眾穎正端正法弘
0188a22: 並受記師就道過長安鎮于覺王寺上堂至甬
0188a23: 東十月十一日入院先是明州亢旱日久迨師至
0188a24: 甘霖大沛入院之辰朗霽如初俱謂師道力所致
0188a25: 即日陞座子穀蔡居士有龍神呵護顯神通水湧
0188a26: 風從新日紅之問龍象圍繞千五百餘師懸密老
0188a27: 和尚像於法堂每晨鳴鼓率眾敬禮三年無間掃
0188a28: 合山祖塔至小天童宋宏智祖師塔院見牆壁傾
0188a29: 頹碑殘像毀作二偈志感有護塔影堂誰拆盡頓
0188a30: 令群鶴起悲哀之句定海總鎮王公之綱題人天
0188b01: 選佛場額于法堂入山問道師提持嶄巀致渠篤
0188b02: 信是歲付離言法千峰立。
0188b03: 四年丁亥
0188b04: 師五十五歲時眾千餘皆諸方角立之士參扣激
0188b05: 揚宗風大振參戎吳公岱慕道皈依巡道孫公枝
0188b06: 秀贈最上一乘之額偕總督張公杰入山問道先
0188b07: 是宏智祖師塔院香火田一頃久被侵沒是夕張
0188b08: 公夢入破寺見老僧受食覺而異之明旦質之師
0188b09: 師云但有東谷祖師像在廢頹殆甚張躍馬往觀
0188b10: 儼如夢境即捐俸恢復院產咸謂報應龍天之句
0188b11: 預讖焉本山房僧舊遺鹽丁歷年科稅為患師致
0188b12: 書當道立為蠲免復建隱蓋亭于清關橋外題曰
0188b13: 鎖翠初老和尚壘築萬工池堤數百丈俾眾川水
0188b14: 有所匯歸後又傾圮圯師復興之復案山若干畝重
0188b15: 建幻智菴普同塔院塑天王像於山門鹽官檀護
0188b16: 因金粟虛席請還山師遂渡錢塘以慰眾望立
0188b17: 正法弘為西堂付太白雪復入天童。
0188b18: 五年戊子
0188b19: 師五十六歲罄捐缽貲鼎新密老和尚塔豎塔銘
0188b20: 道行二碑砌月臺明堂鋪兩廳磚地脩山門階圾
0188b21: 復後山地若干畝。
0188b22: 六年己巳丑
0188b23: 師五十七歲元旦上供于密老和尚影堂孝思悽
0188b24: 愴供饌蠲潔一眾感惻復宏智祖師故產若干畝
0188b25: 重建塔院脩覺雲外岫等塔秋師因徐氏毀塔造
0188b26: 墳欲為清理徐訐訟於官師即曳杖渡江竟抵皋
0188b27: 亭直指菴四明當道及鄉紳合書敦請還山師力
0188b28: 辭之時語溪檀護及舊住請師住福嚴雲間當道
0188b29: 護法又請開法超果師先允雲間請故兩辭之赴
0188b30: 超果應期萬指雲集華亭繆邑侯上海高邑侯詞
0188c01: 林曹公峨雪等慕師高風設禮問道四眾求示偈
0188c02: 贊詩銘者日無寧晷師隨至隨荅應酬無倦室中
0188c03: 垂示云衣帶下一線清風意旨如何紛紛酬語無
0188c04: 中的者道衡相居士乞示師示偈云道若得其衡
0188c05: 綱宗眼目正不然亂如麻應笑東坡秤并荅其十
0188c06: 問道閑扈止二法師謁師于茶菴以蹣菴一喝分
0188c07: 五教話辨難師為析之領解心服莊公榿菴張公
0188c08: 子固朱公匏菴等俱以偈問道師一一酬之三題
0188c09: 密老人真讚及自題像讚具載全錄超果錄成峨
0188c10: 雪為之序。
0188c11: 七年庚寅
0188c12: 師五十八歲春超果解制付讓菴潛劍眉謙古風
0188c13: 然遂辭超果院韜明宗請蒞龍華上海宰高公延
0188c14: 師內署設齋致敬懇為少子薙髮摩頂嗣至清浦
0188c15: 玄津菴慈門寺上堂過嘉定緇素騰踏中流幾覆
0188c16: 過婁東詞林吳公梅村等請師於寧海寺上堂四
0188c17: 眾奔湊法座幾陷至虎丘掃隆祖塔時申公青門
0188c18: 姜公如農周公子佩昆季皆追隨佩為父忠介公
0188c19: 乞題贊有獨許先生翻佞海罕逢時輩照龍河之
0188c20: 句時福嚴覆請至福嚴真歇了禪師道場殿宇傾
0188c21: 圮圯殆盡師至芟刈草萊蔚興堂構清江檀度金陵
0188c22: 圓覺相繼請師俱辭之是夏付漚天朗至鹽官題
0188c23: 覲周徐居士像有全身擔荷佛法覿體承當自己巳
0188c24: 之句秋雲間鄉紳單公狷菴等請師至小崑山主
0188c25: 刻五燈嚴統先是洞下遠門柱公集五燈續略以
0188c26: 青原居南嶽前師依原本先南嶽次青原至天皇
0188c27: 天王二派悉照藏經丘符二碑一嗣馬祖一嗣石
0188c28: 頭而雪峰德山以至雪竇總列南嶽下至於承虛
0188c29: 接響者直筆削去崛起遙嗣者列之未詳正續凡
0188c30: 二十五卷八月孝廉張公謀遠乞題父像有孔門
0189a01: 深領略格物見真傳之句素本禪人乞題中峰本
0189a02: 遠祖像及雪浪法師墨跡去習禪人乞題聞谷大
0189a03: 師像贊嗣泛泖湖登塔賦詩有人影入空天眼小
0189a04: 練光照野日輪孤之句付士材李居士中梓如意
0189a05: 一柄未幾歸福嚴付逵夫明蓮如淨性空臻蘇杭
0189a06: 當道紳士請師住徑山內翰范公周撰疏其略云
0189a07: 脈接廣慧微傳心握曹溪正印敲風打雨任教擊
0189a08: 碎玉麟喫飯穿衣是處倒騎鐵馬大司空豈凡金
0189a09: 公疏云徹地通天百萬魔嬈戢影拖泥帶水大千
0189a10: 世界知恩師允其請於十一月二十七日入院徑
0189a11: 山雖為祖庭奈法席久虛荒亂相仍僧規彫獘百
0189a12: 廢未舉師住後駢聚數千指肅整清規興復古制
0189a13: 驅頑植德煥然改觀時諸方混濫師獨卓立孤峰
0189a14: 法道賴以砥柱四方品行超越者咸趨向焉。
0189a15: 八年辛卯
0189a16: 師五十九歲付鐵舟濟時值饑饉師居徑山最峻
0189a17: 僻跋涉不易而僧供罔缺兵革縱橫而叢社奠安
0189a18: 皆師道力所致于室中垂五問一水既無筋為什
0189a19: 麼長流不斷二佛祖公案猶空中紙鷂向何處收
0189a20: 取線索三鵬搏峰與晏坐峰相交且道說個什麼
0189a21: 四風扇大野畢竟作何形色五望江亭上垂機誰
0189a22: 是知音一時酬語罕契機者以偈寄候檇李譚公
0189a23: 埽菴有筆騰水月三千頃舌吐河沙萬斛奇之句
0189a24: 徑山晏坐峰乃大殿左脈下即張九成所建無垢
0189a25: 軒前主僧因事券質房僧師贖歸常住重榜無垢
0189a26: 軒于室古蹟復顯山無樵採之累秋往雲間過虎
0189a27: 林詞林韋念莪公請師於慧雲寺上堂為父中憲
0189a28: 中子寅祝壽過檇李譚公埽菴謁師於白蓮寺問
0189a29: 及五燈嚴統云目今法門混雜當以出類拔萃者
0189a30: 載之若止論相承似不足取師告以從上來源俱
0189b01: 有統系若無根瑞草智者弗貴耳次日延師至家
0189b02: 論議彌愜歎曰師真宗門中一人也至吳江中書
0189b03: 周公永言等請師於接待寺上堂有大家齊出超
0189b04: 方手撥轉徑山舊法輪之句至吳門靈巖繼起儲
0189b05: 法侄托護法請師入山師云姑蘇地屬衝要往來
0189b06: 不免奚必周旋中禮惟不忌祖德弘揚祖道為望
0189b07: 耳詰朝復耑頭首職事敦請師策杖已巳過鹿城矣
0189b08: 吳中章美字拙生自號藥樹頭陀獨歸向於師是
0189b09: 秋即世師以偈挽之有筆走龍蛇光閃電文騰山
0189b10: 海燦驪珠之句至雲間理刻嚴統還山經福嚴以
0189b11: 偈示晦之簡過禹杭邑侯費公躬至法喜寺參扣
0189b12: 王子尚子淑等請益師作書并二偈致之和孝廉
0189b13: 何公義兆南湖藝花詩寄懷周公安仁詩冬徐覲
0189b14: 周七袟師作偈贈祝祖堂混雜賓主不分師建列
0189b15: 祖堂于殿右以祠本山歷代開法住持凡八十一
0189b16: 代建方來名宿堂於殿左以奉諸方觀光流寓者
0189b17: 建方丈於不動軒後凡五楹祖席規模大略具備
0189b18: 臘月為古燈傳薙染示以偈宋無準範禪師為徑
0189b19: 山四十二代住持嗣臨濟二十四世孫師七世祖
0189b20: 暮年退居張堰接待雲水頃成叢席規制壯麗
0189b21: 仁宗皇帝御書賜額萬年正續示寂後全身塔於
0189b22: 寺傍師欲修塔祀掃故址湮沒徘徊傷悼作偈志
0189b23: 感徑山一席積衰既久兼以兵燹交訌師獨不避
0189b24: 艱險權衡靜鎮寬嚴並濟竭力主持魔外因而冰
0189b25: 釋祖制得以重煥云。
0189b26: 九年壬辰
0189b27: 師六十歲以嚴統事過鹽官會徐覲周居士舊時
0189b28: 檀信輸委雲填五月念四日師誕辰道俗祝慶者
0189b29: 幾二千眾雲間諸紳同峨雪曹公作文稱賀餘杭
0189b30: 令費公有千尋碧藕床間錫萬歲冰桃缽裏金之
0189c01: 句毘陵殿元楊公廷鑑貽詩有五峰今日高天下
0189c02: 萬指都教拜下風之句師並酬以偈七月付公衡
0189c03: 仁雲谷中八月往宜興龍池掃幻有老和尚塔題
0189c04: 偈有咸知靈骨藏幽石誰識真風遍遠垓之句塔
0189c05: 製儉約規模樸稚用示典型先老和尚置田若干畝永給
0189c06: 祭掃之需歸途孤雲鑑請過溧陽總臺馬公偕緇
0189c07: 素於萬古寺請上堂執禮甚恭過太倉大方公同
0189c08: 檀護請師於禪燈菴上堂過嘉定朝徹公同護法
0189c09: 請師於真際菴上堂掩骼菴龍文法侄孫請上堂
0189c10: 旋往松江雲臺蔡公七袟就本宅請師上堂留於
0189c11: 別館者旬日以所寫同遊山水圖乞讚凡名公碩
0189c12: 德薦紳先生鱗集參請為涵所張公題密老和尚
0189c13: 像讚超果寺監院知一請上堂八月東甌內翰林
0189c14: 可任名增志到山參訪值師未歸乃留詩本為參
0189c15: 承雙徑山機緣恰兆乳峰間云云師回山依韻寄
0189c16: 復有五峰插漢憑瀟洒列祖懸機任過關之句師
0189c17: 慨末法混濫著禪宗漁樵集黃檗隱元琦欲赴扶
0189c18: 桑請師念重溟深阻作書止之師住福嚴甫三月
0189c19: 起荒落之墟而整飭之創東西兩樓各七楹齋堂
0189c20: 庖湢各五楹所須用器亦少備至是赴徑山請乃
0189c21: 命監院普成公總理焉徑山舊置山田於上高地
0189c22: 方各五十餘畝嘯聚後賣主佃戶搆結不已巳無所
0189c23: 得息徒為輸餉師不責償竟還其業致書費令公
0189c24: 查收入冊數載陰霾一旦廓清時有司以僧綱職
0189c25: 強各房僧任之房僧艱其役師致書令公免之師
0189c26: 見本寺人境參差欲清其弊乃云山僧從今亦不
0189c27: 受剃染徒眾汝等當有矜式時合山肅然稟型列
0189c28: 祖名宿二堂方丈俱告成師作記以紀其事語載
0189c29: 徑山隨應錄中。
0189c30: 十年癸巳
0190a01: 師六十一歲因諸方闡揚寶鏡三昧重離六爻偏
0190a02: 正回互疊而為三變盡成五多顯晦不全遂畫卦爻
0190a03: 及黑白圈以彰偏正五位所述簡要令人易覽具
0190a04: 載全錄中二月四明大慈寺眾護法請書至師力
0190a05: 辭之為松源房忍生作家乘序并製嚴統序二月
0190a06: 孤雲鑑乞修東明旵海舟慈寶峰瑄三遠祖塔偈
0190a07: 三月題密老和尚像讚閏六月五燈嚴統成按太
0190a08: 史曹峨雪書嚴統真如耀闇室以日月飲渴人以
0190a09: 沆瀣敢不盥手齋心服膺慈寶云云本山舊志紊
0190a10: 亂訛雜師命古燈傳重修計八卷八月師往武林
0190a11: 寓報國院時織造監雙泉盧公搆精藍於西湖曰
0190a12: 盧舍菴延師齋供茶次盧云請和尚提攜師舉茶
0190a13: 鍾云請喫茶盧云已巳喫了師云是什麼滋味盧云
0190a14: 一心念佛師云恁麼則有二法矣盧唯唯喜甚遂
0190a15: 書二偈以贈復請師泛湖台州道玉齋耿公寧波
0190a16: 郡守子寅韋公皆同追隨探幽訪勝劇談移日適
0190a17: 值中秋作詩以紀其事還徑山十月朔付獨冠敬
0190a18: 百峰高十一月雲臺蔡公請為二親對靈小參及
0190a19: 示諸偈頌載全錄中。
0190a20: 十一年甲午
0190a21: 師六十二歲春作解惑篇并答吳越諸縉紳書以
0190a22: 息群囂四月師拽杖辭五峰作三吳法喜之遊至
0190a23: 吳門客周子佩家子佩忠介公長嗣也靈巖繼起
0190a24: 禪師先令首座原直來候次日維躬候于寓所讚
0190a25: 嚴統之刻至公至正矢心護板歸靈巖語溪鄉紳
0190a26: 曹遠思華亭給諫許霞城暨法幢幟禪師俱加調
0190a27: 護檇李譚掃菴誚興訟者有此事從無立語言鼠
0190a28: 牙雀角豈堪論之句并請師題憨大師像讚七月
0190a29: 山東韓天樞請為亡侄雲間司理對靈小參虛舟
0190a30: 省參隨有年復覲師于超果乃付之九月撥棹琴
0190b01: 川憩資福院廣文子發駱公縉紳嚴子張王孟衍
0190b02: 諸公請上堂子張尤機契欣若宿好虞山監院性
0190b03: 空偕紳士請上堂師舉昔日馮濟川三不得話拈
0190b04: 掇著語時子張于座下忽有省呈偈四首以通所
0190b05: 見師依韻復之遊興福寺師口占二律冬十月師
0190b06: 過武林杭紹紳衿因嚴統紛紛各有所袒師惟將
0190b07: 天王天皇兩派所載書二十餘種隨出以示且云
0190b08: 立義不當板從公劈考覈無憑書從損益何必以
0190b09: 有司勢力相傾奪耶眾默然獨方伯梓木趙公讚
0190b10: 歎之道信姜公仲嘉張公幹旋之遂送嚴統板于
0190b11: 靈巖而存與毀師不復加意矣華亭沈太史繹堂
0190b12: 邂逅武林法道盤桓甚樂師贈以詩姑蘇子佩周
0190b13: 公偕堯峰僧詣省城請師主席師不允臘月始抵
0190b14: 金閶至普安院度歲偶遊虎丘感而作偈琴川眾
0190b15: 紳光甫孫公喜賡王公景之趙公南陔蔣公裔興
0190b16: 歸公薪傳邵公等以虞山維摩請師退休允之。
0190b17: 十二年乙未
0190b18: 師六十三歲大旱雪竇石奇和尚專使慰問琴川
0190b19: 眾紳促師即應請師先宿山之普福菴二月二十
0190b20: 四日入維摩緇素相迎道路盈塞邑之紳衿參訪
0190b21: 問道絡繹無間佛誕日嚴子張懷香趨座下受優
0190b22: 婆塞戒師摩頂記名曰行達號髻珠翼旦與眾
0190b23: 茶次師驀舉拳問云不得說是說非試道一句看
0190b24: 髻掩耳云弟子不聞師曰不聞處與世尊拈花是
0190b25: 同是別髻云和尚作麼也說同說別師曰如何是
0190b26: 無同無別底　意旨髻驀豎拳師曰迦葉微笑意
0190b27: 旨如何髻云迦葉惱他師頷之觀其日用有自持
0190b28: 獨任之標不愧先達遂付如意并偈以表信三峰
0190b29: 豁堂嵒公師法侄孫也以書偈見意師依韻復之
0190b30: 贈南陔蔣公詩刑部喜賡王公法幢幟禪師門人
0190c01: 也幢以書導公皈師故弘護甚力一日茶次論及
0190c02: 萬物生于兩儀兩儀生于太極太極生于無極師
0190c03: 遽曰無極生於何處賡曰到者裏卻不會師將賡
0190c04: 手臂一捏云者個賡有所契遂發心遍閱宗乘
0190c05: 值賡六袟師贈以偈薊僧漢萍公嘗參先天童後
0190c06: 栖燕之翠微寺以笑巖祖塔頹廢欲移隧于翠微
0190c07: 之麓郵商于師師手復之先是黃檗隱元琦應扶
0190c08: 桑長琦請是年五月遣僧齎書儀省覲師手書慰
0190c09: 之復雪竇石奇和尚書六月髻珠請師別業觀荷
0190c10: 師依韻和詠琬公許居士為亡父乞師授幽冥戒
0190c11: 并題密老和尚像讚司理孝若孫公儀部薪傳邵
0190c12: 公北上來別師各贈以偈并賦髻珠別業賞桂詩
0190c13: 鹽城大機公齎邑侯賈公眾紳孫公李公逢春
0190c14: 張公樹屏孫公一致諸啟請師住永寧三昧寺監
0190c15: 院爾玉偕眾紳士齎巡道宮公繼蘭分司楊公胤
0190c16: 昌宰丁公同昇書詣請皆未之應九月平湖比
0190c17: 丘尼法淨皓來省覲皓素皈依座下有機緣相契
0190c18: 往來問道甚久付如意表信大梅法幢幟禪師專
0190c19: 使致香儀設供以法通相請啟略云板一離而雨
0190c20: 沛真有動夫龍天書即燬而話行亦何傷于日月
0190c21: 師復辭之十月道場山木陳和尚以魯繭白鏹遣
0190c22: 法嗣大城耑候十一月付慧朗鏡古碧湛復孟衍
0190c23: 王居士問道書十二月蘇公有根同僧齎紳士書
0190c24: 請師再住徑山師辭之。
0190c25: 十三年丙申
0190c26: 師六十四歲正月淨慈寺無生公來述三宜和尚
0190c27: 為嚴統事托某備申其意願與和尚面陳懺悔師
0190c28: 示答語存別錄付具足備天則琛二月鹽官覲周
0190c29: 徐居士來省覲周于天童金粟徑山諸禪席靡不
0190c30: 追隨嚮往究心本分機緣相契付如意一柄表信
0191a01: 三月師赴鹽城請舟次金山登覽賦二絕以志勝
0191a02: 概四月四日進永寧院佛誕日鹽宰賈公外翰劉
0191a03: 公總戎孫公及諸紳虔請上堂遂于此開戒三旬
0191a04: 劉一齋名若審博綜內典往來甚密設七問師立
0191a05: 答之王筠長名之楨射陽人望也皈依執弟子禮
0191a06: 嘗持宋丞相陸秀夫傳乞語跋之作宋份臣蔬枰
0191a07: 詩一章吳門縉紳內翰子美沈公繹堂沈公甲傍
0191a08: 陸公文衡申公繼揆繆公慧遠金公世渼暨眾檀
0191a09: 護敦請住堯峰師受請五月辭眾返棹先是興化
0191a10: 育長者黎太沖延師至家菴祖孫父子殷勤叩道
0191a11: 出所著頌古一冊乞鑒定求序師見其端莊鄭重
0191a12: 于本分相契欣然作序復托菴僧岷山公過鹽城
0191a13: 致請再過其家以本分砥勵三日而別還虞嶺趙
0191a14: 公景之兩致書問道師並答之復嶺南左轄曹鑒
0191a15: 躬問候請益書九月朔師進堯峰院萬指繞座薦
0191a16: 紳顧松交姚文初趙明遠沈匡來周子佩文孫符
0191a17: 及琴川檀信帆檣交映緇素駢闐初八日三宜和
0191a18: 尚造謁盤桓自陳懺悔之意靈巖繼起禪師同張
0191a19: 司農有譽到寺躬賀次日入城中輿公請瑞光上
0191a20: 堂聽法者凡數千指并答候三宜和尚暨剖石禪
0191a21: 師設供掃萬峰寶藏二祖塔十月起期龍象雲臻
0191a22: 檀度響從冠于今昔分五堂安禪眾舉龍華韜明
0191a23: 宗資福天水廣為秉拂首座東蓮古峰然為秉拂
0191a24: 西堂宗風大振仲冬苕溪孝廉嚴三求公來參應
0191a25: 接機契師遂撾鼓上堂以揚其德喜賡王公復來
0191a26: 參於此道甚有染指亦上堂表揚之臘月吳門乾
0191a27: 三法師素以才華自負後披剃博覽教乘淹貫台
0191a28: 教受無盡大師衣氣概頗異不通名字到寺見師
0191a29: 師與談論窮辨一晝夜見其所蘊理致不謬且云
0191a30: 和尚當今為宗門第一人故來相見次日上堂接
0191b01: 引之又以宗乘中事追拶機緣并上堂語載錄中。
0191b02: 十四年丁酉
0191b03: 師六十五歲正月復乾三法師辨詰宗教書中句
0191b04: 語水紳衿托僧持書請師再住福嚴師允之先是
0191b05: 堯峰常住累年搆訟以致蕭索逋負師入院後眾
0191b06: 廢畢舉千眾日用所須之外償宿逋動以千計叢
0191b07: 林少有生色解制乃拽杖往虞山謝維摩院事憑
0191b08: 眾請天則琛主之趙景之素傾信師提持處皆有
0191b09: 契合師書偈并復柬表揚之遂起程道經吳門眾
0191b10: 紳猶致書挽歸堯峰師不復答過檇李譚埽菴嚴
0191b11: 轢施易修徐忠可敬可翁震公共送至福嚴而
0191b12: 語溪諸檀護亦遠來相邀名公巨卿共相際會誠
0191b13: 一時盛典也立夏後三日入院黃耳鉉蔡辰生鍾
0191b14: 玉音請上堂語云宗門廣大須是大力量人徹底
0191b15: 承當若承當得也則堪共建大法幢立大宗旨與
0191b16: 諸人天開大眼目明正知見然後知儒釋不二凡
0191b17: 聖無差靈光透脫機用宏大不孤靈山受囑堪為
0191b18: 禪宗種草只如今日重振規模一句又作麼生道
0191b19: 昔日殿樓應托起家珍運出莫遲疑四月往鹽官
0191b20: 賀型塘徐光祿九袞酬酢甫數日而型公不祿其
0191b21: 弟覲周請師對靈按師小參結句云欲識先生真
0191b22: 面目清風明月樂徘徊是時覲周施供捐助不遺
0191b23: 餘力鮮之胡居士明達士也見師留連款語用慰
0191b24: 契闊五月射侯曹公序遠思廣玉音鍾朗耳鉉黃
0191b25: 公三貢皆詣寺聽法時徑山眾僧齎撫臺啟及當
0191b26: 道鄉紳書請師還山梅勒額真吳公為師書方丈
0191b27: 之扁師堅辭不赴往江干購木以興佛殿寓于泥
0191b28: 龍菴淨慈法侄孫豁堂請泛遊西湖師賦詩云空
0191b29: 中樓閣水中天上下參差日月懸樹色綺聯隨杖
0191b30: 履波光不斷蕩蘭船六橋鎖玉天開畫兩岸流霞
0191c01: 地隱仙自我二人行樂後遊魚飛鳥樂聞禪次日
0191c02: 趙賓王請遊湖亦賦詩存別錄隨移寓于西竺菴
0191c03: 平湖邑侯朱鶴門到寓參謁相得甚歡雲間蔡雲
0191c04: 臺居士皈師有年久作內護殷勤誠篤言信行從
0191c05: 師多以般若力熏陶之四月八日無病而逝師躬
0191c06: 詣其家弔慰青浦朱家鎮信道公迎請上堂語備
0191c07: 于錄內八月初八日經始佛殿廣九丈二尺縱六
0191c08: 丈六尺高五丈十月念八日上梁遠近鄉民俱金
0191c09: 鼓喧騰燈燭輝煌以相助曹公射侯隨太夫人即
0191c10: 日設齋請上堂法語載錄中烏城唐朗師屬止法
0191c11: 猶子到福嚴薦親請師上堂閩中亙信彌修書以
0191c12: 龜山請師退居黃檗慧門法孫亦專使請師歸萬
0191c13: 福逸老師皆未之許。
0191c14: 十五年戊戌
0191c15: 師六十六歲正月邑侯李公名震到寺相見談道
0191c16: 竟日建方丈樓于法堂之右共五楹高三丈廣四
0191c17: 十肘左右側樓各三楹高二丈四肘廣十四肘又
0191c18: 搆祖堂一所在方丈之左高二丈二肘深三丈餘
0191c19: 廣一丈四肘以祀開山以來之祖二月餉部常公
0191c20: 上京復　命舟過石門躬詣福嚴勸師往徑山巡
0191c21: 道范公發書托邑宰李公留師住福嚴李述范意
0191c22: 且示原書師修簡專人入徑山力辭慰眾三月杪
0191c23: 師禮密老和尚法衣塔于金粟已巳而登舟里山過
0191c24: 鹽官訪舊覽勝題詠具別集四月還福嚴常熟眾
0191c25: 紳各修啟請師復赴虞山師卻之六月重葺佛殿
0191c26: 至中元後工始竣是月付忍生凌九月海虞邵公
0191c27: 世茂造謁論道劇懽而別十月復海虞喜賡王居
0191c28: 士問道書付古笠泰紫巖順時獨耀性日參師呈
0191c29: 詩偈一冊師有性天杲日無雲翳炤耀乾坤廓頂
0191c30: 門撥轉禪和關捩子多般手眼豈能論之偈十二
0192a01: 月造禪堂五楹高二丈七尺廣七丈縱廣六丈。
0192a02: 十六年己巳亥
0192a03: 師六十七歲正月付正聞乾絳雪瑩時邑侯李公
0192a04: 詣寺問道四月毘陵陽羡諸紳陳公于鼎史公可
0192a05: 程徐公曙周公正儒路公邁史公夏隆周公季
0192a06: 琬蔣公曜湯公原清戴公元韶路公序以龍池山
0192a07: 禹門寺敦請主席師以福嚴興造事未竣辭之五
0192a08: 月興天王殿高三丈廣五丈縱四丈左右護房各
0192a09: 五楹廣四丈縱二丈有奇八月邑薦紳同令君至
0192a10: 寺作法喜遊各有題詠師亦賡和相贈十一月常
0192a11: 熟蘇鄉紳以珀珠一串相貽師對使云此貴重之
0192a12: 物存之丈室或開後來爭端若將售人又恐孤負
0192a13: 信施老僧素無玩好堅謝不受。
0192a14: 十七年庚子
0192a15: 師六十八歲正月望旦解制書一偈與堂主安永
0192a16: 歸建昌末旬徑山梵輪師以大安寺常住積業文
0192a17: 簿至福嚴面送請師退居逸老師固辭不受著竹
0192a18: 樓直筆一篇以規靈巖儲公五月譚公埽菴以書
0192a19: 延住嘉禾福城東塔寺詞甚誠切師辭之六月金
0192a20: 陵兵垣劉公海門同弟內翰潛柱公造謁坐次與
0192a21: 師推讓傍云兩居士俱在道師云如何是道士云
0192a22: 請和尚上坐師云這是老僧分上事居士分上又
0192a23: 作麼生士云我輩只在兩邊師云恁麼則相見了
0192a24: 也乃就坐兩公皆歡悅信宿而別七月天童木陳
0192a25: 和尚應　召還山維舟詣寺躬候用敘契闊云是
0192a26: 冬搆庫樓四楹及給供寮田寮圃寮閒住寮共十
0192a27: 餘楹積薪寮七楹福嚴自唐以來邑人以壯麗著
0192a28: 稱明熹宗間遭舞馬之變迄
0192a29: 大清順治丁酉師應請後殿宇樓閣齋堂寮舍器用
0192a30: 產業不四載而畢備師于此寺誠有自夙緣矣是
0192b01: 冬刻天童密老和尚語錄十二卷年譜一冊將原
0192b02: 刻舊板送嘉興楞嚴寺經坊師于密老和尚語錄
0192b03: 凡四經壽梓常言一飯之頃不敢忘本師惟以本
0192b04: 師法道自任即此一事足稱善為流通典型後學
0192b05: 其他固未易殫述也十月雪竇和尚至福嚴劇談
0192b06: 法門大事五鼓始息鶺鴒之誼于斯為盛。
0192b07: 十八年辛丑
0192b08: 師六十九歲為法求人老而不倦惟以提宗接物
0192b09: 為己巳任學徒日親縉紳人士問道參請無虛日正
0192b10: 月檀護曹射侯遠思子巖呂本仁等請上堂語存
0192b11: 錄中為絳雪瑩作自真贊時千峰立逵夫明公衡
0192b12: 仁正聞乾虛舟省靈機觀俱來省覲師款接甚歡
0192b13: 三月示微疾古笠泰天水廣來禮覲勸進藥餌師
0192b14: 笑卻之離言法從越州來師留之以首眾為法題
0192b15: 天童密老和尚贊并題師自真贊嗣後韜明宗靈
0192b16: 嶽古百癡元天則琛性空臻董爾潛證獨耀日各
0192b17: 以問疾至答括蒼太守周公問道書手答法幢幟
0192b18: 法侄書付劍龍志法樹蔭石菴琈聽梅經蓮谷澗
0192b19: 法觀會達言信白嵩俊董爾潛證師命侍者出道
0192b20: 具散眾二十一日遣公衡仁往徑山取所題像訂
0192b21: 往返期七日仁曰恐為雨阻師曰遲則不逮矣命
0192b22: 製龕誡勿布漆以便茶毘雪竇石奇和尚專使問
0192b23: 疾師復書略云弟以疾勢沉重已巳命出道具散眾
0192b24: 茲惟安枕以待時至法門大概吾兄坐鎮之云云
0192b25: 遣人往雲間禾水召百癡元韜明宗千峰立同豫
0192b26: 後事然叢林諸務以及參扣問道問疾者尚照攝
0192b27: 無遺二十九日清晨始命頭首職事理常住事諭
0192b28: 之曰今日內外諸務不必再白午刻呼行廣行觀
0192b29: 行法行仁行志行蔭行琈行澗行會如信董行證
0192b30: 及兩序列榻前手書遺囑顧視微笑右脅而逝按
0192c01: 師遺囑云老僧死後不可出訃音及受諸方弔奠
0192c02: 即從火化煩普成上座引火火消灰飛吾之後事
0192c03: 即完免占人間地免累世間財行狀亦不須脩塔
0192c04: 銘亦不須用古來尊宿多不重此等文字更不可
0192c05: 喧動人耳目故曰生如寄死如歸喧動何益乎所
0192c06: 請住持繼席當酌量而行推有德望者居之不拘
0192c07: 諸方之人并法嗣之徒又不可開喪立神位被麻
0192c08: 戴白以破佛制云云時蓋三月二十九日未時也
0192c09: 嗚呼痛哉謹遵遺命闍維于天中山北煙光所及
0192c10: 舍利如雨頂骨齒牙俱不壞五色燦然光耀奪目
0192c11: 合山大眾咸頂禮虔禱得舍利無筭諸檀護并及
0192c12: 門弟子傷悼既久思所以善後而無傷先志各請
0192c13: 建塔于福嚴徑山諸處乃卜之像前三卜而皆屬
0192c14: 黃檗壽塔僉議皆定八月十六日門人行元行古
0192c15: 行法等自福嚴奉靈骨舍利恭送至閩之福清縣
0192c16: 黃檗山十月二十六日辰時進塔塔坐亥向巳在
0192c17: 萬福寺西隅天柱峰之麓即師初開法地也嗣法
0192c18: 弟子隆琦等六十四人他如與偈示語及參叩有
0192c19: 得者名公巨儒指不勝屈要皆身入爐染指法
0192c20: 味厚德邃養得大受用者也師擔荷天童重任至
0192c21: 敬至孝行道三十餘載表冠諸方麾斥八極直心
0192c22: 直行虛公無我奪食驅耕鉗鎚毒辣機用全提稍
0192c23: 有枝葉差互痛與彈斥學徒參扣日臻玄奧拒之
0192c24: 益來懲之益親如獅子捉象捉兔俱用全力擒縱
0192c25: 自繇惟以衲僧為性命上自宸扆公卿下逮閭閻
0192c26: 負販情與無情莫不尊仰即平時受指摘而毀且
0192c27: 忌者亦鉗啄結舌歎息追悔而不自已巳其所攝化
0192c28: 委積如雲誠心樂施惟恐或後此皆法雨廣潤慈
0192c29: 雲弘被之大較也嗚呼師之道大故攝者眾師之
0192c30: 門竣故登者難師之法嚴故聞者懾師之德尊故
0193a01: 詒者遠非筆舌所能繪其萬一謹按歲月時日約
0193a02: 略編次庶天下後世當有標準云爾師世壽六十
0193a03: 九法臘五十六自四十一歲開法黃檗歷遷蓮峰
0193a04: 法通金粟天童超果徑山維摩堯峰最後示寂福
0193a05: 嚴十坐名剎力挽頹宗說法語錄四冊十四卷及
0193a06: 祖庭鉗鎚錄心經斲輪解漁樵集挂瓢集別集並
0193a07: 行于世。
0193a08: 　嗣法門人隆琦　行璣　行彌　行元　行密
0193a09: 　　　　　行定　行鑑　行成　行盛　行巳
0193a10: 　　　　　行宗　行敏　行真　寂坦　寂桴
0193a11: 　　　　　行舟　行廣　規權　大全　行觀
0193a12: 　　　　　行古　行宏　行端　行雪　行法
0193a13: 　　　　　行立　行謙　行然　行潛　行朗
0193a14: 　　　　　行淨　行明　行臻　行濟　行仁
0193a15: 　　　　　行中　行敬　行高　行鏡　行湛
0193a16: 　　　　　行琛　行備　行省　行凌　寂泰
0193a17: 　　　　　元順　寂乾　湛瑩　寂定　行志
0193a18: 　　　　　行蔭　行琈　智經　行澗　行會
0193a19: 　　　　　如信　行俊等
0193a20: 　　　居士王谷　嚴大參　李中梓　嚴行達
0193a21: 　　　　徐昌治　董行證　尼行皓仝稽首刊行
0193a22: 
0193a23: 
0193a24: 
0193a25: 石門縣曹門太夫人程氏法名行寧同
0193a26: 平湖縣嗣法弟子尼行皓共奉貲敬刻
0193a27: 福嚴費老和尚紀年錄壹冊共全錄流通
0193a28: 以惠後學伏願法道遐昌山河永靖者
0193a29: 
0193a30: 
0193a31: 
0193a32: 嚴費隱容禪師紀年錄卷下終
