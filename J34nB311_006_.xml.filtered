0621c01: 天界覺浪盛禪師全錄卷之六
0621c02: 
0621c03: 門人　大嵩　大權　大韶　大麟　較
0621c04: 小參
0621c05: 師於萬曆丁巳冬從江西壽昌到金陵寓天界
0621c06: 西方丈孫千枝居士傳壽昌老和尚像求授記
0621c07: 小參
0621c08: 師據座良久云會麼雲巖不著便洞山邈不真誰知
0621c09: 親入蒼龍窟儼然臨水影頓省定盤星何如吹滅瞎
0621c10: 驢眼居士於此薦得則能不與萬法為侶一口吸盡
0621c11: 西江直得赤身拶入大好山應見東苑花獨秀又何
0621c12: 讓他龐老銕船浮水韻徹青霄也哉會麼當機展出
0621c13: 娘生手好把旃檀日夕燒。
0621c14: 覺悟老宿請於毘盧閣為弟子祝髮授戒小參
0621c15: 毘盧頂上高拂吹毛古佛殿前橫鏟荒艸直下揜耳
0621c16: 而去鐘聲已巳掛七條更能坐斷聖僧愈見天然有在
0621c17: 雖則如是果要高高峰頂立深深海底行閨閤中物
0621c18: 一毫捨不盡未免成滲漏去至於向上向下大有事
0621c19: 在到遮裏直須拔足荊棘林轉身明白地始堪來討
0621c20: 我底棒喫。
0621c21: 黃檗山乙亥主楚龍湖小參
0621c22: 師云峰巒峭異鶴不停棲靈鳳無依獨翀宵漢且道
0621c23: 是何人境界以如意畫破云會麼大煞天然漆桶不
0621c24: 快太煞淆訛野狐作怪真機不發枉匿死生正眼不
0621c25: 開徒償業債秪如真機如何得發正眼如何得開復
0621c26: 舉如意云大眾看看如意子跳上三十三天觸著
0621c27: 帝釋鼻孔十殿閻王打一鐵棒怒氣不禁直得南山
0621c28: 起雲北山下雨黃檗山上月白風清法眼寺中紅爐
0621c29: 飛雪會麼良久顧視大眾云隴上梅花開也未我將
0621c30: 先寄有心人。
0622a01: 李太宰有書到山小參
0622a02: 師振尺云天開治象誰得太平先聲眾無語師復云
0622a03: 彩毫現出人間喜靈鷲啣來天上春會麼太宰書云
0622a04: 聖主宵衣惻然下詔普天之下重滌肺腸試問我諸
0622a05: 法王子法戰亦有何消息耶乃以手加額作望勢云
0622a06: 月似彎弓少雨多風半鉤猶有三星拱大地山河掩
0622a07: 映中復振尺云珍重。
0622a08: 夜參
0622a09: 師舉昔日長慶禪師悟道頌云萬象之中獨露身要
0622a10: 人自肯乃方親昔時謬向途中覓今日方知火裏冰
0622a11: 大眾其中有自肯者麼且道如何是火裏冰獨露
0622a12: 身是如何是獨露身火裏冰是獨露身與火裏冰
0622a13: 是同是別你大眾各自簡點看眾下語不契師乃云
0622a14: 古人云承言須會宗不是亂統說得如實不會宗旨
0622a15: 但將自己巳痛切處出求決擇發問不起便好痛自討
0622a16: 箇落處不可捏怪造語熱鬧人耳目也我要人各各
0622a17: 發明自己巳本分事然後始有酬唱分你看自己巳本分
0622a18: 上還容得三藏十二部底元字腳麼還容得一千七
0622a19: 百底公案麼還容得生死涅槃種種名相麼還容得
0622a20: 成佛作祖底道理麼若皆容不得如何佛祖又設了
0622a21: 許多機緣你試仔細自看從無始來在那裏安身
0622a22: 立命得恁麼堅密從十二類中受了許多磨折如何
0622a23: 還有我遮箇你如何反不自知你若向遮裏直下
0622a24: 看透方許你聊通一線方許你判斷古今機緣如自
0622a25: 己巳尚不知自己巳落處強欲分別古今之事何異狂狗
0622a26: 逐塊乎僧問狗子有佛性也無師云你有佛性也無
0622a27: 進云萬法歸一一歸何處師云那箇教你恁麼問進
0622a28: 云不知師云我遮裏棒不輕打人底乃云各各立地
0622a29: 欠箇甚麼莫向別人討好別人豈有剩物與人我不
0622a30: 要你參佛祖禪只要你參取你自己巳本分事果有生
0622b01: 死可了也無果有佛祖禪道也無參透了始知我不
0622b02: 肯輕欺你也噫可惜了遮一對好明燭孤負了遮一
0622b03: 瓶好蓮花僧向前提起花瓶便行師云提起那裏去
0622b04: 僧云請和尚歸方丈師叱云你偏好恁麼捏怪。
0622b05: 堂中小參
0622b06: 師方坐次恒鑒問云雜念紛飛時如何師云放下著
0622b07: 進云一念不生時如何師云提起著進云如何行履
0622b08: 不犯國王水艸師以如意畫一畫云截斷路頭著鑒
0622b09: 無語師云會麼進云不會師乃云大眾立地自看畢
0622b10: 竟是箇甚麼得恁麼難見難會也須是親向其中逼
0622b11: 拶到無可逼拶處始有自肯分所謂萬古碧潭空界
0622b12: 月再三撈摝始應知秪如我遮如意子若不是真的
0622b13: 識得如何要提起即提起要放下即放下要截斷凡
0622b14: 聖路頭即截斷凡聖路頭要殺即殺要活即活蓋繇
0622b15: 我知得用得始不為他所欺也不然總是業識忙忙
0622b16: 有何可據如人自己巳不知自己巳鼻孔向人曰我有鼻
0622b17: 孔我無鼻孔我即有即無鼻孔我非即有非即無鼻
0622b18: 孔此豈真知鼻孔也哉若果一朝親自摸得始信從
0622b19: 前皆是自己巳妄想顛倒也故從上佛祖出世種種方
0622b20: 便無非助人發機使人自求自己巳落處一朝親見始
0622b21: 知佛祖無實法與人也如當時慈明偕諸同志於兵
0622b22: 戈中混為廝養直造汾州參無德昭禪師昭知彼中
0622b23: 有大法器更不為彼說法一味以世諦媟之事以
0622b24: 毒發其毒業密置於烈燄猛鎚之中直要煆盡他無
0622b25: 始習氣命根然後始知臨濟之道迥出常流也所以
0622b26: 大愚芝密激雲峰悅葉縣省煆煉浮山遠皆非常手
0622b27: 眼近世學處不玄師宗不玅類以死語死法接人如
0622b28: 按牛頭喫艸令無傷人舉哀又安得有真性情之激
0622b29: 烈哉今日參學之弊皆是參言語文字禪非參了生
0622b30: 脫死禪皆是參知解機鋒禪非參見性明心禪所以
0622c01: 秪圖說得頌得心意識卜度得更不求身心性命落
0622c02: 處畢竟如何始了生脫死也雖然如是直須知有三
0622c03: 種喫緊事始得一要痛惜光陰不可蹉誤一要依止
0622c04: 師友恐墮迷途一要親自痛切始有生機所謂欲知
0622c05: 佛法當觀時節因緣時節若至其理自彰然此時節
0622c06: 因緣不是自肯自切雖遇佛祖現前安得有啄啐同
0622c07: 時之機用哉是以佛祖出世百千方便亦不過為此
0622c08: 肯切二字著力耳肯切二字即是你話頭即是你疑
0622c09: 情即是你發機即是你入路即是你百千三昧法門
0622c10: 即是出生死取心性之金剛王寶劍從始至終超凡
0622c11: 越聖直是此肯切二字你若肯切三世佛祖也沒奈
0622c12: 你何你若不肯切三世佛祖亦不奈你何何故把手
0622c13: 教他行不得要人自肯乃方親予有何言哉。
0622c14: 夜參
0622c15: 眾請師堂中小參陳司寇公偕入禮拜坐次建幢問
0622c16: 眾手淘金誰是得者師云直公牙齒疼進云寒暑煎
0622c17: 逼學人向何處迴避師云去著幢禮拜而退師曰昔
0622c18: 富鄭公見投子顒禪師陞座顒舉目作象王回顧勢
0622c19: 富公特地有省及下座隨入方丈顒見公即勵聲曰
0622c20: 相公已巳入室富弼還在門外公直得汗下師曰秪如
0622c21: 陳司寇公昨日從刀兵中來為箇甚麼我道公已巳
0622c22: 入堂汝等還在門外其中亦有出白汗者麼覺空問
0622c23: 渠無國土何處逢渠師曰大光明中那容罔兩進云
0622c24: 恁麼則請和尚歸方丈師曰要且不見我在司寇公
0622c25: 問昔有何心隱講學時張江陵相公忽來耿天臺出
0622c26: 接入何不起座揖手曰方外人不為禮張公曰你見
0622c27: 在方內如何說方外適大師謂某在堂內諸人在堂
0622c28: 外何也師哂曰公猶作堂外會那公曰元無內外師
0622c29: 曰公只今在那裏公曰在遮裏向火師曰尚隔一案
0622c30: 在公曰師只今是坐是立師展兩手示之復曰善財
0623a01: 於玅高峰為甚麼不見德雲乃向別峰相見公無語
0623a02: 師曰眾中還有道得者麼覺空出禮拜師曰鷂子過
0623a03: 新羅也陳公又問撥盡寒爐如何愈撥愈不見一星
0623a04: 子師曰火燄正滔天公無語師曰大眾切弗回頭轉
0623a05: 腦燒卻眉毛也建幢云和尚向何處迴避師呵呵大
0623a06: 笑曰我即熱勝婆羅門也幢曰莫瞞人好師曰癡者
0623a07: 自癡懞者自懞因有輕出問話者陳公云今蒙大師
0623a08: 直指如金剛王劍著著斬人知見正為不肖輩因病
0623a09: 下藥不與尋常接引人也如大師欲因機利導不妨
0623a10: 說他人話我輩參學只須說自己巳話若也說他人話
0623a11: 便失自己巳參學事也師曰古人欲直下發明自己巳事
0623a12: 決不隨人語脈所轉若是信口領略與本分有甚相
0623a13: 干復舉杜順大師懷州牛喫禾益州馬腹脹遍界覓
0623a14: 醫人炙豬左膊膞上及傅大士空手把鉏頭步行騎水
0623a15: 牛人從橋上過橋流水不流二頌及皓布褌將諸佛
0623a16: 名號寫褲上有人效之立得惡報皓嘗謂杜傅二頌
0623a17: 秪明得法身邊事尚未明法身向上事因示眾曰昨
0623a18: 夜雨滂滂打倒葡萄棚知事叫行人拄底拄撐底撐
0623a19: 撐撐拄拄到天明依舊可憐生若於此薦得始知有
0623a20: 向上事師復曰向上事且置且道如何是法身邊事
0623a21: 良久喝一喝便歸方丈。
0623a22: 丙子到峨峰小參
0623a23: 師良久策起眉毛云見麼某甲曾親見峨峰和尚來
0623a24: 莫道今日始到此中也秪如蹋斷千峰轉身就父更
0623a25: 將箇甚麼呈似諸法親乃舉如意云噫無影枝頭
0623a26: 凝玉露滴滴能開五葉花。
0623a27: 壽昌小參
0623a28: 師入堂坐定召云大眾是甚麼良久云莫被人瞞好
0623a29: 復良久云還有一箇不受人瞞底麼復良久云動著
0623a30: 即三十棒眾無語師乃起身縱步一匝而立項佩日
0623b01: 出從東過西從西過東師云誰恁麼穿堂直過佩掩
0623b02: 耳歸位師云苕帚柄聊與三十佩云和尚莫瞞人好
0623b03: 師云隨人腳跟轉有甚麼來繇進云請和尚歸方丈
0623b04: 師云遮裏沒有你開口處進云和尚也不可道破師
0623b05: 云是你耳聾佩一喝師咄云你遮野干進云過在甚
0623b06: 麼處師云罪不重科佩云恁麼則拆角泥牛翻白浪
0623b07: 衝開海底起紅煙師云還叫喚那乃云一堂風冷淡
0623b08: 千古意分明秪為分明極翻成八不成且道如何得
0623b09: 十成去顧視云也須仔細始得遂歸方丈。
0623b10: 堂中小參
0623b11: 過去心已巳過去電光石火杳難追未來心又未來兔
0623b12: 角龜毛挑不出現在心雖現在水月鏡花爭摸捉良
0623b13: 以昏沉成國土散亂作眾生釋迦從無始劫刻畫晦
0623b14: 昧之空彌勒盡末後際鉤鎖色雜之妄仔細簡點將
0623b15: 來大是開眼作夢秪如今日壽昌又教人參究箇甚
0623b16: 麼雖然如是肯心未許難清業惑之狂倒想不除誰
0623b17: 享本來之玅且道作麼生參究得肯心自許去一語
0623b18: 頓消千古恨自教天下免干戈良久復曰堂中連日
0623b19: 亦有省發與有疑情者麼首座擬開口師大喝曰看
0623b20: 劍便起座曰大眾有疑出來問師以如意驀頭便打
0623b21: 曰頭落也不知。
0623b22: 小參
0623b23: 一性融通一切性文殊莫出女子定一法遍舍一切
0623b24: 法罔明彈指便超脫一身普現一切身瞿曇弄假卻
0623b25: 成真一命永證一切命坐斷聖凡行正令性法身命
0623b26: 曾無別日可冷兮月可熱不是死中得活人誰能解
0623b27: 此問心結遮箇結甚奇絕饒是德山托缽與巖頭雪
0623b28: 峰遮般毒口蛇心畢竟三人證龜不成鱉。
0623b29: 小參
0623b30: 僧問德山小參不答話和尚今夜還答話否師云把
0623c01: 髺投衙進云昨夜不期山上雨滿溪流出落花香師
0623c02: 云擔枷過狀趕出去進云行行不借雙關路鉤鎖從
0623c03: 教直下拋師云罪不重科進云採葉弗將題姓字恐
0623c04: 隨流水到人間遂禮拜師云一箇大禪堂兩邊列長
0623c05: 床一箇聖僧一爐香日有日光夜有夜光三時粥飯
0623c06: 叮噹響四時止靜響叮噹一任剔起眉毛豎著脊梁
0623c07: 捏緊拳頭釘定腳樁你要行也不妨立也不妨坐也
0623c08: 不妨臥也不妨只有一事汝等也須仔細承當且道
0623c09: 承當箇甚麼良久云黃連樹上出生薑復顧眾云是
0623c10: 事且置只如汝等久在此中畢竟于自己巳分上事作
0623c11: 麼生僧答語狂亂師切齒痛責云汝等在此所為何
0623c12: 事肯自欺瞞作此大妄誑語汝等正如新官上任一
0623c13: 等無賴之徒偏去告哄狀考問將來何曾有一點真
0623c14: 情若遇清正之官豈容汝如此奸偽是必處汝以重
0623c15: 法也知麼況從上古人出世種種施設無非欲使人
0623c16: 發明本分大事如有對頭人閉門在屋裏坐有人必
0623c17: 欲與彼主人相見一回或用瓦子敲其門或用石用
0623c18: 木用棒用喝或叫喚其名或好言誘引或惡口罵詈
0623c19: 或投名刺或傳書柬或親抵其門或差官擒捉或圍
0623c20: 屋搜拿種種施設不過要他屋裏主人相見一回便
0623c21: 了何曾有實法哉是故古人或良久默默或揚眉瞬
0623c22: 目或拈鎚豎拂或打鼓吹毛百般拈弄正打傍敲全
0623c23: 機密用亦無非欲人發明自己巳主人本命元辰一回
0623c24: 親見便了豈可執定一法為何如乎然古人師資相
0623c25: 求皆是一段真實心不欺誑心不瞞昧心始得機教
0623c26: 相投針炙中病不是妄呈妖異互相惑亂也汝不見
0623c27: 世人欲聽響卜與祈神夢者乎亦必齋明盛服端肅
0623c28: 身心或求功名或求子息或求貨財或求仕進必須
0623c29: 明告其心謹白其事以我精氣合神人之精氣以我
0623c30: 靈機動神人之靈機始得感應道交朕兆發見雖其
0624a01: 言似吉似凶似好似惡當下不可測度及其機緣時
0624a02: 至明彰較著毫髮不爽乃知神人不我欺也又有一
0624a03: 等欺心罔聖之徒不畏鬼神恣行奸偽每欲托夢於
0624a04: 神人而神人安肯授汝之正夢哉即使神人授以屎
0624a05: 尿令彼食啖而彼心亦自知其為惡或有問之乃佯
0624a06: 為大喜曰昨夜夢神君延我明堂揖我上座奉我以
0624a07: 如意之珠贈我以彩毫之筆懽喜褎讚而慰諭我將
0624a08: 來有大顯貴有大受用此必他日有靈驗乎世間癡
0624a09: 人聞其神人待彼如此是必大顯貴也乃為捧擁奉
0624a10: 承無所不至矣嗚呼如此等人豈非天地間之大妖
0624a11: 孽大奸險天地鬼神之必誅戮者哉彼自以為得計
0624a12: 又安知惡不積不足以滅身乎噫慎之慎之生死海
0624a13: 中不能奮然自出者正以自欺自昧自沉自沒不受
0624a14: 人之提拔也誰奈之何誰奈之何。
0624a15: 為福山大眾授記早參
0624a16: 師陞座為大眾命名畢黃司理問云真佛無名為甚
0624a17: 麼安名立字師云聖聖相傳緣生無性進云天上無
0624a18: 彌勒地下無彌勒且道誰與安名師舉手云謝居士
0624a19: 好箇問頭進云靈山一會儼然未散師合掌云我不
0624a20: 敢輕於汝等汝等皆已巳作佛公便禮拜師下座。
0624a21: 塔樓峰小參
0624a22: 師云會麼雨打虛空溼自愁無曬急敲石火烘汗
0624a23: 滴龜毛上遮一滴西天東土真消息。
0624a24: 匡山圓通夜參
0624a25: 藏舟於壑藏山於澤夜半有力者負之而趨其昧昧
0624a26: 者渾不知也又安知藏天下於天下旦能握其機乎
0624a27: 其機是甚麼人能握良久云崑崙騎象藕絲御就裏
0624a28: 抽牽意自殊。
0624a29: 除夕小參
0624a30: 師卓拄杖云百丈大師云今朝臘月三十日到來大
0624b01: 眾作麼生折合去僧問年盡月盡日盡時盡恰好一
0624b02: 句請師速道師云爆天驚碎五須彌進云馬耳峰高
0624b03: 雲不斷一溪流水古今然師云劃斷千峰更許誰進
0624b04: 云等閒識得東風面萬紫千紅總是春師云太早生
0624b05: 師復云同門出入夙世冤家末後牢關如何透脫透
0624b06: 與不透今日總要向圓通手裏乞命眾無對師云會
0624b07: 麼抽刀不入鞘萬里髑髏寒卓拄杖入方丈。
0624b08: 癸未主靈谷堂中小參
0624b09: 師入堂眾禮拜立定師良久云正當與麼時何如復
0624b10: 云剔起眉毛復云立定腳跟復云是甚麼復云動著
0624b11: 三十棒復云還有入得虎穴者麼還有下得龍潭者
0624b12: 麼還有登得刀山者麼還有上得劍樹者麼復云動
0624b13: 著喪身失命復云是甚麼得恁麼利害直須向遮
0624b14: 裏透過始得消此業識始得了此生死復云萬古碧
0624b15: 潭空界月再三撈摝始應知有僧欲出問師曰若要
0624b16: 我說破須啞卻我口若要你領會須壞卻你心畢竟
0624b17: 作麼生不許夜行剛把火大家吹滅暗中行良久復
0624b18: 云到遮裏雖則忍氣吞聲必須得箇出身活路始得
0624b19: 不然自欺自陷又爭怪得山僧大眾須猛力斬截你
0624b20: 自心上底偷心活路與向外馳求底心則單刀直入
0624b21: 不顧危亡殺出生死重圍始保你有箇出身活路始
0624b22: 保你有箇完全性命猛之猛之毋自失誤。
0624b23: 除夕小參
0624b24: 末後一句始透牢關今當臘月三十夜汝等諸人作
0624b25: 麼生折合去良久云若在遮裏透去始有轉身吐氣
0624b26: 分不然如世間人到今夜業債纏身安能自繇自在
0624b27: 而結此局汝等既于此參究果於本分上透得生死
0624b28: 聖凡善惡苦樂底心境麼若透不得則妄想顛倒將
0624b29: 法身流轉五道無有已巳時何日折合得去直饒如靜
0624b30: 夜鐘聲寒潭月影猶是生死岸頭事直饒你因果歷
0624c01: 然不落不昧亦未脫得野狐身直饒一絲不挂徹底
0624c02: 無依如萬里無雲青天也須喫棒直饒四至分明中
0624c03: 心樹子不得為我動著正是垛生招箭未免爭端直
0624c04: 饒破衲蒙頭萬事休此時一切都不會遮瞌睡漢正
0624c05: 好爛熟打醒推出門去秪如到恁麼田地在我遮裏
0624c06: 尚折合不得況生死業識未空聖凡情境未透又如
0624c07: 何免得閻家老子考較哉秪如在山僧今夜又如何
0624c08: 處分此參禪事如軍國之事必須考其虛實或有血
0624c09: 戰汗馬之勞或有復土開疆之績然後享士椎牛論
0624c10: 功行賞今到遮裏總無甚功績可見何有北禪之牛
0624c11: 可烹何有曹山之酒可飲何有禾山之鼓可打何有
0624c12: 德嶠之歌可唱以冒昧法喜哉雖然如是不可一例
0624c13: 抹殺我靈谷今日結制已巳至半期肯自施功於無用
0624c14: 之地乎若欲珍重其事且放過諸人一著秪如山僧
0624c15: 自己巳為人處又作麼生折合去路逢死蛇莫打殺
0624c16: 無底籃子盛將歸。
0624c17: 甲申徑山堂中小參
0624c18: 師顧云還有上天無路入地無門無棲泊無奈何者
0624c19: 麼此正是汝等放身捨命去處僧出禮拜師便打僧
0624c20: 云六橋俱斷時如何師打云還斷不斷僧又進語師
0624c21: 又打云你又捏怪作麼連打退復云若要急切打發
0624c22: 直須拼卻性命始得山僧今日見磬山錄中有示眾
0624c23: 舉雪峰問僧甚麼處來僧云浙中峰云船來陸來僧
0624c24: 云二途俱不涉徑山看到遮裏謂雪峰行棒已巳遲也
0624c25: 峰云爭得到遮裏僧云有甚麼隔礙峰打趁出去僧
0624c26: 過十年後再來徑山道遮僧又來是甚麼心行峰又
0624c27: 問甚處來僧云湖南峰云湖南與遮裏相去多少僧
0624c28: 云不隔徑山道遮裏虧了雪峰又放過他峰豎起拂
0624c29: 子云還隔遮箇麼僧云若隔即不到也峰又打趁出
0624c30: 徑山道天下參學人往往向遮裏打失眼睛此僧往
0625a01: 後凡見人便罵雪峰徑山到遮裏卻疑著遮僧得恁
0625a02: 麼痛入骨髓那一日有同行者聞之特去訪乃問兄
0625a03: 到雪峰有何言句便如是罵徑山道遮僧果的親見
0625a04: 雪峰來遮裏便好與雪峰報冤以一頓痛棒將同行
0625a05: 打出豈不勝於痛罵哉他遂舉前話乃被同行詬叱
0625a06: 與他說破徑山云卻反被人坑陷遮僧乃自悲泣嘗
0625a07: 向中夜焚香向雪峰遙禮徑山道遮裏更是坑殺人
0625a08: 磬山云雪峰老漢行其正令遮一條白棒不添德山
0625a09: 之風可惜當時不遇其人重重蹉過遮僧既不憚勞
0625a10: 苦撥艸瞻風何其鹵莽以至如斯及遇同參通箇消
0625a11: 息悔之晚矣雖然此猶是君子禪也若是今時不服
0625a12: 善者寧招謗法之愆永無悲泣之事可見今人不如
0625a13: 古人多矣大凡參學須自具眼目莫當面蹉過以貽
0625a14: 後日之悔今日有新到者麼眾無語乃復頌云憧憧
0625a15: 往返隔千山覿面相承與話難不得知音痛呵叱到
0625a16: 頭終是一顢頇師云大眾汝等還見磬山和尚今日
0625a17: 特地痛相錐拶麼所謂大事未明如喪考妣同門出
0625a18: 入夙世冤家汝等真箇為己巳躬事肯如此僧頭頭痛
0625a19: 切乎真箇為生死心切必須不顧性命始有透脫一
0625a20: 路徑山亦有一頌好生聽取父母之仇不共天提刀
0625a21: 必報此深冤忽然撞著真頭對性命元來不值錢眾
0625a22: 中還有性命不值錢者麼出來為雪峰與遮僧雪屈
0625a23: 眾無語師擲下拄杖良久一僧拈起遞與師師接過
0625a24: 便打僧云和尚打某甲作麼師又打云你是那箇眾
0625a25: 俱禮拜師云放過即不可一齊打赦而出。
0625a26: 堂中小參
0625a27: 參學須先有箇痛切心傷感心如雪恥報仇底人始
0625a28: 能斬截生死頓明心性不見德山號周金剛為蜀中
0625a29: 義虎聞南方有直指人心成佛之說乃謂魔鬼子敢
0625a30: 自妄言吾當往摟其巢穴滅其種類以報佛恩遮箇
0625b01: 便是能與佛祖為生死冤家者也及遇婆子買點心
0625b02: 被他問金剛經以三心不可得上座要點那箇心直
0625b03: 下便打折了金剛擔子矣若是如今弄虛頭禪客便
0625b04: 好劈面一掌或推倒點心架子去何肯輕放過他此
0625b05: 古人不親見得決不肯自欺也乃到龍潭正以不見
0625b06: 自己巳落處問云久嚮龍潭及乎到來潭既不見龍又
0625b07: 不現龍潭不合為他下註腳曰子親到龍潭若是今
0625b08: 人便拍盲領會曰不見處便是我親見也即死在他
0625b09: 語下瞎弄將去又安肯必須親自見得乎於是乃親
0625b10: 依龍潭一夜因接紙燭驀被潭吹滅乃大悟曰從今
0625b11: 不被天下老和尚瞞也以故龍潭大稱之曰可中有
0625b12: 箇漢牙如利劍口似血盆於孤峰頂上呵佛罵祖去
0625b13: 在使德山當時無摟人巢穴滅人種類之痛心到此
0625b14: 焉能為婆子摟其巢穴又為龍潭滅其種類而立地
0625b15: 如獅子之出窟寶劍之揮空乎此皆其痛心傷心不
0625b16: 欺心之所致也又豈別有參禪之法乎又如臨濟亦
0625b17: 無別參禪法只是一箇不肯自欺當三遭痛棒不得
0625b18: 地痛快終不肯妄意領略必須於大愚言下頓悟
0625b19: 老婆心切然後得大痛快始能於黃檗面上捋虎鬚
0625b20: 也是彼何曾因參玄要賓主人境照用而後始頓悟
0625b21: 哉佗大徹後得座披衣自解作活而生擒活捉天下
0625b22: 英雄全是遮些子鋒芒彼又何曾以死語死法繫綴
0625b23: 於人乎今人皮下無血無為生死心不去本分上一
0625b24: 口咬斷卻如狂狗逐塊咬他語言文字道理機鋒以
0625b25: 為參禪真箇掩彩殺人如何得到德山臨濟底大用
0625b26: 不見古人頌他一拳拳倒黃鶴樓一踢踢翻鸚鵡洲
0625b27: 有意氣時增意氣不風流處亦風流蓋從上諸祖只
0625b28: 是與人助得發機如放大銃砲相似你腹中無許多
0625b29: 猛烈火藥我雖有火引如何點發其驚天動地之勢
0625b30: 你果有古人如此痛憤傷感自能觸發得大徹大悟
0625c01: 也只此一箇痛憤感傷便是撥亂反正定國安邦之
0625c02: 真作略也乃喝一喝而起。
0625c03: 振宗傑禪人為父鄭仲翁五旬請小參
0625c04: 頂天履地須知身自何來立意成人應識本之所在
0625c05: 識本於一念未生之前則生死聖凡全機超越知身
0625c06: 於父母正生之際則世間出世當體圓明所謂識心
0625c07: 達本源是則為沙門豈尋嘗之所能哉今日是大傑
0625c08: 禪人生父鄭仲翁知命之辰自念少入空宗未酬罔
0625c09: 極特求徑山為父母授記命名大高大厚蓋欲報其
0625c10: 雙親如覆載也秪如傑禪人在浙其父親在蜀不啻
0625c11: 數千里之隔況此身心本不相代如何能使其父增
0625c12: 此慧命若于此有箇透露乃知天地與我同根萬物
0625c13: 與我一體豈有骨肉天性不可以當體感通雖然更
0625c14: 須知吾宗別有不傳之旨昔僧問曹山子歸就父如
0625c15: 何父全不顧山云理合如是僧云何成父子之恩山
0625c16: 云始成父子之恩僧云如何是父子之恩山云刀斧
0625c17: 砍不開諸仁者你看他古人敲唱同時著著皆是親
0625c18: 悟親證若非全機超越安見得有斧斫不開之玅密
0625c19: 乎乃說偈曰祖父從來不出門兒孫得力始為尊了
0625c20: 知斧斫不開處厚地高天共報恩。
0625c21: 丁亥報恩結制堂中小參
0625c22: 良久云正當恁麼時何如杖人性命在汝諸人手裏
0625c23: 汝諸人性命在杖人手裏我要與你生作麼得同我
0625c24: 生我要與你死作麼得同我死直饒能同我生同我
0625c25: 死我要與你打箇開交你又作麼得同我打箇開交
0625c26: 擊竹篦子云點即不到復擊竹篦云到即不點度刃
0625c27: 衝流雷揮電卷到遮裏也須是拼得性命底絕後重
0625c28: 甦始許他通此消息復舉僧問趙州狗子有佛性也
0625c29: 無州云無忽然絕後甦來又作麼生復云險僧問趙
0625c30: 州狗子有佛性也無州云有忽然絕後甦來又作麼
0626a01: 生復云險僧問趙州如何是西來大意州云庭前柏
0626a02: 樹子忽然絕後甦來又作麼生復云險僧問趙州萬
0626a03: 法歸一一歸何處州云我在青州作領布衫重七斤
0626a04: 忽然絕後甦來又作麼生復云險忽有箇漢聞我恁
0626a05: 麼舉不惜性命向前掀倒杖人禪床又作麼生乃拈
0626a06: 竹篦拍地復打云放過即不可復云險拋下竹篦歸
0626a07: 方丈遯菴隨入方丈禮拜師擒住云狗子有佛性也
0626a08: 無速道遯云道甚麼有無師云你猶作道理在速道
0626a09: 遯云道不得師云為甚道不得遯云道不得師云你
0626a10: 為甚又道得遯云領師便打云領箇甚麼遯擬對師
0626a11: 又打云我要你向遮裏絕後甦來許你親見趙州遯
0626a12: 禮拜師又打云直須向遮裏跳出始得師復顧出之
0626a13: 旻昭蓲伯幼仁諸公云趙州一任道有道無杖人不
0626a14: 許你等道有道無別道一句來看不然汝等也須防
0626a15: 我杖人毒手始得眾禮退遯菴即笑峰。
0626a16: 楊龍友監軍太夫人作五十三參會設供請小
0626a17: 參時天正亢忽得雨
0626a18: 師云一句全提超今越古六種震動吟龍嘯虎忽爾
0626a19: 南山起雲北山下雨且喜點點滴滴不落別處與法
0626a20: 流相接而黧奴白牯卻似知有耕翻故園田地使一
0626a21: 切種智得生實性淨土盧舍那如來與十方諸佛不
0626a22: 動寂場坐普光明殿卻不知有文殊普賢及十方塵
0626a23: 剎大菩薩各各獅子哮吼象王起舞誰知遮箇蓮華
0626a24: 藏世界根源皆生於香水海中全是遮一法雨之所
0626a25: 傅哉善財童子承佛威神而稱讚曰奇哉世尊自我
0626a26: 一念圓明游歷三千大千世界乃至南詢一百餘城
0626a27: 遍參五十三大善知識教我觀察若聖若凡若僧若
0626a28: 俗若男若女是皆稱性平等法門自本自枝自花自
0626a29: 果乃至法身慧命功德相好眷屬劫數國界莊嚴壽
0626a30: 量差等皆是一點圓明無今無古且問在會諸公曾
0626b01: 會否樓閣重重是誰吞吐。
0626b02: 丁亥主天界慈秀法侶偕趙梧崗徐祥宇眾居
0626b03: 士請小參
0626b04: 坐久卻成勞出門又是艸風吹瓊樹枝紅日碎杲杲
0626b05: 昔夾山與定山同行言話次定山曰生死中無佛即
0626b06: 無生死夾山曰生死中有佛即不迷生死互相不肯
0626b07: 同上大梅山見常公夾山便舉問未審二人見處那
0626b08: 箇較親梅曰一親一疏夾山復問那箇親梅曰且去
0626b09: 明日來夾山明日再上問梅曰親者不問問者不親
0626b10: 夾山住後自云當時失一隻眼雪竇云當時換得一
0626b11: 雙眼山僧云定山只見錐頭利夾山不見鑿頭方那
0626b12: 堪便問誰親所謂一字入公門九牛拖不出大梅雖
0626b13: 似當斷不斷不同德山臨濟用事然其陷虎之機殺
0626b14: 活有在秪如雪竇道他換得一隻時還有簡點得出
0626b15: 者麼若有亦許他換得一隻眼。
0626b16: 小參
0626b17: 山僧今日午前寫書午後與人說話直得口乾舌燥
0626b18: 到晚來幸自可憐生無一星子事汝等無端將那無
0626b19: 血性底死牛皮打得轟轟響又牽引出老漢來大家
0626b20: 攢簇做一塊生且道為箇甚麼事有甚麼虧負汝等
0626b21: 處有甚麼欺瞞汝等處汝等又欠少箇甚麼大家喫
0626b22: 了現成飯問我討甚麼碗汝等自看大家在堂內底
0626b23: 箇箇睜起眉毛豎起脊梁咬定牙關捏緊拳頭如尿
0626b24: 床鬼子相似是何道理堂外底擔柴底擔柴運水底
0626b25: 運水燒火底燒火煮飯底煮飯你來我往打躬作揖
0626b26: 撐撐拄拄忙忙憧憧是風耶是顛耶做盡模樣弄盡
0626b27: 精魂從朝至暮畢竟是箇甚麼事與本分上還有一
0626b28: 些交涉也無到遮裏還用得著箇甚麼假借人箇甚
0626b29: 麼行住坐臥語默動靜穿衣喫飯屙屎放尿遮裏何
0626b30: 曾因人說破借人氣力你即不參不究你底主人公
0626c01: 本來面目亦何曾失來只今佛祖出世還有加損你
0626c02: 一毫來一切語言文字道理知見玄玅機鋒於你六
0626c03: 根門頭八識心中有三毫加損也無即汝等無始劫
0626c04: 來不是纔得為人三途六道一切異類無不變弄過
0626c05: 來何曾奈得你何閻羅大王牛頭阿旁何曾奈得你
0626c06: 何鑊湯爐炭刀山劍樹抽腸拔腹碓搗磨挨無所不
0626c07: 為乃至披毛帶角受盡苦楚何曾奈得你何直至如
0626c08: 今依舊恰恰好好地依舊業識茫茫地還是你今日
0626c09: 累我還是我今日累你你也沒奈我何我也沒奈你
0626c10: 何若了直下各自了去不了一任七顛八倒去我也
0626c11: 是為他閒事長無明徒怕虛空爛壞與鏡花水月耽
0626c12: 憂與夢幻泡影喫力著甚死急大家散去免教特地
0626c13: 相賺誤也僧纔出師便打僧云此是第二等師連打
0626c14: 云一任你第三第四第九第十僧云畢竟是第二等
0626c15: 師又連打云我與你第一等上上等無上上等與你
0626c16: 有甚交涉一頓打出又僧出云某甲今日謝和尚慈
0626c17: 悲師打云我有甚麼慈悲僧云打得痛快師又打云
0626c18: 有甚痛快復一頓打散。
0626c19: 戊子太平無相寺非遠淨修偕楊元長請小參
0626c20: 鼠咬頭巾破火燒裙帶香遮些消息子不待更商量
0626c21: 非遠昔來石耳峰前正值猛虎當路今到靈山堂上
0626c22: 方逢毒鼓驚天到遮裏直須拼得性命全機拶透始
0626c23: 有出身處會麼欲知急切相趨事鞭起泥牛耕石田。
0626c24: 為無可智公圓具小參
0626c25: 師擊尺云善哉時哉撒手不易是誰肯上縣崖全眼
0626c26: 用偏本于正人夙願淅米矛頭煉成鬱刃舍身藥樹
0626c27: 即全其天信是本事修行玅在藏機敝垢將謂一笑
0626c28: 入雲中恰好聚頭來屋裏果然放下十八界何須瓶
0626c29: 瀉二千酬峰頭澥底蹈過揚塵上律下襲同參不二
0626c30: 且道萬世旦暮遇者如何乃擊尺云震醒遍界了也。
0627a01: 甲午主博山小參
0627a02: 賓頭盧尊者應阿育王齋乃策起眉毛云大王會麼
0627a03: 我於阿耨達池龍王請佛齋亦預其數遮箇臊鬍子
0627a04: 雖則冷面熱瞞卻能撩人巴鼻何如我博山座下有
0627a05: 箇老骨董不學長汀子於十字街頭伸手乞人一文
0627a06: 錢偏於龍象蹴蹋底腳跟下緊峭他底艸鞋也不曾
0627a07: 放過一箇今當從心之年卻做些饅頭鎚子與一眾
0627a08: 橫咬豎咬忽然咬著舌頭乃知老骨董有紅線穿人
0627a09: 鼻孔在杖人不免打箇呵呵且道笑箇甚麼一把柳
0627a10: 絲收不得和煙搭在玉欄杆。
0627a11: 室參
0627a12: 欲行奉馬當食進鹽王索仙陀婆智乃在機先鳳林
0627a13: 關鍵太密十字街多白拈靈龜脫殼方堪占不卜孫
0627a14: 臏無飯錢況乃久雨不晴打濕眉毛無處曬眼只得
0627a15: 橫眸讀梵字彈舌念真言爭奈吹火長尖嘴柴生滿
0627a16: 灶煙。
0627a17: 雨後小參
0627a18: 卓拄杖云天晴日頭出雨落地下濕可憐見打失了
0627a19: 許多人眉毛腳跟也六祖問南嶽甚麼物恁麼來當
0627a20: 時便好打何待八年後始道得箇說似一物即不中
0627a21: 堪作何用先博山逢人便道一口氣不來畢竟向甚
0627a22: 麼處去當時便好打何待黑牛臥在死水裏更不見
0627a23: 出箇蹄角蹋殺天下人去如今還有與六祖作主與
0627a24: 先博山出氣者麼出來與拄杖子相見放過即不可
0627a25: 拈拄杖將大眾打散。
0627a26: 枯堂請小參
0627a27: 召云大眾腳跟下事作麼生眾無對師云剔起眉毛
0627a28: 看已巳蹉過也復擊如意云天不能蓋地不能載可笑
0627a29: 韶國師無錢做賣買無端撞著把破木杓底老龍牙
0627a30: 兩箇漆桶渾不快直饒向曹源一滴水裏翻身依舊
0627b01: 赤土塗牛妳分付汝等橫三豎四中切忌被那沒面
0627b02: 目大王捉敗。
0627b03: 壽昌使至小參
0627b04: 舉玄沙遣僧致書上雪峰峰揭開緘見三張白紙乃
0627b05: 拈示眾云不見道君子千里同風沙聞之曰山頭老
0627b06: 漢蹉過也不知杖人云以尋常觀他父子大似家富
0627b07: 小兒嬌殊不知雪峰慣撒漫天絲網玄沙卻肯向明
0627b08: 眼人前打失鼻孔今日壽昌成長老遣使到博山為
0627b09: 杖人作供乃有一牘即以火焚之不妨千里燒卻人
0627b10: 眉毛但汝等喫他油麵子切忌東屙西屙。
0627b11: 田寮請小參
0627b12: 舉雪峰一日云此事如一片田地相似一任眾人耕
0627b13: 種無有不承此恩力者玄沙云且作麼生是一片田
0627b14: 地峰云看玄沙云是則是某甲則不然峰云你又作
0627b15: 麼生玄沙云秪是人人底師云一千五百人善知識
0627b16: 父子親承作恁麼舉止雖好一片田地未免互相荒
0627b17: 棄若問博山作麼生是一片田地便與一棒教他知
0627b18: 些痛癢則種田博飯有餘力鼓腹謳歌樂太平。
0627b19: 王居士請小參
0627b20: 閨中產難婦人底三昧堂上飽暖底長者不知堂上
0627b21: 飽暖長者底三昧門外托缽底殃崛尊者不知門外
0627b22: 托缽殃崛尊者底三昧靈山打瞌睡底老瞿曇不知
0627b23: 靈山打瞌睡老瞿曇底三昧新撞出娘肚皮底孩子
0627b24: 不知新撞出娘肚皮孩子底三昧無人能知獨有我
0627b25: 遮拄杖子能知忽有僧出來道彼此三昧各各皆不
0627b26: 能知如何和尚底拄杖子卻獨能知便好與他痛一
0627b27: 拄杖看他知不知待他更開口又與他一痛拄杖何
0627b28: 故博山三昧從來別拄杖偏能決是非。
0627b29: 客至小參
0627b30: 聞聲悟道見色明心古人恁麼道已巳是將白淨人綑
0627c01: 縛了拋向糞坑裏浸殺安能使彼橫身物外別出殺
0627c02: 活之機昔玄沙和尚一日見三人新到遂自打普請
0627c03: 鼓三下卻歸方丈新到具威儀了亦去打普請鼓三
0627c04: 下卻入僧堂久住來白沙云新到輕欺和尚沙云打
0627c05: 鐘集眾勘過眾集新到不赴沙令侍者去喚新到纔
0627c06: 至法堂卻向侍者背上拍一下云和尚喚你侍者至
0627c07: 沙處新到便歸堂久住乃問和尚何不勘新到沙云
0627c08: 我與你勘了也師云玄沙門庭雖峻自有高賓其落
0627c09: 節不少然而爐之所鈍鐵尤多博山遮裏則不然
0627c10: 今日亦有故人新到一見即勘過了也何必大驚小
0627c11: 怪擊鼓敲鐘於雪上加霜且道博山有甚長處寰中
0627c12: 天子無私敕塞外將軍令更嚴。
0627c13: 山下設供小參
0627c14: 舉龍潭一日問天皇云某自到來不蒙和尚指示心
0627c15: 要皇云自汝到來吾未嘗不指示汝心要潭曰何處
0627c16: 是指示皇曰汝擎茶來吾與汝接汝行食來吾與汝
0627c17: 受汝禮拜時吾與汝合掌汝更疑何處不是示汝心
0627c18: 要潭忽然大悟笑巖拈云龍潭恁麼問天皇恁麼答
0627c19: 若不悟去幾成世諦若實會得凡聖秪有虛名迷悟
0627c20: 皆為剩法若實未會不可瞎驢趁大隊師云大小天
0627c21: 皇雖則一期點化爭奈將石頭一宗打破狼藉那堪
0627c22: 笑巖又向糞埽堆頭添了許多臭穢熏人博山恁麼
0627c23: 道汝等又向何處措手足眾無對師云各自散去切
0627c24: 忌磕破瞎驢鼻孔。
0627c25: 落堂小參
0627c26: 卓拄杖云我有一句到你不如拄杖子一句到你拄
0627c27: 杖子一句到你不如你一句到拄杖子如何得你一
0627c28: 句到拄杖子良久復卓拄杖云擬議打折你驢腰你
0627c29: 又作麼生跳得。
0627c30: 夜參
0628a01: 達磨獨自面壁魯祖逢人面壁杖人與汝等每日面
0628a02: 面相見還與古人有同別也無若是同則古人恁麼
0628a03: 生無乃多事若是別杖人恁麼道其意謂何汝等還
0628a04: 簡點得出麼若撿點不出放待冷時看。
0628a05: 半期小參
0628a06: 紫湖禪師一夜大叫有賊大眾皆驚起紫湖於法堂
0628a07: 前捉住一僧曰賊在遮裏僧曰某甲不是湖日是即
0628a08: 是你不肯承當師曰我聞紫湖有惡狗善能咬人性
0628a09: 命原來也只是吠聲無能啀實雖然做賊人心虛暗
0628a10: 地裏咬死一箇半箇也不見得我博山門庭廣大不
0628a11: 養此物只有一把吹毛利劍掛在冷處有不識好惡
0628a12: 者犯其鋒芒教他自喪身命我遮裏不動聲色坐致
0628a13: 太平汝等大眾也須防慎始得。
0628a14: 立兩堂小參
0628a15: 南泉兩堂衲子爭貓不知爭箇甚麼南泉提起貓云
0628a16: 道得即不斬眾無語泉即斬卻師云大小南泉沒奈
0628a17: 船何打破戽斗貓子有甚麼罪晚間舉似趙州州脫
0628a18: 艸鞋頭戴而出泉云子若在救得貓兒且道果救得
0628a19: 救不得趙州是甚麼心行大似箇幫惡的秪如貓兒
0628a20: 已巳斬也艸鞋已巳戴也兩堂僧又作麼生杖人今日重
0628a21: 新舉似放過則不可一時趁散。
0628a22: 晚參
0628a23: 明鏡當臺纖毫不隱靈鋒出匣凡聖不存須知向上
0628a24: 一機如擊石火閃電光相似還有轉得身吐得氣者
0628a25: 麼良久云沒孔鎚禮拜了退。
0628a26: 避暑菴請小參
0628a27: 洞山門下寒暑到來寒則寒殺闍黎熱則熱殺闍黎
0628a28: 遮老漢太煞利害若恁麼則盡大地皆無一活人也
0628a29: 曹山門下天時熱極卻教人鑊湯爐炭裏迴避使眾
0628a30: 苦不能到遮老漢太煞偷心秪遮鑊湯爐炭還容你
0628b01: 躲根麼若於此二則公案透得許汝等向東山水上
0628b02: 行與諸佛共一出身處若也不能透過秪恐八苦交
0628b03: 煎教你求生不得求死不得縱有薰風自南來殿閣
0628b04: 下那到你乘涼在秪如博山門下又作麼生金鏃慣
0628b05: 調曾百戰鐵鞭多力孰能仇。
0628b06: 六月晦小參
0628b07: 解白玉大連環開黃金無縫鎖也須是箇超絕佛祖
0628b08: 底玅手今日六月小盡一年已巳瓜分半箇去也雞足
0628b09: 山中飲光尊者作麼生思量兜率天上逸多大士又
0628b10: 如何計較秪如壁上掛錢財老鼠咬腰帶遮箇消息
0628b11: 也須透過若透不過問取西樓笑長老師歸方丈笑
0628b12: 公隨進師曰如有人問長老壁上挂錢財老鼠咬腰
0628b13: 帶是甚麼消息如何答他笑曰直得禪床震動師曰
0628b14: 秪如天上無彌勒地下無彌勒時是誰禪床震動笑
0628b15: 曰多煩和尚挂齒師曰恁麼那笑曰誰敢擊雷門師
0628b16: 微笑。
0628b17: 徐門請小參
0628b18: 菴提遮女問文殊明知生是不生之義死是不死之
0628b19: 義如何又被生死之所流轉文殊云其力未充杖人
0628b20: 云當時只合扣齒三下進山主亦以此義問修山主
0628b21: 修云筍畢竟成竹去如今作篾用得麼進云老兄欠
0628b22: 悟在杖人云我只將一把稻艸與他修云老兄又作
0628b23: 麼生進以手指云遮箇是監院房遮箇是典座房修
0628b24: 即禮拜杖人云我只震聲一喝大眾汝等若於此三
0628b25: 轉語薦得許你與古人各有出身活路汝若不薦且
0628b26: 一坑埋卻。
0628b27: 室參
0628b28: 巖頭云大統綱宗先須識句杖人云識得句門裏有
0628b29: 出身之路識得宗身裏有出門之機僧問巖頭古帆
0628b30: 未掛時如何小魚吞大魚進云已巳掛後時如何後園
0628c01: 驢喫艸杖人云且道此僧具何知見能恁麼問巖頭
0628c02: 具何宗旨能恁麼答在吾人分上還有交涉也無有
0628c03: 交涉試拈出意旨來看無交涉則古人如何敲唱既
0628c04: 在我博山門下也須出些手眼始得忽有問杖人古
0628c05: 帆未掛時如何向他道錦繡銀香囊風吹滿路香古
0628c06: 帆已巳掛後時如何杖人云寄言十八子好好事潘即。
0628c07: 重陽解制小參
0628c08: 卓拄杖云兔老冰盤光滴露鳥棲瓊樹影翻空重陽
0628c09: 桂菊交相發倚杖看來笑獨濃笑箇甚麼博山夏中
0628c10: 結制火傘炎炎飛冷雪白玉駒兒流汗血博山秋深
0628c11: 解制霜輪寂寂散香彩黃金索子須自擺就中更有
0628c12: 末後牢關須知有時解期不解人有時解人不解期
0628c13: 有時人期兩不解有時人期兩俱解於此一一透得
0628c14: 拄杖子不妨當堂分付其或徘徊未免羝羊觸籓徒
0628c15: 望沖霄鸞鳳復卓拄杖僧問如何是期解人不解師
0628c16: 云花開葉落渾閒事縱目其誰與己巳親進云如何是
0628c17: 人解期不解師云煙雲渺渺關山隔能作生涯孰敢
0628c18: 欺進云如何是人期兩不解師云折角鐵牛鞭不起
0628c19: 無腔牧笛漫相催進云如何是人期兩俱解師云浩
0628c20: 蕩乾坤隨放步吹毛不露太希奇。
0628c21: 丁酉主皋亭崇先寺小參
0628c22: 敲如意云此事如擊石火閃電光無論搆得搆不得
0628c23: 不免喪身失命舉紫湖和尚夜半大叫有賊一眾皆
0628c24: 驚走湖驀遇一僧捉住曰賊在遮裏僧駭曰某甲不
0628c25: 是湖放手曰是則是只你不肯承當師云大小紫湖
0628c26: 龍頭蛇尾無殺活手無端與賊過梯若是崇先待他
0628c27: 道不是即便推倒曰你遮賊走向那裏去亦不負下
0628c28: 手一場也雖然秪如今日捉住汝等又作麼生好乃
0628c29: 喝云饒你度刃衝流早落遮箇坑裏。
0628c30: 近菴請小參
0629a01: 英雄不作欺人語英雄不作欺人事秪如世尊於諸
0629a02: 佛大集會處絕世英奇不知多少獨一女人得近佛
0629a03: 座入定文殊稱為大智乃不知其得何三昧世尊既
0629a04: 命文殊自出其定問之及文殊用盡神力竟不能出
0629a05: 世尊卻云非但一箇文殊直饒百千文殊亦出不得
0629a06: 遮黃面瞿曇豈不將人玩弄復曰下方有罔明菩薩
0629a07: 始能出之罔明至果一彈指便出彼定汝等看遮一
0629a08: 棚傀儡各有線索當在何處世間英雄尚不肯欺人
0629a09: 而出世佛祖肯自欺欺人乎設使現前有一衲僧突
0629a10: 出道老漢不得東扯西拽或喝一喝或彈指一下或
0629a11: 拂袖打之遶如此還了得此淆訛麼不如此畢竟遮
0629a12: 段公案如何剖判汝等試自簡別看若簡別得出不
0629a13: 負我崇先杖子與汝點頭如簡別不出更須猛著精
0629a14: 彩莫被自己巳瞞頇好。
0629a15: 薦亡小參
0629a16: 向上去高且清向下去厚且寧中間去和且平迷時
0629a17: 去縱橫皆惑亂悟時去逆順盡神明夫如是安得透
0629a18: 脫迷悟貫徹聖解凡情顧大眾云大千世界拈來如
0629a19: 栗米大打鼓普請看漆桶不會忽有燈籠沿壁上天
0629a20: 台大叫曰通玄峰頭不是人間心外無法滿目青山
0629a21: 左邊被寒山打一巴掌右邊被拾得打一苕帚翻箇
0629a22: 筋斗下平地復叫曰灼然三世諸佛不知有黧奴白
0629a23: 牯卻知有又遇著騎虎老豐干笑云莫道山僧饒舌
0629a24: 汝蔡示橋一隊居士也須吞得浪杖人棘栗蓬透得
0629a25: 金剛圈始可與你向毘盧頂上逍遙去呵呵覿面相
0629a26: 逢何處去知音知後更誰知。
0629a27: 一七小參
0629a28: 一二三四五六七萬仞峰頭獨足立翻身撞倒老空
0629a29: 王捉敗真贓還叫屈誰見此真贓誰雪此冤屈欲識
0629a30: 精金火裏看杖頭有眼明如日。
0629b01: 室參
0629b02: 趙州在廁坑上呼文遠此處不可與說佛法文遠於
0629b03: 狹路傍把斷趙州要討箇公驗此是鎮州蘿蔔頭開
0629b04: 花青州布衫裏石被皋亭拋向東洋大海底惹得鐵
0629b05: 牛背上蚊子飛到十字街頭自歌自唱云土曠人稀
0629b06: 相逢者少汝等遮隊沒料掉禪和子在長連床上打
0629b07: 瞌春那知有恁麼事。
0629b08: 堂中小參
0629b09: 昨夜三更失卻牛天明起來失卻火王老師賣身無
0629b10: 人酬價未遇甘贄行者到留得灶上箇破鍋不見山
0629b11: 門前御龍橋畔艸離離金家堰每有賣糖人打鑼子
0629b12: 向遮裏過此中有一僧聞此鑼聲卻於糖上著到將
0629b13: 一文大光錢托道友買一塊來壓饞此友過手擲地
0629b14: 曰若作一文錢會入地獄如箭射此僧猛省曰捉敗
0629b15: 我偷心也杖人聞之乃呼此友來問曰是你恁麼點
0629b16: 發他麼曰是被杖人一頓打趁出去汝等還有知此
0629b17: 消息者麼。
0629b18: 結七小參
0629b19: 三七日前釋迦掩室於摩竭三七日內海底波斯嚼
0629b20: 生鐵三七日後大家笑龜不成鱉無論是七後七前
0629b21: 只要你自奮自烈不有傷心人爭解死冤結說甚麼
0629b22: 為人須為徹殺人須見血若作一場鬼戲徒自掉棒捧
0629b23: 打月。
0629b24: 炤空領葛龍泉眾士請小參
0629b25: 梅花未發謾取影於臨水橫斜春色如分任尋芳而
0629b26: 乘與傲岸此時霜風雖凜且喜參謁猶多近鄉金堰
0629b27: 更奇特能問西來意若何欲指彼庭前柏樹子恐賺
0629b28: 他缺齒老達磨何似相逢開口笑敲得寒冰煮活茶
0629b29: 呵呵呵痛快麼千古風流屬作家。
0629b30: 室參
0629c01: 異方穿心國有一好事自以出人頭地者忽被大鵬
0629c02: 金翅鳥擒向虛空拋擲尋落下我震旦國中彼陡見
0629c03: 此中人箇箇胸次嚴密渾無縫隙乃詫曰原來遮夥
0629c04: 人皆是一竅不通者中有箇眼光爍破四天下漢迎
0629c05: 風與一痛掌直使血流披面疾奔杖人處叫屈杖人
0629c06: 曰你道遮一掌打著阿誰彼人目瞪口呿杖人曰徒
0629c07: 自仰寒空那討金翅影。
0629c08: 除夕小參
0629c09: 百丈老漢不識好惡卻於臘月三十日夜始問人作
0629c10: 麼生折合大似老鼠尾上繫研鎚若是趁狗迫牆掉
0629c11: 過頭來性命卻在他口裏雲門道日日是好日時時
0629c12: 是好時也是錦井限人壽昌云是遮等過日子不是
0629c13: 遮等過時光未免金鎞刮目北禪欲烹露地白牛與
0629c14: 人分歲正是窮人多詐遮隊老古錐多處添些子少
0629c15: 處減些兒自謂有殺活手眼消不得杖人一笑薦得
0629c16: 此笑許他做箇本色衲僧脫脫灑灑去若也不薦明
0629c17: 年更有新條在引得春風笑不休。
0629c18: 晚參
0629c19: 舉秀才問長沙弟子只見千佛名經不知居何國土
0629c20: 亦化物也無沙云秀才曾到黃鶴樓否曰曾到沙曰
0629c21: 崔顥題詩後還有人題否曰無沙曰得閒題取一篇
0629c22: 好師曰岑大蟲灑食大地皮毛有滴血落處可成甘
0629c23: 蔗種族若是我但呼秀才待應喏便向道你好箇彩
0629c24: 頭一試便中狀元頌曰飽腹文章半字無儼然殿試
0629c25: 便傅臚春風得意馬蹄疾一日觀花滿帝都。
