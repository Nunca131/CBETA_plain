0817b16: 
0817b17: 
0817b18: 文殊所說最勝名義經卷下
0817b19: 
0817b20: 宋西天三藏明因妙善普濟法師
0817b21: 金總持等奉　詔譯
0817b22: 菩薩妙智身出生諸善利
0817b23: 譬如大地中生種種利益
0817b24: 一切佛智藏流出大法輪
0817b25: 一切法自性一切自性生
0817b26: 於一剎那中出生諸法義
0817b27: 即得大智慧覺了一切法
0817b28: 深入諸三昧安住平等理
0817b29: 諸法悉清淨成正等正覺
0817c01: 一切佛現前歡喜義成就
0817c02: 大智焰光明滅除諸罪垢
0817c03: 一切眾生中作最上利益
0817c04: 苦惱為怨賊智慧能戰勝
0817c05: 精進殊勝相微妙大吉祥
0817c06: 手臂長百肘舉足作無蹈
0817c07: 一足按金輪下至地絕處
0817c08: 一足覆梵際但見指爪甲
0817c09: 最上勝自在法義無差別
0817c10: 現種種色相起於方便智
0817c11: 周遍十方界利益無窮盡
0817c12: 已離輪迴染得三種大樂
0817c13: 猶如清淨雲亦如秋皎月
0817c14: 如日離雲翳熾盛大光明
0817c15: 帝釋大青寶莊嚴色最上
0817c16: 及大如意珠亦為妙莊嚴
0817c17: 所現神通力震動百世界
0817c18: 住念處正勤神足及根力
0817c19: 七覺妙意華了知八聖道
0817c20: 趣正等菩提如來功德海
0817c21: 諸眾生蘊聚猶如於虛空
0817c22: 諸眾生心行種種相差別
0817c23: 了知諸根境五蘊悉皆空
0817c24: 五蘊義清淨諸行無億數
0817c25: 了知諸行相安住實際中
0817c26: 十二緣生法體性皆清淨
0817c27: 四無量真乘八智從覺生
0817c28: 了內根外境十二真實義
0817c29: 祕密十六分覺道二十種
0818a01: 如是最勝義諸佛皆了知
0818a02: 佛現無數身常在於三昧
0818a03: 諸眾生心行剎那能了知
0818a04: 三乘方便門清淨行微妙
0818a05: 覺法無自性住於一乘道
0818a06: 盡諸煩惱結出流轉苦海
0818a07: 離繫縛稠林種種諸苦等
0818a08: 方便智大悲能普遍饒益
0818a09: 攝受諸有情令悟無生忍
0818a10: 一切眾生心了境界清淨
0818a11: 一切眾生心平等無差別
0818a12: 一切眾生心歡喜生愛樂
0818a13: 令離於散亂成就諸功德
0818a14: 通達三世法一切智慧義
0818a15: 五蘊性本空三世皆如是
0818a16: 一念生信解即見諸佛性
0818a17: 諸法自性生佛身本無著
0818a18: 樂見諸佛身種種莊嚴相
0818a19: 樂聞佛菩提最上真實義
0818a20: 大離文字大三種性
0818a21: 泯離文字出生一切
0818a22: 泯百字門五字門大空
0818a23: 祕密十六種從泯中生
0818a24: 葛羅非葛羅過去有四種
0818a25: 禪義生億數一切作非作
0818a26: 通達一切禪了知根本定
0818a27: 三昧身最上報化身亦然
0818a28: 普遍十方界化度諸眾生
0818a29: 最後天中天吉祥最勝者
0818b01: 為天人導師降伏諸魔眾
0818b02: 如帝釋天王能作大布施
0818b03: 度一切眾生出煩惱稠林
0818b04: 十方皆讚歎唯一無有二
0818b05: 以大慈悲法為精進甲冑
0818b06: 智慧為弓劍滅除煩惱賊
0818b07: 最勝威神力眾魔皆怖畏
0818b08: 降伏魔怨已興廣大供養
0818b09: 稽首最上師諸佛護世者
0818b10: 頂禮伸讚歎親近而奉事
0818b11: 十方虛空界供養亦如是
0818b12: 文殊大吉祥菩薩摩訶薩
0818b13: 具六通三明六念皆圓滿
0818b14: 現大神通力智慧到彼岸
0818b15: 遠離於輪迴永得不退轉
0818b16: 勇猛大精進了知一切法
0818b17: 大補特伽羅得超最上地
0818b18: 以智慧法雨普潤諸眾生
0818b19: 宣示四法印引導於三乘
0818b20: 清淨最上義能作大吉祥
0818b21: 菩薩所稱讚成就金剛尊
0818b22: 眾生無億數瞻仰歸命禮
0818b23: 歸命大空藏讚歎大空藏
0818b24: 歸命佛覺道讚歎佛覺道
0818b25: 歸命諸佛身讚歎諸佛身
0818b26: 歸命佛欣悅讚歎佛欣悅
0818b27: 歸命佛功德讚歎佛功德
0818b28: 歸命諸佛念讚歎諸佛念
0818b29: 歸命佛喜笑讚歎佛喜笑
0818c01: 歸命諸佛語讚歎諸佛語
0818c02: 歸命佛所愛讚歎佛所愛
0818c03: 歸命諸佛生讚歎諸佛生
0818c04: 歸命佛智生讚歎佛智生
0818c05: 歸命佛戲舞讚歎佛戲舞
0818c06: 歸命一切智讚歎一切智
0818c07: 性空及幻網歸讚亦如是
0818c08: 爾時金剛掌菩薩摩訶薩。金剛手菩薩摩訶
0818c09: 薩。白佛言世尊。如來智觀一切智身甚深微
0818c10: 妙。文殊菩薩摩訶薩。為欲利益一切眾生。說
0818c11: 此清淨最勝名義。若諸眾生未淨三業。令於
0818c12: 佛地波羅蜜門福智藏中。攝持三業圓滿清
0818c13: 淨。於最上義未了解者令得了解。乃至一切
0818c14: 諸佛法藏。皆為開發令得悟解。出生眾善為
0818c15: 功德門。復次金剛掌菩薩摩訶薩金剛手菩
0818c16: 薩摩訶薩言。此最勝名義出生一切淨地波
0818c17: 羅蜜法祕密神圓滿成就一切智智諸功德
0818c18: 海。淨身語意三祕密門。觀想諸佛正等正覺。
0818c19: 成就佛智大三摩地。一切如來清淨法界。最
0818c20: 勝十力破壞魔怨。具一切智一切種智。根本
0818c21: 方便饒益眾生。福德智藏清淨圓滿。出生菩
0818c22: 薩聲聞緣覺。二乘聖種一切人天。安住大乘
0818c23: 諸菩薩行。入正聖道皆得解脫。復能增長菩
0818c24: 薩善根。攝受一切外道異論。威德摧伏四種
0818c25: 魔怨。令諸眾生同歸聖道。解脫繫縛離諸散
0818c26: 亂。具足一切諸善事業。斷除輪迴得真聖道。
0818c27: 以妙香華幢幡傘蓋。普遍供養一切如來。速
0818c28: 得成就諸部門。於諸菩薩生愛樂想。相應
0818c29: 般若波羅蜜多。了知菩薩空行無二。具足一
0819a01: 切波羅蜜藏。圓滿一切清淨佛地。得四真諦
0819a02: 聖智現前。一心安住四正念處。乃至具足諸
0819a03: 佛功德。復次金剛掌菩薩摩訶薩金剛手菩
0819a04: 薩摩訶薩言。此最勝名義經。能除一切眾生
0819a05: 身語意業不善罪垢。令得遠離一切惡道。及
0819a06: 得斷除一切業障。八難怖畏皆得消除。離惡
0819a07: 眠夢獲大吉祥。及離一切諸魔怨結。修諸善
0819a08: 根福德利益。斷除一切增上我慢。永離一切
0819a09: 苦惱輪轉。一切佛心了知如實菩薩密行了
0819a10: 知如實。三乘聖智了知如實。一切印了知
0819a11: 如實。最勝法義生大智慧。住安樂行色力自
0819a12: 在。獲得清淨大吉祥事。歡喜踴躍以妙句偈。
0819a13: 稱揚讚歎此名義經。亦能消除一切疾病及
0819a14: 大恐怖。若眾生心有所樂欲。至心誦持最勝
0819a15: 名義悉得如意。欲得清淨即得清淨。欲得救
0819a16: 護即得救護。欲得富饒即得富饒。如漂溺人
0819a17: 得獲濟度。未得道者令得道果。乘般若舟到
0819a18: 菩提岸。如大醫王能除眾病。以方便智救護
0819a19: 眾生。愚癡暗蔽悉得永離。猶如意寶隨其所
0819a20: 欲。利益一切皆令圓滿。文殊菩薩摩訶薩。如
0819a21: 實了知一切智智。具足五眼六波羅蜜。得四
0819a22: 無畏安住十地。大福智藏三摩地門皆得圓
0819a23: 滿。如實了知法性無二。如實了知色相差別。
0819a24: 如實了知種種億數色相清淨。如來自性悉
0819a25: 皆空故。此名義經無二法義。若有受持開示
0819a26: 顯發。則能利益一切眾生。令離邪見煩惱稠
0819a27: 林。復次金剛掌菩薩摩訶薩金剛手菩薩摩
0819a28: 訶薩。白佛言世尊。文殊師利菩薩摩訶薩。及
0819a29: 一切如來智觀無二。此名義經最勝尊重。如
0819b01: 佛頂中大摩尼珠。若善男子善女人依此最
0819b02: 勝祕密門句偈義理。每日三時受持讀誦
0819b03: 解說書寫。利益眾生顯示三乘普令悟入。爾
0819b04: 時文殊師利菩薩摩訶薩。說此最勝名義。欲
0819b05: 令眾生一心信受。得勝解心了達一切最上
0819b06: 法門。修無住行具足智慧。清淨三業發菩提
0819b07: 心。一切諸佛諸大菩薩。普皆示現平等法門。
0819b08: 令諸眾生皆得悟入。大金剛掌菩薩現忿怒
0819b09: 相。以大威力降伏魔怨。普皆利益一切眾生
0819b10: 令得安樂。顯示祕密三昧道場一切印。引
0819b11: 導眾生入正定聚圓滿無餘。大明王除諸
0819b12: 障難。消伏魔怨具大威德。於晝夜中常當擁
0819b13: 護。童真菩薩梵王帝釋。嚕陀羅神那羅延天。
0819b14: 大自在天并子歌哩底計大黑天神。難底計
0819b15: 說囉大神焰魔天王。水界大神毘沙門天王
0819b16: 賀哩帝母。於晝夜中常當擁護。若行若住若
0819b17: 坐若臥一切時中。諸佛菩薩威神加護。一切
0819b18: 諸佛及諸菩薩。饒益攝受彼諸眾生。身意語
0819b19: 業皆得清淨。一切羅漢聲聞緣覺。護念攝受
0819b20: 彼諸眾生。於一切法得無所畏。如是最勝名
0819b21: 義聖法。於諸經中最為上首。若能於此信解
0819b22: 受持。是人則為得菩提道。或處禪定或居闠
0819b23: 鬧。或入王城聚落之處。江河園林一切住處。
0819b24: 於晝夜中常當擁護令無怖畏。天龍八部人
0819b25: 及非人。乃至毘舍遮女并諸眷屬。常當擁護
0819b26: 是諸眾生。令離諸惱得大安隱。復次金剛掌
0819b27: 菩薩金剛手菩薩言。此最勝名義經。如佛頂
0819b28: 珠最上微妙。功德殊勝不可思議。每日三時
0819b29: 受持讀誦。正念思惟精進無懈。於佛菩提速
0819c01: 能趣入。復白佛言世尊。文殊師利菩薩色相
0819c02: 具足觀察思惟。以大願力度脫眾生。或於空
0819c03: 中現一切佛。一切菩薩種種化身。隨順眾生
0819c04: 所樂示現。演說微妙甚深句義。引導眾生遠
0819c05: 離惡趣。不生卑賤不墮邊境。生不醜陋不墮
0819c06: 邪見。常生佛剎聽聞正法離無想處。不生饑
0819c07: 饉戰劫中。不生五濁及賊難處。不生貧窮
0819c08: 及困苦處。不生非法妄說句偈為求名聞。生
0819c09: 賢善家尊貴人中。圓滿色相端嚴具足。見者
0819c10: 歡喜無不愛樂。得宿住通大尊重相具大威
0819c11: 德。布施持戒忍辱精進。禪定智慧方便願力。
0819c12: 慈悲喜捨四無量心具足圓滿。及於一切工
0819c13: 巧技藝。讚詠外書皆得了解。出家求道於一
0819c14: 切智心無散失。了達三乘諸法義利。此經功
0819c15: 德出生無量智慧無量善法。若善男子善女
0819c16: 人。受持讀誦解其義理為人演說。當知是人
0819c17: 於如來藏中得佛功德。不久當證最上菩提。
0819c18: 具一切智一切種智。安住世間振大法鼓建
0819c19: 大法幢。作大法王演大法。即說曰。
0819c20: 唵引薩哩二合達哩摩二合引阿婆引娑二
0819c21: 合婆引尾馱惹囉二合遏阿暗噁
0819c22: 一切法相自性清淨。所謂一切如來智身。文
0819c23: 殊菩薩清淨出生。曰。
0819c24: 噁薩哩二合怛陀引多紇哩二合捺野喝囉
0819c25: 喝囉唵引吽引紇哩二合
0819c26: 文殊菩薩語自在王。廣大宣說一切法性。猶
0819c27: 如虛空圓滿清淨。法界智藏曰。阿
0819c28: 爾時金剛掌菩薩摩訶薩金剛手菩薩摩訶
0819c29: 薩。歡喜踴躍恭敬合掌瞻仰如來。諸佛聖眾
0820a01: 大祕密王。隨喜稱讚廣大道場。爾時釋迦牟
0820a02: 尼佛。讚金剛掌菩薩金剛手菩薩言。善哉善
0820a03: 哉。汝能顯示文殊所說諸佛祕密最勝名義。
0820a04: 利益安樂一切眾生。汝等不久當得阿耨多
0820a05: 羅三藐三菩提。得大解脫於幻網中作大導
0820a06: 師。以大清淨甚深妙義開發引導。令諸眾生
0820a07: 入佛境界。我今證明。汝等所說最勝名義。此
0820a08: 經於一萬六千大祕密教智慧藏中。次第流
0820a09: 出為三摩地輪。摧伏魔怨消除煩惱。度諸眾
0820a10: 生遠離輪迴到菩提岸。
0820a11: 文殊所說最勝名義經卷下
