0902c17: 
0902c18: 
0902c19: 
0902c20: 大方廣佛華嚴經疏卷第一百六入第六十九經
0902c21: 清涼山沙門　澄觀　述
0902c22: 晉水沙門　淨源　錄疏注經
0902c23: △第二普德淨光夜神。寄離垢地善友。義如前說。
0902c24: 文則具六。且分為四。初依教趣求。
0903a01: 爾時善財童子了知彼至夜神初發菩提心。
0903a02: 先念前法。有十一句。初一念發心。餘十念得法。
0903a03: 所生菩薩藏所發菩薩願至至普德淨光夜神所。
0903a04: △二見敬諮問。
0903a05: 頂禮其足繞無數至云何成就菩薩地。
0903a06: △三稱讚授法二。初讚。
0903a07: 夜神答言善哉善哉至修行出生及以成就。
0903a08: △二授亦二。先長行三。初正授法門二。初總答所
0903a09: 問。
0903a10: 善男子菩薩成就十法能圓滿菩薩行。
0903a11: 先標次徵。
0903a12: 何者為十。
0903a13: 次釋。
0903a14: 一者得清淨三昧常見一切佛。
0903a15: 初總餘別。
0903a16: 二者得清淨眼常觀一切佛至無量諸佛法光明海。
0903a17: 是智法光明。
0903a18: 五者知一切如來一一毛孔至利益無量一切眾生。
0903a19: 放光利益。
0903a20: 六者見一切如來一一毛孔出一切寶色光明海。
0903a21: 常光發。
0903a22: 七者於念念中出現至調伏眾生不思議自在力。
0903a23: 後結。
0903a24: 善男子菩薩成就此十種法則能圓滿菩薩諸行。
0903b01: △二別示己巳法二。初標名體。
0903b02: 善男子我得菩薩解脫名寂靜禪定樂普游步。
0903b03: 謂契理無著為寂靜。止觀雙運為禪定。正法樂住
0903b04: 為樂。大用無涯為普游步。△二廣顯業用四。初明
0903b05: 攀緣如實禪。
0903b06: 普見三世一切諸佛至悉皆明而無取著。
0903b07: 同如來清淨禪。即寂靜業用。以見佛無著故寂靜。
0903b08: 上標。次徵。
0903b09: 何以故。
0903b10: 後釋。釋云。所以無著者。窮了如來之體性故。文有
0903b11: 十非。大同中論八不。
0903b12: 知諸如來非去世趣永滅故至非滅無有生相故。
0903b13: 謂不去不來不生不滅為四。
0903b14: 非實住如幻法。故非妄利益眾生故。
0903b15: 非實非妄。即是不常。
0903b16: 非遷超過生死故非壞性常不變故。
0903b17: 非遷非壞。即是不斷。
0903b18: 一相言語悉離故。
0903b19: 一相即非異。
0903b20: 無相性相本空故。
0903b21: 無相亦非一。△二現法樂住禪。即定業用二。初牒
0903b22: 前起後。
0903b23: 善男子我如是了知至分明了達成就增長。
0903b24: △二正顯四禪。初初禪。
0903c01: 思惟觀察。
0903c02: 即是尋伺。當對治支。
0903c03: 堅固莊嚴。
0903c04: 猶是尋伺之相。
0903c05: 不起一切妄想分別。
0903c06: 即離所障。然世禪但離欲惡不善。今一乘深妙故。
0903c07: 離一切妄想。
0903c08: 大悲救護一切眾生。
0903c09: 即利益支。謂離自憂。念眾生憂。故生喜樂。
0903c10: 一心不動修習初禪。
0903c11: 即所依支。謂彼二依止。△二二禪。
0903c12: 息一切意業。
0903c13: 即滅覺觀。
0903c14: 攝一切眾生。
0903c15: 是一心。
0903c16: 智力勇猛。
0903c17: 是內淨無覺無觀。
0903c18: 喜心悅豫。
0903c19: 是定生喜樂。
0903c20: 修第二禪。
0903c21: 即彼二依止。下三四禪準此。△三三禪。
0903c22: 思惟一切眾生自性。
0903c23: 即捨念二支。謂捨離前攝生之喜。於此捨中。不失
0903c24: 念故。
0904a01: 厭離生死。
0904a02: 即慧樂二支。謂正知生死。不可喜故。厭離即得真
0904a03: 寂之樂。
0904a04: 修第三禪。
0904a05: △四四禪。
0904a06: 悉能息滅一切眾生眾苦熱惱。
0904a07: 通其三支。謂苦憂喜樂。皆是眾生熱惱。於下苦中。
0904a08: 橫生樂故。四受俱亡。故云悉能息滅。即捨念清淨。
0904a09: 既無苦樂。即是中受。
0904a10: 修第四禪。
0904a11: △三引生功德禪。
0904a12: 增長圓滿一切智願至游戲一切神通。
0904a13: 游戲神通。即普游步義。
0904a14: 成就一切變化以清淨智普入法界。
0904a15: 上來皆約一乘。異於三地寄法。乃至云普入法界。
0904a16: △四饒益有情禪。種種方便。無不饒益。亦普游步
0904a17: 義。文三。初令修四念處等觀。
0904a18: 善男子我修此解脫時至出離於家入於非家。
0904a19: 上二階普游步業用。△二明作道因緣。
0904a20: 若有眾生住於空閑至亦歎親近善知識行。
0904a21: △三令修四正斷。
0904a22: 復次善男子我修解脫時至乃至令成一切智智。
0904a24: 頌前十法。文小不次。初四如次。頌前四法。五超頌
0904b01: 第七。六頌第六。七頌第五。八頌第十。九頌第八。
0904b02: 十頌第九。△二有二頌。頌謙己巳推勝。
0904b03: 諸佛出世間量等眾生數至非我所能知。
0904b04: △三有一頌。頌指示後友。
0904b05: 此近有夜神名喜目觀察汝應往詣彼問修菩薩行。
0904b06: △四戀德禮辭。
0904b07: 時善財童子頂禮其足至殷勤瞻仰辭退而去。
0904b08: △第三喜目觀察眾生夜神。寄發光地。文具六段。
0904b09: 初依教趣求二。初依前友教。念友成益。
0904b10: 爾時善財童子敬善知識至轉於法輪憶持不忘。
0904b11: △二趣求後友。得友加持四。初欲趣後友。
0904b12: 作是念已巳發意欲詣喜目觀察眾生夜神所。
0904b13: △二得友加持。
0904b14: 時喜目神加善財童子至能不離本處至十方。
0904b15: 謂加令知近友之益。△三加所成益。
0904b16: 時善財童子遽發是念至而能往十方國土。
0904b17: 謂依前能加。而起念故。如次以此十句。對前十句。
0904b18: △四正明趣後。
0904b19: 爾時善財童子至即詣喜目觀察眾生夜神所。
0904b20: △二見敬諮問。
0904b21: 見彼夜神在於如來至坐蓮華藏師子之座。
0904b22: 但略明見。已巳含敬請。△三示己巳法界。謂懸為示相。
0904b23: 義當問答三。初標名體。
0904b24: 入大勢力普喜幢解脫。
0904c01: 無不攝伏。為大勢力。稱機。故云普喜。摧伏高
0904c02: 顯。所以名幢。△二正明業用三。初顯無涯之用。謂
0904c03: 毛孔身雲。無有盡故。文二。初出演說修行身三。初
0904c04: 總標。
0904c05: 於其身上一一毛孔至皆令歡喜而得利益。
0904c06: 亦是釋名。△二別顯十度。初施。
0904c07: 所謂出無量化身雲至內外悉施難捨能捨。
0904c08: △二戒。
0904c09: 出等眾生數無量化身雲至令諸眾生悉得成熟。
0904c10: △三忍。
0904c11: 又出等眾生數種種身雲至如是方便成熟眾生。
0904c12: △四進。
0904c13: 又出等眾生界種種身雲至如是方便成熟眾生。
0904c14: △五定。
0904c15: 又出種種無量身雲至愛重於法修習增長。
0904c16: △六慧。
0904c17: 又出等眾生界種種身雲至皆令歡喜成一切智。
0904c18: △七方便。
0904c19: 又出等眾生界種種身雲至皆令究竟得一切智。
0904c20: △八願。
0904c21: 又出一切世界微塵數身雲至如是所作恒無休息。
0904c22: △九力。
0904c23: 又出等一切眾生心數身雲至令諸眾生至一切智。
0904c24: △十智。
0905a01: 又出等一切眾生心數至解求一切智無有退轉。
0905a02: 上之十度。其間深旨。如理思之。△三類通餘法。
0905a03: 如說菩薩諸波羅蜜至種種行法而為利益。
0905a04: 種種行法。謂神通度生菩提分等。△二出演說本
0905a05: 行身四。初出能說之身。
0905a06: 復於一一諸毛孔中至周十方充滿法界。
0905a07: △二明演法之聲。
0905a08: 於彼一切眾生之前至摩尼寶王聲。
0905a09: △三顯所說之法二。初說本行十度行法。
0905a10: 以如是等種種音聲至於己巳身心惡作惡說。
0905a11: 惡作屬身。惡說屬口。
0905a12: 忍一切業皆不失壞至起一切智行成一切佛法。
0905a13: 次禪度有六句。
0905a14: 行禪波羅蜜其禪波羅蜜。
0905a15: 名體。
0905a16: 所有資具。
0905a17: 資緣。
0905a18: 所有修習。
0905a19: 造修。
0905a20: 所有成就。
0905a21: 獲得。
0905a22: 所有清淨。
0905a23: 治障。
0905a24: 所有起三昧神通所有三昧海門皆悉顯示。
0905b01: 起用。下之五度。句雖多少。例此可知。
0905b02: 行般若波羅蜜至所有清淨大智慧日。
0905b03: 日約破闇。
0905b04: 大智慧雲。
0905b05: 雲約演法。
0905b06: 大智慧藏。
0905b07: 藏顯包含。
0905b08: 大智慧門皆悉顯示至所有修行所有體性。
0905b09: 體性通事理。
0905b10: 所有理趣。
0905b11: 理趣謂意趣。
0905b12: 所有清淨所有相應事至皆悉顯示成熟眾生。
0905b13: △二類通所餘行法。
0905b14: 又說此神從初發心至分別顯示成熟眾生。
0905b15: 具四菩薩行思之。△三彰說之益。
0905b16: 如是說時於念念中至令無量眾生住如來地。
0905b17: △二用獲益。即入法界。文三。初顯證因緣。
0905b18: 爾時善財童子見聞如上至承佛威力及解脫力。
0905b19: △二正明證入。
0905b20: 則得菩薩不可思議大勢力普喜幢自在力解脫。
0905b21: △三徵釋所由。
0905b22: 何以故與喜目夜神至堪修普賢菩薩行故。
0905b23: △三慶益稱讚。十偈分四。初現說之因。
0905b24: 爾時善財童子得此解脫已巳至以偈讚曰。
0905c01: 無量無數劫學佛甚深法隨其所應化顯現妙色身。
0905c02: △二有一偈。現說之意。
0905c03: 了知諸眾生沈迷嬰妄想種種身皆現隨應悉調伏。
0905c04: △三現說體相。皆即寂之用。
0905c05: 法身恒寂靜清淨無二相至普攝諸生。
0905c06: △四有二偈。總結現說無礙。
0905c07: 了知諸有海種種業莊嚴至示現世間相。
0905c08: △三明出所因二。初興二問。
0905c09: 爾時善財童子說此頌已巳至得此解脫其已巳久如。
0905c10: △二具二答二。初以偈答。總九十一頌。分之為二。
0905c11: 初答發心久近十。初寂靜音劫。正是發心之時。文
0905c12: 六。初總標。
0905c13: 爾時喜目觀察眾生主夜神以頌答曰。
0905c14: 我念過去世過於剎塵劫剎號摩尼光劫名寂靜音。
0905c15: △二有八偈。顯其本生。
0905c16: 百萬那由他俱四天下至照及千由旬。
0905c17: △三有十偈。明發心本事。
0905c18: 日光既已巳沒音樂咸寂然至放大光明海。
0905c19: △四有一偈。正顯發心。
0905c20: 見已巳心歡喜便生此念言我願得如佛廣大神通力。
0905c21: △五有六偈。明發後之德。
0905c22: 我時尋覺悟大王并眷屬至其心無忘失。
0905c23: △六有五偈。轉值餘佛。
0905c24: 從此後供養十億那由佛至入於解脫海。
0906a01: 未得慧眼者。未得十解。正慧明故。△二有四偈半。
0906a02: 明天勝劫。
0906a03: 從此次第有一切寶光剎至無而計為有。
0906a04: 無而計為有者。未解即心自性故。△三有五偈半
0906a05: 明梵光明劫。
0906a06: 從此復有劫名曰梵光明至而入諸佛海。
0906a07: 未能明了法者。未了十行真實行法故。△四有五
0906a08: 偈半。明功德月劫。
0906a09: 次後復有劫名為功德月至入於諸法海。
0906a10: 未得善巧迴向深智。趣佛智海故。△五有六偈。明
0906a11: 寂靜慧劫。
0906a12: 此後復有劫名為寂靜慧至於彼修諸行。
0906a13: 未得地上二空真如清淨法故。△六有六偈。明善
0906a14: 出現劫。
0906a15: 次第復有劫名為善出現至離諸障礙道。
0906a16: 未淨修道之障故。△七有六偈。明集堅固王劫。
0906a17: 次第復有劫名集堅固王至未能成就忍。
0906a18: 未得六地緣生深順之忍。△八有五偈。明妙勝主
0906a19: 劫。
0906a20: 次第復有劫名為妙勝主至供養無不盡。
0906a21: 修最勝道者。六地般若為勝道故。△九有五偈。明
0906a22: 千功德劫。
0906a23: 次第復有劫名曰千功德至深入諸法海。
0906a24: 未得八地淨無生忍故。△十有四偈半。明無著莊
0906b01: 嚴劫。
0906b02: 次第復有劫名無著莊嚴至我悉曾供養。
0906b03: 但言供養者。下明得法故。又前次第皆言未得後
0906b04: 後。則已巳得前前思之。亦可初劫已巳得初地。未得第二
0906b05: 乃至第九。未得第十地。第十劫中。方得圓滿。故其
0906b06: 劫名。亦順地義。如文思之。△二答得法時節。即前
0906b07: 無著。劫得此法也。於中有二。初有四偈。得無功用
0906b08: 之三地。
0906b09: 次有佛出現名為功德幢至成就如來力。
0906b10: 謂八地無依無願。九地滅定總持。十地成如來力。
0906b11: △二結成普賢行位三。初牒舉大心之始。
0906b12: 見眾生顛倒執常樂我淨至起於大願雲。
0906b13: △二有二偈半。明成德之終。
0906b14: 從是修功德趣入方便道至一切無礙行。
0906b15: △三有一偈。總結圓滿。
0906b16: 佛子我爾時得入普賢道了知十法界一切差別門。
0906b17: 因果圓融。初後該徹。故入普賢道。△二會古今。
0906b18: 善男子於汝意云何至如是利益一切眾生。
0906b19: △四謙己巳推勝。
0906b20: 善男子我唯得此大勢力至能知能說彼功德行。
0906b21: △五指示後友。
0906b22: 善男子此眾會中。
0906b23: 同在證位故。
0906b24: 有一夜神名普救眾生妙德。
0906c01: 起精進行。為普救眾生。智吉祥。稱為妙德矣。
0906c02: 汝詣彼問菩薩云何入菩薩行淨菩薩道。
0906c03: △六戀德禮辭。
0906c04: 時善財童子頂禮其足至殷勤瞻仰辭退而去。
0906c05: 
0906c06: 大方廣佛華嚴經疏卷第一百六
