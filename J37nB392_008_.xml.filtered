0595b01: 寒松操禪師語錄卷第八
0595b02: 嗣法門人德麟編錄
0595b03: 再住安慶白雲香爐寺語錄
0595b04: 出隊歸值中秋本山眾護法請上堂遂陞座拈香祝
0595b05: 聖畢復懷中出香云此一瓣香臭同乾矢橛貴等死
0595b06: 貓頭為他酬價無人累我十回拈出供養八處九會
0595b07: 洞宗正傳二十九世百愚斯老和尚不圖熱鬧門庭
0595b08: 要了現前公案白椎竟乃云師塔期成古善權一身
0595b09: 培植十餘年爾來將得全卑願又被白雲召我還大
0595b10: 眾流光迅速不與人期佛法無多久長難得山僧昔
0595b11: 未久住茲山只因塔上松楸無主別去則苔生古殿
0595b12: 露冷巖頭今來各各須是心如秋月皎潔無塵獨露
0595b13: 乾坤光吞萬象朗清輝於大地高豎法幢揭普照於
0595b14: 中天弘揚祖道如斯標格足可觀光正與麼時怎生
0595b15: 委悉再理舊詞連韻唱村歌社舞又重新。
0595b16: 上堂白雲老漢無端變作一條萬歲藤微塵諸佛總
0595b17: 在裏許卓一卓云放過即不可。
0595b18: 上堂過玉帶溪見出水蓮轉遶佛徑到白雲山一生
0595b19: 參學事畢虛費草鞋堪作什麼不是知音徒側耳。
0595b20: 種竹示眾有志參禪惟動惟慎無心合道載節載貞
0595b21: 個裏端倪如同種竹欲得陰繁色翠應須土厚根深
0595b22: 冷淡扶疏莫使焦芽敗種精神勁直方堪傲雪凌霜
0595b23: 戛玉篩金清風有待化龍棲鳳明月相尋歷盡歲寒
0595b24: 了無變易何由高節人相重只在虛心自不欺。
0595b25: 栽松示眾為惜童山植翠妍钁頭猶帶壟頭煙人生
0595b26: 欲奮凌雲志遮莫從他歲月遷須早辦莫遲延但假
0595b27: 深根常得地何憂直幹不扶天。
0595b28: 白巖位和尚訃聞上堂話別錢塘數載違祖庭各住
0595b29: 謝同時朝來聞得江頭信竟作人天墮淚碑唯白巖
0595b30: 老和尚素風遼廓景行彌高鑄古烹今翻轉近時銕
0595c01: 案調龍洗象蕩除空劫家私摘法海難摘之珠見未
0595c02: 曾見彙宗門莫彙之集聞所未聞挽墜辯訛傳驚殺
0595c03: 草中狐兔捄焚成大統立枯紙上蠹魚誠為末世光
0595c04: 幢且忽厭乎世矣致使法城震恐魔壘揚威後進初
0595c05: 登何棲何泊白雲特為燒香舉似大眾或來不來有
0595c06: 伴無伴三冬枯木秀九夏雪花飛。
0595c07: 啟窯示眾暫借龍山土一丘窯成六合白雲收不萌
0595c08: 枝發深窯燄火浴泥龍笑點頭。
0595c09: 因事告神窯蓬曉構借鄰斧為學陶濱成梵宇斧竊
0595c10: 何人杳不回伽藍弗察胡為主竊者是夜投斧殿側。
0595c11: 中秋上堂問不訊平分秋色如何是上大人師云頭
0595c12: 不梳面不洗如何是丘乙己巳師云用則行舍則藏如
0595c13: 何是化三千師云雲從龍風從虎如何是七十士師
0595c14: 云出其類拔其萃如何是尒小生師云居處恭執事
0595c15: 敬如何是八九子師云唯不諾走不趨如何是佳作
0595c16: 仁師云學之則聖之模如何是可知禮也師云入太
0595c17: 廟每事問進云不因秋月朗爭見碧天高師云謾云
0595c18: 侵早起更有夜行人乃云山僧上在大人膝下學得
0595c19: 乙偈卷而懷之已巳有年矣任是三千客問七十子求
0595c20: 未常吐一元字腳今遇平分秋色欲拈供尒小生天
0595c21: 瑞侍者先露八九只貴發揮佳作不問可知禮也是
0595c22: 汝諸公還委悉麼謾云侵早起更有夜行人。
0595c23: 挂木魚不向禹門躍浪深惟從香積吼清音金牛公
0595c24: 案分明舉能有幾人識此心那是此心擊梆四下。
0595c25: 龍門浪平和尚訃至上堂茗水溪邊踏翻皓月道林
0595c26: 山上別展家風不墮功勳雙彰明暗惟其古道猶存
0595c27: 得以閹拈弁岳任彼隤型易調嗒然亦似浮雲於素
0595c28: 於緇共聞共見何期大法海頃下慈帆羅漢峰俄顰
0595c29: 翠黛龍吟曉霧成愁韻瀑瀉懸巖總淚痕莫謂相逢
0595c30: 不相識清流一掬表同門。
0596a01: 上堂山川繞檻宛如水墨屏風塔石凌霄麗若神仙
0596a02: 洞府霞生谷口樵子斫雲邊月滿谿頭牧童歌隴外
0596a03: 謂是佛法眼中著屑謂是世諦滴水難消阿呵呵罷
0596a04: 罷罷饒他吳道子顧虎頭有筆也難描畫。
0596a05: 上堂三世諸佛無中說有青山常運步六代祖師有
0596a06: 裏尋無白日不移輪淨名杜口早涉繁詞摩竭掩關
0596a07: 己揚家醜象骨禾山玩弄神變腳跟下好與三十棒
0596a08: 如斯告報普請承當擬議之間白雲萬里。
0596a09: 應供示眾一段真機不覆藏通身有口謾宣揚擎來
0596a10: 滿缽雲千片香積何須羨上方。
0596a11: 大殿僧堂落成陞座一拽石山門騎佛殿二搬土露
0596a12: 柱拽僧堂長短方圓本自然發機不用千鈞弩所以
0596a13: 白雲殿堂迥別人間天上諸佛處此殿是故此殿最
0596a14: 吉祥諸佛入此堂是故此堂最嚴淨當知此殿此堂
0596a15: 不屬陰陽攝受不拘年月推移盡從諸公玅明性中
0596a16: 流出直得十方諸佛異口同音宣說偈曰兩彩功成
0596a17: 喜有期玲瓏八面鎮坤維白雲吞卻太虛了正是心
0596a18: 空及第時。
0596a19: 穿井示眾靈泉深隱白雲隈海眼沙封久不開卓錫
0596a20: 弗辭甘醴出梵玟有待故人來。
