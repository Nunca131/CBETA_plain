0633a01: 石門文字禪卷第十三
0633a02: 宋江西筠溪石門寺沙門釋德洪覺範著
0633a03: 門人覺慈編錄毘陵天甯法雲堂校
0633a04: 七言律詩
0633a05: 元正一日示阿慈
0633a06: 季真少儼三十歲。儼入新年五十三。疑我滿懷揣佛
0633a07: 法。解腰抖摟破裙衫。大瞻終老同香火。小朗平生共
0633a08: 石巖。深炷爐香待清旦。偶聞殘雪落高杉。
0633a09: 上元夜病起欲寫法華安樂行品無力呼阿慈
0633a10: 為錄作此
0633a11: 重城車馬氣成霧。隔水巖叢冷欲冰。昨夜窺窗先有
0633a12: 月。今宵對語偶無僧。臘高鶴骨柴崖露。病起霜鬚逐
0633a13: 旋增。欲寫寶書驚力乏。阿慈能為掃寒籐。
0633a14: 上元後候季長不至作此寄之
0633a15: 和風凍雨上元後。斷岸橘洲春水生。村寺獨歸江路
0633a16: 熟。竹籬誰繫小舟橫。偶成詩句長哦罷。漫折梅花一
0633a17: 嗅清。想見連床成夜語。此篇先慰遠來情。
0633a18: 夏日偶書
0633a19: 草樹扶疏夏簟清。夢驚鬥雀墮空庭。過墻雌竹已巳數
0633a20: 子。出屋耄蕉終百齡。雷後怒雲魚尾赤。林梢剩水鴨
0633a21: 頭青。都無伎倆酬閑寂。謾搭伽黎自誦經。
0633a22: 與忠子晚步登臺有作
0633a23: 僧殘寺僻游人少。草滿池塘筍過籬。蘆橘帶酸春去
0633a24: 後。榴花出葉雨晴時。一年事辦秧齊遍連日江寒水
0633a25: 退遲。偶上高臺成遠眺。茲游更得子追隨。
0633a26: 和人鴈字
0633a27: 劃然斜去和天曉。夜火相驚事已巳虛。春信寫來無款
0633a28: 識。東君胸次亦恢疏。最難讀似成文蠹。不亂行如水
0633a29: 上魚。勿訝羲之筆神駿。換鵝瘞鶴是臨書。
0633a30: 大雪
0633b01: 今年未雪今日雪。地迥眼新人不囂。永巷掃除聞屐
0633b02: 響。暮林翔集看鴉嬌。韻高雒下應難畫。興發山陰未
0633b03: 覺遙。想見茅齋已巳摧壓。曲肱清夢到山椒。
0633b04: 宣和四年十二月二十四日大雪珠禪客忽至
0633b05: 渠以谷山退院來審是否作此示之
0633b06: 翻空漸密呵不止。刷我當門螺髻峰。銀碗滿盛談類
0633b07: 墮。徑松深覆示藏鋒。因徒逃去寧知褊。顯自何來不
0633b08: 見蹤。獨擁衲衣成坐睡。地罏瓶泣伴疏慵
0633b09: 題鹿苑虎岑堂
0633b10: 平生文彩照諸方。暗谷行藏草木光。要使叢林想高
0633b11: 韻。故將名字挂虛堂。笑拈倚壁過頭杖。閑坐當年折
0633b12: 腳床。進步竿頭如不薦。草深門徑未相妨。
0633b13: 次韻湖山居士見過
0633b14: 平昔雲岑在懷抱。而今懷抱在雲岑。聞泉偶爾成詩
0633b15: 句。班草相看坐木陰。古鼎自然無俗韻。朱絃真是有
0633b16: 遺音。羊欣不肯踏城市。背郭江村獨見尋。
0633b17: 題使園眄柯亭
0633b18: 吏散東園勝踐多。落花起舞鳥能歌。故應毛穎曾同
0633b19: 泛。不獨龍文慣自磨。弄影風枝空掩冉。困人天氣近
0633b20: 清和。倚欄欲去猶回首。奈此霄晴月色何。
0633b21: 題翠靄堂
0633b22: 虛簷碧瓦臨無地。吐月吞風六月寒。簾捲煙光搖戶
0633b23: 牖。雨餘嶽色墮闌干。侍兒自炷真龍腦。座客同分小
0633b24: 鳳團。誰謂太平本無象。規模堪入畫圖看。
0633b25: 迎爽樓
0633b26: 危樓華構倚青冥。卷盡晴嵐獨自登。去鴈橫斜分點
0633b27: 點。好峰青碧露層層。勝游與客同清賞。佳處題名在
0633b28: 翠筠。憑檻不堪衰眼力。候船津渡見歸僧。
0633b29: 送太淳長老住明教
0633b30: 三玄三要古難分。劈破從教剔突崙。父母未生前一
0633c01: 笑。言詮不到處重論。椎開臨濟百年意。推出汾陽六
0633c02: 世孫。何用老婆更饒舌。暗中五色自成文。
0633c03: 送英長老住石谿
0633c04: 三玄三要沉埋久。正令重煩振此宗。陷虎機關須毒
0633c05: 手。活人眼目貴藏鋒。真誠莫負叢林志。大願當追佛
0633c06: 祖風。覆頂把茅休取相。同安曾著老黃龍。
0633c07: 次韻李方叔水宿
0633c08: 高視世波增眼寒。公如砥柱捍驚湍。市中一虎成三
0633c09: 口。醉裏扁舟過百灘。佳處每煩詩句寫。勝游宜作畫
0633c10: 圖看。遙知二老相逢處。拾得風前一笑懽。
0633c11: 次韻曹彥清教授見寄
0633c12: 泮宮授道最馳名。想見經筵玉麈橫。學問有源堪景
0633c13: 仰。行藏無地受譏評。門前江浪銀山。醉裏詩篇錦
0633c14: 段明。遠宦不須嗟白眼。只今臺閣半書生。
0633c15: 胥啟道次韻見寄復和之
0633c16: 少年翰墨擅時名。老愛江鄉翠巘橫。聞道異書常自
0633c17: 校。近來佳句與誰評。幽尋湘水映衣碧。小寢晴窗潑
0633c18: 眼明。寄我三詩爭妙麗。疑公曾夢筆花生。
0633c19: 寄黃龍來道者
0633c20: 問訊黃龍來道者住山況味定何如齒牢未怯和沙
0633c21: 飯眼倦應嫌夾注書但見衣勝寒薜荔不妨心賽白
0633c22: 芙蕖都疑生近楂田市時覺淮南語未除
0633c23: 禪首座自海公化去見故舊未嘗忘追想悼歎
0633c24: 之情季真游北游大梁聞其病憂得書輒喜
0633c25: 為人重鄉義久要不忘湘西時訪史資深亦
0633c26: 或見尋此外閉門高臥耳宣和二年三月日
0633c27: 風雨有懷其人戲書寄之
0633c28: 前時無際曾入夢近日真游又得書一味歲寒甘淡
0633c29: 薄十分懽喜說鄉間閑尋老儼臺南寺更過史髯湖
0633c30: 上居想見朝來閉深閤臥聽簷雨滴階除
0634a01: 次韻閻資欽提舉東安道中
0634a02: 父老扶攜看使華那知勳業在咨嗟人生安得顏長
0634a03: 少歲暮今驚日欲斜漫有清詩敏風雨空餘醉墨走
0634a04: 龍蛇應憐妙語如芝菌不吐青林吐臥槎
0634a05: 次韻遊福嚴寺
0634a06: 下臨煙雨憑危欄游客新辭禁從班露濕衣巾近雲
0634a07: 漢風吹笑語落人間曾聞詩律如彭澤想見風神似
0634a08: 魯山何日三人成品坐夜窗參論到更闌
0634a09: 次韻寧鄉道中
0634a10: 夾道傳呼部曲奔遙知秋色動吟魂黃柑綠橘平蕪
0634a11: 路剩水殘山夕照村似鏡此心清自迥如雲往事去
0634a12: 無痕鐘聲有寺藏煙翠忽見林間窈窕門
0634a13: 次韻題雲峰齊雲閣
0634a14: 綠玉霜笻喜自提芒鞋初試得攀躋欲窮深谷一區
0634a15: 勝更上齊雲百級梯物外名山長好在人間樂事自
0634a16: 難齊遙知太息出山去一笑無人悟過谿
0634a17: 次韻題必照軒
0634a18: 曈曨曉日出蒼涼草木欣欣露葉光千里穠纖上眉
0634a19: 睫一區形勝發天藏有詩摹寫江山美無計遮欄歲
0634a20: 月忙韻險暗驚才力短坐令毛穎禿鋒芒
0634a21: 宿資欽楚山堂
0634a22: 故人持節在三湘白首相逢話更長挂錫曾憐道林
0634a23: 寺攜衾來宿楚山堂意消忽覺風敲竹夢斷空驚月
0634a24: 轉廊常恨出門無所詣敢辭時此夜連床
0634a25: 次韻資欽元府判見寄
0634a26: 茗碗閑窗不厭過暮年歸計定如何我思杖履游嵩
0634a27: 少公輩家山近洛河具茨功名關意少穎皋丘壑賦
0634a28: 情多二詩俱可鐫崖石乞與雲煙相蕩摩
0634a29: 次韻王覺之裕之承務二首
0634a30: 問法能來渾聖凡毗耶丈室未曾關解分缽飯如摩
0634b01: 詰欲散天花欠阿蠻屬新詩追鮑謝抗行醉墨似
0634b02: 楊顏遙知穿市聽歸馭及我昏鴉落照間
0634b03: 兄弟令人眼倍明六經心醉幾時醒韻高山嶽橫南
0634b04: 極機妙鶤鵬化北溟麗句重逢天下白俊才今見海
0634b05: 東青數篇秀色凌千嶂來尉摧頹病掩扃
0634b06: 宣和五年四月十二日余館湘陰之興化徐質
0634b07: 夫自土山來一昔夜語甚傾倒且日前嘗夢
0634b08: 見東坡今復見子何清事相聯耶吾所居有
0634b09: 亭名閑美嘗有白燕巢梁間屢見鶴翔舞於
0634b10: 層霄囑予為詩紀其事質夫大梁人賢而有
0634b11: 文佳公子也
0634b12: 徐侯官舍土山邊頗為看書廢晝眠偶見畫梁巢雪
0634b13: 乙更驚雲漢舞胎仙致坡入夢殊堪紀與儼忘形亦
0634b14: 自賢聞道小亭時縱目江山信美似斜川
0634b15: 送丕上人歸黃檗
0634b16: 萬身馬鬣轉龍腰十里風聲捲海潮翠靄晴時飛畫
0634b17: 梀蒼崖斷處見朱橋老驚鄉井心空在說著巖叢意
0634b18: 已巳消慚愧東風知此恨夜來吹夢到山椒
0634b19: 同希先遊石鞏
0634b20: 良辰美景古難并且趁身閒稻雨晴鳥語猿歌留我
0634b21: 在水聲山色益人清得幽詩句聊題壁遇好峰巒即
0634b22: 住程回首十年塵事裏與君今日夢魂驚
0634b23: 題胥大夫欣欣堂
0634b24: 議郎粹和色無求繞屋江山秀氣浮弱柳嬌眠禽喚
0634b25: 起異花含笑草忘憂閉門不放青春去解榻長令佳
0634b26: 客留摹寫高情無好句謾橫詩眼付冥搜
0634b27: 次韻嘉言機宜
0634b28: 幽尋野外興何如蠶市村囂憶故墟煮繭生涯春老
0634b29: 大餉田時節意蘇舒吹開麥浪南風至落盡花房小
0634b30: 雨餘暫借僧窗聊假寐夢驚身世兩蘧蘧
0634c01: 玉池禪師以紙衾見遺作此謝之
0634c02: 紙衾來自玉峰前旋坼封題一粲然便覺室廬增道
0634c03: 氣不憂風雨攪閑眠就床堆疊明如雪引手模蘇軟
0634c04: 似綿擁被並罏和夢暖全勝白疊紫茸氈
0634c05: 立秋日偶書
0634c06: 秋入紗廚夏簟空頹然瘦坐一衰翁聲涼亂葉紅蕉
0634c07: 雨香暗分叢紫菊風清境淨緣慚獨享幽懷佳句與
0634c08: 誰同平生垢習消磨盡只有文章氣吐虹
0634c09: 游太平古寺讀舊題用惠上人韻
0634c10: 步盡長廊覺倦遊叢蕉出屋小軒幽壁間詩在紅埃
0634c11: 滿窗下香殘碧縷浮喜有繩床容我借更因茗碗為
0634c12: 君留忽驚林杪湘山露誰作江天數筆秋
0634c13: 歲窮僧眾米竭自往湘陰乞之舟載夜歸宿橋
0634c14: 口寒甚未寢時侍者智觀坐而假寐作此詩
0634c15: 有懷資欽提舉
0634c16: 老去生涯無窖子隔城荒寺到人稀歲窮百里扣門
0634c17: 乞夜棹孤舟載米歸隅坐小僧寒附火聯拳羸僕睡
0634c18: 和衣故人醉裏聞薌澤應背銀缸照翠幃
0634c19: 正月一日送璿維那之新昌乞
0634c20: 春水初生湘岸邊陰晴城郭上元前暖消積雪成簷
0634c21: 滴火烈殘香發篆煙念舊十年鄉井夢試新一首送
0634c22: 行篇翛然路入江南去想見歸時及杜鵑
0634c23: 二月二十一日奉陪季長遊嶽麓飯罷登法華
0634c24: 臺賦此
0634c25: 法華臺上憑欄久吹鬢東風晚雨晴斷岸平橫千雉
0634c26: 堞道林遠在一牛鳴喜餐水餅清明近開遍山茶杜
0634c27: 宇聲想見京塵遮便面應思攜手比中行
0634c28: 送興上人之歸宗
0634c29: 紫霄峰下鸞谿上幻出寶坊金碧開沃野不辭常自
0634c30: 獻暮雲無事解歸來永懷香火三生舊想見松風萬
0635a01: 壑哀阿上笑中如問我為言詩膽尚崔嵬
0635a02: 贈道禪者
0635a03: 大河卷浪雪翻風橋壓千艘臥彩虹岱嶽煙雲連絕
0635a04: 域北門樓閣礙層空浪遊荊楚重湖外更在溈源疊
0635a05: 嶂中水餅槐芽動鄉思近來歸夢與誰同
0635a06: 周庭秀愛湘中山水之勝定居十餘年宣和五
0635a07: 年夏五月忽思吳中別余於湘上作此送之
0635a08: 詞刃平生工斫伐探懷每欲取公侯朅來世事懶經
0635a09: 意醉看湘山不轉頭忽憶歸吳泛千里偶然盡室載
0635a10: 孤舟卻將揮翰風雷手且釣華亭萬頃秋
0635a11: 題悟宗壁
0635a12: 到寺回身望眾峰一堂疏快萬緣空槲林曲折通幽
0635a13: 徑蓮蕩凋零退晚紅師已巳灰心增夏臘我今霜鬢撒
0635a14: 秋風亦知旁舍多佳士香火他年願此同
0635a15: 過陵水縣補東坡遺二首
0635a16: 白沙翠竹並江流小縣炊煙晚雨收蒼蘚色侵盤馬
0635a17: 地稻花香入放衙樓過廳客聚觀燈網趁市入歸旋
0635a18: 喚舟意適忽忘身是客語音無伴始生愁
0635a19: 夜歸示卓道人
0635a20: 心知家本住仇池傲倪人間老變衰兩鬢京塵初邂
0635a21: 逅一尊川語問歸期勸沽何處禽知我含笑誰家花
0635a22: 隔籬天水摹胡颶風作夜歸江路月相隨
0635a23: 雪詩
0635a24: 千巖雨雪黃昏後一室香燈一寢餘此夕鄉關入歸
0635a25: 夢明朝雲物記曾書地罏不獨聞瓶泣山果時驚落
0635a26: 屋除清境鼎來勞應接暮年生計未全疏
0635a27: 題王教授艇齋
0635a28: 宴居端若寄虛舟三峽詞源日倒流慣與衣冠游泮
0635a29: 水坐看圖史認瀛洲胸中耿耿觀瀾術物外悠悠涉
0635a30: 世謀莫謂縱橫止容膝濟川林葉此中求
0635b01: 吾山風物如故園而甚僻余居月餘愛之將此
0635b02: 卜居二首
0635b03: 此生於世已巳無求況有村原事事幽乞谷住山真素
0635b04: 志栽田博飯是良謀別坡筍蕨春兼採遶舍桑麻歲
0635b05: 倍收強健自能營飽暖塵埃回首謾悠悠
0635b06: 風物淳真似故丘茅茨結處自深幽竹西鄰舍頗相
0635b07: 近客至須供良甚謀燈火夜窗衣自補豐登秋畝稻
0635b08: 重收安閒有此支餘歲更欲驅馳亦謬悠
0635b09: 送楞嚴經珣維那
0635b10: 尸羅清淨心清淨寄跡南臺亦偶然室掩香燈見行
0635b11: 道壁懸巾屨伴孤禪寶書獨欲煩君誦法力真期迨
0635b12: 我先細味此詩如實錄他年僧史定須編
0635b13: 謝嶽麓光老惠臨濟頂相
0635b14: 瘦骨孤標韻絕倫傳聞宗派泒出雲門收藏畫裏三玄
0635b15: 老分付湘中十世孫罵佛風神疑正怒打僧氣宇尚
0635b16: 驚群能言滅卻正法眼不負灘頭毒手恩
0635b17: 送珠上人泐潭拜塔
0635b18: 泐潭臥龍今不見空有遺珠留世間圓轉自然離礦
0635b19: 穢光明聊復祕形山隨師受嚫前身事披掌猶存此
0635b20: 日還言不走盤無影跡方知生死不相關
0635b21: 題龍王枯木堂
0635b22: 異種靈苗著四方謾將名字挂虛堂道林可惜昏嵐
0635b23: 掩枯木那知在處芳韶石曾聞傲煙瘴焦山今已巳飽
0635b24: 風霜陽陂且喜根株茂雪裏花開爛熳香
0635b25: 送海印奭老住東林
0635b26: 湘容嶽色中秋後古寺閑房小寢餘掃徑帚粘新落
0635b27: 葉開窗風掩讀殘書吹雲又作他山去種漆何時伴
0635b28: 我居洞上閑名猶在世未應容易與人除
0635b29: 余至清修別希一禪師津發如老媼扶女外車
0635b30: 其義風可以起頹俗將發作此
0635c01: 驚風急雨中秋後回首長沙杳靄間迎送初辭大藩
0635c02: 府逍遙來看小廬山故人情義千鈞重行客生涯一
0635c03: 葉閑明日旅亭勞晝夢孤峰標格不容攀
0635c04: 題壓波閣
0635c05: 雪玉在躬賢令尹江山約束入宏規驚波濺岸憑凌
0635c06: 替傑閣控雲彈壓之霧斂歛塵清閑縱目蜂爭螘分想
0635c07: 當時邦人準擬朱欄外安著他年惠愛碑
0635c08: 次韻賈令尹題裴公亭
0635c09: 獨憑危欄眼力窮當年勝踐想遺風歌喉雲杪殷餘
0635c10: 韻笑靨尊前發醉紅世相難逃朝夕改山容不老古
0635c11: 今同議郎筆力回春色摹寫都藏畫牒中
0635c12: 余往漢上清修白鹿二老送至龍牙作此別之
0635c13: 因法相逢亦一時雲泉所至共娛嬉怪君追送不辭
0635c14: 遠知我從來未有期醞造離愁成獨笑欺凌秋色有
0635c15: 新詩閻浮掌上訶梨勒去住休纏愛見悲
0635c16: 雪夜至明教寄王路分舍人
0635c17: 雪夜山中還獨宿地罏深煖紙窗明百年有限身今
0635c18: 老一枕無求夢自清弟子分燈成保社故人持節頓
0635c19: 江城瘴痾疏快諸緣淨臥聽摧簷瀉竹聲
0635c20: 訪雙池老不遇其子覺先求詩為作此
0635c21: 芒鞋竹杖快新晴天迥游絲百尺輕沃若柔桑連野
0635c22: 綠炯如白鳥照溪明逢山有寺幽欣集對客開軒午
0635c23: 夢清曦竟未回憑閣久忽聞高柳子規聲
0635c24: 寂音泉
0635c25: 水靈有源不知處但見方沼供無窮俯波下看遠山
0635c26: 色卷霧忽驚清鏡空危亭快若望霜曉江岸猶如起
0635c27: 陰風宜呼此泉作檀越歲致萬斛無凶豐
0635c28: 燈禪師出蜀住此山十年為作南食且約同住
0635c29: 作此以贈
0635c30: 少年出蜀今耆艾十見襄陽浩蕩春山近京畿看愈
0636a01: 好食兼虜饌味尤真君今避世成深隱我欲移庵結
0636a02: 近鄰相對無嫌太岑寂待添明月作三人
0636a03: 襄州亂後逢端州依上人
0636a04: 漢上相逢兵火後蒼顏華髮兩摧頹塵清霧斂歛閒身
0636a05: 在螘分蜂爭一笑開志捍叢林山剔卓義規朋友玉
0636a06: 崔嵬瓦精決舌休皮相曾見淄州古佛來
0636a07: 和濟之通判日夜懷祖穎諸公
0636a08: 才高自是萬夫望語妙人疑錦繡腸新事驚嗟入詩
0636a09: 律故交契闊付淒傷開書想見湖山好他日懸知夜
0636a10: 語長獄屋豈能埋寶劍斗牛長覺射龍光
0636a11: 送勻上人謁蔡州使者
0636a12: 淮西氣宇蓋三軍絕似平原舊使君今日孤城獨堅
0636a13: 守疾風勁草昔傳聞龍蛇戲下唯呼姓翰墨場中亦
0636a14: 策勳想見棠陰談我處笑持茗碗辯如雲
0636a15: 寄盛群玉
0636a16: 平生翰墨到精微盛氏諸郎最白眉氣訐曾窺豪士
0636a17: 賦初交先和野僧詩謾勞清夢思相識那料孤蹤晚
0636a18: 見知君看臨危用心處何殊晏子解驂時
0636a19: 十二月十八夜大雪注蓮經罷有僧來勸歸廬
0636a20: 山僧去作此
0636a21: 煙凝生怕席簾開快煖偏宜榾柮柴夜久饑鼯嗅空
0636a22: 案夢驚鬥虎墮層崖優曇花偈餘殘紙薝蔔杯香自
0636a23: 滿齋折腳鐺安莫嫌穩地偏人懶遂幽懷
0636a24: 雪中
0636a25: 勢密連空若推下隨風起舞不容追門閑走犬無深
0636a26: 巷樹暗棲鴉有剩枝旋撥地罏通宿火卻呵凍手寫
0636a27: 新詩軒窗秀發驚清晝萬壑春歸說向誰
0636a28: 再會莊德祖大夫
0636a29: 平昔才名似孟宗暮年一缽並巖叢交朋半在青雲
0636a30: 上意氣都消白眼中龐老尚餘靈照在伯鸞應許孟
0636b01: 光同君看張柬之為相不害荊州禿鬢翁
0636b02: 與蔡楊州
0636b03: 五馬東來數月間十州人物帖然安池邊芳草新吟
0636b04: 罷樓外遙山晝臥看鈴閣臘煙秋色晚譙門銅漏夜
0636b05: 聲寒雖然自是雲林客猶把風流作話端
0636b06: 唐生能視手文乞詩戲贈之
0636b07: 草蕪門徑過從少那料秋來夜話同屋漏移床時發
0636b08: 笑粥稠當飯巧於窮我留癡絕傳身後君見平生似
0636b09: 掌中明日渡江應轉首數峰無語晚連空
0636b10: 贈麻城接待僧勝上人
0636b11: 綠髮凋零白業增住庵隨分有規繩為分一邑人家
0636b12: 飯普供十方雲水僧掃徑客來圓笑靨開軒雲破露
0636b13: 寒層君看擊桶金牛手坐續山頭柏子燈
0636b14: 夏日同安示阿崇諸衲子
0636b15: 老眼朅來驚節物閑同諸子話江鄉試茶正要旋烘
0636b16: 盞煮餅且令深注湯忽憶海山飧荔子更思湘水劈
0636b17: 蓮房夏休便可車輪去菌簟秋肥趁及嘗
0636b18: 三月二十八日棗柏大士生辰六首
0636b19: 深觀諸佛剎那際三世十方無遁形已巳盡凡情不顛
0636b20: 倒如除目翳自光明意俱大地山河喪心與空花夢
0636b21: 幻生垂手遇緣攜法界美髯跣足散衣行
0636b22: 二天給侍慈忍象一虎橐經常寂光意處世間離生
0636b23: 滅夢中塵劫浪遮藏即真不必冠巾毀絕染何妨棗
0636b24: 柏嘗提起超情無比句夜來山雨落花香
0636b25: 青春徑去不小住天迥游絲增眼寒想見手提大千
0636b26: 界翛然身現一毛端若存情見智山隔但斷攀緣業
0636b27: 海乾面目分明今日是敢將棗柏薦盤飧
0636b28: 生死鶻崙無背面摩挲把玩久嗟咨悟明必藉戒定
0636b29: 慧隨順差成老病衰淨意即空良顯決色身對現出
0636b30: 思惟千烹萬鍛鍜知恩德敢忘摩尼在礦時
0636c01: 眼蓋人寰撚美髯年年相見晚春前摸蘇緣妄心俱
0636c02: 盡揩拭鮮陳念已巳圜指下琴方纔發越眉間毫相見
0636c03: 無邊微塵劫海依今住生死何勞較後先
0636c04: 一剎那際入正受互參三世妙難思有情夢境依此
0636c05: 住無量劫海不移時任運行藏難掩覆隨疑語默出
0636c06: 思惟大哉無比金剛句世罕知之我獨知
0636c07: 十世觀音生辰六月二十六日二首
0636c08: 十世為僧皆姓楊死生游戲自隋唐鐵身自倒汝邪
0636c09: 正寫字無為我道場異跡著於無量壽慈風不減普
0636c10: 昭王兩川顯化人皆識今日全身不揜藏
0636c11: 曇相禪師第二身蟬聯十世姓楊人女兄慧辯成勍
0636c12: 敵弟子悲欣記夙因解使邪迷知有佛自呼名字凜
0636c13: 如神平生接物多方便何似今朝一句親
0636c14: 蔡藏用生辰
0636c15: 非煙雲子釀新晴爭看麒麟墮地行悉達已巳聞今日
0636c16: 誕優曇知復為誰榮已巳驚久視方瞳碧更覺藏年玉
0636c17: 骨清曾伴麻姑家法在願隨風馭到蓬瀛
0636c18: 八月二十三日蔡元中生辰
0636c19: 纔過中秋今幾日夜來海月上三更夢魂傳得天書
0636c20: 至窗戶俱明廄馬驚骨相終當為國器兒聲初已巳識
0636c21: 人英明年慶節山中友金屋憐君夜直清
0636c22: 劉彭年知縣生辰
0636c23: 清規懿德古難陪秋盡民歌慶節來瑞應草餘雙葉
0636c24: 在優曇花適一枝開鶯嬌妙管傳佳句玉膩新粧獻
0636c25: 壽盃慈母千齡何所願早看賢子踐三台
0636c26: 中廬趙令生辰
0636c27: 孟夏南風草木薰民歌慶節喜傳聞今朝雪乙呈雙
0636c28: 瑞後夜冰輪滿九分材業牛刀試小邑家聲天派泒落
0636c29: 層雲吞舟豈久容涔足禁殿論思政要君
0636c30: 寄黃嗣深使君二首
0637a01: 江夏家聲世所聞無雙千頃典刑存肅嚴郡邑霜分
0637a02: 曉照映簪纓玉粹溫樓迥峴雲供醉望夜晴漢月洗
0637a03: 吟魂行將補袞調羹手卻執元圭侍至尊
0637a04: 身世浮雲偶尚存白衣蒼狗與誰論夢中不記金門
0637a05: 宿醉裏曾看玉海翻尚有驚魂纏瘴霧已巳甘華髮老
0637a06: 江賓枯荄欲藉陽和暖催發新來雨露恩
0637a07: 李道夫母挽辭
0637a08: 縉紳家法想清規平昔高風此一時居約雲山夫有
0637a09: 道客陪房杜子無疑九原淚濕老萊袂千字碑傳幼
0637a10: 婦詞他日欲尋賢母墓北山松雨路人悲
0637a11: 鄧循道父挽辭二首
0637a12: 苦冰潔檗是行藏一節無求老更剛好在縉紳師儉
0637a13: 德尚餘閭里說謙光陰功穩秘天應錄遺訓丁寧世
0637a14: 共傷勿謂不身嘗報施故應遺澤在諸郎
0637a15: 一生純德無遺恨千字埋名有逸辭墓隧嫩泉誰種
0637a16: 玉書齋子硯自生芝音容已巳作終天痛歲月真成罔
0637a17: 極悲擁鼻功名知不免空將淚眼看風枝
0637a18: 代人上李龍圖並廉使致語十首後三首慈及二子附
0637a19: 竊以引而不發射失中則反諸身安則慮危國雖
0637a20: 治而不忘武顧將揖讓而就列當踏規矩而效能
0637a21: 凜乎有囊鞬之儀形望之入麒麟之圖畫白衣自
0637a22: 表定三矢於天山錦帽突前靡萬人於沙漠自昔
0637a23: 聞無雙之伎迄今見逸群之材恭惟判府安撫龍
0637a24: 圖忠孝傳家文章命世開畫戟之幕府集珠履之
0637a25: 鵷鴻英聲震於九垓和氣浹於千里奉御廉使大
0637a26: 夫忠誠許國文武兼資冠縉紳之才能受廟堂之
0637a27: 眷倚偃戈臥鼓屬疆場之久空講武開尊適郡庭
0637a28: 之無事某等當結髮而工騎射要唾手而取功名
0637a29: 幸對華筵敢呈口號。
0637a30: 射圃閑亭酒半醺手柔弓燥氣超群已巳驚百步穿楊
0637b01: 綵會看雙鵰落塞雲且集旌旗森畫戟未輸文字飲
0637b02: 金樽治朝文武須兼用萬壽稱觴祝至尊
0637b03: 太平無象樂年豐況值疆場久已巳空賓主獻酬成雅
0637b04: 集江山談笑助清風良辰美景開金斝緩帶輕裘控
0637b05: 角弓鼙鼓急摧齊指目大侯的處中飛鴻
0637b06: 雨後園林花木新傳聞千騎出城闉異能未中侯中
0637b07: 鵠佳氣先浮盞面春畫鼓繡靴筵奏曲紅粧細馬地
0637b08: 無塵長沙萬古民爭說賓主人英伎絕倫
0637b09: 聞道長沙賢太守漆瞳玉頰照衡湘訟庭散後賓朋
0637b10: 集民瘼蘇來禮樂昌且展綺筵陪勝餞何須檀板鬧
0637b11: 紅粧曉無探騎傳邊檄願獻君王萬壽觴
0637b12: 細柳成陰花滿徑晚來鉦鼓導朱輪河東鸑鷟三英
0637b13: 傑天上麒麟兩俊人閑裏笑談清似玉盃中賢聖韻
0637b14: 如春引弓一箭驚穿札堵立懽聲快吏民
0637b15: 繡衣天使志澄清五馬賢侯見典刑公退鉦聲聞射
0637b16: 圃日高槐影覆閑庭共看酒螘浮瓊斝不廢花輪遶
0637b17: 畫屏銀燭紅紗侵夜色醉歸明月淡疏星
0637b18: 隴西家世到仍雲許國清忠蓋代聞有道風流賢太
0637b19: 守無雙才氣舊將軍整弦使者情和易承附諸郎藝
0637b20: 逸群便好畫圖收拾取要傳盛事滿湘濱
0637b21: 如雲旌騎照湘江千里農桑楚大邦中鵠才高今有
0637b22: 武射鵰伎巧古無雙錦袍雅稱黃金帶瓊液尤宜白
0637b23: 玉霜笑挽雕弓如滿月萬人驚懾已巳心降
0637b24: 無雙自昔擅家聲春色都還細柳營中的聊為萬人
0637b25: 傑飛觥要使百壺傾三湘父老傳風化十郡兒童識
0637b26: 姓名武緯文經俱不乏桑弧蓬矢見平生
0637b27: 畫鼓曉晴三擊罷如雲兵騎整全威俄聞畫角胡笳
0637b28: 斷忽覺華堂羽箭飛一百步中精力巧數重圍內見
0637b29: 心機風流太守兼文武扶路爭看踏月歸
0637b30: 代夏均甫宴人致語一首并序
0637c01: 竊以帶分楚水流萬古之雲濤壁立峿臺上千尋
0637c02: 之煙雨號稱雄文妙墨棲宿之地是亦詞人遷居
0637c03: 感嘆之墟野迥天多塵清霧斂歛方群木落盡之景
0637c04: 望四山之蒼然送萬里獨歸之鞍慶一尊之偶爾
0637c05: 恭惟某人碩大而德貴魁礨而材高以忠義自結
0637c06: 主知故姓名長簡睿想立於縉紳之上可謂萬人
0637c07: 之英論於君臣之間亦曰千載之遇念故都之下
0637c08: 吏寔恩館之陳人有一掬之歸心餘滿簪之華髮
0637c09: 嗟孫寶曾為主簿賓朋宣獨至後堂受知不減古
0637c10: 人報德尚慚今士敢陳末札少駐行旌玉人成匝
0637c11: 座之花輪瓊液薦滿湘之春色相逢一笑不醉何
0637c12: 歸。
0637c13: 九齡風度照峿臺寔寢香凝畫戟開歸國已巳傾天下
0637c14: 耳駐軒宜舉故人盃青天白日心常在附驥攀鱗志
0637c15: 未摧累足待公成相業更隨風馭看蓬萊
0637c16: 石門文字禪卷第十三
