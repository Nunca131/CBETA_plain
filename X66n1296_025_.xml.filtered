0142c04: 
0142c05: 
0142c06: 宗門拈古集卷第二十五
0142c07: 
0142c08: 古杭白巖嗣祖沙門　淨符　集
0142c09: △青四
0142c10: 瑞州洞山悟本良价禪師青四雲巖晟嗣因僧問。寒暑到來
0142c11: 如何避。山曰何不向無寒暑處去。曰如何是無寒
0142c12: 暑處。山曰。寒時寒殺闍黎。熱時熱殺闍黎。
0142c13: 投子同云。幾乎與麼去。
0142c14: 瑯覺云。我即不然。如何是無寒暑處。僧堂裏去。
0142c15: 雲居舜云。大小瑯作者個去就。山僧即不然。如
0142c16: 何是無寒暑處。三冬向煖火。九夏取風。
0142c17: 黃龍新云。洞山袖頭打領。腋下剜襟。爭奈者僧不
0142c18: 甘。如今有個出來問。黃龍且作麼生支遣。良久云。
0142c19: 安禪不必須山水。滅心頭火自。
0142c20: 寶峰文云。大眾若也會得。不妨神通遊戲一切臨
0142c21: 時。寒暑不相干。若也不會。且向寒暑裏經冬過夏。
0142c22: 上封才云。洞山一句可謂主賓交參正偏涉入。諸
0142c23: 人如今向什麼處避。無事上山行一轉。借問諸
0142c24: 人會也無。
0143a01: 泐潭準云。若為人時冰也暖。不為人時火也寒。
0143a02: 仰山欽云。洞山與麼答話。雖則頭正尾正。只是鼻
0143a03: 孔落在者僧手裏。明眼道流試檢點看。
0143a04: 烏石道云。洞山只有殺人刀。且無活人劍。山僧則
0143a05: 不然。忽有問寒暑到來如何避。亦向他道何不
0143a06: 向無寒暑處去避。那裏是無寒暑處。寒時熱殺
0143a07: 闍黎。熱時寒殺闍黎。為什麼。三冬炎暑熾。九夏雪
0143a08: 花飛。
0143a09: 五磊權云。洞山古佛雖則善赴來機。猶欠悟在。何
0143a10: 故。不應話作兩橛。若人檢點得出。許你具一隻眼。
0143a11: 清化云。洞山老祖如將摩尼寶王直授凡庸。者
0143a12: 僧若是眼裏有筋。不但三冬枯木秀。管教九夏雪
0143a13: 花飛。
0143a14: 道峰清云。袖頭打領。腋下剜襟。還他洞山老人。揀
0143a15: 點將來。未免向語裏轉。道峰即不然。有問如
0143a16: 何是無寒暑處。只向道。火燄不容蚊蚋泊。長連
0143a17: 上任高眠。
0143a18: 白巖符云。金針密刺剌就中不犯鋒鋩。玉線橫抽裏
0143a19: 許渾忘斷續者。是我洞山老祖垂手接人處所建
0143a20: 立的宗旨。如今有一類黃口雛禪道。洞山與麼答
0143a21: 話太涉廉纖。若問我寒暑到來如何避。驀頭與
0143a22: 伊一棒。何等痛快呵呵者。好似個形之域。笑我
0143a23: 漢國衣冠。我孔門子弟固不足與之較短論長。獨
0143a24: 惜其甕裏醯雞爭知天日。顧左右云。者裏還有識
0143b01: 洞山者麼。試為我下一轉語。良久眾無語。乃自代
0143b02: 云。霧鎖晴空峰不露。雞鳴深夜月流輝。
0143b03: 五峰甫別真淨語云。若也會得。一任向寒暑裏經
0143b04: 冬過夏遊戲神通。若也不會。寒時寒殺。熱時熱殺。
0143b05: 摸索他寒暑不著。
0143b06: 百丈云。洞山老祖向茫無可據處抉出金剛眼
0143b07: 睛。直令人人自見。可謂九轉還丹也。然撿點將來。
0143b08: 只有殺人刀。且無活人。今日有問上座。寒暑
0143b09: 到來如何避。但向道向寒暑處避。他若再問
0143b10: 寒暑處作麼生避。直向道上座不可作洞上
0143b11: 兒孫不得。
0143b12: 洞山與泰首座冬節喫子次。乃問。有一物上拄天
0143b13: 下拄地黑似漆。常在動用中。動用中收不得。且道過
0143b14: 在什麼處。泰曰過在動用中。山喚侍者掇退果桌。
0143b15: 同安顯於過在什麼處下代泰云。不知。
0143b16: 瑯覺云。若不是洞山老人。焉能辨得。雖然如是。
0143b17: 洞山猶欠一著在。
0143b18: 溈山云。諸人還知洞山落處麼。若也不知。往往
0143b19: 作是非得失會去。山僧道者果子非但首座不得
0143b20: 喫。即使三世諸佛也不敢正眼著。
0143b21: 雲本云。洞山雖有打破空底鉗錘。要且無補
0143b22: 綴底針線。待伊道過在動用中。但向道請首座喫
0143b23: 子。泰首座若是個衲僧。喫了也須吐出。
0143b24: 淨慈昌云。洞山雖然掇退桌。要且塞泰首座口
0143c01: 不得。
0143c02: 照覺勤云。天下衲僧盡道泰首座箭鋒不相拄。所
0143c03: 以遭洞山貶剝。後來溈山道此果子莫道泰首
0143c04: 座不得喫三世諸佛也不敢正眼著。宗師家正
0143c05: 令當行十方坐斷。有定乾坤句辨龍蛇眼。不妨難
0143c06: 。當時若是個英靈衲子解捋虎鬚。待道過在什
0143c07: 麼處。便拈起子云和尚畢竟喚作什麼。待他擬
0143c08: 議。劈面便擿。何故。有意氣時添意氣。不風流處也
0143c09: 風流。
0143c10: 溈山果云。洞山壓良為賤。泰首座有理難伸。山僧
0143c11: 略見不平。要為泰公雪恥。當時纔見與麼問。只向
0143c12: 道靈山授記未到如此。待他擬議。拈果子劈面便
0143c13: 擿。不惟塞斷洞山咽喉。免見後人妄生卜度。
0143c14: 保寧茂云。者個說話在今諸方每至冬夜未不
0143c15: 拈出註解一上。然于正文未道著一字。有底道
0143c16: 洞山只見錐頭利不見鑿頭方。抑屈人作麼。有底
0143c17: 道泰首座不得果子喫。要且盡大地人皆不得喫。
0143c18: 成人者少敗人者多。殊不知洞山有偏正回互不
0143c19: 犯的手。直饒泰首座道不在動用中。也不得他
0143c20: 果子喫。良久云。水流黃葉來何處。牛帶寒鴉過別
0143c21: 村。
0143c22: 南堂欲云。太阿橫按凜凜神威。寶鑑當臺澄澄光
0143c23: 采釆。祇如掇退桌又作麼生。雲自帝鄉出。水歸江
0143c24: 漢流。
0144a01: 烏石道云。洞山和盤托出。首座當面錯過。帶累眾
0144a02: 人都不得果子喫。當時若有個漢出來道。和尚莫
0144a03: 談天說地且請喫子。教洞山者漢滿面惶無
0144a04: 著身處。雖然。也須救取泰首座始得。擊拂子云。妙
0144a05: 藥不醫冤債病。橫財豈富命窮人。
0144a06: 雲居莊云。當斷不斷反招其亂。若是徑山。見他道
0144a07: 過在什麼處。便與掀倒桌。亦使旁觀知有宗門
0144a08: 爪牙。雖然。也須蹋實地始得。拈拄杖云。不向藍
0144a09: 田射石虎。何人知是李將軍。卓拄杖下座。
0144a10: 劍門□云。我當時若在。亦對云過在動用中。待渠
0144a11: 令侍者掇退桌。便拈起果子劈面擿。
0144a12: 笑巖寶云。泰公便恁麼道有什麼過當。時纔見舉
0144a13: 話。拈果子驀口云。和尚比來請客。直饒洞山古
0144a14: 佛吞吐不及。
0144a15: 鼓山賢云。大小洞山心行不少。泰首座既遭活陷
0144a16: 黜罰何疑。門猶欲強作主宰。好與三十痛棒。
0144a17: 古南門云。祇如首座恁麼道。因甚洞山便掇退果
0144a18: 桌。者裏明得。萬兩黃金也合消。不然。喫水也須防
0144a19: 噎。又云。要見洞山則易。見泰首座則難。
0144a20: 石霜尊云。洞山老人祇有殺人刀且無活人。何
0144a21: 不當時待首座道過在動用中。但云作家作家。首
0144a22: 座若是個本分衲僧。必然另有長處。豈不佛法人
0144a23: 情兩盡其美。
0144a24: 東塔熹云。洞山老漢無大人相。若是山僧。見伊道
0144b01: 過在動用中。只消云作家禪客宛爾不同。不惟使
0144b02: 伊一時好采釆。且令人千古疑著。
0144b03: 白巖符云。我若作泰首座。待問過在什麼處。亦向
0144b04: 道過在動用中。他若喚侍者掇退果桌。便好拍掌
0144b05: 呵呵大笑。看洞山者漢又當作何苟當。
0144b06: 洞山解夏上堂。秋初夏末。兄弟東去西去。直須向萬
0144b07: 里無寸草處去。良久曰。祇如萬里無寸草處作麼生
0144b08: 去。顧左右曰。欲知此事。直須枯木上生花方與他合。
0144b09: 石霜諸云。出門便是草。
0144b10: 太陽玄云。如今直得不出門亦是草漫漫地。且道
0144b11: 合向什麼處行履。莫守寒巖異草青。坐著白雲宗
0144b12: 不妙。
0144b13: 圓通善云。且道諸人即今跟下一句作麼生道。
0144b14: 若道萬里無寸草。許你參見洞山。若道出門便是
0144b15: 草。許你參見石霜。若道不出門亦是草漫漫地。許
0144b16: 你參見太陽。若總道不得。許你參見延聖。何故。
0144b17: 惟有好風來席上。更無閒語落人間。
0144b18: 白雲端云。若見得菴主。便見得洞山。若見得洞山。
0144b19: 便見得菴主。見洞山則易。見菴主則難。不見道。雲
0144b20: 在嶺頭閒不徹。水流底太忙生。菴主指石霜
0144b21: 溈山果云。斬釘截鐵。豁開向上玄關。語諦言誠。直
0144b22: 指當人要路。且作麼生會他出門便是草。石霜恁
0144b23: 麼道。上封恁麼舉。你諸人不得動著。動著三十棒。
0144b24: 徑山杲云。師子一滴乳。迸散十斛驢乳。
0144c01: 雪巖滿云。三個老漢雖然異口同音。未免撞頭磕
0144c02: 額。何也。一人大開口了合不得。一人高了放
0144c03: 不下。一人緊閉門了出不去。王山即不然。十方
0144c04: 界非外。全在一微塵。在一微塵非內。十方界。祇
0144c05: 者一微塵許。也須及盡不可得。向那裏安門。甚處
0144c06: 入草。還會麼。休侵洞嶺初秋草。請看山臘月蓮。
0144c07: 烏石道云。洞山背手彎弓。石霜當面架箭。雖然用
0144c08: 處不同。直是眼親手便。石溪要且不然。萬里無寸
0144c09: 草處畢竟作麼生去。良久云。四海五湖龍世界。十
0144c10: 洲三島乾坤。擊拂子下座。
0144c11: 鼓山賢云。洞山恁麼說話。正是瑞鳳不棲於凡木。
0144c12: 金龍豈守於寒潭。轉功就位。轉位就功即不無。看
0144c13: 來也祇似猢猻上樹。捨一取一未為好手。且作麼
0144c14: 生是本分底去處。良久云。釣船載到瀟湘岸。氣噎
0144c15: 無聊問白鷗。
0144c16: 百丈雪云。山僧則不然。兄弟東去西去。直須向冰
0144c17: 河發處去。只如冰河發處作麼生去。良久云。
0144c18: 兔角杖頭挑日月。龜毛繩子縛空。
0144c19: 東山澓云。三大老忘自己已四大五臟。盡力提持
0144c20: 恐人入草。今日東山解制。臘節初臨春氣未至。正
0144c21: 值燒痕滿界。眾兄弟直須向乾茅叢裏信手拈來。
0144c22: 寸寸瓊枝縷縷玉葉。不妨和身臥在荊棘林中。累
0144c23: 地輥他十七八輥。起來通身荊棘。非但佛祖難親。
0144c24: 饒他舜若多神擬著則鮮血淋漓。縱使臘月三十
0145a01: 索債盈門難以近傍。東山如是告報。大似逐客顛
0145a02: 狂。自露通身醜惡。雖然。也不得錯舉。
0145a03: 天童忞云。者一隊漢怪力亂神。只知一重去一重。
0145a04: 一步高一步。及乎輥到牛角尖裏。和自己已動彈不
0145a05: 得。山僧為伊撥轉天關打開籬落。貴要諸人個個
0145a06: 步坦道。免蹈者輩嶮僻之途。還肯恁麼承當者
0145a07: 麼。卓拄杖云。如今四海清如鏡。行人莫與路為。
0145a08: 靈隱禮云。洞山祇解借功明位。焉知玉殿苔生。石
0145a09: 霜雖能轉位投機。猶未回途復妙。正饒功位齊轉。
0145a10: 芝生朽木。功位齊隱。雪凍紅爐。佛日要問他二老。
0145a11: 祇如五馬不嘶一牛不飲處。如何趨向。
0145a12: 石塔忍云。大眾總似者一隊老古錐。平日向甚麼
0145a13: 處下。興國者裏四望青青。不妨東去西去。略無
0145a14: 些子妨礙。只是有一件事不可不向諸人說破。雖
0145a15: 是王道坦坦。畢竟不許販賣私鹽。
0145a16: 崇先奇云。從苗辨地。因語識人。二俱作家。且如今
0145a17: 東去西去者盡是草裏漢。又何曾有出身路。良久
0145a18: 云。亭恁麼舉。不圖打草。祇要驚蛇。
0145a19: 天目律云。者一班草裏漢。著甚死急。
0145a20: 蓮柎云。洞山老人把住玄關嚴行正敕。直得春
0145a21: 秋寒暑迥絕往來。南北東西渾無行路。然則萬里
0145a22: 無寸草且置。出門便是草又作麼生。金雞破
0145a23: 璃。玉兔挨開碧海門。
0145a24: 瓶山謙云。洞山一期逞俊。爭知當地艸深。當時若
0145b01: 有個漢。待老新豐語未絕。便好呵呵大笑云。老和
0145b02: 尚逆風颺塵作麼。不惟勘破洞山。亦乃坐斷後人
0145b03: 舌頭。
0145b04: 洞山供養雲巖真次。僧問先師道祇者是莫便是否。
0145b05: 山曰是。曰意旨如何。山曰當時幾錯會先師意。曰未
0145b06: 審先師還知有也無。山曰。若不知有。爭解恁麼道。若
0145b07: 知有。爭肯恁麼道。
0145b08: 長慶稜云。既知有。為甚恁麼道。又云。養子方知父
0145b09: 慈。
0145b10: 龍華體云。諸禪德。者則公案若喚作雲巖真話。未
0145b11: 免烏焉成馬。何故。不見道世間無限丹青手。到此
0145b12: 都來不成。
0145b13: 洞山因僧問。時時勤拂拭。為什麼不得他衣。山曰。
0145b14: 直饒本來無一物。也未合得他衣。曰未審甚麼人
0145b15: 合得。山曰不入門者。曰祇如不入門者還得也無。山
0145b16: 曰。雖然如此。不得不與他。又曰。直道本來無一物。猶
0145b17: 未合得他衣。汝道什麼人合得。者裏合下得一轉
0145b18: 語。且道下得甚麼語。時有一僧連下九十六轉語並
0145b19: 不契。末後一語始愜洞山意。山曰。闍黎何不早恁麼
0145b20: 道。別有一僧密聽。祇不聞末後一語。遂請益其僧。僧
0145b21: 不肯說。如是三年相從終不為舉。一日因疾。其僧曰
0145b22: 某甲三年請舉前話不蒙慈悲。今日再不為舉。當殺
0145b23: 上座去也。其僧悚然乃為舉曰。直饒將來亦無處著。
0145b24: 僧乃禮謝。
0145c01: 雪竇顯云。他既不受是眼。將來必應是瞎。還見祖
0145c02: 師衣麼。若於此入門。便乃兩手分付。非但大庾
0145c03: 嶺頭一個提不起。設使闔國人來且將去。
0145c04: 翠巖芝云。總不合得他衣。與古佛同參。且道
0145c05: 參阿誰。○。
0145c06: 天童覺云。長蘆則不然。直須將來。若不將來。爭知
0145c07: 不受。將來底必應是眼。不受底真個是瞎。還會麼。
0145c08: 照盡體無依。通身合大道。
0145c09: 古南門云。洞山理長則就。雪竇舉一明三。祇如將
0145c10: 來既不受。諸人早晚橫披豎搭。是衣不是衣。一日
0145c11: 過堂兩度溼。是不是。若是。爭奈洞山不肯。若
0145c12: 不是。祖師衣掉向甚處去也。即今日用行持又
0145c13: 是個什麼。諸仁者。若於此入門。何待兩手分付庾
0145c14: 嶺力爭。管取黃梅兒孫傳天下。
0145c15: 勝法法云。二大老徹底舉揚。未免各見一邊。勝法
0145c16: 則不然。若有將來必當是受。若是不受必不將來。
0145c17: 將來的也非是眼。不受的也非是瞎。還見祖師衣
0145c18: 麼。萬古碧潭空界月。再三撈摝始應知。
0145c19: 洞山因僧問。三身之中阿那身不墮眾數。山曰吾常
0145c20: 於此切。
0145c21: 曹山寂因僧問。吾常於此切。意作麼生。曹云要頭
0145c22: 便斫將去。
0145c23: 雪峰存因僧問。吾常於此切。意作麼生。峰以拄杖
0145c24: 劈面打云。我也曾到洞山來。
0146a01: 承天宗云。一轉語海晏河清。一轉語風高月冷。一
0146a02: 轉語騎賊馬賊。試請辨看。忽有個僧出來道。總
0146a03: 不與麼。也許伊具一隻眼。
0146a04: 徑山杲云。恁麼葛藤也未夢見三個老漢在。復云。
0146a05: 何不向膏肓穴上下一針。
0146a06: 博山來云。近不得倚。遠不得。推之弗前。約之弗
0146a07: 後。洞山於此若鐵橛也。若夫辨奇貨。採驪珠。求華
0146a08: 璞。追藍琰。安可以語於此哉。離乎言句。親之可矣。
0146a09: 廣胤標云。盲者無以與乎文章之觀。聾者無以與
0146a10: 乎鐘鼓之聲。三個老漢一手提持。赤心片片。大似
0146a11: 豐城寶劍當面擿。只是知恩者少。者僧非但耳聾
0146a12: 亦兼眼瞎。錯過當陽。如今還有不錯過的麼。關門
0146a13: 令尹誰能識。河上仙翁去不回。
0146a14: 洞山因辭京兆興善平禪師。平曰什麼處去。山曰沿
0146a15: 流無定止。平曰法身沿流報身沿流。山曰總不作此
0146a16: 解。平乃撫掌。
0146a17: 保福寧云。洞山自是一家。乃別云。覓得幾人。
0146a18: 崇先奇云。保福老漢錯下名言。殊不知洞山老人
0146a19: 居天下之廣居。立天下之正位。保福又道覓得幾
0146a20: 人。果然搆不著。
0146a21: 洞山於扇上書佛字。雲巖見書不字。山又改作非
0146a22: 字。雪峰見乃一時除。
0146a23: 興化獎代洞山云。吾不如汝。
0146a24: 白楊順云。我若作洞山。只向雪峰道。你非吾眷屬。
0146b01: 天元云。洞山雲巖平地起堆。雪峰老漢因事長
0146b02: 智。
0146b03: 洞山有一僧不安。要見山。山遂往見。僧曰和尚何不
0146b04: 救取人家男女。山曰你是什麼人家男女。曰某甲是
0146b05: 大闡提人家男女。山良久。僧曰四山相逼時如何。山
0146b06: 曰老僧日前也向人家屋簷下過來。曰回互不回互。
0146b07: 山曰不回互。曰教某甲向甚處去。山曰粟畬裏去。僧
0146b08: 噓一聲曰珍重。便坐脫。山以拄杖敲頭三下曰。汝只
0146b09: 解與麼去。不解與麼來。
0146b10: 昭覺勤云。大凡行人正要透脫者一件事。者僧
0146b11: 既是大闡提人家男女。直至四山相逼手忙亂。
0146b12: 若不是洞山具大慈悲放一線道。與他平展。爭解
0146b13: 恁麼去。所以古人道。臨終之際若一毫頭聖凡情
0146b14: 量未盡。未免入驢胎馬腹裏去。只如洞山道我亦
0146b15: 曾從人家屋簷下過。粟畬裏去。鼎鼎礙四山不礙
0146b16: 四山。到者裏須是桶底子脫始得。且道洞山意作
0146b17: 麼生。還會麼。金雞破璃。玉兔挨開碧海門。
0146b18: 洞山因僧問。和尚尋常教人行鳥道。未審如何是鳥
0146b19: 道。山曰不逢一人。曰如何行。山曰直須足下無私。曰
0146b20: 祇如行鳥道莫便是本來面目否。山曰闍黎因甚顛
0146b21: 倒。曰甚處是學人顛倒。山曰。若不顛倒。因甚麼喚奴
0146b22: 作郎。曰如何是本來面目。山曰不行鳥道。
0146b23: 理安洸云。不行鳥道始是本來面目。因甚尋常
0146b24: 只教人行鳥道。且道洞山意作麼生。良久云。渡河
0146c01: 須用筏。到岸始辭舟。
0146c02: 鳳山啟云。識尊卑。明貴賤。自然君君臣臣父父子
0146c03: 子。冠履不致倒置。錢不肯浪費。當今之世孟八
0146c04: 郎漢。見處瞞盰。得之鹵莽。菽麥不分。金不辨。以
0146c05: 其素無大志自甘顛倒故也。且道不行鳥道又是
0146c06: 如何面目。良久云。不辭向汝道。相續也大難。
0146c07: 白巖符云。若論本來面目。直饒你不行鳥道。要恰
0146c08: 洞山意亦未可在。然則爭奈洞山現有語在何。者
0146c09: 裏跨得一步。不妨作個脫灑衲僧。不然。總是途中
0146c10: 未了漢。
0146c11: 洞山與密師伯在餅舖。密於地上一圓相謂山曰。
0146c12: 把將去。山曰。拈將來。
0146c13: 保寧云。非但二人提不起。盡大地人亦提不起。
0146c14: 天童忞召眾云。諸人還提得起麼。良久云。也須是
0146c15: 個踞地獅子始得。若是山僧。待他道拈將來。便與
0146c16: 一掌。者一掌有生復有死。有利亦有害。
0146c17: 洞山有偈曰。貪嗔癡。太無知。賴我今朝識得伊。行便
0146c18: 打。坐便搥。分付心王子細推。無量劫來不解脫。問汝
0146c19: 三人知不知。
0146c20: 神鼎諲云。我則不然。貪嗔癡。實無知。十二時中任
0146c21: 從伊。行即往。坐即隨。分付心王擬何為。無量劫來
0146c22: 原解脫。何須更問知不知。
0146c23: 紫柏可云。鍛鍊自心。鉗錘猛密。須是洞山。咳嗽掉
0146c24: 臂。戲笑譏呵。無非解脫三昧。還他神鼎。雖然。如神
0147a01: 鼎不打洞山爐中鋾鑄過來。安得便恁麼自在。
0147a02: 洞山不打神鼎見地上得個消息。從汝朝打暮搥
0147a03: 敢保貪嗔癡驢年也未調伏在。者裏揀別得。許汝
0147a04: 會如來禪。若是祖師禪。猶隔鄉關萬里。
0147a05: 大覺昇云。恁麼說話。幸遇不在大覺門下過。若在
0147a06: 大覺門下。打折驢腰未放過在。何故。既有讓王節。
0147a07: 何爭洗耳清。雖然如是。也須是個人始得。
0147a08: 洞山不安。有僧問。和尚違和。還有不病者麼。山曰有。
0147a09: 曰不病者還看和尚否。山曰老僧看他有分。曰未審
0147a10: 和尚如何看他。山曰老僧看時則不見有病。
0147a11: 博山來云。不二門開。日面月面。總不似洞山癖病。
0147a12: 混之弗得。類之不齊。病中善看病也。者僧眼裏有
0147a13: 筋皮下有血。要見洞山也不難。
0147a14: 洞山問密師伯作什麼。密曰把針。山曰把針事作麼
0147a15: 生。密曰針針相似。山曰二十年同行作者個語話。密
0147a16: 曰長老又作麼生。山曰大地火發。
0147a17: 天童覺云。大地火發間不容髮。南海崑崙天寒不
0147a18: 襪。祖祖相傳一堆搕。
0147a19: 南林弘云。神山一段古錦。風吹不入雨打不溼。被
0147a20: 洞山一拶。直得零零落落。至今補不得。
0147a21: 洞山與雲居渡水。山問水深淺。居曰不溼。山曰麤人。
0147a22: 居曰和尚作麼生道。山曰不乾。
0147a23: 五祖演云。二老恁麼說話。還有優劣也無。山僧今
0147a24: 日因行掉臂。為諸人說破。過水一句不濕。庫藏珍
0147b01: 珠堆積。過水一句不乾。無錐說甚貧寒。乾溼二途
0147b02: 俱不涉。任他綠水與青山。
0147b03: 笑巖寶云。演師恁麼道。與他洞山有交涉無交涉。
0147b04: 還辨得麼。若能辨得。不獨識破五祖。亦能親見洞
0147b05: 山。若不能辨得。山僧略為諸人說破。洞山不下為
0147b06: 人手。五祖能談本分禪。
0147b07: 洞山因僧問如何是沙門行。山曰。頭長三尺。頸長二
0147b08: 寸。因令侍者持此語問三聖然。聖於侍者手上搯一
0147b09: 搯。山肯之。
0147b10: 文峰玉云。妙得衲僧家轉身活路。還他新豐老人。
0147b11: 三聖雖能暗號私通。終是輸他一著。今日若問文
0147b12: 峰。頭長三尺頸長二寸意旨如何。向道待你四
0147b13: 踏地時自然有個分曉。
0147b14: 洞山垂語。知有佛向上人。方有語話分。僧問如何是
0147b15: 佛向上人。山曰非佛。
0147b16: 保福展別云。佛非。
0147b17: 雲門偃云。名不得。狀不得。所以言非。
0147b18: 法眼益云。方便呼為佛。
0147b19: 天童覺云。二老宿相去多少。直是刁刀相似魚魯
0147b20: 參差。到者裏轉劫外機。放風前箭。橫身擔荷。撒手
0147b21: 承當。具者般眼目始得。還辨得麼。易分雪裏粉。難
0147b22: 辨墨中煤。
0147b23: 徑山杲云。二尊宿恁麼提持佛向上事。且緩緩。者
0147b24: 裏則不然。如何是佛向上事。拽拄杖劈脊便打。免
0147c01: 教伊在佛向上跟。
0147c02: 報恩秀云。我要問洞山。佛向上人還有答話分也
0147c03: 無。
0147c04: 天寧琦云。我者裏無向上向下。佛是西天老比丘。
0147c05: 今朝有酒今朝醉。明日無錢明日求。
0147c06: 東明際舉雲門語畢云。大小雲門猶作者般見解。
0147c07: 山僧當時若在。但冷笑一聲。
0147c08: 大珠□云。控佛祖玄關。揭人天正眼。須還大慧。若
0147c09: 據佛向上事。非但者老漢。縱饒西天四七東土二
0147c10: 三到來。大珠者裏未敢相許。何也。不見道向上一
0147c11: 路千聖不傳。
0147c12: 龍華體舉雲門語畢。驀拈拄杖召眾云。者個是拄
0147c13: 杖子。有甚名不得。以杖倒卓云。不可不喚作拄杖
0147c14: 子。有甚狀不得。雖然。不是龍門客。切忌遭點額。
0147c15: 洞山到南泉。值馬祖諱辰修齋。泉設問云。來日設齋
0147c16: 未審馬祖還來否。眾皆無對。山出對曰。待有伴即來。
0147c17: 泉曰此子雖後生甚堪雕琢。山曰和尚莫壓良為賤。
0147c18: 慧雲盛云。南泉倚勢欺人。洞山因客見主。雖與馬
0147c19: 祖把臂共行。猶較王老師七步。
0147c20: 洞山上堂。有一人在千人萬人中。不背一人。不向一
0147c21: 人。你道此人具何面目。雲居出曰。某甲參堂去。
0147c22: 資福廣於具何面目下著語云。七凹八凸。於參堂
0147c23: 去下著語云。只得一橛。復云。白堂啟。珍珠簾垂。
0147c24: 面面無私。識者其誰。任是抽身快便。猶難合伴同
0148a01: 歸。然則洞山底意畢竟如何。金針雙鎖備。挾路隱
0148a02: 全該。
0148a03: 紫梅周云。雲居者漢承接響則不無。要識此人
0148a04: 面目。只恐新豐老子也窺不著。為甚麼。不見道
0148a05: 雖處寰闠中。從來不見客。
0148a06: 洞山與密師伯山行次。見一兔子從草中躍出。密曰。
0148a07: 俊哉。大似白衣拜相。山曰。老老大大作者個語話。密
0148a08: 曰你又作麼生。山曰。積代簪纓。暫時落魄。
0148a09: 廣潤融云。者二老漢一人尚行心處路。一人猶挂
0148a10: 本來衣。若遇廣潤。各與二十苕帚柄。脫有問長老
0148a11: 你又作麼生。乃卓拄杖云。會麼。人居大國方知貴。
0148a12: 水到瀟湘一樣清。且道山僧還有滲漏也無。若檢
0148a13: 點得出。二十苕帚柄山僧自喫。如無。更有二十各
0148a14: 領歸堂去。
0148a15: 洞山問座主曰。不可以智知。不可以識識。喚作什麼
0148a16: 語。曰贊法身語。山曰喚作法身早是贊也。主無語。
0148a17: 天寧琦云。者裏合下得什麼語。塞洞山口。復云。
0148a18: 千。
0148a19: 龍池傳別云。喚作法身早是謗也。
0148a20: 潭州神山僧密禪師青四雲巖晟嗣與洞山行。因過獨木橋。
0148a21: 洞山先過了。乃拈起木橋曰過來。神曰价闍黎。洞山
0148a22: 乃放下木橋。
0148a23: 普明燁云。洞山用刃上事。若非神山也大難承
0148a24: 當。雖然。洞山鼻孔在神山手裏。
0148b01: 幽溪和尚青四雲巖晟嗣僧問。大用現前不存軌則時如何。
0148b02: 溪起身繞禪一而坐。僧擬進語。溪遂與一踏。僧
0148b03: 歸位立。溪曰。汝恁麼。我不恁麼。汝不恁麼。我恁麼。
0148b04: 僧再擬進語。溪又與一踏曰。三十年後吾道大行。
0148b05: 天童華云。善射者箭不發。若是個漢。何處更有
0148b06: 幽溪。雖然如是。最初一踏何異最後一踏。
0148b07: 天寶樞云。幽溪門庭壁立。家法森嚴。不因者僧怎
0148b08: 見汗馬功高。
0148b09: 古塘□云。者老漢費盡腕頭氣力。要且踏者僧不
0148b10: 著。
0148b11: 白巖符云。顛倒乾坤。粉碎華嶽。還他幽溪。者漢怎
0148b12: 奈撞著個鈍根阿師。未免勞而無功。者僧若肘後
0148b13: 有符。待他繞禪一而坐。便好呵呵大笑云。者
0148b14: 老漢一釣便上。管教幽溪死在手裏。
0148b15: 
0148b16: 宗門拈古集卷第二十五
