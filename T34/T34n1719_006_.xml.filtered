0255c02: 
0255c03: 
0255c04: 法華文句記卷第六上
0255c05: 
0255c06: 唐天台沙門湛然述
0255c07: 次偈文者。上云偈文領解各陳。前長行中以
0255c08: 身為領以意為解。全似各陳。而言合者。
0255c09: 領中合解解中合領。故云合耳。今言各者。
0255c10: 三業各有領之與解。雖似合明。但一一業
0255c11: 中自分領解。故名各耳。略須分節後可依
0255c12: 文。既分為三即標釋結。初通標者。我聞標
0255c13: 口歡喜標心。言兼佛者。兼從佛也。即是
0255c14: 兼標身也。既是總標且以我聞是法音下領
0255c15: 也。心懷大歡喜解也。次釋三業。初一行半
0255c16: 頌身領解中。初一行身領也。次半行身解也。
0255c17: 次我處下十一行明口領解。於中又二。初九
0255c18: 行明身遠。次二行明入法性。初又二。初八
0255c19: 行明口領。次一行明口解。以領解昔口之
0255c20: 過。入法性中二。初一行半明口領。次半行
0255c21: 明口解。以領解昔口之得故。次而今下九
0255c22: 行半意領解中。初八行意領。次一行半意解。
0255c23: 後二行半通結中。初一行半結領。次一行結
0255c24: 解。領謂外領佛說。解即內受佛意。所以長
0255c25: 行中合偈頌離者。共為一意故也。又總此
0255c26: 九行半意領解文。頌上心得妙解。且依前
0255c27: 文同以解為名。然須於中更曲細分。亦可
0255c28: 為八。初二行領昔非實。次一行正頌聞於
0255c29: 初周妙解。即頌方便中顯實。三一行頌
0256a01: 上法說周初略說之時。而生疑悔。四一行頌
0256a02: 上諸佛章門。種種領上開權。譬喻頌上曇
0256a03: 華。五佛說下一行頌過去佛章門。六現在下
0256a04: 一行頌現未佛章門。七如今下一行頌上釋
0256a05: 迦章門。八世尊下一行半悔過自責。驗知初
0256a06: 疑過在於我。前身領中。經云金色三十二乃
0256a07: 至十八不共等者。並如止觀第七。今文屬
0256a08: 圓比說可見。又八十種好。準大經文佛好
0256a09: 無量。此應色中唯八十者。世間眾生事八
0256a10: 十神。故佛具之以生尊敬。今經文意總言敘
0256a11: 昔失耳。然八十好各具四悉以利於他。不
0256a12: 必全為八十神也。故一一好無非好海。今
0256a13: 聞開權正領昔失。不思議好。具如下調達
0256a14: 中。言我嘗於日夜等者。若諸聖者還以昏
0256a15: 曉而為昏夜。於此思惟。何足可述。是故此
0256a16: 中應從所表。釋有二重並約昔教。機中任
0256a17: 運冥有此疑。未得彰灼有此說也。若生死
0256a18: 中有即大乘意。若生死中無即小乘意。既得
0256a19: 小已。不知此證為在何許。嘗猶曾也。昔曾
0256a20: 機中有此疑來。此乃以藏對衍而為中外。
0256a21: 若今獲悟此疑必遣。又生死下次以生死涅
0256a22: 槃俱名為夜。得聞中理名之為日。此乃
0256a23: 別圓以對藏通冥生疑也。後聞開顯此疑
0256a24: 方除。此於方等般若並聞故也。然疏文語少
0256a25: 應更云中道實理為日。在昔於大聞此中
0256a26: 理。雖對已證冥生猶預。未證此中如日
0256a27: 仍隱適聞略開尚有此疑。況在昔居小。今
0256a28: 聞五佛廣顯實權。方二疑俱遣如日出也。
0256a29: 又世人等者。意譬聲聞歷諸座席。或訶或被
0256b01: 或喜或憂。來至法華備經艱苦。自行利物
0256b02: 無不聞知。但謂非已所任自他少別。故與
0256b03: 諸味草創者殊。故知始自微賤具歷文武。
0256b04: 歷淺階深知物可否。如香積菩薩更學雙
0256b05: 流。故草創者少諳眾行。然又兩途互為勝劣。
0256b06: 不可一向。言五味淘汰者。通指五味以為
0256b07: 淘汰。非獨般若。經云無漏難思議等者。昔
0256b08: 謂無漏但至無餘。今乃方知至實道場。解
0256b09: 魔非魔等者。昔聞異本謂佛為魔。今方知
0256b10: 本愚覺所誤是佛。故云也。經云佛以種種
0256b11: 緣等者。前以釋迦開權釋諸佛顯實云。我
0256b12: 以無數方便種種因緣譬喻言辭等。乃至三
0256b13: 世佛章。一一皆云。亦以乃至是法皆為一佛乘
0256b14: 故。結中云結成者。又可為二。初一行半頌
0256b15: 結。次一行頌成。初結中三。初三句結佛音
0256b16: 聲。即口喜。次三句結意喜。還以聞佛用兼
0256b17: 於身。故有歡喜疑除。所證所成感報作用。
0256b18: 述成上三意者。見佛述身喜。聞法述口喜。
0256b19: 悟解述意意。昔尚曾教大。何但今日得身
0256b20: 近耶。雖復中迷曾聞非謬。則顯今日重聞
0256b21: 之緣。中途教小尚不為小。今還得聞信由
0256b22: 昔教。驗今意解準昔不虛。然見佛等三通
0256b23: 有三領。言見佛緣者。由昔大見。乃為今日
0256b24: 得實之緣。實方名見故也。言憂悔聞法緣
0256b25: 者。自中忘來由取於小。又聞兩酥至略
0256b26: 說來。凡憂悔者皆由昔小故也。言不虛者。
0256b27: 昔元聞大信今不虛。次引十住以釋無上。
0256b28: 次引瓔珞以釋道者。且借別名以顯圓義。
0256b29: 義圓名別一切皆然。他無此意不可濫用。
0256c01: 此七無上文列兩重。初重者。前一為果後六
0256c02: 在因。於六因中初二六和。次二福智。次二
0256c03: 證行。雖分三二。互相與力。是故六因並名
0256c04: 無上。望果行因故果先因後。言六和者。初
0256c05: 受持無上即身口意。以有三和故自利益
0256c06: 彼。大乘六和攝諸法盡。二障秖是煩惱所
0256c07: 知。此之二障。若別論者。在別地前。無知唯
0256c08: 是界外塵沙。若通上下。無知即攝內外無知
0256c09: 及以無明。故知但是開合異耳。行無上中秖
0256c10: 語聖梵無餘三者。天是所證。病兒果用。修
0256c11: 二證一有斯二能。是故但二不列餘三。次
0256c12: 重者更從果立。即以六因從果立稱。尋名
0256c13: 委釋以出經旨。下既結云。如是種種明無
0256c14: 上道。故道義無量隨何教成。故云今經圓
0256c15: 無上道也。即是無上家之道。名無上道。一
0256c16: 一無上皆具諸道之無上也。昔雖大化等者。
0256c17: 界內無明亦未曾破故。云惑暗。若初心圓
0256c18: 修縱未破見思。所聞一句納種在識永劫
0256c19: 不失。以暗望明暗尚非謬真悟寧虛。況悟
0256c20: 真者有次有超。具如前說。故惑暗者。指六
0256c21: 根已前。六根雖即未破無明。似位不退且
0256c22: 名不暗。若得大解下徵問。記有四意下答須
0256c23: 記意。此之四記具在三周。中周四中但除
0256c24: 第二意中中字。故至下周但三無四。又此
0256c25: 四中初意具有下之三意。又初四對昔二三
0256c26: 唯今。又初四唯自二三約他。又第三通當
0256c27: 現。初一唯現在第二唯未來第四唯過去。嘉
0256c28: 祥十意繁而不會。今粗點示令知繁略。一
0256c29: 證解不虛。二令無疑悔。此二屬述成何須
0257a01: 更云記。三引物生信屬今第三。四令身子
0257a02: 慕果。此屬章初歎五佛二智。為欲開權兼
0257a03: 令慕極。今此但是授八相記。初住自得不
0257a04: 須云慕。五為引八部故。正引同類八部
0257a05: 乃旁。此同今文第二旁意。昔未記二乘。故
0257a06: 二乘根性永絕斯望。而今記之。旁引八部
0257a07: 故云須記。六為引物往生與今意同。七
0257a08: 顯經祕密。祕密屬理記小屬事。又記屬顯
0257a09: 露不名祕密。此屬昔教。八欲成大乘。此
0257a10: 屬初意。九和會大小。云如昔訶彌勒得認
0257a11: 等。和會是開權別名。由開權故方可與記。
0257a12: 十為引有緣。亦第三意。十意數多義少。仍
0257a13: 闕今文第四意也。元發大心皆期記。故
0257a14: 知十義繁而不足。彼疏諸文斯例甚眾。餘不
0257a15: 可敘。正授記中行因等十經文各二。時節
0257a16: 中有世有數。行因中有供佛修行。得果中
0257a17: 有通號別號。國淨中有國名國淨。說法中
0257a18: 有三乘一乘。經文雖無一乘之言。既酬願
0257a19: 說三說一為正。旁正兼具。劫名中有標有
0257a20: 解。眾數中有人有行。壽量中有佛壽人壽。
0257a21: 單論成佛後壽。故除王子。補處中有依有
0257a22: 正。法住中有正有像。於圓淨中先立名其
0257a23: 土下相也。無高下曰平不偏曰正。安隱下
0257a24: 土用。璃下重明勝相。說法中準今釋迦
0257a25: 故云亦以。舍利下明說三意。土淨唯一酬
0257a26: 願說三。即施即廢。問。何處願說。答。準大悲
0257a27: 空藏經。於六十劫行菩薩道。因婆羅門乞
0257a28: 眼退時。願成佛日開三乘法。問。既得記已
0257a29: 何故更經若干劫耶。答。若記菩薩但通途
0257b01: 云得無生等。今記聲聞須約劫國。應佛成
0257b02: 處須有機緣。此諸聲聞昔未曾有淨土之
0257b03: 行。蒙記已後與物結緣。物機不同致劫多
0257b04: 少。龍女雖畜以乘急故。先習方便。若據權
0257b05: 此復別論。又諸聲聞時不同者。為逗物
0257b06: 宜隨機長短。機緣不等初住何殊。世人
0257b07: 聲聞受記。則嫌劫數長遠。見龍女作佛。乃
0257b08: 疑時節短促。或疑少過獲罪太廣。或思小
0257b09: 善招功自多。或譏佛說迴或不定。或責菩
0257b10: 薩示參差。或聞勝行多劫疑教門虛構。
0257b11: 聞諸佛神變謂世術相兼。或疑六十小劫
0257b12: 以為半日。或迷一剎那經無量劫。如是邪
0257b13: 言不可知數。乃由邪見種彊宿熏力弱。端
0257b14: 拱守弊空談是非。但信教仰理何須臆度。
0257b15: 赴緣益物非世所知。當知是人豈了初住
0257b16: 得八相記。十方作佛種種示現。雖種種示
0257b17: 現與法身記殊。若不為物修淨土行。成佛
0257b18: 之處為誰取土。頌中經云十力等者。即指
0257b19: 佛果方名為力。初住分得名為功德。所言
0257b20: 等者。非唯供佛兼淨土行。或可由得十力
0257b21: 功德分故。成初住記。若引大論菩薩有十
0257b22: 種力分者。此明入住菩薩具足十力因耳。
0257b23: 經云各各脫衣等者。此中通語四眾八部出
0257b24: 家二眾。言上衣者。即大衣也。若論三衣俱
0257b25: 不可捨。以西方法多但三衣。如大品中三
0257b26: 百比丘聞般若已。皆以僧伽梨而用供養。
0257b27: 論中或云。亡相為法。或云。當日更得。若通
0257b28: 說之以兼俗故。或如大論經云而自迴轉
0257b29: 者。表聞身子得記法性自然而轉。因果依
0257c01: 正自他悉轉。經言最大法輪者。最是今經圓
0257c02: 中開也。大是人等四種妙也。或境等十或佛
0257c03: 等三。妙法之輪名妙法輪。此略對初後不
0257c04: 述中間方等般若。具如玄文。華嚴十事名
0257c05: 轉法輪。此乃通方。又云。圓音不當大小眾
0257c06: 生自殊。此乃貶妙法何名稱歎。何謂弘
0257c07: 經。後四行半自述者。但列三名。於中應分
0257c08: 初一行自述。次二行半隨喜。三一行迴向。應
0257c09: 須對文細述其意。五悔之中無餘三者。已
0257c10: 預記無罪可悔。已獲分記故無勸請。
0257c11: 已有所至略無發願。若望極果唯除懺悔
0257c12: 餘四非無五悔具如止觀第七記。如身子等
0257c13: 者。於前四文但述三段者。法先共聞不假
0257c14: 重述。但見身子領解等三。我今同聞亦應共
0257c15: 得。並是權者。秖緣實行未熟權行同生。故
0257c16: 四十餘年不顯真實。纔聞五佛妙理豁然。
0257c17: 即破無明尋堪與記。實病既愈權疾亦痊。
0257c18: 豈一代化功全任實行。未愈下云云者。應廣
0257c19: 敘諸土示疾及愈。
0257c20: ○獲記下云云者。亦應騰於此及下周四段。
0257c21: 皆約譬及因緣。後文在法師品中。云云者。
0257c22: 宿世文後四眾歡喜指法師中初段長行。初
0257c23: 出人類中具列四眾三乘人已云。如是等
0257c24: 類咸於佛前。聞妙法華經一句一偈。一念隨
0257c25: 喜。亦當歡喜文也。今新運大悲等者。初周
0257c26: 本為自疑。此中一向利物新運大悲。此即
0257c27: 更須修淨土行。是菩薩行之基也。準此釋
0257c28: 前意則可見。有人下古人意云。身子法譬二
0257c29: 周之初。各有一疑故云新舊。以千二百初
0258a01: 周未疑。故止有新。今謂等者。上根初聞略
0258a02: 說動執生疑。蒙五佛章便獲大悟。中根執
0258a03: 重。略說之時與上同疑。法說未悟其疑猶
0258a04: 存。豈非中根疑多於上。故身子自敘云。我
0258a05: 今無復疑悔。是諸千二百等。述同輩有惑。
0258a06: 云何云身子疑多。問。凡夫亦有一聽便悟。
0258a07: 已聞略廣五佛開權。及聞身子領述得記。龍
0258a08: 鬼尚能引例。中下何頓猶迷。答。此有二義。一
0258a09: 者久執。二者入位。解即破執執破入住。凡
0258a10: 夫無此或當易領。聲聞之人以二義故。雖
0258a11: 聞未證。於執久中根性不同。故分三品。
0258a12: 經聞所未聞等者。聞身子四段。昔教所無。
0258a13: 準五佛章門我非佛知見。驗昔所得知無
0258a14: 真實。今昔真實同異不分。故云疑惑。為四
0258a15: 眾普請等者。問。前法說中亦前三後一聞既
0258a16: 不悟。今還請於前三後一。與前何別。答。言
0258a17: 因緣者。即是前三後一始末根由。故云因
0258a18: 緣。四佛章略釋迦稍廣。雖以五濁用釋於
0258a19: 權。始末未明。故使中根於茲不曉。譬說委
0258a20: 明輪迴之相。具列三車出宅之由。兼示索
0258a21: 三與一之意。廣敘等賜等子等心。此乃方酬
0258a22: 因緣之請。此中四眾於前四中。非但當機結
0258a23: 緣二眾。發言領解即是發起影響二眾。懟怨
0258a24: 恨也。開譬者。準大經喻可云遍喻。通界內
0258a25: 外及大小乘等。亦可云非喻。世間無此火
0258a26: 宅始終及救火者。必以車運。先與後奪先三
0258a27: 後一。然譬與合互有廣略。若譬略合廣。先
0258a28: 攝合文來對譬竟。至合更須委悉消之。若
0258a29: 譬廣合略。世尊豈可徒施悠言。須委消譬
0258b01: 合但略對。總譬中云一門者。上云種種對
0258b02: 不種種。即一門也。上舉所施對佛道說。佛
0258b03: 道即是一門種種即是施權。今出所顯唯云
0258b04: 一門。亦是各出其能。以能對所其意不別。
0258b05: 思之可見。名如賓等者。行在我已名從他
0258b06: 傳。實行則親權行則。行親名遠遍於三土。
0258b07: 行名近唯在同居。方便實報迭為遠近。雖
0258b08: 復親更互相顯名行相稱他無謬傳。所以
0258b09: 行高則名遠。名厚必行親。故以處表之驗
0258b10: 名行不濫。封彊等者。封謂所統之限域。彊
0258b11: 即所封之界神。小曰邦大曰國。又云。天子
0258b12: 建國故以最遠處為國。宰為宰主。有主
0258b13: 所治為邑。邑內各居名為聚落。故邑與聚
0258b14: 落等降漸狹。不用舊釋者。唯以虛空對
0258b15: 於三千同居之土。闕於方便實報二土。是故
0258b16: 不用。次引論意者。泛論同異。凡云立譬取
0258b17: 捨不同。論則因果並論今且單語果報。且
0258b18: 譬長者果佛故也。修因之義非今所論。於
0258b19: 極果中仍以依顯正。極果說成必遍三土。
0258b20: 土體雖即橫豎相帶二而不二。今從土用唯
0258b21: 約豎論。故寬狹不等。以顯居遍從本垂
0258b22: 等者。今日之前從寂光本垂三土。至法
0258b23: 華會攝三土。歸寂光本。行所契理本也。
0258b24: 名所及處也。理遍三土化境必周。終無
0258b25: 行劣而名廣也。即體用相稱故云無賓主之
0258b26: 異。即名行身土皆相稱也。如舊所解不取
0258b27: 二土。乃以慈悲被處為國。則令同居與邑
0258b28: 不別。故不知慈悲所彼廣狹。而為國也。則
0258b29: 全失於實報方便。彪虎文也。炳明也。即文彩
0258c01: 分明可畏之相。洋溢者。內滿外充也。內滿故
0258c02: 行周外充故名布。三皇者。伏羲神農黃帝。五
0258c03: 帝者。少昊顓頊高辛唐虞。彼唯剎利等二。且
0258c04: 借此以類彼。黃者中也。帝者。德象天地。此
0258c05: 土諸姓誰不承之。一往且以非其中途偏
0258c06: 僻別得者。為其本裔。裔者衣末也。有本可
0258c07: 承故也。有云。苗裔者。草之初生曰苗。即得
0258c08: 姓之始也。承嗣不雜如苗初裔後也。左貂
0258c09: 右插者。貂者。說文云。似鼠。徐廣車服注云。
0258c10: 即侍中冠左貂右蟬。如蟬之清高飲露不
0258c11: 食。又云。右插者。簪也。左輔右弼。丞相也。鹽
0258c12: 梅阿衡者。釋丞相也。如殷高宗聘傳說。具
0258c13: 如止觀第七記。阿倚也。倚寄也衡平也。銅陵
0258c14: 等者。如鄧通漢文帝夢墮井為通所接。乃
0258c15: 召通至。占者云。不免餓死。帝乃令人於蜀
0258c16: 銅山鑄錢供之豈餓死耶。後哀帝登位被
0258c17: 告私鑄因在囹圄餓死也。有人云。秖是文
0258c18: 帝時為他所嫉。後遂餓死。一往且借初富為
0258c19: 言。如晉書云。石崇有金谷在洛陽東。爾延
0258c20: 進也。亦導也。謂威以肅物不厲而成。嚴潔如
0258c21: 霜。隆高也。高而且重不令而行。智則坐計
0258c22: 帷帳折衝萬里。猶如武庫何器而無。用之
0258c23: 則行捨之則藏。白珪者。纖上玉也。說文云瑞
0258c24: 玉也。上圓下方。白虎通云。玉之潔者也。式瞻
0258c25: 仰也。一人者。孝經云。天子也。出世長者。十文
0258c26: 具足。佛從下姓也。功成下位也。法財下富也。
0258c27: 十力下威也。一心下智也。早成下耆也。三業
0258c28: 下行也。具佛下禮也。十方下敬也。七種下歸
0258c29: 也。若以果望因應云圓教自等覺來。以
0259a01: 其實因發心畢竟二不別故。故此十德皆從
0259a02: 極果。若從當分果分權實。則權三實一十
0259a03: 德名同。名下之體當教辯異。故使實際三諦
0259a04: 不同。乃至所歸多少亦別。所以長者名通今
0259a05: 須從別。以別冠通即跨節也。觀心十者。觀
0259a06: 心下姓也。三惑下位也。三諦下富也。正觀下
0259a07: 威也。中道下智也。久積下耆也。此觀下行也。
0259a08: 歷緣下禮也。能如下敬也。天龍下歸也。此之
0259a09: 十德不出境智行三。雖未入位如王子胎。
0259a10: 故名觀行如來十德。若對出世還隨其教
0259a11: 觀別果別。準教望觀因果自分。即以三觀
0259a12: 對於四教。具覽德相以歎於觀。使後學者
0259a13: 修因具足。以觀十德成果十德。以能一心
0259a14: 具照三法。即是觀心十德具足。故引佛子等
0259a15: 文以為觀心之證。如止觀中具成威儀等。
0259a16: 又此十德即十法成乘。次第合之甚有深致。
0259a17: 何者。實相即是正境故。緣理起誓故名住
0259a18: 忍。由心安理稱理含藏。除三諦惑得破
0259a19: 遍名。中道雙照無塞不通無作道品過七方
0259a20: 便。助使三業於理無過。對境無失由依真
0259a21: 位。信解既深故能安忍。不生法愛方感下
0259a22: 供。三教十法展轉釋出。令成今經觀心十
0259a23: 法。如此十觀不但橫在觀行位中。初心至
0259a24: 後十觀具足。故此十德義復豎深。復與橫豎
0259a25: 十乘泯合。況復十德帖經義足。分略周贍者。
0259a26: 部分謀略故有周贍大度通見。貲者。說文云。
0259a27: 貲財也。所以須立三長者者。長者之號本
0259a28: 用世道。以譬出世出世之由莫不須觀。故
0259a29: 知直語出世觀心。不分權教及以遠本。仍
0259b01: 是存略。此中已成因緣約教觀心三釋。略則
0259b02: 十八等者。釋能託之智。門雖略廣不出所
0259b03: 入之宅。言略廣者。一境一空。亦可境境具
0259b04: 一十八。故云無量。如以一色一心皆具十
0259b05: 八。如色對根根內色外及內外俱。此空亦空
0259b06: 故云空空。若得此意乃至無法有法準說可
0259b07: 知。但從總說空十八有。名十八空。故云略
0259b08: 耳。於十八中廣略多少。具如止觀第五記。
0259b09: 及法界次第大論廣明。若論下舉福慧以釋
0259b10: 田宅。多有田宅者。一宅一門其門尚多。況家
0259b11: 富宅廣。一宅多門理合無量。門謂出宅之
0259b12: 路。入宅路門不可一故。田謂養命之方。對
0259b13: 命田不可狹。又復遍該權實。故曰多門。若
0259b14: 依四觀同觀則車門宅門不異。僮僕至具
0259b15: 足者。僮僕名具如止觀第七記。夫僮僕者
0259b16: 資於身命。故知並是一實定慧之餘助也。所
0259b17: 資無闕故云具足。用與權變故云和光等。
0259b18: 穴穴者。剩也。亦位外散官也。眾生居聖位之
0259b19: 外故云穴穴。於餘教觀尚無所屬。況復能
0259b20: 屬極聖位耶。皆宅者。宅居也。不出三界久
0259b21: 而居之。故云宅也。世無不然。故云皆
0259b22: 也。如來誘物統而家之。統主也。家亦居也。
0259b23: 有人以第八識為家。等是隨迷何不總八。
0259b24: 而言第八耶。道場觀意理為智通。理既是
0259b25: 一門豈容二。出必由門故無異路。光宅以
0259b26: 教為門。宅者。三界也。九十者。文語從略。即
0259b27: 九十六也。九十六者。眾路也。若欲出宅唯
0259b28: 有一門。九十六道雖各謂道真。如交橫馳
0259b29: 走。故九十六道經云。唯有一道是正餘者悉
0259c01: 邪有人引多論云。六師各有十五弟子并
0259c02: 本師六。即九十六也。準九十六道經。無此
0259c03: 說也。彼論自是一途。豈可六師必定各秖十
0259c04: 五弟子。九十六中有邪有正。具如止觀第
0259c05: 三記。今明去破二家也。於中為五。先破二
0259c06: 師。若單理下先難道場。理是所通若以所為
0259c07: 能。則能通是所更何所通。門義不成。故
0259c08: 云何門之謂。單教下次破光宅。若不為所
0259c09: 立能得能者。眾終不至所。然理不容多。門
0259c10: 豈唯一。今言一者。具如後釋。宅既所棲唯
0259c11: 應立一。尚云多有。況能通門。即淨名中不
0259c12: 二之門有八千也。今理教相望不可單論。
0259c13: 次今取下定其門相。即取理家之教為門。
0259c14: 理既是一教不容二。且總為一。秖此一句
0259c15: 雙破二家。則取所家之能。故從能有至。雖
0259c16: 不正破道場用智。智望於教同是能取。教
0259c17: 能既廢智能亦然。但智必依教而觀於境。義
0259c18: 已兼於能所。又不可云得智者也。雖然
0259c19: 現違經文。經云教門。而觀師云理智。故亦
0259c20: 與光宅同壞。三文云下引證。教是能詮涅槃
0259c21: 是所。並異二師。四門又二下分別解釋。釋中
0259c22: 二。先簡大小雖同有能所大小天隔。是故
0259c23: 須辯權實二能。若識二能則二所有在。若
0259c24: 識實所權之能所俱成實能。善分判已後方
0259c25: 論會五若宅下設難。且以今昔相待為難。
0259c26: 宅是所出車是所入。宅門是所出之路。車門
0259c27: 是所入之路。既二路不同出入各異。是故宅
0259c28: 門非車門也。故今難云。若車宅門一。何故出
0259c29: 宅仍未得車。若絕待者今應徵云。若大車
0260a01: 門非宅門者。索時亦應別有出路。何故還
0260a02: 從所出索大。長者亦秖於此與大。又問。得
0260a03: 宅門已未得車門。住在何處。答。大小異途。
0260a04: 是故云別。開小即大同異如何。故今申之
0260a05: 斥則車宅永殊。開則二門不異。宅與車一二
0260a06: 門何殊。是故三乘具有二義。承教出宅不
0260a07: 見小車。中間已經二味調熟。乃從父索先
0260a08: 所許車。既索須與開彼小門無非大教。門
0260a09: 下小理終無別途。絕理無二妙體一。法
0260a10: 住法位世間相常。三界尚如何別之有。若不
0260a11: 先異何所論同。沒苦之人於今咸會。安隱
0260a12: 對不安隱法者。如來已巳住安隱涅槃。對彼
0260a13: 五濁不安之法。機感相遇故名為對。不安隱
0260a14: 處亦復如是。牆壁譬四大者。應通三界無
0260a15: 非減損無色雖無四大造色。定果所為皆
0260a16: 是牆壁。三界皆以意識維持。若約諸宗。無
0260a17: 色非全無四大色。雅合其宜。欲令下觀解
0260a18: 者。前則通於三界己他。故屬於事。此觀己
0260a19: 身即觀心義。有人至此。具以依正二報合
0260a20: 喻有何不可。且如成壞各二十中。已無有
0260a21: 情如何釋濁。燒義稍隔故不用之。故今文
0260a22: 但約三界正報因果。以正攝依其義自足。
0260a23: 然等者。若唯約小乘無始相續。乃成本
0260a24: 有。念念生滅乃是今無。今附大乘性理本
0260a25: 無。無明故有故云本無今有。故無明之言含
0260a26: 於細。今指是細豈可餘途。然本無之言
0260a27: 人之常說。斯為至難。故大經云。本無今有本
0260a28: 有今無。三世有法無有是處。今雖引一句
0260a29: 與三句相關。故須略辯識其大旨。然此一
0260b01: 偈四處出之。古人名為涅槃四柱。亦云四
0260b02: 出偈。故知釋不當理。涅槃室傾。言四出者。
0260b03: 謂第九十五二十五二十六。大理雖同對文
0260b04: 小別。第九釋菩薩品明差別無差別義。第
0260b05: 十五釋梵行品。明得即無得無得即得。二十
0260b06: 五師子吼品。釋有不定有無不定無。二十
0260b07: 六破定性明無性。古來解釋隨情不同。成
0260b08: 論師云。金剛心前無常。常則本有今無。無常
0260b09: 則本無今有。又云。本有煩惱今無般若。如
0260b10: 此有無並在於昔。故在金剛前。後三世有
0260b11: 法無有是處。地論師云。常法體用本有今
0260b12: 無。章安難云。本隱今顯亦應顯已復沒。三藏
0260b13: 云。眾生無始而有終涅槃無終而有始。今
0260b14: 難之。無始之法方乃無終。無終之法必須
0260b15: 無始。若煩惱有終是可壞法。可壞之法義
0260b16: 必有始。有始有終皆從緣生。何得涅槃而
0260b17: 言有始。有始必終全同煩惱。應言煩惱無
0260b18: 始體即菩提。是故無終。菩提無始即煩惱
0260b19: 是。涅槃生死亦可準知。今即約大是故且
0260b20: 云本無今有。其實本有即生死之涅槃。以
0260b21: 從迷故而今無也。理淨本無從迷今有。故
0260b22: 云本無今有。小宗若云本無今有從緣生
0260b23: 故。故云無明。觀諸師意與涅槃理都不相
0260b24: 當。章安五解。初約三諦。次約常無常。三約
0260b25: 三智。四約四悉。五約四門。今文正與第二
0260b26: 義同。本無今有常即無常。云云。單準小宗。
0260b27: 秖應準下偈初釋久故義。而云三界無始
0260b28: 為久。非今所造稱故。今開妙教須附妙
0260b29: 宗。故釋欻然云本無今有。但依章安第二
0260c01: 釋意。文義則合。故知且用無常一邊。即常一
0260c02: 邊義當且覆。又他人至此廣列八苦四生義
0260c03: 章。非文正意但知而已。無此機是五百人
0260c04: 者。諸子語通三十指別。故知前通五道。今
0260c05: 在結緣。無此之言指前列。是則語五百。
0260c06: 唯有正因。論三十別在緣了。文中列者以
0260c07: 此五百是生機處故。或小乘攝等者。值佛
0260c08: 世不值佛世不同故耳。皆云十者。文中合
0260c09: 說云或十二十乃至三十。意云三乘各十而
0260c10: 已。皆云內有智性者。智必具十。望大品十
0260c11: 一智無如實智耳。言十智者。謂世智他心
0260c12: 智苦集滅道智法比智盡無生智。略如玄文
0260c13: 智妙中說。廣如俱舍智品中明。彼文總為六
0260c14: 門解釋。一有漏無漏。二展轉相攝。三與三
0260c15: 三昧相應。四與根相應。五明緣境多少等。
0260c16: 如此十智三藏三乘始末俱修。故三乘人乘
0260c17: 之出宅。非今正意。不暇廣云。身受等者。
0260c18: 倒所依也。從此下倒相也。略如止觀第七文
0260c19: 及記。準經論次立。此前須立五停心位。俱
0260c20: 舍云。入修要二門。不淨觀數息。貪尋增上者
0260c21: 如次第應修。為通治四貪且辯觀骨鎖。
0260c22: 廣至海復略名初習業位。除足至頭半名
0260c23: 為已熟修。繫心在眉間名超作意位。所言
0260c24: 貪者。顯色形色供奉妙觸。望大論六闕人
0260c25: 相音聲恣態。數息等者。阿那此云遣來。般那
0260c26: 此云遣去。秖是息出入耳。八苦者。倒果也。
0260c27: 大經十二云。所言苦者。逼迫為義。言逼迫
0260c28: 者。三苦八苦。言三苦者。依三受生。苦受
0260c29: 生苦苦生在欲界。苦等三途故云苦苦。三
0261a01: 界已苦欲界復苦。故云苦苦。樂受生壞苦。
0261a02: 樂壞時苦等於三途。故云壞苦。處中苦者。
0261a03: 名為行苦通至無色。俱舍云。如以一睫毛
0261a04: 置掌人不覺。若置眼睛上為損極不安。凡
0261a05: 夫如手掌不覺行苦睫。故大經云。於下苦
0261a06: 中橫生樂想。別論雖爾通遍三界。各具三
0261a07: 苦。言八苦者。即生等是。生苦有五。一生苦
0261a08: 即初受胎時。二至終。三增長。四出胎。五種
0261a09: 類。老有二種。念念終身。又有二種。增長滅
0261a10: 壞。病苦者。一四大不調。即有二種。謂身病
0261a11: 心病。死苦者。有三。一業報。二惡對。三時節
0261a12: 代謝。復有二種。病死外緣云云。愛別離者。
0261a13: 捨所愛故。即是壞苦。怨憎會者。即是苦心。
0261a14: 苦心領於苦境故也。求不得者。還約愛離
0261a15: 怨會以說。五盛陰者。經釋前七是五盛陰。迦
0261a16: 葉難言。是義不然。如佛昔說一切眾生皆
0261a17: 求於色。色若是苦不應求色。佛言。苦有三
0261a18: 種。即三受是。雖求不得不苦如前。若知去
0261a19: 起念處觀。俱舍云。修五停已。次修念處。謂
0261a20: 以止觀自相共相修身受心法。自相別修
0261a21: 也。一切有為皆無常相。一切有漏皆是苦相
0261a22: 及一切法空相。除此三外自餘一切皆法念
0261a23: 處攝。一一各有三緣。謂自他俱總成十二。
0261a24: 從至細。言總相者。或總二三四。此總仍
0261a25: 別唯法念總。具如玄文四句分別。四生者。胎
0261a26: 卵濕化。具如俱舍第八世品明。論云。於中
0261a27: 有四生有情。謂卵等。人旁生具四。地獄及
0261a28: 諸天。中有唯化生鬼通胎化二。即大驚怖
0261a29: 至有苦者。長者大悲小應與其退大之心。
0261b01: 同時而起。無樂有苦之言義兼大小。昔曾聞
0261b02: 大義如有樂。退大流轉亡其觀解。慈念無
0261b03: 樂。唯有其苦苦故宜悲。大小應法須釋出
0261b04: 之。我雖至之義者。雖出而入故成慈悲。次
0261b05: 雖是下釋雖字。於中先通釋大意。次別
0261b06: 釋所境之門。初文者。長者先已安隱得出雖
0261b07: 安而驚。雖出須入方知如來恒住大悲。安
0261b08: 處涅槃而不離三界。故以安隱得出釋驚
0261b09: 怖也。生見子有大志。如久已安隱由退墮
0261b10: 苦。更起小悲如始驚怖。安隱不久故名為
0261b11: 雖。而眾生下釋驚怖由。由未與父同安隱
0261b12: 故。如來下明入火由由小悲也。子已墮
0261b13: 苦。從子苦處以釋安隱。故云不為八苦四
0261b14: 倒等也。故佛智之言雖通本實。且分權
0261b15: 而為正教。故下釋門從詮小釋。次經言下
0261b16: 別明門義以釋疑也。先重舉經。次今問下
0261b17: 別釋。初立疑。救云下他人雖救救仍未通。
0261b18: 恐燒教有過。乃避教燒人。人猶被燒何
0261b19: 須是教。如門下他人立喻。今問縱使不燒。
0261b20: 從人得名人定燒不。人若定燒何殊九十。
0261b21: 況經云以佛教門出三界苦。人何曾燒。若爾。
0261b22: 二俱不燒則有二失。一者俱常。此未明常。
0261b23: 二者違經。經云所燒之門安隱得出。令無
0261b24: 此妨。從又問下重難意者。重立燒家難也。
0261b25: 若不許燒教應常住。今欲正解。今解去正
0261b26: 釋。有譬有合。意明小教既非色即中道法
0261b27: 界。此教安得不名無常。然小理不滅大教
0261b28: 抑之。小教無常義同被燒。猶如門楗。理非
0261b29: 無常猶如門空。燒與安隱二義俱成。若依
0261c01: 古人。人既被燒不得名為安隱得出。立門
0261c02: 本意令其不燒。唯燒無出門義不成。大經
0261c03: 下引證。經以十仙前因義同能詮。以因望
0261c04: 果亦可借用。如因小證大小無無常大豈
0261c05: 無常。若小下此更將小通對衍門。言文字
0261c06: 即解脫等者。大小色教並皆是常。但有即不
0261c07: 即殊。乃成燒不燒別。隨宜故不即。順理故
0261c08: 無燒。今皆開顯即燒無燒。若就下更以權
0261c09: 實二智對釋。從施權邊故云權從所燒。同
0261c10: 體之權本自常住。縱從覆說權為所燒。仍
0261c11: 須分別。則三教權中唯三藏權生滅名燒。餘
0261c12: 二少別。故先作下引證。佛元欲用實智凡
0261c13: 案。事不獲已施於無常。無常即是所燒權
0261c14: 智。有人云。約不信者名為所燒。佛昔從出
0261c15: 故云安隱。雖是一途不及今文。經云。若
0261c16: 不時出必為所焚。故得出之言非獨長者。
0261c17: 被燒之語豈唯不信。故知教法生滅名為所
0261c18: 燒。非由眾生不信故滅。宅以濁故被燒。教
0261c19: 門何濁之有。但聲教不住義同生滅生滅云
0261c20: 燒故須分判。樂著等者。先分字釋。嬉遊樂
0261c21: 也。遊名遍樂。故譬見惑遍於三界。戲雖亦
0261c22: 樂隨處非遍。於三界中所繫別故。又耽湎
0261c23: 去合字解者。此兩字義通名樂故。故以兩
0261c24: 字俱通見修。以著愛見俱喪道故。愛見是
0261c25: 集集必招苦。具苦集故必無道滅。
0261c26: 法華文句記卷第六上
0262a01: 
0262a02: 法華文句記卷第六中
0262a03: 
0262a04: 唐天台沙門湛然述
0262a05: 不覺不知下約於四諦。釋此四句。但初舉
0262a06: 文。應具列四句。但是文略。於中為三。初
0262a07: 約凡釋。次約位釋。三約三世。初文又三。謂
0262a08: 標釋結。初文者。都不言下標苦也。火者。三
0262a09: 界五濁八苦也。不解火下標集也。火本能燒
0262a10: 如集招苦。既不知下標失道也。既不畏傷
0262a11: 故云不驚。傷即失也。不慮斷下標失滅也。
0262a12: 無道諦身慧命亦斷。眾生下釋前四句。陰
0262a13: 必是苦釋前有苦。既全不覺即不識苦。不
0262a14: 知去釋前集也。四倒三毒釋前有集。既全
0262a15: 不知故不識集。三毒修惑四倒見惑。既不
0262a16: 下釋失道滅。由不知苦集。故道滅俱失。不
0262a17: 識惑者。不識集也。既不識集不憂慮苦。
0262a18: 惑侵法身失道諦也。必損慧命失滅諦
0262a19: 也。如是下結。以不聞下次寄位釋者。於中
0262a20: 先以初二句二重順釋。次以後兩句反釋。
0262a21: 初文先以二句對於聞思。應云不覺聞思
0262a22: 不知修慧。但是文略。次以兩句進約聖位。
0262a23: 次反釋者應云無見諦故不驚。無思惟
0262a24: 故不怖。文中反釋。故云見諦故驚悟等也。
0262a25: 此明四諦觀成見思兩惑究竟盡也。以惑
0262a26: 盡故四諦全顯。初得見諦迷悟創分。如久
0262a27: 迷初正故云驚悟。復更厭怖迷途方盡。次
0262a28: 約三世者。不云過去及以集者現觀未苦
0262a29: 由於現集。又觀現苦由過去集。如因緣中
0262b01: 名為輪迴。雖論三世正觀現苦。以斷現
0262b02: 集。今當苦息。故知不覺現苦。即苦集俱迷。
0262b03: 由此能招未來世苦。既迷苦集理無道滅。
0262b04: 舉二世苦以攝三世。具如引文。亦秖以苦
0262b05: 而攝於集。然前三釋。雖復約凡約位等三。
0262b06: 總而言之。並是迷諦。以迷諦故八苦逼
0262b07: 身。五識等者。逼近也。濁在五識名之為
0262b08: 近。以切己故名為逼身。同時意識俱受苦
0262b09: 境。非初剎那未分別時。又秖此五識體是異
0262b10: 熟八苦故也。近豈過此。故此同時安能厭患。
0262b11: 故此心王心所不能以此意識成觀。唯能
0262b12: 分別以成三受。三受義成故云切己。逼甚故
0262b13: 切。故一一苦皆由五識以對於境。次至第
0262b14: 六而重分別。復立苦因何能生厭。亦云去
0262b15: 出他釋。昔結大乘名之為種。功德即是法
0262b16: 身家之智慧。即以此智為體。為苦所逼。大
0262b17: 理智乘俱遭苦集。不覺不知名為火逼。今
0262b18: 謂下但約濁名不須對大。既流轉已小尚
0262b19: 不知。故總諸義共成五濁。不覺等四為眾
0262b20: 生濁者。四句秖是迷於四諦。以迷諦故眾
0262b21: 生即濁。次火來等為命濁者。苦盛壽促令
0262b22: 命成濁。心不厭等為劫濁者。由不厭苦常
0262b23: 在三界。必遇三小名為劫濁。云云者。意斥
0262b24: 舊師。不須將此對大說也。以五濁故。正
0262b25: 當廣上所見之火。故上但云從四面起。長
0262b26: 者作是下先釋能施身手。次釋所施衣。能
0262b27: 所俱廢故云不得。初文為十。先標。次引合
0262b28: 譬。三依三昧下明二義所依。四智斷下明
0262b29: 二義功能。五此之下明二義之門。六勸即下
0262c01: 以四悉釋。七如來下明用二義意。八故知
0262c02: 下結歸。九故上文下引證。十前歎下重指前
0262c03: 證。前四可知。五此之等者。則以因果相對。
0262c04: 勸是智家之門。誡是斷家之門。故云從二
0262c05: 門入。今於勸門中復言誡者。門體理合互
0262c06: 具故也。各一義便故且別說。六四悉中云此
0262c07: 二悉檀為第一義作方便者。二悉是修得智
0262c08: 斷。第一義即是性德法身。方便品初以法身
0262c09: 智斷取物不得。是故息化。問何不云世界
0262c10: 悉檀。各二門不同隨樂各別。又聞二歡喜
0262c11: 皆世界也。故此佛乘生善滅惡。遍生八門。
0262c12: 圓別四門各二各四。故此二門攝一切法。餘
0262c13: 如文。釋所施中。文又為三。先出所依三
0262c14: 藏。次出舊解。三今取下正釋。初雖依三藏。
0262c15: 但辯物相未明法門。次舊解中。初師云大
0262c16: 乘因果。理何不可。但闕施化之相故不用
0262c17: 之。次師既云出阿含經。不應用小而釋
0262c18: 於大。縱云大乘何異四階。有言者。行袂
0262c19: 袂袖也。今不用之。豈以救火袖盛子耶。次
0262c20: 正解中亦取下合譬。佛自釋義。豈同世情。
0262c21: 於中為五。先引下文。次神力下正釋。身手
0262c22: 指前釋衣等。三如來下明用三意。四衣
0262c23: 下明立名意。前三可知。言名略義玄者。知
0262c24: 見二故名略。攝一切法故義玄。如衣一
0262c25: 足故略。盛多故玄。四無所畏。略如法界次
0262c26: 第及止觀第七記。智論廣釋。通言無畏者。
0262c27: 十力內充外用無怯。名為無畏。佛自誠言。
0262c28: 我是一切知者見者。無有一切沙門及婆羅
0262c29: 門。若天魔梵及以餘眾。言如來不知。乃至
0263a01: 無有如微畏相。用對四諦者。盡苦道即苦
0263a02: 諦。說障道即集諦。一切智即道諦。漏盡即滅
0263a03: 諦。四種四諦即四四無畏。今須在圓。遍一切
0263a04: 四離二為四。二俱依諦諦為所依。故名為
0263a05: 安。次十力中通言力者。諸佛所得內實智用
0263a06: 了了分明。無能勝者無能壞者。故名為力。
0263a07: 無畏與力內外之別。一一遍攝故名為橫。十
0263a08: 力依理故名為豎。則十處明諦豈不大安。
0263a09: 無畏與力雖有內外。今皆約用故內外具
0263a10: 足。五三七下結施化意。言而眾生不堪者。
0263a11: 此正施大。不堪之言取意說也。唯有一門
0263a12: 至狹小者。於中二。先指上類同。次分門解
0263a13: 釋。初言義如上說者。如上車門。此中亦是
0263a14: 宣一佛乘之車門也。若已出宅門未入車
0263a15: 門者。取難當故名為狹小。初言別者。別
0263a16: 約三義分字釋也。於中先正釋。教理下釋
0263a17: 所以。初正釋者。一既是理門又屬教。小即無
0263a18: 機。以無行故不入理教。故名狹小。言不
0263a19: 容斷常七方便者。應云斷常及七方便。於
0263a20: 實不入義言不容。言眾生不能以此理教
0263a21: 自通者。但守方便行也。言通釋者。理教行
0263a22: 三。一一通明一門狹小。以不入故不得至
0263a23: 果。初約理者。唯一法界故云無雜。由一理
0263a24: 故遍通一切。令至此理故云能通。由子
0263a25: 不入故云難知。約教者。唯約圓理對教以
0263a26: 明。出入秖是理教故耳。云凡夫不知出者。
0263a27: 則不及二乘已從宅門小教而出。不知入
0263a28: 者不知車門。兩教二乘但從門出。故云少
0263a29: 知昔教未詮永不知入。菩薩雖自知出等
0263b01: 者。通菩薩也。三藏菩薩雖有出教。三祇百
0263b02: 劫並未出故。又通教菩薩約鈍根者。未知
0263b03: 入處與二乘同。故云亦也。奪七方便者。前
0263b04: 與言之猶云知出。猶未入實名不知入。若
0263b05: 奪說者出亦不知。何者。而不自知上中下
0263b06: 性故不知出。與而言之。通別衍門猶可知
0263b07: 入。然帶教道故奪說者。別教地前皆不知
0263b08: 故。尚不自知上中下性。況一地雨。從不知
0263b09: 權邊云皆不知。故別教地前雖知中道。教
0263b10: 道仍權。據教道論乃至入地。入地必證故
0263b11: 廢不論。次上文云下引文也。七方便人皆悉
0263b12: 未入佛乘故也。不能以教等者。方便之言
0263b13: 必用通實。若佛未開皆不能以己教通極。
0263b14: 言將譚者。爾前未斥不云無機。略開方說
0263b15: 故云將譚。約行可知。幼稚無識者。舊師若
0263b16: 云人天之善為幼稚者。此乃大善未生何
0263b17: 名幼稚。依今為正。戀著等者。前明善弱故
0263b18: 未有所識。今明惡彊遊戲被燒。因時者。初
0263b19: 退大時。果時者。受八苦時。退大已後著愛
0263b20: 見因。依正即是愛見果也。欲界著依上界著
0263b21: 正。故云禪定等。對治之相至小乘也者。今
0263b22: 大乘誡門名對治者。不同小乘無常等也。
0263b23: 故引大品四念處等。皆摩訶衍。觀不淨等
0263b24: 能所俱忘皆不可得。問。若爾。但是觀理何
0263b25: 名對治。答。修對治。時能所皆空。今此亦爾。
0263b26: 約施大化復令離濁。於佛正是摩訶衍相。
0263b27: 是故得名大乘治相。既著下大之所治。宜
0263b28: 應用大以捨惡故。若久等者。久住見思大
0263b29: 小俱失。不驚至如上者。如上釋不覺等文。
0263c01: 廣約凡夫及三世是也。背明等者。東西譬
0263c02: 苦集也。若明見苦集東西向明。以不知
0263c03: 苦故而起於集。如日東而西走。不識集故
0263c04: 而招於苦。如日西而東馳。馳走義一故經云
0263c05: 戲。死如往生如還。還已復往。生死不絕。
0263c06: 無彼變易二土之壽如速疾也。又從苦起
0263c07: 集如往。從集受苦如還。一苦一集一生一
0263c08: 死。是故名為馳走還往。雖用大擬等者聞而
0263c09: 不受視父而已。如雖見父怖畏逃走。失
0263c10: 聞見利故云而已。已者息也。又機扣於應。
0263c11: 故名為視。機生不受故云而已。大乘下至
0263c12: 父命斷者。並以大乘為父子命者。雖大救
0263c13: 未得種不可亡。所以雖欲小化。為存大
0263c14: 命不廢化功。前云切己者。初退大時適起
0263c15: 五濁。如初逼身大善容在。若久不出流轉
0263c16: 五濁。名必為所焚。即大小俱失。此語起小
0263c17: 應時。故云若不時出。大乘善根理實無斷。
0263c18: 意令速出以必死逼之。若久不出義同於
0263c19: 死。故云死義。上文於所燒至若不時出等。
0263c20: 問意者。得出與俱焚內外義別。二文相反其
0263c21: 義如何。次前得出下答意者。法應不同二義
0263c22: 各別。從文從理二意不同。若準前文文既
0263c23: 寄小。還從小教所燒門出。則還且約五分法
0263c24: 身。若義兼於理則法通二種。若法應相對。
0263c25: 理須常住法身已出。今論應身物機受化。
0263c26: 則機應俱濟故云時出。不受化則機息應
0263c27: 謝。灰斷入滅義當俱焚。焚故義當子父命
0263c28: 斷。以此擬宜而催逼之。問。前云得出是法
0263c29: 身者。大之與小法並無燒。何須言出。答。秖
0264a01: 以無燒名之為出。然則法應並皆無燒。應
0264a02: 本同物從物云燒。從理則法應無壞從事
0264a03: 則物燒佛出。今說俱燒意在同出。故云若
0264a04: 不等也。有云。感應俱時。今謂但得俱出之
0264a05: 理。而失俱燒之義。故以俱燒要令同出。從
0264a06: 如子先下明有小機。故接以小。開一為三
0264a07: 故名為各。又知至小彊者。大退故弱小彊
0264a08: 二義。一者厭苦。二者是治。六心中退者。準
0264a09: 瓔珞意。身子於十住中第六心退。恐是爾前
0264a10: 見思俱斷。至六心時見猶未盡。六心尚退。
0264a11: 歎三車者。有人問。何以車三使二城一城有
0264a12: 車無。俱譬方便而數不同。他答有餘。今更
0264a13: 為答。凡立譬者各從一邊。不可執一而
0264a14: 疑異途。故一二三但是離合。為對三周信
0264a15: 解等異。是故別耳。皆譬方便其義不殊。車
0264a16: 則通舉方便故三。使則從難別對故二。城
0264a17: 是二三之處故一。當知城亦從人故二。故
0264a18: 云息處說二。車亦從難但二。使亦義兼菩
0264a19: 薩。此三俱有人理教行。城若說化故亦無。
0264a20: 車依造作故還有。使約權同故亦有。權乃
0264a21: 非實故亦無。權實相對俱通四句。從權化
0264a22: 故俱有。從實義故俱無。俱通權實故有無。
0264a23: 同約一理故雙廢。勸示證者。示應居初。隨
0264a24: 經次第先勸後示。亦應無失。證中皆與之
0264a25: 言正當已證亦令他證故名為與。言前偈
0264a26: 本略者。譬本但云是名轉法輪等也。廣明
0264a27: 至六句者賢合為四見修為二。賢所以合
0264a28: 者。四念法同故為一。煖頂同退故為一。忍
0264a29: 不出觀故為一。世第一無上故自為一。見
0264b01: 修道異故各為一。廣如俱舍賢聖品中。此
0264b02: 須略明。三十二諦者。上下各有十六行相。
0264b03: 上下合論故三十二。具如俱舍釋籤略明。與
0264b04: 苦法忍不別者。世第一心同此剎那。即入苦
0264b05: 忍同觀苦諦。應云四中隨觀一行。與苦
0264b06: 忍同故總舉之。馳走入見道十五心者。世第
0264b07: 一後十六剎那皆是無漏。有云。十六心仍在
0264b08: 見道。部別不同。便有涅槃音者。此約初轉
0264b09: 為言。觀心中用大乘觀者。凡附文作觀多
0264b10: 分在圓。令一一文不違所習非數他故。
0264b11: 初至所願者。心望觀境名之為願。心未
0264b12: 稱境故非適願。境至勇者。境多觀少非勇
0264b13: 進者。境研心者。還以心思妙境。而研於心。
0264b14: 數數為之心觀乃利。心境相研者。向令以
0264b15: 境研心。前又以心觀境。故名互相。心王等
0264b16: 者。創心修觀莫不以第六王數為發觀之
0264b17: 始。縱使觀境圓融不二。其如惑尚未先
0264b18: 落。故皆仍屬第六王數。乃至未淨六根已
0264b19: 來。未離王數。此是見思家之王數故也。若
0264b20: 欲約教。即有四教賢聖位別。馳走不同今
0264b21: 在三藏。上法說中先明等者。上釋迦章頌顯
0264b22: 實中。有六行偈。先約四一即是消文。次
0264b23: 約索車即是譬本。謂初兩行從我見佛子
0264b24: 等。即是聞前諸方便教三菩薩也。次我即作
0264b25: 是念下二行一句。明障除佛喜。言今我喜無
0264b26: 畏者。即障除故喜。今先明免難後明索車者。
0264b27: 前後既殊。光宅直將大機以對免難。所以
0264b28: 破之。此明經文前後不同。非謂障除有前
0264b29: 後也。以諸聲聞皆濁先除大機今發。苦具足
0264c01: 等者。由法譬文免難與機前後迴互。承此
0264c02: 不同釋出四句。先釋兩句餘兩指上。今兩
0264c03: 句者以前兩句。但經文互互義不成。欲令
0264c04: 成互對華嚴等名同義異。初句雖引四大
0264c05: 聲聞。通指羅漢義及三周。次句所引凡夫
0264c06: 理通初後。於次句中義兼華嚴法華教者。
0264c07: 異前初句。餘之兩句云如上者。指上頌釋
0264c08: 迦章。偈中四一消文末。四句料簡中。初二
0264c09: 二句與此大同。仍有少別是故更釋。彼初
0264c10: 句云在三藏時。未云大品末等。次句但云
0264c11: 法華中諸凡夫。不云華嚴中人。其言雖闕
0264c12: 大旨是同。言餘二如上者。即第三第四句
0264c13: 也。彼云障即除機即發。如無量義中得小
0264c14: 果者即座聞大。障未除機未發。如五千起
0264c15: 去。唯第四句非法華中人。若大機下更重示
0264c16: 向經文迴互。若大機等者。如向引方便品
0264c17: 文。但彼品文文有前後。非謂彼品先大機
0264c18: 發後障除也。若先障除者。如向引云今譬中
0264c19: 已下文是。四諦同會見諦者。阿含經中亦有
0264c20: 四衢譬四諦下惑盡。次明索車義。云作十
0264c21: 難者。古人立難不許菩薩有索車義。會
0264c22: 二歸一。近代拾用何足為怪。故今敘破令
0264c23: 有索會。先述。次破。初二可見。第三云所化
0264c24: 是凡夫未出三界。不應有索。能化位在三
0264c25: 十三心。不可於茲更云有索。若入佛果。
0264c26: 佛果無二。佛從誰索。第四明先斷正使。習
0264c27: 無知在理不合索。斷盡成佛。佛復無索。第
0264c28: 五引今經文。以證菩薩。第六云從大品等
0264c29: 者。古以般若在方等前。故云大品已來。先
0265a01: 引妨云法華已前皆方便者。先定付窮子下
0265a02: 設難也。二乘領業皆菩薩法。若是方便所付
0265a03: 之財。何以乃云皆是我有。若付財下重徵也。
0265a04: 若所付財是真實者。菩薩於彼先得此財。已
0265a05: 成真實。豈至法華更索真實。第七意者。方
0265a06: 便品云。一切聲聞辟支佛所不能知。故小
0265a07: 名方便是故須索。佛子大乘者。偈云。佛子
0265a08: 行道已來世得作佛。作佛是實實不須索。下
0265a09: 三可見。古今所計不出此十。次破中云私
0265a10: 總別駁之者。私破也。駁謂斑駁不純之狀。
0265a11: 亦雜也。破彼如駁正釋如純。所言總者。通
0265a12: 立菩薩有索車義。則十義皆破。索是求請
0265a13: 至名求索者。引前三業皆有索文。有法喻
0265a14: 合法意者。三乘之人成居未足皆未善行。
0265a15: 來至此經咸須有索。喻中三句次第以對
0265a16: 三法。凡居下合中初明索意。索義兼三。及
0265a17: 引文證具騰始末。由索故許由許故與。許
0265a18: 與有文何得無索。初明請中請既彌勒居
0265a19: 先。許豈獨酬身子。況身子普請恩霑自他。
0265a20: 故云願為四眾。四眾豈獨二乘。佛許非專小
0265a21: 眾。故但通云當為說等。許文可見。故知三
0265a22: 周通語三乘。法說竟身子歡喜。即第二卷初。
0265a23: 譬說竟迦葉歡喜。如信解初云聞世尊授舍
0265a24: 利弗記發希有心歡喜踊躍。宿世竟樓那歡
0265a25: 喜。如五百記初云復聞宿世因緣之事心淨
0265a26: 踊躍。次別駁者。先破第一云齊三藏明菩
0265a27: 薩不斷惑者。前云菩薩未至許處。以不斷
0265a28: 惑。故不與二乘同至許果之處。故不索
0265a29: 者。唯三藏中明菩薩不斷。故判云齊。言依
0265b01: 法華有四句者。謂準今經須作四句攝機
0265b02: 方盡。若無四句恐人謂機發獨在無障之
0265b03: 人。故第二句即三藏菩薩。若獨二乘二乘何
0265b04: 曾障未除耶。逐要且列機發二句破舊不
0265b05: 索。若不索者何以機發。然機不動亦有障
0265b06: 除。第三句也。未發且指法華已前。若至法
0265b07: 華除五千外無不發者。破第二義者。彼
0265b08: 師意云。索但在小。諸大乘經並無菩薩索
0265b09: 小乘果。今經菩薩豈應索小。故今破云入
0265b10: 涅槃既同。何得不索者乃以通教破之。汝
0265b11: 云菩薩不索小果。通三乘人得理既同。俱
0265b12: 被斥云悉是方便。欲更求實理須俱索。通
0265b13: 教尚索況三藏耶。破第三者。彼文云。所化
0265b14: 三祇百劫至補處來。猶是凡夫道理無索。
0265b15: 此貶太甚。豈三祇百劫一向同凡。文仍不破。
0265b16: 但破其能化三十三心思仍未盡。故不應
0265b17: 索。至佛復無索車之義。但總判云屬三
0265b18: 藏耳。故菩提樹下三十二心。猶名菩薩。時
0265b19: 節既促索義不成。此則可爾。言思未盡此
0265b20: 不應然。故以見惑凡夫況之。惑障全在大
0265b21: 機尚發。況三十三心。言佛不索道理如然。
0265b22: 彼亦不知因不至果。至三十三心必無實
0265b23: 行。可中此佛實是三祇至果但斷見修而
0265b24: 已。還同羅漢。如云世間有六羅漢。羅漢安
0265b25: 得不索車耶。秖由彼不知權。故且難之。
0265b26: 其教既權進退有妨。破第四意中。亦先牒
0265b27: 難云菩薩未斷習乃至斷盡等者。此以第三
0265b28: 文為例。前第三文若菩薩進斷習氣無知。
0265b29: 理合成佛索義不成。此三乘下正判屬通。
0265c01: 教既未實菩薩須索。次以具縛況之。破第
0265c02: 五意者。彼以三乘之中菩薩為唯一。次被
0265c03: 會下破。縱許菩薩伏斷不同。望二乘人亦
0265c04: 名唯一。應知唯一語通待二不局。彼以所
0265c05: 待二外秖一唯一。不知四教當教菩薩俱名
0265c06: 唯一。故三唯一仍須索車。當知前三是待
0265c07: 二唯一。圓教唯一方是絕待。如三藏唯一之
0265c08: 外。猶有三教。通別可知。夜光明月珠也。破
0265c09: 第六意者。彼謂般若至法華來。一概真實。
0265c10: 汝不下以共不共責之。共不共文出自大
0265c11: 論。不共菩薩容可不索。彼有圓故。又不共
0265c12: 兼別。別尚須索況共菩薩。故汝不知所付
0265c13: 之財兼共不共。而一向云真實不索。又若
0265c14: 云般若中菩薩真實不索。今反難之。二乘
0265c15: 於彼被付真實。即同菩薩何須更索。況汝
0265c16: 自云至法華來。皆是真實。以汝不知三味
0265c17: 異故。破第七中牒難竟。次破中引本門文
0265c18: 者。彼本門文既大小己他俱是方便。望彼本
0265c19: 文圓尚方便況復偏耶。今中三教皆是方
0265c20: 便。況方便品初云佛以方便力示以三乘教。
0265c21: 何時獨云唯示二乘。三俱方便是故俱索。破
0265c22: 第八者。亦先敘難。次汝不聞下破。亦應更
0265c23: 引前三周初十義之中有領文來。破第九
0265c24: 者已如前破。破第十云猶是前義者。不
0265c25: 出三藏。破亦如前。世人明義多分不受四
0265c26: 教之言。今但破云四階及以三乘共位與華
0265c27: 嚴中菩薩不同。若復不受。請送婆沙俱舍
0265c28: 及大品經。還天竺。自有行息等者。大小別
0265c29: 故小乘息索。菩薩未息教權故索。又菩薩下
0266a01: 更以義破。索是求請別名。豈有不求而得。
0266a02: 歸其詭累者。詭詐也。累重疊也。十義多是詐
0266a03: 累藏通。故一三九十全是三藏。第四五六博
0266a04: 附通教。餘之三意義含藏通。彼由不見瓔
0266a05: 珞位行尚屬權施。非是發心二不別故。若
0266a06: 是實者。與華嚴經普賢行願同耶異耶。故
0266a07: 一家立義別尚須索。況復藏通由彼立菩
0266a08: 薩不斷。及以斷惑未窮並不須索。二乘斷
0266a09: 惑是故須索。此則全迷斷惑菩薩亦須索
0266a10: 車。況障未除大機動人。今當下離為四句。
0266a11: 斷與不斷有索不索。況十六句遍。約五時。
0266a12: 初許古人墮在一句。若至十六句令無索
0266a13: 成索。全令墮非無句可得。於中先列四
0266a14: 句。問。初句與古人菩薩不索何別。答。今別有
0266a15: 意判在三藏故也。彼謂一切菩薩不斷。故
0266a16: 俱不索。或斷未盡是故不索。又引經論偶
0266a17: 成通藏。以彼不知別圓義故。若本知者何
0266a18: 事不立。故今初且離為四句。用對四教次
0266a19: 歷五味。故初句中望後三句。名同古師其
0266a20: 意永殊。一往對句且立根本名不索耳。以
0266a21: 三藏菩薩始終不斷。縱被斥時亦無可索。
0266a22: 一往雖然猶未盡理。所以更開為十六句。
0266a23: 又根本句中第二句為通教者。三乘俱斷故
0266a24: 俱索車。第三句者。約未破無明名為不
0266a25: 斷。是故須索。登地已斷是故不索。此則永
0266a26: 異古今諸師。況第四句無非法界。更何斷
0266a27: 索。故第四句方名不索。前三句中初雖不
0266a28: 索。終卒須索。故三句中俱名為索。利者先
0266a29: 索鈍者今索以須開故應須必索。圓教尚
0266b01: 不當於不索。何索之有。故不同古所立十
0266b02: 義。次更隨味具教多少準例說之。故法華
0266b03: 前三教菩薩一切容索。兩教二乘約時前後。
0266b04: 顯密不同。更約五味良有以也。宏綱大統
0266b05: 者。且立四句以對五味。未細分故。言一
0266b06: 一句者。如前四句。一一意者。若直對句秖
0266b07: 是四教句復離四。故句亦名意。意者秖是教
0266b08: 中句也。如云乳味兩意等也。故知障除秖
0266b09: 是惑斷機動理合索車。準此中句。若從根
0266b10: 本四中初句為首。應先從障未除機未動。
0266b11: 離為四句。應云未除未發已除未發。亦除
0266b12: 亦未除未發。非除非未除未發。未發
0266b13: 非宗故不用之。初文且以除等對動。似
0266b14: 是從根本中第二句上開出。既云一一句
0266b15: 各開為四。秖是皆以文中四句。列諸教上。
0266b16: 是則四教各以除等對動為句。以明索車。
0266b17: 宗在動故。故一一教中皆以除等對動為
0266b18: 言。故文但列四句為式。仍將此句歷五
0266b19: 味簡。令知四味中諸機未純。故有當教後
0266b20: 教不同。依今經意。雖有諸教障除不除。機
0266b21: 動必唯圓教故也。問。前之三教當教論發。還
0266b22: 對當教除不除等。此則可見。若並望於圓
0266b23: 機論發。則菩薩通前二乘不定。圓教如何
0266b24: 論斷等四。云何更動。答。應將初住以對住
0266b25: 前。而論四句。一切凡夫不斷五品名斷。初
0266b26: 心修觀雖即法性。須作意斷且立斷名。六
0266b27: 根即為第三句也。以第四句是圓本句。須
0266b28: 歸初住。是故爾耳。故法華前教句教未融。
0266b29: 來至法華。唯有四除以對一發。故至法華
0266c01: 無不索者。口索既爾機情可知。是則味味無
0266c02: 有不索。但機情冥密故不論之。所以且對
0266c03: 顯教諸味。以成諸句。索之與斷其義眾多。
0266c04: 如何乃以一言輒判。故云斯宗不見等。次
0266c05: 明體數不同者。舊三師中初一全非次師似
0266c06: 當然第三師今不全許者。其理未顯。並由
0266c07: 不說佛菩薩乘離合初後同異。所以須會
0266c08: 不會。所以下破古。先通非之。次別引教。初
0266c09: 引昔三。三既在昔驗一在今。次華嚴下皆
0266c10: 引證四。即能所具列。初云說。次云出說約
0266c11: 教法。出約行儀。初三從應。第二從機。當知
0266c12: 定有四法故也。地論等者。地論在別。尚列
0266c13: 四觀觀於十善。當知諸法咸通四觀。瓔珞
0266c14: 三乘即前三教。三各開三即別教之乘也。平
0266c15: 等即是圓教乘也。今約教下重以教門判向
0266c16: 三四。但云三四未言優劣。故須教判。若三
0266c17: 乘對真論同異者。即判初家。判三四九
0266c18: 屬別圓者。更須約行方分別圓。應知藏通
0266c19: 大意亦爾。雖引前經具足四教。妙部未顯。
0266c20: 復須歷味方辯今經。正法華中亦先云象
0266c21: 馬羊。後乃各賜大白象車。同一梵文誰非誰
0266c22: 是。有人問云。出不見車是故即索。此未立
0266c23: 城應須索城。今為答之。城約有譬見何須
0266c24: 索。問。車城俱方便有無義必同。何故有無異
0266c25: 致令索不等。答。車由斥方便失實故須
0266c26: 索。城若非真實亦同車處無。問。若爾應俱
0266c27: 索何故索不同。答。車但說方便求實故有
0266c28: 索。城云寶處近是故不須索。問。方便略開
0266c29: 三未實故有索。已聞五佛章。何故譬中索。
0267a01: 答。中根迷法說故說車虛譬。有無宛然齊智
0267a02: 者無斯難。有人問。三車容可有上下。一城
0267a03: 何得有出入。答車亦無文說有下。城亦不
0267a04: 曾說有出。車被斥虛義同下。城聞說化
0267a05: 義同出。彼此從譬咸義立皆已入證並須
0267a06: 開。大車寶所既無殊。兩處妙理何差別。世
0267a07: 人下明大車體者。應如玄文顯體中辯。此
0267a08: 為破古略辯異同。上雖明數及索不索。若
0267a09: 不辯體。將何以明解行之本。已下諸師章
0267a10: 安所引。故出今釋云天台師。初光宅莊嚴
0267a11: 雖並云高廣。而據果計因對昔未絕。故光
0267a12: 宅指果此有五失。一者因乘無體乘何而
0267a13: 出。二者名濫小乘果尚須索。三者以用為
0267a14: 體能所不分。四者待昔無絕開權不成。五
0267a15: 者攝法不遍以隔凡下。別無盡智之語。況
0267a16: 復圓耶。別圓雖有無生之名語同意別。斷
0267a17: 證永乖是故不用。況以今待昔方為高廣。
0267a18: 當知當體無高廣也。莊嚴在因果必無體。
0267a19: 況行是具度亦非所嚴。上求下化四教皆然。
0267a20: 況唯知語其高廣不解始終不二。舊師不
0267a21: 取功德意斥莊嚴。欲同光宅又不云果。
0267a22: 智屬白牛體亦不成。過準前說。又一師取
0267a23: 福慧者。總破前三引無漏根力等屬慧。禪
0267a24: 定解脫等屬福。豈但慧耶者。正斥第三。福
0267a25: 慧已非車體。復謬引昔文證今。深不可也。
0267a26: 過失云云又取有解者。似符光宅。空解無
0267a27: 動故不取者。意謂運義不成。不意運都無
0267a28: 體。盡無生智即有解者。從所盡所無立名
0267a29: 故也。又一師分對小乘。大乘但取實慧方
0267b01: 便。運動如前。私謂下章安通斥。牙等雖象
0267b02: 通別不同。通則無非象身。別則身非耳等。
0267b03: 準譬破義意亦可知。故亡體者通別俱迷。
0267b04: 至賜車中點出者。高廣為體永異諸古。次
0267b05: 辯小車并運不運。兼辯因果及索不索者。
0267b06: 因便明之令識所開。既先索小先須識
0267b07: 小。言八智通因果者。亦應云通漏無漏。
0267b08: 如他心智即以法類道及俗智所成故也。
0267b09: 何者。若他心智緣他無漏心。須以法類道
0267b10: 他心智知。若他心智緣他有漏心。須以世
0267b11: 俗他心智知。若果地他心智即果地他心世
0267b12: 俗智知。若因人他心智即因地他心世俗智
0267b13: 知。自餘六智若初果人斷見六智灼然屬因。
0267b14: 若二三果。及以非想餘一品來。所有六智亦
0267b15: 屬於因。最後一品方乃屬果。若依去古人引
0267b16: 教。破前一向用果。然但下古人正釋。要因
0267b17: 下釋妨有旁正故。若內下更立妨。然果下
0267b18: 釋妨。果無自剋由因至故。故使此果得
0267b19: 名好運。中道不達表非好運。從後為名故
0267b20: 名好運。乘秖是車車本動運運因至果得
0267b21: 好運名。既可並頒理須雙立。若乘下古人
0267b22: 乘向所釋。立索車妨。舊云下釋妨。釋成
0267b23: 妨。舊釋意云機索可解者。機蘊於內可發
0267b24: 名索。機雖有索但冥在心。情未猶豫故使
0267b25: 不述。雖情動於中未彰於口。秖由情故
0267b26: 以天眼觀。進退生疑情從佛索。若尋下今
0267b27: 家破舊。有文義二妨。於第二妨中有四相
0267b28: 違。第一與當文滅想相違。二又佛下與須
0267b29: 見餘佛決了相違。三又初下與下不見上
0267c01: 相違。四又羅漢下與修因時未見果相違。
0267c02: 初二可見。第三引例。又與攝大乘違者。諸
0267c03: 論天眼下不見上。必無二乘見於界外。今
0267c04: 言下正釋。言昔日者昔住小教。既其被斥
0267c05: 情有所望。準此判意情通二味。因斥舊
0267c06: 解情索理違。故今為立情索之義。若單論情
0267c07: 取意為語。以機生故所以情動。故機情索
0267c08: 通遍二酥。別分二味。索求至之實者。若是
0267c09: 方便昔實何在。機在大乘等者。釋求實意。
0267c10: 至口索時大機已發。情求昔實意在今真。
0267c11: 此則機實而情假。又情下重申假以扣實。故
0267c12: 情實而口假。故機情時未彰於口。口索之日
0267c13: 必具機情。六度通教例爾者。向明兩教二
0267c14: 乘既然。故知兩教菩薩亦爾。何者。昔五百八
0267c15: 千俱被彈斥。般若淘汰受益事同。既見身子
0267c16: 騰疑。佛釋理應霑已。默然在座佇聖申通。
0267c17: 有兩章兩廣兩釋者。此依未次。疏列稍似
0267c18: 難見。準文次第兩章並標。廣釋間出。
0267c19: 法華文句記卷第六中
0267c20: 
0267c21: 
0267c22: 法華文句記卷第六下
0267c23: 
0267c24: 唐天台沙門湛然述
0267c25: 一等子下標兩章門。言子等故則心等者。
0267c26: 先明子等者。無非子故故心必等。其心若
0267c27: 等其子必等。心即心性故佛性等。由皆是子
0267c28: 故心無偏。財法復多是故心等。車等者。初明
0267c29: 等意所賜不二。是故云等。但點所習無
0268a01: 非妙乘。秖緣性同賜義則等。而言下以
0268a02: 子等釋車等疑。既云車等何以各賜。昔習
0268a03: 不同諸位不一。至此所說無非一乘。何以
0268a04: 故。若一人不遍不名子等。且云本習應
0268a05: 遍諸法。一物不與不名賜等。所謂色心逆
0268a06: 順依正行理因果自他解惑小大慧福。故知
0268a07: 等賜秖是開彼三乘六道。無非一如。故一
0268a08: 一如無不遍攝遍具遍入。一切眾生誰無四
0268a09: 方道場之分。誰不理有大車具度。待時待
0268a10: 緣是故爾耳。故至今日方云各賜。言橫周
0268a11: 等者。法界三諦並非橫豎。雖無橫豎法界
0268a12: 從遍。言橫則便。三諦名異。言豎則便。不二
0268a13: 互顯思之可見。言四辯者。謂法義辭說。七
0268a14: 辯大同。法謂一切法之名字分別無滯。分
0268a15: 別三乘不壞法性。義謂諸法之義了了通
0268a16: 達。知一切義皆入實相。辭即言說名字莊
0268a17: 嚴隨其所應能令得解。一切眾生殊方異
0268a18: 類。多少廣狹諸道男女。三世九世諸教諸門
0268a19: 聞者悉解。樂說謂能於一字說一切字。於
0268a20: 一語中說一切語。於一法中說一切法。隨
0268a21: 所說者無不真實。十二八萬隨根所樂。而
0268a22: 為說之。四無量者。四諦為境。二苦二樂故
0268a23: 也。本是不思議之梵行也。故大經云。慈若有
0268a24: 無非有非無如是之慈。名如來慈。故三諦慈
0268a25: 攝四遍也。四弘四攝並依境判。方異餘經。
0268a26: 四弘具如止觀第一第五。此之四弘即是前
0268a27: 來四無量也。四攝略如止觀第七記。神通七
0268a28: 覺並以無緣而為所依。如止觀第七無作
0268a29: 道諦中明。綩繡衣也。綖者天子覆冠衣。前後
0268b01: 垂者是也。非此中意。此應作筵即鋪席也。
0268b02: 觀練熏修如法界次第具出名相。止觀禪境
0268b03: 玄文定聖行中。皆為實相故修。至果禪中勝
0268b04: 用無盡。丹枕云支昂者。即車外枕。車住須
0268b05: 支支之恐昂。故云支昂。支持也。昂舉
0268b06: 也。譬動靜相即者。車行枕閑車息枕用。
0268b07: 用時常靜閑時常動。實體與用亦復如是。自
0268b08: 因之果法性無動。所以如風不移寂然而
0268b09: 到。萬行無作眾智莫觀。此則三德俱不二
0268b10: 也。以三即一故使爾耳。車內枕者。智首行
0268b11: 身三珠如枕。所息得理法理而然。赤光等
0268b12: 者。無他法間名無分別。以光譬智故云智
0268b13: 光。朱正紫間故以赤表無雜之光。南山註經
0268b14: 音云。西方無木枕。皆以赤皮內著綿毛。用
0268b15: 倚臥也。赤而且光白牛為三。先明功能。次
0268b16: 白是下辯體德。三又四念下論行相。初文
0268b17: 者。修得般若能導假中。三教諦緣無不至
0268b18: 極。故云到也。此名通有須體簡之。次體德
0268b19: 中云白為色本。本體無垢故云本淨。修稱
0268b20: 於性故云相應。體具等者。顯圓智也。惑體
0268b21: 本淨約性論修。名為不染。此即內充而外
0268b22: 潔也。又四念下即是約境以釋行相。念即是
0268b23: 智處即是境。四觀觀處處觀一合。如全白
0268b24: 是身。即此觀境善滿惡盡。可譬正勤。由此
0268b25: 成故。復令欲念思惟一心成無記通。化化
0268b26: 不絕任運常然。去住自在故云稱意。餘法例
0268b27: 如道品說之。問。此中大車等賜諸子。諸子
0268b28: 得已始至初住。乃至猶在名字觀行。如何純
0268b29: 以果義釋之。答。以證示人人行差別。明因
0268c01: 等眾舉事示理。故但示云汝等所行是菩
0268c02: 薩道。心佛眾生三無差別。是故理賜。行位等
0268c03: 賜即果賜也。果理在行方可云賜。豈可理
0268c04: 果與眾生耶。僕從者。準對三德。應車體中
0268c05: 分正及緣對牛為了。此則義當修二性一。
0268c06: 一復具三高廣不二。此中僕從與偈儐從言
0268c07: 異意同。儐者進也。導也。侍衛者供左右也。
0268c08: 僕者下品也。今習大乘者自量己心。與此
0268c09: 經文所列同異。若一句即是為是何句。一句
0268c10: 即足何須諸句。豈佛謬說彊騁文詞。煩列
0268c11: 車儀衒惑迦葉。此大羅漢久為僧首。四十
0268c12: 餘年不受真化。纔聞方便通歎二智。略開
0268c13: 顯已。動執生疑情方猶豫。慇懃三請。廣聞
0268c14: 五佛十番開權。又身子三業領解八部引
0268c15: 例。四眾酬恩。如來述成分明與記。經斯重
0268c16: 疊宿種未開。纔聞大車便堪記。故知此
0268c17: 乘觀法具足。仍存翦略粗點十觀。若廣張
0268c18: 行相何由可備。不別解釋即悟無生。望上
0268c19: 稱中比下仍利。若此車譬一句徒設。則顯
0268c20: 佛有綺語之辜。或舉集人添糅之咎。及責
0268c21: 譯者混雜之愆。若屬對有由則行儀可軌。豈
0268c22: 學大觀頓爾全棄。既失大檢小徑莫從。大
0268c23: 小咸亡恐隨邪濟。乘壞驢乘為向何方。譬
0268c24: 果地福慧圓滿者。行理窮也。福成行也。慧趣
0268c25: 理也。自行德備是故內充。化他德具是故外
0268c26: 溢。遍一切法故財無量。皆具二德故云種
0268c27: 種。列二藏者。行稱理故理藉行故。更互相
0268c28: 收方堪等賜。一切下引證二藏。如其不了
0268c29: 陰入理藏。徒自虔修諸度行藏。言一切趣
0269a01: 者。文在大品發趣品中。趣謂趣入。即一切
0269a02: 法入一法中。一法既然諸法皆爾。行理具攝
0269a03: 一切法也。一切法趣文相開合。如止觀第二
0269a04: 引。自行此行理下。次釋充溢。先直約行理。
0269a05: 次實智下能導能照即是修得三德意也。果
0269a06: 極利物故名充溢。雖有二釋佛智不殊。
0269a07: 廣等心中亦二。但以心釋子故云心耳。文
0269a08: 具三義乃名心等。一者財富。二者皆子。三
0269a09: 者無偏。是故心等。亦應更云所以心等由
0269a10: 皆子故。財富無量自行滿也。皆子無偏化緣
0269a11: 熟也。若富下反以不等用釋於等。由財子
0269a12: 互闕令心不等。應知非子及財不等。寄
0269a13: 在昔教。故昔偏教教主化機二義並闕。如兩
0269a14: 教教主貧法財。故不得云富。不知常住
0269a15: 不得皆子。縱當教名子收機不遍。故亦非
0269a16: 子則成有偏。互闕非等並闕可知。別教教
0269a17: 道雖云皆子。兩義尚無。證道自同分等無
0269a18: 缺。下釋子等例之可知。是故今經一實之
0269a19: 外更無餘法一切眾生皆是吾子。緣因尚收
0269a20: 於散善。了種通攝於一句。正乃不棄無
0269a21: 間。方稱一切之說。是故玄文明利益中。則
0269a22: 序正流通未來永永。嚴王調達不輕龍女以
0269a23: 義準知。況應以之言何簡於四趣。隨宜之教
0269a24: 靡擇於順違。此等賜之大體也。故知子等心
0269a25: 等之言。豈獨四大聲聞而已。所以諸法皆藏
0269a26: 咸子無偏。今七寶下釋三義也。先明財多。
0269a27: 言教行者。機應相對。且從現文益者說也。
0269a28: 次各各下明是子無偏。言各各者。由俱子
0269a29: 故。不差別者。由無偏故。各賜等一秖是開
0269b01: 權。次釋各義故引身子等。本習不同故各
0269b02: 皆同入實故等。又方等般若者。約法已開自
0269b03: 在根力。其根鈍者於二味初。得方便教中
0269b04: 之益者。於彼得益諸位諸法種種不同。故
0269b05: 皆以實當位開之。所以者下釋子等中。言
0269b06: 兩等者。應但云子。兩者恐誤。文舉財等況
0269b07: 於子等。且以處等而況子等。子本一家今周
0269b08: 一國。何況子也。言一國者。寂光土也。遍益
0269b09: 法界理亦不窮。況同居土士結緣人耶。此舉
0269b10: 廣處以況略人。次釋下正明子等。復以非
0269b11: 子況之。言非子者。且貶正因不同緣了。
0269b12: 故抑言非。等陰無偏況結緣子。故約無緣
0269b13: 慈對本有理。無非吾子。寄化儀說。且以
0269b14: 昔世未結緣者。而為非子。如來常給子自
0269b15: 不歸。無緣通覆故云周給。人天善惡與法
0269b16: 界同。故父果車是子理車。但開其情假名
0269b17: 等賜。眾生無盡車亦不窮。不窮故不匱。不
0269b18: 匱故無偏。望迷為開悟本非閉。無緣尚度
0269b19: 者。緣了之子是先結緣者而熟脫之。正因之
0269b20: 子未結緣者。為其下種。故云尚度。故以種
0269b21: 者況先結緣釋不虛中初佛問者。本但許
0269b22: 三而今與一。非虛妄不。欲令身子領實。
0269b23: 故以虛妄問之。答初免難不虛釋中。經云
0269b24: 若全身命者。具舉身命況而拔濟之。意云
0269b25: 全於小乘五分法身入空慧命。則為已得昔
0269b26: 來所玩。況於火宅方便濟苦本在大耶。問。
0269b27: 經文即以拔濟。況於身命。拔濟正應以大
0269b28: 況小身命。何故疏文不用拔濟。而云命重
0269b29: 身輕。乃以小乘五分為身。用況大乘實慧
0269c01: 為命。何以小身對大命耶。答。此乃借義互
0269c02: 說。小中自以無漏慧為命。大乘自有平等
0269c03: 法身。具足應以大小身命以為對況。免八
0269c04: 苦下結向命重身輕意也。當知借於小命
0269c05: 為大命。初用小濟存五分身。已得珍玩。況
0269c06: 常於火宅方便教小本在於大。而今獲大。
0269c07: 豈虛妄耶。小乘五分法身具如俱舍云云。況
0269c08: 二萬億佛下指昔因也。經中但以今世火
0269c09: 宅況之。疏中加於昔大以釋。從圓因成去
0269c10: 指今果也。不乖本意者。此述長者本意。若
0269c11: 小若大俱有本心。大本為本小本非本。許
0269c12: 小不與尚無所乖。況更與大寧乖本意。
0269c13: 如許少財與少非妄。況與大位得過於
0269c14: 昔。寧非本心。信知如來本非小化。所以財
0269c15: 但免於分段之貧。位則超於二死之賤。一義兼
0269c16: 備何乖之有。但小非究竟不須更與。故云
0269c17: 不與耳。本知無三至本心者。明不與意。昔
0269c18: 非本意故今不與。經云方便令出。疏云令
0269c19: 不墮惡者。令不墮故方便令出。方便令出
0269c20: 故令不墮惡。則一意也。結前等者。雙釋兩
0269c21: 結皆安似者。文似偏結理必兼具。二輪別
0269c22: 故所對不同。故借二輪以消二結。自體者。
0269c23: 實報土也。此是攝大乘師從因。立名謂有為
0269c24: 緣集即同居因。無為緣集即方便因。自體緣
0269c25: 集即實報因。亦云法界緣集。今疏前二仍舊
0269c26: 從果立名。後一依彼從因立稱。皆是妙色
0269c27: 妙心報處者。既云一切世間之父。故知三土
0269c28: 皆是證道色心報處。寂光既遍遮那亦等。諸
0269c29: 身既與法身量同。諸土亦與寂光不異。如
0270a01: 像如飯如鏡如器方之可知。一切眾生無
0270a02: 不具此。果報未滿全局在迷。迷故陰質局
0270a03: 彼太虛。滿故即與法界等量。應三土者從
0270a04: 化事說。故云處等。於諸怖畏等者。且約界
0270a05: 內因果而言。以對諸子是所畏故。故云永
0270a06: 盡。所離同能離理極。故云無量知見等。
0270a07: 有人以初地離五怖畏。用釋此中都不相
0270a08: 關。上不及諸佛下過於離界。望諸釋義其
0270a09: 例若斯但譬中驚怖在前等者。前云即大驚
0270a10: 怖而作是念等。次云戀著。即是重釋所見。
0270a11: 今合不覺在前者。先云眾生沒在其中等。
0270a12: 即是略後便明廣也。拔苦等在後者。次此文
0270a13: 後方云我為眾生之父應拔其苦難等。應
0270a14: 拔其苦至慈之力者。大悲且從拔濁大慈
0270a15: 與其大樂。故慈從化意悲從用小。上譬有
0270a16: 勸誡等者。釋譬及法有無之意。即是旁正相
0270a17: 即。即是其體本同。況此二文既是二悉。當知
0270a18: 勸善本令斷惡。斷惡本令勸善。問。二體既
0270a19: 同。何須立二先辯互無復更相即。答。門別
0270a20: 故二體同故。即雖復勸即是誡。但是勸家之
0270a21: 誡。誡即是勸。但是誡家之勸。故兩門各存不
0270a22: 妨體一。問。若爾。一門廢之理亦何爽。答。若
0270a23: 善達二門。一門亦足。但一門若廢則二義俱
0270a24: 虧。況表父慇懃先勸又誡。或時各逗機宜不
0270a25: 同。化時不別共成一事。我生已盡等者。無
0270a26: 學四智羅漢皆具。或慧解脫未得無生。今
0270a27: 以無依是初後二智。無求是中間二智。後有
0270a28: 即是所依處故。若生已盡未來無依。中間二
0270a29: 智盡三界因。名已辦等。故云無求。上有真
0270b01: 似等四位者。賢合為二。及聖位二。今依前
0270b02: 外凡。亦但聞慧為一。思修為一。辟支是法
0270b03: 行人者。一往且對聲聞憑教。所以支佛自思
0270b04: 為法。然支佛必自證。聲聞具信法。信法具
0270b05: 如止觀第五記引婆沙等文。聞法少者。支佛
0270b06: 或聞教墮在聲聞者亦是因信但云聞少。
0270b07: 此門至非佛等者。大論云。有一道人問佛。
0270b08: 大德。十二因緣佛作耶。佛言。我不作。又問。
0270b09: 餘人作耶。佛言。亦非餘人作。有佛無佛本性
0270b10: 有之。夫答問有四。此即決定答也。若其廣
0270b11: 出三藏諦緣。具如俱舍婆沙。玄文略出。但
0270b12: 合等者。以此四中二正二旁。當知由免難
0270b13: 故。索車由等賜故歡喜。門有三義者。三門
0270b14: 之中出別是門入者義立。從一色心入一色
0270b15: 心。門以經遊為義。但未出名入。從一入
0270b16: 一義言為入。實非外來。若作出者。須兼三
0270b17: 藏。今立通教所詮。以此兩教。所詮同故。言
0270b18: 若別義者。依別理人。言所詮者。意顯獨
0270b19: 教門義不成。經雖云教必須對理。故知別
0270b20: 教雖詮別理。亦非車門。但對通藏而立別
0270b21: 名。由緣別理故名為別。次第之初與藏通
0270b22: 人咸出火宅。據出宅同仍可名通。初證
0270b23: 又同兩教涅槃。故亦可云得涅槃樂。三德
0270b24: 具如玄文三法及止觀第三顯體中說。此釋
0270b25: 小異於前者。前云意不在三。今云本欲與
0270b26: 大。雖復小殊名異義同。有一大宅者。有人
0270b27: 云。且指一方三界。故云一。他人廣列利鈍
0270b28: 章門。三界無始為久者。問。若從因說或當無
0270b29: 始。若從依報初禪已下賢劫近成。云何無始。
0270c01: 答。眾生無始具三界因。惑種不亡故云無
0270c02: 始。故依報處壞而復成。第四禪去及無色界。
0270c03: 雖無災壞因果相成。皆是無始無常故也。
0270c04: 然終不如約正報釋其理便也。念念相續
0270c05: 等者。相續故高無常故危。意識綱維者。統御
0270c06: 一身其猶梁棟樹立一屋。圮坼者。上下毀
0270c07: 裂。褫脫衣貌也。因緣觀心兩釋者。如云頭
0270c08: 殿腹堂即觀心也。如云色堂欲舍等。即因
0270c09: 緣也。命根已下文並觀心也。八鳥譬八憍者。
0270c10: 但慢與憍能所別耳。諸教亦以七慢釋慢。
0270c11: 此中所釋亦與俱舍大同。其意稍別。今略
0270c12: 比之。盛壯憍如我慢。與俱舍名義並同。壯
0270c13: 故我彊。姓憍如大慢。俱舍云。於他勝謂己
0270c14: 勝。如世寡姓尚未謝於崔盧。如梟尚食於
0270c15: 母。況貴姓耶。富憍如過慢俱舍云。於他勝
0270c16: 謂己等。如世貧者。尚不下於石崇況實富
0270c17: 耶。自在憍如邪慢。俱舍云。於有德中謂己
0270c18: 有德。如薄祐者。尚無屈於有德。況有自
0270c19: 在者。壽命憍如增上慢。俱舍云。未得謂得。
0270c20: 壽高計常。如少尚未肯尊老。況實壽高。聰
0270c21: 明憍如憍慢。俱舍云。於他等謂己等。於等
0270c22: 而輕。如力雖劣尚欲輕彼。況實齊耶。行善
0270c23: 憍如不如慢。俱舍云。於多分勝謂己少劣。
0270c24: 德業天隔。謂稍下於高蹤況少劣者。色憍
0270c25: 如憍慢。俱舍云。色不如他亦謂己等。陋者
0270c26: 自得未肯劣於潘安。況美姿貌。略對且爾
0270c27: 如名不同。此中直爾有此八事。故憍慢者。
0270c28: 未必全有。自愛為貪去更以三毒例釋同
0270c29: 異。故四思惟並有二名。所從得名不定故
0271a01: 也。蟲名獸狀鬼體神形雖即非要。與使為
0271a02: 譬亦可略知。蚖即黑蛇也。故漢書云。玄蚖。
0271a03: 蝮者。爾雅云。虺長三寸大如指。江南謂虺為
0271a04: 蝮。有牙毒。鼻上有針。蜈蚣者。蝍蛆也。有人
0271a05: 云。能制蛇。若伏蛇者。多是赤足者。此語有
0271a06: 損不思來報。守宮者。蝘蜒是。有云。在舍
0271a07: 為守宮在澤為蝘蜒。似鼠。若獸名作狖
0271a08: 似猿。若作狖字。玉篇云。似狸亦噉鼠。天若
0271a09: 雨於樹倒懸。尾有兩岐以塞兩鼻。狸字說
0271a10: 文從豸。鼷者。說文云。小鼠。玉篇云。有毒螫
0271a11: 人及獸至盡不痛。即甘口鼠也。咀秖是嚼。
0271a12: 搏擊打也。撮搏取也。亦拍亦撫也。愛心貪等
0271a13: 者。寄此與鈍使對辯。諸見在後鬼神中明。
0271a14: 亦可是鈍中利也。若從鈍說道理亦是鈍中
0271a15: 道理。推求去釋也。如此土儒宗亦計天命
0271a16: 氣等。並鈍使攝。欲比西方道理天隔。一云
0271a17: 去。重更全作鈍使釋也。者。釋名云。叉也。
0271a18: 謂五指俱取也。掣牽也。亦云向前向後
0271a19: 掣。喍者。喍字亦作。聚唇露齒也。吠
0271a20: 者。出聲大吼也。經魑魅者。物之精也。通俗
0271a21: 文云。山澤之怪謂之魑也。西京賦云。山神
0271a22: 虎形曰魑。宅神豬頭人形曰魅。魍魎者。木
0271a23: 石變怪。玉篇云。水神。孚乳者。玉篇云。伏卵
0271a24: 曰孚。通俗文云。卵化曰孚。廣雅云。孚亦生
0271a25: 也。乳者養也。故鳥生曰孚。獸生曰乳。言自
0271a26: 類等者。即同類因得等流果。以子似父故
0271a27: 以喻之。俱舍云。同類因相似。自部地前生。
0271a28: 即五部九地。但約過去以現在為因。廣如
0271a29: 彼文。鳩槃茶者。可畏鬼也。蹲虛坐也。踞實
0271b01: 坐也。次捉狗等者。有此一釋故曰一云。狗
0271b02: 足如因捉之如謗。捉足撲之如令絕聲。
0271b03: 故云令其失聲。因果法爾不由執無。由
0271b04: 捉撲所以有聲。如由計故所以有生。以
0271b05: 加頸者。聲不絕故。復以狗加於狗頸。謗
0271b06: 無苦因之上。復更撥無苦果如加頸。望
0271b07: 必絕聲。聲豈不甚。撥因尚生撥果彌甚。集
0271b08: 本得果下釋上句。捉狗兩足豈能絕聲。徒
0271b09: 謗無因果何能免果。集無得苦下。釋下句。
0271b10: 如加頸時欲令絕聲。由加聲大。又謗無苦
0271b11: 因者。秖指非因計因。即是謗也。本是世因
0271b12: 今謂出世。即當謗無兩因故也。觀解者。前
0271b13: 約事釋。多在斷見故云撥無等。今約觀釋。
0271b14: 義通常見及以邪正。以佛弟子亦有修六行
0271b15: 觀者。故今用之。若外人修多在計常。或計
0271b16: 四禪乃至非想為常故也。凡云觀解須順
0271b17: 內故。又云作不淨等。此意亦以出聲為失。
0271b18: 由觀故生如由撲故聲。今不得起者。復以
0271b19: 絕聲為失釋也。故云不起。豎入等者。如六
0271b20: 十二見雖有眾釋。多約三世。過去來今從
0271b21: 今入未。故名為豎。橫遍等者。如二十身見
0271b22: 一陰四句。四句相望無復優劣。故名為橫。
0271b23: 不修善法為此縱恣。所以不修非撥無
0271b24: 也。雖不撥無亦名無慚。言見取者。非果
0271b25: 計果。非想非是涅槃之果。計之為常。無色
0271b26: 唯心名為咽細。三界壽極名為命危。計之
0271b27: 為常名為保壽。保壽正當計果義也。非想
0271b28: 下重釋計失。首如等者。根本之我如牛。世
0271b29: 以牛力為大自在。計我亦爾。於中復計我
0271c01: 之有無。如生二角。為身是我等者。以我與
0271c02: 身更互有無為身是我者。執所為我。為我
0271c03: 是身者。以能為所。身即是所我即是能。如
0271c04: 以五陰計一陰為我。餘皆我所。謂僮僕瓔
0271c05: 珞窟宅。若計常者身非是我。身斷我常。若
0271c06: 計斷者身斷我斷。或俱常斷。具如止觀第五
0271c07: 記引阿含本劫本見末劫末見。然其所計能
0271c08: 所雖殊。計有義等。或時等者。是諸外道於
0271c09: 一身中前後計轉。所計之極。極至非想。以
0271c10: 所計為頭。彼地斷常更互起計。如髮篷亂。
0271c11: 計常等者。互相是非。彊者伏弱。弱者從彊。
0271c12: 皆破他從己如相殘害。計此我者。有斷有
0271c13: 常即邊見也。夜叉等者。初二句總結欲者。
0271c14: 未分利鈍。亦是下更別語利鈍意。亦指初
0271c15: 二句。即上句利下句鈍。並是有漏下釋第三
0271c16: 句。有漏之心皆無道味之食故。飢以由飢。
0271c17: 故生死速疾故云急。經四向者。見惑雖多不
0271c18: 出四句。利鈍並有飢急之義。經文且從利
0271c19: 使以釋。闚看者。私竊也。看不正者。由隔
0271c20: 牖。故見空而偏。空無偏正由彼闚。理無
0271c21: 是非計者成過。故云滯著心多不會正理。
0271c22: 故知邪正誰不各謂仰慕至道。此二句通
0271c23: 結二使。次下二句收廣結非。是朽故宅等
0271c24: 者。上文云。今此三界皆是我有。此從化主
0271c25: 統而言之。為生取土。言朽故者。從生以
0271c26: 說。故前後文國城家等隨其義勢。或優或劣
0271c27: 無不屬生。咸歸長者。一色一香一切皆然。
0271c28: 長者下釋下二句。內合至捨應者。合此二
0271c29: 句。若以十六王子為常教者。應云王子捨
0272a01: 應。今從果說故云如來。又捨應不孤由大
0272a02: 蔣故。故知非但捨應之後起濁。亦乃由濁
0272a03: 起故捨應。故知前諸起濁救火大化擬宜等
0272a04: 文。意皆探取大通後文。準此中意隨根上
0272a05: 下三周不同。究其根源莫不皆爾。故得
0272a06: 通用。壽量者。助成近義。實成既遠中間數
0272a07: 成。成即是出。且約一期故不云多。又覆本
0272a08: 故不可云多。火起之勢者。此中勢相皆
0272a09: 應須作見修兩釋。應知通論勢有二種。一
0272a10: 者勢分。二者威勢。勢分通至非想威勢燒
0272a11: 無不壞。今當界二勢亦復如是。宅寬舍狹
0272a12: 三界為宅。五陰為舍。若且指欲界準例
0272a13: 可知。由濁倒故身命無常。故作無常消
0272a14: 此文也。被燒相中分為三義。初二句屬見。
0272a15: 次一句屬修。次三句明不出所以。專由於
0272a16: 見故重云槃茶。又初二句通列。故云鬼神
0272a17: 等。等取蟲獸。次一行別列故更云鳩槃茶
0272a18: 等。初二句中下句正明燒相。故云大叫。次
0272a19: 一行中下二句明愚不知出。正由不出故
0272a20: 燒。燒故不出。故總屬燒相。哭泣為揚聲者。
0272a21: 此以十二支後愁歎憂惱。來釋此文。此是古
0272a22: 人釋哭泣等通遍三界。今不用舊釋者。但
0272a23: 在欲界人中南洲有禮度處。餘所不攝。戒
0272a24: 取本不計斷若。因擬果故。色界火起所燒類
0272a25: 中。亦初二句鈍使。次二句利使。然火勢中文
0272a26: 略。不分利鈍應須義說。故欲界中亦不分
0272a27: 利鈍。今色界亦爾。次明相中方具利鈍。即
0272a28: 相奪等也。既於禪中起諸見惑。帶見修禪
0272a29: 或禪。已見起或禪見俱發。若禪已見或可見
0272b01: 存。或復俱失。所計異者。具如本劫本見等
0272b02: 也。言默然者。此準大乘一一禪中各立默
0272b03: 然。如初禪中默然第六。乃至四禪默然第
0272b04: 五。以著默故失於無漏。依餘經論道以著
0272b05: 禪。而為默然。或以一心支而為默然。欲界
0272b06: 貪未來定已斷者。性障未除名伏為斷耳。
0272b07: 故惡獸噉時方乃名盡。欲界至如猛焰等者
0272b08: 煙焰上升以過焰。故用譬色。又焰猛煙
0272b09: 微如色輕欲重。身等遍於二界四倒。故云
0272b10: 四面等也。亦通下亦可雙譬二四。故四大
0272b11: 皮肉在身四邊。如四面咸苦故云克塞。蜈
0272b12: 蚣下明空中事者。前云藏穴以譬色界。今
0272b13: 乃出穴故譬無色。言空中者非謂虛空。既
0272b14: 以舍內譬欲入穴譬色。今以穴外空地為
0272b15: 空。以譬無色。色界如穴。厭下如燒欣上
0272b16: 如出穴。若爾瞋通三界者。前欲界中以蜈
0272b17: 蚣譬嗔。此中例之不別分出。既云蜈蚣復
0272b18: 是無色。故譬彼嗔。色界之中雖無蜈蚣而
0272b19: 云毒蟲。即兼蜈蚣。如色界利云毘舍闍。即
0272b20: 兼諸鬼故知嗔通三界。小乘中云上界無
0272b21: 恚非盡理也。然諸煩惱輕重雖殊尚至等
0272b22: 覺。豈隔無色。但名同體異理須分別。今所
0272b23: 燒類略無鬼神。若得等者。若無色定起尋即
0272b24: 生著。故名為隨。既離下緣定計非想。故云
0272b25: 又諸餓鬼頭上火然。非想亦有八苦者。文已
0272b26: 列七闕愛別離。應云失定時苦。名愛別
0272b27: 離。但文中七苦初之四苦。約彼定體生彼細
0272b28: 想。剎那不住名為念念。病死可知。次有二
0272b29: 苦以對修說修上失下通得名離。次五盛
0272c01: 陰復約定果。前四第八在果故也若因若果
0272c02: 皆約彼定。故得言之。不處第一空座者。第
0272c03: 一義空為智理合與悲同體。今言不住無
0272c04: 悲之智。恒居有智之悲。故云不處。故知無
0272c05: 緣慈悲方可與智同體。舊云等者。佛豈不
0272c06: 知而待他告。又云等者。豈有物機還語
0272c07: 佛云汝子耶。縱感應相關以生望佛為他
0272c08: 人者。有何不可。然消經文聞有等言。如
0272c09: 以下語上故不用也。今云去正釋。凡云汝
0272c10: 者。可施於師。師即法也。他義及上二理俱
0272c11: 成。問。真如法界可是佛師。觀機三昧縱名為
0272c12: 法。秖是照俗如何名師。答。觀者屬智。智即
0272c13: 是佛也。依三昧起照故得是師。雖云觀
0272c14: 機照體是法。如佛眼觀等故有此眼。方能
0272c15: 觀機義之如遣。又云下約大悲者。他義更
0272c16: 親汝義稍切。以無緣慈望於應身。故無緣
0272c17: 慈告於應身。令起化物。云云者。對上辯異
0272c18: 出觀意。但令法正喻且分成。問子本等
0272c19: 者。答中兩解妙得事理。初事答者。雖未曾
0272c20: 出義似先出。雖即非入義似後入。由出未
0272c21: 出故入似入。又下約理解者本淨故出。無
0272c22: 明故入亦從義立。非出非入而言出入。約
0272c23: 事解中即退大後。以著五欲而為遊戲。約
0272c24: 理解中即以戲論。而為遊戲。言戲論者。即
0272c25: 三界見思。見思即理故出。理即見思故入。如
0272c26: 淨名中尚以小證而為戲論。故云。若言我
0272c27: 當見苦斷集證滅修道。是則戲論非求法
0272c28: 也。故實相外皆名戲論。故事理二解並於大
0272c29: 通佛時。雖發大心未破無明。是故具於事
0273a01: 理二義。大善下釋退之由及以樂著。昔結緣
0273a02: 淺名為未著。退後流轉唯有無明。故名無
0273a03: 知。即此釋意亦具二釋。思之可見。四行半
0273a04: 頌上我當等。是誡門擬宜應更略分。初一行
0273a05: 正明擬宜。次一句總立所燒。即是見思。次
0273a06: 一句總明燒勢。次兩句略明燒相也。次一
0273a07: 行半廣明所燒。文中雜列見思二類。不復
0273a08: 次第。次一行況結。於中初二句舉所況。次
0273a09: 二句正況。由無定慧是故飢渴。已可怖畏。
0273a10: 況復更為濁火所燒。如得上界有漏定時。
0273a11: 無無漏定已為小火之所焚梵燒。況墜下欲
0273a12: 大火所燒。即指飢渴以為此苦。是故應求
0273a13: 大乘永離。諸子下三句不受即是無機。亦是
0273a14: 稚小無知故也。文中略故但云無知。經云猶
0273a15: 故樂著者。既無大志復不習小。已無大
0273a16: 小復著三界。次第三一句正息化者。見思
0273a17: 不已故息大化。若見思不已。尚有大機。如
0273a18: 來於時亦不大。但緣大小俱失唯有見
0273a19: 思。故於二途且令出濁先施小耳。前三行
0273a20: 頌擬宜者。初一行明擬宜意。次一行用小之
0273a21: 由。由著見思故唯施小。次半行用小之意。
0273a22: 若不用小則大小並亡。故云將為火害。害
0273a23: 故喪身。喪身故失命。次半行正思用小。勸
0273a24: 轉中經云妙寶者。仍屬方便。如滅止妙離。
0273a25: 阿含云妙中之妙等。若妙寶是大。何故皆
0273a26: 詣父所索車。示轉中經云在門外者。如示
0273a27: 四諦令知出世。故重勸中云汝等出來。勸
0273a28: 其行相。應須觀諦而得出宅。次證轉中。經
0273a29: 文意者。吾善造車以給一切。驗知自必不
0273b01: 乏於車。引自無謬證賜不虛。故知以己
0273b02: 所用之車。勸其令得。舉己例彼。故云在
0273b03: 外。經言四衢者。即四諦也。前不許作四濁
0273b04: 解者。準此中意。初在門外者。初子猶在內
0273b05: 是故父立。今子既出是故安坐。又大機未會。
0273b06: 是故云立。小化已周是故安坐。故知立者冥
0273b07: 利坐者顯益。經云而自慶言等者。得所化
0273b08: 機是故慶快。二萬億佛所教其大緣。是故云
0273b09: 生。中間小熟是故云育經此多時數數成
0273b10: 熟。將養不易故云甚難。大微故愚小起濁
0273b11: 由無知。由因招果故云入宅。經多諸下二
0273b12: 句述其所起見思之火。經大火下述其被
0273b13: 燒火勢。經而此下合其見思。經我已下明
0273b14: 歡喜之由。經是故下結歡喜意。知父下三行
0273b15: 索車者。初二句明索車時。驗知上文是父坐
0273b16: 也。次二行正索。次二句結索。於正索中。初
0273b17: 一行正索。次一行述許。等賜中云上文至
0273b18: 合有五文者。無合釋等心。頌中合復無廣
0273b19: 等心。既有等車必知心等。行具一切法名
0273b20: 藏者。但約含藏為義。六根具一切法名庫
0273b21: 者。藏寬庫狹。亦可互論云云。但約盛貯諸
0273b22: 庫不同。如根各異雖異各具。故於諸根具
0273b23: 一切行。以行歷根。即是根行皆具諸法。即
0273b24: 藏深庫近。如行遠根淺。雖有遠近皆具諸
0273b25: 法。約根論行無復差別。自非一家依經述
0273b26: 釋章疏之例。豈可聞此以根以行為藏為
0273b27: 庫。各備諸法。經大車中意者。因果所有總
0273b28: 名眾寶。約教修得義之如造。性修不同權
0273b29: 宜名造。行多子多故車非一。是故所造諸而
0273c01: 復大。又須示方知子修名造。以性泯修造
0273c02: 還本有即車體也。莊校下即具度也。初一行
0273c03: 如前釋。經云真珠等者。出幰蓋相慈門非
0273c04: 一。猶如網孔。一一孔中皆一真珠。如眾慈
0273c05: 門並稱於實。前文但云垂諸華纓。秖是直
0273c06: 令見者欣悅。今云處處垂下。乃明眾機遍
0273c07: 悅。經云眾彩等者。上句明垂化之處。設應
0273c08: 不同。下句明攝物之宜。無所闕少。經云
0273c09: 柔軟者。前直云重敷今加歎柔軟。又以貴
0273c10: 而覆其上。諸禪自在故云柔軟。以妙冠
0273c11: 如細覆上。茵者。說又云。車中重席。具足
0273c12: 事禪有異凡小。故云鮮白淨潔。得車歡喜
0273c13: 中云橫遊等者。諸法在於一行一法權實
0273c14: 具足。故雖合一四相宛然。四門至四十一
0273c15: 位。具如法說理一四釋中。位門二釋其義已
0273c16: 具。餘二已如前說。準上釋意本無橫豎義
0273c17: 分四相。今亦如是。本無橫豎寄於門位。而
0273c18: 論橫豎。亦可諦是約智。前從能照今從所
0273c19: 依。望前唯闕觀心一種。究竟四德即道場
0273c20: 也。九種世間者。秖是九界耳。七望於九但
0273c21: 除四趣離開菩薩。以子義通故。世間從
0273c22: 九。結緣義局故方便唯七。經云一切眾生皆
0273c23: 吾子者。如大經中一切眾生無不皆至大
0273c24: 般涅槃。子義在因涅槃在果。大乘宗要。莫
0273c25: 逾此二。皆悉云有。安順權教云一分無。
0273c26: 經云無慧心者通語無實。眾苦下於中初
0273c27: 二句總標。次二句釋。次二句結。經云寂然
0273c28: 等者。在王三昧用智。即是安處故也。經云
0273c29: 不退菩薩者。不退義通。亦兼三藏云云。長
0274a01: 行不合索及歡喜者。以免難兼索。以等賜
0274a02: 兼喜故也。合中但合後二不合前二者。於
0274a03: 四段中。又是免難索車為旁。賜大歡喜是正。
0274a04: 我雖下第三一行半文又二。初一行明障除。
0274a05: 次半行遂本心。若人小智下第二七行。具足
0274a06: 四諦。初二行苦諦。次二行集諦。次一行滅諦。
0274a07: 次半行正明道諦。次一行半明此四諦脫非
0274a08: 究竟。於苦諦中初一句標說苦由由小智
0274a09: 故。但有世智唯堪說小次一句明以集重
0274a10: 故須明苦諦。次一句重指苦由。次一句正
0274a11: 明說苦。眾生心喜去一行明稱本習。於中
0274a12: 初二句明機。次二句明應。應中言無異者。
0274a13: 如遺教云實苦不可令樂。次明集諦中。
0274a14: 初一行正明集諦。次半行顯集諦能治。次半
0274a15: 行明集過患。次明滅諦中。初半行明滅集
0274a16: 功能次半行得名。次明脫非究竟中。初半
0274a17: 行重舉得脫。次是人下二句徵也。觀諦得
0274a18: 脫為是何脫。次但離下。釋離界繫但明小
0274a19: 脫。次其實下釋離下。三偈釋者。初一行半
0274a20: 以無上道法斥。次一行半出佛本心。明惡
0274a21: 數者。今文但云說不說耳。有人分此云。先
0274a22: 列惡因。次列惡果。惡因十四。一憍慢。二懈
0274a23: 怠。三計我。四淺識。五著欲。六不解。七不信。
0274a24: 八嚬蹙。九疑惑。十誹謗。十一輕善。十二憎
0274a25: 善。十三嫉善。十四恨善。次惡果中先釋。次舍
0274a26: 利弗下二行結。初又二。初明由謗墮惡。次
0274a27: 如斯下明由墮惡故。不得值佛。初文又
0274a28: 三。初地獄者廣敘非時。如此分文非不一
0274a29: 意。而無所以。次畜生中言斷佛種者。正當
0274b01: 破壞緣了二因。故前文則斷一切世間佛
0274b02: 種。此經遍開六道佛種。若謗此經義當斷
0274b03: 也。問。謗經生罪非經為罪緣。答。罪福由心
0274b04: 經乃緣助。其猶四大損益斯成。然從佛元
0274b05: 意唯為生福。是迷者過非路咎也。三三賤
0274b06: 人。次文又三。初明不值佛。次復入惡道。三
0274b07: 復得為人。
0274b08: 法華文句記卷第六下
