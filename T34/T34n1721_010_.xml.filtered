0593c23: 
0593c24: 法華義疏卷第十
0593c25: 
0593c26: 胡吉藏撰
0593c27: 安樂行品第十四
0593c28: 釋安樂行凡有六門。一來意門。二釋名門。三
0593c29: 開合門。四體相門。五階位門。六同異門。來意
0594a01: 門者亦有二義。一者成前。二者開後。成前者
0594a02: 凡有三意。一者佛教聲聞凡有三事。一令迴
0594a03: 小入大發菩提心則上三周說是也。二令修
0594a04: 菩薩行則四安樂行是也。三令得佛果後壽
0594a05: 量文是也。為此因緣故有今品來也。二者妙
0594a06: 法蓮華凡有二種。一者善巧用門。二者真實
0594a07: 體門。上破三辨一謂對治之用。三病既廢一
0594a08: 藥亦除。欲顯不一不三無二正觀即妙法華
0594a09: 體。下偈云。觀一切法空如實相亦不行不分
0594a10: 別。則知三一兩捨緣觀並忘。今欲攝用歸體
0594a11: 故有此品來也。三者持品末云惡世弘經被
0594a12: 毀辱誹謗受諸苦惱。小行之流多生退沒不
0594a13: 能弘經。是故今明安住四行雖居惡世常受
0594a14: 快樂。今欲示末世弘經模軌故說此品。二生
0594a15: 後者將明遠壽之果。故今說遠壽之因即四
0594a16: 行是也。二釋名門者。釋四行名不同。今依竺
0594a17: 道生及注法華經辨四行者。一空寂行。二無
0594a18: 憍慢行。三離嫉行。四慈悲行。第一前明空
0594a19: 寂行者。空寂即是諸法實相波若正觀。既乖
0594a20: 實相理則便有苦無樂。與理相應則便有樂
0594a21: 無苦。今正明弘經安樂之義。是故初明空寂
0594a22: 行也。雖內修空觀但始行之人觀力未成處
0594a23: 眾說法多恃解陵物。是故次明離憍慢行。夫
0594a24: 為師匠若恃解陵他則忌他勝己蓋是有識之
0594a25: 常情。為弘經之巨患。是故次明離嫉行。通
0594a26: 法之人雖無憍慢嫉。但所化之流凡有二
0594a27: 種。一求大道。二執小乘。於此二人多生愛恚。
0594a28: 若起愛恚則癡使隨之。故須於學大乘者當
0594a29: 起慈心。於非菩薩宜生愍側。是故次辨菩薩
0594b01: 慈悲行。義不盡者文當具足。通稱安樂行者。
0594b02: 安住四法則便得樂故稱安樂。行者涉行之
0594b03: 義。謂心行此四法也。第三開合門者。開成四
0594b04: 行合但二門。初一是智慧後三為功德。心安
0594b05: 福慧弘道利人則便得樂。謂福慧一雙也。二
0594b06: 者雖有四行不出得離二門。得門之中有兩
0594b07: 種德。空寂是智慧。慈悲為功德。中間二種稱
0594b08: 之為離故離門亦兩。一離憍慢二離嫉。謂
0594b09: 得離一雙也。三者雖有四行不出空有二行。
0594b10: 初一是空行。餘三為有行。謂空有一雙也。四
0594b11: 者雖有四行不出自行化他。初三為自行慈
0594b12: 悲是化他。謂自行化他一雙也。第四體相門
0594b13: 者第一行以畢竟空觀為體。第二行以無憍
0594b14: 慢心為體。第三行以無嫉心為體。第四行
0594b15: 以慈悲心為體。然此四行唯一正觀。約用不
0594b16: 同故開四種。觀實相義名空寂行。即此正觀
0594b17: 離過之義謂無憍慢嫉。即此空觀拔苦與
0594b18: 樂故名慈悲。慈悲心不礙畢竟空。畢竟空不
0594b19: 妨慈悲。雖行慈悲常畢竟空。畢竟空不捨慈
0594b20: 悲。是故超凡越聖。稱菩薩行也亦是空悲二
0594b21: 道。大品云。菩薩住二法魔不能壞。一者知空
0594b22: 二不捨眾生。第五階位門者從初發心乃至
0594b23: 佛地五十二位皆具四行。其中自有成與未
0594b24: 成及功用無功用義。明昧淺深隨位差別。但
0594b25: 經正意為接退沒之人。末世弘經多受苦惱。
0594b26: 故令安住四法則便得樂。高位已上自具四
0594b27: 行無俟說之。是故發心之人須依此品自行
0594b28: 化他坐禪誦經懺悔。第六同異門者法師品
0594b29: 末明於三事。一入慈悲室。二著忍辱衣。三諸
0594c01: 法空為座。與今四行義不同者。上文前明有
0594c02: 行。次辨於空。所以然者上品正釋法師。夫為
0594c03: 法師則為物說法宜前運慈悲。但慈悲之心
0594c04: 久處生死多諸患難。宜應行忍雖有慈悲忍
0594c05: 辱。若不入空觀則慈悲忍不成。故次明空行。
0594c06: 故從有入空。此品正為惡世弘經多受苦惱
0594c07: 心生退沒。故前明入畢竟空。則不見身心自
0594c08: 他俱靜便得快樂。故初明空行。以得空觀故
0594c09: 能不起憍慢嫉。以得空觀故導成慈悲。故
0594c10: 前明空行後辨有行。又兩品欲示空有不二。
0594c11: 故前後互說也。就品為二。一問二答。問中為
0594c12: 二。初歎前二問後。答中亦二。初總標四行名。
0594c13: 二別出四行體。安住四法者。心安住四法則
0594c14: 無復苦。故得安樂名安樂行。一者安住菩薩
0594c15: 行處及親近處下第二別出四行體。又開四
0594c16: 別。初正明行體。二歎教。三勸修。四總釋安樂
0594c17: 義。就出四行體即為四別。就初行體又開為
0594c18: 三。第一正明行體。末後四行半偈第二辨安
0594c19: 樂相初文即是釋行。後文釋安樂相。行謂因。
0594c20: 安樂即行所得果。偈後長行第三總結初安
0594c21: 樂行。就初文又二。一長行。二偈頌。長行又
0594c22: 二。一標行近二章門。二雙釋二門。行處者修
0594c23: 行之人已入於理而履行之名為行處。雖未
0594c24: 入理親而近之名為近處。此二始終之名。故
0594c25: 合為一。問。行處既深。近處為淺。何故前明行
0594c26: 處。後說近處耶。答。前明行處舉深心標旨使
0594c27: 習而近之。問。約位云何。答。有人言。七地已上
0594c28: 已入於理稱為行處。自爾已還入無生理漸
0594c29: 近稱為近處。今明依智度論無生既有二處
0595a01: 行近義亦爾。但經意正為始學之人標此二
0595a02: 處。以得無生相應名為行處。若未與般若相
0595a03: 應令發心之人漸漸習近。故名近處。若親近
0595a04: 無生則與顛倒遠便得安樂。若與顛倒親
0595a05: 近實相遠則受苦惱也。云何名下第二釋
0595a06: 行近二章門。則為二別。釋行處章門為三。謂
0595a07: 標釋結也。若菩薩下釋章門也。此文意多含。
0595a08: 今以七義釋之。一依智度論二忍解之。住忍
0595a09: 辱地者謂生忍也。後明觀空謂法忍也。論云
0595a10: 菩薩行生忍得無量功德。行法忍得無量智
0595a11: 慧。生忍是違順等境。菩薩能安忍之於違不
0595a12: 瞋。於順下貪故是功德。法忍不受一切諸法
0595a13: 知其空寂故得智慧。此據空有二門以分福
0595a14: 慧。又生空位淺與功德之名。法空既深受智
0595a15: 慧之稱。此約二空淺深以分福慧。又俱就有
0595a16: 門以明二忍。忍違順眾生為生忍。忍眾生違
0595a17: 順等法為法忍。此二亦有淺深。眾生五情取
0595a18: 之不得。又是假名。是故易忍。違順等法是見
0595a19: 聞現事。是故難忍。以約忍有淺深以分福慧。
0595a20: 然自有福慧不二。無有淺深。今約觀門階級
0595a21: 故分淺深也。初文四句。一住忍辱地者。總明
0595a22: 三業也。忍辱名地有二種義。一者不為外緣
0595a23: 所動故名為地。二者能生如地。以能忍諸辱
0595a24: 得通大法。萬善便生故名忍心以之為地。柔
0595a25: 和善順者。柔和其言不逆誤物謂口忍也。而
0595a26: 不卒暴者。雖刀杖加之而身不妄動。以不加
0595a27: 報故是身忍。又是威儀庠＝祥【甲】庠祥序名不卒暴。如大
0595a28: 品云。菩薩一心安祥也。心亦不驚者。又但非
0595a29: 身口不加報。亦不起一念嗔心謂意忍也。又
0595b01: 能安同異故心不驚。又復於法無所行者。上
0595b02: 辨生忍。今是法忍。二者上是觀方便。今是正
0595b03: 觀體。以調身口然後始得入實相觀也。三者
0595b04: 上明菩薩行。今明菩薩解。四者住忍辱地是
0595b05: 方便慧。觀空謂實慧也。五者住忍辱地是外
0595b06: 行處。觀空是內行處。六者住忍辱地然後觀
0595b07: 空者。要前明有中行諸功德。以有資空然後
0595b08: 始得從空出有。不爾者墮二乘地。七者住忍
0595b09: 辱地然後觀空者。欲簡異耶見觀空。智度論
0595b10: 云。邪見空前作惡業然後撥之。今言真空者。
0595b11: 前行施戒忍禪然後觀空也。又復於法無所
0595b12: 行者。以住忍辱地調柔身口故得入空。以入
0595b13: 空故不行一切生死涅槃等法也。而觀諸法如
0595b14: 實相者。上不行顛倒之法。今觀實相法也。亦
0595b15: 不行者。初明不行不實。次明行實。今實不實
0595b16: 一切不行故言亦不行也。不分別者。亦不分
0595b17: 別行與不行也。上忍辱等即世諦觀。觀諸法
0595b18: 實相乃至不行不分別。謂第一義諦觀。以諸
0595b19: 佛說法常依二諦。故菩薩依佛修學亦作二
0595b20: 諦觀也。次就生法二空釋者。從初不行至觀
0595b21: 實相謂法空。不行不分別謂生空觀出。正法
0595b22: 華下偈中亦有此意。初不行一切法即法空。
0595b23: 亦不分別男女謂眾生空。先明法空後辨生
0595b24: 空者。一是說門次第。二惑者謂有人能作法
0595b25: 空觀。故復除其觀主。智度論亦有此文。次就
0595b26: 三諦釋此文者。住忍辱地等謂世諦觀。於法
0595b27: 無所行而觀實相謂真諦觀。亦不行不分別
0595b28: 謂非真非俗中道觀。不行者不行真諦也。不
0595b29: 分別者不分別世諦事也。故名非真非俗中
0595c01: 道觀。此三諦是因緣義以不二言二。二名二
0595c02: 諦。二不二為中道也。次就泯境智釋者。又復
0595c03: 於諸法無所行乃至觀諸法實相。明緣盡於
0595c04: 觀也。所言緣盡觀者。一切顛倒邪緣皆盡於
0595c05: 正觀內也。亦不行不分別者。觀盡於緣也。以
0595c06: 邪緣既盡。正觀亦息。故緣觀並忘境智俱寂。
0595c07: 後偈中亦有此意。初明生法二空謂盡緣。次
0595c08: 偈言不得諸法不知不見即盡觀也。故肇師
0595c09: 涅槃論云。法無有無之相。聖無有無之智。法
0595c10: 無有無之相。故無數於外。聖無有無之智故
0595c11: 無心於內。於外無數。於內無心。不知何以目
0595c12: 之強稱正觀也。是名菩薩下第三結行處也。
0595c13: 云何名下第二次釋近處。就文亦二。初明有
0595c14: 近處。次明空近處。亦前是形近處。次是心近
0595c15: 處。夫始行者擇閑居以靜身。然後心定以近
0595c16: 理。問。行處中亦明空有。與今何異。答。前明空
0595c17: 有為深。今明空有為淺。故始行者有空有二
0595c18: 觀可擬地前柔順忍也。深行者亦有空有二
0595c19: 觀。登地已上無生忍也。就文又二。一明不應
0595c20: 親近。二明所應親近。不應親近凡離十緣。一
0595c21: 不近國王謂離憍慢緣。二不近外道謂離邪
0595c22: 見緣。始行之人未能邪正等觀故不應近也。
0595c23: 注經云。未能天地一指萬物一馬故不應近
0595c24: 於外道。路伽耶陀者舊云是惡解義。逆路伽
0595c25: 耶陀者是惡論義。注經云。路伽耶陀者如此
0595c26: 間禮儀名教儒墨之流也。逆路伽耶陀者如
0595c27: 老莊玄書絕仁棄聖之例。又言路伽耶陀翻
0595c28: 為世間行。正法華云讚序歌音。逆路伽耶此
0595c29: 云逆世間行。正法華云。結偶習俗也。亦不親
0596a01: 近諸有凶戲。第三離散亂緣。那羅者此翻為
0596a02: 力。注經云。文身幻術等是也。文身者以彩畫
0596a03: 身使班也。亦不親近旃陀羅下。第四離惡業
0596a04: 緣。旃陀者此云可畏。亦云惡。羅者下姓也。又
0596a05: 不親近求聲聞者。第五離小乘緣。始行菩薩
0596a06: 大照未圓恐容染小法。故令意形宜隔行止
0596a07: 勿共。或時來者隨宜說法無所希求者。若有
0596a08: 機感即為說法。不為名利無所希求也。又菩
0596a09: 薩下。第六離染愛緣。五歲已還名小女。許嫁
0596a10: 為處女。又云立志不嫁為處女。亦復不近五
0596a11: 種不男之人者。第七離無志緣。十誦律五法
0596a12: 第一卷云。一生不能男。二半月不能男。三
0596a13: 不能男。四精不能男。五病不能男。又云。天刑
0596a14: 都變半。天者天性不能。刑者被刑者。都者都
0596a15: 無根。變者女變為男猶不能也。半者半月能
0596a16: 半月不能也。注云。一無根。二二根。三不定
0596a17: 根。四有限根。五不能男也。不獨入他家者。
0596a18: 第八離譏嫌緣也。若為女人說法下。第九離
0596a19: 能生他愛緣。不樂畜年少弟子。第十離自生
0596a20: 染愛緣。問。何故不親近此十緣耶。答。始行之
0596a21: 人顛倒強觀行弱。忽親近非道之緣者。進無
0596a22: 濟彼之功退有愛累之失。如少湯投反助
0596a23: 成結。若得正觀現前。隨意親近。如通達非道
0596a24: 即是佛道。不見產業之事不入波若觀者。又
0596a25: 攝大乘論明菩薩有甚深戒。具作十惡五逆
0596a26: 等業。則進有濟彼之功。退無愛染之失。又菩
0596a27: 薩有二門。一世界門。二第一義門。世界悉檀
0596a28: 隨國土風俗譏嫌。雖是深行不得親近。二第
0596a29: 一義門。不見近與不近四句不行。雖有二門
0596b01: 而未曾二適時而動。常好坐禪下。第二明所
0596b02: 應親近。問。攝心應在觀始。何故在終耶。答。由
0596b03: 遠離諸緣方得攝心耳。所以在後明之。又遠
0596b04: 離十緣謂菩薩戒。常好坐禪謂菩薩定。後明
0596b05: 觀空即智慧也。復次下第二明空親近處。就
0596b06: 文為二。初作第一義觀。次明世諦觀。初有十
0596b07: 七句。觀一切法空者不見有也。如實相者顯
0596b08: 空觀是真實也。又觀一切法皆如皆是實相。
0596b09: 不顛倒者。不取空相也。不動者不生動念也。
0596b10: 不退者一得不失也。不轉者不為異緣所動
0596b11: 也。如虛空者畢竟清淨。不如數論外道所計
0596b12: 虛空也。無所有性者本性爾也。一切語言道
0596b13: 斷者四句不能詮也。不生不出不起者智度
0596b14: 論云。緣邊畢竟不可得故名不生。因邊不可
0596b15: 得名不出。果邊不可得故名不起。又解不從
0596b16: 外來故名不生。不從內出故名不出。不從內
0596b17: 外合有故名不起。無名無相者外無名故無
0596b18: 名。內無相故無相。又離十相故名無相。實無
0596b19: 所有者。實錄無所有。又實錄無所無。乃至實
0596b20: 錄無顛倒五句也。無量無邊無障無礙者。六
0596b21: 情不能量故名無量。又不墮三世名為無量。
0596b22: 又言。無空有之量故稱無量。邊不可得故言
0596b23: 無邊。又無斷常諸邊故名無邊。即有是空。即
0596b24: 空是有。空有不二故云無礙。法性自爾。累不
0596b25: 能障故云無障。但以因緣有者。第二明因緣
0596b26: 世諦觀。前明真諦後明世諦者。示實相為本
0596b27: 諸法為末。又上明常好坐禪修攝其心。則從
0596b28: 有入空今從空出有。瓔珞經云。從有入空名
0596b29: 第一義觀。從空出有名平等觀。因是二觀為
0596c01: 方便得入中道第一義觀也。從顛倒生故說
0596c02: 常樂者。上明空有二諦。即是顯正義。此句敘
0596c03: 緣迷。以不識因緣有故從顛倒生計有常樂。
0596c04: 常樂屬上句也。有人言。諸法實無所有從顛
0596c05: 倒生。是故見有如眼病見空華也。光宅云。以
0596c06: 取相因生諸法故云從顛倒生也。有人言。顛
0596c07: 倒者即釋成上因緣義上云因緣者。如大品
0596c08: 明眾生顛倒因緣故有六道也常樂字向下牽之也偈文
0596c09: 為二。第一雙標行近二處。第二釋行近二處。
0596c10: 初一行半謂雙標也。常離國王下第二釋二
0596c11: 門也。長行明行近二處。各有空有二門。今偈
0596c12: 轉勢說法。前合釋行近二處有門。次合釋行
0596c13: 近二處空門。欲以空有合為一類也。釋有門
0596c14: 中前釋次結。就釋中但釋有近處。不釋有行
0596c15: 處者凡有二義。一者欲顯離十種惡緣通得
0596c16: 作行近二處前方便故也。離十種惡緣既得
0596c17: 為行近方便。即顯前住忍辱地等亦通得與
0596c18: 行近為方便也。二者為欲存略故。但舉近處
0596c19: 之有行耳。問。何故長行前明行處。今前明近
0596c20: 處。答。長行中就說門次第前明行處之深次
0596c21: 辨近處之淺。今依修行次第前明近處之淺。
0596c22: 後明行處之深也。長行具明十緣。偈文不可
0596c23: 分別。但略無第十生自染愛緣。所言三藏者
0596c24: 凡有三種。一者小乘三藏。二者大乘自有三
0596c25: 藏。如攝大乘論說。三者大小合論三藏。謂聲
0596c26: 聞藏緣覺藏菩薩藏。有人言華嚴等為大乘
0596c27: 慧藏。決定毘尼經為大乘毘尼藏。地持論等
0596c28: 為大乘阿毘曇藏。今謂大乘經中自有三藏。
0596c29: 不應引論也。今言小乘三藏者。欲簡餘二種
0597a01: 三藏也。深著五欲求現滅度者。深著五欲謂
0597a02: 起愛人。求現滅度謂起見人。見有身心勞累
0597a03: 故求速滅。是則名為行處。近處者第二總結。
0597a04: 有人言。應結近處。復言及行處者。此是行家
0597a05: 親近。所以言及行處。以此二處者。有人言。唯
0597a06: 應言以此一處。而言二處者。行處是第一。親
0597a07: 近處是第二。故言二處耳。今謂不爾。離上十
0597a08: 緣通得是行近二處方便。是故名為二處也。
0597a09: 又復不行下第二合頌行近二門空義也。就
0597a10: 文亦有二。初二行半前頌空行處。次五行半
0597a11: 頌空親近處。初一行頌上不行之言。即辨法
0597a12: 空義。上中下法者。有人言。善惡無記三性為
0597a13: 三品也。今謂即以三乘為三品也。又人天為
0597a14: 下。二乘為中。大乘為上也。有為無為者。為無
0597a15: 為兩捨也。實不實法者。上來泯昔教。此句泯
0597a16: 今教。以三乘為權。一乘為實。今皆不行也。亦
0597a17: 不分別是男是女者。半行頌上亦不分別上
0597a18: 偈辨法空故今明生空也。不得諸法不知不
0597a19: 見者。不得諸法泯境。不知不見泯觀。二空義
0597a20: 圓境智俱絕明理既周故。後半偈結為＝空【原】為空行處。
0597a21: 一切諸法下第二頌空親近處。就文為三。初
0597a22: 一行半明空親近處體。顛倒分別下二行明
0597a23: 空親近處前方便觀也。觀一切法下二偈明
0597a24: 從方便觀入於正觀。三門次第者。前示觀體。
0597a25: 次令修習。修習既成後明得觀也。又初辨得。
0597a26: 次明失。後重明得。若有比丘下第二四行半
0597a27: 頌安樂。即行果也。就文為三。初一行半標安
0597a28: 樂。二行半釋安樂。半行結安樂。兩行半為二。
0597a29: 初一行入定。謂聖默然。次一行半起定明聖
0597b01: 說法也。又文殊下第三結初安樂行。又文殊
0597b02: 下次明第二安樂行。有人言。第二行以說法
0597b03: 為體。即名說法安樂行。然說法是音聲性。法
0597b04: 入所攝。今不論此正取動口言說之心。是第
0597b05: 二行體。有人言。第二行口無四過為體。今明
0597b06: 以無憍慢為體。良由內懷憍慢自舉陵他。是
0597b07: 故說人好惡長短等。欲弘大道宜應離之。又
0597b08: 憍慢是癡使。菩薩不應起也。又眾生皆有一
0597b09: 乘。同有佛性。並當作佛。不應慢之。如戒經
0597b10: 云。我是已成佛。汝是當成佛。亦如常不輕菩
0597b11: 薩不輕一切。作此不輕即是弘一乘也。就文
0597b12: 為三。一勸住安樂行。二明行體。三辨行果。若
0597b13: 口宣說下明行體也。行體為二。初長行次偈。
0597b14: 長行為二。前明離過為行體。次明集德為行
0597b15: 體。不樂說人及經典過者。若說人過人聞起
0597b16: 嗔不受大道。又說人過必是輕慢之心。則自
0597b17: 生煩惱。不說經典過者。如來說法淺深隨機
0597b18: 終歸一道。不得執大呵小執小呵大。如百喻
0597b19: 經說。有二弟子。互打師兩即其事也。亦不
0597b20: 輕慢諸餘法師者。弘小乘者名為餘師。當起
0597b21: 愍惻不應輕之。又劣於己者名為餘師。當恕
0597b22: 之不逮亦不應輕也。於聲聞人亦不說其過
0597b23: 惡。亦不稱名讚歎其美者。別稱名說過則生
0597b24: 其嗔心。若稱歎之則增其執見。但得用大通
0597b25: 呵於小耳。善修如是下第二明集德行體。但
0597b26: 以大乘而為解說者。設答小乘義者方便誘
0597b27: 引終令入大。故藥草品云。恒為大乘而作因
0597b28: 緣。偈頌上二章。即為二別。但轉勢說法。又遂
0597b29: 近頌之。前六行半頌於集德。次有五行頌於
0597c01: 離過。初又三別。二行半明淨於內外為說法
0597c02: 方便。次有兩行正示說法之方。次有二偈示
0597c03: 答難之能。弘法之人唯此三事。故具陳之也。
0597c04: 除嬾惰意者。第二頌上離過。五偈二雙。初一
0597c05: 行誡令勿懈怠。次一行半勸使懃精進都。不
0597c06: 肯說為嬾惰。數數停息為懈怠。又不懃於事
0597c07: 為嬾惰。不堅於理為懈怠也。次一偈誡說法
0597c08: 之人勿悕外財。次一偈半勸內心念法。我滅
0597c09: 度後下第三明安樂果。就文為三。初一偈牒
0597c10: 前行體。次兩偈明離苦果。次兩偈明得樂果
0597c11: 也。又文殊下第三行。有人言。第三名離過
0597c12: 行。取決定息惡之心為行體。有人言。以意除
0597c13: 三毒為行體。今以離嫉為行體也。初長行
0597c14: 次偈。長行為二初明行體後辨行果。行體為
0597c15: 二。初誡次勸。誡中又二。初誡令於人不應起
0597c16: 過。次誡令於法不應起過也。嫉其資財為嫉。
0597c17: 其正報為。覆藏自性典＝曲【原】【甲】典情順時宜名之
0597c18: 為諂。為欺彼故現承事相稱誑也。又亦不應
0597c19: 戲論諸法下第二誡令於法離過。無記心中
0597c20: 往復言論名為戲論。中論云。戲論有二種。一
0597c21: 者愛論二者見論。今離此二也。有所諍競者
0597c22: 誡令不應偏有所執。求那跋摩遺文偈云。諸
0597c23: 論各異端修行理無二。偏執有是非。達者無
0597c24: 違諍也。當於一切眾生下第二勸令集善也。
0597c25: 不多不少者多說則起輕厭。少說則文理未
0597c26: 足生彼迷心也。文殊下第二明行果。初明離
0597c27: 惡果。得好同學下次明得善果也。偈文為二。
0597c28: 五行頌行體一行頌行果。五行之中初二行
0597c29: 頌上誡令離惡。三行頌上勸令集善。又文殊
0598a01: 下第四慈悲行。前長行次偈。長行為二。初明
0598a02: 行體次辨行果。行體為二。前明於學大乘人
0598a03: 中起慈心。令其速悟得佛樂。次明於學小乘
0598a04: 人起大悲心。欲拔其執小之迷令速離苦也。
0598a05: 應作是念下出可悲事。不聞不知不覺者執
0598a06: 小為究竟。初不曾聞小是方便。非但不聞。意
0598a07: 亦不知小是權說。非但不知亦都不覺。又言
0598a08: 不聞。謂無大乘聞慧。不知明無思慧。不覺明
0598a09: 無修慧。不問不信不解者。非但執小不聞於
0598a10: 大。住增上慢亦不訪問學大乘人求其權實。
0598a11: 學大乘人設為人說亦不信受。非但不受小
0598a12: 執既深在根又鈍。故不能解悟也。文殊下次
0598a13: 明行果。亦開為二。次明離惡果常為比丘下
0598a14: 次明得善果。對上慈悲兩行故有得離二果。
0598a15: 得果之中前明人愛。虛空諸天下次明天護。
0598a16: 問。天上自有經卷。何故來人間聽法耶。答。智
0598a17: 度論云。佛不說天上有經卷。設令有者。忉利
0598a18: 兜率二處有之。諸天來者。人有三事勝天。一
0598a19: 能斷欲。二強識。三精進。天有二事劣人。一欲
0598a20: 天著五欲。二色無色天著禪味故不及人所
0598a21: 以來人間聽法。又菩薩天欲弘法利人。故來
0598a22: 人間聽法。又欲逐諸惡鬼及增益法師身心
0598a23: 二力。是故來也。所以者何下第二大段次明
0598a24: 歎教。所以歎教者凡有三義。一者四行由經
0598a25: 而成故須歎經。二者上明弘經之行。今歎所
0598a26: 弘之經。但如來在世善識物機默說有時。弘
0598a27: 經之人亦須知時而動。不得聞經福重遇人
0598a28: 便說。三者近為釋成上人愛天護文生。此經
0598a29: 既為三世佛所守護愛念。人天護念何足稱
0598b01: 哉。就文為三。一者雙標二說。二者雙舉兩譬。
0598b02: 三者雙結。雙標者初明三世佛所護。文殊下
0598b03: 歎教妙理深。無量國中名字不可得聞者。一
0598b04: 者小乘國中所不聞也。二無緣國中不得聞
0598b05: 也。三者不作聞相不作句相無聞者相。如此
0598b06: 之聞無量國中甚難得也。譬如強力下第二
0598b07: 雙譬。為二別。初譬昔未得說法華。次譬明今
0598b08: 始得說。皆前譬後合。轉輪聖王譬佛。小王喻
0598b09: 四魔。起種種兵明隨機設教使物修行降伏
0598b10: 四魔。戰有功者明佛見眾生。修行滅惑稱為
0598b11: 有功。稱根授法各也。隨功賞賜隨所修行斷
0598b12: 惑多少得諸功德也。智斷為田禪定為宅。有
0598b13: 餘涅槃為聚落。無餘涅槃為城邑。慚愧為衣
0598b14: 服。道品為珍寶。象馬奴婢喻以神通。獨王頂
0598b15: 上有此一珠者唯佛與佛乃能究盡一乘妙法
0598b16: 也。王眷屬者謂十方佛及大菩薩。驚怪釋迦
0598b17: 以一乘大海。澍二乘牛跡。以未有大機而授
0598b18: 大法理所不應。故稱驚怪。合譬如文。文殊師
0598b19: 利如轉輪王下第二為今教作譬。大功者謂大
0598b20: 障將傾大機欲動則為說一乘。法華論云。實
0598b21: 有功德人聞說大乘而取非大乘。如是倒取
0598b22: 為對治故說王頂解珠與之。十＋（第六）傍註【甲】十十第六種無上中云。
0598b23: 欲示現說無上故明解髻中明珠譬。文殊下
0598b24: 第三雙結為二。初結教妙理深。次文殊下結
0598b25: 諸佛守護。次偈為二。初四行頌行體。次十行
0598b26: 半頌歎教。不頌行果攝入後大段頌之。頌歎
0598b27: 教中九行頌譬。一行半頌雙結。略不頌雙歎。
0598b28: 上雙譬雙合。今總為一譬一合。三行頌初譬。
0598b29: 一行頌後譬。三行半頌合初譬。一行半頌合
0598c01: 後譬。此經為尊下一行半頌上雙結。半行頌
0598c02: 結歎教妙理深。一行頌結諸佛守護。我滅度
0598c03: 後下第三大段。一行半勸修四行。而言親近
0598c04: 四法者若未能履行四法則應親而近之。讀
0598c05: 是經者下第四大段。廣釋安樂近接勸修文
0598c06: 生。就文為三。第一明覺中得益。第二明夢中
0598c07: 得益。第三總結稱歎。問。現見讀法華人憂惱
0598c08: 疾病。云何言讀是經者常無憂惱耶。答。眾生
0598c09: 有二＝五【原】【甲】二五種。一定報業。二不定報業。不定可轉
0598c10: 定不可轉二＝三【原】【甲】二三者轉重為輕。故讀經之人橫罹羅
0598c11: 殃咎。三＝四【原】【甲】三四者不如說行故病不除。如不依方服
0598c12: 藥。四＝五【原】【甲】四五者眾生有無量劫罪漸得微薄。問。何故
0598c13: 云讀是經者常無憂惱。答。此經開二權二實。
0598c14: 暢於佛心故能化之佛及三根領解並皆歡
0598c15: 喜。即是歡喜經。是故讀者常無憂惱。又無病
0598c16: 痛者前歎能除心病。此歎能除身病。藥王品
0598c17: 云。此經是閻浮提人病之良藥。所以然者此
0598c18: 經始末破三種病。一凡夫二小乘三菩薩。是
0598c19: 故讀者得無病痛。顏色鮮白者上歎離益。今
0598c20: 歎得益。不生貧窮者上歎得現報益。此歎得
0598c21: 生報益。以一乘備萬德故讀者不生貧窮。以
0598c22: 一乘尊極故讀者不生卑賤。一乘理正故讀
0598c23: 者形無醜陋。眾生樂見者上明離果。今明得
0598c24: 果。刀杖不加者前離內惡今離外惡遊行無
0598c25: 畏上離內惡中有得有離。今外益中亦有得
0598c26: 離。前明離果今明得果。若於夢中第二明夢
0598c27: 中得益。望前則是後報益也。凡有五夢。初一
0598c28: 行半夢見佛為眾說法。次一行半見己身為
0598c29: 眾說法。次六行半夢聞法得授記。次一行半
0599a01: 夢見修菩薩道。次五行夢見成佛。前夢得
0599a02: 因中益以四言偈頌之。後夢成佛得果事大。
0599a03: 以五言偈頌之。此五夢從淺至深以為次第。
0599a04: 初明行淺故但見佛說法。次解漸深見為他
0599a05: 說法。次見得記。次見修行。次成佛果。智度論
0599a06: 有五夢。一熱氣多故夢。二冷氣多故。三風氣
0599a07: 多故。四見聞多故。五天神與夢。今是第五。僧
0599a08: 祇律明五夢。一實夢。二不實夢。三不明了夢。
0599a09: 四夢中夢五前想後夢。今是實夢也。最後一
0599a10: 偈第三總結如文也。
0599a11: 從地涌出品第十五
0599a12: 所以此品來者從見塔至安樂行。四品證前
0599a13: 開後。此下三品正明開於後。謂辨身權身實。
0599a14: 此品與見塔品同從地涌出俱顯如來法身。
0599a15: 但見塔品以能化顯能化。涌出品以所化顯
0599a16: 能化。能化顯能化者明多寶實不滅方便示
0599a17: 滅。以顯釋迦法身無生滅應身有生滅普集
0599a18: 分身明淨土佛是應非真。以顯釋迦是而
0599a19: 非本故名能化以顯能化。今舉所化顯能化
0599a20: 者涌出菩薩既多即顯釋迦成佛來久。故名
0599a21: 所化顯能化也。問。何故顯成佛久耶。答。真應
0599a22: 二身要具二義。一者法身無生滅。應身有生
0599a23: 滅。二者法身唯一。應身即多。上品已顯此二
0599a24: 義。但未知釋迦為近證法身為當久證。猶未
0599a25: 明此一義。故舉涌出眾多顯釋迦證法身已
0599a26: 久。具此三門義乃圓足。二者世間眾生凡有
0599a27: 二種。一身二命。身則生滅。命有始終。凡夫既
0599a28: 爾。二乘亦爾。至人超四句之外出百非之表。
0599a29: 但無名相中為眾生故假名相說亦辨身之與
0599b01: 命。上品明本一多真常應無常謂辨法身。
0599b02: 今品以去明佛壽命。身則不生滅隨緣生滅。
0599b03: 壽則無始無終方便始終。辨此二門則果德
0599b04: 究竟。故肇師涅槃論云。六趣無以攝其生。力
0599b05: 負無以化其體。此明身無生滅也。隨之不見
0599b06: 其蹤。迎之罔眺其首。謂壽無始終也。斥凡夫
0599b07: 身命既爾。破二乘執義亦然。又有此品來者
0599b08: 上品明多寶分身。各有三義故來如前所說。
0599b09: 今千世界塵數菩薩從地涌出為欲流通此
0599b10: 經。何以知然。塔品明佛命持經。今下方菩薩
0599b11: 應命而出欲弘經。故彌勒偈明涌出菩薩云。
0599b12: 為供養於佛及護持是經。乃至神力品初涌
0599b13: 出菩薩發誓弘經即其證也。又有此品來者
0599b14: 將說壽量。恐物不信受故前明大眾雲集。證
0599b15: 後說不虛。又時會見多菩薩從地涌出。生希
0599b16: 有心增長福慧。故有此品來也。又有此品來
0599b17: 者顯法華經有十不思議。即是十種妙義。上
0599b18: 已明化主國土不思議竟。今次明徒眾不思議
0599b19: 也。所言涌出品者凡有三義。一者從事立名。
0599b20: 千世界塵數菩薩從地涌出故目品。二者以
0599b21: 昔教為地。謂昔說王宮實生雙林實滅。則以
0599b22: 始終教地覆佛無始終。今廢始終之教顯佛
0599b23: 壽無始終。如烈地涌出。三者如來遠壽昔為
0599b24: 眾生煩惱心地之所覆。故不得說。今煩惱心
0599b25: 地將傾得說如來遠壽。因名表義。故以目品
0599b26: 也。問。有人言。初開三顯一以明因此事已竟。
0599b27: 今明開近顯遠以辨果是事云何。答。上已論
0599b28: 之今當略說。開三顯一者開二種三顯二種
0599b29: 一也。開二種三者明昔三因三果皆是方便
0599c01: 也。顯兩種一者顯今一因一果並為真實。若
0599c02: 爾者不得言開三顯一以明因也。又前正斥
0599c03: 二乘果非究竟。歎佛果為究竟。則是正明果
0599c04: 義。不應謂辨因也。又夫欲釋經宜觀其題題
0599c05: 稱妙法則以果為妙。因行未極則非妙也。故
0599c06: 應正辨於果。不得言明因也。問。上既明佛果
0599c07: 為妙。以何為因耶。答。顯佛乘究竟為果。即顯
0599c08: 二乘非究竟故屬於因。二乘既其是因。人天
0599c09: 亦遠屬因攝。故五乘言之上辨佛乘為果。攝
0599c10: 餘四乘皆悉是因。以此詳文理應然也。就此
0599c11: 三品亦開四章。一明序說。二略開身權身實
0599c12: 動執生疑。三執動疑生申疑致請。四廣開身
0599c13: 權身實斷疑生信也。初分經去大序近故無
0599c14: 小序。去大流通遠故有小流通。後分經去大
0599c15: 序遠故有小序。去大流通近故無小流通。就
0599c16: 序分中又開三別。一開發序。二疑問序。三誡
0599c17: 許序。開發序者因涌出菩薩數多。開發釋
0599c18: 迦成佛已久也。疑問序者未了菩薩涌出之
0599c19: 意。是故問佛也。壽量既大事。恐物生疑前須
0599c20: 誡聽許說也。就初又二。第一明遠緣由。二明
0599c21: 近緣由。遠緣由者因他方菩薩發誓弘經得
0599c22: 顯涌出菩薩。因涌出菩薩得開釋迦遠壽。故
0599c23: 以他方菩薩為遠緣由。正明涌出為近緣由。
0599c24: 初遠緣由中為二。一他方菩薩請。二佛止請。
0599c25: 初明他方菩薩請欲通經者從上見塔品命持
0599c26: 經人。故諸菩薩應命欲持。而至此品方復發
0599c27: 言者欲明三聖共開壽量。一者因釋迦命持
0599c28: 經人。二者諸菩薩待至今品方奉命請持。三
0599c29: 者釋迦止請。故仍有涌出菩薩開顯壽量。故
0600a01: 初分經有釋迦現瑞。彌勒生疑。文殊答問。三
0600a02: 聖共開乘權乘實。今亦三聖共開發身權身
0600a03: 實也。爾時佛告下第二止請。上命持經。今言
0600a04: 不須持者兩言似反而實以符會。以佛命持
0600a05: 諸菩薩請持故得止請。便得顯涌出菩薩開
0600a06: 佛壽量。此乃是前後相成非相乖也。是以前
0600a07: 文命持故得弘經。後文止持故開遠壽。則是
0600a08: 弘經也。就佛止中凡有二句。一者止他方請。
0600a09: 二所以者何下舉此土自有菩薩以釋止。以
0600a10: 他方非釋迦所化故不得顯釋迦壽量。是故
0600a11: 止之。此土菩薩是釋迦所化得顯釋迦壽量
0600a12: 故舉以釋止也。前文標於他方菩薩意在於
0600a13: 此也。而言六萬者明所化菩薩自超六趣之
0600a14: 中。得顯釋迦成道久也。菩薩眷屬亦六萬者
0600a15: 明所化眷屬亦超六趣之中今皆成就。彌得
0600a16: 顯如來成佛久也。問。菩薩涌出為開壽量。云
0600a17: 何言護持讀誦廣說此經耶。答。開顯壽量即
0600a18: 是廣說此經。又諸菩薩來有始終二事。一者
0600a19: 初開壽量。二終弘宣此經。故涌出標其初開。
0600a20: 神力序其終護也。佛說是時下第二明近緣
0600a21: 由。就文亦二。一者通明諸菩薩涌出。第二別
0600a22: 明四大士問訊。所以有此二章者初明涌出
0600a23: 開能化壽量。即是教門。四大士問訊明眾生
0600a24: 易度。謂所化信受。即久已成佛眾生久已信
0600a25: 受。此二是緣教感應。宜分二章也。初有十章
0600a26: 同顯成道已久。第一明涌出時節。即辨昔非
0600a27: 說壽量之時今正是其時也。娑婆世界者第
0600a28: 二明涌出處。昔以近教覆遠如地覆菩薩。今
0600a29: 廢近顯遠譬地烈而現。但娑婆地烈不辨餘
0600b01: 土烈者有二種義。一者欲明昔娑婆教門以
0600b02: 近覆遠。今廢昔娑婆教故從地涌出。二者欲
0600b03: 以釋迦所化得顯壽量。故還明釋迦之土也。
0600b04: 而於其中下第三明涌出之人。正以所化得
0600b05: 開顯能化故明涌出人也。問。塔品何故能化
0600b06: 顯能化。今以所化顯能化。答。塔品明過去佛
0600b07: 既方便示滅而實不滅。當知釋迦亦然。現在
0600b08: 分身佛非實佛。則知釋迦亦爾。故能化顯能
0600b09: 化也。今以菩薩數多及並已成就。則知釋迦
0600b10: 成佛已久也。是諸菩薩下第四歎菩薩德。明
0600b11: 所化德高。顯能化成佛必久也。先盡在此下
0600b12: 第五明菩薩來處。昔以生滅之教覆佛無生
0600b13: 滅虛空法身。故言在此世界之下虛空中住。
0600b14: 若不作此釋文諸大士等分形六趣弘道利
0600b15: 人。何由乃居世界之下虛空中住。故知必有
0600b16: 所表也。是諸菩薩下第六明菩薩來意。聞塔
0600b17: 品命持經之人是故發來。欲開顯壽量及流
0600b18: 通此經也。一一菩薩下第七列諸菩薩數。所
0600b19: 以列數多者良由所化數多顯成佛已久。如
0600b20: 見學士積德數多。則知法師敷講義來久。此
0600b21: 中列數皆從少至多。但初導主少而眷屬多。
0600b22: 後明導主多眷屬少。譬如領六萬人來者唯
0600b23: 有一師。領五萬弟子來者則有二師。如是轉
0600b24: 倍也。是諸菩薩下第八明涌出儀則。至釋迦
0600b25: 多寶佛所者欲顯釋迦久證法身無生滅。應
0600b26: 身有生滅也。至分身佛所者欲顯釋迦久得
0600b27: 本一多也。塔品明諸佛來以顯法身。今辨
0600b28: 菩薩出欲顯壽量故至二佛所。是諸菩薩下
0600b29: 第九明問訊時節。所以明時節久者欲顯菩
0600c01: 薩數多。由菩薩數多故得顯佛成道已久也。
0600c02: 爾時四眾下第十明大眾見。任大眾力不
0600c03: 能盡見。今假佛威神故能見。明大眾得見表
0600c04: 假佛說身權實方得領悟也。是菩薩眾中下
0600c05: 第二段別明四菩薩問訊。開為四別。一諸菩
0600c06: 薩問訊。二佛答。三隨喜。四稱歎。初又四別。
0600c07: 一列名。在空有之表故云上行。踰斷常之際
0600c08: 名無邊行。出垢累之外名淨行。道足故稱安。
0600c09: 智圓故云立。謂安立行也。是四菩薩下第二
0600c10: 句歎德。涌出菩薩凡有三品。上品有四人。中
0600c11: 品有六萬。故初止請。中云師及弟子皆有六
0600c12: 萬。下品無量千萬億數。在大眾前下第三句
0600c13: 問訊儀則。而問訊言下第四句正問訊。初長
0600c14: 行次偈。長行二。初問訊能化。所應度者下問
0600c15: 訊所化。少病少惱者凡有三。一者無病無惱。
0600c16: 二者多病多惱。三少病少惱。三句之中但得
0600c17: 一句。所以不得無病無惱者眾生未得免疾。
0600c18: 佛何由得無病無惱耶。不得多病多惱者眾
0600c19: 生若都不從一乘之化可言病惱多耳。復有
0600c20: 受化故不得稱多。但得問少病少惱也。問。少
0600c21: 病少惱有何差別。答。智度論云。隨世俗法有
0600c22: 二種問訊。一問訊心為少惱。二問訊身為少
0600c23: 病。若就所化釋者眾生無結使之垢故如來
0600c24: 少病。眾生脫厄苦之患則如來安樂也。爾時
0600c25: 世尊下第二次答兩問。前答初能化問。是諸
0600c26: 眾生下答所化問。就文為兩。初明直往菩薩
0600c27: 易可化度。始見我身聞我所說者即華嚴之
0600c28: 會諸菩薩等聞說華嚴即入佛慧。除前修習
0600c29: 學小乘者明迴小入大之人大機未熟從華嚴
0601a01: 之會竟靈山之前未得顯教大乘故簡除之
0601a02: 也。如是之人下第二明迴小入大菩薩大機
0601a03: 已熟今化得之故名易度。亦稱入於佛慧故
0601a04: 知法華即是華嚴。不應謂華嚴理深法華義
0601a05: 淺。然直往之人初見佛身即得領悟故佛無
0601a06: 疲勞。迴小之流經四十餘年方得入道應有
0601a07: 疲勞。但今取始終皆得悟入道總名易化無
0601a08: 勞疲也。又言始見我身則見釋迦過去久成
0601a09: 佛之始。則涌出菩薩是也。此舉過去之始明
0601a10: 迴小入大之人亦入佛慧。辨今世之終。始
0601a11: 終之緣並皆得悟故眾生易度耳。爾時諸大
0601a12: 士下第三明隨喜。以能化二權二實既顯所
0601a13: 化直往迴小二人皆悟。此則稱大士之懷故
0601a14: 隨而歡喜。於時世尊下第四稱歎。欲顯無嫉
0601a15: 人為佛所歎。爾時彌勒下第二大段疑問
0601a16: 序。開為兩別。一彌勒問釋迦。二分身侍者問
0601a17: 諸佛。初又二。一懷疑。二發問。懷疑如文。時
0601a18: 彌勒下第二發問。長行敘欲問意。偈文正問。
0601a19: 正問為三。初一行標請。次十三行正問。後五
0601a20: 行半結請。正問中凡有五問。開為二別。前兩
0601a21: 偈有二問。是從何所來者第二正問有二。一
0601a22: 問來處。二問師資。初有二。前問所從來處。以
0601a23: 何因緣集者第二問來意。巨身大神通者歎
0601a24: 菩薩德。成上二問也。一一諸菩薩下有三問
0601a25: 問於師資。就文為二。初九行序其數多。次二
0601a26: 行正問師資。前二行先問後歎其德積。今三
0601a27: 問初敘其數多。若德積而數少若德少而數
0601a28: 多並不得顯成佛久。要具此二義方得開於
0601a29: 壽量。故彌勒問中具足序也。是諸大威德下
0601b01: 第二問師資。一行問終成就之行。從誰初發
0601b02: 心第二問其始行。稱揚何佛法三句問中間
0601b03: 之行。此三問中具問師與資。欲開壽命意在
0601b04: 問師。故一一問初皆標誰。以正顯師壽故問
0601b05: 師也。如是諸菩薩下第三五行半結請。就文
0601b06: 為二。三行半明彌勒未解故請。言乃不識一
0601b07: 人者菩薩涌出為開法身之相。法身非十地
0601b08: 所了故言不識一人。次兩偈騰眾請。爾時釋
0601b09: 迦下第二諸佛侍者發問。開為兩別。初問。次
0601b10: 答。如文。爾時釋迦牟尼下第三段誡許序。又
0601b11: 開二別。初歎問。次誡許。言大事者因此問得
0601b12: 顯壽量佛果大事。又因此問時眾得十二種
0601b13: 大益。又因此問廣說壽量利益未來無邊眾
0601b14: 生。故名大事。大品云。波若為大事故起者謂
0601b15: 救濟一切眾生也。汝等當共下第二誡許。前
0601b16: 長行。次偈。長行前誡次許。被精進鎧者為說
0601b17: 大法當精進求取之也。發堅固意者今聞說
0601b18: 大法勿退沒也。如來今欲下第二許說。文有
0601b19: 四句。一宣示諸佛智慧力者開身權身實。理
0601b20: 無不鑒謂智慧力也。故下文云或為此眾故
0601b21: 說佛壽無量。久乃見佛者為說佛難值。〔我智…智也〕二十三字－【原】【甲】我智
0601b22: 力如是慧光照無量故知明佛慧長短。即是
0601b23: 明佛智也。諸佛自在神通之力者然諸佛法
0601b24: 身非長非短而能長短適化故名自在神通力
0601b25: 也。諸佛師子奮迅之力者師子本伏今起名
0601b26: 為奮迅。所以奮迅凡有三義。一欲袪塵。二欲
0601b27: 申舒。三顯無畏。今說法身無生滅始終破凡
0601b28: 夫二乘始終生滅之執喻同袪塵。昔以權教
0601b29: 覆實實則不顯。今開身權身實則真應義顯。
0601c01: 如師子舒申義也。昔為緣不堪故不說法身
0601c02: 真實。故名有畏。今大機已熟堪聞說之。故喜
0601c03: 無畏。如師子不懼也。諸佛威猛大勢之力者
0601c04: 既顯法身常住雙樹無常。莫能摧伏故名威
0601c05: 猛大勢力。又今說法身必能滅惑生解。故稱
0601c06: 大勢力也。偈文重明誡勸。佛智叵思議者非
0601c07: 長非短能示長短。雖示長短未曾長短。故名
0601c08: 不思議。若昔短今長何名不思議也。甚深叵
0601c09: 分別者此明法身絕四句。超百非故下文云。
0601c10: 非實非虛非如非異。豈可以常無常等而分
0601c11: 別也。爾時世尊下第二大段略開身權身實
0601c12: 動執生疑。初長行。次偈。長行又開二別。第一
0601c13: 牒問。我於是下第二前答其師資之問。所以
0601c14: 前答師資問者將欲開佛壽量故也。此諸菩
0601c15: 薩下次答第一所從來處問也。阿逸多下此
0601c16: 非答問。但釋上在下方住意耳。所以下方空
0601c17: 中住者虛空即是實相法身。菩薩心常遊實
0601c18: 相而勳習之故常在下方住也。不作此釋則
0601c19: 文無可消。偈文為三。初一行三句頌答第一
0601c20: 師資問。次兩行三句頌第二答來處問。志念
0601c21: 力堅固下四偈重答第一師資問。又開三別。
0601c22: 初一偈牒所化明弟子義。次兩偈正明能化
0601c23: 辨於師義。後一偈雙結能化所化師資之義。
0601c24: 問。偈前文云我於伽耶城菩提樹下坐爾乃教
0601c25: 化之。後文云我從久遠來教化是等眾。初文
0601c26: 明近。後文明遠。二語相違。云何會之。答。今
0601c27: 以二義解釋。一者有不二二義。二者有二不
0601c28: 二義。不二二義者初言伽耶者蓋是昔伽耶
0601c29: 耳。以昔日亦在伽耶城成道化此等眾即是
0602a01: 久遠已來。故與後文不相違也。問。昔云何亦
0602a02: 有伽耶。答。壽量品云。自從是來常在娑婆說
0602a03: 法教化。故知昔有娑婆及伽耶。又下文云常
0602a04: 在靈鷲山。靈鷲即是淨土。遂不毀滅。伽耶還
0602a05: 同此義。前文直唱伽耶成道猶未明其過去
0602a06: 之與現在。後偈云我從久遠來則釋上是過
0602a07: 去伽耶也。次云二不二者即指伽耶之近以
0602a08: 之為遠。亦指過去之遠為伽耶之近。欲顯近
0602a09: 遠不二令眾生懸悟正道也。問。何以知然。答。
0602a10: 前明五十小劫即是半日。既是近遠無二。今
0602a11: 類此可知。竺道生云。言彼長者即伽耶是也。
0602a12: 伽耶是者即非復伽耶。伽耶既非彼長者何
0602a13: 獨是乎。然則長短斯忘長短存焉。蓋是古舊
0602a14: 之說。勿得疑之。爾時彌勒下第三大段執動
0602a15: 疑生申疑致請。彌勒所以疑者不知是昔日
0602a16: 伽耶故生疑也。初長行。次偈。長行有二。初疑
0602a17: 問次請答。就初又二。前懷疑。即白佛言下第
0602a18: 二正問。又開為三。謂法譬合。法說又二。初明
0602a19: 佛成道近云何於此少時頓能化爾許。斯等
0602a20: 久遠第二明菩薩修行來久不應始就佛受
0602a21: 學。譬如下第二譬說。又兩父少譬佛成道近。
0602a22: 子老譬菩薩修行久。合譬為三。初明成道近
0602a23: 合父少譬。如此大眾下合子老譬。今日世尊
0602a24: 下合父子老少互相指譬也。我等雖復下第
0602a25: 二請答。又開為二。初明請意。唯然下正明請
0602a26: 說也。偈文為二。第一十一行頌疑問。次三行
0602a27: 頌請說。就疑問又三。即頌前法譬合。頌法說
0602a28: 有三。初一行頌佛成道近。次二行半頌諸菩
0602a29: 薩修行久。次一行半明久近相違請佛為說。
0602b01: 次二行頌譬說。亦三。半行頌父少喻上成道
0602b02: 近。一行頌子老譬上修行久。半行頌父子相
0602b03: 違喻上第三近遠相違。合譬中初半行合父
0602b04: 少。次三行半合子老。請說三偈中二行頌請
0602b05: 意。一行頌正請。
0602b06: 壽量品第十六
0602b07: 四門釋之。一來意門。二得失門。三釋名門。四
0602b08: 開合。所以有此品來者明身權身實有四章。
0602b09: 今是第四廣開身權身實斷疑生信也。然此
0602b10: 品大明覺理囊括古今。文約義豐意深致遠。
0602b11: 雖是一章之經乃通會釋迦始終一化意也。
0602b12: 若能解其義趣生無盡之慧長無邊之福。亦
0602b13: 滅無量重罪。昔有數人共乘船遭風餘伴並
0602b14: 溺死。唯一人憑物濁濟。夜夢云。汝所以偏得
0602b15: 脫者昔曾聽法華壽量品故也。又下分別功
0602b16: 德品云。說此壽量品時十二種利益八種瑞
0602b17: 相。餘經明得道未有如斯之盛。講者宣留意
0602b18: 尋其旨歸也。問。何故頓有功用耶。答。三世
0602b19: 佛正果及三世＋（諸）【甲】世世諸佛依果皆為開壽量而興。如
0602b20: 多寶涌現即過去佛為開壽量故興。分身佛
0602b21: 即現在十方佛為開壽量而集。涌出菩薩即
0602b22: 皆是一生補處。謂當來佛為開壽量而現。故
0602b23: 十方三世佛皆為開壽量。即知壽量事大故
0602b24: 有如上功力。問。三世佛云何為開壽量。答。如
0602b25: 前品釋之。過去佛為開法身無生滅應身有
0602b26: 生滅故現出也。現在佛為開法身不二應身
0602b27: 不一故普集。當來佛為顯釋迦久證法身明
0602b28: 法身無始終方便示始終故現也。三世佛為
0602b29: 三事故集也。又變淨土為開壽量者由依果
0602c01: 既其異昔即知遠壽亦復不同。具如上釋也。
0602c02: 今言開權顯實者開短為權顯長為實也。然
0602c03: 如來之壽實無長短。所以然者既稱法身則
0602c04: 以正法為身。正法豈是短之與長常無常乃
0602c05: 至五句可取耶。但隨所宜故有長短方便。昔
0602c06: 非短說短今非長說長。非短說短欲令識短
0602c07: 是長短。非長說長欲令悟長是短長。若聞
0602c08: 短不識長則不成於短。聞長不識短則亦不
0602c09: 成長。如此障礙行心失佛方便意也。又所
0602c10: 以昔說短今明長者欲令眾生因此長短悟不
0602c11: 長不短正法耳。以悟不長不短故有長短方
0602c12: 便用。若言昔短既非今長亦非。今長既是昔
0602c13: 短亦是。但非長非短今因機緣宜歎為長明
0602c14: 今長為是昔短則非。如涅槃經云。不可言佛
0602c15: 定是有為定是無為。若正見者應說如來定
0602c16: 是無為。何以故能生眾生諸善根故也。此品
0602c17: 望涌出品六雙辨之。一者上為序說。今是正
0602c18: 說。二者上以所化菩薩開能化佛壽。今能化
0602c19: 自開能化也。三者上以神通門開能化。如千
0602c20: 世界微塵數菩薩從地涌出顯釋迦成佛已久
0602c21: 謂神通門也。此品對彌勒釋佛壽量謂說法
0602c22: 輪開壽量也。此二則是衣机案二物出子
0602c23: 也。四者上密開成佛久。今顯開於壽量以執
0602c24: 近情難傾遠壽難信示悟物以漸故前密後
0602c25: 顯。五者上品略說動執生疑。今廣說破執除
0602c26: 疑。六者上明所化不思議。今明能化不思議。
0602c27: 故法華論有十種無上。第七示現教化眾生
0602c28: 無上故地中涌出無量菩薩。八者示現成大
0602c29: 菩提無上故有壽量品。即其證也。第二得失
0603a01: 門者釋此經壽量凡有三師。一用五時教者
0603a02: 云過去過塵沙未來倍上數。猶是無常。終歸
0603a03: 盡滅故前云終歸於空。故如來壽有限量也。
0603a04: 二執四時教者云此經覆相辨常則覆相明壽
0603a05: 無量也。第三半滿義者云一切大乘經皆明
0603a06: 佛常。謂顯了明佛壽無量也。今謂初謗經罪
0603a07: 重為下根人也。次為過小輕謂中根人也。後
0603a08: 得經之用未識經體三種之中謂上根人也。
0603a09: 今明須識經體用方見此品意。所言體者法
0603a10: 身超四句絕百非。不可言常與無常等。故非
0603a11: 量與無量。如華嚴經云。法界非有量亦復非
0603a12: 無量。牟尼悉超越有量及無量。法界則法身
0603a13: 也。又下文云非實非虛非如非異。中論觀如
0603a14: 來品云。寂滅相中無常無〔常〕－【甲】常等四句。所言用
0603a15: 者非常非無常昔為眾生故說為無常。故云
0603a16: 諸佛弟子眾尚捨無常身明佛壽有量。今為
0603a17: 破凡夫二乘執佛王宮實生雙林實滅故非常
0603a18: 非無常歎美為常顯佛壽無量。若不識斯體
0603a19: 用者則無十二種悟道人也。所以然者但作
0603a20: 常無常解便成二見。云何得悟道也。第三釋
0603a21: 名門者。所言如來壽量者。依法華論三種如
0603a22: 來。一者化身如來。二報身如來。三法身如來。
0603a23: 壽量亦有三種。化佛壽量有始有終。故為二
0603a24: 乘人八相成道王宮現生雙林示滅也。二報
0603a25: 身佛壽量有始無終。故下文云。我本行菩薩
0603a26: 道所成壽命今猶未盡。以行因滿初證佛果
0603a27: 是故有始。一證已後湛然不滅。故無有盡終。
0603a28: 三法身佛壽本自在之不生不滅無始無終。
0603a29: 今品具明三種如來三種壽量。明化身壽量
0603b01: 謂開方便門。辨法報二身壽量謂顯真實義。
0603b02: 故云壽量品。今更四句釋之。一實而非權謂
0603b03: 法身壽也。二權而非實謂化身壽也。三亦權
0603b04: 亦實謂報身壽也。報身即是應身。應身有二。
0603b05: 一者內應謂與法身相應。是故經云。諸佛所
0603b06: 師所謂法也。以法常故諸佛亦常。二者外應
0603b07: 謂與大機性相應故為大菩薩於淨土中成佛。
0603b08: 內應即實非權。外應謂權而非實。故云亦權
0603b09: 亦實。第四非權非實上之三門皆是無名相
0603b10: 中假名相說欲令眾生因此名相悟無名相。
0603b11: 故泯上三門歸乎寂滅。第四開合門者經論
0603b12: 之中說佛開合不定。大明四句。一本俱合。
0603b13: 二本俱開。三開本合。四開合本。本
0603b14: 俱合或合名一佛。謂三寶中一佛寶也。或開
0603b15: 為二身。故云佛真法身猶如虛空。應物現形
0603b16: 如水中月。既但有一一本。亦是本俱合。
0603b17: 或開為三而三義不定。一者如七卷金光明
0603b18: 辨三佛者一法。二應。三化。法身為真。餘二為
0603b19: 應。此則合真為一開應為二。二者法華論列
0603b20: 三佛。謂法報與化。即是開真合應。開真者開
0603b21: 法報為二也。合應者以應身為一。此意明本
0603b22: 有義為法身。酬因義名報。應物義名應也。次
0603b23: 開四佛者此義亦有二種。一者楞伽經明四
0603b24: 佛。一應化佛。二功德佛。三智慧佛。四如如
0603b25: 佛。彼經云。初一為應後三為真。此亦合應開
0603b26: 真也。三佛之中功德智慧為報佛。如如為法
0603b27: 身。二者如七卷金光明辨於四句。一化而非
0603b28: 應。謂佛入涅槃已為物示龍鬼等身故名之
0603b29: 為化。不示佛身故名非應。二者應而非化。經
0603c01: 云。謂為地前身。釋者云。地前菩薩所見佛身。
0603c02: 乃從三昧法門中現名之為應。非六趣攝所
0603c03: 以非化。三者亦應亦化。經云。住有餘涅槃身。
0603c04: 釋者云。聲聞所見佛身彼見如來相好形修
0603c05: 之成佛故名為應。見佛在人中受生同人類
0603c06: 故名為化。四非應非化謂法身。四句之中前
0603c07: 三並應。後一為真。亦是開應合真也。真應俱
0603c08: 開者真中分二。法之與報。應中分二。應之與
0603c09: 化。依華嚴經明十佛。一無著佛安住世間成
0603c10: 正覺故。二願佛依願出生故。三業報佛信成
0603c11: 就故諸行皆成但略說一信也。四住持佛隨
0603c12: 順世間不斷絕故。五涅＋（已上化身）傍註【甲】涅涅已上化身槃佛取滅度故。六
0603c13: 法＋（理法身）傍註【甲】法法理法身界佛於一切處無不現故。七心＋（智法身）傍註【甲】心心智法身佛善安
0603c14: 住故。八三＋（已下應身也）傍註【甲】三三已下應身也昧佛成就無量功德無所著故。九
0603c15: 性佛善決定故。十如意佛以普覆故也。三佛
0603c16: 說不說義隨緣所見適時用之。義可知也。廣
0603c17: 明身權身實有一品半經。開為五門。一勸信
0603c18: 門。二正說門。三得益門。四稱歎門。五格量
0603c19: 門。深法難受。前須勸信。勸信既竟次為廣說
0603c20: 法。說法應機時眾得道疑除領解。是故稱歎。
0603c21: 信解者福德智慧無邊。所以格量。初門又三。
0603c22: 一正勸信。二大眾受旨。三者誡聽。勸信解者
0603c23: 勸始行者令信。深悟者令解。又令始信而終
0603c24: 解。又今說法身唯佛證解。除佛已還皆是信
0603c25: 解也。如來誠諦之語者出所信解也。佛心實
0603c26: 為誠。所明壽量事實為諦。自有心實而事不
0603c27: 實四句。今是第三句二俱實也。所以三勸令
0603c28: 信者智度論第百卷云。為尊重法故慇懃至
0603c29: 三。又受法者有三根。是故三說。又諸佛常法
0604a01: 不過三。若過三不受是罪逆人。金剛神以杵
0604a02: 擬之。次受旨誡聽如文也。如來祕密神通之
0604a03: 力者第二正說文。初長行。次偈長行為二。一
0604a04: 明過去無始。二辨未來無終。但明此二者為
0604a05: 破二乘人謂始自王宮終於雙樹故明王宮生
0604a06: 非始雙樹滅非終也。既明本身無始終即辨
0604a07: 應身有始終。本身無始終即顯真實義。應身
0604a08: 有始終謂開方便門。故但明斯二也。所以前
0604a09: 明無始。後辨無終者為破凡夫二乘前明有
0604a10: 始。後辨有終故也。又釋彌勒父少子老之疑
0604a11: 故前明過去久已成佛方化得爾許多人。則
0604a12: 是父老子少之義令大眾疑斷也。又明過去
0604a13: 久已成佛化得千世界塵數菩薩。未來無終
0604a14: 方度法界一切眾生。令受化之徒心生歡＝勸【甲】歡勸喜。
0604a15: 此二門各有三章。初門三者第一明過去久
0604a16: 成顯真實義。第二釋疑開方便門義。第三總
0604a17: 結正答其問。故前明過去久成時眾以昔近
0604a18: 疑今遠。故須解釋。解釋既竟方結久成。又初
0604a19: 明久成顯真實義。次釋疑謂開方便門。此二
0604a20: 既彰。故須重結。初門又二。第一明證法身久。
0604a21: 二明垂應亦久。證法身久明自德滿。垂應久
0604a22: 明化他德圓。又證法身久破近執。垂應久釋
0604a23: 眾疑。初證法身久為三。初總標如來祕密神
0604a24: 通之力。二牒執情。三破近顯遠。今明佛壽故
0604a25: 標如來也。昔未曾說稱之為祕。所祕之法甚
0604a26: 深故名為密。實長示短因為神通。令物反本
0604a27: 還源稱之為力。一切世間下第二出執情。皆
0604a28: 謂之言正是執情。釋迦以下出所執也。然善
0604a29: 男子下第三破執顯遠。又開四別。一法說。二
0604b01: 舉譬問彌勒。三彌勒奉答。四佛合譬正明壽
0604b02: 遠。初法說中明成佛久者。問。為破近顯遠。為
0604b03: 開近明遠。答。凡有五義。一開近顯遠。昔不明
0604b04: 近是方便故方便門閉。今明近是方便則方
0604b05: 便門開。既明近是方便則顯遠是真實。二廢
0604b06: 近立遠。昔立近廢遠。今對昔故立遠廢近。三
0604b07: 覆近開遠。如來近遠二種教門猶如二鳥不
0604b08: 相捨離。但為緣故今昔四句開覆。一者今昔
0604b09: 俱覆。昔覆遠今則覆近。二今昔俱開。昔開近
0604b10: 今開遠。三昔覆今開。昔覆遠今開遠。四今覆
0604b11: 昔開。今覆近昔開近也。四者指近為遠。此明
0604b12: 近遠無二。如經云。吾今此身即是法身。肇師
0604b13: 云。近捨丈六而遠求法身乎。五者破近明遠。
0604b14: 前之四種則是約教。後之一門就彼迷情。若
0604b15: 望迷情即是破近顯遠。若望佛教即是顯遠
0604b16: 開近。故法華論云。出釋氏宮伽耶成道此明
0604b17: 化佛。從此文去次明報佛也。譬如下第二明
0604b18: 譬說。所以借譬者佛常理甚深非譬不顯。故
0604b19: 假喻曉之。彌勒菩薩等俱白佛下第三彌勒
0604b20: 奉酬。文有三別。謂標釋結。初標無量。次三句
0604b21: 顯無量。初明凡夫不知。一切聲聞下明二乘
0604b22: 不知。我等下明菩薩不知。世尊下第三結。世
0604b23: 界無邊明唯佛能知也。爾時佛告下第四合
0604b24: 譬正顯成佛已久。長安舊羅什經本無一塵
0604b25: 一劫。梁世有僧造法華經。感於神夢令安此
0604b26: 說。夫論劫者所謂時也。明過去時長故將塵
0604b27: 數劫。言阿僧祇劫者顯不可數義也。成佛之
0604b28: 始尚不可知。一證湛然。寧有終滅。將欲明過
0604b29: 去顯當。故明過去不可數。問。後文云。過去本
0604c01: 行菩薩道時所成壽命。此則有始。何故言不
0604c02: 可數耶。答。有二義。一者明無始始義但始義
0604c03: 長遠故不可數。二者欲顯法身無始終義故
0604c04: 不可數也。然始無始有不二二義。二不二義。
0604c05: 不二二義者初證法身是故有始。於三身中
0604c06: 是應身。亦名報身。是故有始。而所證法身此
0604c07: 則無始故是不二二義。二不二義者所證法
0604c08: 身既無始終。言窮慮息能證亦無始終。以能
0604c09: 證證於所證所證既無始終能證亦無始終
0604c10: 也。自從是來下上辨證法身已久。今明垂應
0604c11: 久義。以證法身久謂自德滿。垂應久謂化他
0604c12: 德圓也。常在此娑婆世界說法教化者。常在
0604c13: 娑婆則應化兩身也。說法教化者二身所說
0604c14: 教也。明釋迦久證法身。從證法身已來宜以
0604c15: 應身得悟則示之以應身。宜以化身得悟則
0604c16: 示之以化身。雖示二身實無所應。雖說一切
0604c17: 教實無所說。正釋彌勒疑也。以垂應既久常
0604c18: 在娑婆說法教化。故有千世界塵數菩薩。即
0604c19: 是父老子少非父少子老義也。即是釋上涌
0604c20: 出品云我於娑婆世界初成正覺方教化之。
0604c21: 彌勒聞佛上說謂是今娑婆。是故生疑。今答
0604c22: 之乃明過去娑婆。故釋疑也。亦於無量百千
0604c23: 萬億導利眾生者又上釋其時長。今明其化
0604c24: 廣也。諸善男子下第二開方便門。上顯二種
0604c25: 真實。一明證法身久辨法身真實。二明垂應
0604c26: 久明應身真實。今亦開二種方便。一開因方
0604c27: 便。二開果方便。因方便者過去值燃燈授記
0604c28: 此是因方便也。果方便者示現出家始得成
0604c29: 佛也。顯二實開兩權一切權實義盡也。前顯
0605a01: 二實一破執。二釋疑。顯證法身久破其近執
0605a02: 也。顯垂應久釋彌勒涌出品疑也。今開方便
0605a03: 又釋二疑。就一一門各開二別。初門二者一
0605a04: 略開方便略釋疑。二廣開方便廣釋疑。上明
0605a05: 證法身久垂應久。彌勒舊疑已斷。今時眾更
0605a06: 起新疑。疑云。若證法身久垂應復久者何故。
0605a07: 昔說燃燈佛授記賢劫成道。是故釋云。於是
0605a08: 中間我說燃燈佛蓋是方便之言。過去久成此
0605a09: 為實說。上來即是顯真實義。今釋眾疑謂開
0605a10: 方便門。而稱中間者過去得佛為初。今靈山
0605a11: 之會為後。中間說於燃燈也。燃燈者智度論
0605a12: 云。太子初生身光四邊似燈。故名燃燈。太子
0605a13: 後成佛時名燃燈佛。餘經云。錠光佛者猶是
0605a14: 燃燈耳有足者稱燈。無足者稱錠也。又復言。
0605a15: 其入涅槃者瑞應經云。菩薩承事錠光至千
0605a16: 泥洹。即是言其入涅槃也。燃燈舉其初涅槃
0605a17: 明其後。略說始終二事也。諸善男子下第二
0605a18: 明廣開方便廣釋疑。非但示燃燈一。於過
0605a19: 去世有無量方便。故是廣釋疑也。上略釋疑
0605a20: 略開方便門。今廣釋疑廣開方便門。又上直
0605a21: 稱教化之言未出化之儀則故今辨之。又開
0605a22: 三別。一感。二應。三得益。若有眾生來至我所
0605a23: 者機發扣佛故名為至。即是感也。我以佛眼
0605a24: 下第二明應。應中明三輪益物。我以佛眼觀
0605a25: 其信等諸根謂他心輪也。隨所應度明神通
0605a26: 輪也。自說名字不同者如華嚴經名號品說。
0605a27: 或名舍那。或名釋迦等也。年紀大小者住世
0605a28: 短長不同也。亦復現言當入涅槃者上明神
0605a29: 通之始。今舉其終。如涅槃經云。我於閻浮提
0605b01: 數數示現入於涅槃也。又以種種方便第三
0605b02: 明說法輪。又上是身業益物。今口業益物。又
0605b03: 此三句即是次第。名字不同年紀大小謂初
0605b04: 方便。現入涅槃謂後方便。今明說法中間方
0605b05: 便。化宜雖多此三總攝也。能令眾生發歡喜
0605b06: 心第三明得益。以三輪稱緣故受者得益。故
0605b07: 稱歡喜也。諸善男子下第二舉現在事釋疑。
0605b08: 亦開為二別。初略。後廣。疑者云。若久成佛何
0605b09: 故昔說十九出家三十成道。上既聞證法身
0605b10: 及垂應久。時眾具舉近因近果二事生疑。上
0605b11: 舉過去燃燈即近因生疑。今舉現在成道以
0605b12: 近果生疑。又開四別。一見機二說教。三顯
0605b13: 實。四開權。見機中云。德薄垢重者不種大乘
0605b14: 無所得善根稱為德薄。具足煩惱名垢重。為
0605b15: 是人說下第二明說教。為樂小人不堪聞說
0605b16: 久證法身方便示現。故明佛實是凡夫從凡
0605b17: 成佛也。然我實成佛已來下第三明顯實。但
0605b18: 以方便下第四辨開權。諸善男子下第二廣
0605b19: 開方便廣釋疑。問。上已釋二世疑竟。今復何
0605b20: 所釋耶。答。上釋久近之疑。今釋虛實之疑。時
0605b21: 眾疑云。昔說近成今說遠成。俱是佛說。即俱
0605b22: 應是實。昔近既權今遠亦權。若昔近為權今
0605b23: 遠為實者安焉知昔近非實今遠非權。通疑
0605b24: 今昔二說。言既相違並應虛妄。為釋此疑故
0605b25: 有今文來也。又有此文來者釋迦現在益物
0605b26: 凡有三時。一初成道二中間說法三終滅度。
0605b27: 上明初成道方便竟。今明中間益物。於文為
0605b28: 二。初明一切方便。二辨皆實不虛。如來所演
0605b29: 經典皆為度脫眾生者明佛說教大意也。諸
0605c01: 佛說教有二種意。一謂未度苦海眾生令度。
0605c02: 二謂未脫集諦眾生令脫也。或說己身或說
0605c03: 他身者前句總明說法益物。今別開二種方
0605c04: 便。即是二輪。自說釋迦之身名說己身。說阿
0605c05: 彌陀佛身名說他身。或示己身或示他身者
0605c06: 上是說法輪。今是神通輪。如現分身佛等名
0605c07: 示己身。示阿佛等名示他身。或示己事或
0605c08: 示他事者三反淨土名示己事。示香積土名
0605c09: 示他事。身既有自他。說土亦應然。但例上可
0605c10: 知諸所言說皆實不虛第二句正明不虛。又
0605c11: 開二別。初標不虛。所以者何下第二釋不虛
0605c12: 凡有二意。一明證理實故所說不虛。二明深
0605c13: 見機故所說不虛。證理實謂得法身。見機實
0605c14: 謂起應化身。是故現通說法皆是實也。如來
0605c15: 如實知見三界之相者總標知見相也。法華
0605c16: 論云。三界相者謂眾生界即涅槃界。不離眾
0605c17: 生界有如來藏故也。無有生死若退若出者
0605c18: 釋上如實知見於三界也。三界本是生死都
0605c19: 域故上明三界。今次辨無有生死。若退若出
0605c20: 者此死生彼謂生死也。此句正序具縛凡夫
0605c21: 之人也。背大乘退入三界為退。譬喻品云。汝
0605c22: 諸子等先因遊戲來入此宅也。三乘諸子競
0605c23: 共馳走。爭出火宅為出也。此句序三乘眾生
0605c24: 於三界中出入。故云退出也。今實相法身中
0605c25: 悉無如此事也。故無有從上墮下為退。無有
0605c26: 自下昇上為出。故法華論云。無有生死若退
0605c27: 若出者謂常恒清涼不反義也。亦無在世及
0605c28: 滅度者上三句明不見眾生生死。此二句明
0605c29: 不見諸佛起滅。不見王宮初生乃至八十年
0606a01: 住故云無在世者。亦不見雙林滅盡故云無
0606a02: 滅度者。如華嚴經云。欲令眾生生歡喜善故
0606a03: 現王宮生。欲令眾生生戀慕善故示雙林滅。
0606a04: 如來實不出世亦不般涅槃。何以故。法身常
0606a05: 住同法界故。法華論云。亦無在世及滅度者
0606a06: 謂如來藏真如之體不即眾生界不離眾生界
0606a07: 故。非實非虛非如非異者惑者聞上六事皆
0606a08: 無便謂法身是實作決定實解。是故今明非
0606a09: 實也。既聞非實便謂同幻夢之虛。故次辨非
0606a10: 虛。既聞非實非虛便謂冥真如等法性。故說
0606a11: 非如。既聞非如便謂與如異體故說非異。法
0606a12: 華論云。非實非虛非如非異者離四種相。有
0606a13: 四種相者是無常法故。此意釋成法身常義
0606a14: 也。不如三界見於三界者凡夫見三界故不
0606a15: 見三不三。如來見三界又能見三不三。故法
0606a16: 華論云。不如三界見於三界者如來能＝者【甲】能者見能
0606a17: 證真如法身。凡夫不能見故是故經云。如來
0606a18: 明見無＋（有）【甲】無無有錯謬故。又凡夫非但不見三不三。亦
0606a19: 不見不三三。雖非三界而於眾生宛然三界。
0606a20: 故大品云。諸法無所有如是有如是無。是事
0606a21: 不知名為無明。如來既知三不三故三界即
0606a22: 法身。亦知不三三法身於眾生即成三界也。
0606a23: 佛知三不三故名漚和波若。即知不三三故
0606a24: 有波若漚和。是以如來具足二慧。凡夫不知
0606a25: 三不三故無波若。不知不三三則無方便慧。
0606a26: 故凡夫無有二慧但有斷常。以諸眾生有種
0606a27: 種性下第二上明見法身理實故所言不虛。
0606a28: 今明見眾生機實故所言不虛。又上見三不
0606a29: 三義故三界是法身。今見不三三義法身於
0606b01: 眾生成三界。是故眾生有種種欲。如涅槃云。
0606b02: 是一味藥隨其流處有種種味。即其證也。內
0606b03: 因難改名種種性。所樂不同稱種種欲。過去
0606b04: 業行各異名種種行。追知往緣不同名種種
0606b05: 憶想。此從重至輕而說之。若從輕至重者眾
0606b06: 生憶想猶過去習行不同。習行不同由欲樂
0606b07: 各異。實以久習欲成性故也。欲令眾生種善
0606b08: 根者上明知機。今辨應機授藥。廣而言之應
0606b09: 八萬四千病授八萬四千藥。略授四悉檀。應
0606b10: 以世界門得道為說世界。乃至應以第一義
0606b11: 門得道而說第一義悉檀。然一一悉檀中有
0606b12: 無量門。如世界悉檀有無量世界。如華嚴云
0606b13: 十佛國土乃至無量淨穢不同。各各為人悉
0606b14: 檀亦有無量。如涅槃經三十餘諍論也。對治
0606b15: 中亦有無量對治。謂有對治門。增治門。轉治
0606b16: 門。總治門。第一義悉檀亦有無量。如淨名經
0606b17: 三十餘菩薩說入不二法門也。所作佛事未
0606b18: 曾暫廢者根性萬差教門無數。總而論之為
0606b19: 令悟入佛道故云所作佛事。從初得佛之始
0606b20: 至今靈山之終及未來際常化物不斷。故云
0606b21: 未曾暫廢。此文亦得明三佛俱是常義。初明
0606b22: 一證報身湛然無滅謂報身常。上辨無有生
0606b23: 死乃至非實非虛十種不義謂法身常。今明
0606b24: 眾生不盡化益無廢謂化身常。如是我成佛
0606b25: 以來至常住不滅者上辨過去無前中開為三
0606b26: 別。一者標證佛已久。二者釋疑顯成證佛已
0606b27: 久。此二門竟。今是第三結成佛久義。既稱常
0606b28: 住不滅。即是顯了明常不得復言覆相及以
0606b29: 無常釋此經也。諸善男子我本行菩薩道下
0606c01: 第二明未來無後。一證法身湛然無滅。故知
0606c02: 雙林非是其終。就文亦三。一明未來無終。二
0606c03: 釋疑。三辨不虛。初中舉行菩薩道者既明佛
0606c04: 果壽量遠必須辨因長。故前顯於長果今開
0606c05: 於長因。明長果長因謂顯真實義。辨短因短
0606c06: 果即開方便門。如乘權乘實中亦明斯二。辨
0606c07: 三因三果此是方便。一因一果名為真實也。
0606c08: 行菩薩道者即長因也。所成壽命者成謂成
0606c09: 就即長壽成就也。故下偈云。壽命無量劫久
0606c10: 修業所得也。今猶未盡者法華論稱為未滿。
0606c11: 以眾生界未盡故佛本願未滿。非謂菩提＝薩【甲】提薩未
0606c12: 滿足也。今經文稱未盡者依論釋此文者蓋
0606c13: 是明所度眾生未盡。不論佛壽未盡。故與法
0606c14: 華論經義相成也。復倍上數者依法華論云。
0606c15: 所成壽命復倍上數上明本願未滿。故佛不
0606c16: 得入無餘永滅涅槃。故將本願未滿以釋常
0606c17: 義。斥小乘人謂佛無常永入無餘。則是違於
0606c18: 本願。今明復倍上數。舉壽命不可數以釋成
0606c19: 常義蓋是具舉因果兩義以釋於常。但經文
0606c20: 語迮。又講者不詳論意。故合釋之耳。所言復
0606c21: 倍上數者上明過去無前有三不可數。一世
0606c22: 界不可數。二抹世界為塵不可數。三成佛復
0606c23: 過此數故不可數。凡夫二乘菩薩尚不知初
0606c24: 一數。況能知餘二耶。今言復倍者則是不可
0606c25: 數不可數也。欲顯如來壽出數量表。是故為
0606c26: 常。如淨名經云。佛身無為不墮諸數。如叡公
0606c27: 傳羅什法師解云。壽量定其非數。又普賢觀
0606c28: 云。信一實道知佛不滅。是名懺悔五逆十惡。
0606c29: 又如法華論云。復倍上數者示現如來常命。
0607a01: 方便顯多數。過上數量不可數知。故以眾事
0607a02: 推之則知。顯了明佛常矣。問。未來無後何故
0607a03: 稱為倍耶。答。過去有二種。一者無始。二者有
0607a04: 始。約凡夫二乘及菩薩不見其初故言無始。
0607a05: 而非無初證法身。是故有始。今言無後者非
0607a06: 但凡夫二乘及菩薩不知其後。又一證法身
0607a07: 則畢竟無滅。具此二義故稱倍也。然今非實
0607a08: 滅度下第二釋疑。上既舉本願未滿及復倍
0607a09: 上數明未來無滅時眾疑云。若爾見塔品中
0607a10: 何故唱云如來不久當入涅槃。及答魔王自
0607a11: 期三月當取涅槃。為釋此疑故有今文來也。
0607a12: 二者上明現世有三時益物。今即第三時也。
0607a13: 又分三別。初開不滅示滅章門。次釋。三結初
0607a14: 標二門者然今非實滅度標實不滅也。而便
0607a15: 唱言下標方便示滅也。所以者何下第二釋
0607a16: 章門。釋中前明不示滅則有損無益。次明示
0607a17: 滅則無損有益。薄德之人不種善根者過去
0607a18: 不久種見佛因也。貧窮下賤者以不種善根
0607a19: 故貧窮下賤也。貪著五欲者前明無善。此明
0607a20: 有惡。惡義雖多不出愛見。貪惜五欲謂起愛
0607a21: 也。入於憶想妄見網中明起見也。若見如來
0607a22: 常在不滅者上敘眾生心行。今明佛不得不
0607a23: 滅。便起憍恣而懷厭怠者若不唱滅便有損
0607a24: 也。聞佛常存心不尊重為憍。恣情五欲為恣。
0607a25: 復有眾生常見佛故厭患於佛。故稱厭也。不
0607a26: 懃修道稱為怠也。不能生於難遭之想恭敬
0607a27: 之心者前辨有損。今明無益也。是故如來下
0607a28: 第二明唱滅無損有益。就文為二。初明唱滅。
0607a29: 次辨眾生得益。前有三句。初標難值章門。所
0607b01: 以者何下釋章門。非佛不常現。但眾生障重
0607b02: 故不見耳。故佛於眾生為難值也。以此事故
0607b03: 下第三結難值章門也。斯眾生等下第二聞
0607b04: 唱滅得益也。是故如來下第三結不滅現滅
0607b05: 章門。又善男子下第三明不虛。又開三別。謂
0607b06: 法譬合。所以明不虛者不滅唱滅似如虛妄。
0607b07: 故須明不虛。法皆如是者有二種義。一者如
0607b08: 涅槃答純陀云。有為法爾。諸佛法亦然。有為
0607b09: 之法有生必滅。諸佛由物感故生。感盡即應
0607b10: 滅。蓋是理數之常然。故云法爾。二者佛自釋
0607b11: 之雖實不滅為度眾生方便示滅。於物實益。
0607b12: 故稱不虛也。譬如良醫下第二譬說。此譬大
0607b13: 意直明父實不死為治狂子方便言死而無虛
0607b14: 妄。佛亦如是。其實不滅為度罪重眾生方便
0607b15: 唱滅而無虛妄。不煩作三世益物譬也。此譬
0607b16: 始終有十三句。第一佛如良醫譬。第二眾生
0607b17: 如子譬。第三前佛去世譬。第四眾生起惑譬。
0607b18: 第五後佛出興譬。第六眾生感見譬。第七應
0607b19: 物說教譬。第八利根前悟譬。第九鈍根未了
0607b20: 譬。第十如來示滅譬。第十一鈍根得解譬。第
0607b21: 十二如來還歸譬。第十三佛無虛妄譬。此十
0607b22: 三句即是生起次第。合有十三句。開為三章。
0607b23: 初七句明利鈍眾生過去同種善根。乃至現
0607b24: 在同稟佛教。次一句明利根眾生始從華嚴
0607b25: 初集乃至靈山法華之會聞佛說法即便領悟
0607b26: 不須唱滅。三者後五句鈍根眾生曆聞諸教
0607b27: 猶未悟解。要須唱滅方乃得悟。所以但開
0607b28: 此二種眾生者良醫有二種子。一不失心子
0607b29: 二＝一【甲】二一失心子。不失心子與藥則服不須父示滅。
0607c01: 失心之子雖與其藥而不肯服。是故示滅。故
0607c02: 前章總明二子源由。後別明稟教難易。良醫
0607c03: 者略明三種。一外道五通。二聲聞緣覺。三者
0607c04: 諸佛菩薩。外道但能除眾生三空已還諸煩惱
0607c05: 病名為下醫。二乘能治三界之病稱為中醫。
0607c06: 諸佛菩薩能遍治三界內外諸病名為上醫。
0607c07: 故云良醫也。又外道除病必當還發。故稱為
0607c08: 下。二乘治病或發不發故稱為中。諸佛治病
0607c09: 畢竟不發。故名為上。又凡夫二乘治眾生病
0607c10: 凡有四句。一損不增。二增不損。三亦增亦
0607c11: 損。四不增不損。故不名良醫。諸佛治病唯有
0607c12: 一句。但損不增故名良醫也。阿含經云。良醫
0607c13: 有四德。一善知病。謂冷熱等。二知病所起。三
0607c14: 病生已善知治方。四已差之病令更不生。佛
0607c15: 亦具此四種之德。如良醫也。法華論云。為不
0607c16: 集功德人說良醫譬喻。此人不曾修第一乘
0607c17: 善根聞說第一乘心中不願以為第一。為對
0607c18: 治此故說良醫譬。論又云。此人根未熟為令
0607c19: 熟故示涅槃。是故如來說此譬喻。論又云。欲
0607c20: 示涅槃無上故說醫師譬喻。智慧聰達此歎
0607c21: 德釋良醫義。在心為智慧。在耳為聰。在目為
0607c22: 明。智慧譬一切種智。聰譬六通。達譬五眼。明
0607c23: 練方藥善治眾病者方謂教。藥譬於理。識教
0607c24: 知理稱為明練。善治眾病謂知病源應病授
0607c25: 藥也。其人多諸子息第二眾生如子譬。昔曾
0607c26: 受化故名為子。受化之流更復轉化。受彼傳
0607c27: 化故稱為息。然六道眾生皆有佛性並應是
0607c28: 子。但佛性有二。一者正因。二者了因。具有緣
0607c29: 正稱為近子。餘未稟化未有了因名為遠子。
0608a01: 或十二十乃至百數者上根難得為十。中根
0608a02: 稍易得稱為二十。下根轉多故稱為百。此不
0608a03: 約三乘為三根。通就稟教始終有悟不悟。正
0608a04: 就菩薩悟入佛慧以分三根也。若就此品始
0608a05: 終意者千世界塵數菩薩過去已悟道名為上
0608a06: 根。於現在世始從華嚴終竟法華得悟道者
0608a07: 名為中根。若因唱滅為說涅槃而得悟者名
0608a08: 為下根。若就現在辨於三根者法華之前直
0608a09: 往菩薩已得悟者名為上根。至於法華迴小
0608a10: 入大名為中根。故涌出品云。初見我身聞我
0608a11: 所說法即便信受入於佛慧。謂上根也。除前
0608a12: 修習學小乘者。今聞此經亦入佛慧。謂中根
0608a13: 也。自此已外猶未得道。聞於唱滅為說涅槃
0608a14: 方得悟者謂下根也。三根多門今略示其三
0608a15: 也。以有事緣遠至餘國下第三前佛去世譬。
0608a16: 但受微化不得久住故往他方。如涅槃云。所
0608a17: 應度者皆已度竟。餘未度者為作得度因緣
0608a18: 也。有事緣者此土感盡餘土緣興。佛化餘緣
0608a19: 於彼緣為近。此土感息故稱為遠。又息此應
0608a20: 彼故稱遠也。諸子於後下第四眾生起惑譬。
0608a21: 於後者佛去世後也。飲他毒藥者昔習觀既
0608a22: 弱還起顛倒。以正觀為自。顛倒為他。故涅槃
0608a23: 云。自境界者四念處也。他境界者謂五欲也。
0608a24: 心起顛倒目之為飲。能害慧命稱為毒藥。藥
0608a25: 發悶亂宛轉于地者起惑因熟名為藥發。惑
0608a26: 有二力。一迷境障智。故言心悶亂。又將死為
0608a27: 悶亂。二感生死流浪六道如宛轉于地。順教
0608a28: 得涅槃如登高山。背化受生死苦故名為地。
0608a29: 又受心苦為悶亂。受身苦為宛轉于地也。是
0608b01: 時其父還來歸家下第五明後佛出興譬。前
0608b02: 明利鈍眾生背化起惑總明感義。今明後佛
0608b03: 出興總明應義。問。眾生起惑流浪五趣如宛
0608b04: 轉于地。何因感佛。答。苦極則反。如勝鬘經云。
0608b05: 法種眾苦樂求涅槃。又此中宜用三化。過去
0608b06: 益物名一往化。宛轉于地此中有隨逐化。今
0608b07: 還來歸家即畢竟化。昔緣盡故去。今感熟稱
0608b08: 來。應入生死化物則生死為家。如上云譬如
0608b09: 長者有一大宅。諸子飲毒或失本心或不失
0608b10: 者。第六眾生感見譬。過去習觀若久雖起顛
0608b11: 倒不失本解名不失心。習觀未久顛倒強盛
0608b12: 失於本解名為失心。又從華嚴至法華聞教
0608b13: 得悟者名不失心。聞教不悟待唱滅方解謂
0608b14: 失心也。此猶是起惑重輕。善有強弱故分為
0608b15: 二也。遙見其父者正感釋迦出世。但見丈六
0608b16: 身成道未見法身去理尚遠。故稱為遙。皆大
0608b17: 歡喜拜跪問訊善安穩歸者。利鈍雖異見佛
0608b18: 出世皆同。歡喜謂意業也。恭敬拜跪即身業
0608b19: 也。口業稱歎謂問訊也。歎佛謂如來者。智度
0608b20: 論云。佛從安穩道來故名如來。今稱安穩歸。
0608b21: 歸即來也。我等愚癡誤服毒藥者。上明利鈍
0608b22: 眾生同有感見佛形機。今明利鈍眾生同有
0608b23: 感教機。解機將發同述昔過。故云愚癡。起
0608b24: 顛倒煩惱非其本意名為誤服。願見救療更
0608b25: 賜壽命者。請佛說教滅惑名見救療。教能生
0608b26: 解目之壽命。昔曾稟教已得生解。但中途背
0608b27: 化起惑失於本解。今重請說教令得本解故
0608b28: 稱更賜也。問。從遙見其父至更賜壽命為是
0608b29: 機緣中語。為據事耶。答。具有二義。機中為論
0608c01: 此事。易明言據事者佛初出世人天之流皆
0608c02: 大歡喜。乃至釋梵請轉法輪如言願見救療
0608c03: 更賜壽命也。父見子等苦惱如是第七應緣
0608c04: 說教譬。前譬為緣成道。此譬成道已後轉法
0608c05: 輪也。文有二句。父見子等譬佛見機也。依諸
0608c06: 經方第二明說教也。依過去佛教謂依諸經
0608c07: 方。求好藥草者教所表理。理能愈病譬同藥
0608c08: 草也。色香美味者戒譬於色。定喻於香。慧譬
0608c09: 於美味。三＝二【甲】三二行圓備故稱具足。檮蓰和合者初
0608c10: 說小乘為檮。說中乘為蓰。說大乘為合。又法
0608c11: 說為檮。譬說為蓰。合譬為合。如來說法不出
0608c12: 此三。又總標為檮。別釋為蓰。總結為合。說法
0608c13: 之儀不出標釋結也。又亦譬三轉法輪為檮
0608c14: 蓰合。而作是言下歎教也。汝等可服者勸如
0608c15: 說行也。其諸子中不失心者第八利根前悟
0608c16: 譬。從華嚴至法華稟教得悟者即其人也。餘
0608c17: 失心者第九鈍根未了譬。即第三大段為鈍
0608c18: 根人不滅唱滅無有虛妄譬。亦即是現在三
0608c19: 時中最後益物譬。見其父來雖亦歡喜問訊
0608c20: 者。明此下根眾生見佛出世亦起欣敬之心
0608c21: 也。求索治病者亦有感教之機聞說妙法也。
0608c22: 與藥不肯服者鈍根雖復尋教不能悟理。如
0608c23: 失心不肯服藥也。毒氣深入失本心者釋不
0608c24: 服藥邪行深入失本正解也。於此好藥而謂
0608c25: 不美者於佛正教不得其理味也。父作是念
0608c26: 下第十如來示滅譬。就文為三。一念欲唱滅。
0608c27: 二正唱滅。三明正滅。初欲唱滅者眾生著常
0608c28: 不肯修道。念欲去世欲示無常使其改悟也。
0608c29: 即作是言下第二正唱滅也。如釋迦自期三
0609a01: 月。又如涅槃晨朝唱滅。又如經云吾年已八
0609a02: 十形如故車朽當般涅槃也。是好良藥今留
0609a03: 在此者佛雖去世留法不滅。故十二部經付
0609a04: 阿難迦葉也。作是教已第三正滅。遣使還告
0609a05: 者正入涅槃遺形舍利起塔等事即是使也。
0609a06: 是時諸子下第十一鈍根得解譬。見佛泥洹
0609a07: 心悟無常遂便得道如服藥病愈也。其父聞
0609a08: 子下第十二如來還歸譬。眾生聞佛泥洹既
0609a09: 得悟解即見法身。知佛不滅還於本化故稱
0609a10: 歸也。諸善男子第十三佛無虛妄譬。佛言我
0609a11: 亦如是下第三合譬。但有三意。初明不滅。為
0609a12: 眾生下明方便示滅。亦無有能此辨不虛也。
0609a13: 第二偈頌二十五行半。頌長行二章。初有二
0609a14: 偈。頌過去無始。次有二＝一【甲】二一十三行半頌未來無
0609a15: 終。所以頌此二者顯如來壽量無始無終。斥
0609a16: 二乘凡夫謂有始終之義。長行二門各開三。
0609a17: 初門三者一明過去無始。二釋疑。三總結。但
0609a18: 上文已廣。今轉勢說法略為二意頌之。初偈
0609a19: 頌證法身久。次偈頌垂應說法久。則總攝長
0609a20: 行一切義盡也。為度眾生故下頌第二未來
0609a21: 無終。上長行亦三。初正明未來無終。次明不
0609a22: 滅示滅以釋疑。三明不虛。今偈亦但開二。初
0609a23: 頌上第二不滅示滅以釋疑。次頌不虛。所以
0609a24: 頌此二者執教之流正謂佛無常雙林滅盡。
0609a25: 今欲顯佛常住故須明不滅方便示滅。但不
0609a26: 滅示滅似同虛妄。故次頌不虛。此二明未來
0609a27: 無終義顯故偈但頌此兩也。長行不滅示滅
0609a28: 既略。今轉勢則廣頌之。開為三別。第一九偈
0609a29: 就佛本二身明滅不滅義。第二四行半就
0609b01: 淨穢二土明滅不滅義。第三四偈總結身土。
0609b02: 明感見不同。此三總攝一切諸義盡。長行不
0609b03: 盡偈廣序之。初文又三。第一兩偈標滅不滅。
0609b04: 第二六行半釋滅不滅意。第三半偈結滅不
0609b05: 滅。初兩偈又二。第一偈就說法門明滅不滅。
0609b06: 第二偈就神通門明滅不滅。說法現通攝義
0609b07: 既周故但明此二也。眾見我滅度下第二六
0609b08: 行半舉得益釋滅不滅意。就文為二。第一偈
0609b09: 明見佛滅度生福得益。第二五行半見佛滅
0609b10: 度生智慧益。能化之中唯有說法神通。所化
0609b11: 得益不出功德智慧。故但明此二義也。因上
0609b12: 神通門生功德益。因上說法門生智慧益。上
0609b13: 前明說法。後辨神通。今應先明智慧後辨功
0609b14: 德。但逐近勢故前明功德。後辨智慧也。就後
0609b15: 智慧益中有二。初偈明眾生感。後四偈半辨
0609b16: 佛應。就應中即有三寶顯不滅義。初半偈明
0609b17: 佛僧二寶。俱出故二寶不滅也。我時語眾生
0609b18: 下第三辨說法。即是法寶明滅不滅。就說法
0609b19: 中初一偈偏就此土論滅不滅。次一行半合
0609b20: 就彼此論滅不滅。第三一偈半偏就他方論
0609b21: 滅不滅。明滅不滅雖復無窮此三攝盡。神通
0609b22: 力如是半行第三總結。明此滅不滅皆是神
0609b23: 通示現而如來法身非滅非不滅。常在靈鷲
0609b24: 山下第二四行半就淨穢二土論滅不滅。所
0609b25: 以有此章來者凡有二義。一者釋疑故來。時
0609b26: 眾疑云。現見火劫起時乾坤涸盡。如來之身
0609b27: 寧得常存。是故今明土有淨穢穢土被燒淨
0609b28: 土不滅。身現滅而法身常存。二者上論如
0609b29: 來真應兩身辨正果已竟。今次論淨穢兩土
0609c01: 辨佛依果。正果之義應身示滅。法身不滅。依
0609c02: 果之義穢土自毀。淨土不燒。故身但本。土
0609c03: 唯淨穢。欲辨斯義故有此文來也。此品既有
0609c04: 淨土。今略論之。法華論釋此品明有三身。今
0609c05: 對三身亦有三土。一者法身栖實相之土。普
0609c06: 賢觀云。釋迦牟尼名毘盧遮那遍一切處。其
0609c07: 佛住處名常寂光。即法身土。故仁王經云。三
0609c08: 賢十聖住果報。唯佛一人居淨土。瓔＋（下卷）傍註【甲】瓔瓔下卷珞經
0609c09: 云。亦以中道第一義名法身土。然諸法寂滅
0609c10: 相不可以言宣。孰論身與不身。亦何土與非
0609c11: 土。但無名相中為眾生故假名相說。故明身
0609c12: 與土。雖開身土二實未曾二。但約義不同故
0609c13: 分為兩。能栖之義說之為身。所栖之義目之
0609c14: 為土也。如七卷金光明三身品具有如如智
0609c15: 及如如境。就義而望境即土也。二者報身報
0609c16: 土。但報身即是應身。應身有二種。一內二外。
0609c17: 內與法身相應名曰應身。此猶屬法身與法
0609c18: 身同土。法華論云。我淨土不毀而眾見燒盡
0609c19: 者。報佛如來真實淨土第一義攝。故此即是
0609c20: 報身土也。若外應之義名為報身化大菩薩
0609c21: 於淨土成佛。此以寶玉為淨土。此土乃不為
0609c22: 劫火所燒而終有盡滅。所以然者今開身有
0609c23: 常無常三句。一者法身但常非無常。二化身
0609c24: 但無常非常。三者應身亦常亦無常。內應身
0609c25: 義名之為常。外應之義名為無常。身既三種
0609c26: 土亦例然。法身之土但常非無常。化身之土
0609c27: 但無常非常。應身之土亦常亦無常。內應身
0609c28: 土此即是常。外應身土此即無常也。若分淨
0609c29: 穢二土者法報二土此是淨土。然化身之土
0610a01: 此即不定。或淨或穢。問。菩薩亦有三身三土
0610a02: 不。答。隨分有之。華嚴云。普賢身相猶如虛空。
0610a03: 依於如如不依佛國。如如即法身土。餘二可
0610a04: 知。問。餘眾見燒盡而淨土不毀此為是一質
0610a05: 異見。為異質同處耶。答。依什師意及法華論
0610a06: 是異質同處。所言異質者土淨穢兩質也。同
0610a07: 處者淨質在穢處。穢質在淨處妙既殊不
0610a08: 相障礙。故今文云常在靈鷲山。即知淨土在
0610a09: 穢處也。次明一質異見者。所言一質者此有
0610a10: 多門。若望正道為論未曾淨穢。隨淨穢二緣
0610a11: 見淨穢二土。以對淨穢二見故言非淨非穢
0610a12: 名為一質。故言一質二見。若就二緣自論一
0610a13: 質異見者。自有是一淨質薄福之人自見其
0610a14: 穢。自有是一穢質於福德之人自見其淨。總
0610a15: 論質見各有四句。質四句者自有一質異處。
0610a16: 異質一處。一質一處。異質異處。一質異處者
0610a17: 一非淨穢質在淨穢異處也。異質一處者淨
0610a18: 穢異質在非淨穢一處也。所以有此二句者
0610a19: 諸法本性寂滅故名一質。此本性寂滅不離
0610a20: 淨穢故在淨穢二處。雖有淨穢二質常本性
0610a21: 寂滅。故是二質一處。一質二處者即是不動
0610a22: 真際建立諸法。二質一處謂不壞假名而說
0610a23: 實相。一質一處者直就實相而論實相。異質
0610a24: 異處者土有淨穢在彼此不同也。見四句者。
0610a25: 一質一見一中道質菩薩之人因中道得正觀
0610a26: 故見中道土。異質異見者淨穢異質隨淨穢
0610a27: 二緣見。一質異見者一非淨穢質於淨穢緣
0610a28: 見有淨穢。異質一見者淨穢二質智者了達
0610a29: 知其無二。次約用論四句一質異處如一淨
0610b01: 質通在淨穢二處。如釋論云。曇無竭香城
0610b02: 之質即在香城處。而香城在閻浮提穢中也。
0610b03: 二者淨穢二質同在一處。以妙不相礙故。
0610b04: 三者二質二處淨穢二質在彼此二處。四者
0610b05: 一質一處如淨質自在淨處。穢質亦然。約見
0610b06: 論四句者自有一質一見。於一淨質還起淨
0610b07: 見。穢土亦爾。二者二質二見於淨穢二質各
0610b08: 起淨穢二見。三者一質二見但是淨質於二
0610b09: 緣所見不同。四者二質一見雖有淨穢二質
0610b10: 於福德人但見其淨。無福者但其穢也。常
0610b11: 在靈鷲山下四偈半文開為四句。初半偈標
0610b12: 常在靈鷲山。明佛之與土二俱不滅。第二半
0610b13: 偈騰眾伏疑疑云。現見劫火所燒人土俱無。
0610b14: 何得常在。第三兩偈半正明淨土不毀。第四
0610b15: 一行結淨土不毀眾生見燒也。是諸罪眾生
0610b16: 下第三四偈明感見不同雙結人土。初二偈
0610b17: 明於罪福二人感見淨穢不同結成土義。第
0610b18: 二兩偈明為二緣說佛壽長短成上佛滅不滅
0610b19: 義也。此二偈有三意。初偈正明隨緣說短長。
0610b20: 次半偈嘆佛智。後半行偈舉遠因以釋長果。
0610b21: 汝等有智者下第三次頌長行不虛長行有
0610b22: 三。法譬合。今具頌之。初偈頌法說。次偈頌譬
0610b23: 說。四偈頌合譬。四偈為四。初偈正合譬明不
0610b24: 滅示滅。第二偈釋不滅示滅意。第三偈通敘
0610b25: 佛隨緣說一切教。第四偈明教所表理宗歸
0610b26: 作佛。
0610b27: 分別功德品第十七
0610b28: 此品是廣開身權身實中第三明稟教得益。
0610b29: 言分別功德者有二種義。一聞說壽量得益。
0610c01: 佛對彌勒分別得悟之人功德淺深有十二
0610c02: 位。從品初立名。二者此品末有大段流通。廣
0610c03: 分別持經人所得功德。從後段受稱。合而言
0610c04: 之俱從二處立名。故以目品。然功德之名有
0610c05: 通有別。所言別者對智慧以辨功德。如五度
0610c06: 有行為功德。波若照空為智慧。自有深悟為
0610c07: 智慧。淺達為功德。如涅槃師子吼品說。地前
0610c08: 為功德。登地為智慧。所言通者修功所得悉
0610c09: 名為功德。若爾功德智慧並是修功所得悉
0610c10: 名功德。今此品稱功德者即是通名功德也。
0610c11: 就文為二。初明得益。次辨感瑞。得益為二。第
0610c12: 一經家總敘得益。於時世尊下別敘得益。所
0610c13: 以別明得益者此諸功德非佛無分別。即大
0610c14: 眾不知。故須分別。就文為二。第一明登地以
0610c15: 上大乘聖得益。第二明地前發菩提心益。法
0610c16: 華論云。發菩提心益是十信位。得益雖多斯
0610c17: 二攝盡。就聖得益中有十一位。有人言。初六
0610c18: 位即是斷界內分段生死六地菩薩。第二五
0610c19: 位七地以上同斷界外反易生死。界內去佛
0610c20: 遠未論生數。界外去佛近故論生數。今明此
0610c21: 事難知。但依文為二。初六位明增道益。次五
0610c22: 位辨損生益。雖有增道損生不同並是從劣
0610c23: 至勝以為次第也。第一得無生法忍益。以聞
0610c24: 佛壽量初證無生。無生是聖位根本故前明
0610c25: 之。依法華論以初地為無生法忍也。第二
0610c26: 得聞持益。此是得無生法忍更聞勝法持而
0610c27: 不失。無生即是方便實慧聞持謂實方便慧。
0610c28: 實方便慧既是巧用即勝於無生。故在第二。
0610c29: 第三得樂說無礙辨才。聞持是自解。樂說謂
0611a01: 化他。其義轉勝。故在第三。第四得無量旋陀
0611a02: 羅尼。於法門中圓滿具足出沒無礙勝前樂
0611a03: 說。故在第四。第五轉不退法輪。前雖得旋持
0611a04: 未得不退。今登不退故勝前。第六能轉清淨
0611a05: 法輪。前雖不退猶未清淨。今證清淨故勝前
0611a06: 也。問。前一佛世界後言三千大千世界。此有
0611a07: 何異。答。大智度論云。十方各如恒沙三千大
0611a08: 千世界名一佛世界。是故三千與一佛世界
0611a09: 異也。次明八生當得菩提者第二辨損生益。
0611a10: 有人言。從七地至金剛心成損生之義。無明
0611a11: 住地煩惱分為九品。一品為一生緣。謂隨斷
0611a12: 一品即損一生。今七地下忍聞經為緣登七
0611a13: 地上忍。斷一品惑損於一生故言八生當得
0611a14: 菩提。七地上忍聞經為緣。登八地下忍。斷一
0611a15: 品惑損一生。餘七生在八地下忍聞經為緣
0611a16: 進登八地上忍。復斷一品惑損於一生。餘六
0611a17: 生在八地上忍聞經為緣登九地下忍。進斷
0611a18: 一品復損一生。餘五生在九地下忍聞經為
0611a19: 緣登九地上忍。復斷一品損於一生。餘四生
0611a20: 在而文中。從八生乃至四生者經文存略故
0611a21: 爾當知。四生即是九地上忍也。從九地上忍
0611a22: 聞經為緣登十地下忍。斷一品復損一生。餘
0611a23: 三生在。從十地下忍聞經為緣登十地上忍。
0611a24: 斷一品復損一生。餘二生在。從十地上忍聞
0611a25: 經為緣登金剛心。斷一品復損一生。所餘一
0611a26: 生佛果斷之乃盡也。今謂此釋於義難明不
0611a27: 能具敘其得失。今明經論之中有二種生。一
0611a28: 者應生。二者實生。如智度論釋往生品。明一
0611a29: 生菩薩及三生菩薩並是應生何以知然者。
0611b01: 住十地菩薩不應受人天生。而今受人天生
0611b02: 者此是應生。今言八生乃至一生者。八過受
0611b03: 人天生故得菩提乃至受兜率天一生當得菩
0611b04: 提。故是應生也。然應生有多少者隨緣故爾。
0611b05: 亦得由悟理深淺斷惑輕重。是故應生有多
0611b06: 少也。次言實生者如仁王經嘆菩薩三十生
0611b07: 功德。一地有三生。謂入分為初生。住分為中
0611b08: 生。滿分為終生。攝大乘論地論悉有三位。若
0611b09: 依此義明八生者。本是七地終生之人聞經
0611b10: 力故登八地始生。故餘八生在。本是八地始
0611b11: 生之人聞經力故得入八地住分餘七生在。
0611b12: 本是八地住分人聞經得滿分猶六生在。本
0611b13: 是八地滿分聞經得入九地初分餘五生在。
0611b14: 本是九地初分聞經得入住分餘四生在。本
0611b15: 是＋（九地）【原】【甲】是是九地住分聞經得入滿分餘三生在。本是九地
0611b16: 滿分聞經得入十地初分餘二生在。本是十
0611b17: 地初分聞經得入住分餘一生在。本是住分
0611b18: 聞經力故得入十地滿分便坐道場得成佛。
0611b19: 蓋是一方次第悟。作此論之。若超悟者其間
0611b20: 無定。權實二生。正就實生。以聞經得實益故。
0611b21: 依法華論云八生乃至一生得菩提者。此以
0611b22: 初地離三界分段生死隨分能見真如佛性名
0611b23: 得菩提。非究竟無上菩提也。此意明本是地
0611b24: 前之人聞經力故隨分淺深。經八過受分段
0611b25: 生乃至一過受分段生便證初地菩提也。問。
0611b26: 聞經說壽量云何得無生忍乃至發菩提心。
0611b27: 答。若依舊明此經辨無常佛者不應得無生
0611b28: 忍。何以然者說無常云何令人悟實相耶。又
0611b29: 佛既無常終歸磨滅何足可樂而發心求之。
0611c01: 若言此經是覆相常者既是覆相便非了義。
0611c02: 云何得了義益耶。若言此經明佛決定常者
0611c03: 即是常見。云何令人得無生忍耶。今明此品
0611c04: 說佛法身絕四句超百非。故前云無有生死
0611c05: 若退若出乃至非實非虛非如非異。即知非
0611c06: 常非無常不長不短。而長短適緣常無常善
0611c07: 巧。時眾聞此故得無生及發菩提心也。問。佛
0611c08: 壽無量而眾生壽自然有量。此乃眾生佛二
0611c09: 見。諸有二者無道無果。云何得益。答。若作二
0611c10: 見即不得益。今既悟佛壽無始無終不生不
0611c11: 滅絕四句超百非。即了己身亦爾。此即悟眾
0611c12: 生佛不二。是故得益。問。此經但明佛壽無生
0611c13: 滅始終。何處辨眾生壽亦無生滅始終。答。作
0611c14: 此問者不讀法華壽量品。壽量品云。如來如
0611c15: 實知見。三界無有生滅。乃至非實非虛。故知
0611c16: 三界即是法身。亦令眾生作如此悟也。問。餘
0611c17: 經悟道者少此教何故得益多耶。答。此經結
0611c18: 會始終開二權二實。即教無不周。理無不備。
0611c19: 所應得道者盡在此經。是故悟道者多。二者
0611c20: 如來一化凡有三門。一攝邪歸正門。二攝異
0611c21: 歸同門。三攝因歸果門。法華之前唯有一門。
0611c22: 此經初分謂攝異歸同門。後分之經攝因歸
0611c23: 果門。又此經結會始終則具足三門。三門攝
0611c24: 理教既周聞之並皆悟道。三者釋迦所化凡
0611c25: 有二子。一者失心。二者不失心子。不失心子
0611c26: 始從華嚴終竟法華聞教皆悟。餘失心者待
0611c27: 佛唱滅至說涅槃方得解了。今辨不失心子
0611c28: 所應悟者並皆得悟。是故入道者多。不失心
0611c29: 子凡有二種一直往菩薩二迴少入大。此二
0612a01: 種人聞法華經皆得悟道所以多也。復有八
0612a02: 世界微塵下第二明地前得發菩提心益也。
0612a03: 佛說是法下第二明瑞相。顯理既彰悟道非
0612a04: 一。是故感於嘉瑞。凡有八瑞。如文所列也。問。
0612a05: 前開三顯一何故無瑞耶。答。初明一權一實
0612a06: 義未究竟。及三根聲聞生信猶淺故未現瑞。
0612a07: 今具開二種權實悟道人多。故現瑞也。爾時
0612a08: 彌勒下第四明彌勒疑除領解說偈稱嘆。十
0612a09: 九行偈分為四別。初一行頌所說教。次十行
0612a10: 頌得益之人。次六行頌瑞相。後兩行稱嘆佛。
0612a11: 第二段中又開三別。初一行總明得益。次八
0612a12: 偈別頌得益。後一偈總結稱嘆也。八偈又二。
0612a13: 初七行頌得聖益。後一行頌凡發心益。七偈
0612a14: 之中三行頌增道。三行頌損生。一行總結頌
0612a15: 斯二也。爾時佛告彌勒下第五格量稱嘆。就
0612a16: 文為二。一長行。二偈頌。長行有三。第一正述
0612a17: 功德。第二正格量。第三結嘆也。若有善男子
0612a18: 下第二格量。但舉五度不舉波若者信解壽
0612a19: 長。此心即是般若。不可還以波若格量般若
0612a20: 也。又般若即是佛壽照境之義。名平等大慧。
0612a21: 用大慧為命故名為慧＝心【甲】慧心命。即此大慧用法為
0612a22: 身。故名法身。故知波若即是佛壽。不可以壽
0612a23: 格量壽也。勝鬘經具舉六度格量者此是無
0612a24: 方便波若耳。若善男子下第三結嘆。偈文但
0612a25: 頌後二章。十四偈頌格量。五偈半頌結嘆功
0612a26: 德。初又二。十二偈別頌五度。兩偈頌格量。初
0612a27: 又二。初一偈明時長行廣總明五度。次別頌
0612a28: 五度也。又阿逸多下大段第三次辨流通。凡
0612a29: 十一品半經。開為二別。初四品半明讚嘆流
0612b01: 通。從囑累品竟經七品明付囑流通。要須歎
0612b02: 法美人福慧深重方得憑累使受化弘通。故
0612b03: 分此二也。就初文又二。一從此文至不輕品
0612b04: 三品半經正明歎法美人。第二神力一品佛
0612b05: 見二世眾生聞經得益心生歡喜現大神力。
0612b06: 初章又二。第一從此盡品略讚嘆流通。第二
0612b07: 三品廣讚嘆流通。初又二。第一歎佛在世時
0612b08: 人弘經功德。第二嘆佛滅後時人弘經功德。
0612b09: 就初有三。第一明聞慧功德。何況廣聞下第
0612b10: 二明思慧功德。阿逸多下第三明修慧功德。
0612b11: 又復如來滅後下第二明佛滅後持經人功
0612b12: 德。初長行後偈頌。長行明四品人。一下品謂
0612b13: 聞慧人。二中品思慧人。三上品修慧人。四上
0612b14: 上品修慧之中更開此一品也。何況讀誦下
0612b15: 第二人也。凡有二句。一歎持經人頂戴如來。
0612b16: 阿逸多下第二歎持經人攝諸功德。文有四
0612b17: 句。第一總明歎持經之人攝起塔造寺功德。
0612b18: 即為以佛舍利下第二別明持經人得起塔功
0612b19: 德。阿逸多下第三別明持經人攝得造寺功
0612b20: 德。是故我說下第四總結持經人具得塔寺
0612b21: 二種功德。況復有人下第三明上品修慧人。
0612b22: 若人讀誦下第四上上品人。偈文但頌三品
0612b23: 人不頌第一聞慧人。十一行半頌第二思慧
0612b24: 人。次三句頌修慧上品人。不瞋不惡口下頌
0612b25: 修慧上上品人也。
0612b26: 法華義疏卷第十
