0578b01: 
0578b02: 法華義疏卷第九
0578b03: 
0578b04: 胡吉藏撰
0578b05: 五百弟子授記品第八
0578b06: 宿世因緣說中有二段。第一正為說法。此文
0578b07: 已竟。今是第二次為授記。以聞法悟解行與
0578b08: 佛應故授佛記。文凡有二。初授五百弟子
0578b09: 記為一品。次授學無學人記為一品。所以開
0578b10: 二品者。上授記品標其總名。今欲異上故以
0578b11: 人別品。故總別兩題立名相避也。所以約人
0578b12: 分二品者凡有十義五雙。一者五百弟子願
0578b13: 行是同。現在同時得記。未來相繼成佛。後學
0578b14: 無學人願行亦同。現在同時得記。未來一時
0578b15: 成佛。為此因緣故開二品。二者即欲以此二
0578b16: 義攝授記義周。夫論授記不出二種。一者前
0578b17: 後相繼成佛。二者一時成佛也。三者前五百
0578b18: 人謂高名顯德眾。後二千人藏名密行眾。以
0578b19: 部類顯密不同故開為兩品。四者即欲以顯
0578b20: 密二人攝授記義盡。五者前五百人同是無
0578b21: 學位。後二千人是學無學位。以部類不同故
0578b22: 分二品。六者即欲以此二義攝授記義周。七
0578b23: 者前五百人同有領解。後學無學人同無領
0578b24: 解。以部類不同故分兩品。八者即欲以此二
0578b25: 義攝授記義周。九者前五百人亦有發亦
0578b26: 無發。如滿願則發餘人不發。故為一
0578b27: 類。後學無學人亦有發亦無發。如阿難
0578b28: 羅雲則發餘無發。復為一類。所以分為
0578b29: 兩品。十者即以有發無發攝授記義周
0578c01: 也。問。此品實授千二百人記。何故題五百也。
0578c02: 答。五百即千二百數。所以別題者凡有四義。
0578c03: 一者佛在世時有高名顯威德五百羅漢常隨
0578c04: 侍佛故偏題之。二者此五百人願行是同現
0578c05: 在俱時得記未來相繼成佛。三者此五百人
0578c06: 同有自能領解說繫珠之功故偏舉之。四者
0578c07: 佛初成道前度五人次度迦葉師徒即成五
0578c08: 百。今從初立名故偏舉也。品開為二。一者別
0578c09: 授滿願記。二者總授餘聲聞記。別授滿願記
0578c10: 者。滿願有發餘人無發。滿願無自能領
0578c11: 解餘人有自能領解。以部類不同故開二段
0578c12: 也。問。發何故無自敘領解。不發有自能
0578c13: 領解。答。夫論領解。必是昔迷今悟。既其發
0578c14: 則昔不實迷今非真悟。故發之人不自能
0578c15: 領解。不發人既實昔迷今悟故有自領解。
0578c16: 問。上中二人皆無發。何故至下根人有發
0578c17: 耶。答。可具五義。一者文互有隱顯。若並發
0578c18: 則無實悟之人。若不並發則隱菩薩德。
0578c19: 是以經文出沒不同。二者下根發則顯菩
0578c20: 薩不可思議。現為聲聞已是隱德。於聲聞中
0578c21: 復為下根。是故名為不可思議。三者示作聲
0578c22: 聞本為化物。今三根皆悟則化物事畢方得
0578c23: 發。上章化事未周故不明發也。四者下
0578c24: 根人尚發。中上根豈是實行耶。故攝大乘
0578c25: 論云。舍利弗等皆是化人。故有經云。須菩提
0578c26: 者是東方世界青龍陀佛。則知皆是權行人
0578c27: 也。五者顯示菩薩有發不發二種方便
0578c28: 也。問。發有何利益。答。開一為三凡有二種。
0578c29: 一者開一法為三法。二者開一人為三人。上
0579a01: 來雖明一法為三法三法歸一法。未辨一人
0579a02: 為三人三人為一人。今發諸菩薩始得明
0579a03: 一人為三人三人為一人。以具約人法明於
0579a04: 開會義始圓也。授滿願記為二。第一聞法為
0579a05: 領解之緣。二如來授記。初文又二。前明得解
0579a06: 所由。二正明得解。初有四句。第一聞法為領
0579a07: 解之緣。智慧者實慧也。方便者權慧也。總牒
0579a08: 法譬二周中權實二慧法也。又聞授諸大弟
0579a09: 子記者。總牒二周中授人記為領解緣也。復
0579a10: 聞宿世因緣之事者。牒第三周化城事為領
0579a11: 解緣也。復聞諸佛有大自在神通之力者。即
0579a12: 大通智勝佛十劫坐道場及現瑞等事也。又
0579a13: 解即是釋迦能知過去久遠之事為自在神通
0579a14: 之力。所以但明四事者。初事謂教。次事是得
0579a15: 益之人。宿世因緣敘教益所由。後明能化之
0579a16: 主。攝義既周宜辨四事也。得未曾有下第二
0579a17: 正明領解。亦開為四。初明內心歡喜。得無生
0579a18: 忍無有所得垢故言心淨。即從座起下第二
0579a19: 明外形致敬。而作是念下第三默念領解。拔
0579a20: 出眾生處處貪著者如前文眾生處處著引之
0579a21: 令得出也。言貪著者非謂但是貪使。及說一
0579a22: 切有所得心也。唯佛世尊下第四祈請授記。
0579a23: 所以祈請授記者凡有二義。一為現攝下根
0579a24: 之流。二為有緣眾生發願往生是故請記。深
0579a25: 心者無生法忍即是菩薩行故名深也。本願
0579a26: 者無所得菩提心也。爾時佛告下第二正為
0579a27: 授記。文開為二。初長行次偈。長行為二。前明
0579a28: 行因後辨得果。行因之中明三世行因。第一
0579a29: 歎現德謂現在行因。第二明過去行因。第三
0579b01: 明未來行因。現德顯彰是故前歎現在之德
0579b02: 由過去修行。故次歎過去。二世行因猶未圓
0579b03: 滿故次歎未來。初文四句。第一句告眾問之。
0579b04: 問。滿願在坐＝座【甲】坐座。云何問眾言見不耶。答。眾但
0579b05: 形未見其德。今欲顯其德令眾仰恭故告眾
0579b06: 問之。我常稱其下第二句歎其有上弘之功。
0579b07: 能於四眾下第三句歎其下利之德。自捨如
0579b08: 來下第四句出滿願之位即十地人也。汝等
0579b09: 勿謂下第二歎滿願過去德。時眾但謂現在
0579b10: 〔有〕－【甲】有上弘下利之功。未知過去亦有此德故今
0579b11: 歎之。就文為三。一明過去九十億佛所有上
0579b12: 弘下利之功。第二於七佛所有上弘下利之
0579b13: 能。第三於釋迦佛所說法人中最為善巧。此
0579b14: 即從多佛以至少佛也。初文為三。第一歎滿
0579b15: 願智慧。第二歎其神通。第三以具智慧神通
0579b16: 故廣能益物。初開又三。前歎有慧即實方便
0579b17: 也。又於諸佛所說空法第二歎空慧謂方便
0579b18: 實也。得四無礙智下第三合歎空有二慧。以
0579b19: 具了空有方能無礙說法。不爾則成有所得
0579b20: 也。具足菩薩神通之力第二次歎神通也。彼
0579b21: 佛世人下第三明以具通慧廣能益物。就文
0579b22: 又二。初歎成就眾生。為淨佛土故下第二歎
0579b23: 淨佛國土。前又二句。一通益四乘眾生。又化
0579b24: 無量以下別益求佛人也。諸比丘下第二歎
0579b25: 於七佛法中上弘下利之德。今於我所下第
0579b26: 三歎於釋迦佛所說法中第一。於賢劫中下第
0579b27: 三歎未來修因亦開三別。初歎於一劫中佛
0579b28: 所修行。亦於未來下第二多劫佛所修行。漸
0579b29: 漸具足下第三歎修因圓滿也。過無量下第
0579c01: 二明得果。凡有六果。一化主果。其佛以恒河
0579c02: 沙下第二明國土果。地平如掌者釋有二。一
0579c03: 云佛手掌平指事為言。二云海底有石方四
0579c04: 千里平如鏡面名為掌石也。諸天宮殿下第
0579c05: 三明眷屬果凡有四句。一明人天眷屬。二明
0579c06: 菩薩眷屬。三辨聲聞眷屬。四總結。劫名寶明
0579c07: 下第四時節果。國名善淨下上出土體今辨
0579c08: 土名。其佛壽命下第五明壽命果。法住甚久
0579c09: 下第六明住持果。偈文為二。初頌行因次頌
0579c10: 得果。頌三世行因即為三別。初七行總歎諸
0579c11: 菩薩。即顯歎滿願現在行德。第二五行頌過
0579c12: 去行因。第三二行半頌未來行因。初七行為
0579c13: 三。初偈標歎。五行釋歎。一行結歎。明不可具
0579c14: 歎也。五行為二。初四行歎菩薩作二乘方便。
0579c15: 次一偈歎菩薩示凡夫方便。初四偈又二。前
0579c16: 三偈歎菩薩作二乘方便能成就眾生。次一
0579c17: 偈明二乘方便能淨佛國土。初三偈為三雙。
0579c18: 第一上半辨知機。下半示小乘威儀。謂機教
0579c19: 一雙。第二偈上半巧化他。下半自說是小道。
0579c20: 謂自他一雙。第三偈上半明度物。下半辨說
0579c21: 教意。謂教理一雙。雖小欲懈怠者。雖現小乘
0579c22: 威儀說於小教似如於菩薩法懈怠。而實非
0579c23: 懈怠。示眾有三毒又現邪見相者。上現聖方
0579c24: 便作聲聞緣覺兩聖。今示凡方便亦作二凡。
0579c25: 一現為在家三毒眾生。二現出家邪見外道
0579c26: 也。又上現二乘方便即是無煩惱人。今示兩
0579c27: 凡方便謂有煩惱人。今大士體悟煩惱未曾
0579c28: 有無故方便示現有無。如淨名經云。菩薩不
0579c29: 斷煩惱亦不與俱而能示現俱斷二事。今此
0580a01: 富樓那下頌第二過去行因也。未來亦供養
0580a02: 下頌未來行因。其後得成佛下頌得果為二。
0580a03: 初別頌得果。次總結。別頌中半行頌化主果。
0580a04: 半行頌國土果。一句頌時節果。四行一句頌
0580a05: 眷屬果。五句頌菩薩。一偈頌聲聞。兩偈頌天
0580a06: 人。從勝至劣以為次第。法喜禪悅食者。則定
0580a07: 慧能資養法身故名食也。又外從佛聞法歡
0580a08: 喜為法喜。內如說修行為禪悅。又聖說法名
0580a09: 法喜。聖默然名禪悅。佛弟子常行二事故
0580a10: 唯有二食。餘經說有九種食。世間四食出世
0580a11: 五食。世間四食者揣觸思識四食也。出世五
0580a12: 食者一禪二願三念四八解脫五喜。富樓那
0580a13: 比丘下第二一行半總結淨土也。爾時千二百
0580a14: 下第二授餘聲聞記為二。一授記二領解。就
0580a15: 授記中為二。初請記二授記。問。千二百五十
0580a16: 人常隨佛。此經前後何故但言千二百耶。答。
0580a17: 或可出經人語其全數。或可本有千二百五
0580a18: 十。至法華時五十已亡故但言千二百耳。我
0580a19: 等歡喜得未曾有者。聞上來說法及以總記
0580a20: 故歡喜也。不亦快乎者。千二百羅漢見諸人
0580a21: 得別記。謂己不得別記故來請之。若得別記
0580a22: 成佛事定故稱為快。佛知此等下第二佛與
0580a23: 授記。就文為三。初總許。二別授記。三命迦葉
0580a24: 令其宣記。今是初也。於此眾中下第二別授
0580a25: 記。前長行後偈頌。前長行二。前別授陳如次
0580a26: 別授五百。須知五百及千二百皆是千二百
0580a27: 中之數也。千二百是得三乘道之初數。此千
0580a28: 二百中五百為標領故云五百耳。設舉五百
0580a29: 亦是千二百中之數。如十七群及六群之名
0580b01: 也。其五百羅漢下第二授五百人記。迦留陀
0580b02: 夷者迦留此翻時。陀夷名之為起。十八部疏
0580b03: 云。迦留者黑陀夷者上。謂悉達太子在宮時
0580b04: 師也。周陀者翻為不樂。又云小路。莎伽陀翻
0580b05: 為善來。本名惡來。外國亦云沙竭陀亦云沙
0580b06: 伽陀。優陀夷亦云烏陀夷。此云出也。偈文亦
0580b07: 二。前六行頌陳如得記。次三行半頌五百人
0580b08: 得記。迦葉汝已知下第三段命迦葉令宣記。
0580b09: 以無有二乘唯有一乘。一切聲聞皆當作佛。
0580b10: 命之宣記意在於此。爾時五百下第二自敘
0580b11: 領解。就文為二。一長行二偈頌。長行為四。一
0580b12: 法二譬三合四結歡喜。初法說又四。一標領
0580b13: 解之緣。得記即是領解緣也。歡喜踊躍下第
0580b14: 二內心歡喜。即從坐起下第三外形致敬。悔
0580b15: 過自責下第四發言自敘領解。又開為四。一
0580b16: 悔過自責。二述於昔迷。三敘今悟。四者解釋。
0580b17: 悔過自責者懺悔小乘有所得罪。令未改二
0580b18: 乘執者因此而改已發大乘心者牢固不退。
0580b19: 然此經始終寄千二百人破十方三世一切諸
0580b20: 小乘人。令其捨有所得悟入平等正觀。乃至
0580b21: 寄三根人破斥十方三世封執大小乘二見菩
0580b22: 薩。亦令悟入非大非小不一不三無依無得
0580b23: 妙悟。是以此經始終皆用千二百人為言端
0580b24: 耳。寄此人執迷以顯大小有所得迷。託此人
0580b25: 悟引一切有所得大小迷心悉令得悟也。問。
0580b26: 若爾此經三周並是方便人無實悟道耶。答。
0580b27: 寄此三根述於迷悟。令實行小乘人於法華
0580b28: 經得信心。是故前云諸餘聲聞信佛語故隨
0580b29: 順此經。即其證也。問。何故得知三根聲聞皆
0580c01: 是方便耶。答。無有實行之人聞法華經即能
0580c02: 領解助佛揚化。所以此經佛有三周說。弟子
0580c03: 亦三周說＝義【甲】說義。若師若弟子皆是顯發密教調伏
0580c04: 眾生。然寂滅正觀未曾師弟子。為眾生故方
0580c05: 便師弟子。欲令受化之徒悟入平等。故涅槃
0580c06: 經云。說法非師亦非弟子是名中道。師弟子
0580c07: 既是方便。迷悟亦然。平等正觀未曾迷悟。為
0580c08: 眾生故方便迷悟。故涅槃經云。一切眾生不
0580c09: 能破結。非不能破。非破非不破是名中道。恒
0580c10: 須此意讀法華經。若執昔開今會一有三無
0580c11: 及始終迷悟者則成有所得。有所得者即無
0580c12: 明。非平等大慧。有所得者無道無果不能行
0580c13: 於佛因得佛果也。有所得者名之為非是
0580c14: 妙法。有所得者即是染著。不名蓮華。所言悔
0580c15: 過者。佛過去令我發無所得不二菩提心。而
0580c16: 我顛倒厚重背大取小。是我罪之一也。從經
0580c17: 初已來兩周為我說平等大慧。而疑悔不解。
0580c18: 是我罪之二也。已於二世勞擾如來。是故懺
0580c19: 悔過於佛。又執小疑大障法之深。故對法懺
0580c20: 悔有所得罪也。自責者背大取小執小疑大。
0580c21: 皆是己之鈍根故自責也。問。何故下根獨有
0580c22: 此辭耶。答。三聞始了則有各累之深故偏說
0580c23: 也。又三根聲聞皆應悔過自責。但欲轉勢彰
0580c24: 過故三種不同也。世尊我等下第二述昔迷
0580c25: 也。今乃知之如無智者下第三明今悟。所以
0580c26: 者何下第四解釋。明應得大而保小自足故
0580c27: 是無智之人。即釋上如無智者也。譬如有人
0580c28: 下第二譬說廣述領解。此經佛有三周說。初
0580c29: 周法說。次周譬說。後周亦譬亦法。弟子三領
0581a01: 解亦有三階。舍利弗聞上法說還作法說領
0581a02: 解。迦葉悟前譬說還作譬說而領。今雙了法
0581a03: 譬雙作法譬而領。故前明法說領解。今明譬
0581a04: 說領解也。就譬始終凡有八句。一貧人至親
0581a05: 友家。二親友設以酒。三醉酒而臥。四繫以
0581a06: 寶珠。五都不覺知。六起已遊行求索衣食。七
0581a07: 會遇親友示以寶珠。八貧人得珠歡喜。親友
0581a08: 始終欲相利益。要具八事。以類相從義意唯
0581a09: 三。初＝一【甲】＊初一繫寶珠譬。二中途相失譬。三會遇示
0581a10: 珠譬。所以立此三譬者還領上三義。初一領昔
0581a11: 稟大乘。即大通佛時。次領忘大取小。從過去
0581a12: 退菩提心竟今靈山前也。三領還得悟大。即
0581a13: 靈山之會也。二者領化城三譬。前領初說大
0581a14: 乘譬。次領中途說小譬。次領後還說大譬。三
0581a15: 者領如來三種法輪。初領根本法輪。次領枝
0581a16: 末法輪。後領攝末歸本法輪也。譬如有人者
0581a17: 即下根之流也。至親友家者。昔有大乘之機
0581a18: 感說大乘教故稱為至。同有佛性又曾受化
0581a19: 為出世法親。同志菩提共出生死故名為友。
0581a20: 譬喻品作父子之譬。信解品還作父子。而領
0581a21: 化城品作導師伴侶譬。今還作兄弟而領。以
0581a22: 十六沙彌過去前悟故稱為兄。兄即友也。稟
0581a23: 教之人後學即是弟義也。家者說大乘教處
0581a24: 也。醉酒而臥者。光宅等云。貧人本醉往親友
0581a25: 家遂臥。譬眾生為五濁所昏。情滯生死為醉。
0581a26: 無明惑心得解不久而忘解。後遂不行如臥
0581a27: 也。今謂不爾。下偈云。譬如貧窮人往至親友
0581a28: 家其家甚大富具設諸餚。既醉來而臥。云
0581a29: 何得設。又既設餚。寧無酒也。此則譬事不
0581b01: 成。今明此中可有二義。一者親友設於酒。
0581b02: 但長行略故不說。偈則具足。二者即此長
0581b03: 行自含有之。文云醉酒而臥。酒者親友所設
0581b04: 也。醉者貧人飲酒而醉也。昔說法華。即大
0581b05: 宗＝乘【原】宗乘中道無相教為酒。滯教為醉。迷理為臥。
0581b06: 故經云持空三昧瓶以盛無相酒。問。何以酒
0581b07: 喻教耶。答。酒有歡適義。喻聞教歡喜自知作
0581b08: 佛。二酒有昏迷義。喻其因教起迷。今喻大乘。
0581b09: 正欲明三根聲聞中途迷教義。故正借酒為
0581b10: 喻。是以命初即云醉酒而臥。問。因酒故醉臥。
0581b11: 設教應起迷。答。親友共＝昔【原】共昔會本為怡神。不使昏
0581b12: 醉。如來說教意在悟理。不使緣迷。但失旨故
0581b13: 惑耳。是時親友官事當行者。菩薩化物自在
0581b14: 如官事。又大士益物非己如官事。又此士感
0581b15: 盡他方緣至。不得不去。如官事當行也。以無
0581b16: 價寶珠繫其衣裏者此正明繫珠譬也。法華
0581b17: 論云。有散亂增上慢人心實無有定。過去雖
0581b18: 有大乘善根而不覺知。不覺知故不求大乘。
0581b19: 於狹劣心生虛妄解以為第一乘。如是倒取。
0581b20: 為對治此故說繫寶珠譬。即是示其過去善
0581b21: 根令憶念已。然後教令入三昧故也。論又云
0581b22: 示現解無上故說繫寶珠喻也。大乘中道之
0581b23: 解譬之寶珠。理中之極故稱無價。又由此不
0581b24: 二之解感佛大果。以多有所堪故稱無價。解
0581b25: 由佛授故稱為繫。解隱微惑心中如衣裏也。
0581b26: 問。授解本由眾生領悟。既云醉酒而臥都不
0581b27: 覺知。云何於不覺知時而授解耶。答。繫珠者。
0581b28: 本說大乘之旨不令暫受而已。乃為染神歷
0581b29: 劫不朽。故借醉不覺知時以明繫珠耳。實非
0581c01: 是不覺知時繫。二者夫解之珠喻菩提心。不
0581c02: 失正在後時。今欲顯後時不朽之解由於佛
0581c03: 授故在後時說耳。又所以知繫寶珠非是不
0581c04: 覺知時者。珠喻菩提心。若都不覺知。云何發
0581c05: 菩提心也。但今據後時廢忘故云不覺知耳。
0581c06: 問。繫珠既是覺知時。飲酒亦有不醉耶。答。初
0581c07: 未醉後方醉。如初稟教時未迷後方迷耳。問。
0581c08: 親友何故設以酒復繫珠耶。答。親友惠益
0581c09: 可有始終二事。初則設以酒。終則惠之重
0581c10: 寶。重寶是後時富貴之因。酒是當時會遇
0581c11: 樂。初稟大乘亦具二事。一者當時得益如飲
0581c12: 酒怡情。次解染神歷劫不朽譬同繫寶珠也。
0581c13: 問。既是始終一解。何故不舉一譬。答。酒但
0581c14: 有當時之益而無後時不失之義。繫珠但有
0581c15: 後時不失而無交益之理。故舉兩譬以喻始
0581c16: 終一解也。問。曰若唯是授於一解則初見親
0581c17: 友便是繫珠。云何至醉臥時方始繫也。答。兩
0581c18: 譬實是一時。而前後說者取其二義。飲酒取
0581c19: 其初有微解。後則昏迷。雖復後迷而解隱迷
0581c20: 內終不朽滅故如繫珠。故酒譬顯其解後起
0581c21: 迷。珠譬彰其解雖復起迷解不朽滅。問。經自
0581c22: 辨前後。云何言一時耶。答。後偈中明設酒
0581c23: 即繫寶珠。故知一時。但欲顯始終二義。如前
0581c24: 釋也。問。酒珠但譬解亦喻教耶。答。通皆得喻。
0581c25: 中道之教圓正如珠。陶神養性事同於酒。教
0581c26: 既具兩。解亦例然。但珠正譬解謂菩提心。
0581c27: 故下合云一切智願猶在不失。酒譬二義。一
0581c28: 者喻教。二者飲酒益身喻稟教生解。故知具
0581c29: 二義也。但酒正喻教也。與之而去者即時未
0582a01: 可化不得不捨之也。又初設酒喻說教。以繫
0582a02: 珠譬授解。授解既竟此土感息。是故去也。其
0582a03: 人醉臥都不覺知者第二中途忘大取小譬。
0582a04: 既滯教起惑。經歷生死不覺曾有大乘之解
0582a05: 也。起已遊行者。前句明忘於大解如都不覺
0582a06: 知。此句辨習行小乘故云起已遊行。又前句
0582a07: 辨都不覺知忘失本解流浪五趣。此句辨起
0582a08: 求二乘出世法也。小乘機發為起。修行小乘
0582a09: 法為行。到於他國者。乃謂涅槃可證。所存非
0582a10: 本故云他國。即大乘為本國。二乘教為他國
0582a11: 也。信解譬中以大乘理為自國生死為他國。
0582a12: 今以大乘為自小為他。為衣食故懃力求索
0582a13: 甚大艱難者。二乘少樂義比衣食。伏惑不懈
0582a14: 為懃力。空有涉慮為艱難。又非是順理故稱
0582a15: 艱難。又菩薩如樂道聲聞如苦道故如艱難。
0582a16: 若少有所得便以為足者。上辨行因今明得
0582a17: 果。保少為究竟故云自足也。於後親友會遇
0582a18: 見之第三會遇示珠譬。問。今始見親友。前已
0582a19: 見也。答。起已遊行中已見親友。但說小乘教
0582a20: 未稱昔日友故不說見耳。今既示珠還如昔
0582a21: 友方乃稱見也。於後者即說小教之後。大機
0582a22: 潛發名為會遇。為佛智所照稱為見之也。而
0582a23: 作是言咄哉丈夫何為衣食乃至如是者。向
0582a24: 明見機今辨說教。昔發大心行於大行。志力
0582a25: 雄幹故稱丈夫。今遂棄大學小此可傷歎也。
0582a26: 我昔欲令汝得安樂五欲自恣者昔欲令眾生
0582a27: 得於佛樂也。於某年日月以無價寶珠繫汝
0582a28: 衣裏今故現在者。大通智勝佛時為年日月。
0582a29: 為說法華授一乘之解為繫珠。昔因不朽為
0582b01: 猶故現在。而汝不知者明不知有大解也。懃
0582b02: 苦憂惱以求自活者明其取小也。甚為癡也
0582b03: 者忘大取小蓋是無明煩惱故稱癡也。汝今
0582b04: 可以此寶貿易所須者。以菩提心＋（為）【甲】心心為寶。貿易必
0582b05: 感佛道圓德也。以因感果即是貿易之義也。
0582b06: 佛亦如是下第三合三譬。即三為菩薩時者
0582b07: 合上親友也。教化者合上設酒也。令發一切
0582b08: 智心者合上繫寶珠也。而尋廢忘下第二合
0582b09: 棄大取小譬。即兼合上醉酒而臥也。廢忘正
0582b10: 是合上都不覺知也。既得羅漢者。上合忘大
0582b11: 此合取小也。一切智願猶在不失者合第三
0582b12: 親友示珠譬也。今者世尊覺悟我等下合上
0582b13: 咄哉丈夫乃至如是之言也。我久令汝等下
0582b14: 合上我昔欲令汝得安樂至繫珠文也。而汝
0582b15: 謂為下合上而汝不知甚為癡也。世尊我今
0582b16: 乃知下第四段結悟解歡喜。偈有十二行半
0582b17: 頌上四段。即為四。兩行半頌法說。六行頌喻
0582b18: 說。三行頌合喻。一行頌結歡喜。上法說有四。
0582b19: 初半行頌第一領解之緣。一句頌第二內心
0582b20: 歡喜。一句頌第三外形致敬。一行半頌第四
0582b21: 悔過。悔過自責有四。今但頌兩。初半行頌悔
0582b22: 過。次一行頌昔迷。即是釋悔過之事。次六行
0582b23: 頌三譬即為三別。一行三句頌第一繫珠譬
0582b24: 也。具設諸餚者。長行舉酒偈舉餚。酒譬
0582b25: 說菩提心。設餚譬說菩薩行。亦得轉譬。上
0582b26: 以酒譬法華教。今以餚譬教也。言具設者。
0582b27: 佛略說於前。沙彌廣說於後也。默與而捨去
0582b28: 者。解之不朽既顯在後時。則後時之解非是
0582b29: 言教所授故稱默與。有人云。爾時不此一
0582c01: 發之善歷劫不朽更相值遇故稱默與。有人
0582c02: 言。當時雖為說教鈍根不解。與默無異故稱
0582c03: 默與也。又酒譬教名之為言。繫珠授解故
0582c04: 稱默與。此釋為正。問。偈中何故辨設餚則
0582c05: 辨繫珠也。答。為說大乘時即授菩提心解。實
0582c06: 無異時故知相次說也。而捨去者。說教授解
0582c07: 在益已圓故捨之。而去時臥不覺知下兩偈
0582c08: 一句頌上中途忘失大譬。與珠之親友下兩
0582c09: 偈頌上會遇示珠譬。我等亦如是下三行頌
0582c10: 上合譬。初偈頌合第一譬。次偈頌合第二。後
0582c11: 偈頌合第三。我今從佛聞一偈頌第四結歡
0582c12: 喜也。
0582c13: 授學無學人記品第九
0582c14: 學無學有大小乘不同。小乘學無學者成論
0582c15: 云。學法者學人在第一義心也。無學者無學
0582c16: 人在第一義心也。若緣真之心更有增進義。
0582c17: 是名為學。緣真之心已滿不復進求。是名無
0582c18: 學。若出世俗心非學非無學。依毘曇云。會理
0582c19: 進求名之為學。會理息求名為無學。緣事之
0582c20: 心名非學非無學。然今品都不論此義。學無
0582c21: 學既在觀心。不可得記亦不可得受。今但就
0582c22: 位判耳。三果名學。羅漢名無學。而言人者。智
0582c23: 度論云。須陀洹者人也。須陀洹道者十五心
0582c24: 也。須陀洹果者第十六心也。今正標其人以
0582c25: 目品也。大乘學無學者。佛名無學。登地以上
0582c26: 稱之為學。就因地中。七地已還是功用道名
0582c27: 之為學。八地已上無功用道名為無學。故大
0582c28: 品云菩薩有學無學地。問。大乘有果地學無
0582c29: 學。復有因中學無學。小乘何故無因中學無
0583a01: 學耶。答。小乘因中無有功用無功用義故不
0583a02: 開二也。但有功用故但有學道也。今明此中
0583a03: 諸人多是佛之同行則是大乘學無學也。今
0583a04: 授顯名及密行二種學無學人記故以目品名
0583a05: 也。品開為二。初請記二授記。請記為二。初阿
0583a06: 難羅雲二人請記。次二千人請記。問。序品列
0583a07: 眾阿難皆在無學眾攝。今何故入學無學人
0583a08: 眾攝耶。答。凡有三義。一者上品明阿難之
0583a09: 德。預是佛法第二師。雖非無學而在無學眾
0583a10: 攝。今據其位分。既是初果故不入無學眾攝。
0583a11: 問。若爾羅既是無學。何故不入前品攝也。
0583a12: 答。要授阿難記方得授羅記。阿難既入今
0583a13: 品攝。羅雲亦入今品攝。二者阿難羅雲與上
0583a14: 五百弟子願行不同故別入今品攝。三者上
0583a15: 明無學人有權有實。如滿願為權餘人為實。
0583a16: 今欲明學無學人亦有權實。阿難羅雲有發
0583a17: 故所以為權。二千人不發故目之為實。
0583a18: 然發不發皆是權人。如上釋也。初文有
0583a19: 三。一內心思惟。二外形致敬。三發言請記。則
0583a20: 三業次第也。我等於此亦應有分者有二推
0583a21: 二結。二推者。一舉自推應得記。明我等於此
0583a22: 亦應有分者。敘己得悟解也。唯有如來我等
0583a23: 所歸者。請佛證明驗其有解。又居聲聞宗
0583a24: 歸佛道故設此言也。又我等下第二舉他推
0583a25: 必應得記。此二人最為親近。若遂不得記凡
0583a26: 有二失。一乖於物望。二違其本願。若佛見授
0583a27: 第二明二結。我願既滿結上自推。眾望亦足
0583a28: 結上他推。又唯有如來我等所歸。同餘聲聞
0583a29: 故應得記。又我等為一切世間。明異餘聲聞
0583b01: 故應得記。我願既滿結同餘聲聞。眾望亦足
0583b02: 結異餘聲聞。爾時學無學下第二二千人請
0583b03: 記。爾時佛告阿難下第二授記。前授二人記
0583b04: 次授二千人記。前授二人記中初授阿難記
0583b05: 次授羅雲記。初授阿難記有四。一授記二新
0583b06: 學生疑三釋疑四結喜。初授記中前長行次
0583b07: 偈。長行前行因次得果。得果之中偏明壽長
0583b08: 者。欲顯阿難護法因緣故得長壽果也。爾時
0583b09: 會中下第二新學生疑。所以疑者。佛加其神
0583b10: 力欲發阿難之故興此疑念也。爾時世尊
0583b11: 下第三釋疑。空王佛者。畢竟空是諸空中之
0583b12: 王。故智度論云。性空菩薩所行。畢竟空是佛
0583b13: 所行。釋迦阿難同以畢竟空為本。故言俱於
0583b14: 空王佛所發菩提心。釋迦發心已後懃習畢
0583b15: 竟空故自成佛。阿難多聞故以為侍者。師及
0583b16: 弟子同起畢竟空。記與不記何所疑耶。問。懃
0583b17: 習畢竟空何故成佛。阿難多聞何故為弟子。
0583b18: 答。寄而言。多聞是眾行中一行。懃進遍策
0583b19: 眾行。故有成與未成。阿難面於佛前下第四
0583b20: 領解稱歎。次授羅記如文。爾時世尊下第
0583b21: 二授學無學人記。初授記次領解稱歎也。寂
0583b22: 然清淨者。顯二千人知諸法先來寂滅本性
0583b23: 清淨。故堪與無生記也。餘文易知也。
0583b24: 法師品第十
0583b25: 今以四門釋之。一來意門。二釋名門。三體相
0583b26: 門。四階位門。來意門者略明十義。一者上乘
0583b27: 權乘實凡有四章。第一略開權顯實動執生
0583b28: 疑。第二執動疑生申疑致請。第三廣開權顯
0583b29: 實斷疑生信。此三已竟。今是第四次明流通。
0583c01: 所以明流通者。上但一處一時利益一會。然
0583c02: 群生不窮大悲無限。今欲一切處一切時利
0583c03: 益一切人。是故明流通也。二者依智度論云。
0583c04: 釋般若有二門。一直說門二稱歎門。今亦兩
0583c05: 也。上來直說法華。此下稱歎門說故有下諸
0583c06: 品也。三者又有二門。一智慧門二福德門。上
0583c07: 來三周說權實二智謂智慧門。此下明受持
0583c08: 讀誦功德無邊謂功德門。四者復有二門。一
0583c09: 者體門二者用門。上來三周廣說平等大慧
0583c10: 不二正觀謂法華體。今明受持讀誦如說修
0583c11: 行能生福慧謂法華用門。五者約人又為二
0583c12: 門。一者福德深厚眾生現在值佛面受法華。
0583c13: 二者福德淺薄但值經卷不如來三周說
0583c14: 法。上來為福德深厚人。自此以下為福德淺
0583c15: 薄人。故智度論云。福德厚者親從法尚面受
0583c16: 波若。福德薄者但值金牒文字。六者眾生有
0583c17: 二。一者與佛結重因緣。二與菩薩為善知識。
0583c18: 自上以來為佛結緣眾生說法華竟。今為與
0583c19: 菩薩結緣眾生說於法華。是故如來三周說
0583c20: 竟付囑四依。令有緣眾異世同益也。七者有
0583c21: 二門。一者燃燈二者傳燈。釋迦自說平等大
0583c22: 慧謂燃燈也。今勸一切眾生展轉弘宣明眾
0583c23: 生不盡法燈常照謂傳燈也。八者演說正法
0583c24: 凡有二門。一正說門二證說門。自上已來明
0583c25: 正說竟。從此以下辨證說門。故寶塔涌現證
0583c26: 說不虛。令未信者信。已生信者不退。九者如
0583c27: 來出世演說正法凡有二門。一者正說二者
0583c28: 誡勸。所言勸者。令物受持乃至如說修行。所
0583c29: 言誡者。一言毀法及弘經人其罪禍無邊。自
0584a01: 上已來明正說門。從此以下辨誡勸門。十者
0584a02: 接上受記文相生者。如來授記凡有二種。一
0584a03: 者別記二者通記。上來但明別記未辨通記
0584a04: 則授記義未盡。今欲辨通記之義故有此品。
0584a05: 言通別記者凡有三種。一者世通別。上但別
0584a06: 明佛在世人得記。今通明二世人得記。二者
0584a07: 人通別。上別明三根聲聞人得記。今通明幽
0584a08: 顯凡聖預聞經生信者皆與授記。三者時通
0584a09: 別。上別明劫數有限之得記。今通明得記不
0584a10: 論劫數期限。所以然者。劫數有限必是深悟。
0584a11: 今通淺深故不明期限也。問。何故具授通別
0584a12: 兩記耶。答。此經明唯有一乘無有餘乘。一切
0584a13: 眾生並皆成佛故悉與佛記。亦是悉與佛記
0584a14: 則顯唯有一乘。故舉授記釋成一乘也。第二
0584a15: 釋名門。言法師者。法謂妙法。平等正觀可為
0584a16: 心軌故稱為法。以人能上弘大法下為物師
0584a17: 故云法師。如世藥師以藥治人病名為藥師。
0584a18: 不言為藥作師。法師亦爾。不言為法作師名
0584a19: 為法師。然復有以法為師故云法師。是以經
0584a20: 云諸佛所師所謂法也。下文亦有此意。故示
0584a21: 弘經模軌。則是以法為師。然雖有二事合成
0584a22: 一旨。上既師於法。然後方能為人作師也。第
0584a23: 三體相門者。舊云五種法師合受持為一。龍＋（大論六十五卷）傍註【甲】龍龍大論六十五卷
0584a24: 樹解受持云。信力故受。念力故持。則受為其
0584a25: 初持為其後。久久不失方是持義。則分受持
0584a26: 為二故成六種。故成六種法師。若加正憶念
0584a27: 者則為七種法師。然多小適時無定數也。問。
0584a28: 五種法師具幾業義耶。答。受持謂意業也。書
0584a29: 寫謂身業。讀誦說謂口業。此大判為言耳。然
0584b01: 書寫具二業。運手必經意地。讀誦等具三業
0584b02: 也。約福慧者。說法多是智慧。自餘四種可兩
0584b03: 通之也。第四明階位門。然通而言之。十信已
0584b04: 上皆能弘法為物作師。別而言之。依涅槃經。
0584b05: 十六分中解一分義堪為物師也。舊云流通
0584b06: 凡有五品開為三章。第一三品命覓弘經之
0584b07: 人。第二持品受命弘經。第三安樂行品示弘
0584b08: 經方法。所以有此三者。一周說法既竟。必須
0584b09: 弘通。是以歎法美人令人欣慕弘宣於法。故
0584b10: 有第一命覓弘經人也。如來有命大眾順旨。
0584b11: 故有第二受命弘經。但既於惡世欲弘善道
0584b12: 必多留難。令安住四法則身心快樂乃可弘
0584b13: 道利人。故有第三示弘經方法。初又兩前品
0584b14: 正命覓弘經之人。第二兩品證說。今謂不無
0584b15: 此意。但法師一品正是流通。見寶塔已下別
0584b16: 屬大段。後當具足說。就此品中兩長行兩偈
0584b17: 頌開為二別。第一一長行一偈歎持經人德
0584b18: 令其心悅以勸弘經。第二一長行一偈歎法
0584b19: 示弘經模軌以勸弘經。初文又二。前長行次
0584b20: 偈。長行為二。第一前歎二時弟子。第二次歎
0584b21: 兩世法師。歎二時弟子即二。前歎佛在世聞
0584b22: 法弟子。次歎佛滅後聞法弟子也。因藥王告
0584b23: 八萬大士者。問。智度論云。說智慧門對出家
0584b24: 人。說功德門對在家人。今何故說智慧對聲
0584b25: 聞。說功德對菩薩。答。兩經各異。彼經明出家
0584b26: 人好智慧在家人好功德。此經明聲聞有執
0584b27: 三之病故說平等大慧以斥之。所以對聲聞
0584b28: 也。菩薩無有此執故不對之。大士本欲弘道
0584b29: 利人。今流通正是其事故對菩薩。又上來開
0584c01: 三顯一其義已周。則皆成菩薩無復聲聞。故
0584c02: 宜對菩薩也。又依龍樹云。此經是祕密法不
0584c03: 可付囑聲聞。故付菩薩。於菩薩中別告藥王
0584c04: 者。其人親聞法華得悟以捨身命財弘通斯
0584c05: 法。今欲令餘人學之故別命之。所以因藥王
0584c06: 菩薩復告八萬大士者。此八萬人末世有於
0584c07: 重緣。今欲令八萬大士上學藥王下利末世
0584c08: 故因藥王而告之也。藥王汝見是大眾中者
0584c09: 凡有二義。一者欲使藥王八萬大士流通此
0584c10: 經令其善根成就。故列二世弟子聞經得記
0584c11: 令師識之。故云汝見之不。汝若弘經化之行
0584c12: 則成就。若不弘經化之行則不成就。是以告
0584c13: 之問言見不。二者欲以二世弟子付囑藥王
0584c14: 及八萬人。如金剛波若論云。以根未熟菩
0584c15: 薩付根熟菩薩。故列眾問之也。一念隨喜則
0584c16: 與記者。聞法一念隨順至理則與理會。與理
0584c17: 會故而生歡喜。便行與佛應故得佛記。又一
0584c18: 念隨喜則知唯一無二。必當作佛不退為二
0584c19: 乘。故得佛記。注經云。能現在聞法一念隨喜。
0584c20: 譬如松始萌便有陵雲之勢。今聞法雖淺
0584c21: 已樹菩提之根故與記也。佛告藥王又如來
0584c22: 滅後下第二明佛滅後弟子聞經得記。所以
0584c23: 有此文來者凡有二義。一者前令八萬大士
0584c24: 於佛在世十方佛土弘經。今於佛滅後弘經
0584c25: 也。二者有人疑云。佛在世時眾生福德利根
0584c26: 聞法隨喜可得記耳。佛滅度後薄福鈍根雖
0584c27: 復隨喜應不得記。是故釋云。但使聞經信解
0584c28: 功德一等皆與授記也。若復有人下第二歎
0584c29: 兩世法師功德。所以前明弟子功德今明法
0585a01: 師功德者凡有三義。一從淺至深。前歎弟子
0585a02: 淺功德今歎師深功德。二者前明弟子出所
0585a03: 化之相。謂聞經隨喜即與受記。謂所化之相
0585a04: 也。今明法師功德出能化之人相貌。有此相
0585a05: 貌故是法師。三者上告藥王列二世弟子令
0585a06: 師識弟子。今出法師相貌令弟子識師。以師
0585a07: 弟子相知則弘法化人義成也。就文為二。第
0585a08: 一別明二世法師功德。第二通明信毀。初又
0585a09: 二。前明佛在世二種法師。次辨佛滅後二種
0585a10: 法師。初明二種法師即為二別。一者下品二
0585a11: 者上品。法師品位既多。今略明上下二品。約
0585a12: 位而言。初依之人為下品。餘之三依為上品
0585a13: 也。所以分此二者。初依具煩惱性既是凡位。
0585a14: 是故為下品。後三同是聖位。故合為上品。然
0585a15: 位義難知。聊寄一門以為次第也。初人又四。
0585a16: 一明現德則出法師相貌。謂有此相貌即是
0585a17: 法師也。藥王當知下第二出成法師往因。即
0585a18: 是明法師過去德也。成就大願者明尋此人
0585a19: 既供養多佛應生淨土但成就大願故來生人
0585a20: 間耳。藥王若有人問下第三明此法師未來
0585a21: 世果。此人既現在弘宣大乘。過去殖因久積
0585a22: 故必定成佛也。何以故下舉現因釋當果也＋（又重舉現德顯成勸物供養）【原】也也又重舉現德顯成勸物供養。
0585a23: 是人一切世間下第四勸物供養。以具出法
0585a24: 師三世功德。則是無上福田初心之佛。故應
0585a25: 以佛供養而供養之。又弘於佛道宜設以佛
0585a26: 供。何況盡能受持下第二明上品法師。此人
0585a27: 文理俱備故稱盡能受持也。若是善男子下
0585a28: 明佛滅度後二種法師。亦前明下品次辨上
0585a29: 品。此二品與前二品異者。前約弘法廣略以
0585b01: 分二品。今約為人少多以分二品。則如來使
0585b02: 者。宣轉教命為使義也。如來所遣者。流通得
0585b03: 其旨趣。必可委之以理為所遣也。行如來事
0585b04: 者。佛以益物為事。弘說有益為行如來事也。
0585b05: 何況於大眾中下第二明上品法師也。藥王
0585b06: 若有惡人下第二通明信毀。就文為二。初明
0585b07: 毀之得大罪。後明信之得大福。所以明信毀
0585b08: 者凡有二義。一者如來出世欲示眾生罪福
0585b09: 二門。故大品云。若不說魔事魔罪則是眾生
0585b10: 惡知識也。二者上明二種法師宣通正法之
0585b11: 時。不應輕毀宜須供養。毀持經人罪重佛者。
0585b12: 汎論罪福凡有二種。一者約心二者約境。約
0585b13: 心者。重心則罪重輕心即罪輕。若爾重心毀
0585b14: 佛則罪重。輕心毀佛則罪輕。持經人亦爾。不
0585b15: 應言毀佛罪輕毀持經人罪重。二者約境。若
0585b16: 罵勝境則罪重。毀劣境則罪輕。亦不應言罵
0585b17: 佛罪輕罵持經人罪重。既不約心就境云何
0585b18: 釋此文耶。有人言。罵佛不作斷法意故罪輕。
0585b19: 毀弘經人作斷法意故罪重。所以然者。由此
0585b20: 人弘法。是故被罵此則罵人復毀於法。罪兼
0585b21: 二種所以重也。竺道生云。法出於佛。若聞說
0585b22: 罵佛是則罵人非罵法。是故罪輕。今受持有
0585b23: 我。若毀呰之則是毀人有法乃毀法也。今明
0585b24: 佛以離八風無復憂喜。雖復得毀不妨正化。
0585b25: 今弘經之人猶是凡夫未免八風。若逢毀呰
0585b26: 心則退悔不能弘法。法既不弘便無行法之
0585b27: 人。既無行法之人誰復得佛。以斷三寶種故
0585b28: 罪重也。又弘經人聞毀則妨自行自不得成
0585b29: 佛。亦妨化他他又不成佛。則罪之大矣。佛聞
0585c01: 俱不妨自行化他故罪輕也。藥王其有下第
0585c02: 二歎弘經人福重也。以佛莊嚴而自莊嚴者。
0585c03: 佛以正觀之法莊嚴於人。通經之人亦入正
0585c04: 觀故以法嚴人。又佛住大乘用萬德而自莊
0585c05: 嚴。弘經之人行與佛應。亦隨分具佛萬德
0585c06: 也。則為如來肩所荷擔者。如來荷擔於法。持
0585c07: 經之人既其弘法。佛以恭敬於法。既擔所弘
0585c08: 之法亦擔能弘之人也。就偈頌為三。初二偈
0585c09: 頌第一二世弟子勸供養兩種法師兼自受
0585c10: 持。次十三偈頌上二種法師。後一偈歎法釋
0585c11: 成美人。就初兩偈又開二別。第一偈上半明
0585c12: 欲成就自然智者此是無功用智也。第二偈
0585c13: 明一切種智慧者此明二種智。一切種智照
0585c14: 有智也。慧者一切智照空慧也。若有能受持
0585c15: 下第二十三偈又開兩別。初七偈頌兩世法
0585c16: 師。次六偈頌前信毀。就前又二。初四偈頌佛
0585c17: 在世二種法師。次三行頌佛滅後二種法師。
0585c18: 就前又二。一行頌下品。三行頌上品。佛滅後
0585c19: 亦二。二行頌上品。一行頌下品。次頌信毀亦
0585c20: 六行。二行頌毀之得罪。四行頌敬之得福也。
0585c21: 供養持經人勝佛者。亦不就福田及心。但得
0585c22: 供養稱歎則增進自行化他。佛則不爾故過
0585c23: 佛也。而智度論云供養十方補處菩薩不及
0585c24: 佛者。此約福田優劣判也。爾時佛復告藥王
0585c25: 下第二段所以有此文來者凡有四義。一者
0585c26: 上來歎人今則美法。以歎人美法成流通之
0585c27: 義也。二者上歎人明人為法師。今美法以法
0585c28: 為法師。欲釋成法師品有二種法師義故有
0585c29: 是文來也。三者上歎人弘經得無量福。今美
0586a01: 法則生無邊慧。以福慧具足流通義成。四者
0586a02: 上正歎人弘經今示弘經方法。釋成上弘經
0586a03: 之義也。亦有長行與偈。長行有三。一歎所弘
0586a04: 之法。二明弘法之方。三明弘經利益。此三即
0586a05: 是次第。初門有五。一約法歎。二就人歎。三約
0586a06: 處歎。四約行歎。五明得失顯成歎義也。我所
0586a07: 說經典無量千億者。謂華嚴已後靈山之前
0586a08: 諸教非一也。已說令說當說者略舉三說攝
0586a09: 一切教也。已說者法華之前一切大小教也。
0586a10: 今說者謂法華也。當說者謂法華已後涅槃
0586a11: 之流也。而於其中此法華經最為難信難解
0586a12: 者。法華之前大小分流其言易信。法華之後
0586a13: 三一已會亦非難解。此經開方便門顯真實
0586a14: 義。反三之始歸一之初。於昔執異之人故成
0586a15: 難信難解也。始不受為難信。終不悟為難解。
0586a16: 又破三歸一斥短明長名為難信。非三非一
0586a17: 不短不長目為難解也。此經是諸佛祕要之
0586a18: 藏不可分布妄授與人者。此經明二權二實。
0586a19: 言約理周故稱為要。昔來隱而不傳目之為
0586a20: 祕。如人妙寶蘊在於內故名為藏。既稱祕要
0586a21: 之藏故不可妄授與人也。諸佛世尊之所守
0586a22: 護乃至未曾顯說者釋上祕要之藏也。所言
0586a23: 守護者。然法相寂然不須守護。非器妄傳則
0586a24: 便破法。以防於破法之情故言守護。而此經
0586a25: 者如來現在猶多怨嫉者釋上不可分布妄授
0586a26: 與人也。一切群生處處染著。大乘處處破之。
0586a27: 與世相違故稱怨也。況滅度後者。佛在世時
0586a28: 眾生煩惱猶薄尚不信受。況滅度後顛倒厚
0586a29: 重而能解也。藥王當知下第二寄人歎。凡有
0586b01: 五歎。一者為佛衣所覆。注經云。以一極為衿
0586b02: 帶無斷常之飄落。解從佛所來。故曰以佛衣
0586b03: 覆之。又為他方下第二佛護念歎。以弘經人
0586b04: 行與佛應故為佛護念。令外惡不侵為護。內
0586b05: 善得生為念也。是人有大信力下第三內善
0586b06: 成就歎。信於三乘名為小信。今信一乘稱為
0586b07: 大信。初有信力次起大願。則菩提心名志願
0586b08: 力。次修菩薩行謂諸善根力。此三則次第也。
0586b09: 當知是人與如來共宿第四歎共宿有二種。
0586b10: 一者自行論共宿。一乘之理是佛栖止。弘經
0586b11: 之人亦住其中。故言共宿。二者化他共宿。佛
0586b12: 以生死為長夜。應居生死中為物說經為
0586b13: 宿止。此人能入理弘經參乎應謂共宿也。
0586b14: 則為如來手摩其頭者第五歎。父母念子故
0586b15: 手摩其頭。持經之人既是佛子。理應重愛。注
0586b16: 經云。手摩表弘法人得宿止也。頭表其行高
0586b17: 也。又釋佛以一乘智手摩其心頂勸其受持。
0586b18: 故言手摩其頭也。藥王在在處處下第三寄
0586b19: 處歎。前明在人則人尊。今辨在處則處貴也。
0586b20: 不須復安舍利者法華論云。此經具說三種
0586b21: 佛菩提。故十七名中一名堅固舍利。如來真
0586b22: 如法身於此經中常不壞。故不須更安碎身
0586b23: 舍利也。藥王多有人下第四約行歎。就文為
0586b24: 四。一法二譬三合四釋。法說二對。初明善行
0586b25: 不善行一對者。若未聞法華開權顯實。未精
0586b26: 識道之權實。則行菩薩道猶自迴惶。或謂進
0586b27: 成佛道。或可退住二乘。故不善行。以得聞此
0586b28: 經有一無三。直進不退故名善行也。又未聞
0586b29: 此經開權顯實。則未識二慧不能化物。不名
0586c01: 善行。與此相違名善行也。又不聞此經明身
0586c02: 權身實。則不深厭生死欣樂佛身。亦是未善
0586c03: 行義。與此相違名善行也。其有眾生下第二
0586c04: 對明近菩提不近菩提。梵本具足。今翻譯者
0586c05: 略故但有於近也藥王譬如有人下第二譬
0586c06: 說。此譬但有二意。一明去佛遠。二明去佛近
0586c07: 也。譬如有人者求佛道人也。渴乏者求佛之
0586c08: 志其心猛決如渴思水也。於彼高原穿鑿求
0586c09: 之猶見乾土去水尚遠者。今須進退論此義。
0586c10: 一者就法華之前明去佛道遠義。二就法華
0586c11: 自論遠義。就法華前論遠義有二。一者於二
0586c12: 乘教中求佛去道遠也。故大品云。以聲聞經
0586c13: 求菩提者名為不黠也。二者三藏後諸大乘
0586c14: 經未廢二乘者。於此教中求佛道亦有遠義。
0586c15: 以此教中明大乘。乃與法華不異。但未廢二
0586c16: 乘。則始行菩薩猶未精識權實。又猶有迴遑
0586c17: 之望。則求佛之心不決定。約此一邊則有求
0586c18: 佛遠也。施功不已者聞法華經生聞慧也。轉
0586c19: 見濕土者於此經生思慧也。遂漸至泥者於
0586c20: 此經生修慧也。其心決定知水必近者。既生
0586c21: 三慧知佛性水必定近也。問。法華論何故水
0586c22: 譬佛性耶。答。正言水隱地下如佛性之不顯。
0586c23: 故水譬佛性也。竺道生及注法華經云。此對
0586c24: 小乘教求佛故知去佛遠。就法華教求佛故
0586c25: 去佛近也。二者就法華經自明近遠。若稟法
0586c26: 華未生三慧則去佛為遠。若生三慧此則為
0586c27: 近也。問。何故就法華教論近遠耶。答。但明一
0586c28: 高原求水有近遠。只是一法華教求佛有近
0586c29: 遠也。高原者譬法華教也。法華教於二乘為
0587a01: 難信。故稱高原。又取佛道難得為譬。所以言
0587a02: 於高原求水也。穿鑿求之者謂書寫受持如
0587a03: 穿鑿也。猶見乾土去水尚遠者未生三慧故
0587a04: 去佛遠也。施功不已者。讀誦解釋如說修行
0587a05: 深求法華發生三慧故去水近也。菩薩亦復
0587a06: 如是下第三合譬。亦得就二義釋之。一者未
0587a07: 聞法華不生三慧故去佛遠。若聞法華發生
0587a08: 三慧去佛則近。二者雖聞法華未生聞慧猶
0587a09: 名未聞故去佛遠。若聞法華發生三慧故去
0587a10: 佛近也。所以者何下第四解釋也。三菩提皆
0587a11: 屬此經者。此經明三佛菩提故三佛菩提皆
0587a12: 屬此經。又三佛菩提皆從此經出故皆屬此
0587a13: 經也。此經開方便門示真實相者。開二種方
0587a14: 便示二種真實。昔不言二種是方便故名方
0587a15: 便門閉。方便門閉則不得示兩種真實。今說
0587a16: 二種是方便則方便門開。方便門開故得示
0587a17: 二種是真實也。是法華經藏深固幽遠無人
0587a18: 能到者。二權二實蘊在此經名之為藏。淵淵
0587a19: 難測為深。古今不改為固也。求之芒然為幽。
0587a20: 探賾所不及為遠。十住未明名無人能到也。
0587a21: 今佛教化者為釋疑。疑者云若無人能到眾
0587a22: 生云何得解。是故釋云為教化菩薩故開示
0587a23: 之令得信解也。藥王若有菩薩下第五寄得
0587a24: 失以稱歎也。驚疑怖畏者。非處生懼為驚。以
0587a25: 一往聞無三乖其本情為驚。詎是佛說耶故
0587a26: 疑。若無三即謂謗法故怖。一向不敢決為畏。
0587a27: 心有所懼名怖。畏者面怖也。菩薩名新學二
0587a28: 乘稱增上慢者。聲聞謂已滿足是故名增上
0587a29: 慢。菩薩直已昔不聞今忽聞之不謂已足是
0587b01: 故稱新。又有此文來者。未來有如此相者莫
0587b02: 為說法華經。當為說三乘教也。藥王若有善
0587b03: 男子下第二示弘經方法。文有四句。一者請
0587b04: 說方。是善男子下示說方。如來室者下釋說
0587b05: 方。安住是中下結說方。慈悲有覆蔭之功。喻
0587b06: 之如室。忍辱止於瞋恚惡容。如衣之醜。空
0587b07: 是安神之所。如坐是安身之處。此之三門即
0587b08: 是次第。大悲拔苦大慈與樂。蓋是種覺之洪
0587b09: 基弘道之本意。欲說妙法宜前建此心。是故
0587b10: 第一明入如來室。此誡菩薩莫為利養名聞
0587b11: 勢力徒眾。但起慈悲心為物說法也。既於惡
0587b12: 世欲弘善道必多留難。宜應忍之。故次明著
0587b13: 忍辱衣。慈悲外蔭和忍內安。若無空觀虛明
0587b14: 則二行不成無由悟物。是故次說畢竟空坐
0587b15: 也。不懈怠說法者。上謂意業今身口業也。問。
0587b16: 淨名經云。慈悲心為女。畢竟空寂為舍。四禪
0587b17: 為床坐。與今何故不同。答。二經各有一義。彼
0587b18: 明慈悲有養育之能化適之用故喻之如女。
0587b19: 今取其拔苦與樂之功在蔭蓋故譬之如舍。
0587b20: 彼明畢竟空〔至〕－【甲】至虛無累能障非法風雨故喻
0587b21: 之如舍。今明重玄憺怕可以栖臥於神故目
0587b22: 之為坐也。藥王我於餘國下第三明利益。以
0587b23: 識所弘之教復達弘教之方便感嘉瑞。則是
0587b24: 利益。所以舉靈瑞者。獎勸弘經人故也。凡有
0587b25: 四事。一遣化眾。二遣實眾。三見佛身。四還得
0587b26: 憶法。遣化眾者。供養法師故。引導實人故。權
0587b27: 護法師故。遣實眾者亦具三義。復令實眾得
0587b28: 利益故。時時見佛身者。弘經之人若常在正
0587b29: 觀則常見佛身。故華嚴云。一切法不生一切
0587c01: 法不滅。若能如是解諸佛常現前。但行人不
0587c02: 能常在正觀故。時時得見佛身。偈為三。初一
0587c03: 行總標獎勸。第二十五行半偈正頌長行。第
0587c04: 三兩偈結歎說法之人。就第二中頌上長行
0587c05: 三段即為三。初四行頌歎法。上歎法有五。今
0587c06: 但頌第四寄行稱歎。上長行寄行歎有四。法
0587c07: 譬合釋。今但頌譬合二事也。決了聲聞法者。
0587c08: 昔未開權顯實則未知聲聞非是究竟。今開
0587c09: 權顯實定知聲聞非是至極乃是入大乘之方
0587c10: 便耳。言經王者。此經於今昔權實開合自在
0587c11: 故稱為王。又獨一無二亦是王義也。若人說
0587c12: 此經下第二四行半頌弘經方法。若我滅度
0587c13: 後下七偈頌第三感於靈瑞。上文有四。今開
0587c14: 為五但不次第。初三行頌第一遣化眾。次一
0587c15: 行半頌第三見佛身。次半行頌第四還得憶
0587c16: 法。次一行重頌第三得見佛身。次一行頌第
0587c17: 二遣實眾也。
0587c18: 見寶塔品第十一
0587c19: 釋此品不同凡有三說。第一河西道朗等云。
0587c20: 從此文去是第二大段明一乘果。次光宅法
0587c21: 師云。此品猶屬前章。為證上所說不虛故來。
0587c22: 次印法師明。此品具兼二義。一者證上所說
0587c23: 不虛。二為開後壽量之義。今同第三證前開
0587c24: 後。而以開後為正。所言證前者。證上開權顯
0587c25: 實不虛義也。所以須證者。一為斷疑心。眾中
0587c26: 猶有疑心。如聞大通智勝佛說時亦有生疑
0587c27: 者。是故今須證說斷彼疑心。二者為已信之
0587c28: 人增長善根令不退轉。如華嚴中七處八會
0587c29: 說法既竟十方菩薩來為作證。彼以菩薩說
0588a01: 故菩薩來證。今以佛說故佛來證也。言開後
0588a02: 者。此經初後二分略有十事不同。一者化主
0588a03: 不同。說初分經但以釋迦一佛為化主。說後
0588a04: 分經則有多佛。謂十方分身及過去多寶。所
0588a05: 以然者。說初分經但明所乘之法未論能乘
0588a06: 之人。故不須多佛。說後分經正論能乘之人。
0588a07: 故須明多佛。集十方分身欲顯本一多。開
0588a08: 於寶塔示真實應滅。是故初分經但明一佛。
0588a09: 後分經辨多佛也。二者說處淨穢異。說初分
0588a10: 經在穢土中。明後分經居淨土中說。故法華
0588a11: 論云。示現國土無上故現多寶塔。所以然者。
0588a12: 說初分經未集分身故不變淨。說後分經普
0588a13: 集分身所以變淨。又說前分經雖開乘權乘
0588a14: 實猶覆身權身實。眾生心垢一半猶自未淨
0588a15: 故土猶穢也。至後分經俱弊二權雙開兩實。
0588a16: 則心垢悉除故國土清淨也。三者說處空有
0588a17: 異。說初分經在於靈山有處。說後分經能化
0588a18: 所化並昇虛空。所以然者。說初分經寶塔未
0588a19: 現故在地說法。後分經寶塔昇空故處空說
0588a20: 法。又說初分經未辨佛身無生滅。由明有生
0588a21: 滅故在有處。說後分經顯法身如虛空。方便
0588a22: 有生滅故昇空說法也。四者徒眾異。說初分
0588a23: 經菩薩眾少。說後分經受道眾多。所以然者。
0588a24: 說初分經但為三根聲聞未正為菩薩。故菩
0588a25: 薩眾少。說後分經欲顯釋迦成佛已久。故明
0588a26: 涌出菩薩眾多顯釋迦成佛已久。又明法身
0588a27: 果德令菩薩修習取證。故辨菩薩眾多。又說
0588a28: 初分經有三乘雜眾。說後分經但有菩薩眾。
0588a29: 所以然者。說初分經正會三歸一故列三乘
0588b01: 眾。說後分經會三已竟故但令菩薩修因證
0588b02: 於佛果。故但有菩薩眾也。五者時節異。說初
0588b03: 分經時節即短。說後分經時節即長。所以然
0588b04: 者。說初分經未明涌出菩薩問訊於佛故時
0588b05: 節即短。後分經明涌出眾多故問訊時久。又
0588b06: 明問訊時久顯涌出眾多。以涌出眾多顯釋
0588b07: 迦成佛來久。初分未辨斯義故不辨時長也。
0588b08: 六者請主異。說初分經聲聞為請主。說後分
0588b09: 經彌勒為請主。所以然者。說乘權乘實正會
0588b10: 三歸一。令聲聞人迴小入大。故聲聞為請主。
0588b11: 說後分經明身權身實。使窮學菩薩得證如
0588b12: 來無生法身。故彌勒為請主也。七者說法異。
0588b13: 上說所乘之法今說能乘之人。說所乘之法
0588b14: 但明釋迦一期始終教門。說法則略。能乘之
0588b15: 人自從過去得道之初乃至窮未來劫一切諸
0588b16: 教故說法則廣。八者利益異。說乘權乘實但
0588b17: 令聲聞迴小趣大入於十信。謂淺益也。又得
0588b18: 益則少。說身權身實令無數菩薩得十二種
0588b19: 甚深之利。又得益則多。所以然者。說初分經
0588b20: 但開乘權乘實猶覆身權身實。故利益則少。
0588b21: 說後分經俱廢二權雙顯兩實。故教不纖隱
0588b22: 理無毫翳。故應得道者皆並領悟。是故得益
0588b23: 者多也。九者瑞相異。是前分略明三瑞。但至
0588b24: 萬八千土。後分廣明八瑞。現瑞處廣。一一方
0588b25: 四百萬億那由他國。十者功德異。前略歎持
0588b26: 經之善。後廣辨格量之福也。言見寶塔品者
0588b27: 凡有二義。一者據事而言。寶塔從地涌出大
0588b28: 眾見。因事立名。二者寶塔涌現顯法身無
0588b29: 生滅方便有生滅。欲令大眾因此悟解。故稱
0588c01: 見寶塔。品開五段。第一明寶塔涌現。第二釋
0588c02: 現塔意。第三次明開塔。第四二佛分座共坐。
0588c03: 第五命覓持經之人。此五即是次第。初文大
0588c04: 明形聲二事。細分十句不同。一者明寶塔出
0588c05: 時。二明寶塔現方。三辨名字。四明形量。五明
0588c06: 出處。六辨住空。七明莊嚴。八明至處。九敘供
0588c07: 養。十明出聲也。爾時者明塔現時也。有人言。
0588c08: 寶塔來意為欲證經。非今始涌出。應在廣說
0588c09: 之前。何以知然。前放光動地召集有緣。若當
0588c10: 一人不集。眾生受道緣則不具。是以得知應
0588c11: 在略說之後廣說之前三請中央。乃至普賢
0588c12: 妙音亦並前來。以略說一周如來則止。若列
0588c13: 其事則隔絕經文義勢不次。是故待詶請廣
0588c14: 說。乃至流通竟方得列之。今謂此事難知。若
0588c15: 在前列則有二過。一者夫論證說要待說經
0588c16: 竟。是故華嚴及普賢觀等經皆在後證說。若
0588c17: 在前者不成證義。二者寶塔涌現為開身權
0588c18: 身實。前但辨乘權乘實故不應涌現。故知在
0588c19: 後出也。設令前出亦未得發聲印證。以未說
0588c20: 法華平等大慧。何由得唱如是之言耶。又依
0588c21: 普賢觀亦最後出。為證行者罪滅故來。則知
0588c22: 證說不在初也。今言爾時者。一開法身時。二
0588c23: 證說時也。佛前者第二明塔現方。欲證佛說
0588c24: 故現佛前。欲開佛二身故在佛前也。有七寶
0588c25: 塔者第三列塔名字。所以明塔涌現者凡有
0588c26: 三義。一者依法華論云。所以明＋（現）【甲】明明現塔者示現如
0588c27: 來舍利住持故。二者多寶誓願為證說不虛。
0588c28: 三者小乘之流謂佛畢竟無常。是故起塔。今
0588c29: 塔涌現佛遂不滅。則知生滅是方便不生滅
0589a01: 為真實。為此因緣故明現塔。餘經但辨證說
0589a02: 不虛。不欲開身權身實。故不以塔為證也。問。
0589a03: 何故十方分身佛集但有一塔現之。答。法華
0589a04: 論云。存略故也。略者多寶如來身一體示現
0589a05: 攝取一切佛法身故也。高五百下第四敘塔
0589a06: 形量。五百表法身無生滅。二百五十表應
0589a07: 有生滅。以實勝權故相挍一倍。從地涌出下
0589a08: 第五明塔出處。昔以權覆實故權教如地。今
0589a09: 廢權顯實如從地涌出。又昔執迷本。以迷
0589a10: 執為地。此執將傾故如地裂塔現也。住在空
0589a11: 中者第六住處。明佛法身住於實相虛空。如
0589a12: 普賢觀經云法身住常寂光土也。種種寶物
0589a13: 下第七明塔莊嚴。表法身眾德所成也。五千
0589a14: 欄楯譬總持眾多。龕室千萬謂種種法門度
0589a15: 人無量也。無數幢幡謂六神通也。垂寶瓔珞
0589a16: 四攝法也。寶鈴萬億四辨八音也。四面出香
0589a17: 者戒香普勳＝【甲】勳四生也。其諸幡蓋七寶合成者。
0589a18: 明一一諸德皆為眾德所成也。高至四天王
0589a19: 宮者第八明塔至處。舊云表說四諦理盡也。
0589a20: 三十三天下第九明供養塔。表三十心十地
0589a21: 內外凡聖等崇仰法身也。爾時寶塔下第十
0589a22: 明出聲。向現靈塔容謂意識不存。今大音既
0589a23: 發者則知法身不滅也。又欲證上所說不虛
0589a24: 故發聲也。平等大慧者。如來之慧不一不三
0589a25: 絕緣絕觀離一切高下取捨斷常諸邊。故云
0589a26: 平等。此是體平等也。而說因果權實皆是法
0589a27: 華妙用。諸用之中正明果用。唯有一果故果
0589a28: 慧平等。所以然者。題稱妙法。唯佛果為妙因
0589a29: 行未妙。故正以果慧為平等大慧也。因中隨
0589b01: 分有妙亦隨分有平等也。再稱如是者明開
0589b02: 權顯實二事俱不虛也。爾時四眾下第二明
0589b03: 現塔意。又開兩別。初疑問次佛答。疑問為二。
0589b04: 初大眾疑二大樂說問。大眾有二疑。一疑有
0589b05: 塔二疑出聲。問亦二也。文處易知。爾時佛告
0589b06: 下第二答。就文為三。一明多寶因中誓願時
0589b07: 以詶其二問。二從彼佛成道滅度時下即顯
0589b08: 有塔因緣詶其二問。第三從今多寶下明今
0589b09: 日涌現時正答其二問也。佛答云多寶有大
0589b10: 誓願乃至為證明者。釋論第七卷云。解請佛
0589b11: 云。諸佛無人請者便入涅槃。如法華經中多
0589b12: 寶世尊無人請故便入涅槃後化佛身及七寶
0589b13: 塔證說法華一時出現。亦如須扇多佛弟子
0589b14: 本行未熟便捨入涅槃留化佛一劫以度眾
0589b15: 生。相傳云。多寶成道時無大機感不得說此
0589b16: 經而取滅度故說此經處皆出證明。釋論對
0589b17: 此意也。而經云菩薩時有誓願者。無妨因地
0589b18: 緣事發願。或一化眾生無大機不聞此經故
0589b19: 發斯願。則因果及經論俱不相違具二義也。
0589b20: 是時大樂說下第三次明開塔。所以須開塔
0589b21: 者。向雖親承音旨。未若形生信。故須開塔
0589b22: 現形成信彌篤。則是開方便門示法身真實。
0589b23: 就文為二。第一普集分身為開塔之緣。第二
0589b24: 正明開塔。所以普集分身者。欲辨本一多
0589b25: 也。所以然者。釋迦與諸佛互指為分身。即知
0589b26: 彼此皆非實佛。別有統一之本為妙極法身
0589b27: 故垂淨穢等。則知法身不二身不一也。
0589b28: 問。釋迦何故指淨土佛為分身耶。答。淨土佛
0589b29: 妙尚是應而非真。則顯釋迦穢身彌是而
0589c01: 非本。所以俱集淨土分身之佛有其深旨也。
0589c02: 問。何以得知二佛俱非真實以顯法身非淨非
0589c03: 穢虛空之身乃為真佛耶。答。叡師傳羅什解
0589c04: 云。分身明其不實。則知二佛非真。不二為實。
0589c05: 又理數應爾。但應直開寶塔。何因普集分身。
0589c06: 故知託多寶之願欲顯不二之本不一之。
0589c07: 所以集分身耳。法華論云。示現無量佛者示
0589c08: 現彼此佛所作業無差別。故說集分身佛。又
0589c09: 開為二。初明集分身佛之緣。二正明分身佛
0589c10: 集。二章各四。初四者。一者神力發引令大樂
0589c11: 說問。二佛答。三重問。四如來放光召集也。初
0589c12: 以神力故問者。將說法身大事故受大樂說
0589c13: 之名。及以神力加之然後問也。佛告下第二
0589c14: 佛答也。大樂說白佛下第三重請。前欲見多
0589c15: 寶即欲識法身無生滅應身有生滅也。今欲
0589c16: 見分身佛者欲了本一多故也。本之義
0589c17: 無窮略而論之。不出法身無生滅應身有生
0589c18: 滅及本一多。故此品始末但顯斯兩義。爾
0589c19: 時佛放白毫一光下第四正明召集分身。前
0589c20: 四章是皆遠緣由。今是近緣由也。就文亦四。
0589c21: 一者放光遍照十方。二者敘十方諸佛來意。
0589c22: 三者變穢為淨。四者十方佛集開寶塔。初文
0589c23: 有二。前明光照一方。次例餘九方。所以放白
0589c24: 毫光者。上顯乘權乘實今顯身權身實。昔二
0589c25: 權覆兩實喻同垢暗。今俱廢二權雙開兩實。
0589c26: 義既明顯故以白毫表之。故但放白毫光也。
0589c27: 上明所乘之法不二。今辨能乘法身唯一。故
0589c28: 但放一光。法與人俱是中道故俱放眉間光
0589c29: 也。既是中道即俱妙故有妙法妙人也。次例
0590a01: 餘九方如文。爾時十方諸佛下第二明十方
0590a02: 佛欲來之意。而言欲見釋迦及多寶者。由十
0590a03: 方佛集得開二義。一開釋迦本一多。二開
0590a04: 多寶真常應滅。時娑婆世界下第三明變淨。
0590a05: 所以變淨者。此是世界悉檀。為待賓故莊嚴
0590a06: 土也。釋論第十卷云。如人請貴客則莊嚴處
0590a07: 所。家主則莊嚴一家。國主則莊嚴一國。轉輪
0590a08: 聖王則莊嚴四天下。梵王則莊嚴三千土。佛
0590a09: 是法王則莊嚴十方也。二者表眾生執迷本
0590a10: 之心應淨故明土淨。三者欲以依果顯於正
0590a11: 果。諸佛依果本是穢土今還清淨。則知穢是
0590a12: 權土淨是實土。欲顯正果生滅是權身不生
0590a13: 滅是實身也。法華論云。云現一切佛土清淨
0590a14: 者。示現出世間無漏善根所生也。非世間有
0590a15: 漏善根所生。問。何故三變土耶。答。若一變者
0590a16: 時眾則不覺土曠佛多。今欲顯土曠佛多令
0590a17: 起信敬故三變也。二欲表三根之穢而得淨
0590a18: 悟也。又表三乘之穢皆除顯一乘之淨如淨
0590a19: 土也。又表彼此無量土同為一佛土彼此無
0590a20: 量身同一法身也。問。亦得分身佛表三乘為
0590a21: 一乘不。答。亦得也。本是一佛分為多佛。本是
0590a22: 一乘開為三乘。今既集分身之佛皆是一佛。
0590a23: 亦會三乘以歸一乘也。就文明三變土即為
0590a24: 三別。初文為二。一明變土二辨佛集也。無大
0590a25: 海山林者。欲辨同成一法座客受佛菩薩也。
0590a26: 法華論云。所以無穢者。示現一切佛國土平
0590a27: 等清淨故。言多寶者示現一切佛土同體實
0590a28: 性故。十地論云。一佛土攝一切佛土者。以諸
0590a29: 佛土同體故也。移諸天人者無緣眾生不得
0590b01: 聞也。是時諸佛各將一大菩薩者第二明佛
0590b02: 集。但將一菩薩來者凡有二義。一法身之果
0590b03: 無二。法身之因亦一也。又將一侍者來。為欲
0590b04: 遣信開塔之用。即表諸佛雲集欲開一法身
0590b05: 用。故但將一人來也。各到寶樹下者欲樹立
0590b06: 法身義也。皆坐師子座者。今顯法身不畏眾
0590b07: 生起於疑怖。同上今我喜無畏也。次兩變土
0590b08: 如文易知。爾時東方下第四十方佛集欲同
0590b09: 開塔也。就文為二。初說結佛集。次諸佛欲同
0590b10: 開塔也。是時諸佛下第二文也。彼某申佛與
0590b11: 欲開此塔者。此明諸佛同欲開寶塔現多寶
0590b12: 身示於大眾令知法身不滅。不必如僧中羯
0590b13: 磨與欲也。又大集經二十一卷云。南方金剛
0590b14: 藏佛答彼菩薩云。北方釋迦牟尼欲為大眾
0590b15: 說法。為破大慢遣使從我索。欲我今與之。次
0590b16: 西方東方皆亦爾。似僧事與欲。十方佛雖各
0590b17: 為化主。一時共為佛事。亦得少分同僧。但不
0590b18: 恒爾故異僧事也。爾時釋迦牟尼佛見所分
0590b19: 身下第二正明開塔。就文為四。一釋迦昇空。
0590b20: 二大眾起立。三正明開塔。四大眾見讚歎
0590b21: 供養。初二如文也。於是釋迦以右指者第三
0590b22: 正明開塔。右指謂手之便即是方便智用。說
0590b23: 教化物事便。華嚴法界品云。安住長者開栴
0590b24: 檀塔見過去佛皆不滅度。即是顯法身無生
0590b25: 滅也。法華論云。破三種無煩惱人染慢顛倒。
0590b26: 一者信種種乘。二者信世間涅槃異。三者信
0590b27: 彼此身異。為對此三種染故說三種平等。一
0590b28: 者乘平等。與聲聞授記唯有大乘無二乘故。
0590b29: 二者世間涅槃平等。以多寶如來入於涅槃
0590c01: 世間涅槃彼此平等無差別故。三者身平等。
0590c02: 多寶如來已入涅槃復示現身。自身他身法
0590c03: 身平等無差別故也。爾時四眾下第四大眾
0590c04: 見稱歎供養也。爾時多寶佛下第四明二
0590c05: 佛共坐。就文又四。一多寶要釋迦就坐。二釋
0590c06: 迦坐其半座。三大眾見念欲昇空。第四釋
0590c07: 迦接在虛空。此四文處易知。所以二佛同坐
0590c08: 者。正欲以多寶顯釋迦也。多寶滅既不滅不
0590c09: 滅示滅。釋迦雙林唱滅義亦同然。又多寶滅
0590c10: 既不滅不滅示滅。即顯釋迦不生而生生而
0590c11: 不生。以多寶出現欲顯釋迦實無生滅方便
0590c12: 生滅。故要釋迦共坐也。所以多寶欲顯釋迦
0590c13: 者。正為稟釋迦教人執釋迦實有生滅故。舉
0590c14: 多寶以顯釋迦。破執釋迦生滅病也。分身佛
0590c15: 亦爾。以稟釋迦教人正謂釋迦是實佛故。集
0590c16: 分身以顯釋迦。明淨土佛尚是而非本則
0590c17: 知釋迦是應而非真。法華論云。二佛共坐者
0590c18: 為顯化佛報佛法佛皆為成大事故也。此欲
0590c19: 明諸佛同心共顯大事故共坐也。大事即是
0590c20: 法身。以大音聲下第五命覓弘經人。就文為
0590c21: 二。一者長行二者偈頌。偈文為二。一者頌諸
0590c22: 佛來意。二頌命覓弘經人。所以頌諸佛來意
0590c23: 有二種義。一者時眾雖多寶涌現分身佛
0590c24: 集並未達來意。故今釋之。二者將欲命覓弘
0590c25: 經人故。前敘二佛來意以高勵下。釋成命持
0590c26: 經意。初文為二。一釋多寶來意。二釋分身集
0590c27: 意。二佛各為三義故來。釋多寶來意有三。初
0590c28: 一行半以高勵下故來。次一行偈顯法難遇
0590c29: 故來。次一行偈舉佛本願故來。釋成上二義。
0591a01: 又我分身下第二釋分身集亦有三意。初一
0591a02: 行明為聽法故來。次半行欲開寶塔顯真常
0591a03: 應滅故來。各捨妙土下第三令法久住故來。
0591a04: 就文又三。初一行半標為法久住故來。次五
0591a05: 行釋為法久住故來。後半行結法久住故來
0591a06: 也。告諸大眾下第二頌命覓弘經人。頌多寶
0591a07: 佛明過去世佛弘法華。頌分身佛明現在世
0591a08: 佛弘法華經。今命諸菩薩弘經即辨未來佛
0591a09: 弘經。此即三世諸佛共弘此經。問。何故現在
0591a10: 十方佛集過去但多寶一佛耶。答。法華論云。
0591a11: 以略攝廣故但明一佛。即略攝一切佛也。又
0591a12: 頌二佛來即辨所弘之法。今命弘經即辨能
0591a13: 弘之人。以二佛來辨真應二身。故有所弘之
0591a14: 法。次明能弘之人凡有四命四釋。初一行半
0591a15: 正命。次兩行釋命意。言當知此意者有二種
0591a16: 意。一欲顯諸佛流通法故來。二欲顯真常應
0591a17: 滅本一多。意在於此故言當知此意。諸佛
0591a18: 子等下第二一命一釋。初一行命次四行釋。
0591a19: 諸善男子下第三一命一釋。初一行命。次十
0591a20: 九行舉六種難事解釋。開為七別。初五行明
0591a21: 廣說難。次二行明書難。次兩行明讀難。次
0591a22: 兩行明為一人說難。次三行明問難。次三行
0591a23: 明持難。後兩偈歎教釋成六難。問。現見世間
0591a24: 持法華經者無量。何故有此六種難也。答。有
0591a25: 六種人不信法華。一者貪著五欲見小樂而
0591a26: 忘大樂故不信法華。二外道人執著諸見不
0591a27: 受離見之法。三小乘人執權迷實不信一乘。
0591a28: 故智度論云。五百部聞畢竟空如刀傷心。況
0591a29: 聞有一無三也。四執此經是無常教人聞法
0591b01: 華常不生信受。五執此經是覆相常聞說顯
0591b02: 了常不生信受。六有所得人執著此經決定
0591b03: 是常聞說非常非無常不三不一無依無得不
0591b04: 生信受。若然者古今南北信解者少。經唱六
0591b05: 難言不虛也。諸善男子下第四一命一釋。初
0591b06: 一行半命。次六行歎持經利益釋命也。
0591b07: 提婆達多品第十二
0591b08: 所以有此品來者。見塔品既證前開後具於
0591b09: 二義。今亦然矣。言成前者凡有二義。一者遠
0591b10: 來意。此經開方便門示真實相。開一切方便
0591b11: 示一切真實。但方便有二種。一順方便謂諸
0591b12: 佛菩薩。二違方便如調達善星。自上以來開
0591b13: 順方便其義已竟。如滿願實是菩薩方便示
0591b14: 為小乘。釋迦是果德方便示有生滅。今次開
0591b15: 違方便用亦有二人。一調達謂人為違方便。
0591b16: 二龍女謂畜生為違方便用。故順方便真實
0591b17: 有因果兩人。違方便用有人畜二種也。二者
0591b18: 上品明過去多寶自來證明法華。今此品釋
0591b19: 迦引調達為證明。由調達過去世為我說法
0591b20: 華經今得成佛。是故法華功力深重宜須信
0591b21: 持。故上是引他證。今引自證。是以兩品相
0591b22: 次來也。又上四番命持經。今歎經三力釋成
0591b23: 四命。三力者。引提婆達多證有成佛力。龍宮
0591b24: 眾集證經有廣大力。龍女成佛證有速疾力。
0591b25: 以經親有三力故宜應信持。是故引三力釋
0591b26: 成四勸。所以有此品來也。次生後者凡有四
0591b27: 義。一者上以多寶不滅示滅。顯釋迦方便生
0591b28: 滅實無生滅。今復舉調達例顯釋迦。調達非
0591b29: 惡示惡。故惡是方便。善為真實。類顯釋迦不
0591c01: 生滅示生滅故生滅是方便不生滅為真實。
0591c02: 故上以他佛顯於釋迦。今引他菩薩顯於釋
0591c03: 迦。是以兩品相次來也。二者為成信義故來。
0591c04: 如涅槃師子吼品說。云何為信。信如來畢竟
0591c05: 不生滅。信提婆達多終不破僧。涅槃既兩事
0591c06: 相次。今亦然也。故說此品以違順相對故二
0591c07: 品相次也。三者然流通勸信皆是為始學耳。
0591c08: 若深行人無勞勸也。今為接惡人自輕己身
0591c09: 不敢學大法。是故今說調達雖是惡人得聞
0591c10: 大乘受記成佛。故應須學之。四者根緣不同
0591c11: 適時而說。以眾中應聞此品得悟故應機說
0591c12: 之。提婆達多是斛飯王子。提婆此翻為天。達
0591c13: 多言熱。以其生時諸天心熱故名天熱。所以
0591c14: 然者。諸天知其造三逆罪破壞佛法。見其初＝所【甲】初所
0591c15: 生心生熱惱故因以為名。此品歎經三力即
0591c16: 為三段。一成佛力二廣大力三速疾力。由提
0591c17: 婆達多說經遂致作佛。故經有成佛之力。由
0591c18: 文殊說法華經無量無邊眾生並得悟道。故
0591c19: 歎法華有廣大力。龍女聞經現身成佛。故歎
0591c20: 此經有速疾力。所以歎此三力者。為成命覓
0591c21: 弘經人故也。今從初作名故云提婆品。初章
0591c22: 有四。一明提婆過去世事。二結會古今明現
0591c23: 在世事。第三為提婆授記明未來世事。第四
0591c24: 稱歎此品利益。初文二。前長行次偈頌。長行
0591c25: 又三。一明釋迦積劫求經。二辨仙人施法。三
0591c26: 明釋迦報恩供養。初又三句。第一明過去受
0591c27: 種種身常求法華。於多劫中下第二別作國
0591c28: 王求無上道。此中前明求果。為欲滿足下次
0591c29: 明修因。修因之中初總明欲滿六度。懃行布
0592a01: 施下略辨檀度。檀度之中初明外施。頭目已
0592a02: 下次辨內施。時世人民下第三正明求法華
0592a03: 經時＝無【原】時無。時有仙人下第二仙人授法。王聞其＝宣【甲】其宣
0592a04: 言下第三為法懃苦報恩供養。七偈半頌上
0592a05: 三章即有三別。初兩偈頌王求法。次二偈頌
0592a06: 仙人授法。次三偈半頌王報恩。佛告諸比丘
0592a07: 下第二結會古今明現在世事。告諸四眾下
0592a08: 第三為提婆達多授記明未來世事。提婆為
0592a09: 釋迦本師。今翻為授記。則知師弟子方便無
0592a10: 定。違順等用亦適時為物。小乘經明提婆墮
0592a11: 無間獄竟後成辟支佛。然今大乘中明未來
0592a12: 成佛。然既隨緣違順。亦適時大小也。二十中
0592a13: 劫者。然大劫有三小劫亦有三。雜心文但說
0592a14: 小劫以為中劫。善星經云十八小劫為一中
0592a15: 劫也。佛告諸比丘下第四明說此品利益。所
0592a16: 以偏言聞此品不生疑惑者。小乘經中明。調
0592a17: 達教世王殺父。汝若殺父我殺瞿曇。便有新
0592a18: 王新佛不亦快乎。調達自造三逆。復教他造
0592a19: 逆。則是極惡之人。今遂言是過去善友未來
0592a20: 成佛。學小乘者莫不驚疑。是故偏云不生疑
0592a21: 惑。又外國諸小乘人不信方等。皆言是調達
0592a22: 所作非釋迦說。今勸信調達即是勸信大乘
0592a23: 也。不墮地獄者。依成實論明四輪治於八難。
0592a24: 今明一念信法華經不疑此品具離八難不墮
0592a25: 地獄離三塗難。生十方佛前離佛前佛後難
0592a26: 也。常聞此經離世智難。若生人天中離聾音
0592a27: 難。若在佛前蓮華化生離邊地長壽天難。於
0592a28: 時下方第二歎經廣大力。又有七句。一智積
0592a29: 請多寶還本土發起論端。佛告智積下第二
0592b01: 釋迦止請也。爾時文殊下第三明文殊來。序
0592b02: 品文殊在座。今品稱從海宮來者。據事而言。
0592b03: 例如涅槃文殊初雖在席尋與純陀相隨而去
0592b04: 至大眾問品與純陀共來。今亦然也。初分開
0592b05: 經既竟。或可往海宮化道。今欲讚經功能及
0592b06: 問安樂行故復來也。據理而談者。文殊本停
0592b07: 鷲嶺而忽在龍宮。可謂雖去而住不往而來
0592b08: 也。智積問文殊下第四正問也。文殊師利下
0592b09: 第五答。初明文殊化直往菩薩。本聲聞人下
0592b10: 明化迴小入大菩薩。爾時智積下第六智積
0592b11: 稱歎也。文殊師利言下第七推功歸於法華。
0592b12: 即是讚歎經力。智積問下第三明龍女成佛
0592b13: 歎經速疾力。亦有七章。一問。二答。三設難。
0592b14: 四龍女來。五身子＋（作）【甲】子子作難。六龍女舉譬答。七明
0592b15: 時眾悟道。文殊師利言下第二文也。於剎那
0592b16: 頃發菩提心得成佛者。伽耶山頂經明有四
0592b17: 種發心。一初發心謂入初地。二行發心二地
0592b18: 至七地。三不退發心謂八九地。四一生補處
0592b19: 發心謂第十地。龍女發心成佛是第四義也。
0592b20: 然十信菩薩亦能八相成道。位不可知也。又
0592b21: 適化無方可有四句。一遲方便。如十劫坐道
0592b22: 場。二速方便。龍女剎那成佛。三亦遲亦速。如
0592b23: 釋迦六年形此二種是也。四非遲非速。如淨
0592b24: 土中成佛。不論遲速又四句。一男身成道。則
0592b25: 釋迦之流。二女身成佛。別有經云佛出女國
0592b26: 作女身成佛。三亦男亦女。則龍女是也。本是
0592b27: 女變為男。四非男非女非天非人。如淨土成
0592b28: 佛。又三句。一出家成佛。如釋迦。二在家成
0592b29: 佛。如智度論云天王佛是。故不須及袈裟。
0592c01: 則調達成佛號天王佛是也。三者俱非。謂淨
0592c02: 土佛。又三句。一童真成佛。龍女是也。二非童
0592c03: 真成佛。釋迦是也。三俱非淨土中佛。所以
0592c04: 如斯＝是【甲】斯是不同者。良由體無礙之道故有無礙之
0592c05: 用。適無方之緣應無窮之益。若然者不應疑
0592c06: 云此品非佛說。蓋是有限之情局無方之化
0592c07: 耳。智積菩薩言下第三作難也。言論未訖下
0592c08: 第四龍女來。爾時舍利弗下第五身子作難
0592c09: 也。爾時龍女下第六龍女舉喻總答二人難
0592c10: 也。爾時娑婆世界下第七明時眾悟道得益。
0592c11: 持品第十三
0592c12: 此品來亦具二義。一者成前二者開後。言成
0592c13: 前者。寶塔品偈文四番命持。提婆達品歎經
0592c14: 三力。亦是勸持。今菩薩聲聞應命持經故有
0592c15: 此品。言開後壽量者。以菩薩聲聞各明住於
0592c16: 忍力者恐聞遠壽心生驚疑故逆遮之也。所
0592c17: 以應命者有四。一欲上報佛恩。二欲增進自
0592c18: 行。三欲將勸餘未弘宣亦令傳化。四既是菩
0592c19: 薩欲利益眾生。故有此品來也。為秉持此經
0592c20: 以化物故名持品也。品開為五。第一二萬菩
0592c21: 薩發誓弘經。第二五百聲聞發誓弘經。三者
0592c22: 學無學八千人發誓弘經。四者諸比丘尼發
0592c23: 誓弘經。五者重命菩薩發誓弘經。就此五人
0592c24: 可為二例。初四人是應佛前命自誓弘經。後
0592c25: 一人佛重命弘經。就初四人中初一是直往
0592c26: 菩薩自誓持經。後比丘比丘尼是迴小入大
0592c27: 菩薩自誓弘經。又為三類。初明諸菩薩慈悲
0592c28: 深厚忍辱力大能於穢土弘經。二者自餘三
0592c29: 眾示劣弱淨土弘經。第三諸菩薩住不退
0593a01: 地通於淨穢二土弘經。初偏舉二人者。藥王
0593a02: 既流通所寄。樂說能發輝涌塔。故為宣持之
0593a03: 首。藥王流通所寄者。流通乘權乘實也。樂說
0593a04: 發輝涌塔者。開發身權身實之端也。爾時眾
0593a05: 中下第二文也。迴小入大菩薩又分二別。初
0593a06: 比丘自誓弘經。次比丘尼自誓弘經。初又二。
0593a07: 前明無學人自誓弘經。次明學無學人自誓
0593a08: 弘經。復有學無學第三文。涅槃云八十。今云
0593a09: 八千。或可千字少點故誤成十耳。或可別有
0593a10: 八十也。然經既會三歸一皆成菩薩。而猶言
0593a11: 聲聞者凡有三義。一者仍本為名。二者雖復
0593a12: 悟一不失於三。所以然者。本破三病是故說
0593a13: 一。三病既除一藥亦息。非三非一故能一能
0593a14: 三也。三者即詺菩薩以為聲聞。如前云我等
0593a15: 今者真是聲聞以佛道聲令一切聞。聲聞於
0593a16: 異土弘經者。一者示鈍根。如前釋之。二斥
0593a17: 此土難化。三者注經云。菩薩於此土聲聞於
0593a18: 他土者。欲明一乘既顯萬流可一國無彼此
0593a19: 悟無少大在誓雖異所暢彌同也。爾時佛夷
0593a20: 母下第四比丘尼弘經。就文為二。前授記次
0593a21: 辨弘經。授兩尼記即為二別。初前請記二授
0593a22: 記。此經始終授記有二。一不請而授。二請而
0593a23: 授。請而授中自有三種。一發言請。如目連等。
0593a24: 二心念請。如千二百等。三現相請。如大愛道
0593a25: 等。於時世尊下次授記。授比丘尼記最在後
0593a26: 者。一依上列眾次第。最在後故。二示女人罪
0593a27: 垢深重。三欲息世譏嫌故最後授之。憍曇彌
0593a28: 者。憍曇是姓翻為土。彌者女也。次授耶輸
0593a29: 記亦兩。初請＋（記）【甲】請請記次授＋（記）【甲】授授記也。爾時摩訶下第二發
0593b01: 誓弘經亦開為二。前領解歡喜次發誓弘經。
0593b02: 爾時世尊下第五重命菩薩弘經。就文為二。
0593b03: 初明眼視二諸菩薩發誓弘經。初眼視者。顯
0593b04: 諸菩薩智慧利根懸得佛意及懸得經旨趣令
0593b05: 物信之。如庄周云目擊道存故也。是諸菩薩
0593b06: 下第二發誓弘經。就文為二。前長行次偈頌。
0593b07: 佛今默然不見告者。佛雖歎菩薩懸得佛
0593b08: 意。而菩薩住謙讓門。故言佛不告。師弟歎
0593b09: 讓合論。各據一義也。時諸菩薩下明菩薩重
0593b10: 自思惟。佛雖無言我為菩薩。法應上弘下利
0593b11: 滿願報恩也。遙見守護者。久知壽量常恒雙
0593b12: 林非永滅也。偈文為三。初一行總標發誓弘
0593b13: 經。次十七行別明發誓弘經。後兩行結發誓
0593b14: 弘經。第二段中又開二別。第一明菩薩忍惡。
0593b15: 第二明忍惡故為物弘經。忍惡中有二。第一
0593b16: 明大士忍惡。二釋起惡所以。初又二。第一一
0593b17: 偈忍三業惡。如害提婆外道是也。惡世中比
0593b18: 丘下第二忍口業惡。又開為二。第一起惡之
0593b19: 人。第二正明起惡。各有二段。人中二者。是
0593b20: 增上慢人即出人。或有阿練若下第二明處。
0593b21: 出處攝一切人盡也。而作＋（如）【甲】作作如是言下第二明起
0593b22: 惡亦兩。第一明惡言謗。第二作善言謗。皆明
0593b23: 菩薩能忍。惡言謗者謂毀法謗人。毀法謂是
0593b24: 外道論。謗人謂是邪見之人。就文又三。初兩
0593b25: 行是私處毀法謗人。常在大眾中下第二兩
0593b26: 偈向公處毀法謗人。第三半行明菩薩能忍。
0593b27: 問。初既云說外道論義。復何得云自作此經
0593b28: 典。答。初云說外道。而外道十八大經復無此
0593b29: 說故是自作。但既非內教。理同外道也。為斯
0593c01: 所輕言下第二作善言謗。故人中唯有出處
0593c02: 謗中不出善惡也。又二。初半行明起謗。次半
0593c03: 行明能忍。為斯所輕言汝等皆是佛者。小乘
0593c04: 人謂學大乘人明諸法本性寂滅無有二相。
0593c05: 便作是言。若眾生與佛無二相者。汝應是佛。
0593c06: 如世人云汝作此學便是佛也。此言重意輕
0593c07: 也。以輕心出此言故名輕言也。濁劫惡世中
0593c08: 下五行半第二釋毀謗意。惡人所以毀謗者
0593c09: 凡有二義。一者外魔來入身中令其毀謗。三
0593c10: 行文是也。二者內愚癡故不知小乘是方便
0593c11: 執以謗大。二行半文是也。諸城邑聚落下第
0593c12: 二一偈釋菩薩忍惡故處處為物弘經。後兩
0593c13: 偈結誓如文也。
0593c14: 法華義疏卷第九
0593c15: 時永仁三年交鐘七日中原氏女等力同
0593c16: 志也雕一卷義禱工親得脫夫恩山疊疊
0593c17: 碧羅八萬之巔德海洋洋蒼溟三千之底故
0593c18: 會稽曹投衣裳於江水吳郡女子曬屏風
0593c19: 於堂床以疇孝行知今志然則翫直至妙乘
0593c20: 於江北為即往安樂之指南耳。
0593c21: 　　　　　　都幹緣沙門　素慶謹誌
