0671c16: 
0671c17: 妙法蓮華經玄贊卷第二〔本〕－【甲】本
0671c18: 
0671c19: （大慈恩寺）＋沙【甲】沙大慈恩寺沙門基撰
0671c20: 經。菩薩摩訶薩八萬人。贊曰。第五聖德難
0671c21: 思眾。文有三。一標類舉數。二歎德。三列
0671c22: 名。此初也。梵云菩提薩埵摩訶薩埵。略云
0671c23: 菩薩摩訶薩。菩薩修行略有二門。一自利
0671c24: 大智為首。二利他大悲為先。菩提覺義智所
0671c25: 求果。薩埵有情義悲所度生。依弘誓語故
0671c26: 名菩薩。以二為境名為菩薩。有財釋也。
0671c27: 又覺是所求果。有情是自身。求三菩提之
0671c28: 有情者。故名菩薩。或菩提是所求果。薩埵
0671c29: 者勇猛義。不憚處．時求大菩提有志有
0672a01: 能。故名菩薩。二皆依主。又菩提即般若。薩
0672a02: 埵謂方便。如是二法能利能樂一切有情。
0672a03: 故名菩薩。亦菩提亦薩埵。或及初解皆持
0672a04: 業釋。摩訶大也。薩埵如前。今此菩薩位居
0672a05: 八地已上。為簡前小及二乘位故言摩訶
0672a06: 薩。無著般若論云。諸菩薩有七種大故。此
0672a07: 大眾生名摩訶薩埵。如菩薩地說。下大乘章
0672a08: 中別當具列。
0672a09: 經。皆於阿耨多羅三藐三菩提不退轉。贊
0672a10: 曰。自下第二歎德。有十三句。論以二門釋。
0672a11: 一上支下支門。二攝取事門。支者分義。上
0672a12: 支分謂總相。下支分謂別相。故論云應知阿
0672a13: 耨多羅三藐三菩提不退轉者。是總相。餘是
0672a14: 別相。此總相也。無上正覺體即佛果所有五
0672a15: 法。謂淨法界。及四智心品。無著金剛般若論
0672a16: 說。阿耨多羅三藐三菩提顯示菩提．及菩
0672a17: 提道。阿耨多羅此顯菩提自相。解脫相故。
0672a18: 三藐三菩提顯示菩提者人平等相。以菩提
0672a19: 法故。得知是佛。大智度論說。智．及智處俱
0672a20: 說名般若。菩薩地說菩提．菩提斷皆名菩
0672a21: 提。故阿云無。耨多羅云上。三云正。藐云
0672a22: 等。又三云正。菩提云覺。即是無上正等正
0672a23: 覺。此有四覺。一無上覺是總也。即顯菩提．
0672a24: 清淨法界。二正覺簡外道邪覺故。三等覺
0672a25: 簡二乘但了生空偏覺故。四又正覺簡菩
0672a26: 薩。菩薩因覺未滿果位非正覺故。此顯菩
0672a27: 提道即四智品。下一覺字貫通上四。由具
0672a28: 下三一切莫過。超遍等喻。真理所覺名無
0672a29: 上覺。然諸經論多說真理名無上菩提體。
0672b01: 以根本故。今此雙取佛果理．智俱名無上
0672b02: 菩提。於此二果俱不退轉。云何不退轉。由
0672b03: 具下十因不退轉。故於佛果能不退轉。決
0672b04: 定當證念念進修名不退轉。退者失也轉者
0672b05: 動也。八地以上任運進修於大菩提。修習不
0672b06: 退無煩惱故。亦復不為一切有相功用所
0672b07: 動。名不退轉。由此八地名不動地。相用煩
0672b08: 惱不能動故。不退有四。一信不退。十信
0672b09: 第六名不退心。自後不退生邪見故。二位
0672b10: 不退。十住第七名不退位。自後不退入二
0672b11: 乘故。三證不退。初地以上即名不退。所證
0672b12: 得法不退失故。四行不退。八地已上名不
0672b13: 退地。為．無為法皆能修故。今此菩薩皆八地
0672b14: 已上故。言於無上正等覺不退轉。定當證
0672b15: 故。故不退者非即不轉。又不退有二。一
0672b16: 已得不退。初地即得。二未得不退。八地方
0672b17: 得。無上正覺是未得法故。八地以上能不退
0672b18: 轉。情祈正覺心進不動。法駛流中任運轉
0672b19: 故。名不退轉。此不退者即是不轉。
0672b20: 經。皆得陀羅尼至轉不退轉法輪。贊曰。下別
0672b21: 支分。有十二句。以十種示現。分二。初九
0672b22: 自利。後一利他。初九又二。初八有為德。後一
0672b23: 無為德。初中又二。初五福慧。後三悲智。初五
0672b24: 又二。初三內行。後二善緣。初中有三。初一
0672b25: 熏修自利。次一利他。後一利法。善緣二中。
0672b26: 初一遇緣修行。後一讚美除疑。三悲智中
0672b27: 初一慈悲。後二智慧。此中有三。一住聞法
0672b28: 不退轉。謂皆得陀羅尼。陀羅尼者此云總
0672b29: 持。總持有二。一攝二散。攝者持也。此即聞
0672c01: 持。聞於文．義任持不忘。即所聞之能持名
0672c02: 之為攝。聞即總持。體念．慧也。十地經云。八
0672c03: 地以上菩薩於一切法能堪．能思．能持。彼
0672c04: 論解云。堪謂聞慧。思謂思慧。持謂修慧。於
0672c05: 一修慧分三用故。散者施也。此有四種。一
0672c06: 法．二義．三能得菩薩忍．四明。施與眾生
0672c07: 故。此中二種初是能持即聞持是。後是所
0672c08: 持餘四種是。復分為二。一自利聞持等也。
0672c09: 二他利法義等四。因．果別故。二樂說不退
0672c10: 轉。謂樂說辨才。辨才即是四辨．七辨而樂
0672c11: 說故。四辨者即四無礙解。一法無礙解。二
0672c12: 義無礙解。此二如次即是解教．理無滯智。
0672c13: 三詞無礙解即解諸方言音無滯智。四辨說
0672c14: 無礙解即說法等七辨無滯智。七辨者。一捷
0672c15: 辨。須言即言無謇吃故。二迅辨。懸河湕泠
0672c16: 不遲訥故。三應辨。應時應機不增減故。
0672c17: 四無謬辨。凡說契經不邪錯故。五無
0672c18: 斷盡辨。相續連環終無竭故。六凡所演說
0672c19: 豐義味辨。一一句言多事理故。七一切世
0672c20: 間最上妙辨。具甚深如雷清徹遠聞等五種
0672c21: 聲故。四無礙解至方便品釋。多以後得智
0672c22: 及正體智為體。外緣起故。三說不退轉。謂
0672c23: 轉不退轉法輪。法輪是所說常說此不退轉
0672c24: 法故。謂轉如前四位二種不退轉法名轉
0672c25: 不退轉法輪。又彌勒所問經云。說自分功
0672c26: 德名轉不退法輪。說外分功德名轉不轉
0672c27: 法輪。又說智名不退。說福名不轉。又說
0672c28: 般若名不退。說方便名不轉。又說有為
0672c29: 事名不退。說無為理名不轉。此法如輪
0673a01: 故名法輪。輪有三義。一圓滿義八正道等。
0673a02: 轂．輞．輻等皆圓滿故。二不定義佛從見道
0673a03: 轉生修道。從修道後生無學道。自得此已
0673a04: 復為他說。安置聖道於他身中。如是展轉
0673a05: 他得聖已。復為他說。喻輪不定故名為輪。
0673a06: 三摧壞義蟷蜋拒轍輪能摧之。聖道在心能
0673a07: 摧煩惱。能摧未伏能鎮已伏。如王輪寶故
0673a08: 喻如輪。法輪有五。一輪自性。擇法覺支
0673a09: 正見等是。二法輪因。能生聖道教．聞．思等。
0673a10: 三輪眷屬。聖道助伴五蘊諸法。四法輪境。
0673a11: 聖道所緣四諦等理。五法輪果。因道所證
0673a12: 菩提．涅槃。轉者說也。法既名輪說亦稱轉。
0673a13: 今隨所應說八地後行不退位此五法輪故
0673a14: 名為轉。又此五體即是四法。教．理．行．果
0673a15: 皆名法輪。轉者動也顯也運也起也。動宣
0673a16: 言教顯揚妙理。運聖道於聲前起真智於
0673a17: 言後。圓摧障惱名轉法輪。下方便品當具
0673a18: 顯示。
0673a19: 經。供養無量至之所稱歎。贊曰。此有三句。初
0673a20: 之二句合為第四依止善知識不退轉。供養
0673a21: 無量日千諸佛於諸佛所殖眾德本。論名
0673a22: 殖眾善根。以己身心業依色身攝取故。菩
0673a23: 薩修行莫過身．心。今舉殊勝色身之業供
0673a24: 養諸佛。深植德本攝取己之身心一切所有
0673a25: 善業供養有十。菩薩地說。一現前供養。於
0673a26: 對現前佛設利羅及制多等一切三寶親面
0673a27: 供養。二不現前供養。於餘佛制多等作佛
0673a28: 等想修不現前供養。三現前不現前供養。現
0673a29: 對前時復作是念。一佛制多等法性即三世
0673b01: 十方諸佛制多等法性。故我今者現前供養
0673b02: 一佛制多等。即是供養三世十方佛制多等。
0673b03: 修現前不現前供養。四於如是所唯自供
0673b04: 養。五若起悲心以隨力物施貧苦等。願
0673b05: 彼安樂令他供養。六俱供養。自既作時復勸
0673b06: 教他作此供養。七財敬供養。以華香等敬
0673b07: 問禮拜。乃至以珍寶等修財敬供養。八廣
0673b08: 大供養。即以財敬長時多妙。乃至淨念迴
0673b09: 向菩提。自力集財從他求得。發願想化為
0673b10: 百千身。恭敬禮拜。一一化身出百千手持
0673b11: 散華香。出百千聲歌讚功德。復出百千妙
0673b12: 莊嚴具而為供養。於瞻部洲乃至十方。所
0673b13: 有供養普生隨喜。雖少用功而興無邊廣
0673b14: 大供養。九無染供養。不以輕慢．矯詐．放逸．
0673b15: 不淨等物。修無染供養。十正行供養。若有
0673b16: 須臾修四無量。乃至少時信忍離言真如法
0673b17: 性。起無分別住無相心。即為守護菩薩淨
0673b18: 戒。乃至修行四攝事等。修正行供養。應念
0673b19: 此為最上最妙。過前供養百千萬倍不可
0673b20: 比喻。修供養時應念。如來是大福田具大
0673b21: 恩德。有情中尊難遇獨出眾義依止。如佛既
0673b22: 爾於法．僧亦然。如幽贊上卷說。殖種也積
0673b23: 也立也。眾通平．去二音。五斷一切疑不退
0673b24: 轉。常為諸佛之所稱歎。為者使也被也。由
0673b25: 諸菩薩八地已巳上位。至斷於理．事疑盡。煩
0673b26: 惱．所知二疑俱盡。故第八地名決定地。乃
0673b27: 被諸佛常所稱歎。或由佛歎能斷眾疑。眾
0673b28: 疑菩薩住於何位。及所得證。今顯上位及
0673b29: 所得證故除眾疑。
0673c01: 經。以慈修身至到於彼岸。贊曰。此中四句。
0673c02: 六為何等事說彼彼法。入彼彼事不退轉。
0673c03: 謂以慈修身。論云以大慈悲而修身心。
0673c04: 此釋所由。諸菩薩為何等事。外為他說
0673c05: 法。內入證諸法。以大慈悲熏修身心。拔
0673c06: 苦與樂故。顯行二利但為慈．悲不由餘
0673c07: 事。慈悲各有三如下當說。七入一切智如
0673c08: 實境界不退轉。謂善入佛慧。此言顛倒。應
0673c09: 云入如實境界之一切智不退轉。即入觀
0673c10: 照智。與下第九別。若依論文便無異也。八
0673c11: 依我空．法空不退轉。通達大智達二我
0673c12: 無智也。九入如實境界不退轉。到於彼岸
0673c13: 窮實性故。
0673c14: 經。名稱普聞至百千眾生。贊曰。此有二句。
0673c15: 合為一句。十應作所作住持不退轉。名
0673c16: 稱普聞無量世界。故能住持佛法令法不
0673c17: 滅。眾生聞名信向修學。能度無數百千眾
0673c18: 生。故名應作所作。菩薩所應作謂利眾生
0673c19: 故。上來上支下支門下。明攝取事門。論有
0673c20: 二釋。論攝取事門者。攝取諸功德事。初番釋
0673c21: 云。示現諸菩薩住何等清淨地中。因何等
0673c22: 方便。何等境界中作所應作故。此為總標。
0673c23: 論下牒釋十三句中。應分為三。於無上正
0673c24: 等正覺不退轉一句。是住何等清淨地中。
0673c25: 次有十句是因何等方便。後之二句是何
0673c26: 等境界中所作應作故。論牒釋中唯解初二
0673c27: 句標不釋第三句何等境界中作所應作。地
0673c28: 清淨者八地以上三地。無相行寂靜清淨故。
0673c29: 此中以無相理名無上正等正覺故。後三
0674a01: 地皆於無相行任運寂靜離障清淨名不退
0674a02: 轉。非諸垢染有相等之所退轉故。第二句
0674a03: 因何等方便者。有四種。一攝取妙法方便。
0674a04: 任持妙法以樂說力為人說故。此攝三句。
0674a05: 任持妙法者皆得陀羅尼。由得聞持任持
0674a06: 妙法令不捨離。住在自心持之不忘故名
0674a07: 任持。以樂說力者樂說辨才故。為人說者
0674a08: 轉不退轉法輪。為人說此不退輪故。二攝
0674a09: 取善知識方便。以依善知識作所應作
0674a10: 故。此攝三句。以依善知識者。供養無量
0674a11: 百千諸佛。作所應作者。於諸佛所植眾德
0674a12: 本。德本即善根。是所應作故。由此常為諸
0674a13: 佛之所稱歎。三攝取眾生方便。以不捨
0674a14: 眾生故。此攝一句。以慈修身。由以大慈
0674a15: 悲熏習身心故。能不捨一切眾生。常能救
0674a16: 度。四攝取智方便。以教化眾生令入彼
0674a17: 智故。此攝三句。善入佛慧通達大智到
0674a18: 於彼岸。由自有三智能令眾生攝取三智
0674a19: 故。自成三智者是諸眾生攝取三智之因。
0674a20: 初智知如實智。自利智也。次智是知事智。
0674a21: 利他智也。後智是真理智。智實性也。論中
0674a22: 唯解此初標二句不釋何等境界中作所
0674a23: 應作。此攝二句。名稱普聞無量世界。是
0674a24: 何等境界。能度無數百千眾生是所應作。
0674a25: 由菩薩具三智等故。名聞遠振十方世界。
0674a26: 能於此無量世界境界中。度百千眾生作
0674a27: 所應作。度眾生者是諸菩薩之所應作故。
0674a28: 此初番訖第二復次云。復有攝取事門。示
0674a29: 現諸地攝取勝功德。不同二乘功德。故此
0674b01: 二句為總標。下自別釋二句者。一示現諸
0674b02: 地。二攝取勝功德。不同二乘功德。故十三
0674b03: 句中初四句是示現諸地。後九句是攝取勝
0674b04: 功德。初四句示現諸地者。皆於無上菩提不
0674b05: 退轉一句是。第八地故。次二句是第九地。次
0674b06: 一句是第十地。故論下釋示現諸地云。八地
0674b07: 無功用智不同下上故。不同下者下功用
0674b08: 行不能動故。不同上者上無相行不能動
0674b09: 故。自然而行故。上者勝行無相行也。下者
0674b10: 劣行功用行也。唯識釋不動地云相用煩
0674b11: 惱不能動故。此論解不退轉。謂功用不動。
0674b12: 無相行不動。任運進修。空．有雙證。不為二
0674b13: 動名不退轉。於九地中得勝進陀羅尼門。
0674b14: 具足四無礙解自在故。九地得聞持等滿
0674b15: 名為勝進。具足七辨等為他說法。前第三
0674b16: 地雖得聞持猶未圓滿。今說滿位。於第十
0674b17: 地轉不退轉法輪。得受佛位如轉輪王子。
0674b18: 以八九十地同示現諸地故。論自結云。下
0674b19: 之九句名攝取功德。上之三地皆同得之。
0674b20: 釋第二攝取勝功德者。示現依何處。依
0674b21: 何心。依何智。依何等境界行。依何等能
0674b22: 辨故。此有五句。論為初標。下自別釋依何
0674b23: 處攝三句。供養無量百千諸佛。於諸佛所
0674b24: 植眾德本。常為諸佛之所稱歎。論云依善知
0674b25: 識處所故。依何心者攝一句。以慈修身。論
0674b26: 云我依度眾生心教化。畢竟利益一切眾
0674b27: 生故。諸菩薩所作皆云我以度眾生為心
0674b28: 故。言我依眾生心。由畢竟能利益一切諸
0674b29: 眾生故。依何智者攝三句。善入佛慧．通達
0674c01: 大智。到於彼岸。論云依三種智。一授記密
0674c02: 智。為眾生說深密義智。記者記別解釋之
0674c03: 義。即佛慧也。二諸通智。以大神通利益眾
0674c04: 生智。即通達大智。三真實智。證真如智。即
0674c05: 到於彼岸。彼岸即真理故。能到者智證之義。
0674c06: 依何等境界行者。名稱普聞。無量世界一句
0674c07: 也。諸世界有二。一器二有情。皆是菩薩修行
0674c08: 所行之境界。依何等能辦者。能度無數百千
0674c09: 眾生。菩薩以三智於彼界中能辦何等事。
0674c10: 謂能度眾生。隨合別配後之二句。論乃解
0674c11: 云依何等境界行。依何等能辦者。即三種
0674c12: 智攝應知者。文意謂以三智於世界境中
0674c13: 能辦利益眾生事用故。言三種智攝。此翻
0674c14: 意略不能具顯。其意必爾。
0674c15: 經。其名曰至得大勢菩薩。贊曰。下列名為
0674c16: 二。初列後結。合有十八菩薩。皆以願行
0674c17: 為名。分為七對。此中初三拔苦與樂對。
0674c18: 曼殊室利云妙吉祥。與眾生樂。是北方常
0674c19: 喜世界歡喜藏摩尼寶積佛。聞名能滅四重
0674c20: 等罪。又云過去為龍種上智尊王佛。當來
0674c21: 亦言成佛。華嚴經說在此清涼五臺山。與
0674c22: 一萬菩薩俱。阿縛盧枳帝濕伐邏耶云觀
0674c23: 自在。觀三業歸依而拔眾生苦。略云觀
0674c24: 音。觀音授記經云。阿彌陀佛滅度後次當作
0674c25: 佛。名普光功德山王佛。此佛滅已。大勢至
0674c26: 菩薩次當作佛。名善住功德寶王佛。得
0674c27: 大勢者。所至之處世界振動有大威勢。眾生
0674c28: 遇者自然苦息。獲大勝樂有前二能。
0674c29: 經。常精進至菩薩。贊曰。此二自利他對。自
0675a01: 行常勤他利不倦。
0675a02: 經。寶掌至菩薩。贊曰。此三濟貧救對。寶掌
0675a03: 濟貧苦眾生。手中出寶　藥王為大藥樹
0675a04: 救治王諸疾　勇施一人通能二事。勇出
0675a05: 財．藥。財．藥俱攝。
0675a06: 經。寶月至菩薩。贊曰。此三導明破闇對。寶
0675a07: 月能導智明如月可重　月光破諸癡暗
0675a08: 猶如月光　滿月能為二事。
0675a09: 經。大力至菩薩。贊曰。此二神通小大對。由
0675a10: 作神通警策有緣皆令發意。能動百千
0675a11: 世界名大力　能動無數世界名無量
0675a12: 力。
0675a13: 經。越三界至菩薩。贊曰。此二離染進善對。
0675a14: 越三二界離染也。越者離度義。陀婆羅
0675a15: 云賢護。護守善法令不失故。
0675a16: 經。彌勒至菩薩。贊曰。此三世間出世間對。
0675a17: 彌勒姓慈拔離生死世間。寶積．導師引至
0675a18: 彼岸出世。寶積引至菩提。菩提法寶積而與
0675a19: 之。導師為大導師引至涅槃圓寂。故此
0675a20: 三別合成七對。
0675a21: 經。如是等至八萬人俱。贊曰。此結也。肇公
0675a22: 云。此皆菩薩無生身。無生身者無處不生故
0675a23: 言無生。無生故塞三界門。無處不生故。垂
0675a24: 形六道。
0675a25: 經。爾時釋提桓因至二萬天子俱。贊曰。上
0675a26: 明內護五眾。下明外護十眾。於中人非人
0675a27: 為二。非人中天非天為二。天中欲色界為
0675a28: 二。欲界有三。一帝釋。二四王。三自在。此初
0675a29: 也。或地居．空居為二。地居中帝釋．四王為
0675b01: 二。此初也。梵云釋迦提婆因達羅。釋迦姓
0675b02: 也此翻為能。提婆天也。因達羅帝也。正云
0675b03: 能天帝。釋提桓因云天帝釋俱訛倒也。此
0675b04: 在妙高山頂而住。三十三天之帝主。過去字
0675b05: 憍尸迦。此云繭兒。名阿摩揭陀此云無毒
0675b06: 害。即摩揭陀國過去帝釋修因之處用為國
0675b07: 名。彼國古名致甘露處。即劫初帝釋與阿修
0675b08: 羅戰以山為乳海。得甘露致於此
0675b09: 地。因以為名焉。帝釋往昔有三十二人以
0675b10: 為同伴。有善法夫人．圓生夫人．歡喜夫人．
0675b11: 設支夫人同修勝業。故生天中。有善法堂．
0675b12: 圓生樹．歡喜園．阿修羅女．設支夫人。此等因
0675b13: 緣如宗輪疏。
0675b14: 經。復有名月天子至萬天子俱。贊曰。此四王
0675b15: 眾。三光乃是四王天攝。更無別天。有經觀
0675b16: 音名寶意作日天子。即此寶光。大勢至
0675b17: 名寶吉祥作月天子。即此名月。虛空藏
0675b18: 名寶光作星天子。此名普香。日宮火精作。
0675b19: 徑五十一踰繕那。月宮水精作。徑五十踰
0675b20: 繕那。星亦水精作。極大者十八乃至小者
0675b21: 四俱盧舍。一俱盧舍三里餘。此並空中旋繞
0675b22: 四洲。四大天王。東方持國．南方增長．西方
0675b23: 醜目。北方多聞。居妙高之半腹第四層級。亦
0675b24: 住七金山之頂。三光四天高下去地四萬踰
0675b25: 繕那壽量形相如餘處說。
0675b26: 經。自在天子至三萬天子俱。贊曰。下空居天
0675b27: 　夜摩天．史多天名自在天子。得異熟
0675b28: 果隨意所念勝下二天。下二天果依樹而
0675b29: 得今隨欲得。名為自在。樂變化天．他化自
0675c01: 在天名天自在天子。不樂異熟果樂自樂
0675c02: 他變為樂具而受用之名大自在。又解他
0675c03: 化天主名自在天。第四禪主名大自在天。又
0675c04: 自在天是帝釋臣。大自在天是帝釋之師。若
0675c05: 後二解無四空居欲界天也。
0675c06: 經。娑婆世界主至二萬天子俱。贊曰。此色界
0675c07: 天。梵云索訶此云堪忍。諸菩薩等行利樂
0675c08: 時多諸怨嫉眾苦逼惱。堪耐勞倦而忍受
0675c09: 故。因以為名。娑婆者訛也。初禪大小等於
0675c10: 欲界一四天下。一千初禪始等二禪。二禪為
0675c11: 火災頂。一千二禪始等三禪。三禪為水災
0675c12: 頂。一千三禪始等四禪四禪為風災頂。乃
0675c13: 是三千大千世界。號為娑婆世界也。故娑婆
0675c14: 界主大梵王。即第四禪主。梵摩云寂靜．清
0675c15: 淨．淨潔皆得。亦云梵潔也。今唯言梵但略
0675c16: 云爾。尸棄者火災頂即初禪主．火災尖頂
0675c17: 故。光明者二禪主小光．無量光．極光淨天主
0675c18: 故。等表三禪主也。然大般若五百七十云。
0675c19: 堪忍界主持髻梵王故。尸棄者頂髻也。即
0675c20: 持髻梵王是堪忍界主。梵王之別名。光明是
0675c21: 餘禪主。
0675c22: 經。有八龍王至眷屬俱。贊曰。下明非天眾
0675c23: 有五。初龍眾也。第一名喜。次名賢喜。此二
0675c24: 兄弟。善應人心風不鳴條雨不破塊。初能
0675c25: 令人喜。後性賢令喜。故以為名。娑伽羅
0675c26: 者即海之龍。和修吉者此云九頭。繞妙
0675c27: 高。食細龍之類也。德叉迦者此云多舌。
0675c28: 舌有多故。或由嗜語故名多舌。阿那婆
0675c29: 達多者此云無熱惱。無熱惱池之龍。離三
0676a01: 熱惱故。一非火沙所爍。二無風吹衣露
0676a02: 形。三無妙翅鳥所食。無此三種所生火惱
0676a03: 名無熱惱。華嚴經云。大地菩薩為此池龍。
0676a04: 興大悲雲蔭覆一切眾生。離苦法門而得
0676a05: 自在。於鱗甲中流出諸水日夜無竭。濟瞻
0676a06: 部洲諸有情類。摩那斯者此云慈心。華嚴
0676a07: 經云。將降雨時先雲七日待眾事了。然後始
0676a08: 雨。故名慈心。優羅者此云紅蓮華居
0676a09: 池為名。
0676a10: 經。有四緊那羅至眷屬俱。贊曰。梵云緊捺
0676a11: 洛此云歌神。緊那羅訛也。初歌四諦。次歌
0676a12: 緣起。次歌六度。後歌一乘。或初三種歌三
0676a13: 乘之教行。後一歌一乘之理果。故名持法。
0676a14: 或歌一乘教．理．行．果如次配之。隨佛所
0676a15: 說一會之法所宜歌故。如世樂音歌君德
0676a16: 故。
0676a17: 經。有四乾闥婆王至眷屬俱。贊曰。樂音五孝
0676a18: 反。梵云末奴是若颯縛羅。此云可意音。亦
0676a19: 名如意音。樂者令人愛樂也。正法華云。一
0676a20: 名柔軟天子。二名和音天子也。梵云健闥
0676a21: 縛此云尋香行。即作樂神。乾闥婆訛也。西
0676a22: 域由此呼散樂為健闥縛。專尋香氣作樂
0676a23: 乞求故。樂中有二類。一非絲竹也。鼓磬之
0676a24: 類。二是絲竹。簫箏之輩。非絲竹之下者名
0676a25: 樂。上者名樂音。絲竹之下者名美＝叢【甲】美叢。上者名
0676a26: 美音。或此同前歌神音曲。如次同彼。
0676a27: 經。有四阿修羅王至眷屬俱。贊曰。梵云阿
0676a28: 素洛。此云非天。索洛者天之異名。阿之言
0676a29: 非。以多諂詐無天行故。名曰非天。如人
0676b01: 不仁亦名非人。瑜伽．佛地論說為天趣攝。
0676b02: 雜心名鬼趣。正法念經是鬼畜趣。伽陀經說
0676b03: 鬼畜天三。有云羅阿修羅是師子兒。畜生
0676b04: 所攝。今依大乘瑜伽為正。此有五類。一極
0676b05: 弱者在人間山地中住。即今西方山中有大
0676b06: 深窟。多是非天之宮。以下四類十地經說。二
0676b07: 妙高山北大海之下二萬一千由旬有羅
0676b08: 宮。三次下二萬一千由旬有勇健宮。四次
0676b09: 下二萬一千由旬有華鬘宮。五次下二萬
0676b10: 一千由旬有毘摩質多羅宮。准此已下八萬
0676b11: 四千深於須彌矣。與起世經相違。彼說須
0676b12: 彌東西去山一千由旬外有毘摩質多宮。縱．
0676b13: 廣八萬由旬。七重城等是別聚落。亦復無
0676b14: 失。羅此云執日。非天與天時。將四天
0676b15: 王天先與其戰。日月天子放盛光明射非
0676b16: 天之眼。此為非天箭鋒。以手執日障蔽其
0676b17: 光。故云執日。今為第四。應知。初列婆稚者。
0676b18: 舊云被縛。非天前軍為天所縛。正云跋稚
0676b19: 迦。此云團圓。正法華中最勝是。即當勇健。
0676b20: 次執日後與天。時有勇健力。陀縛義
0676b21: 此非被縛。佉羅騫馱者佉騫皆去聲。馱平
0676b22: 聲呼。古云廣肩膊形貌更大。次勇健後當
0676b23: 華鬘是。梵云吠摩質呾利此云綺畫。明文
0676b24: 其身。或云寶錦用冠其服。云毘摩質多羅
0676b25: 訛也。此為最大天帝釋之婦公。舍支之父。
0676b26: 說此因緣如宗輪疏。
0676b27: 經。有四迦樓羅王至眷屬俱。贊曰。梵云揭
0676b28: 路荼此云妙翅鳥。羽色妙不唯全金故。舊
0676c01: 云迦樓羅翻＝翅【甲】翻翅為金翅鳥皆訛謬也。增一阿
0676c02: 含說。佛告諸比丘有四生妙翅鳥。謂卵．胎．
0676c03: 濕．化。有四生龍亦卵．胎．濕．化。比丘當知。
0676c04: 若卵生鳥欲食龍時。上鐵叉樹自投於海。
0676c05: 是時此鳥以翅闢水令兩向分。而取卵生
0676c06: 龍出而食之。設欲取胎生龍等鳥即喪亡。
0676c07: 如是胎生鳥唯食胎．卵二生龍。濕生鳥食
0676c08: 前三生龍。於化生龍。設欲食者鳥即喪亡。
0676c09: 化生鳥能食四生龍。設使龍身。而事佛者。是
0676c10: 妙翅鳥不能食噉。所以者何。如來恒行慈．
0676c11: 悲．喜．捨四等之心。是四等心有大筋力有
0676c12: 大勇猛。不可阻壞。故妙翅鳥不能食之。故
0676c13: 諸比丘當行四等之心。今此次第即四生鳥。
0676c14: 亦云大威德者。諸龍怖故威德廣大。大身兩
0676c15: 翅相去三百三十六萬里。大滿腹恒食飽。如
0676c16: 意頷下有珠。
0676c17: 經。韋提希子至眷屬俱。贊曰。此人王眾。佛
0676c18: 以住此王城說法故獨舉之。梵云吠題呬
0676c19: 弗呾多＝羅【原】多羅。古云思惟子。今云吠是勝義。題呬
0676c20: 云身。即東毘提訶之名。彼毘提訶男聲中呼。
0676c21: 此吠題呬女聲中呼。此是山名。亦是彼山
0676c22: 中神名。從彼乞得因以為名。韋提希訛也。
0676c23: 梵云阿社多設咄路。此云未生怨。阿闍世訛
0676c24: 也。未生以前已結怨故。亦名折＝析【甲】折析指。由造
0676c25: 逆業聞小乘經懺悔已後。猶墮拍地獄。
0676c26: 後得獨覺果。涅槃經云闍王不遇耆婆來
0676c27: 月七日當墮地獄。聞大乘經懺悔已後不
0676c28: 墮地獄。又有經云。懺悔已後得柔順忍。以
0676c29: 母標名故言韋提希子阿闍世王。加涅槃
0677a01: 經等具陳其事。
0677a02: 經。各禮佛足退坐一面。贊曰。列眾中第二
0677a03: 明其儀軌。尊敬情深各禮佛足方受正法
0677a04: 退坐一面。
0677a05: 經。爾時世尊至尊重讚歎。贊曰。眾成就中文
0677a06: 段為二。上來列眾此明佛所威儀。論解眾
0677a07: 成就中有四。上已解三。此為第四。四眾者。
0677a08: 古云魔．梵．沙門．婆羅門。此說色欲二天之
0677a09: 勝．人中上首。故顗師云。一影響眾在座默
0677a10: 然。二發教眾如鶖子與彌勒三請是。三當
0677a11: 機眾稟教悟解。四結緣眾時未悟解結後
0677a12: 因緣。又有四眾謂聲聞．菩薩．並客．舊二眾。
0677a13: 古人疏有多義。然此後文。又觀四眾比丘．比
0677a14: 丘尼．優婆塞．優婆夷為四。周迴曰圍。坐匝
0677a15: 稱繞。進財行為供。有攝資名養。修謹曰
0677a16: 恭。崇仰曰敬。敬甚曰尊。尊深曰重。是理
0677a17: 談美曰讚。觸事諭德曰歎。論解有四。一
0677a18: 眾圍繞。二前後。三供養恭敬。四尊重讚歎。論
0677a19: 牒經同此經之中少前後義。今准應言。爾時
0677a20: 世尊為諸四眾前後圍繞。供養恭敬尊重。讚
0677a21: 歎文方具足。其前後者各見佛對其前為
0677a22: 之說法。即以面向為前。所不向為後。
0677a23: 望一一人皆有前後不以方處為前後
0677a24: 也。
0677a25: 經。為諸菩薩至佛所護念。贊曰。此即第三如
0677a26: 來欲說法時至成就。略有三義。一依人先
0677a27: 為菩薩說大乘經。名無量義。後為聲聞方
0677a28: 說一乘。二依利先以一乘利他教理化根
0677a29: 熟菩薩。後以一乘自利行果方化初根迴心
0677b01: 聲聞。三依法先談法體後談功能。故未說
0677b02: 法華已前先說無量義。名為時至。大乘經
0677b03: 者此是通句。餘是別句。十二門論六義名大
0677b04: 乘。一出二乘。二佛最大此乘能至。三佛之
0677b05: 所乘。四能滅大苦與大利樂。五觀音等大
0677b06: 士所乘。六能盡諸法源底。攝大乘云亦乘亦
0677b07: 大故名大乘。即萬行是。或乘大性故名大
0677b08: 乘。即真如是乘運載義。無著金剛般若論說
0677b09: 七種大。名雖少別義與對法第十一同。對
0677b10: 法云即此乘性由與七種大性共相應故名
0677b11: 為大乘。一境大性以菩薩道緣百千教為
0677b12: 所緣故彼名法大。二行大性具二利故彼
0677b13: 名心大。三智大性了二無我故彼名信解
0677b14: 大。四精進大性三大阿僧企耶修習百千難
0677b15: 行行故。彼名淨心大。五方便善巧大性。由
0677b16: 具智悲不住生死及涅槃故。彼名資糧
0677b17: 大。六證得大性。成就十力四無畏等諸功德
0677b18: 故。彼名果報大。七業大性窮生死際建立
0677b19: 佛事故名為大乘。彼名時大。乘體根本即
0677b20: 真如理。是無相故。與勝鬘同。勝鬘經云。一
0677b21: 乘即大乘。大乘即佛性。佛性即涅槃界。末
0677b22: 通萬行亦乘亦大。七大性體。通有為故。至
0677b23: 一乘章當具顯示。此為總句。名無量義等
0677b24: 三句。是所說大乘。經別名。正法華中唯有二
0677b25: 句。論牒經有十七名。正合論文應云。為諸
0677b26: 菩薩說大乘經。名無量義．最勝經典．大乘
0677b27: 方廣．教菩薩法．佛所護念．諸佛祕法．諸佛德
0677b28: 藏．諸佛密處．能生諸佛．諸佛＋（名）【甲】佛佛名道場．諸佛法
0677b29: 輪．堅固舍利．善方便．宣說巧一乘．第一義
0677c01: 處．妙法蓮華．最上法門。論云。一無量義者。
0677c02: 成就字．義故。以此法門說彼甚深妙境界
0677c03: 法故。深妙境界即佛最勝之境界故。能詮
0677c04: 教法說彼義故。教亦無量。由此字教及所
0677c05: 詮義皆名無量。無量義經云。以諸眾生性欲
0677c06: 無量故其所說法亦無量。法無量故義亦無
0677c07: 量。義無量者從一法生。其一法者即是無
0677c08: 相。如是無相無相．不相。無相．不相名為
0677c09: 實相。菩薩摩訶薩安住如是真實相已。所
0677c10: 發慈悲＋（悲）【甲】悲悲悲。明諦不虛。於眾生所真能拔苦。
0677c11: 苦既拔已復為說法。令諸眾生受於快樂。
0677c12: 善男子。菩薩若能如是修一法門無量義
0677c13: 者。必得疾成無上菩提。善男子。譬如一種
0677c14: 子能生百千萬。百千萬中一一復生百千萬
0677c15: 數。如是展轉乃至無量。此經典者亦復如
0677c16: 是。從於一法生百千義。百千義中一一復
0677c17: 生百千萬數。如是展轉乃至無量無邊之
0677c18: 義。是故此經名無量義。論不唯取所生教
0677c19: 理名為無量。無量之體即真智境。體能成
0677c20: 就。成就彼字．義故。二最勝經典。此於三
0677c21: 藏中最勝妙藏故。三大乘方廣。無量大乘
0677c22: 法門。隨大乘眾生根機之法。此經具有住持
0677c23: 成就故。四教菩薩法。為化根熟菩薩隨
0677c24: 彼法器而能成就。不化二乘等故。五佛所
0677c25: 護念。依佛有此＋（此）【甲】此此此依餘無故。六諸佛祕法。
0677c26: 此法甚深唯佛所知。祕是藏義故。七諸佛
0677c27: 德藏。諸佛功德禪定之藏。在此經故。八
0677c28: 諸佛密處。若根未熟非法器故。而不與之。
0677c29: 九能生諸佛。聞此法門能成報化身菩
0678a01: 提故。十諸佛道場。此法門能成無上菩提
0678a02: 非餘經故。能顯諸佛法身智故。十一諸
0678a03: 佛法輪。破諸闇故。十二堅固舍利。三佛如
0678a04: 來功德法身。此經具有而不壞故。十三善
0678a05: 巧方便。依此法門得成佛已。復為眾生
0678a06: 說天人等五乘之法。成佛智慧巧方便故。
0678a07: 十四宣說一乘。顯示如來無上菩提究竟之
0678a08: 體。二乘非究竟故。十五第一義處。此法門
0678a09: 即是如來法身究竟住處故。佛之法身名第
0678a10: 一義。此法身住處名第一義處。十六妙法
0678a11: 蓮華。論有二釋。一出水義以所詮義名華。
0678a12: 二華開義以能詮教名華。即證智甚深．阿
0678a13: 含甚深也。出水有二義。一出水義不可盡。
0678a14: 出離小乘濁泥水故。此談華體。頓悟菩薩
0678a15: 性離泥水。法體性常故不可盡。此談一乘理
0678a16: 性。出二乘故名出水。二復有義。蓮華出泥
0678a17: 水喻諸聲聞入如來大眾中坐。如諸菩薩
0678a18: 坐蓮華上聞說無上智慧．清淨境界證如
0678a19: 來密藏。此意說言。菩薩坐蓮華上聞說
0678a20: 無上智慧．境界。能證如來甚深密藏。聲聞迴
0678a21: 心已去得入大眾中坐。亦如菩薩坐於蓮
0678a22: 華聞說慧．境亦證密藏。前解菩薩頓悟體
0678a23: 出。此解漸悟後時用出。正以教理化諸菩
0678a24: 薩。傍化二乘故作此說。華開義者。眾生於
0678a25: 大乘中起懸崖想。心怯弱故不能生信。開
0678a26: 示如來淨妙法身令生淨信。十七最上法
0678a27: 門。攝成就故。攝成就者攝取無量名句字身．
0678a28: 頻婆羅．阿婆等偈故。此為根本攝餘一
0678a29: 切名句字義故名為最上。此乃所詮。是餘能
0678b01: 所詮最上法之門。能詮亦是餘能所詮法之
0678b02: 門。由攝一切名句字等故。頻婆羅是小乘
0678b03: 五十二數中第十八數。阿婆是第二十數。
0678b04: 此是餘大乘經教偈頌數。此皆能攝故名法
0678b05: 門。即是二十千萬億偈。論云十七句中此是
0678b06: 總句。餘是別句。此經但有三。一無量義體
0678b07: 用勝故。二教菩薩法化根熟故。三佛所護念
0678b08: 依佛有故。三義增勝故偏說之。問。其無量
0678b09: 義經第十六亦名妙法蓮華。今說無量義經
0678b10: 竟入無量義處三昧。從三昧起方說此經。
0678b11: 亦名妙法蓮華。二名何別。答。有五解。一云
0678b12: 蓮華有二時得名。如蓮華未出水時性能
0678b13: 出水故。亦名蓮華。彼經亦爾。說彼智慧之
0678b14: 性能出於水。性能開敷時猶未化二乘趣
0678b15: 一乘故。今者此經正化彼入大乘之位超
0678b16: 出二乘。如蓮華出水已亦名蓮華。彼經正
0678b17: 名無量義。傍名妙法蓮華。正逗菩薩傍令
0678b18: 聲聞聞之信解不愚於法後方化入。此經
0678b19: 正名妙法蓮華。亦得傍名無量義。正化聲
0678b20: 聞入一乘故。時．位有殊體性無二。故將
0678b21: 說此經先入無量義處三昧。二云無量義
0678b22: 經名法華。與此名．體無二。彼時唯教菩薩。
0678b23: 未有二乘趣一乘故。說教理所依真如妙
0678b24: 理正名無量義。傍名妙法蓮華此時化彼
0678b25: 二乘趣一乘故。說能依行果正名妙法蓮
0678b26: 華。如出水故。傍亦得名無量義也。三云彼
0678b27: 據智慧體名法華。此約智慧功能名法華。
0678b28: 會二歸一故。四云又彼以教理名為蓮華。
0678b29: 菩薩已修一乘之因趣一乘果故。不為說
0678c01: 行果一乘名為法華。由但不知應病與藥
0678c02: 之教理故。但說教理名為法華。今此會中
0678c03: 二乘未能應病與藥。故不為說教理蓮華。
0678c04: 但為彼說行果二種。名為蓮華。令趣入故。
0678c05: 故下經云。乘此寶乘直至道場。因行華也。
0678c06: 唯以佛之知見示悟眾生等果蓮華也。又
0678c07: 開示悟入中。論自解云。開者無上義。示者同
0678c08: 義。悟者不知義。入者令入不退轉地義。前
0678c09: 三為果後一為因。勝鬘亦爾唯說一乘因
0678c10: 果名一乘故。五云彼以教理二種名為蓮
0678c11: 華。此經對彼二乘教理行果名蓮華。義
0678c12: 周圓故如前已說。前三義釋彼此體同。後二
0678c13: 義釋此寬彼狹。由此義故彼無量義經唯
0678c14: 以二義名為無量。一法二義論云成就字．
0678c15: 義故。字者教法。義者所詮。彼無量義經云
0678c16: 以眾生性欲無量故法亦無量。法無量故義
0678c17: 亦無量義無量者從一法生。其一法者即是
0678c18: 無相。然今此經雖初讚理教。後文多以行
0678c19: 果名為蓮華。實體上下諸處經文。亦通教
0678c20: 理行果故。後解為善。法華既爾一乘亦然。
0678c21: 准此應悉。
0678c22: 經。佛說此經已至身心不動。贊曰。下文第四
0678c23: 所依說法隨順威儀住成就。住者依止安處
0678c24: 之義。此明依止安處說法所依威儀隨順
0678c25: 說法之軌則也。此正應言住說法所依
0678c26: 隨順威儀成就。說無量義經訖結加趺坐。
0678c27: 表智處深理方可說法。如說般若先住
0678c28: 對面念後起方說經。坐有二相。一降伏坐
0678c29: 以左押右。二吉祥坐以右押左。今將說
0679a01: 法作吉祥坐。加者重也即交重足坐。有為
0679a02: 跏者不知所從。此明依止安處何等軌儀
0679a03: 而說於法。今依三種軌儀。一依三昧成就
0679a04: 故入於三昧身心不動是。二依器世間天
0679a05: 雨四華地六動是。三依眾生世間四眾八
0679a06: 部歡喜等是。入定證真．起通警物．眾生喜
0679a07: 仰故此分三。不唯安坐名為威儀。梵云三
0679a08: 摩地此云等持平等持心而至於境。即是
0679a09: 定也。云三昧者訛也。觀無相理定名無量
0679a10: 義處三昧。處謂處所。無量義者無量義教
0679a11: 所詮眾義。因真理生故說真理名之為
0679a12: 處。論解一依三昧成就有二義。一者成就
0679a13: 自在力身心不動故。謂若不入三昧有分
0679a14: 別動搖。於此不能證說自在。今入三昧身
0679a15: 心不動離於分別動搖。於法便得能證說
0679a16: 自在故。云成就自在力。身心不動故。二者
0679a17: 離一切障隨自在力故謂〔得〕－？得入三昧離諸
0679a18: 定障。隨順於法證說自在。若有定障於證
0679a19: 及說不自在故。論次別釋前自在力有
0679a20: 二。一隨順眾生不見對治攝取覺菩提分
0679a21: 法故。釋初自在力。謂諸眾生不能任運見
0679a22: 無漏對治道。思覺方得。今佛亦爾。隨順眾生
0679a23: 不能任運見對治道。今亦入定思惟攝取。
0679a24: 覺察無漏對治道菩提分故。二為對治無
0679a25: 始世來堅執煩惱故。釋隨自在力。堅執煩惱
0679a26: 謂分別動搖。分別動搖故是非心起。是非
0679a27: 心起故愛恚惑生。愛恚惑生故諸業起。諸業
0679a28: 起故眾苦轉。今為治此分別動搖法執之
0679a29: 心。故入三昧離堅執惑。論又解云由入定
0679b01: 故能動世界。及知過去無量無邊劫事。不
0679b02: 入定者神變不起。不知過去世。示相故
0679b03: 也。問。佛無不定心。行住恒在定。不起滅
0679b04: 定而現威儀。何須今入。答。有十義。一入出
0679b05: 隨緣動．靜利物故。二若不入定無由放
0679b06: 光現諸瑞故。若不入定恐非佛瑞。三欲
0679b07: 說法時示審機故。四顯法殊妙故入定觀
0679b08: 令尊重故。五顯慧必由證理入定方能起
0679b09: 之。師範後學令修定．慧故。六示定．慧滿。
0679b10: 說法示慧滿。入定顯定滿故。七者為末世
0679b11: 軌。說法必先自靜心故。八者示善思惟聰明
0679b12: 之相。亦令餘人審諦事故。九入定現瑞發
0679b13: 三問答故。不爾便無彌勒等問。十顯示三
0679b14: 密。入定意密。放光等身密。說法語密故。頌曰
0679b15: 　隨．瑞．審．妙．師滿．未．思．問．密。問。將說
0679b16: 法華何故須入無量義定。何因不入法華
0679b17: 三昧。答曰。即如將說般若亦先入定。能斷
0679b18: 經云端身正願住對面念後方說經。此亦
0679b19: 如是先入無量義三昧後說法華。法華體
0679b20: 即無量義故。法華三昧即無量義三昧。無量
0679b21: 義經為菩薩說。法華經為聲聞說。無量義
0679b22: 談體出生無量義。法華談功能能出二乘。
0679b23: 體．能雖殊其實無二。故將說法華先入無
0679b24: 量義三昧。下文亦有悟法華三昧。不言悟＝語【甲】悟語
0679b25: 無量義三昧者。但是隨機濟物之要。宜
0679b26: 逐便匠生之巧用。名雖有二體實不異。又
0679b27: 教．理．行．果異故。如前。又先觀察真如法體。
0679b28: 後說因果功能法華。
0679b29: 經。是時天雨至及諸大眾。贊曰。下明器世
0679c01: 間有二。一雨華二動地。今此雨華。曼陀羅
0679c02: 者此云適意。見者心悅故。曼殊沙者此云柔
0679c03: 軟。華體柔軟亦令見者離諸剛照礦三業故。
0679c04: 摩訶大也。新翻經云適意華．大適意華．柔軟
0679c05: 華．大柔軟華。如次即是此之四華。欲明法
0679c06: 悅諸人心調三業也。亦有云天雨為芋音。
0679c07: 華有五德。一掩蔽臭惡。表聞法已障垢雲
0679c08: 銷。二嚴淨國土。表聞法已眾善飾身。故下
0679c09: 經云而此世界悉皆嚴淨。三敷榮見臺。表佛
0679c10: 將欲開闡一乘。四華後結。表聞經已後
0679c11: 得菩提。五香氣遠騰聞者歡悅。表內德周備
0679c12: 名滿十方。眾生聞者莫不崇仰。唯雨此華
0679c13: 非餘華者。表聞此經發心歡悅離執二
0679c14: 乘硬強心故。又將開一乘教理行果為其
0679c15: 真實。亦開二乘四法以為權故。雨四華
0679c16: 亦為度四生．興四念住．修四正懃．獲四
0679c17: 神足。行四法。證四諦理．截四流．斷四
0679c18: 繫．去四軛．得四妙智．悟四涅槃．證於
0679c19: 四德故。雨此四華不增不減。散佛以申
0679c20: 供養。表佛四事已周。及眾以蔭生顯眾
0679c21: 當亦成四。
0679c22: 經。普佛世界六種震動。贊曰。釋迦所王三
0679c23: 千大千名佛世界。此皆普動。故言普佛世界
0679c24: 皆動。此動處也。下頌中言而此世界六種震
0679c25: 動。故知唯是動釋迦界非十方界＋（故）【甲】界界故或此普
0679c26: 動與光照同。不爾放光何故乃寬。動界
0679c27: 乃狹。下文據近顯化此界捨權就實故。若
0679c28: 依初解唯此界動。明捨權就實故。震者動
0679c29: 也起也。六動有三。長阿含說。一六時動。謂
0680a01: 入胎．出胎．出家．成道．轉法輪．入涅槃．今時
0680a02: 動者轉法輪時。二六方動。大般若經第八袟
0680a03: 說。謂東涌西沒。西涌東沒．南涌北沒．北涌南
0680a04: 沒．中涌邊沒．邊涌中沒．今或是此。三六相動。
0680a05: 大般若說。謂動．涌．震．擊．吼．爆。搖颺不安
0680a06: 為動。鱗隴凹凸為涌。或六方出沒名涌。隱
0680a07: 隱有聲為震。舊云自下昇高為起。今云
0680a08: 有所扣打為擊。砰磕發響為吼。舊云令生
0680a09: 覺悟為覺。今云出聲驚異為爆。此各有三
0680a10: 名十八相動。般若經云。謂動．等動．等極動。
0680a11: 乃至爆．等爆．等極爆。但爾小動名動．諸處
0680a12: 通動名等動．遍大傾動名等極動。餘皆准
0680a13: 知。今此舉總但名六動。唯是十八變中一
0680a14: 振動也。勝思惟梵天經說有七因。一驚怖
0680a15: 諸魔。二令時眾不起散心。三令放逸者而
0680a16: 自覺悟。四令念法相。五令觀說處。六令成
0680a17: 就者得解脫。七令隨順問正義。今亦可爾
0680a18: 故示動相。
0680a19: 經。爾時會中至一心觀佛。贊曰。此眾生世
0680a20: 間。有四。一四眾。二八部。三二王。後結歡喜。
0680a21: 梵云鄔波索迦．鄔波斯迦者。鄔波近也。迦
0680a22: 云事。索是男聲。斯是女聲。以諸男．女成就
0680a23: 戒者。堪可親近奉事比丘．比丘尼眾故。
0680a24: 云近事男．近事女。古云優婆塞．優婆夷。名
0680a25: 清信男．清信女訛也。夜叉者此云勇健。
0680a26: 飛騰空中攝地行類諸羅剎也。羅剎云暴
0680a27: 惡。亦云可畏。彼皆訛音。梵語正云藥叉邏
0680a28: 剎娑。梵云莫呼洛伽此云大腹。大蟒田
0680a29: 蛟腹行之類。摩羅伽訛也。餘如前說。
0680b01: 轉輪聖王有四。仁王經頌言。十善菩薩發大
0680b02: 心。長別三界苦輪海。中下品善粟散王。上品
0680b03: 十善鐵輪王。習種銅輪二天下。銀輪三天性
0680b04: 種性。道種堅德轉輪王。七寶金光四天下。此
0680b05: 與餘經三種姓別。亦與十地經金輪位異。
0680b06: 應會釋之。如王法念經第二。瑜伽第四廣
0680b07: 說業果等相。隨其所應感得金．銀．銅．鐵
0680b08: 四輪七寶等物而為化也。神變之希奇
0680b09: 得未曾有。發勝心以冥道歡喜合掌。澄情
0680b10: 寂聽故一心。冀發金言故觀佛。
0680b11: 經。爾時佛放眉間白豪相光。贊曰。下第五
0680b12: 依止說因成就。論有二釋。一云彼諸大眾現
0680b13: 見異相不可思議事。如來應為我說。渴仰
0680b14: 欲聞生希有心。名依止說因成就。是故放
0680b15: 大光明示現諸世界中種種事故。夫佛說法
0680b16: 必為濟生。生發希渴之心名為說因。此將
0680b17: 說法所依止因。因生希渴而為說故。放光
0680b18: 遠照異相難知。大眾光遂興正念。佛將
0680b19: 為說渴仰冀聞。既生希〔有〕－【原】有之心次應當為
0680b20: 說法。是故放光能生眾生渴仰心。故名為
0680b21: 說因。二云先示現外事六種震動等。後示現
0680b22: 此法門內證深密法故。所以先現神通外事。
0680b23: 表佛說此法門乃是由內證深密法。又由
0680b24: 內證深密。所以外現神變。神變既彰表佛
0680b25: 將說所證之法。故名說因。雖先雨華動地。
0680b26: 未是殊絕之能。今放神光希奇更甚。由內
0680b27: 證深密故外現難思。由此說因獨標斯瑞。
0680b28: 此中有三。一放光．二照境．三所見。此初也。
0680b29: 眉者面首之媚。表所說勝大乘完媚。間謂
0680c01: 兩中。表說中道。白為眾色之本。顯此法是
0680c02: 三乘之源。所以喻白蓮華白牛馳駕也。豪者
0680c03: 長毛。亦有為豪毛也。觀佛三昧海經第一云。
0680c04: 太子時舒長五尺。樹下長一丈四尺五寸。成
0680c05: 佛已長丈五尺。有十楞現。中外俱空旋＝放【甲】旋放之
0680c06: 圓卷如秋滿月。分明色映雪珂＝珂雪【甲】雪珂珂雪。圍如三
0680c07: 寸。光有七義。一令生淨信知是勝人。二
0680c08: 破暗瞑癡愚併蕩。三能導明引出世故。四
0680c09: 表內發智光。五濟眾苦。由放光照眾苦
0680c10: 息除。六警群情。由光明有緣皆至。七
0680c11: 令厭色境。諸眾生等貪生死之境久沈生
0680c12: 死。佛光明遂厭生死之色故佛放光。涅
0680c13: 槃從面門而放四光。上生舉佛身而縱金
0680c14: 色。今從眉間放其白光。各有表矣。神境
0680c15: 智通有十八變。一振動．二熾燃．三流布．四
0680c16: 示現．五轉變．六往來．七卷．八舒．九眾像入
0680c17: 身．十同類往趣．十一隱．十二顯．十三所作自
0680c18: 在．十四制他神通．十五能施辨才．十六能施
0680c19: 憶念十七能施安樂．十八放大光明。雨四
0680c20: 華者自在之變。振六種者振動之變。此放光
0680c21: 者流布之變。見六道等示現之變。下神力品
0680c22: 當具顯示。
0680c23: 經。照於東方至阿迦尼吒天。贊曰。第二照境
0680c24: 也。一世界者一三千界。照萬八千佛之世
0680c25: 界。唯照東方者。西域以東為上。表法華經
0680c26: 唯被佛性大乘機根不被餘性。故不照餘。
0680c27: 譬如日出先照高原。佛日亦爾。先照根熟
0680c28: 故舉東方。有所表矣。正法華中亦照東方。
0680c29: 殊無照彼餘方之文。萬者數盈滿。八者
0681a01: 數不足。表此說一乘真實之盈滿。顯彼二乘
0681a02: 權之不足。又萬表涅槃寶所萬德。八表菩
0681a03: 提牛車八正。由此二體皆一乘故。此經將演
0681a04: 此經能至。聞者圓成。故唯照爾不增不減。
0681a05: 下照地獄者。表有苦而皆拔。上至天者勸
0681a06: 有樂者而求一乘。慈悲普廣有緣皆照。地
0681a07: 獄眾生雖不至會雖無容預之心。亦照令
0681a08: 其苦息。梵云阿鼻至此云無間。無間地
0681a09: 獄八地獄中此最下故。受苦不輟故名無
0681a10: 間。梵云捺落迦此云苦器。亦云不可樂亦
0681a11: 云非法行處。造非法行處也。在於處處。今
0681a12: 言地獄從本大處以為言耳。梵云阿迦
0681a13: 抳瑟揥此云質礙究竟。阿迦質礙義。抳瑟揥
0681a14: 究竟義。阿迦尼訛也。色究竟天有形之頂．光
0681a15: 可至處。不照無色彼無處故。靡者無也。
0681a16: 傍照一萬八千。上下括於五趣。無不周遍。
0681a17: 振動唯在此界偏警有緣。放光遂至一萬
0681a18: 八千顯明權實故也。亦如光照五趣皆蒙。
0681a19: 緣集聞經唯在四趣。
0681a20: 經。於此世界至六趣眾生。贊曰。下明所照。
0681a21: 有七。一六趣．二佛．三法．四四眾．五菩薩．六
0681a22: 入涅槃．七起塔。此七分三。一生死沈淪。
0681a23: 二三寶出現。三滅後行化。欲令欣厭
0681a24: 以發心故。此生死沈淪六趣眾生以六門
0681a25: 分別。一釋名．二出體．三開合．四處所．五壽
0681a26: 量．六因果相。釋名者。六者數名。趣謂所趣。
0681a27: 五蘊假者起煩惱．業所歸趣處。立以趣名。
0681a28: 帶數釋也。地持云所受自然故名為天。俱舍
0681a29: 云光潔自在神用名天。涅槃經云以多思故
0681b01: 名之為人。雜心云意寂靜故名之為人。雜
0681b02: 心云以從他求。又常飢虛恐怯多思故名
0681b03: 餓鬼。俱舍云以傍行故名為傍生。或名畜
0681b04: 生。畜者育畜之義人之資具人所畜養之生。
0681b05: 故名畜生。梵云捺落迦此云苦器如前已
0681b06: 釋。那落迦此云惡者。造惡之者生苦器中
0681b07: 故名苦器。無地獄名處所不定非唯地故。
0681b08: 地持云增上可厭。雜心亦云不可樂故名為
0681b09: 地獄。梵云阿素落此云非天前已解訖。
0681b10: 出體者。六趣皆以第八異熟識而為自體。
0681b11: 無覆無記性攝。故唯識云此第八識是界．趣．
0681b12: 生施設本故。又云此識足為界．趣．生體。無
0681b13: 勞別執有實命根。又有情流轉五趣．四生。
0681b14: 然趣．生之體即異熟識故。開合者。六趣總
0681b15: 為一。謂一期生死。次開為二謂善趣．惡趣。
0681b16: 分段生死．變易生死。或開為三謂三界。或開
0681b17: 為四謂四生．四有。四有者一生有．二本有．
0681b18: 三死有．四中有。及四種生死謂方便生死．因
0681b19: 緣生死．有有生死．無有生死。或開為五。謂
0681b20: 五趣除阿素洛。或開為六。如此文等說有
0681b21: 六趣。雜心非天鬼趣所攝。瑜伽．佛地天趣
0681b22: 所攝。正法念經鬼．畜生攝。伽陀經中鬼．畜．
0681b23: 天攝。今依大乘唯天趣攝。以瑜伽．佛地
0681b24: 為正。行多不實諂詐為先。不同諸天直實
0681b25: 行故名曰非天。如人不仁亦名非人。不言
0681b26: 非鬼非畜生故。今此離之故分為六。或開
0681b27: 為七。謂七有五趣及業有中有。或開為九。
0681b28: 謂九有或九有情居。或開為二十五有。如
0681b29: 下當說。餘門如下第二卷經火宅頌中當釋。
0681c01: 瑜伽第四正法念經亦具陳述。此說萬八千
0681c02: 界六趣之生於此悉見。
0681c03: 經。又見彼土至修行得道者。贊曰。此三
0681c04: 寶出現有三。一佛．二法．三僧。僧中有二。一
0681c05: 聲聞二菩薩。此聲聞中有其四眾。論云修
0681c06: 行者未得聖果。得道者已得聖果。四眾之
0681c07: 中有此二類。因目佛身耳便聞法。並見
0681c08: 彼眾隨佛修行。
0681c09: 經。復見諸菩薩至行菩薩道。贊曰。此菩薩
0681c10: 也。因緣者是所以義。謂為求出生死速
0681c11: 證佛果成就眾生。為此因緣修菩薩道。或
0681c12: 為嚴淨佛土成就眾生修菩提分。行菩薩
0681c13: 道。或為修四攝六度行菩薩道。如是等種
0681c14: 種所以。信解者信而且解。住地前位未
0681c15: 得聖果。相貌者三業相儀。行菩薩道。貌
0681c16: 儀也。應為貌字猊皆非。住於十地已
0681c17: 得道果。由種種所由行菩薩道故入二位。
0681c18: 又因緣者外遇良緣值善友也。善知識
0681c19: 者是大因緣故。信解。相貌是內修行。內修
0681c20: 行中內心行名信解。身語行名相貌。心觀
0681c21: 妙理名信解。捨頭目等名為相貌。行菩
0681c22: 薩道者。論云依四攝法教化眾生方便攝
0681c23: 取故。信解。相貌皆是行菩薩道。四攝法者。
0681c24: 一布施。如後當釋。二愛語。常說悅意．諦實．
0681c25: 如法．別義之語。遠離頻蹙含先言。命進
0681c26: 問安隨宜慰愈。見有昌盛而不自知覺
0681c27: 善法增而申慶悅。說佛法教恒為勝益。
0681c28: 於已怨仇起清淨意。於極癡者誓除疑惑。
0681c29: 於真福田諂誑惡行都無嫌恨修難愛語。
0682a01: 欲除障蓋為說先作。心調善者為說諦法。
0682a02: 多放逸者誨令出離。有疑惑者談說決擇。
0682a03: 依四淨語起八聖語。三者利行。由愛語故
0682a04: 先示正理。隨所學處悲．無染心勸導。調
0682a05: 伏．安處．建立．能令獲得現利財位．後利出
0682a06: 家．俱利離欲．輕安．解脫。習近惡友未植
0682a07: 善根。著大財位深極放逸。外道僻執邪見
0682a08: 誹謗。常起八纏十惡業者。於此一切皆能
0682a09: 開解起大悲心。雖受大苦心無勞倦倍
0682a10: 生歡喜。雖處財位最勝第一。而自卑屈如
0682a11: 僕如奴。如旃茶羅如孝子等。無染無偽
0682a12: 真實哀憐慈愍之心。永不退轉。四者同事。
0682a13: 以此義利若勸他學亦自修學。教他知已
0682a14: 所修同事。善根堅固不生退轉。令作是念
0682a15: 此所教我定有利樂。彼自行故。不爾便
0682a16: 言汝自不善何能教我。汝且於他諮受此
0682a17: 事。故須自行。菩薩利他行雖無量。舉此四
0682a18: 攝攝一切行。故不論餘。章義如無垢稱疏
0682a19: 第二卷。
0682a20: 經。復見諸佛至起七寶塔。贊曰。此滅後
0682a21: 行化。有二。一入滅二起塔。梵云波利抳縛
0682a22: 諵。此云圓寂。即是圓滿體寂滅義。涅槃訛
0682a23: 也。涅槃以六門分別。一體．二名．三得時．四
0682a24: 得人．五能障．六入意。體者涅槃有四。一自
0682a25: 性清淨涅槃．二有餘依涅槃．三無餘依涅槃．
0682a26: 四無住處涅槃。此四之體即大般涅槃。有三
0682a27: 一總四之體皆一真如。真如具三方成涅槃。
0682a28: 能生圓覺名摩訶般若。體覺性故。在二乘
0682a29: 身不生圓覺非為覺性不名般若。大智
0682b01: 度論云。說智及智處皆名為般若。故華嚴
0682b02: 云自性清淨心亦名無師智。二出所知障
0682b03: 名為法身。勝鬘云在纏名如來藏。出纏名
0682b04: 法身。在二乘等不名法身非功德法所依
0682b05: 止故。三眾苦都盡離二死故名為解脫。在
0682b06: 二乘等分段死盡。雖離二縛非圓解脫。
0682b07: 然二乘者亦微得此。三乘同坐解脫之床。
0682b08: 由此二乘亦名得涅槃。然非大涅槃。義不
0682b09: 具足故。又依涅槃經第二卷。大涅槃要三
0682b10: 事具足名入大涅槃。般若能證二空之智。
0682b11: 法身即是所證二理。解脫即是由智證理。
0682b12: 障盡所得假擇滅。體如伊字三點。涅槃亦
0682b13: 爾。由智證法身而得擇滅。法身為本依之
0682b14: 有二故。如伊字二點在上一點在下。別不
0682b15: 成者三事條然有其別體。許別時得理亦
0682b16: 不成。三事涅槃不異不一〔要俱時得〕－【原】要俱時得方名
0682b17: 入故。縱不成者般若為最下品。解脫為次
0682b18: 中品。法身為次上品。三法俱時三品而得。此
0682b19: 亦不成。上下名縱。傍前後名橫。若三別
0682b20: 體前後證之理亦不成。由起大智證法身
0682b21: 理。離縛解脫。三事不一不異名入大涅槃。
0682b22: 非如二乘執三別體有其三品。前後別得。
0682b23: 或俱時得。成入涅槃。餘別出體釋名等義
0682b24: 如唯識第十卷抄。今明彼佛示入無餘。非
0682b25: 入大涅槃。初得成佛彼已得故。所應度者
0682b26: 此已度訖故入涅槃。其未得度者亦皆為
0682b27: 作得度因緣。故起寶塔供養舍利。梵云
0682b28: 設利羅體也。舍利者訛。窣波云高顯。言
0682b29: 塔訛也。又論本科照境已下文云　依器
0682c01: 世間者。傍照萬八千。朗下二界是。眾生
0682c02: 世間者所見六趣眾生是。數種種者。下云示
0682c03: 現種種觀故。即餘五所見。觀見此中種種
0682c04: 事故。論開為四。一者食。謂所見佛資長義。
0682c05: 任持義是食義。然資長眾生殊勝善法。住持
0682c06: 眾生善根不壞故佛＝佛故【甲】故佛佛故名食。又云是示現依
0682c07: 止住食。若爾菩薩八地以上。對法亦名示現
0682c08: 住食應入此攝。又受用義是食義。受用法
0682c09: 樂能食故名食。二聞法。如名可知。三修行。
0682c10: 謂四眾修行得道。及菩薩行菩薩道者。四者
0682c11: 樂。謂所見入滅。生滅滅已彼寂為樂故。又樂
0682c12: 有五一自性樂。二因樂。三苦對治樂。四受斷
0682c13: 樂。五無惱害樂。此復有四。一出離．二遠離．
0682c14: 三寂靜．四覺法。此入涅槃是後四中寂靜樂
0682c15: 也。示現種種觀者。此顯寶塔無數恒沙觀
0682c16: 知此故。又觀見此種種事故名種種觀量。
0682c17: 種種者解下頌中。入涅槃已起七寶塔。寶
0682c18: 塔高妙五千由旬等。是。又重科所見七事
0682c19: 云。六趣眾生是具足煩惱差別。佛下足六
0682c20: 事具足清淨差別。具足清淨差別中有佛．
0682c21: 法．弟子差別。示現三寶差別故。弟子中復
0682c22: 乘差別。聲聞．菩薩二乘別故。即此清淨中有
0682c23: 世界有佛。見三寶者名為有佛。有世界無
0682c24: 佛見入涅槃。及為起塔名為無佛。次頁[01]不分卷【甲】次頁[01]不分卷【甲】
0682c25: 法華玄贊卷第二本
0682c26: 保安三年十月十九日移點已了以興福寺
0682c27: 圓如房之本法隆寺僧覺印為令法久住為
0682c28: 之。
0683a01: 
0683a02: 妙法蓮華經玄贊卷第二末
0683a03: 
0683a04: 沙門基撰
0683a05: 前頁[03]不分卷【甲】前頁[03]不分卷【甲】經爾時彌勒至而有此瑞。贊曰。第六大段
0683a06: 大眾現前欲聞法成就。文段有三。初彌勒示
0683a07: 相懷疑。次眾人實生心惑。後慈氏雙申兩
0683a08: 意。發問先因彌勒道滿當主。因成現世。逢
0683a09: 緣不少植業良多。豈復豪光而不知。觀
0683a10: 等持而不了。但是示有不知之相發問以
0683a11: 警群情。故名彌勒示相懷疑。眾人以根
0683a12: 地人下不測＝惻【甲】測惻大聖之徵祥。觀外相以疑
0683a13: 生故名眾人實生心惑。彌勒挾自他之
0683a14: 兩意發問文殊一人。徵先所由故為第三
0683a15: 段也。初中有四。一牒瑞徵因。二舉奇詢
0683a16: 答。三推功上德。四謙己方陳。此初文也。
0683a17: 妙用無方曰神。神通轉異名變。外應群物
0683a18: 立以瑞名。瑞即信也符應也。此問放光有
0683a19: 何符應。所以牒說因以為問。
0683a20: 經。今佛世尊至誰能答者。贊曰。此舉奇詢
0683a21: 答。牒隨順威儀住以為問。入三昧。三昧
0683a22: 理深名不可思議　動地雨華名現希有事
0683a23: 　或雨華．動地．放光．遠照．外應物機皆名
0683a24: 神變　牒瑞徵因所攝　唯入三昧名為
0683a25: 希有事　誰能答者詢訪答人。
0683a26: 經。復作此念至我今當問。贊曰。文殊師利等
0683a27: 推功上德。我今當問者謙己方陳。文殊師利
0683a28: 道果久成。示居因末紹佛法王之位。獨得
0683a29: 法王子名。已曾親近得遇良緣。供養諸佛深
0683b01: 植德本。進財進行名供養故。文殊師利住
0683b02: 第四依供養八恒。並前三依合值二十六
0683b03: 恒河沙佛故。必應見此希有之相。謙己
0683b04: 不知。我今當問。論云問於一人多人欲
0683b05: 聞生希有心。是故唯問文殊師利。心多未
0683b06: 了疑出多人。解在非多答唯在一。論云示
0683b07: 現佛與弟子互相隨順。證．說等法皆不相
0683b08: 違。為現大相因故者。大相謂所說妙法。因
0683b09: 謂神變。今現瑞相為說之因。又大相者即
0683b10: 現瑞相。瑞相即因。與所說法為因故。又因
0683b11: 者所以。問現神變等大相之所以也。何故
0683b12: 唯問文殊不問餘人。有二法故推於文
0683b13: 殊。一現見諸法文殊證知諸法故。二離諸
0683b14: 因緣自心成就彼法故。謂文殊師利離諸
0683b15: 搆畫。及離比知並從他聞之因緣故。所以
0683b16: 推之。示現種種瑞相者。示現彼彼事。事非
0683b17: 一故名為彼彼。如彼事現沒住滅。所見六
0683b18: 趣眾生現在彼生死中沒名為現沒。所見
0683b19: 佛．法．四眾．並諸菩薩。現在彼住名為現住。
0683b20: 見佛入涅槃。並為起塔。現在入涅槃故名
0683b21: 現滅。所見七事無不攝盡或＝惑【甲】或惑住即現在。滅
0683b22: 即沒無。見入涅槃并為起塔名滅沒。所餘
0683b23: 五事皆名現住。論以文殊能記彼事。是故
0683b24: 問之。文殊師利所作成就因果成就所作者。
0683b25: 謂彼所修作法。此有二種。一福德二智慧。
0683b26: 內德滿也。因成就者謂一切智成就。緣即
0683b27: 放光．雨華．動地。外德滿故。重復釋言因者
0683b28: 相也。謂現大瑞相此因。之果者謂所說大
0683b29: 法。文殊外因既滿內德復圓。故能知佛亦說
0683c01: 妙法果。故今推問。
0683c02: 經。爾時比丘至今當問誰。贊曰。眾人實生
0683c03: 心惑也。是佛光明牒說因放光。神通之相
0683c04: 牒威儀中雨華．動地。外相眾人共。所以
0683c05: 牒之生疑。入定非眾所知所以不牒為問。
0683c06: 以根．人．地並居下故不能測知佛之入定。
0683c07: 既不知入于何定。亦依何處以生疑。故不
0683c08: 問也。
0683c09: 經。爾時彌勒至文殊師利言。贊曰。下第三段
0683c10: 雙申兩意發問先因。有二。初長行後重頌。
0683c11: 長行有二。此初雙申兩意。
0683c12: 經。以何因緣至國界莊嚴。贊曰。此後發問
0683c13: 先因。而有此瑞總也。神通相者牒威儀中雨
0683c14: 華．動地。放光明等牒說因也。彌勒挾自．他
0683c15: 以為問。外瑞而共同故。雙牒瑞以生徵。
0683c16: 不牒入定以為問。外人不疑入定。下亦不
0683c17: 頌入定故也。悉見彼佛國界莊嚴者。論總
0683c18: 解經意云。種種佛國土者。示現彼國土中
0683c19: 種種差別。示現為化四眾．六趣眾生。所現
0683c20: 穢國及淨妙國土。無煩惱眾生住處。為化
0683c21: 十地菩薩所現淨國。於彼國土佛為上首
0683c22: 者。諸菩薩等依佛住故。佛於二國得自在
0683c23: 故。長牒前文。所以所見之中先說佛為上
0683c24: 首。凡說重頌有十所由。一為利．鈍兩根。二
0683c25: 為前後兩眾。三為直．曲兩樂。四為難．易兩
0683c26: 解。五為真．俗兩隨。六為取．捨兩分長行取善頌文捨惡。
0683c27: 七為標．釋兩則長行標頌文釋。八為智．辨兩殊長行智無盡頌
0683c28: 中辯無盡。九為解．持兩異長行為解法頌中為持法。十為說．行
0683c29: 兩別長行為樂說者。頌文為樂行者。頌此十曰　利鈍與
0684a01: 前後　直曲難真俗　取捨及標釋　智辨
0684a02: 解說行　長行與頌六義不同。廣略或有無
0684a03: 　合離與前後　文質並隱顯　是曲直差
0684a04: 別　至下文中一一當顯。
0684a05: 經。於是彌勒至大光普照。贊曰。梵云伽陀
0684a06: 此翻為頌。頌者美也歌也。頌中文句極美麗
0684a07: 故歌頌之故。訛略云偈。此祇焰頌。進詮體
0684a08: 義劣於名句。退為所依不及聲文。故於
0684a09: 百法不別建立。然以聲上屈曲為體。即名
0684a10: 句文更無別性。不同小乘頌依於文及文
0684a11: 士者。此乃室盧迦三十二字處中頌也。凡有
0684a12: 六十二頌分之為二。初五十四頌頌前瑞
0684a13: 相。後八頌頌正興問。初中復三。初一頌頌
0684a14: 前說因中放光能照。次三頌頌前威儀中雨
0684a15: 華動地等。後五十頌頌說因中照境所見。此
0684a16: 初也。先頌放光後頌雨華。六不同中前後
0684a17: 不同。隨文便故。
0684a18: 經。雨曼陀羅至地皆嚴淨。贊曰。下三頌頌
0684a19: 威儀中三事。一頌半雨華。半頌動地。一頌四
0684a20: 眾歡喜。此頌雨華。不頌入定自知不問。眾
0684a21: 亦不疑。長行四華。此頌二者。合離不同。華
0684a22: 為栴檀香風＋（則）【甲】風風則似赤白檀香氣可遠聞故悅
0684a23: 可眾心。地皆嚴淨乃與長行有無不同。
0684a24: 經。而此世界至得未曾有。贊曰。初二句頌
0684a25: 動地。後一頌頌四眾歡喜。
0684a26: 經。眉間光明至上至有頂。贊曰。下五十頌
0684a27: 頌照境所見分齊。為二。初一頌半頌照境。
0684a28: 後四十八頌半頌所見。此頌器世間。即照境
0684a29: 也。皆如金色顯可重故。光雖＝唯？雖白色表一
0684b01: 乘為本。所照如金彰一乘可重。或示現諸
0684b02: 佛淨土之相。令修一乘外果之因。故如金
0684b03: 色。至下當知。下文殊頌中亦現淨土故。或
0684b04: 豪雖白光乃金色。
0684b05: 經。諸世界中至於此悉見。贊曰。下四十八頌
0684b06: 半頌所見六事。前七事中不頌入滅。文分
0684b07: 為六。初一頌半頌六趣眾生。次半頌頌見
0684b08: 佛。次六頌半頌聞法。次一頌半頌四眾。次三
0684b09: 十一頌半頌行菩薩道。後七頌頌滅後起
0684b10: 塔。此初也。即眾生世間中。具足煩惱差別。生
0684b11: 死。是總通惑．業．苦。所趣是別即六趣果。或
0684b12: 所趣果體即生死。以業．煩惱．假者有情為
0684b13: 能趣故。經自釋言善惡業緣受報好醜。受報
0684b14: 好醜是所趣果。善惡業緣為能趣因。由善業
0684b15: 為異熟因貪等為潤緣受人天好總報。人
0684b16: 天好總報行善眾生所歸處故。由惡業為異
0684b17: 熟因貪等為潤緣。受三惡趣醜總報。三惡
0684b18: 趣醜總報行。惡眾生所歸處故。名為所趣。
0684b19: 於此悉見。中有．業．煩惱名為能趣。外器世
0684b20: 間名趣資具。內異熟果名為所趣。如有頌
0684b21: 言　獸歸林藪　鳥歸虛空　聖歸涅槃
0684b22: 　法歸分別　即以所歸為所趣。假者有
0684b23: 情以善惡趣為生死所趣。論明具足清淨
0684b24: 差別。即數種種。
0684b25: 經。又諸佛聖主師子。贊曰。此半頌明見
0684b26: 佛。師子即聖主。聖主即諸佛。以下釋上。無
0684b27: 畏自在名師子。冥真洞俗名聖主。眾聖之
0684b28: 主即諸佛也。
0684b29: 經。演說經典至開悟眾生。贊曰。下六頌半
0684c01: 頌聞法。分二。初三頌半頌聞四辨。後三
0684c02: 頌頌聞三乘。此即初也。初半聞義無礙。
0684c03: 一頌聞法無礙。一頌聞詞無礙。一頌聞辨
0684c04: 才無礙。義深名微妙。上乘名第一。義無礙
0684c05: 解也。教離垢染名清淨。善順人心名柔
0684c06: 軟。法無礙解也。契理名深妙應機名樂聞。
0684c07: 妙順諸方名各於世界。詞無礙解也。種
0684c08: 種因緣法之道理。以無量喻諸譬況也。法
0684c09: 喻雙開略有二義。一照明佛法。二開悟眾
0684c10: 生。辨才無礙解也。
0684c11: 經。若人遭苦至為說淨道。贊曰。此聞三乘。
0684c12: 聲聞．獨覺．菩薩如次配此三頌。厭音於
0684c13: 反。厭淤＝【原】淤猶足而不欲復為也。有作厭於
0684c14: 鹽反飽也。
0684c15: 經。文殊師利至今當略說。贊曰。此一頌半頌
0684c16: 見四眾。因結於前便明彼四眾修行得
0684c17: 道相狀＝壯【甲】狀壯眾多。見聞若斯結前所見。及千億
0684c18: 事明見四眾。今此經中宗明一乘。不能具
0684c19: 列餘四眾行。故例眾多我今略說上明聲
0684c20: 聞。下明菩薩。即乘差別。
0684c21: 經。我見彼土至而求佛道。贊曰。下三十一頌
0684c22: 半頌行菩薩道。分三。初一頌頌種種因緣。
0684c23: 次十七頌頌種種相貌。後十三頌半頌種種
0684c24: 信解。前長行中以外緣內行說凡至聖階
0684c25: 降先後。今頌先依外緣後明自行。自行以
0684c26: 勝劣為前後。相貌者十地無漏有漏雜修。
0684c27: 次第修六波羅蜜行。信解者唯有漏修。亂修
0684c28: 非次第。勝劣既殊故前後別。然修六度略
0684c29: 有三位。見道以前初劫之中於一行中唯
0685a01: 修一行。亂修有漏即此信解。初地至七地
0685a02: 滿第二劫中於一行中修一切行。有漏無
0685a03: 漏二皆雜修。八地至十地滿第三劫中一切
0685a04: 行中修一切行純＝紀【甲】純紀無漏修。後二劫修即此
0685a05: 相貌。十地經言。初地行檀乃至十地而修
0685a06: 智度。於餘度中隨力隨分非不修習。故此
0685a07: 相貌即十地修。有次第故行廣大故。信解即
0685a08: 是見道已前。行非勝故說亂修故。此頌因
0685a09: 緣。恒沙菩薩者梵云殑伽。訛略云恒。河
0685a10: 神之名。河從彼稱。殑音其矜反去聲也。經
0685a11: 中說恒河沙為喻。無熱惱池出四大河此
0685a12: 即一也。一由沙多。二由世人共為福水。入
0685a13: 洗罪滅沒死生天。三雖經劫壞名字常定。
0685a14: 四佛多近此宣說妙法。五眾人共委。故多
0685a15: 為喻。仍取初出池口方四十里沙。以為
0685a16: 喻。
0685a17: 經。或有行施至求佛智慧。贊曰。下十七頌
0685a18: 頌相貌。中分二。初十五頌頌六度次習二
0685a19: 益圓成。後之兩頌八風不動。三悲接物。頌
0685a20: 六度中分六。初六頌施。次二戒。次一忍。次
0685a21: 一勤。次二定。後三慧。此施有三初四外財。
0685a22: 次一內外。後一內財。外財四中一施七寶。
0685a23: 次施八珍。次施成度。後施雜物。七寶中
0685a24: 一金。說文金有五色。黃為其長。久＝埋【甲】埋不
0685a25: 生百練不輕徙＝從【甲】徙從革不違。西方之行出於
0685a26: 土從土左右。所以金字象金在土形。今亦
0685a27: 聲也。二銀白金也。三珊瑚紅赤色石脂似樹
0685a28: 形。四真珠即赤真珠。佛地論云。赤虫所出。
0685a29: 或珠體赤名赤真珠。五摩尼者。如意神珠。
0685b01: 既無琉璃便開珠二。六車梵云牟娑洛
0685b02: 揭婆。青白間色。七馬瑙梵云遏濕摩揭婆此
0685b03: 云杵藏。或言胎藏者堅實故也。色如馬腦
0685b04: 故從彼名作馬腦字。以是寶類故字從玉。
0685b05: 或如石類字或從石。此七不同隨方所重。
0685b06: 如上生疏。次頌八珍。一金剛。二諸珍。帝
0685b07: 青大青之類。三奴。古者罪人役官入賤為
0685b08: 奴。或為字。四婢。女之卑稱。五車。輿輪之
0685b09: 總名。夏后氏奚仲所作。古音居。言行所以
0685b10: 居人。今車舍也。言行者所居如舍。六乘。
0685b11: 駕也。謂可乘者。周禮乘載也。謂象馬之徒。
0685b12: 七寶飾輦。輓車人在前引之。古卿大夫亦
0685b13: 乘。自漢已後天子乘之。故今天子皇后所
0685b14: 乘車曰輦。八寶飾輿。余據余居二反。說文
0685b15: 車輿也。又車無輪曰輿。乘也載也。有作輿
0685b16: 非也。皆以珍嚴故言寶飾。次一頌施成度
0685b17: 義。成唯識云具七攝受方成度相。若闕便
0685b18: 非。應說頌曰　安住．與依止　意樂．及事
0685b19: 業　巧便．向．清淨　度成由此七　此中但
0685b20: 舉一迴向菩提餘六准而可悉。願得佛乘
0685b21: 三界第一即迴向意。次一雜物。駟音息利反。
0685b22: 古人四馬一乘逐也可以馳逐。房星四謂之
0685b23: 天駟故人效之。欄欄也。門遮也。欄．闌皆
0685b24: 得。有作蘭香草也。非此義。楯音食尹時名
0685b25: 二反。闌檻也。縱曰檻橫曰楯。華音戶華反。
0685b26: 依此俗釋。黃帝與蚩尤戰於涿鹿之野。
0685b27: 常有五色雲氣金枝玉葉止於帝上。有花
0685b28: 蘤之形。因而作華蓋。華美之蓋也。據實理
0685b29: 釋。西域暑熱人多持蓋以花飾之。名為
0685c01: 花蓋。華是花音也。軒音虛言反。安車也。曲
0685c02: 輈轓車耳。以物增嚴名為飾也。有作幰
0685c03: 飾虛偃反。布張車上禦熱名幰。車四馬
0685c04: 駕。傍飾欄楯上施華蓋。張幰嚴飾。以為布
0685c05: 施。上四外財次一內外。身等為內妻子為
0685c06: 外。次一唯內。施而心欣。施有五相。至心及
0685c07: 信心。隨時。自手施。如法行。捨物。是名
0685c08: 施五種。即七攝受中第四事業不應施亦五
0685c09: 相。不淨亂眾生惱害眾生物及壞淨心者。
0685c10: 皆不應施與。即五相中如法施也。施有
0685c11: 五利。親近．恒樂見．宗敬．好名聞．復作後時
0685c12: 因。是名施善利。此上皆如發菩提心經說。
0685c13: 於此施中應起四智。一若有財心不樂施
0685c14: 起覺悟智。二財闕心不樂施起忍苦智。
0685c15: 三財悅意心不樂施起知倒智。四欣世果
0685c16: 而行施者起不堅智。施以無貪及彼所起
0685c17: 三業為性。如菩薩地說。
0685c18: 經。文殊師利至而被法服。贊曰。此二頌戒。
0685c19: 戒有三種。一律儀戒即七眾所受。二攝善法
0685c20: 戒所修三乘一切善法。三饒益有情戒即利
0685c21: 有情三業萬行。勝鬘經云波羅提木叉毘尼
0685c22: 出家受具足為大乘故說。菩薩地言律儀
0685c23: 戒者捨輪王位如棄草葉。出家受具足等。
0685c24: 皆名律儀戒。故此所說即律儀戒。律儀戒
0685c25: 為本方有後二。若破律儀三戒俱捨。故四
0685c26: 波羅夷皆律儀戒。此明初出家方能受具足
0685c27: 等。故說最初律儀戒也。有本言披法服。
0685c28: 披音敷羈反。方言披散也。今亦著之義。
0685c29: 今正應言而被法服。被音皮義反。服用被
0686a01: 帶之義。出家寬曠猶如虛空。在家迫迮猶如
0686a02: 牢獄。故說出家。持戒有五利。一十方佛護
0686a03: 念。二捨命時歡喜。三持戒者為親友。四功
0686a04: 德圓滿。五生生常得戒成其性。智度論說戒
0686a05: 為德瓶。即此第四。頌曰　護念．終歡喜
0686a06: 　戒友．功德圓　生常戒成性　是名戒五
0686a07: 種。
0686a08: 經。或見菩薩至樂誦經典。贊曰。此一頌忍。
0686a09: 讀誦經典思惟法義。諦察法忍。舉難偏說。
0686a10: 攝餘二忍謂耐怨害忍．安受苦忍。
0686a11: 經。又見薩薩至思惟佛道。贊曰。此一頌勤。
0686a12: 此通被甲攝善二種。略無利樂有情精進。精
0686a13: 進有五。謂被甲．加行．無下．無退．無足。即經
0686a14: 所說有勢．有勤．有勇．堅猛．不捨善軛。最初
0686a15: 發起猛利樂欲名被甲。次起堅固勇悍方
0686a16: 便名加行。次為證得不自輕蔑亦無怯懼
0686a17: 名無下。次能忍受寒熱等苦於劣等善不
0686a18: 生喜足名無退。次能證入諸諦現觀等欣
0686a19: 求後後勝品功德名無足。二乘究竟道欣大
0686a20: 菩提故。諸佛究竟道樂利樂他。故初一名
0686a21: 被甲。後四名攝善。此中合名勇猛精進。
0686a22: 經。又見離欲至讚諸法王。贊曰。此二頌定。
0686a23: 離憒鬧故常處空閑。由安住靜慮故深修
0686a24: 禪定。引發靜慮故得五神通。由辦事靜慮
0686a25: 故讚諸法王。此三必由離欲方得。
0686a26: 經。復見菩薩至聞悉受持。贊曰。下三頌頌
0686a27: 慧。此一加行智。妙達實相故智深。音樂不
0686a28: 壞故志固。又思慮遠故智深。不休息故志
0686a29: 固。加功能問。聞並能持。
0686b01: 經。又見佛子至而擊法鼓。贊曰。此二頌頌
0686b02: 二智。定慧具足根本後得二智滿故。後得智
0686b03: 中以喻講法。講法有四意。一欣樂說法。二
0686b04: 化諸菩薩不化二乘。三破十魔眾。四而擊
0686b05: 法鼓。擊法鼓者開權顯實。至下當知。魔羅
0686b06: 云破壞號也。略云魔。名波卑夜云惡者。
0686b07: 波旬訛也。雜藏中佛說魔軍有十。今為頌
0686b08: 言　欲．憂愁．飢渴　愛．睡眠．怖畏　疑．毒．
0686b09: 及名利　自高輕慢彼　汝等軍如是　一切
0686b10: 無能破　我智箭定刀　摧坏瓶投水
0686b11: 　或正智擊真如後智擊俗理。說法發響令
0686b12: 眾得聞。此六度中皆具二利。然以布施唯
0686b13: 明利他。後慧通彰二利。中四但說自利略
0686b14: 無利他之說。實非無也。
0686b15: 經。又見菩薩至不以為喜。贊曰。下二頌八風
0686b16: 不動。三悲接物。二頌如次。此八風不動。宴
0686b17: 音焉見反。安也息也。有作晏字。焉反亦默
0686b18: 也。八風者一利．二衰．三毀．四譽．五稱．六譏．
0686b19: 七苦．八樂．今此但舉於四．生喜。得財位名
0686b20: 利。面讚為譽。背讚名稱。適悅名樂。於此
0686b21: 四中菩薩不以為喜。恭敬之言義貫通故。
0686b22: 翻此四種衰．毀．譏．苦亦不生憂。身心寂
0686b23: 然語言宴默離八風故。此如瑜伽第二袟
0686b24: 解。
0686b25: 經。又見菩薩至令入佛道。贊曰。此三悲接
0686b26: 物。悲謂拔苦。有情緣悲緣有情起。行有多
0686b27: 種生亦無窮。偏舉一行。濟重苦生故言放
0686b28: 光濟地獄苦。餘二悲行法緣無緣准此亦
0686b29: 成。下當具顯。
0686c01: 經。又見佛子至勤求佛道。贊曰。下十三頌半
0686c02: 頌地前凡夫信解行道。六度亂脩即為六
0686c03: 也。一頌勤．一頌戒．一頌半忍．二頌定．五頌
0686c04: 施。三頌慧。此勤也。飲食知量減劣睡眠。初
0686c05: 夜後夜覺悟瑜伽。遺教亦言初夜後夜亦勿
0686c06: 有廢。中夜誦經以自消息。無以睡眠因緣。
0686c07: 令一生空過無所得也。試也。謂暫為之。
0686c08: 今不暫為故言未。經行林中。西域地
0686c09: 濕疊塼為道。於中往來消食誦經。如經
0686c10: 布綃之來去。故言經行。此乃策勵脩四正
0686c11: 斷。於已生惡不善法脩律儀斷。於未生惡
0686c12: 不善法修斷斷。於已生善法修防護斷。
0686c13: 於未生善法修修習斷。以求佛道。故華嚴
0686c14: 云　佛子善諦聽　我說如實義　或有速
0686c15: 出要　或有難解脫　若欲求除滅　無
0686c16: 量諸過惡　應當一切時　勇猛大精進
0686c17: 　譬如微小火　＝樵【甲】樵濕即能滅　於佛法教
0686c18: 中懈怠者亦爾　譬如人鑽火　未出數休息
0686c19: 　火勢隨止滅　懈怠者亦爾　譬如淨火
0686c20: 珠　離緣而求火　畢竟不可得　懈怠者
0686c21: 亦爾　譬如明淨日　閉目求見色　於
0686c22: 佛教法中　懈怠者亦爾　由初發心精進
0686c23: 為最。信為欲依。欲為精進依故。此但以精
0686c24: 進為首。十信心中信後精進故。
0686c25: 經。又見具戒至以求佛道。贊曰。此一頌戒。三
0686c26: 業威儀常無缺減。勿輕小罪以為無殃。水
0686c27: 渧雖微漸盈大器。深見怖畏及慚愧故。淨如
0686c28: 寶珠者。一內外無瑕。二戒德圓備。三威光晃
0686c29: 曜。四眾所愛樂。由此鵝珠被縛草繫捨身。
0687a01: 雁墮知事之前。龍生伊蘭之樹。瓶隨所欲。
0687a02: 律儀為本故也。
0687a03: 經。又見佛子至以求佛道。贊曰。此一頌半耐
0687a04: 怨害忍。少得謂多得。名增上慢。恃族姓．色
0687a05: 力．聰叡．財富．道德．名譽。得高勝他遂行打
0687a06: 罵。菩薩以五種觀皆悉能忍。一親屬想。二
0687a07: 唯法想。三有苦想。四無常想。五攝受想。頌曰
0687a08: 　應觀彼害者　親屬．唯有法　有苦．及
0687a09: 無常　攝受．故應忍　上來略標並廣如幽
0687a10: 贊。恐繁不述．捶音之累反擊也。打音頂。
0687a11: 經。又見菩薩至以求佛道。贊曰。此二頌定。
0687a12: 所離有四。一戲謂分別戲論。二謂談謔。
0687a13: 三離自愚癡。四離惡眷屬。離親屬尋＝等【甲】尋等故。
0687a14: 不離有二。一翻第四親近善緣。二一心除
0687a15: 亂翻前三種。故遺教經云。汝等比丘。當離
0687a16: 憒獨處閑居。思滅苦本。若樂眾者即受
0687a17: 眾惱。廣說如經。
0687a18: 經。或見菩薩至求無上道。贊曰。此五頌施。
0687a19: 分三。初三頌四事施。次一頌上妙施。後一頌
0687a20: 意樂施。四事者飲食．湯藥．衣服．臥具。肴者
0687a21: 非而食之曰肴。肴也應作肴字。食也
0687a22: 啖也。菜之類是。亦云荳實。膳具食也。今時美
0687a23: 物亦曰珍膳。俗解肴膳肉也。今則不然。菩
0687a24: 薩設以供養佛故應為膳字。有作餚非
0687a25: 也。旃檀者赤謂牛頭栴檀。黑謂紫檀之類。
0687a26: 白謂白檀之屬。上妙施中。父．母病。法師。最
0687a27: 後身菩薩。設非證聖者施果亦無量。又云
0687a28: 若有戒足雖羸劣而能辨說利多人。如佛
0687a29: 大師應供養。愛彼善說故相似故。以清
0687b01: 淨好園林施。意樂施中有六意樂。一廣大．
0687b02: 二無厭．三歡喜．四恩德．五無染．六善好。此
0687b03: 中有三。一歡喜．二無厭．三善好。即求無上
0687b04: 道前施四事即廣大施。荷彼前恩名恩德
0687b05: 施。三時無悔不為染雜名無染施。以飲
0687b06: 食施足法食故。不墮飢饉劫故。以醫藥
0687b07: 施當得法藥無諸病故。以衣服施得七
0687b08: 寶衣。柔和善順具慚愧故。以臥具施當具
0687b09: 資緣入空寂舍慈悲室故。以園林施當住
0687b10: 覺苑總持園故。及得無漏法林樹故。以華
0687b11: 施得七覺華故。以施得四聖果故。以浴
0687b12: 池施當得捨垢八解池故。
0687b13: 經。或有菩薩至求無上道。贊曰。此三頌慧。
0687b14: 初一後得智。法施無盡故。迦葉經云。若恒沙
0687b15: 世界。珍寶滿其中以施諸如來。不如以法
0687b16: 施。施寶雖福多不及一法施。一偈福尚勝
0687b17: 況多。難思議。次一正智證無相故。二相者
0687b18: 分別也。無二相者即是餘經不二法門。如
0687b19: 彼三類說不二義。地前學作有相無相．利他
0687b20: 自利．二智行故。後一加行求正道故。教音
0687b21: 古孝反。訓也示也。詔音諸耀反。導也。謂教
0687b22: 導之。詔照也。闇於成事即有所犯。以此
0687b23: 示之使照然。可見。又有本作教招。教無平
0687b24: 音。招誘進也。
0687b25: 經。文殊師利至供養舍利。贊曰。下第六段
0687b26: 有七頌頌起塔。有二。初一頌供養舍利。
0687b27: 後六頌造塔供養。後文分三。初三頌造塔
0687b28: 嚴飾。次一頌八部供養。後二頌顯造塔殊
0687b29: 勝。又七頌分二。初五頌頌長行。後二頌結
0687c01: 造塔勝。初中復二。初四頌菩薩供養。後一
0687c02: 頌八部供養。菩薩供養復二。初一頌供養
0687c03: 舍利。後三起塔。准此頌文長行應言供養
0687c04: 舍利起七寶塔。此初也。
0687c05: 經。又見佛子至寶鈴和鳴。贊曰。此三頌起
0687c06: 塔。一頌數。一頌量。一頌嚴。菩薩地說。若佛
0687c07: 滅後造一或多佛制多等而為供養。當獲
0687c08: 無量大福德果。受大梵福。無數大劫不墮
0687c09: 惡趣。亦獲無上菩提資糧。梵云踰繕那。
0687c10: 限量義。訛云由旬。俱舍頌云。極微．微．金．
0687c11: 水．　兔．羊．牛．隙塵　蟣．虱．麥．指節　後後
0687c12: 增七倍　二十四指肘　四肘為弓量　五
0687c13: 百俱盧舍　此八踰繕那　十六里餘。若依
0687c14: 餘經乃四十里　縱音即容子用二反。也。
0687c15: 廣橫也。古為從字。切韻唯有縱．蹤．三字。
0687c16: 有本作從不知所出。俗解南北曰縱。東西
0687c17: 曰橫　露謂不覆　幔謂覆也。顯所莊嚴
0687c18: 或露或覆。下寶塔品當具釋之。此明報土
0687c19: 寶塔之量。上位所見。不爾此洲詎安多塔。
0687c20: 有云幔幕也。在傍曰帷在上曰幕。幕覆也。
0687c21: 露謂覆露同。諸經文。珠交露蓋。有作縵
0687c22: 字繒帛無文非是幔體。寶鈴和鳴聲和調
0687c23: 也。
0687c24: 經。諸天龍神至常以供養。贊曰。此明八部
0687c25: 供養。
0687c26: 經。文殊師利至其華開敷。贊曰。此二頌結
0687c27: 造塔勝。因造塔故國界殊特。塔高嚴。
0687c28: 眾寶綵飾。如天帝釋圓生樹王花開之時。
0687c29: 端瑞嚴絕比。光諸樹。故以為喻。
0688a01: 經。佛放一光至照無量國。贊曰。下大文第二
0688a02: 段。有八頌頌請。分二。初四頌牒奇興問。
0688a03: 後四頌推事請答。初中復二。初二頌牒近
0688a04: 遠兩立奇後二頌舉見二事問。此初也。初
0688a05: 頌牒見近奇後頌牒見遠奇。
0688a06: 經。我等見此至放斯光明。贊曰。此二頌舉
0688a07: 見二事。問初頌牒自他之兩見。後頌舉此
0688a08: 彼之被瞻。疑意若斯。放光何故。此被瞻者
0688a09: 欣我問故。彼被瞻者希仁答故。
0688a10: 經。佛子時答至演斯光明。贊曰。下推事請
0688a11: 答。分四。初一頌推時請答。次一頌推事請
0688a12: 答。次一頌舉事極大。後一頌正請彼答。此
0688a13: 初也。四眾欣渴冀聞勝道。願決令喜今正
0688a14: 是時。凡說法者必逗機故。
0688a15: 經。佛坐道場至此非小緣。贊曰。初頌推二
0688a16: 事請答。一妙法二授記後頌明事極大。見
0688a17: 佛及淨土此非小緣故。
0688a18: 經。文殊當知至為說何等。贊曰。正請彼答。
0688a19: 唯見瞻仁獨悕仁答。前瞻此彼問答之者
0688a20: 雙瞻。此獨瞻仁願決眾之疑網故也。
0688a21: 經。爾時文殊至及諸大士。贊曰。下第七文殊
0688a22: 師利答成就。論云文殊師利以宿命智。現
0688a23: 見過去因果相成就十種事。如現在前。是故
0688a24: 能答。非比度非構虛＝畫【甲】虛畫能答也。論云。因相
0688a25: 者文殊自見已身於彼彼佛土修行諸行。
0688a26: 是今時之因菩提因行故。果者過去所依自
0688a27: 體。論云文殊自見已身是過去妙光法師。
0688a28: 於彼佛所聞此法門為眾生說。是前前世
0688a29: 過去之果。果謂所依自體。非是所見因之
0688b01: 果也。彼因者今時佛果之因。彼果者乃是
0688b02: 過去無量生因之果。大分為三。初標名總
0688b03: 告。次正答所徵。後有二頌語眾勸知陳
0688b04: 佛今說。此即初也。
0688b05: 經。善男子等如我惟忖至演大法義。贊曰。正
0688b06: 答所徵也。然依論本。此答之中成就十事。
0688b07: 第一現見大義因即此文是。第二諸善男子
0688b08: 我於過去下。現見世間文字章句甚深意因。
0688b09: 第三諸善男子如過去無量無邊下。現見希
0688b10: 有因。第四次復有佛亦名日月燈明下。現
0688b11: 見勝妙因。第五其最後佛未出家下。現見受
0688b12: 用大因。第六佛滅度後妙光菩薩持妙法蓮
0688b13: 華下。現見攝取諸佛轉法輪因。第七日月
0688b14: 燈明佛八子皆師妙光下。現見善堅實如來
0688b15: 法輪因。第八是諸王子供養無量下。現見
0688b16: 能進入因。第九其最後成佛者名曰燃燈下。
0688b17: 現見憶念因。第十彌勒當知爾時妙光菩薩
0688b18: 下。現見自身所〔逕〕－【甲】逕事因。因者所以＋（義）【甲】以以義文殊＋（逕）【甲】殊殊逕
0688b19: 現量智見其事證其所由。以答彌勒。故說
0688b20: 為因。或此十事多居往代。為今時因。故名
0688b21: 為因。此十因中總為五對。一義教對。二希
0688b22: 勝對。三轉嗣對。四堅進對。五他自對。配經
0688b23: 十相如次應知。此中總分為四。一示相籌
0688b24: 量答。二舉古成今＝令【甲】今令答。三指陳別事答。四古
0688b25: 今相即答。初二後一如文次第。自餘中間七
0688b26: 因總為指陳別事。至文當知。今此即示相
0688b27: 籌量答。惟者思也念也謀也。忖者度也。論名
0688b28: 現見大義因成就者＋（者）【甲】者者者。
0688b29: 義者義理。成於八種大義理之所由。所由
0688c01: 因也。八大義者。經有五句。論有八句。應言
0688c02: 欲說大法。雨大法雨。擊大法鼓。不斷大
0688c03: 法鼓。建大法幢。燃大法炬。吹大法螺。演大
0688c04: 法義。論中第七方說不斷大法鼓。今以義
0688c05: 推故第四說亦不相違。雨大法雨二皆宇音。
0688c06: 或初芋音。吹有二音。昌為尺偽二反。今從
0688c07: 初反。螺音落過反水蟲也。或作蠃字。論云疑
0688c08: 者斷疑。即欲說大法。欲破先疑住外凡
0688c09: 位令進修故。已斷疑者增長淳熟彼智
0688c10: 身故。即雨大法雨。先住內凡而無疑者。
0688c11: 滋善萌芽令入聖位欲增善故。此本論意
0688c12: 上下相連鉤鎖相起。以釋經文。下皆准知。
0688c13: 論云根熟者。為說二種密境界。謂聲聞菩薩
0688c14: 二密境界。二句示現。即擊大法鼓．不斷大
0688c15: 法鼓。以遠聞故次第配之。即明今者開
0688c16: 往聲聞乘為權密境界。顯今所說菩薩乘為
0688c17: 實密境界名二密境界。令根熟者捨權取
0688c18: 實。故論云入密境界者。令進取上上清淨
0688c19: 義故。即建大法幢。建立菩提妙智極高顯
0688c20: 故。猶如於幢由知權實有捨有取。行大
0688c21: 乘行得菩提智離障淨故。論云進取上上
0688c22: 清淨義者。進取一切智現見故。即然大法
0688c23: 炬。既得真智建立菩提。照於真境證涅
0688c24: 槃故。如炬照物。論云取一切智現見者
0688c25: 為一切法建立名字章句義故。即吹大法
0688c26: 。既得真境必須說教義。教詮一切法故。
0688c27: 名為一切法建立名字等。如俗作樂。曲
0688c28: 終滿位吹大螺吼。今既得果事圓滿位。
0688c29: 為他說法亦復如是。故涅槃說吹貝知時
0689a01: 論云建立名字章句義者（今）＋令【甲】令今令入不可說證
0689a02: 智轉法輪故。即演大法義。說於教者。令
0689a03: 所應度入於證智。成轉法輪摧於煩惱。
0689a04: 此八句中分為四對。一破惡進善對。二開權
0689a05: 顯實對。三得智證真對。四說法利生對。如
0689a06: 是循環名為法輪。自既得果。欲令有情證
0689a07: 聖真智破滅煩惱。論既鉤鎖解經。故此相
0689a08: 乘＝承【甲】乘承為對可披解意尋釋來由。經有五句
0689a09: 唯二對半。有破惡進善．說法利生．開權一
0689a10: 門。自餘顯實．得．智證真。文對皆闕。仍不
0689a11: 次第。讀者應知。
0689a12: 經。諸善男子至即說大法。贊曰。下現見世
0689a13: 聞文字章句意甚深因者。此說大教故教是
0689a14: 世間戲論名字章句故。意者意況。說教之
0689a15: 所以也。即是舉古成今答。文中有三。一舉
0689a16: 過去。二結成今。三釋其意。此初也。
0689a17: 經。是故當知至亦復如是。贊曰。此結成今。
0689a18: 經。欲令眾生至故現斯瑞。贊曰。此釋其意。
0689a19: 放光何意。欲令聞知難信法故。昔說二
0689a20: 真今談一實。令捨舊極＝疑【原】＊極＝疑【原】＊極疑取今新極。故名
0689a21: 難信。不但信難義旨亦難。
0689a22: 經。諸善男子至阿僧祇劫。贊曰。下有八因
0689a23: 總為二文。初長行後偈頌。長行分二。初七因
0689a24: 指陳別事答。後一因古今相即答。初文分
0689a25: 三。初一讚揚希有答。次一顯後勝妙答。後
0689a26: 五委陳同事答。初讚揚希有答。論名現見
0689a27: 希有因。無量時不可得故。於中有四。一讚
0689a28: 時久遠希。二讚佛名號希。三讚法勝妙希。
0689a29: 四讚生利答希。此即初也。論云不可思議不
0689b01: 可稱不可量者。示現過彼阿僧祇劫不可
0689b02: 得故。梵云阿僧企耶訛云阿僧祇。言無數
0689b03: 也。俱舍論說。第五十二數。從一積十至此
0689b04: 數極名阿僧祇。本數六十。餘八傳忘。華嚴
0689b05: 經說百二十數。此乃第一百一十二。劫臘波
0689b06: 略名為劫。此云分別。時分分別之義。不可
0689b07: 思議者。過情計之境。不可稱者過言議境
0689b08: 不可量者非喻算境。今經云無量者。過算
0689b09: 分喻分。無邊者過時分。不思議者過情計分。
0689b10: 即同般若過四分也。菩薩地說劫有二種。
0689b11: 一日夜年數。二阿僧祇劫。瑜伽復說。或說一
0689b12: 增減為一劫。謂飢．饉疫病刀兵。或有二十
0689b13: 劫為一劫。謂梵眾天。或四十為一劫謂梵
0689b14: 輔天。或此六十為一劫謂大梵天。或此八十
0689b15: 為一劫謂火災劫。少光天數此壽命二劫。
0689b16: 或七火．方一水災劫。謂極光淨天。或八七火．
0689b17: 一七水災．方一風災劫。謂遍淨天。數此至
0689b18: 不可數為一阿僧祇。凡經此三大阿僧祇
0689b19: 劫修因方得作佛。並賢劫等合有十類劫
0689b20: 之差別。古攝論文或地前分三。十地各分
0689b21: 三。合成三十三阿僧祇劫。七地已前為小。
0689b22: 八九十地為中。地前為大。雖有此等劫量
0689b23: 不同。今依本論法華一會所說諸劫多依
0689b24: 五種。一夜．二晝．三月．四時．五年。今依無量
0689b25: 無邊不可思議之阿僧祇年。非餘大劫也。欲
0689b26: 顯諸佛無數大劫時一出故。文殊所見極
0689b27: 大＝久【原】大久遠故。
0689b28: 經。爾時有佛至佛世尊。贊曰。此讚佛名號
0689b29: 希。日月燈明是別名。如來已下是通名。日
0689c01: 有二能一導明二成就。月有二能。一除熱
0689c02: 二清涼。燈有二能一破暗二傳照。顯佛能
0689c03: 導迷至覺．成器熟根．除煩惱之熱得涅
0689c04: 槃之涼。永破愚癡化生傳法。表別名＝熟【甲】名熟希
0689c05: 有也。依瑜伽八十三解十號云。一如來．二
0689c06: 應．三正等覺．四明行圓滿．五善逝．六世間
0689c07: 解．七無上丈夫調御士．八天人師．九佛．十薄
0689c08: 伽梵。如來者初總序。是下九號之總序也
0689c09: 涅槃經云。如過去諸佛所說經法．六波羅蜜
0689c10: 三＝二【甲】三二十七品．十一空等來至菩提。故言如來。
0689c11: 且今釋迦。如過去諸佛。依諸教法修六度
0689c12: 等行。觀十一空等理。來至菩提果。故言如
0689c13: 來。即報身佛。般若云。如來者無所從來亦
0689c14: 無所去。故名如來。即法身佛。成實論云。乘
0689c15: 如實道來成正覺故名如來。義雖略得非
0689c16: 此宗義。論云應正等覺。謂永解脫一切煩惱
0689c17: 障及所知障故。阿羅漢者此正云應。成唯
0689c18: 識云。應已永害煩惱賊。應無分段生。應
0689c19: 受妙供養。如前本論釋經有十五義。是
0689c20: 瑜伽及此經。但取害煩惱賊名阿羅漢。
0689c21: 永斷所知障名為正等覺。故瑜伽云。阿羅
0689c22: 漢是共德。正等覺下是不共德。舊云正遍
0689c23: 知。即正覺．等覺．正等覺。如次簡外道．小乘．
0689c24: 菩薩三種。明行圓滿者。即明行足。明謂三
0689c25: 明。一宿住隨念智明。二生死智明。三漏盡
0689c26: 智明。行謂遮行．行行。行行謂清＝濟【甲】清濟淨三業現
0689c27: 行正命。又四種增上心法現法樂住是住行。
0689c28: 此二是行行攝。密護根門是遮行。此二行
0689c29: 及三明皆圓滿。由此如來顯示三不護．無
0690a01: 忘失法。由不造過得世間靜慮遮自苦行。
0690a02: 此中由不造過者三業清淨故。即三不護密
0690a03: 護根門故。無忘失法得世間靜慮。現法樂
0690a04: 住遮自苦行也。故言明行圓滿。善逝者。
0690a05: 謂於長夜具一切種自利．利他二功德故。
0690a06: 逝者往也。謂成菩提已於生死長夜具一
0690a07: 切種二利功德善事往矣。故名善逝。世間
0690a08: 解者。有情及器二世間中．皆善通達故。由
0690a09: 悟入有情世間依前後際宿住．生死智。依
0690a10: 一切時八萬四千行差別故。即知三際眾生
0690a11: 心行差別。及善了知器世間等。於東方等十
0690a12: 方世界無邊成壞善了知故。又於一切世間
0690a13: 諸法自性．因緣．愛味．過患．出離．能趣行等
0690a14: 皆善知故。謂知自性果也。因緣因也。此為
0690a15: 總句。餘四四諦如次配之。無上丈夫調御
0690a16: 士者。舊云無上士調御丈夫。智無等故無
0690a17: 過上故名無上。於現法中佛身具相好。
0690a18: 是大丈夫。又多分調御無量丈夫最第一
0690a19: 故。極尊勝故。由此後釋。舊云無上士調御
0690a20: 丈夫。天人師者。以彼天．人解甚深義勤
0690a21: 修正行有力能故。餘趣不能故不稱師。
0690a22: 言佛陀者。謂畢竟斷一切煩惱．所知．並習
0690a23: 氣。現等正覺。證得無上正等覺故。即具二
0690a24: 智覺自他也。薄伽梵者。舊云世尊。坦然
0690a25: 安坐妙菩提座。任運摧滅一切魔軍。大勢力
0690a26: 故即破四魔。如佛地論頌。自在．熾盛．與端
0690a27: 嚴　名稱．吉祥．及尊貴　具足如是諸六
0690a28: 義。應知總名為薄伽。薄伽者聲也。梵謂
0690a29: 具德。若有為此薄伽聲自能破四魔。必
0690b01: 具六德。一自在義永不繫屬諸煩惱故。二
0690b02: 熾盛義炎猛智火所燒練故。三端嚴義三十
0690b03: 二相等所莊嚴故。四名稱義佛之勝名無不
0690b04: 知故。五吉祥義恒起方便利有情故。六尊
0690b05: 貴義世出世間咸尊重故。今名世尊闕前五
0690b06: 義。
0690b07: 經。演說正法至梵行之相。贊曰。下讚法勝
0690b08: 妙希。八十三云具十德也。一初善。謂聽聞
0690b09: 時生歡喜故。二中善。謂修行時無有艱苦。
0690b10: 遠離二邊依中道行故。三後善。謂極究竟
0690b11: 離諸垢故。及一切究竟離欲為後邊故。法
0690b12: 性離垢故能學之者亦離垢。故修行究竟得
0690b13: 果離垢。故智度論云。讚布施為初善。讚
0690b14: 持戒為中善。讚二果報生天淨土名後善。
0690b15: 復說聲聞．獨覺．大乘亦名三善。寶篋經云。
0690b16: 知苦斷集名初善。修正道名中善。證滅
0690b17: 名後善。是名聲聞初．中．後善。若不捨菩提
0690b18: 心。不念下乘。迴向一切智是名菩薩初中
0690b19: 後善。今依瑜伽為正。四文巧。此云其語
0690b20: 巧妙。謂善縎＝緝？縎綴名身等故。及八語具皆圓
0690b21: 滿故。五妙義。此云其義深遠。謂能引發利
0690b22: 益安樂故。六純一。此云純一無雜。謂不與
0690b23: 一切外道共故。唯佛法有外道所無。七圓
0690b24: 滿．此云具足。無限量故最尊勝故。義豐
0690b25: 且勝故。名圓滿。八清淨。謂自性解脫故
0690b26: 依一剎那自體解脫故。或法自性解脫故。
0690b27: 九鮮白。謂相續解脫故。設多剎那亦解脫
0690b28: 故。或學之者亦解脫故。十梵行。謂八聖
0690b29: 道支滅諦名梵。道諦名行。與滅為因。此
0690c01: 具八道名梵行相。當知此道由純一等四
0690c02: 種妙相所顯說故。是梵行相此中第六純
0690c03: 一無雜．第七具足．第八清．第九白。餘如文
0690c04: 可解。准義配同新經所說。
0690c05: 經。為求聲聞者至成一切種智。贊曰。下讚
0690c06: 生利益希。有佛出世唯說一法或不說法。
0690c07: 今說三乘故名希有。應音於興反。又於證
0690c08: 反應當應契。隨其機器說法。契應根．法相
0690c09: 當故。眾生根性有下．中．上。總知四諦染淨
0690c10: 因果。由最劣故名得聲聞。總知生死十
0690c11: 二因緣因果。次勝名得緣覺。能行二利
0690c12: 總．別俱知。脩行以六度。究竟作佛名為菩
0690c13: 薩。當成種智。辟支迦佛陀者。此云獨覺。
0690c14: 略云辟支佛。
0690c15: 經。次復有佛至姓頗羅墮。贊曰。下第二顯
0690c16: 後勝妙。答。論名現見勝妙因。以諸佛菩薩
0690c17: 自示現受用勝名姓等故名勝妙。文有四
0690c18: 妙。此中有二。一名同妙。二姓同妙。頗羅墮
0690c19: 者。婆羅門十八姓中之一姓也。
0690c20: 經。彌勒當知至初中後善。贊曰。此有二妙。
0690c21: 一號同妙。二法同妙。略說三善貫餘七
0690c22: 德。
0690c23: 經。其最後佛至有八王子。贊曰。下第三段委
0690c24: 陳同事答有五因。一受用大因。二攝取諸
0690c25: 佛轉法輪因。三善堅實如來法輪因。四能
0690c26: 進入因。五憶念因。於中有二。初一因佛在
0690c27: 宣揚。後四因滅後行化　受用大。因者。
0690c28: 論云是時王子受勝妙樂。各捨出家。復彼
0690c29: 大眾於爾許時不生疲倦心故。此解受用
0691a01: 因中文之大意有二受用。一在家受欲樂。
0691a02: 二出家受法樂。此文有四。一示相同今。二
0691a03: 唱滅異即。三當成佛記。四現入涅槃。
0691a04: 示相同今有六。無初序分成就。餘六同此
0691a05: 序品之事。此下第一同今眾成。第二是時日
0691a06: 月燈明（不）＋下【甲】下不下同今時成。第三說是下同今威
0691a07: 儀成。第四爾時如來放眉間下同今說因成。
0691a08: 第五彌勒當知爾時會中有二十億菩薩下
0691a09: 同今欲聞成。第六時有菩薩名曰妙光下同
0691a10: 今答成。同眾成中有二。一在俗二出家。
0691a11: 在俗有三。一標有子。二列八名。三明王
0691a12: 化。此初也。法爾諸佛必先有子。後方出家。
0691a13: 為降世間受樂者故示現欲樂不可寶故。
0691a14: 顯佛能具丈夫德故。
0691a15: 經。一名有意至八名法意。贊曰。此列八名
0691a16: 分為四雙。一大智大悲雙。二了有了空雙。
0691a17: 三進善破惡雙。四達偽知真雙。如次配之。
0691a18: 經。是八王子至各領四天下。贊曰。此明王
0691a19: 化。無一世界有二輪王。如何今言各領四
0691a20: 天下。今解八子相繼統領。非一時也。然以
0691a21: 義通。劫減佛興劫增輪王方出。如何彼佛有
0691a22: 子而作輪王。此乃應紹輪帝王四天下。
0691a23: 如釋迦佛應為金輪王。非正已受。劫漸減
0691a24: 故。由此增至八萬歲儴佉方出。第十劫初
0691a25: 減彌勒方出。輪王命長故見彌勒。或此報佛
0691a26: 與化佛殊。報佛未必於減劫出故。可有
0691a27: 子得作輪王。妙光化八子堅固菩提得
0691a28: 入八地。故知報佛亦為菩薩。先說無量義
0691a29: 竟。為聲聞後說法華。如鼓音王經阿彌陀
0691b01: 佛有妻子故。
0691b02: 經。是諸王子至亦隨出家。贊曰。下明出家。
0691b03: 有三。一形隨真侶。二行出塵中。三得遇良
0691b04: 緣。堅修福慧。此初也捨輪王位如富者脫
0691b05: 屣。趣出家如貧人得寶。寬曠無依去羈
0691b06: 網故。
0691b07: 經。發大乘意至皆為法師。贊曰。行出塵中
0691b08: 也。既發大心恒勤持戒。能宣妙理皆為法
0691b09: 師。發心者住定。梵行者持戒。法師者具慧
0691b10: 三藏備矣。
0691b11: 經。已於千萬佛所殖諸善本。贊曰。得遇良
0691b12: 緣堅修福．慧也。
0691b13: 經。是時日月至佛所護念。贊曰。第二同時
0691b14: 成也。夫說法華必先說無量義。故名時至。
0691b15: 示為菩薩說也。
0691b16: 經。說是經已至身心不動。贊曰。下第三同
0691b17: 威儀成。有三。一佛入定。二器世間。三有情
0691b18: 世間。此初也。
0691b19: 經。是時天雨至六種震動。贊曰。器世間也。
0691b20: 經。爾時會中至一心觀佛。贊曰。有情世間
0691b21: 也。
0691b22: 經。爾時如來至是諸佛土。贊曰。第四同說
0691b23: 因成。有三。一放光。二照境。三所見。如今所
0691b24: 見是諸佛土是也。
0691b25: 經。彌勒當知至樂欲聞法。贊曰。第五同欲
0691b26: 聞成。有二。一樂欲聞法。二欲知光緣。此
0691b27: 初也。問何故釋迦放光現瑞。四眾生疑。樂
0691b28: 欲聞法知光緣由。燈明說法乃言菩薩與
0691b29: 今不同。答此依本位總名四眾。彼說發心
0691c01: 並名菩薩。又此舉劣者但言四眾。彼舉勝
0691c02: 眾。故言菩薩。下頌中云爾時四部眾乃至是
0691c03: 事何因緣。故知影顯。如經說八子以為眾
0691c04: 成。舉勝者故。又彼實是菩薩。化言四眾報
0691c05: 身化故。此實是四眾化身化故。
0691c06: 經。是諸菩薩至所為因緣。贊曰。欲知光因
0691c07: 緣推覓答者。為音通平．去皆得。
0691c08: 經。時有菩薩至八百弟子。贊曰。第六同答
0691c09: 成。有四。一傳燈眷屬。二因說此經。三時節
0691c10: 短長。四大眾安樂。此初也。
0691c11: 經。是時日月燈明佛至佛所護念。贊曰。第二
0691c12: 因說此經。釋迦說法華因彌勒等問。文殊
0691c13: 為答。燈明說法華因大眾樂欲。妙光為答。
0691c14: 故頌中言佛從三昧起讚妙光令喜。即因
0691c15: 妙光說法華經。又釋迦今化四眾樂聞。因
0691c16: 鶖子方說。燈明往化菩薩樂聞。因妙光方
0691c17: 說。今佛從定起正告鶖子。聲聞眾中。隨深
0691c18: 智慧與佛相應。彼佛從定起正告妙光。菩
0691c19: 薩眾中隨深智慧。與佛相應。此為聲聞彼
0691c20: 為菩薩。其妙法蓮華亦名教菩薩法佛所護
0691c21: 念。與無量義經名字不殊。但以體．義利
0691c22: 頓漸機。所望有異報化事殊。不名無量義。
0691c23: 如前已解。然彼示現化諸聲聞亦無有失。
0691c24: 或說化身實化聲聞。說餘勝事即說報佛。
0691c25: 亦無失也。
0691c26: 經。六十小劫至謂如食頃。贊曰。第三時節短
0691c27: 長。論解。既以日月年等為劫。故名為小。
0691c28: 不可別生分別。但是佛觀根熟應物時
0691c29: 長。眾樂情深亦能久聽翫。法樂之心極。所
0692a01: 以謂如食頃。如俗觀碁斧柯便爛。
0692a02: 經。是時眾中至而生懈倦。贊曰。第四大眾安
0692a03: 樂。法食資持禪悅生樂。盡業縛之重何
0692a04: 得生於懈倦焉。懈懶．倦疲也。有作惓無所
0692a05: 從。
0692a06: 經。日月燈明至無餘涅槃。贊曰。上來合是示
0692a07: 相同今。此即第二唱滅異即。佛之入滅不
0692a08: 同二乘。示現同之言入無餘。所應化了
0692a09: 故尋唱滅。沙門息義以得法故。暫爾寧
0692a10: 息。亦息惡也。正言室羅磨拏。或室摩那拏。
0692a11: 此云功勞。謂修道有多功勞也。婆羅門
0692a12: 淨行義。
0692a13: 經。時有菩薩至即授其記。贊曰。第三當成佛
0692a14: 記。有二。一標二記。此初也。含持眾善故名
0692a15: 德藏。
0692a16: 經。告諸比丘至三佛陀。贊曰。此授記也。多
0692a17: 陀如義。阿伽度來義。阿羅訶應義。三正義。藐
0692a18: 等義。又三正義。佛陀覺義。即是如來應正等
0692a19: 覺。十號之中初三號也。增一阿含云。佛告
0692a20: 比丘。諸佛出世必為五事。一轉法輪。二度
0692a21: 父母。三無信之人立於信地。四未發菩薩
0692a22: 意令發菩薩意。五授當佛記。此中亦爾。其
0692a23: 佛三號多分依斷．恩．智三德如次以明。故
0692a24: 不說餘。
0692a25: 經。佛授記已至入無餘涅槃。贊曰。第四現
0692a26: 入涅槃。何故入滅。要於中夜。於生死夜
0692a27: 證寂靜故。如涅槃經。
0692a28: 經。佛滅度後至為人演說。贊曰。上來合是
0692a29: 受用大因。佛在宣揚。自下四因滅後行化。
0692b01: 即分為四此＝此四【甲】四此此四即攝取諸佛轉法輪因。論云法
0692b02: 輪不斷故。
0692b03: 經。日月燈明佛八子至三菩提。贊曰。第三善
0692b04: 堅實如來法輪因也。論云佛滅度後無量時
0692b05: 說。故教化之令其堅固。即入八地。堅固乃
0692b06: 是不退義故。不爾如何今已成佛。或入初
0692b07: 地得不壞信名堅固故。
0692b08: 經。是諸王子至皆成佛道。贊曰。第四能進入
0692b09: 因。論云彼諸王子得大菩提故。供養者修
0692b10: 財．法行。諸佛者所遇良緣。要遇良緣深修
0692b11: 妙行方成佛故。
0692b12: 經。其最後成佛者名曰燃燈。贊曰。第五憶
0692b13: 念因論云為他說法利益他故。文分為二。
0692b14: 一八子成佛。二八百弟子成佛。此初也。理
0692b15: 應此文屬前能進入因。但以別明成佛者
0692b16: 名故合入此。
0692b17: 經。八百弟子至故號求名。贊曰。下八百弟
0692b18: 子成佛有二。一染因。二淨因。此初也。內妙
0692b19: 業不純。外多貪聲譽。故號求名。論云汝號
0692b20: 求名示現知過去事故。不爾便成指斥他
0692b21: 失。
0692b22: 經。是人亦以至尊重讚歎。贊曰。此明淨因。
0692b23: 福．慧雙植得遇良緣。三業修習財．法供養．
0692b24: 身恭敬．意尊重．語讚歎。論云種諸善根。復
0692b25: 示現得彼法具足故。
0692b26: 經。彌勒當知至汝身是也。贊曰。上委陳同
0692b27: 事答下明古今相即答。自身所事因也。
0692b28: 論云以文殊自身受勝妙樂故。此中有二。
0692b29: 一即人。二即法此初也。
0692c01: 經。今見此瑞至佛所護念。贊曰。此即法總
0692c02: 結答也。
0692c03: 經。爾時文殊師利至令入佛智慧。贊曰。下
0692c04: 有四十三頌。頌前指陳別事古今相即。不
0692c05: 頌初二因。後有二頌不入答中。第三語
0692c06: 眾勸知。非頌前義。由此還分為二。初四
0692c07: 十頌頌指陳別事。後三頌頌古今相即。長
0692c08: 行指陳別事有七因。分三。今不頌次復有
0692c09: 佛等勝妙因。故頌六因。但分為二。初二頌
0692c10: 頌讚揚希有。後三十八頌頌委陳同事讚
0692c11: 揚希有中此亦有四。初二句頌時。次二句
0692c12: 頌名。次一句頌法。後三句頌生利益。
0692c13: 經。佛未出家時至亦隨修梵行。贊曰。下三十
0692c14: 八頌委陳同事中五因分二。初二十九頌頌
0692c15: 受用大因佛在宣揚。後九頌頌餘四因滅後
0692c16: 行化。初中分四。初二十頌半頌示相同今。
0692c17: 次四頌頌唱滅異即。次二頌半頌當成佛
0692c18: 記。後二頌頌現入涅槃。初二十半示相同
0692c19: 今。中有六初一眾成。次一時成。次二頌半
0692c20: 威儀成。次十頌半說因成。次一頌半欲聞
0692c21: 成。後四頌答成。此初也。上二句頌在俗。後
0692c22: 二句頌出家。
0692c23: 經。時佛說大乘至而為廣分別。贊曰。第二時
0692c24: 成。
0692c25: 經。佛說此經已至經名無量義。贊曰。下第三
0692c26: 有二頌半威儀成中有二。一頌入定。一頌
0692c27: 半器及有情世間。此初也。
0692c28: 經。天雨曼陀羅至即時大震動。贊曰。器及眾
0692c29: 生世間也。此中合有五。入定．雨華．作樂．
0693a01: 供養．地動．與長行前後有無廣略不同。一
0693a02: 切諸佛土即時大震動者。亦唯日月燈明佛
0693a03: 國震動。非十方界。前云而此世界六振動
0693a04: 故。今此燈明佛國一切皆動。化身報身下位
0693a05: 非一可言諸佛。
0693a06: 經。佛放眉間光至萬八千佛土。贊曰。下十頌
0693a07: 半說因成。有三。二句放光。二句照境。九頌
0693a08: 半如今所見是諸佛土。此初二也。
0693a09: 經。示一切眾生生死業報處。贊曰。下九頌
0693a10: 半如今所見中有五。初半頌六趣眾生。三頌
0693a11: 見佛。一頌聞法。一頌見四眾。四頌見菩薩。
0693a12: 不頌入滅起塔。此初也。處謂所趣報。是業
0693a13: 因所歸處故。或處謂道理。善因感善果惡因
0693a14: 感惡果。有是理故。或處謂處所。受善惡果
0693a15: 之處所也。
0693a16: 經。有見諸佛土至斯由佛光照。贊曰。下三頌
0693a17: 見佛。分三。一見淨土。一見供養。一正見
0693a18: 佛。此初也。釋迦光照皆如金色。日月燈明
0693a19: 琉璃頗梨色者。欲顯大乘純一可重故唯金
0693a20: 色。眾德圓備故種種色。互影彰故。梵云吠琉
0693a21: 璃略云琉璃。有種種色。頗胝迦云水精亦
0693a22: 云水玉。或云白珠。訛云頗梨。梨力私反。智
0693a23: 度論云出山石窟中。過千年化為頗梨。
0693a24: 西方暑熱土地無。何物化焉。此但石類。處
0693a25: 處皆有。
0693a26: 經。及見諸天人至端嚴甚微妙。贊曰。此二頌
0693a27: 中初見八部供養。後見佛也。
0693a28: 經。如淨琉璃中至敷演深法義。贊曰。此聞法
0693a29: 也。佛放光自映。或眾映佛。此方遙見如琉
0693b01: 璃中現金像說法也。
0693b02: 經。一一諸佛土至悉見彼大眾。贊曰。此見
0693b03: 四眾。
0693b04: 經。或有諸比丘至說法求佛道。贊曰。此四頌
0693b05: 見菩薩。種種因緣．信解．相貌。行菩薩道唯
0693b06: 頌信解。亂修行故。一頌勤．戒。欲顯在家．出
0693b07: 家並得行菩薩行。故言比丘。或稱菩薩。精
0693b08: 進遍策。戒是學本。故初舉之。一頌施．忍。言
0693b09: 等者施．忍。非一類有多故。一頌禪定。一頌
0693b10: 智慧。
0693b11: 經。爾時四部眾至是事何因緣。贊曰。下一頌
0693b12: 半頌第五欲聞成也。長行云二十億菩薩樂
0693b13: 欲聞法。此言四部互相顯故。前據發心此
0693b14: 未發故。
0693b15: 經。天人所奉尊至唯汝能證知。贊曰。下四頌
0693b16: 第六答成。長行有四。此文有二。初二頌因
0693b17: 說此經。後二頌時節短長。略無傳燈眷屬
0693b18: 大眾安樂。此初也。適近也始也。纔從定起能
0693b19: 引眾生至菩提位。出世智慧照達真俗名
0693b20: 世間眼。
0693b21: 經。世尊既讚歎至悉皆能受持。贊曰。時節短
0693b22: 長也。
0693b23: 經。佛說是法華至當入於涅槃。贊曰。上頌
0693b24: 示相同今。下四頌頌第二唱滅異即。分
0693b25: 三。二頌唱滅。一頌誡勸所化。一頌大眾悲
0693b26: 惱。此初也。化緣既終便唱今滅。
0693b27: 經。汝一心精進至億劫時一遇。贊曰。此誡
0693b28: 勸所化。精進為出世之根。放逸為生死之
0693b29: 本。理須修斷。況乎諸佛億劫方遇。今既得
0693c01: 遇。而不修斷者哉。故經云諸佛出現樂．演
0693c02: 說正法樂．僧眾和合樂。同修勇進樂。
0693c03: 經。世尊諸子等至佛滅一何速。贊曰。大眾悲
0693c04: 惱也。世間空虛。眾生福盡。故生悲惱。
0693c05: 經。聖主法之王至汝等勿憂怖。贊曰。下二頌
0693c06: 半第三當成佛記。有二。一頌勸勿生憂。有
0693c07: 當來佛可依投故。示同入滅實常樂故。後
0693c08: 一頌半正明授記。此初也。
0693c09: 經。是德藏菩薩至亦度無量眾。贊曰。此授記
0693c10: 也。
0693c11: 經。佛此夜滅度至以求無上道。贊曰。第四二
0693c12: 頌現入涅槃中。初一頌現入涅槃。後一頌
0693c13: 見失良醫。精勤慕道。
0693c14: 經。經是妙光法師至廣宣法華經。贊曰。上二
0693c15: 十九頌頌受用大因佛在宣揚。下有九頌
0693c16: 頌餘四因滅後行化。分四。初一頌攝取
0693c17: 諸佛轉法輪因。次一頌善堅實如來法輪
0693c18: 因。次一頌能進入因。後六頌憶念因。此初
0693c19: 也。
0693c20: 經。是諸八王子至當見無數佛。贊曰。此第二
0693c21: 善堅實如來法輪因。若依小乘於三無數
0693c22: 劫。逆次逢勝觀．燃燈．寶髻佛。初釋迦牟尼
0693c23: 初劫初逢釋迦牟尼佛。更逢七萬五千佛。第
0693c24: 二劫初逢寶髻佛。更逢七萬六千佛。第三劫
0693c25: 初逢燃燈佛。更逢七萬七千佛。第三劫滿百
0693c26: 劫修相好業。初逢勝觀佛。即毘婆尸。由翹
0693c27: 足讚歎底沙超於九劫。所以經中。往往言
0693c28: 過去九十一劫有毘婆尸佛。若依大乘。第四
0693c29: 依菩薩供養八恒河沙諸佛。始今解涅槃十
0694a01: 六分義。古來配在第十地中。今亦未定。只
0694a02: 言八恒河沙。何必即是第十地也。真諦釋言。
0694a03: 初劫遇五恒。第二劫逢六恒。第三劫逢七
0694a04: 恒河沙佛。所以今言得入八地。仍言當見
0694a05: 無數諸佛。
0694a06: 經。供養諸佛已至轉次而授記。贊曰。此第三
0694a07: 能進入因。後得作佛故。
0694a08: 經。最後天中天至度脫無量眾。贊曰。此第四。
0694a09: 後有六頌憶念因。分二。初一頌憶八子。後
0694a10: 五頌憶八百弟子。此初也。
0694a11: 經。是妙光法師至號之為求名。贊曰。下五頌
0694a12: 憶八百弟子。分二。初二頌半憶染因。後二
0694a13: 頌半憶淨因。此初也。寶族姓以為貴．愛利
0694a14: 譽以為先。所習多廢故號求名。具六失
0694a15: 故。如文可知。懈音古隘反。懶也倦也。怠音
0694a16: 徒亥反。亦懈也疲也。或作駘亦疲也。慢也墮
0694a17: 也。第二貪著已得利名。第三更求未得名
0694a18: 利。族云類也。周禮四閭為族。鄭玄＋（云）【甲】玄玄云百家
0694a19: 也。
0694a20: 經。亦行眾善業至其數無有量。贊曰。頌淨
0694a21: 因。有二。初五句憶淨五因。後五句憶淨二
0694a22: 果。
0694a23: 經。彼佛滅度後至今則我身是。贊曰。上四十
0694a24: 頌頌指陳別事。下三頌頌古今相即。有三。
0694a25: 初一頌即人。次一頌即法。後一頌結成。此
0694a26: 初也。
0694a27: 經。我見燈明佛至欲說法華經。贊曰。此即
0694a28: 法。
0694a29: 經。今相如本瑞至助發實相義。贊曰。此結
0694b01: 成也。放光警覺有緣皆集。眾見此已深生
0694b02: 渴仰。起此神變表法非虛。顯證深密。故
0694b03: 名放光助實相義。
0694b04: 經。諸人今當知至充足求佛道。贊曰。上四
0694b05: 十三頌頌長行。下之二頌大文第三語眾勸
0694b06: 知陳佛今說。有二。初一頌明佛說法雨道
0694b07: 芽生令進善也。後一頌明佛說法令求道
0694b08: 者疑惑皆除斷滅眾惡。此初也。
0694b09: 經。諸求三乘人至令盡無有餘。贊曰。此斷疑
0694b10: 也。此後二頌雨大法雨。說大法也。
0694b11: 妙法蓮華經玄贊卷第二〔末〕－【甲】末
0694b12: 保安三年四月四日書了法隆寺僧覺印之
0694b13: 同年十月廿二日移點了興福寺圓如房本
0694b14: 法隆寺僧覺印為令法久住為之以左點可
0694b15: 為指南云云。
