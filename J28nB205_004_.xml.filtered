0242b01: 介為舟禪師語錄卷之四
0242b02: 
0242b03: 門人　海鹽　益證　等編
0242b04: 偈
0242b05: 造方丈山門即如如菴
0242b06: 如菴叢席年來荒僻佛法無聞丈室誰葺欲起前因
0242b07: 須憑眾力扶正宗風莫教狼籍掌不孤鳴木不獨立
0242b08: 水到渠成功因漸積海流百川源歸一滴達本來人
0242b09: 通個消息
0242b10: 化長生米
0242b11: 如菴不是無檀護怪我伽藍神不致故爾門庭冷似
0242b12: 秋去來賓主兩三次而今我欲計長生須得長生一
0242b13: 片地也弗難也弗易大家出隻通霄臂相牽共入選
0242b14: 佛場莫教輪迴生死累
0242b15: 辛卯夏絕糧三月二首
0242b16: 緣歉自慚薄福人如菴獨力勉殷勤佛燈六盞油添
0242b17: 月僧食三餐缽貯雲乞化檀門憎世眼持貧道義愧
0242b18: 超群雖然眾不容多也將就燒薪日貫文
0242b19: 僧行不多二十餘商量佛法沒工夫炊羹乏米飢腸
0242b20: 餒種菜彎腰氣力無說向檀那真實句飽齁齁地再
0242b21: 匡徒
0242b22: 結制化知浴
0242b23: 欲轉法輪第一義必須四事先周備如菴選佛場初
0242b24: 開要化檀那百日費洗滌身心般若香大家都入龍
0242b25: 華會
0242b26: 化米
0242b27: 現成公案古南泉牧一頭牛水草邊大地春風齊著
0242b28: 力不知耕熟那家田我家田沒底缽盂口向天
0242b29: 示參父母未生前
0242b30: 父母未生前面目必須討個安身處終朝聲色不曾
0242c01: 藏為甚渠儂無本據
0242c02: 送豁然維那璉假旋武塘
0242c03: 克賓法戰何所長令行千古力承當不是久經臨陣
0242c04: 將那能立國定封疆罰錢出院名播揚師門高出弟
0242c05: 門強驅耕奪食興化郎正法眼滅敢覆藏爛熳爭鮮
0242c06: 草木香一枝拔萃雪中王熱勝門庭窺諸方令人猶
0242c07: 憶老汾陽南湖一棹拒滄浪羅龍打鳳綱恢張擎頭
0242c08: 戴角悉擒囊獨放俊鶻逆風翔距爪靈晴如電遑高
0242c09: 視雲霄去武塘更有末後句未及與子訂期載春光
0242c10: 與關東永濟知藏
0242c11: 佛祖兒孫無別說端的是非當下瞥自家行履自家
0242c12: 知為人到底終為徹煉得髑髏情盡乾一回入草須
0242c13: 甄別君不見獅子威奮超絕等閒哮吼群腦裂
0242c14: 雨若書記四十初度
0242c15: 麥浪秋風夏初暑清泉雀舌石鼎煮不昧靈根歷劫
0242c16: 來信地花逢時自開迦毘羅國一聲吼天上天下誇
0242c17: 尊口雲門老子太無端拈棒打殺餧卻狗丈夫志氣
0242c18: 若如然目視雲霄廓大千不參銅頭鐵額禪舉足動
0242c19: 步踏生緣即心即佛非心佛畢竟心佛是何物四十
0242c20: 光陰倏忽過五十六十快如梭古稀之壽世無多縱
0242c21: 爾百歲一剎那有朝瞥地忘言語那時方知應自許
0242c22: 示在家道友
0242c23: 貪嗔一把利名刀何不從中放下高一念妄生諸想
0242c24: 集心空塵淨萬緣消
0242c25: 擬大珠和尚三意況韻
0242c26: 我無意況大好知足處無煩惱面無慚色負人即此
0242c27: 平常是道不以心覓安心也無了與不了雲騰化其
0242c28: 自然顏本貴乎非皂果得心體一如不妨和身入草
0242c29: 我無意況大寬彼此無諍是安履踐在於貞潔發言
0242c30: 莫若易難染衣被而自省花冠謝以何看但心無累
0243a01: 於物世緣瞥爾非干
0243a02: 我無意況大奇物我怡然何欺是衣可以蔽體是食
0243a03: 可以充飢任從百巧機宜難得一默爭癡玉瑛花非
0243a04: 燕石心光耀徹玻璃道化無方不化不知是以為知
0243a05: 禮幻祖塔師見燈花爆悟道居五臺後笑祖以笠覆為記云
0243a06: 振濟宗風大用施潛身不著外威儀燈花爆卻瞎驢
0243a07: 眼笠覆清涼師子眉雲曉牧童刪徑草影縣山月印
0243a08: 龍池春林雨洗莓苔綠百鳥啣花未教遲
0243a09: 賦得無求到處人情好二絕
0243a10: 春風爛熳啼黃鳥一謝東風何處討莫若平常亙古
0243a11: 心無求到處人情好
0243a12: 世情冷暖相從勝雲鶴無求氣量高來去歲寒松柏
0243a13: 立看他霜雪豈同曹
0243a14: 為宣微禪友五十兼書大經畢
0243a15: 持梅霜雪裡供柏老庭前僧臘形忘久大椿紀引年
0243a16: 書經閒貝葉閣筆慰流泉志道無餘事安心已巳學禪
0243a17: 示尼無起日課蓮經
0243a18: 動靜閑忙轉法華閒忙無起法華轉風清月白恁麼
0243a19: 時一念不生誰隱顯
0243a20: 又請題卷子上是卷係諸知識贈言并親筆
0243a21: 三周九妙堪誇火宅門開長者家入理譚深窮子
0243a22: 事真乘示等白牛車佛身已巳許成龍女聲色何妨轉
0243a23: 法華領略目前無量義大千世界眼中沙
0243a24: 次除夕貧字韻
0243a25: 村居埋歲月不與問疏親思卓錐無地慚孤德有鄰
0243a26: 更符驅鬼魅爆竹謝天人陋巷堪持樂年窮未若貧
0243a27: 和趙州祖師魚鼓頌
0243a28: 一聲天竅出凡功化道無私語不空喚爾靈明知覺
0243a29: 性莫將音韻等雷同
0243a30: 勉僧參究
0243b01: 了生脫死本無他只要工夫切到家拼得一翻寒徹
0243b02: 骨自然雪地見梅花
0243b03: 詠梅贈宛在菴主人號物如天童蜜祖披剃
0243b04: 梅點春風宛在林冰稜骨格玉團心神清有異超凡
0243b05: 萼調別難將共一音瘦影尚高雲鶴致奇枝偏向雪
0243b06: 霜吟即從見後無非佛何用年來識話禽
0243b07: 竹知兄別余十有年餘忽過如菴話懷兼贈別
0243b08: 弁峰昔日話瀟湘今到南湖話更長柳暗桃紅春意
0243b09: 足風清月白鶴雲翔扶弘祖道安心竟整頓頹林論
0243b10: 義章勘破五家禪一味猶拈六字教提綱習蓮宗
0243b11: 墻邊竹忽爾透屋裏眾立索題
0243b12: 描不成畫不就如何特地墻邊透撇卻梅花幾樹香
0243b13: 風風雨雨窗前候丹青約爾伴天涯切莫將名貨與
0243b14: 他幾度風搖搖不動昂昂骨格自堪誇
0243b15: 過淨慧園挽尊證闍黎清菴師時圓寂天童
0243b16: 師之去兮何所曉黃花灑淚沾秋草諸子無聞向上
0243b17: 機剎竿此日他方倒繩床不繫舊時衣瓶杖誰復將
0243b18: 塵掃太白峰前獨露身廣陵影落空堂早咸來睹目
0243b19: 痛傷悲七百人師今已巳老
0243b20: 卜隱
0243b21: 小小岩阿好結廬架椽不用施班斧天生緣木足堪
0243b22: 棲巧手輸他還在魯
0243b23: 贈梁谿菩提菴主人六十
0243b24: 月入薰風南畝燥一池淥水開新藻溪縈竹徑放僧
0243b25: 閒門對山峰歸鶴蚤寸土深藏亙古心桃花發見平
0243b26: 常道任將滄海易桑麻髮變不從今日老
0243b27: 示勉志
0243b28: 十年未必成名士一念迴光頓出塵今古白衣多拜
0243b29: 相眼看都是丈夫身
0243b30: 治升董居士乞薦室人超源朱氏
0243c01: 分明箇事不假胞胎獨露真常無去無來當下知歸
0243c02: 兮逍遙自在觸目菩提兮縱橫無礙從今透脫死生
0243c03: 關任運騰騰充法界
0243c04: 克己巳書華嚴經
0243c05: 漫去南詢煙水寒百千盡在一毫端直須親到妙高
0243c06: 頂未免渠儂句下瞞句下瞞八十一卷絕遮攔始知
0243c07: 百城煙水易五十三參一筆完
0243c08: 訪慧乾道兄話懷
0243c09: 知己巳話長白日短菊花香冷鬢毛寒吹空楚角天中
0243c10: 落動地胡笳馬上彈林下笑歸周禮樂席邊歌舞漢
0243c11: 衣冠磨磚作鏡徒然事斷臂求心何處安山徑刈茅
0243c12: 逢每異入廛垂手恐多端
0243c13: 勵參禪者
0243c14: 學禪不在論談雄貴要虛心肯用功勘破香嚴親切
0243c15: 處無錐無地始知窮
0243c16: 參箇話頭鐵橛禪八風吹不動如山一回撒手親承
0243c17: 徹倒卓須彌笑破顏
0243c18: 欲了生前生死關也無奇特與忙閒忽然驀見虛空
0243c19: 碎自謝胸中人我山
0243c20: 蒲團坐破成何用讀盡詩書文字禪不了心頭差別
0243c21: 見鑽他故紙枉徒然
0243c22: 書寄江干諸友
0243c23: 三十餘年媿不才幾經寒暑日摧頹蒲團坐破思長
0243c24: 慶茆舍移居想大梅三頓恨深太白棒一聲殃及禹
0243c25: 門雷漫言跳入金毛隊羞見東君江上來
0243c26: 贈藥雨禪友以醫濟急
0243c27: 檢點心頭事了然拈來是藥濟貧緣人人喫著通身
0243c28: 汗賺得給孤金布磚
0243c29: 贈玄音居士
0243c30: 趙州婆子話頓徹目前機截斷中途句全提正令揮
0244a01: 掀翻今日案勘破古人非禪不學文字心空始自歸
0244a02: 贈淨慧園主人恢宏梵剎係先人舊業號祥光
0244a03: 力承祖業建新林邗水重重煙樹深剪棘鋤開三徑
0244a04: 草留雲瓶瀉五湖聲熟耕畎畝資香積閒種松風集
0244a05: 梵音饒舌不談陳底事偏宜愛我話傾心
0244a06: 過金陵杏花村示心見學徒
0244a07: 入林深得趣攬景居無厭花木雜顏色石泉流野灩
0244a08: 閱心唐梵書磨筆古今硯鳥跡謝啣空目前休異見
0244a09: 五日偶成
0244a10: 五月榴花紅似火剪枝插向艾旗左不用硃砂畫靈
0244a11: 符只消此樹驅鬼禍鑼鼓江心鬥木龍彩橈浪裡爭
0244a12: 人我也無角黍汨羅投那有青錢買供果一滴清泉
0244a13: 睡魔大家開眼好打坐毒蛇百腳飲雄黃魍魎箇
0244a14: 箇喉封鎖
0244a15: 過金陵訪同門話懷
0244a16: 憶昔同登金粟峰翀霄志不受羅籠鋒藏鉅爪驚群
0244a17: 異調別玄音振祖風扶起破沙盆子案拈提正法眼
0244a18: 流通好施棒雨為霖日喝及雷轟建業中
0244a19: 梅溪大山兄者昔為天童師翁護法弟子經變
0244a20: 披緇後與古南和尚機契茲年登不惑之慶而
0244a21: 受囑於昭陽是謂喜慶雙臨也高足接旋即鍵
0244a22: 關作把關十詠一日示予又見自贅矮翁為別
0244a23: 號更羨羡三絕孰可繼焉辛卯秋日述賀并祝云
0244a24: 有石勒梅子熟也四字匾曰正目堂
0244a25: 矮翁軀短胸襟長千丈盧身難比量澹泊世緣名利
0244a26: 淨幽居林下道風香法筵炙口熟梅子龍象掀眉正
0244a27: 目堂從此嘉聲流布也庭前柏老壽無疆
0244a28: 物如兄被盜驚書寄菴在水中有白蓮衛護
0244a29: 溪流香泛白蓮開隔斷紅塵影不來忽被西風驚熟
0244a30: 夢一番心事盡成灰
0244b01: 庚寅歲底喜楷生鹽公至話懷以詩呈遂拈筆
0244b02: 和韻兼勉其志
0244b03: 寒結霜花淨谷深香未施十年經作夢千里外逢奇
0244b04: 論法寧無惜扶林賴有持莫將茅舍隱覆卻祖師眉
0244b05: 訪彙旃高居士諱世泰
0244b06: 選佛選官較一籌呼名信不諱裴休卻將法網張黃
0244b07: 口便就儒冠駕白牛縱奪枯禪生活計放擒快鶻逞
0244b08: 風流梁溪輸與高居士掉臂伸拳百草頭
0244b09: 和轢道人對玉環帶過江兒水
0244b10: 邁古超今步行騎水牛傾家蕩酒有甚是冤仇心空
0244b11: 歸及第禪說沒量口又堪羨羡儒釋道衣冠何曾容泊
0244b12: 湊語嘿機鋒鬥始終見作家到處呈好手呸說什麼
0244b13: 那引蔓牽枝笑春風翠柳銅頭鐵額山中有君知否
0244b14: 徐仲達居士索書扇頭
0244b15: 在家出家法無別只要當人志猛烈識破根塵情愛
0244b16: 除眼前光景一時滅大丈夫超群越一言既出如釘
0244b17: 鐵君不見詩三百一言以蔽將何說莫教情生一念
0244b18: 差二六時中須透徹
0244b19: 示參本來面目
0244b20: 大事未明莫等閒急須力透祖師關忽然覷破娘生
0244b21: 面鼻孔何曾有兩般
0244b22: 述懷
0244b23: 舉目林泉無個士孰為鄰與話滄桑法幢逝水空庭
0244b24: 息何力能扶祖道昌
0244b25: 己巳丑冬一日送元龍許秀才之龍池
0244b26: 出塵須得丈夫志丈夫之志非容易全憑一片鐵石
0244b27: 心入佛魔境超群類若爾依稀似庸流未免仍遭聲
0244b28: 名累噫嘻今之妄傳燈慧命懸絲何所嗣大徹還他
0244b29: 斷臂人九年腰雪拔其萃高梁淨地益安身一一皆
0244b30: 承血力被思古巢穴律其形瞻之仰之今可媿君不
0244c01: 見風流獨邁老趙州庭前柏子翻身異香嚴一擊忘
0244c02: 所知靈雲眼廓桃花刺剌君之孑兮越天然不駕車牛
0244c03: 奮猛智孤征扶正一帆風莫放繩頭空掉臂此去禹
0244c04: 門浪潑天牢把腳跟著實地得聆劫外春消息歸來
0244c05: 煙雨恣遊戲
0244c06: 庚寅秋毘陵俞玄音居士以禪頌八章書扇頭
0244c07: 見寄即原韻和答兼致之
0244c08: 莫謂奇逢火裡蓮也須親悟祖師禪若還不得偷心
0244c09: 盡搬運塵勞枉度年
0244c10: 鬧靜閒忙仔細看縱橫無礙始安然從來不借東君
0244c11: 力豈受桃花當下瞞
0244c12: 坐斷目前無一物將何指示意多端豁空見徹娘生
0244c13: 面莫把腳頭上別船
0244c14: 欲去謀生生本無試將何物堪為死死生不立透重
0244c15: 關飛出紅爐金彈子
0244c16: 坐脫立亡猶未羨羡撐撐拄拄可憐生縣崖撒手承當
0244c17: 否漫謂無錐卓是貧
0244c18: 指天指地稱尊貴爍破乾坤眼底光若箇猢猻捏不
0244c19: 殺如何證得法中王
0244c20: 八萬孔中藏舍利道堅骨具信存留功程不計終須
0244c21: 得打破虛空見髑髏
0244c22: 踢翻大海波濤靜勘破揚聲臭老婆百萬人天輸一
0244c23: 笑鎮家種草不須多
0244c24: 建秋亭索和韻
0244c25: 拈莖草木建秋亭四面窗窺月到楞好看情空於此
0244c26: 際一聲落葉又誰聽
0244c27: 爽氣清臨上小亭林生月白見疏楞坐中有曲非同
0244c28: 調四海聞音別一聽
0244c29: 見禪者書攜筇太白下百事懶營為之句遂續
0244c30: 成章以徵吟者勉志
0245a01: 攜筇太白下莫道事無為飲水須防噎吹燈忌失眉
0245a02: 臨岐問道晚去劍刻舟遲寄語吟題者驚群始見奇
0245a03: 送友隱居
0245a04: 一帆吳越話重逢又曳孤筇上別峰煙鎖春林刪草
0245a05: 木月明簾外看芙蓉笑談倦臥三竿日吟詠長懷千
0245a06: 里風去路必須憑指示莫教滅卻瞎驢宗
0245a07: 寫龍池新建從雲亭兼寄斷疑法弟
0245a08: 聞說從雲亭搆就崢嶸頭角鳴宇宙剉磨林巒黃葉
0245a09: 飛蒼松不改顏如舊怪石稜層兩岸冰濤聲漫瀉晴
0245a10: 空吼蒙煙帶霧龍行藏徘徊秋月峰群秀莫教眼底
0245a11: 爛熳紅寒岩徹骨香自透
0245a12: 中秋送古帆法兄住寶山菴
0245a13: 桂林香飄雲彩化一輪皓月充天下世間何物堪比
0245a14: 倫惟有道人行處不著聲名價單提玄機接上流不
0245a15: 打葛藤之乎者三寸能擒猛丈夫一條楖栗佛祖魔
0245a16: 來都與打禹門浪裏昂頭角寶山峰頂眼卓朔殺活
0245a17: 縱橫棒喝施直教千手大悲難測度只許獨行獅子
0245a18: 兒拋擲繇來乾坤闊
0245a19: 衲山禪者結茆索書
0245a20: 遺風千載衲衣閒末後拈花笑破顏不是無禪師有
0245a21: 愧追隨茆舍入深山
0245a22: 草鞋行腳遍吳越收拾歸來入虎穴趁出麒麟獅子
0245a23: 兒峰頭夜夜猿啼徹
0245a24: 刪草鋤雲就卓菴拋空一擲韻成三打頭句子分明
0245a25: 說瞬目揚眉莫放憨
0245a26: 禪者呈偈遂走筆和勉
0245a27: 大唐國裏不無禪事到叮嚀倒剎竿只為無師應吐
0245a28: 舌令人千古亦心寒
0245a29: 忽見溪桃甚諦當再三勘徹道方親而今若箇能投
0245a30: 句可爾臨機第一人
0245b01: 不須把住任悠遊撞倒崑崙赤腳走入佛入魔眼底
0245b02: 塵驅耕奪食何前後
0245b03: 日月雲山天地埋大光明照豈吾儕風流父子南泉
0245b04: 老殺活猶較頭頂鞋
0245b05: 涼風撼林木擲釣洪波鱗甲多莫道秋光歸去
0245b06: 好五湖煙景事如何
0245b07: 施茶
0245b08: 十字街頭開箇舖不將顏色攤門戶頻傾七碗展家
0245b09: 風須用信心檀越庫
0245b10: 贈苕關主號清源
0245b11: 耳順餘年復掩關始知心印狀如山君臣道合兼中
0245b12: 致賓主全提大用間撩亂春光新語句澄清皎月舊
0245b13: 容顏好將幽徑通雲鶴玄要臨機不等閒
0245b14: 示脫白沙彌
0245b15: 年今十七得為僧是此知非將相能猛策越群須上
0245b16: 志殷勤學業力規繩齊賢必欲思三省了義當先究
0245b17: 一乘他日心空歸及第成株大樹碧層層
0245b18: 和嚴居士寒字五首
0245b19: 九年面壁不為難千古聞風立雪寒斷臂始知求法
0245b20: 異真乘六代位單傳
0245b21: 少林碑碣歷霜寒正位傳燈早已巳刊關係是非前宿
0245b22: 定亂流何事喻江干
0245b23: 明星夜睹碧光寒此道無為與勢干不料兒孫今古
0245b24: 異短長攻擊笑旁觀
0245b25: 深知仗劍逼人寒善受輸他地面寬堪笑當時謀略
0245b26: 少如何不教告經官
0245b27: 天威一發斗牛寒試火焚經道俗安所以王臣金口
0245b28: 囑為今教外別生端
0245b29: 示方爾嘉善友
0245b30: 佛老當年教有言開權顯實示根元奈何見墮三乘
0245c01: 慢瞥爾情生八苦煩領略談空成夢幻應觀法界破
0245c02: 心猿嶺南道者分明說不是風兮不是旛
0245c03: 泛妙喜過悟空菴訪清伯黃居士不遇聞入煉
0245c04: 士社去書此五章寄致之
0245c05: 煉石修身何足堪長生秘訣不為難昔年問道黃龍
0245c06: 老仙骨傳燈器量寬
0245c07: 春歸屋裏百花香徑接窮巖有異芳過客到門呼弗
0245c08: 語點頭石已巳悟空王
0245c09: 清目沖雲幾箇山一回登眺鳥關關歸來戴月泉飛
0245c10: 雨茆屋沉沉松竹間
0245c11: 洞繞長生不老花千年結果味堪誇凡人若也知端
0245c12: 的來共烹泉試蚤茶
0245c13: 居山儘有居山趣莫道居山與世違雲去月來光燦
0245c14: 熳炤人天地一同歸
0245c15: 雪中寄厚菴曹學士諱本榮
0245c16: 天玉從空落瓊花應瑞年夜行人主義茅顧臥龍賢
0245c17: 語覆千山頂機忘一色邊棒頭三頓後誰說老婆禪
0245c18: 贈蓮親顧居士
0245c19: 蓮出淤泥越眾芳輕塵不著水雲鄉許君親見一回
0245c20: 後在處花開般若香
0245c21: 贈報國寺賓如教主
0245c22: 化門賢教主塵世尚為賓律正心無咎袍方道亦親
0245c23: 清名廉法侶器量悅王臣交結一平等如常豈愧人
0245c24: 丁酉秋解制後別院主覺幻公之南
0245c25: 破屋楊岐風凜冽宗門千古稱豪傑滹沱玄要啟大
0245c26: 方正法眼藏瞎驢滅三腳驢子弄蹄行賣弄西河真
0245c27: 骨血掀天括地振頹綱驅耕奪食抽釘拔楔卓犖門
0245c28: 墻壁立峰躋扳孰入雲霄穴鳳生鳳雛翅摩空虎生
0245c29: 虎子威猛烈男兒立志必封侯道者尊貴絕其流豈
0245c30: 不見出家乃大丈夫之所為非將相而可匹其儔反
0246a01: 古思今能幾幾盧能衣缽豈同擬而今南北總是禪
0246a02: 青黃混說通玄理我亦乘帆向此來恍忽一期方便
0246a03: 爾前入京師七月一茲欲旋南中元節蟬鳴露降涼
0246a04: 飆拍雖別君兮君勿別不落其中事即易始終難道
0246a05: 一葉落時秋聲擷堪持此語為標格直教棒下風顛
0246a06: 徹肋下拳最親切相信何用多饒舌
0246a07: 別禪者南旋
0246a08: 秋末沾林衣露香就移短棹泛流長道交冷澹朋情
0246a09: 重離別風塵世路狂黃葉亂占投澗落白雲歸必去
0246a10: 山藏堪憐此事同誰調南北宗乘定有方
0246a11: 示潘道生居士
0246a12: 先賢所以外聲名本立何愁道不生見徹源頭隨處
0246a13: 入紅塵堆裏一身輕
0246a14: 示胡文宇居士
0246a15: 一輪皎月徹秋光萬境清虛透碧窗人坐中庭何所
0246a16: 思須知別有好商量
0246a17: 示史元之居士
0246a18: 人生世若日中央影去如飛下夕陽打點歸家何計
0246a19: 較莫教臨夜路頭忙
0246a20: 示沈彥先居士
0246a21: 都道十分不得閒奈何難打利名關目前景況如能
0246a22: 卻在處紅塵在處山
0246a23: 別童上甫經歷
0246a24: 秋林爽氣甚舒懷耐秋聲寒漸催道者不妨相別
0246a25: 去悠遊南嶽與天台
0246a26: 示吳金谷都司
0246a27: 我佛叮嚀曾有言須憑信力究根元從中一念狂心
0246a28: 歇了卻千生萬劫冤
0246a29: 江千任雲液秀才索偈遂走筆書示
0246a30: 君曾與我素相知今又相逢話別離論盡世緣何可
0246b01: 惜惟憐鬚髮滿頭絲熱腸冷語贈知己巳只此分明牢
0246b02: 記取
0246b03: 梁谿自如師曾居靜匡阜年經七袟書贈
0246b04: 廬山面目識頭陀二十餘年住若何歸別西風開晚
0246b05: 菊去來夏日長新荷倚松恣爾雲中鶴弄影相呼水
0246b06: 上鵝忘卻從心緣所欲徑邀明月入高歌
0246b07: 詠雪
0246b08: 栗火銷鎔金彈子楚天風落玉花飛空山不見樵行
0246b09: 路多半牧羊人未歸
0246b10: 與友話及論古今事
0246b11: 樹圍日暖香飛煙鎖林間翠微與坐談論石悟就溪
0246b12: 洗缽龍歸蒲團坐破心空梅子結成佛非不用玄言
0246b13: 妙化自然到處忘機
0246b14: 送友居山
0246b15: 秋將半入蘆花白新葉飄黃尚未多此去峰頭高著
0246b16: 眼不妨楖栗任橫拖
0246b17: 除夕
0246b18: 人人盡道三十日臘去春來咸委悉凜凜朔風徹骨
0246b19: 寒梅花早已巳通消息
0246b20: 看雲
0246b21: 看雲雲去復歸來來去分明不假胎碧漢無門天地
0246b22: 闊寰中有路絕塵埃飛空載雨傾滄海化影藏龍遍
0246b23: 九垓不向煙波留形跡待將明月下蒼苔
0246b24: 贈明余老衲號
0246b25: 當人則不輸名姓喚去應來只是余信向箇中明底
0246b26: 事了然何處不徐徐
0246b27: 拄杖
0246b28: 標格出凡孑立挺然日炙風吹不易不遷亙古無虧
0246b29: 磨礪愈堅超群物表縱奪機先
0246b30: 拂子
0246c01: 一毫端上露布十方橫豎任運卷之勿藏絲來線去
0246c02: 體用全彰垂示今古法脈流長
0246c03: 缽盂
0246c04: 巨口向天赤陀陀地萬象平吞全沒巴鼻具滿月相
0246c05: 應人間食隱毒龍身拔文殊智
0246c06: 蒲團
0246c07: 髼鬆月扇玲瓏日面蕩坦盈夷渾然一片天地周流
0246c08: 乾坤際遍放眠身安跏趺無倦
0246c09: 附法派源流字派
0246c10: 行源清淨海流亙百川深法脈傳千古洞明佛祖心
