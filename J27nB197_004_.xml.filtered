0416a01: 博山無異大師語錄集要卷四
0416a02: 首座成正　錄
0416a03: 拈古
0416a04: 僧問清源如何是佛法大意源云廬陵米作麼生價。
0416a05: 高低米價環翠色於奇峰吞吐廬陵鎖蟾華於玉
0416a06: 樹須知大用無方有感斯應若論清源的佛法三
0416a07: 生六十劫未夢見在。
0416a08: 南泉一日兩堂爭貓泉提起貓云道得即不斬眾無
0416a09: 對泉斬貓為兩段南泉舉問趙州州脫草鞋戴出泉
0416a10: 云子在救得貓兒。
0416a11: 放開捏聚王老全機起死回生趙州手段救得救
0416a12: 不得總不干他事有人識得南泉便入慈心三昧。
0416a13: 臺山路上有一婆子凡有僧問臺山路向甚麼處去
0416a14: 婆云驀直去僧纔行婆云好個阿師又恁麼去僧舉
0416a15: 似趙州州云待與勘過州云臺山路向甚麼處去婆
0416a16: 云驀直去州便行婆云好箇師僧又恁麼去州回上
0416a17: 堂我與汝勘破婆子了也。
0416a18: 飛騰不度趙州關也呼喚不回臺山路也這婆子
0416a19: 荊棘滿地塵埃亙天不遇魔王安能捉敗且道勘
0416a20: 破後是甚麼時節依舊孟春猶寒。
0416a21: 雲門大師云光不透脫有兩般病一切處不明面前
0416a22: 有物是一透得一切法空隱隱地似有個物相似亦
0416a23: 是光不透脫又法身亦有兩般病得到法身為法執
0416a24: 不忘己巳見猶存墮在法身邊是一直饒透得放過即
0416a25: 不可仔細簡點將來有甚氣息亦是病。
0416a26: 精造之跡研極之疵非慧目莫能鑒也若夫知心
0416a27: 體合截流注之病根達本忘情鏡無已巳之境象除
0416b01: 非向威音那畔翻身十字街前打睡的漢方可診
0416b02: 候不然莫將日瘧誤作傷寒。
0416b03: 臨濟將示滅囑三聖云吾遷化後不得滅卻吾正法
0416b04: 眼藏聖云爭敢滅卻和尚正法眼藏濟云忽有人問
0416b05: 汝作麼生對聖便喝濟云誰知吾正法眼藏向這瞎
0416b06: 驢邊滅卻郤。
0416b07: 驅耕奪食須是玄師補網張風還他三聖正法眼
0416b08: 藏向瞎驢邊滅卻分明露出半斑要得完全待臨
0416b09: 濟眼光落地。
0416b10: 廓侍者問德山從上諸聖向甚麼處去山云作麼作
0416b11: 麼廓云敕點飛龍馬跛鱉出頭來山便休去來日山
0416b12: 浴出廓過茶山撫廓背一下廓云這老漢今日方始
0416b13: 瞥地山又休去。
0416b14: 眼如瞎耳如聾諸聖去處點不成畫不就二老行
0416b15: 藏還知彼落處麼正是憐兒不覺醜德山一條棒
0416b16: 尋常血滴滴地到這裏因甚不用余所謂暗裏抽
0416b17: 橫骨明中坐舌頭也。
0416b18: 麻谷持錫到章敬遶禪床三匝振錫一下卓然而立
0416b19: 敬云是是天童著語云錯谷又到南泉遶禪床三匝
0416b20: 振錫一下卓然而立泉云不是不是天童著語云錯
0416b21: 谷云章敬道是和尚為甚道不是泉云章敬是是汝
0416b22: 不是此是風力所轉終成敗壞。
0416b23: 章敬是字天童錯字南泉不字有甚麼語話分惟
0416b24: 麻谷錫杖頭較些子善丹青者將此四老製作一
0416b25: 圖畫是非窠臼自然瓦解冰消。
0416b26: 僧問雲門不起一念還有過也無門云須彌山。
0416b27: 不起念橫拈三尺劍須彌山墜下一莖毛博山二
0416c01: 十年不著便從這裏識得雲門。
0416c02: 仰山指雪獅子云還有過此色者麼雲門云當時好
0416c03: 便與推倒雪竇云只解推倒不解扶起。
0416c04: 五色令人眼盲五音令人耳聾既與眼對便成滲
0416c05: 漏仰山指獅子示人賣弄太甚只饒推倒扶起總
0416c06: 在獅子上作活計不受聲色者知是阿誰。
0416c07: 法眼一手指簾二僧同去捲簾眼云一得一失。
0416c08: 明鏡當臺明珠在握炤心徹膽無有遺餘法眼用
0416c09: 在機先這二僧一任指呼且道孰得孰失當衡者
0416c10: 鑑取。
0416c11: 風穴郢州衙內上堂云祖師心印狀似鐵牛之機去
0416c12: 即印住住即印破只如不去不住印即是不印即是
0416c13: 盧陂長老出問某有鐵牛之機請師不搭印穴云貫
0416c14: 釣金鱗沉巨浸卻嗟蛙步泥沙陂佇思穴喝云長
0416c15: 老何不進語陂擬議穴打一拂子還記得話頭麼陂
0416c16: 擬開口穴又打牧主云佛法與王法一般穴云見箇
0416c17: 甚麼主云當斷不斷反招其亂穴便下座。
0416c18: 風穴泥印子在手印住也得印破也得盧陂不搭
0416c19: 印正是鐵牛機可惜乾爆爆地若帶些水頭管取
0416c20: 泥印子爛去看他印箇甚麼。
0416c21: 雲門問乾峰請師答話峰云到老僧也未門云恁麼
0416c22: 則某甲在遲也峰云恁麼那恁麼那門云將謂候白
0416c23: 更有候黑。
0416c24: 非常之問非常之荅迅雷不及掩耳良駟不及追
0416c25: 風宛轉偏圓各負鉤深索隱底手段簡點將來好
0416c26: 與痛棒何也為他無事生事放過即不可。
0416c27: 德山上堂云及盡去也直得三世諸佛口掛壁上猶
0417a01: 有一人呵呵大笑若識此人參學事畢。
0417a02: 孤危不立更用相親法外無身猶欠哮吼鼻準與
0417a03: 眉毛從來不相識相識去舌頭元在口裏。
0417a04: 僧問趙州如何是祖師西來意州云庭前柏樹子。
0417a05: 龐婆百草頭趙州柏樹子二人向無煙火處鬥弄
0417a06: 天工冷眼看來猶是剪彩耳只饒西來大意露布
0417a07: 庭柯更須吞卻門前下馬臺始得。
0417a08: 維摩詰問文殊師利何等是菩薩入不二法門殊云
0417a09: 如我意者於一切法無言無說無示無識離諸問荅
0417a10: 是為入不二法門於是文殊問維摩我等各自說已巳
0417a11: 仁者當說何等是菩薩入不二法門維摩默然。
0417a12: 明修棧道暗度陳倉若語默商量缽盂安足二大
0417a13: 士雖則傳脂付粉水洩不通以不二法門較之尚
0417a14: 晚也。
0417a15: 洞山供養雲巖真舉前描真話僧問雲巖只這是意
0417a16: 旨如何山云我當時幾錯會先師意僧云未審雲巖
0417a17: 還知有也無山云若不知有爭解恁麼道若知有爭
0417a18: 肯恁麼道。
0417a19: 語步安詳紐機圓活三玄五位盡在其中肯解二
0417a20: 字披寶鏡之精光彰兼到之赤幟洞上宗風於斯
0417a21: 可究矣。
0417a22: 雲巖問道吾大悲菩薩用許多手眼作麼吾云如人
0417a23: 夜中背手摸枕子巖云我會也吾云汝作麼生會巖
0417a24: 云遍身是手眼吾云道即太煞道只道得八成巖云
0417a25: 師兄作麼生吾云通身是手眼。
0417a26: 遍身是手眼汎寶舟而登彼岸通身是手眼搜要
0417a27: 徑而啟重玄大丈夫橫身當宇宙要用便用只饒
0417b01: 八萬四千沒處安著然雖如是人出是非難。
0417b02: 密師伯與洞山行見白兔子面前走過密云俊哉山
0417b03: 云作麼生密云如白衣拜相山云老老大大作這箇
0417b04: 語話密云你作麼生山云積代簪纓暫時落寞。
0417b05: 任緣而施隨流得妙雲蘿舒卷峰岳凝然白衣拜
0417b06: 相雖則異地生苗猶是功勳邊事簪纓落寞之談
0417b07: 不無補於密師也。
0417b08: 僧問青林虔禪師學人徑往時如何林云死蛇當大
0417b09: 路勸子莫當頭僧云當頭時如何林云喪子性命僧
0417b10: 云不當頭時如何林云亦無回避僧云正當恁麼時
0417b11: 如何林云失卻了也僧云未審向什麼處去林云草
0417b12: 深無覓處僧云和尚也須隄防始得林撫掌云一等
0417b13: 是箇毒氣。
0417b14: 青林棒喝不施針錐在舌根上何曾放過這僧爛
0417b15: 泥中有刺剌縱得便宜不知早入行舖了也當時若
0417b16: 問博山但咄云沒去處看他道個甚麼近時佛法
0417b17: 凋零討這箇師僧也難得。
0417b18: 僧問乾峰十方婆伽梵一路涅槃門未審路頭在甚
0417b19: 麼處峰以杖畫一畫云在這裏僧問雲門門云扇子
0417b20: 跳上三十三天築著帝釋鼻孔東海鯉魚打一棒
0417b21: 雨似盆傾會麼。
0417b22: 問處太親智眼成障傾出雲門七珍八寶天童喚
0417b23: 作返魂香諸人還嗅著也未乾峰這一畫大地百
0417b24: 雜碎非但路頭這僧腳跟下七花八裂了也。
0417b25: 子昭首座問法眼和尚開堂承嗣何人眼云地藏昭
0417b26: 云太辜負長慶先師眼云某甲不會長慶一轉語昭
0417b27: 云何不問眼云萬象之中獨露身意作麼生昭豎拂
0417c01: 子眼云此是長慶學得底首座分上作麼生昭無對
0417c02: 眼云只如萬象之中獨露身是撥萬象不撥萬象昭
0417c03: 云下撥眼云兩個參隨左右皆云撥萬象眼云萬象
0417c04: 之中獨露身。
0417c05: 法眼嗣地藏冤有頭債有主子昭為長慶風不動
0417c06: 浪不移豈可以人情污佛事耶當時待問獨露身
0417c07: 與萬象撥不撥但云是何言歟管取法眼如啞子
0417c08: 作通使吐露不出。
0417c09: 僧問九峰如何是頭峰云開眼不覺曉僧云如何是
0417c10: 尾峰云不坐萬年床僧云有頭無尾時如何峰云終
0417c11: 是不貴僧云有尾無頭時如何峰云雖飽無力僧云
0417c12: 頭尾相稱時如何峰云兒孫得力室內不知。
0417c13: 指活路于廛中舌頭不粘著肉披全提于向上額
0417c14: 顱不柱著天九峰口齒若梭腸自有巧婦針線也
0417c15: 所貴者兒孫得力室內不知且道不知者是何事
0417c16: 從昔去問取九峰。
0417c17: 僧問夾山撥塵見佛時如何山云直須揮劍若不揮
0417c18: 劍漁父棲巢僧問石霜撥塵見佛時如何霜云渠無
0417c19: 國土何處逢渠僧後舉似夾山山乃上堂舉了云門
0417c20: 庭施設不如老僧入理深談猶較石霜百步。
0417c21: 門庭施設入理深談孤鴈群飛缺一不可一句則
0417c22: 玄景未移而天機獨運一句則神柯未伐而靈樹
0417c23: 絕依二大士氣宇如王識得渠語者便好作罷參
0417c24: 齋。
0417c25: 南泉示眾云三世諸佛不知有黧奴白牯卻郤知有。
0417c26: 手托地尾連天王老師異類中行也三世諸佛不
0417c27: 知有掬明月於無影樹頭黧奴白牯卻郤知有剪白
0418a01: 雲於不應山谷何人知此意除是長嘯者。
0418a02: 進山主問修山主云明知生是不生性為什麼為生
0418a03: 之所留修云筍畢竟成竹如今作篾使還得麼進云
0418a04: 汝向後自悟去在修云某只如此上座如何進云這
0418a05: 箇是監院房那箇是典座房修禮拜。
0418a06: 拈轉鼻頭披翻唇齒裁長補短自有機宜此語非
0418a07: 但為修公截舌亦為後人點眼可謂絆斷葛藤而
0418a08: 遊象徑芟除荊棘以露瓊枝其活句如此。
0418a09: 首山示眾云第一句薦得與佛祖為師第二句薦得
0418a10: 與人天為師第三句薦得自救不了僧云和尚是第
0418a11: 幾句薦得山云月落三更穿市過。
0418a12: 吞盡佛祖佛祖為師號令人天人天作則向沒蹤
0418a13: 跡處立名題分數目喚作第一第二早是蛇足矣
0418a14: 然其舖舒展演與奪臨時首山舌上有鋒咽喉若
0418a15: 海也還知月落三更句麼無為無事人別有閒家
0418a16: 具。
0418a17: 僧問仰山和尚還識字否山云隨分僧乃右旋一匝
0418a18: 云是什麼字山於地上書一十字僧又左旋一匝云
0418a19: 是什麼字山改十字為卍字僧畫一圓相以兩手托
0418a20: 如修羅掌日月勢云是什麼字山畫一圓相圍卻卍
0418a21: 字僧作樓至勢山云如是如是善自護持。
0418a22: 這僧旋身撥無煙之火仰山畫地挑海底之燈義
0418a23: 天燦爛彼此作家六書中收不住且道是什麼字
0418a24: 大地無肓人誰是賞鑑者。
0418a25: 僧問雲門如何是超佛越祖之談門云餬餅。
0418a26: 運劫外之香糜興現前之供養餬餅之談塞斷人
0418a27: 口也其清音如玉只饒辨似懸河話會不下何也
0418b01: 如野饑麥飯一飽即休若論佛祖之談待別時來
0418b02: 與汝註解始得。
0418b03: 玄沙到蒲田百戲迎之次日問小塘長老昨日許多
0418b04: 喧鬧向什麼處去小塘提起袈裟角沙云料掉沒交
0418b05: 涉。
0418b06: 人將語探水將杖探烈火裏辨真金鬧市裏識天
0418b07: 子袈裟下認取老僧玄沙小塘斯人也縱然蓋覆
0418b08: 將來口苦心甜更有事在。
0418b09: 肅宗問忠國師百年後所須何物師云與老僧作個
0418b10: 無縫塔帝曰請師塔樣師良久云會麼帝曰不會師
0418b11: 云吾有付法弟子耽源卻諳此事請詔問之師遷化
0418b12: 後帝詔耽源問此意如何源云湘之南潭之北中有
0418b13: 黃金充一國無影樹下合同船琉璃殿上無知識。
0418b14: 古殿苔封逢人不到白雲深鎖有路猶迷青山逼
0418b15: 近見巍峨萬仞崖頭不露頂古今多少人向塔影
0418b16: 邊描寫不出唯天童雪竇較些子。
0418b17: 臨濟問黃蘗如何是佛法的的大意蘗便打如是三
0418b18: 度乃辭蘗見大愚愚問什麼處來濟云黃蘗來愚云
0418b19: 黃蘗有何言句濟云某三問佛法的的大意三度吃
0418b20: 棒不知有過無過愚云黃蘗恁麼老婆為你得徹困
0418b21: 在更來問有過無過濟於言下大悟。
0418b22: 三年不開口毒氣噴人三遭喫痛棒拂蒿枝相似
0418b23: 黃蘗處喫交大愚處拔本末後逢人胡喝亂喝是
0418b24: 何道理不向紫羅帳裏撒真珠畢竟是蝦跳不出
0418b25: 斗。
0418b26: 洞山解夏上堂云初秋夏末兄弟或東或西直須向
0418b27: 萬里無寸草處去良久云只如萬里無寸草處又作
0418c01: 麼生顧視左右云欲知此事直須枯木上生花方與
0418c02: 他合石霜云出門便是草明安云直得不出門亦是
0418c03: 草漫漫。
0418c04: 洞山一具牙齒敲得鳴打得響胡言漢語撒得開
0418c05: 收得聚可謂曖曖玄提也二老漢騎虎頭把虎尾
0418c06: 口似蜜甜心如鴆毒還知彼落處麼。
0418c07: 仰山夢往彌勒所居第二座尊者白云今日當第二
0418c08: 座說法山起白椎云摩訶衍法離四句絕百非謹白。
0418c09: 仰山夢裏惺惺驚群動眾說摩訶衍法離四句絕
0418c10: 百非曾透徹也未快須拋卻揵椎始得。
0418c11: 雲門垂語云乾坤之內宇宙之間中有一寶秘在形
0418c12: 山拈燈籠來佛殿裏將三門來燈籠上。
0418c13: 歷諸心指諸掌顯諸仁藏諸用開發性源其至矣
0418c14: 夫拈燈籠來佛殿裏將三門來燈籠上雲門大師
0418c15: 來也放過一著。
0418c16: 臨濟問院主甚處來主云州中糶黃米來濟云糶得
0418c17: 盡麼主云糶得盡濟以拄杖一畫云還糶得這個麼
0418c18: 主便喝濟便打次典座至濟舉前話座云院主不會
0418c19: 和尚意濟云你又作麼生座便禮拜濟亦打。
0418c20: 臨濟棒頭有眼善察來機不是不知來處要院主
0418c21: 識痛棒始得院主便喝典座禮拜門裏出身剛柔
0418c22: 相濟若徹困去可謂一點水墨兩處成龍矣。
0418c23: 僧問瑯琊覺和尚清淨本然云何忽生山河大地覺
0418c24: 云清淨本然云何忽生山河大地。
0418c25: 清淨本然山河大地從甚處得來云何忽生又一
0418c26: 重也有眚者不可以語其純素碧眼者不可以眩
0418c27: 其玄黃天童所謂見有不有也於瑯琊荅處便恁
0419a01: 麼悟去不知誰是其人。
0419a02: 頌古
0419a03: 乾闥婆王獻樂迦葉起舞。
0419a04: 袈裟角上帶些些撒向閻浮布種芽最喜琴聲清
0419a05: 入骨山川隨處綻曇花。
0419a06: 世尊因五通仙人問六通義。
0419a07: 應諾聲消那一通山崩海竭絕行蹤仙人有口難
0419a08: 分剖雙耳聰聰卻似聾。
0419a09: 阿難尊者問金襴外別傳甚麼。
0419a10: 披得金襴早是遲聲音相應合知時門前倒卻剎
0419a11: 竿子吹落空花第幾枝。
0419a12: 二祖乞達磨大師安心。
0419a13: 覓心不得與心安月印澄潭徹底寒莫逐根塵生
0419a14: 下劣金毛獅子大家看。
0419a15: 南嶽遣僧問馬祖祖云自從胡亂後。
0419a16: 盡掃塵志未休晴空白日使人愁太平不掛將
0419a17: 軍印擲刃懸戈始徹頭。
0419a18: 龐居士問馬祖不昧本來人。
0419a19: 山為圖畫水為琴誰解其中發妙音個是馬師彈
0419a20: 得出宮商清慘痛難禁。
0419a21: 馬祖不安次。
0419a22: 玉回珠轉發真機混不得兮類不齊莫謂老儂無
0419a23: 氣力倒騎石虎過遼西。
0419a24: 振聲一喝三日耳聾。
0419a25: 豎拂當陽振祖威難將此際話離微灼然突出燎
0419a26: 空燧個是金毛師子兒。
0419a27: 南泉問僧夜來好風。
0419b01: 試問松風逆順酬謾將得失豁雙眸毒龍未肯輕
0419b02: 開目鑒在機先始徹頭。
0419b03: 僧問南泉百年後向甚麼處去。
0419b04: 拽耙拖犁異類中崢嶸頭角出羅籠溪南溪北無
0419b05: 蹤跡莖草啣來孰與同。
0419b06: 鹽官喚侍者。
0419b07: 灼然扇破索牛來樹子無根石上栽當時圓相如
0419b08: 拋出多少英雄被活埋。
0419b09: 歸宗鏟草次。
0419b10: 一鋤兩段血淋漓大地山河乞命時識得此翁真
0419b11: 面目難將麤細與君知。
0419b12: 趙州問大慈般若以何為體。
0419b13: 相逢逄特地一重關大笑呵呵豈等閒置帚謾言今
0419b14: 日事清機歷掌逼人寒。
0419b15: 臨濟訪平田遇嫂使牛。
0419b16: 路途不識棒加牛使得終須是對頭行過平田長
0419b17: 岸也耙犁未動合知休。
0419b18: 趙州勘婆子臺山路話。
0419b19: 腳跟之下臺山路今古無人辨是非勘過依前驀
0419b20: 直去卻郤來平地捉盲肓龜。
0419b21: 婆子送錢趙州轉藏經。
0419b22: 不受人間不施錢趙州多著一番顛勞渠四大和
0419b23: 風轉惹得阿婆道未全。
0419b24: 僧問趙州如何是道州云牆外底。
0419b25: 從來大道透長安牆外酬渠話轉難會得若翁真
0419b26: 實語現前一日飯三餐。
0419b27: 僧問趙州如何是祖師西來意州云庭前柏樹子。
0419c01: 庭前柏子是西來眼上眉毛腳底鞋嘗記江南三
0419c02: 月裏鷓鴣啼處百花開。
0419c03: 青州布衫重七斤。
0419c04: 七斤衫子真歸處何必尋渠較異同更問其中端
0419c05: 的旨趙州牙齒不關風。
0419c06: 僧問趙州如何是出家州云不履高名不求苟得。
0419c07: 三途迥絕出家兒身不寒兮腹不饑竹杖敲殘山
0419c08: 頂月倒吹鐵笛詠新詩。
0419c09: 三次喫茶話。
0419c10: 南北東西四路通謾將曾未話形容醍醐滴入焦
0419c11: 腸裏靜水無波看活龍。
0419c12: 婆子燒菴逐僧。
0419c13: 萬花叢裏不沾身陷殺閻浮多少人識得這僧行
0419c14: 履處幾回歡喜幾回嗔。
0419c15: 丹霞參忠國師侍者被打逐出。
0419c16: 耳提面命貴當機大哭還思大笑時果是南陽門
0419c17: 裏漠皮穿骨露不饒伊。
0419c18: 僧問大隋投子劫火洞然時壞不壞義。
0419c19: 壞不壞兮較大千骯髒言句不勝錢衲僧眉下如
0419c20: 開眼笑指虛空缺半邊。
0419c21: 臨濟兩堂首座齊下喝濟云賓主歷然。
0419c22: 未喝應須驗主賓衲僧肯向句中親若於喝下通
0419c23: 消息木馬嘶風過漢秦。
0419c24: 德山托缽。
0419c25: 家門興盛子強爺密啟靈機路轉賒說法不同昨
0419c26: 日語缽盂柄上較些些。
0419c27: 三玄三要。
0420a01: 言中有響句藏鋒血染山花別樣紅聊爾與君通
0420a02: 一線眼光如瞎耳如聾。
0420a03: 五位君臣。
0420a04: 正偏兼帶驗重玄君義臣忠事事便獨蹈大方消
0420a05: 息盡絲綸應兆未生前。
0420a06: 僧參雪峰低頭歸菴至見巖頭指末後句。
0420a07: 低頭無語便歸菴今古將何作指南秪這是時猶
0420a08: 不會青山如翠水如藍。
0420a09: 雪峰南山鱉鼻蛇。
0420a10: 鱉鼻當軒好看來喪身失命話全該一傀儡都
0420a11: 拋出何似玄沙帶活埋。
0420a12: 僧問雲門樹凋葉落時如何門云體露金風。
0420a13: 樹凋葉落露金風澗水山花處處同普字法門親
0420a14: 瞥地不須擬議話從容。
0420a15: 僧問殺父殺母佛前懺悔殺佛殺祖向什麼處懺悔
0420a16: 門云露。
0420a17: 殺佛還如殺父時懺無懺處顯全機負慚嬾向人
0420a18: 前語笑逐清風倚杖藜。
0420a19: 玄沙三種病人。
0420a20: 刳腸吐膽老婆心擬議纖毫自陸沉要得現前真
0420a21: 受用六根不具始知音。
0420a22: 大顛趁首座。
0420a23: 數珠提起問端繇晝夜難將百八酬趁出座元誇
0420a24: 好手太山難掩大顛羞。
0420a25: 夾山答法身句見船子後亦如前荅。
0420a26: 雪前風勢侵空急雪後寒光炤眼明黃葉紛紛如
0420a27: 剪綴剩餘松柏映山青。
0420b01: 六祖遷化云來時無口。
0420b02: 香煙直灌曹溪路石女猶眠錦帳中仍問歸期何
0420b03: 日月案山風起落花紅。
0420b04: 鼓山聖箭。
0420b05: 九重宮裏路通霄隨處稱尊舌更饒何似鳳啣丹
0420b06: 詔出邊郵萬里盡歸朝。
0420b07: 大通智勝佛十劫坐道場。
0420b08: 灰頭土面稱知識踏破毘盧額頂紅多劫不能成
0420b09: 正覺秪緣身在道場中。
0420b10: 南院上堂舉啐啄同時語。
0420b11: 子母渾融氣未分只須啐啄乃相親一朝殼破情
0420b12: 忘處倒跨橫趨不辨人。
0420b13: 僧問雲門如何是諸佛出身處門云東山水上行。
0420b14: 水上山行能信否誠然諸佛下生時而今不許雲
0420b15: 門語電捲風馳秪自知。
0420b16: 法眼問修山主毫釐有差。
0420b17: 權衡掌握重輕分毫髮無欺說似君用得熟時稱
0420b18: 好手公平須是當家人。
0420b19: 趙州鬥劣不鬥勝。
0420b20: 義勝緣輸理一如橫張赤幟道情殊趙州不是閒
0420b21: 相識驢糞逢人換眼珠。
0420b22: 虔侍者不肯首座。
0420b23: 香煙斷處辯聱訛肯信峰頭語更多首座當時如
0420b24: 出定管教人唱太平歌。
0420b25: 興化獎在太覺時為院主一日覺勘驗化連喝覺連
0420b26: 打。
0420b27: 販賓鬻主頻施喝痛棒如風不順情酸澀肚腸都
0420c01: 嘔盡衲衣脫下便惺惺。
0420c02: 雪峰古澗寒泉話。
0420c03: 萬丈深潭徹底清隨緣飲啄不關情趙州言句從
0420c04: 來辣雨後青山眼倍明。
0420c05: 世尊陞座迦葉白椎。
0420c06: 清白門庭無剩法從來一道絕週遮飲光不合重
0420c07: 敷演擊碎虛空路轉賒。
0420c08: 迦葉尊者因外道問如何是我我。
0420c09: 醫盲手段不尋常撥翳金針別有方炟赤太陽重
0420c10: 益火真誠一片熱心腸。
0420c11: 蜀僧為六祖塑像。
0420c12: 三十二相憑君塑就裏何曾有梵音佛性分明親
0420c13: 指示莫教辜負老婆心。
0420c14: 馬師令人送書上徑山山發緘於圓相著一點。
0420c15: 欽師猶被馬師惑殺得人兮活得人虎視諸方格
0420c16: 外旨圈攣一點是關津。
0420c17: 馬大師西堂百丈南泉翫月次。
0420c18: 窮源的是一家親倜儻丰標壓四鄰拽斷傀儡棚
0420c19: 上索驀然鸚鵡過西秦。
0420c20: 陸亙大夫向南泉道肇法師。
0420c21: 指花破夢南泉事天地同根陸大夫當下不知花
0420c22: 是夢至今流落滿江湖。
0420c23: 鵝湖義禪師麟德殿與眾法師論義。
0420c24: 捏轉鼻頭行古路撇開廛市往山阿不知幾度清
0420c25: 風起無奈禪師一點何。
0420c26: 僧問興善如何是道善云大好山。
0420c27: 滿目青山誰是道居然知道不知山閉門作活何
0421a01: 多事樵採歸來鎮日間。
0421a02: 僧辭趙州州豎拂子云有佛處不得住。
0421a03: 不行鳥道不居廛醉眼摩娑白晝眠謾道逢人莫
0421a04: 錯舉摘楊花是季春天。
0421a05: 雪峰問靈雲前三三後三三意旨如何雲曰水中魚
0421a06: 天上鳥。
0421a07: 前三三與後三三魚鳥何緣作指南因見桃花發
0421a08: 一笑而今觸處放癡憨。
0421a09: 石梯見侍者托缽赴堂乃喚侍者者應諾。
0421a10: 穿耳胡僧拍掌回尋常問荅語如雷莫言此外無
0421a11: 多事踏破須彌頂上苔。
0421a12: 僧問多福如何是多福一叢竹。
0421a13: 煙雲鋪地起重層斜曲縱橫指似僧古殿不嫌車
0421a14: 馬跡清風起戶雨如繩。
0421a15: 丹霞訪龐居士見女子洗菜。
0421a16: 東鄰翠鈿映娥眉斂歛手當胸更是誰卻被龐公著
0421a17: 一箭驪龍忍痛虎傷肢。
0421a18: 丹霞問僧什麼處宿。
0421a19: 食有因緣宿有繇緇衣端不向人求雲山黯黯清
0421a20: 如許一夜霜風盡白頭。
0421a21: 道吾智禪師指佛桑花問僧。
0421a22: 禪心隱隱露春規酒味沾唇覆玉彝更向花源辯
0421a23: 真假一雙空手夜歸遲。
0421a24: 香嚴擊竹悟道。
0421a25: 一擊有聲聾兩耳動容不墮眼初開未生面目渾
0421a26: 如此無限行人被活埋。
0421a27: 趙州庭前柏樹子。
0421b01: 庭前柏子西來意流布叢林是與非盡把乾柴當
0421b02: 猛火阿誰於此絕思惟。
0421b03: 雲門餅。
0421b04: 特地來伸佛祖談咽喉塞斷莫顢頇若將此語重
0421b05: 加註十擔油麻樹上攤。
0421b06: 南泉斬貓。
0421b07: 利刃當陽作者知何人救得此貓兒若無起死回
0421b08: 生術空向沿途自泣岐。
0421b09: 洞山麻三斤。
0421b10: 端嚴妙相難描摸何似當陽指出來一夜西風侵
0421b11: 骨冷天明滿地是乾柴。
0421b12: 自贊
0421b13: 生成眉宇是何標格從本無家隨方作客或時被有
0421b14: 識者呼為瞎驢或時被無知者尊為禪伯行藏不與
0421b15: 眾同流善惡難教分皂白茲因曇晦禪人勒逼將來
0421b16: 不免書此塞責
0421b17: 又
0421b18: 這漢子沒來繇擔閻浮重擔結眾生深仇破鵝湖戒
0421b19: 律滅壽昌宗猷心毒如砒口甜如蜜獰惡若虎暴燥
0421b20: 若猴且道是博山耶非博山耶依稀越國彷彿揚州
0421b21: 又
0421b22: 這箇老乞兒從來沒事幹平地起風波通身流白汗
0421b23: 不曾遇著個真冤家生平行業難了辨夜叉羅剎最
0421b24: 相親只是不容人讚嘆
0421b25: 又
0421b26: 獨坐蒲團想個甚麼瓶瀉雲興說亦不破有時喚作
0421b27: 訝郎當有時喚作破灶墮從緣返復百千名地轉天
0421c01: 旋秪這個
0421c02: 禪警語
0421c03: 示初心做工夫警語
0421c04: 做工夫最初要箇破生死心堅硬看破世界身心悉
0421c05: 是假緣無實主宰若不發明本具底大理則生死心
0421c06: 不破生死心既不破無常殺鬼念念不停卻如何排
0421c07: 遣將此一念作個敲門瓦子如坐在烈火焰中求出
0421c08: 相似亂行一步不得停止一步不得別生一念不得
0421c09: 望別人救不得當恁麼時只須不顧猛火不顧身命
0421c10: 不望人救不生別念不肯暫止往前直奔奔得出是
0421c11: 好手。
0421c12: 做工夫貴在起疑情何謂疑情如生不知何來不得
0421c13: 不疑來處死不知何去不得不疑去處生死關竅不
0421c14: 破則疑情頓發結在眉睫上放亦不下趁亦不去忽
0421c15: 朝撲破疑團生死二字是甚麼閒家具噁。
0421c16: 做工夫最怕耽著靜境使人困于枯寂不覺不知動
0421c17: 境人多厭靜境人多不厭良以行人一向處乎喧鬧
0421c18: 之場一與靜境相應如食飴食蜜如人倦久喜睡安
0421c19: 得自知耶。
0421c20: 做工夫要中正勁挺不近人情苟循情應對則工夫
0421c21: 做不上不但工夫做不上日久月深必隨流俗阿師
0421c22: 無疑也。
0421c23: 做工夫人抬頭不見天低頭不見地看山不是山見
0421c24: 水不是水行不知行坐不知坐千人萬人之中不見
0421c25: 有一人通身內外只是一箇疑團疑團不破誓不休
0421c26: 心此為工夫緊要。
0421c27: 做工夫不怕死不得活只怕活不得死果與疑情廝
0422a01: 結在一處動境不待遣而自遣妄心不待淨而自淨
0422a02: 六根門頭自然虛豁豁地點著即到呼著即應何愁
0422a03: 不活也。
0422a04: 做工夫舉起話頭時要歷歷明明如貓捕鼠相似古
0422a05: 所謂不斬黧奴誓不休不然則坐在鬼窟裏昏昏沉
0422a06: 沉過了一生有何所益。
0422a07: 貓捕鼠睜開兩眼四腳撐撐只要拿鼠到口始得縱
0422a08: 有雞犬在傍亦不暇顧參禪者亦復如是只是憤然
0422a09: 要明此理縱八境交錯于前亦不暇顧纔有別念非
0422a10: 但鼠兼走卻貓兒。
0422a11: 做工夫不可在古人公案上卜度妄加解釋縱一一
0422a12: 領略得過與自己巳沒交涉殊不知古人一語一言如
0422a13: 大火聚近之不得觸之不得何況坐臥其中耶更于
0422a14: 其中分大分小論上論下不喪身失命者幾希。
0422a15: 做工夫人不可尋文逐句記言記語不但無益與工
0422a16: 夫作障礙真實工夫返成緣慮欲得心行處絕豈可
0422a17: 得乎。
0422a18: 做工夫最怕比量將心湊泊與道轉遠做到彌勒下
0422a19: 生去管取沒交涉若是疑情頓發的漢子如坐在鐵
0422a20: 壁銀山之中只要得個活路不得箇活路如何得安
0422a21: 穩去但恁麼做去時節到來自有箇倒斷。
0422a22: 黃檗禪師云塵勞迥脫事非常緊把繩頭做一場不
0422a23: 是一翻寒徹骨爭得梅花撲鼻香此語最親切若將
0422a24: 此偈時時警策工夫自然做得上。
0422a25: 做工夫最要緊是個切字切字最有力不切則懈怠
0422a26: 生懈怠生則放逸縱意靡所不至若用心真切放逸
0422a27: 懈怠何繇得生當知切之一字不愁不到古人田地
0422b01: 不愁生死不破。
0422b02: 切之一字當下超善惡無記三性用心甚切則不思
0422b03: 善用心甚切則不思惡用心甚切則不落無記話頭
0422b04: 切無掉舉話頭切無昏沉。
0422b05: 切之一字是最親切句用心親切則無間隙故魔不
0422b06: 能入用心親切不生計度有無等則不落外道。
0422b07: 做工夫最怕思惟做詩做偈做文賦等詩偈成則名
0422b08: 詩僧文賦工則稱文字僧與參禪總沒交涉凡遇著
0422b09: 逆順境緣動人念處便當覺破提起話頭不隨境緣
0422b10: 轉始得或云不打緊這三個字最是誤人學者不可
0422b11: 不審。
0422b12: 做工夫不得將心待悟如人行路住在路上待到家
0422b13: 終不到家只須行到家若將心待悟終不悟只須逼
0422b14: 拶令悟非待悟也。
0422b15: 做工夫著不得一絲毫別念行住坐臥單單只提起
0422b16: 本參話頭發起疑情憤然要討箇下落若有絲毫別
0422b17: 念古所謂雜毒入心傷乎慧命學者不可不謹。
0422b18: 余云別念非但世間法除究心之外佛法中一切好
0422b19: 事悉名別念又豈但佛法中事於心體上取之捨之
0422b20: 執之化之悉別念矣。
0422b21: 做工夫做到無可用心處萬仞懸崖處水窮山盡處
0422b22: 羅紋結角處如老鼠入牛角自有倒斷也。
0422b23: 做工夫最怕一箇伶俐心伶俐心為之藥忌犯著些
0422b24: 毫雖真藥現前不能救耳若真是個參禪漢眼如盲
0422b25: 耳如聾心念纔起時如撞著銀山鐵壁相似如此則
0422b26: 工夫始得相應耳。
0422b27: 做工夫不可避喧向寂瞑目合眼坐在鬼窟裏作活
0422c01: 計古所謂黑山下坐死水浸濟得甚麼邊事只要在
0422c02: 境緣上做得去始是得力處一句話頭頓起在眉睫
0422c03: 上行裏坐裏著衣吃飯裏迎賓送客裏只要明這一
0422c04: 句話頭落處一朝洗面時摸著鼻孔原來太近。
0422c05: 工夫不怕做不上做不上要做上便是工夫做不上
0422c06: 便打退鼓縱百劫千生其奈爾何。
0422c07: 疑情疑得起放不下便是上路將生死二字貼在額
0422c08: 頭上如猛虎趕來若不直走到家必喪身失命豈可
0422c09: 住腳也。
0422c10: 做工夫只在一則公案上用心不可一切公案上作
0422c11: 解會縱能解得終是解非悟也法華經云是法非思
0422c12: 量分別之所能解圓覺經云以思惟心測度如來圓
0422c13: 覺境界如將螢火爇須彌山終不能得洞山云擬將
0422c14: 心意學玄宗大似西行卻向東大凡穿鑿公案者須
0422c15: 皮下有血識慚愧始得。
0422c16: 道不可須臾離可離非道也工夫不可須臾間斷可
0422c17: 間斷非工夫也真正參究人如火燒眉毛上又如救
0422c18: 頭然何暇為他事動念耶古德云如一人與萬人敵
0422c19: 覿面那容眨眼看此語做工夫最要不可不知。
0422c20: 做工夫曉夕不敢自怠如慈明大師夜欲將睡用引
0422c21: 錐刺剌之又云古人為道不食不寢予何人耶。
0422c22: 做工夫不得向意根下卜度思惟使工夫不得成片
0422c23: 不能發得起疑情思惟卜度四字障正信障正行兼
0422c24: 障道眼學者於彼如生冤家相似乃可耳。
0422c25: 做工夫不得向舉起處承當若承當正所謂瞞頇儱
0422c26: 侗與參究不相應只須發起疑情打教徹無承當處
0422c27: 亦無承當者如空中樓閣七通八達不然認賊為子
0423a01: 認奴作郎古德云莫將驢鞍橋喚作阿爺下頷斯之
0423a02: 謂也。
0423a03: 做工夫不得求人說破若說破終是別人底與自己已
0423a04: 沒相干如人問路到長安但可指路不可更問長安
0423a05: 事彼一一說明長安事終是彼見底非問路者親見
0423a06: 也若不力行便求人說破亦復如是。
0423a07: 做工夫不只是念公案念來念去有甚麼交涉念到
0423a08: 彌勒下生時亦沒交涉何不念阿彌陀佛更有利益
0423a09: 不但教不必念不妨一一舉起話頭如看無字便就
0423a10: 無上起疑情如看柏樹子便就柏樹子起疑情如看
0423a11: 一歸何處便就一歸何處起疑情疑情發得起盡十
0423a12: 方世界是一箇疑團不知有父母身心不知有十方
0423a13: 世界非內非外輥成一團一日如桶箍自爆再見善
0423a14: 知識不待開口而大事了畢矣。
0423a15: 做工夫不可須臾失正念若失了參究一念必流入
0423a16: 異端茫茫不返如有人靜坐只喜澄澄湛湛純清絕
0423a17: 點為佛事此喚作失正念墮在澄湛中或認箇能講
0423a18: 能譚能動能靜為佛事此喚作失正念認識神或將
0423a19: 妄心遏捺令妄心不起為佛事此喚作失正念如石
0423a20: 壓草又如剝芭蕉葉子或觀想身如虛空不起念如
0423a21: 牆壁此喚作失正念落空亡外道魂不散底死人總
0423a22: 而言之皆失正念故。
0423a23: 做工夫疑情發得起更要撲得破若撲不破時當確
0423a24: 實正念發大勇猛切中更加個切字始得徑山云大
0423a25: 丈夫漢決欲究竟此一段大事因緣一等打破面皮
0423a26: 性燥豎起脊梁骨莫順人情把自平昔所疑處貼在
0423a27: 額頭上常時一似欠人萬百貫錢被人追索無物可
0423b01: 償怕被人恥辱無急得急無忙得忙無大得大底一
0423b02: 件事方有趣向分。
