0363c01: 趙州和尚語錄卷中
0363c02: 師上堂示眾金佛不度爐木佛不度火泥佛不度水
0363c03: 真佛內裏坐菩提涅槃真如佛性盡是貼體衣服亦
0363c04: 名煩惱不問即無煩惱實際理地什麼處著一心不
0363c05: 生萬法無咎但究理而坐二三十年若不會截取老
0363c06: 僧頭去夢幻空花徒勞把促心若不異萬法亦然既
0363c07: 不從外得更拘什麼如羊相似更亂拾物安口中作
0363c08: 麼老僧見藥山和尚道有人問著但交合取狗口老
0363c09: 僧亦道合取狗口取我是垢不取我是淨一似獵狗
0363c10: 相似專欲得物喫佛法向什麼處著一千人萬人盡
0363c11: 是覓佛漢子覓一箇道人無若與空王為弟子莫教
0363c12: 心病最難醫未有世界早有此性世界壞時此性不
0363c13: 壞從一見老僧後更不是別人只是箇主人公者箇
0363c14: 更向外覓作麼與麼時莫轉頭換面即失卻也。
0363c15: 問百骸俱潰散一物鎮長靈時如何師云今朝又風
0363c16: 起。
0363c17: 問三乘十二分教即不問如何是祖師西來意師云
0363c18: 水牯牛生兒也好看取云未審此意如何師云我亦
0363c19: 不知。
0363c20: 問萬國來朝時如何師云逢人不得喚。
0363c21: 問十二時中如何淘汰師云奈河水濁西水流急云
0363c22: 還得見文殊也無師云者矇瞳漢什麼處去來。
0363c23: 問如何是道場師云你從道場來你從道場去脫體
0363c24: 是道場何處更不是。
0363c25: 問萌芽未發時如何師云嗅著即腦裂云不嗅時如
0363c26: 何師云無者閒工夫。
0363c27: 問如何數量師云一二三四五云數量不拘底事如
0363c28: 何師云一二三四五。
0363c29: 問什麼世界即無晝夜師云即今是晝是夜云不問
0363c30: 即今師云爭奈老僧何。
0364a01: 問迦葉上行衣不踏曹溪路什麼人得披師云虛空
0364a02: 不出世道人都不知。
0364a03: 問如何是混而不雜師云老僧菜食長齋云還得超
0364a04: 然也無師云破齋也。
0364a05: 問如何是古人之言師云諦聽諦聽。
0364a06: 問如何是學人本分事師云與麼嫌什麼。
0364a07: 問萬法歸一一歸何所師云我在青州作一領布衫
0364a08: 重七斤。
0364a09: 問如何是出家兒師云不朝天子父母返拜。
0364a10: 問覿面事如何師云你是覿面漢。
0364a11: 問如何是佛向上人師云只者牽耕牛底是。
0364a12: 問如何是急師云老僧與麼道你作麼生云不會師
0364a13: 云向你道急急著靴水上立走馬到長安靴頭猶未
0364a14: 濕。
0364a15: 問四山相逼時如何師云無路是趙州。
0364a16: 問古殿無王時如何師咳嗽一聲云與麼即臣啟陛
0364a17: 下師云賊身已巳露。
0364a18: 問和尚年多少師云一串數珠數不盡。
0364a19: 問和尚承嗣什麼人師云從諗。
0364a20: 問外方忽有人問趙州說什麼法如何秪對師云鹽
0364a21: 貴米賤。
0364a22: 問如何是佛師云你是佛麼。
0364a23: 問如何是出家師云爭得見老僧。
0364a24: 問佛祖不斷處如何師云無遺漏。
0364a25: 問本源請師指示師云本源無病云了處如何師云
0364a26: 了人知云與麼時如何師云與我安名字著。
0364a27: 問純一無雜時如何師云大煞好一問。
0364a28: 問無為寂靜底人莫落在沉空也無師云落在沉空
0364a29: 云究竟如何師云作驢作馬。
0364a30: 問如何是祖師西來意師云床腳是云莫便是也無
0364b01: 師云是即脫取去。
0364b02: 問澄澄絕點時如何師云老僧者裏不著客作漢。
0364b03: 問鳳飛不到時如何師云起自何來。
0364b04: 問實際理地不受一塵時如何師云一切總在裏許。
0364b05: 問如何是一句師應喏僧再問師云我不患聾。
0364b06: 問初生孩子還具六識也無師云急流水上打毬子。
0364b07: 問頭頭到來時如何師云猶較老僧百步。
0364b08: 問如何是和尚家風師云老僧自小出家抖擻破活
0364b09: 計。
0364b10: 問請離四句道師云老僧常在裏許。
0364b11: 問扁鵲醫王為什麼有病師云扁鵲醫王不離床枕
0364b12: 又云一滴甘露普潤大千。
0364b13: 問如何是露地白牛師云者畜生。
0364b14: 問如何是大人相師云側耳視之云猶是隔階趍附
0364b15: 在師云老僧無工夫趍得者閑漢。
0364b16: 問纔有心念落在人天直無心念落在眷屬時如何
0364b17: 師云非但老僧作家亦畣你不得。
0364b18: 問凡有施為盡落糟粕請師不施為答師叱尼云將
0364b19: 水來添鼎子沸。
0364b20: 問如何是般若波羅蜜師云摩訶般若波羅蜜。
0364b21: 問如何是咬人師子師云皈依佛皈依法皈依僧莫
0364b22: 咬老僧。
0364b23: 問離卻言句請師道師咳嗽。
0364b24: 問如何得不謗古人不負恩去師云闍梨作麼生。
0364b25: 問如何是一句師云道什麼。
0364b26: 問如何是一句師云兩句。
0364b27: 問唯佛一人是善知識如何師云魔語。
0364b28: 問如何是菩提師云者箇是闡提。
0364b29: 問如何是大人相師云好箇兒孫。
0364b30: 問如寂寂無依時如何師云老僧在你背後。
0364c01: 問如何是伽藍師云別更有什麼云如何是伽藍中
0364c02: 人師云老僧與闍梨。
0364c03: 問二龍爭珠誰是得者師云老僧只管看。
0364c04: 問如何是離因果底人師云不因闍梨問老僧實不
0364c05: 知。
0364c06: 問眾盲摸象各說異端如何是真象師云無假自是
0364c07: 不知。
0364c08: 問如何是第一句師咳嗽云莫便是否師云老僧咳
0364c09: 嗽也不得。
0364c10: 問大海還納眾流也無師云大海道不知云因什麼
0364c11: 不知師云終不道我納眾流。
0364c12: 問如何是毘盧師師云毘盧毘盧。
0364c13: 問諸佛還有師也無師云有云如何是諸佛師師云
0364c14: 阿彌陀佛阿彌陀佛。
0364c15: 問如何是學人師師云雲有出山勢水無投澗聲云
0364c16: 不問者個師云是你師不認。
0364c17: 問諸方盡向口裏道和尚如何示人師腳跟打火爐
0364c18: 示之云莫便是也無師云恰認得老僧腳跟。
0364c19: 問不行大道時如何師云者販私鹽漢云卻行大道
0364c20: 時如何師云還我公驗來。
0364c21: 問如何是本來身師云自從識得老僧後只者漢更
0364c22: 不別云與麼即與和尚隔生去也師云非但今生千
0364c23: 生萬生亦不識老僧。
0364c24: 問如何是祖師西來意師云東壁上挂葫蘆多少時
0364c25: 也。
0364c26: 問方圓不就時如何師云不方不圓云與麼時如何
0364c27: 師云是方是圓。
0364c28: 問道人相見時如何師云呈漆器。
0364c29: 問諦為什麼觀不得師云諦即不無觀即不得云畢
0364c30: 竟如何師云失諦。
0365a01: 問行又不到問又不到時如何師云到以不到道人
0365a02: 看如涕唾云其中事如何師唾地。
0365a03: 問如何是祖師西來意師云如你不喚作祖師意猶
0365a04: 未在云本來底如何師云四目相睹更無第二主宰。
0365a05: 問不具形儀還會也無師云即今還會麼。
0365a06: 問如何是大無慚愧底人師云皆具不可思議。
0365a07: 問學人擬向南方學些子佛法去如何師云你去南
0365a08: 方見有佛處急走過無佛處不得住云與麼即學人
0365a09: 無依也師云柳絮柳絮。
0365a10: 問如何是急切處師云一問一畣。
0365a11: 問不藉三寸還假今時也無師云我隨你道你作麼
0365a12: 生會。
0365a13: 問如何是和尚家風師云茫茫宇宙人無數云請和
0365a14: 尚不答話師云老僧合與麼。
0365a15: 問二龍爭珠誰是得者師云失者無虧得者無用。
0365a16: 問如何是大人相師云是什麼。
0365a17: 有俗士獻袈裟問披與麼衣服莫辜負古人也無師
0365a18: 拋下拂子云是古是今。
0365a19: 問如何是沙門行師云展手不展腳。
0365a20: 問牛頭未見四祖時如何師云飽柴飽水云見後如
0365a21: 何師云飽柴飽水。
0365a22: 問如何是學人自己巳師云喫粥了也未云喫粥也師
0365a23: 云洗缽盂去。
0365a24: 問如何是毘盧師師云白　駝來也未云來也師云牽
0365a25: 去餵草。
0365a26: 問如何是無師智師云老僧不曾教闍梨。
0365a27: 問如何是親切一句師云話墮也。
0365a28: 問不借口還許商量也無師云正是時云便請師商
0365a29: 量師云老僧不曾出。
0365a30: 問二祖斷臂當為何事師云粉骨碎身云供養什麼
0365b01: 人師云來者供養。
0365b02: 問無邊身菩薩為什麼不見如來頂相師云你是闍
0365b03: 梨。
0365b04: 問晝是日光夜是火光如何是神光師云日光火光。
0365b05: 問如何是恰問處師云錯云如何是不問處師云向
0365b06: 前一句裏弁取。
0365b07: 問如何是大人相師以手摸面乂手斂歛容。
0365b08: 問如何是無為師云者箇是有為。
0365b09: 問如何是祖師西來意師云欄中失卻牛。
0365b10: 問學人遠來請和尚指示師云才入門便好驀面唾。
0365b11: 問如何是直截一路師云淮南船子到也未云學人
0365b12: 不會師云且喜到來。
0365b13: 問柏樹子還有佛性也無師云有云幾時成佛師云
0365b14: 待虛空落地云虛空幾時落地師云待柏樹子成佛。
0365b15: 問如何是西來意師云因什麼向院裏罵老僧云學
0365b16: 人有何過師云老僧不能就院裏罵得闍梨。
0365b17: 問如何是西來意師云板齒生毛。
0365b18: 問貧子來將什麼過與師云不貧云爭奈覓和尚何
0365b19: 師云只是守貧。
0365b20: 問無邊身菩薩為什麼不見如來頂相師云如隔羅
0365b21: 縠。
0365b22: 問諸天甘露什麼人得喫師云謝你將來。
0365b23: 問超過乾坤底人如何師云待有與麼人即報來。
0365b24: 問如何是伽藍師云三門佛殿。
0365b25: 問如何是不生不滅師云本自不生今亦無滅。
0365b26: 問如何是趙州主師云大王是。
0365b27: 問急切處請師道師云尿是小事須是老僧自去始
0365b28: 得。
0365b29: 問如何是丈六金身師云腋下打領云學人不會師
0365b30: 云不會請人裁。
0365c01: 問學人有疑時如何師云大宜小宜學云不疑師云
0365c02: 大宜東北角小宜僧堂後。
0365c03: 問如何是佛向上人師下禪床上下觀瞻相云者漢
0365c04: 如許長大截作三橛也得問什麼向上向下。
0365c05: 尼問如何是密密意師以手恰之云和尚猶有者箇
0365c06: 在師云是你有者箇。
0365c07: 師示眾云老僧三十年前在南方火爐頭有箇無賓
0365c08: 主話直至如今無人舉著。
0365c09: 問和尚受大王如是供養將什麼報答師云念佛云
0365c10: 貧子也解念佛師云喚侍者將一錢與伊。
0365c11: 問如何是和尚家風師云屏風雖破骨格猶存。
0365c12: 問如何是不遷之義師云你道者野鴨子飛從東去
0365c13: 西去。
0365c14: 問如何是西來意師云什麼處得者消息來。
0365c15: 問如何是塵中人師云布施茶鹽錢來。
0365c16: 問大耳三藏第三度覓國師不見未審國師在什麼
0365c17: 處師云在三藏鼻孔裏。
0365c18: 問盲龜值浮木孔時如何師云不是偶然事。
0365c19: 問久居巖谷時如何師云何不隱去。
0365c20: 問如何是佛法大意師云禮拜著僧擬進話次師喚
0365c21: 沙彌文遠文遠到師叱云適來去什麼處來。
0365c22: 問如何是自家本意師云老僧不用牛刀。
0365c23: 問久響趙州石橋到來只見掠彴子師云闍梨只見
0365c24: 掠彴子不見趙州石橋云如何是趙州石橋師云過
0365c25: 來過來。
0365c26: 又僧問久響趙州石橋到來只見掠彴子師云你只
0365c27: 見掠彴子不見趙州石橋云如何是石橋師云度驢
0365c28: 度馬。
0365c29: 問和尚姓什麼師云常州有云甲子多少師云蘇州
0365c30: 有。
0366a01: 師上堂云才有是非紛然失心還有答話分也無有
0366a02: 僧出撫侍者一下云何不祗對和尚師便歸方丈後
0366a03: 侍者請益適來僧是會不會師云坐底見立底立底
0366a04: 見坐底。
0366a05: 問如何是道師云墻外底云不問者箇師云問什麼
0366a06: 道云大道師云大道通長安。
0366a07: 問撥塵見佛時如何師云撥塵即不無見佛即不得。
0366a08: 問如何是無疾之身師云四大五陰。
0366a09: 問如何是闡提師云何不問菩提云如何是菩提師
0366a10: 云只者便是闡提。
0366a11: 師有時屈指云老僧喚作拳你諸人喚作什麼僧云
0366a12: 和尚何得將境示人師云我不將境示人若將境示
0366a13: 闍梨即埋沒闍梨去也云爭奈者箇何師便珍重。
0366a14: 問一問一答總落天魔外道設使無言又犯他匡網
0366a15: 如何是趙州家風師云你不解問云請和尚畣話師
0366a16: 云若據你合喫二十棒。
0366a17: 師示眾云才有是非紛然失心還有答話分也無有
0366a18: 僧出將沙彌打一掌便出去師便歸方丈至來日問
0366a19: 侍者昨日者師僧在什麼處侍者云當時便去也師
0366a20: 云三十年美馬騎被驢子撲。
0366a21: 問與麼來底人師還接也無師云接云不與麼來底
0366a22: 人師還接也無師云接云與麼來從師接不與麼來
0366a23: 師如何接師云止止不須說我法妙難思。
0366a24: 鎮府大王問師尊年有幾箇齒在師云只有一箇牙
0366a25: 大王云爭喫得物師云雖然一箇下下咬著。
0366a26: 問如何是學人珠師云高聲問僧禮拜師云不解問
0366a27: 何不道高下即不問如何是學人珠何不與麼問僧
0366a28: 便再問師云洎合放過者漢。
0366a29: 問二邊寂寂師如何闡揚師云今年無風波。
0366a30: 問大眾雲集合談何事師云今日拽木頭豎僧堂云
0366b01: 莫只者個便是接學人也無師云老僧不解雙陸不
0366b02: 解長行。
0366b03: 問如何是真實人體師云春夏秋冬云與麼即學人
0366b04: 難會師云你問我真實人體。
0366b05: 問如何是佛法大意師云你名什麼云某甲師云含
0366b06: 元殿裏金谷園中。
0366b07: 問如何是七佛師師云要眠即眠要起即起。
0366b08: 問道非物外物外非道如何是物外道師便打云和
0366b09: 尚莫打某甲已巳後錯打人去在師云龍蛇易弁衲子
0366b10: 難瞞。
0366b11: 師見大王入院不起以手自拍膝云會麼大王云不
0366b12: 會師云自小出家今已巳老見人無力下禪床。
0366b13: 問如何是忠言師云你娘醜陋。
0366b14: 問從上至今不忘底人如何師云不可得繫心常思
0366b15: 念十方一切佛。
0366b16: 問如何是忠言師云喫銕棒。
0366b17: 問如何是佛向上事師便撫掌大笑。
0366b18: 問一鐙然百千燈一燈未審從什麼處發師便趯出
0366b19: 一隻履又云作家即不與麼問。
0366b20: 問歸根得旨隨照失宗時如何師云老僧不答者話
0366b21: 云請和尚答話師云合與麼。
0366b22: 問如何是不思處師云快道快道。
0366b23: 問夜昇兜率晝降閻浮其中為什麼摩尼不現師云
0366b24: 道什麼僧再問師云毘婆尸佛早留心直至如今不
0366b25: 得妙。
0366b26: 問非思量處如何師云速道速道。
0366b27: 問如何是衣中寶師云者一問嫌什麼云者箇是問
0366b28: 如何是寶師云與麼即衣也失卻。
0366b29: 問萬里無店時如何師云禪院裏宿。
0366b30: 問狗子還有佛性也無師云家家門前通長安。
0366c01: 問覿面相呈還盡大意也無師云低口云收不得處
0366c02: 如何師云向你道低口。
0366c03: 問如何是目前一句師云老僧不如你。
0366c04: 問出來底是什麼人師云佛菩薩。
0366c05: 問靈草未生時如何師嗅著即腦裂云不嗅時如何
0366c06: 師云如同立死漢云還許學人和合否師云人來莫
0366c07: 向伊道。
0366c08: 問祖意與教意同別師云才出家未受戒則處問人。
0366c09: 問如何是聖師云不凡云如何是凡師云不聖云不
0366c10: 凡不聖時如何師云好箇禪僧。
0366c11: 問兩鏡相向那箇最明師云闍梨眼皮蓋須彌山。
0366c12: 問學人近入叢林乞師指示師云蒼天蒼天。
0366c13: 問前句已巳往後句難明時如何師云喚作即不可云
0366c14: 請師分師云問問。
0366c15: 問高峻難上時如何師云老僧不向高峰頂。
0366c16: 問不與萬法為侶者是什麼人師云非人。
0366c17: 問請師宗乘中道一句子師云今日無錢與長官。
0366c18: 問學人不別問請師不別答師云奇怪。
0366c19: 問三乘教外如何接人師云有此世界來日月不曾
0366c20: 換。
0366c21: 問三處不通如何離識師云識是分外。
0366c22: 問眾機來湊未審其中事如何師云我眼本正不說
0366c23: 其中事。
0366c24: 問淨地不止是什麼人師云你未是其中人在云如
0366c25: 何是其中人師云止也。
0366c26: 問如何是萬法之源師云棟梁椽柱云學人不會師
0366c27: 云拱斗叉手不會。
0366c28: 問一物不將來時如何師云放下著。
0366c29: 問路逢達道人不將語默對未審將什麼對師云人
0366c30: 從陳州來不得許州信。
0367a01: 問開口是有為如何是無為師以手示之云者箇是
0367a02: 無為云者箇是有為如何是無為師云無為云者箇
0367a03: 是有為師云是有為。
0367a04: 師示眾云佛之一字吾不喜聞。
0367a05: 問和尚還為人也無師云佛佛。
0367a06: 問盡卻今時如何是的的處師云盡卻今時莫問那
0367a07: 箇云如何是的師云向你道莫問云如何得見師云
0367a08: 大無外小無內。
0367a09: 問離四句絕百非時如何師云老僧不認得死云者
0367a10: 箇是和尚分上事師云恰是云請和尚指示師云離
0367a11: 四句絕百非把什麼指示。
0367a12: 問如何是和尚家風師云內無一物外無所求。
0367a13: 問如何是歸根得旨師云答你即乖。
0367a14: 問如何是疑心師云答你即乖也。
0367a15: 問出家底人還作俗否師云出家即是座主出與不
0367a16: 出老僧不管云為什麼不管師云與麼即出家也。
0367a17: 問無師弟子時如何師云無漏智性本自具足又云
0367a18: 此是無師弟子。
0367a19: 問不見邊表時如何師云因什麼與麼。
0367a20: 問澄而不清渾而不濁時如何師云不清不濁云是
0367a21: 什麼師云也可憐生云如何是通方師云離卻金剛
0367a22: 禪。
0367a23: 問如何是囊中寶師云嫌什麼云用不窮時如何師
0367a24: 云自家底還重否又云用者即重不用即輕。
0367a25: 問如何是祖師的的意師涕唾云其中事如何師又
0367a26: 唾地。
0367a27: 問如何是沙門行師云離行。
0367a28: 問真休之處請師指師云指即不休。
0367a29: 問無問時如何師云乖常語。
0367a30: 問四山相逼時如何師云無出跡。
0367b01: 問到者裏道不得時如何師云不得道云如何道師
0367b02: 云道不得處。
0367b03: 問但有言句盡不出頂如何是頂外事師喚沙彌文
0367b04: 遠文遠應喏師云今日早晚也。
0367b05: 問如何是毘盧師師云莫惡口。
0367b06: 問至道無難唯嫌揀擇如何得不揀擇師云天上天
0367b07: 下唯我獨尊云此猶是揀擇師云田庫奴什麼處是
0367b08: 揀擇。
0367b09: 問如何是三界外人師云爭奈老僧在三界內。
0367b10: 問知有不有底人如何師云你若更問即故問老僧。
0367b11: 師示眾云向南方趍叢林去莫在者裏僧便問和尚
0367b12: 者裏是甚處師云我者裏是柴林。
0367b13: 問如何是毘盧師師云性是弟子。
0367b14: 問歸根得旨時如何師云太慌忙生云不審師云不
0367b15: 審從甚處起。
0367b16: 劉相公入院見師掃地問大善知識為什麼卻掃塵
0367b17: 師云從外來。
0367b18: 問利劍出匣時如何師云黑云正問之時如何弁白
0367b19: 師云無者閑工夫云叉手向人前爭奈何師云早晚
0367b20: 見你叉手云不叉手時如何師云誰是不叉手者。
0367b21: 問如何是沙門得力處師云你什麼處不得力。
0367b22: 問如何是和尚示學人處師云目前無學人云與麼
0367b23: 即不出世也師便珍重。
0367b24: 問祖意與教意同別師作拳安頭上云和尚猶有者
0367b25: 箇在師卸下帽子云你道老僧有箇什麼。
0367b26: 問心又不停不住時如何師云是活物是者箇正被
0367b27: 心識使在云如何得不被心識使師便低頭。
0367b28: 問道從何生師云者箇即生也道不屬生滅云莫是
0367b29: 天然也無師云者箇是天然道即不與麼。
0367b30: 問祖意與教意同別師云會得祖意便會教意。
0367c01: 問如何是異類中行師云唵唵。
0367c02: 問高峻難上時如何師云老僧自住峰頂云爭奈曹
0367c03: 溪路側何師云曹溪是惡云今時為什麼不到師云
0367c04: 是渠高峻。
0367c05: 問如何是寶月當空師云塞卻老僧耳。
0367c06: 問毫釐有差時如何師云麤云應機時如何師云屈。
0367c07: 問如何是沙門行師展手拂衣。
0367c08: 問祖佛命不斷處如何師云無人知。
0367c09: 問未審權機喚作什麼師云喚作權機。
0367c10: 問學人近入叢林不會乞師指示師云未入叢林更
0367c11: 是不會。
0367c12: 問從上古德將何示人師云不因你問老僧也不知
0367c13: 有古德云請師指示師云老僧不是古德。
0367c14: 問佛花未發如何弁得貞實師云是貞是實云是什
0367c15: 麼人分上事師云老僧有分闍梨有分。
0367c16: 問如何是佛師云你是什麼人。
0367c17: 問驀直路時如何師云驀直路。
0367c18: 問如何是玄中不斷玄師云你問我是不斷玄。
0367c19: 問覺花未發時如何弁得真實師云已巳發也云未審
0367c20: 是真是實師云真即實實即真。
0367c21: 問還有不報四恩三德者也無師云有云如何是師
0367c22: 云者辜恩負德漢。
0367c23: 問貧子來將什麼物與他師云不欠少。
0367c24: 問如何是趙州正主師云老僧是從諗。
0367c25: 有婆子問婆是五障之身如何免得師云願一切人
0367c26: 生天願婆婆永沉苦海。
0367c27: 問朗月當空時如何師云猶是階下漢云請師接上
0367c28: 階師云月落了來相見。
0367c29: 師有時示眾云老僧初到藥山時得一句子直至如
0367c30: 今齁齁地飽。
