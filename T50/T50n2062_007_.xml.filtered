0925c01: 
0925c02: 大明高僧傳卷第七
0925c03: 
0925c04: 皇明天台山慈雲禪寺
0925c05: 沙門釋　如惺　撰
0925c06: 習禪篇第三之三正傳十七人附見七人
0925c07: 潭州上封寺沙門釋諱才傳一海印隆
0925c08: 釋諱才號佛心。福州姚氏子也。幼為驅烏
0925c09: 弱冠得度。精求律部持犯霜威。慕最上乘
0925c10: 不憚遐扣。勞逸弗介一念力參。首謁海印
0925c11: 隆公於大中。偶見老宿達道看經。至一毛頭
0925c12: 師子百億毛頭一時現處。才問曰。一毛頭師
0925c13: 子作麼生。得百億毛頭一時現。達曰。汝乍
0925c14: 入叢林未可理會許事。才疑之。適海印夜
0925c15: 參。至結座擲拄杖曰。了即毛端吞巨海。始
0925c16: 知大地一微塵。才豁然有省。次謁黃龍死
0925c17: 心不契乃參靈源。凡入室出必揮淚曰。此
0925c18: 事我見甚是分明。秖臨機吐之不出奈何。
0925c19: 源曰。須是大徹方得自在。一日竊觀僧
0925c20: 讀曹洞廣錄。至藥山採薪歸。有僧問甚處
0925c21: 來。山曰計柴來。僧指腰下刀曰。鳴剝剝是
0925c22: 甚麼。山拔刀作斫勢。才忽大悟。摑僧即
0925c23: 揭簾趨出說偈曰。徹徹大海乾枯。虛空迸
0925c24: 裂。四方八面絕遮欄。萬象森羅齊漏泄。初
0925c25: 住上封屢遷名剎。詞河辯海潮涌波騰。學
0925c26: 者無能湊泊其涯涘也。
0925c27: 華亭青龍菴沙門釋妙普傳二雪竇持
0925c28: 釋妙普號性空。漢川人。未知姓氏。久依黃
0925c29: 龍死心密受心印。品格高古氣宇宏邁。因慕
0926a01: 船子遺風。抵秀水結菴于青龍之野。別無
0926a02: 長物唯吹鐵笛以自娛。好吟。賦山居
0926a03: 詩云。心法雙忘猶隔妄。色塵不二尚餘塵。
0926a04: 百鳥不來春又過。不知誰是住菴人。示眾
0926a05: 偈曰。學道猶如守禁城。晝防六賊夜惺惺。
0926a06: 中軍主將能行令。不動干戈治太平。宋建
0926a07: 炎初賊徐明叛。道經烏鎮肆意殺戮。民懼
0926a08: 逃亡。普聞歎曰。眾生塗炭。吾盍救之。乃荷
0926a09: 策而行。直詣賊所。賊見偉異疑必奸詭
0926a10: 詢其來處。答曰。禪者。問何所之。云往密印
0926a11: 寺也。賊怒欲斬。普曰。大丈夫要頭便取。奚
0926a12: 以怒為。吾死必矣。願得一飯以為送終。賊
0926a13: 奉肉。普供佛出生如常儀曰。孰當為我文
0926a14: 以祭。賊笑不答。普索紙筆大書曰。嗚呼惟
0926a15: 靈勞我以生則大塊之過。役我以壽則陰
0926a16: 陽之失。乏我以貧則五行不正。困我以命
0926a17: 則時日不吉。吁哉至哉。賴有出塵之道。悟
0926a18: 我之性與其妙心。則其妙心孰與為。上
0926a19: 同諸佛之真化。下合凡夫之無明。纖塵不
0926a20: 動本自圓成。妙矣哉妙矣哉。日月未足以
0926a21: 為明。乾坤未足以為大。磊磊落落無罣無
0926a22: 礙。六十餘年和光混俗。四十二臘逍遙自
0926a23: 在。逢人則喜。見佛不拜。笑矣乎笑矣乎。可
0926a24: 惜。少年郎風流太光彩。坦然歸去付春風。
0926a25: 體似虛空終不壞。尚饗。遂舉飫肉。賊徒
0926a26: 大笑。食罷曰。劫數既遭離亂。我是快活烈
0926a27: 漢。如今正好乘時。便請一刀兩段。乃大呼
0926a28: 斬斬。賊駭異稽首謝過令衛而出。於是民
0926a29: 之廬舍少長無恙者普之惠也。僧問。既見佛
0926b01: 為甚不拜。普掌之曰。會麼。曰不會。又掌曰。
0926b02: 家無二主。紹興冬自造大盆。鑿穴塞之。修
0926b03: 書寄雪竇持禪師曰。吾將水葬矣。壬戌持
0926b04: 至。普尚存。乃作偈嘲曰。咄哉老性空剛要
0926b05: 餧魚鱉。胡不索性去。秖管向人說。普笑
0926b06: 曰。遲兄證明耳。遍告遐邇眾集。普示法
0926b07: 要說偈曰。坐脫立亡不若水葬。一省柴燒
0926b08: 二免開壙。撒手便行不妨快暢。是誰知音
0926b09: 船子和尚高風難繼。百千年一曲漁歌。少人
0926b10: 唱。遂趺坐盆中。口吹鐵笛。順潮而下。眾皆
0926b11: 隨至海濱。普去塞戽其水洄漩。眾擁觀水。
0926b12: 涓滴不入。乃乘流而住。歌曰。六十餘年返
0926b13: 故鄉。沒跡處妙難量。真風遍寄知音者。鐵
0926b14: 笛橫吹作散場。人望目斷尚聞笛聲嗚咽於
0926b15: 蒼茫之間。遙見以笛擲空而沒。眾號泣競
0926b16: 圖像事之。後三日見於沙上。趺跌坐如生。道
0926b17: 俗迎歸留五日。闍維舍利大如菽。有二鶴
0926b18: 徘徊空際。火盡始去。塔于青龍菴。
0926b19: 潭州法輪寺沙門釋應端傳三
0926b20: 釋應端南昌徐氏子也。生而眉宇豁如形儀
0926b21: 莊肅。幼厭塵穢少入空門。依郡之化度寺
0926b22: 善月度為大僧。謁真淨文機不諧。時靈源
0926b23: 分座雲居扣之。源稍加痛劄。端負己解。妙
0926b24: 入經論乃援引馬祖百丈機語及華嚴經旨
0926b25: 相表答。靈源笑曰。汝舉馬祖百丈固錯
0926b26: 矣。而華嚴宗旨與箇事喜沒交涉。端憤然
0926b27: 欲去。因辭揭簾。忽大悟汗流浹背。靈源見
0926b28: 喜曰。子方識好惡矣。馬祖百丈文殊普賢幾
0926b29: 為汝累。由是聲譽四馳道欽七眾。政和末
0926c01: 太師張司成虛百丈。堅命開堂。舉僧問大
0926c02: 隋劫火洞然時這箇壞也不壞話。遂曰。六合
0926c03: 傾翻劈面來。暫披麻縷混塵埃。因風吹火
0926c04: 渾閒事。引得遊人不肯回。壞不壞隨不隨
0926c05: 徒將聞見強鍼錐。太湖三萬六千傾月在波
0926c06: 心說向誰。
0926c07: 隆興府黃龍寺沙門釋道震傳四
0926c08: 釋道震號山堂。金陵趙氏子也。垂髫依覺印
0926c09: 英禪師為童子。英遷泗之普照得度。久之
0926c10: 辭謁丹霞淳。與論曹洞宗旨。震呈以偈曰。
0926c11: 白雲深覆古寒巖。異草靈花彩鳳銜。夜半天
0926c12: 明日當午。騎牛背面著靴衫。次依草堂。日
0926c13: 取藏經讀之。一夕聞晚參鼓步出經堂。舉
0926c14: 頭見月忽大悟亟趨方丈。堂望見即曰。子
0926c15: 徹矣。遂為印可。尋出三遷而至百丈道顯
0926c16: 著。紹興己已有律師妄踞黃龍。衲子散子
0926c17: 散去。主事者走錢塘。求王承宣繼先書。達
0926c18: 洪師張如瑩。瑩公命震以從眾望。而主事者
0926c19: 請致書謝王。震讓曰。王公為護佛法。何謝
0926c20: 之有。況我與之素昧平生。於是主事恧退。
0926c21: 故仲溫曰。彼交結權貴倚為藩垣者聞其
0926c22: 言亦足顏汗。噫紹興以來宗師言行相應而
0926c23: 與秋霜爭嚴。捨震其誰哉。
0926c24: 天台山萬年寺沙門釋法一傳五
0926c25: 釋法一號雪巢。即襄陽郡王駙馬李遵勗玄
0926c26: 孫也。世居開封祥符縣。母夢一老僧至其
0926c27: 家而產。聲洪氣偉具大人相。十七試上庠。
0926c28: 從祖仕淮南。欲官之。不就請去家事長
0926c29: 蘆慈覺頤禪師。祖弗許。母曰。此兒必宿世沙
0927a01: 門也。願弗奪其志。未幾慈覺歿。禮靈巖通
0927a02: 照愿禪師祝髮。依十年。覺心迷悶道無所
0927a03: 入。遂往蔣山謁圓悟。一見器重之。適悟奉
0927a04: 旨住天寧。亦在侍。不契。次見草堂於山。
0927a05: 一言之下忽爾徹其源底。紹興七年泉守劉
0927a06: 彥修請居延福。四遷巨剎最後住長蘆。因
0927a07: 慕天台形勝昕夕懷之。於是乞退居山之
0927a08: 古平田觀音院。高臥煙霞長嘯深翠。處世
0927a09: 而忘世也。一日忽示微疾書偈曰。今年七
0927a10: 十五。歸作菴中主。珍重觀世音。泥蛇吞石
0927a11: 虎。乃入龕趺坐別眾而逝。塔于本山。
0927a12: 慶元府天童寺沙門釋普交傳六
0927a13: 釋普交郡之萬齡畢氏子也。幼異卓倫不
0927a14: 泥塵滓。惡喧嗜潔儼似納僧。未冠得度。
0927a15: 五夏無虧。首謁南明聽習台教。偶為檀信
0927a16: 修事懺摩。有人問曰。師所懺罪為自懺耶
0927a17: 為他懺耶。若言自懺罪性何來。若為他懺
0927a18: 他既非汝烏能為懺。交罔不能對。大慚易
0927a19: 服逕投泐潭。足纔踵門潭即呵斥。交擬申
0927a20: 問。潭即拽杖逐之。一日忽呼交至丈室曰。
0927a21: 我有古人公案。要與爾商量。交擬進語。潭
0927a22: 便喝。交豁然頓悟顧乃大笑。潭下繩床執
0927a23: 其手曰。汝會佛法耶。交便喝拓開。潭亦大
0927a24: 笑。於是名聞四達學者宗之。後歸桑梓居
0927a25: 天童。掩關掃者八年。寺偶虛席。郡僚命
0927a26: 開法。恐其遯去遣吏候于道。故不得辭。
0927a27: 上堂曰。咄哉黃面老。佛法付王臣。林下無情
0927a28: 客。官差逼殺人。莫有知心底為我免得者。
0927a29: 麼若無不免將錯就錯去也。凡見僧來必
0927b01: 叱曰。汝楖栗子未擔時。我已為汝說了也。
0927b02: 且道說箇甚麼。招手洗拈扇張弓。趙州
0927b03: 樹子靈源＝雲？源見桃花且擲放一邊。山僧無
0927b04: 恁麼閒脣吻與爾打葛藤。何不休去歇去。
0927b05: 忽拈拄杖逐散。宣和六年三月二十日沐浴
0927b06: 陞座說偈曰。寶杖敲空觸處春。箇中消息特
0927b07: 彌綸。昨宵風動寒巖冷。驚起泥牛耕白雲。
0927b08: 說畢脫然而寂。壽七十七。臘五十八。塔于本
0927b09: 山。
0927b10: 江州圓通寺沙門釋道旻傳七
0927b11: 釋道旻賜號圓機。世人稱云古佛。興化蔡
0927b12: 氏子也。母夢吞摩尼珠遂。生五歲不履
0927b13: 不言。一日母抱遊西明寺。見佛像遽趣合
0927b14: 掌作禮稱南無佛。見者大異之。稍壯宦學
0927b15: 大梁。棄依景德寺德祥出家得度。遍扣禪
0927b16: 林皆得染指。後親溈山禪師無所入。
0927b17: 謁泐潭乾公具陳所得。潭不為印可。一日
0927b18: 潭舉世尊拈花迦葉微笑話問之。不契。侍
0927b19: 潭行次潭以杖架肩長噓曰。會麼。旻擬對。
0927b20: 潭便打。有頃復拈草示之曰。是甚麼。亦擬
0927b21: 對。潭便喝。機旋於是頓悟玄旨。便作拈花
0927b22: 勢曰。這回瞞旻上座不得也。潭曰。便道。旻
0927b23: 曰。南山起雲北山下雨。即禮三拜。潭首肯
0927b24: 印之。後開法于灌溪。遷圓通以符道濟之
0927b25: 記也。學者如川赴海。朝廷聞其道。宰臣會
0927b26: 請錫以命服。賜圓機之號而尊寵之。於是
0927b27: 遐邇欽化。少長咸被其法澤。未詳厥終。
0927b28: 紹興慈氏院沙門釋瑞仙傳八
0927b29: 釋瑞仙會稽人。幼纏塵網幾溺愛河。年二十
0927c01: 奮然去家。會試經披剃。精習大小律藏。至
0927c02: 戒性如虛空持者為迷倒句。忽自省曰。戒
0927c03: 者束身法耳。胡自縛耶。遂探究台教。一日
0927c04: 閱諸法不自生亦不從他生。不共不無
0927c05: 因是故說無生處。疑曰。既不自又不他不
0927c06: 共不無因。畢竟從何而生也。歎曰。因緣生
0927c07: 法雖照以空假三觀。不過抑揚性海。心佛
0927c08: 眾生名異體同。十境十乘妙心成智不思議
0927c09: 境。智照方明固非言詮所能及也。遂更衣
0927c10: 謁諸耆宿。後登投子山見廣鑑禪師。問曰。
0927c11: 甚處來。曰兩浙東越。鑑曰。東越事作麼生。曰
0927c12: 秦望山高鑒湖水闊。鑑曰。秦望山與自己是
0927c13: 同是別。曰梵語唐言。鑑曰。猶是業林秖對畢
0927c14: 竟是同是別。師便喝。鑑便打。忽有省。禮拜
0927c15: 曰。恩大難酬。後開法于慈氏。問僧。三箇
0927c16: 馳兩隻日行萬里。趁不著。而今收在玉
0927c17: 泉山。不許時人亂斟酌。爾等向甚處與仙
0927c18: 上座相見。一眾無能下語投其機者。終于
0927c19: 本山。
0927c20: 隆興府雲巖寺沙門釋天遊傳九
0927c21: 釋天遊自號典牛。成都鄭氏子也。幼業儒。
0927c22: 俊逸倫儕輩推重。初試郡庠復試梓州。
0927c23: 二處皆與貢籍。懼不敢承。遂竄名出關。適
0927c24: 會王山谷西還。見其風骨不凡談論超卓。
0927c25: 邀其同舟。策往廬山削髮。不易舊名。首
0927c26: 參死心不契。依湛堂準於泐潭。一日湛堂
0927c27: 普說曰。諸人苦苦就準上座覓佛法。遂拊
0927c28: 膝曰。會麼雪上加霜。又拊膝曰。若也不會
0927c29: 豈不見乾示眾曰。舉一不得舉二。放
0928a01: 過一著落在第二。師聞脫然悟入。出世於
0928a02: 雲蓋。遷靈巖說法大有湛堂之風。和忠
0928a03: 道者牧牛頌曰。兩角指天。四著地。拽斷
0928a04: 鼻繩。牧甚屎屁。張無盡見之甚為擊節。因
0928a05: 退雲巖過廬山。而棲賢主者意不欲納。乃
0928a06: 故曰。老老大大正是質庫中典牛耶。師聞述
0928a07: 偈曰。質庫何曾解典牛。秖緣價重實難酬。
0928a08: 想君本領無多子。畢竟難禁這一頭。竟去
0928a09: 菴於武寧。匾曰典牛。則終其身不出。年
0928a10: 近百歲而告寂焉。徑山塗毒見時九十三矣。
0928a11: 平江府覺海寺沙門釋法因傳十
0928a12: 釋法因姑蘇嵎山朱氏子也。少汩塵俗無意
0928a13: 出纏。年二十四始披緇服。不終五夏遽爾
0928a14: 遊方。謁慧日雅禪師於東林。慧日舉靈雲見
0928a15: 桃花悟道因緣問之。擬對。日曰。不是不是。
0928a16: 忽有所契。呈偈曰。巖上桃花開。花從何處
0928a17: 來。靈雲纔一見。回首舞三臺。慧日戒曰。子
0928a18: 雖見已入微。更假著鞭當明大法。於是
0928a19: 居廬阜三十年。不與世接。四方仰之學者
0928a20: 川騖蟻屯就其罏。因亦不辭煉隨機
0928a21: 說法。宋建炎末盜起江左。乃順流東歸。覺
0928a22: 海緇白踵門問道。謂眾曰。汝等當飽持
0928a23: 定力。弗憂晨炊干求外務也。晚年放浪自
0928a24: 若。稱曰五松散人。
0928a25: 眉州中巖寺沙門釋蘊能傳十一澄甫崇真
0928a26: 釋蘊能號慧目。郡之呂氏子也。少習儒博
0928a27: 究經史。年二十二於村落校書。偶於山寺
0928a28: 見禪冊在几。閱之似有所得。遂裂衣冠
0928a29: 投僧圓具。一遐遊。首參寶勝澄甫禪師。
0928b01: 徵詰酬酢所趣頗異。逕往荊湖方謁永安喜
0928b02: 真如德山繪諸公。造詣益邁。次抵大溈參
0928b03: 禪師。問曰。桑梓何處。曰西川。曰。聞
0928b04: 西川有普賢菩薩示現是否。曰今日親瞻慈
0928b05: 相。曰。白象何在。曰爪牙已具。曰。會轉
0928b06: 身麼。能提具繞禪床一匝。曰。不是。能
0928b07: 趨出。一日問僧。黃巢過後有人收得寶
0928b08: 劍麼。僧起拳。曰。菜刀子。僧曰。爭奈受
0928b09: 用不盡。喝出。次問能。亦拳。曰也是
0928b10: 菜刀子。能便近前攔胸築曰。殺得人即休。
0928b11: 笑曰。三十年弄騎馬。今日被驢撲。由是
0928b12: 聲播諸方。返蜀初主報恩。次居中巖。室中
0928b13: 問崇真氈頭曰。如何是爾空劫已前面目。
0928b14: 真忽領悟對曰。和尚且低聲遂呈偈曰。萬年
0928b15: 倉裏曾饑饉。大海中住儘長渴。當時尋時尋
0928b16: 不見。今日避時避不得。能印可之。能住持
0928b17: 三十餘年說法不許人錄。臨終書偈辭眾
0928b18: 端坐而化。闍維時暴風忽起。煙之所至皆雨
0928b19: 舍利。道俗斸地亦有得者。心舌不壞。而建
0928b20: 塔焉。
0928b21: 系曰。能公不過一校書郎耳。纔禪冊便
0928b22: 知落處。豈非再來人乎。況乃遨遊諸師之
0928b23: 門。不無肯綮。方接大溈眉睫即解轉身。其
0928b24: 利器固可知矣。溈尤未可。至問收劍因緣。
0928b25: 前僧寧無入處。而終為揮下。及能公則別
0928b26: 有通霄一路。乃拈莖草而作吹毛。大溈不
0928b27: 免親遭鼻一口。公可謂得大機用者歟。
0928b28: 大溈固善為人師。能公亦不愧為人弟也。
0928b29: 嗚呼世之師徒賓主相見能具此風彩作略。
0928c01: 庶不辜遊法海。兩無遺憾。不然總為無孔
0928c02: 鐵鎚負黃面漢不少矣。勉哉。
0928c03: 成都府信相寺沙門釋宗顯傳十二
0928c04: 釋宗顯號正覺。潼川王氏子也。少選為進
0928c05: 士有聲。晝掬溪水為戲。至夜思之遂
0928c06: 見水泠然盈室。欲汲之不可得。忽爾塵境
0928c07: 自空歎曰。吾世網裂矣。往依昭覺白公得
0928c08: 度。蕭然一衲隨眾咨參。一日白公問。高高
0928c09: 頂立深深海底行作麼生會。忽於言下頓悟
0928c10: 曰。釘殺跟也。白拈起拂子曰。這箇又作
0928c11: 麼生。顯一笑而出。服勤七祀。出遊至京都淮
0928c12: 淛遍歷叢林。晚登五祖見演和尚問。未
0928c13: 知關子。難過趙州橋。如何是關子。祖
0928c14: 曰。汝且在門外立。顯進步一踏而退。祖曰。
0928c15: 許多時茶飯元來也有人知滋味。明日入室。
0928c16: 祖見顯便問。是昨日問話僧否。我固知爾見
0928c17: 處。秖未過得白雲關在。顯珍重便出。時圓
0928c18: 悟為侍者。乃以白雲關意扣悟。悟曰。直下
0928c19: 會取。顯笑曰。我不是不會。祇是未諳。待
0928c20: 見這老漢共伊理會一上耳。次日祖往舒
0928c21: 城。顯與悟繼往。適會於興化。祖問記得曾
0928c22: 在那裏相見來。顯曰。全火秖候。祖顧悟曰。
0928c23: 這漢饒舌。後遊廬山回舉高高頂立話所
0928c24: 得之意。白五祖。祖曰。吾以此事詰先師。
0928c25: 先師曰。我曾問遠和尚。遠曰。有軟血之
0928c26: 功。虎有起屍之德。非索達本源不能到
0928c27: 也。顯侍之久。祖鍾愛之。辭返蜀祖為小參。
0928c28: 復送之以頌曰。離鄉四十餘年。一時忘
0928c29: 蜀語。禪人回到成都。切須記取魯語。顯歸
0929a01: 昭覺。白公尚無恙。再侍之聲譽藹然。初出
0929a02: 住長松。次主保福。大張爐。煉四方學
0929a03: 者。故龍象多出其輪下焉。
0929a04: 嘉興報恩寺沙門釋法常傳十三
0929a05: 釋法常開封人。即丞相薛居正之後也。宣和
0929a06: 七年始解塵縛。遐思高舉遂依長沙益陽華
0929a07: 嚴軾公剃鬚髮。受田衣。見者獅王。居必寶
0929a08: 社。非法不言。異軌弗顧。深慕大乘不斥
0929a09: 小教。一日閱首楞嚴經。乃廓爾義天淵通
0929a10: 法海。自是肆遊淮泗放浪湖湘。後至台山
0929a11: 萬年參謁雪巢。一見機語契會。命掌翰牋。
0929a12: 未幾請令首眾。為僧入室。大有風彩。澹然
0929a13: 處世。不飾眾緣。室中唯一矮榻餘無長物。
0929a14: 紹興庚子九月望日語眾曰。吾一月後不復
0929a15: 留矣。至十月二十一日書漁父詞於室門
0929a16: 曰。此事楞嚴露布。梅花雪月交光處。一笑
0929a17: 寥寥空萬古。風甌語然。銀漢橫天宇。蝶
0929a18: 夢南華方栩栩。班班誰跨豐干虎。而今忘
0929a19: 來時路。江山暮天涯目送鴻飛去。書畢就榻
0929a20: 收足而逝。塔于寺西南。
0929a21: 臨安府徑山沙門釋智策傳十四寂室光大圓
0929a22: 釋智策號塗毒。天台陳氏子也。生而聰敏卓
0929a23: 邁群兒。不樂世華潛思寥廓。幼依護國楚
0929a24: 光落髮。授以僧儀。一蕭然研窮三藏。首
0929a25: 造國清寂室光公灑然有省。次往明州謁
0929a26: 萬壽大圓禪師。問甚處來。曰天台。圓曰。曾
0929a27: 見智者麼。曰即今亦不少圓曰。因甚在汝
0929a28: 跟下。曰當面蹉過。圓曰。尚人不耘而秀不
0929a29: 扶而直也。一日辭圓門送之拊其背曰。寶
0929b01: 所在近。此城非實。策敬諾。欲往豫章參
0929b02: 典牛遊和尚。道由雲居。風因雪塞路無客
0929b03: 進履。越四十二日午聞板聲豁然大悟。及
0929b04: 造典牛之門牛獨指策曰。何處見神見鬼
0929b05: 來。曰雲居聞板聲來。牛曰。是甚麼。曰打破
0929b06: 虛空全無柄靶。牛曰。向上事未在。曰東家
0929b07: 暗坐西家斯罵。牛曰。嶄然超出佛祖。他日起
0929b08: 家一麟足矣。後奉旨住雙徑。大弘典牛之
0929b09: 道。四方學者鱗布蝟集。將示寂時為文以
0929b10: 祭。自危坐傾聽至云尚饗為之一笑。後兩
0929b11: 日沐浴更衣集眾說偈曰。四大既分飛。煙
0929b12: 雲任意歸。秋天霜夜月。萬里轉光輝。泊然
0929b13: 而逝。塔全身于寺東岡之麓。
0929b14: 臨安府靈隱寺沙門釋道樞傳十五
0929b15: 釋道樞號懶菴。吳興四安徐氏子也。參道
0929b16: 場慧禪師得授心印。道業日隆。初主何山
0929b17: 移華藏。隆興初詔遷靈隱。宋孝宗召入內
0929b18: 殿賜坐。問曰。禪道之要可得聞乎。對曰。此
0929b19: 事在陛下堂堂日用應機處。本無知見起滅
0929b20: 之分聖凡迷悟之別。第護正念則與道相
0929b21: 應。亡情物則業不能繫。盡去沈掉二病。
0929b22: 自忘問答之意。矧今見在般若光明中。何事
0929b23: 不成見也。上為之首肯。後以老乞退居明
0929b24: 教之永安。逍遙自適。題偈于壁曰。雪裏
0929b25: 梅花春信息。池中月色夜精神。年來可是無
0929b26: 佳趣。莫把家風舉似人。淳熙丙申八月示
0929b27: 微疾書偈而逝。塔于永安。
0929b28: 上京大儲慶寺沙門釋海慧傳十六清慧
0929b29: 釋海慧金國人也。幼而英敏學不由師。魯誥
0929c01: 竺墳過目成誦。初遊講肆如入龍宮。性相
0929c02: 玄途無不挾其英而挹其粹也。所以法喜
0929c03: 禪悅飫而飽餐。潛五臺刀耕火種就巖縛
0929c04: 屋。一榻蕭然。如是者十有五。一日歎曰。
0929c05: 大丈夫當以眾生為急。溺是胡為。遂錫
0929c06: 燕都遍歷禪寺。隨緣演化。七眾雲屯。於是
0929c07: 聲播寰宇道布宸宮。金皇統三年六月英悼
0929c08: 太子創造大儲慶寺於上京宮側。告成極世
0929c09: 精巧幻若天宮。慕師道價降旨請為開山
0929c10: 第一代。說法賜牒。普度境內童行有籍于
0929c11: 官者百萬為僧尼。次年詔迎旃檀瑞像供
0929c12: 養于寺之積慶閣。皇統五年海慧入寂。火浴
0929c13: 獲舍利五色無算。光明徹於空表異香彌
0929c14: 旬。金主偕后太子親王百官設供五日。奉
0929c15: 分五處建塔。諡謚曰佛覺祐國大師。次年正
0929c16: 月詔清慧禪師住持儲慶。賜號佛智護國
0929c17: 大師。命登國師座。特賜金縷僧伽梨衣并珍
0929c18: 異瓶罏寶器。金主后妃太子頂禮雙足奉服
0929c19: 法衣。其震丹國王致敬沙門。古所未若於
0929c20: 是時也。
0929c21: 常州華藏寺沙門釋有權傳十七
0929c22: 釋有權號伊菴。臨安昌化祁氏子也。髫齡出
0929c23: 家十四得度。篤志勤勵博究群章。十八知
0929c24: 有向上一著殫力參求。首禮佛智裕公於
0929c25: 靈隱。時無菴和尚充第一座。權入室請益。菴
0929c26: 以從無住本建一切法問之。權久而有省
0929c27: 答曰。暗裏穿針耳中出氣。菴可之遂密付
0929c28: 心印。既有所得精進益堅。一夕危坐深入
0929c29: 禪那至於達旦雖行粥至忘乎展。僧
0930a01: 以手觸之。頓然大悟偈曰。黑漆崑崙把釣
0930a02: 竿。古帆高掛下驚湍。蘆花影裏弄明月。引
0930a03: 得盲龜上釣船。佛智深加稱賞。一日問權。
0930a04: 心包太虛量廓沙界時如何。對曰。大海不
0930a05: 宿死屍。佛智撫其座曰。此子他日據此訶
0930a06: 佛罵祖去在。權於是深自韜晦寄跡湖湘
0930a07: 江浙之間十年。然後或依應菴或見大慧。
0930a08: 凡明眼宿德躬往禮謁。無庵出主道場。召權
0930a09: 分座說法。自是聲播諸方。未久有華藏之
0930a10: 命。開堂云。禪禪無黨無偏。迷時千里隔。悟
0930a11: 在口皮邊。所以僧問石霜。如何是禪。霜曰。
0930a12: 僧。問睦州。如何是禪。州曰。猛火著猛
0930a13: 油煎。僧問首山。如何是禪。山曰。猢猻上樹
0930a14: 尾連顛。師曰。道無橫徑立處孤危。然此三
0930a15: 大老而行聲前活路用劫外靈機。若以衲
0930a16: 僧正眼檢點將來不無優劣。一人如張良
0930a17: 入陣。一人如項羽用兵。一人如孔明料敵。
0930a18: 若人辨白得出。可與佛祖齊眉。雖然如
0930a19: 是。忽有箇出來道長老話作兩橛了也。適
0930a20: 來說道。道無橫徑無黨無偏。而今又分許
0930a21: 多優劣。且作麼生秖對。還委悉。麼把手上
0930a22: 山齊著力咽喉出氣自家知。淳熙庚子秋
0930a23: 示微疾書偈而逝。荼毘齒舌不壞。舍利五
0930a24: 色者無數。而建塔焉。
0930a25: 大明高僧傳卷第七
