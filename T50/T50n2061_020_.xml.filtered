0836b01: 
0836b02: 宋高僧傳〔卷〕－【宋】【元】＊卷第二十
0836b03: 
0836b04: 宋左街天壽寺通慧大師
0836b05: 賜紫沙門贊寧等奉　撰
0836b06: 感通篇第六之三正傳二十二人附見四人
0836b07: 唐資州山北蘭若處寂傳
0836b08: 釋處寂。俗姓周氏。蜀人也。師事寶修禪師。
0836b09: 服勤寡慾與物無競。雅通玄奧。居山北行
0836b10: 杜多行。天后聞焉。詔入內賜摩納僧伽梨。
0836b11: 辭乞歸山。涉四十年足不到聚落。坐一胡
0836b12: 床宴默不寐。常有虎蹲伏座下。如家畜類。
0836b13: 資民所重。學其道者臻萃。由是頗形奇異。
0836b14: 如無相大師自新羅國將來謁詵禪師。寂
0836b15: 預誡眾曰。外來之賓明日當見矣。宜灑掃
0836b16: 以待之。明日果有海東賓至也。開元初新
0836b17: 除太守王曄。本黃冠也。景雲中曾立少功
0836b18: 刺＝剌【宋】【元】刺剌于是郡。終於釋子苞藏禍心。上任處
0836b19: 分令境內應是。沙門追集。唯寂久不下山。
0836b20: 或勸寂往參免為厲階。寂謂弟子曰。汝雖
0836b21: 出家猶未識業。吾之未死王曄其如吾何。
0836b22: 迨乎王公上官三日。緇徒畢至。或曰。唯處寂
0836b23: 蔑視藩侯弗來致賀。曄微怒也。屈諸僧升
0836b24: 聽坐已。將啟怒端問寂違拒之由。慍色悖
0836b25: 興。僧皆股慄＝慓【宋】【元】慄慓。曄俄然仆地。左右扶掖歸宅。
0836b26: 至廳事後屏樹如被摑頰之聲。禺中氣絕。
0836b27: 自此人謂為妄欲加諸道人一至於此。寂
0836b28: 以開元二十二年正月示滅。享年八十七。資
0836b29: 中至今崇仰焉。
0836c01: 唐〔代州〕－【宋】代州五臺山華嚴寺無著傳
0836c02: 釋無著。永嘉人也。識度寬明秉操貞礭。留神
0836c03: 大道約志遊方。抵于京師雲華寺。就澄觀
0836c04: 法師研習華嚴之教。凡諸經論志極旁通。然
0836c05: 於華藏海終誓遨遊。以大曆二年入五臺
0836c06: 山。肆欲觀聖人之境界。五月到華嚴寺挂
0836c07: 錫。始於堂中啜茶見老僧寢陋據北床。問
0836c08: 曰。子從南方來還齎數珠。請看。著乃躬度
0836c09: 之。迴視之間失僧之所。于時神情恍＝怳【宋】【元】恍怳疑
0836c10: 喜交生。曰昔僧明入此石臼木杵。後得
0836c11: 入聖寺獲見聖賢。我願止此其為快乎。
0836c12: 次由般若經樓見吉祥鳥。羽毛蒨絢雙飛
0836c13: 于頂上。望東北鼓翼而去。明日有白光兩
0836c14: 穗入戶悠颺。少頃而滅。同房僧法等見而驚
0836c15: 怪。言曰。此何祥也。願期再現斷眾生疑。尋
0836c16: 光如前。因往金剛窟望中致禮。方坐假
0836c17: 寐。聞叱牛三聲云飲水。一翁古貌壞形服
0836c18: 短褐曳麻屨。巾裹甚異。著乃迎執其手
0836c19: 問從何來。翁曰。山外求糧。用來居在何地。
0836c20: 云求糧用在臺山。翻質著云。師何戾止。答
0836c21: 曰。聞此有金剛窟。故來隨喜。翁曰。師困耶。
0836c22: 答曰否。曰既不困憊何輒睡乎。著曰。凡夫
0836c23: 昏沈胡可怪哉。曰師若昏沈可去啜煮荈
0836c24: 乎。翁指東北。見精舍相距數步餘。翁牽牛
0836c25: 前行。著躡躅而隨。至寺門。喚均提三聲。童
0836c26: 子唯開闔。年可十四五。垂髮齊眉衣褐
0836c27: 襦。牽牛入寺。見其地盡是璃。堂舍廊廡
0836c28: 皆耀金色。其間華靡非人間之制度。翁踞
0836c29: 白牙床。指錦墩揖著坐。童子捧二甌茶。對
0837a01: 飲畢擎玳瑁器滿中酥酪。各賦一匙。著咽
0837a02: 之如有所證。神府明豁悟宿事焉翁曰。師
0837a03: 出家來何營何慮乎。答曰。有修無證。大小
0837a04: 二乘染指而已。曰未知初出家時求何心。著
0837a05: 云。求大乘菩提心。曰師以初心修即得。又
0837a06: 問。齒臘幾何。三十一矣。翁云。師之純淑年三
0837a07: 十八則其福根荄植＝殖【宋】【元】植殖此地而榮茂歟。且徐
0837a08: 徐下山。好尋道路勿傷厥足。吾年老朽從
0837a09: 山外來困極。欲偃息也。著請寓一宵可乎。
0837a10: 曰不可。緣師有兩伴相隨。今夜不見師
0837a11: 歸。憂愁曷已。此乃師有執情在。著曰。瞿曇
0837a12: 弟子有何執處。雖然有伴不顧戀他。又問。
0837a13: 持三衣否。曰受戒已來持之。曰此是封執
0837a14: 處。著曰。亦有聖教在。若許住宿心念捨
0837a15: 之。脫有強緣佛故聽許。曰若依小乘無難
0837a16: 不得捨衣。宜從急護。翁拂襟投袂而作。著
0837a17: 亦趨行。翁曰。聽吾宣偈一念淨心是菩提。
0837a18: 勝造恒沙七寶塔。寶塔究盡碎為塵。一念淨
0837a19: 心成正覺。著俯聽凝神。謝曰。蒙宣密偈若
0837a20: 飲醍醐。容入智門敢忘指決。丈人可謂知
0837a21: 言銘刻心府。翁喚均提可送師去。臨行
0837a22: 拊背曰。好去。著再折腰。與童子駢肩齊步
0837a23: 至金剛窟前問童子。此何伽藍不懸題額。
0837a24: 童子指金剛窟。反問著云。伊何窟乎。曰先
0837a25: 代相傳名金剛窟。童子曰。金剛下有何字。
0837a26: 著惟忖少選曰。金剛下有般若。童子爾。
0837a27: 適入者般若寺也。著童子手揖顧而別。童
0837a28: 子瞠目視著如欲吐辭。著曰。送我可以言
0837a29: 代縞帶與玉玦乎。童子遂宣偈云。面上
0837b01: 無瞋供養具。口裏無瞋吐妙香。心裏無瞋
0837b02: 是珍寶。無染無垢是真常。偈終恍惚之間童
0837b03: 子及聖寺俱滅。唯見山林土石。悢悢盈懷
0837b04: 歔欷不已。歎曰。緒言餘論若笙鏞之末響。
0837b05: 猶在乎耳。諦觀山翁立處。有白雲冉冉＝苒苒【宋】【元】冉冉苒苒湧
0837b06: 起。去地尋常許。變成五色雲霓。上有大聖
0837b07: 乘師子。而諸菩薩圍遶。食頃東方白雲一段
0837b08: 漸遮菩薩面。群像與雲偕滅。著倏見汾州
0837b09: 菩提寺主僧修政等六人。相將還至窟前作
0837b10: 禮。忽聞山石振吼聲如霹靂。諸僧奔走。良
0837b11: 久寂無所。著遂陳遭遇。六人悔責不見
0837b12: 聖容。咫尺綿邈知罪障之屏翳歟。著遂隱
0837b13: 此山而終。元和中門人文一追述焉。
0837b14: 唐真定府普化傳
0837b15: 釋普化。不知何許人也。秉＝受【宋】【元】秉受性殊常且多真
0837b16: 率。作為簡放言語不拘。躬事盤山積禪師。
0837b17: 密密指教深入堂奧。誡令保任。而發狂悖。
0837b18: 與臨濟玄公相見。乃對之以之驢鳴。旁
0837b19: 侍無不哂笑。直＝有【宋】直有時歌舞或即悲號。人或接
0837b20: 之。千變萬態略無恒度。一日。擎挾棺木。巡
0837b21: 街徇戶告辭云。普化明日死去。時視之知
0837b22: 不可訾。趙人相率隨送出城東門。而揚言
0837b23: 曰。今日葬不合青烏。經二日出南門。人亦
0837b24: 隨送。又曰。明日方吉如是西門北門出而還
0837b25: 返。人煩意怠。一旦坐于郊野如入禪定焉。
0837b26: 禪宗有著述者。以其發言先覺。排普化為
0837b27: 散聖科目中。言非正員也矣。
0837b28: 唐漢州棲賢寺大川傳法
0837b29: 釋大川。不知何許人也。沈默自居節操彌
0837c01: 厲。戒無竁穴言不浪施。於漢州棲賢寺行
0837c02: 四聖種法。克苦既增川也其樂也泄泄。綿竹
0837c03: 之人無夙少率皆宗奉。及乎終也臥于寺
0837c04: 外白衣具床榻相率舁歸寺中。務營喪禮。
0837c05: 方當屍舉無何雙鹿引前若騶導焉。始履
0837c06: 門閾。寺額奮然隕地遠近驚歎。又此山靈異
0837c07: 不容鄙。有僧深藏者。不謹愿。多所違
0837c08: 犯。神人擲于山下可七里許。唯傷足指。從
0837c09: 此無不悛革守戒者。大曆初北山變成黃
0837c10: 金色。上有樓閣菩薩行道。斯須之間萬形千
0837c11: 狀。川素居此寺與地俱靈。留影供養如事
0837c12: 靈祠焉。次閩城法者。未詳何許人也。行
0837c13: 頭陀法克苦克勤。激勸閩人辭氣剛直。聞
0837c14: 海壇練門江內有巨鐘。相傳云。昔有人往廣
0837c15: 州慕鑄信鼓。巨艦至此忽值風濤沈溺。每
0837c16: 月望日其潮大至。水退其蒲牢乃出。可容一
0837c17: 人。從中穿過約其周圍徑一丈餘。大曆中
0837c18: 欲出此鐘。先於開元寺設大會齋。誦
0837c19: 令一小僧詣龍宮乞鐘。於人世擊扣以警
0837c20: 晨昏。小僧見海神曰。我惜以鎮海。別與小
0837c21: 珠三顆為信。當爾時小僧有如夢覺。珠在
0837c22: 手焉。
0837c23: 唐西域難陀傳
0837c24: 釋難陀者。華言喜也。未詳種姓何國人乎。
0837c25: 其為人也詭異不倫恭慢無定。當建中年
0837c26: 中。無何至于岷蜀。時張魏公延賞之任成
0837c27: 都喜自言。我得如幻三昧。入水不濡投
0837c28: 火無灼。能變金石化現無窮。初入蜀與
0837c29: 三少尼俱行。或大醉狂歌。或聚眾說法。戍
0838a01: 將深惡之。亟令擒捉。喜被捉隨至。乃曰。貧
0838a02: 道寄僧門別有藥術。因指三尼曰。此皆
0838a03: 妙於歌舞。戍將乃重之。遂留連為置酒肉。
0838a04: 夜宴與之飲唱。乃假襦巾櫛。三尼各洞
0838a05: 粉黛並皆列坐。含睇調笑逸態絕世。飲欲
0838a06: 半酣。喜謂尼曰。可為押衙蹋舞乎。因徐進
0838a07: 對舞曳練迴雪。迅起摩趺伎又絕倫。良久
0838a08: 曲終而舞不已。喜乃咄曰。婦女風邪。喜忽起
0838a09: 取戍將刀。眾謂酒狂。坐者悉皆驚走遂斫三
0838a10: 尼頭。皆踣於地。血及數丈。戍將大驚。呼左
0838a11: 右縛喜。喜笑曰。無草草也。徐舉三尼乃
0838a12: 筇竹杖也。血乃向來所飲之酒耳。喜乃＝又【宋】【元】乃又
0838a13: 坐飲宴。別使人斷其頭釘兩耳柱上。皆無
0838a14: 血污。身即坐於席上。酒巡到即瀉入斷處。
0838a15: 面色亦赤。而口能歌舞手復擊掌應節。及宴
0838a16: 散其身自起就柱取頭安之。輒無瘢痕。時
0838a17: 時言人吉凶事。多是謎語。過後方悟。成都有
0838a18: 人供養數日。喜忽不欲住。乃閉關留之。喜
0838a19: 即入壁縫中。及牽之漸入唯餘袈裟角。逡
0838a20: 巡不見。來日見壁畫僧影。其狀如日色。隔
0838a21: 日漸落。經七日空有墨。至八日墨已
0838a22: 滅。有人早見喜已在彭州界。後終不知所
0838a23: 之。
0838a24: 系曰。難陀之狀為邪正。邪而自言得如
0838a25: 幻三昧。與無厭足王同。此三昧者即諸佛之
0838a26: 大定也。唯如幻見如幻。不可以言論分境
0838a27: 界矣。四神通有如幻通。能轉變外事。故難
0838a28: 陀警覺庸蜀之人多尚鬼道神仙。非此三
0838a29: 昧不足以化難化之俗也。
0838b01: 唐〔壽州〕－【宋】壽州紫金山玄宗傳
0838b02: 釋玄宗。姓吳氏。永嘉人也。少時出塵氣度寬
0838b03: 裕於本部永定山寶壽院。依常靜為師照。
0838b04: 得戒已還諸方遊學。抵江陵詞朗禪師門。若
0838b05: 真金之就冶焉。決了疑貳。復振錫他行見
0838b06: 紫金山悅可自心。留行禪觀。此山先多虎
0838b07: 暴。或噬行商。或傷樵子。避苛＝奇【元】苛奇政者哭婦
0838b08: 堪哀。從宗卜居哮絕。自邇入山者
0838b09: 無憚矣。一日禪徒擁集。見一老父趨及座
0838b10: 前。拜跪勤恪。宗問。子何人耶＝邪【宋】【元】耶邪答云。我本虎
0838b11: 也。在此山中食啖眾生。因大師化此冥迴
0838b12: 我心得脫業軀。已生天道故來報謝。折旋
0838b13: 之頃了無所見。以大曆二年囑別門徒溘
0838b14: 然化矣。春秋八十六。二月入塔。立碑存焉。
0838b15: 唐袁州陽岐山廣敷傳
0838b16: 釋廣敷。俗姓鄭。南燕人也。少依京望大德思
0838b17: 浩下承乎法訓。登戒畢遊嵩少兩京。遇神
0838b18: 會禪師大明玄旨。至宜春陽岐山挂錫。是
0838b19: 中巒積翠洞穴涉幽。芝菌＝【宋】【元】菌之苗參于草
0838b20: 奔。敷終日瞑目木食度辰。時有峨冠羽帔
0838b21: 馭鶴驂鸞者。始則乍往倏來。後則登庵造
0838b22: 膝。其仙客所到。必輕雲薄霧隨步而至。擁
0838b23: 從者天丁力士令遠去。對晤談論移晷。其後
0838b24: 道化既成。於貞元元年三月四日入滅。春秋
0838b25: 九十一云。
0838b26: 系曰。神仙道異談論豈同乎。通曰。昔小有真
0838b27: 人能談空理。方諸山神仙建浮圖者信崇
0838b28: 佛道止不削染。號在家菩薩。又雪山諸仙
0838b29: 善五明論求度者。同也。然其相似道必須
0838c01: 甄簡。若西域二十諦中五唯量五大與釋
0838c02: 氏法名同所計天殊。良難區別哉。
0838c03: 唐鄧州烏牙山圓震傳
0838c04: 釋圓震。姓陳。中山人也。少警悟＝寤【宋】【元】悟寤而尚學。入
0838c05: 庠序研究五經。倏遇雲遊沙門寓宵。其父
0838c06: 為州衙吏。酷有道心。留是僧供施。震禮奉
0838c07: 其僧。聽其談道頗覺入神。捨儒典披釋
0838c08: 經。頓辭所愛往白磁山。禮智幽為師受
0838c09: 教。後遇荷澤禪師得法。隱南陽烏牙山。先
0838c10: 是山中多巨蛇。澤穴有毒龍。鄉人患之。
0838c11: 及震居此二物潛蹤。曾有一人形服且異。
0838c12: 致拜乃曰。我在此已二百歲。今感無心之
0838c13: 化絕慮之修。吾曹冥感超昇。可非師之力
0838c14: 歟。貞元六年終。享齡八十六。弟子奉全身
0838c15: 入塔焉。
0838c16: 唐池州九華山化城寺地藏傳
0838c17: 釋地藏。姓金氏。新羅國王之支屬也。慈心而
0838c18: 貌惡。悟天然。七尺成軀。頂聳奇骨。特高
0838c19: 才＝卞【宋】【元】才卞力可敵十夫。自誨曰。六籍寰中三清
0838c20: 術內。唯第一義與方寸合。于時落髮涉海
0838c21: 捨舟而徒。振錫觀方。邂逅至池陽。九子
0838c22: 山焉。心甚樂之。乃逕造其得谷中之地。
0838c23: 面陽而寬平。其土黑壤其泉滑甘。巖棲汲
0838c24: 趣爾度日。藏為毒螫端坐無念。俄有美
0838c25: 婦人作禮饋藥云。小兒無知願出泉以補
0838c26: 過。言訖不見。視坐左右間潗＝【宋】【元】然。時謂
0838c27: 為九子山神為湧泉資用也。其山天寶中李
0838c28: 白遊此。號為九華焉。俗傳山神婦女也。其
0838c29: 多冒雲霧罕曾露頂歟。藏素願持四大
0839a01: 部經。遂下山至南陵。有信士為繕寫。得以
0839a02: 歸山。至德年初有諸葛節。率村父自麓登
0839a03: 高。深極無人。雲日鮮明。居唯藏孤。然閉目
0839a04: 石室。其房有折足鼎。鼎中白土和少米烹
0839a05: 而食之。郡老驚歎曰。和尚如斯苦行。我曹
0839a06: 山下列居之咎耳。相與同構禪宇。不累載
0839a07: 而成大伽藍。建中初張公嚴典是邦。仰藏
0839a08: 之高風因移舊額。奏置寺焉。本國聞之率
0839a09: 以渡海相尋。其徒且多無以資歲。藏乃發
0839a10: 石得土。其色青白不磣如麵而供眾食。其
0839a11: 眾請法以資神。不以食而養命。南方號為
0839a12: 枯槁眾。莫不宗仰。龍潭之側有白墡硎。取
0839a13: 之無盡。以貞元十九年夏。忽召眾告別。罔
0839a14: 知攸往。但聞山嗚石隕扣鐘嘶嗄。如趺而
0839a15: 滅。春秋九十九。其屍坐於函中。洎三稔開
0839a16: 將入塔。顏貌如生。舉舁之動骨節。若撼
0839a17: 金鎖焉。乃立小浮圖于南臺。是藏宴坐之地
0839a18: 也。時徵士右拾遺費冠卿序事存焉。大中中
0839a19: 僧應物亦紀其德哉。
0839a20: 唐婺州金華山神暄傳
0839a21: 釋神暄俗姓留建陽人也。幼而沈靜非問不
0839a22: 言。客遊婺女入開元寺。志願出家焉。無
0839a23: 何本郡太守入寺訪其師。見暄神彩朗練。
0839a24: 太守善相人也。顧之數四。且曰。是子真出
0839a25: 塵之器。異日承受深法千眾圍遶。必超上
0839a26: 果非凡氣也。乃誦七佛俱胝神昏曉不
0839a27: 絕。納戒畢於金華山北洞百家巖有石穴
0839a28: 暄居中止息。不構庵室作露地頭陀。復無
0839a29: 床榻。然有神人吐紫色雲氣。而高覆之。遐
0839b01: 望冉冉猶獨柱觀焉。其神人時來問道。拱
0839b02: 手白暄曰。赤松洞之東有林泉卓異。師
0839b03: 可居之否。暄隨請往住數年。越多徵瑞。貞
0839b04: 元二年遇志賢禪師問暄。如此持誦魔事
0839b05: 必生。欲滅魔怨須識身本。身本既真無魔
0839b06: 無佛。豁然開悟理事俱成。神功倍。元和八
0839b07: 年范中丞知仰遣使齎乳香氈罽器血＝皿【宋】血＝皿【宋】【CB】皿血皿
0839b08: 施暄。並迴施現前大眾。次中書舍人王仲。
0839b09: 請於大雲寺為眾受菩薩戒。十二載平昌
0839b10: 孟簡尚書。自會稽甄請不赴。八月俄迴舊
0839b11: 山人莫詳測。倏云示滅。春秋七十六。弟子
0839b12: 建塔焉。一云。暄在金華山北多寒少陽。神
0839b13: 人問曰。師須何物。曰吾在山之陰苦於凜
0839b14: 冽神曰。小事耳。至夜聞暄闐之聲。明旦見
0839b15: 一小移矣。
0839b16: 唐澧州開元寺道行傳
0839b17: 釋道行。姓楊。桂陽人也。自生已來神府聰利
0839b18: 肌體雪如也。年甫十二心誓慕道。於南岳
0839b19: 般若道場受學。於鐘＝鍾【宋】【元】鐘鍾陵求訣。自默證法
0839b20: 號自在三昧。由此布納蒲用資殘息而
0839b21: 已。就澧陽西南伐木為室。方丈而居。虎豹
0839b22: 多伏於床榻之間。後有齎材殖＝植【宋】【元】殖植為營堂
0839b23: 宇。曾未浹旬一皆周具。視之寂無人焉。始
0839b24: 知鬼神捨材輸力也。太守苦召居州治開
0839b25: 元寺。未久元和十五年終。年六十九。焚舍
0839b26: 利建塔焉。
0839b27: 唐徐州安豐山懷空傳
0839b28: 釋懷空。姓梁氏閬州人也。幼適本州耆闍山
0839b29: 廣福院削染。得戒之後遊方慕學。於大寂
0839c01: 禪法洗然明暢。後至彭城安豐山挂錫。宴
0839c02: 默不數載間成大伽藍。有一僧乘空而
0839c03: 至。遶垣牆不息。或躡蓮華或時履地。人
0839c04: 或＝咸【宋】【元】或咸瞻。數日之後禮辭空。且曰。我三五稔
0839c05: 來依附。言訖不見。空以興元元年滅度。
0839c06: 春秋八十八。長慶元年二月方遷入塔云。
0839c07: 唐洛京慧林寺圓觀傳
0839c08: 釋圓觀。不知何許人也。居于洛宅。率性
0839c09: 簡或勤梵學。而好治生獲田園之利。時謂
0839c10: 之空門猗頓也。此外施為絕異。且通音律。
0839c11: 大曆末與李源為忘形之友源父居守。
0839c12: 天寶末陷於賊中。遂將家業捨入洛城北
0839c13: 慧林寺。即之別墅也。以為公用無盡財也。
0839c14: 但日給一器。隨僧眾飲食而已。如此三年。
0839c15: 源好服食。忽約觀遊蜀青城峨眉等山洞
0839c16: 求藥。觀欲遊長安由斜谷路。李欲自荊
0839c17: 入峽。爭此二途。半年未決。李曰。吾已不
0839c18: 事王侯。行不願歷兩京道矣。觀曰。行無
0839c19: 固必請從子命。遂自荊上峽行次南浦。泊
0839c20: 舟見數婦女絛達錦璫負罌而汲。觀俛首
0839c21: 而泣曰。某不欲經此者恐見此婦人也。李
0839c22: 曰。自上峽來此徒不少。奚獨泣為觀曰。其
0839c23: 孕婦王氏者是某託身之所也。已逾三載尚
0839c24: 未解。唯以吾未來故。今既見矣。命有所
0839c25: 歸。釋氏所謂循環者也。請君用符遣其
0839c26: 速生。且少留行舟葬吾山谷。其家浴兒時
0839c27: 亦望君訪臨。若相顧一笑。是識認君也。後
0839c28: 十二。年當中秋月夜。專於錢塘天竺寺外。
0839c29: 乃是與君相見之期也。李追悔此之一行
0840a01: 致觀到此哀慟殆絕。召孕婦告以其事。婦
0840a02: 人喜躍還。頃之親族畢集。以枯魚濁酒饋
0840a03: 于水濱。李往授符水。觀具其沐浴新其衣
0840a04: 裝。觀其死矣孕婦生焉。李三日往看新兒。襁
0840a05: 抱就明果致一笑。李泣具告王氏。王氏厚
0840a06: 葬觀。明日李迴棹歸慧林寺。詢問弟子方
0840a07: 知已理命矣李常念杭州之約。至期到天
0840a08: 竺山寺。其夜桂魄皎然。忽聞葛洪井畔有牧
0840a09: 童歌竹枝者。乘牛扣角。雙髻短衣。徐至寺
0840a10: 前。乃觀也。李趨拜曰。觀公健否。曰李公真信
0840a11: 士。我與君殊途。慎勿相近。君俗緣未盡但
0840a12: 且勤修。不墮即遂相見。李無由序語。望之
0840a13: 然。觀又歌竹枝。杳＝香【元】杳香前去。詞切調高莫
0840a14: 知所謂。歎曰。真得道之僧也。咫尺懸隔聖
0840a15: 凡路殊。諒有之乎初源忿父遇害賊庭。時
0840a16: 方八歲為群賊所虜。流浪南北展轉人家。
0840a17: 凡六七年歸於近親。代宗聞之授河府掾。
0840a18: 源遂絕酒肉不婚娶。不役童僕。常依慧林
0840a19: 寺寓一室。隨僧齋食。先命穴其野以備終
0840a20: 制。時時往眠其間。至於榮辱是非一皆均
0840a21: 等也。時相國李公德裕表薦之。遂授諫議大
0840a22: 夫。于時源已年八十餘矣。抗表不起。二年
0840a23: 而卒。長慶二年也。
0840a24: 系曰。圓觀未死。先寄胎者。聞必不信何耶。
0840a25: 違諸聖教也。聞閩尼多許。族姓家婦女為
0840a26: 兒。云便來也。及終有以朱題髀。當日有
0840a27: 家生子。身有赤文便來二字焉。此類亦多。
0840a28: 莊子所謂曲士不可與語道者。束於教也。
0840a29: 其或竺乾異計有教未來。佛或別會曾談。
0840b01: 見有我宗自許。若然者未可定執已行之
0840b02: 教矣。其如觀也果證高深。同智論中多種
0840b03: 不思議也。心思言議千里難追矣。
0840b04: 唐〔江州〕－【宋】江州廬山五老法藏傳
0840b05: 釋法藏。俗姓周氏。南康人也。齡爽俊始研
0840b06: 尋史籍。而於醫方明得其工巧。同支法存
0840b07: 之妙用焉。有門僧臥疾。幾云不救。藏切
0840b08: 脈處方。信宿平復。其僧多接談玄。自爾萌
0840b09: 出塵之意。年已長矣。懇辭親投本郡平田山
0840b10: 寶積院從願師下。受教納戒。後遊謁大寂
0840b11: 禪師。言喻若石之投水。翛然北下廬山登
0840b12: 五老。愛其靈異獨止寒林。采釆橡栗掬溪
0840b13: 。聊延形氣而止數年有二仙乘雲而來。
0840b14: 終日談論。或留宵宿。或經月不來。或繼日
0840b15: 而至。他人有見者旁說不同。及乎學僧臻
0840b16: 萃全無蹤跡。又一日告辭藏云。且歸山去
0840b17: 師當好住。由是道且馨香檀越共營一院。
0840b18: 寶曆＝歷【宋】【元】曆歷中示滅。年八十二。其年三月四日入
0840b19: 塔云。
0840b20: 系曰。藏隱五老。時二仙來終日談論者何。
0840b21: 通曰。昔劉向輯列仙云。若干人見于內典
0840b22: 歟。又裴周桐三真人弟子。各半學佛法可
0840b23: 非來問道乎。詩中草蟲之應阜螽同也。
0840b24: 唐洛陽香山寺鑑空傳
0840b25: 釋鑑空。俗姓齊。吳郡人也。少小苦貧雖勤
0840b26: 於學而寡記持。壯歲為詩不多靡麗。常困
0840b27: 遊吳楚間。已四五年矣。干謁侯伯所潤無
0840b28: 幾。錢或盈貫則必病生。用罄方差。元和初
0840b29: 遊錢塘屬其荒儉。乃議求餐於天竺寺。至
0840c01: 孤山寺西餒甚不前。因臨流雪涕悲吟數
0840c02: 聲。俄有梵僧臨流而坐。顧空笑曰。法師秀
0840c03: 才旅遊滋味足未。空曰。旅遊滋味則已足矣。
0840c04: 法師之呼一何乖謬。蓋以空未為僧時名君
0840c05: 房也。梵僧曰。子不憶講法華經於同德寺
0840c06: 乎。空曰。生身已四十五歲矣。盤桓吳楚間
0840c07: 未涉京口。又何洛中之說。僧曰。子應為
0840c08: 飢火所燒不暇憶故事。遂探囊出一棗。
0840c09: 大如拳許。曰此吾國所產。食之者。上智知
0840c10: 過去未來事。下智止於知前生事耳。空飢
0840c11: 極食棗。掬泉飲之。忽欠呻枕石而寢。頃刻
0840c12: 乃悟。憶講經於同德寺如昨日焉。因增涕
0840c13: 泣問僧曰。震和尚安在。曰專精未至再為
0840c14: 蜀僧矣。今則斷攀緣也。神上人安在。曰前
0840c15: 願未滿。悟法師焉在。曰豈不記香山石像
0840c16: 前戲發大願乎。若不證無上菩提。必願為
0840c17: 赳赳貴臣。昨聞已得大將軍矣。當時雲水五
0840c18: 人唯吾得解脫。獨汝為凍餒之士也。空泣
0840c19: 曰。某四十許年日唯一餐。三十餘年擁一褐。
0840c20: 浮俗之事決斷根源。何期福不完乎坐於飢
0840c21: 凍。僧曰。由師子座上廣說異端。使學空之
0840c22: 人心生疑惑。戒珠曾缺羶氣微存。聲渾響清
0840c23: 終不可致。質傴影曲報應宜然。空曰。為之
0840c24: 奈何。僧曰。今日之事吾無計矣。他生之事
0840c25: 警於吾子焉乃探囊取一鑑。背面皆瑩
0840c26: 徹。謂空曰。要知貴賤之分脩短之期佛法
0840c27: 興贊吾道盛衰。宜一鑒焉。空覽照久之。謝
0840c28: 曰。報應之事榮枯之理。謹知之矣。僧收鑑
0840c29: 入囊。遂挈而去。行十餘步旋失所在。空是
0841a01: 夕投靈隱寺出家受具足戒後周遊名山
0841a02: 愈高苦節。大和元年詣洛陽。於龍門天竺
0841a03: 寺遇河東柳珵。親說厥由向珵。珵聞空之
0841a04: 說事皆不常。且甚奇之。空曰。我生世七十
0841a05: 有七。僧臘三十二。持乞食尚九年在世。吾
0841a06: 捨世之日佛法其衰乎。珵詰之。默然無答。
0841a07: 乃索筆硯題數行於經藏北垣而去。曰
0841a08: 興一沙衰恒河沙。兔而罝。犬而拏。牛虎相
0841a09: 交與角牙。寶檀終不滅其華。
0841a10: 系曰。食梵僧之棗而知宿命者。與茹雪山
0841a11: 之藥解諸國言音同也。覽鑑而知吉凶者。
0841a12: 與窺圖澄塗麻掌同也。食棗臨鑑豈偶然
0841a13: 耶。非常人之遇也。其空公題讖而答塞柳
0841a14: 珵之問。驗在會昌之毀教矣。時武宗。勒僧
0841a15: 尼反俗。計二十萬七千餘人。坼寺并蘭若
0841a16: 共四萬七千有奇。故云興一沙衰恒河沙。
0841a17: 兔在罝犬仍拏言殘害之甚。乙丑毀法丙寅
0841a18: 厭代。佛法喻寶檀之樹終不絕其華蘤芬
0841a19: 馥。故云也。苟非異人何以藏往考來之若
0841a20: 是乎。
0841a21: 唐廣州羅浮山道行傳
0841a22: 釋道行。姓梅氏。會稽人也。父為越州衙吏。
0841a23: 行弱齡知書。比成造秀。有僧分衛。行接之
0841a24: 談道頗精禪觀。遂求出家。至四明山保壽
0841a25: 院智幽所。稟訓進修。拾薪汲水。後遊南岳
0841a26: 聞江西大寂道化。往親附焉。思養聖胎。見
0841a27: 羅浮奇異。高三千丈。有七十石室七十二長
0841a28: 溪。仙人仙禽玉樹朱草生于上半入海中。
0841a29: 行居于石室默爾安禪。然或山精水怪往往
0841b01: 驚鳴。行視之蔑如也。有老人容貌端正衣
0841b02: 冠華楚。再拜稽顙云。我居此中僅二百載。
0841b03: 今因師住冥感匪躬。逍遙脫苦歸人趣受
0841b04: 樂矣。其感物多此類也。寶曆九載疾終。春
0841b05: 秋九十五。其年九月十八日入塔焉。
0841b06: 唐潞州普滿傳
0841b07: 釋普滿者。未知何許人也。於汾晉間所為
0841b08: 率意不拘僧體。或歌或哭莫喻其旨。以言
0841b09: 斥事往必有徵。故時人以強練萬迴待之。
0841b10: 或入稽胡激勸修善。至有罷弋獵者。建中
0841b11: 初於潞州佛舍中題詩數篇而亡去。所記
0841b12: 者云。此水連涇水。雙朱血滿川。青牛將赤
0841b13: 虎。還號太平年。題後人莫能知。至朱泚為
0841b14: 涇源。叛徒推擁駕幸奉天。干時天下徵兵
0841b15: 關輔賊據圍逼連戰。人方解悟。此水者泚也。
0841b16: 涇水者涇州來兵始亂也。雙朱泚與滔也。青
0841b17: 牛者興元元年乙丑。乙木青也。丑牛也。其年
0841b18: 改元貞元。至二年丙寅。丙火赤也。寅虎也。
0841b19: 至是賊始平。故曰還號太平年也。
0841b20: 唐江陵府些些傳食油師
0841b21: 釋些些師。又名青者。蓋是不與人交狎。口
0841b22: 自言些些。故號之矣。德宗朝於渚宮游。衣
0841b23: 服零落狀極憨癡。而善歌河滿子。縱肆所
0841b24: 為故無定檢。遇醉伍伯。伯於塗中辱
0841b25: 之。抑令唱歌。些便揚音揭調。詞中皆訐＝許【元】訐許
0841b26: 伍伯從前陰私惡人所未聞事。伍伯慚
0841b27: 惶。旁聽之者知是聖僧。拜跪悔過焉。貞元
0841b28: 初多入市肆。聚群小隨逐。楚人以興笑本
0841b29: 矣。後不測其終。次有僧憨狂遊行無度。每
0841c01: 斷中唯食麻油幾升。如見巨器盛施之則
0841c02: 喜。荊渚一家特召啜麻膏。是日又在湖南
0841c03: 齋。分身應供號食油師焉。
0841c04: 系曰。些之聲為商為羽耶。通曰。傳家采釆錄
0841c05: 其例有二。一則按文不音。二則口授知韻。
0841c06: 今得些＝此【宋】【元】些此者按文也。若楚詞聲餘則蘇箇切
0841c07: 也。若山東言少則寫邪切焉。此師荊楚間事
0841c08: 也。其二音以聽來教。些名同鳥獸之自呼
0841c09: 也。
0841c10: 唐吳郡義師傳證智薦福寺老僧
0841c11: 釋義師者。不知何許人也。狀類風狂語言
0841c12: 倒亂。貞元初巡吳苑乞丐。事多先覺。人以
0841c13: 此疑之。市肆中百姓屋數間。義師輒操斧
0841c14: 斫劑其簷。禁之不止。其人素知其神異。禮
0841c15: 白之曰。弟子藉此生活無壞我屋。迴顧曰。
0841c16: 汝惜乎。投斧而去。其夜市火連延＝莚【宋】【元】延莚而燎。唯
0841c17: 所截簷屋數間存焉。好止廢寺中。無冬夏
0841c18: 常積聚壞＝幡【宋】＝幡【宋】，＝旛【CB】旛幡蓋木佛像。悉代薪炭。又於煨
0841c19: 火燒炙鯉魚。而多跳躍灰坌彌漫。撫掌大
0841c20: 笑。不具匕而食。面垢不。。之輒陰
0841c21: 雨。吳人以為占候。及將死也飲灰汁數十
0841c22: 斛。乃念佛而坐。士庶觀之。滿七日而死。時
0841c23: 盛暑色不變支不摧。百姓舁出郊外焚之。
0841c24: 又京兆安國寺僧。事不常。熟地而燒木
0841c25: 佛。所言人事必無虛發。此亦不測之僧也。
0841c26: 復次京師永壽寺釋証智。不詳生族。貞元中
0841c27: 於京寺多發神異。而眾罔知。或晝在張瀆
0841c28: 蘭若治田。夜歸寺中。其蘭若在漢陰金州。
0841c29: 相距京甸七百里焉。時號智禪師。此之長
0842a01: 足安法雲公也。皆能致遠於瞬息間。道家謂
0842a02: 之縮地脈而能陟遐矣。若於色塵作神變。
0842a03: 雖遠而近也。次薦福寺老僧。專務誦持罕
0842a04: 有間缺。言未兆事來如目擊。大和初相國
0842a05: 韋公處厚好重空門。逐月別召名德僧食。
0842a06: 老僧見韋新登庸曰。大奇相公得如此好
0842a07: 滅度處。人皆不喻。後因奏對於文宗御前。
0842a08: 疾作僵仆殿階。及扶舁出殿前＝門【宋】【元】前門。氣已絕矣。
0842a09: 方驗老僧言死在內殿中。故云好滅度處。
0842a10: 即開成中也。後不知其終。
0842a11: 唐唐州雲秀山神鑒傳
0842a12: 釋神鑒。姓韓氏。潯陽人也。歲淳靜而不
0842a13: 雜群童。父為齊安掾。且歸心釋氏。於廨
0842a14: 署陳像設。命僧徒讚唄揚音。法樂俱作。鑒
0842a15: 則喜色盈顏。隨僧不捨求願出家。父母無
0842a16: 計阻之。潛投東林寺貞素律師下修學。後
0842a17: 講通大涅槃經義。乃南格豫章參大寂禪
0842a18: 師。續於懷安西北山居焉是山先是猛獸旁
0842a19: 午率多作害。從鑒居之虎災弭息。遠近稱
0842a20: 之。忽有戴平男子。望法座致禮勤重。
0842a21: 倏爾無蹤。七日後有冠裳宛異者。於方丈
0842a22: 前升空宣言曰。此大師者真法寶也。開人
0842a23: 天眼目故來報之。其徒聞見知鑒道高。會
0842a24: 昌四年入滅。八月十五日藏之于塔。凡得道
0842a25: 之人。地神報空神。展轉至于有頂。於斯見
0842a26: 矣。
0842a27: 唐天台山國清寺清觀傳物外
0842a28: 釋清觀。字明中。臨海人也。姓屈氏。初誕彌手
0842a29: 足指間有幕蹼屬相著焉。佛經所謂網漫相
0842b01: 也。迨為童孺神俊挺然。乃有出塵之志。遂
0842b02: 詣國清寺投元璋律師執侍瓶。非父母
0842b03: 不沮之。若迦樓羅鳥啄幾萬重圍矣。年十
0842b04: 八納形俱法。良由善根深植＝殖【宋】【元】植殖悟解天然。台
0842b05: 嶺教文洞明三觀。兼得深定神異通感皆
0842b06: 莫我知少覽百家彌通三教。仍善屬文長
0842b07: 於詩筆。凡其邦伯輶軒皆響風造謁。觀則持
0842b08: 重若嚴君焉。見則畏伏。秖就几杖以待貴
0842b09: 士。或施財寶皆迴入常住。罄無私畜。或曰。
0842b10: 貴人所施皆充別施。何不己用耶。對曰。恨
0842b11: 未能捨頭目。況世財乎。大中初天下寺剎
0842b12: 中興。觀入京請大鐘歸寺鳴擊。并重懸
0842b13: 額。則集賢院學士柳公權書題也。柳復有詩
0842b14: 序送其東歸。復請藏經歸寺。大中癸酉江
0842b15: 表荐饑殍踣相望。觀遂併糧食施之。又山
0842b16: 僧物外度荒。自入室禪定。謂弟子曰。汝如
0842b17: 不死至禾黍熟時。當以磬引我出。果如其
0842b18: 言。明歲方從定起矣。一旦溪南人命觀齋
0842b19: 食。可去寺二十里餘。其夜溪泛溢無人
0842b20: 可渡。謂觀不來。頃刻而至且無淹濕。作用
0842b21: 可知也。人皆異之。遠近瞻禮日別盈滿。喧
0842b22: 擾可厭。乃逃往翠屏山蘭若獨棲。續天台
0842b23: 山眾列請為僧正。乃佯狂隱晦。州牧杜雄遂
0842b24: 奏昭宗宣賜紫衣。觀聞之若愁思不樂。後
0842b25: 無疾而終焉。
0842b26: 唐洪州黃蘗山希運傳
0842b27: 釋希運。閩人也。年及就傅＝傳【宋】【元】傅傳鄉校推其慧利。
0842b28: 乃割愛投高安黃蘗山寺出家。迨成長也
0842b29: 身量減王商裁一尺所。額間隆起號為肉
0842c01: 珠。然倜儻不羈人莫輕測。而乃觀方入天
0842c02: 台。偶逢一僧偕行。言笑自若。運偷窺之。其
0842c03: 目時閃爍爛然射人。相比而行。截路巨磎
0842c04: 泛泛湧溢。如是捐笠倚杖而止。其僧督運
0842c05: 渡去。乃強激發之曰。師要渡自渡。言訖其
0842c06: 僧褰衣躡波若履平陸。曾無沾濕。已到他
0842c07: 岸矣。迴顧招手曰渡來。運戟手呵曰。咄自了
0842c08: 漢。早知必斯汝脛。其僧歎曰。真大乘法器我
0842c09: 所不及。縱能傷我只取辱焉。少頃不見。運
0842c10: 怳自失。及薄遊京闕分衛及一家門。屏
0842c11: 樹之後聞一姥曰。太無厭乎。運曰。主不慁
0842c12: 賓何無厭之有。姥召入施食訖。姥曰。五障
0842c13: 之身忝禮惠忠國師來。勸師可往尋百
0842c14: 丈山禪師。所惜巍巍乎堂堂乎。真大乘器也。
0842c15: 運念受二過記攸同。乃還洪井見海禪
0842c16: 師。開了心趣聲價彌高。徇命居黃蘗精舍。
0842c17: 昇平相裴公休欽重躬謁。有詩贈焉。曾傳達
0842c18: 士心中印。額有圓珠七尺身。挂錫十年棲
0842c19: 蜀水。浮盃今日渡漳濱。一千龍象隨高步。萬
0842c20: 里香華結勝因。願欲事師為弟子。不知將
0842c21: 法付何人字下宋本元本俱有○印人。則裴相得法出運之門。以大中
0842c22: 中終于所住寺。諡謚斷際禪師。塔名廣業。
0842c23: 語錄而行于世。
0842c24: 宋高僧傳卷第二十
