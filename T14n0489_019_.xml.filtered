0748b06: 
0748b07: 
0748b08: 佛說除蓋障菩薩所問經卷第十
0748b09: 九
0748b10: 
0748b11: 西天譯經三藏朝散大夫試鴻臚
0748b12: 卿傳梵大師賜紫沙門臣法護等
0748b13: 奉　詔譯
0748b14: 復次善男子。菩薩若修十種法者。即能善知
0748b15: 四攝法行。何等為十。一者行利益施攝化有
0748b16: 情。二者行安樂施三者行無盡施。四者利益
0748b17: 語。五者如義語六者如法語。七者如理語。八
0748b18: 者利益行。九者同財而行利益。十者同其濟
0748b19: 命受用等事。而行利益攝化有情。善男子。利
0748b20: 益施者。是謂法施安樂施者。是謂財施。無盡
0748b21: 施者。謂與他人宣示正道利益語者。所謂宣
0748b22: 說諸善品法。如義語者。所謂宣說真實之理。
0748b23: 如法語者。所謂隨順如來正教宣說諸法。如
0748b24: 理語者。所謂不壞真實之義。利益行者。謂令
0748b25: 有情不善不起善法安立。同財利益者。謂同
0748b26: 飲食財物平等受用同其濟命受用等事行利
0748b27: 益者。所謂金銀摩尼真珠璃。螺貝壁玉象
0748b28: 馬車乘等。同其受用而行利益。善男子。菩薩
0748b29: 若修如是十種法者。即能善知四攝法行。又
0748c01: 善男子。菩薩若修十種法者。得妙相具足。何
0748c02: 等為十。一者常修寂靜威儀。二者常修無矯
0748c03: 詐威儀。三者常修清淨威儀。四者見者皆生
0748c04: 愛樂。五者見者皆生善相。六者見者無厭。七
0748c05: 者見者悅意。八者一切有情見者無礙。九者
0748c06: 一切有情見者皆生歡喜之心。十者一切有
0748c07: 情見者皆生清淨之心。善男子。菩薩若修如
0748c08: 是十種法者。即得妙相具足。又善男子。菩薩
0748c09: 若修十種法者。為他所依。何等為十。一者有
0748c10: 情久處生死怖畏中者。為作守護。二者有情
0748c11: 久在生死曠野險難者。為作善導。三者有情
0748c12: 沒溺生死大海中者。而為濟渡。四者有情無
0748c13: 親屬者。為作主宰。五者有情久嬰煩惱重病
0748c14: 苦者。為作醫師。六者有情無救護者。為作救
0748c15: 護。七者有情無棲託者。為作舍宅。八者有情
0748c16: 無歸投者。為作歸投。九者有情無安止者。為
0748c17: 作洲渚。十者有情無趣向者。為作趣向。善男
0748c18: 子。菩薩若修如是十種法者。即能為他所依。
0748c19: 又善男子。菩薩若修十種法者。如大藥樹。善
0748c20: 男子。譬如世間有大藥樹。其名善見若彼有
0748c21: 情嬰纏一切病苦之者。隨取受用悉愈其疾。
0748c22: 何等為十。一者受用其根。二者受用其莖。三
0748c23: 者受用其枝。四者受用其葉。五者受用其花。
0748c24: 六者受用其果。七者見時受用其色。八者嗅
0748c25: 時受用其香。九者當＝【元】【明】【宮】當時受用其味。十者舉動
0748c26: 受用其觸。善男子。菩薩亦復如是從初發心
0748c27: 已來。善能治療一切有情諸煩惱病。而諸有
0748c28: 情隨所修作悉愈其疾。一者受用菩薩布施
0748c29: 波羅蜜多。二者受用菩薩持戒波羅蜜多。三
0749a01: 者受用菩薩忍辱波羅蜜多。四者受用菩薩
0749a02: 精進波羅蜜多。五者受用菩薩禪定波羅蜜
0749a03: 多。六者受用菩薩般若波羅蜜多。七者見菩
0749a04: 薩身受用其色。八者聞菩薩名受用其聲。九
0749a05: 者嘗於菩薩清淨功德法味。十者親近菩薩
0749a06: 恭敬供養。善男子。菩薩若修如是十種法者。
0749a07: 即得如大藥樹。又善男子。菩薩若修十種法
0749a08: 者。而能勤修福行。何等為十。一者隨力供養
0749a09: 三寶。二者病苦有情為施妙藥。三者飢渴有
0749a10: 情為施飲食。四者諸有情類若為寒熱所逼
0749a11: 惱者。施其覆護。五者常當尊重恭敬軌範之
0749a12: 師及親教師。六者見諸同梵行人。應起承迎
0749a13: 合掌恭敬禮拜問訊。七者修治園林精舍。八
0749a14: 者於時時中出諸庫藏財穀等物而行給施。
0749a15: 九者於諸奴婢及傭作人。平等養育而為護
0749a16: 持。十者於時時中常行供養持戒沙門及婆
0749a17: 羅門。善男子。菩薩若修如是十種法者。即能
0749a18: 勤修福行。又善男子。菩薩若修十種法者。善
0749a19: 能施作諸變化事。何等為十。一者於一佛剎
0749a20: 不動身相。能於無數佛剎諸如來所請問深
0749a21: 義。二者於一佛剎不動身相。能於無數佛剎
0749a22: 諸如來所聽受深法。三者於一佛剎不動身
0749a23: 相。能於無數佛剎諸如來所承事供養。四者
0749a24: 於一佛剎不動身相。能於無數佛剎之中。而
0749a25: 悉圓滿菩提資糧。五者於一佛剎不動身相。
0749a26: 能於無數佛剎之中。有諸菩薩成正覺時。悉
0749a27: 皆尊重作供養事。六者於一佛剎不動身相。
0749a28: 能於無數佛剎之中。自身示現成等正覺。七
0749a29: 者於一佛剎不動身相。能於無數佛剎之中。
0749b01: 示現往詣菩提道場。八者於一佛剎不動身
0749b02: 相。能於無數佛剎之中轉妙法輪。九者於一
0749b03: 佛剎不動身相。能於無數佛剎之中示現涅
0749b04: 槃。十者於一佛剎不動身相。能於無數佛剎
0749b05: 之中。乃至有情所可化者。隨其所應而悉為
0749b06: 作諸變化事。菩薩雖復作諸化事。而不分別
0749b07: 能化所化。
0749b08: 爾時除蓋障菩薩白佛言。世尊。云何菩薩作
0749b09: 諸化事而不分別能化所化。佛言。善男子。我
0749b10: 今喻說。汝應諦聽。譬如日月照四大洲。隨攝
0749b11: 世間一切有情普遍照曜。而彼日月亦不分
0749b12: 別。我為能照一切有情是為所照。何以故彼
0749b13: 之日月。皆由往昔所修業報故能照曜。善男
0749b14: 子。菩薩亦復如是。雖復作諸化事。亦不分別
0749b15: 能化所化。都無發悟亦無造作。何以故。謂由
0749b16: 菩薩往昔勝善業報所成。菩薩往昔修菩薩
0749b17: 行時。隨其願力隨其行業。故能今時作諸化
0749b18: 事無所分別。善男子。菩薩若修如是十種法
0749b19: 者。善能施作諸變化事。又善男子。菩薩若修
0749b20: 十種法者。即能速證阿耨多羅三藐三菩提
0749b21: 果。何等為十。一者能善具足。及善積集布施
0749b22: 之行。二者善具足戒。善積集戒。無缺漏戒。不
0749b23: 雜染戒。出過一切聲聞緣覺。清淨潔白戒蘊
0749b24: 具足。三者善具忍辱。四者善具精進。五者善
0749b25: 具禪定。六者善具勝慧。七者善具方便。八者
0749b26: 善具諸願。九者善具諸力。十者善具正智善
0749b27: 積集智。以菩薩成就不共智故。而能出過一
0749b28: 切聲聞緣覺之智。超越菩薩初地。乃至超越
0749b29: 菩薩九地之智。善男子。菩薩若修如是十種
0749c01: 法者。即能速證阿耨多羅三藐三菩提果。
0749c02: 世尊宣說如是諸正法時。即此三千大千世
0749c03: 界六種震動。
0749c04: 又此三千大千世界所有須彌山王。目真
0749c05: 陀山摩訶目真陀山。小鐵圍山。大鐵圍山。
0749c06: 及餘寶山黑山諸小山等岫。自然皆悉低
0749c07: 屈向象頭山。而伸供養佛及正法。
0749c08: 又此三千大千世界。一切花樹一切果樹。皆
0749c09: 悉低垂向象頭山。供養世尊及其正法。
0749c10: 是時復有無數百千俱胝那庾多菩薩。化現
0749c11: 種種衣服莊嚴。其積量如須彌山王。供養世
0749c12: 尊及其正法。
0749c13: 復有無數百千帝釋梵王護世天等。皆悉合
0749c14: 掌頂禮世尊。雨天曼陀羅花。摩訶曼陀羅花。
0749c15: 散於佛上。
0749c16: 復有無數百千諸天子眾各持天衣。住虛空
0749c17: 中舉身旋轉。作百千種清妙之聲而伸供養。
0749c18: 復以天花散於佛上咸作是言。我等今日見
0749c19: 佛世尊。於第二時出現世間。於第二時轉正
0749c20: 法輪。世尊。若諸有情。具大福德修諸善業。於
0749c21: 先佛所植眾德本者。是人方得聞此正法。何
0749c22: 況有能聞已發生清淨心者。
0749c23: 復有無數百千摩羅伽。咸悉震發大雲雷
0749c24: 音。又復化現種種大雲。遍覆於此三千大千
0749c25: 世界。及象頭山。雨眾香水皆悉充滿是中有
0749c26: 情亦不嬈惱。如是施作而伸供養。
0749c27: 復有無數百千龍女。於世尊前出歌詠聲而
0749c28: 伸供養。
0749c29: 復有無數百千乾闥婆眾緊那羅眾右繞。於
0750a01: 此三千大千世界及象頭山。出美妙聲歌詠
0750a02: 供養。
0750a03: 佛說除蓋障菩薩所問經卷第十九
