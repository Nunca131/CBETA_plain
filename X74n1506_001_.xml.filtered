1081b01: 
1081b02: No. 1506
1081b03: 南山祖師禮讚文
1081b04: 
1081b05: 天台沙門釋　允堪　述
1081b06: 稽首南山教主西明律師。智廓難量。位高莫測。外示
1081b07: 聲聞奇相。內冥菩薩圓修。洋洋馳譽於五天。藹藹流
1081b08: 芳於千古。早自發揮祕藏。撰述彝章。英辭而間綴珠
1081b09: 瓊光逾眾寶。奧義而濬開川瀆量等沖溟。決通四分
1081b10: 雄詮。親感諸天顯證。尋以清機化滿。遽遷壇谷室中。
1081b11: 玅利功圓。遂託率陀宮內。我恨生當澆季。不遇真慈
1081b12: 濫傳三行。微言寧五篇深旨。望座蓮而既遠。難親
1081b13: 師子之音。思法乳以空頻。但守嬰兒之困。今則應鍾
1081b14: 俄屆。諱日斯臨。座列香華。槃盈蘋藻。庶同禴祭。式表
1081b15: 爾思。仰追罔極之恩。少薦非馨之禮。遠希慈眼。俯察
1081b16: 虔心。彈指而來降道場。神功靡忒。舉足而不離寶所。
1081b17: 玅用　露精誠。願垂昭鑒。
1081b18: 一心奉請南山教主澄照大師。
1081b19: 惟願降臨道場。受我供養。
1081b20: 皓月麗空則眾星隱耀。聖師出世則智絕言。繼揚
1081b21: 象扇之風。宏著文之訓。皇王拜首。天人翊靈。實波
1081b22: 離儔。荷如來任。
1081b23: 一心頂禮隋文治世京華降誕時身南山尊者。下皆倣此。
1081b24: 後和同前
1081c01: 神州一類機緣熟大士分身感赴來
1081c02: 月應澄瀾信不差谷酬清響曾無失
1081c03: 竺賢指出真僧姚氏忻懷聖者蹤
1081c04: 誕慶佳辰與佛同應知識作空王使
1081c05: 一心頂禮日嚴精舍棄家入道時身。
1081c06: 跡寄搢紳為令子操懷松異常童
1081c07: 弱齡搖筆著高文綠髮辭家厭浮世
1081c08: 內典閱窮千日內玅經誦徹兩旬中
1081c09: 仰茲勇銳早超豈獨當年推義少
1081c10: 一心頂禮靈壇求戒預祈冥感時身。
1081c11: 尸羅欲受彰靈感舍利先求降寶函
1081c12: 確爾將圓七晝期鏗然俄向遙空墜
1081c13: 金莖滴露清難比銀漢流星勢可同
1081c14: 吳地于今尚有緣塔婆夜夜祥光起
1081c15: 一心頂禮京畿請業聽尋律藏時身。
1081c16: 佛法于時嗟壅塞律筵無處可依承
1081c17: 艱辛得造首師門研考便通金口義
1081c18: 鈿軸曉開雲閣靜紗燈夜映竹堂深
1081c19: 毗尼殘缺自茲明猶歎未能心盡證
1081c20: 一心頂禮紵麻蘭若操觚撰鈔時身。
1081c21: 跡隱終南當絕頂雲深蘭若寂無人
1081c22: 會通部補今宗搜駮諸師成了義
1081c23: 三行旨清秋月皎十門辭爛曉霞明
1081c24: 反光九代信難如後世素師空擬議
1082a01: 一心頂禮九旬精進行般舟三昧時身。
1082a02: 般舟深定功推大菩薩真機力可修
1082a03: 萬境融泯外緣一心圓證妄餘念
1082a04: 香飄雲室迎秋令聲遞林風入夜清
1082a05: 三昧成時秖自知十方佛在空中立
1082a06: 一心頂禮西明行道天神捧足時身。
1082a07: 寂寂花宮當夜午寥寥月殿尚經行
1082a08: 心緣真境頓忘勞足趺空寧有害
1082a09: 捷疾現身親捧接那吒受暗相隨
1082a10: 佛牙從此獻師來沒付文綱今在世
1082a11: 一心頂禮龍天依奉講楞伽授戒時身。
1082a12: 師居物表閑揮麈龍化人形來聽經
1082a13: 法語頻揚吼石音戒身密授浮囊意
1082a14: 南天毗勒供甘露西竺那提請象胥
1082a15: 如斯解行世稀逢幽顯咸思歸盛德
1082a16: 一心頂禮京南澧福築壇應法時身。
1082a17: 里稱遵善當靈壤鄉曰清官是淨墟
1082a18: 遂築靈壇向紺園仰模良制資先聖
1082a19: 明明珠釜連高頂粲粲星神布兩層
1082a20: 重受雲奔來四方功成因感賓頭禮
1082a21: 一心頂禮功成示寂往生兜率時身。
1082a22: 棘林香好從天獻史宮奇待聖來
1082a23: 補處爰親慈氏尊下生將紹波離任
1082a24: 煥爛幡幢搖彩日清泠歌唄響層宵
1082b01: 斂歛容端坐寂無聲荷法千徒流血淚
1082b02: 至心懺悔
1082b03: 我及十方法界一切眾生。無明風鼓心源。妄識波騰
1082b04: 性海。遂成起滅。乃受漂淪。四生流轉無窮。眾苦嬰纏
1082b05: 莫盡。不聞正法。何殊三億之徒。或染邪風。豈異六師
1082b06: 之黨。永招幽暗。長處愚蒙。塵境攀緣若癡猿之得樹。
1082b07: 慾情競騖猶逸象之無。縱遇良師。詎懷深信。致使
1082b08: 衣珠空繫都忘知覺之心。宅寶徒盈寧濟困窮之厄。
1082b09: 何緣今日。偶得出家。披水田衣。納塵沙戒。值能仁遺
1082b10: 訓。遇終南寶章。不思義路全迷。未通幽疑冰。正結
1082b11: 罔構淵深。反繄測海之知。妄恃挈瓶之智。輕陵先覺。
1082b12: 排斥真乘。將實教為憑。以權宗為戲論。慢幢高。
1082b13: 愛網宏張。居屏為非。肯畏幽靈而掃跡。逢人斂歛相。苟
1082b14: 求邪利以資身。不義常行。無慚永坐。諒作福田荊棘。
1082b15: 信為佛日煙雲。三乘觀慧闕修。十聚罪愆深隱。如斯
1082b16: 釁戾量等空。對萬德以披陳。向四依而發露。誓除
1082b17: 後犯。永絕前非。普承智慧之光。頓釋雪霜之非。
1082b18: 懺悔已巳。至心歸命頂禮。下皆倣此。
1082b19: 至心勸請
1082b20: 能仁制略為初訓身子虔誠乞廣談
1082b21: 我今請聖賢師先向剎塵揚律藏
1082b22: 至心隨喜
1082b23: 初發道心諸佛子終登玅果大慈尊
1082b24: 所有熏修出世緣我今一一皆隨喜
1082c01: 至心迴向
1082c02: 戒定慧中曾習行聞思修內或生因
1082c03: 迴向真如法界中普滋有霑常樂
1082c04: 至心發願
1082c05: 鵝珠誓共行慈利草繫期同護戒根
1082c06: 遮性無邊誓等持常遊佛道開禪智
1082c07: 
1082c08: 右真悟律師第一章云丹徒降誕者。按行狀云。大
1082c09: 師在京華生長。即京兆府。而云長城丹徒。指祖
1082c10: 宗所出。非生處也。第八章按禮記辨四方語。各有
1082c11: 其職。東方曰寄。南方曰象。西方曰狄鞮音蹄。北方曰
1082c12: 譯。周禮謂象胥乃通四方之言。胥字上聲呼之。今
1082c13: 作平聲。誤矣。若作上聲則音律不便。今對西竺。宜
1082c14: 云狄鞮。且仍舊貫。學者不可不知。
1082c15: 
1082c16: 南山祖師禮讚文畢
