0104a01: 
0104a02: 〔錄文六〕
0104a03: 
0104a04: 梁朝傅大士頌金剛經序
0104a05: 
0104a06: 金剛經歌者，梁朝時傅大士之所作也。武帝
0104a07: 初，請志公講經。志公答言：「吾不解誨，自有傅
0104a08: 大士，善解講之。」帝問：「此人今在何處？」志
0104a09: 公曰：「見在魚行。」於時即詔傅大士入內。帝問
0104a11: 座，祗須一具拍板。」大士得板，即唱經歌四十九
0104a12: 頌，終而便去。志公問武帝曰：「識此人不？」帝
0104a13: 言：「不識。」志公言：「此是彌勒菩薩，分身下
0104a14: 來，助帝揚化。」武帝聞大驚訝，深加珍仰，因題
0104a15: 此頌於荊州寺四層閣上，至今現在。
0104a16: 夫金剛經者，聖教玄關，深奧難測，諸佛莫不
0104a17: 皆由此生，雖文疏精研，浩汗難究，豈若茲頌，顯
0104a18: 然目前！遂使修行者不動足而登金剛寶山，諦信者
0104a19: 寂滅識而超於涅槃彼岸。故書其文，廣傳無窮，凡
0104a22: 也。所謂惠日流空，照如來之淨土；禪刀入手，破
0104a23: 生死之魔軍。既而人法雙祛，有無俱遣，快哉斯
0105a01: 義，何以加焉？
0105a02: 其層閣既被焚燒，恐文隳墮，聊請人賢，於此
0105a03: 閣見本，請垂楷定。
0105a04: 
0105a05: 淨口業真言：
0105a07: 虛空藏菩薩普供養真言曰：
0105a08: 唵　曩　三婆　襪日囉斛
0105a09: 奉請八金剛：
0105a10: 奉請青除災金剛
0105a11: 奉請辟毒金剛
0105a14: 奉請赤聲金剛
0105a16: 奉請紫賢金剛
0105a19: 奉請金剛眷菩薩
0105a20: 奉請金剛□…□
0105a21: □…□
0106a01: 
0106a02: □…□大眾中即□…□善護念諸菩薩□…□應
0106a03: 云何住？云何降伏其心？佛言：善□…□付囑諸菩
0106a04: 薩。汝今諦聽，當為汝□…□三菩提心，應如是
0106a05: 住，如是降伏其心。唯然世□…□摩訶薩應如是降
0106a06: 伏其心，所有一切眾生之類，若卵生□…□若有
0106a07: 想、若無想、若非有想非無想，我皆令入無餘涅槃
0106a08: 而滅度之，如是滅度□…□無數無邊眾生，實無眾
0106a09: 生得滅度者。何以故？□…□若菩薩有我相、人
0106a10: 相、眾生相、壽者相，即非菩薩。
0106a11: 頌曰：
0106a12: 空生初請問，善逝應機酬。
0106a13: 先答云何住，次教如是修。
0106a14: 胎生卵濕化，咸令悲智收。
0106a15: 若起眾生見，還同著相求。
0106a16: 
0106a17: 復次須菩提，菩薩於法應無所住行於布施，所
0106a18: 謂不住色布施，不住聲、香、味、觸、法布施。
0106a19: 頌檀波羅蜜　　布施：
0106a20: 施門通六行，六行束三檀。
0106a21: 資生無畏法，聲色勿相干。
0106a22: 二邊純莫立，中道不須安。
0106a23: 欲覓無生處，背境向心觀。
0106a24: 
0106a25: 頌尸波羅蜜　　持戒：
0106a26: 尸羅得清淨，無量劫來因。
0107a01: 妄想如怨賊，貪愛若參辰。
0107a03: 權依離垢地，當證法王身。
0107a04: 
0107a05: 頌羼提波羅蜜　　忍辱：
0107a06: 忍心如幻夢，辱境若龜毛。
0107a07: 常能修此觀，逢難轉堅牢。
0107a08: 無非亦無是，無下亦無高。
0107a09: 若滅貪嗔賊，須行智慧刀。
0107a10: 
0107a11: 頌毗離耶波羅蜜　　精進：
0107a12: 進修名焰地，良為慧光舒。
0107a13: 二智心中遣，三空境上祛。
0107a14: 無明念念滅，高下執情除。
0107a15: 觀心如不間，何啻至無餘。
0107a16: 
0107a17: 頌禪波羅蜜　　禪定：
0107a18: 禪河隨浪靜，定水逐波清。
0107a19: 澄神生覺性，息慮滅迷情。
0107a20: 遍計虛分別，由來假立名。
0107a21: 若了依他起，無別有圓成。
0107a22: 
0107a23: 頌般若波羅蜜　　智慧：
0107a24: 慧燈如朗日，蘊界若乾城。
0107a25: 明來暗便謝，無暇暫時停。
0107a26: 妄心猶未滅，乃見我人形。
0108a01: 妙知圓光照，唯得一空名。
0108a02: 
0108a03: 別頌初地菩薩理行之義：
0108a05: 既悟無人我，長依聖道流。
0108a06: 二空方漸證，三昧任遨遊。
0108a07: 創居歡喜地，常樂遂忘憂。
0108a08: 
0108a10: 故？若菩薩不住相布施，其福德不可思量。須菩
0108a11: 提，於意云何？東方虛空可思量不？不也世尊。須
0108a14: 是，不可思量。須菩提，菩薩但應如所教住。
0108a15: 頌曰：
0108a16: 若論無相施，功德極難量。
0108a17: 行悲濟貧乏，果報不須望。
0108a19: 欲知檀狀貌，如空遍十方。
0108a20: 
0108a21: 須菩提，於意云何？可以身相見如來不？不也
0108a22: 世尊，不可以身相得見如來。何以故？如來所說身
0108a23: 相，即非身相。佛告須菩提：凡所有相皆是虛妄，
0109a01: 若見諸相非相，則見如來。
0109a02: 頌曰：
0109a03: 如來舉身相，為順世間情。
0109a04: 恐人生斷見，權且立虛名。
0109a05: 假言三十二，八十也空聲。
0109a06: 有身非覺體，無相乃真形。
0109a07: 
0109a08: 須菩提白佛言：世尊，頗有眾生，得聞如是言
0109a09: 說章句，生實信不？佛告須菩提：莫作是說，如來
0109a10: 滅後後五百歲，有持戒修福者，於此章句能生信
0109a11: 心，以此為實。
0109a12: 頌曰：
0109a13: 因深果亦深，理密奧難尋。
0109a14: 當來末法世，唯慮法將沉。
0109a15: 空生情未達，聞義恐難任。
0109a16: 如能信此法，定是覺人心。
0109a17: 
0109a18: 當知是人，不於一佛二佛三四五佛而種善根，
0109a19: 已於無量千萬佛所種諸善根。聞是章句，乃至一念
0109a20: 生淨信者。須菩提，如來悉知悉見是諸眾生得如是
0109a21: 無量福德。
0109a22: 頌曰：
0109a23: 信根生一念，諸佛盡能知。
0109a24: 生因於此日，證果未來時。
0109a25: 三大經多劫，六度久安施。
0109a26: 熏成無漏種，方號不思議。
0109a27: 
0109a28: 何以故？是諸眾生無復我相、人相、眾生相、
0110a01: 壽者相、無法相、亦無非法相。何以故？是諸眾
0110a03: 法相，即著我、人、眾生、壽者；何以故？若取非
0110a04: 法相，即著我、人、眾生、壽者。
0110a05: 頌曰：
0110a07: 遍計虛分別，依他礙不通。
0110a08: 圓成沉識海，流轉若飄蓬。
0110a09: 欲識無生性，心外斷行蹤。
0110a10: 
0110a11: 是故不應取法，不應取非法。
0110a12: 頌曰：
0110a13: 有因名假號，無相有馳名。
0110a14: 有無無別體，無有有無形。
0110a16: 有無如谷響，勿著有無聲。
0110a17: 
0110a18: 以是義故，如來常說汝等比丘，知我說法如筏
0110a19: 喻者，法尚應捨何況非法。
0110a20: 頌曰：
0111a01: 渡河須用筏，到岸不須船。
0111a02: 人法知無我，悟理詎勞筌。
0111a03: 中流仍被溺，誰論在二邊。
0111a04: 有無如取一，即被汙心田。
0111a05: 
0111a06: 須菩提，於意云何？如來得阿耨多羅三藐三菩
0111a07: 提耶？如來有所說法耶？須菩提言：如我解佛所說
0111a09: 如來可說。何以故？如來所說法皆不可取不可說，
0111a10: 非法非非法。
0111a11: 頌曰：
0111a12: 菩提離言說，從來無得人。
0111a13: 須依二空理，當證法王身。
0111a14: 有心俱是妄，無執乃名真。
0111a15: 若悟非非法，逍遙出六塵。
0111a16: 
0111a17: 所以者何？一切賢聖皆以無為法而有差別。
0111a18: 頌曰：
0111a19: 人法俱名執，了即二無為。
0111a20: 菩薩能齊證，聲聞離一非。
0111a21: 所知煩惱障，空中無所依。
0111a22: 常能作此觀，得聖定無疑。
0111a23: 
0111a24: 須菩提，於意云何？若人滿三千大千世界七寶
0111a25: 以用布施，是人所得福德寧為多不？須菩提言：甚
0112a01: 多世尊，何以故？是福德即非福德性，是故如來說
0112a02: 福德多。若復有人於此經中受持乃至四句偈等為他
0112a03: 人說，其福勝彼。何以故？須菩提，一切諸佛及諸
0112a04: 佛阿耨多難三藐三菩提法，皆從此經出。須菩提，
0112a05: 所謂佛法者，即非佛法。
0112a06: 頌曰：
0112a07: 寶滿三千界，持作福田。
0112a08: 唯成有漏業，終不離人天。
0112a09: 持經取四句，與聖作良緣。
0112a10: 欲入無為海，須乘般若船。
0112a11: 
0112a12: 須菩提，於意云何？須陀洹能作是念：我得須
0112a13: 陀洹果不？須菩提言：不也世尊。何以故？須陀洹
0112a14: 名為入流，而無所入，不入色、聲、香、味、觸、
0112a15: 法，是名須陀洹。須菩提，於意云何？斯陀含能作
0112a16: 是念：我得斯陀含果不？須菩提言：不也世尊。何
0112a17: 以故？斯陀含名一往來，而實無往來，是名斯陀
0112a19: 那含果不？須菩提言：不也世尊。何以故？阿那含
0112a21: 頌曰：
0112a22: 捨凡初至聖，煩惱漸輕微。
0112a23: 斷除人我執，創始至無為。
0112a24: 緣塵及身見，今者乃知非。
0112a25: 七返人天後，趣寂不知歸。
0113a01: 
0113a02: 須菩提，於意云何？阿羅漢能作是念：我得阿
0113a03: 羅漢道不？須菩提言：不也世尊。何以故？實無有
0113a04: 法名阿羅漢。世尊，若阿羅漢作是念：我得阿羅漢
0113a05: 道，即為著我、人、眾生、壽者。世尊，佛說我得
0113a08: 是念：我得阿羅漢道。世尊則不說須菩提是樂阿蘭
0113a09: 那行者。以須菩提實無所行，而名須菩提是樂阿蘭
0113a10: 那行。
0113a11: 頌曰：
0113a12: 無生即無滅，無我復無人。
0113a13: 永除煩惱障，長辭後有身。
0113a14: 境亡心亦滅，無復起貪嗔。
0113a16: 
0113a17: 佛告須菩提：於意云何？如來昔在然燈佛所，
0113a19: 實無所得。
0113a20: 頌曰：
0113a21: 昔時稱善慧，今日號能仁。
0113a22: 看緣緣是妄，識體體非真。
0113a23: 法性非因果，如理不從因。
0113a24: 謂得然燈記，寧知是舊身。
0114a01: 
0114a02: 須菩提，於意云何？菩薩莊嚴佛士不？不也世
0114a04: 是故須菩提，諸菩薩摩訶薩應如是生清淨心，不應
0114a05: 住色生心，不應住聲、香、味、觸、法生心，應無
0114a06: 所住，而生其心。
0114a07: 頌曰：
0114a08: 掃除心意地，名為淨土因。
0114a09: 無論福與智，先且離貪嗔。
0114a10: 莊嚴絕能所，無我亦無人。
0114a11: 斷常俱不染，穎脫出囂塵。
0114a12: 
0114a14: 何？是身為大不？須菩提言：甚大世尊。何以故？
0114a15: 佛說非身，是名大身。
0114a16: 頌曰：
0114a17: 須彌高且大，將喻法王身。
0114a18: 七寶齊圍繞，六度次相鄰。
0114a19: 四色成山相，慈悲作佛因。
0114a20: 有形終不大，無相乃為真。
0114a21: 
0114a22: 須菩提，如恒河中所有沙數，如是沙等恒河，
0114a23: 於意云何？是諸恒河沙寧為多不？須菩提言：甚多
0115a01: 今實言告汝，若有善男子、善女人，以七寶滿爾所
0115a02: 恒河沙數三千大千世界，以用布施，得福多不？須
0115a03: 菩提言：甚多世尊。佛告須菩提：若善男子、善女
0115a04: 人，於此經中乃至受持四句偈等，為他人說，而此
0115a05: 福德勝前福德。復次須菩提，隨說是經乃至四句偈
0115a06: 等，當知此處一切世間，天、人、阿修羅，皆應供
0115a07: 養，如佛塔廟。何況有人盡能受持讀誦？須菩提，
0115a08: 當知是人成就最上第一希有之法。若是經典所在之
0115a10: 頌曰：
0115a11: 恒沙為比量，分為六種多。
0115a12: 持經取四句，七寶詎能過。
0115a13: 法門遊歷處，供養感修羅。
0115a14: 經中稱最勝，尊高似佛陀。
0115a15: 
0115a16: 爾時須菩提白佛言：世尊，當何名此經？我等
0115a17: 云何奉持？佛告須菩提：是經名為《金剛般若波羅
0115a18: 蜜》，以是名字汝當奉持。所以者何？須菩提，佛
0115a19: 說般若波羅蜜，則非般若波羅蜜，是名般若波羅蜜
0115a21: 白佛言：世尊，如來無所說。
0115a22: 頌曰：
0115a23: 名中無有義，義上復無名。
0115a24: 金剛喻真智，能破惡堅貞。
0115a25: 若到波羅岸，入理出迷情。
0116a01: 智人心自覺，愚者外求聲。
0116a02: 
0116a03: 須菩提，於意云何？三千大千世界所有微塵是
0116a04: 為多不？須菩提言：甚多世尊。須菩提，諸微塵，
0116a05: 如來說非微塵，是名微塵。如來說世界，非世界，
0116a06: 是名世界。
0116a07: 頌曰：
0116a08: 積塵成世界，析界作微塵。
0116a09: 界喻人天果，塵為有漏因。
0116a10: 塵因因不實，界果果非真。
0116a11: 果因知是幻，逍遙自在人。
0116a12: 
0116a13: 須菩提，於意云何？可以三十二相見如來不？
0116a14: 不也世尊，不可以三十二相得見如來。何以故？如
0116a15: 來說三十二相，即是非相，是名三十二相。須菩
0116a16: 提，若有善男子、善女人，以恒河沙等身命布施。
0116a17: 頌曰：
0116a18: 施命如沙數，人天業轉深。
0116a20: 猿猴探水月，莨菪拾花針。
0116a21: 愛河浮更沒，苦海出還沉。
0116a22: 
0116a23: 若復有人於此經中乃至受持四句偈等，為他人
0116a24: 說其福甚多。
0116a25: 頌曰：
0116a26: 經中持四句，應知不離身。
0117a01: 愚人看似夢，智者見唯真。
0117a02: 法性無前後，無中非故新。
0117a03: 蘊空無實法，憑何見有人。
0117a04: 
0117a05: 爾時須菩提聞說是經，深解義趣，涕淚悲泣，
0117a06: 而白佛言：希有世尊，佛說如是甚深經典，我從昔
0117a07: 來所得惠眼，未曾得聞如是之經。
0117a08: 頌曰：
0117a09: 聞經深解義，心中喜且悲。
0117a10: 昔除煩惱障，今能離所知。
0117a11: 遍計於先了，圓成證此時。
0117a13: 
0117a14: 世尊，若復有人得聞是經，信心清淨，則生實
0117a15: 相。當知是人，成就第一希有功德。世尊，是實相
0117a16: 者，則是非相，是故如來說名實相。
0117a17: 頌曰：
0117a18: 未有無心境，曾無無境心。
0117a19: 境忘心自滅，心滅境無侵。
0117a20: 經中稱實相，語妙理能深。
0117a21: 證知唯有佛，小聖詎堪任。
0117a22: 
0117a23: 世尊，我今得聞如是經典，信解受持不足為
0117a24: 難。若當來世後五百歲，其有眾生，得聞是經信解
0117a25: 受特，是人則為第一希有。何以故？此人無我相、
0117a26: 無人相、無眾生相、無壽者相。所以者何？我相即
0118a01: 是非相，人相、眾生相、壽者相即是非相。何以
0118a02: 故？離一切諸相，則名諸佛。
0118a03: 頌曰：
0118a04: 空生聞妙理，如蓬植在麻。
0118a05: 凡流信此法，同火出蓮花。
0118a06: 恐人生斷見，大聖預開遮。
0118a07: 如能離諸相，定入法王家。
0118a08: 
0118a09: 佛告須菩提，如是如是，若復有人得聞是經，
0118a10: 不驚不怖不畏，當知是人甚為希有。
0118a11: 頌曰：
0118a12: 如能發心者，應當了二邊。
0118a13: 涅槃無有相，菩提離所緣。
0118a14: 無乘及乘者，人法兩俱捐。
0118a15: 欲達真如理，應當識本源。
0118a16: 
0118a17: 何以故？須菩提，如來說第一波羅蜜，非第一
0118a18: 波羅蜜，是名第一波羅蜜。
0118a19: 頌曰：
0118a20: 波羅稱彼岸，於中十種名。
0118a21: 高卑緣妄識，次第為迷情。
0118a22: 焰裏尋求水，空中覓響聲。
0118a23: 真如何得失，今始號圓成。
0118a24: 
0118a25: 須菩提，忍辱波羅蜜，如來說非忍辱波羅蜜。
0118a26: 何以故？須菩提，如我昔為歌利王割截身體，我於
0118a27: 爾時無我相、無人相、無眾生相、無壽者相。何以
0118a28: 故？我於往昔節節支解時，若有我相、人相、眾生
0119a02: 百世作忍辱仙人。於爾所世，無我相、無人相、無
0119a03: 眾生相、無壽者相。
0119a04: 頌曰：
0119a05: 暴虐唯無道，時稱歌利王。
0119a06: 逢君出遊獵，仙人橫被傷。
0119a07: 頻經五百代，前後極時長。
0119a08: 承仙忍辱力，今乃證真常。
0119a09: 
0119a10: 是故須菩提，菩薩應離一切相，發阿耨多羅三
0119a11: 藐三菩提心，不應住色生心，不應住聲、香、味、
0119a12: 觸、法生心，應生無所住心，若心有住則為非住，
0119a13: 是故佛說菩薩心不應住色布施。須菩提，菩薩為利
0119a14: 益一切眾生，應如是布施。
0119a15: 頌曰：
0119a16: 菩薩懷深智，何時不帶悲。
0119a17: 投身憂虎餓，割肉恐鷹饑。
0119a18: 精勤三大劫，曾無一念疲。
0119a19: 如能同此行，皆得作天師。
0119a20: 
0119a21: 如來說一切諸相即是非相。又說一切眾生則非
0119a23: 不誑語者、不異語者。
0119a24: 頌曰：
0119a25: 眾生與蘊界，名別體非殊。
0120a01: 了知心似幻，迷情見有餘。
0120a02: 真言言不妄，實語語非虛。
0120a03: 始終無變異，性相本來如。
0120a04: 
0120a06: 提，若菩薩心住於法而行布施，如人入暗則無所
0120a07: 見。若菩薩心不住法而行布施，如人有目，日光明
0120a08: 照，見種種色。須菩提，當來之世，若有善男子、
0120a09: 善女人，能於此經受持讀誦，則為如來以佛智惠悉
0120a10: 知悉見是人，悉見是人，皆得成就無量無邊功德。
0120a11: 頌曰：
0120a12: 證空便為實，執我乃成虛。
0120a13: 非空亦非有，誰有復誰無。
0120a14: 對病應施藥，無病藥還祛。
0120a15: 須依二空理，穎脫入無餘。
0120a16: 
0120a17: 須菩提，若有善男子、善女人，初日分以恒河
0120a18: 沙等身布施，中日分復以恒河沙等身布施，後日分
0120a19: 亦以恒河沙等身布施，如是無量百千萬億劫以身布
0120a20: 施。若復有人聞此經典，信心不逆，其福勝彼。何
0120a21: 況書寫受持讀誦為人解說。
0120a22: 頌曰：
0120a23: 眾生及壽者，蘊上假虛名。
0120a24: 如龜毛不實，似兔角無形。
0120a25: 捨身由妄識，施命為迷情。
0120a26: 詳論福比智，不及受持經。
0121a01: 
0121a02: 須菩提，以要言之。是經有不可思議、不可稱
0121a04: 說。若有人能受持讀誦廣為人說，如來悉知是人、
0121a05: 悉見是人，皆得成就不可量、不可稱、無有邊、不
0121a07: 藐三菩提。何以故？須菩提，若樂小法者，著我
0121a08: 見、人見、眾生見、壽者見，則於此經不能聽受讀
0121a09: 誦為人解說。須菩提，在在處處，若有此經，一切
0121a10: 世間、天、人、阿修羅所應供養，當知此處則為是
0121a11: 塔。皆應恭敬作禮圍繞以諸花香而散其處。
0121a12: 頌曰：
0121a14: 終無趣寂意，唯有濟群心。
0121a15: 行悲悲廣大，用智智慧深。
0121a16: 利他兼自利，小聖詎能任。
0121a17: 
0121a19: 經，若為人輕賤，是人先世罪業應墮惡道，以今世
0121a20: 人輕賤故，先世罪業則為消滅，當得阿耨多羅三藐
0121a22: 佛前得值八百四千萬億那由他諸佛，悉皆供養承事
0121a23: 無空過者。若復有人於後末世，能受持讀誦此經，
0122a01: 所得功德，於我供養諸佛功德，百分不及一，千萬
0122a02: 億分乃至算數譬喻所不能及。須菩提，若善男子、
0122a03: 善女人於後末世，有受持讀誦此經，所得功德我若
0122a04: 具說者，或有人聞，心則狂亂，狐疑不信。須菩
0122a05: 提，當知是經義不可思議，果報亦不可思議。
0122a06: 頌曰：
0122a07: 先身有報障，今日受持經。
0122a08: 暫被人輕賤，轉重復還輕。
0122a09: 若了依他起，能除遍計情。
0122a10: 常依般若觀，何慮不圓成。
0122a11: 
0122a12: 爾時須菩提白佛言：世尊，善男子、善女人，
0122a13: 發阿耨多羅三藐三菩提心，云何應住？云何降伏其
0122a14: 心？佛告須菩提：善男子、善女人發阿耨多羅三藐
0122a15: 三菩提心者，當生如是心，我應滅度一切眾生，滅
0122a16: 度一切眾生已，而無有一眾生實滅度者。何以故？
0122a17: 須菩提，若菩薩有我相、人相、眾生相、壽者相，
0122a18: 則非菩薩。所以者何？須菩提，實無有法發阿耨多
0122a19: 羅三藐三菩提心者。
0122a20: 頌曰：
0122a21: 空生重請問，無心為自身。
0122a22: 欲發菩提者，當了現前因。
0122a23: 行悲疑似妄，用智最言真。
0122a24: 度生權立我，證理即無人。
0122a25: 
0122a26: 須菩提，於意云何？如來於然燈佛所有法得阿
0122a27: 耨多羅三藐三菩提不？不也世尊。如我解佛所說
0122a28: 義，佛於然燈佛所無有法得阿耨多羅三藐三菩提。
0123a01: 佛言：如是如是。須菩提，實無有法如來得阿耨多
0123a02: 羅三藐三菩提。須菩提，若有法如來得阿耨多羅三
0123a03: 藐三菩提者，然燈佛則不與我授記，汝於來世當得
0123a04: 作佛，號釋迦牟尼。以實無有法得阿耨多羅三藐三
0123a05: 菩提，是故然燈佛與我授記，作如是言：汝於來世
0123a06: 當得作佛，號釋迦牟尼。何以故？如來者，即諸法
0123a07: 如義。若有人言：如來得阿耨多羅三藐三菩提。須
0123a08: 菩提，實無有法，佛得阿耨多羅三藐三菩提。須菩
0123a09: 提，如來所得阿耨多羅三藐三菩提，於是中無實無
0123a10: 虛，是故如來說一切法皆是佛法。須菩提，所言一
0123a11: 切法者，即非一切法，是故名一切法。須菩提，譬
0123a12: 如人身長大。須菩提言：世尊，如來說人身長大則
0123a13: 為非大身，是名大身。須菩提，菩薩亦如是，若作
0123a14: 是言：我當滅度無量眾生，則不名菩薩。何以故？
0123a15: 須菩提，實無有法名為菩薩，是故佛說一切法無
0123a16: 我、無人、無眾生、無壽者。須菩提，若菩薩作是
0123a17: 言：我當莊嚴佛土，是不名菩薩。何以故？如來說
0123a18: 莊嚴佛土者，即非莊嚴，是名莊嚴。須菩提，若菩
0123a19: 薩通達無我法者，如來說名真是菩薩。
0123a20: 頌曰：
0123a21: 人與法相待，二相本來如。
0123a22: 法空人是妄，人空法亦祛。
0123a23: 人法兩俱實，授記可非虛。
0123a24: 一切皆如幻，誰言得有無。
0123a25: 
0123a26: 須菩提，於意云何？如來有肉眼不？如是世
0123a27: 尊，如來有肉眼。須菩提，於意云何？如來有天眼
0123a28: 不？如是世尊，如來有天眼。須菩提。於意云何？
0124a01: 如來有慧眼不？如是世尊，如來有慧眼。須菩提，
0124a02: 於意云何？如來有法眼不？如是世尊，如來有法
0124a03: 眼。須菩提，於意云何？如來有佛眼不？如是世
0124a04: 尊，如來有佛眼。
0124a05: 頌曰：
0124a06: 天眼通非礙，肉眼礙非通。
0124a07: 法眼唯觀俗，慧眼直緣空。
0124a08: 佛眼如千日，照異體還同。
0124a09: 圓明法界內，無處不鑒容。
0124a10: 
0124a11: 須菩提，於意云何？恒河中所有沙，佛說是沙
0124a12: 不？如是世尊，如來說是沙。須菩提，於意云何？
0124a14: 有沙數佛世界，如是寧為多不？甚多世尊。佛告須
0124a15: 菩提：爾所國土中，所有眾生若干種心，如來悉
0124a16: 知。何以故？如來說諸心，皆為非心，是名為心。
0124a17: 所以者何？須菩提，過去心不可得，現在心不可
0124a18: 得，未來心不可得。
0124a19: 頌曰：
0124a20: 依他一念起，俱為妄所生。
0124a21: 便分六十二，九百亂縱橫。
0124a22: 過去滅不滅，當來生不生。
0124a23: 常能作此觀，真妄坦然平。
0124a24: 
0124a25: 須菩提，於意云何？若有人滿三千大千世界七
0124a26: 寶以用布施，是人以是因緣，得福多不？如是世
0125a01: 尊，此人以是因緣，得福甚多。須菩提，若福德有
0125a03: 德多。須菩提，於意云何？佛可以具足色身見不？
0125a04: 不也世尊，如來不應以具足色身見。何以故？如來
0125a05: 說具足色身，即非具足色身，是名具足色身。須菩
0125a06: 提，於意云何？如來可以具足諸相見不？不也世
0125a07: 尊，如來不應以具足諸相見。何以故？如來說諸相
0125a08: 具足，即非具足，是名諸相具足。
0125a09: 頌曰：
0125a10: 八十隨形好，相分三十二。
0125a11: 應物萬般形，理中非一異。
0125a12: 人法兩俱遣，色心齊一棄。
0125a13: 所以證菩提，實由諸相離。
0125a14: 
0125a15: 須菩提，汝勿謂如來作是念：我當有所說法。
0125a16: 莫作是念，何以故？若人言：如來有所說法，即為
0125a17: 謗佛，不能解我所說故。須菩提，說法者無法可
0125a18: 說，是名說法。爾時惠命須菩提白佛言：世尊，頗
0125a19: 有眾生於未來世，聞說是法生信心不？佛言：須菩
0125a20: 提，彼非眾生，非不眾生。何以故？須菩提，眾生
0125a22: 言：世尊，佛得阿耨多羅三藐三菩提，為無所得
0125a23: 耶？佛言：如是如是，須菩提，我於阿耨多羅三藐
0125a24: 三菩提，乃至無有少法可得，是名阿耨多羅三藐三
0125a25: 菩提。復次須菩提，是法平等無有高下，是名阿耨
0126a01: 多羅三藐三菩提。以無我、無人、無眾生、無壽
0126a02: 者，修一切善法，則得阿耨多羅三藐三菩提。須菩
0126a03: 提，所言善法者，如來說：非善法，是名善法。
0126a04: 頌曰：
0126a05: 水陸同真際，飛行體一如。
0126a06: 法中無彼此，理上豈親疏。
0126a07: 自他分別遣，高下執情除。
0126a08: 了斯平等性，咸共入無餘。
0126a09: 
0126a10: 須菩提，若三千大千世界中，所有諸須彌山
0126a11: 王，如是等七寶聚，有人持用布施，若人以此般若
0126a12: 波羅蜜經，乃至四句偈等，受持讀誦、為他人說，
0126a13: 於前福德，百分不及一，百千萬億分乃至算數譬喻
0126a14: 所不能及。
0126a15: 頌曰：
0126a16: 施寶如沙數，唯成有漏因。
0126a17: 不如無我觀，了妄乃名真。
0126a18: 欲證無生忍，要假離貪嗔。
0126a19: 人法知無我，逍遙出六塵。
0126a20: 
0126a21: 須菩提，於意云何？汝等勿謂如來作是念：我
0126a22: 當度眾生。須菩提，莫作是念。何以故？實無有眾
0126a23: 生如來度者，若有眾生如來度者，如來則有我、
0126a24: 人、眾生、壽者。須菩提，如來說有我者，則非有
0126a25: 我，而凡夫之人以為有我。須菩提，凡夫者，如來
0127a01: 三十二相觀如來不？須菩提言：如是如是，以三十
0127a02: 二相觀如來。佛言：須菩提，若以三十二相觀如來
0127a03: 者，轉輪聖王則是如來。須菩提白佛言：世尊，如
0127a04: 我解佛所說義，不應以三十二相觀如來。爾時世尊
0127a05: 而說偈言：
0127a06: 若以色見我，以音聲求我。
0127a07: 是人行邪道，不能見如來。
0127a08: 頌曰：
0127a09: 涅槃含四德，唯我契真常。
0127a10: 齊名八自在，獨我最靈長。
0127a11: 非色非聲相，心識豈能量。
0127a12: 看時不可見，悟理則形彰。
0127a13: 
0127a14: 須菩提，汝若作是念：如來不以具足相故，得
0127a15: 阿耨多羅三藐三菩提。須菩提，莫作是念：如來不
0127a16: 以具足相故，得阿耨多羅三藐三菩提。須菩提，汝
0127a17: 若作是念，發阿耨多羅三藐三菩提心者，說諸法斷
0127a18: 滅相。莫作是念，何以故？發阿耨多羅三藐三菩提
0127a19: 心者，於法不說斷滅相。須菩提，若菩薩以滿恒河
0127a21: 我，得成於忍；此菩薩勝前菩薩所得功德。何以故
0127a23: 世尊，云何菩薩不受福德？須菩提，菩薩所作福德
0127a24: 不應貪著，是故說不受福德。須菩提，若有人言：
0127a25: 如來若來、若去、若坐、若臥，是人不解我所說
0128a01: 義。何以故？如來者，無所從來亦無所去，故名如
0128a02: 來。須菩提，若善男子、善女人，以三千大千世界
0128a03: 碎為微塵，於意云何？是微塵眾寧為多不？甚多世
0128a04: 尊，何以故？若是微塵眾實有者，佛則不說是微塵
0128a05: 眾，所以者何？佛說微塵眾，則非微塵眾，是名微
0128a06: 塵眾。世尊，如來所說三千大千世界，則非世界，
0128a07: 是名世界。何以故？若世界實有者，則是一合相，
0128a08: 如來說一合相，則非一合相，是名一合相。須菩
0128a09: 提，一合相者，則是不可說，但凡夫之人貪著其
0128a10: 事。
0128a11: 頌曰：
0128a12: 界塵何一異，報應亦同然。
0128a13: 非因亦非果，誰後復誰先。
0128a14: 事中通一合，理則兩俱捐。
0128a15: 欲達無生路，應當識本源。
0128a16: 
0128a17: 須菩提，若人言：佛說我見、人見、眾生見、
0128a18: 壽者見。須菩提，於意云何？是人解我所說義不？
0128a20: 我見、人見、眾生見、壽者見，即非我見、人見、
0128a22: 見。須菩提，發阿耨多羅三藐三菩提心者，於一切
0128a23: 法，應如是知、如是見、如是信解，不生法相。須
0128a24: 菩提，所言法相者，如來說：即非法相，是名法
0128a25: 相。須菩提，若有人以滿無量阿僧祇世界七寶，持
0129a01: 用布施；若有善男子、善女人，發菩提心者，持於
0129a02: 此經乃至四句偈等，受持讀誦為人演說，其福勝
0129a03: 彼。云何為人演說，不取於相，如如不動。何以
0129a04: 故？
0129a05: 一切有為法，如夢幻泡影。
0129a06: 如露亦如電，應作如是觀。
0129a07: 頌曰：
0129a08: 如星翳燈幻，皆為喻無常。
0129a09: 漏識修因果，誰言得久長。
0129a10: 危脆同泡露，如雲影電光。
0129a11: 饒經八萬劫，終是落空亡。
0129a12: 
0129a14: 優婆塞、優婆夷，一切世間，天、人、阿修羅，聞
0129a15: 佛所說，皆大歡喜，信受奉行。
0129a16: 金剛般若波羅蜜經
0129a17: 
0129a18: 頌遍計：
0129a19: 妄計因成執，迷繩為是蛇。
0129a20: 心疑生暗鬼，眼病見空花。
0129a21: 一境雖無異，三人乃見差。
0129a22: 了茲名不實，長馭白牛車。
0129a23: 頌依他：
0129a24: 依他非自立，必假眾緣成。
0129a25: 日謝樹無影，燈來室乃明。
0129a26: 名因共業變，萬像積微生。
0130a01: 若悟真空色，翛然去有名。
0130a02: 頌圓成：
0130a03: 相寂名亦遣，心融境亦亡。
0130a04: 去來終莫見，語默永無方。
0130a05: 智入圓成理，身同法性常。
0130a06: 證真還了俗，不廢示津梁。
0130a07: 大身真言：
0130a08: 那謨薄伽筏帝，羅壤波羅蜜多曳，唵，伊利
0130a09: 帝，伊室利，輸盧馱毗舍耶，毗舍耶娑訶。
0130a10: 隨心真言：
0130a11: 那謨薄伽筏帝，羅壤波羅蜜多曳，怛姪他，
0130a12: 唵，吽，跋折羅麗，娑婆訶。
0130a13: 心中心真言：
0130a15: 
0130a16: 〔錄文完〕
