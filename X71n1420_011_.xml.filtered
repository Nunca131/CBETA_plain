0601b11: 佛日普照慧辯楚石禪師語錄卷第十一
0601b12: 
0601b13: 舉古下
0601b14: 侍者　明遠等　編
0601b15: 舉百丈再參馬祖。侍立次。祖起拂子。丈云。即此用
0601b16: 離此用。祖挂拂子於舊處。良久云。你他後開兩片皮。
0601b17: 將何為人。丈取拂子起。祖云。即此用離此用。丈亦
0601b18: 挂拂子於舊處。祖便喝。後黃檗到百丈。一日辭欲禮
0601b19: 拜馬祖去。丈云。馬祖已巳遷化也。檗云。未審馬祖。有何
0601b20: 言句。丈遂舉再參因緣云。我當時被馬祖一喝。直得
0601b21: 三日耳聾。黃檗聞舉。不覺吐舌。百丈云。子已巳後莫承
0601b22: 嗣馬祖否。檗云不然。今日因師舉。得見馬祖大機之
0601b23: 用。且不識馬祖。若嗣馬祖。已巳後喪我兒孫。妙喜云。百
0601b24: 丈被喝。直得三日耳聾。黃檗聞舉。不覺吐舌。百丈疑
0601c01: 其承嗣馬祖。後因臨濟三度。問佛法大意。三度打六
0601c02: 十棒。便與三日耳聾出氣。臨濟始覺如蒿枝拂相似。
0601c03: 敢問大眾。既是師承有據。因什麼。用處不同。會麼。曹
0601c04: 溪波浪如相似。無限平人被陸沈。師云。百丈拂。馬
0601c05: 祖一喝。黃檗聞舉。不覺吐舌。臨濟宗興。正法眼滅。父
0601c06: 子不傳。神仙秘訣。奈何後代兒孫。盡喚烏龜作。乃
0601c07: 喝一喝。
0601c08: 舉昔有一婆子。施財請趙州和尚。轉大藏經。趙州下
0601c09: 禪遶一云。轉藏已巳畢。人回舉似婆子。婆云。比來
0601c10: 請轉一藏。如何和尚只轉半藏。妙喜云。眾中商量道。
0601c11: 如何是那半藏。或云再遶一匝。或彈指一下。或咳嗽
0601c12: 一聲。或喝一喝。或拍一拍。恁麼見解。只是不識羞。若
0601c13: 是那半藏。莫道趙州更遶一匝。直饒百千萬億。於
0601c14: 婆子分上。只得半藏。設使更遶須彌山。百千萬億。
0601c15: 於婆子分上。亦只得半藏。假饒天下老和尚。亦如是
0601c16: 遶。百千萬億。於婆子分上。也只得半藏。設使山河
0601c17: 大地。森羅萬象。若草若木。各具廣長舌相。異口同音。
0601c18: 從今日。轉到盡未來際。於婆子分上。亦只得半藏。諸
0601c19: 人要識婆子麼。良久云。鴛鴦繡出從君看。不把金鍼
0601c20: 度與人。師云。這婆子。謂趙州只轉半藏。弄假像真。當
0601c21: 時只消道。何不向未遶禪時會取。
0601c22: 舉世尊將諸聖眾。往第六天。說大集經。他方此土。
0601c23: 人間天上。一切獰惡鬼神。悉皆集會。受佛付囑。擁護
0601c24: 正法。脫有不赴者。四天門王。飛熱鐵輪。追之令集。既
0602a01: 集會已巳。無有不順佛者。各發弘誓。擁護正法。唯有
0602a02: 一魔王。謂世尊云。瞿曇我待一切眾生成佛盡。眾生
0602a03: 界空。無有眾生名字。我乃發菩提心。薦福懷云。臨危
0602a04: 不變。真大丈夫。諸仁者。作麼生著得一轉語。與黃面
0602a05: 老子出氣。尋常神通妙用。智慧辯才。到此總用不著。
0602a06: 盡閻浮大地人。無不愛佛。到者裏。何者是佛。何者是
0602a07: 魔。還有辨得出麼。良久云。欲得識魔麼。開眼見明。欲
0602a08: 得識佛麼。合眼見暗。魔之與佛。以拄杖。一時穿鼻
0602a09: 孔。妙喜云。天衣老漢。恁麼批判。直是奇特。雖然如是。
0602a10: 未免話作兩橛。若向何者是佛。何者是魔處。便休去。
0602a11: 不妨令人疑著。云欲識魔麼。開眼見明。欲識佛麼。
0602a12: 合眼見暗。郎當不少。又云。魔之與佛。以拄杖。一時穿
0602a13: 鼻孔。雪上加霜。妙喜與釋迦老子。代一轉語。待
0602a14: 這魔王道眾生界空。無有眾生名字。我乃發菩提心。
0602a15: 只向伊道。幾乎錯喚你作魔王。此語有兩負門。若人
0602a16: 檢點得出。許伊具衲僧眼。師云。澤廣藏山。貍能伏豹。
0602a17: 二大老。何用多言。只消對魔王道。魔王魔王。你認那
0602a18: 箇。作菩提心。還識得也未。設使一切眾生成佛盡。眾
0602a19: 生界空。無有眾生名字。你要登心。也未許你在。管取
0602a20: 拱手歸降。
0602a21: 舉障蔽魔王。領諸眷屬一千年。隨金剛齊菩薩。起
0602a22: 處不得。忽因一日得見。乃問云。汝當依何住。我一千
0602a23: 年。汝起處不得。菩薩云。我不依有住而住。我依無
0602a24: 住而住。如是而住。妙喜云。既起處不得。一千年隨
0602b01: 從底是什麼。金剛齊云。我不依有住而住。不依無住
0602b02: 而住。如是而住。互相熱謾。法眼道。障蔽魔王。不見金
0602b03: 剛齊則且置。只如金剛齊。還見障蔽魔王麼。恁麼批
0602b04: 判。也是看孔著楔。即今莫有知妙喜起處底麼。喝云
0602b05: 語作麼。師云。金剛齊道。我不依有住而住。不依無
0602b06: 住而住。如是而住。一時被障蔽魔王捉敗了也。雖然。
0602b07: 也須扶金剛齊始得。
0602b08: 舉二十四祖。師子尊者。因罽賓國王。秉劍於前云。師
0602b09: 得蘊空否。祖云。已巳得蘊空。王云。既得蘊空。離生死否。
0602b10: 祖云。已巳離生死。王云。既離生死。就師乞頭得否。祖云。
0602b11: 身非我有。豈況於頭。王便斬之。白乳涌高數尺。王臂
0602b12: 自墮。妙喜云。孟八郎漢。又與麼去。師云。似則也似。是
0602b13: 則未是。
0602b14: 舉二十五祖。波舍斯多。因與外道論義。外道云。請師
0602b15: 默論。不假言說。祖云。不假言說。孰知勝負。外道云。但
0602b16: 取其義。祖云。汝以何為義。外道云。無心為義。祖云。汝
0602b17: 既無心。安得義乎。外道云。我說無心。當名非義。祖云。
0602b18: 汝說無心。當名非義。我說非心。當義非名。外道云。當
0602b19: 義非名。誰能辨義。祖云。汝名非義。此名何名。外道云。
0602b20: 為辨非義。是名無名。祖云。名既非名。義亦非義。辨者
0602b21: 是誰。當辨何物。如是往反。五十九番。外道杜口信伏。
0602b22: 妙喜云。婆舍斯多。何用忉怛。當時若見他道請師默
0602b23: 論。不假言說。便云義墮了也。即今莫有與妙喜默論
0602b24: 者麼。或有箇衲僧出來道。義墮了也。我也知你向鬼
0602c01: 窟裡作活計。師云。我若作二十五祖。纔見外道入門。
0602c02: 便連棒打出。豈不丈夫。更待他道請師默論。至於往
0602c03: 反五十九番。遠之遠矣。
0602c04: 舉六祖能大師。因僧問。黃梅意旨。什麼人得。祖云。會
0602c05: 佛法人得。僧云。和尚還得否。祖云我不得。僧云。和尚
0602c06: 為什麼不得。祖云。我不會佛法。妙喜云。還見祖師麼。
0602c07: 若也不見。徑山與你指出。芭蕉芭蕉。有葉無了。忽然
0602c08: 一陣狂風起。恰似東京大相國寺裏。三十六院。東廊
0602c09: 下壁角頭。王和尚破袈裟。畢竟如何。歸堂喫茶。師云。
0602c10: 棒打石人頭。嚗嚗論實事。
0602c11: 舉牛頭下。安國玄挺禪師。因僧問。五祖云。真性緣起。
0602c12: 其義云何。祖默然。時師侍次乃謂。大德正興一念問
0602c13: 時。是真性中緣起。其僧言下大悟。妙喜云。未興一念
0602c14: 問時。不可無緣起也。時有僧云。未興一念問時。喚什
0602c15: 麼作緣起。妙喜云。我也只要你恁麼道。師云。崑崙奴
0602c16: 著鐵。打一棒行一步。
0602c17: 舉杭州徑山國一欽禪師。因馬祖遣人送書到。書中
0602c18: 作一圓相。師發緘見。遂於圓相中。著一點封回。後
0602c19: 忠國師聞乃云。欽師猶被馬師惑。雪竇云。徑山被惑
0602c20: 且置。若將呈似國師。別作箇什麼伎倆。免被惑去。有
0602c21: 老宿云。當時坐便休。亦有道。但與畫破。若與麼。只
0602c22: 是不識羞。敢謂天下老師。各具金剛眼睛。廣作神通
0602c23: 變化。還免得麼。雪竇見處。也要諸人共知。只這馬師。
0602c24: 當時畫出。早自惑了也。妙喜云。馬師仲冬嚴寒。國一
0603a01: 孟夏漸熱。雖然寒熱不同。彼此不失時節。忠國師因
0603a02: 甚道。欽師猶被馬師惑。還委悉麼。無風荷葉動。決
0603a03: 定有魚行。師云。圓相中著點墨。日月無光。天地黯黑。
0603a04: 初未惑欽師。馬師先自惑。累及老南陽。也一場狼籍。
0603a05: 良久。平生肝膽向人傾。相識如同不相識。
0603a06: 舉鳥窠禪師。因侍者會通一日作辭。師乃問。汝今何
0603a07: 往。通云。某甲為法出家。和尚不垂慈誨。今往諸方。學
0603a08: 佛法去。師云。若是佛法。吾此間亦有少許。通云。如何
0603a09: 是和尚此問佛法。師於身上。拈起布毛吹之。侍者因
0603a10: 而有省。大溈秀云。可惜這僧。認他口頭聲色。以當平
0603a11: 生。殊不知自己已光明。天地。妙喜云。溈山與麼批
0603a12: 判。也未夢見鳥窠在。師云。會通於拈起布毛處便喝。
0603a13: 免致諸方檢點。我恁麼道。也是為他閒事長無明。
0603a14: 舉無著和尚。送供往臺山。文殊相迎次。問大德從何
0603a15: 方而來。著云南方。文殊云。南方佛法。如何住持。著云。
0603a16: 末法比丘。少奉戒律。文殊云。多少眾。著云。或三百或
0603a17: 五百。著問文殊。此間如何住持。文殊云。凡聖同居。
0603a18: 龍混。著云多少眾。文殊云。前三三後三三。妙喜
0603a19: 云。當時若見。只向他道。和尚如是住持。直是不易。師
0603a20: 云。畢竟前三三後三三是多少。有底道。前三三後三
0603a21: 三。我不如你。你自會得好。
0603a22: 舉南泉示眾云。江西馬祖。說即心即佛。王老師不恁
0603a23: 麼。不是心。不是佛。不是物。恁麼還有過麼。時趙州出
0603a24: 禮拜了去。有僧問趙州云。上座禮拜了去。意作麼生。
0603b01: 州云。汝問取和尚。僧遂問泉。適來諗上座意作麼
0603b02: 生。泉云。他領得老僧意旨。妙喜云。兩箇老漢。雖然
0603b03: 裏動指。殊不知傍觀者哂。師云。南泉趙州。總被這
0603b04: 僧一狀領過。
0603b05: 舉南泉一日問座主。講得什麼經。主云。彌勒下生經。
0603b06: 泉云。彌勒什麼時下生。主云。現在天宮未來。泉云。天
0603b07: 上無彌勒。地下無彌勒。洞山价舉問雲居。居云。天上
0603b08: 無彌勒。地下無彌勒。未審誰與安名。洞山被問。直得
0603b09: 禪震動。乃云。吾在雲岩。曾問老人。直得火爐震動。
0603b10: 今日被子問。直得通身汗流。大陽玄云。如今老僧舉
0603b11: 起也。有解問者。致將一問來。乃云地動也。妙喜云。禪
0603b12: 動。火爐動。地動。即不無這三箇老漢。要見南泉。直
0603b13: 待彌勒下生始得。忽有箇漢出來道。天上無彌勒。地
0603b14: 下無彌勒。教什麼人下生。又作麼生對。但向他道。
0603b15: 老僧罪過。師云。啼得血流無用處。不如緘口過殘春。
0603b16: 舉南泉因陸大夫云。肇法師也甚奇怪。解道天地
0603b17: 同根。萬物一體。泉指庭前牡丹云。大夫。時人見此一
0603b18: 株花。如夢相似。妙喜云。若向理上看。非但南泉謾他
0603b19: 陸大夫一點不得。亦未摸著他跟下一莖毛在。
0603b20: 若向事上看。非但陸大夫謾他南泉一點不得。亦
0603b21: 未夢見他汗臭氣在。或有出來道。大小徑山。說理說
0603b22: 事。只向他道。但向理事上會取。師云。大眾還會麼。你
0603b23: 若向天地同根。萬物一體上會。落在肇法師圈裏。
0603b24: 若向理事上會。又落在妙喜葛藤中。總無自由分。只
0603c01: 如南泉指牡丹。向陸道。大夫。時人見此一株花。如
0603c02: 夢相似。你畢竟如何會。天寧不惜眉毛。為你諸人。下
0603c03: 箇註。平蕪盡處是青山。行人更在青山外。
0603c04: 舉鵝湖問諸碩德。行住坐臥。畢竟以何為道。對云知
0603c05: 者是。湖云。不可以智知。不可以識識。何謂知者是。有
0603c06: 對云。無分別是。湖云。善能分別諸法相。於第一義而
0603c07: 不動。安得無分別。有對云。四禪八定是。湖云。佛身無
0603c08: 為。不墮諸數。安得四禪八定是耶。舉眾杜口。妙喜云。
0603c09: 相罵饒你接觜。相唾饒你潑水。師云。僧投寺裡宿。賊
0603c10: 打不防家。
0603c11: 舉百靈一日。路次見龐居士乃問。昔日南嶽得力句。
0603c12: 曾舉向人麼。士云。曾舉來。靈云。舉向甚人。士以手自
0603c14: 靈。得力句是誰得知。靈便戴笠子而去。士云。善為道
0603c15: 路。靈一去更不回首。妙喜云。這箇話端。若不是龐公。
0603c16: 幾乎錯舉似人。雖然如是。百靈輸他龐老一著。何故。
0603c17: 當時不得箇破笠頭。遮髑髏。有甚面目。見他龐公。
0603c18: 師云。百靈戴笠便去。得力句分明舉似來。因甚麼。妙
0603c19: 喜老人道。百靈有甚面目。見他龐公。也是扶強不扶
0603c20: 弱。有人與妙喜作主。要問作麼生是得力句。速道速
0603c21: 道。擬議不來。劈脊便棒。
0603c22: 舉龐居士問馬祖。不昧本來人。請師高著眼。祖直下
0603c23: 。士云。一種沒弦琴。唯師彈得妙。祖直上。士乃作
0603c24: 禮。祖歸方丈。士隨後入云。弄巧成拙。妙喜云。馬大師。
0604a01: 上下不無。爭奈昧本來人。居士雖禮拜。也是
0604a02: 渾崙吞箇棗。馬師歸方丈。士隨後乃云。弄巧成拙。救
0604a03: 得一半。師云。說甚麼救得一半。三十年後。換手椎
0604a04: 去在。
0604a05: 舉趙州因僧問。學人乍入叢林。乞師指示。州云。喫粥
0604a06: 了也未。僧云。喫粥了也。州云。洗盂去。其僧因此契
0604a07: 悟。雲門云。且道有指示無指示。若言有。趙州向伊。道
0604a08: 箇什麼。若言無。這僧為甚悟去。妙喜云。雲門大似阿
0604a09: 修羅王。攪動三有大城。諸煩惱海。復喝云。寐語作麼。
0604a10: 師云。諸仁者。要見雲門則易。要見妙喜則難。訛在
0604a11: 什麼處。劍去久矣。你方刻舟。
0604a12: 舉趙州因僧辭。州問什麼處去。僧云。諸方學佛法去。
0604a13: 州起拂子云。有佛處不得住。無佛處急走過。三千
0604a14: 里外。逢人不得錯舉。僧云。與麼則不去也。州云。摘楊
0604a15: 花摘楊花。妙喜云。有佛處不得住。生鐵秤錘被蟲蛀。
0604a16: 無佛處急走過。撞著嵩山破墮。三千里外。逢人不
0604a17: 得錯舉。兩箇石人耳語。恁麼則不去也。此話已巳
0604a18: 行天下。摘楊花摘楊花。唵摩尼達里吽吒。靈隱岳
0604a19: 舉妙喜語了云。妙喜老人盡力道。只道得到這裏。還
0604a20: 知香山落處麼。鐵山崩倒壓銀山。盤走珠兮珠走盤。
0604a21: 密密鴛鴦閒繡出。金針終不與人看。師云。妙喜老祖。
0604a22: 唱之於前。天寧遠孫。和之於後。門前種萵苣。萵苣生
0604a23: 火。火開蓮華。蓮華結木瓜。木瓜忽然落地。撒
0604a24: 出無數無數脂麻。何也。且要入拍。
0604b01: 舉趙州與文遠論義。劣不勝。勝者輸胡餅。遠云。
0604b02: 請和尚立義。州云。我是一頭驢。遠云。某甲是驢胃。州
0604b03: 云。我是驢糞。遠云。我是糞中蟲。州云。汝在彼中作什
0604b04: 麼。遠云。我在彼中過夏。州云。把將胡餅來。妙喜云。文
0604b05: 遠在驢糞中過夏。面赤不如語直。趙州貪他少利。嬴
0604b06: 得箇胡餅。檢點將來。也是普州人送賊。畢竟如何。鵝
0604b07: 王擇乳。素非鴨類。師云。當時文遠待趙州老漢道。我
0604b08: 是一頭驢。便道輸胡餅了也。老漢取胡餅。就手奪
0604b09: 便行。
0604b10: 舉長沙一夕翫月次。仰山云。人人盡有這箇事。祇是
0604b11: 用不得。沙云。恰是倩汝用去。山云。你作麼生用。沙乃
0604b12: 與一踏踏倒。山起來云。爾直下似箇大蟲。妙喜云。皎
0604b13: 潔一輪。寒光萬里。靈利者。葉落知秋。闒茸者。忠言逆
0604b14: 耳。休不休已巳不已巳。小釋迦有陷虎之機。老大蟲無
0604b15: 牙齒。當時一踏豈造次。驀然倒地非偶爾。眾中還有
0604b16: 緇素得二老出者麼。良久云。設有。也是掉棒打月。師
0604b17: 云。小釋迦云。你作麼生用。岑大蟲便與一踏。盡謂高
0604b18: 超物外。獨步寰中。天寧忍俊不禁。也擬冷處著把火。
0604b19: 二大老如斯吐露。於建化門頭。足可觀光。若是這箇
0604b20: 事。料掉無交涉。
0604b21: 舉甘贄行者。入南泉設齋。黃檗為首座。行者請施財。
0604b23: 請施財。檗云。財法二施。等無差別。行者乃行。妙喜
0604b24: 云。一等是隨邪逐惡。雲居羅漢。較些子。師云。恁麼
0604c01: 恁麼。扶起甘贄。推倒黃檗。不恁麼不恁麼。扶起黃檗。
0604c02: 推倒甘贄。只如恁麼中不恁麼。不恁麼中恁麼。又
0604c03: 作麼生。師子咬人。韓逐塊。
0604c04: 舉溈山。同百丈入山作務。丈云。將得火來麼。溈云有。
0604c05: 丈云在甚處。溈把一枝柴。吹兩吹度與。丈云。如蟲御
0604c06: 木。妙喜云。百丈若無後語。洎被典座謾。師云。百丈
0604c07: 因後語。被人破。帶累典座。隨邪逐惡。天寧幸是無
0604c08: 事。汝等諸人。來這裏箇什麼。一盲引眾盲。相牽入
0604c09: 火坑。以拄杖一時趕散。
0604c10: 舉黃檗示眾云。汝等諸人。盡是酒糟漢。與麼行。
0604c11: 何處有今日。還知大唐國裏無禪師麼。時有僧云。只
0604c12: 如諸方匡徒領眾。又作麼生。檗云。不道無禪。只是無
0604c13: 師。妙喜云。且道是醍醐句毒藥句。師云。殺人刀活人
0604c14: 劍。具眼者辨取。
0604c16: 何。檗云。十二時中。不依倚一物始得。泉云。莫便是長
0604c17: 老見處麼。檗云不敢。泉云。漿錢且置。草鞋錢教誰還。
0604c18: 檗休去。妙喜云。路逢劍客須呈劍。不是詩人不獻詩。
0604c19: 師云。又是逢便宜。又是落便宜。
0604c20: 舉仰山因僧問。法身還解說法也無。山云。我說不得。
0604c21: 別有一人說得。僧云。說得底人。在甚麼處。山乃推出
0604c22: 枕子。溈山聞乃云。寂子用劍刃上事。妙喜云。溈山正
0604c23: 是憐兒不覺醜。仰山推出枕子。已巳是漏逗。更著名字。
0604c24: 喚作劍刃上事。他學語之流。便恁麼承接響。流
0605a01: 通將去。妙喜雖則借水獻花。要且理無曲斷。即今莫
0605a02: 有傍不肯底。出來。我要問你。推出枕子。還當法身說
0605a03: 法也無。師云。這僧問法身說法。蹉過也不知。仰山推
0605a04: 出枕子。又何曾見。大小溈山。將錯就錯。配作劍刃上
0605a05: 事。縛作一束。秤上秤來。八兩半斤。如無輕重。若也當
0605a06: 時。纔見這僧道法身還解說法也無。便驟步歸方丈。
0605a07: 豈不是出格宗師。免得天下衲僧貶剝。
0605a08: 舉仰山因問香嚴。師弟近日。有悟道頌。試舉看。遂舉
0605a09: 擊竹頌。山云。此是閒時搆置。又舉一偈云。去年貧未
0605a10: 是貧。今年貧始是貧。去年貧尚有卓錐之地。今年貧
0605a11: 錐也無。山云。你只得如來禪。不得祖師禪。又呈一偈
0605a12: 云。吾有一機。瞬目視伊。若人不會。別喚沙彌。山云。且
0605a13: 喜師弟會祖師禪。妙喜云。溈山晚年好則劇。教得一
0605a14: 棚肉傀儡。直是可愛。且作麼生是可愛處。面面相看
0605a15: 手動。爭知語話是他人。師云。師兄師弟。去年今年。
0605a16: 論什麼道。說什麼禪。總是掉棒打月。何異掘地討天。
0605a17: 禪禪。也無妙也無玄。莫把封皮作信傳。
0605a18: 舉香嚴示眾云。如人在千丈懸崖。口樹枝。手無所
0605a19: 攀。無所踏。忽有人問西來意。不對則違他所問。若
0605a20: 對則喪身失命。當恁麼時。作麼生即是。時有虎頭上
0605a21: 座云。上樹即不問。未上樹請和尚道。嚴呵呵大。妙
0605a22: 喜云。吞得栗棘蓬。透得金剛圈。看這般說話。也是泗
0605a23: 洲人見大聖。師云。香嚴老人。曲說方便。虎頭上座。未
0605a24: 辨端倪。若論激揚此事。三生六十劫。
0605b01: 舉靈雲見桃花悟道。有頌。三十年來尋劍客。幾回落
0605b02: 葉又抽枝。自從一見桃花後。直至於今更不疑。舉似
0605b03: 溈山。山云。從緣得入。永不退失。汝善護持。次舉似玄
0605b04: 沙。沙云。諦當甚諦當。敢保老兄未徹在。妙喜云。一家
0605b05: 有事百家忙。師云。人無遠慮。必有近憂。直饒百鍊精
0605b06: 金。不免入爐再。
0605b07: 舉睦州見僧來云。見成公案。放你三十棒。僧云。某甲
0605b08: 如是。州云。門前金剛。為什麼拳。僧云。金剛尚乃如
0605b09: 是。州便打。妙喜云。雖然無孔笛撞著氈拍板。直是五
0605b10: 音調暢。六律和諧。子細檢點將來。未免傍觀者哂。且
0605b11: 道誰是傍觀者。良久云。不得動著。動著打折驢腰。師
0605b12: 云。睦州與這僧。二俱作家。二俱不作家。還有人辨得
0605b13: 出麼。
0605b14: 舉臨濟侍德山次。山云今日困。濟云。這老漢寐語作
0605b15: 麼。山便打。濟掀倒禪。雲悅云。奇怪諸禪德。此二
0605b16: 員作家。一拶一捺。略露風規。大似把手上高山。雖然
0605b17: 如是。未免傍觀者哂。且道誰是傍觀者。喝一喝下座。
0605b18: 妙喜云。雲與麼批判。大似普州人。徑山若見。縛作
0605b19: 一束。送在河裏。不見道。蚌鷸相持。俱落漁人之手。師
0605b20: 云。眾中道。德山臨濟。好手手中呈好手。紅心心裏中
0605b21: 紅心。殊不知。用盡自己已心。笑破他人口。
0605b22: 舉臨濟垂問。有一人。論劫在途中。不離家舍。有一人。
0605b23: 離家舍不在途中。阿那箇合受人天供養。妙喜云。賊
0605b24: 身已巳露。師云。天共白雲曉。水和明月流。
0605c02: 還釘得空否。胡云。請和尚釘破來。壽便打。胡云。莫
0605c03: 錯打某甲。壽云。汝向後遇多口阿師。與汝點破在。胡
0605c04: 後到趙州。舉前話問。不知某甲過在甚處。州云。只這
0605c05: 一縫。尚不奈何。釘鉸於此有省。妙喜云。直饒釘得這
0605c06: 一縫。檢點將來。亦非好手。可憐兩箇老禪翁。對俗
0605c07: 人說家醜。師云。胡釘鉸。元不知這一縫。當時趙州。若
0605c08: 不與賊過梯。便是踏破百二十緉草鞋。也未瞥地在。
0605c09: 雖然釘鉸明得。也較保壽三千里。
0605c10: 舉三聖問雪。透網金鱗。以何為食。云。待汝出網
0605c11: 來。向汝道。聖云。一千五百人善知識。話頭也不識。
0605c12: 云。老僧住持事繁。妙喜云。一人麤似丘山。一人細
0605c13: 如米末。雖然麤細不同。秤來輕重恰好。徑山今日。真
0605c14: 實告報諸人。切忌鑽龜打瓦。師云。透網金鱗。以何為
0605c15: 食。待汝出網來。向汝道。衝開碧落松千尺。截斷紅
0605c16: 塵水一溪。
0605c17: 舉南院因僧問。赤肉團上。壁立千仞。豈不是和尚恁
0605c18: 麼道。院云是。僧便掀倒禪。院云。你看這瞎漢亂做。
0605c19: 僧擬議。院打出。妙喜云。吾今為汝。保任此事。終不
0605c20: 也。師云。這僧敢在毒頭上揩痒。蒼龍頷下批鱗。誰
0605c21: 不賞他大膽。只是末上少了一著。自出洞來無敵手。
0605c22: 得饒人處且饒人。
0605c23: 舉興化一日云。克賓維那。爾不久為唱導之師。賓云。
0605c24: 我不入這保社。化云。會了不入。不會不入。賓云。總不
0606a01: 與麼。化便打。乃云。克賓維那。法戰不勝。罰錢五貫。設
0606a02: 饡飯一堂。至明日興化自白槌云。克賓維那。法戰不
0606a03: 勝。不得喫飯。即便出。雲居舜云。大冶精金。應無變
0606a04: 色。其奈興化令行太嚴。不是克賓維那。也大難承當。
0606a05: 若是如今汎汎之徒。翻轉面皮。多少時也。妙喜云。雲
0606a06: 居曲作直。妙喜道。要作臨濟烜赫兒孫。直須翻轉
0606a07: 面皮始得。師云。克賓法戰不勝。興化據令而行。稱提
0606a08: 臨濟宗風。揭示正法眼藏。棒頭出孝子。佛法無人情。
0606a09: 當時將謂茅長短。燒元來地不平。
0606a10: 舉石頭因藥山問。三乘十二分教。某甲麤知。嘗聞南
0606a11: 方直指人心。見性成佛。實未明了。伏望和尚慈悲指
0606a12: 示。頭云。與麼也不得。不與麼也不得。與麼不與麼總
0606a13: 不得。汝作麼生。山佇思。頭云。汝因緣不在此。江西有
0606a14: 馬大師。子往彼去。應為汝說。山至彼准前請問。馬師
0606a15: 云。我有時教伊揚眉瞬目。有時不教伊揚眉瞬目。有
0606a16: 時教伊揚眉瞬目是。有時教伊揚眉瞬目不是。山於
0606a17: 是有省。便作禮。馬師云。子見箇什麼道理。山云。某甲
0606a18: 在石頭時。如蚊子上鐵牛。馬師云。汝既如是。宜善護
0606a19: 持。妙喜云。好箇話端。阿誰會舉。舉得十分。未敢相許。
0606a20: 師云。藥山只知蚊子上鐵牛。不知鐵牛叮蚊子。露柱
0606a21: 親遭一口。燈籠無地藏身。嚇得馬大師。變作老妙喜。
0606a22: 我且問你。話端從甚麼處說起。相罵饒你插觜。相唾
0606a23: 饒你潑水。
0606a24: 舉洞山示眾云。秋初夏末。東去西去。直須向萬里無
0606b01: 寸草處去始得。只如萬里無寸草處。作麼生去。後有
0606b02: 舉似石霜。霜云。出門便是草。山聞乃云。大唐國內。能
0606b03: 有幾人。妙喜云。師子一滴乳。迸散十斛驢乳。師云。賊
0606b04: 是小人。智過君子。
0606b05: 舉夾山示眾云。百草頭薦取老僧。市裏識取天子。
0606b06: 雲門云。蝦鑽你鼻孔。毒穿你眼睛。且向葛藤裡
0606b07: 會取。妙喜云。夾山垛生招箭。雲門認賊為子。雖然如
0606b08: 是。知恩者少。負恩者多。師云。百草頭薦阿誰。市裏
0606b09: 識什麼。
0606b10: 舉九在石霜為侍者。因普會遷化。眾舉首座住持。
0606b11: 云。須明得先師意始可住。遂問。先師道。如古廟裏
0606b12: 香爐去。冷湫湫地去。如一條白練去。口邊生醭去。首
0606b13: 座作麼生會。座云。明一色邊事。云。未會先師意在。
0606b14: 不得住。座云。裝香來。我若不會先師意。香煙起時。脫
0606b15: 去不得。及至香煙纔起。首座脫去。乃於背上撫云。
0606b16: 坐脫立亡。即不無首座。先師意未夢見在。妙喜云。兩
0606b17: 箇無孔鐵鎚。就中一箇重。師云。首座坐脫立亡。侍
0606b18: 者說黃道黑。先師意在頭。須信曲中有直。若在臨
0606b19: 濟門下。三十棒教誰喫。纔說是非者。便是是非人。
0606b20: 舉曹山示眾云。諸方盡把格則。何不與他一轉語。教
0606b21: 他不疑去。雲門便問。密密處。為甚不知有。山云。只為
0606b22: 密密。所以不知有。門云。此人如何親近。山云。莫向密
0606b23: 密處親近。門云。不向密密處親近時如何。山云。始解
0606b24: 親近。門應諾諾。妙喜云。濁油更點濕燈心。師云。雪山
0606c01: 南面三千里。
0606c02: 舉乾示眾云。舉一不得舉二。放過一著。落在第二。
0606c03: 雲門出眾云。昨日有人。從天台來。往徑山去。云。
0606c04: 明日不得普請。便下座。妙喜云。乾洗面摸著鼻。雲
0606c05: 門喫飯咬著沙。二人驀地相逢著。元來是舊冤家。
0606c06: 雖然如是。只許老胡知。不許老胡會。又云。彼此揚家
0606c07: 醜。賴遇無傍觀者。師云。兩箇駝子相逢著。世上如今
0606c08: 無直人。
0606c09: 舉雪因僧問。古寒泉時如何。云。瞪目不見底。
0606c10: 僧云。飲者如何。云。不從口入。趙州聞僧舉乃云。終
0606c11: 不從鼻孔裏入。僧問。古寒泉時如何。州云苦。僧
0606c12: 云飲者如何。州云死。聞得乃云。趙州古佛。遂遙望
0606c13: 作禮。從此不答話。妙喜云。雪不答話。疑殺天下人。
0606c14: 趙州道苦。面赤不如語直。若是妙喜則不然。古寒
0606c15: 泉時如何。到江扶櫓棹。出岳濟民田。飲者如何。清涼
0606c16: 肺腑。此語有兩負門。若人辨得。許你有參學眼。師云。
0606c17: 妙喜老人。可謂人平不語。水平不流。
0606c18: 舉高亭初往參德山。隔江見德山在江岸坐。乃隔江
0606c19: 問訊。山以手招之。亭忽開悟。便迴。更不渡江。遂返高
0606c20: 亭住持。妙喜云。高亭橫趍而去。許伊是箇靈利師僧。
0606c21: 若要法嗣德山則未可。何故。猶與德山隔岸在。師云。
0606c22: 如今眾中商量道。高亭見德山。不與他說話便去。所
0606c23: 以妙喜道。猶與德山隔岸在。還曾夢見高亭麼。拈起
0606c24: 拄杖云。便好喚回與一頓。且道。是賞伊是罰伊。
0607a01: 舉玄沙示眾云。諸方盡道。接物利生。忽遇三種病人
0607a02: 來。且作麼生接。患盲者。拈搥拂。他又不見。患聾者。
0607a03: 語言三昧。他又不聞。患者。教伊說又說不得。且作
0607a04: 麼生接。若接不得。佛法無靈驗。當時地藏出云。某甲
0607a05: 有眼耳。和尚作麼生接。沙云慚愧。便歸方丈。雲門因
0607a06: 僧請益。云汝禮拜著。僧拜起。門以拄杖挃之。僧乃退
0607a07: 後。門云。汝不是患盲。復喚近前來。僧纔近前。門云。汝
0607a08: 不是患聾。門云。還會麼。僧云不會。門云。汝不是患啞。
0607a09: 其僧於是有省。妙喜云。這僧雖然悟去。只悟得雲門
0607a10: 禪。若是玄沙禪。更著草鞋行。師云。玄沙雲門。氣急
0607a11: 殺人。彼自無瘡。勿傷之也。
0607a12: 舉玄沙與天龍。入山見虎。龍云。前面是虎。沙云是汝
0607a13: 阿虎。龍歸院乃問。適來山中。未審和尚尊意如何。沙
0607a14: 云。娑婆世界。有四種重障。若人透得。許出陰界。妙喜
0607a15: 云。也知和尚為人切。師云。畢竟見箇什麼。隨例道虎。
0607a16: 蝦跳不出斗。
0607a17: 舉雲門問直歲。什麼處去來。歲云刈茅來。門云。刈得
0607a18: 幾箇祖師。歲云三百箇。門云。朝打三千。暮打八百。東
0607a19: 家杓柄長。西家杓柄短。又作麼生。歲無語。門便打。妙
0607a20: 喜云。直歲無語。自有三百箇祖師證明。雲門令雖行。
0607a21: 要且棒頭無眼。師云。大小雲門。被直歲勘破。
0607a22: 舉雲門示眾云。聞聲悟道。見色明心。作麼生是聞聲
0607a23: 悟道。見色明心。乃云。觀世音菩薩。將錢來買胡餅。放
0607a24: 下手。元來是饅頭。妙喜拈拄杖云。者箇是色。卓拄
0607b01: 杖云。這箇是聲。諸人總見總聞。那箇是明底心。那箇
0607b02: 是悟底道。喝一喝云。貪他一粒粟。失半年糧。復卓
0607b03: 一下。師云。汝等諸人。不是不聞聲。因什麼不悟道。不
0607b04: 是不見色。因什麼不明心。雲門麼提撕。妙喜麼
0607b05: 判斷。一曲兩曲無人會。雨過夜塘秋水深。
0607b06: 舉保福因僧問。家貧遭劫時如何。福云。不能盡底去。
0607b07: 僧云。為什麼不盡底去。福云。賊是家親。僧云。既是家
0607b08: 親。為什麼翻成家賊。福云。內既無應。外不能為。僧云。
0607b09: 忽然捉敗。功歸何處。福云。賞亦不曾聞。僧云。恁麼則
0607b10: 勞而無功。福云。功即不無。成而不取。僧云。既是成功。
0607b11: 為什麼不取。福云。不見太平本是將軍致。不許將軍
0607b12: 見太平。妙喜云。絲來線去弄精魂。師云。家無白澤之
0607b13: 圖。必無如是妖怪。
0607b14: 舉法眼問修山主。毫釐有差。天地懸隔。兄作麼生會。
0607b15: 主云。毫釐有差。天地懸隔。眼云。與麼又爭得。主云。某
0607b16: 甲只與麼。未審和尚作麼生。眼云。毫釐有差。天地懸
0607b17: 隔。主便拜。妙喜云。法眼與修山主。絲來線去。綿綿密
0607b18: 密。扶起地藏門風。可謂滿目光生。若是徑山門下。更
0607b19: 買草鞋行始得。何故。毫釐有差。天地懸隔。甚麼處
0607b20: 得這消息來。師云。二老漢。不會轉身句。如今忽問天
0607b21: 寧。毫釐有差。天地懸隔時如何。向他道。昨日有人問。
0607b22: 三十棒出院去也。
0607b23: 舉法眼。有時指凳子云。識得凳子。周匝有餘。後來雲
0607b24: 門道。識得凳子。天地懸隔。妙喜云。識得凳子。好剃頭
0607c01: 洗。雖然如是。錯會者多。師云。莫將閒話當聞話。往
0607c02: 往事從閒話生。
0607c03: 舉修山主示眾云。具足凡夫法。凡夫不知。具足聖人
0607c04: 法。聖人不會。聖人若會。即是凡夫。凡夫若會。即是聖
0607c05: 人。此語具一理二義。若人辨得。不妨於佛法中。有箇
0607c06: 入處。若辨不得。莫道不疑。妙喜云。點鐵化為金玉易。
0607c07: 勸人除是非難。師云。修山主熟處難忘。也是胡地
0607c08: 冬抽。
0607c09: 舉法雲因百法座主云。禪家流多愛脫空。雲造前問。
0607c10: 承聞座主。講得百法論。是否。主云不敢。雲云。昨日晴
0607c11: 今日雨。是甚麼法中收。主無對。雲云。莫道禪家流多
0607c12: 愛脫空好。主抗聲云。和尚且道。昨日晴今日雨。是什
0607c14: 服。作禮而謝。妙喜云。昨日雨。今日晴。時分不相應。三
0607c15: 日後看取。師云。雲自帝鄉去。水歸江漢流。
0607c16: 
0607c17: 佛日普照慧辯楚石禪師語錄卷第十一
0607c18: 
0607c19: 音切
0607c20: 蒿呼豪切　鍼之林切　緘古咸切　溈為音　都年切　傀儡上古回切下力
0607c21: 回切　拶千葛切　捺乃曷切　蚌步項切　鷸余律切　鉸古切　揩可皆切
0607c22: 　醭匹卜切　摸莫奴切　蝦下加切　時及切
