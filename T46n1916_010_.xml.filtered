0540c01: 
0540c02: 釋禪波羅蜜次第法門卷第十
0540c03: 
0540c04: 隋天台智者大師說
0540c05: 弟子法慎記
0540c06: 弟子灌頂再治
0540c07: 釋禪波羅蜜修證第七之六
0540c08: 從背捨已去有六種法門。並屬不壞法道所
0540c09: 攝。利根聲聞具此六法發真無漏。即成不壞
0540c10: 法大力阿羅漢。故摩訶衍云。不壞法阿羅漢
0540c11: 能具無諍三昧願智頂禪。今分此六種法門
0540c12: 即為四意。謂觀練熏修。一者背捨及勝處一
0540c13: 切處。此三門並屬觀禪。故摩訶衍云。背捨是
0540c14: 初行。勝處是中行。一切處是後行。悉為對治
0540c15: 破根本味禪中無明貪著及淨法愛也。二九
0540c16: 次第定即是鍊禪。三師子奮迅三昧即是熏
0540c17: 禪。四超越三昧即是修禪。今釋第一觀禪即
0540c18: 為二意。一先釋三番修觀禪方法。二明觀禪
0540c19: 功能。第一釋三番觀行方法者。一先釋背捨。
0540c20: 二次釋勝處。三釋一切處也。先釋八背捨。八
0540c21: 背捨者。一內有色相外觀色是初背捨。二內
0540c22: 無色相外觀色是二背捨。三淨背捨身作證
0540c23: 是三背捨。四虛空處背捨。五識處背捨。六
0540c24: 不用處背捨。七非有想非無想背捨。八滅受
0540c25: 想背捨。今釋背捨即為五意。一釋名。二明次
0540c26: 位。三辯觀法不同。四明修證。五分別趣道之
0540c27: 相。第一釋名此八法門所以通名背捨者。背
0540c28: 是淨潔五欲離是著心。故名背捨。言淨潔五
0540c29: 欲者。欲界弊色聲香味觸。貪著是法沈沒
0541a01: 三塗名為不淨五欲。欲界定未到地根本四
0541a02: 禪四空。是中雖生味著皆名淨潔五欲。今以
0541a03: 背捨無漏對治破除。厭離不著欲界根本禪
0541a04: 定喜樂。故言能背是淨潔五欲捨是著心名
0541a05: 為背捨。復次多有人言。背捨即是解脫之異
0541a06: 名。今用摩訶衍意往撿此義不然。所以者何。
0541a07: 如大品經云。菩薩依八背捨入九次第定。身
0541a08: 證阿那含人。雖得九次第定。而不得受具足
0541a09: 八解之名。故知因中厭離煩惱名背捨。後具
0541a10: 足觀鍊熏修發真無漏三界結盡。爾時背捨
0541a11: 轉名解脫。如此說者義則可依。第二明次位
0541a12: 者解釋不同。若依曇無德人所明。初二背捨
0541a13: 位在欲界。三淨背捨位在色界四禪。第四五
0541a14: 六七此四背捨位在四空。第八滅受想背捨
0541a15: 位過三界。若依薩婆多人所說。初二背捨位
0541a16: 通欲界初禪二禪。第三淨背捨唯在四禪。彼
0541a17: 云三禪樂多。又離不淨近故不立背捨。下五
0541a18: 背捨明位不異於前。復有師言。三禪無勝處。
0541a19: 四禪無背捨。此則與前有異。今依摩訶衍中
0541a20: 說。論言。初背捨初禪攝。第二背捨二禪攝。當
0541a21: 知此二背捨位在初二禪中。為對治破欲界
0541a22: 故。皆言以是不淨心觀外色。第三淨背捨位
0541a23: 在三禪中。故論云。淨背捨者緣淨故淨遍身
0541a24: 受樂故。名身作證。三界之法若除三禪更無
0541a25: 遍身之樂。論文又言。是四禪中有一背一背
0541a26: 四勝處。如比上進退從容當知。位在三禪四
0541a27: 禪。苟而遍屬即互乖論。今若具以此義破射
0541a28: 於前及融通教意。甚自紜紜。下五背捨配位
0541a29: 不異於前。今依後家之釋以辯位次也。第三
0541b01: 釋觀法不同者。若曇無德人明此八解脫觀。
0541b02: 並以空觀而為體。若薩婆多人明此背捨不
0541b03: 淨觀。並是有觀厭背為體。今此八背捨具有
0541b04: 事理兩觀。在因則名背捨。果滿則名解脫。亦
0541b05: 名俱解脫也。若偏依前二家所說。此則事理
0541b06: 互有不具。豈得受於俱解脫之名。此中觀行
0541b07: 方法與前二家不同。淺深之異在下自當可
0541b08: 見。第四明修證。行者欲修八背捨無漏觀行。
0541b09: 必須精持五篇諸戒極令清淨。復當精勤勇
0541b10: 猛大誓莊嚴心無退沒。及能成辦大事。所言
0541b11: 初背捨者。不壞內外色不內外滅色相。已是
0541b12: 不淨心觀色是名初背捨。所以者何。眾生有
0541b13: 二分行。愛行見行。愛多者著樂多縛在外結
0541b14: 使。見多者多著身見等諸見為內結使縛。以
0541b15: 是故愛多者觀外身不淨。見多者觀內身不
0541b16: 淨敗壞。今明背捨觀行多先從內起。內觀既
0541b17: 成。然後以不淨心觀外。云何觀內。行者端身
0541b18: 正心諦觀足大拇指想如大豆脹黑。亦如
0541b19: 繭之相。於靜心中觀此相成即復想脹起如
0541b20: 梨豆大。如是乃至見一拇指如卵大。次
0541b21: 觀二指三四五指亦然。次觀法復見腫脹
0541b22: 乃至心踵踝膝髀臗悉見腫脹。次
0541b23: 觀右亦如是。復當靜心諦想。大小便道腰
0541b24: 脊腹背胸悉見腫脹。復當靜心諦觀左胛
0541b25: 臂肘腕掌五指悉見腫脹。乃至右胛亦復如
0541b26: 是。復當靜心諦觀頸項頭頷悉見腫脹。舉身
0541b27: 項直。如是從頭至足從足至頭。循身觀察但
0541b28: 見腫脹。心生厭惡。復當觀壞膿爛血污不淨。
0541b29: 大小便道蟲膿流出。復既坼破見諸內臟及
0541c01: 三十六物臭爛不淨。心生厭惡。自觀己身甚
0541c02: 於死狗。觀外所愛男女之身。亦復如是。不
0541c03: 可愛樂。廣說如九想。但除散燒二想為異耳。
0541c04: 行者修此觀時若欲界煩惱未息。當久住此
0541c05: 觀中令厭心純熟。若離食愛是時應當進觀
0541c06: 白骨。一心靜定諦觀眉間想皮肉裂開見白
0541c07: 骨如爪大。的的分明。次當以心向上裂開皮
0541c08: 肉。即見額骨及髮際。骨然而開即見骨相。
0541c09: 復觀頂骨亦見皮肉脫落髑髏骨出。復當定
0541c10: 心從頭向下。想皮肉皆隨心漸漸剝落至足。
0541c11: 皮肉既脫但見骨人節節相拄端坐不動。行
0541c12: 者爾時即定心諦觀此骨從因緣生。依因指
0541c13: 骨以拄足骨。依因足骨以拄踝骨。依因踝骨
0541c14: 以拄骨。依因骨以拄膝骨。依因膝骨以
0541c15: 拄髀骨。依因髀骨以拄臗骨依因臗骨以拄
0541c16: 腰骨。依因腰骨以拄脊骨。依因脊骨以拄肋
0541c17: 骨。復因脊骨上拄項骨。依因項骨以拄頷骨。
0541c18: 依因頷骨以拄牙齒。上有髑髏。復因項骨。以
0541c19: 拄肩骨。依因肩骨以拄臂骨。依因臂骨以拄
0541c20: 腕骨。依因腕骨以拄掌骨。依因掌骨以拄指
0541c21: 骨。如是展轉相依有三百六十骨。一一諦觀
0541c22: 知大知小知強知軟共相依假是中無主無
0541c23: 我何者是身見。出入息但是風氣。亦復非身
0541c24: 非我。觀受觀心乃至觀法悉知虛誑無主無
0541c25: 我。作此觀已即破我見。憍慢五欲亦皆除滅。
0541c26: 爾時復當定心從頭至足從足至頭。循身諦
0541c27: 觀深鍊白骨乃經百千許。遍骨人筋骨既盡
0541c28: 骨色如珂如貝。深觀不已即見骨上白光煜
0541c29: 爚。見是相已即當諦觀眉間。當觀時亦見白
0542a01: 光悉來趣心行者。不取光相但定心眉
0542a02: 間。若心恬然任運自住善根開發。即於眉間
0542a03: 見八色光明旋轉而出遍照十方皆悉明淨。
0542a04: 八色者。謂地水火風青黃赤白。普照大地見
0542a05: 原本卷末註曰地色北藏作色地地色如黃白淨地。見水色如淵中澄清之水。
0542a06: 見火色如無煙薪清淨之火。見風色如無塵
0542a07: 清風。見青色知金精山。見黃色如薝蔔華。見
0542a08: 赤色如春朝霞。見白色如珂雪。隨是色相悉
0542a09: 有光耀。雖復見色分明而無形質可得。此色
0542a10: 超勝非世所有。是相發時。行者心定安隱喜
0542a11: 樂無量。不可文載也。行者復當從頭至足深
0542a12: 鍊骨人。還復攝心諦觀於額住心緣中。復見
0542a13: 八色光明旋轉而出。如是次第定心觀髮際
0542a14: 頂兩耳孔眉骨眼骨鼻口齒頷骨頸項骨。從
0542a15: 上至下三百六十諸骨諸節。悉見八色光明
0542a16: 旋轉而出。行者攝心轉細從頭至足從足至
0542a17: 頭。觀此骨人悉見遍身放光普照一切悉皆
0542a18: 明淨。若是菩薩大士咸於光中見諸佛像。若
0542a19: 行人善根劣弱。乃至四禪方得見諸佛像。行
0542a20: 者既光明照耀定心喜樂倍上所得。是名證
0542a21: 初背捨相。所以者何。內骨人未滅故。故名
0542a22: 內有色相。見外八種光明及欲界不淨境故。
0542a23: 故言以是不淨心觀外色。外色有二種。如欲
0542a24: 界不淨此是不淨外色。八種清淨之色是出
0542a25: 世間色界之色。故名外色。行者見內外不淨
0542a26: 色故。背捨欲界心不喜樂。見八種淨色故。即
0542a27: 知根本初禪無明暗蔽虛誑不實境界劣。
0542a28: 即能棄捨心不染著故。論言背是淨潔五欲。
0542a29: 離是著心故名背捨。復次如摩訶衍中說。初
0542b01: 禪一背捨。當知背捨即是無漏初禪。若是初
0542b02: 禪即便具有五支之義。今當分別。如行者從
0542b03: 初不淨觀來乃至鍊骨人光耀。即是觀禪欲
0542b04: 界定相。次攝心眉間泯然定住。即是觀禪未
0542b05: 到地相。八種光明旋轉而出覺此八色。昔所
0542b06: 未見心大驚悟。即是觀禪覺支之相。分別八
0542b07: 色其相各異非世所有。即是觀支。慶心踊躍
0542b08: 即是喜支。恬憺之法怡悅娛心。即是樂支。雖
0542b09: 此色無顛倒想三昧不動。即是一心支。今
0542b10: 略事分別此無漏觀禪五支之相。當知與上
0542b11: 根本特勝通明中五支條然有異。二背捨者。
0542b12: 壞內色滅內色相。不壞外色不滅外色相。以
0542b13: 是不淨心觀外色是第二背捨。所以者何。行
0542b14: 者於初背捨中骨人放光既遍。今欲入二禪
0542b15: 內淨故。壞滅內骨人取盡欲界見思未斷故。
0542b16: 猶觀外白骨不淨之相。故云以是不淨心觀
0542b17: 外色。今明修證。行者於初背捨後心中。不受
0542b18: 覺觀動亂。諦觀內身骨人虛假不實內外空
0542b19: 。專取壞散磨滅之相。如是觀時漸漸見於
0542b20: 骨人腐爛碎壞猶如塵粉。散滅歸空不見內
0542b21: 色。是時但攝心入定。緣外光明及與不淨。一
0542b22: 心緣中不受觀。覺於後內心豁然明淨三昧
0542b23: 正受與大喜俱發。即見八種光明照從內淨
0542b24: 出明十方倍勝於上。既證內法大喜光明。即
0542b25: 知根本二禪虛誑劣厭背不著。故名背捨。
0542b26: 亦名無漏第二禪。是中具有四支推尋可見。
0542b27: 三淨背捨身作證者。如摩訶衍中說。緣淨故
0542b28: 淨。遍身受樂故名身作證。所以者何。行者
0542b29: 欲入是三背捨。於二背捨後心即不受觀外
0542c01: 不淨。悉皆壞盡散滅無有遺餘。亦不受大喜
0542c02: 勇動。但攝心諦觀八色光耀之相。取是相已
0542c03: 入深三昧。鍊此八色極令明淨住心緣中即
0542c04: 泯然入定。定發之時與樂俱生。見外八色光
0542c05: 明清淨皎潔。猶如妙寶光色。各隨其想昱晃
0542c06: 明照遍滿諸方。外徹清淨外色照心。心即明
0542c07: 淨樂漸增長。遍滿身中舉體怡悅。既證此法
0542c08: 背捨根本心不樂著。是則略說證淨背捨相。
0542c09: 亦名無漏三禪。是中具足五支深思可見。乃
0542c10: 至四禪淨色亦復如是。皆淨背捨所攝。但以
0542c11: 無遍身樂為異耳。問曰。若爾從初背捨來悉
0542c12: 有淨色。何故今方說為淨背捨耶。答曰。是中
0542c13: 應用四義分別。一者不淨不淨。二者不淨淨。
0542c14: 三者淨不淨。四者淨淨不淨。不淨者如欲界
0542c15: 三十六物之身性相。已是不淨。不淨觀力。更
0542c16: 見此身脹膿爛青瘀臭處。此則不淨中更
0542c17: 見不淨。不淨淨者如白骨本是不淨之體。諦
0542c18: 心觀之膏膩既盡如珂如貝白光爍。此則
0542c19: 不淨中淨也。淨中不淨者。從初背捨來雖有
0542c20: 淨光。但此光明有三種不淨因緣。一者出處
0542c21: 不淨。謂從骨人出也。二者所照不淨。謂照
0542c22: 外境也。三者光體未被鍊故不淨。譬如金不
0542c23: 被鍊滓穢未盡光色不淨。以是因緣初禪雖
0542c24: 有光明不名緣淨故淨。二禪雖無白骨光從
0542c25: 內淨而出。猶照外不淨而未被鍊。及大喜故
0542c26: 亦得名為緣淨。今言淨淨者八色光明本是
0542c27: 淨色。今於此地又離三種不淨故。淨言淨淨。
0542c28: 亦名緣淨故淨。既淨義具足。所以說為淨背
0542c29: 捨也。四虛空背捨者。行者於欲界後已除自
0543a01: 身皮肉不淨之色。初背捨後已滅內身白骨
0543a02: 之色。二背捨後已外一切不淨之色。唯有
0543a03: 八種淨色。至第四禪此八種色皆依心住。譬
0543a04: 如幻色依幻心住若心捨色色即謝滅。一心
0543a05: 緣空與空相應。即入無邊虛空處。此明滅色
0543a06: 方便異於前也。證虛空處定義如前說。行者
0543a07: 欲入虛空背捨當先入空定。空定即是背捨
0543a08: 之初門。背捨色緣無色故。凡夫人入此定名
0543a09: 為無色。佛弟子入此定深心一向不迴。是名
0543a10: 背捨。云何名深心。善修奢摩他故。云何名一
0543a11: 向不迴。於此定中善修毘婆舍那空無相無
0543a12: 作無願故。能捨根本著心。即不退沒輪轉生
0543a13: 死故名一向不迴。復次佛弟子當入無色定
0543a14: 時即有八聖種觀。如癰瘡等四種對治觀故。
0543a15: 即能厭背無色之法。無常等四種正觀故。即
0543a16: 破無色假實二倒能發無漏。八聖種觀行方
0543a17: 法並如前離虛空定修識定時說。但彼欲離
0543a18: 虛空故方修八聖種。今行人即入虛空定時
0543a19: 即修八聖種。雖住定中而不著虛空定故名
0543a20: 背捨也。五識處。六無所有處。七非有想非無
0543a21: 想處背捨。亦當如是一一分別。八滅受想背
0543a22: 捨者。背滅受想諸心心數法。是名滅受想背
0543a23: 捨。所以者何。諸佛弟子厭患散亂心故。入定
0543a24: 休息似涅槃法安著身中。故名身證行者修
0543a25: 是滅受想背捨。必須滅非想陰界入及諸心
0543a26: 數法。云何滅是。非想中雖無煩惱。而具
0543a27: 足四陰二入三界十種細心數法。所謂一受。
0543a28: 二想。三行。四觸。五思。六欲。七解。八念。九定。
0543a29: 十慧。云何為受。所謂識受。云何為想。所謂識
0543b01: 想。云何為行。所謂法行。云何為觸。所謂意
0543b02: 觸。云何為思。所謂法思。云何為欲。謂入出
0543b03: 定云何為解。所謂法解。云何為念謂念於三
0543b04: 昧。云何為定。謂心如法住。云何為慧。謂慧
0543b05: 根。慧身及無色愛無明掉慢心不相應諸行
0543b06: 等。苦集法和合因緣則有非想。前於非想背
0543b07: 捨中。雖知是事不著非想故名背捨。而未滅
0543b08: 諸心數法。今行者欲入滅受想背捨故。必須
0543b09: 不受非想。一心緣真絕陰界入則非想陰入
0543b10: 界滅。一切諸行因緣悉滅。受滅乃至慧滅。愛
0543b11: 無明等諸煩惱滅。一切心數法滅。一切非心
0543b12: 數亦滅。是名不與凡夫共非是世法。若能如
0543b13: 是觀者是名滅受想。以能觀真之受想。滅非
0543b14: 想苦集之受想。今行者欲入滅受想之背捨。
0543b15: 復須深知能觀真之受想亦非究竟寂靜。即
0543b16: 捨能觀之定受慧想。捨此緣真定慧二心故。
0543b17: 云背滅受想諸心數法。譬如以後聲止前聲。
0543b18: 前聲既息即後聲亦如是能除。受想既息因
0543b19: 此心與滅法相應。滅法持心寂然無所知覺。
0543b20: 故云身證想受滅。此定中既無心識。若欲出
0543b21: 入但聽本要期長短也。第五分別趣道之相。
0543b22: 行者修八背捨入道有三種不同。一者先用
0543b23: 背捨破遮道法。後則具足修習勝處乃至超
0543b24: 越三昧事理二觀。具足方發真無漏證三乘
0543b25: 道。二者若修八背捨時是人厭離生死欲速
0543b26: 得解脫。是時遍修緣諦真觀等。即於八背捨
0543b27: 中發真無漏證三乘道。亦名具足八解脫也。
0543b28: 當知此人未必具下五種法門。問曰。若爾此
0543b29: 人未得九次第定。云何已得受八解脫之名。
0543c01: 答曰。是義應作四句分別。一者自有九次第
0543c02: 定非解脫。自有是解脫非次第定。自有次第
0543c03: 定亦是解脫。自有非次第定非解脫。而是八
0543c04: 背捨。三者若人厭離生死心重。但證初背捨
0543c05: 時即深觀四諦真定之理無漏。若發便於此
0543c06: 地入金剛三昧證三乘道。當知是人亦復未
0543c07: 必具上七種背捨。菩薩摩訶薩心如虛空無
0543c08: 所取捨。以方便力善修背捨。具足成就一切
0543c09: 佛法度脫眾生。當知背捨即是菩薩摩訶衍。
0543c10: 次釋八勝處法門。八勝處者。一內有色相外
0543c11: 觀色少若好若醜。是名勝知勝見。一勝處也。
0543c12: 二內有色相外觀色多若好若醜。是名勝知
0543c13: 見。二勝處也。三內無色相外觀色少若好若
0543c14: 醜。是名勝知見。三勝處也。四內無色相外觀
0543c15: 色多若好若醜。是名勝知見。四勝處也。五青
0543c16: 勝處。六黃勝處。七赤勝處。八白勝處若依纓
0543c17: 絡經用四大為四勝處。今明勝處即為四意。
0543c18: 一者釋名。二明階位。三辯修證之相。四明趣
0543c19: 道。第一釋名。此八法通明勝處者則有二義。
0543c20: 一者若淨若不淨。五欲得此觀時隨意能破。
0543c21: 故名勝處。二者善調觀心。譬如乘馬擊賊非
0543c22: 但破前陣。亦能善制其馬故名勝處。此則有
0543c23: 異背捨。經亦說為八除入。若因勝處斷煩惱
0543c24: 盡。則知虛妄陰入皆滅。爾時勝處變名八除
0543c25: 入也。第二明次位者今但依摩訶衍中說。初
0543c26: 二勝處位在初禪。次第三第四勝處位在二
0543c27: 禪後。四勝處位在四禪。所以三禪不立勝處
0543c28: 者。以樂多心鈍故。前二禪離欲界近。欲界
0543c29: 煩惱難破。雖位居二禪猶觀不淨破下地結。
0544a01: 四禪既是色中之極。故色勝位極於此。四空
0544a02: 既無色故。亦以破地煩惱薄故。故不立勝處。
0544a03: 第三明修證所以言內有色相外觀色少者。
0544a04: 緣少故名少。觀道未增故觀少因緣。觀多畏
0544a05: 難攝故。譬如鹿遊未調則不中遠放。云何名
0544a06: 觀少。行者自觀見己身不淨。亦觀所愛之人
0544a07: 不淨脹爛白骨。心甚厭惡。如初背捨中說若
0544a08: 好若醜者。觀外諸色善業果報故名好。惡業
0544a09: 報故名醜。復次行者從師所受觀法觀外緣
0544a10: 種種不淨。是名醜色。行者或時憶念妄生淨
0544a11: 想。觀淨色是好色。復次行者自身中繫心一
0544a12: 處。觀欲界中色有二種。一者能生婬欲。二
0544a13: 者能生瞋恚。能生婬欲是淨色名為好能生
0544a14: 瞋恚者是不淨色故名醜。勝知勝見者。觀心
0544a15: 淳熟於好色中心不貪愛。於醜色中心不瞋
0544a16: 恚。但觀色四大因緣和合而生。如水沫不堅
0544a17: 固。智慧深達假實之相。行者住是不淨門中。
0544a18: 婬欲瞋恚諸結使來能不隨故名勝處。勝是
0544a19: 不淨中淨顛倒諸煩惱故。復次好醜者。不淨
0544a20: 觀有二種。一者見自身他身三十六物臭穢
0544a21: 不淨。是名醜。二者除內外皮肉五臟。但觀
0544a22: 白骨如珂如雪乃至流光照耀。是名為好。行
0544a23: 者見不淨時即知虛假心不畏沒。見淨色時
0544a24: 知從緣生心不愛染。是名勝知勝見。復次行
0544a25: 者於少緣中隨意觀色轉變自在。亦能善制
0544a26: 觀心故名勝處。二內有色相外觀色多若好
0544a27: 若醜。是名勝知勝見者。行者觀心既調。爾時
0544a28: 不滅內骨人。更於定中廣觀外色。所謂諦觀
0544a29: 一死屍乃至十百千萬一國土。乃至十百千
0544b01: 萬國一閻浮提。乃至一四天下等。皆見悉是
0544b02: 死屍。若觀一脹時悉見一切脹。乃至壞
0544b03: 血污膿爛青瘀剝落亦如是。行者既廣見死
0544b04: 屍不淨心甚厭惡。次當諦觀一死屍。脫除皮
0544b05: 骨但見白骨。如是乃至一切死屍悉除皮肉
0544b06: 皆見白骨遍滿世界。此觀如禪經廣明。是中
0544b07: 應具說。行者外骨觀既成。復當定心諦觀內
0544b08: 身白骨。鍊使明淨如珂如貝。當自觀骨時見
0544b09: 外一切骨人。悉皆起立行行相對羅列舉手
0544b10: 而來。行者於三昧中即知此諸骨人皆是隨
0544b11: 想而來。無有定實。心不驚怖。復當心默念訶
0544b12: 此骨人。咄汝諸骨人從何而來。如是訶時悉
0544b13: 見骨人悉還躄地。如是或至多反。行者深觀
0544b14: 內骨即見光明普照十方。一切骨人為光所
0544b15: 照悉亦明淨。此觀成時於一切怨親中人及
0544b16: 諸好醜。其心平等無有愛恚。是名若好若醜
0544b17: 勝知勝見。好醜勝知見義如前說。復次行者
0544b18: 住此觀中。能見一骨人遍四天下皆是骨人。
0544b19: 是名為多還。復攝念觀一骨人故名勝知勝
0544b20: 見。隨意五欲男女淨潔相中能勝故。故名勝
0544b21: 處。又能善調觀心。雖知能觀之心性無所有。
0544b22: 而於緣中自在迴轉觀諸境界無有障閡。故
0544b23: 名勝處有義。如摩訶衍中廣說。復次有師言。
0544b24: 若但觀一切人見不淨白骨是名少。若作大
0544b25: 不淨觀是名多。大不淨觀者。為破一切處貪
0544b26: 愛故。何謂一切觀。觀象馬牛羊六畜飛禽走
0544b27: 獸之屬。悉見為死屍脹。復次觀飲食皆如
0544b28: 蟲如糞。衣服絹布猶如爛皮爛肉之段臭處
0544b29: 可惡。錢財金寶如毒蛇蚖。斯須死變臭爛不
0544c01: 淨。穀米如臭死蟲。宅舍田園國土城邑大地
0544c02: 山川林藪。皆悉爛壞臭處不淨流溢滂沱。乃
0544c03: 至見白骨狼藉一切世間不淨如此甚可厭
0544c04: 患。行者於三昧中隨觀即見迴轉自在。能破
0544c05: 一切世間好醜愛憎貪憂煩惱。故名內有色
0544c06: 相外觀色多若好若醜勝知勝見。問世間資
0544c07: 生既不淨。悉是皮肉筋骨之法。云何悉見不
0544c08: 淨爛壞。答曰。此為得解之道心力轉變非實
0544c09: 觀也。所以者何。一切非實是淨。淨倒力故
0544c10: 遂悉見淨而生貪愛。一切雖非悉不淨。今不
0544c11: 淨觀智慧力皆見不淨。破諸煩惱復有何過。
0544c12: 譬如劫燒火起一切大地有情無情若干種類
0544c13: 皆成火焰以火力故。今以不淨心。觀一切世
0544c14: 間悉見不淨亦如神通之人轉瓦石為金玉。
0544c15: 當知諸者法有何定性。彼師如是明。第二勝處
0544c16: 深思此意義理觀行悉可依用也。次明第三
0544c17: 第四勝處。觀行方法不異於前但以內無色
0544c18: 相為異。滅內色方法前二背捨初門說。今行
0544c19: 者為欲界煩惱歎破故。於第二禪中重修此
0544c20: 二勝處。對治除滅下地結使令無遺餘。亦以
0544c21: 重轉變觀道令利熟增明。牢固不失工力轉
0544c22: 勝也。次釋青黃赤白四勝處者行者不受三
0544c23: 禪身證之樂。入第四禪時念慧清淨四色轉
0544c24: 更光顯如妙寶光明。勝於前色故名勝處復
0544c25: 次行者於四禪中用不動智慧鍊此四色少
0544c26: 能多多能少轉變自在。欲見即見欲滅即滅。
0544c27: 故名勝處。復次行者於三昧中見是勝色結
0544c28: 漏未斷。或時法愛心生。為斷法愛諦觀此色
0544c29: 知從心起。譬如幻師觀所幻色知從心生則
0545a01: 不生著。是時背捨變名勝處。第四明趣道之
0545a02: 相亦為三意。一者先用勝處調心。然後具足
0545a03: 修習超越等法。發真無漏證三乘道。二者此
0545a04: 八勝處具足成就深入四諦真觀。第四禪中
0545a05: 發真無漏。具足三十四心斷三界結證三乘
0545a06: 道。三者自有行人得初勝處入初禪時厭畏
0545a07: 心重。即作念言。我今何用事中諸禪但須疾
0545a08: 取涅槃。作此念已即於此地深觀四諦十二
0545a09: 因緣中道實相。若發無漏即證三乘聖果也。
0545a10: 下七勝處亦當一一如是分別。菩薩摩訶薩
0545a11: 雖知諸法畢竟空寂。憐愍一切眾生故。深修
0545a12: 勝處。於勝處中發大神通。摧伏天魔破諸外
0545a13: 道度脫眾生。當知勝處即是菩薩摩訶衍。次
0545a14: 釋十一切遍處法門。十一切處者。一青二黃
0545a15: 三赤四白五地六水七火八風九空十識。此
0545a16: 十通名一切處者。一一色各照十方遍滿故。
0545a17: 名一切處。乃至空亦如是。前背捨勝處雖有
0545a18: 八色所照既狹。未能普遍。是以不得受一切
0545a19: 之名。復次經中有時說為十一切入。有人解
0545a20: 言。此猶是一切處之異名。今則不爾。初名以
0545a21: 一色遍照十方名一切處。後心轉善巧能於
0545a22: 一切遍照。色中一一互得相入無相妨閡。故
0545a23: 處立一切入名。今明十一切處即為二意。一
0545a24: 明階位。二辯修證。第一明階位者。十一切處
0545a25: 初八色一切處位在第四禪中。次第九空一
0545a26: 切處位在空處。第十識一切處位在識處。所
0545a27: 以前三禪中不立一切處者。行者初學彼三
0545a28: 地中有覺觀喜樂動故。不能令色遍滿停住
0545a29: 上無所有處定無物可廣。亦不得快樂。佛亦
0545b01: 不說無所有處。無量無邊故不立一切處。非
0545b02: 有想非無想處心鈍難取想。廣大故不立一
0545b03: 切處。第二次明修證。行者住第四禪中以成
0545b04: 就自在勝色。爾時應用念清淨心捨七種色
0545b05: 直念青色。取少青光焰相如草葉大。一心緣
0545b06: 中即與少青相應。觀心運此少青遍照十方。
0545b07: 即見光明隨心普照。一切世間皆見青相遍
0545b08: 滿停住不動如青世界。是名青一切處。餘七
0545b09: 一切處修觀之相亦當如是一一分別。自有
0545b10: 師言。修一切處緣取草葉等相因外色起相
0545b11: 遍滿普照。如此說者非唯乖失觀門之法。亦
0545b12: 與摩訶衍所說都不相關。行者既已成就以
0545b13: 一切處欲入虛空一切處。當入虛空背捨。但
0545b14: 背捨緣狹。未名一切處。今更廣緣十方虛空
0545b15: 故。名虛空一切處。欲入識一切處者。當亦
0545b16: 先入識處背捨。於識定中廣觀此識。遍滿十
0545b17: 方皆見是識。故名識一切處。行者若欲修一
0545b18: 切入既得一切處成。當以一切處為本。然後
0545b19: 用善巧觀心於青一切中。令黃赤白等皆入
0545b20: 其中不壞青之本相。而能於青色之中具見
0545b21: 餘色。是則略說一切處一切入竟。問曰。何
0545b22: 故不於一切處中分別趣道之相。答曰。一切
0545b23: 聲聞經中。多說一切處是有漏緣。但是修通
0545b24: 法。既於發無漏義劣故不分別。若依摩訶衍
0545b25: 義欲分別者。類如前背捨勝處中說。今菩薩
0545b26: 為欲令神通普偏成就普現色。具足一切法
0545b27: 界中事故。修是一切處。故大品經亦說名一
0545b28: 切處波羅蜜第二明觀禪功用之法者。佛弟
0545b29: 子既得此三番觀行。若欲為化眾生現希有
0545c01: 事令心清淨。應當廣修一切神通道力。所謂
0545c02: 六通十四變化四辯無諍三昧願智頂禪自在
0545c03: 定鍊禪十八變化等諸大功德。皆應住此背
0545c04: 捨勝處一切處中學。既學得已令多眾生
0545c05: 見歡喜信伏得度故修神變。次釋六神通。六
0545c06: 通者。一天眼通。二天耳通。三他心通。四宿命
0545c07: 通五如意通。六漏盡通。皆言神通者神名天
0545c08: 心通是智慧性。以天然之智慧徹照一切色
0545c09: 心等法無閡。故名神通。今約此諸禪後釋六
0545c10: 通即為三意。一明得通因緣不同。二正明修
0545c11: 通方法。三明變化功用。第一明得通因緣不
0545c12: 同者自有三種。一者報得。如諸天大福德淨
0545c13: 土中人受生即得報得五通也。二者發得。若
0545c14: 人但因懺悔。或深修上所說禪定。雖不作取
0545c15: 通方便而神通自發。故經云。深修禪定得五
0545c16: 神通。三修得者。行人雖證上所說諸深禪定。
0545c17: 而未斷障通無知則神通終不發。若於禪定
0545c18: 中更作取通方便。斷障通無知神通即發。今
0545c19: 正約此明義。第二次明修通法者。經論所說
0545c20: 乃各不同。今但取摩訶衍中意以略明修通
0545c21: 方法。一修天眼通者。行人深心憐愍一切。發
0545c22: 願欲見六道眾生死此生彼之相。爾時當住
0545c23: 色界背捨勝處一切處及四如意足中。正念
0545c24: 修習具足四緣即生天眼通。何等為四。一光
0545c25: 明常照晝夜無異。二諦觀世間隔障悉如虛
0545c26: 空無有覆蔽之相。三專心先取一易可見境
0545c27: 以心緣之。常勤精進善巧修習欲見前境。四
0545c28: 於禪定中發四大造清淨眼根成就。是名具
0545c29: 足四緣和合。因此生清淨識。即見十方六道
0546a01: 眾生死此生彼苦樂之相。若明暗近遠障內
0546a02: 障外細之色。徹見無閡了了分明。是名天
0546a03: 眼通。二次明修天耳通。行者既見色已。若
0546a04: 欲聞其聲。當於禪定中諦取障外可聞細聲。
0546a05: 一心聽之願欲得聞。若心明利發得四大造
0546a06: 清淨色耳根。即聞障外障內一切六道音聲
0546a07: 苦樂憂喜言辭不同。是名天耳通。三明修他
0546a08: 心通。行者既聞聲已。若欲知眾生心所念事。
0546a09: 當即於禪定中觀前人喜相瞋相怖畏等相。
0546a10: 悉知依心而住。借此等相諦觀其心所緣念
0546a11: 法。一心願欲知之。若心明利因此發通。隨所
0546a12: 見眾生即知心所念事。是名他心通。四次明
0546a13: 修宿命通。行者既知他心已。若欲自原本卷末註曰知己北藏作己知知己
0546a14: 宿命及他宿命百千萬世所作事業。即當於
0546a15: 禪定中自憶己所。於日月歲數中經作之事。
0546a16: 乃至歌羅邏時所作之事。如是憶念一心願
0546a17: 欲知之。若心明利便發神通。即自知過去一
0546a18: 世乃至百千萬世劫數中宿命所作事業之相
0546a19: 了了分明。乃至知他宿命亦如是。是名宿命
0546a20: 通。五次明修身如意通。行者既知宿命。若欲
0546a21: 得身通變化。當於三昧中繫心身內虛空滅
0546a22: 重色相。常取輕空之相發大欲精進心。智
0546a23: 慧籌量心力能舉身原本卷末註曰未壽下南藏有量字未籌。已自知心力已大
0546a24: 能舉其身。譬如學跳之人常自輕舉其身。若
0546a25: 觀心成就即發。身如意通有三種。一者能到。
0546a26: 二者轉變。三者自在。所言能到者即有四種。
0546a27: 一者身能飛行如鳥無閡。二移遠令近不往
0546a28: 而到。三此沒彼出。四一念能到。二次明轉變
0546a29: 者。大能作小小能作大。一能作多多能作一。
0546b01: 種種諸物皆能轉。三聖如意者。外六塵中原本卷末註曰不受下南藏無用字不
0546b02: 受用不淨物能觀令淨。可受淨物能令不淨。
0546b03: 是自在法。如意神通從修勝處一切處四如
0546b04: 意足中生。是名證身如意通。行者得是身如
0546b05: 意通故。即能隨意變現。若欲自得解脫及度
0546b06: 眾生。必須斷除心病。是時應修無漏通。修無
0546b07: 漏通下明諦觀中當廣分別。問曰。修下六次
0546b08: 第一向如前所說耶。答曰。此約一途論次第。
0546b09: 若行人隨所樂通前學即得。未必皆如前辯。
0546b10: 第三明變化者。十四變化能生神通。亦因神
0546b11: 通能有變化。云何名十四變化。一者欲界初
0546b12: 禪。成就二變化。一初禪初禪化。二初禪欲界
0546b13: 化。二者二禪成就三變化。一二禪二禪化。二
0546b14: 二禪初禪化。三二禪欲界化。三者三禪成就
0546b15: 四變化。一三禪三禪化。二三禪二禪化。三三
0546b16: 禪初禪化。四三禪欲界化。四者四禪成就五
0546b17: 變化。一四禪四禪化。二四禪三禪化三四禪
0546b18: 二禪化。四四禪初禪化。五四禪欲界化。是
0546b19: 為十四變化。若人成就此變化即具十八變
0546b20: 化。一切神通力觀行功德無量無邊。是事微
0546b21: 細豈可以文字具載。今但略出名目。欲令學
0546b22: 者知一切神通變化皆從觀禪中出。此諸神
0546b23: 通若在菩薩心中名神通波羅蜜。次釋九次
0546b24: 第定。九次第定者。離諸欲離諸惡不善法。有
0546b25: 覺有觀離生喜樂入初禪。如是次第入二禪
0546b26: 三禪四禪空處定識處定不用處定非有想非
0546b27: 無想處定滅受想定。是名九次第定。釋九次
0546b28: 第定即為三意。一者釋名。二明次位。三明修
0546b29: 證。第一釋名。今此九法皆轉名次第定者。上
0546c01: 來諸法門既觀行未熟。入禪時心有間故。不
0546c02: 名次第定也。行者定觀之法先已成就。今於
0546c03: 此中修鍊既熟能從一禪心起。次入一禪心
0546c04: 心無間。不令異念得入。若善若垢。如是乃
0546c05: 至滅受想定是名九次第定。亦名鍊禪。所以
0546c06: 者何。諸佛弟子心樂無漏先得諸味禪。今欲
0546c07: 除其滓穢以無漏禪鍊之。皆令清淨如鍊金
0546c08: 之法問曰。說九次第定中鍊法。與阿毘曇人
0546c09: 明熏禪之法。有何等異。答曰。有同有異。彼
0546c10: 以無漏鍊有漏。今亦以無漏鍊有漏故同。彼
0546c11: 則但明鍊四禪為防退轉轉鈍為利。現法樂
0546c12: 及生五淨居故。唯鍊四禪。無色界則無鍊法。
0546c13: 今明從初禪乃至非想悉皆鍊之。令一切諸
0546c14: 禪清淨調柔增益功德。故為異也。尋下修證
0546c15: 自當可見。第二明階位者。此位雖一往約四
0546c16: 禪四空及滅盡定。然實位通諸禪。所以者何。
0546c17: 如上所說特勝通明背捨勝處悉有四禪四
0546c18: 空。未必但是根本。今修鍊之法悉應普入諸
0546c19: 禪令心無間。不可的約根本世間禪以為次
0546c20: 位也。故大品云菩薩依八背捨逆順出入九
0546c21: 次第定。若依成論毘曇義但用無漏心入八
0546c22: 禪。緣真入滅以為九次第定。今用大品摩訶
0546c23: 衍論所明九次第定。意往望彼則大有闕。
0546c24: 習者尋上來所說言意叵類。同異之相冷然
0546c25: 可見。第三明修證者行者既具足諸禪。今欲
0546c26: 入九次第定者。先當從淺至深修鍊諸禪。定
0546c27: 觀之法極令調柔利熟。然後總合定觀二種
0546c28: 法門。一心齊入善斷法愛自識其心。從初調
0546c29: 心入一禪不令異念間雜。如是乃至滅受想
0547a01: 定。所以者何。行者於根本禪中定多而智少
0547a02: 則心不調柔。故入禪有間。背捨禪等觀多而
0547a03: 定少故。心不調柔。入禪有間。譬如車有二
0547a04: 輪若一強一弱則載不安穩。亦如刀刃強軟
0547a05: 不調則無利用。此亦如是。今修此定既定觀
0547a06: 均等。定深智利。定深故在緣則不散。智慧
0547a07: 利故則進入捷疾無閡。是故從一禪起入一
0547a08: 禪時利疾。心心相次無諸雜間。隨念即入亦
0547a09: 名無間三昧。行者若用此心遍入諸禪非但
0547a10: 次第調柔心無雜間。亦復增益諸禪功德轉
0547a11: 深微妙。如鍊金光色更增價直亦倍。故說此
0547a12: 定名曰鍊禪。問曰是中亦有欲界未到中間。
0547a13: 何故但說九定。答曰雖有此法既不牢固。又
0547a14: 聖人所得大功德不在邊地。是故不說。復次
0547a15: 上來入禪心鈍故。於方便中間經停則久。是
0547a16: 故分別有未到中間之相。今此九定定慧心
0547a17: 利欲入正地隨念即入。既不久住方便中間。
0547a18: 是故不說若分別趣道之相。具如前背捨勝
0547a19: 處中說。故不別明。次釋三三昧。三三昧者。
0547a20: 一有覺有觀三昧。二無覺有觀三昧。三無覺
0547a21: 無觀三昧。所以次九定後明三三昧者。此二
0547a22: 種禪名雖有異而法相孱同。所以者何。九定
0547a23: 既通鍊諸禪而自無別體。三三昧亦如是。此
0547a24: 義在下自當可見。釋三三昧即為三意。一釋
0547a25: 名二辯相三名出生三昧。第一釋名覺觀等
0547a26: 三法名同次位。已如前根本禪中說。三昧今
0547a27: 當分別。一切禪定攝心皆名為三摩提。秦言
0547a28: 正心行處。是心從無始已來常曲不端。得是
0547a29: 正心行處心則端直。故名三昧。譬如蛇行常
0547b01: 曲入筒則直。此亦如是。問曰。若言禪定攝
0547b02: 心名三昧者。根本禪定與此有何異。答曰有
0547b03: 異彼則但明根本攝心。今遍約一切諸禪中
0547b04: 明攝心。當如此則定深而廣。豈得不異。復
0547b05: 次根本禪但是緣事攝心。未斷邪倒不名端
0547b06: 直。今明三昧並據緣理攝心能斷邪倒之曲。
0547b07: 故以心端直處為三昧也。第二次辯相者。此
0547b08: 三三昧義同九定既無別體。但約諸禪以辯
0547b09: 相也。一明有覺三昧。如上所說。根本初禪乃
0547b10: 至特勝通明背捨勝處等初禪。各有覺有觀
0547b11: 相應心數及諸功德。行者入此等諸初禪時
0547b12: 住正心行處。皆名有覺有觀三昧。二如上所
0547b13: 說。諸禪中間乃至特勝通明背捨勝處。各有
0547b14: 中間與觀相應心數法及諸功德。行者以正
0547b15: 心行處。入此等諸禪中間。皆名無覺有觀三
0547b16: 昧。三如上所說。根本二禪乃至有頂。及特
0547b17: 勝通明背捨勝處等。各有二禪。從二禪已去
0547b18: 乃至有頂。及滅受想定有無覺無觀相應法
0547b19: 并諸功德。行者正心行處。入此等諸禪功德。
0547b20: 皆名無覺無觀三昧。當知。此三三昧更無別
0547b21: 體。但是總諸禪以為三分。大聖欲令眾生雖
0547b22: 聞廣說諸禪。而不失根本故。總以三法收攝
0547b23: 諸禪。罄無不盡。譬如數法若至百萬總為一
0547b24: 億。此亦如是第三明出生三昧之相者。則有
0547b25: 二種。一者出生二乘三昧。所以者何。如上
0547b26: 所說。諸有覺有觀初禪等。悉發念處三昧。乃
0547b27: 至八聖道。空無相無作。十六行。十二因緣。暖
0547b28: 頂忍。世第一。等三昧。電光三昧。金剛三昧。
0547b29: 乃至佛智無諍等三昧。此諸法門涅槃經中。
0547c01: 悉說名三昧也。若於諸初禪中發此等三昧。
0547c02: 即證二乘若道若果。故名有覺有觀三昧。乃
0547c03: 至無覺有觀無覺無觀。亦當如是一一分別。
0547c04: 二者如上所說。諸有覺有觀禪各發大乘諸
0547c05: 三昧者。如觀佛三昧。二十五三昧。般舟三
0547c06: 昧。首楞嚴等諸菩薩三昧。百則有八。諸佛
0547c07: 三昧不動等。百則有二十及八萬四千諸三
0547c08: 昧等。皆因有覺有觀三昧發。乃至無覺有觀
0547c09: 無覺無觀。亦當如是一一分別。菩薩摩訶薩
0547c10: 得此諸三昧故。即入菩薩位。亦能現身。如佛
0547c11: 度一切眾生。三三昧義。如摩訶衍中廣分別。
0547c12: 次釋師子奮迅三昧。今明師子奮迅三昧者。
0547c13: 如般若經中說。行者依九次第。定入師子奮
0547c14: 迅三昧。云何名師子三昧。離欲離不善法。有
0547c15: 覺有觀離生喜樂入初禪。如是次第入二禪
0547c16: 三禪四禪。空處識處不用處。非有想非無想
0547c17: 處。入滅受想定。從滅受想定起。還入非有
0547c18: 想非無想定。從非有想非無想處起。還入不
0547c19: 用處。如是次第還入識處入空處。入四禪入
0547c20: 三禪。入二禪入初禪。是名師子奮迅三昧也。
0547c21: 譬如師子奮迅之時。非但能前進奮迅而去。
0547c22: 亦能行奮迅而歸。一切諸獸所不能爾。行
0547c23: 者入此法門亦復如是。非但能心心次第。從
0547c24: 於初禪直至滅受。亦能從滅受想定入非
0547c25: 想。入至初禪。此則義同師子奮迅。上來諸
0547c26: 禪所不能爾。故說此定為師子奮迅三昧。行
0547c27: 者住此法門。即能覆遍入一切諸禪。熏諸
0547c28: 觀定悉令通利。轉變自在。出生諸深三昧種
0547c29: 種功德。神智轉勝亦名熏禪。譬如牛皮熏熟。
0548a01: 隨意作諸世物。此亦如是。分別次位此同九
0548a02: 定。但有出無間之異。是中用心巧細。修習
0548a03: 之相略知大意。不廣分別也。次釋超越三昧。
0548a04: 今明超越三昧者。如般若經中說。行者因師
0548a05: 子奮迅三昧。逆順出入超越三昧。云何超越
0548a06: 三昧。離諸欲惡不善法。有覺有觀。離生喜樂
0548a07: 入初禪。從初禪起。超入非有想。非有想起
0548a08: 入非無想處。非無想處起入滅受想定。滅受
0548a09: 想定起還入初禪。從初禪起入滅受想定。滅
0548a10: 受想定起入二禪。二禪起入滅受想定滅受
0548a11: 想定起入三禪。三禪起入滅受想定。滅受想
0548a12: 定起入四禪。四禪起入滅受想定。滅受想定
0548a13: 起入虛空處。虛空處起入滅受想定。滅受想
0548a14: 定起入識處。識處起入滅受想定。滅受想定
0548a15: 起入無所有處。無所有處起入滅受想定。滅
0548a16: 受想定起入非有想。非有想起入非無想處。
0548a17: 非無想處起入滅受想定。從滅受想定起入
0548a18: 散心中。散心中起入滅受想定。滅受想定起
0548a19: 還入散心中。散心中起入非有想。非有想起
0548a20: 入非無想處。非無想處起住散心中。散心中
0548a21: 起入第四禪中。第四禪中起住散心中。散心
0548a22: 中起入第三禪中。第三禪中起住散心中。散
0548a23: 心中起入第二禪。第二禪起住散心中。散心
0548a24: 中起入初禪。初禪起住散心中。是超越三昧。
0548a25: 今明超越之相。自有超入超出相。如前二番
0548a26: 經文說。超入出中各有四種。一者順入超。二
0548a27: 者逆入超。三者順逆入超。四者逆順入超。超
0548a28: 出亦如是。復次此超越三昧中。復有傍超。傍
0548a29: 超亦有四種。類如前說。譬如師子有四種趠。
0548b01: 一者前擲四十里。即譬順超之相。二者擲
0548b02: 四十里。即譬逆超之相。三者右傍擲四十里。
0548b03: 即譬傍超入根本禪定之相。四者左傍擲四
0548b04: 十里。即譬傍超入觀禪之相。復有二種超越。
0548b05: 一者具足超。二者不具足超。具足超即是菩
0548b06: 薩超越。如上所說。不具足超即是聲聞超越
0548b07: 三昧。不能自在。遠超入故。故摩訶衍云。譬
0548b08: 如黃師子白師子二俱能趠。若黃師子趠則
0548b09: 不遠。若白師子則能遠擲。聲聞之人入超越
0548b10: 三昧。但能從初禪超入三禪。尚不能超二何
0548b11: 能超三。此則如黃師子之超。菩薩不爾。從
0548b12: 於初禪能超入滅受想定。隨意自在。此則
0548b13: 如白師子之超。若三乘行人入此三昧。具足
0548b14: 修一切法門。是時觀定等法轉深明利。更復
0548b15: 出生百千三昧。功德深厚神通猛利。故名觀
0548b16: 禪。亦有鍊禪自在定。鍊禪如上說。自在定者。
0548b17: 於諸法門自在出入住。轉變見八自在也。亦
0548b18: 名頂禪。於諸禪中最為高極。則能轉壽為福
0548b19: 轉福為壽。故復名佛智三昧。欲知隨願即知
0548b20: 三世事。二處攝。謂欲界四禪。復有無諦三
0548b21: 昧。令他心不起諦。五處攝。欲界及四禪。復有
0548b22: 四辯。諸詞辯二處攝。謂欲界初禪。義辯樂說
0548b23: 辯九地攝。謂欲界四禪無色定。復有五神通
0548b24: 十四變化心十八變化。皆如前說。若禪中欲
0548b25: 聞見觸時。皆用梵世識。識滅則止。復次是諸
0548b26: 禪中。皆有三十七品。三解脫門。四諦十六行
0548b27: 觀。十一智。三無漏根。如是等智行。在下當分
0548b28: 別。若二乘人具此諸禪者即是俱解脫。事理
0548b29: 具足成就無累。故亦名不壞解脫。具足成就
0548c01: 出世間諸禪定法。故具足三明六通。及八解
0548c02: 脫等一切諸大功德故名大力阿羅漢也。若
0548c03: 是菩薩於正觀心中入此三昧。得諸法等相
0548c04: 即得二十五三昧。能破二十五有住王三昧。
0548c05: 一切三昧悉入其中。是時亦名禪波羅蜜滿。
0548c06: 此則略說三乘共禪行行法門竟。是中法門
0548c07: 無量。令欲更詮入道要行。豈得具說耶。
0548c08: 釋禪波羅蜜次第法門卷第十
