0284b02: 
0284b03: 
0284b04: 
0284b05: 成唯識論自攷卷第十
0284b06: 
0284b07: 明武林蓮居弟子　大惠　錄
0284b08: 此十一障二障所攝。
0284b09: 此十下。結前十一障。攝屬二障。文中通言二障。義
0284b10: 開二種二障。一者異生性障。屬分別攝。後十種障。
0284b11: 屬俱生攝。二者十一障中。皆有煩惱障。及所知障。
0284b12: 煩惱障中見所斷種至八地以上畢竟不行。
0284b13: 煩惱下。通明諸位斷義。先明見所斷煩惱障。即分
0284b14: 別惑。異生性所攝。初地初心斷彼種子。地前加行
0284b15: 伏彼現行。修所下。次明修所斷煩惱障。即俱生惑。
0284b16: 即欲貪身見等。金剛喻定頓斷彼種。地前加行漸
0284b17: 伏現行。地上頓伏令永不行。如阿羅漢。由故下。通
0284b18: 妨。問曰。既如阿羅漢令永不行。如何四地猶起我
0284b19: 見。三地猶有欲貪俱耶。釋云。由故意力等。
0284b20: 所知障中見所斷種至無漏伏故障不現起。
0284b21: 所知下。先明見斷所知。若種若現義同煩惱。脩所
0284b22: 下。次明脩斷所知。若種若現地地漸滅。金剛喻定
0284b23: 方永伏盡。八地下。約後三地以明諸識相應所知
0284b24: 有現不現。無漏觀心及生空智果。即第六心也。治
0284c01: 障相違。故不復行。第七相應所知。以微細故。猶可
0284c02: 現行。金剛喻定法空智果方乃伏盡。五識相應法
0284c03: 貪癡等。雖未轉依。第六無漏觀心伏故。障不現起。
0284c04: 雖於脩道十地位中至而三位顯是故偏說。
0284c05: 雖於下。別明三位斷義。問曰。十地位中何故但斷
0284c06: 所知。於煩惱種但伏不斷。何故前文又云脩習位
0284c07: 中俱斷二愚及彼麤重。答。雖於脩道位中不斷煩
0284c08: 惱種。斷所知時。而彼煩惱麤重亦漸斷滅。煩惱障
0284c09: 種。即有覆無記品所攝。麤重即無堪任性。三位斷
0284c10: 者。一見道位初。二不動地前。三金剛道後。問。諸位
0284c11: 皆斷。何獨三位。答。三位顯故。是故偏說。
0284c12: 斷二障種漸頓云何至任運內起無麤細故。
0284c13: 斷二下。明斷種頓漸。先徵。第七下。釋。先明俱生煩
0284c14: 惱種。第七識相應者。三乘得無學時一時頓斷。此
0284c15: 約三乘共位。遠行地後同斷此種。止齊此地。不及
0284c16: 上位故。次明俱生所知種。七識相應者。金剛喻定
0284c17: 一時頓斷。何故頓斷。唯內緣第八為我法。無麤細
0284c18: 故。此獨約菩薩。故至佛地。
0284c19: 餘六識俱煩惱障種至一剎那中三界頓斷。
0284c20: 餘六下。先明分別煩惱種。六識相應者。三乘見道
0284c21: 一切頓斷。次明俱生煩惱種。二乘分二類。一類三
0284c22: 界九地。一一地各分九品漸次別斷八十一品思
0284c23: 惑是也。一類三界九地。地地中九品皆合為一聚
0284c24: 總為九品別斷。菩薩金剛喻定。三界一時頓斷。
0285a01: 所知障種初地初心至品類差別有眾多故。
0285a02: 所知下。先明分別所知種。六識相應者。初地初心
0285a03: 頓斷。脩所下。次明俱生所知種。十地漸斷。成佛斷
0285a04: 盡。何故漸斷。謂六識俱者。通緣內外麤細境生。品
0285a05: 類差別有眾多故。
0285a06: 二乘根鈍漸斷障時至前後相望皆容具有。
0285a07: 二乘下。明能斷四道。加行道者。謂引無間道之方
0285a08: 便。無間道者。謂力能斷惑故。解脫道者。謂已巳解脫
0285a09: 所應斷障。明證理故。勝進道者。謂所餘諸道漸勝
0285a10: 進故。是涅槃路。故皆名道。四道或別或總者。總則
0285a11: 俱時。前位勝進。即後位加行故。別分前後。各自建
0285a12: 立故。菩薩不分四道別者。剎那剎那能斷證故。問
0285a13: 曰。經無量劫佛果乃成。何言剎那斷證。答曰。時節
0285a14: 淹久。分別謂長。頌曰。處夢謂經年。覺乃須臾頃。過
0285a15: 時雖無量。攝在一剎那。若剎那剎那前後相望。皆
0285a16: 容具有四道差別。
0285a17: 十真如者一行真如至無有一法而不在故。
0285a18: 十真下。明十地證十真如。初二句標總別名。謂此
0285a19: 下。釋義。謂初地所證法界名行義。真如在一
0285a20: 切處。一切眾生及國土。三世悉在無有餘。亦無形
0285a21: 像而可得。前三句即行義。後一句即二空義。
0285a22: 二最勝真如謂此真如至於一切法最為勝故。
0285a23: 二最下。初句標名。謂此下。釋義。二地所證法界名
0285a24: 最勝義。遠離邪行犯戒垢故。大惡病中戒為良藥。
0285b01: 大怖畏中戒為守護。死愚暗中戒為明燈。於惡道
0285b02: 中戒為猛將。死海水中戒為舡筏。即最勝義。
0285b03: 三勝流真如謂此真如至於餘教法極為勝故。
0285b04: 三勝下。初句標名。謂此下。釋義。謂三地所證法界
0285b05: 名勝流義。從真如流出正體智。正智流出後得智。
0285b06: 後得流出大悲心。大悲流出十二部經即勝流義。
0285b07: 四無攝受真如至非我執等所依取故。
0285b08: 四無下。初句標名。謂此下。釋義。四地所證法界名
0285b09: 無攝受義。謂四地斷微細煩惱障。所證真如。非色
0285b10: 心有無等法所繫屬故。亦非我執我慢我愛我癡。
0285b11: 邊見我所等所依所取故。
0285b12: 五類無別真如至非如眼等類有異故。
0285b13: 五類下。初句標名。謂此下。釋義。五地所證法界名
0285b14: 類無別義。謂五地斷下乘般涅槃障。生死涅槃二
0285b15: 皆平等。非如眼等類有差別。
0285b16: 六無染淨真如至亦不可說後方淨故。
0285b17: 六無下。初句標名。謂此下。釋義。六地所證法界名
0285b18: 無染淨義。謂六地斷麤相現行障。知緣起法無染
0285b19: 無淨。如摩尼寶體本離垢。非瑩治方淨。
0285b20: 七法無別真如至種種安立而無異故。
0285b21: 七法下。初句標名。謂此下。釋義。七地所證法界名
0285b22: 法無別義。雖諸教法依如建立。如無異故。又於教
0285b23: 中立種種名。法界實相等。體一名異。而如無異。
0285b24: 八不增減真如至現相現土俱自在故。
0285c01: 八不下。初句標名。謂此下。釋義。八地所證法界名
0285c02: 不增減義。由通達此真如故。於諸清淨雜染法中
0285c03: 不見一法有增有減。真如隨染淨緣。成染淨法。隨
0285c04: 染緣時。染無有增。淨亦不減。隨淨緣時。淨無有增。
0285c05: 染亦不減。真如平等故。即此下。出異名。謂此法界
0285c06: 是相自在之所依止。大小勝劣。隨欲現前。名相自
0285c07: 在。謂此法界是土自在之所依止。廣狹淨穢。隨意
0285c08: 皆成。名土自在。相約現身。土約現界。
0285c09: 九智自在所依真如至於無礙解得自在故。
0285c10: 九智下。初句標名。謂若下。釋義。九地所證法界名
0285c11: 智自在義。謂九地斷利他不欲行障。故能以四種
0285c12: 無礙辯才。任運自在善說法故。
0285c13: 十業自在等所依真如至總持定門皆自在故。
0285c14: 十業下。初句標名。謂若下。釋義。十地所證法界名
0285c15: 業自在義。謂十地斷諸法中未得自在障。所證真
0285c16: 如為神通等之所依止。神通作業皆得自在。
0285c17: 雖真如性實無差別至為令圓滿後後建立。
0285c18: 雖真下。伏問曰。真如之理唯一法界。體無殊異。何
0285c19: 有十耶。釋曰。隨德建號假立十名。問曰。初地見理
0285c20: 理無二致。一即一切。何必後後立此十耶。釋曰。初
0285c21: 地雖達一即一切。而能證智明昧不同。所脩行猶
0285c22: 未圓滿。為令圓滿後後建立。行即十波羅蜜多。
0285c23: 如是菩薩於十地中至於二轉依便能證得。
0285c24: 如是下。釋二轉依。文中先結前。於二下。起後。由前
0286a01: 標中依十地。脩十行。斷十障。證十真如。二種轉依
0286a02: 由斯證得故。
0286a03: 轉依位別略有六種至而漸伏現行亦名為轉。
0286a04: 轉依下。總標六種。一損下。別釋。初句標名。謂初下。
0286a05: 釋義。異熟識中所持染淨種子。由資糧加行位中
0286a06: 脩習勝解慚愧。故有損染之力。益淨之能。令染種
0286a07: 漸。淨種漸增。問。若爾。未斷障種。何名轉依。答中
0286a08: 如文。此約伏染名轉。
0286a09: 二通達轉謂通達位至證得一分真實轉依。
0286a10: 二通下。初句標名。謂通下。釋義。以斷異生性障。證
0286a11: 得一分真實轉依。此約乍證名轉。
0286a12: 三脩習轉謂脩習位至多令非真不顯現故。
0286a13: 三修下。初句標名。謂脩下。釋義。此依十地漸斷漸
0286a14: 證。攝大乘下。判釋。前六名通達。後四名脩習。有相
0286a15: 觀通俗。無相觀通真。入無相觀。真現非真不現。入
0286a16: 有相觀。非真現真不現。非真即俗也。後四常在無
0286a17: 相觀。多令非真不現。餘惑未除。少分猶現。或七地
0286a18: 少分非真現。八地以上多不現。此約分證名轉。
0286a19: 四果圓滿轉謂究竟位至窮未來際利樂無盡。
0286a20: 四果下。初句標名。謂究下。釋義。脩行。斷惑。證果。益
0286a21: 機。此即自行始終。化他能所也。此約究竟名轉。
0286a22: 五下劣轉謂二乘位至無勝堪能名下劣轉。
0286a23: 五下下。初標名。謂二下。釋義。專求自利。如獐獨跳
0286a24: 故。忻厭未忘。不契平等故。唯通生空。證理未圓故。
0286b01: 斷煩惱種。有所未斷故。證真擇滅。非大涅槃故。無
0286b02: 勝堪能。目矬陋。無威德故。此約偏真名轉。
0286b03: 六廣大轉謂大乘位至有勝堪能名廣大轉。
0286b04: 六廣下。初句標名。謂大下。釋義。自性眾生誓願度。
0286b05: 自性佛道誓願成故。生死即涅槃。離取捨故。具達
0286b06: 二空。究盡淵府故。雙斷二障。五住究盡故。頓證二
0286b07: 德。福足慧足故。有勝堪能。纓絡嚴身。威德特尊故。
0286b08: 此約廣大名轉。
0286b09: 此中意說廣大轉依捨二麤重而證得故。
0286b10: 此中下。約頌簡定。前頌言捨二麤重故便證得轉
0286b11: 依者。意取第六廣大轉依。六義殊勝故。前五中第
0286b12: 一約伏名斷。二三分斷未盡。第四對因說果。第五
0286b13: 六義俱劣。是故簡之。
0286b14: 轉依義別略有四種。
0286b15: 轉依下。總標義別。略有四種。別開一一復具二義。
0286b16: 一能轉道下有二。一能伏道。二能斷道。二所轉依
0286b17: 下有二。一持種依。二迷悟依。三所轉捨下有二。一
0286b18: 所斷捨。二所棄捨。四所轉得下有二。一所顯得。二
0286b19: 所生得。今唯標四。是故云略。
0286b20: 一能轉道此復有二至隨其所應漸頓伏彼。
0286b21: 一能下。別釋。初二句總標別列。一能下。明能伏道。
0286b22: 有漏加行。唯能漸伏。前云彼障現行地前漸伏。無
0286b23: 漏根本後得。俱能頓伏。前云初地以上能頓伏盡。
0286b24: 二能斷道謂能永斷至所證所引未成辦故。
0286c01: 二能下。明能斷道。先簡有漏加行。非是能斷。二道
0286c02: 除有漏。三智除加行。有漏下。出簡意。有漏道是曾
0286c03: 習相執所引故。未泯相故。謂異生類三性心時。雖
0286c04: 外起諸業。而內恒執我。令六識中所行施等不能
0286c05: 忘相。是故有漏非能斷道。加行智趣求所證真如。
0286c06: 所引本智。皆未能成辦故。真理未明。本智未顯。是
0286c07: 故加行非能斷道。
0286c08: 有義根本無分別智至後得不然故非斷道。
0286c09: 有義下。二解。初家唯取本智是能斷道。不取後得。
0286c10: 變相觀空故。隨眠前已巳斷故。
0286c11: 有義後得無分別智至根本後得俱能正斷。
0286c12: 有義下。次家兼取後得是能斷道。觀諦無倒故。能
0286c13: 斷迷事隨眠故。瑜伽下。引證。出世斷道。謂本智。世
0286c14: 出世斷道。謂後得。純世間道。謂加行。此證通取二
0286c15: 智。簡去加行。由斯下。結示本智通能斷分別俱生
0286c16: 理事二障。後得唯能斷俱生事障。
0286c17: 二所轉依此復有二至而不能持種故此不說。
0286c18: 二所下。初二句總標別列。一持下。明持種依。初句
0286c19: 標名。次句出體。根本識。即第八依他起。由此下二
0286c20: 句。釋持種義。由此本識持染種。與染現行作所依。
0286c21: 持淨種。與淨現行作所依。聖道下一句。釋轉依義。
0286c22: 無漏觀智捨染得淨。染法種現俱離。唯持清淨法
0286c23: 種。染淨雖遷。識體無二。餘依下。通妨。問。前七識並
0286c24: 名依他。亦能轉識成智。何非轉依。釋中如文。
0287a01: 二迷悟依謂真如至而非根本故此不說。
0287a02: 二迷下。明迷悟依。初句標名。次句出體。真如。即諸
0287a03: 法實性。由此下二句。釋迷悟義。迷此真如。染法得
0287a04: 生。悟此真如。淨法得生。聖道下一句。釋轉依義。觀
0287a05: 智起時。翻迷就悟。染法不捨而捨。淨法不得而得。
0287a06: 迷悟雖翻。覺心不動。餘雖下。通妨如前。
0287a07: 三所轉捨此復有二至由此名捨計所執。
0287a08: 三所下。初二句總標別列。一所下。明所斷捨。初句
0287a09: 標名。次句出體。真無下。先明斷種名捨。真無間道。
0287a10: 是能治智。二障種子。是所治惑。治障相違。猶明與
0287a11: 暗。兩不並生。彼種下。次明斷現名捨。所執我法。是
0287a12: 所計。妄執情。即能計。種斷現滅。亦說為捨。
0287a13: 二所棄捨謂餘有漏至由此名捨生死劣法。
0287a14: 二所下。明所棄捨。初句標名。次句出體。有漏。謂地
0287a15: 前所脩有漏心俱善法種子。劣無漏。謂七地已巳前
0287a16: 雜脩無漏觀智種子。金剛下。正明棄種。彼種下。次
0287a17: 明棄現。有漏善法。能感分段生死。劣無漏法。能感
0287a18: 變易生死。二現不生。名捨生死劣法。
0287a19: 有義所餘有漏法種至與二障種俱時捨故。
0287a20: 有義下。二家明棄捨先後。初家釋無間道起。皆已巳
0287a21: 棄捨。
0287a22: 有義爾時猶未捨彼至第八淨識非彼依故。
0287a23: 有義下。次家釋。解脫道起方棄捨之。初句斥前。次
0287a24: 五句釋成。一無間道起但能斷障。善無漏種不相
0287b01: 違故。二無間道時猶居因位。若言兼捨有漏等種。
0287b02: 則。此菩薩應無一分變易生死。三第八異熟受熏
0287b03: 持種。金剛道後異熟方空。無間道時若捨所持。則
0287b04: 應能持異熟亦捨。此位應無所熏識故。四若無間
0287b05: 道已巳捨異熟。是則菩薩應名佛故。五若無間道已巳
0287b06: 捨善等。起解脫道應無用故。解脫功用一棄有漏
0287b07: 等種。二證極果真理。由此下。結示解脫方棄。
0287b08: 四所轉得此復有二至故體即是清淨法界。
0287b09: 四所下。初二句總標別列。一所下。先明所顯得。初
0287b10: 句標名。次句出體。涅槃。此云圓寂。即一真法界。簡
0287b11: 非二乘所證。故名曰大。具常樂我淨故。此雖下。釋
0287b12: 所顯得義。伏問。涅槃自性。清淨本然。週法界。聖
0287b13: 凡咸具。何言所顯。及與所得。釋此如文。此依下。又
0287b14: 問。既有障覆。何名本淨。釋此如文。結歸清淨法界。
0287b15: 涅槃義別略有四種至其性本寂故名涅槃。
0287b16: 涅槃下。顯涅槃義別。初句總標四種。涅槃之理殊
0287b17: 無二致。但以聖凡優劣言之。略分四別。次列釋。一
0287b18: 本下。初句標名。謂一下。釋義。先釋本淨。謂蘊處界
0287b19: 等一切諸法所依之理。雖為客塵煩惱所覆。其體
0287b20: 本淨。不染而染。難可了知。染而不染。難可了知。不
0287b21: 簡聖凡。平等共有。與一下。次釋涅槃。此與諸法不
0287b22: 一不異者。異應真如非彼實性。一則此性應是無
0287b23: 常。不可以相相。不可以名名。言語道斷。心行亦訖。
0287b24: 真空寂滅唯聖乃知。故名涅槃。
0287c01: 二有餘依涅槃至而障永寂故名涅槃。
0287c02: 二有下。初句標名。謂即下。釋義。先釋有餘。但斷煩
0287c03: 惱障。子縛已盡。身智未泯。果縛猶存。名曰有餘。後
0287c04: 二句釋涅槃。身心雖在。煩惱寂滅。故名涅槃。
0287c05: 三無餘依涅槃至眾苦永寂故名涅槃。
0287c06: 三無下。初句標名。謂即下。釋義。先釋無餘。身泯
0287c07: 智。苦依亦無。名曰無餘。後二句釋涅槃。大患永滅。
0287c08: 萬累俱寂。故名涅槃。
0287c09: 四無住處涅槃至用而常寂故名涅槃。
0287c10: 四無下。初句標名。謂即下。釋義。出所知障者。煩惱
0287c11: 同二乘斷。故略不說。先釋無住。有大悲故。不住涅
0287c12: 槃。有般若故。不住生死。涅槃生死二俱不住。故名
0287c13: 無住。後二句釋涅槃。問。窮未來際利樂有情。即利
0287c14: 他妙用。何名涅槃。釋云。用而常寂。故名涅槃。寂照
0287c15: 雙融雙泯。兼顯無住之義。
0287c16: 一切有情皆有初一二乘至唯我世尊可言具四。
0287c17: 一切下。簡判。通約凡聖簡。有情唯初一者。理本具
0287c18: 故。二乘無後一者。缺利他故。世尊具四者。有理有
0287c19: 事故。
0287c20: 如何善逝有有餘依。
0287c21: 如何下。七番料簡。一問。約如來簡有餘涅槃。如來
0287c22: 二死永忘。諸苦俱寂。寧有微苦所依之涅槃。
0287c23: 雖無實依而現似有至是故世尊可言具四。
0287c24: 雖無下。答。先約示現明有。如索乳療疾。金鎗背痛
0288a01: 等。皆現似有之義。或苦下。次約以無漏蘊為有餘
0288a02: 依。謂非苦所依無漏蘊在。說有餘依。如經云。我今
0288a03: 此身。即是常身。法身等。
0288a04: 若聲聞等有無餘依如何有處說彼非有。
0288a05: 若聲下。二問。約二乘簡無餘涅槃。躡上文二乘無
0288a06: 學容有前三為問。初句牒定。如何下。正問。若聲聞
0288a07: 等有無餘依。如何有處說聲聞。等非有無餘。既若
0288a08: 有處說無。則上容有前三之言徒設。
0288a09: 有處說彼都無涅槃豈有餘依彼亦非有。
0288a10: 有處下。舉例斥答。又有處說聲聞都無涅槃。豈有
0288a11: 餘依聲聞亦非有耶。既說都無。不妨猶有有餘依。
0288a12: 例證有處說非有。不妨亦有無餘依。
0288a13: 然聲聞等身智在時至無苦依盡無餘涅槃。
0288a14: 然聲下。判斷二處所說之意。先申後義。謂有處說
0288a15: 都無者。依所知障所依變易苦身未盡。故說都無。
0288a16: 非無煩惱障盡有餘涅槃。此約纔證有餘時。所知
0288a17: 未滅。圓寂義隱。故言都無。爾時下。次申前義。謂有
0288a18: 處說非有無餘者。即彼聲聞身智在時。但證有餘。
0288a19: 未證無餘。故說非有。非無後時身智俱泯苦依滅
0288a20: 盡之無餘依。此約未證無餘時。故言無無餘。兩處
0288a21: 論文義同。望前望後別說。故今以此例斥於彼。
0288a22: 或說二乘無涅槃者至非如一類入無餘依。
0288a23: 或說下。先約實無答。初句牒問。依無下。釋成。依無
0288a24: 第四無住處。是故說無。非無前三。又說下。次約不
0288b01: 定答。初句牒問。依不下。釋成。謂不定性纔證有餘。
0288b02: 迴心向大。不入無餘。是故說無。
0288b03: 謂有二乘深樂圓寂至故復說彼與佛有異。
0288b04: 謂有下。轉釋二種涅槃差別。上言不定性。但證有
0288b05: 餘。一類定性。入無餘依。今文先釋有餘。二乘樂寂。
0288b06: 脩生空觀。證生空理。滅煩惱障。證得有餘涅槃。彼
0288b07: 能下。次釋無餘。煩惱因忘。異熟果盡。所依苦身既
0288b08: 滅。有為觀智亦亡。身智雙泯。證得無餘涅槃。爾時
0288b09: 下。伏問曰。身智都無。涅槃誰證。釋曰。入無餘時雖
0288b10: 無身智。而由先時身智證得。故可假說彼有身智。
0288b11: 此位下。對佛簡異。聲聞所證清淨寂滅。與佛無差。
0288b12: 有體無用。與佛有異。
0288b13: 諸所知障既不感生如何斷彼得無住處。
0288b14: 諸所下。三問。料簡無住涅槃。此約敵對為問。煩惱
0288b15: 與生死。乃因果對。生死與涅槃。乃染淨對。今所知
0288b16: 障以望生死。因果不相主對。若無生死。亦無涅槃。
0288b17: 則應染淨亦不相對。云何斷所知得無住處涅槃
0288b18: 耶。此約涅槃名同問。
0288b19: 彼能隱覆法空真如至令於二邊俱不住故。
0288b20: 彼能下。答。所知雖不感生。然能障於法空真理。體
0288b21: 既被障。不能起用利他。斷此所知。法空理顯。此理
0288b22: 即是無住涅槃。非是滅生死所得之涅槃。此約涅
0288b23: 槃義異答。煩惱隱覆人空真如。障斷理顯。沉空滯
0288b24: 寂故。所知隱覆法空真如。障斷理顯。起用化他故。
0288c01: 故此涅槃名同。義有異也。
0288c02: 若所知障亦障涅槃如何斷彼不得擇滅。
0288c03: 若所下。四問。躡前起問。所知若障無住涅槃。斷彼
0288c04: 既證涅槃真如。亦應證得擇滅無為。此約真如與
0288c05: 無為。名異體同為問。
0288c06: 擇滅離縛彼非縛故。
0288c07: 擇滅下。答。擇滅無為。是離煩惱障縛所顯。彼所知
0288c08: 障既不感生。非同煩惱能縛有情住於生死。故斷
0288c09: 彼時但證真如。不得擇滅。此約二障縛與非縛為
0288c10: 答。
0288c11: 既爾斷彼寧得涅槃。
0288c12: 既爾下。五問。仍約二法理同問。既爾二字躡前。若
0288c13: 所知障既非是縛。如何斷彼亦得無住涅槃。此約
0288c14: 擇滅與涅槃二理既同。斷彼不得擇滅。亦應不得
0288c15: 涅槃。
0288c16: 非諸涅槃皆擇滅攝至即真如中二擇滅攝。
0288c17: 非諸下。約二法義異答。初句直答。四種涅槃。有是
0288c18: 擇滅。有非擇滅。非諸涅槃皆擇滅攝。不爾者若謂
0288c19: 諸涅槃皆擇滅者。次舉性淨例答。是則四中初一
0288c20: 性淨。不由擇滅。應非涅槃。能縛下。正判義異。煩惱
0288c21: 是縛。擇滅離縛。故斷彼時證真擇滅。所知非縛。但
0288c22: 障空理。故斷彼時不得擇滅。然斷下。正答。然斷所
0288c23: 知法空理顯。說得無住涅槃。非此一句。結判義別。
0288c24: 涅槃擇滅性各異故。故四下。約相攝結答。以四涅
0289a01: 槃對六無為。性淨無住。即真如攝。非是擇滅所攝
0289a02: 有餘無餘。即擇滅攝。故斷所知。不得釋滅。
0289a03: 若唯斷縛得擇滅者不動等二四中誰攝。
0289a04: 若唯下。六問。初句牒上離縛得擇滅。次句以相攝
0289a05: 為問。意在答出擇滅唯究竟滅。不動無為。及想受
0289a06: 滅無為。對餘四無為。誰所攝耶。餘四無為者。即擇
0289a07: 滅。非擇滅。真如。空也。
0289a08: 非擇滅攝說暫離故至有非擇滅非永滅故。
0289a09: 非擇滅下。直答此二非擇滅攝。暫離者。四禪捨念
0289a10: 清淨名不動。退沒還來散入諸趣故。滅受想定。入
0289a11: 時暫離。出時還起故。擇滅下一句。承上非擇滅。對
0289a12: 顯擇滅無為一滅永滅。又以此究竟滅。對顯暫離
0289a13: 非擇滅攝。故此二句反覆相成之意也。有非下一
0289a14: 句。轉釋上初句義有一分非擇滅。非是永滅。此不
0289a15: 動等二既非永滅。故是非擇滅攝。意外別顯有一
0289a16: 分非擇滅。是永滅者。此指所知非擇滅攝。是永滅
0289a17: 故。
0289a18: 或無住處亦擇滅攝至究竟滅者擇滅所攝。
0289a19: 或無下。上明無住涅槃非擇滅攝者。以其非是滅
0289a20: 縛得故。今言亦擇滅攝者。以由真智滅障得故。伏
0289a21: 問。上明滅縛。可是擇滅。今言滅障。何亦擇滅。釋云。
0289a22: 擇滅有二。一滅縛名擇滅。二滅障名擇滅。如文。故
0289a23: 四下。約相攝結答。以四涅槃對六無為。性淨即真
0289a24: 如。後三皆擇滅。不動下。結。以不動想受滅暫滅。對
0289b01: 顯後三擇滅唯究竟滅。
0289b02: 既所知障亦障涅槃如何但說是菩提障。
0289b03: 既所下。七問。初句牒前所知既障涅槃。次句正難。
0289b04: 如何聖教但說障菩提。不說障涅槃。
0289b05: 說煩惱障但障涅槃至理實俱能通障二果。
0289b06: 說煩下。舉例答。如文。理實通障。約用偏說。煩惱勝
0289b07: 用。繫縛有情恒處生死。不能證涅槃故。所知勝用
0289b08: 障覆所知理境。不能證菩提故。
0289b09: 如是所說四涅槃中唯後三種名所顯得。
0289b10: 如是下結。初一非所顯得者。以自性清淨。不由斷
0289b11: 障顯故。故此唯結後三。名所顯得。
0289b12: 二所生得謂大菩提至此即四智相應心品。
0289b13: 二所下。次明所生得。初句標名。次句出體。菩提。此
0289b14: 云覺。簡二乘中下。故名曰大。能斷惑盡。能證理徹
0289b15: 故。此雖下。釋所生得義。伏問。無漏種子法爾而有。
0289b16: 不從新生。何名得耶。釋此如文。結歸四智菩提。
0289b17: 云何四智相應心品。
0289b18: 云何下。總徵四智。言相應心品者。即淨八識。與自
0289b19: 相應二十一法。和合共成一聚。名之曰品。品者。類
0289b20: 也。下一一別釋。
0289b21: 一大圓鏡智相應心品至如大圓鏡現眾色像。
0289b22: 一大下。初句法喻標名。謂此下。釋義。離諸分別者
0289b23: 謂此即無分別正智能所雙絕故。所緣一句。釋成
0289b24: 如有漏識不可知執受處了。純者無雜。淨即無染。
0289c01: 圓者滿義。現行功德。此為所依。種子功德。此為能
0289c02: 持。此能現自受用身。實報土。能生後三智。如大圓
0289c03: 鏡。現眾色像。
0289c04: 二平等性智相應心品至一味相續窮未來際。
0289c05: 二平下。初句標名。謂此下。釋義。因中執我。自他不
0289c06: 等。今既離執。故皆平等。諸有情。即十地菩薩為現
0289c07: 他受用身。實報莊嚴土。地地優劣有殊。影像亦有
0289c08: 差別。果上仍為妙觀察智作俱有依。不住二邊名
0289c09: 曰一味。
0289c10: 三妙觀察智相應心品至令諸有情皆獲利樂。
0289c11: 三妙下。初句標名。謂此下。釋義。攝論云。圓成實性
0289c12: 為共相。依他起性為自相。智觀此故。六度道品為
0289c13: 功德寶。智攝此故。神通十力。即作用差別。智現此
0289c14: 故。隨機演法。名雨法雨。智說此故。
0289c15: 四成所作智相應心品至成本願力所應作事。
0289c16: 四成下。初句標名。謂此下。釋義。普現十法界身。三
0289c17: 輪不思議化。成就本願所應作業。智能成此。名成
0289c18: 所作智。
0289c19: 如是四智相應心品至一切有為功德皆盡。
0289c20: 如是下。結立智名。伏問。四智心品。每品各有二十
0289c21: 二。能變所變等。云何但得智名。釋云。如是等二十
0289c22: 二法者。謂五行。五別境。善十一。并所依識。能變。
0289c23: 謂內二分。所變。謂相見分。與各各種子現行相應。
0289c24: 此中智用偏增。故以智名顯之。故此下。正結。有為
0290a01: 功德。即二十二法及神通十力等。
0290a02: 此轉有漏八七六五識至故說轉八識而得此四智。
0290a03: 此轉下。明轉依體。初句直明轉八成四。如次可知。
0290a04: 智雖下。伏問曰。智即別境中慧。應言轉慧成智。何
0290a05: 言轉識成智。若爾豈不轉王成所耶。釋云稱實轉
0290a06: 王得王。轉所得所。由智隨識轉。識為主故。說轉識
0290a07: 得。又轉強得強。有漏識強者。煩惱增故。境界勝故。
0290a08: 無漏智強者。煩惱無故。境界空故。為勸有情。故說
0290a09: 轉識得。
0290a10: 大圓鏡智相應心品至持無漏種令不失故。
0290a11: 大圓鏡下。明四智現起分位。初家謂大圓鏡智。無
0290a12: 間道時即初現起。異熟中種俱時空故。異熟既捨。
0290a13: 鏡智未起。便無能持淨種之識。次家謂解脫道時
0290a14: 方得初起。異熟下。斥前無間捨種。猶未頓捨者。但
0290a15: 捨所知障種。未捨有漏善及劣無漏種。此與無間
0290a16: 道金剛智不相違故。非障下。明解脫方捨。此種但
0290a17: 與圓滿佛果定相違故。金剛下。明無間道。若捨異
0290a18: 熟則無所熏識。若無所熏。則無漏不增。彼時應即
0290a19: 成佛。何用復起解脫道為。由斯下。結。
0290a20: 平等性智相應心品至相依相續盡未來際。
0290a21: 平等下。第七因中轉。以由第六入雙空觀。斷分別
0290a22: 二執。見道初起。頌曰。單執末那居種位。平等性智
0290a23: 不現前。雙執末那歸種位。平等性智方現前。後十
0290a24: 地中俱生未斷。出觀入觀有時有漏無漏轉易。是
0290b01: 故隱顯有間。十地後心與淨第八為俱有依。盡未
0290b02: 來際相續無盡。
0290b03: 妙觀察智相應心品至或無心時皆容現起。
0290b04: 妙觀下此亦因中轉。生空智品通三乘。法空智品
0290b05: 獨菩薩。若二乘生空見道位中亦得初起。後至無
0290b06: 學。若漸悟菩薩。解行地終起。頓悟菩薩。從初見道。
0290b07: 至上八地起。非有漏心。非字貫下。非無心時。無心
0290b08: 謂滅盡定。意顯無漏心。有心時。方容現起。若菩薩
0290b09: 法空見道位中方得初起。乃至十地後心。非有漏
0290b10: 等者。非字貫下。有漏與智相違。生空不違法執。無
0290b11: 心則無意識。故此三時皆不現起。意顯無漏心。法
0290b12: 空智果。有心時。方容現起此明因中雖轉容有間
0290b13: 斷。
0290b14: 成所作智相應心品至而數間斷作意起故。
0290b15: 成所下。有二師解。初師云。同六七識亦因中轉。脩
0290b16: 道位中為第六識後得所引。亦得初起。次師云。成
0290b17: 佛方起。以十下。明所依根非無漏。故非因中轉。不
0290b18: 共者。眼根唯為眼識所依故。必俱者。是俱有依。根
0290b19: 識同時故。同境者。根識同緣一境故。此三名異。俱
0290b20: 屬五根。皆三依中俱有依攝。所依之根既是有漏。
0290b21: 故不能發無漏識智。有漏根昧。無漏識明。不相符
0290b22: 故。由斯下。結顯此智。成佛方起。數間斷者非如前
0290b23: 二智相續而轉。
0290b24: 此四種性雖皆本有至勿前佛德勝後佛故。
0290c01: 此四下。伏問曰。此四智品皆從本有無漏種生。若
0290c02: 起現行。應一切時均成無漏。云何得有前後因果
0290c03: 轉依之不一耶。釋云。雖從種生。熏有勝劣。六七因
0290c04: 位漸增。五八果上圓滿。又問。何以佛位不增不減
0290c05: 釋云。但從種生。更不熏種。若更熏種。則前佛熏多
0290c06: 則優。後佛熏少則劣。
0290c07: 大圓鏡智相應心品至餘一分二准此應知。
0290c08: 大圓下。明智緣用。大圓鏡智有二師解。初師云。但
0290c09: 緣真如。二智之中唯是根本。行相下一句。釋成。無
0290c10: 分別故。是根本智。次師云。亦緣俗諦。先引聖教。證
0290c11: 成緣俗。如文。又此下。引理證成因中既緣三類境
0290c12: 果上決定亦能緣之。頌曰。大圓無垢同時發。普照
0290c13: 十方塵剎中。行緣微細說不可知。非無分別名不
0290c14: 可知。如阿賴耶通緣真俗故。緣真下。判屬二智。根
0290c15: 本緣真。後得緣俗。言後得者。謂根本證真之後而
0290c16: 得故。例餘平等妙觀。體一分二。准此應知。
0290c17: 平等性智相應心品至二智所攝於理無違。
0290c18: 平等下。有三師解。初師云。但緣俗諦。緣淨第八故。
0290c19: 例如染位緣藏識故。次師云。但緣真如。緣平等性
0290c20: 故。等三師云。緣真俗。引經證緣真。引論證緣俗。
0290c21: 隨他示現佛影像故。頌曰。如來現起他受用。十地
0290c22: 菩薩所被機。由斯下。結緣真俗。根本緣真。後得緣
0290c23: 俗。
0290c24: 妙觀察智相應心品至皆無障礙二智所攝。
0291a01: 妙觀下。通緣真俗。二智所攝。緣自相。即依他起。緣
0291a02: 共相。即圓成實。緣一切法。謂普照大千皆無障礙。
0291a03: 頌曰。遠行地後純無漏。觀察圓明照大千。
0291a04: 成所作智相應心品至起化業故後得智攝。
0291a05: 成所下。有二師解。初師云。但緣五現境。引論如文。
0291a06: 次師云。亦能緣。非局五境。能緣三世。非局現境
0291a07: 引經證成能作三業化。頌曰。圓明初發成無漏。三
0291a08: 類分身息苦輪。然此下。通前引論。皆如文。隨作下。
0291a09: 釋唯後得。隨作意生者。隨妙觀察智作意引生。故
0291a10: 唯後得。前三依心根故。二智所攝。後一依色根故。
0291a11: 唯後得攝。
0291a12: 此四心品雖皆遍能至破諸疑網利樂有情。
0291a13: 此四下。總申用異。先總標。謂鏡下。分釋。皆如文。四
0291a14: 智所現。總不出真應二身。皆有集藏之義。真集一
0291a15: 切智慧藏於一心。應集一切神通。藏於一色。色心
0291a16: 不二。通慧一如。唯色唯心。斯之謂也。此約圓義釋。
0291a17: 前三教不爾。
0291a18: 如是等門差別多種。
0291a19: 如是下。結示。差別多種者。初約體用明。體則轉八
0291a20: 七六五識而得。用則能現三身四土。次約四智現
0291a21: 起分位。六七因中轉。五八果上圓。後約所緣境界。
0291a22: 該真該俗。根本後得智有差別。故云多種。
0291a23: 此四心品名所生得至及前涅槃名所轉得。
0291a24: 此四下。先結四智名菩提。次總結菩提涅槃名所
0291b01: 轉得。
0291b02: 雖轉依義總有四種至非已巳證得因位攝故。
0291b03: 雖轉下。簡判。先約頌簡。雖轉依義總有四種。而今
0291b04: 轉依果中但取第四所轉得。不取前三。何也。初一
0291b05: 是能轉道。第二是所轉依。第三是所轉捨。俱非所
0291b06: 證得。頌中既說證得轉依之言。是故但取後一。不
0291b07: 取前三。此脩下。約位簡。此脩習位四轉依中唯取
0291b08: 前三。不取後一。何也。非已巳下。出簡果從因意。後一
0291b09: 屬果。前三在因。脩習位既在因。是故唯取前三。不
0291b10: 取後一。
0291b11: 後究竟位其相云何。
0291b12: 後究下。大章究竟位。先徵問起。
0291b13: 頌曰此即無漏界至安樂解脫身大牟尼名法。
0291b14: 頌曰下。舉頌答。
0291b15: 論曰前脩習位所得轉依至世出世間利樂事故。
0291b16: 論曰下。解釋。釋頌初一句。初二句指前顯後。總答
0291b17: 徵問。此謂下二句。總釋頌相。菩提涅槃二轉依果。
0291b18: 無漏界攝。諸漏下。轉釋先釋無漏。諸漏永盡者。二
0291b19: 障名漏。此即離相應縛義。非漏隨增者。此即顯離
0291b20: 所緣縛義。性淨。簡異二乘無學。有所知障。不純淨
0291b21: 故。圓明簡彼十地菩薩。未圓滿故。具此諸義。故名
0291b22: 無漏。界是下。釋界字。一者含藏功德。二者能生善
0291b23: 利。五乘。謂人天聲聞緣覺菩薩也。
0291b24: 清淨法界可唯漏攝四智心品如何唯無漏。
0291c01: 清淨下。通妨。問曰。清淨法界謂涅槃。有佛無佛。性
0291c02: 相常然。是無為故。可唯無漏。四智心品。斷惑證理
0291c03: 屬有為故。又六七二智因中間轉。雜有漏故。如何
0291c04: 唯是無漏。
0291c05: 道諦攝故唯無漏攝至而實無漏道諦所攝。
0291c06: 道諦下。答。初二句標答。苦集屬有漏。道滅屬無漏。
0291c07: 謂佛下。釋成。佛功德者。謂四智也。身土等。智所現
0291c08: 也。雖有下。伏問曰。成所作智隨類示現生死身。此
0291c09: 即苦諦。業煩惱等。此即集諦。俱屬有漏。云何皆言
0291c10: 是無漏耶。釋云。同事攝化。法門示現。道諦所攝。而
0291c11: 實無漏。
0291c12: 集論等說十五界等至五根五識五外界等。
0291c13: 集論下。躡前無漏以集論難問。若佛功德身土皆
0291c14: 唯無漏。如何論說十八界中除後三界。餘十五界
0291c15: 唯是有漏。若屬有漏。豈如來無五根五識五塵耶。
0291c16: 有義如來功德身土至故與彼說理不相違。
0291c17: 有義下。有三師釋。初家約深妙理釋。非界處攝。集
0291c18: 論三科是思議境。今此功德是深妙理。是故彼此
0291c19: 無違。
0291c20: 有義如來五根五境至論說五識性散亂故。
0291c21: 有義下。次家約法界釋。非界處攝。非集論所說根
0291c22: 境。是故彼此無違。非佛下。伏問曰。如來五塵可言
0291c23: 法界攝。非佛有情。緣聲光等。必藉如來法界五塵
0291c24: 為質。變相而緣。此所變相既屬五塵。所託之質寧
0292a01: 非五塵所攝耶。釋曰。有情五識雖託此變。麤細有
0292a02: 異故。而所變相麤。可言五境攝。所託法界質細。非
0292a03: 五境攝。如來下。明如來五識非識界攝。次二句引
0292a04: 教釋成。定散有異故。如來心恒定。有情識常散。
0292a05: 成所作智何識相應至是故於此不應為難。
0292a06: 成所下。料簡成所作智。由上言如來五識非五識
0292a07: 攝。今問云。既非五識。成所作智何識相應。第六下。
0292a08: 答第六相應。由前云隨妙觀察智作意引生故。與
0292a09: 觀下。又問。成智觀智若俱依第六。二性有何差別。
0292a10: 彼觀下。釋差別。如文。又問。二智同依一識。應不並
0292a11: 生。如一類眼識二不俱起。智亦應然。許不下。答。初
0292a12: 約不並答。次約用分答。或與下。又一釋。第七相應。
0292a13: 依根緣境是平等智作用。由前云緣俗故。示現
0292a14: 無邊佛影像故。伏問。成所作智依根緣境。今平等
0292a15: 智亦言依根緣境。二智有何別耶。謂淨下。釋二智
0292a16: 差別。緣境雖同。現身土有別。如文。豈不下。離問。前
0292a17: 云轉五識成成所作智。豈不此品五識所攝。非轉
0292a18: 下。答。非轉五識得。智體即五識。如轉下。舉例釋。是
0292a19: 故下。結責。智由慧轉。五識無慧。六七有慧故。今問
0292a20: 出六七相應。非轉五得。此約因中無慧言也。若至
0292a21: 果上。各各具有二十二法。
0292a22: 有義如來功德身土至彼三皆通有漏無漏。
0292a23: 有義下。第三家釋。約無漏界攝。如來功德身土。如
0292a24: 應攝在蘊處界中。如應者。智即識攝。身即根攝。土
0292b01: 即塵攝。彼三皆通漏無漏故。餘所成者通漏無漏。
0292b02: 佛所成者。純無漏故。
0292b03: 集論等說十五界等至而非二乘所知境攝。
0292b04: 集論下。通集論。初句牒前難家引論。彼依下。會通
0292b05: 論意。二乘境既麤淺。能緣根識亦麤淺。故唯有漏
0292b06: 不依如來無漏法說。故云非說一切。謂餘下。轉釋。
0292b07: 餘者。謂二乘已巳下成就。後三通漏無漏。十五唯有
0292b08: 漏。如來皆無漏。
0292b09: 然餘處說佛功德等至善常安樂解脫身等。
0292b10: 然餘下。會通餘處。即前初家所說。非界處等法門
0292b11: 所攝者。此顯功德是無漏界。非二乘劣智所知。所
0292b12: 以者何下。徵釋是界攝。功德身土皆屬有為。聖說
0292b13: 有為一切法皆蘊處界攝。而又言非界等者。應是
0292b14: 第十九界。第十三處。第六蘊等所攝。聖所不許。十
0292b15: 九等故。既無十九等。顯是無漏界攝。若絕下。復斥
0292b16: 初家。初句牒前。亦不下。以本頌斥。
0292b17: 又處處說轉無常蘊至故言非者是密意說。
0292b18: 又處下。復引他處通斥二家。常蘊常界即無漏蘊
0292b19: 界。寧非蘊界所攝。
0292b20: 又說五識性散亂者至皆悉具足而純無漏。
0292b21: 又說下。斥次家引論。如文。故佛下。結示。由前難家。
0292b22: 以有漏難無蘊界等。此直約事難。次二解家直以
0292b23: 理釋。故言非界等所攝。今約即理之事。以成無漏
0292b24: 界等所攝。
0292c01: 此轉依果又不思議至非諸世間喻所喻故。
0292c02: 此轉下。釋第二句。初句牒頌不思議三字。次三句
0292c03: 釋義。初句總明不思議。次二句別明。忘言默證故
0292c04: 非思。喻所不喻故非議。
0292c05: 此又是善白法性故至違不善故俱說為善。
0292c06: 此又下。初句牒頌善字。白法性者。總釋善相離染
0292c07: 黑故。清淨下。別釋。清淨法界遠離生滅。解脫諸苦。
0292c08: 故曰安隱。四智心品現身現土。觀機說法。故曰巧
0292c09: 便。二種下。結善相。
0292c10: 論說處等不唯無記如來豈無五根三境。
0292c11: 論說下躡前是善以瑜伽難問。論說處等不唯無
0292c12: 記。通三性故。上言此又是善豈如來身無五根及
0292c13: 香味觸耶。不言色聲者。許通三性故。
0292c14: 此中三釋廣說如前至善種所生無漏善攝。
0292c15: 此中下。答。初句指前三家。論說處等通三性者依
0292c16: 餘所成說。非佛所成。一切下。別釋如來身土唯善。
0292c17: 如文。佛識下。伏問曰。佛身土等雖皆是善。應機所
0292c18: 變有漏不善無記相等。豈亦善耶。釋此如文。
0292c19: 此又是常無盡期故至窮未來際無斷無盡。
0292c20: 此又下牒頌常字。無盡期者總釋常義。清淨下。別
0292c21: 釋。如文。所依者。智依理故。假說為常。非自性常。從
0292c22: 因下。轉釋非自性常。然四下。約化機無盡說常。
0292c23: 此又安樂無逼惱故至勝法故恒名解脫身。
0292c24: 此又下牒頌第三句初安樂二字。無逼惱者。總釋
0293a01: 安樂義。清淨下。別釋。體害者所知障能障理故。是
0293a02: 體上害。此二下。結釋二性皆無逼惱。自安安他。俱
0293a03: 名安樂。二乘下。釋。解脫身。唯離煩惱不斷所知。螢
0293a04: 光獨照。但得自利。無殊勝法者。無法身本。不能起
0293a05: 用。不能利他。恒名孤調解脫。非大涅槃。
0293a06: 大覺世尊成就無上至二轉依果皆此攝故。
0293a07: 大覺下。釋頌第四句。先略釋頌文。如文。梵語牟尼
0293a08: 此云寂默。無量下。轉釋。先法。次身。無量功德等莊
0293a09: 嚴者。一切種智為頭。第一義諦為髻。八萬四千陀
0293a10: 羅尼為髮。權實二智為眼。無漏為鼻。四十不共法
0293a11: 為齒。四無礙辯為舌。十力為手。如來藏為腹。大慈
0293a12: 大悲為心。三三昧為腰。福慧二嚴為足。身者。體義。
0293a13: 依義。聚義。清淨法界為體。四智菩提所依。萬善功
0293a14: 德聚集。故此下。結。
0293a15: 如是法身有三相別。
0293a16: 如是下。廣解法身有六段。初正釋三身。次五法攝
0293a17: 三身。三三身德別。四自他利殊。五所依之土。六身
0293a18: 土合明。一佛而有三身者。此有三義。一體用。智與
0293a19: 理冥。能起大用。自報上冥法性體。謂之真身。他報
0293a20: 下赴機緣用。謂之應身。二權實。權謂權暫。實謂實
0293a21: 錄以施權故。從勝起劣。三佛離明。以顯實故。從劣
0293a22: 歸勝。秪是一身。三理事。佛本無身。隨順世間而論
0293a23: 三身。仰觀至理。本實無形。俯隨物機。垂化事。頌
0293a24: 云。自性法受用。變化差別轉。文中先總標。下別釋。
0293b01: 一自性身謂諸如來至大功德法所依止故。
0293b02: 一自下。初正釋三身。初句標名。謂諸下一句。出體。
0293b03: 受用等一句。此以能依顯所依勝也。離相下。釋義。
0293b04: 湛湛絕慮。寂寂名斷。能為色相作所依止。凡所有
0293b05: 相。皆是妄。即此自性亦名法身。次句以依止義
0293b06: 釋。軌持為法。諸佛軌之而得成佛。功德依止名身。
0293b07: 前二轉依果名法身者。乃約複明。此真淨法界名
0293b08: 法身者。乃約單顯。今法身中有三相別者。此則約
0293b09: 開。前二轉依果名法身者。此則約合。雖有單複開
0293b10: 合不同。此之三身非縱非橫。不並不別。文雖屬別
0293b11: 義合通圓。以法身中具三相故。
0293b12: 二受用身此有二種至合此二種名受用身。
0293b13: 二受下。初句標總名。次句列二。一自受用。恒自受
0293b14: 用大乘法樂故。謂諸下。釋義。真實功德。即四智菩
0293b15: 提。極圓淨常色身。即無漏五蘊。智與理冥故。慧
0293b16: 光照無量。久脩業所得。名為自受用報。身者。依止。
0293b17: 相續義。有為功德所依止故。相續湛然。盡未來際
0293b18: 故。二他受用。令他受用大乘法樂故。微妙功德身。
0293b19: 即尊特勝應身。純淨土。即實報莊嚴土。此之身土。
0293b20: 為十地菩薩。示現。如來現起他受用。十地菩薩所
0293b21: 被機。此即平等智之所示現。合此二種。名受用身。
0293b22: 三變化身謂諸如來至令各獲得諸利樂事。
0293b23: 三變下。初句標名。謂諸下。釋義。隨類化者。有三。一
0293b24: 大化。現千丈身。王大千界。被地前機。二小化。現丈
0293c01: 六身。王一四天下。被二乘凡夫。三隨類化。猿中現
0293c02: 遠。鹿中現鹿等。淨穢土者。或折或攝。變淨變穢。此
0293c03: 被三賢二乘凡夫等。所言化身者。與應身有異。觀
0293c04: 音疏云。變化者。然而有。然而無。是暫時益
0293c05: 物相也。應則應答。同物始終。如極樂人民壽不可
0293c06: 數。佛同無量。此土壽促。佛同八十。有降生日。有入
0293c07: 滅時。即八相佛也。此中言隨類化者。通應通化。若
0293c08: 應人天。此化屬應。若應餘趣。此應屬化。
0293c09: 以五法性攝三身者至故知三身皆有實智。
0293c10: 以五下。二明五法攝三身。有二解。初釋清淨法界。
0293c11: 大圓鏡智。攝自性身。次引經證真如攝法身。引論
0293c12: 證鏡智攝自性身。真如即法界。法身即自性。名異
0293c13: 體同耳。圓鏡下一句。轉釋上句。會通轉阿賴耶即
0293c14: 圓鏡智故。中二平等觀察攝受用身。次引論證平
0293c15: 等智現身。觀察智說法。轉諸轉識得受用者。此句
0293c16: 通證二智攝受用。後一成事智攝變化身。次引論
0293c17: 證成。又智下一句。通明四智具攝三身。故知下一
0293c18: 句。結三身皆有實智。
0293c19: 有義初一攝自性身至無相無為非色心故。
0293c20: 有義下。次釋。清淨法界攝自性身。此釋簡去鏡智
0293c21: 者。以鏡智品非本性常故。有生滅故。生因之所生
0293c22: 故。是有相有為。色心法故。自性反是。故不相攝。
0293c23: 然說轉去藏識得者至不可說為色心等物。
0293c24: 然說下。通前初家引論。初句牒前引論。然初家說
0294a01: 轉藏識得自性者。謂由下。正通論意。由轉藏識中
0294a02: 二障種子顯法性身。不可謂鏡智亦攝自性身。智
0294a03: 殊下。通後句。問。既云鏡智不攝自性。云何言智殊
0294a04: 勝具攝三身耶。釋云。謂法身是彼四智之依止。是
0294a05: 彼四智之實性。故言具攝三身。理實鏡智不攝法
0294a06: 身。唯攝自受用身故。自性下。出鏡智不攝法身之
0294a07: 所以。問。前云自性身中具無邊際真常功德。豈非
0294a08: 法身中有智。何謂鏡智不攝法身。釋云。自性身中
0294a09: 雖有功德。而無為故。非色心故。是故不攝。
0294a10: 四智品中真實功德至種種身相攝變化身。
0294a11: 四智下。明智攝後二身。謂通以四智。及鏡智所起
0294a12: 色身。攝自受用。平等攝他受用。成事攝變化。
0294a13: 說圓鏡智是受用佛至實有色心皆受用攝。
0294a14: 說圓下。引證。初句引證鏡智是自受用。次句引證
0294a15: 平等是他受用。雖轉下。通妨。伏問曰。此言轉藏識
0294a16: 成鏡智。亦得自受用。何故前云轉第八顯法身。不
0294a17: 言得自受用者。何也。釋云。此雖言轉藏識亦得受
0294a18: 用。前文但言轉藏識顯法身。不說得受用者。是文
0294a19: 略耳。應知轉藏識有二義。一者轉去藏識中二障
0294a20: 種子顯法身。二者轉染藏識成鏡智得受用。前文
0294a21: 但說顯法身於轉染成淨得受用一義略不說之。
0294a22: 又說下。以理推之鏡智唯應攝受用。不攝法身。先
0294a23: 舉法身中無生無滅等相為例。鏡智反此。若非受
0294a24: 用。攝屬何身。又受下。通明自受用攝四智。有為實
0294b01: 德。即四智也。故四下。結。
0294b02: 又他受用及變化身至故此二智自受用攝。
0294b03: 又他下。斥初家三身皆有實智。初文直斥二身非
0294b04: 智為體。雖說下。通論意。問。聖說化身智殊勝攝。今
0294b05: 何言非智。釋云。論中雖說智殊勝攝化身者。似智
0294b06: 顯現故。或依智起故。假說智名。體實非智。又問。聖
0294b07: 說二身即是二智所現。今何言體非實智。但說下
0294b08: 釋義如文。故此下一句。結。二智既非二身。故知即
0294b09: 是自受用攝。應知自性身。如鏡面。自受用身。如鏡
0294b10: 光。他受用及變化身。如所現像。光與面不一不異。
0294b11: 無面不顯光。無光不顯面。此喻智理相冥。不二而
0294b12: 二。二而不二。不可施設離異。後二身如所現像。像
0294b13: 雖依面光而現。雖離面光無像可得。不妨像終非
0294b14: 面光。不可施設令同。故此二身。但可云智所現。非
0294b15: 以智為體也。
0294b16: 然變化身及他受用至無根等用故不說有。
0294b17: 然變下。通妨。問曰。若後二身非智為體。如土木偶。
0294b18: 何能說法化利有情耶。釋此如文。無上下。又問。身
0294b19: 等有質。可能化現。心等無形。豈能化現。釋此如文。
0294b20: 若不下。反顯能現。若謂如來不能現無形質心心
0294b21: 所法者。如來久已巳斷貪嗔等云何又能示現有三
0294b22: 毒。聲聞旁生知如來心者。此是化現心。而非實心。
0294b23: 如來實心。等覺菩薩如稻竹葦。尚不知故。如佛
0294b24: 一時深擯眾僧。還念欲取。梵王悉知。又於一時念
0294c01: 欲為王如法化世。魔王即知。而來勸請。如佛將泥
0294c02: 洹時。阿那律陀知佛次第所入諸禪三昧。由此下。
0294c03: 引證隨類化身皆令有心。涅槃經說。人天百萬設
0294c04: 最後供。唯純陀供是佛親受。餘悉化佛。皆似有心。
0294c05: 令彼人天各各自謂佛受我供。成所作智化作三
0294c06: 業。意即心也。又依他實心為質變相分心現故。雖
0294c07: 說下。伏問曰。聖說變化之者。無有根心。今何言能
0294c08: 變根心等。釋云。化人無根心者。約餘二乘外道等
0294c09: 所化說也。又聖說無根心者。約根無生識用。心等
0294c10: 無實染善用。故不說有。非不化現也。
0294c11: 如是三身雖皆具足至利樂他用化相功德。
0294c12: 如是下。三明三身德別。初句總標三身德異。謂自
0294c13: 下。別釋。自性身。唯有常樂我淨。離諸雜染。即淨義。
0294c14: 眾善所依。即我義。無為功德。即常義。無色心等。即
0294c15: 樂義。自受用身。具妙色心等。真實功德。即四智。後
0294c16: 二身。具似色心等者。似智顯現。不以智為體故。
0294c17: 又自性身正自利攝至唯屬利他為他現故。
0294c18: 又自下。四明自他利殊。自性身為增上緣者。謂真
0294c19: 如在一切眾生身中以為內熏。故兼利他。自受
0294c20: 用身唯自利者。智冥理故。後二身唯利他者。應機
0294c21: 現故。
0294c22: 又自性身依法性土至譬如空一切處。
0294c23: 又自下。五明所依土。初句標自性身依法性土。雖
0294c24: 此下。釋。問曰。身即法界。土即常寂光。其體不二。何
0295a01: 分身土。釋云。雖無差別。不分而分。佛是相義。二身
0295a02: 自體故。四智功德所依故。眾德聚集故。法是性義。
0295a03: 能持自性故。功德自性故。諸法自性故。隨事無邊
0295a04: 者。以變化等三身三土事既無邊。與之為性。豈有
0295a05: 邊耶。立量云。法性身土是有法。其量無邊宗。俱非
0295a06: 色攝故因。喻如空。
0295a07: 自受用身還依自土至亦可說言一切處。
0295a08: 自受下。初句標。自土。即無漏色蘊。情為能依。屬報
0295a09: 身。器為所依。屬報土。此實報土。謂圓下。釋。謂無垢
0295a10: 識由昔所熏自利無漏淨土種子成熟。從初成佛
0295a11: 變為純淨佛土。周圓無際。如淨下。例身根相好。如
0295a12: 淨土量。一一無邊。根根塵塵周沙界。功德下。釋
0295a13: 妨問曰。自受用身體即智慧。非是色法。如何可約
0295a14: 形量而言周圓無量耶。釋云。智慧雖不可說形量。
0295a15: 而依所證理及所依身。亦可言偏一切。
0295a16: 他受用身亦依自土至能依身量亦無定限。
0295a17: 他受下。初句標。自土。謂實報莊嚴土。然唯淨土。謂
0295a18: 平下。釋。謂平等智由利他無漏淨土種子成熟。隨
0295a19: 十地菩薩所宜。變為淨土。大小勝劣前後改轉者。
0295a20: 地地相望。傳傳勝劣不同故。能依下。以土例身亦
0295a21: 無定限。一月不降。百水不升。而隨河長短。任器方
0295a22: 圓。無前無後。一時普現。此是不思議。妙應也。
0295a23: 若變化身依變化土至能依身量亦無定限。
0295a24: 若變下。初句標。變化土。謂方便同居二土。謂成下。
0295b01: 釋。謂成事智。由利他無漏淨穢佛土種子成熟。隨
0295b02: 未登地有情所宜。化為佛土。大凡小聖機器不同。
0295b03: 各隨業力。所見亦異。淨穢小大前後改轉者。攝折
0295b04: 不同。故有淨穢。隨機勝劣。故有小大。無漏言穢者。
0295b05: 示機見穢。佛唯無漏。如經云。大火所燒時。我此土
0295b06: 安隱。即此意也。能依下。以土例身。亦無定限。後二
0295b07: 身應三土。皆云前後改轉者。橫論四教。則三土。
0295b08: 同居四教。方便二教。實報一圓。赴機有異故。大略
0295b09: 而分。頓部根利。漸教根鈍。若委論者。頓中別鈍圓
0295b10: 利。漸中圓利三鈍。亦可四教傳傳論利鈍。所說之
0295b11: 法隨機興廢。若機若應。節節改轉。不可文備。宜准
0295b12: 教思。
0295b13: 自性身土一切如來至一佛能益一切生故。
0295b14: 自性下。六身土合明。自性身土。體即真如。自他身
0295b15: 土皆無差別。自受用身土。雖諸佛各變。如眾燈之
0295b16: 明。彼此不相障礙。餘二身土。隨所化有情有共不
0295b17: 共。所化共者。言佛各變者。清涼釋云。如今釋迦化
0295b18: 身。若一類眾生。若與阿等諸佛皆有緣。應受其
0295b19: 化。所化之者身不可分。如一釋迦成佛度生。諸佛
0295b20: 同時皆化一身為釋迦。同在菩提樹下一時成佛。
0295b21: 令諸眾生但謂一釋迦佛。如多盞燈同照一物。共
0295b22: 發一影。實有多光。各發影。而相雜故。謂是一影。於
0295b23: 不共者。言唯一佛變者。設見十方百千化佛。亦是
0295b24: 一佛化諸身耳。諸有下。雙結。釋成共不共義。或多
0295c01: 屬一。或一屬多。應更云。或多屬多。或一屬一。文無
0295c02: 者略。由共不共相故。一切凡聖雖同一心。而有相
0295c03: 見不相見異。雖同變土。而有同受用不同受用別。
0295c04: 是故靈山常耀。而林樹潛輝。丈六金軀。復見土
0295c05: 眾色。蓮華寶剎。反謂丘壚。莊嚴寶地。倒言砂礫。
0295c06: 斯皆同共不共故也。
0295c07: 此諸身土若淨若穢至不爾應無五十二等。
0295c08: 此諸下。明所變漏無漏別。先明無漏識變。謂上四
0295c09: 種身土。若淨若穢。約佛無漏識上所變現者。同乎
0295c10: 能變。但純無漏。純善下三句。釋成。問曰。若能變是
0295c11: 無漏。所變亦無漏者。例應能變是識。所變亦應是
0295c12: 識。則不應有蘊等之別。釋云。所變蘊等。與能變識
0295c13: 不必皆同。蘊等三法因緣雜引生故。次明有漏識
0295c14: 變。此諸身土。若淨若穢。約一切有情有漏識上所
0295c15: 變現者。同乎能變。俱是有漏。純從下三句。釋成。善
0295c16: 等下。又問。若所變同能變者。則能變識性是無記。
0295c17: 所變亦應屬無記。不應有三性差別。釋云。善等三
0295c18: 性。與能變識相。不必皆同。三性因緣雜引生故。蘊
0295c19: 等下。問。能變是識。所變亦應同識。不應有蘊等之
0295c20: 別。釋云。所變能變不必皆同。三法因緣雜引生故。
0295c21: 不爾者。若所變須同識者。應無五蘊。十二處。十八
0295c22: 界。三科差別。
0295c23: 然相分等依識變現至許識內境俱實有故。
0295c24: 然相下。承上明所變四分實。先初解。相見二分
0296a01: 依識所變。計性攝。是。能變識體。依他起攝。是
0296a02: 實。不爾者。若謂外二分亦是實。此則識外有實法。
0296a03: 唯識理應不成。
0296a04: 或識相見等從緣生至不爾真如亦應非實。
0296a05: 或識下。次解。相見二分從緣生故。俱依他起。實
0296a06: 如識者。依勝義言。識如幻夢。則所變相見如識亦
0296a07: 。約世俗諦言。依他不無。則相見如識亦實。若爾。
0296a08: 則有實境耶。釋云。唯言遣心外法。不遮內境。若不
0296a09: 爾者。後得變相緣如。此之內境。亦應非實。
0296a10: 內境與識既並非如何但言唯識非境。
0296a11: 內境下。通妨。問曰。境識既並非。是則應云唯識
0296a12: 唯境。如何但言唯識。不言唯境。
0296a13: 識唯內有境亦通外至心與心所定相應故。
0296a14: 識唯下。約三義答。初云識唯內有。境通內外。若言
0296a15: 唯境。恐愚者濫計心外有法。是故但言唯識。或諸
0296a16: 下。二云愚夫執有外境。起惑造業沉淪生死。哀愍
0296a17: 彼故。遮彼外計。令觀自心。非謂亦無內境。觀心有
0296a18: 二。一實相觀。即於識心體其本寂。三千宛然。即空
0296a19: 假中。二唯識觀。照於起心變造十界。四性叵得故。
0296a20: 或相下。三云。相見二分皆識為性。由熏習力。似四
0296a21: 分生。實唯一體。問。識性是俗。真如是真。豈非心外
0296a22: 有法。釋云。真如是識實性。除識之外。無別有法故。
0296a23: 問曰。境唯識變。可是一識。然諸心所各別有體。豈
0296a24: 亦一識耶。釋此如文。上釋唯識位竟。大章正宗意。
0296b01: 此論三分成立唯識至乃得圓滿非增減故。
0296b02: 已巳依聖教及正理分別唯識性相義
0296b03: 所獲功德施生願共速登無上覺
0296b04: 此論下。大章釋結施願分。此論下。釋義。三分成立
0296b05: 故。顯理明淨故。本頌圓滿故。名實雙彰故。已巳依下。
0296b06: 結文。依憑教理故。分別性相故。所獲下。迴施。迴自
0296b07: 向他故。迴事向理故。願共下。發願。見聞隨喜者。藉
0296b08: 因成果故。
0296b09: 
0296b10: 成唯識論自攷卷第十終
0296b11: 
0296b12: 
0296b13: 
0296b14: 
0296b15: No. 823-E
0296b16:  唯識自攷後
0296b17: 
0296b18: 自攷錄者。靈源法師之所作也。師夙植善本。現身長
0296b19: 者。壯年依紹法師之席。遍閱台宗。精通唯識論。翱翔
0296b20: 法門。已巳稱龍象。既而晦都門。精研積稔。居士說法。
0296b21: 辯音廣長。海內緇流。久嚮唯識一宗。蓮居獨傳滴派。
0296b22: 師薙髮後。于丙寅春。南詢。偶閱海昌唯識疏。雖並宗
0296b23: 音義。而剖晰煩言。不無紕漏。開衍大旨。亦鮮心得。
0296b24: 聖作既難于明述。而篤信彌遠其師傳。愾焉久之。一
0296c01: 夕以就龍居主人之請。筆伸紙。追其所憶。不數
0296c02: 月而文成千番。義該全帙。往來南北。再登猊座。其所
0296c04: 安。飫聞緒論。于茲十年。今春復于蓮居座下。得讀
0296c05: 本。如獲拱璧。不忍韜之櫝中。使後學無所遵仰。捐貲
0296c06: 付梓。獨肩厥任。雖不謂遠駕證義。繫長補短。頗堪伯
0296c07: 仲。較之俗詮為確。集解為簡。淺學者既不厭其深文。
0296c08: 宿悟者亦難尋其遺義矣。嘉慧後來。續佛惠命。庶幾
0296c09: 無媿云爾。
0296c10: 崇禎改元戊辰長至日海幢居士廣顧和南書
