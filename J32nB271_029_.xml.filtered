0116c01: 閱藏知津卷第二十九
0116c02: 北天目沙門釋智旭彙輯
0116c03: 小乘經藏之四
0116c04: 佛說長阿含經二十二卷　南克念北習聽　前有僧肇序
0116c05: 姚秦罽賓國沙門佛陀耶舍共竺佛念譯
0116c06: 第一分初大本緣經第一。說七佛事。遊行經第
0116c07: 二。因阿闍世王問伐鄰國事，廣為比丘說七法六
0116c08: 法，乃至歷敘入涅槃分舍利事。典尊經第三。般
0116c09: 遮翌子，述梵童為忉利天說過去大典尊臣事，以
0116c10: 之問佛，佛為說究竟梵行法。闍尼沙經第四。此
0116c11: 云勝結使，乃摩竭國王，命終生四王天，為毘沙門
0116c12: 作子，述梵童為諸天所說法，佛即以之酬阿難請。
0116c13: 第二分四姓經第一。為二出家婆羅門說，四姓平
0116c14: 等，作惡墮落，作善超昇，見諦證道。轉輪聖王修
0116c15: 行經第二。誡敕比丘當自熾然，當自歸依，謂修四
0116c16: 念處觀，并說古先聖王治世，末後出家，至第七王，
0116c17: 不如法治，漸生惡法，致成減劫，刀兵劫後，漸次修
0116c18: 善，倍倍壽增，至八萬歲時，慈氏出世，是故比丘當
0116c19: 修善法，則壽命延長，謂四神足，顏色增益，謂具戒
0116c20: 品，安隱快樂，謂成四禪，財寶豐饒，謂行四等，威力
0116c21: 具足，謂見四諦，力能降魔。弊宿經第三。童女迦
0116c22: 葉，為弊宿婆羅門種種說法，破其斷見，皈依設會，
0116c23: 死得生天。散陀那經第四。此居士往梵志尼俱
0116c24: 陀處，梵志毀佛，佛至其處，為說苦行淨不淨法，折
0116c25: 伏梵志。眾集經第五。佛敕舍利弗說法，因說種
0116c26: 種增一之法。十上經第六。佛敕舍利弗說法，因
0116c27: 說十上法，謂多成法，修法，覺法，滅法，退法，增法，難
0117a01: 解法，生法，知法，證法。各各增一至十，共五百五十
0117a02: 法。增一經第七。佛為比丘說多成法，修法，覺法，
0117a03: 滅法，證法，皆增一至十。三聚經第八。佛為比丘
0117a04: 說三法聚，謂趨惡趣，趨善趣，趨涅槃法，各增一至
0117a05: 十。大緣方便經第九。為阿難廣說十二因緣甚
0117a06: 深義。釋提桓因問經第十。為帝釋說因調有想，
0117a07: 因想有欲，有愛憎，有貪嫉，乃至共相傷害。阿
0117a08: 夷經第十一。為房伽婆梵志說善宿比丘事，及說
0117a09: 破世見事。善生經第十二。為善生長者子，說離
0117a10: 四惡行，禮敬六方法。清淨經第十三。因周那沙
0117a11: 彌，述外道徒眾鬥諍事，佛為說無諍正法。自歡
0117a12: 喜經第十四。舍利弗向佛師子吼，稱說如來難及
0117a13: 之法。大會經第十五。諸天集會，佛為結咒。
0117a14: 第三分阿摩晝經第一。沸伽羅娑羅，遣其弟子阿
0117a15: 摩晝，觀佛相好，阿摩晝輕慢釋種，佛出其種姓之
0117a16: 因，并為說妙法，如大小持戒犍度所明，次令得見
0117a17: 相好，還白厥師，師來見佛，睹相設供，為阿摩晝悔
0117a18: 過，除白癩病，自復悟道，生不還天。梵動經第二。
0117a19: 佛誡比丘，於毀三寶者，不得懷忿，於稱讚者，亦勿
0117a20: 歡喜，凡夫寡聞，直讚小緣威儀戒行，唯賢聖弟子，
0117a21: 能以甚微妙大法光明讚佛，謂佛善知六十二見
0117a22: 本末因緣，知已不著，而得解脫。種德經第三。種
0117a23: 德婆羅門見佛，佛問以婆羅門法，於五法中，以次
0117a24: 揀去生，誦，端正，惟持戒，智慧，缺一不可。佛讚印之。
0117a25: 并為說比丘戒慧，彼即受三歸五戒。究羅檀頭
0117a26: 經第四。佛為此婆羅門說大祀法，及說歸戒，慈心，
0117a27: 出家，功德，此婆羅門即放牛羊等物，受歸戒，供佛
0117b01: 證果，生不還天。堅固經第五。堅固長者子，三請
0117b02: 佛敕弟子現神足。佛言：我但教弟子於空閑處，靜
0117b03: 默思道，覆德、露過。以現神足，能起謗故。裸形梵
0117b04: 志經第六。為此梵志說苦行亦有善惡二趣，不皆
0117b05: 訶責，但非出要，惟如來大師子吼，能令人出家成
0117b06: 道，此梵志即出家證果。三明經第七。為二梵志
0117b07: 弟子，破三明所說梵道虛妄，及為正說梵道。沙
0117b08: 門果經第八。為阿闍世說沙門現在得果，并受其
0117b09: 懺。布吒婆樓經第九。破梵志相違論，為說有因
0117b10: 緣想生，有因緣想滅。露遮經第十。此婆羅門見
0117b11: 佛，請佛，尋起惡見，謂不應為人說法，佛受供時破
0117b12: 之。
0117b13: 第四分世記經第十一。閻浮提洲品第一。鬱
0117b14: 單越品第二。轉輪聖王品第三。地獄品第四。
0117b15: 龍鳥品第五。阿須倫品第六。四天王品第
0117b16: 七。忉利天品第八。三災品第九。戰鬥品第
0117b17: 十。三中劫品第十一。世本緣品第十二。
0117b18: 佛說七佛經一卷　南深北命
0117b19: 宋中印土沙門法天譯
0117b20: 佛在祇園，為比丘說七佛氏族名字，及大弟子
0117b21: 等。又廣說毘婆尸佛降生瑞應，長阿含初大本
0117b22: 緣經前分同本。
0117b23: 毘婆尸佛經上下合卷　南臨北盡譯人同上
0117b24: 佛為苾芻說過去毘婆尸佛，遊觀四門，出家轉
0117b25: 法輪事，長阿含初大本緣經後分同本。
0117b26: 佛般泥洹經二卷　南禍北福
0117b27: 西晉河內沙門白法祖譯
0117c01: 因阿闍世王遣雨舍大臣，問伐越祇國事，佛為
0117c02: 說七不衰法。大臣去後，為比丘說七七之法。次
0117c03: 說四痛八戒之法，乃至受奈女供，展轉遊行，至
0117c04: 雙樹間入滅，焚身起塔，結集經典。
0117c05: 大般涅槃經三卷　南禍北駒
0117c06: 東晉平陽沙門釋法顯譯
0117c07: 佛三語阿難，設得四神足者，欲住壽一劫，皆得
0117c08: 隨意，阿難不解勸請，魔來請佛涅槃，佛遂許之。
0117c09: 周歷諸處，詔告四眾，於雙樹間，入滅荼毘，二經
0117c10: 皆長阿含遊行經同本。
0117c11: 佛說方等泥洹經二卷　仝上
0117c12: 附東晉錄
0117c13: 與前經大同小異。
0117c14: 佛說大堅固婆羅門緣起經上下同卷　南淵北斯
0117c15: 宋北印土沙門施護譯
0117c16: 長阿含典尊經同本。
0117c17: 佛說人仙經六紙半餘　南興北臨
0117c18: 宋中印土沙門法賢譯
0117c19: 頻婆娑羅王命終，作毘沙門天王太子，名曰人
0117c20: 仙，來述忉利天梵王說法事，長阿含闍尼沙經
0117c21: 同本。
0117c22: 佛說白衣金幢二婆羅門緣起經上中下合卷　南馨北夙
0117c23: 宋北印土沙門施護譯
0117c24: 二婆羅門近佛，而恒見佛問法，佛為說世界四
0117c25: 姓起因，即出家證果，長阿含初四姓經同本。
0117c26: 佛說尼拘陀梵志經上下合卷　仝上譯人同上
0117c27: 和合長者至拘尼陀梵志所，彼方止其世論，長
0118a01: 者問之，反言瞿曇慧何能轉，佛往問之，彼則默
0118a02: 不能答。長阿含散陀那經同本。
0118a03: 佛說大集法門經二卷　南斯北薄譯人同上
0118a04: 佛遊末利城，有末利優婆塞，新造一舍，請佛及
0118a05: 僧安止，佛示安臥。舍利子說增一至十法。長阿
0118a06: 含眾集經同本。
0118a07: 長阿含十報法經二卷今作一卷　南聽北因
0118a08: 後漢安息國沙門安世高譯
0118a09: 即十上經，五百五十法。
0118a10: 佛說人本欲生經一卷　南禍北福
0118a11: 長阿含大緣方便經同本。
0118a12: 佛說尸迦羅越六方禮經五卷　仝上譯人同上
0118a13: 長阿含善生經同本。
0118a14: 佛說信佛功德經八紙　南興北深
0118a15: 宋中印土沙門法賢譯
0118a16: 佛在菴羅園中，舍利弗歎佛種種最勝功德。長
0118a17: 阿含自歡喜經同本。
0118a18: 佛說大三摩惹經四紙半　南臨北盡
0118a19: 宋中印土沙門法天譯
0118a20: 佛在迦毘羅林，四梵王各以頌讚，大眾雲集，有
0118a21: 大黑神祖蹲那作惡，佛說聲聞法調伏之。長阿
0118a22: 含大會經同本。
0118a23: 佛說梵志阿經一卷　南禍北善
0118a24: 吳月支國優婆塞支謙譯
0118a25: 長阿含阿摩晝經同本。
0118a26: 佛說梵網六十二見經一卷　南禍北福譯人同上
0118a27: 長阿含梵動經同本。
0118b01: 佛說寂志果經一卷　南禍北善
0118b02: 東晉西域沙門竺曇無蘭譯
0118b03: 長阿含沙門果經同本。
0118b04: 佛說樓炭經六卷　南積北福
0118b05: 西晉沙門釋法炬共法立譯
0118b06: 即長阿含世記經，品稍不同，文亦簡拙。
0118b07: 起世經十卷　南因北積
0118b08: 隋北天竺沙門闍那崛多譯
0118b09: 亦即世記經，而品次稍異，文義俱暢。
0118b10: 起世因本經十卷　惡
0118b11: 隋北天竺沙門達摩笈多等譯
0118b12: 與上經同。
0118b13: 雜阿含經五十卷　谷傳聲虛堂
0118b14: 宋天竺三藏求那跋陀羅譯
0118b15: 第一品不出名，然多就五陰，廣破愛見。誦六入
0118b16: 處品第二。皆就內六入，外六塵，及六識，六觸，六受，
0118b17: 六想，六思，六愛等。廣明無常苦空，破於愛見。雜
0118b18: 因誦品第三。弟子所說誦品第四。第五誦道
0118b19: 品第一品名多缺略。
0118b20: 大約有小半與中阿含增一阿含相同，而文順
0118b21: 暢。
0118b22: 別譯雜阿含經二十卷今作十六卷　南習聽北禍因
0118b23: 附秦錄
0118b24: 雜阿含經一卷　南聽北因
0118b25: 附吳魏二錄
0118b26: 右二經皆於大部中撮要，譯出別行。
0118b27: 佛說七處三觀經上下同卷　南緣北慶
0118c01: 後漢安息國沙門安世高譯
0118c02: 出雜阿含第二卷，及三十四卷。
0118c03: 五蘊皆空經半紙餘　南緣北善
0118c04: 唐大薦福寺沙門義淨譯
0118c05: 初為五比丘說苦空無常義，亦出雜阿含第二
0118c06: 卷。
0118c07: 佛說聖法印經一紙餘　南緣北慶
0118c08: 西晉月支國沙門竺法護譯
0118c09: 說空無欲無我無常清淨之業，出雜阿含第三
0118c10: 卷。
0118c11: 佛說法印經一紙餘　南凊北薄
0118c12: 宋北印土沙門施護譯
0118c13: 說三解脫門為聖法印，出雜阿含第三卷。
0118c14: 五陰譬喻經二紙欠　南善北慶
0118c15: 後漢安息國沙門安世高譯
0118c16: 沫、泡、燄、蕉、幻，五喻也。出雜阿含第十卷。
0118c17: 佛說水沫所漂經二紙欠　仝上
0118c18: 東晉西域沙門竺曇無蘭譯
0118c19: 與上經同。
0118c20: 佛說不自守意經一紙欠　仝上
0118c21: 吳月支國優婆塞支謙譯
0118c22: 說自守不自守法，出雜阿含第十一卷。
0118c23: 佛說滿願子經二紙欠　仝上
0118c24: 附東晉錄
0118c25: 請略說法，而往化惡國。出雜阿含第十三卷。
0118c26: 轉法輪經紙半　仝上
0118c27: 後漢安息國沙門安世高譯
0119a01: 於鹿野樹下，手撫飛輪，三轉四諦行法。
0119a02: 佛說三轉法輪經二紙欠　仝上
0119a03: 唐大薦福寺沙門釋義淨譯
0119a04: 即最初為五比丘說法。二經出雜阿含第十
0119a05: 五卷。
0119a06: 佛說八正道經紙半　仝上
0119a07: 後漢安息國沙門安世高譯
0119a08: 出雜阿含第二十八卷。
0119a09: 難提釋經三紙半　仝上
0119a10: 西晉沙門釋法炬譯
0119a11: 為此釋說五法六念，出雜阿含第三十卷。
0119a12: 佛說馬有三相經一紙欠　仝上
0119a13: 後漢西域沙門支曜譯
0119a14: 說官馬三善相。
0119a15: 佛說馬有八態譬人經一紙　仝上譯人同上
0119a16: 說惡馬八態，喻惡比丘。二經出雜阿含第三
0119a17: 十三卷。
0119a18: 佛說戒德香經一紙餘　南福北緣
0119a19: 東晉西域沙門竺曇無蘭譯
0119a20: 說戒香順逆普聞，勝世間諸香。出雜阿含三十
0119a21: 八卷。
0119a22: 佛說戒香經一紙　南興北深
0119a23: 宋中印土沙門法賢譯
0119a24: 與上經同。
0119a25: 佛說相應相可經一紙欠　南善北慶
0119a26: 西晉沙門釋法炬譯
0119a27: 說善惡人各以類相聚，出單卷雜阿含中。
0119b01: 本事經七卷　南與北孝
0119b02: 唐大慈恩寺沙門釋玄奘譯
0119b03: 一法品第一。無明蓋。貪愛結。一劫身骨。
0119b04: 心意染汙，墮惡趣。心意清淨，昇善趣。皆由自
0119b05: 業。意為前導惡善。破僧。僧和。一結斷時餘
0119b06: 亦斷，所謂我慢。不放逸。捨貪、捨欲、捨瞋、捨恚、
0119b07: 捨癡、捨覆、捨惱、捨忿、捨恨、捨嫉、捨慳、捨嗜、捨慢、捨
0119b08: 害。念佛、念法、念眾、念戒、念施、念天、念休息、念安
0119b09: 般、念身、念死。知貪、知瞋、知癡、知覆、知惱、知忿、知
0119b10: 恨、知嫉、知慳、知耽、知慢、知害、知一切。修慈。外
0119b11: 強緣，無如善知識。內強緣，無如正作意。惠施
0119b12: 果報。犯戒報。持戒報。妄語，無慚愧，有慚愧。
0119b13: 最勝有情八。邪見過。正見益。心速疾迴
0119b14: 轉。
0119b15: 二法品第二。根門不守護，飲食不知量。守護
0119b16: 根門，飲食知量。惟作罪，不修福。惟修福，不作
0119b17: 罪。樂苦二速行。二遲行。惡戒，惡見。善戒，
0119b18: 善見。作，不作各二。法智，類智。世間智，出世
0119b19: 智。不真出家，真出家三番。於惡應了知應厭背。
0119b20: 不淨斷貪，慈悲斷瞋。有餘涅槃，無餘涅槃。
0119b21: 有見，無有見，二纏。隨證有餘，或不還果二番。有
0119b22: 慚，有愧。靜慮，聽法。聖尋求，非聖尋求。慚，愧。
0119b23: 不害尋思，永斷尋思。力、法、二輪。奢摩他，毘
0119b24: 缽舍那。慧，及解脫。無明，慧明，為惡善上首。
0119b25: 斷無明愛，轉於法輪。剃髮，乞求，二苦。二有情
0119b26: 墮地獄，一破戒，二謗他。父母恩難報。業智無
0119b27: 欺誑。父母應供養。財施，法施。財祠祀，法祠
0119c01: 祀。法言，宴默。言說，宴默，各有善惡。思擇力，
0119c02: 修習力。業、壽、相隨。短壽、長壽行。所緣行相，
0119c03: 作意行相。生死相乖無間。不調伏死，調伏死。
0119c04: 雜染法，清淨法。有見，無有見，互為怨害。世
0119c05: 間正見，出世正見。
0119c06: 三法品第三。劣勝解妙勝解有情，三世各相親
0119c07: 近。三因三緣，能感後有，無明，愛業。貪欲，耽著，
0119c08: 受用，不見過患，三因緣，生多過患。三欲天，不出
0119c09: 生死。三似驢鳴。增上三學四番。調善戒、法、慧。
0119c10: 無學戒、定、慧。三種樂事，應持淨戒。三種香，
0119c11: 不如戒香。等子，勝子，劣子。應修三善根，四念
0119c12: 處等。三尋思能令退失，一親里，二利養，三妒勝。
0119c13: 又一事業，二談話，三睡眠。淨信、施物、福田，三法
0119c14: 和合現前，生無量福。三不堅，易三堅，身、命、財。
0119c15: 三無漏根。三有情應親近，一劣三學、二等、三勝。
0119c16: 身，不淨觀。息，隨念。行，無常。苦，無我。老、病、死，三怨
0119c17: 賊。施、戒、修，三福業。佛、法、僧，最勝。三大師，一
0119c18: 佛、二無學、三有學。三時諸天集會歡喜，一發心
0119c19: 出家，二如法持戒，三依法證果。三事天勝於人，
0119c20: 長壽、端嚴、快樂，然亦無常。
0119c21: 佛本行集經六十卷　南父事君曰嚴北父事君曰嚴與
0119c22: 隋北天竺沙門闍那崛多譯
0119c23: 發心供養品第一。受決定記品第二。賢劫王
0119c24: 種品第三。託兜率品第四。俯降王宮品第五。
0119c25: 樹下誕生品第六。從園還城品第七。相師
0119c26: 占看品第八。私陀問瑞品第九。姨母養育品
0119c27: 第十。習學技藝品第十一。遊戲觀矚品第十
0120a01: 二。捔術爭婚品第十三。常飾納妃品第十四。
0120a02: 空聲勸厭品第十五。出逢老人品第十六。
0120a03: 淨飯王夢品第十七。見病人品第十八。路逢
0120a04: 死屍品第十九。耶輸陀羅夢品第二十。捨宮
0120a05: 出家品第二十一。剃髮染衣品第二十二。車
0120a06: 匿等還品第二十三。觀諸異道品第二十四。
0120a07: 王使往還品第二十五。問阿羅邏品第二十六。
0120a08: 答羅摩子品第二十七。勸受世利品第二十
0120a09: 八。精進苦行品第二十九。向菩提樹品第三
0120a10: 十。魔怖菩薩品第三十一。菩薩降魔品第三
0120a11: 十二。成無上道品第三十三。昔與魔競品第
0120a12: 三十四。二商奉食品第三十五。梵天勸請品
0120a13: 第三十六。轉妙法輪品第三十七。耶輸陀因
0120a14: 緣品第三十八耶輸陀，即耶舍，此云上傘。耶輸陀宿緣品第
0120a15: 三十九。富樓那出家品第四十即富樓那彌多羅尼子，此云滿
0120a16: 慈子，亦云滿願子。那羅陀出家品第四十一即迦旃延也。
0120a17: 娑毘耶出家品第四十二。教化兵將品第四十
0120a18: 三。先明三歸得戒，次化提婆大婆羅門夫婦證
0120a19: 初果。迦葉三兄弟品第四十四。優波斯那品第
0120a20: 四十五即三迦葉波之甥，亦有二百五十人，同出家證果。布施竹園品
0120a21: 第四十六。大迦葉因緣品第四十七。跋陀羅
0120a22: 夫婦因緣品第四十八即紫金光比丘尼也。舍利目連因
0120a23: 緣品第四十九。五百比丘因緣品第五十。斷
0120a24: 不信人行品第五十一。說法儀式品第五十二。
0120a25: 尸棄佛本生地品第五十三。優陀夷品第五
0120a26: 十四。優波離品第五十五。羅羅因緣品第
0120a27: 五十六。難陀出家因緣品第五十七。婆提唎
0120b01: 迦等因緣品第五十八。摩尼婁陀品第五十九。
0120b02: 阿難因緣品第六十。
0120b03: 摩訶僧祇師，名為大事，薩婆多師，名此經為大莊
0120b04: 嚴，迦葉維師，名為佛往因緣，曇無德師，名為釋迦
0120b05: 牟尼佛本行，尼沙塞師，名為毘尼藏根本。
0120b06: 佛說諸佛經三紙　南履北臨
0120b07: 宋北印土沙門施護譯
0120b08: 佛本行集經初品同本。
0120b09: 過去現在因果經四卷　南慶北尺
0120b10: 劉宋中天竺沙門求那跋陀羅譯
0120b11: 說佛於過去普光佛所，得授記已巳，生生行菩薩道，
0120b12: 乃至生兜率，示入胎，出胎，出家，降魔，成道，轉法輪，
0120b13: 度五比丘，三迦葉，舍利弗，目犍連，大迦葉等事，一
0120b14: 一結示往因。中有與仙人論破冥諦非想事。
0120b15: 修行本起經二卷　南善北尺
0120b16: 後漢西域沙門竺大力共康孟詳譯
0120b17: 過去現在因果經同本。
0120b18: 太子瑞應本起經二卷　南慶北尺
0120b19: 吳月支國優婆塞支謙譯
0120b20: 異出菩薩本起經十一紙　維
0120b21: 西晉清信士聶道真譯
0120b22: 二經並同上。
0120b23: 中本起經二卷　南積北緣　次名四部僧始起出長阿含
0120b24: 後漢西域沙門曇果共康孟詳譯
0120b25: 轉法輪品第一。現變品第二。化迦葉品第三。
0120b26: 度萍沙王品第四。舍利弗大目連來學品第
0120b27: 五。還本國品第六。須達品第七。本起該容
0120c01: 齋品第八。瞿曇彌來作比丘尼品第九。無常
0120c02: 品第十。自愛品第十一。大迦葉始來學品第
0120c03: 十二。度奈女品第十三。尼犍問疑品第十四。
0120c04: 佛食馬麥品第十五略敘如來行跡，文筆古雅。
0120c05: 佛說初分說經上下合卷　南馨北夙
0120c06: 宋北印土沙門施護譯
0120c07: 即是度三迦葉，及舍利弗，目連事。與他經大同
0120c08: 小異。
0120c09: 佛說興起行經三卷北作二卷　南與北當　一名嚴威宿緣經
0120c10: 後漢康居國沙門康孟詳譯
0120c11: 佛在阿耨達池，為舍利弗說夙緣十品。孫陀利。
0120c12: 奢彌跋。頭痛。骨節煩疼。背痛。木槍刺
0120c13: 腳。地婆達兜擲石。婆羅門女旃沙謗。食馬
0120c14: 麥。苦行。
0120c15: 佛說眾許摩訶帝經十三卷南作九卷北作七卷　南深北命
0120c16: 宋中印土沙門法賢譯
0120c17: 佛在迦毘羅國，釋眾欲聞過去種族之事，佛敕目
0120c18: 連說之。次敘摩耶及摩賀摩耶生緣，次敘降神因
0120c19: 緣，阿私陀占相因緣，童子時學書學射等緣，耶輸
0120c20: 陀羅等三夫人緣，出家因緣，成道因緣，初受商主
0120c21: 布薩婆梨迦食石缽因緣，度五比丘因緣，度耶舍
0120c22: 因緣，度彼四友因緣，度五十人因緣，度六十賢眾
0120c23: 作優婆塞因緣，度難那及長女作近事因緣，度三
0120c24: 迦葉波因緣，受民彌娑囉王請因緣，給孤長者請
0120c25: 佛因緣，舍利弗議論降伏外道因緣，立祇園名因
0120c26: 緣，化迦羅城因緣，烏波梨出家為上座，眾釋禮足，
0120c27: 并說其往昔因緣。
0121a01: 佛垂般涅槃略說教誡經五紙餘　南行北食　亦名佛遺教經
0121a02: 姚秦天竺沙門鳩摩羅什譯
0121a03: 囑諸比丘，以戒為師，離諸惡法，對治諸苦，及諸煩
0121a04: 惱，勤修出世大人功德，所謂無求，知足，遠離，精進，
0121a05: 不忘，禪定，智慧，及不戲論。蓋是最後丁寧，不啻一
0121a06: 字一血，宜深玩而力行之。
0121a07: 佛臨涅槃記法住經四紙欠　南賢北食
0121a08: 唐大慈恩寺沙門釋玄奘譯
0121a09: 說從初百年，乃至第十百年事。
0121a10: 佛說當來變經二紙　南賢北景
0121a11: 西晉月支國沙門竺法護譯
0121a12: 說當來壞法事，增一至五，并示修持要法。
0121a13: 佛說法滅盡經二紙欠　仝上
0121a14: 僧祐附劉宋錄
0121a15: 佛在拘夷那竭國，當般涅槃，默無所說，光明不現，
0121a16: 阿難三問，佛為說末世眾魔比丘不如法事，乃至
0121a17: 袈裟變白。
0121a18: 般涅槃後灌臘經一紙餘　南賢北食譯人同上
0121a19: 預問四月八日，七月十五日，浴佛陳供之法。佛誡
0121a20: 不得口許而負其物，此物眾僧應分，或施貧窮孤
0121a21: 老。
0121a22: 佛滅度後棺斂葬送經二紙半　南當北食
0121a23: 附西晉錄
0121a24: 阿難請問茶毘之法。佛言：應如轉輪聖王，又懸記
0121a25: 千年後缽顯神變事。
0121a26: 迦葉赴佛般涅槃經二紙欠　南宜北既
0121a27: 東晉西域沙門竺曇無蘭譯
0121b01: 迦葉趨赴涅槃，悲哀說偈。
0121b02: 佛入涅槃密跡金剛力士哀戀經五紙餘　仝上
0121b03: 失譯人名
0121b04: 力士哀戀，帝釋慰止。
0121b05: 閱藏知津卷第二十九
0121b06: 　　　　　　　比丘妙明助銀三兩
0121b07: 　　　　　　　　　眉鑒助銀一兩
