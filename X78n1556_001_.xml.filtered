0640c01: 
0640c02: 
0640c03: 
0640c04: 
0640c05: No. 1556-A
0640c06:  御製建中靖國續燈錄序　　　〔宋刻〕
0640c07: 
0640c08: 昔釋迦如來之出世也。受燃燈之記。生淨飯之家。分
0640c09: 手指乎天地。而真機已巳露。遊門觀於生死。而幼緣頓
0640c10: 寂。及手倡道園。騰芳鷲嶺。無邊剎境遂現一毫之
0640c11: 端。大千經卷畢出微塵之裏。西被竺土。東流震旦。編
0640c12: 葉而書。則一時聖教雖傳於慶喜。持花而笑。則正法
0640c13: 眼藏已巳付於飲光。自達磨西來。寔為初祖。其傳二．三．
0640c14: 四．五。而至於曹溪。於是林之道逾光。一滴之流浸
0640c15: 廣。自南嶽．清原而下。分為五宗。各擅家風。應機詶對。
0640c16: 雖建立不同。而會歸則一。莫不箭鋒相拄。鞭影齊施。
0640c17: 接物利生。啟悟多矣。源派演迆。枝葉扶。而雲門．臨
0640c18: 濟二宗。遂獨盛於天下。朕膺
0640c19: 天寶命。紹　國大統。恭惟
0640c20: 藝祖闢度門於寓。
0640c21: 太宗闡秘義於敷天。
0640c22: 章聖傳燈於景德。
0640c23: 永昭廣燈於天聖。皆宏暢真風。助
0640c24: 神化。以成無為之治者也。於皇
0641a01: 神考。尤鄉空宗。元豐三年。詔於大相國寺。創二禪剎。
0641a02: 闢惠林於東序。建智海於右廡。逮壬戌之歲。以今歲
0641a03: 國大長公主及集慶軍節度觀察留後駙馬都尉張
0641a04: 敦禮之請。復建法雲禪寺於國之南。於是祖席輝光。
0641a05: 叢林鼎盛。天下之襲方袍。慕禪悅者。雲集於上都矣。
0641a06: 今敦禮以其寺住持僧佛國禪師惟白所集建中靖
0641a07: 國續燈錄三十卷來上。且以序文為請。惟白探最上
0641a08: 乘。了第一義。屢入中禁。三登高座。宣揚妙旨。良愜至
0641a09: 懷。昔能仁說法華經。放眉間白毫相光。照東方萬八
0641a10: 千世界。而彌勒發問。文殊決疑。以謂日月燈明佛。本
0641a11: 光瑞如此。持是經者。妙光法師。得其證者。普明如來。
0641a12: 今續燈之名。蓋燈燈相續。光光涉入。義有在於是矣。
0641a13: 噫。圓澄覺海。本含褁於十方。生滅空漚。遂沉淪於三
0641a14: 有。因明立所。由塵發知。織妄相成。轉入諸趣。良可悲
0641a15: 也。若迴光內照。發真歸元。則是錄也。直指性宗。單傳
0641a16: 心印。可得於眉睫。可薦於言前。舉手而擎妙喜之世
0641a17: 界。彈指以現莊嚴之樓閣。神通運用。真不可得而思
0641a18: 議哉。嘉與有眾。締此勝緣。俱離迷津。偕之覺路。斯朕
0641a19: 之志已巳。建中靖國元年八月十五日賜序。
0641a20: 
0641a21: 
0641a22: 
0641a23: 
0641a24: 
0641b01: 
0641b02: No. 1556
0641b03: 建中靖國續燈錄卷第一
0641b04: 
0641b05: 東京法雲禪寺住持傳法佛國禪師臣惟白集
0641b06: 正宗門
0641b07: 爾時世尊。種智圓成。熏修示。悲深願廣。應現受生。
0641b08: 性潔霜花。心馳雪嶺。逾城午夜。習想六年。沐尼連河。
0641b09: 詣菩提樹。陞金剛座。敷吉祥茅。諸定遍修。明星現悟。
0641b10: 頓成正覺。等念含生。四十九年。三乘顯著。拈花普示。
0641b11: 微笑初傳。對大眾前印正法眼。囑行教外。別付上根。
0641b12: 蓮目普觀。華偈親說。
0641b13: 法本法無法無法法亦法
0641b14: 今付無法時法法何曾法
0641b15: 爾時摩訶迦葉尊者。分坐傳衣。因花悟道。巖間石室。
0641b16: 演法度生。世尊示滅。結集聖教。斥出阿難。未盡諸漏。
0641b17: 畢巖前。磐陀石上。坐至中夜。便證道果。即現神通。
0641b18: 透石而入。於是迦葉付正法眼。而說偈言。
0641b19: 法法本來法無法無非法
0641b20: 何於一法中有法有不法
0641b21: 爾時阿難尊者。坐石悟道。結集聖言。一唱我聞。三疑
0641b22: 頓息。大事既辦。將求宗嗣。詣常水河。化為金地。集諸
0641b23: 聖眾。顧得道弟子商那和修。付正法眼。而說偈言。
0641b24: 本來付有法付了言無法
0641c01: 各各須自悟悟了無無法
0641c02: 爾時商那和修尊者。著自然衣。而為示生。作大商主。
0641c03: 忽悟無常。聞佛入滅。投阿難出家而證道果。一日。見
0641c04: 長者子優婆多而問曰。汝年幾耶。多曰。我年十
0641c05: 七。師曰。汝身十七。汝性十七。多視師。問曰。師髮白
0641c06: 耶。心白耶。和修曰。我但髮白。非心白耳。多曰。我身
0641c07: 十七。非性十七。和修遂與授戒。傳正法眼藏。而說偈
0641c08: 言。
0641c09: 非法亦非心無心亦無法
0641c10: 說是心法時是法非心法
0641c11: 爾時優婆多尊者。十七出家。二十證果。廣度有情。
0641c12: 籌盈石室。有長者子。名曰香象。投師出家。師乃問曰。
0641c13: 汝身出家。汝心出家。答曰。我所出家。非為身心。師曰。
0641c14: 不為身心。復誰出家。答曰。夫出家者。無我我故。心不
0641c15: 生滅。心不生滅。即是常道。既是常故。諸佛亦常。本來
0641c16: 心相。其體亦然。師曰。汝今大悟。心自明了。豁然頓證。
0641c17: 易名提多迦。付正法眼藏。而說偈言。
0641c18: 心自本來心本心非有法
0641c19: 有法本有心非心非本法
0641c20: 爾時提多迦尊者。金日出照。甘泉泛涌。應瑞而生。實
0641c21: 亦希有。出家得道。傳法度人。有彌遮迦尊者。見師慈
0641c22: 相。便省夙因。棄本仙術而求聖果。殷懃問曰。我於仙
0641c23: 道。更無進趣。唯守靜。不達至理。師曰。佛言。修仙敬
0641c24: 學小道似繩牽。汝可自知之。若棄小流。頓歸佛法大
0642a01: 海。便證無生。彌遮迦聞語。頓證妙道。即付正法眼藏。
0642a02: 而說偈言。
0642a03: 通達本法心無法無非法
0642a04: 悟了同未悟無心亦無法
0642a05: 爾時彌遮迦尊者。棄仙投佛。出家悟道。行化北天。祥
0642a06: 雲現相。有婆須蜜多者。身體嚴淨。手執酒器。而問師
0642a07: 曰。何方而來。欲往何所。師曰。從自心來。欲往無處。曰。
0642a08: 識我手中物否。師曰。此是觸器而負淨者。曰。還識我
0642a09: 否。師曰。我即不識。識即非我。汝當稱名。吾即知矣。曰。
0642a10: 姓頗羅墮。名婆須蜜。師曰。佛記於汝。當紹禪祖。即捨
0642a11: 酒器。頓悟夙因。出家受具。深入覺道。彌遮迦付正法
0642a12: 眼藏。而說偈言。
0642a13: 無心無可得說得不名法
0642a14: 若了心非心始解心心法
0642a15: 爾時婆須蜜多尊者。自省夙緣。置器出家。遊行諸國。
0642a17: 義即不論。論即不義。若擬論義。終非義論。難提即自
0642a18: 悟心。便即敬伏。求師出家。願可濟度。師知傳法時至。
0642a19: 付正法眼藏。而說偈言。
0642a20: 心同空界示等空法
0642a21: 證得空時無是無非法
0642a22: 爾時佛陀難提尊者。頂有肉珠。光明瑩徹。智慧淵。
0642a23: 辯捷無礙。有伏蜜多而問曰。父母非我親。誰是最
0642a24: 親者。諸佛非我道。誰是最道者。師曰。汝言與心親。父
0642b01: 母非可比。汝行與道合。諸佛心即是。外求有相佛。與
0642b02: 汝不相似。欲識汝本心。非合亦非離。伏聞是妙偈。
0642b03: 頓入佛道。五體投地。深自慶躍。即與剃度。付正法眼
0642b04: 藏。而說偈言。
0642b05: 空無內外心外亦如此
0642b06: 若了空故是達真如理
0642b07: 爾時伏蜜多尊者。生五十年。唯坐一床。口不曾言。
0642b08: 足不履地。聞偈得道。傳法利人。有難生者。求師出家。
0642b09: 即與剃度。羯磨之際。祥光上燭。仍感舍利。顯為瑞應。
0642b10: 長坐不臥。習常精進。通達法性。便證道果。付正法眼
0642b11: 藏。而說偈言。
0642b12: 真理本無名因名顯真理
0642b13: 受得真實法非真亦非偽
0642b14: 爾時尊者。處胎六十年。神珠夢應。而遂誕生。滿室
0642b15: 光明。非謂凡兆。既得道果。利物為先。至一林中。地變
0642b16: 金色。有富那夜奢至師前合掌而立。師問曰。汝從何
0642b17: 來。答曰。我心非往。問曰。汝何處住。答曰。我心非止。問
0642b18: 曰。汝不定耶。答曰。諸佛亦然。問曰。汝非諸佛。答曰。諸
0642b19: 佛亦非。師知是法器。傳正法眼藏。而說偈言。
0642b20: 真體自然真因真說有理
0642b21: 領得真真法無行亦無止
0642b22: 爾時富那夜奢尊者。心明博達。性無所求。遇尊者
0642b23: 得法。化導游行。有馬鳴大士問曰。我欲識佛。何者即
0642b24: 是。師曰。汝欲識佛。不識者是。曰。佛既不識。焉知是乎。
0642c01: 師曰。汝既不識。焉知不是。曰。此是鋸義。師曰。彼是木
0642c02: 義。曰。鋸義者何。曰。與汝平出。曰。木義者何。師曰。汝被
0642c03: 我解。馬鳴豁然開悟。因付正法眼藏。而說偈言。
0642c04: 迷故如隱顯明暗不相離
0642c05: 今付隱顯法非一亦非二
0642c06: 爾時馬鳴尊者。以有作無作諸功德勝。聞木義得法。
0642c07: 轉妙法輪。有大魔王與師捔力。即現本身。禮拜悔過。
0642c08: 師曰。汝名誰耶。答曰。我名迦毗摩羅。師曰。盡汝神力。
0642c09: 變化若何。曰。我化大海。不足為難。師曰。汝化性海得
0642c10: 否。答曰。何謂性海。我未曾知。師曰。性海者。山河大地。
0642c11: 皆依建立。三昧六通。由茲發現。迦毗摩羅聞言。忽然
0642c12: 悟入性海。遂付正法眼藏。而說偈言。
0642c13: 隱顯即本法明暗元不二
0642c14: 今付了悟法非取亦非離
0642c15: 爾時迦毗摩羅尊者。本習外道。歸心佛乘。游西印土。
0642c16: 至一深山。有龍樹尊者出迎。問曰。深山孤寂。龍蟒所
0642c17: 居。大德至聖。何枉神足。師曰。我非至聖。來訪賢者。龍
0642c18: 樹默念曰。此師得決定性明道眼否。是大聖繼真乘
0642c19: 否。師曰。汝雖心語。吾已巳意知。但辦出家。何慮不聖。龍
0642c20: 樹聞已巳。悔謝。即與度脫。付正法眼藏。而說偈言。
0642c21: 非隱非顯法說是真實際
0642c22: 悟此隱顯法非愚亦非智
0642c23: 爾時龍樹尊者。具大智見。無所不通。弘闡宗教。古今
0642c24: 希有。一日。提婆相訪。師令侍者將滿水示之。提婆
0643a01: 投一針。欣然契會師意。即延語道。又現圓月相示之。
0643a02: 復契妙旨。付正法眼藏。而說偈言。
0643a03: 為明隱顯法方說解脫理
0643a04: 於法心不證無瞋亦無喜
0643a05: 爾時迦那提婆尊者。幼而博識。才辯縱橫。遐邇名播。
0643a06: 諸國所推。自顧胸懷。殊無所愧。投針契道。廣利群生。
0643a07: 有羅羅多者。以木耳因緣問師。師以頌示之。感悟
0643a08: 前因。投師出家。即證道果。付正法眼藏。而說偈言。
0643a09: 本對傳法人為說解脫理
0643a10: 於法實無證無終亦無始
0643a11: 爾時羅羅多尊者。出家傳法。隨處利生。至室羅筏
0643a12: 城金水河上。有僧伽難提安然入定。伺候七日。方從
0643a13: 定起。師問曰。汝身定耶。心定耶。曰。身心俱定。師曰。身
0643a14: 心俱定。何有出入。曰。雖有出入。不失定相。師曰。既不
0643a15: 失定相。何物動靜。曰。動靜非物。物非動靜。師曰。此義
0643a16: 不然。往反徵問。詞折義屈。心意豁然。稽首歸依。頓領
0643a17: 玄旨。因付正法眼藏。而說偈言。
0643a18: 於法實無證不取亦不離
0643a19: 法非有無相內外云何起
0643a20: 爾時僧伽難提尊者。寶莊嚴王子也。生而能言。常讚
0643a21: 佛事。令毋信向。後習禪定。繼祖時至。遂傳心印。廣化
0643a22: 眾生。有一童子手持寶鏡。投師出家。俾為給侍。因風
0643a23: 吹殿上銅鈴響。師問曰。風鳴耶。鈴鳴耶。曰。非風鈴鳴。
0643a24: 我心鳴耳。師曰。心復誰乎。曰。俱寂靜故。師曰。善哉。善
0643b01: 哉。真達佛理。遂付正法眼藏。而說偈言。
0643b02: 心地本無生因地從緣起
0643b03: 緣種不相妨華果亦復爾
0643b04: 爾時伽耶舍多尊者。持鏡出家。聞鈴證道。遂游諸國。
0643b05: 觀氣求嗣。有鳩摩羅多見而問曰。師是何人。師曰。我
0643b06: 佛弟子。羅多聞語。神識悚然。復還家。閉于門戶。師
0643b07: 即徐至扣門。羅多應曰。此舍無人。師曰。道無者誰。羅
0643b08: 多忽悟必是智人。開門禮敬。辨狗驗金。遂得道果。付
0643b09: 正法眼藏。而說偈言。
0643b10: 有種有心地因緣能發
0643b11: 於緣不相礙當生生不生
0643b12: 爾時鳩摩羅多尊者。為自在天。聞法利根。繼祖時至。
0643b13: 降生人間。驗金得果。濟度群品。有闍夜多問曰。我家
0643b14: 信佛。常縈疾苦。舍旃陀。所作如意。彼何幸。而我何
0643b15: 辜。師曰。何足疑乎。且善惡報應。有三世焉。見仁夭暴
0643b16: 壽。逆吉義凶。便亡因喪果。招罪咎。殊不知影響相
0643b18: 所疑。深悟業理。志求出家。於寶塔前剃髮授戒。佛放
0643b19: 光明。即付正法眼藏。而說偈言。
0643b20: 性上本無生為對求人說
0643b21: 於法既無得何懷決不決
0643b22: 爾時闍夜多尊者。智慧淵沖。化導無量。羅閱城中廣
0643b23: 興佛事。有婆修盤頭。常一食不臥。六時禮誦。師見而
0643b24: 問曰。汝如此精進。與道遠矣。設經塵劫。皆妄本。曰。
0643c01: 師蘊何德而譏於我。師曰。我不求道。亦不顛倒。我不
0643c02: 禮佛。亦不輕慢。我不長坐。亦不懈怠。我不一食。亦不
0643c03: 雜食。我不知足。亦不貪欲。心無所希。故名曰道。婆修
0643c04: 聞師示誨。發無漏智。敘陳夙因。傳正法眼藏。而說偈
0643c05: 言。
0643c06: 言下合無生同於法界性
0643c07: 若能如此解通達事理竟
0643c08: 爾時婆修盤頭尊者。在胎遇記。必為世燈。生長苦行。
0643c09: 而獲道果。遊行至那提國。國王子摩拏羅投師出家。
0643c10: 得大神力。頓悟心宗。當紹祖位。傳正法眼藏。而說偈
0643c11: 言。
0643c12: 泡幻同無礙如何不了悟
0643c13: 達法在其中非今亦非古
0643c14: 爾時摩拏羅尊者。捨王宮樂。出家證道。信香為瑞。往
0643c15: 月氏國。有勒那問。龍子何聰。眾何感。師論其夙
0643c16: 因。心即開悟。又復問曰。我今當修何業。令眾轉得
0643c17: 人身。師曰。佛有無上法寶。展轉相傳。我今付囑。汝宜
0643c18: 信受。無令斷絕。廣度有情。眾因此而得解脫。付正
0643c19: 法眼藏。而說偈言。
0643c20: 心隨萬境轉轉處實難幽
0643c21: 隨流認得性無喜亦無憂
0643c22: 爾時勒那尊者。生時天花散綵。金錢布地。養王
0643c23: 宮。廣現神變。後出家傳法。隨處指迷。有師子比丘問
0643c24: 曰。我欲求道。當何用心。師曰。汝若求道。無所用心。師
0644a01: 子曰。既無用心。誰作佛事。師曰。若有用心。即非功德。
0644a02: 若無用心。即是佛事。師子聞說。心即開悟。付正法眼
0644a03: 藏。而說偈言。
0644a04: 認得心性時可說不思議
0644a05: 了了無可得得時不說知
0644a06: 爾時師子尊者。問道傳法。開誘五眾。名聞遐邇。人天
0644a07: 欽服。有長者一子。拳一手而禮拜。師問曰。可還我
0644a08: 珠。其子即開子珠。眾皆驚異。師具說前因。即度出
0644a09: 家。名婆舍斯多。師將還夙債。預付正法眼藏。而說偈
0644a10: 言。
0644a11: 正說知見時知見俱是心
0644a12: 當心即知見知見即于今
0644a13: 爾時婆舍斯多尊者。母夢神劍。即覺有孕。既誕。遇師
0644a14: 子尊者。顯發夙因。密傳心印。至南天竺國。摧伏外道。
0644a15: 國王太子不如蜜多投師出家。師問曰。汝欲出家。當
0644a16: 為何事。太子曰。我今出家。不為其事。師曰。不為其事。
0644a17: 因何出家。太子曰。我所出家。即為佛事。師曰。若為佛
0644a18: 事。當何所作。太子曰。無所作者。即真佛事。師嘆曰。太
0644a19: 子智慧天至。必諸聖降。即與授具。大地震動。靈異
0644a20: 頗多。付正法眼藏。而說偈言。
0644a21: 聖人說知見當境無是非
0644a22: 我今悟真性無道亦無理
0644a23: 爾時不如蜜多尊者。捨太子位。投尊者出家。傳法利
0644a24: 生。至東印土。有婆羅門子街巷游行無定。師問曰。汝
0644b01: 行何急。答曰。師行何緩。師曰。汝今何姓。答曰。與師同
0644b02: 姓。師曰。汝憶前事否。答曰。我念遠劫與師同居。師曰。
0644b03: 共為何事。答曰。師演摩訶般若。我轉甚深修多羅。師
0644b04: 曰。今日所談。深契夙因。即度出家。名般若多羅。付正
0644b05: 法眼藏。而說偈言。
0644b06: 真性心地藏無頭亦無尾
0644b07: 應緣而化物方便呼為智
0644b08: 爾時般若多羅尊者。既得法已巳。行化南印。國玉太子
0644b09: 共所欽敬。因以寶珠為施。師復示問。各陳所見。唯菩
0644b10: 提多羅曰。此是世寶。未足為上。於諸寶中。法寶為上。
0644b11: 此是世光。未足為上。於諸光中。智光為上。此是世明。
0644b13: 於諸珠中。心珠為上。師有其道。其寶即現。師復問曰。
0644b14: 於諸物中。何物為相。答曰。於諸物中。不起無相。師曰。
0644b15: 於諸物中。何物最高。答曰。於諸物中。人我最高。師曰。
0644b16: 於諸物中。何物最大。答曰。於諸物中。法性最大。既見
0644b17: 問答精妙。即與落髮。感白日月現。地三震動。便證聖
0644b18: 果。付正法眼藏。而說而偈言。
0644b19: 心地生諸種因事復因理
0644b20: 果滿菩提圓花開世界起
0644b21: 爾時唐土初祖菩提達磨尊者。南天竺國王第三太
0644b22: 子也。施珠辨義。發明心地。於諸法性。頓得通量。傳法
0644b23: 時至。遠來此土。梁帝不契。面壁少林。有神光法師。立
0644b24: 雪斷臂。堅求諸佛要道。師為易名慧可。一日。問曰。諸
0644c01: 佛法印。可得聞乎。師曰。諸佛法印。匪從人得。可曰。乞
0644c02: 師安心。師曰。將心來。與汝安。可曰。覓心不可得。師曰。
0644c03: 與汝安心竟。師又誨曰。汝可內息諸慮。外息諸緣。可
0644c04: 忽頓證而告曰。弟子已巳息諸緣。師曰。莫落空否。可曰。
0644c05: 不落空。師曰。以何所證。言不落空。可曰。明明了了。無
0644c06: 覺無知。師曰。如是。如是。師將歸西天。示門人曰。汝等
0644c07: 各陳所見。吾欲付西天衣。以為表證。道副曰。如我
0644c08: 所見。不執文字。不離文字。而為道用。師曰。汝得吾皮。
0644c09: 尼總持曰。如我所見。如慶喜見阿佛國。一見更不
0644c10: 再見。師曰。汝得吾肉。道育曰。如我所見。四大本空。五
0644c11: 蘊非有。無一法可得。師曰。汝得吾骨。慧可最後禮三
0644c12: 拜。依位而立。師曰。汝得吾髓。遂付正法眼藏。而說偈
0644c13: 言。
0644c14: 吾本來茲土傳法救迷情
0644c15: 一花開五葉結果自然成
0644c16: 爾時二祖惠可正宗普覺禪師。立雪斷臂。傳授衣。
0644c18: 久纏風恙。乞師懺罪。師曰。將罪來。與汝懺。居士良久
0644c19: 曰。罪性不可得。師曰。與汝懺罪竟。宜依佛法僧住。
0644c20: 居曰。今日已巳知是僧。未審何名佛法。師曰。是心是佛。
0644c21: 是心是法。法佛無二。僧寶亦然。居士曰。弟子始知罪
0644c22: 性不在內。不在外。不在中間。如其心然。佛法無二也。
0644c23: 師深器之。曰。汝是吾寶也。宜名僧璨。即與落髮。付正
0644c24: 法眼藏。而說偈言。
0645a01: 本來緣有地因地種花生
0645a02: 本來無有種花亦不曾生
0645a03: 爾時三祖僧璨鏡智禪師。懺罪得道。落髮傳衣。任緣
0645a04: 利人。居無常處。有沙彌道信見師。問曰。乞與解脫法
0645a05: 門。師曰。誰縛汝。答曰。無人縛。師曰。既無人縛。何求解
0645a06: 脫。信於言下大悟。侍奉九載。付正法眼藏。而說偈言。
0645a07: 花種雖因地從地種花生
0645a08: 若無人下種花地盡無生
0645a09: 爾時四祖道信大醫禪師。生而超異。頓悟空宗。入解
0645a10: 脫門。宛如夙習。既續祖風。將求嗣法。於黃梅路上見
0645a11: 一小兒。骨相奇秀。異乎常童。師見問曰。汝何姓。答曰。
0645a12: 姓即有。不是常姓。師曰。是何姓。答曰。是佛性。師曰。汝
0645a13: 無佛性。答曰。佛性空故。所以言無。師識其法器。俾為
0645a14: 侍者。後付正法眼藏。而說偈言。
0645a15: 花種有生性因地花生生
0645a16: 大緣與性合當生生不生
0645a17: 爾時五祖弘忍大滿禪師。童兒得道。乃栽松道者後
0645a18: 身。居黃梅東山。大振玄風。有盧居士遠來。師曰。汝什
0645a19: 麼處來。答曰。嶺南來。師曰。來作什麼。答曰。來求作佛。
0645a20: 師曰。汝嶺南人無佛性。答曰。人有南北。佛性豈有南
0645a21: 北。師叱曰。槽廠去。即入碓坊。服勞杵臼。腰間墜石。
0645a22: 晝夜不息。傳衣時至。遂命入室。乃謂曰。諸佛出世。為
0645a23: 一大事。無上妙法。真實圓明。今付於汝。汝善護持。無
0645a24: 令斷絕。而說偈言。
0645b01: 有情本下種因地果還生
0645b02: 無情既無種無性亦無生
0645b03: 爾時六祖慧能大鑑禪師。賣樵聞經。頓悟心印。遠至
0645b04: 黃梅。求其密證。遂傳衣。隱于懷集。因辨風幡。發揚
0645b05: 大事。道俗皈依。龍天瞻仰。演無上乘。度無量眾。當機
0645b06: 開悟。密契潛符。猶如時雨。普潤一切。將欲歸真。遂告
0645b07: 眾曰。汝等信根純熟。決定無疑。衣不傳。各任大事。
0645b08: 依吾行者。定證聖果。普告大眾。而說偈言。
0645b09: 心地含諸種普雨悉皆萌
0645b10: 頓悟花情已巳菩提果自成
0645b11: 南嶽懷壞讓禪師師到曹溪。祖師問曰。從什麼處來。師
0645b12: 曰。從嵩山安國師處來。祖曰。什麼物與麼來。師八年
0645b13: 後。一日忽省。而告祖師曰。說似一物即不中。祖曰。還
0645b15: 不污染。諸佛所護念。汝今如是。吾亦如是。西天二十
0645b16: 八祖亦如是。唐土六祖亦如是。般若多羅讖汝足下
0645b17: 出一馬駒子。蹈殺天下人去在。汝善護持。後居南嶽。
0645b18: 傳正法眼。
0645b19: 廬陵清原山行思禪師師到曹溪。參禮祖師。問曰。當
0645b20: 何所務即得不落級。祖師曰。汝曾作什麼來。師曰。
0645b21: 聖諦亦不為。祖曰。落何級。師曰。聖諦尚不為。何
0645b22: 級之有。祖曰。如是。如是。汝善護持。曹溪學眾雖多。師
0645b23: 居第一。後歸清原山弘揚此事。傳正法眼。
0645b24: 江西道一馬大師在菴中坐次。讓和尚問曰。在遮裏
0645c01: 作什麼。師曰。坐禪。讓曰。坐禪圖什麼。師曰。圓作佛。讓
0645c02: 有間取於庵前磨。師曰。磨作什麼。讓曰。磨作
0645c03: 鏡。師曰。磨豈得成鏡。讓曰。磨既不成鏡。汝坐禪
0645c04: 豈得成佛。師悚然起立。問曰。如何即是。讓曰。汝若坐
0645c05: 禪。禪非坐臥。汝若坐佛。佛非定相。譬人駕車。車若不
0645c06: 行。打車即是。打牛即是。師忽頓悟。侍奉十年。日益微
0645c07: 奧。後在江西。隨處傳正法眼。
0645c08: 南岳石頭希遷禪師投六祖落髮。稟旨尋思三年。方
0645c09: 悟其意。逕往清原。思和尚問曰。子什麼處來。師曰。曹
0645c10: 溪來。思曰。汝到曹溪得箇什麼。師曰。未到曹溪亦不
0645c11: 曾失。思曰。若恁麼。何用到曹溪。師曰。若不到曹溪。爭
0645c12: 知不失。思曰。象角雖多。一麟足矣。後居南岳。傳正法
0645c13: 眼。
0645c14: 洪州百丈懷海大智禪師一日。隨馬大師遊田中。見
0645c15: 野鴨子。大師問。是什麼。師云。野鴨子。少須。鴨子飛去。
0645c16: 大師云。什麼處去也。師云。飛過去也。大師扭師鼻。師
0645c17: 作忍痛聲。大師云。又道飛過去。師因有省。後住百丈。
0645c18: 傳正法眼。
0645c19: 澧州天皇道悟禪師初參徑山國一禪師。次至馬大
0645c20: 師宗席。皆契心要。後到石頭。問曰。離定慧。以何法
0645c21: 示人。石頭曰。我遮裏無奴婢。離箇什麼。師曰。如何明
0645c22: 得。石頭曰。汝撮得空麼。師曰。恁麼即不從今日去
0645c23: 也。石頭曰。汝早晚從那邊來。師曰。道悟不是那邊人。
0645c24: 石頭曰。我已巳知汝來處。師曰。何以贓誣於人。石頭曰。
0646a01: 汝身見在。師曰。雖然如此。畢竟如何示於後人。石頭
0646a02: 曰。誰是後人。師從茲頓悟。後住天皇。傳正法眼。
0646a03: 筠州黃蘗希運禪師初參百丈。問曰。師參馬祖。有何
0646a04: 因緣。百丈舉再參因緣。師不覺吐舌。百丈云。作什麼。
0646a05: 師云。今日因師見馬大師大機之用。百丈云。子已巳後
0646a06: 莫承嗣馬大師麼。師云。我不識馬大師。我若嗣他。恐
0646a07: 喪我兒孫。百丈曰。如是。如是。後師資機感非一。住黃
0646a08: 蘗山。傳正法眼。
0646a09: 澧州龍潭崇信禪師一日。問天皇和尚曰。弟子久事
0646a10: 於師。未蒙指示。天皇曰。每日無不指示。師曰。什麼處
0646a11: 是指示。天皇曰。汝擎茶來。吾為汝受。汝若和南。吾便
0646a12: 起手。師因開悟。後住龍潭。傳正法眼。
0646a13: 鎮府臨濟義玄禪師初參黃檗。問佛法的的大意。三
0646a14: 度發問。黃蘗打六十拄杖。至大愚。舉此因緣。愚云。黃
0646a15: 蘗得恁麼老婆心。師忽頓悟。便歸侍奉黃蘗。後往河
0646a16: 北闡化。傳正法眼。
0646a17: 鼎州德山宣鑑禪師侍立龍潭。夜深下去。既黑。龍潭
0646a18: 點紙燭與師。師纔接。潭即吹滅。師忽大悟。作禮。龍潭
0646a19: 曰。子見什麼道理。師曰。從今日已巳去。不疑天下老和
0646a20: 尚舌頭。龍潭次辰示眾曰。可中有箇漢。牙如利劍。眼
0646a21: 似流星。口若血盆。面生黑漆。一棒打不回頭。他時後
0646a22: 日向孤峰頂上盤結草庵。呵佛罵祖去在。師即焚
0646a23: 文字便行。後住德山。傳正法眼。
0646a24: 魏府興化存獎禪師初參臨濟發明。後遇大覺。打二
0646b01: 十棒。因悟臨濟參黃蘗因緣。後出世住興化。繼嗣臨
0646b02: 濟。傳正法眼。
0646b03: 福州雪義存禪師九上洞山。三到投子。尋到德山。
0646b04: 師資緣契。一日。問曰。從上諸聖以何法示人。山打一
0646b05: 棒云。道什麼。師忽悟。如桶底脫。因至鼇山。巖頭作證。
0646b06: 自己巳襟流出。可以蓋天蓋地。後歸雪。傳正法眼。
0646b07: 汝州寶應南院慧顒禪師參興化和尚。大悟玄旨。密
0646b08: 契宗風。啐應機。主賓互換。當鋒詶敵。獨冠諸方。居
0646b09: 南院道場。傳正法眼。
0646b10: 韶州雲門文偃禪師初參睦州陳尊宿。發明心地。尋
0646b11: 入嶺。參雪峰。一日。遇陞堂。僧問。如何是佛。峰云。蒼天。
0646b12: 蒼天。師聞。忽釋所疑。契會宗要。後廣主劉氏請居雲
0646b13: 門。傳正法眼。
0646b14: 汝州風穴延昭禪師初參鏡清。發明祖意。後參南院。
0646b15: 師纔至門。院云。入門須辨主。師云。端的請師分。院以
0646b16: 左手拍膝。師便喝。院以右手拍膝。師又喝。院舉左手
0646b17: 云。遮裏即從汝。舉右手云。那裏作麼生。師云。瞎。院拈
0646b18: 拄杖。師云。奪拄杖打和尚。莫言不道。院云。三十年
0646b19: 住持。今日被黃面浙子鈍致。師云。和尚大似持不
0646b20: 得。詐道不飢。院云。曾到此間否。師云。是何言歟。院云。
0646b21: 端的問汝。師云。也不得放過。院云。且坐喫茶。師即展
0646b22: 禮。後嗣宗風。應溈仰懸記。大振祖機。傳正法眼。
0646b23: 汝州首山省念禪師遍參知識。常誦法華經。到風穴
0646b24: 會中。一日。遇陞堂。風穴示眾云。世尊不說說。迦葉不
0646c01: 聞聞。良久。便下座。師曰。此頓悟心宗。遂入室。具陳所
0646c02: 證。風穴再問曰。世尊不說說。迦葉不聞聞。汝作麼生
0646c03: 會。師曰。動容揚古路。不墮悄然機。風穴然之。後住首
0646c04: 山。傳正法眼。
0646c05: 汾州太子院善昭禪師太原人也。積習熏聞。孤標異
0646c06: 俗。去飾受具。杖遊方。所至少留。隨機扣問。歷參知
0646c07: 識七十餘員。最後受印汝州念禪師。由是名聲頗聞。
0646c08: 緇素嚮慕。前後八請。皆不一諾。淳化四年。道俗千人
0646c09: 迎至西河。方止斯院。門庭峻捷。玄機莫湊。所印可者
0646c10: 皆為道器。德譽洋洋。名播　上國。都尉李侯請居潞
0646c11: 府承天。彼方士民。灑涕遮留。師謂專使曰。暫赴廚饌。
0646c12: 食畢取書。既而詣之。不起于座。已巳趣圓寂。闍維後。收
0646c13: 舍利起塔。師平生閱大藏經六遍。提綱宗要一十。
0646c14: 其餘應物機緣具如本傳。
0646c15: 問。心地未安時如何。師曰。誰亂。僧曰。爭奈這箇何。
0646c16: 師云。自作自受。問。學人未悟時如何。師云。誰言未悟。
0646c17: 僧曰。悟後如何。師云。莫詐明頭。問。祖意教意。是同是
0646c18: 別。師云。巖高松冷。曲水流遲。問。如何是祖師西
0646c19: 來意。師云。青絹扇子足風涼。問。如何是學人著力處。
0646c20: 師云。嘉州打大像。問。如何是學人轉身處。師云。陝陜府
0646c21: 灌鐵牛。問。如何是學人親切處。師云。河西弄師子。問。
0646c22: 如何是第一玄。師云。親囑飲光前。僧曰。如何是第二
0646c23: 玄。師云。絕相離言詮。僧曰。如何是第三玄。師云。明鑑
0646c24: 照無偏。僧曰。恁麼則三玄已巳超今古外。九天皆唱太
0647a01: 平歌。師云。杲日舒光無不照。幽冥盡耀豁乾坤。
0647a02: 上堂云。夫參學者。須具本分眼目。臨機別取邪正。不
0647a03: 受人謾。不被佛祖所滯。不隨言語所轉。不被諸法所
0647a04: 惑。不依一切神妙解會。凡有來者盡皆驗破。何故。伊
0647a05: 倚會解。展弄機鋒。求知見。問佛問祖。向上向下。自
0647a06: 意祖意。皆可打伊。直饒一切不依。恰好點罰。萬水千
0647a07: 山。恰好喫棒。到恁麼時。是箇漢始得。凡有編辟言句。
0647a08: 或蓋或覆。將來辨主眼目。或呈知見。擎頭戴角。一識
0647a09: 得。盡好打也。或只當面識破。或則貶之辱之。狀似軒
0647a10: 鏡臨台。有何魅可現乎。何故。狐狸能隱本狀者也。
0647a11: 珍重。
0647a12: 
0647a13: 建中靖國續燈錄卷第一
0647a14: 
0647a16: 頭錢。恭為今上皇帝祝延　聖壽。闔郡官僚同
0647a17: 資　祿位。彫造
0647a18: 續燈錄印板一部。計三函　時崇寧二年十月
0647a19: 　日謹題。
