0828c01: 青原愚者智禪師語錄卷三
0828c02: 侍子興磬同門人興斧編
0828c03: 法語
0828c04: 室中正訓
0828c05: 佛有一語三昧正語三昧愛語三昧學者先從正語
0828c06: 入將世味道味劈作兩開只要作得主不為外物轉
0828c07: 立志既定根基堅固始有信入參究分起信論曰眾
0828c08: 生有自力廣聞取解者或自力少聞多解者或無自
0828c09: 力因廣論得解者或樂總持少聞攝多義取解者雖
0828c10: 以無思契同必從聞解信入靈源曰法門有樂說者
0828c11: 以無言為非有尚默者以多語為過皆據一知一見
0828c12: 為局量而不知無量之量為通途也具正見建圓機
0828c13: 人忽倦普慈如天澤無心物均獲利白樂天舉佛經
0828c14: 同異問濟公覺範代云方便智三言而已巳一代時教
0828c15: 以法相宗破相宗法性宗攝之法之所本要本于理
0828c16: 而當于義不必守名句以自滯至于言謂之不及而
0828c17: 可以模鑄佛魔了辨同異者又未可遽言也永明壽
0828c18: 曰解但為遣情耳說但為破執耳情消執謝則說解
0828c19: 何存真性了然寂無存泯一菴曰物各還其物之則
0828c20: 即是物不遷稱權無我斤兩不爽是則方便智乃本
0828c21: 自現成者也特人不能死盡偷心而享此善用耳。
0828c22: 靈源謂圓悟曰學者雖有見道之資若不深蓄厚養
0828c23: 發用必峻暴非特無補於教門將恐有招禍辱圓悟
0828c24: 告大慧曰須防自己巳三業忽起此語最切單方顯勝
0828c25: 撮弄筒子氣急殺人誤而可乎。
0828c26: 古人道德學問藏於腦後不露圭角事不得已巳吐出
0828c27: 還吞今人出一叢林入一保社纔見一隅不能三反
0828c28: 竊得語錄上奇言玅句機鋒知解便逞口頭惟恐人
0828c29: 不知我之長處是則參禪一回止成得一肚皮我慢
0828c30: 貢高而已巳不知於生死上有何相干嗟乎末世凡夫
0829a01: 根器頑鈍識見偏淺立行不遠操心非寔中此邪毒
0829a02: 道聽塗說永嘉所歎莽蕩招殃安能不齰舌耶惟有
0829a03: 當下知非便許立地成佛。
0829a04: 溈山禪師曰事理不二即如如佛圓覺經言事障理
0829a05: 障何也事本無障以貪欲昏蔽而障之也理安有障
0829a06: 以黠智偏執而障之也銷鎔情識全體自露然自無
0829a07: 始以來習氣流轉便欲一刀兩斷豈容易哉故須以
0829a08: 參究為事提起此事則一切自然放下久久自得。
0829a09: 古人道愛之則是愛礦棄之則是棄金此處指出甚
0829a10: 難一番烹煉何故蹉過依舊半青半黃菽麥不分安
0829a11: 得不去自欺欺人也耶即能遮掩得來作偽心勞日
0829a12: 拙大可憐憫言至乎此皮下有血能不猛省回心自
0829a13: 照一掌翻轉慶快有分。
0829a14: 昔之高人浮雲富貴淡於勢利者不自名其高故往
0829a15: 往自寓曰懶今學者入門未得一角如何飾詞藉口
0829a16: 放逸切須警敏盡職參學自勉若是正人開眼自然
0829a17: 行起解滅笑和尚曰人生下地皆有職職盡方能無
0829a18: 媿色衰年本欲討閒身不是百忙閒不得。
0829a19: 覺範禪師曰為學日益百川浸灌也為道日損水落
0829a20: 石出也苟非為學日益又安知為道之日損哉正氣
0829a21: 曰損是損其情慾益是益其正知故曰學事以成務
0829a22: 致用也學道者自反至誠而已巳果然徹上徹下由此
0829a23: 中行則學事猶茶飯也本茂則末自榮不見道本末
0829a24: 盡歸宗。
0829a25: 或問曰理雖可以頓悟習氣難以卒除須盡今時一
0829a26: 等倚混沌無記空者便云誰見有習氣可盡是否曰
0829a27: 習氣不可盡而可化故以學問為茶飯若以差別言
0829a28: 之有必不免之習氣饑必食寒必衣倦必眠之類節
0829a29: 之而已巳有必當化之習氣驕妒鄙倍之類是也當仁
0829a30: 不讓見義不避堅志不移好學不厭是亦謂之習氣
0829b01: 乎是不可以總殺總赦而混之也上根大人超一切
0829b02: 法之外而遊一切法之中正用時宜彼不喚做習氣
0829b03: 樵夫十字街何問中書堂事且去擔柴保不誤汝。
0829b04: 示蕭小翮居士
0829b05: 高峰玅禪師曰紅塵堆裏學山居寂莫身心道有餘
0829b06: 但得胸中憎愛盡不參禪也是工夫秪為眾生情膠
0829b07: 識錮佛以種種方便如剝芭蕉紅塵中汩汩茫茫無
0829b08: 本可據枯木崖前差路多誤中執著其病愈深故學
0829b09: 道人必須開眼必須參究從專門深入不能專深故
0829b10: 令從疑處入沒奈何提箇話頭大慧杲教人提狗子
0829b11: 無佛性博山教人提一口氣不來畢竟向何處去提
0829b12: 此一句即金剛刀一切截斷人人自有迸破時節紙
0829b13: 盡且住。
0829b14: 示蕭虎符學易
0829b15: 逐今時之後但覺動頤紛紜推空劫以前便覽杳冥
0829b16: 寂感智者互換舉之新建云鐘未嗚時轟天赫地鐘
0829b17: 既嗚時寂天寞地尚疑此耶大小長短虛實一切代
0829b18: 錯惠秉琦辨豈逃此乎程迥曰太極者大中也禮記
0829b19: 提為大本易言成位乎中中何物乎宗鏡言三種權
0829b20: 中三種實中又言五中道又曰中不定中又曰無中
0829b21: 無邊曾疑此耶此中之秩序條理隨在畢具隨物可
0829b22: 徵聖人表之變變不變神無方物有則全符如是故
0829b23: 知一不可言言則是二易以象數為端幾而至精至
0829b24: 變至神在其中研極者知之物格無物知致無知又
0829b25: 何言哉儒者人事處分株守常格至于俯仰遠近曆律。
0829b26: 醫占會通神明多半茫然夫物物一太極即物物一
0829b27: 河洛而信不及乎宗門止提了心方便而一切實法
0829b28: 置為不屑夫法住法位五明一實原自玅協時人得
0829b29: 少為足耳惟易統之以費知隱以隱行費即無費隱
0829b30: 矣逆幾于先順理於後即無先後矣格物之則即天
0829c01: 之則即心之則繼之以法因物用物是真無我大我
0829c02: 至尊深幾神哉予行天下鮮見有好學不厭者高明
0829c03: 既肯研極邇靜正而遠不禦神明默成請從此入。
0829c04: 示侍子中通興
0829c05: 深幾之中忽有悟入此其一長當一切以方圓圖通
0829c06: 之其綱宗曰秩敘變化同時即華嚴之行布不礙圓
0829c07: 融圓融不礙行布即費即隱三教玅協矣汝復于象
0829c08: 數有入處正所以享其不墮諸數者也公因反因藏
0829c09: 于此矣天地人物皆器也皆道也有法則而無情識
0829c10: 故曰格物之則即天之則即心之則故倚此秩序變
0829c11: 化寂歷同時之符處處皆然慾忿一平發皆中節矣
0829c12: 易其可不學哉所以破有無之說曰天無先後中有
0829c13: 條理舍後窮先所以引人入勝地而變化之也。
0829c14: 示趙眉魯興翱字藥雲
0829c15: 李翱為鼎州刺剌史躬謁藥山山執經卷不顧侍者曰
0829c16: 太守在此守性急曰見面不如聞名拂袖便出山曰
0829c17: 太守何得貴耳賤目守回拱謝問曰如何是道山以
0829c18: 手指上下曰會麼守曰不會山曰雲在青天水在瓶
0829c19: 守忻愜作禮述偈曰鍊得身形似鶴形千株松下兩
0829c20: 函經我來問道無餘說雲在青天水在瓶云云。
0829c21: 示魯兩吉興準
0829c22: 兩吉居士名哲一日入青原求更其字愚者引抑之
0829c23: 什字曰辰告此謝安石所舉蔽三百之一言也辰時
0829c24: 也時義大矣哉兩吉寂然感通因禮而求取法名愚
0829c25: 者曰不見準提心印之為佛母乎易以天地準變變
0829c26: 不變損益時行證惟心者我即天地然其深入必在
0829c27: 研參支公曰世可說兩入三則亂信耶疑耶即從此
0829c28: 研研以專真用以會通是真所謂兩吉乎因名曰興
0829c29: 準字研參題辰告軒願與天下時損益而言之。
0829c30: 示即幾興偉
0830a01: 惟深也故通天下之志惟幾也故能成天下之務惟
0830a02: 神也故不疾而速不行而至此易所以極深研幾而
0830a03: 昌格適綸也天下之理得而成位乎中中何物乎時
0830a04: 出措宜而惡動頤又何物乎今人聞甚深則怖豈悟
0830a05: 深無深淺而止實哉聖人立象以盡意繫詞以盡情
0830a06: 偽佛祖表法以最神而因幾以盡情偽楞嚴雙非非
0830a07: 而曰非即非離又曰是即非即何故多此一句猶疑
0830a08: 此即否向上不傳向下文長折攝離微此中難言惟
0830a09: 端幾可研耳以不自欺入豁然一即一切一切即一
0830a10: 猶嫌匝匝之波即務養神事同理舉猶嫌屑屑之勞
0830a11: 歟幾失神明欺則不能享矣真疑即此立參脫桶即
0830a12: 此茶飯能逃不能逃汝自驗之非干他事。
0830a13: 示山足興斧
0830a14: 靜住禪人舊事祖堂石谿大師有年還里又炙西生
0830a15: 大師教乘滋茂回互宗趣今來青原訊其本分不昧
0830a16: 疑關以山足字更其名愚者曰青原垂一足住山唯
0830a17: 斧且劈古今薪冷灶自燒煮因命之曰興斧且問
0830a18: 揮八極碎一切者是何斧耶不犯大軱當門露刃用
0830a19: 了急磨四顧善藏者何耶無上兩足尊與一足
0830a20: 行千古有同別耶此處砉然無滯則盡六合是青山
0830a21: 一切森羅供我之磨藏矣深入一門猶專煉通擔荷
0830a22: 保任豈屬空言乎勉之勉之。
0830a23: 示中千賢監院
0830a24: 忠禪師云悟道易明道難明道如禁蛇人信其藥力
0830a25: 咒力以蛇綰弄揣懷袖中無難未知藥咒等力者怖
0830a26: 駭棄去但諦見自心情見便破此無他知其故而不
0830a27: 惑耳楞伽曰諸法無法體而說惟是心不見于自心
0830a28: 而起于分別或舉以問雲居齊曰見自心遂分別乎
0830a29: 齊曰非然也譬如調馬馬自見其影而不驚何以故
0830a30: 以自知其影從自身出故吾是以知不斷分別亦捨
0830b01: 心相此無他智度論所謂善用其心者博山曰毫釐
0830b02: 繫念三途業因瞥爾情生萬劫枷鎖將以有念為有
0830b03: 念有情為有情耶將以無念為無念無情為無情耶
0830b04: 一菴曰兩末三窮遇緣即宗用中猶不豁乎紫柏曰
0830b05: 以四大觀身而無身相所謂無身有事之雙超也以
0830b06: 前境觀心有心用而無我執所謂因物付物之本空
0830b07: 也法外無心即是心外無法而法中之秩序物則之
0830b08: 差別其可茫然混用乎心本無體神自無方何更空
0830b09: 勞穿鑿乎銷礦成金必資知識此事盡時乃享現量
0830b10: 安得絕甦發願與定綱宗。
0830b11: 示非渠會書記
0830b12: 常念汝胃脘氣痛須靜攝乃愈今兼室安居過夏事
0830b13: 亦不煩母論痛不痛不可坐在無事甲裏古人謂一
0830b14: 日不空過者何故叮嚀耶大抵一半自調養一半自
0830b15: 煉本分自試薪火偷心歇天機活比現更何計較古
0830b16: 人云心本無體正用即得尚疑此耶切忌靠著放憨
0830b17: 語錯認最是誤事。
0830b18: 示即幾偉侍者
0830b19: 薪火調御動靜不失其時法住法位比量皆現量也
0830b20: 天機自活偷心自亡古今總是我底真擔當即真解
0830b21: 脫如或未然十二時中管帶切不可忽處處回光消
0830b22: 歸自己巳即是管帶必有事行無事何用更言管帶乎
0830b23: 善自調御病亦不生。
0830b24: 又
0830b25: 體道集虛處事平實為貴不可認著慌忽一切便流
0830b26: 入莽蕩矣及盡今時惟在知有而奉重自己巳閒居鼓
0830b27: 舞只以學問為茶飯故曰戒懼是一刻之樂事此超
0830b28: 無學者之飛躍也學而不厭是大聖人之隨緣放曠
0830b29: 也。
0830b30: 又
0830c01: 偉子且住靜不見潛道十年之青膺乎臨濟曰諸方
0830c02: 火葬我這裏活埋此時親受用著不徒說鑊湯爐炭
0830c03: 眾苦不能到也氈蒲團與汝。
0830c04: 跋宙輪宇矩說示山足斧
0830c05: 宙逝宇素彌範綸圍而無中無邊享此條理中矣歷
0830c06: 盡理法界煉事法界乃享此無礙信解行證火候豈
0830c07: 可欺哉末流竊一句荒委寧不唶唶宇宙本一際也
0830c08: 真空玅有玅協兼中非窮盡者烏可以言到乎真心
0830c09: 細心即行布是圓成混不得也偶然簡出舊紙正好
0830c10: 吹毛用磨斧子勉之。
0830c11: 命山足斧為浮山監院
0830c12: 浮渡為遠祖道場兩宗一脈杖人所最存注者今吳
0830c13: 山主一家同合邑來請愚者以青原祖堂未畢面依
0830c14: 山主約先發執事人今命山足斧往監理其事古人
0830c15: 叮嚀悟心識法止有一事實行起解滅豈復容一念
0830c16: 離岐靈源叟曰悟道守道惟求諸己巳而行道之時一
0830c17: 味捨己巳從人自非等心死誓則不能擔此擔子末流
0830c18: 發願不真輕浮淺躁襲虛凌傲動見眉目又安望其
0830c19: 和眾辦行而成徑大傳遠之務乎常住當家公心為
0830c20: 法反躬先眾不辭勞苦所謂一行三昧行之不變自
0830c21: 然感孚十方則祖翁田地庶幾有賴矣努力努力。
0830c22: 又
0830c23: 悟道明道只在一番打徹根本差別而已巳行道難者
0830c24: 全在放下自己巳與眾生一般隨順中接引而針錐變
0830c25: 化之故曰佛不住佛而用大菩薩行。
0830c26: 示當人鑒副寺
0830c27: 不自欺為種以學問為茶飯而神化則豈筆舌所可
0830c28: 言乎南泉所送一敘亦言混沌與開闢為反因但發
0830c29: 至誠公願統之而日用隨薪泯火自享深造隨其更
0830c30: 端我皆得其所宜而不為所惑蓋有貫乎混沌開闢
0831a01: 之中而隨時中節者忽為其波瀾所紛也牧潛為天
0831a02: 隱子元時禪師其手筆乃覺範以後之一人將來穿
0831a03: 出不可被混抹也。
0831a04: 示瑞如
0831a05: 廩山源遠流長我杖人夢寐為此一事竺菴笑峰二
0831a06: 和尚相繼注神而未遑得遂今幸時節開端樹起梁
0831a07: 柱舊山田地次第自然渠水我今出門瑞如老成監
0831a08: 事料理自有壽昌主之寶坊又近但礪鐵脊又何憂
0831a09: 焉古人化米化炭桶箍自脫破屋縮項唱雪珍珠看
0831a10: 是何等家風豈使兩橛固知三斤钁頭斷然不相負
0831a11: 耳勉之勉之。
0831a12: 示喪偶老宿
0831a13: 永豐程天修過訪陶菴見喪偶老宿在葉聲閣上禮
0831a14: 大悲熟視之乃豐橋德幢主人也愚詢之天修曰二
0831a15: 十年前修吾邑石橋成四萬金功德邑侯方旌禮謝
0831a16: 之彼必不受又強之遂夜不知所往合邑作德幢菴
0831a17: 塑師像其中後十年師回知之自推其像而去今何
0831a18: 在此愚者曰此多生藥樹之蔭乎天修請書之遂占
0831a19: 數語曰陽豐橋起德幢不居敝屣遠遊天下吾廬恰
0831a20: 遇故人為君道破稽首大士一葉聲墮南郭嗒然東
0831a21: 方眉先莫住龍老請安眠。
0831a22: 示侍子中履
0831a23: 物惡其棄于地也不必為己巳有力惡其不出于己巳也
0831a24: 不必為己巳此物理小識之隨人集證也託人問人皆
0831a25: 不犯其鋒芒而以通幾護質測之窮何所礙乎時論
0831a26: 以秩序變化寂歷同時為宗方圓同時奇恒之府即
0831a27: 多是一皆統類於此矣神無方準不亂宗門多言神
0831a28: 無方而準不亂則以象數為端幾而信倫理之為固
0831a29: 然者也但用之則在乎推行化裁耳大凡推之于先
0831a30: 多屬洸洋任之于後則動頤而迷兩頭俱抹過者剔
0831b01: 中乎中不定中也正明其時也此中之秩序條理本
0831b02: 自現成特因幾務而顯耳格物之則即天之則即心
0831b03: 之則豈患執有則膠執無則荒哉若空窮其心則倏
0831b04: 忽如幻故吾以莊子談虛無而乃曰極物而止以有
0831b05: 形象無形者而定矣佛亦是以費知隱乃能以行隱
0831b06: 費但不露其金針耳炮莊是遣放之書消心最玅者
0831b07: 不執也不計也玅于藏鋒無所不具可細心看之。
0831b08: 與西峰蠡測澥靜主
0831b09: 古人所謂能超一切法能入一切法應病予藥恰當
0831b10: 竅鏡照谷響開門落臼俱享眼明己巳正為大自在
0831b11: 非傍水按葫盧而以苟且唐捐也叢林依止以蓮池
0831b12: 意整理接待正是我壽昌不二家風遇其人來手眼
0831b13: 不失雲居行履話寶鏡收場句塵塵三昧不動絲毫
0831b14: 詎容造作推諉耶在事依法管帶更享天然火柴頭
0831b15: 三斤鐵截卻玄玅不讓人躲跟明矣即以此院鉗鎚
0831b16: 可也勉之勉之。
0831b17: 
0831b18: 
0831b19: 
0831b20: 
0831b21: 偈
0831b22: 示劉若孩居士并序
0831b23: 知止是以夜而通晝夜者格物是以晝而通
0831b24: 晝夜者也三反晝夜尚有疑乎既曰潛龍勿
0831b25: 用又曰無所不用其極亦晝夜也定乃能格
0831b26: 致格致是謂大定以不用善其用以用善其
0831b27: 不用用之中皆不用者也尚有疑乎如其舉
0831b28: 一不能悱三且從一門深入。
0831b29: 谷王非下頂門無上虀粉中間誰卓拄杖蓏理相齒
0831b30: 物則知天其神無方別傳不傳既以易證就路履旋
0831c01: 一句畫前須破重玄止一事實畢卻後先三反晝夜
0831c02: 通因乎專生成裁成時宜乘權日午三更歷然寂然
0831c03: 示王若先居士并引
0831c04: 萬物皆備于我萬我皆備于物轉山河大地
0831c05: 歸自己巳則易轉自己巳歸山河大地則難適來
0831c06: 舉此然疑作耶且從下二句看。
0831c07: 一飲一蔭思我然疑公因反因從來未提幬覆代錯
0831c08: 掌不可欺無我備物中旁先迷生死發藥來處唯唯
0831c09: 分心分識紗縠難窺甕外運甕治正兵奇縣崖絕甦
0831c10: 大願綸彌午會中天消息偕時核仁全樹且請研幾
0831c11: 示梁懿孫居士
0831c12: 見見之時見不及物物不物休氣急三科七大何郎
0831c13: 當薪火交蘆誰主張圓滿菩提歸無所得且問一切
0831c14: 事究竟堅固那箇著力噥噥空累優陀南一嚏自不
0831c15: 欺消息
0831c16: 示廖生公居士
0831c17: 宇觀人間宙觀世山谷狼藉三藏秘是誰點燧照一
0831c18: 際不攀斷貫索凡例柷敔訛傳疑啞鐘韶舞拍板定
0831c19: 不易穿過千生未生前桑弧蓬矢一地方圓亦是
0831c20: 栗棘圈欣逢許劍真法器跳出三籠隨類示可破五
0831c21: 雲書卍字
0831c22: 示陳高也居士
0831c23: 無作無受報不忘維摩經中己巳露布蓮花法位三如
0831c24: 是窮子何乃復驚懼四邊火起誰上車虛空消殞歸
0831c25: 何處若疑且過趙州關問事即得禮拜去
0831c26: 示梁山甫居士
0831c27: 一切法無我得成於忍莫贏其瓶呼出井應無所住
0831c28: 而生其心八角磨盤休沉吟不取於相亦不取非相
0831c29: 子午雙破紅輪光放金剛如是降伏住書懋緩筋請
0831c30: 平步豁然大笑歸去來簷下雙扉不誤主顧
0832a01: 示非渠會
0832a02: 渠今正是我我今不是渠以驢覷井井覷驢從上直
0832a03: 須破紗縠曹山四禁非糊塗
0832a04: 又
0832a05: 首楞珍重盡今時寶所蓮花不負伊磨淬金剛揮紫
0832a06: 電轉輪擊節是誰知
0832a07: 示即幾偉
0832a08: 偉哉造化笑棲苴不負其材乃丈夫大屈大伸天煆
0832a09: 煉藏刀淬火看回途
0832a10: 示山足斧時己巳酉臘八日
0832a11: 青原垂一足住山唯斧且劈古今薪冷灶自燒煮
0832a12: 又命斧住浮山
0832a13: 浮渡棋聲在眼前通天陌路讓誰先石頭壁立常伸
0832a14: 指一斧供薪足煮泉
0832a15: 為蠡測澥維那更字
0832a16: 傳澥只在一滴吸上須彌背脊鐵鞋踏乾重溟莫教人笑
0832a17: 蠡測
0832a18: 除夕示中子興
0832a19: 念汝隨予學環中竟左旋冬春看兩度頭尾筭三年
0832a20: 風送新花雨詩將舊夢圓沖之傳曆意誰與問青天
0832a21: 示當仁鑑副寺
0832a22: 岱堂三年瓦生角淨居三年扶木杓泥豬癩狗了尊
0832a23: 貴雪爐霜刃鋪禮樂獨喜石頭裂出真肝腸潛道青
0832a24: 鷹展血覺
0832a25: 示焦泉澄知客
0832a26: 真金本以火為恩不閡無門四出門久祝沃焦泉上
0832a27: 頂針鋒眼裏造乾坤
0832a28: 示洞先山侍者
0832a29: 過水不是渠覿面不是水曹山當門劍孝滿者善使
0832a30: 如何為洞先將來慎牙齒
0832b01: 示還子徵侍者
0832b02: 八還卻向無還者虛空流汗天地啞正淬金剛磨處
0832b03: 藏豈怕打殺四天下
0832b04: 寄芥菴璨并杖人全錄
0832b05: 還鄉曲調露旛竿納盡須彌已巳轉九唯有杖門莖草
0832b06: 在待伊招手與人看
0832b07: 示襄藏蘊侍者
0832b08: 石頭引汝吸西江日用吾諧何處藏看破漉籬還可
0832b09: 賣超宗亦不數襄陽十年劈出血肝腸今日新硎
0832b10: 何處藏正顯罩籬神變化一雙赤手舞風霜
0832b11: 示王青蓮法名興詢字南指
0832b12: 福城東際見文殊須許南詢道不孤樓閣指頭開復
0832b13: 閉急須穿過莫黏塗
0832b14: 示林祖涵法名興雷字蟄協
0832b15: 冬雪藏雷春莫驚八風圖上自何生此中見得無先
0832b16: 在九野重霄總帝京
0832b17: 示魯維參法名興參字靈注
0832b18: 靈源流注問參同明暗回機莫倚空主中相續須親
0832b19: 見母擲光陰四境風
0832b20: 示劉兆公法名興奉字曉藏
0832b21: 黃閣簾前奉者誰三更天曉甚東西多生鑄此當空
0832b22: 鏡藏在森羅十二時
0832b23: 為劉寒竹孫取法名法周字華始
0832b24: 縱橫卍字本周天立地揆方統大圓無首履旋何內
0832b25: 外此中包決在龍淵
0832b26: 溪示
0832b27: 翠屏把住水雷奔收入茶爐蟹眼吞噴雪軒中肝膽
0832b28: 句西風為我掃蓬門
0832b29: 示學者
0832b30: 一句話頭如鐵橛百層水釜烹丹雪冬關埋出一聲
0832c01: 雷驚風又涉花枝血
0832c02: 一句話頭如鐵橛壁立銀山四面絕從中起一陣風
0832c03: 雷丹枕三更為汝說
0832c04: 一句話頭如鐵橛當風掃帚無車轍誰能一躍上縣
0832c05: 崖舍命乘雲地絕
0832c06: 棲霞和尚新定天開巖遣僧展拜兼禮笑大師
0832c07: 龕
0832c08: 天開巖下合龍文生死同條石火焚今在西江流片
0832c09: 紙一爐燒作故山雲
0832c10: 禮遠公塔
0832c11: 劍鋩山頭慣放腳雙關一帶同殺活殘枰敲破通天
0832c12: 眼那問黑白落不落
0832c13: 寄孫魯山居士
0832c14: 須彌頂上種青玉縮作方壺供金栗且引襄陽舞袍
0832c15: 笏愚公自笑移香谷
0832c16: 寄吳湯日居士時命山足斧住華嚴
0832c17: 三一齋中白眼青通晝夜灑甘露餅憂患憂孟與塗
0832c18: 炭輐斷謑髁者何限洗出浮渡一片石三十六巖聽
0832c19: 揮斤白雲老挂先著堂坐隱遠公棋道場卻拓斧
0832c20: 期爛柯從今沒奈旁觀何
0832c21: 自讚
0832c22: 首山賢監院請
0832c23: 濯熱蓮花消永晝笑煞觀河眉不皺摩羅果拋擲掌
0832c24: 中拄杖放在背後無所可用乾坤消瘦後來人切忌
0832c25: 從壁上看料定虛空看不透
0832c26: 雙嶺淵西堂請
0832c27: 蒼天過水看三墮右袂自嗤肩臂左怪殺禮樂鋪在
0832c28: 紅爐漫說當堂不正坐多少人論量敝垢丹青誰
0832c29: 知它解衣盤礡贏
0832c30: 蠡測海維那請
0833a01: 一張紙雲遮海樹一拂子劈破鐵圍忽然在西峰壁
0833a02: 上不覺垂此霜眉換卻眼睛初不知滾滾聽人隔岸
0833a03: 揮朱紫敝垢皆支離不可便道是青原老古錐
0833a04: 非渠會書記請
0833a05: 南北東西無所住為甚走入芥子煙中去木葉三毛
0833a06: 勞顧虎迸破面門誰得而相汝
0833a07: 即幾偉書記請
0833a08: 白刃舞毫端紅爐書卍字世出世間要且不識三十
0833a09: 年後呿一口氣虛空特地費丹青且莫嫌寒山一帚
0833a10: 敝
0833a11: 浮山斧監院請
0833a12: 一杯浮渡黑白未分前已巳露須知袖手滿盤先谷口
0833a13: 傳聲是誰常住將以華嚴樓閣為毘目故處依然此
0833a14: 藏軒裏一指隨寓聊且懸崖背後讓煙熏休管萬世
0833a15: 旦暮遇遇則遇還看席卷竿頭步
0833a16: 當仁鑑副寺請
0833a17: 六合中間擲一拂依然豎起殘榾柮且問這個東西
0833a18: 是何物擊節一下答不出雖許三拜掩灰塵畢竟以
0833a19: 何為它雪屈
0833a20: 
0833a21: 
0833a22: 
0833a23: 
0833a24: 
0833a25: 
0833a26: 
0833a27: 
0833a28: 
0833a29: 
0833a30: 
0833b01: 像讚
0833b02: 血畫接引佛
0833b03: 今古漫天都是血無端浸破衣裳折一雙窮相手長
0833b04: 伸腳下蓮花望誰接
0833b05: 彌勒佛
0833b06: 雲頭墮在街頭掛一幅包此人間大樓開閣閉指尖
0833b07: 閒撞倒背後拍一下滿布袋是甚東西百雜碎無人
0833b08: 著價待問他時有理難伸但消得一個嗄嗄
0833b09: 達摩
0833b10: 杖人常有些兒藥留待他年毒達摩衹為折蘆面壁
0833b11: 太煞捏怪隻履歸去一場忽遇點睛者如何崑
0833b12: 崙粉碎揚秋波
0833b13: 觀音大士
0833b14: 此一筆當頭劈蘭葉太軟鐵線太直衲衣下事從來
0833b15: 讚嘆不及爭似泥塑木雕換飯喫
0833b16: 又
0833b17: 第二筆蒙頭屈膝看他不出不妨數九不可打七腳
0833b18: 酸且坐斷虛空冷風卻笑人獨立
0833b19: 又
0833b20: 第三筆通身濕乾卻洛伽波平地擲楖栗千手千眼
0833b21: 在那裏依舊眉橫鼻直
0833b22: 蒲團像
0833b23: 粉碎崑崙不問津春風冷眼笑紅塵漫勞雲裏金剛
0833b24: 杵一個蒲團到處尊
0833b25: 送子像
0833b26: 楊柳灑水呼麒麟寶髻放光如車輪是誰蒿筆成五
0833b27: 色蓮花瓣裏乾坤新
0833b28: 壽亭侯
0833b29: 金剛刀挂兩眉前燈下春秋聽世傳莫問本來何面
0833b30: 目且看血色濺蒼天
0833c01: 鼓山永覺老和尚
0833c02: 不跨石門三十年捧腹垂涕看蒼天早知不肯打這
0833c03: 破鼓且樂得在沸鼎裏安眠
0833c04: 天界浪老和尚
0833c05: 一張白紙放毫光莫認紅衣與面黃返擲依然在坐
0833c06: 下且認手中如意子可是金剛王
0833c07: 又
0833c08: 三五縱橫只一畫千花萬石夢中抹佛祖位裏留不
0833c09: 住白刃紅爐鋪禮樂縫起來雙袖托孤可怪是兩頭
0833c10: 一腳且道今日以何報答震聲一喝
