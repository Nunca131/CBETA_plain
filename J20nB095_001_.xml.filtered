0385a01: 偶拈問答序
0385a02: 憶癸酉秋。過菰城季清程居士家。偶遇雪庭禪師庭
0385a03: 謂予曰。夫禪者教之綱領教之根本也。今時教家不
0385a04: 信有禪。是猶取綱而無綱。攀枝附葉而無根本。抑何
0385a05: 惑哉。予應之曰。老師真至言也。夫禪者教之綱也。教
0385a06: 者禪之綱也。禪者教之領也。教者禪之襟裾袖襬也。
0385a07: 禪者教之根本也。教者禪之枝葉花果也。教家捨其
0385a08: 綱領根本固為大惑。而今禪士亦復棄綱而獨存一
0385a09: 綱。棄襟裾袖襬而獨存一領。棄枝葉花果而獨存一
0385a10: 枯樹樁椿。不尤惑乎。庭遂無語嗟嗟。禪之與教如何可
0385a11: 分。從上諸祖未有敢離經一字者。從上諸大教主亦
0385a12: 未有不透徹心宗得大機用者。奈何末世視作兩途
0385a13: 真可哀矣。予每講次必極力拈提綱領根本以示人
0385a14: 而人罕知薦取。又曾作三頌露此消息而昧者猶謂
0385a15: 尚是教意未是宗意。嗚呼。宗意果離教意。不竟同魔
0385a16: 說乎。今更捏餈團作胡餅。以療呱呱之泣。且道畢竟
0385a17: 是宗是教。咄癡人前不得說夢。
0385a18: 辛卯新正四日北天目蕅益道人書於祖堂
0385a19: 法華堂四問并答
0385a20: 一問步步不曾離著他因甚麼舉似不出。
0385a21: 答舉則不似。頌。演若迷頭向鏡馳狂呼歷劫未曾
0385a22: 癡朝來摸著娘生鼻到底雙雙兩下垂
0385a23: 又答分明舉似。頌。分明舉似不曾差步步何嘗離
0385a24: 著他更問之乎并者也胡人月下吹胡笳
0385a25: 二問說得了了分明因甚麼用他不著。
0385a26: 答說底是甚麼。頌。家常茶飯日三餐一飽渾忘飢
0385a27: 與寒只恐鮮能知此味別圖鳳腦與龍肝
0385b01: 又答步步不曾離。頌。分明步步不曾離日用尋常
0385b02: 盡是伊怪底春光遍桃李東風消息幾能知
0385b03: 三問三身與三自性是同是別。
0385b04: 答且道是同是別。頌。三性三身別復同分明指示
0385b05: 不須融獨憐村裏三家犬月下啀喍吠草叢
0385b06: 正答。三自性與三身。亦同亦別。同者。由悟圓成實性
0385b07: 證會法身。由淨依他成報智身。由悟遍計本空成普
0385b08: 應身也。別者。三身約果德。三性約境界。三身約悟顯
0385b09: 三性通迷悟也。
0385b10: 四問一切法皆可作四句且如三性各四句如何
0385b11: 作。
0385b12: 答四句歷然。頌。無性緣生觸處通有無情理互含
0385b13: 容一微亦必存方分儱侗如何達此宗
0385b14: 正答。遍計所執性四句者。情有故常。理無故無常。情
0385b15: 有即是理無故亦常亦無常。理無即是情有故非常
0385b16: 非無常。依他起性四句者。緣生故常。無性故無常。
0385b17: 緣生即無性故亦常亦無常。無性即緣生故非常非
0385b18: 無常。圓成實性四句者。理有故常。情無故無常。理
0385b19: 有即是情無故亦常亦無常。情無即是理有故非常
0385b20: 非無常。亦可約不變隨緣隨緣不變而作四句。又
0385b21: 單約依他起性辨三性以明四句者。依他性中有圓
0385b22: 成實性故常如繩有麻。依他性中無遍計所執性故
0385b23: 無常如繩無蛇。雙照故亦常亦無常。雙遮故非常非
0385b24: 無常。當知惑業苦三皆是依他起性。於依他起並具
0385b25: 四句。依他苦四句即性具法身四句也。依他惑四句
0385b26: 即性具報身四句也。依他業四句即性具應身四句
0385b27: 也。又佛三身即淨分三自性各四句也。
0385c01: 除夕十問并答
0385c02: 一問如何是為實施權。
0385c03: 答家家有路透長安。頌。治水功成定永圖荒要侯
0385c04: 甸各分符始皇吞併非良策眨眼秦嬰已巳獻俘
0385c05: 又答病多藥多。頌。病多藥亦多須是問耆婆黃龍
0385c06: 湯一味那得起沉痾
0385c07: 二問如何是開權顯實。
0385c08: 答借婆衫子拜婆年。頌。禮到何勞漫費錢大家恭
0385c09: 敬賀新年面門歡喜心安樂不羨無懷與葛天
0385c10: 又答子等心等。頌。子等心亦等況復貲無盡周給
0385c11: 本非難只愁不自肯
0385c12: 三問如何本跡雖殊不思議一。
0385c13: 答歲歲黃鶯啼緣柳。頌。春光一度一番新賺得嬌
0385c14: 奴起怨情獨有東村王大姐依依猶憶舊時人
0385c15: 又答萬古碧潭空界月。頌。萬古碧潭月盈虧時出
0385c16: 沒撈摝非有無大辯終須訥
0385c17: 四問如何是觀心若起本跡俱絕。
0385c18: 答泥佛填官路。頌。路邊掘土成尊像要走還將尊
0385c19: 像填只恐旁人眉墮落漫同院主怨天然
0385c20: 又答兩箇泥牛鬥入海。頌。泥牛鬥入海木人齊喝
0385c21: 采堪笑石女兒猶向波間待
0385c22: 五問如何是止觀不二。
0385c23: 答天昏地陷。頌。混沌鑿開分兩儀成形成象亂猜
0385c24: 疑虛空消殞知何許正是訛傳盤古時
0385c25: 又答古鏡掛高臺。頌。古鏡掛高臺何妨胡漢來秀
0385c26: 公空拂拭拂處轉多埃
0385c27: 六問如何是具縛凡夫能知如來秘密之藏。
0386a01: 答幾處報讎身不死。頌。一自椎秦博浪沙轉逢黃
0386a02: 石圯橋斜素書雖作劉家用與赤松遊路未賒
0386a03: 又答跛足長年牢把柁。頌。專心牢把柁跛足難行
0386a04: 路看風便使帆滄溟頃刻過
0386a05: 七問如何是初發心時便成正覺。
0386a06: 答千場縱博家仍富。頌。梢粗膽壯賭場雄破盡寒
0386a07: 酸士子風一擲便輸千億界陶朱雖富未堪同
0386a08: 又答一線銀鉤光遍地。頌。銀鉤光遍地一線天邊
0386a09: 麗初夜漏聲寒影向千江漬
0386a10: 八問如何是不斷生死而入涅槃。
0386a11: 答大溈山下水牛肥。頌。不是怨家不聚頭自身有
0386a12: 債自身酬牧童若解深深意莫把繩鞭強繫留
0386a13: 又答七金香水浪滔天。頌。香水浪滔天潛流注百
0386a14: 川誰能嘗一滴卻郤病且延年
0386a15: 九問如何是續佛慧命。
0386a16: 答依舊可憐生。頌。果然依舊可憐生拄拄撐撐直
0386a17: 到明普請大家同著力莫教倒卻郤葡萄棚
0386a18: 又答饑來喫飯。頌。佛命不可斷饑來須喫飯一日
0386a19: 要雨餐莫學餓死漢
0386a20: 十問如何是臘月三十日用得著的。
0386a21: 答銀馬金錢接灶神。頌。銀馬金錢接灶神殷勤禮
0386a22: 拜祝虔心一門和氣生千福四季平安抵萬金
0386a23: 又答困來打眠。頌。臘盡事清閒困來便打眠一夢
0386a24: 猶未足爆竹慶新年
0386a25: 附答覺浪禪師十問
0386a26: 杲日當空時如何。夜遊者伏匿作務者興成。
0386a27: 天昏地陷時如何。高枕安眠。
0386b01: 夢中作夢時如何。切忌枕聲落地。
0386b02: 窮子摸著衣珠時如何。何必大驚小怪。
0386b03: 伯牙遇子期時如何。那裏得此消息。
0386b04: 一盲引眾盲相牽入火坑時如何。念彼觀音力。
0386b05: 臨濟遇著白拈賊時如何。浪杖人是曹洞宗。
0386b06: 濁油湊著濕燈心時如何。著甚死急。
0386b07: 冷眼看人一語無時如何。只恐恩多成怨。
0386b08: 久假不歸時如何。難瞞千古。
0386b09: 又答湛公十問
0386b10: 佛祖慧命在懸絲如何振起。振則不起。
0386b11: 知識滿天下以何作略。切莫被他瞞。
0386b12: 具眼人來如何辨別。卻郤是湛公具眼。
0386b13: 本色人相會時如何得不染汙去。染汙便非本色。
0386b14: 用力不得時如何快暢。轉。
0386b15: 水窮山盡處如何進步。好箇路頭。
0386b16: 應機接物時如何使偷心不起。君子愛財取之有
0386b17: 道。
0386b18: 異類中行甚麼人去得。驢前馬後漢。
0386b19: 打破證悟關如何行履。何必問人。
0386b20: 和身入水時如何救人。一箇棺材兩箇死漢。
0386b21: 又答如母二問
0386b22: 問。人問大溈。和尚百年後向甚麼處去。溈云。檀越
0386b23: 人家作一條水牯牛去。問。學人隨來得麼。溈云。汝
0386b24: 若來須銜一莖草來。水牯牛即不問。如何是一莖
0386b25: 草。
0386b26: 答即是自己巳喫的。頌。生死路茫茫輪迴正未央須
0386b27: 銜一莖草切勿借他糧
0386c01: 問。溈山遇寒拾於松門夾道。拾作虎吼三聲。及拈
0386c02: 拄杖問云。老兄喚者箇作甚麼。溈皆無對。未審拾
0386c03: 得兩度拈處意旨如何。
0386c04: 答忘卻郤了也。頌。兩度拈來一總忘何須平地別商
0386c05: 量同條生不同條死愁聽寒鴉度夕陽
0386c06: 
0386c07: 
0386c08: 
0386c09: 
0386c10: 藕益三頌
0386c11: 明　菩薩沙彌古吳智旭　述
0386c12: ○大方廣佛華嚴經頌并序
0386c13: 剎海入微塵不是一多相即。毫端呈法界非干小大
0386c14: 相容。秖緣法爾如然所以不容思議。分凡聖較淺深
0386c15: 大似邀空華結果。掃語言諱修證無端禁石女生兒。
0386c16: 睹明星而了悟栽成眼上兩莖眉。遍眾會以敷揚繪
0386c17: 出空中千色彩。然雖今事門頭。覓一塵而無朕。不妨
0386c18: 實際理地炳萬法以齊彰。大哉絕對待之假名。方矣
0386c19: 泯分滿之殊相。廣則毛孔邊際等虛空之莫窮。佛則
0386c20: 介爾凡心。即真常之妙覺。華乃因果同時。嚴乃能所
0386c21: 不二。是以若通若別可軌可持。十界並遵三世一轍。
0386c22: 然一丸而眾香悉具飲一滴而諸河頓嘗。普請露柱
0386c23: 燈籠聽取葛藤絡索。
0386c24: 世主妙嚴品第一
0386c25: 萬國衣冠拜冕旒御筵香染繡羅裘不觀上苑枝條
0386c26: 茂那信蒼穹兩露周踏破波濤渾是水織成縷線漫
0386c27: 稱紬莫嫌山谷泉聲小大海何嘗擇細流
0387a01: 如來現相品第二
0387a02: 眾齒光明遍剎塵十方雲集主中賓眉間足下出還
0387a03: 入極果應知即正因蓮現何曾離本際勝音寧復是
0387a04: 他人殷勤聽取伽陀句白牯狸奴知最親
0387a05: 普賢三昧品第三
0387a06: 運水搬柴足可娛藏身三昧阿誰無擬求佛手來摩
0387a07: 頂翻昧衣中如意珠尺鏡遍含空界影寸雲堪灑剎
0387a08: 塵枯勞他依正同宣偈喚出滄溟月影孤
0387a09: 世界成就品第四
0387a10: 大覺空生海一漚一漚拈起海全收休將十事為他
0387a11: 事認卻鬍鬚失卻頭
0387a12: 華藏世界品第五
0387a13: 鼻孔下垂眼睛橫布毛竅玲瓏皮膚連附地種無殊
0387a14: 森羅草樹師子全威奚分象兔欲知華藏莊嚴不離
0387a15: 剎那安住擬向心外覓玄昧卻介爾性具
0387a16: 毘盧遮那品第六
0387a17: 閻浮本是輪王地幾度征誅始定疆曾聽胡笳月下
0387a18: 曲不須鶴唳亦悲傷
0387a19: 如來名號第七
0387a20: 十千名號任他呼那個男兒不丈夫借問而今說法
0387a21: 者文殊還有幾文殊
0387a22: 四聖諦品第八
0387a23: 藥病相連頭緒多一番提起一番訛無生無量歸無
0387a24: 作大海從來具眾波
0387a25: 光明覺品第九
0387a26: 故園消息斷多秋夢裏尋思淚未收驚蟄一聲啼鳥
0387a27: 亂不堪覽鏡倍生愁
0387b01: 菩薩問明品第十
0387b02: 白雪陽春和者稀弟兄且自協壎箎華周妻子三年
0387b03: 哭引得齊人盡皺眉
0387b04: 淨行品第十一
0387b05: 棒打石人頭老翁入場屋憐見嚼飯未為醜上大人
0387b06: 書勸熟讀一朝讀到可知禮錦繡文章充滿腹
0387b07: 賢首品第十二
0387b08: 認影迷頭歷劫行狂心初歇鼻分明神珠拈出隨君
0387b09: 用衣不蠶兮食不耕
0387b10: 升須彌山頂品第十三
0387b11: 平地風波浸殺人漫傳不動又高升佛身充滿無來
0387b12: 去金屑休教著眼睛
0387b13: 須彌頂上偈讚品第十四
0387b14: 成群作隊弄精魂破盡家私滅盡門唱得哩嗹嗹哩
0387b15: 曲大家扶起舊沙盆
0387b16: 十住品第十五
0387b17: 瞿曇一指不肯剟央掘魔羅追不歇忽然放下手中
0387b18: 刀失卻孃生一頭髮
0387b19: 梵行品第十六
0387b20: 打破一桶做一桶顛仙此話非儱侗鄱陽大戰定江
0387b21: 南　聖皇也賴三軍勇
0387b22: 初發心功德品第十七
0387b23: 三際覓心不可得擬從何處發菩提東風一夜傳春
0387b24: 信花滿園林泉滿谿
0387b25: 明法品第十八
0387b26: 子孝父心寬臣賢君位安創業固不易守成尤自難
0387b27: 車輪鳥翼喻明月照人寒
0387c01: 升夜摩天宮品第十九
0387c02: 天名時分地如雲孔雀鵝王化久聞特地任公更垂
0387c03: 釣牽翻海底浪紛紜
0387c04: 夜摩宮中偈讚品第二十
0387c05: 律呂宮商無別調都俞喜起聖明時堯天舜日同欽
0387c06: 戴卻歎巢由總不知
0387c07: 十行品第二十一
0387c08: 萬卉莊嚴功德林鳥啼花落影森森夜行不許明須
0387c09: 到才出門來草已巳深
0387c10: 十無盡藏品第二十二
0387c11: 克家須是破家兒撒潑黃金似爛泥餓殺鄧通繇命
0387c12: 薄天朝雨露本無私
0387c13: 升兜率天宮品第二十三
0387c14: 賣盡風流不著錢桃花如燄柳如煙笙歌畫舫酣明
0387c15: 月見說今年似舊年
0387c16: 兜率宮中偈讚品第二十四
0387c17: 家醜何勞向外揚未曾作賊便招贓邊城多少離家
0387c18: 客刁斗初鳴轉斷腸
0387c19: 十迴向品第二十五
0387c20: 水滿長町霞滿天村中處處起寒煙耕牛自解循歸
0387c21: 路不用山童努力牽
0387c22: 懸梁刺股揣摩成說得燕王與趙盟何似當年赤帝
0387c23: 子入關先已巳縛秦嬰
0387c24: 十地品第二十六
0387c25: 坤儀厚重德無疆能載能生直且方看取四微非異
0387c26: 性不妨十岳各稱王伶俐衲細思量微塵剎土漚中
0387c27: 影莫負眉間毫相光
0388a01: 十定品第二十七
0388a02: 有出有入非正定試問剎那有何性假饒覓見普賢
0388a03: 身依舊重添普眼病君不見女子跏趺佛座邊文殊
0388a04: 空把神通震棄諸陰蓋下方來缽盂端的元無柄
0388a05: 十通品第二十八
0388a06: 饑來吃飯困來眠不用安排信自然消盡幾多閒日
0388a07: 月止留秋水與長天
0388a08: 十忍品第二十九
0388a09: 立錐無地并無錐飲痛吞聲秪自知忽解白拈閒活
0388a10: 計終朝袖手有餘貲
0388a11: 阿僧秖品第三十
0388a12: 介爾心王絕數量僧祇數量轉分明微塵法界全成
0388a13: 壞五眼如何算得清
0388a14: 壽量品第三十一
0388a15: 黃梁一夢過名關箇事分明迷悟間欲向勝蓮分晝
0388a16: 夜且從極樂問迴還
0388a17: 諸菩薩住處品第三十二
0388a18: 蟭螟眉上多巖谷結冬度夏居堪卜任憑劫火洞然
0388a19: 燒此地清涼有餘緣
0388a20: 色色塵塵盡道場何勞剜肉別成瘡賺他無數癡男
0388a21: 女東走西馳昧故鄉
0388a22: 佛不思議法品第三十三
0388a23: 一念緣起無生九界空華敗壞多年枯木爛藤慣會
0388a24: 成精作怪正許擬議思量不許占龜買卦
0388a25: 如來十身相海品第三十四
0388a26: 佛說非身是大身百花枝上露全春癡人猶計九十
0388a27: 七獨勝尋常四八倫
0388b01: 如來隨好光明功德品第三十五
0388b02: 千輻輪光圓滿王獄中菩薩鼻昂藏三重十地雖圓
0388b03: 頓鈍置人間放逸即
0388b04: 普賢行品第三十六
0388b05: 一念無瞋即普賢說時容易用時難世間多少弄潮
0388b06: 客不解撐船淺水灘
0388b07: 如來出現品第三十七
0388b08: 遍界本無藏跡地家親無故常為崇眉間毫相播精
0388b09: 靈口裏光明作魑魅分明賣弄屋中金帶累兒孫向
0388b10: 外覷假饒入得手中來明朝不是今朝事
0388b11: 離世間品第三十八
0388b12: 花枝隨處短長春色元無高下觸著一孔毫毛惹得
0388b13: 通身害怕縱然瓶瀉雲興終難說盡者話蓮華本自
0388b14: 水生不用描空作畫
0388b15: 入法界品第三十九
0388b16: 師子頻申三昧從來何曾覆蓋坐在水中渴死秖因
0388b17: 畏溺為害自從認得即君更不沿途乞丐兔子角上
0388b18: 翻身烏龜毛裏作會憑他水盡山窮寸步不居門外
0388b19: 普賢行願品
0388b20: 十大願王遵歸極樂末後牢關和盤直拓擬議躊躇
0388b21: 千錯萬錯說性譚心無繩自縛親睹如來無量光方
0388b22: 知此話非嬉謔寄語參玄學語流休將向上閒穿鑿。
0388b23: 福城東莊嚴幢娑羅林文殊師利菩薩
0388b24: 眾生住地無明諸佛根本實智從來但一月真云何
0388b25: 有是非是既發無上菩提豈更迷名失義歷盡煙水
0388b26: 百城寸步不曾相離
0388b27: 勝樂國妙峰山德雲比丘憶念一切諸佛境界
0388c01: 智慧光明普見法門
0388c02: 演若達多狂始定十方國土明如鏡鏡中現出無數
0388c03: 頭一聲喚著聲聲應
0388c04: 海岸國海雲比丘普眼法門
0388c05: 大海境界隨思念湧出如來光燦爛一句難將海墨
0388c06: 書留與無聞作針砭
0388c07: 楞伽道邊海岸聚落善住比丘普速疾供養諸
0388c08: 佛成就眾生無礙解脫門
0388c09: 大地本來無寸土空中行住未為難幾多悲智莊嚴
0388c10: 事一枕南柯夢欲殘
0388c11: 達里鼻茶國自在城人彌伽妙音陀羅尼光明
0388c12: 法門
0388c13: 叨作輪王親胤坐受公孤謨訓傳來輪字莊嚴頒向
0388c14: 九州百郡
0388c15: 住林聚落解脫長者如來無礙莊嚴解脫門
0388c16: 無邊佛剎莊嚴清淨身中顯現悲歡離合滿場究竟
0388c17: 皆從一線說破只是自心免使別求神變
0388c18: 閻浮提畔摩利伽羅國海幢比丘普眼捨得三
0388c19: 昧
0388c20: 殊形異狀遍體出生六月六日播弄精靈喚作般若
0388c21: 嬰兒喪明
0388c22: 海潮處普莊嚴園休捨優婆夷離憂安隱幢解
0388c23: 脫門
0388c24: 見聞同住不唐捐吸盡西江未足傳向若歎洋慚灌
0388c25: 叟鐵圍山外有香泉
0388c26: 那羅素國毘目瞿沙仙人無勝幢解脫
0388c27: 摩頂執手東奔西走眨貶得眼來天長地久落花紅處
0389a01: 象王迴芳草綠時師子吼
0389a02: 伊沙那聚落勝執婆羅門無盡輪解脫
0389a03: 刀山火聚足清安只是全身投入難拼得一條窮性
0389a04: 命髑髏孔裏夜光寒
0389a05: 師子奮迅城慈行童女般若波羅密普莊嚴門
0389a06: 清淨法身牆壁瓦礫種種異門何莫何適欲知百萬
0389a07: 陀羅尼好向莊嚴宮殿覓
0389a08: 三眼國善見比丘隨順燈解脫門
0389a09: 風和日暖魚尋餌楊柳桃花夾岸新多少長安美公
0389a10: 子翩翩裘馬惜芳春
0389a11: 名聞國阿渚自在主童子一切工巧大神通智
0389a12: 光明法門
0389a13: 童子無聊聚沙為戲算去算來有名無義漚滅空無
0389a14: 是一是二雖然恁麼舉揚不免眼中添剌
0389a15: 海住大城具足優婆夷無盡福德藏解脫門
0389a16: 一器幾何十界供普吞時脹殺人天吐時餓殺佛祖
0389a17: 問取童女十千畢竟作何去取
0389a18: 大興城明智居士隨意出生福德藏解脫門
0389a19: 仰視虛空所須悉下分明各自帶來何故向他酬謝
0389a20: 識破者點機關便解逄緣不借
0389a21: 師子宮大城法寶髻長者無量福德寶藏解脫
0389a22: 門
0389a23: 奏樂燒香迴向因十重樓閣報分明可憐歌舞場中
0389a24: 客荒卻良田不肯耕
0389a25: 藤根國普門城普眼長者令一切眾生普見諸
0389a26: 佛歡喜法門
0389a27: 知病識藥將錯就錯和合諸香無作為作只恐城東
0389b01: 老母來不用許多閒絡索
0389b02: 多羅幢城無厭足王如幻解脫
0389b03: 從古護生須是殺直教殺盡始安居慈悲瞋恚兩舌
0389b04: 語暮三朝四撫群狙
0389b05: 妙光城大光王大慈幢行
0389b06: 曾母指疼曾參看蹙非因天性相關只為一般皮肉
0389b07: 纔涉擬議思量不啻大唐天竺
0389b08: 安住王都不動優婆夷求一切法無厭足三昧
0389b09: 堂宇光明普耀霧變深山文豹自在平等總持不離
0389b10: 音聲笑貌貪觀佛剎道場卻被浮雲籠罩
0389b11: 無量都薩羅城遍行外道至一切處菩薩行
0389b12: 小兒啼哭秖因饑拈得饅頭當米餈一飽自然無病
0389b13: 痛不勞他處別尋醫
0389b14: 廣大國優缽羅華長者調和香法
0389b15: 長者如何慣鬻香不知誰處得真方天涯海角多知
0389b16: 己莫歎孤身落異鄉
0389b17: 樓閣大城婆施羅船師大悲幢行
0389b18: 暴虎馮河吾不與長年柁手最知幾波斯到岸因風
0389b19: 便采得明珠滿載歸
0389b20: 可樂城無上勝長者至一切處修菩薩行清淨
0389b21: 法門
0389b22: 無依無作逞神通誰信鄉風處處同賣盡拙時留下
0389b23: 巧盧花依舊宿漁翁
0389b24: 輸那國迦陵迦林城師子頻申比丘尼成就一
0389b25: 切智解脫
0389b26: 一育多種二無兩般眾會不迮園林不寬依正遶旋
0389b27: 無量匝明星初湧夜更闌
0389c01: 險難國寶莊嚴城婆須密多女離貪欲際解脫
0389c02: 旃檀樹下足蚖蛇蓮華池畔蜂充塞曾向嵩山社裏
0389c03: 來始知趺法從他得
0389c04: 善度城鞞瑟胝羅居士不般涅槃際解脫
0389c05: 一座旃檀佛塔信手隨心開闔見得三世分明也是
0389c06: 空華雜沓明朝便是新年今夜且稱殘臘
0389c07: 補怛洛迦山觀自在菩薩大悲行解脫門
0389c08: 遙見連忙唱善來也知年老惜嬰孩待他立德揚名
0389c09: 日始信而今滿面灰
0389c10: 東方正趣菩薩普門速疾行解脫
0389c11: 曾聞著靴水上立馬到長安靴未濕走遍虛空盡未
0389c12: 來普賢毛裏高相揖
0389c13: 墮羅缽底城大天神雲網解脫
0389c14: 長舒四手取海水洗面無端摸著觜借婆衫子拜婆
0389c15: 年孤兒本是趙家子
0389c16: 菩提場安住主地神不可壞智慧藏法門
0389c17: 寶藏相隨夙善根勞他指示語溫溫分明福地生靈
0389c18: 種幾箇男兒解報恩
0389c19: 迦毘羅城婆珊婆演底主夜神破一切眾生癡
0389c20: 暗法光明解脫
0389c21: 日沒西陲鳥宿林滿天星斗映江涔漁翁綸線垂將
0389c22: 盡釣得金鱗大幾尋
0389c23: 菩提場內普德淨光主夜神寂淨禪定樂普遊
0389c24: 步解脫
0389c25: 古鏡磨來徹體明山河國土炳然呈不因走遍天涯
0389c26: 路豈信居家腳底輕
0389c27: 菩提場右喜目觀察眾生主夜神大勢力普喜
0390a01: 幢解脫
0390a02: 未到酒家香十里開樽轉覺醉醺醺不知昔日耕耘
0390a03: 苦便擬無錢賒幾斤
0390a04: 普救眾生妙德主夜神普現一切世間調伏眾
0390a05: 生解脫
0390a06: 猛火何能燒得木木中出火自成燒眉間光照君看
0390a07: 取火種傳來是幾朝
0390a08: 寂靜音海主夜神念念出生廣大喜莊嚴解脫
0390a09: 樹根依地果依空培得根深果實豐波利質多人不
0390a10: 信諸天日夜挹香風
0390a11: 守護一切城增長威力主夜神甚深自在妙音
0390a12: 解脫
0390a13: 洪鐘隨扣便隨鳴聲性何關四性生杜口也知非得
0390a14: 已巳不堪重舉似群盲
0390a15: 開敷一切樹華主夜神菩薩出生廣大喜光明
0390a16: 解脫
0390a17: 賢其賢而親其親樂其樂而利其利承流宣化不違
0390a18: 時便是循良方正吏
0390a19: 大願精進力救護一切眾生夜神教化眾生令
0390a20: 生善根解脫
0390a21: 摩尼現色元非色日影無來示去來夢裏墮河雖是
0390a22: 妄一翻提起亦添哀
0390a23: 嵐毘尼園妙德神菩薩於無量劫遍一切處示
0390a24: 現受生自在解脫
0390a25: 十種受生藏積年行貨帳討時沒分文算時有多樣
0390a26: 直教除盡算盤珠十尺元來是一丈
0390a27: 迦毘羅城釋女瞿波觀察菩薩三昧海解脫
0390b01: 塵劫追隨非偶然染因緣是淨因緣鴛鴦帳裏調琴
0390b02: 瑟喚醒寒鴉樹上眠
0390b03: 佛母摩耶大願智幻解脫門
0390b04: 無生無不生幻法元非法腹同世界寬身似浮雲沓
0390b05: 調御天人師收來做一匝擬將普眼觀赤翳生眉睫
0390b06: 正念天王女天主光無礙念清淨莊嚴解脫
0390b07: 過去無邊事何勞更憶知只因生處熟熟處更難移
0390b08: 毘羅城童子師遍友
0390b09: 謬為人師尸位曠職問他法門推向子息若不勘破
0390b10: 一錢不直
0390b11: 善知眾藝童子菩薩字智
0390b12: 天籟地籟休教錯會入得門來不妨在外
0390b13: 婆呾那城賢勝優婆夷無依處道場解脫
0390b14: 有盡無盡無依有依道場三昧雲駛花飛
0390b15: 泊田城堅固解脫長者無著念清淨莊嚴解脫
0390b16: 既名無著何更勤求若言一串終成兩頭
0390b17: 妙月長者淨智光明解脫
0390b18: 宅有光明奚稱淨智雖不說明早相鈍置
0390b19: 出生城無勝軍長者無盡相解脫
0390b20: 見無量佛得無盡藏問取善財是相非相
0390b21: 法聚落最寂靜婆羅門誠願語解脫
0390b22: 揭諦揭諦除冥抉翳足趾血乾胞胎落地
0390b23: 妙意華門城德生童子有德童女幻住解脫
0390b24: 海外青山雲外霓體中權實漫分枝同條生不同條
0390b25: 死更問龍華調御師
0390b26: 海岸國大莊嚴園毘盧遮那莊嚴藏樓閣彌勒
0390b27: 菩薩入三世一切境界不忘念智莊嚴藏解脫
0390c01: 果覺因心事不殊訂寧終始意無餘曾為浪子方憐
0390c02: 客不是波斯莫獻珠
0390c03: 乾闥婆城鏡裏呈無邊色像倍分明去來彈指閒家
0390c04: 具未瞥徒勞瞪眼睛
0390c05: 普門國蘇摩那城文殊師利遙申右手按頂
0390c06: 若來已更不來若見已更不見忽然摸著鼻頭端的
0390c07: 高高在面
0390c08: 如來座前普賢菩薩
0390c09: 身經百戰定封疆遍界成平返故鄉馬上幾多驚險
0390c10: 事不堪說向夜郎王
0390c11: 剎剎塵塵性本融非關作意顯神通阿誰身上無毛
0390c12: 孔忍使伽瓶局太空
0390c13: 善財菩薩一生圓滿
0390c14: 歷代相傳舊祖基分明稚小被他欺京城府縣都曾
0390c15: 訴土地城隍到處祈終訟總之非得已贏來那別有
0390c16: 便宜愁人莫與無愁說說與無愁總不知
0390c17: 全部總頌
0390c18: 讀遍神農本草書根莖花果辨無餘採來件件都堪
0390c19: 用看去般般總不殊必死秖因疾尚諱可生終賴藥
0390c20: 相扶大黃能補參能瀉莫效庸醫守一隅
0390c21: ○大佛頂首楞嚴經二十五圓通頌并序
0390c22: 一真亡影待七花八裂析旃檀。眾聖失巴鼻萬別千
0390c23: 差歸渤海。正令全提假饒茅屋牖邊鼠雀豈容穿過
0390c24: 旁通一線任你含元殿裡庶民亦可往來。所以道得
0390c25: 之則狸奴白牯動地驚天。失之則諸佛如來愁眉鎖
0390c26: 目。此大佛頂首楞嚴王三昧二十五圓通法門者。聲
0390c27: 聲毒鼓喪盡根塵識大命根。法法醍醐灌醒空假中
0391a01: 道血脈。可謂通身是病通身藥。是處有穴是處針。縱
0391a02: 令遁入膏肓。難免者婆妙手捻餅作團饑兒之啼哭
0391a03: 可止。鍊酥成酒猛光之痼疾堪醫漫道泥牛入海且
0391a04: 看木馬嘶風觸著痛處自身有苦自身知掘得寶來。
0391a05: 大家有福大家享。由是各系一頌。以為利根鞭影云。
0391a06: 憍陳那於佛音聲悟明四諦
0391a07: 鹿苑初陳門外車諸天餓鬼辨河沙東風一夜傳春
0391a08: 信開盡黃梅嶺上花
0391a09: 優波尼沙陀悟諸色性以從不淨
0391a10: 傀儡登場怖偃師楚王一怒體分離目成從此無消
0391a11: 息坐聽寒林啼子規
0391a12: 香嚴童子觀香意銷
0391a13: 幼婦初裝倚翠樓新郎曉起尚含羞無端召作征遼
0391a14: 將向月胡笳起暮愁
0391a15: 藥王藥上因味覺明
0391a16: 嘗遍娑婆藥萬千箇中何味可延年神農牙齒都零
0391a17: 落報道砒霜最直錢
0391a18: 跋陀婆羅忽悟水因
0391a19: 剝破虛空血迸流石人撫掌碧山頭春光甫見花成
0391a20: 市一葉梧桐已到秋
0391a21: 摩訶迦葉唯以空寂修於滅盡
0391a22: 六塵變壞眼培花空寂徒傳月裏艖微笑至今贓證
0391a23: 在太平天下事如麻
0391a24: 阿那律陀樂見照明金剛三昧
0391a25: 失目翻成有見照明奚似緣塵爍破大千世界豁開
0391a26: 無漏真精心眼俱掛壁上桃花梅花笑人
0391a27: 周利槃特迦調出入息得大無礙
0391b01: 天地猶如橐籥不須一句伽陀生住異滅無性平沉
0391b02: 佛國山河自從打失鼻孔爭說安那般那
0391b03: 憍梵缽提一味清淨心地法門
0391b04: 有時醍醐毒藥有時毒味甘露秪因弄巧成拙不免
0391b05: 將迷作悟奐出瓶裏大夫直教手足無措
0391b06: 畢陵伽婆蹉純覺遺身
0391b07: 泥裏果然有刺痛外何嘗見身虛空百雜粉碎白雲
0391b08: 橫封渡津欲知不痛消息跛鱉盲龜較親
0391b09: 須菩提曠劫知空
0391b10: 芥子須彌畟塞何處轉身出息偶然解得藏機彈指
0391b11: 幻成百億相隨樹倒藤枯笑破色空空色
0391b12: 舍利弗心見發光
0391b13: 九緣不借一靈孤更向金錍徹體刳戳瞎眼睛明箇
0391b14: 事剎塵身土鏡中圖
0391b15: 普賢菩薩心聞發明
0391b16: 毛端剎海同簧鼓特地勞他白象王金翅食龍如食
0391b17: 麵一般也是塞饑腸
0391b18: 孫陀羅難陀觀鼻端白
0391b19: 苦瓠甜瓜一概拈更將無味葛藤添縱僥洞照十方
0391b20: 界鼻孔依然臉上尖
0391b21: 富樓那彌多羅尼子因師子吼成阿羅漢
0391b22: 義身較比文身切出楔何如用楔親野千昔年曾膽
0391b23: 裂羺羊漫擬效顰伸
0391b24: 優波離持戒修身
0391b25: 持犯開遮三聚成式叉何法不圓明不龜手藥隨君
0391b26: 用無作誰留凡聖情
0391b27: 大目犍連心光發宣
0391c01: 澄濁成清不較遲黃河入海正奔馳攜來靜器君須
0391c02: 識莫負嵩山碧眼師
0391c03: 烏芻瑟摩火光三昧
0391c04: 一星便可燎須彌休把螢光間魯齊拈起秤錘渾是
0391c05: 鐵空教積劫墜汙地
0391c06: 持地菩薩平地心開
0391c07: 圓融絕待妙蓮華須是還他古作家馬後車前無數
0391c08: 客等閒同駕白牛車
0391c09: 月光童子修習水觀
0391c10: 一滴源流徹底清無端猶被水當情髑髏枯盡全身
0391c11: 露浸殺從來佛與生
0391c12: 琉璃光法王子觀群動性
0391c13: 與奪全機暗裏明啾啾千界器中聲春風吹散寒威
0391c14: 後賸有梅花映水晶
0391c15: 虛空藏菩薩觀察虛空無邊
0391c16: 晦昧情忘空界銷毛端剎海境偏豪寶珠圓鏡閒家
0391c17: 具何物拈來價不高
0391c18: 彌勒菩薩唯心識定
0391c19: 繩上無蛇性自麻趣真斷妄轉紆斜風停波息澄如
0391c20: 鏡處處清光映紫霞
0391c21: 大勢至法王子念佛三昧
0391c22: 服盡軒岐百草丸阿伽一味信神丹五宗八教橫羅
0391c23: 列未死偷心孰肯餐
0391c24: 觀世音菩薩從聞思修入三摩地
0391c25: 酒病還須酒藥醫推門落臼正當時神通妙用尋常
0391c26: 事莫使重栽眼上眉
0391c27: 十方如來放光總印
0392a01: 大地覓來純是藥耆婆空手契籃回從今徹體光明
0392a02: 藏始覺從前事可哀
0392a03: 文殊師利選擇圓通
0392a04: 海錯山肴難療饑文殊嚼飯喂嬰兒多門一路君看
0392a05: 取人不和分家道衰
0392a06: 阿難大眾得大開示
0392a07: 雷雨無私萬卉蘇故鄉他國路寧迂推開長夜山河
0392a08: 枕病起精神也較臞
0392a09: 性比丘尼成阿羅漢
0392a10: 緩治本兮急治標無端芽種乍成焦鏡中半露娘生
0392a11: 面今日方知行處遙
0392a12: 頂光化佛重宣神咒
0392a13: 萬種名香擣一龕胡言漢語最宜參頂光照破虛空
0392a14: 也聽取前三與後三
0392a15: 金剛藏王發願護持
0392a16: 慈威折攝足良模同體悲心痛切膚滅度已知無可
0392a17: 滅大家且把剎竿扶
0392a18: ○妙法蓮華經品頌并序
0392a19: 花簇簇錦團團一塵不立。赤條條淨裸裸萬法齊彰。
0392a20: 盡瞿曇四十九年老婆舌頭提掇不來。憑列祖千七
0392a21: 百箇生鐵掃帚打併不去。除非摸著自己已鼻孔方能
0392a22: 踢倒從來窠臼。荊棘林內慣解掉臂橫行。潔白地中。
0392a23: 不妨轉身直過。惟我天台智者禪師。發妙悟於大蘇
0392a24: 睹靈山於言下。縱一旋陀羅尼力宣四不思議辯才。
0392a25: 究權實之攸歸關本跡之深致。玄義五重頂門打破
0392a26: 髑髏寒。文句四釋遍體針流毛孔血。戳瞎講家肉眼。
0392a27: 爍開禪士幽關。師弦震而飛走俱逃毒鼓撾而遠近
0392b01: 皆喪。特以圓音卓絕鈍識如盲義海汪洋葉舟欲蹶
0392b02: 山僧不惜眉毛。每品為拈一頌。大似助桀為虐。平地
0392b03: 重添葛藤。不會則拔楔抽釘。會得則喪身失命。
0392b04: 法喻為名
0392b05: 心佛眾生撥不開三玄三要事難猜一莖拈作金身
0392b06: 用惹得頭陀笑滿腮
0392b07: 實相為體
0392b08: 函蓋乾坤未足奇四微原不隔根枝分明舉似諸方
0392b09: 也又道如來秪自知
0392b10: 一乘因果為宗
0392b11: 眾流截斷事如何滴滴歸源不較多踏遍十方香水
0392b12: 海靴頭幾處犯清波
0392b13: 斷疑生信為用
0392b14: 逐浪隨波最可憐明中有暗意偏玄毘嵐吹散雲千
0392b15: 朵放出孤輪一夜圓
0392b16: 無上醍醐為教相
0392b17: 分明一樣牛身味轉變番番不借功飽食會須脾力
0392b18: 健莫教傷卻小兒童
0392b19: 序品第一
0392b20: 白毫舒照半提時萬八東方蠟印泥擬向文殊辯端
0392b21: 的重栽眼上兩莖眉且道作麼生是全提咄逢人切忌錯舉
0392b22: 方便品第二
0392b23: 顰伸出窟威風別象兔搏來同見血誰知昔日金剛
0392b24: 王今日翻成繫驢橛
0392b25: 譬喻品第三
0392b26: 門外何勞覓大車錯將三界認為家火光燒爛虛空
0392b27: 也誰解回頭叫阿爺
0392c01: 信解品第四
0392c02: 客作從來非賤人糞除未盡自迷津卻憐五十餘年
0392c03: 別此日相逢覺倍親
0392c04: 藥草喻品第五
0392c05: 地雨何曾有二心根莖花果漫森森四微終始元無
0392c06: 別莫向枝條大小尋
0392c07: 授記品第六
0392c08: 體露金風樹葉凋四人生死久同條禹門無數金鱗
0392c09: 躍莫向澄波月影翹
0392c10: 化城喻品第七
0392c11: 塵點劫前曾服毒至今猶覺身麻木彈指歸來較是
0392c12: 遲癡人還問西天竺西天竺化城實所誰家屋錯認
0392c13: 他方五百旬窮年竟歲空勞碌且問只今在什麼處
0392c14: 咄看腳下錯錯
0392c15: 五百弟子受記品第八
0392c16: 成群作隊鍊饑寒衣裏明珠煞欲穿可惜而今醉臥
0392c17: 客再逢親友是何年
0392c18: 授學無學人記品第九
0392c19: 大小都盧一網收蝦蟆猶欲竄前流饒他蟠結滄溟
0392c20: 窟依舊還吞呂望鉤
0392c21: 法師品第十
0392c22: 大地從來依水輪高原穿鑿莫辭辛著衣坐臥尋常
0392c23: 事還道如來是別人
0392c24: 見寶塔品第十一
0392c25: 古佛婆心事太多土田三變意如何雖然明得聲前
0392c26: 句不免重添浪上波
0392c27: 提婆達多品第十二
0393a01: 碎身粉骨結成仇不是怨家不聚頭一粒寶珠光燦
0393a02: 爛南方又起未來愁
0393a03: 持品第十三
0393a04: 此土他方波浪闊長年柁手精神別巨鰲一搭上鉤
0393a05: 來傍岸猶憐風力掣
0393a06: 安樂行品第十四
0393a07: 護命靈丹只一丸身經百戰朔風寒明珠解髻親收
0393a08: 得幻網光中夢未殘只今還有作夢者麼可憐大唐
0393a09: 國裏盡惺惺地
0393a10: 從地涌出品第十五
0393a11: 慣作白拈難認覓一般手段兩般刀莫嫌子老父偏
0393a12: 少馬腹驢胎知幾遭
0393a13: 如來壽量品第十六
0393a14: 莫言箇事無頭尾特地勞他數剎塵好藥但教諸子
0393a15: 服病除始睹劫前春
0393a16: 分別功德品第十七
0393a17: 太空丈尺誰堪測鵬徒依稀九萬程昨夜眉毛偶饑
0393a18: 急誤將華藏煮盈鐺
0393a19: 隨喜功德品第十八
0393a20: 摩尼雨寶正穰穰半世饑虛此夜忘莫怪邊城多旅
0393a21: 夢幾人曾嗅返魂香
0393a22: 法師功德品第十九
0393a23: 無位真人六不收放光動地轉生愁離微語默閒家
0393a24: 具何處潮聲非海流
0393a25: 常不輕菩薩品第二十
0393a26: 惡水澆人罪不輕頓教平地死屍橫獨悲未入阿鼻
0393a27: 者今日猶開鬼眼睛
0393b01: 如來神力品第二十一
0393b02: 掀天揭地欲何為箇事元無成與虧認取指音并舌
0393b03: 相莫將黃葉誘嬰兒
0393b04: 囑累品第二十二
0393b05: 年老情偏戀子孫幾人能得起家門殷勤記取靈山
0393b06: 敕鏤骨銘肌報此恩
0393b07: 藥王菩薩本事品第二十三
0393b08: 然身然臂施中最妙法何嘗隔苦功歎息東施累西
0393b09: 子因噎廢飯還成風伶俐漢莫匆匆經王收入無縫
0393b10: 塔萬別千差一路通
0393b11: 妙音菩薩品第二十四
0393b12: 十界弘經讚妙音色身普現去來今溈山五字深深
0393b13: 意留與諸方作眼箴
0393b14: 觀世音菩薩普門品第二十五
0393b15: 自從證得圓通常慣將生佛同又聚藥珠身毒天鼓
0393b16: 與樂會須先拔苦聲聲只叫觀世音何時識卻主中
0393b17: 主要識主翁也不難路頭盡處須迴武一番逗入無
0393b18: 畏城不消更問雲門普
0393b19: 陀羅尼品第二十六
0393b20: 煙雨濛濛渡古村夜深杌影似人形天師一道靈符
0393b21: 到彈指扶桑已浴溟
0393b22: 妙莊嚴王本事品第二十七
0393b23: 禍出私門事可哀破家亡國未稱災一回追憶山中
0393b24: 日愧殺從前滿面灰
0393b25: 普賢菩薩勸發品第二十八
0393b26: 昨夜雷驚娑竭羅頓令雨點如車軸須臾浸沒梵王
0393b27: 宮數滴空勞首羅日四法重敷萬古傳塵塵剎剎燈
0393c01: 相續
0393c02: 藕益三頌
0393c03: 重刻三頌跋語
0393c04: 不信有教外別傳是謗宗也必謂教外果有別傳
0393c05: 是謗教也捨此二途畢竟作何折合不見古人道
0393c06: 恁麼也不得不恁麼也不得恁麼不恁麼總不得
0393c07: 又云恁麼也得不恁麼也得恁麼不恁麼總得雖
0393c08: 然如是毫釐有差天地懸隔山衲甘墮無間漫作
0393c09: 三頌未審是教外耶是教內耶別傳耶非別傳耶
0393c10: 倘遇無眼人觀無耳人聽必有能辯之者。甲申季
0393c11: 春藕益智旭識于普德講堂
