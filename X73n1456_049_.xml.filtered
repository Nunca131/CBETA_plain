0800c05: 
0800c06: 
0800c07: 憨山老人夢遊集卷第四十九
0800c08: 
0800c09: 侍　者　　福　善　日錄
0800c10: 門　人　　通　炯　編輯
0800c11: 嶺南弟子　劉起相　重較
0800c12: 南嶽逢何玄圃
0800c13: 相逢南嶽前。坐對中秋月。清光徹夜看。疑是燕山雪。
0800c14: 玉山
0800c15: 閒登玉山頭。城中見火。萬井密如雲。蓮花青朵朵。
0800c16: 望江樓
0800c17: 獨上望江樓。四面山如織。中有霞人。相對不相識。
0800c18: 高山寺
0800c19: 山城枕江流。梵剎雲中起。鐘鳴萬戶開。人在蓮花裏。
0800c20: 愚溪
0800c21: 愚溪何似我。我愚溪不愚。流泉日夜響。說法聲嗚嗚。
0800c22: 華嚴菴
0800c23: 菴近恒河水。僧衣舍衛城。經聲和人語。總是說無生。
0800c24: 雜二首
0801a01: 白飛霄。翛然任去住。可惜無礙身。不知生死路。
0801a02: 螻蟻慕羶腥。逐氣呼伴侶。忙忙不暫停。所得能幾許。
0801a03: 偶成二首
0801a04: 法侶千峰影。生涯數畝田。信知人世裏。難結此中緣。
0801a05: 青山待人歸。本欲求深契。誰知來者心。動靜多相戾。
0801a06: 山居十三首
0801a07: 片雲浮太。倏忽遍大地。試看未生前。清淨無纖翳。
0801a08: 萬境本寂然。因心有起滅。一念若不生。動靜何處覓。
0801a09: 長夜無燈燭。脩途總暗冥。可憐酣睡者。大夢幾時醒。
0801a10: 青山容易入。白業不難修。獨有降心法。英雄讓一籌。
0801a11: 一枕黃粱夢。千秋汗血功。秪知常不朽。誰信轉頭空。
0801a12: 雪老蒼松古。僧閒水石清。坐來忘百慮。眼見一身輕。
0801a13: 酷暑不可人。清風來竹下。颼颼涼氣生。毛骨頓瀟灑。
0801a14: 風靜蟬聲急。龍歸雨氣腥。乘涼高樹下。閒寫換鵝經。
0801a15: 雲深便野寺。僧老愛扶筇。乞食歸來晚。愁穿十里松。
0801a16: 爽氣入林。萬山秋色好。貪看溪頭雲。忘來時道。
0801a17: 獨坐長松下。悠然太古心。高山流水意。誰復是知音。
0801a18: 日月如飛鳥。乾坤似轉丸。浮生忙裏度。誰向靜中看。
0801a19: 長明一碗燈。夜對心更寂。多少醉眠人。夢中狂未息。
0801a20: 山居二十首六言
0801a21: 松下數椽芽屋。眼前四面青山。日月升沉不住。白雲
0801a22: 來去常閒。
0801a23: 雪裏梅花初放。暗香深夜飛來。正對寒鐙獨坐。忽將
0801a24: 鼻孔衝開。
0801b01: 幾片白雲不去。一輪明月飛來。伴我山中寂寞。笑他
0801b02: 世上塵埃。
0801b03: 一片寒心雪夜。數聲破夢霜鐘。爐內香銷宿火。前
0801b04: 月上孤峰。
0801b05: 滿面清霜冽冽。盈頭白髮蕭蕭。世上空花影落。目中
0801b06: 幻翳全消。
0801b07: 淅淅泉聲入耳。明明祖意西來。不動舌根常說。何須
0801b08: 再歎奇哉。
0801b09: 幽谷蘭香馥馥。中宵月色娟娟。一段清塵勃勃。無端
0801b10: 打破枯禪。
0801b11: 一念忘緣寂寂。孤明獨照惺惺。看破空中閃電。非同
0801b12: 目下飛螢。
0801b13: 雲散長空雨過。雪消寒谷春生。但覺身如水洗。不知
0801b14: 心似冰清。
0801b15: 衰朽應憐骨弱。看來轉覺心強。午夜脊梁似鐵。常時
0801b16: 一念如霜。
0801b17: 空谷諸塵盡謝。止留一片閒雲。伴我松根揮麈。堪多
0801b18: 麋鹿成。
0801b19: 文字眼中幻翳。禪那心上浮塵。內外一齊拈。大千
0801b20: 世界全身。
0801b21: 靜夜鐘聲不住。石夢想俱空。開眼不知何處。但聽
0801b22: 滿耳松風。
0801b23: 清淨涵空寶鏡。春來水滿彭湖。照徹廬山面目。月如
0801b24: 額上明珠。
0801c01: 蓮漏六時猶短。長香百刻安排。日夜真常流注。識神
0801c02: 早托華胎。
0801c03: 一片雲封谷口。千峰劃破空。中有數椽芽屋。深藏
0801c04: 白髮山翁。
0801c05: 可惜青山常在。堪嗟白髮時新。盡是塵中逆旅。誰為
0801c06: 物外閒人。
0801c07: 山色愁含宿雨。松聲冷咽清霜。乞食僧同倦鳥。娥眉
0801c08: 月上新粧。
0801c09: 世界光如水月。身心皎若琉璃。但見冰消澗底。不知
0801c10: 春上花枝。
0801c11: 門外青山朵朵。前黃葉蕭蕭。獨坐了無言說。回看
0801c12: 妄想全消。
0801c13: 舟中即事
0801c14: 空水連天一葉舟。即看身世等浮漚。鴈聲破緣生
0801c15: 夢。明月蘆花古渡頭。
0801c16: 大姑山
0801c17: 霞帶雲裳月偃眉。江湖滿目少相知。寒流徹底心如
0801c18: 洗。莫問夫君是阿誰。
0801c19: 姑山塔
0801c20: 空裏浮圖水月身。太中點一微塵。行人兩眼重添
0801c21: 屑。幾個男兒認得真。
0801c22: 鄱湖寶陀寺
0801c23: 玻璃宮殿水晶盤。面面青山碧玉欄。中有一人常說
0801c24: 法。西江吸盡夜潮寒。
0802a01: 過桐江輓曾健齋光祿
0802a02: 龍華樹下舊相逢。每夜談心聽曉鐘。今日覓君桐水
0802a03: 上。空含血淚灑春風。
0802a04: 清江漁父詞二首
0802a05: 水清沙白月如。影落波心釣未收。無限遊魚吞不
0802a06: 得。空教漁父抱深愁。
0802a07: 一葉輕舟逐浪翻。五湖風月任加。夢魂常在深深
0802a08: 處。最苦離水更寒。
0802a09: 舟次橫浦
0802a10: 五雲一水入南安。萬疊山迴六六灘。行到水窮山盡
0802a11: 處。梅花無數嶺頭看。
0802a12: 登南安城
0802a13: 城頭瓣瓣湧青蓮。花蕊香含萬戶。身在鏡中人不
0802a14: 識。更於此外覓諸天。
0802a15: 度大庾嶺二首
0802a16: 一徑雲霞閣道深。梅花松雨氣陰森。翻思昔日宵行
0802a17: 客。何似今朝度嶺心。
0802a18: 嶺上寒梅正發花。枝頭雲擁舊袈裟。試將拄杖重拈
0802a19: 出。香逐天風遍海涯。
0802a20: 曹溪謁六祖大師二首
0802a21: 曹溪滴水自靈淵。流入滄溟浪拍天。多少魚龍從變
0802a22: 化。源頭一尚泠然。
0802a23: 樵斧纔拋石墜腰。黃梅夜半寂無聊。自持一南歸
0802a24: 後。從此兒孫氣日驕。
0802b01: 廣州道中二首
0802b02: 水南遊歷百城。相逢知識總無情。挨身纔欲須臾
0802b03: 住。又指前途向別行。
0802b04: 兩岸中流總不容。扁舟逐浪任天風。直須高挂孤帆
0802b05: 去。自信恩波到處同。
0802b06: 抵雷陽戍所
0802b07: 瘴海嵐日夜浮。龍蛇氣吐混清流。到來盡是無生
0802b08: 國。愈見　君恩未易酬。
0802b09: 寄少林無言宗師二首
0802b10: 五乳峰頭草木深。春來花發滿空林。峰頭積雪仍千
0802b11: 尺。誰似當年斷臂心。
0802b12: 清涼會罷復長安。一度相逢一度歡。別後天南望天
0802b13: 北。炎風朔雪兩相看。
0802b14: 放舟波羅江
0802b15: 片帆東去海波平。簫如從天上鳴。遙望三山天外
0802b16: 落。不知人在鏡中行。
0802b17: 寄小金山珍公
0802b18: 天風吹上妙高臺。午夜乘潮載月回。灑掃楞伽山上
0802b19: 石。待余重為寫經來。
0802b20: 小金山三首
0802b21: 萬里長波萬里流。誰將拳石砥中洲。不因禹鑿開三
0802b22: 級。自是魚龍會點頭。
0802b23: 水晶宮殿絕塵蹤。香霧氤氛露氣濃。明月空中浮客
0802b24: 櫂。夜深下臥魚龍。
0802c01: 山浮水面寺依空。樓閣無杳靄中。不是幻成人世
0802c02: 界。多應天湧梵王宮。
0802c03: 寄河東妙峰師三首
0802c04: 首陽山色枕河流。師住中條最上頭。麻谷前章敬
0802c05: 錫。至今風韻鬼神愁。
0802c06: 黃河一線自天來。流入中原洗。把斷要關看砥
0802c07: 柱。慈航不數濟川才。
0802c08: 天涯行盡路途難。毒霧炎風任飽。忽憶龍門千丈
0802c09: 雪。猛然提起徹心寒。
0802c10: 答高常侍寄香
0802c11: 一瓣名香出上方。封書遙寄到炎荒。夢聽刁斗疑鐘
0802c12: 磬。夜起親焚禮法王。
0802c13: 懷五臺龍門舊居
0802c14: 萬年冰雪擁芽廬。一別於今廿載餘。斗峰頭明月
0802c15: 夜。不知誰在此安居。
0802c16: 憶匡山
0802c17: 遙憶匡山五老峰。白雲深萬株松。寒空月照彭湖
0802c18: 水。瀑布聲飛幾度鐘。
0802c19: 懷匡山天池憑閣主人
0802c20: 空中樓閣閣中人。宛似花間自在身。午夜天池浸明
0802c21: 月。不知此際與誰親。
0802c22: 五羊喜譚子文至自薊門二首
0802c23: 西山雪擁薊門寒。曾憶圍爐坐夜殘。一別杳然如隔
0802c24: 世。相逢疑是夢中看。
0803a01: 炎風朔雪兩無憑。火宅何如大地冰。相對莫驚鬚鬢
0803a02: 改。此心元是五臺僧。
0803a03: 憶家山並諸舊遊有引
0803a04: 余別家山三十餘年矣。今被放嶺外。適法兄珂公。
0803a05: 同廣姪遠慰。因成三絕書。還懸之舊壁。以見人生
0803a06: 幻跡如此。
0803a07: 萬竿竹遶舊庵居。樓上仍懸讀遍書。夢見四簷青不
0803a08: 改。空留明月照庭除。
0803a09: 長安陌上舊行蹤。吹盡微塵曉夜風。別後消磨三十
0803a10: 載。不知幾許出空。
0803a11: 憶昔兒童共聚沙。百千嬉戲笑如花。風霜縱使形容
0803a12: 變。此念渾同未離家。
0803a13: 本寺回祿。余亦遠遊。久抱修復之念。今聞恩
0803a14: 兄已巳新寶塔。而殿宇尚在荊榛。感念嬰心。遙
0803a15: 寄以詩
0803a16: 洞然火憶當年。寶塔如生火裏蓮。今見優曇花再
0803a17: 現。何時重率陀天。
0803a18: 獨坐
0803a19: 七軸蓮華一炷香。晝長趺坐倚匡。市塵門外深千
0803a20: 尺。唯任輪蹄日夜忙。
0803a21: 送劉貽哲還鄉兼東諸故人三首
0803a22: 瘴海三年共此心。形骸總不屬浮沉。君歸獨載秋江
0803a23: 月。徹底寒波思更深。
0803a24: 身自驅馳心自閒。窮廬獵隊等青山。故人儻問余消
0803b01: 息。只道婆娑已巳班。
0803b02: 世路崎嶇不易行。幾能真見是浮生。君歸儻過西湖
0803b03: 上。試看蓮花出水情。
0803b04: 軍中寄懷谷師
0803b05: 禪板輕拋事鼙。跏趺鞍馬不相宜。夜深月照轅門
0803b06: 下。恰似松陰對坐時。
0803b07: 懷天臺山二首
0803b08: 天姥雲霞傍海多。半生夢想竟空過。何時一曳撩天
0803b09: 杖。打醒癡僧寂滅魔。
0803b10: 華頂峰頭月倍明。石梁橋下水偏清。能持一滴來炎
0803b11: 海。猶勝曇花盞內生。
0803b12: 曹溪四時詠
0803b13: 祖意明明百草頭。春林花發鳥聲幽。朝來雨過山如
0803b14: 洗。紅白枝枝露未收。
0803b15: 四山密密綠陰濃。窗下風來水面松。午睡正鼾纔欲
0803b16: 夢。長廊忽聽一聲鐘。
0803b17: 刀耕火種是良方。秋到家家晚稻香。放不下時擔取
0803b18: 去。何如老偃在韶陽。
0803b19: 夜深旋雪中茶。此味天然最可誇。更有一般奇特
0803b20: 處。滿林寒月浸梅花。
0803b21: 軍中吟二首
0803b22: 鐵甲天教當敝裘。從軍原不為封侯。身經赫日如爐
0803b23: 冶。傲骨而今鍊已巳柔。
0803b24: 緇衣脫換戎裝。始信隨緣是道場。縱使炎天如烈
0803c01: 火。難消冰雪冷心腸。
0803c02: 陳生讀書天寺
0803c03: 跡寄祇園已出塵。夜眠應與佛相親。夢魂忽被鐘敲
0803c04: 破。始信原為聽法人。
0803c05: 海月樓
0803c06: 海天空處一樓居。方丈中涵無盡。夜起開窗放明
0803c07: 月。波光霞氣滿襟裾。
0803c08: 劉生讀書石湖
0803c09: 心似寒泉色若冰。幽居不讓石巖僧。夜烹一滴源頭
0803c10: 水。乞火頻分照佛燈。
0803c11: 寄雲棲大師
0803c12: 長眉髮久棲雲。麈尾時揮繞鹿。遙寄旃檀香一
0803c13: 瓣。想師拈對法王焚。
0803c14: 寄屠赤水居士
0803c15: 維摩家近白花山。水微茫海印寒。聞道文殊又東
0803c16: 去。不知香飯對誰。
0803c17: 寄馮開之太史索楞伽經序
0803c18: 憶昔千華一對談。珍衣脫久。楞伽山上摩尼
0803c19: 聚。何日重開百寶函。
0803c20: 讀達觀大師末後偈
0803c21: 一念從來絕覆藏。通身不落是非場。試看撒手輕拈
0803c22: 出。始信阿師熱肚腸。
0803c23: 懷五臺舊居
0803c24: 斗峰頭雪未消。別來音信久寥寥。炎方塵夢經行
0804a01: 處。曳杖閒過獨木橋。
0804a02: 軍中寄懷黃羽李侍御六首
0804a03: 十年戎馬走炎荒。常憶同遊海印光。大火聚中求著
0804a04: 。與君別處最清涼。
0804a05: 聚散浮雲不可期。此心未離別君時。兩輪日月如飛
0804a06: 鳥。來往無停促夢思。
0804a07: 大海長江一通。波浩渺總如空。萬山縱使能相
0804a08: 隔。恰似空花落鏡中。
0804a09: 空大地可消亡。此念如何屬斷常。試問維摩方丈
0804a10: 內。近來諸有置何方。
0804a11: 君先待漏紫宸朝。遙把楞伽問寂寥。侍者飽香飯
0804a12: 後。至今一粒未曾消。
0804a13: 世事空最是閒。乾坤何地沒青山。知君正眼相看
0804a14: 處。不在音聲色相間。
0804a15: 寄水田南皋鄒給諫
0804a16: 門前一片福田衣。時折松枝當塵揮。山色溪聲常說
0804a17: 法。不知若個是當機。
0804a18: 題香爐峰紫雲菴
0804a19: 香爐峰下紫雲深。松竹層崖白晝陰。門帶長江接溪
0804a20: 水。清流洗盡世間心。
0804a21: 山中夏日
0804a22: 如焚夏日晝偏長。渴想菩提樹下涼。一陣風從空裏
0804a23: 過。送來何處藕花香。
0804a24: 懷九華山
0804b01: 九江江上秀芙蓉。一帶雲霞六六峰。迴首瘴鄉明月
0804b02: 夜。無端清夢挂寒松。
0804b03: 繹公自衡陽來參
0804b04: 遙向曹溪獨問津。溪頭秋水淨無塵。持來一片衡山
0804b05: 月。猶照當年獵隊人。
0804b06: 寄茶陵劉存赤居士
0804b07: 見面何如未見真。朅來消息嶺頭春。衡山月色曹溪
0804b08: 水。徹底相看是故人。
0804b09: 舟次螺江訪僧鍾公不遇
0804b10: 曾坐江樓待雪消。螺江春水急於潮。今看白鷺洲前
0804b11: 月。猶似當年伴寂寥。
0804b12: 蒙恩宥還山
0804b13: 少小為僧五十年。老來特地混塵緣。從今走斷天涯
0804b14: 路。此去千峰白晝眠。
0804b15: 夜坐
0804b16: 露灑幽蘭撲鼻香。風吹毛骨夜生涼。坐來已巳覺心如
0804b17: 雪。月色還疑地上霜。
0804b18: 夏日過法性寺二首
0804b19: 菩提樹下風祛袪暑。般若臺前雨送涼。一盞清茶諸想
0804b20: 滅。更於何處覓西方。
0804b21: 覺樹當年向此栽。初心為待至人來。千秋衣今仍
0804b22: 在。說法誰登舊講臺。
0804b23: 懷雪峰枯木堂
0804b24: 枯木堂前冷似冰。當年曾坐半千僧。遙思一片寒
0804c01: 地。何日重挑午夜燈。
0804c02: 題畫二首
0804c03: 飛來山色掩湖光。樹新晴帶夕陽。遙聽上方兜率
0804c04: 界。半天鐘落微茫。
0804c05: 一片波十五橋。雲山落木晚蕭蕭。孤城半壓吳江
0804c06: 水。水上人家夜聽潮。
0804c07: 將之雷陽江上別曇公
0804c08: 相逢庾嶺日初遲。欲折梅花第幾枝。忽逐秋風度炎
0804c09: 海。別君不似見君時。
0804c10: 懷舊居
0804c11: 安居舊住竹林西。明月溪頭幾杖藜。常想夜深松露
0804c12: 下。不知猿向誰啼。
0804c13: 寄浮山澹居鎧公
0804c14: 浮山九帶事如何。回首當年已巳爛柯。為問夜深趺坐
0804c15: 處。白雲明月是誰多。
0804c16: 舟次小金山志感
0804c17: 常思半月經三度。倏爾暌又五年。此日重來峰頂
0804c18: 坐。德雲原不是生前。
0804c19: 憶山中梅二首
0804c20: 曹溪梅花。每至盛開。如坐香積世界。今冬以魔作
0804c21: 祟崇。牽次芙蓉江上。望山中咫尺。不得坐享香供。詩
0804c22: 以憶之。
0804c23: 寒梅帶雪嶺頭開。冉冉天花落講臺。好遣上方香積
0804c24: 國。為予一盡擎來。
0805a01: 梅花香樹積成林。香氣熏人悅可心。樹下現敷獅子
0805a02: 座。風聲誰解海潮音。
0805a03: 得東海門人江吾與書二首
0805a04: 從空一紙故人書。萬里遙來問起居。為報親知零落
0805a05: 盡。滿頭霜雪更愁予。
0805a06: 十五年來坐瘴鄉。海相對未能忘。時看萬里中霄
0805a07: 月。一似同遊海印。
0805a08: 古佛松林
0805a09: 松陰幕幕淨無塵。山色雲光自法身。日夜風濤廣長
0805a10: 舌。不知聽徹是何人。
0805a11: 開元曉鐘
0805a12: 明河清淺澹星。古寺簷宿百靈。一擊曉鐘驚大
0805a13: 夢。不知誰最獨稱醒。
0805a14: 平原古塔
0805a15: 浮屠何代擁諸天。傳是隋朝大業年。蒼蘚剝封殘碣
0805a16: 盡。平原荒草布金田。
0805a17: 寄愚菴法師
0805a18: 遙想華臺坐講時。四天彌覆法堂垂。座中龍象清如
0805a19: 許。可記炎荒老赤髭。
0805a20: 寄草堂法師
0805a21: 瘴海還從坐寶林。常懷法窟舊知音。遙看一片燕山
0805a22: 月。盡是隨緣度世心。
0805a23: 山居偶成四首
0805a24: 百年世事空華裏。一片身心水月間。獨許萬山深密
0805b01: 處。晝長趺坐掩松關。
0805b02: 滾滾紅塵世路長。不知何事走他鄉。回頭日望家山
0805b03: 遠。滿目空雲帶夕陽。
0805b04: 鬧藍誰肯急抽身。自古青山隔市塵。莫謂桃源無路
0805b05: 入。落花流水是知津。
0805b06: 日夜霞護翠微。相將猿待忘機。青山莫道閒無
0805b07: 主。自是閒人不肯歸。
0805b08: 送隱知禪人還蜀
0805b09: 一錫冷冷過瘴鄉。巫山西去思茫茫。峨眉峰頂新秋
0805b10: 月。知爾看時到上方。
0805b11: 寄題杜將軍曇花精舍二首
0805b12: 吹轅門獨晏然。曇花樹下晝安禪。誰知可汗歸王
0805b13: 日。正是將軍破有年。
0805b14: 鐘胡笳總道場。旌旗影裏坐焚香。思君力破魔
0805b15: 壘。自許心空見法王。
0805b16: 送慈公還五臺
0805b17: 一別臺山三十年。眼前冰雪尚依然。君來細說窟中
0805b18: 事。又結多生未了緣。
0805b19: 寄空印法師
0805b20: 憶昔臺山百尺冰。與君對坐骨崚。翻思三十餘年
0805b21: 事。夢裏相看似不曾。
0805b22: 別曹溪二首
0805b23: 為決曹溪萬里流。歸心常撫大刀頭。因思血浸齊腰
0805b24: 雪。千古令人痛未休。
0805c01: 自為曹溪杖來。坐看山色笑顏開。從今一別千峰
0805c02: 去。鳥語溪聲不盡哀。
0805c03: 初至衡陽喜雪二首
0805c04: 七十峰頭雪正寒。到來深見此心安。回思火宅驅馳
0805c05: 地。盡入冰壺影裏看。
0805c06: 五熱場中幻化身。廿年來往任風塵。今歸一片瀟湘
0805c07: 雪。原是清涼徹骨人。
0805c08: 山居二十八首
0805c09: 余生平抱霞之癖。早年行。三十住五臺冰雪
0805c10: 中者八稔。及居東海一十二載。知命之年。乃被業
0805c11: 風吹墮瘴鄉。將二十年。嗟乎人生幾何。忽忽往來
0805c12: 已巳七十歲。浮光幻影。豈能長久。頃蒙　聖恩賜還
0805c13: 初服。特來南嶽作投老計。因緣未偶。乃就湖東古
0805c14: 道場地。仗諸檀越助營安居。創始於甲寅九月既
0805c15: 望。落成於臘月逼除。草草苟完。從此一片身心。始
0805c16: 得休息之地。如久客還家。以釋重負。其逍遙灑落
0805c17: 何快如之。隨有口占。命侍者錄之。以志幽懷。非言
0805c18: 詩也。興來即筆。略無次第云耳。
0805c19: 祇園借得一枝安。從此無論道路難。日上三竿高臥
0805c20: 穩。相看不必勸加。
0805c21: 雪壓衡門夜擁爐。此身雖寄恰如無。不知日月從何
0805c22: 去。回首人間歲已巳徂。
0805c23: 灌木叢中一小菴。石為座草為龕。杜門口似維摩
0805c24: 詰。莫問前三與後三。
0806a01: 形如枯木念如。雪滿頭顱霜滿腮。不是老來偏厭
0806a02: 世。眼中無處著塵埃。
0806a03: 身心放下有餘閒。垂老生涯在萬山。不許白雲輕出
0806a04: 谷。好隨明月護柴關。
0806a05: 寒燈獨照影微微。屋風吹雪滿衣。忽憶五臺趺坐
0806a06: 處。萬年冰裏一柴扉。
0806a07: 寒威入骨千峰雪。怒氣衝人萬竅風。衲被蒙頭初睡
0806a08: 醒。不知身在寂寥中。
0806a09: 百千世界空華影。一片身心水月光。伎倆窮時消息
0806a10: 斷。可中無處著思量。
0806a11: 地爐無火石寒。瓦鼎香消坐夜殘。萬籟聲沉心更
0806a12: 寂。疑身在鏡中看。
0806a13: 四圍嘉樹影扶。樹下深藏一小廬。車馬不聞人跡
0806a14: 斷。閉門長日獨跏趺。
0806a15: 寒雨瀟瀟風滿林。蓮花漏永夜沉沉。誰知舉世難醒
0806a16: 夢。盡是光明般若心。
0806a17: 夜深獨坐事枯禪。撥盡寒火不然。忽聽樓頭鐘磐
0806a18: 發。一聲清韻滿霜天。
0806a19: 雪滿乾坤萬象新。白銀世界裏藏身。坐來頓入光明
0806a20: 藏。此處從來絕點塵。
0806a21: 平湖冷浸菱荷衣。湖上青山絕是非。塵跡盡消人世
0806a22: 遠。白雲鷗鳥總忘機。
0806a23: 雪擁柴扉獨坐時。寒林寸寸折瓊枝。曉來頓失青山
0806a24: 色。開盡梅花總不知。
0806b01: 春過人日雪初晴。新月林影更清。夜起推窗望寥
0806b02: 廓。滿天星斗挂簷楹。
0806b03: 雲開四野動春光。何處梅花送暗香。曳杖欲尋幽谷
0806b04: 去。一枝斜倚在東牆。
0806b05: 一片雲封萬壑松。門前流水日淙淙。不分晝夜供鼾
0806b06: 睡。好夢驚回隔嶺鐘。
0806b07: 春深雨過落花飛。冉冉天香上衲衣。一片閒心無處
0806b08: 著。峰頭倚杖看雲歸。
0806b09: 信步騰騰任所從。形骸一似雪中松。偶來纔向溪頭
0806b10: 立。又逐閒雲過別峰。
0806b11: 麋鹿空山孰可從。輸他豐草與長松。紅塵縱有難醒
0806b12: 夢。絕世何曾到萬峰。
0806b13: 垂垂白髮對青山。身在千巖萬壑間。寂寂松門無過
0806b14: 客。往來唯有白雲閒。
0806b15: 青山不動自如如。朝暮雲霞任卷舒。縱有紅塵深萬
0806b16: 丈。曾無一點到茅廬。
0806b17: 萬峰深處獨跏趺。歷歷明一念孤。身似寒空挂明
0806b18: 月。唯餘清影落江湖。
0806b19: 睡起呼童旋茶。竹爐湯沸雪如花。旗鎗未魔先
0806b20: 退。始信叢林有作家。
0806b21: 倦倚窗坐看山。千峰紫翠出松間。無心縱許雲來
0806b22: 往。何似如如體更閒。
0806b23: 月色松聲總見聞。禪心妄想聖凡分。消歸一念無生
0806b24: 處。此意如何把似君。
0806c01: 平湖秋水浸寒空。古木霜飛落葉紅。石徑小橋人跡
0806c02: 斷。一菴深白雲中。
0806c03: 寄舜菴老衲
0806c04: 三十餘年學嬾慵。生涯坐斷祝融峰。身輕骨休言
0806c05: 老。千尺還看手種松。
0806c06: 寄魏考叔
0806c07: 幽居宛是在家僧。一室清如六月冰。縱使善空諸有
0806c08: 盡。尚餘山水挂眉稜。
0806c09: 留別湖東社中諸子二首
0806c10: 曇花舍就竹林西。市遠塵囂最可棲。勤掃前雲臥
0806c11: 地。歸來莫使草萋萋。
0806c12: 偶來松下掩柴關。招隱相求出世間。豈意又隨流水
0806c13: 去。別君心似戀雲山。
0806c14: 岳陽阻風二首
0806c15: 岳陽樓外浸湖天。樓下沙汀夜泊船。來往風帆留不
0806c16: 住。獨餘山色尚依然。
0806c17: 北風吹浪打山城。一葉輕帆阻去程。想為留看洞庭
0806c18: 月。怪來偏向客邊明。
0806c19: 過金沙於潤甫雲林
0806c20: 咫尺雲林望不遙。到來寒爽氣蕭蕭。閉門不放霞
0806c21: 出。多少塵心亦易消。
0806c22: 西湖偶成
0806c23: 四面湖山鏡裏看。樓船深浸碧波寒。不知身在冰壺
0806c24: 影。可笑沈酣夢未殘。
0807a01: 喜歸匡山
0807a02: 垂老青山荷主恩。匡廬南向臥朝暾。七賢五老遙相
0807a03: 對。泉響深談不二門。
0807a04: 輓匡山黃龍徹空師二首
0807a05: 昔與師住五臺冰雪中者三載。別來三十餘年所
0807a06: 矣。予今投老匡山。一禮師塔。輓之以詩。
0807a07: 憶昔清涼對坐時。垂垂冰雪綴雙眉。別來夢到傷心
0807a08: 處。一段難禁祇自知。
0807a09: 塔影團團擁萬松。法身不動聳千峰。知師常說無生
0807a10: 法。鳥語溪聲和曉鍾。
0807a11: 山中雪夜
0807a12: 雪擁千峰獨閉關。寒燈深夜照衰顏。心已巳絕紅塵
0807a13: 夢。誰信人間有此閒。
0807a14: 閱華嚴經十地品夢中偶成
0807a15: 一葉輕舟一釣竿。頭香餌未曾殘。直須入海深撈
0807a16: 摝。莫滯蘆花淺水灘。
0807a17: 思鄉曲二首
0807a18: 余十二歲離鄉。今六十年矣。適鄉人遠問於山中。
0807a19: 因賦此。
0807a20: 門前高柳映清池。常記兒童戲浴時。六十餘年如夢
0807a21: 事。幾回猶動故園思。
0807a22: 青山一帶遶河流。家住河邊古渡頭。自小離鄉今已巳
0807a23: 老。此心不斷水悠悠。
0807a24: 懷大都龍華主人
0807b01: 龍華樹下有緣人。一別難求似昔親。幾度夢魂飛夜
0807b02: 月。縱然相見總非真。
0807b03: 入山
0807b04: 直入千峰不厭深。最幽絕處可安心。松門任使青苔
0807b05: 厚。從此時人沒處尋。
0807b06: 曹溪堂主俛無昂公來訊二首
0807b07: 自別曹溪已巳十春。常思香水一霑唇。夢魂時坐松陰
0807b08: 下。只恐今生是後身。
0807b09: 溪上梅花不斷香。幾回香霧溼衣裳。年來每到看花
0807b10: 處。一似當時坐法堂。
0807b11: 送青林熙公遊南嶽二首
0807b12: 憶昔曾登七十峰。倚天傍日撫長松。幽巖絕壑探奇
0807b13: 遍。君去尋余杖蹤。
0807b14: 萬峰深處碧雲寒。曾結茅廬學懶殘。牛糞尚埋煨芋
0807b15: 火。君應一撥地爐看。
0807b16: 偶成
0807b17: 湛海波澄一物無。寒空深夜月輪孤。但看萬里纖雲
0807b18: 斷。自覺冰心在玉壺。
0807b19: 集外詩五首
0807b20: 喜老母遣弟至
0807b21: 天屬憐同蒂。君恩賜一身。生還如有日。尚可奉慈親。
0807b22: 憶故鄉居
0807b23: 家住龜山陰。宛似恒河曲。憶兒童時。熱在河中浴
0807b24: 夾岸柳陰濃。當戶南山翠。手種碧桃花。不知在也未
0807c01: 門前一小橋。幼見水衝斷。欲架獨木枝。路遠猶未辦。
0807c02: 憶鄉友
0807c03: 幼小同讀書。連還共被。誰知一別來。看看六十歲。
0807c04: 憶聚沙時。相戲常生惱。只記童子顏。不信今衰老。
0807c05: 憶家山菴居
0807c06: 樓居水竹總相連。長夏清風白晝眠。此日炎荒萬里
0807c07: 外。回思恰似幾生前。憨山老人夢遊集卷四十九
