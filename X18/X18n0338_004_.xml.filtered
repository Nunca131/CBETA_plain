0483c01: 
0483c02: 
0483c03: 
0483c04: 維摩羅詰經文疏卷第四從念定訖三萬二千人俱
0483c05: 
0483c06: 念定總持辯才不斷。
0483c07: 二歎智德文有三別一總歎智德二別歎智德三
0483c08: 歎位釋成一明總歎智德者即是念定總持也若
0483c09: 類餘經悉歎三昧陀羅尼德今歎念定總持即是
0483c10: 歎三昧陀羅尼之德以此雙標歎章也念即是念
0483c11: 佛三昧等諸三昧菩薩得此念佛三昧十方諸佛
0483c12: 常現在前亦名王三昧入此三昧一切三昧悉入
0483c13: 其中所以者何若根本禪背捨勝處九次第定師
0483c14: 子奮迅超越等俗諦三昧觀四諦十二因緣空
0483c15: 無相無作是真諦三昧自性等九種大禪及般
0483c16: 舟一行首楞嚴等百八三昧皆是中道第一義諦
0483c17: 三昧仁王經云若得三諦三昧即入王三昧菩薩
0483c18: 入是三昧一切三昧皆入其中十方諸佛悉現在
0483c19: 前故知歎念定是歎諸三昧德也約四教分別若
0483c20: 析俗入真即是三藏教明二諦三昧但約二諦名
0483c21: 王三昧若體俗入真即是通教二諦三昧但約二
0483c22: 諦名王三昧若從根本俗諦入中道即是別教三
0483c23: 諦三昧約三諦名王三昧若一心圓入三諦即圓
0483c24: 教三諦三昧明王三昧也大智論出異家解三昧
0484a01: 王三昧不同意在此也若約觀心即是三觀觀三
0484a02: 諦修三諦三昧成王三昧任運可知總持者即是
0484a03: 歎陀羅尼德此言能持能遮持諸善法不令漏失
0484a05: 法不漏失也法華經明三陀羅尼一者旋陀羅尼
0484a06: 二者百千萬億旋陀羅尼三者法音方便陀羅尼
0484a07: 旋陀羅尼者旋轉義也從假入空觀能旋轉觀假
0484a08: 入空即轉破界內外諸見愛得入空真諦若但破
0484a09: 界內即是通教陀羅尼一心圓破界內外故即是
0484a10: 圓教陀羅尼百千萬億旋陀羅尼者即是從空入
0484a11: 假旋轉分別入界內世諦界外世諦旋轉破塵沙
0484a12: 界內外無知顯恒沙佛法若別破界外無知則別
0484a13: 教陀羅尼也今一心圓破界內外無知即是圓教
0484a14: 陀羅尼也法音方便陀羅尼者即是二觀為方便
0484a15: 道得入中道第一義諦若斷無明次第入中道猶
0484a16: 是別教陀羅尼不斷無明一心圓入中道即圓教
0484a17: 陀羅尼也所言法音方便陀羅尼者得此陀羅尼
0484a18: 解一切言音也亦能一音說法令眾生隨類得解
0484a19: 菩薩得此三陀羅尼即入無礙陀羅尼具足一切
0484a20: 陀羅尼也問此經歎補處陀羅尼何得約初心釋
0484a21: 答發心畢竟二不別也而後心入三諦無礙橫廣
0484a22: 細極豎深窮源即是補處無礙陀羅尼也問三藏
0484a23: 菩薩有陀羅尼不答如尸毗王得歸命救護陀羅
0484a24: 尼當知亦有諸小陀羅尼也輪王亦得況菩薩也
0484b02: 尼也約觀心修陀羅尼三觀類作易見不煩分別
0484b03: 辯才者即四辯也大品經明七辯大集經明二十
0484b04: 辯華嚴經明四十辯也此歎三昧陀羅尼力用須
0484b05: 約四教明辯義初約三藏若分別生滅四諦名字
0484b06: 之法無滯即是法無礙辯若分別生滅四諦義無
0484b07: 滯即義無礙辯也若通達六道言辭不同亦能同
0484b08: 其語為說生滅四諦言辭無滯即辭無礙辯若稱
0484b09: 根緣於生生不可說用四悉檀赴機而說說無窮
0484b10: 盡即樂說無礙辯辯是辯了才是才能以蜜助藥
0484b11: 服之者易才助文言化道行也通教約無生別教
0484b12: 約無量圓教約無作類解可見而言不斷者不盡
0484b13: 也法辯義辯緣苦集知病不盡也法辯義辯緣道
0484b14: 滅識藥無盡也辭辯樂說辯隨病授藥無盡無盡
0484b15: 即不滅義也復次從生滅辯起無生辯從無生辯
0484b16: 出無量辯從無量辯出無作辯無作辯者如風於
0484b17: 空中說法無障礙故言不斷也三觀約心修四辯
0484b18: 類解可知。
0484b19: 布施持戒忍辱精進禪定智慧及方便力無不具足。
0484b20: 此二別歎智德還從定慧開七度從定下開四慧
0484b21: 下開方便故言別也若作十波羅蜜對十地者開
0484b22: 禪出力願開般若出方便及智也若約四教分別
0484b23: 不同者但約四種四諦修布施乃至方便即四教
0484b24: 所明布施持戒乃至方便四種不同也而言無不
0484c01: 具足者波羅蜜義波羅蜜義者此翻事究竟亦翻
0484c02: 到彼岸布施具足即是事究竟到彼岸也乃至方
0484c03: 便亦如是故云無不具足即是七波羅蜜也約三
0484c04: 觀明七度者若觀心因緣生滅即空即假即中不
0484c05: 見慳施不見持犯不見恚忍不見進怠不見定亂
0484c06: 不見愚智不見巧拙畢竟無所有而能善分別慳
0484c07: 施乃至巧拙泠然自曉即是無不具足也。
0484c08: 逮無所得不起法忍。
0484c09: 此下三歎位釋成者逮之言及不起者不起界內
0484c10: 界外煩惱生死諸行休息無有動念究竟寂滅故
0484c11: 名不起法忍也即是大無生忍亦名寂滅忍而言
0484c12: 無所得者非是都無所得無所得以為得也故大
0484c13: 品經言無所得以為得以此得無所得也又仁王
0484c14: 經明五忍瓔珞經明四忍兩經雖復不同俱明寂
0484c15: 滅忍寂滅忍有上下若金剛心名下忍佛地名上
0484c16: 忍若開十地別出等覺亦得作三品謂下中上也
0484c17: 今經歎德既果復言逮者當知逮於下忍乃至
0484c18: 中忍也若就四教各分別四忍者三藏教本無此
0484c19: 文今約義作亦得分作四忍初僧祇為伏忍二僧
0484c20: 祇三僧祇為順忍百劫種相伏惑不起為無生忍
0484c21: 三十四心斷結名寂滅忍也通教乾慧地名伏忍
0484c22: 性地名順忍從須陀洹若智若斷乃至九地名無
0484c24: 三十心名順忍初地至九地名無生忍十地金剛
0485a01: 心名寂滅忍也圓教五品弟子名伏忍鐵輪十信
0485a02: 六根清淨是順忍初住乃至九地名無生忍十地
0485a03: 金剛心名寂滅忍通論圓教初心以上亦名伏忍
0485a04: 亦名順忍亦名無生忍亦名寂滅忍故仁王云從
0485a05: 初發心至金剛頂皆名伏忍普賢賢首之義意在
0485a06: 此也問下文歎淨名德但言得無生忍當知不起
0485a07: 法忍只是無生忍今何用寂滅釋不起法忍耶答
0485a08: 在因讓果說無生忍若通義無生只是寂滅之異
0485a11: 觀行一心三觀三諦惑不起者即是修不起法忍
0485a12: 也故法華經云著如來衣如來衣者柔和忍辱心
0485a13: 是也。
0485a14: 已巳能隨順轉不退輪善解法相知眾生根。
0485a15: 此二廣歎化佗者復為二一明內具化佗法二正
0485a16: 明化佗法一內具化佗法復為三一明內具化佗
0485a17: 法二明外具化佗法三總釋內外具化佗法如大
0485a18: 智論明內具智慧名為力外用無怯名無畏若內
0485a19: 智不明外儀不具處眾有畏何能伏物若內外備
0485a20: 足可化眾生一明內具化佗法者即是已巳能隨順
0485a21: 隨順有三種一順佛二順理三順眾生根緣佛為
0485a22: 眾生轉四種四諦法輪菩薩順佛而轉即順佛也
0485a23: 因緣生滅三諦之理即空即假即中順理而解順
0485a24: 理而說故言順理也眾生根性雖多不出四種用
0485b01: 四悉檀赴機無爽名順眾生也復次若順理而說
0485b02: 是順實智順眾生說是順權智順佛出沒方便不
0485b03: 同是順權實二智也今言隨順者具此三義也轉
0485b04: 不退法輪者四種四諦是輪體用四悉檀為轉也
0485b05: 不退法輪即有四種一事不退法輪轉生滅四諦
0485b06: 也二位不退法輪轉無生滅四諦也三行不退法
0485b07: 輪轉無量四諦也四念不退法輪轉無作四諦也
0485b09: 教明不退位不取斷結但言不生四惡道不受女
0485b10: 人身不生邊地諸根具足得宿命智具此五事名
0485b11: 為阿致此是事不退也若通教初果已巳去齊
0485b12: 羅漢名位不退從七地涉有化物修種種行名行
0485b13: 不退八地道觀雙流名念不退也若別教者十住
0485b14: 位不退十行行不退十迴向修初念不退十地分
0485b15: 證念不退若圓教者一心具三不退初住法身不
0485b16: 墮通別之位名位不退一心具一切行名行不退
0485b17: 念念入法流水即念不退也約別相三觀釋者從
0485b18: 假入空觀修位不退從空入假修行不退正觀中
0485b19: 道修念不退若約三觀判三不退此義猶今約
0485b20: 一心三觀正觀中道修位不退雙照二諦修行不
0485b21: 退自然流入薩婆若海名念不退也善解法相知
0485b22: 眾生根者善解法相即是如法相解知眾生根即
0485b23: 是識病善解四種四諦之法藥善知四種眾生之
0485b24: 病以此化佗決無差機之失十力中有是處非處
0485c01: 力即是法相也有知上下根力即是知眾生根皆
0485c02: 是內力具足也約四教以明四種苦集即是根四
0485c03: 種道滅即法相也。
0485c04: 蓋諸大眾得無所畏。
0485c05: 此是二明外具化佗法也以無緣大慈覆十法界
0485c06: 故言蓋諸大眾也又蓋之言過深達四種四諦出
0485c07: 過物上故能蓋也得無所畏者慈悲福慧能益一
0485c08: 切故言得無所畏即是釋外用無怯無畏法也。
0485c09: 功德智慧以修其心。
0485c10: 此是三明總釋內外化佗法即為三一釋內心無
0485c11: 畏二釋外用無畏三結成無畏一釋內心無畏者
0485c12: 具二莊嚴能師子吼釋成內心無畏也心即是自
0485c13: 性清淨心亦為法身福慧能顯出自性清淨心故
0485c14: 言以修其心還用莊嚴自性清淨心即是具二莊
0485c15: 嚴莊嚴法身也四教明福慧三權一實總此權實
0485c16: 以修其心故心無所畏也。
0485c17: 相好嚴身色像第一捨諸世間所有飾好。
0485c18: 二釋外用無畏法者種種色身物所尊重如迦旃
0485c19: 延子所明種三十二相業此是世間輪王梵王共
0485c20: 有種小功德所致何足為奇故不名第一若通教
0485c21: 以空相應心修三十二相者此約真諦修相諦理
0485c23: 緣修既是智障相好亦非第一若圓教所明相好
0485c24: 者法身若顯即相好具足故法華經云深達罪福
0486a01: 相遍照於十方微妙淨法身具相三十二法身有
0486a02: 此玅相眾生無由能識為顯此相故於應身示白
0486a03: 毫相表中道之理示紺眼相表無緣大悲餘相亦
0486a04: 各有表故知此相即是法身三十二相也色像第
0486a05: 一者即是法性色也大涅槃經云玅色湛然恒安
0486a06: 住不為生老病死之所遷此之玅色於諸色中最
0486a07: 為第一故能現十法界像如如意珠應身色表真
0486a08: 色真色理中第一應佛身色於所化身色第一也
0486a09: 捨諸世間所有飾好此傳釋真相好也非捨世間
0486a10: 衣服嚴飾之具若捨此者二乘外道亦能何足可
0486a11: 歎今言捨者若三藏教菩薩捨人天飾好百劫修
0486a12: 種相以自莊嚴為菩提器也若通教菩薩捨有所
0486a13: 得心修相好有所得心修即是世間嚴飾故大智
0486a14: 論破百劫相金剛般若云若以色見我是人行邪
0486a15: 道若別教菩薩捨界內空心修相好用界外緣修
0486a16: 修相好也若圓教菩薩界內外所修皆是世間飾
0486a17: 好悉皆併捨法身若顯真相自現故說相好嚴身
0486a18: 色像第一豈同妄修因相好嚴飾也。
0486a19: 名稱高遠逾於須彌。
0486a20: 此下三結成也即為二意一結成外二結成內一
0486a21: 結成外者名稱高遠逾於須彌即是成外無畏也
0486a22: 明菩薩外化之德遍十法界名高物表故言高遠
0486a23: 逾於須彌又解通別兩教明十地如十寶山通別
0486a24: 兩教明佛如須彌今圓教十地位高通別兩教所
0486b01: 明佛果故言逾須彌也又須彌盤固高遠法性不
0486b02: 動理高無上智有顯理之功故言逾於須彌也。
0486b03: 深信堅固猶若金剛。
0486b04: 二結成內無畏法也信有二種一者聞信二者證
0486b05: 信四教分別各有位次今但約圓教分別二信若
0486b06: 五品弟子一向聞信信何等法信不思議三德之
0486b07: 理若十信六根清淨亦是聞信亦得相似證信若
0486b08: 初發心住已巳上亦聞信亦真證信佛地但證信今
0486b09: 此諸大菩薩既居高位二信圓深故言深信牢固
0486b10: 者二信不為內外諸緣之所沮壞也猶若金剛譬
0486b11: 顯深信金剛有二義一利徹本際二體牢萬物所
0486b12: 不能損一利徹本際者內合聞證二信定慧利用
0486b13: 窮實際也體牢萬物所不能沮譬二信真慧煩惱
0486b14: 生死諸緣所不能損也此歎內具化佗法也。
0486b15: 法寶普照。
0486b16: 正明化佗此下至及心所行即有三別一放光說
0486b17: 法明化佗二正說法明化佗三說進修化佗法一
0486b18: 放光說法化佗者又為二一正明放光說法二明
0486b19: 深入緣起釋成放光說法也一放光說法者即為
0486b20: 三一放光二說法三釋歎一放光者此釋成化佗
0486b21: 即是法寶普照菩薩慈悲智慧緣三諦理生諸善
0486b22: 法之寶也所言普照者入放光三昧普光三昧故
0486b23: 能普照也若諸凡夫應以世間善法得度即入世
0486b24: 諦三昧放世間善法光照令離眾苦得世間樂若
0486c02: 光照令得二乘道果若應以出世間上上善法得
0486c03: 度即入中道三昧放出世間上上善法光照即開
0486c04: 佛知見入菩薩位故華嚴經思益經悉云佛有光
0486c05: 明名無慳若放此光照眾生即能離慳行布施乃
0486c06: 至六度一切事亦如是請觀音云普放淨光明滅
0486c07: 除癡闇冥故大品先放身支節光次放毛孔光觸
0486c08: 眾生身盲者得視聾者得聽如是等種種世間利
0486c09: 益亦能令得道發菩提心譬如網魚初網不得者
0486c10: 後更網之初光未度者更放光度之如是有緣者
0486c11: 皆得利益入道菩薩入道亦爾放光普照十法界
0486c12: 眾生皆得利益入道也復次若放一光止除慳一
0486c13: 光除瞋者是別教意不名普照復次若放二諦光
0486c14: 亦不名普今此諸菩薩能放中道圓光普照只放
0486c15: 一光照一切處皆令各得利益隨機入道故名法
0486c17: 病苦即除身得安樂放光觸身破惡生善亦復
0486c18: 如是以光從諸善根出故隨有緣眾生苦悉除
0486c19: 也。
0486c20: 而雨甘露。
0486c21: 此二明說法雨甘露者甘露是諸天玅藥服之安
0486c22: 樂不死中論云實相名天甘露能令三乘同得聖
0486c23: 道涅槃常樂也實相甘露即有二種一真諦實相
0486c24: 二中道實相眾生應以真諦得度即雨偏真甘露
0487a01: 三乘同得化城涅槃也若有大乘圓機即雨中道
0487a02: 實相甘露即開佛知見見佛性住大涅槃也故法
0487a03: 華經云佛平等說如一味雨隨眾生性所稟不同
0487a04: 此諸菩薩說甘露法亦皆如是。
0487a05: 於眾言音微玅第一。
0487a06: 此三明釋歎雨甘露雨此諸菩薩何故能說甘露
0487a07: 法雨為有微玅之言音也微玅言音如法華明舌
0487a09: 菩薩尚能如是何況補處大士而不能以玅音遍
0487a10: 滿十法界眾生隨類各得解普得受行獲其利也
0487a11: 微玅第一者降佛以還一切世間言語音聲莫能
0487a12: 過也又解即是法性言音故云微妙第一也。
0487a13: 深入緣起。
0487a14: 二明深入緣起釋成放光說法者即有二一明深
0487a15: 入緣起此歎智德釋成放光說法二斷諸邪見以
0487a16: 下此歎斷德釋成放光說法一歎智德釋成放光
0487a17: 說法者所以能放光說法利益深普良由智能深
0487a18: 入緣起也緣起有二種一生死緣起二解脫緣起
0487a19: 生死緣起即是無明十二因緣一切生死也解脫
0487a20: 緣起即是觀十二因緣智慧起一切解脫佛法也
0487a21: 今明深入緣起者深入十二因緣生死緣起即成
0487a22: 解脫緣起也故大涅槃經云十二因緣有四種觀
0487a23: 若深入者得上上智了了見佛性也所以者何若
0487a24: 觀十二因緣生滅即是三藏菩薩調伏諸根滿足
0487b01: 六度未名深入若觀十二因緣即空斷界內惑即
0487b02: 是通教菩薩亦未名深入若觀十二因緣知空非
0487b03: 空入假名破界內外恒沙無知得進入中道破十
0487b04: 一品無明是別教菩薩亦未名深入圓教菩薩一
0487b05: 心圓觀十二因緣從初住發真見中道至補處破
0487b06: 四十一品乃名深入緣起也是諸菩薩非但入十
0487b07: 二因緣正報緣起亦深入世界依報緣起知世界
0487b08: 因緣成世界因緣壞也既自能深入緣起是以能
0487b09: 說因緣實相甘露也深入之義意亦顯也。
0487b10: 斷諸邪見有無二邊無復餘習。
0487b11: 此二歎斷德釋成放光說法者普注甘露只以自
0487b12: 無惑闇能普放光照眾生闇只以自無繫縛能雨
0487b13: 甘露解眾生縛斷諸邪見有無二邊者諸邪見有
0487b14: 二種一者界內二者界外一界內邪見者六十二
0487b15: 見等種種邪見皆屬有無二見也二界外亦有種
0487b16: 種諸見亦屬有無二見今總界內諸見是屬
0487b17: 有邊總界外諸見屬無邊故大涅槃經云凡夫
0487b18: 者有二乘者無菩薩之法不有不無正見中道佛
0487b19: 性則破有無二邊一切邪見故言斷諸邪見有無
0487b20: 二邊也又解云正觀中道破真俗有無二邊至金
0487b21: 剛頂邊際智滿中道體顯三諦之惑方盡也而言
0487b22: 無復餘習者圓教始從初住終至法雲圓斷有無
0487b23: 諸見猶有習在等覺入重玄門無量百千萬億劫
0487b24: 重修凡夫事見理分明習氣微薄事等微故名
0487c01: 無復餘習譬如一升鹽投於大河無復鹹味也故
0487c02: 大智論云有無二見滅無餘諸法實相佛所說問
0487c03: 此不應然答若常徒解釋斷界內有無二見豈得
0487c04: 銷此文也又若用地論別教解義登地離凡夫我
0487c05: 相障斷有無二見豈得銷此文也問此有何過答
0487c06: 三藏通教初見道即斷諸邪見有無二邊豈可用
0487c07: 此歎補處之德別教登初地見佛性斷界外邪見
0487c08: 有無二邊見惑皆空豈可用銷此文歎補處之德
0487c09: 也優婆塞經云九地斷見習十地斷愛習地持論
0487c10: 云離一切見清淨淨禪此據金剛等覺之位今約
0487c11: 地持論銷此經文一家用圓教明斷惑義轉分明。
0487c12: 演法無畏猶師子吼。
0487c13: 二正說法歎化佗者此下至過量皆歎說法也初
0487c14: 即雙舉兩譬歎化佗成就後一總歎化佗功德無
0487c15: 量也初譬云師子吼師子吼者名決定說決定說
0487c16: 者說一切眾生皆有佛性也所言演法無畏者演
0487c17: 之言廣心無怯弱故名無畏是諸菩薩能於四不
0487c18: 可說用四悉檀赴緣而廣起四教也猶師子吼即
0487c19: 是譬演實相甘露法得無畏也如師子吼時非但
0487c20: 不畏禽獸亦能令香象失糞飛者墮落此諸菩薩
0487c21: 演甘露法非但於一切天魔外道及諸眾生心無
0487c22: 怯弱亦令天魔失愛論糞外道執見高心墮落亦
0487c23: 令一切眾生愛見煩惱皆滅。
0487c24: 其所講說乃如雷震。
0488a01: 此次譬雨甘露法能令生善也釋論具出四種法
0488a02: 師雷喻多聞雨喻美行具在論文今明雷以驚蟄
0488a04: 之蟄使一切善根萌芽開發謂三草兩木一地所
0488a05: 生一切行人宿世善根開發增長故言其所說法
0488a06: 乃如雷震也。
0488a07: 無有量已巳過量。
0488a08: 此二句總歎化佗之功無量也此諸菩薩神通智
0488a09: 慧放光說法十方世界所化眾生無有限量不可
0488a10: 以阿僧祇數也已巳過量者其所化度不可說也復
0488a11: 次無有量者七種方便行人用思量智所不能量
0488a12: 也已巳過量者圓教十地以下不思議智所不能知
0488a13: 也。
0488a14: 集眾法寶如海導師了達諸法深玅之義善知眾生
0488a15: 往來所趣及心所行。
0488a16: 此三進修化佗法明諸菩薩化佗之功雖大未證
0488a17: 極果猶須進修化佗之法即是菩薩入等覺地於
0488a18: 百千萬億劫入重玄門修化佗行重玄門者地持
0488a19: 論云入住起力禪捨復入力禪入者從凡心入一
0488a20: 切法門乃至上地也起力者從等覺地一切法門
0488a21: 起入一切法門住者隨住一法門即住一切法門
0488a22: 也捨復入力者從無量百千萬億劫重修也故法
0488a23: 華經彌勒歎下方菩薩言善入出住無量百千萬
0488a24: 億三昧得大神通久修梵行善能次第習諸善法
0488b01: 巧於問答人中之寶也集眾法寶如海導師導師
0488b02: 者將導眾人入海採寶非但眾人得寶已巳亦自獲
0488b03: 菩薩導眾生入生死海非但令眾生得佛法寶化
0488b04: 功歸已巳入重玄門法利亦多無量無邊也故此經
0488b05: 云不入大海不得無價寶珠菩薩不入煩惱巨海
0488b06: 不得一切智寶也補處菩薩入重玄門無量百千
0488b07: 萬億劫報修凡夫事故能放光說法利益眾生也
0488b08: 了達諸法深玅之義者菩薩入重玄門內慧莊嚴
0488b09: 增進也了達是智慧之異名諸法即是十法界一
0488b10: 切諸法也深妙之義十法界諸法二諦三諦之理
0488b11: 甚深故名深見三德不縱不橫故名深玅義也善
0488b12: 知眾生往來所趣及心所行此兩句明菩薩入住
0488b13: 重玄門增進外見所化眾生根緣也此諸菩薩得
0488b14: 真天眼常在三昧不以二相見諸眾生死此生彼
0488b15: 名往死彼生此名來所趣者知因能趣果善惡業
0488b16: 緣之因趣受報好醜之果也而言及心所行者用
0488b17: 種智知其宿世習因所行三草兩木一地所生根
0488b18: 性不同也三草兩木即是三藏通教別教七種方
0488b19: 便善根一地所生即是圓教之根緣也前明用藥
0488b20: 今明知病既識藥知病即能隨病授藥故知住重
0488b21: 玄門化佗之德轉深大也。
0488b22: 近無等等佛自在慧。
0488b23: 第三約果歎德此文有三別一歎自行二歎化
0488b24: 佗三總釋成一歎自行者復為二別一歎自行智
0488c01: 德二歎自行斷德一歎自行智德復為二一總歎
0488c02: 自行智德者即近無等等佛自在慧也無等等者
0488c03: 十方諸佛無與等者今等於十方諸佛故言無等
0488c04: 等又約理為釋實相之理無能與等佛種智圓極
0488c05: 能等實相之理故名無等等也若圓教初住雖發
0488c06: 真見理得無等法猶有四十一品無明去玅覺遠
0488c07: 不名果約佛約理俱非近無等等金剛心菩薩
0488c09: 分別可知。
0488c10: 十力無畏十八不共。
0488c11: 二別歎自行智德如大智論解此有二一云菩薩
0488c12: 自有無畏不共之法二云菩薩分得佛力無畏不
0488c13: 共法補處如十四之月佛如十五之月相近也
0488c14: 若約四教明力無畏者如三藏釋十力無畏皆同
0488c15: 大乘名教毗曇釋不共法別作名教故大智論彈
0488c16: 毗曇云力無畏名既同大乘不共何得別立今但
0488c17: 約其斷伏分別同異名義異非妨也通教約照二
0488c18: 諦八地分得十力無畏等十地當知如佛近無等
0488c19: 等也別教明中道初地已巳上分得十力等法至十
0488c20: 地所得十力等法名近無等等也圓教初住已巳上
0488c21: 明分得力無畏不共等法華嚴經明初住云得如
0488c22: 來是處非處等十力智也至等覺位乃是近佛力
0488c23: 無畏不共法也此即歎果智德也前云佛自在
0488c24: 慧者佛慧中無無明故究竟自在菩薩雖有無明
0489a01: 如微將得佛慧故以此為歎也。
0489a02: 關閉一切諸惡趣門。
0489a03: 此歎自行斷德諸惡趣門者惡趣雖多不出二種
0489a04: 緣集通教菩薩見空關閉有為緣集惡趣之門別
0489a05: 教菩薩見不空關閉無為緣集惡趣之門也此諸
0489a06: 菩薩見佛性中道之源故能關一切諸惡趣門也
0489a07: 或屬歎化佗關閉一切眾生惡趣門也。
0489a08: 而生五道以現其身為大醫王善療眾病應病與藥
0489a09: 令得服行。
0489a10: 此二歎化佗也若開修羅即是六道示現其身也
0489a11: 若三藏教明帶結願生或用神通示五道之身於
0489a12: 染淨土化眾生若約通教解明七地斷界內結願
0489a13: 扶餘習生五道示現其身亦用神通化生也若別
0489a14: 教明登地以上應生不須扶習也若圓教明初住
0489a15: 以上得一身無量身清淨玅法身湛然應一切即
0489a16: 是二十五三昧力熏生二十五有是名而生五道
0489a17: 以現其身也今言而生五道以現其身者即補處
0489a18: 大士法身得二十五三昧內破二十五有關諸惡
0489a19: 趣慈善冥熏隨機應現十方示受五道身利眾生
0489a20: 也為大醫王療治眾病此明既生五道意在利物
0489a21: 利物者正為治眾生結業病也又解對小明大三
0489a22: 教菩薩及圓教下地菩薩皆是小醫今此諸菩薩
0489a23: 名大醫也亦能現八相成道作大醫王也療治眾
0489a24: 病者治界內外一切煩惱不善業病也應病與藥
0489b01: 者赴機用四悉檀說四教之法藥也令得服行者
0489b02: 眾生聞法修行能斷界內界外煩惱得大小兩乘
0489b03: 聖道解脫也。
0489b04: 無量功德皆成就無量佛土皆嚴淨其見聞者無不
0489b05: 蒙益諸有所作亦不唐捐。
0489b06: 此三總釋成果歎也無量功德皆成就者釋自
0489b07: 行功德滿無量佛土皆嚴淨此釋化佗功德滿也
0489b08: 其見聞者無不蒙益法身非色非聲隨機有應若
0489b09: 現形聲必為利物以有緣故見形聞聲即獲世間
0489b10: 出世間之益也諸有所作亦不唐捐唐之言捐
0489b11: 之言棄亦謂失也約自行而解者隨心所行任運
0489b12: 契會必成勝因感果不失故言不棄其功也就
0489b13: 化佗為釋者眾生雖不得入第一義悉檀不失三
0489b14: 悉檀發心歸向生善破惡之利故言不棄其功
0489b15: 也化功歸已巳亦是不失也。
0489b16: 如是一切功德皆悉具足。
0489b17: 第三結成歎德如上來所歎功德是諸菩薩悉皆
0489b18: 成就若依南北摘句配地歎德豈得言諸菩薩皆
0489b19: 成就也一家解釋理自冥會也又解云菩薩功德
0489b21: 具述也。
0489b22: 其名曰等觀菩薩不等觀菩薩等不等觀菩薩。
0489b23: 第四累名證成同聞雖歎勝德若不的顯名字莫
0489b24: 知其人故須略出五十二菩薩以證同聞勸信之
0489c01: 義成也若約四教解釋事轉繁多今略就三觀釋
0489c02: 名足知大況等觀者從二觀入中即是不二平等
0489c03: 故云等觀菩薩不等觀者但就雙照二諦分別則
0489c04: 有無量殊別故名不等觀菩薩也等不等者是正
0489c05: 觀中道雙照二諦照中名等照二諦名不等合體
0489c06: 用得名名等不等觀菩薩也此悉須用六即分別
0489c07: 則不混濫也一切眾生即是實相是為理即之等
0489c08: 觀菩薩也若聞實相名字自知即是實相之理即
0489c09: 是名字即等觀菩薩也若觀中道通達無礙即是
0489c10: 觀行即等觀菩薩若發相似之解得六根清淨名
0489c11: 為相似即等觀菩薩若發真明初住以上皆名分
0489c12: 證真實即等觀菩薩若照窮實相之源名等觀佛
0489c13: 也今此等觀菩薩乃是分證之極位究竟即故
0489c14: 名等觀菩薩不等觀等不等觀乃至文殊師利類
0489c15: 須深得此意不得一往聞觀心即是而便混濫生
0489c16: 增上慢作菩薩旃陀羅也若不受此語即是不信
0489c17: 一切大乘經了義之說也。
0489c18: 定自在王菩薩。
0489c19: 用一心三觀能觀心性名為上定得此上定於一
0489c20: 切真俗禪定即得自在如國王也。
0489c21: 法自在菩薩。
0489c22: 一心三觀正觀三諦心無滯礙於十法界一切諸
0489c23: 法自在也。
0489c24: 法相菩薩。
0490a01: 一心三觀顯十法界諸法三諦法相也。
0490a02: 光相菩薩。
0490a03: 一心三觀此之慧光能顯實相也。
0490a04: 光嚴菩薩。
0490a05: 一心三觀觀心智慧光明莊嚴法身也。
0490a06: 大嚴菩薩。
0490a07: 一心三觀觀於心性其性廣博猶若空境大故
0490a08: 智大大智以嚴法身也。
0490a09: 寶積菩薩。
0490a10: 一心三觀正觀心性雖空具足萬行之法寶聚積
0490a11: 故名寶積也。
0490a12: 辯積菩薩。
0490a13: 一心三觀若與法性相應即四辯蘊蓄也。
0490a14: 寶手菩薩。
0490a15: 三觀心成即具權實二智之寶為手也。
0490a16: 寶印手菩薩。
0490a17: 以實相印印一心三觀智慧手也。
0490a18: 常舉手菩薩。
0490a19: 正觀之心手上求佛果也。
0490a20: 常下手菩薩。
0490a21: 三觀智慧手即無緣大慈下化眾生也。
0490a22: 常慘菩薩。
0490a23: 住正觀心悲愍眾生也。
0490a24: 喜根菩薩。
0490b01: 正觀得如來藏如貧得寶藏大喜充遍心也。
0490b02: 喜王菩薩。
0490b03: 一心三觀得真中道法喜自在如王也。
0490b04: 辯音菩薩。
0490b05: 一心三觀分別法界殊方之音皆一心中通達無
0490b06: 礙也。
0490b07: 空藏菩薩。
0490b08: 若觀心性譬如空無所積聚乃名為藏也。
0490b09: 執寶炬菩薩。
0490b10: 一心三觀具三十七品之寶炬照顯心源也。
0490b11: 寶勇菩薩。
0490b12: 正觀心性見一切法寶於生死意而有勇也。
0490b13: 寶見菩薩。
0490b14: 用一心三觀觀智慧寶了了見佛性也。
0490b15: 帝網菩薩。
0490b16: 譬如帝王法網無量一心三觀觀三諦理具足無
0490b17: 量諸法之網網一切煩惱及眾生。
0490b18: 明網菩薩。
0490b19: 如思益經明光明為法網大智論釋放光作網魚
0490b21: 無緣觀菩薩。
0490b22: 一心三觀觀因緣畢竟不可得不見能觀所觀真
0490b23: 修體顯無緣無念寂而常觀也。
0490b24: 慧積菩薩。
0490c01: 一心三觀具一切智慧聚。
0490c02: 寶勝菩薩。
0490c03: 勝觀寶勝一切世間之寶。
0490c04: 天王菩薩。
0490c05: 正觀顯第一義天得第一義天自在如王也。
0490c06: 壞魔菩薩。
0490c07: 正觀之心能壞二邊八魔也。
0490c08: 電德菩薩。
0490c09: 一心三觀發真見理迅速即成三觀譬如夜見電
0490c10: 光即得見道也。
0490c11: 自在王菩薩。
0490c12: 一心三觀得真我性於一切法得自在如王也。
0490c13: 功德相嚴菩薩。
0490c14: 一心三觀能具萬善萬善功德之相莊嚴法身也。
0490c15: 師子吼菩薩。
0490c16: 正觀中道得佛性成師子吼三昧也。
0490c17: 雷音菩薩。
0490c18: 觀心見中道多聞美行如雷音震吼驚一切二邊
0490c19: 蟄也。
0490c20: 山相擊音菩薩。
0490c21: 如二山相擊音遍四方正觀境智相應出四辯也。
0490c22: 香象菩薩。
0490c23: 正觀無煩惱臭能荷負一切也。
0490c24: 白香象菩薩。
0491a01: 正觀法性之本本無黑惡之氣而生白淨善法五
0491a02: 分身香故名之白香起諸慈悲荷負一切如白香
0491a03: 象也。
0491a04: 常精進菩薩。
0491a05: 正觀精進見法性真常成無作四正勤也。
0491a06: 不休息菩薩。
0491a07: 正觀於空不空不住偏空化城休息也。
0491a08: 妙生菩薩。
0491a09: 觀心不生則一切法不生般若妙生。
0491a10: 華嚴菩薩。
0491a11: 觀心具福慧之因華莊嚴法身。
0491a12: 觀世音菩薩。
0491a13: 請觀音經云觀於心使想一處即見觀世音也。
0491a14: 得大勢菩薩。
0491a15: 正觀成就降伏魔怨制諸外道也。
0491a16: 梵網菩薩。
0491a17: 梵名清淨正觀清淨法網內外一切眾生也。
0491a18: 寶杖菩薩。
0491a19: 觀心具功德智慧為杖憑此法寶杖進菩提果也
0491a20: 又云眾生憑杖入中道也。
0491a21: 無勝菩薩。
0491a22: 一心三觀得實相智慧一切世間出世間法莫之
0491a23: 能勝也。
0491a24: 嚴土菩薩。
0491b02: 金髻菩薩。
0491b03: 一心三觀成實相慧名金髻者權智也以此嚴心
0491b04: 首故云金髻也。
0491b05: 珠髻菩薩。
0491b06: 一心三觀即是實相智慧如法華經明轉輪聖王
0491b07: 髻中明珠也。
0491b08: 彌勒菩薩。
0491b09: 此云慈氏一心三觀得無緣慈如石吸鐵也。
0491b10: 文殊師利法王子菩薩。
0491b11: 一心三觀若見佛性即具三德不縱不橫故云玅
0491b12: 德也如是等菩薩隨舉一觀門別以標菩薩名引
0491b13: 物歸心若一人各具一切觀門即名字互通即是
0491b14: 字等身等法等其能如是解者即於正觀心中見
0491b15: 一切諸佛也故法華經云若人有能信汝所說則
0491b16: 為見我亦見於汝及比丘僧并諸菩薩此言何謂
0491b17: 華嚴云十方諸如來同共一法身一身一智慧力
0491b18: 無畏亦然故上來佛菩薩約觀心明也問凡夫
0491b19: 觀心何得用此釋諸佛菩薩義答此經自云諸佛
0491b20: 解脫當於何求當於一切眾生心行中求若執文
0491b21: 字離心而求諸佛菩薩解脫者可謂抱石投淵夜
0491b22: 遊去燭也。
0491b23: 如是等三萬二千人。
0491b24: 此是第五大段結眾數問此諸菩薩定皆是十地
0491c01: 等覺補處位不答北方諸師從初地至十地南土
0491c02: 諸師云是八地九地十地也復有師例如大品經
0491c03: 云皆補處也今謂不爾前明本已巳判高下莫測
0491c04: 何須定判。
0491c05: 
0491c06: 維摩羅詰經文疏卷第四
