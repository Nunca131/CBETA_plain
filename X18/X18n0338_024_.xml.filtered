0652c01: 
0652c02: 
0652c03: 
0652c04: 維摩羅詰經文疏卷第二十四觀眾生品之二
0652c05: 
0652c06: 時維摩詰室有一天女見諸大人聞所說法便現其
0652c07: 身。
0652c08: 此是品之大段第四明天女室內現身與舍利弗
0652c09: 論議顯觀眾生徹三諦住不思議義就此一段文
0652c10: 即有七第一正明天女現身散華與身子往復論
0652c11: 不思議解脫惑盡不同第二從身子問天止此室
0652c12: 為已巳久如去明欲顯思議不思議解脫體異第三
0652c13: 從身子問天於三乘為何志求明思議不思議解
0652c14: 脫力用不同第四從身子問天汝何不轉女身去
0652c15: 明不思議法門轉變無礙自在第五從身子問天
0652c16: 汝於此沒當生何處明不思議解脫出沒自在真
0652c17: 應本莫測第六從身子問天久如當得菩提明
0652c18: 法身得道異生身成道第七即是淨名述成天女
0652c19: 所說也今就第一明天女現身散華文即有四一
0652c20: 天女聞法現身二散華供養三至菩薩皆墮四至
0652c21: 大弟子則著一明室有天女現身者關河解云此
0652c22: 是淨名宅神守護方丈聞法歡喜現身供養也今
0652c23: 解此是大慈法身影響淨名共弘大道本地與淨
0652c24: 名同契無生住不思議解脫則栖常寂光土而於
0653a01: 室內現身者即表隱名如來藏顯名為法身此大
0653a02: 慈應化法身現為女像助弘大道欲因散華呵彈
0653a03: 身子住思議之失為顯不思議解脫之得也又解
0653a04: 云上明淨名神力空其室內表十方佛土亦復皆
0653a05: 空淨名以果智栖此空理即是居常寂光土實智
0653a06: 法身臥真性現同物故有疾即是大悲現應身
0653a08: 一義天天然之理常慈眾生有三十二種故於真
0653a09: 空性淨而現天女形者隱名如來藏現名法身法
0653a10: 身即慈慈即如來如來即法身法身有應身應為
0653a11: 天女像以表淨名大慈法門故現女身也。
0653a12: 即以天華散諸菩薩大弟子上。
0653a13: 此是二明散華供養也華者如大品經諸天子言
0653a14: 是華非樹生華是心樹生須菩提言是華非生華
0653a15: 不從心樹生也今明是法身菩薩修無生斷於別
0653a16: 惑起行萬行之因稟得實報無障礙土勝妙之果
0653a17: 故言三賢十聖住果報此華即是清淨果報無生
0653a18: 之華淨妙功德無生因法華天女法身菩薩以無
0653a19: 分別普散供養諸菩薩大弟子也。
0653a20: 華至諸菩薩即皆墮落。
0653a21: 此是三明至菩薩墮落所以然者此表菩薩住不
0653a22: 思議解脫生實報土已巳離別惑彼妙五欲所不能
0653a23: 動故華不著身皆自墮落也。
0653a24: 至大弟子便著不墮。
0653b01: 此是四明華至大弟子便著就此文即有五一華
0653b02: 至大弟子便著二大弟子盡其神力不能去華三
0653b03: 天女問去意四身子答去華意五天女彈呵一明
0653b04: 華至大弟子便著不墮者二乘但斷界內五欲三
0653b05: 界通惑故世間五欲所不能動別惑未除故為界
0653b06: 外上妙色聲之所染汙也故天女呵言結習未盡
0653b07: 華則著身如大論明迦葉聞甄迦羅女琴其身不
0653b08: 能自安即云八方風不能動須彌山隨藍風至碎
0653b10: 菩薩果報淨妙五欲吾於此事不能自安即其義
0653b11: 也。
0653b12: 一切弟子神力去華不能令去。
0653b13: 此是二明諸大弟子不能去華今身子等去華而
0653b14: 不得離者良由住思議解脫未斷別惑如迦葉之
0653b16: 惑也答曰大智論云於聲聞經說為習氣摩訶衍
0653b17: 說為正使正使者即是別惑也問曰斷通惑作四
0653b18: 住之名菩薩斷別惑亦作四住名不答曰若通教
0653b19: 為語通教界內有見思四住之名若將別教接通
0653b20: 界外但名無明無明是障佛性惑不得名見思若
0653b21: 就別教為語無明即是別教正使亦得見見思四
0653b22: 住之名故天女呵身子云若於佛法有分別者為
0653b23: 不如法既有分別則是見惑又云結習未盡華則
0653b24: 著身故知有思惟惑亦得分思惑為三住也今言
0653c01: 大弟子神力去華者事而為語明大弟子見天女
0653c02: 散華諸菩薩皆墮至大弟子不墮或謂天女有愛
0653c03: 染心所以散華為不如法身子遠嫌避疑所以去
0653c04: 華也若案理釋去華義者明二乘人厭惡世間五
0653c05: 欲捨離色聲而取涅槃寂滅真諦此則心有去取
0653c06: 今見菩薩果報五欲亦謂不如法捨離推而不
0653c07: 得去經言盡其神力者以羅漢住思議解脫得盡
0653c08: 智無生智漏盡神通之力雖有此之神力於菩薩
0653c09: 別惑既不斷不得界外不思議解脫無漏不得自
0653c10: 在故不能去華也。
0653c11: 爾時天問舍利弗何故去華。
0653c12: 此是三明天問去華意將欲呵其去華之非故先
0653c13: 問去華意也。
0653c14: 答曰此華不如法是以去之。
0653c15: 此是四明身子答去華意言此華不如法者意謂
0653c16: 天有染心不如法故須去之也。
0653c17: 天曰勿謂此華為不如法所以者何是華無所分別
0653c18: 仁者自生分別想耳苦於佛法出家有所分別為不
0653c20: 一切分別想故譬如怯者畏時非人得其便如是弟
0653c21: 子畏生死故色聲香味觸得其便已巳離畏者一切五
0653c22: 欲無能為也結習未盡華著身耳結習盡者華不著
0653c23: 也。
0653c24: 此是五明天女呵彈文即有四一正呵彈二釋出
0654a01: 得失為呵三譬四結就正呵云勿謂此華為不如
0654a02: 法此華是如法之華是不思議華非是世間思議
0654a03: 之華此乃修無生如理萬行之因感此如法實報
0654a04: 無障礙之華又以如法心散之平等供養何謂不
0654a05: 如法也所以者何去是二釋出此華無所分別者
0654a06: 天以無分別感此華還用無分別心散以諸菩薩
0654a07: 無分別心華則不著以身子等諸大弟子強作分
0654a08: 別謂生死異涅槃涅槃異生死故不能斷別惑見
0654a09: 思入菩薩位住鳩摩羅伽地正以有分別分別即
0654a10: 是別見惑也類如界內因身見有邊見六十二見
0654a11: 分別邪獲則有一切見使不得入須陀洹聖位若
0654a12: 能息見無所執諍即斷見諦成須陀洹果別見惑
0654a13: 亦爾分別生死涅槃為二是則為見若能離此見
0654a14: 者即斷別見惑入別教聖位也汝於佛法出家有
0654a15: 所分別不能出別見惑何謂佛法出家是不如法
0654a16: 此呵諸大弟子之非也觀諸菩薩華不著身者以
0654a17: 斷分別想即是法身顯出界內界外二種見思生
0654a18: 死是真佛法出家名為如法故華自落也此即是
0654a19: 約得失以往呵也譬如人畏時非人得其便此是
0654a20: 三譬顯也開譬合譬顯捨生死取涅槃即是分別
0654a21: 故有見惑名不如法其意可解結習盡者華不著
0654a22: 身結習不盡華則著身即是四結呵也此經文不
0654a23: 但明有習亦有別見思之時即有界內通見思習
0654a24: 氣具如前引智度論解釋也問曰定是有別結未
0654b01: 斷為是通結之習未盡也答曰若通教是界內結
0654b03: 有習氣如智度論明結使有二種一共二乘斷二
0654b04: 不共二乘斷共二乘斷者迦葉已巳斷不共者迦葉
0654b05: 未斷故聞甄迦琴聲不能自安如上說也今此經
0654b06: 既明不思議解脫豈不用別圓二教斷也但經文
0654b07: 不的明者此是方等教猶帶方便明義不得類法
0654b08: 華經大涅槃經也。
0654b09: 舍利弗言天止此室其已巳久如答曰我止此室如耆
0654b10: 年解脫舍利弗言止此久也天曰耆年解脫亦何如
0654b11: 久舍利弗默然不答。
0654b12: 此是第二明二種解脫體別不同二種體相不同
0654b13: 即是思議解脫不思議解脫二種不同也此約但
0654b14: 空不可得空分別不同義就此文即有四一明身
0654b15: 子約事問天以理答二天以事問身子以理答三
0654b16: 身子重決天女呵彈四身子稱歎就第一文即有
0654b18: 三身子心迷重問四明天還以理答五身子方悟
0654b19: 而默解今就身子問天止此室久如者身子是起
0654b20: 教之端故就事止室久近而致問也二明天答如
0654b21: 耆年解脫者此約理而答如耆年所得但空思議
0654b22: 解脫之時真諦之理無久無近我處此室即是得
0654b23: 不可得空住不思議解脫正道第一義之理本無
0654b24: 言說無有久近耆年解脫既無久近那得問覓久
0654c01: 近耶故將耆年解脫以斥答身子也三身子本以
0654c02: 事問天忽將理答倉卒不解是故重問為久耶四
0654c03: 天重答耆年亦何如久汝問我止此久如答如耆
0654c04: 年解脫解脫之理無久無近云何問有久耶若爾
0654c05: 者仁者所得解脫有久耶若仁解脫非久何得重
0654c06: 問有久耶五身子悟天懸旨默而領解也。
0654c07: 天曰如何耆舊大智而默答曰解脫者無所言說故
0654c08: 吾於是不知所云天曰言說文字皆解脫相所以者
0654c09: 何解脫者不內不外不在兩間文字亦不內不外不
0654c10: 在兩間是故舍利弗無離文字說解脫也所以者何
0654c12: 此是第三天以事問身子用理答也就此文即有
0654c13: 五一明天以事問二明身子用理答三明天辨不
0654c14: 思議解脫相四解脫釋五結會一切法皆是也一
0654c15: 天以事問耆舊大智如何而默者即是問何故默
0654c16: 然無言也二身子用理答默然無言者正以見真
0654c17: 諦理得解脫時言語道斷無有言說今不知所云
0654c18: 故默然也此就理故在事默然以為答也問曰身
0654c19: 子於三藏教聞阿說示說三諦即是見有得道三
0654c20: 諦有即是言說今何得言解脫無有言說不知所
0654c21: 云也答曰有是教門豈非言說此用得證答故言
0654c23: 第一義無言說之理此亦因有門入第一義無言
0654c24: 說也三藏教明見有見空得道皆是教門若得道
0655a01: 時同入第一義無言說理何處見有與見空之異
0655a02: 若言異者今身子見有理得道那言吾聞解脫無
0655a03: 言說也三明用不思議解脫斥身子等住思議解
0655a04: 脫者天曰言說文字皆解脫相此正以不思議解
0655a05: 脫斥身子等住思議解脫也所以者何二乘於文
0655a06: 字生死之法不得自在為文字生死所礙故捨入
0655a07: 涅槃非不思議解脫也今明文字相離生死即涅
0655a08: 槃則生死不礙涅槃如芥子不礙須彌即是不思
0655a09: 議解脫之相也四明解脫釋者天言所以者何解
0655a10: 脫者不內不外不在兩間文字亦不內不外不在
0655a11: 兩間所以然者名本召體體即是法法若是內是
0655a12: 外兩間名亦在內在外兩間今求體法不可得無
0655a13: 內外兩間求名亦不可得無內外兩間即是解脫
0655a14: 豈得離文字方名解脫又解脫諸法無體但有名
0655a15: 名若不可得即是解脫相此即是顯出不思議解
0655a16: 脫相異思議解脫相明二種解脫相之隔別意在
0655a17: 此也五明結會者天言是故舍利弗無離文字說
0655a19: 脫二十五有世間一切法皆是解脫也天自釋言
0655a20: 所以者何一切諸法悉皆平等即是解脫相也。
0655a21: 舍利弗言不復以離婬怒癡為解脫乎天曰佛為增
0655a22: 上慢人說離婬怒癡為解脫耳若無增上慢者佛說
0655a23: 婬怒癡性即是解脫。
0655a24: 此是三明身子重決天女彈呵也文即有二一舍
0655b01: 利弗重決二天女彈呵初舍利弗重決言不復以
0655b02: 離婬怒癡為解脫乎所以身子作此重決者身子
0655b03: 昔聞三藏教發真斷三毒得子縛解脫證有餘涅
0655b04: 槃即是思議解脫今云言語文字皆解脫相如此
0655b05: 者身子得思議解脫相是故有此問復次若言離
0655b06: 婬怒癡非解脫者佛昔所說離三毒解脫豈得非
0655b07: 也而今言文字皆解脫相也故須重決天即答言
0655b08: 佛昔雖說離三毒之解脫佛說解脫為二根緣若
0655b09: 為鈍根增上慢人說離婬怒癡為解脫為利根無
0655b10: 增上慢者說婬怒癡性即是解脫問曰若論增上
0655b11: 慢義所謂未得謂得未證謂證身子等諸二乘無
0655b12: 學人親證羅漢是俱解脫人何得為增上慢也答
0655b13: 曰若法華簡眾明增上慢是小乘未入方便道乖
0655b14: 僻謬計以未發真得四果妄謂得四果為增上慢
0655b15: 所以然者身子不被簡出親於法華最初得悟此
0655b17: 於三藏斷結齊教證思議解脫未聞知有不思議
0655b18: 解脫濫謂其同諸佛所得解脫此即未得謂得未
0655b19: 證謂證名增上慢此中彈呵折其叨濫之心呼為
0655b20: 增上慢也所以然者若執三藏教通教所明真諦
0655b21: 涅槃三乘同得俱入斷謂佛亦然而佛證中道
0655b22: 常住涅槃豈以見真諦偏空之理而言智斷同佛
0655b23: 所得所證此則未得謂得未證謂證故說之為增
0655b24: 上慢耳就其實齊教見真斷界內結盡得盡無生
0655c01: 智解脫知見不同外道及小乘未入方便位謬取
0655c02: 也又圓教明諸佛菩薩不斷煩惱而入涅槃不捨
0655c03: 八邪而入八正何時同二乘離婬怒癡捨八邪住
0655c04: 思議之解脫妄計同佛所得豈非增上慢也天女
0655c05: 彈之說為增上慢正意在此若於法華不名增上
0655c06: 慢者身子既聞此經已巳被彈呵已巳聞諸佛有不思
0655c07: 議解脫不與二乘人共自知所得非佛境界無有
0655c08: 叨濫之咎但齊所稟教斷結得解脫止宿草菴自
0655c09: 念貧事是故在法華座不名增上慢不被簡出菩
0655c10: 薩無此執果住真叨濫之失皆亦不說離婬怒癡
0655c11: 為解脫非增上慢人也若是不思議解脫離與不
0655c12: 離俱不與二乘等共若是離婬怒癡為解脫者如
0655c13: 前結習未盡華則著身就斷離為語不但斷界內
0655c14: 婬怒癡若就不離為論非唯不離界內三毒亦不
0655c15: 離界外三毒通文字別文字皆是解脫相何須斷
0655c16: 離此是顯不思議解脫斷與不斷俱得自在名為
0655c17: 解脫不同二乘不得自在非解脫也。
0655c18: 舍利弗言善哉善哉天女汝何所得以何為證辯乃
0655c19: 如是天曰我無得無證故辯如是所以者何若有得
0655c20: 有證者則於佛法為增上慢。
0655c21: 此是四明身子稱歎天也就此文即有二一身子
0655c22: 歎二天答身子既聞說此不思議解脫妙法量其
0655c23: 必得勝解脫證是故先稱歎次問何得其辯乃爾
0655c24: 也二天答先答次譏也答云無得無證故辯如是
0656a01: 大涅槃經言有所得者為小乘但空取證也無所
0656a02: 得者名為大乘無得無證以不可得空故不住化
0656a04: 學而取證菩薩圓學而不取證具如大品經所明
0656a05: 今明知四種四諦不可得故不住三權一實自在
0656a06: 無窮故辯若是也今菩薩之人不得不證不同二
0656a07: 乘入證所以者何若有得有證者則於佛法為增
0656a08: 上慢此是因釋寄譏也譏其得但空偏真諦盡智
0656a09: 無生智證化城有餘涅槃為究竟不求中道大涅
0656a10: 槃是為佛法增上慢人也。
0656a11: 舍利弗問天汝於三乘為何志求。
0656a12: 此是第三明思議不思議力用不同上已巳明二種
0656a13: 解脫體異體既有異力用理然不同身子未了所
0656a14: 以有問因問有答即得分別其異也就此文即有
0656a15: 二一身子問二天答初身子問云汝於三乘為何
0656a16: 志求者此或約三藏教為問或約通教問今謂多
0656a17: 是約通教為問也所以然者三乘人同稟通教般
0656a18: 若若心志求聲聞得盡無生智住有餘涅槃捨此
0656a19: 報身即入無餘不可更修緣覺乘菩薩乘若志求
0656a20: 辟支佛乘發真斷結習亦住有餘涅槃捨此報身
0656a21: 即入無餘不可更求聲聞乘菩薩乘也若求菩薩
0656a22: 觀真斷結有悲誓久住生死度脫眾生不可退求
0656a23: 二乘入無餘涅槃故三乘雖同從般若觀真斷結
0656a24: 發心志求各異不得行即是正用思議解脫意
0656b02: 天曰以聲聞法化眾生故我為聲聞以因緣法化眾
0656b03: 生故我為辟支佛以大悲法化眾生故我為大乘。
0656b04: 此二明天答文即有二一約化佗答二約自行答
0656b05: 若是化佗三乘皆志求也若是自行但志求大乘
0656b06: 也初天答言三乘皆志求者若是通教菩薩無法
0656b07: 身之本不能起應何得作三乘之化今明別圓兩
0656b09: 現三乘皆志皆用如文殊於二萬世作辟支佛化
0656b10: 人何況不能作三乘雖復數數生滅而法身常行
0656b11: 一乘故言約化佗利物隨物根緣則志求三乘也。
0656b13: 入此室但聞佛功德之香不樂聲聞辟支佛功德香
0656b14: 也。
0656b15: 此是次明自行若法身受道如法華經明唯此一
0656b16: 事實無二亦無三也若就自行為四一正顯一佛
0656b17: 乘二引釋梵證三明止此室十二年四明室有八
0656b18: 未曾有事一正顯一佛乘者先譬次合先以瞻馥
0656b19: 林譬者瞻馥香氣芬薰雖有餘香其氣微弱故但
0656b20: 用瞻馥當其林名亦以入林唯聞瞻馥香氣今明
0656b23: 功德法味深遠故法身菩薩但稟大乘進道不貴
0656b24: 聲聞辟支佛所行功德故合譬云入此室者但聞
0656c01: 佛功德之香不樂二乘功德香也室空本表十方
0656c02: 佛國皆空法身菩薩清淨圓智既栖止此理豈樂
0656c04: 皆是化佗方便也答曰三藏通教明大乘同依但
0656c05: 空與二乘功德同但以大悲利物為異也問曰云
0656c06: 何言三乘皆是利物一佛乘但是自行答曰三乘
0656c07: 隨他意語故一往皆是利物一乘隨自意語故一
0656c08: 往對自行實論皆有自行化佗義通問曰若皆有
0656c09: 自行化佗之用以何為異也答曰瞻馥香氣豈同
0656c10: 餘香氣即是正辯不思議一佛乘用不同思議三
0656c11: 乘之用也。
0656c12: 舍利弗其有釋梵四天王諸天龍鬼神等入此室者
0656c13: 聞斯上人講說正法皆悉樂佛功德之香發心而出。
0656c14: 此是二明引釋梵入此室皆樂佛功德發心而出
0656c15: 為證釋梵是具足有為緣縛入室聞佛性大乘尚
0656c16: 能發心求佛何況法身菩薩已巳契無生在畢竟空
0656c17: 寂室而樂二乘功德是證不思議佛乘之用不同
0656c18: 二乘思議功德之用如瞻馥林香氣不同餘香氣
0656c19: 也。
0656c20: 舍利弗吾止此室十有二年初不聞聲聞辟支佛法
0656c21: 但聞菩薩大慈大悲不可思議諸佛之法。
0656c22: 此是三明止室久近也身子問止室久如今正以
0656c23: 理答上問也有師言寄十二年在室恒聞大乘斥
0656c24: 身子十二年前聞小乘此恐未必然也如六年聞
0657a01: 鴦掘經明一佛乘又爾前呵諸弟子菩薩豈十二
0657a02: 年前不聞大乘也今言文字相離即是解脫者十
0657a03: 二因緣即是文字文字相離即是解脫得約十二
0657a04: 文字而明解脫久近是故以事表理云止此室十
0657a05: 有二年也十二年者即表十二因緣明十二因緣
0657a06: 約教即有二種不同一約三藏教通教明思議十
0657a07: 二因緣二約別教圓教明不思議十二因緣如涅
0657a08: 槃云十二因緣有四種觀下觀聲聞中觀緣覺此
0657a09: 皆不見佛性上觀菩薩上上觀即佛皆見佛性也
0657a10: 身子亦觀十二因緣但得思議解脫天亦觀十二
0657a11: 因緣得不思議解脫因緣既同又俱是解脫上天
0657a12: 答身子止此室如耆年解脫無久近那忽問久近
0657a13: 耶若約別圓教明十二因緣如大品經云十二因
0657a14: 緣獨菩薩法不與二乘共也二乘離文字解脫無
0657a15: 有言說菩薩不離文字解脫得有言說故得約十
0657a16: 二年以明久近此十二因緣文字即是解脫之久
0657a17: 近此是無久近之久近是以天答言止此室已巳十
0657a18: 二年也當知十二年者正是表文字之十二因緣
0657a19: 獨菩薩法也修此不離文字大乘不思議解脫豈
0657a20: 復習於聲聞小道離文字思議之解脫也問曰上
0657a21: 經文天云以因緣法得度我為辟支佛乘那得言
0657a22: 獨菩薩法也答曰此是方便教與而為語言因緣
0657a23: 是辟支佛法了義教奪而為語辟支佛則無分也
0657a24: 所以然者十二因緣名為佛性若觀因緣不見佛
0657b01: 性豈知根本無明十住菩薩雖見佛性不窮無明
0657b02: 尚不了了何況辟支佛也當知不離文字十二因
0657b03: 緣獨菩薩法若不離十二因緣文字即不離一切
0657b04: 文字故言止此室十有二年初不聞說二乘法但
0657b05: 聞菩薩不可思議諸佛之法者當知十二因緣實
0657b06: 相非因非果而因而果獨大乘菩薩諸佛法也。
0657b07: 舍利弗此室常現八未曾有難得之法。
0657b08: 此是四明此室有八未曾有事文即有三一標八
0657b09: 未曾有章門二辨八未曾有相三結斥二乘一正
0657b10: 標八未曾有章門者即是不思議解脫用二乘住
0657b11: 思議解脫之所無也今釋此室有八不思議用正
0657b12: 對大般涅槃經明大海有八不思議事譬大涅槃
0657b13: 八不思議事其義孱同但名目次第小小前後此
0657b14: 為赴緣前後小不同也。
0657b15: 何等為八此室常有金色光照晝夜無異不以日月
0657b16: 所照為明是為一未曾有難得之法。
0657b17: 此是第二辨八未曾有相文即有八常以金色光
0657b18: 照者事解可知若約理即是空室表常寂光土佛
0657b19: 性第一義光顯也晝夜無異者即是寂而常照智
0657b20: 慧愚癡不二不以日月者不假權實二種緣修之
0657b21: 照也二乘思議解脫無如此事故名未曾有也大
0657b22: 涅槃經明同一鹹味謂一切眾生同一佛性等即
0657b23: 其義也。
0657b24: 此室入者不為諸垢之所惱也是為二未曾有難得
0657c01: 之法。
0657c02: 此是二未曾有法即是若入法性真空常寂光土
0657c03: 則無界內界外之煩惱垢也大涅槃經明大海不
0657c04: 宿死屍譬界內外若犯重禁即是大乘佛法死屍
0657c05: 諸罪垢不得入常寂光土也。
0657c06: 此室常有釋梵四天王佗方菩薩來會不絕是為三
0657c07: 未曾有難得之法。
0657c08: 此是三未曾有法釋梵即是有為緣集之流來歸
0657c09: 性淨之理表將入常寂光土也佗方菩薩來往不
0657c10: 絕明自行化佗入諸佛土隨方利物同歸法性常
0657c11: 寂為本法身常栖此理故言來會也大涅槃經明
0657c12: 大海漸漸轉深所謂五戒乃至佛果即是漸深之
0657c13: 義也。
0657c14: 此室常說六波羅蜜不退轉法是為四未曾有難得
0657c15: 之法。
0657c16: 此是四未曾有法所言不退轉法即是四教明六
0657c17: 波羅蜜四種不退若念不退則自然流入薩婆若
0657c18: 海大涅槃經明大海潮不過限譬寧失身命終不
0657c19: 犯惡惡即六蔽終不退起六蔽也。
0657c20: 此室常作天人第一之樂絃出無量法化之聲是為
0657c21: 五未曾有難得之法。
0657c22: 此是五未曾有法一切法中無罣礙智說不可窮
0657c23: 也即是勝妙無障礙果報如甄迦羅琴說無作四
0657c24: 諦無量四諦之法大涅槃經明大海深難得底譬
0658a01: 法化之聲。
0658a02: 此室常有四大藏眾寶積滿周窮濟乏求得無盡是
0658a03: 為六未曾有難得之法。
0658a04: 此是六未曾有法事解易解即是四教所詮之法
0658a07: 量寶藏謂四種三十七品嬰兒等行四種聖人功
0658a08: 德寶藏等無量寶藏也。
0658a09: 此室釋迦牟尼佛阿彌陀佛阿佛寶德佛寶炎寶
0658a10: 月寶嚴難勝師子響一切利成如是等十方無量諸
0658a11: 佛是上人念時即皆為來廣說諸佛祕要法藏說已巳
0658a12: 還去是為七未曾有難得之法。
0658a13: 此是七未曾有法明此室十方佛現即是大士觀
0658a15: 念現前也大涅槃經亦明大海是大身眾生居住
0658a16: 處譬大眾生者謂佛菩薩大智慧身大心之所住
0658a17: 此經明十方佛現即其義也。
0658a18: 此室一切諸天嚴飾宮殿諸佛淨土皆於中現是為
0658a19: 八未曾有難得之法。
0658a20: 此是八未曾有法此室天宮淨土皆現者上現室
0658a21: 空表諸佛土皆空又上經文云雖知諸佛土永寂
0658a22: 如空而現種種殊勝佛土之業悉現當表此也大
0658a23: 涅槃經八明大海不增不減譬大涅槃亦爾無邊
0658a24: 際故乃至一切性同一性故即是室空表一切國
0658b02: 乘住思議小道之功用也大涅槃經譬八不思議
0658b03: 即是義也對義雖復名字前後小小不同善巧之
0658b04: 會大意同宛然可見也。
0658b05: 舍利弗此室常現八未曾有難得之法誰有見斯不
0658b06: 思議事而復樂於聲聞法乎。
0658b07: 此是三明結斥也若此室常現八未曾有法即是
0658b08: 觀眾生十二因緣住不思議解脫成八種不思議
0658b09: 用誰有證此解脫更樂觀十二因緣住無用之思
0658b11: 也。
0658b12: 舍利弗言汝何以不轉女身。
0658b13: 此是第四品大段明不思議解脫神變自在若論
0658b14: 不思議真性解脫無有轉與不轉約行隨緣利物
0658b15: 能有轉不轉如大品經明須菩提問阿致轉
0658b16: 義佛答言轉故名阿不轉亦名阿致若觀
0658b17: 眾生入不思議法性不染不滯者轉不轉俱得是
0658b18: 阿致也今明此既得無生法忍深達法性能
0658b19: 轉不轉皆合阿致義故有此一段之事也就
0658b20: 此為二一身子問二天女答此即身子問所以作
0658b21: 問者身子猶用三藏教意問也三藏教明菩薩具
0658b22: 五事名不退轉謂得宿命智諸根具足不生下賤
0658b23: 家不生三惡道不受女人身具此五法名阿
0658b24: 致今此天女辯才如此既有勝人之解應是不退
0658c01: 而身為女像若是女人豈能如此故知挾三藏明
0658c02: 不退菩薩義問於天也但身子神力非目連所及
0658c03: 如置帶于地目連盡其神力天地大動乃遂不能
0658c04: 動帶雖有此神用止是思議俱解脫力今欲顯不
0658c05: 思議解脫力用身子問何故不轉女身也。
0658c07: 譬如幻師化作幻女若有人問何以不轉女身是人
0658c08: 為正問不。
0658c09: 此是二明天答就答文即有三一明不轉二明轉
0658c10: 三明非轉非不轉即是成此品觀眾生入空不空
0658c11: 非空非不空觀之三諦也一言不轉者觀眾生從
0658c12: 世諦如幻等入真諦如第五大第十九界等喻無
0658c13: 有轉相亦如身子上答天吾聞解脫無有言說此
0658c14: 即上明真諦畢竟不可轉也二明轉義者若依如
0658c15: 真諦永無轉法還入假名字引導眾生得有轉義
0658c16: 如幻化等像雖無定實之法不妨假有名字亦得
0658c17: 言轉此即從空入假觀如上第二觀眾生俗諦但
0658c18: 假名字如幻化等也三明非轉非不轉義者轉不
0658c20: 幻化名字之轉離此二邊故言非轉非不轉即是
0658c21: 中道正觀如上第三觀眾生如無色界色等譬也
0658c23: 第相應者上為一向明入義今明轉變與三觀相
0658c24: 同也今就一明不轉文即有三一天以正觀譬顯
0659a02: 問身子云我從十二年來求女相了不得即是觀
0659a04: 言男女相非止約人世間男女之相無量皆不可
0659a05: 得皆如幻化從十二因緣理尋無明行等本非男
0659a07: 性無有男女若有男女是為二相是惑情妄計觀
0659a08: 因緣入真則不見二相故男女相於十二因緣中
0659a09: 畢竟不可得也世間之男女二相之法未必一向
0659a10: 是人諸法皆有二相正報為論為男女依報而論
0659a11: 天陽地陰日陽月陰四時五行皆是男女相大涅
0659a12: 槃經云若以貪愛母無明以為父母即是女父即
0659a13: 是男乃至出世法禪定法為女智慧陽法為男福
0659a14: 德為女智慧為男智度母為女方便父為男慈悲
0659a15: 為女善心以為男假名二相皆男女義若觀十二
0659a17: 得有二若無有二尚不見一切世間出世間有二
0659a18: 相之男女何處有人身男女相也故天女觀十二
0659a19: 因緣求女人相了不可得既不可得當何所轉那
0659a20: 得勸轉女身也又若就世諦亦有不可轉義謂三
0659a21: 義故女身不可轉也一者業不可轉二者神通力
0659a22: 不可轉三誓願不可轉一業不可轉者於無明行
0659a23: 所造作男女等業受報業若不轉報亦不轉如舍
0659a24: 利弗為男業所成蓮華比丘尼為女業成雖得羅
0659b01: 漢斷子縛盡乃是轉其因不作未來之果不妨猶
0659b02: 有女相以女業在業若不謝決不可轉若大涅槃
0659b03: 經明諸女業謝為男此是聞法罪業滅故得轉也
0659b04: 二神通不可轉者如天女以不思議之神通變身
0659b05: 子為女若未捨神力一切天魔外道二乘盡其神
0659b06: 力無如之何亦如天女若不攝神力身子永無得
0659b07: 轉之期故云菩薩神力變為女不可轉也三誓願
0659b08: 不可轉者如佛法身菩薩赴機應為女身為化眾
0659b09: 生隨諸國土應以女像得度即現女形若眾生未
0659b10: 度此應終不可轉會使眾生入道得益機息應女
0659b11: 身轉如淨名以眾生疾故現疾眾生未愈疾亦不
0659b12: 愈故言誓願應現之女不可轉也今將此三不可
0659b13: 轉意反問身子何不轉女問也此即十二年觀女
0659b14: 相了不可得當何所轉也譬如幻師化作男女若
0659b15: 有人問何以不轉此非正問今身子作此問則非
0659b16: 正問所以天還用此問問身子為正問不也。
0659b17: 舍利弗言不也幻無定相當何所轉。
0659b18: 此是二明身子領解幻無定相當何所轉即是身
0659b20: 天曰一切諸法亦復如是無有定相云何乃問不轉
0659b21: 女身。
0659b22: 此是三明天女彈呵天女因身子領解自臣非問
0659b23: 即便彈呵一切諸法亦如是無有定相言一切者
0659b24: 即是上來男女二相陰陽定慧善權智度等一切
0659c01: 諸法皆是妄分別作此二相觀十二因緣求實
0659c02: 畢竟不可得當何所轉汝既答云幻法無定云何
0659c03: 勸轉女像即是彈呵也。
0659c04: 即時天女以神通力變舍利弗令如天女天自化身
0659c05: 如舍利弗而問言何以不轉女身。
0659c06: 此是第二明轉義即是轉故名阿致深達轉
0659c07: 性如空不可得依隨世俗得有二相男女不定從
0659c08: 空入假但以名字分別得有轉義也就此文即有
0659c09: 四一天自變為身子問何不轉女身二身子以女
0659c10: 像答不知何所轉三天解釋四引佛語為證一天
0659c11: 自變為身子轉身子為天女而用身子像問者即
0659c12: 是上明神力變為女若不攝神力不可轉義也此
0659c13: 表若業不轉凡夫女不轉若機不轉佛法身菩薩
0659c14: 應女身不轉也。
0659c15: 舍利弗以天女像答言我不知何轉變為女身。
0659c16: 此是二明身子以女身答也不知何轉所變者明
0659c17: 身子依三藏教學雖有神力乃勝目連終是思議
0659c18: 之神通故不能制大菩薩不思議神力故為天所
0659c19: 轉也今菩薩以不思議神通轉變非思議神通所
0659c20: 知故云不知何轉也。
0659c21: 天曰舍利弗若能轉此女身則一切女人亦當能轉
0659c22: 如舍利弗非女而現女身一切女人亦復如是雖現
0659c23: 女身而非女也。
0659c24: 此是三明天為解釋天言舍利弗能轉此女身一
0660a01: 切眾生亦能轉者身子為神通所持遂不能轉一
0660a02: 切女人為業所持那得能轉若一切女能不除業
0660a03: 而轉女像者則身子亦能轉此神通也如舍利弗
0660a04: 非女為佗神力變為女身一切女人而為業力變
0660a05: 為女雖現女身四大五陰十二因緣中女相畢竟
0660a06: 不可得即非女也若身子為神通所持而不能轉
0660a07: 一切女人為業所持亦不能轉者今天女亦是願
0660a09: 面現面像面若不離不可轉鏡內像也。
0660a10: 是故佛說一切諸法非男非女。
0660a11: 此是四引佛誠言為證如佛說一切法非男非女
0660a12: 何但世間眾生男女是男是女男女如前所說陰
0660a13: 陽定慧善權智度等一切法皆如此非陽非陰非
0660a14: 善權父非智度母等即是非男非女也。
0660a15: 即時天女還攝神力舍利弗身還復如故天問舍利
0660a16: 弗女身色相今何所在。
0660a18: 化之俗非不轉不同五大之真即是中道義如上
0660a19: 明無色界色等譬故此三義即是成上觀眾生入
0660a20: 三諦理意也就此文即有四一攝神力復舍利弗
0660a21: 身問女相何在二身子答無在無不在三天印其
0660a22: 言成中道非轉非不轉之正意四次引佛說為證
0660a23: 一攝神力復身子問女相為何在者表一切眾生
0660a24: 業謝則女轉不見女相若眾生機謝則願力應女
0660b01: 亦謝無女相也。
0660b02: 舍利弗言女身色相無在無不在天曰一切諸法亦
0660b03: 復如是無在無不在夫無在無不在者佛所說也。
0660b04: 此是二身子答三天印可四引佛語為證也身子
0660b05: 答言無在無不在者女身色相雖滅不見有在不
0660b07: 至源義故印可也次引佛語為證者非但稱會天
0660b08: 意上不乖大聖所說正道義也。
0660b09: 舍利弗問天汝於此沒當生何所天曰佛化所生吾
0660b10: 如彼生曰佛化所生非沒生也天曰眾生猶然無沒
0660b11: 生也。
0660b12: 此是品之第五大段身子問沒生此正顯不思議
0660b13: 解脫出沒自在真應本也所言沒者即是法身
0660b15: 來觀眾生入空至一實諦窮源徹本名之為沒如
0660b16: 此觀眾生行三十種無緣大慈善根力熏出受身
0660b17: 利物名之為生又解沒生即是應身垂非沒非
0660b18: 生即法身本義此下凡諸問答皆是研究顯成上
0660b19: 來淨名所說觀眾生義也就此文有四意一身子
0660b20: 問二天反答三身子重問四天為解脫疑初身子
0660b21: 問者此正約三藏教或用通教意作此問也所以
0660b22: 然者三藏明佛一人無餘涅槃盡此但有沒而
0660b23: 無生也三藏教明二乘入無餘亦但沒而無生通
0660b24: 教明佛二乘亦爾但三藏教明菩薩不斷結為化
0660c01: 眾生雖沒更有得生之義若依通教菩薩既異二
0660c02: 乘二乘有習無願不受後有但沒無生佛雖有願
0660c03: 以正習俱斷但沒無生菩薩雖斷正使有習有願
0660c04: 故得有生今正約三藏教明既未斷結必應有生
0660c05: 當生何處也二天答佛化所生吾如彼生此答意
0660c06: 正明佛法身之理本無有生應同群品而有生此
0660c07: 如化生非有結習生也天亦得法身亦同佛應生
0660c08: 非結習生故言吾如彼生三身子重問佛化所生
0660c10: 意謂佛有餘報身能作化生化無體質無而欻有
0660c11: 無有定相捨此往彼菩薩有結業受生那同佛所
0660c12: 化生故云佛所化生非沒生也上天以別教應化
0660c14: 化所生非沒生也四明天既知不悟玄旨順之而
0660c15: 取通教意答一切眾生猶然亦非沒生眾生往來
0660c16: 五道何曾是實皆如化非沒生者天亦是化豈有
0660c17: 沒生也此是一往答耳正意在法身應化至淨名
0660c18: 述成真應本其義方顯是則佛所化生乃是應
0660c19: 化天得法身隨有所生皆是應化故非沒生也。
0660c20: 舍利弗問天汝久如當得阿耨多羅三藐三菩提天
0660c21: 曰如舍利弗還為凡夫我乃當成阿耨多羅三藐三
0660c22: 菩提舍利弗言我作凡夫無有是處天曰我得阿耨
0660c23: 多羅三藐三菩提亦無有是處所以者何菩提無住
0660c24: 處是故無有得者。
0661a01: 此是品第六大段身子問得菩提久近即是顯圓
0661a02: 教成道義也就此文即有二一身子約三藏教問
0661a03: 得道久近天約不思議真諦答二身子約思議俗
0661a04: 諦問天約不思議真諦答此即是一明身子挾三
0661a05: 藏教八相成道意問天約不思議真諦答身子問
0661a07: 天女即反質之有二意一者若舍利弗還為凡夫
0661a08: 我當成菩提若言悟真斷結無有更作凡夫之理
0661a09: 我得不思議之道已巳除別惑那可方依三藏教通
0661a10: 教修道斷界內思久如八相成道故云我得菩提
0661a11: 亦無是處若見思議真無學遂作凡夫我入不思
0661a12: 議真無生乃為八相成道身子證真遂不作凡夫
0661a13: 天入不思議實相那得八相成道然羅漢能化作
0661a14: 凡夫此凡夫非真凡夫天得無生於法身成道還
0661a15: 非八相成道若有界內眾生應以八相成道得度
0661a16: 者即現此八相成道也羅漢實不更作凡夫天得
0661a17: 無生亦實不八相得菩提此是覆相釋也次身
0661a18: 子答曰我作凡夫無有是處天即云我得菩提
0661a19: 亦無是處天所以作此答者若身子問法身究
0661a20: 竟成佛此乃十住菩薩不見其始唯佛與佛乃能
0661a21: 究盡天設答身子時節久如如法華經明大通智
0661a22: 勝成道來十六王子因行數量身子豈能知此此
0661a23: 則不須致問天八相菩提也只得無生法忍已巳得
0661a24: 法身隨眾生應有見佛之機即能八相菩提為化
0661b01: 眾生非究竟菩提如身子實不更為凡夫天亦實
0661b02: 不八相得菩提也次天自釋言菩提無住處是故
0661b03: 無有得者此是法身觀不思議真諦畢竟空無方
0661b04: 所諸佛所不能行諸佛所不能到故說無有得者
0661b05: 也。
0661b06: 舍利弗言今諸佛得阿耨多羅三藐三菩提已巳得當
0661b07: 得如恒河沙皆謂何乎天曰皆以世俗文字數故說
0661b08: 有三世非謂菩提有去來今天曰舍利弗汝得阿羅
0661b09: 漢道耶曰無所得故而得天曰諸佛菩薩亦復如是
0661b10: 無所得故而得。
0661b11: 此是二明身子約思議俗諦問天約不思議真諦
0661b12: 答身子問言今諸佛得菩提如恒沙此將通教明
0661b14: 教不說十方有佛雖有此意義不彰顯天曰答仍
0661b15: 反問皆世俗文字說有三世之佛非是真諦而有
0661b16: 三世所以然者大品經言若有一法過涅槃我亦
0661b17: 說之如夢如幻又金剛般若論云應佛非真佛亦
0661b18: 非說法人世俗假名說有三世說有此佛實而為
0661b19: 論無此佛也天即反質身子得阿羅漢耶身子答
0661b21: 不住四句而實得道此是絕思議四句而見思議
0661b22: 真諦得道天曰諸佛菩薩亦復如是絕不思議俗
0661b23: 諦四句見不思議真諦得道也所以然者天意小
0661b24: 乘思議得道尚以無得為得何況大乘不思議得
0661c01: 道而不絕四句無所得得道也。
0661c02: 爾時維摩詰語舍利弗是天女已巳曾供養九十二億
0661c03: 佛已巳能遊戲菩薩神通所願具足得無生忍住不退
0661c04: 轉以本願故隨意能現教化眾生。
0661c05: 此是品大段第七淨名述成天女上答身子皆實
0661c06: 不也文即有四一明已巳曾久值佛二明遊戲神
0661c08: 研問不能令此義得顯今淨名述成天女答六義
0661c09: 方顯也一明已巳曾供養九十二億佛者即是順佛
0661c10: 教能觀十二因緣三諦故得栖此畢竟空室乃以
0661c11: 慈悲熏現女像散如法華平等供養表通惑已巳盡
0661c12: 別惑侵除得文字性離不思議解脫即是述成天
0661c13: 女答身子初問明若離別惑華不著身亦述成答
0661c14: 身子第二問明思議不思議二種解脫相不同也
0661c15: 二明遊戲神通誓願具足者即是述入瞻馥林不
0661c16: 餘者香亦述成答第四轉女身問如本願故現
0661c17: 女身也三明得無生忍即是述成第六身子問久
0661c18: 如得菩提天女答菩薩亦如是無所得故而得即
0661c19: 是法身成道義也四以本願故隨意能現教化眾
0661c20: 生即是述成第五身子問沒生天女答如佛化生
0661c21: 法身出沒本願應化眾生則有出沒真應本義
0661c22: 顯也問曰身子何故前問沒生次問得道久如淨
0661c23: 名述成何故前述成法身成道次成沒生也答曰
0661c24: 身子述心而問絕事至理淨名以理述成得無生
0662a01: 法忍即得法身方有應用也身子上來雖有六問
0662a02: 天女答無滯正意猶為難見今淨名用此四義述
0662a03: 成正意方乃分明也。
0662a04: 
0662a05: 維摩羅結經文疏卷第二十四
