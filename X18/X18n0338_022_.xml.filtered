0636b13: 
0636b14: 
0636b15: 維摩羅詰經文疏卷第二十二不思議品第六
0636b16: 
0636b17: 此下五品經文次問疾品來者即是入室大段第
0636b18: 二重決前問疾品也所以然者前問疾品約權疾
0636b19: 辨果實疾明因所說既略利根之徒如八千天子
0636b20: 已巳發無上道心其諸未悟之流為此更廣辨果明
0636b21: 因決前權疾義故次有此五品來也就此第二大
0636b22: 段五品即分為二第一此不思議一品正為決前
0636b23: 問疾品約權疾明果也第二從觀眾生品至香積
0636b24: 四品正為決前問疾品約實疾明三教慰喻三觀
0636c01: 調伏之因今略用三意通釋此一品文義第一明
0636c02: 此品來意第二略釋不思議第三入文帖釋第一
0636c03: 明此品來意者問疾品明疾有二種一權二實權
0636c04: 疾即是果地法身應用是則有本有所居各有
0636c05: 其土故淨名空室現疾而臥表土表本表文殊
0636c06: 相知有所表故因疾往復論決果地依正義意
0636c07: 雖顯而不思議垂權疾依正莫測之用猶未具
0636c08: 明故因身子室空念欲須床座淨名因致須彌
0636c09: 燈王之座入室小室能容大座其數甚多而無妨
0636c10: 礙即顯不思議垂權疾所居神用莫測因此廣
0636c11: 論果地從本起中變用依正自在重廣顯前
0636c12: 權疾若垂同眾生疾能如是不思議變現利物
0636c13: 若眾生疾愈即諸佛菩薩淨名之疾亦愈故有此
0636c14: 品來重顯前權疾不思議也第二略釋不思議義
0636c15: 者即有二意一明三德解脫不思議二明本所
0636c16: 居土不思議一明三德解脫不思議者即有三種
0636c17: 一真性解脫不思議二實慧解脫不思議三方便
0636c18: 解脫不思議故淨名云諸佛菩薩有解脫名不思
0636c20: 至種種變現莫測即是三種解脫不思議義也所
0636c21: 以然者諸佛菩薩有解脫名不思議者即是真性
0636c22: 解脫之理不思議也若菩薩住此解脫者即是實
0636c23: 慧解脫不思議也能以須彌內於芥子種種示現
0636c24: 即是方便解脫不思議但四教皆明三種之理悉
0637a01: 有不思議義而不思議義有二種不同一者相待
0637a03: 議所以然者三教既是隨佗意語約斷結明解脫
0637a04: 即是相待不思議也圓教是隨自意說約不斷結
0637a05: 明解脫即是絕待不思議也相待即是有思之不
0637a06: 思絕待即是無思之不思若有思之不思覈理而
0637a07: 言皆是思議也若絕待明不思議即是無思之不
0637a08: 思具足不思議也今明此品正以絕待不思以釋
0637a09: 不思議也所以三教亦明三法皆是相待不思議
0637a10: 者如三藏教明佛果見真斷正習盡所得神用變
0637a11: 化凡夫二乘及諸菩薩之所莫測即是不思議也
0637a12: 若待通教體法解脫還是思議也若通教所明八
0637a13: 地以上見真斷正使盡侵除習氣道觀雙流二乘
0637a14: 下地之所莫測即是不思議若待佛地猶是思議
0637a15: 也通教若待別教還是思議也若別教明登地見
0637a16: 真一實諦斷無明得三德解脫三乘通教菩薩別
0637a17: 教三十心所不解量即是不思議若待上地是思
0637a18: 議也此三教即是更相形待明下地望上地所不
0637a19: 能思上地非是當位絕待之不思議也今明圓教
0637a20: 明絕待不思議者十二因緣三種非道即是三德
0637a21: 解脫之佛道若菩薩能行此十二因緣三種煩惱
0637a23: 待三德之解脫也是則非但下地不能思上地名
0637a24: 不思議乃至十地諸佛菩薩亦不思下地及一切
0637b01: 眾生十二因緣三道此即是絕待之不可思議也
0637b02: 故文殊般若云佛界不可思議眾生界不可思議
0637b03: 二界不可思議無有異也是義前釋此經一名不
0637b04: 可思議解脫以具明今不重述也二約依報佛土
0637b06: 佛國但明常寂光土畢竟空寂此但是法身本土
0637b07: 不可思議未顯應身居不思議相今用神力致
0637b08: 座廣明居淨穢國土現不思議事須彌大海地
0637b09: 水火風十方佛國集在一國示一切人如是等皆
0637b10: 是於依報佛土現不思議莫測之相具出下文若
0637b11: 居分段依報國土塊然之有尚爾無礙不思議
0637b12: 者居有餘土果報土豈當可測量皆是不可思
0637b13: 議也問曰此經十四品皆明不思議義今何得獨
0637b14: 此一品標不思議名答曰雖復品品皆是明不思
0637b15: 議但此品廣出不思議變用莫測之事義顯故別
0637b16: 以不思議用標品題也如摩訶波若從始至終皆
0637b17: 明波若而佛言欲求波若當於須菩提品中求而
0637b18: 須菩提對佛釋提桓因舍利弗問難論一向皆入
0637b19: 真空實相即是波若正意故勸須菩提中求也此
0637b20: 品別受不思議名其義亦爾也。
0637b21: 爾時舍利弗見此室中無有床座作是念斯諸菩薩
0637b24: 摩現神力借座三明不思議解脫神用四迦葉歎
0637c01: 仰五時眾得益六維摩述成就第一身子為眾念
0637c02: 須座文即為五第一身子生念二維摩問三身
0637c03: 子答四維摩彈呵五天子得法眼淨第一身子生
0637c04: 念欲須座者身子往古大聖示此念欲為開
0637c05: 發不思議之端若不生念無由得顯不思議解脫
0637c06: 之大用也又欲為令諸小乘未證果者得法眼淨
0637c07: 或因此發菩提心已巳入正位者得成生蘇故示此
0637c08: 生念也所以然者若因此念致淨名彈呵為借須
0637c10: 果者得法眼淨或發大乘心已巳證果者鄙小慕大
0637c11: 堪聞大品之說入法華即得開佛知見也若約事
0637c12: 為言大眾倚立已巳久而維摩文殊方論大道言論
0637c13: 未已巳恐大眾疲怠不染法利若有座咸得安隱
0637c14: 坐心無疲怠必獲大益故生此念也是則因前空
0637c15: 室致身子今有斯念若淨名因此彈呵神力借座
0637c16: 猶此得廣說不思議解脫神用此之神用皆是垂
0637c17: 權疾利物之功能也若有如此之能而化物者
0637c18: 則除眾生實疾生死因果豈得不念若眾生煩惱
0637c19: 疾愈者則佛菩薩淨名應同之疾皆愈是則成前
0637c21: 生念意在此也。
0637c22: 長者維摩詰知其意語舍利弗言云何仁者為法來
0637c23: 耶求座耶。
0637c24: 此是第二淨名問身子所念身子雖生此念大眾
0638a02: 耶求座耶若為求床座此非行人若言為法不
0638a04: 彈折也。
0638a05: 舍利弗言我為法來非為座。
0638a06: 此是第三身子答也身子即依實以所念而答為
0638a07: 法來非為座也尋此答意即有三失一心念
0638a08: 而道為法即是違心之失也二其所念聲聞經明
0638a09: 陰界入三寶四諦等法即是不稱理之失也三真
0638a10: 法無念而今興念者此是捨道法入凡夫之失也。
0638a11: 維摩詰言唯舍利弗夫求法者不貪軀命何況床座。
0638a12: 此是第四正彈文即有三一正約事呵彈違心之
0638a13: 失二約法呵為法不稱理失三呵興念有捨道法
0638a15: 辭倚久不沾法味身有疲怠謂眾亦然遂念須
0638a16: 座而今覈問答言為法若其為法不惜身命何得
0638a17: 疲怠念須座是則今之所念違本欲求法心也。
0638a18: 夫求法者非有色受想行識之求非有界入之求非
0638a19: 有欲色無色之求。
0638a20: 此是二約法呵也以身子雖聞大乘既不染心猶
0638a21: 存小法致身有疲怠念須座故呵其所存之小
0638a22: 法也就此為四一約陰入三界呵二約三寶呵三
0638a23: 總約四諦呵四別約四諦呵一約陰入界呵者身
0638a24: 子是聲聞人依三藏教門入道陰入界正是其報
0638b01: 身因此身修禪發欲界定四禪四空住此諸禪觀
0638b02: 三界陰入界生滅四諦之理斷三界結今雖成羅
0638b03: 漢巡觀入無漏還從此入也今淨名用摩訶衍教
0638b04: 意呵其入拙度入生滅觀求理不得即空法性色
0638b05: 法性受想行識非真求法不免還招變易生死又
0638b06: 以拙求故有入出觀以捨道法現凡夫事出觀則
0638b07: 有疲怠故念座。
0638b08: 唯舍利弗夫求法者不著佛求不著法求不著眾求。
0638b09: 此是二約三寶呵也所以須約三寶呵者身子是
0638b10: 聲聞人從聞生解觀三空得入道由佛說法得入
0638b12: 淨名呵其不應取著不了義教所明三十二相為
0638b13: 佛九部經為法羯磨得戒為事僧見四諦得四果
0638b14: 為理僧也大乘究盡諸法實相智即是佛法性即
0638b15: 是法智理不二為僧又知法名佛離相為法無為
0638b16: 即僧若不識如斯一體三寶何得著別相三寶為
0638b17: 實也。
0638b18: 夫求法者無見苦求無斷集求無造盡證修道之求
0638b19: 所以者何法無戲論若言我當見苦斷集證滅修道
0638b20: 是則戲論非求法也。
0638b21: 此是三總約四諦呵也所以淨名次約四諦呵者
0638b22: 身子不愜若言三寶不實不應存著者親聞四諦
0638b23: 見理何得無三寶之可存也淨名即呵有作四諦
0638b24: 非究竟也文有二意一呵二釋一呵云無見苦斷
0638c01: 集造盡修道之求者此正是呵三藏教所明生滅
0638c02: 四諦也若住此四諦見理不進求者如住化城終
0638c04: 一相豈得破析觀苦言見理也不斷婬怒癡亦不
0638c06: 以為證滅此如化城之造作也有師作造詣之造
0638c07: 解恐此不如作化城義解也不斷癡愛起於明脫
0638c10: 見諦不見大乘無生無量無作等四諦也二釋者
0638c11: 經云法無戲論若言我當見苦斷集證滅修道是
0638c12: 則戲論者若執生滅四諦不悟有諍論者即是界
0638c13: 內有為緣集見論之戲論也若實因此見真斷界
0638c14: 內愛論見論者猶是界內無為緣集之戲論也今
0638c15: 身子雖斷有為緣集猶存此四諦者即是無為緣
0638c16: 集之戲論非求大乘即空假中三諦之法豈得見
0638c17: 佛性入三昧王三昧一切三昧悉入其中也。
0638c18: 唯舍利弗法名寂滅若行生滅是求生滅非求法也。
0638c19: 此是四別約四諦呵也此猶是四諦而淨名更歷
0638c20: 別呵者當是身子情猶未愜若言四諦是戲論者
0638c21: 何得佛開四諦作種種法門化眾生也又解當時
0638c22: 眾生有未悟者故須歷別呵也即有四意初一番
0638c23: 約苦諦呵次兩番別約集諦呵次四番別約滅諦
0638c24: 呵次二番約道諦呵初呵苦諦云法名寂滅者陰
0639a02: 觀陰界入等苦法見生滅乃是行於生滅豈得見
0639a04: 延無以生滅心說實相法若作如此求法者既不
0639a05: 得無生一實諦理還招變易生死之苦也。
0639a06: 法名無染若染於法乃至涅槃是則染著非求法也
0639a07: 法無行處若行於法是則行處非求法也。
0639a08: 此是二次有兩番別呵集者集為二因所成一習
0639a09: 因二報因習因多約煩惱報因多約業習報相依
0639a11: 名無染者如大涅槃經明愛有九種能令生死相
0639a12: 續如染世諦即有分段生死名界內集若染真諦
0639a13: 涅槃即有變易生死即是界外之集何謂得真斷
0639a14: 集也次呵報因云法無行處者即是呵行業也能
0639a15: 觀之智為行所觀之境即是處也故經云說智及
0639a16: 智處皆名為般若心行於境即是行業若凡夫行
0639a17: 世諦能招界內之苦二乘行真諦之理亦能招變
0639a18: 易生死苦即是集也。
0639a19: 法無取捨若取捨法是則取捨非求法也法無處所
0639a20: 若著處所是則著處非求法也法名無相若隨相識
0639a21: 是則求相非求法也法不可住若住於法是則住法
0639a22: 非求法也。
0639a23: 此是三次有四番別呵滅諦者經云法無取捨者
0639a24: 一實諦真滅之理本無取捨而凡夫取世諦捨涅
0639b01: 槃故有界內生死不得真滅今二乘取真諦涅槃
0639b02: 捨世諦生死即受變易生死亦非真滅諦也猶有
0639b03: 取捨不見中道非求法也法無處所者此亦呵滅
0639b04: 諦滅諦即是有餘無餘涅槃三乘行人歸心究竟
0639b05: 之處若著滅諦涅槃之處即有煩惱生死非真滅
0639b06: 諦非求法也經云法名無相者此亦呵取滅諦無
0639b07: 相涅槃也所以然者凡夫取世間相生六識故有
0639b08: 界內生死不名為滅聲聞經明無相三昧緣滅若
0639b09: 取滅諦相者即生七識亦是隨相生識則有界外
0639b11: 住滅諦所以然者凡夫住俗諦分段生死不滅二
0639b12: 乘住真諦有餘無餘涅槃即有變易生死豈得真
0639b13: 滅以住真諦得有餘無餘滅諦不見佛性不得大
0639b14: 涅槃究竟滅豈是求法也。
0639b15: 法不可見聞覺知若行見聞覺知是則見聞覺知非
0639b16: 求法也法名無為若行有為是求有為非求法也。
0639b17: 此是四次有兩番別呵滯道諦經云法不可見聞
0639b18: 覺知者凡夫有世俗見聞覺知則有見思煩惱是
0639b19: 以流轉生死此非見思無漏道若小乘慧眼見真
0639b20: 即是見從聞生解即是聞十六心悟理即是覺知
0639b21: 義故大涅槃經云須陀洹人以正覺道斷煩惱亦
0639b22: 名為佛也一切智知即是知也故於見諦道說智
0639b23: 眼明覺也若行如此見聞覺知不見一實諦者非
0639b24: 求大乘見思無漏道豈是真求法也見聞覺知即
0639c01: 四假也經言法名無為者小乘明滅諦是無為道
0639c02: 諦是有為無漏大乘明道諦滅諦皆是無為故大
0639c03: 涅槃經云聲聞弟子是有為僧上呵羅羅說有
0639c04: 為功德之利非為無為出家意在此也。
0639c05: 是故舍利弗若求法者於一切法應無所求。
0639c07: 有疲怠則念座若真求法無念無求待水澄清
0639c08: 珠相自現始是真求此無疲怠豈念座。
0639c09: 說此語時五百天子於諸法中得法眼淨。
0639c10: 此是第五明天子得法眼淨五百天人得法眼者
0639c11: 有師云是大乘法眼今推此文亦不的判大小比
0639c12: 准上來恐猶是小乘法眼淨所以然者淨名含中
0639c13: 道入真諦用摩訶衍通教說之求小乘人聞此巧
0639c14: 度之說即得法眼淨也又昔來分別推求法相道
0639c15: 理心水波動不得見理今聞說應無所求求心既
0639c16: 息心水澄清豁然便得見理如阿難竟夜懃劬策
0639c17: 觀欲盡殘結而不得盡放心就枕豁然發真三界
0639c18: 結漏盡此亦應然也。
0639c19: 爾時長者維摩詰問文殊師利仁者遊於無量千萬
0639c20: 億阿僧祇國何等佛土有好上妙功德成就師子之
0639c21: 座。
0639c22: 此是第二維摩現神力以借座上呵身子但為
0639c23: 座非為求法因此說法天人得道未顯不思議神
0639c24: 力淨名若不致座似如貧無財力不能營辦呵責
0640a01: 賓客今以神力借座用酬身子所念以為說不思
0640a02: 議解脫之由藉也就此文即有六一問文殊有好
0640a03: 座處二文殊答座處三現神力借座四燈王遣座
0640a04: 五大眾歎仰六淨名令時眾就座第一維摩詰先
0640a05: 問有座處者欲顯不思議神力設座必須稱賓客
0640a06: 之心所以先問有勝妙之座處理而解者文殊所
0640a07: 將大眾是機今淨名將欲逗機說不思議法必使
0640a08: 稱會是故先問也。
0640a09: 文殊師利言居士東方度三十六恒河沙國有世界
0640a10: 名須彌相佛號須彌燈王今現在彼佛身長八萬四
0640a11: 千由旬其師子座高八萬四千由旬嚴飾第一。
0640a12: 此是第二明文殊答文殊知燈王有好妙座正稱
0640a13: 今日時眾機宜故指須彌相世界有好嚴飾師子
0640a14: 座答也彼佛身長八萬四千由旬表八萬四千諸
0640a15: 波羅蜜所成圓滿之法身其座高八萬四千由旬
0640a16: 者將表八萬四千真空無畏之境也。
0640a17: 於是長者維摩詰現神通力。
0640a18: 此是第三明神力借座也若如下經文淨名神力
0640a19: 遣化菩薩香積取飯今此經文不見有神力變化
0640a20: 之事當是大士心念靈通冥感所以須彌燈王如
0640a21: 來稱其心念遣座來也或可經家脫落不載其事
0640a22: 也。
0640a23: 即時彼佛遣三萬二千師子座高廣嚴淨來入維摩
0640a24: 詰室。
0640b01: 此是第四彼佛遣座也三萬二千師子座入維摩
0640b02: 詰方丈室內小室能容大座三萬二千座不迫窄
0640b03: 者住不思議神力能爾即表果報土無鄣礙之依
0640b04: 報也問曰神力何由頓爾答曰靈鬼志明千年狐
0640b05: 狸以車入塚塚口無損車不破壞小魅尚爾況不
0640b06: 思議菩薩神力也。
0640b07: 諸菩薩大弟子釋梵四天王等昔所未見其室廣博
0640b08: 悉皆苞容三萬二千師子座無所妨礙於毗耶離城
0640b09: 及閻浮提四天下亦不迫窄悉見如故。
0640b10: 此是第五明大眾歎仰如此大座入于小室了無
0640b11: 迫窄毗耶等處本相無毀此是不思議希有昔所
0640b12: 未故稱歎也。
0640b13: 爾時維摩詰語文殊師利就師子座與諸菩薩上人
0640b14: 俱坐當自立身如彼座像。
0640b15: 此是第六命就座也文即有三一者令文殊及菩
0640b17: 子不能昇淨名語令就座而言身與座相稱現像
0640b18: 者如彼土菩薩之像而坐也。
0640b19: 其得神通菩薩即自變身為四萬二千由旬坐師子
0640b20: 座。
0640b21: 此是第二明神通皆稱座而坐也諸得神通菩薩
0640b22: 皆為四萬二千由旬身者上明佛身具足八萬四
0640b23: 千由旬今菩薩在因以讓果故折半也。
0640b24: 諸新發意菩薩及大弟子皆不能昇。
0640c01: 此是第三明新發意及弟子皆不能昇也文即有
0640c02: 四第一淨名語身子就座第二身子辭不能昇第
0640c03: 三維摩令禮燈王如來四新發意菩薩大弟子作
0640c04: 禮方得昇座第一明淨名語身子。
0640c05: 爾時維摩詰語舍利弗就師子座。
0640c06: 身子上來念須座今既致座何意不同諸菩薩
0640c07: 坐也。
0640c08: 舍利弗言居士此座高廣吾不能昇。
0640c10: 諸法空為座此空理豎深橫廣如前明其車高廣
0640c11: 義也身子內心未證此理及諸弟子新發意菩薩
0640c12: 等皆未得入佛慧不得不思議神通寧得同大菩
0640c13: 薩而昇也故雖見此座而不能昇如人見幻雖見
0640c14: 一為多多為一自不能作身子等又爾雖見室包
0640c15: 乾像而無此神力故不能昇也所以新發意菩薩
0640c16: 不能昇者若三藏教菩薩伏結雖得五神通既不
0640c17: 及二乘界內漏盡即是新發意豈能昇也若通教
0640c18: 菩薩六地斷結與羅漢齊功得界內六神通若望
0640c19: 圓教猶是新發意菩薩羅漢既不能昇六地豈能
0640c20: 昇也若別教三十心菩薩雖得界外五通亦名新
0640c22: 薩在十信位雖得六根清淨亦名新發意未入初
0640c23: 發心住得如來真應二身豈能昇座也。
0640c24: 維摩詰言唯舍利弗為須彌燈王如來作禮乃可得
0641a01: 坐。
0641a02: 此是第三明淨名勸禮燈王如來所以勸禮者身
0641a03: 子及諸大弟子雖得羅漢皆是小乘未入大道新
0641a04: 發意等雖是菩薩未住不思議解脫皆內心有礙
0641a05: 不得自在自力既不能昇若禮燈王如來承佛神
0641a06: 力乃可得昇也又解小乘歸向如來即是迴心向
0641a07: 大表其至法華座當得安住實智授記作佛故得
0641a08: 昇也諸新發意菩薩若聞此不思議之說即心開
0641a09: 悟或至大品得入若至法華聞正直捨方便之教
0641a10: 皆有得入之義故得昇座也。
0641a11: 於是新發意菩薩及大弟子即為須彌燈王如來作
0641a12: 禮便得坐師子座。
0641a13: 此是四明受旨作禮即得昇座也得昇座者即是
0641a14: 承佛神力亦是遠表將有內心稱大乘空理故得
0641a15: 昇座也。
0641a16: 舍利弗言居士未曾有也如是小室乃容受此高廣
0641a17: 之座於毗耶離城無所妨礙又於閻浮提聚落城邑
0641a18: 及四天下諸天龍王鬼神宮殿亦不迫窄。
0641a19: 此是第三正明淨名說不思議解脫大力用也就
0641a20: 此文即有二一身子見此不思議神用歎未曾有
0641a21: 二維摩答廣明諸佛菩薩住不思議解脫果有大
0641a22: 神用此是一明身子歎未曾有者身子見此神力
0641a23: 諸座高廣直置一座八萬四千由旬閻浮提已巳不
0641b01: 斯一座何況三萬二千來入此室於毗耶離閻浮
0641b02: 提眾生依正兩報無所妨損了不迫窄莫測之然
0641b03: 故身子歎訝也問曰何得小室容諸大座也答曰
0641b04: 世諦有二種一思議世諦此小不能容大二不思
0641b05: 議世諦小則容大如尺面之鏡萬像皆現於內也。
0641b06: 維摩詰言唯舍利弗諸佛菩薩有解脫名不可思議。
0641b08: 地三德解脫答者身子既不思議歎未曾有而
0641b09: 不測是何法門時眾未住不思議解脫亦莫知所
0641b10: 以然也故淨名顯諸佛所得不思議解脫法門答
0641b11: 也菩薩位住此解脫即能有大神力用今淨名是
0641b12: 大菩薩住此解脫故現此不思議之事也就此文
0641b13: 即有三第一約佛菩薩顯不思議之體二約菩薩
0641b14: 明住不思議之智三明不思議之大力此即是正
0641b15: 明三德解脫顯上問疾明果地法身大悲權疾之
0641b16: 用也所以然者上淨名現空室唯置一以疾而
0641b17: 臥今還重顯前意也所言諸佛菩薩有解脫名不
0641b18: 思議者即是諸佛菩薩所得真性解脫也上唯置
0641b19: 一正表此也菩薩住是解脫者此是實慧解脫
0641b20: 智慧與真性相應入理波若名為住住者安靜休
0641b21: 息義實慧得見圓理息諸方便之行上現寢臥正
0641b22: 表此也能以須彌之高廣內於芥子即是方便解
0641b23: 脫上無疾方便現疾正表此也所以淨名重顯三
0641b24: 德解脫者上雖明權疾正為利物而未明利益物
0641c01: 不思議無量方便時眾豈知處權疾十方佛土
0641c02: 利物無涯之事也故今因神力借座入室為證
0641c03: 處權疾有不思議利物之大用也第一所以約諸
0641c04: 佛菩薩有解脫顯真性解脫者真性之理乃與一
0641c05: 切眾生共有但以諸佛菩薩能得此理故能有大
0641c06: 用如得如意珠則能雨寶也。
0641c07: 若菩薩住是解脫者。
0641c08: 此是第二正明住不思議之智即是實慧解脫也
0641c09: 所以然者只以菩薩得實慧能以不住法住此真
0641c10: 性之理也若三藏通教皆不明此理所有菩薩皆
0641c11: 不得此理也別教明登初地即住此理圓教明入
0641c13: 今淨名後心住此理工用近無等等也。
0641c15: 故而四天王忉利諸天不覺不知己巳之所入唯應度
0641c17: 四大海水入一毛孔不嬈魚黿鼉水性之屬而彼
0641c18: 大海本相如故諸龍鬼神阿脩羅等不覺不知己巳之
0641c19: 所入於此眾生亦無所嬈。
0641c20: 此是第三明不思議之大用也正以實慧與真性
0641c21: 合故得有斯莫測之用此如大智論云水銀和真
0641c23: 即有二一略別明不思議用二總廣明不思議用
0641c24: 一略別明不思議用者此止出十六事八雙相對
0642a01: 也初一雙山海相對亦是依正相對以明不思議
0642a02: 莫測之用也經云以須彌高廣內於芥子而無增
0642a04: 依報之境得自在也此義難解有師言神力能爾
0642a05: 今謂不思議性非天人脩羅佛之所作神力何能
0642a06: 爾有師言小無小相大無大相故得入也今謂小
0642a07: 是小大是大是自性小大不得相入者小大大小
0642a08: 既是佗性之小大何得入也今解華嚴經明一微
0642a09: 塵有大千經卷觀眾生一念無明心即是如來心
0642a10: 若見此心則能以須彌入芥子無相妨也下諸不
0642a11: 思議事窮劫說不能盡皆是此意耳所以然者此
0642a12: 經云諸佛解脫當於眾生心行中求若觀眾生心
0642a13: 行得諸佛解脫住此解脫則能現如是種種不思
0642a14: 議事也所以然者諸方便教二乘得偏真之理解
0642a15: 脫是思議解脫如得頗珠不能雨寶大乘圓教
0642a16: 明菩薩中道圓真真性解脫即是不思議解脫如
0642a17: 得如意珠能雨大千寶也見眾生心行真性得芥
0642a18: 子須彌真性一如無二若得芥子真性之小能容
0642a19: 須彌之大得須彌真性則須彌之大不礙芥子之
0642a20: 小舉此一意可以例下諸事也而言其中眾生不
0642a21: 覺不知唯應度者乃能見之者眾生既不見小大
0642a22: 真性之理豈覺知也其有得度之機神力加之即
0642a23: 得見此事也又若能觀此真性入觀行即相似即
0642a24: 因此必得如來滅度故言乃能見之故法華經明
0642b01: 六根清淨云唯獨自明了餘人所不知也經言又
0642b02: 以四大海水入一毛孔者海水對須彌也又解云
0642b03: 海水入一毛孔者正報得自在也若會海水不思
0642b05: 孔於正報之身無所妨損也。
0642b07: 如陶家輪著右掌中擲過恒沙世界之外其中眾生
0642b08: 不覺不知己巳之所往又復還置本處都不使人有往
0642b09: 來想而世界本相如故。
0642b10: 此是第二一雙擲世界去還相對也若菩薩住世
0642b11: 界真性解脫之理即能如此也。
0642b12: 又舍利弗或有眾生樂久住世界而可度者菩薩即
0642b13: 演七日以為一劫令彼眾生謂之一劫或有眾生不
0642b14: 樂久住而可度者菩薩即促一劫以為七日令彼眾
0642b15: 生謂之七日。
0642b16: 此是第三雙延時促時相對也若菩薩住時節真
0642b18: 其短見三世事若言其長只是一念眠時也。
0642b19: 又舍利弗住不可思議解脫菩薩以一切佛土嚴飾
0642b20: 之事集在一國示於眾生又菩薩以一切佛土眾生
0642b21: 置之右掌飛到十方遍示一切而不動本處。
0642b22: 此是第四雙彼土現此此土現彼相對若菩薩住
0642b23: 依報國土真性解脫即能如此也。
0642b24: 又舍利弗十方眾生供養諸佛之具菩薩於一毛孔
0642c01: 皆令得見又十方國土所有日月星宿於一毛孔普
0642c02: 使見之。
0642c03: 此是第五雙供養物國土所有相對於毛孔普使
0642c04: 見之若會依正真性解脫者即能如此也。
0642c06: 身無損外諸樹木亦不摧折又十方世界劫盡燒時
0642c07: 以一切火內於腹中火事如故而不為害。
0642c08: 此是第六雙風火相對若會風火真性即能如此
0642c09: 也。
0642c10: 又於下方過恒河沙等諸佛國土取一佛土舉著上
0642c11: 方過恒河沙無數世界如持鍼鋒舉一棗葉而無所
0642c12: 嬈。
0642c13: 此是第七雙明舉世界上下相對若會依報國土
0642c14: 真性即能如此但經略不將上著下義推必有其
0642c15: 事也。
0642c16: 又舍利弗住不可思議解脫菩薩能以神通現作佛
0642c17: 身或現辟支佛身或現聲聞身或現帝釋身或現梵
0642c19: 眾聲上中下音皆能變之令作佛聲演出無常苦空
0642c20: 無我之音及十方諸佛所說種種之法皆於其中普
0642c21: 令得聞。
0642c22: 此是第八雙現身聲相對若會正報真性即能如
0642c23: 此若能如是即是垂權疾變現形聲利物是則
0642c24: 其見聞者皆已巳得度。
0643a01: 舍利弗我今略說菩薩不可思議解脫之力若廣說
0643a02: 者窮劫不盡。
0643a03: 此是第二總結廣明不思議大用無量也若住真
0643a04: 性解脫真性即諸法性法性無量無邊則不思議
0643a05: 大用亦無量無邊豈是窮劫之所能說即是三土
0643a06: 垂權疾利物與空等也成法身果地大悲權
0643a07: 疾其義孱然也。
0643a08: 爾時大迦葉聞說菩薩不可思議解脫法門歎未曾
0643a09: 有。
0643a10: 此是第四大迦葉稱歎也就此文即有二一大迦
0643a11: 葉稱歎希有二語舍利弗說可歎之事一大迦葉
0643a12: 稱歎希有者迦葉聞說不可思議解脫大用莫測
0643a13: 二乘所得思議解脫無如此事亦是昔所未聞故
0643a14: 稱歎未曾有也。
0643a15: 謂舍利弗譬如有人於盲者前現眾色像非彼所見
0643a16: 一切聲聞聞是不可思議解脫法門不能解了為若
0643a17: 此也。
0643a19: 菩薩得利一明小乘聞不能解者以小乘人無大
0643a20: 乘三無漏根故雖聞不可思議解脫不能解也大
0643a21: 迦葉自作盲者譬顯斯義即有二意一開譬二合
0643a22: 譬於盲者前現色像者盲雖不見非不聞有色之
0643a23: 事此喻二乘無大乘三無漏根聞說不可思議解
0643a24: 脫神力既不見真性之理不知神用意趣何所因
0643b01: 由如盲不見色雖聞異說莫知因起故言不能解
0643b02: 了若此也所以然者二乘雖得慧眼以取證故法
0643b03: 眼根壞雖聞說不可思議事不能發起識得見其
0643b04: 事如世盲人肉眼根壞雖對眾色不能發識有所
0643b05: 見也。
0643b06: 智者聞是其誰不發阿耨多羅三藐三菩提心。
0643b07: 此是第二勸智者發心也除已巳入正位二乘人餘
0643b08: 五乘行人有智之者皆可發心學此不可思議解
0643b09: 脫法門也。
0643b10: 我等何為永絕其根於此大乘已巳如敗種一切聲聞
0643b11: 聞是不可思議解脫法門皆應號泣聲振三千大千
0643b12: 世界。
0643b13: 此是第三明迦葉自責聲聞於此無分也一切聲
0643b14: 聞永絕其根者種子不能生牙也聞此皆應號泣
0643b16: 永無不可思議益物之事故傷歎自責也大迦葉
0643b17: 此意欲折諸入正位小乘人成生蘇入大品成熟
0643b18: 蘇至法華成醍醐也。
0643b19: 一切菩薩應大欣慶頂受此法若有菩薩信解不可
0643b20: 思議解脫法門者一切眾魔無如之何。
0643b21: 此是第四明大迦葉慶諸菩薩得益也即有二一
0643b22: 慶勸頂受如文二明得此真法大士住此法門即
0643b23: 知魔幻故言菩薩信解法門者一切魔無如之何
0643b24: 也。
0643c01: 大迦葉說是語時三萬二千天子皆發阿耨多羅三
0643c02: 藐三菩提心。
0643c03: 此是第五時眾聞法得益也天人得益正由聞淨
0643c04: 名說不可思議大用亦是迦葉自歎勸故皆發
0643c05: 菩提心也。
0643c06: 爾時維摩詰語大迦葉仁者十方無量阿僧祇世界
0643c07: 中作魔王者多是住不可思議解脫菩薩以方便力
0643c09: 此是第六淨名述成大迦葉也上迦葉云此法門
0643c10: 者魔不能壞今大士述成此意有二一述魔不能
0643c11: 壞二明住不可思議菩薩能成就行人一魔不能
0643c12: 壞者作魔王者多是住此法門擊諸初學方便教
0643c13: 菩薩及修圓道初學之者若是真道不可壞如金
0643c14: 剛寶缾無能破者亦如野揩金柱轉益光色若
0643c15: 修道魔來更增功德智慧也。
0643c16: 又迦葉十方無量菩薩或有人從乞手足耳鼻頭目
0643c17: 髓腦血肉皮骨聚落城邑妻子奴婢象馬車乘金銀
0643c18: 琉璃車渠馬腦珊瑚虎魄真珠珂貝衣服飲食如此
0643c19: 乞者多是住不可思議解脫菩薩以方便力而往試
0643c20: 之令其堅固所以者何住不可思議解脫菩薩有威
0643c21: 德力故行逼迫示諸眾生如是難事凡夫下劣無有
0643c22: 勢力不能如是逼迫菩薩譬如龍象蹴蹈非驢所堪
0643c23: 是名住不可思議解脫菩薩智慧方便之門。
0643c24: 此是二明住不可思議菩薩能成就行人也若諸
0644a02: 可思議菩薩多來試之令其牢固如法華經明釋
0644a03: 迦因地恒為調達所成也若小菩薩則不能爾即
0644a04: 作譬顯開譬合譬如文可解也。
0644a05: 
0644a06: 維摩羅詰經文疏卷第二十二
