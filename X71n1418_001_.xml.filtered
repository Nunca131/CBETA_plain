0485c01: 
0485c02: 
0485c03: 
0485c04: 
0485c05: 
0485c06: 
0485c07: 呆菴莊禪師語錄總目
0485c08: 
0485c09: 卷之一
0485c10: 南康雲居真如禪寺語錄
0485c11: 卷之二
0485c12: 杭州徑山興聖萬壽禪寺語錄
0485c13: 卷之三
0485c14: 小參
0485c15: 卷之四
0485c16: 拈古三十八則
0485c17: 卷之五
0485c18: 頌古四十七則
0485c19: 卷之六
0485c20: 偈二十九首歌六首吟一首
0485c21: 卷之七
0485c22: 詩七言八句二十四首　七言絕句六十五首
0485c23: 卷之八
0485c24: 詩五言八句二十一首
0486a01: 讚佛祖讚二十七首　自讚六首
0486a02: 塔銘
0486a03: 
0486a04: 呆菴莊禪師語錄總目終
0486a05: 
0486a06: 
0486a07: 
0486a08: 
0486a09: 
0486a10: No. 1418
0486a11: 呆庵莊禪師語錄卷之一
0486a12: 
0486a13: 門人　慧啟　等編
0486a14: 雲居語錄
0486a15: 師入寺。指山門云。大啟重關。全提正令。水赴雲趨。金
0486a16: 舂玉應。
0486a17: 據室云。從上老古錐。向這裏說東道西。欺胡瞞漢。新
0486a18: 長老到來。一時亡鋒結舌去也。拈拄杖。澤廣藏山。理
0486a19: 能伏豹。卓拄杖。
0486a20: 拈劄。靈山付囑。驗在今日。佛法遍天下。皇恩無盡時。
0486a21: 陞座。拈香罷。問答不錄　師乃云。道在目前。目前非
0486a22: 道。迷者自迷。悟者自悟。不容擬議。寧涉言詮。但能廓
0486a23: 爾忘緣。自然觸處顯露。饒汝舉古舉今。說玄說妙。巧
0486a24: 逞機辯。大振家風。我說總是顛倒妄想。佛佛授手。祖
0486b01: 祖相傳。正眼看來。也是承接響。驀拈拄杖。召大眾
0486b02: 云。雲居今日事不獲已巳。更成一場敗闕。三十年後。未
0486b03: 免遭人檢點。卓拄杖。千峰勢到嶽邊止。萬派聲歸海
0486b04: 上消。
0486b05: 開寺基示眾。昨日開荒地。請諸人。荊棘。除去瓦
0486b06: 礫。本來基址。已巳見分明。只有中間樹子。無人拔得。山
0486b07: 僧今日未免別行方便。利刀剪盡繁枝葉。鈍钁深鋤
0486b08: 邪倒根。實地工夫成一片。住山斧了無痕。
0486b09: 上堂。舉雲門大師云。平地上死人無數。出得荊棘林
0486b10: 是好手。時有僧云。恁麼則堂中上座有長處。門云。蘇
0486b11: 嚧蘇嚧。師云。雲門與麼道。雲居則不然。平地上活人
0486b12: 無數。入得荊棘林是好手。忽有人出來。說長說短。拈
0486b13: 拄杖。劈脊便打。何故。水流濕火就燥。禍福無門。惟人
0486b14: 自召。
0486b15: 師凡見僧便問。近奉公文。務要打點上座。僧云。某甲
0486b16: 不是姦細。師云。也須勘過始得。僧云。和尚莫得倚勢
0486b17: 欺人。師展手云。把將公驗來。僧擬議。師掌之。有僧云。
0486b18: 久聞和尚有此機要。師云。山僧失利。
0486b19: 珍藏主火。從門入者不是家珍。三乘教典。都無實義。
0486b20: 喚作火則燒殺你。不喚作火則凍殺你。
0486b21: 師因僧問。承聞。和尚有打點之機。是否。師熟視云。汝
0486b22: 來自首那。僧云。學人掀倒禪床去也。師云。汝是甚處
0486b23: 人。僧云。高著眼。師云。這依草附木底精靈。
0486b24: 法華會上堂。久默斯要。不務速說。今當說之。各宜善
0486c01: 聽。良久云。我不敢輕於汝等。汝等皆當作佛。
0486c02: 示眾。夫為宗師者。不得已巳垂示一言半句。無非為學
0486c03: 者。抽釘拔楔。解粘去縛。譬如善舞太阿。自然不傷其
0486c04: 手。近代據師位訓學徒。記持文字。崇飾語言。誇耀後
0486c05: 來。增長惡習。不知有自己已出身之路。如衣壞絮行棘
0486c06: 林中。不能自由。少林直指之宗。於此墜地。良可痛傷。
0486c07: 海輩行。各須帶眼。莫教墮他網中。出頭不得。只如
0486c08: 古人道。入此門來。莫存知解。若約山僧見處。直饒知
0486c09: 解頓忘。猶是門外漢。到者裏。須辨緇素始得。珍重。
0486c10: 師。一日問新到云。我這裏。虎狼塞路。荊棘參天。上人
0486c11: 到來。有何忙事。僧云。特來禮拜和尚。師云。入門一句
0486c12: 則不問。且道。跟下草鞋。甚處得來。僧擬議。師便喝。
0486c13: 又問。昨日離何處。僧云。廬山。師云。不勞再勘。
0486c14: 師因鏟艸次。有僧問。這片田地。幾時得乾淨。師舉
0486c15: 起鋤頭云。不得喚作鋤頭。未審。上座喚作甚麼。僧無
0486c16: 語。師拋下鋤頭云。這片田地。幾時得乾淨。
0486c17: 解夏上堂。聖制告圓。正是今日。諸方叢席。說禪說道。
0486c18: 浩浩地。我這裏。孤峭巍巍。縱有佛法。誰著眼
0486c19: 。拍禪床。下座。
0486c20: 上堂。僧問。如何是學人自己已。師云。阿誰教汝與麼問。
0486c21: 僧禮拜　師乃云。觸目不會道。運足安知路。古人與
0486c22: 麼道。大似勞而無功。山僧見處。也要諸人共知。驀拈
0486c23: 拄杖。卓一下云。但得雪消去。自然春到來。便下座。
0486c24: 師一日。有二僧請益。師垂問云。盡大地。是當人自己已。
0487a01: 向甚處安眼耳鼻舌身意。僧無語。又問第二僧。須彌
0487a02: 峰磕碎汝髑髏。因甚不知痛覺。僧亦無語。師回顧侍
0487a03: 者。記取這兩轉語。
0487a04: 上堂。舉葉縣省禪師上堂云。廣教有驗人關截人機
0487a05: 活人句。還有人道得麼。若是道不得。孤負平生。師云。
0487a06: 雲居也無驗人關。也無截人機。也無活人句。還有道
0487a07: 得者麼。若是道不得。辜負山僧。回顧侍者云。且道。古
0487a08: 人底是。老僧底是。侍者無語。師以拂子驀口打。
0487a09: 上堂。夜來夢中。舉一則因緣。會中有三人悟道。候到
0487a10: 天明。舉似大眾。一時忘。且待老僧更思量看。良久
0487a11: 云。汝等諸人。總來者裏。聽我說夢。著甚來由。以拄杖
0487a12: 一時散。
0487a13: 上堂。儒書云。百姓日用而不知。佛經云。眾生日用而
0487a14: 不覺。山僧道。知得也是閑。覺得也是妄。這箇說話。不
0487a15: 是抑他古人。須是自己已眼活始得。擊拂子。千江有水
0487a16: 千江月。萬里無雲萬里天。
0487a17: 師因僧問。如何是和尚著實為人處。師云。我何曾向
0487a18: 汝說頭來。僧云。本色宗師。天然有在。師拈拄杖。打
0487a19: 一下云。這掠漢。不打更待何時。
0487a20: 上堂。禪不可參。道不可學。學道參禪。無繩自縛。金毛
0487a21: 獅子奮全威。祥麟只有一隻角。畢竟如何。趙州觀音
0487a22: 院裏壁上。掛箇葫蘆。有時風吹。歷落歷落。
0487a23: 上堂。法不孤起。仗境方生。客來須看。賊來須打。衲僧
0487a24: 門下。道出常情。作麼生與他相見。向下文長。付在來
0487b01: 日。
0487b02: 上堂。雲片片水潺潺。舉目千山復萬山。山容寂寂。鳥
0487b03: 語關關。門前古路平如砥。不與時人共往還。擊拂子
0487b04: 便下座。
0487b05: 上堂。一切眾生。為物所轉。若能轉物。即同如來。諸禪
0487b06: 德。彼此丈夫。莫受人謾。且所轉是甚麼物。能轉又是
0487b07: 甚麼。釋迦老子。好與二十棒。雖然。放過也好。隨風
0487b08: 浪化。莫記刻舟痕。
0487b09: 化主回上堂。禪子臨川化導歸。入門一笑展雙眉。破
0487b10: 微塵出大經卷。打椎鐘報眾知。正與麼時。且道功
0487b11: 歸何所。昨夜春回空劫外。覺華香綻不萌枝。
0487b12: 祖忌拈香。來時缺兩齒。去時留一履。這個老胡僧。孟
0487b13: 浪絕倫比。乃喚云。者裏還有祖師麼。老僧與伊廝見
0487b14: 則箇。以香置鑪云。莫怪空。伏惟珍重。
0487b15: 因雪上堂。大地雪漫漫。山深分外寒。斷肱人不到。面
0487b16: 壁也無端。大眾且道。是祖師無端。山僧無端。拈拄杖
0487b17: 擲下云。無端無端。
0487b18: 元旦上堂。天得一以清。地得一以寧。君王得一致太
0487b19: 平。衲僧得一。滴水生。拈拄杖。只如拄杖子得一時
0487b20: 如何。直示新年頭佛法。敲風打雨任縱橫。靠拄杖。
0487b21: 上堂。今朝正月十五。緇白填門塞戶。侍者才覆上堂。
0487b22: 道人擊動法。老僧狼忙出來。何暇舉今論古。平生
0487b23: 貶剝諸方。今日一場莽鹵。大眾。莽鹵則不無。也須知
0487b24: 時識宜始得。不如詐啞佯聾。冷地看他村歌社舞。擊
0487c01: 拂子下座。
0487c02: 敘謝兩序上堂。打開寶藏。運出家珍。普濟生。悉令
0487c03: 充足。金剛圈栗棘蓬。總是閒家潑具。只如遇賤則貴。
0487c04: 逢低則高。不傷物義一句。合作麼生。饡飯從教香馥
0487c05: 郁。紙衣莫使墨淋漓。
0487c06: 上堂。春日晴黃鶯鳴。花開爛熳。老樹聳崢嶸。人在
0487c07: 碧溪橋上立。水流東去聽無聲。拍禪床下座。
0487c08: 師因僧問。騎虎頭。撩虎尾。中間事作麼生。師云。渠儂
0487c09: 得自由。僧云。只如古人道。我也弄不出。意且如何。師
0487c10: 云。入水見長人。
0487c11: 師問僧云。一句內二句外明得。是第幾機。僧擬對。師
0487c12: 云。擬心即差。開口即失。去。
0487c13: 浴佛上堂。真佛無形。浴箇什麼。毗藍園裏。妄見空花。
0487c14: 雲門令行。不到今日。驀拈拄杖。召大眾云。今日事作
0487c15: 麼生。昆明池裏失。曲江江上撈得鋸。卓拄杖。
0487c16: 結夏上堂。九旬禁足今朝始。特地升堂為指南。一念
0487c17: 不生三際斷。百千諸佛是同參。同參事則不問。且道。
0487c18: 百千諸佛。只今向甚處安身立命。擊拂子。手執夜明
0487c19: 符。幾知天曉。
0487c20: 上堂。舉道吾問雲岩云。脫漏子。向什麼處相見。
0487c21: 岩云。向不生不滅處相見。吾云。何不道非不生不滅
0487c22: 處相見。師拈云。不生不滅。與非不生不滅處。總無相
0487c23: 見分。若有人問雲居脫漏子向什麼處相見。只
0487c24: 向他道。什麼處不相見。驀拈拄杖。畫一畫。下座。
0488a01: 師問僧云。汝與麼遠來。親附老僧。他時異日。忽有人
0488a02: 問老僧還有為人處也無。汝作麼生答。僧擬進語。師
0488a03: 呵云。去。莫道曾見老僧來。
0488a04: 上堂。我這裏。無佛法可說。無禪道可學。汝諸方說得
0488a05: 底學得底。直須盡情放下。內無所守。外無所倚。不妨
0488a06: 做個洒洒落落衲僧。正與麼時。更須知有轉身一路
0488a07: 始得。擊拂子。紅霞穿碧落。白日遶須彌。
0488a08: 上堂。心法無形。通貫十方。十方無壁落。四面絕遮欄。
0488a09: 可憐傅大士。處處失樓閣。寒山拾得。更是討頭鼻不
0488a10: 著。便下座。
0488a11: 上堂。解夏之後。東去西去。南去北去。直須向高高山
0488a12: 頂立。深深海底行。若是閨閤中物捨不得。未免墮坑
0488a13: 落塹。擊拂子。當門更不栽荊棘。免被人來惹著衣。
0488a14: 上堂。雲居沒能為。只麼隨緣過。飢來索飯。困來伸
0488a15: 臥。禪亦不能參。偈亦不會做。談玄說妙人。總似驢
0488a16: 拽磨。
0488a17: 上堂。老僧開荒時。於法堂基上。掘得一箇斧子。久
0488a18: 聚兄弟。若有用得著者。兩手分付。若是荷負不去。老
0488a19: 僧收得來。著甚死急。不如颺向垃圾堆頭。從他日炙
0488a20: 風吹去也。驀拈拄杖卓一下云。鞭起銕牛耕大地。誰
0488a21: 能井底種林檎。
0488a22: 開爐上堂。舉趙州和尚。指火示僧云。我喚作火。你不
0488a23: 得喚作火。師云。趙州老老大大。剛要挑弄火。雲居
0488a24: 則不然。相共圍爐燒火向。主賓道合自忘言。
0488b01: 上堂。語中有語。名為死句。語中無語。名為活句。幾人
0488b02: 向活句中死。幾人向死句中活。更有一人能死
0488b03: 能活。坐斷一切語句。來雲居手中。覓棒吃。因向他
0488b04: 道。且莫草草。明日來與汝一坑埋。何故。易分
0488b05: 雪裏粉。難辨墨中煤。
0488b06: 義藏主火。與汝往來者是藏。不與汝往來者亦是藏。
0488b07: 要明第一義諦。切忌死他語下。以火把打一圓相云。
0488b08: 月不待風而。日不待火而熱。擲下火。
0488b09: 正旦上堂。一切無情。皆有佛性。晨朝起來。慶賀新年。
0488b10: 法堂上撞著露柱。禮他三拜。有何不可。安樂山神。無
0488b11: 端性懆鼓合。點胸尊者。在佛殿基上。說是說非。總與
0488b12: 二十拄杖。出趙州關外去也。不見道。三千條令。主
0488b13: 者施行。
0488b14: 應高僧選。退院上堂。我來雲中居。五載如轉燭。所樂
0488b15: 在忘緣。心心自知足。名不可逃。驛書到空谷。笑看
0488b16: 折鐺。委置憑誰續。摩挲七尺藤。光漆耀人目。用捨
0488b17: 各有時。去住何拘束。珍重同道流。共唱清平曲。驀拈
0488b18: 拄杖召大眾云。且道。清平曲是甚腔調。喝一喝。下座。
0488b19: 
0488b20: 呆庵莊禪師語錄卷之一
