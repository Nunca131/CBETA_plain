0486b15: 
0486b16: 諸法集要經卷第六
0486b17: 
0486b18: 觀無畏尊者集
0486b19: 西天譯經三藏朝散大夫
0486b20: 試鴻臚卿宣梵大師賜紫
0486b21: 沙門臣日稱等奉　詔譯
0486b22: 福非福業品第十三
0486b23: 所造作諸業謂福及非福
0486b24: 能縛諸有情定各招其報
0486b25: 愚夫心如魚依愛波而住
0486b26: 含笑造諸惡悲啼而自受
0486b27: 昔同造諸罪謂僕使營從
0486b28: 後受其苦報彼則無相代
0486b29: 由親眷朋屬和合造眾罪
0486c01: 於他世相隨唯所作惡業
0486c02: 如花所至處其香不捨離
0486c03: 善惡業亦然在處常隨逐
0486c04: 眾生由自業因果常相應
0486c05: 作善生諸天而受殊勝樂
0486c06: 若惡業果報則受極重苦
0486c07: 墮三惡趣中彼苦無相似
0486c08: 謂由彼三業造作遍三界
0486c09: 常起於三毒則墮三惡道
0486c10: 諸愚夫異生由因緣和合
0486c11: 流轉三界中皆隨於自業
0486c12: 非自作他受非他作我受
0486c13: 當知所造業招報唯決定
0486c14: 業雖有眾多受處有其九
0486c15: 由彼互相資成四十種惡
0486c16: 自造作一業定受其一報
0486c17: 墮於險道中則無其伴侶
0486c18: 或為他勸請而造作惡業
0486c19: 後受苦報時彼則不能救
0486c20: 業熟非初後及此生他世
0486c21: 謂於此造作或於餘處受
0486c22: 由善惡業故隨輪迴流轉
0486c23: 為業風所吹而招苦樂報
0486c24: 愚夫心散亂於欲常樂著
0486c25: 無正慧揀擇諸惡則增長
0486c26: 彼著樂眾生為癡之所覆
0486c27: 惡報現其前則墮黑暗處
0486c28: 由於佛正法心不生欣樂
0486c29: 在彼地獄中長時受其苦
0487a01: 從無始輪迴為業網纏縛
0487a02: 此滅彼復生皆由心造作
0487a03: 或從天墮落或地獄生天
0487a04: 或生於人中或受餓鬼報
0487a05: 謂彼苦樂因皆由己所造
0487a06: 各互相生起非自在天作
0487a07: 輪迴生死中造無數惡業
0487a08: 唯佛當證知餘智不能了
0487a09: 若非法招善此因為顛倒
0487a10: 當知所受果皆與因相似
0487a11: 若因果相應則順於正理
0487a12: 是有為諸法無不從緣起
0487a13: 未見無罪者而趣於地獄
0487a14: 定由惡業故則受其苦報
0487a15: 決定造諸惡堅著而無悔
0487a16: 彼為業所縛則墮於惡道
0487a17: 未見不善業引生於樂果
0487a18: 唯佛真實言示彼對治道
0487a19: 如因燈有光如由業招報
0487a20: 諸有所作者皆因緣生故
0487a21: 謂由彼彼因各各果隨轉
0487a22: 善達如是相則名真實見
0487a23: 非同自在天無因而建立
0487a24: 諸法皆緣生是如來所說
0487a25: 由無始輪迴業報常相似
0487a26: 非顛倒分別從因緣而有
0487a27: 眾生癡所迷於愛欲無厭
0487a28: 若不了業報何由獲寂靜
0487a29: 若人於佛教不達道非道
0487b01: 由癡無正慧常生於熱惱
0487b02: 見他如意樂彼樂從因生
0487b03: 諸法皆唯心各各隨自行
0487b04: 有為皆無常如水泡非久
0487b05: 應當行善行為二世饒益
0487b06: 世間業報及諸天退墮
0487b07: 若樂放逸者彼定無少樂
0487b08: 業索極修長堅固而難脫
0487b09: 纏縛彼愚夫去菩提則遠
0487b10: 智慧如利劍於彼能除斷
0487b11: 離愚癡熱惱令至於彼岸
0487b12: 由業受彼果隨善惡相應
0487b13: 智者不暫忘因果常決定
0487b14: 由因緣和合生肢分骨鎖
0487b15: 纏縛諸有情輪迴無解脫
0487b16: 由彼纏縛故逼迫難堪任
0487b17: 當修解脫因得盡諸苦際
0487b18: 彼業善鉤名忍澂師校刻本作召名復能牽眾生
0487b19: 於在所生處隨業而受報
0487b20: 彼業果如輪於三有旋轉
0487b21: 當離諸過患常修殊勝行
0487b22: 布施如淨器貯戒勤慧水
0487b23: 智者善持用滅三有業火
0487b24: 若縱彼三業三毒則隨轉
0487b25: 馳騁三界中由癡三種行
0487b26: 一切諸眾生為苦所逼迫
0487b27: 皆隨自作業常依止而住
0487b28: 若無彼善因何能有少樂
0487b29: 隨業受彼報如種生其果
0487c01: 又如陽春時能滋榮卉木
0487c02: 彼果從因生無因則不起
0487c03: 為業索所拘百千生往返
0487c04: 如世間車輪由機關而轉
0487c05: 彼三毒堅牢眾生難出離
0487c06: 離貪等過患則善超三有
0487c07: 若人慶快心修彼殊勝行
0487c08: 以是因緣故受莊嚴勝報
0487c09: 業如彼畫師善圖諸形像
0487c10: 或天上人間所畫無不盡
0487c11: 彼畫無數量皆由業變化
0487c12: 不施眾彩飾亦無能見者
0487c13: 壁毀畫亦無畢竟皆散壞
0487c14: 此身雖滅謝彼業則長在
0487c15: 眾生癡所覆為業所籠縛
0487c16: 無始生死中如陶輪常轉
0487c17: 如風日煙塵於畫則能損
0487c18: 彼所招業緣未常忍澂師校刻本作常而暫棄
0487c19: 當觀察過去所造諸不善
0487c20: 於在在處處隨作而自受
0487c21: 謂於上中下諸微細惡業
0487c22: 能悉令解脫是最上智者
0487c23: 又彼諸有情造作善不善
0487c24: 於樂及非樂決定當獲得
0487c25: 若違背佛言彼為愚癡者
0487c26: 於無量苦惱長時無解脫
0487c27: 天人阿脩羅地獄鬼畜生
0487c28: 皆由彼業故當隨智慧行
0487c29: 由染慧分別造無量惡業
0488a01: 各各往諸趣受報悉知見
0488a02: 若人造善業後得生人天
0488a03: 不善溺三塗如俳優更服
0488a04: 業線極堅長遍縛於三有
0488a05: 眾生由自業如輻依車輞忍澂師校刻本作網輞
0488a06: 或生於天中或沈於險難
0488a07: 輪迴不暫停隨業而受報
0488a08: 有情生天中皆從善業得
0488a09: 如妙色蓮華出清淨池沼
0488a10: 若人造善業決定非破壞
0488a11: 常生於勝處感果得如意
0488a12: 愚夫不修因而妄希樂報
0488a13: 譬如於沙中求酥不可得
0488a14: 若修彼善因則生於快樂
0488a15: 無因獲報者如離樹求果
0488a16: 眾生由業故受報而無定
0488a17: 如擲沙空中隨風而飄墮
0488a18: 彼聚散因緣苦樂亦復爾
0488a19: 皆由業所牽於罪不應造
0488a20: 無邊業種子變化六道中
0488a21: 皆從心所生是佛真實說
0488a22: 是心難調伏樂造作諸業
0488a23: 如彩畫眾生唯佛能知見
0488a24: 如一穀種子能生百千萬
0488a25: 是業網亦然無能測量者
0488a26: 如線縶於禽雖翔復能至
0488a27: 彼業拘眾生往返亦如是
0488a28: 愚夫無正見不達罪福相
0488a29: 循環三有中唯苦為己有
0488b01: 若了善惡業則悟生滅法
0488b02: 斯為真實人能到於彼岸
0488b03: 若離善知識則親近惡友
0488b04: 棄法貪世財不信後苦果
0488b05: 由不了業報則不知罪福
0488b06: 彼愚癡有情長受於熱惱
0488b07: 世智生我慢常說無義言
0488b08: 不悟業因緣常受輪迴苦
0488b09: 如人久囚執偶得其釋放
0488b10: 彼親眷朋屬喜樂相慶慰
0488b11: 忍澂師校註曰猶字可疑猶處地獄中業盡得解脫
0488b12: 由先善業力得生於天上
0488b13: 受天中快樂具無量莊嚴
0488b14: 於彼復修因轉生其勝處
0488b15: 彼若不修善業盡即退墮
0488b16: 衰相現其前如油盡燈滅
0488b17: 此滅彼復生循環於三界
0488b18: 隨業風所吹何由能出離
0488b19: 若人智自在則不著輪迴
0488b20: 不為彼業繩少分而纏縛
0488b21: 假使蓮簳絲積如須彌量
0488b22: 彼業索亦爾無能縛智者
0488b23: 智者處輪迴如須彌不動
0488b24: 遠離諸憂惱解脫諸恐怖
0488b25: 如諸佛所見因果常相似
0488b26: 若作業廣大彼報亦同等
0488b27: 數數造諸業各各受其果
0488b28: 由如是造作則為彼纏縛
0488b29: 若造善業故定獲彼勝報
0488c01: 色力命嚴身為人之所敬
0488c02: 福業豈能久倏爾若燈光
0488c03: 彼業報無差皆隨心造作
0488c04: 一切諸眾生業盡命必喪
0488c05: 身為火所燒無有少安住
0488c06: 又彼諸眾生由心界差別
0488c07: 各造作諸業為三有纏縛
0488c08: 世間瘖人忍澂師校註曰由字可疑由行不善道
0488c09: 彼希於樂報如攪水求火
0488c10: 若無所作善樂果則不生
0488c11: 常樂放逸者決定無功德
0488c12: 為業索所牽暗鈍無知覺
0488c13: 彼索無能斷苦盡方解脫
0488c14: 眾生由業故於輪回往返
0488c15: 見此滅彼生皆從因所得
0488c16: 愚夫著五欲未生覺悟
0488c17: 由貪愛相資何窮苦邊際
0488c18: 愚夫無厭足樂作諸欲樂
0488c19: 由彼無厭故則自取衰滅
0488c20: 於現生福報業盡樂亦亡
0488c21: 由多作放逸臨終始覺知
0488c22: 起無量分別造彼種種業
0488c23: 各隨業因緣而受其果報
0488c24: 眾生為業驅或為業所招
0488c25: 或生於快樂或招於苦報
0488c26: 若得生天中受五欲妙樂
0488c27: 福盡而退墮及此忍澂師校刻本作死此無能救
0488c28: 又彼輪迴因皆從虛妄起
0488c29: 佛以真實見示解脫正道
0489a01: 昔修諸善業戒定慧相應
0489a02: 此非輪迴因安住清淨樂
0489a03: 是福報無盡不應作放逸
0489a04: 當畢竟一心增修殊勝行
0489a05: 若人具福報當遠諸不善
0489a06: 為善躋聖道作惡招殃咎
0489a07: 若人作善行勇悍無退屈
0489a08: 常獲寂靜樂能趣菩提道
0489a09: 若人著放逸樂作諸不善
0489a10: 彼福則隨減當墮於惡道
0489a11: 是業如鞦韆皆從心變化
0489a12: 眾生癡所誑常依彼而轉
0489a13: 生死其如輪十二處如輻
0489a14: 旋轉於世間皆為心所使
0489a15: 由心造善業引生於天中
0489a16: 為境界所迷不思惟後苦
0489a17: 於樂及非樂當審慮而行
0489a18: 苦樂業雖殊皆從因緣起
0489a19: 世間無有樂皆為業所牽
0489a20: 樂壞苦現前由心而造作
0489a21: 眾生由業風吹至所生處
0489a22: 於彼生愛樂則為業所拘
0489a23: 唯善不善業後世常相逐
0489a24: 猶如採其花彼香則隨至
0489a25: 眾生自業使隨生滅流轉
0489a26: 譬若彼鞦韆昇墜無休息
0489a27: 於天人脩羅六趣而往返
0489a28: 為癡之所覆不生真實見
0489a29: 又如世間輪依手而旋轉
0489b01: 彼為業所催速疾無與等
0489b02: 由業之所纏十二支和合
0489b03: 是名緣生輪世間無知者
0489b04: 諸天癡所覆常著於欲境
0489b05: 唯業果長存彼樂無積聚
0489b06: 彼不知善業如良藥明燈
0489b07: 除暗獲輕安能為作歸救
0489b08: 受難堪極苦及種種怖畏
0489b09: 是業有大力而不生疲勞
0489b10: 天滅生人中人歿墮地獄
0489b11: 獄出作傍生復墮於鬼趣
0489b12: 皆由彼業風飄轉而無定
0489b13: 彼愚癡眾生未生覺悟
0489b14: 眾生乘業車能行於三界
0489b15: 餘乘則不然速疾無相似
0489b16: 若所作清淨則受其福報
0489b17: 唯於彼現生則知其自業
0489b18: 彼業如彩繪皆從心所起
0489b19: 所畫無不周長時而不滅
0489b20: 謂廣大福報皆從業所生
0489b21: 福業若盡時彼樂則散壞
0489b22: 於善若不廢彼樂則增長
0489b23: 是故於善因展轉常修作
0489b24: 於彼百千生受形軀骨鎖
0489b25: 為業之所纏曾無安樂想
0489b26: 若造種種因則受種種報
0489b27: 當於此生中勤修諸善行
0489b28: 業畫極工巧皆依心造作
0489b29: 業盡果則亡剎那不久住
0489c01: 唯自業為親於他何所得
0489c02: 善調伏其心如理而安住
0489c03: 以業自莊嚴則非餘所作
0489c04: 於百生千生而未曾暫捨
0489c05: 若了知生滅及真實因果
0489c06: 則離諸罪垢得至不滅處
0489c07: 所造作諸業迂忍澂師校刻本作遷迂曲常相隨
0489c08: 如輻依彼輪於世間旋轉
0489c09: 當以慧揀擇如理而修作
0489c10: 是為調御師永脫諸煩惱
0489c11: 教示眾生品第十四
0489c12: 謂貪恚癡垢及老病死苦
0489c13: 此六如深冤能損諸含識
0489c14: 又五境如賊能劫功德財
0489c15: 初如彼親朋後則為冤害
0489c16: 由心生放逸於欲境囂馳
0489c17: 能令諸眾生趣地獄餓鬼
0489c18: 貪為其熾火瞋則如彼冤
0489c19: 黑暗說為癡是三皆可畏
0489c20: 謂三十六業及彼四十行
0489c21: 九十八煩惱周遍於三界
0489c22: 離十二因緣一百八煩惱
0489c23: 善解法非法常獲無量樂
0489c24: 於十六現觀及彼十六空
0489c25: 了我法二相是名為智者
0489c26: 善達道非道及彼四究竟
0489c27: 解脫四瀑流能滅諸罪垢
0489c28: 修習八聖道出二種生死
0489c29: 顯現彼十力得證菩提果
0490a01: 明真俗二諦及彼四念處
0490a02: 除三際無知不為魔所伏
0490a03: 是五欲境界初甘後則苦
0490a04: 令墮諸險難是故常遠離
0490a05: 以正智思惟伏斷諸煩惱
0490a06: 斯為具智人世世常安隱
0490a07: 智能斷諸惑猶火焚乾薪
0490a08: 正智若增明令三寶顯現
0490a09: 若樂智境界常住寂靜法
0490a10: 煩惱如毒蛇則能害諸善
0490a11: 若具真實見能利於自他
0490a12: 離老死過患住最上寂靜
0490a13: 若樂於輪迴常為彼纏縛
0490a14: 是煩惱冤賊遍三有逼迫
0490a15: 若人知佛教為眾生演說
0490a16: 常修純淨行得生於梵天
0490a17: 若厭離三毒常供養諸佛
0490a18: 破壞彼輪迴如燃於槁木
0490a19: 若人知苦因而不造諸罪
0490a20: 無量煩惱聚於彼無能縛
0490a21: 智為勝光明癡為極黑暗
0490a22: 若能善分別此說為智者
0490a23: 若離癡過失則無諸險難
0490a24: 為癡之所覆何能得解脫
0490a25: 寧觸於猛火及毒蛇共處
0490a26: 善求寂滅樂不應與癡俱
0490a27: 愚人無正智如盲處黑暗
0490a28: 不怖畏輪迴常造非法行
0490a29: 眾生為癡誑常起於愛染
0490b01: 受世間貧窮為衰老逼迫
0490b02: 由三世業果從地獄生天
0490b03: 或天墮畜生或受餓鬼報
0490b04: 眾生由彼貪隨業往諸趣
0490b05: 復為癡拘輪回三有海
0490b06: 無始造諸罪受種種生死
0490b07: 由彼慣習故曾不生疲倦
0490b08: 諸天為樂損人世匱乏苦
0490b09: 地獄常燒然傍生互相噉
0490b10: 餓鬼飢渴逼皆由彼癡故
0490b11: 長處於輪迴何曾有少樂
0490b12: 愚癡著欲樂由樂而受苦
0490b13: 不近善知識無正法救護
0490b14: 若人具真實常樂聞正法
0490b15: 修習諸禪定彼則無憂苦
0490b16: 諸佛宣正法如燈常照明
0490b17: 慈念諸眾生過如彼父母
0490b18: 眾生由三因造三種過失
0490b19: 循環三界中三受常相逐
0490b20: 由三業所起趣三惡險難
0490b21: 眾生著樂故馳騁於三有
0490b22: 若尊重三寶當得三菩提
0490b23: 遠離三種見則不生諸苦
0490b24: 於彼晝夜中三時常觀察
0490b25: 謂彼老病死三種過失藏
0490b26: 三業離邪思善住三平等
0490b27: 不著於輪迴永離諸憂惱
0490b28: 於彼道非道及空有等相
0490b29: 慈心善觀察當證無上道
0490c01: 是人意清淨不觸諸染欲
0490c02: 永離諸垢濁得解脫安樂
0490c03: 離三有貪求常生於正念
0490c04: 是人於正道決定無退轉
0490c05: 眾生癡所蔽於智不通達
0490c06: 起無量貪愛常為苦纏縛
0490c07: 懈怠無慚愧習近惡知識
0490c08: 為地獄種子智者善防護
0490c09: 由彼無慚愧常造作眾罪
0490c10: 後墮於險道徒生於悔惱
0490c11: 起憍慢瞋恚嫉并覆惱
0490c12: 愚癡無信根何能生善道
0490c13: 嗜酒復貪財起邪見妄語
0490c14: 常行磣毒因定招地獄報
0490c15: 邪見障諸善不應起少分
0490c16: 如是愚癡人自投險惡道
0490c17: 謂起邪見者非因而計因
0490c18: 彼為自欺誑沈淪無出期
0490c19: 若人著邪見徒修其苦行
0490c20: 誑惑於他人愚癡生我慢
0490c21: 由愚癡黑暗溺生死大海
0490c22: 是人無正因以苦欲捨苦
0490c23: 隨彼外道說炙身求出離
0490c24: 智者令炙心則能燒諸惑
0490c25: 若具修正智能破諸煩惱
0490c26: 是名真丈夫得離諸苦際
0490c27: 樂著世名聞而互相諂讚
0490c28: 彼清淨菩提非邪見所得
0490c29: 於善不勤修心常生掉舉
0491a01: 貪著利養故捨離彼淨戒
0491a02: 樂著於酒味好侵於外色
0491a03: 殺害諸眾生由此墮地獄
0491a04: 親近惡知識起邪見兩舌
0491a05: 不獲諸威儀三業多毀犯
0491a06: 由我慢無明所說無真實
0491a07: 於此世佗生何能得快樂
0491a08: 為眾苦沈溺此滅彼復生
0491a09: 如諸佛所說皆由無明行
0491a10: 若人起我慢邪慢增上慢
0491a11: 此為苦根本畢竟常遠離
0491a12: 樂造作諸惡無初中後善
0491a13: 隨彼無明流入生死大海
0491a14: 若人具勝智善息除煩惱
0491a15: 能解一切縛得至不滅處
0491a16: 由修勝智故則能斷諸惑
0491a17: 此說煩惱縛由智得解脫
0491a18: 諸煩惱如薪智火燒永盡
0491a19: 若樂欲境界何能離纏縛
0491a20: 五欲為重瘴忍澂師校刻本作障瘴能覆於智眼
0491a21: 常令諸眾生壞說法正道
0491a22: 於善說法者當一心諦聽
0491a23: 是人為法將能敵諸魔軍
0491a24: 謂於四顛倒及世間八法
0491a25: 自不生正慧則為彼欺誑
0491a26: 五欲如迅流漂淪難出離
0491a27: 當以智舡忍澂師校刻本作船舡筏於彼能彼超越
0491a28: 由彼愚癡心常樂著諸欲
0491a29: 輪迴五趣中何能得解脫
0491b01: 不如理作意如火常熾然
0491b02: 若如理而行如甘露除熱
0491b03: 謂積集無明從久遠生起
0491b04: 以一智明燈破滅令不現
0491b05: 若人具正智則能趣涅槃
0491b06: 無智縱貪癡則生於懈怠
0491b07: 若具智光明壞三毒黑暗
0491b08: 是故當一心持戒修淨智
0491b09: 常以大智火焚燒諸惑薪
0491b10: 若無此善根為三毒所損
0491b11: 眾生縈痼疾偃臥命將終
0491b12: 癡迷無所依眷屬徒悲惱
0491b13: 由多作放逸常樂愚癡行
0491b14: 為無量惡因受眾苦逼迫
0491b15: 是三毒過患損惱諸眾生
0491b16: 若正智相應於彼悉除遣
0491b17: 當知彼智火能焚煩惱山
0491b18: 惑業既無餘常棲寂靜樂
0491b19: 說罪品第十五
0491b20: 謂由彼作意常造諸罪惡
0491b21: 愚癡不了知徒生於後悔
0491b22: 眾生造諸罪皆受於苦報
0491b23: 是故當遠離常求於樂果
0491b24: 初雖作少罪後則墮險道
0491b25: 由癡覆彼心出已而復造
0491b26: 小罪不防護皆為地獄因
0491b27: 譬如微少火能燒於山林
0491b28: 由罪生惡趣受極重苦惱
0491b29: 彼於己如冤何能得寂靜
0491c01: 若人造諸罪則無有少樂
0491c02: 若樂求樂者當修諸善行
0491c03: 作善稱善哉造惡皆輕毀
0491c04: 修福乃為難於罪何容易
0491c05: 若見造非法生劣心隨喜
0491c06: 由彼無智故受苦復過是
0491c07: 若人造眾罪積集諸果報
0491c08: 是苦難堪任於惡不應作
0491c09: 由造眾惡故定受其惡報
0491c10: 是故當遠離不作則無咎
0491c11: 若不怖諸罪則習近惡友
0491c12: 由自造作故感果非佗受
0491c13: 行善招善果作惡受惡報
0491c14: 若造眾罪者於善則無有
0491c15: 若人著邪見展轉生諸罪
0491c16: 雖刀杖火坑無與彼相似
0491c17: 若人離眾惡常修於善行
0491c18: 身語意清淨去菩提不遠
0491c19: 若樂造諸惡受極重苦惱
0491c20: 非由造惡故而能得樂果
0491c21: 若樂修諸善得最上快樂
0491c22: 此善非苦因無顛倒受者
0491c23: 從無始劫來作善得樂報
0491c24: 若造彼惡因定獲於苦果
0491c25: 為善親良朋造罪近惡友
0491c26: 憎嫉賢善人彼則墮惡道
0491c27: 心若樂修善則遠諸罪惡
0491c28: 是人於菩提如掌中不遠
0491c29: 謂於所修作初中後皆善
0492a01: 能生於樂報捨此則不然
0492a02: 是故遠諸罪令善常相續
0492a03: 能離彼惡者常獲於快樂
0492a04: 無始生死中數數受諸罪
0492a05: 愚夫癡所使而不生疲厭
0492a06: 著欲造諸惡不知後苦果
0492a07: 暫生於適悅長時受苦惱
0492a08: 樂作諸罪者世間共輕鄙
0492a09: 是故離諸惡於善無令廢
0492a10: 無益非究竟受最上苦惱
0492a11: 是故彼智者於罪常遠離
0492a12: 若人具慈心則不造諸罪
0492a13: 為惡自招殃不作則不受
0492a14: 常造諸罪惡依邪師邪教
0492a15: 若離彼二種善住真實道
0492a16: 愚夫不覺知樂造諸惡行
0492a17: 若離彼過失常生於勝處
0492a18: 若樂作眾罪定為業所牽
0492a19: 不怖後輪迴於人身難得
0492a20: 若人怖諸罪多樂作諸善
0492a21: 彼能趣菩提得最上妙樂
0492a22: 若能離諸過能修諸善業
0492a23: 是人於世間獲第一福報
0492a24: 善降伏諸根為世所尊重
0492a25: 盡此一報身得生於天中
0492a26: 若人鮮福德無初中後善
0492a27: 罪惡常增長則墮於地獄
0492a28: 若造作眾罪自招其惡果
0492a29: 作善如所見定受於樂報
0492b01: 由不善種子後生於險難
0492b02: 如昔所作業因果皆相似
0492b03: 眾生墮惡趣皆由罪所召
0492b04: 如魚吞彼鉤無因而得免
0492b05: 罪為苦之根畢竟當除斷
0492b06: 眾生常染習如忍澂師校註曰具疑臭具隨不淨
0492b07: 常習當愛樂能破諸惡業
0492b08: 譬如壓胡麻華壞香不散
0492b09: 常樂著五欲散亂無安忍
0492b10: 懈怠虛妄言彼則定無善
0492b11: 若造眾惡者如長夜黑暗
0492b12: 若安住善法如旭日出現
0492b13: 若人無嫉此為善淨行
0492b14: 愚癡作眾罪彼則常忿怒
0492b15: 如舡載少物所至則能浮
0492b16: 眾生罪若輕則免沈諸惡
0492b17: 遠離惡知識常獲諸快樂
0492b18: 於彼若隨順則受諸險難
0492b19: 善了知業報離微細毀犯
0492b20: 是人不著罪如空泥不染
0492b21: 未聞者令聞聞已己能憶念
0492b22: 惡趣尚生天何況具智者
0492b23: 諸法集要經卷第六
