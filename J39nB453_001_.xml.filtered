0557a01: 元潔瑩禪師語錄目錄
0557a02: 卷第一
0557a03: 住洪都寧州古洞山阿耨禪寺語錄
0557a04: 住楚蒲圻玉崖山上方禪寺語錄
0557a05: 卷第二
0557a06: 住浙江湖州弁山龍華禪寺語錄
0557a07: 住江南廣陵平山棲靈禪寺語錄
0557a08: 卷第三
0557a09: 住洪都寧州雲巖無住禪寺語錄
0557a10: 卷第四
0557a11: 住灃州藥山慈雲禪寺語錄
0557a12: 復住寧州雲巖無住禪寺語錄
0557a13: 卷第五
0557a14: 住越州雲門顯聖禪寺語錄
0557a15: 住台州天台護國禪寺語錄
0557a16: 卷第六
0557a17: 示眾
0557a18: 小參
0557a19: 卷第七
0557a20: 普說
0557a21: 垂語
0557a22: 代語
0557a23: 機緣
0557a24: 卷第八
0557a25: 拈古
0557a26: 頌古
0557a27: 卷第九
0557a28: 代古
0557a29: 法語
0557a30: 示語
0557b01: 佛事
0557b02: 卷第十
0557b03: 像贊
0557b04: 行狀
0557b05: 塔銘
0557b06: 
0557b07: 
0557b08: 
0557b09: 
0557b10: 元潔瑩禪師語錄目錄終
0557b11: 
0557b12: 
0557b13: 
0557b14: 
0557b15: 
0557b16: 
0557b17: 
0557b18: 
0557b19: 
0557b20: 
0557b21: 
0557b22: 
0557b23: 
0557b24: 
0557b25: 
0557b26: 
0557b27: 
0557b28: 
0557b29: 
0557b30: 
0557c01: 元潔瑩禪師語錄卷第一
0557c02: 嗣法門人智祥編
0557c03: 上堂
0557c04: 住洪都寧州古洞山阿耨禪寺
0557c05: 順治癸巳仲秋師受州主張公暨屬郡眾護法請於
0557c06: 本州雲巖禪寺開法。
0557c07: 上堂拈香祝　聖畢乃曰威音那畔一句圓該全體
0557c08: 現前纖塵不立直得淨裸裸無縫罅赤灑灑絕周遮
0557c09: 世尊以此拈花迦葉以此微笑達磨以此西來六祖
0557c10: 以此傳衣青原以此聖諦不為石頭以此斧居曰
0557c11: 藥山以此長嘯千里本寺堂上無住晟祖以此寶鏡
0557c12: 弘開乃謂背觸俱非如大火聚迨至八百餘載道遠
0557c13: 人荒幸遇州主張公藉此一段奇緣康濟兆民不資
0557c14: 餘力今請山僧陞座舉揚使未見者見未聞者聞未
0557c15: 信者信未證者證挽古風於既墜回佛日於緣生即
0557c16: 此便見伏中寶藏全彰衣裏明珠顯現既然如是因
0557c17: 甚又道百姓日用而不知不見此山真面目都緣
0557c18: 身在此山中。
0557c19: 雲巖七堂洎諸山耆宿請上堂十二年來未出山了
0557c20: 無消息到人間相逢盡扣拈花旨未委何人解破顏
0557c21: 左右顧視曰便恁麼委去猶較些子更若播兩片皮
0557c22: 未免鈍置諸公去也便下座。
0557c23: 大鑊成請上堂豎拂子曰大眾你看拂子一時現出
0557c24: 相好光明威德殊勝不離本際度四十二恒河沙佛
0557c25: 土置眾香國於新豐豊以諸如來大悲所熏甘露法味
0557c26: 所食之餘供養過現未來而作佛事令其食者不樂
0557c27: 小乘得弘大道未入正位者得入正位已巳入正位者
0557c28: 得心解脫已巳發大乘意者得無生忍得無生忍者至
0557c29: 一生補處各各隨其根性皆得饒益秪今葉耀寰開
0557c30: 鑊修供又且如何稱揚合掌曰端坐受供養施主常
0558a01: 安樂僧問黃閣簾垂雞鳴子夜庭前走紫羅帳合珍
0558a02: 珠暗撒是誰知師曰方外不許論量。
0558a03: 結制上堂惺惺的若教懞懂鑑水無龍隱懵懂的若
0558a04: 教惺惺枯木有花開更若示機立境舉古驗今正是
0558a05: 簸土揚塵拋沙撒糞特達漢一踏踏翻那討許多波
0558a06: 吒還有斷得底麼不住舊時無向背外尋知識總非
0558a07: 真。
0558a08: 冬節上堂心不是佛智不是道衲僧頂門別有一竅
0558a09: 喝一喝曰夜來霜氣重偏發一枝花。
0558a10: 上堂舉一不得舉二放過一著落在第二喝一喝曰
0558a11: 會麼落二落三了也便下座。
0558a12: 冰谷闍黎請上堂一毫頭上覆乾坤百億須彌海岳
0558a13: 渾迸出些兒無礙力人間天上獨稱尊玄中不失偏
0558a14: 處不逢舉眼盡是兒孫事祖父從來不出門。
0558a15: 臘八解制上堂釋迦老子未上雪山人人鼻孔撩天
0558a16: 剛謂夜睹明星悟道箇箇眼光擢地後代兒孫根性
0558a17: 狹劣只管長期短期大似渴鹿逐陽燄結制解制無
0558a18: 異癡猿捕水月秪如不涉迷悟生死覿面一機分付
0558a19: 阿誰待汝心肯處即是運通時。
0558a20: 宋侍御誕辰請上堂空劫威音外塵塵無向背壺天
0558a21: 不夜時剎剎露全機全機露也萬象不能掩其輝向
0558a22: 背忘也千靈無以匿其耀直得舉足下足無非本地
0558a23: 風光居塵出塵不同萬物流轉一花一香莊嚴實際
0558a24: 一禮一懺回向真如秪如轉功就位一句又作麼生
0558a25: 良久曰無限風光大地春。
0558a26: 周居士懺罪請上堂煦日輝輝爍破千重障翳和風
0558a27: 蕩蕩吹開百劫花心直得巖樹庭莎挺無邊妙相泥
0558a28: 團土塊發一切智光且道是何人分上事周公栗仲
0558a29: 身處名門不染世樂茲因足病謹請陞座舉揚般若
0558a30: 以消宿障昔有居士身纏風恙乞二祖懺罪祖曰將
0558b01: 罪來與汝懺士良久推其罪性不在內外中間如其
0558b02: 心然佛法無二乃對曰覓罪性了不可得祖曰與汝
0558b03: 懺罪竟山僧亦有箇古方任他宿障業障報障無不
0558b04: 靈驗卓拂曰過去業無定相不可得現在業無住相
0558b05: 不可得未來業無至相不可得既總不得脫體無依
0558b06: 一句又作麼生豎拂曰花街柳巷無相識始見從前
0558b07: 絕學人。
0558b08: 佛誕上堂呈拄杖曰離言離相明明聲色難該絕聖
0558b09: 絕凡歷歷覆藏不可於此會得念念釋迦出世塵塵
0558b10: 彌勒下生直得天雨四花地搖六震又豈特九龍吐
0558b11: 水沐金軀優曇現作獅子吼秪如因齋慶讚一句又
0558b12: 作麼生雲出遠峰山積翠月臨幽澗水懷胎須彌頂
0558b13: 上無根樹不待春風已巳盡開僧問如何是誕生王子
0558b14: 師曰橫身當宇宙曰如何是朝生王子師曰化外有
0558b15: 權衡曰如何是末生王子師曰聲名清四海曰如何
0558b16: 是化生王子師曰運用莫知名曰如何是內生王子
0558b17: 師曰天下人瞻仰曰五位王子蒙師指不立功勳又
0558b18: 若何師曰石女不梳籹。
0558b19: 受楚蒲請上堂拈疏曰一向天不收地不管且道者
0558b20: 箇從甚處得來維那試剖露看宣疏訖師乃豎拄杖
0558b21: 曰寬廓非外十方剎海冷沉沉寂寥非內無盡浮幢
0558b22: 光灼灼出也片雲現於太虛住也孤鶴翹於松頂今
0558b23: 乃蒲圻諸護法書幣遠臨既爾再四推免不下豈可
0558b24: 更飾裒辭且直下承當普應群機一句又如何舉似
0558b25: 卓杖曰是處是慈氏無門無善財。
0558b26: 結制上堂揚眉瞬目謾自周遮覿體當陽出眾相見
0558b27: 僧問琉璃殿冷即不問如何是明月簾垂師曰百歲
0558b28: 老人不展眉曰今朝結制還許學人搬柴運水否師
0558b29: 曰頭頭無向背何更覓蹤由乃曰天無四壁地絕長
0558b30: 垠以拂子畫○曰也出者箇不得天地既出者箇不
0558c01: 得則森羅萬象情與無情亦出不得乃至天人聖凡
0558c02: 無有能出此者非但凡聖即○者箇亦出○者箇不
0558c03: 得何也待伊觸破乾坤眼剔起眉毛腦後看。
0558c04: 上堂剎塵心數一串穿卻雕沙無鏤玉之功無量殊
0558c05: 勝一槌打就結草乖道人之意破沙盆七平八滿殘
0558c06: 羹餿飯得人憎三腳驢豎抹橫該明眼衲僧真笑具
0558c07: 畢竟如何莫將閑學解埋沒祖師心。
0558c08: 冬至上堂適來不見啟請突教特地陞堂大眾濟濟
0558c09: 簇簇嬴得一肚渺茫佛法了無文義那堪好肉剜瘡
0558c10: 露柱燈籠啾啾唧唧時常接觜泥團土塊應時應節
0558c11: 動地放光頂門重著楔一線已巳添長。
0558c12: 上堂二由一有一亦莫守一心不生萬法無咎驀拈
0558c13: 拄杖曰三祖大師來也以無緣三昧一行三昧智印
0558c14: 三昧將須彌移置芥子孔見諸人不會化作奮迅三
0558c15: 昧走入露柱裏去也卓拄杖下座。
0558c16: 解制上堂頭頭解脫本天真物物威音劫外春法法
0558c17: 誕生王子父塵塵無位好真人舉拂子曰見說生根
0558c18: 了也且道誕生王子父與無位真人是一是二於此
0558c19: 明得則釋迦打失眼睛一切有心齊成佛道稍涉見
0558c20: 聞未免郢書燕說去也以拂子擊香臺下座。
0558c21: 蒙山以默禪德請上堂酷暑炎空人間若甑新豐坐
0558c22: 禪蒙山打供無陰陽地放曠逍遙絕思惟處渾忘滲
0558c23: 漏說佛說祖眼裏添沙舉古舉今缽盂安柄且作麼
0558c24: 生是不涉夤緣一句火雲騰碧漢朱夏已巳方深。
0558c25: 大士開光上堂換卻舊時面貌特地光新瞥然今日
0558c26: 輝煌無邊瑞彩耳中見得塵塵皆是正法明眼裏聞
0558c27: 來剎剎無非觀自在圓通門大啟法界絕遮攔善財
0558c28: 參遍面面無私龍女寶珠時時突現既然如是為什
0558c29: 麼今日重新特地以拂子點曰從教心眼洞然開普
0558c30: 應群生機合感。
0559a01: 伽藍開光上堂肘後符摧邪輔正也是者段光明頂
0559a02: 門眼洞徹十方也是者段光明在靈山親聞正法承
0559a03: 記承囑者段光明初不曾增在東土遍鎮叢林為瑞
0559a04: 為祥者段光明亦不曾減因甚更要山僧於斯開顯
0559a05: 以拂子向空點兩點曰雖然本具光明藏往古來今
0559a06: 不自彰。
0559a07: 結制上堂橫按拄杖曰十方智者皆入此宗直得山
0559a08: 河大地明暗色空情與無情無一絲毫漏逗最初威
0559a09: 音末後樓至歡喜無量彼我渾融與諸人同行同坐
0559a10: 同起同止汝若未委山僧借伊鼻孔出氣去也卓杖
0559a11: 曰參禪力敵大英雄莫坐明明白白中提起金剛般
0559a12: 若利好教血濺梵天紅。
0559a13: 上堂僧問不立正遍堂不居獅子位此人還有施設
0559a14: 也無師曰髮長不剪曰恁麼則新豐一滴水倒嶽與
0559a15: 人看師曰搆不著乃曰風生大野木落空山霜花繡
0559a16: 錦水面添章長連床上漢念念絕攀緣舉足下足鳥
0559a17: 道無殊古木階前人心心證寂滅坐臥經行莫非玄
0559a18: 路正恁麼時者一著落在甚麼處任從滄海變終不
0559a19: 與君通。
0559a20: 上堂紅日階前冷霜風漏夜寒凍得烏龜成鱉粉碎
0559a21: 大地泥團拈拄杖曰只有拄杖子天不諳地不曉也
0559a22: 不管寒山睡重也不管斷臂安心挈挈波波烏烏律
0559a23: 律提起也天魔膽落放下也帝釋魂驚且道具何三
0559a24: 昧如是自在十二時中不知處通身都是黑漫漫。
0559a25: 解制上堂九旬禁制絕安排優缽羅花不易栽今日
0559a26: 頂門放一線一塵一剎一花開果能於此見處精明
0559a27: 聞處透脫擎方外乾坤於一塵中馭掌中日月於大
0559a28: 千界內城市深山逍遙無礙水邊林下長養聖胎秪
0559a29: 如不涉結解一句又如何舉揚多謝蒲圻費居士不
0559a30: 憚關山送供來。
0559b01: 四旬眾請上堂僧問如何是家裏事師曰不許外人
0559b02: 知曰如何是日用事師曰觸著磕著曰如何是動中
0559b03: 靜師曰無人證明師拈拄杖曰天地未分已巳前父母
0559b04: 未生之先淨裸裸赤灑灑秪是者箇天地已巳分後父
0559b05: 母已巳生來淨裸裸赤灑灑也是者箇到者裏分即是
0559b06: 不分即是卓杖曰向者裏見得人人常光現前箇箇
0559b07: 壁立萬仞秪如不居正位一句又作麼生放曠不耕
0559b08: 空劫地行於異類且輪迴。
0559b09: 先和尚十周上堂昔年把斷要津山不能青水不能
0559b10: 綠今日全彰面目便見山如是青水如是綠可憐馳
0559b11: 逐聲色人眼睛鼻孔都打失若欲知恩解報恩必待
0559b12: 日午打三更遂下座至真前拈香曰苦如甘草石密
0559b13: 良似砒霜毒藥雖是土宜聊且應箇時節便燒。
0559b14: 付玄輔弼西堂上堂提持衲僧巴鼻須是克家流通
0559b15: 佛祖淵源貴乎眼正不待呼剎竿預知向上未曾入
0559b16: 新豐已巳經罷參且道是誰顧西堂曰你看他昔侍先
0559b17: 師於崆峒其切磋一一可法先師過後又經七載指
0559b18: 體投機更非一也先師一箇未了公案只得累及遂
0559b19: 舉衣曰多子塔前原不了轉相授受到如今山僧兩
0559b20: 手親分付五葉一花大地春堂乃接衣對眾曰降旗
0559b21: 不豎方隅窄若豎降旗四海非借問眾兄弟秪如旌
0559b22: 旗大展法令高宣當此之際豎則是不豎則是眾皆
0559b23: 默然堂曰金簇慣調曾百戰鐵鞭多力恨無讎不如
0559b24: 折弓解甲去也復問大庾嶺上提不起阿誰持向此
0559b25: 山來師曰闍黎只顧承當曰恁麼則當陽展示大家
0559b26: 看師曰眾生有賴遂搭衣曰九拜端施未審和尚受
0559b27: 否受則於自宗乖不受則師資道隔乞賜一言永為
0559b28: 定鑑師曰闍黎甚分明曰恁麼則敲開夜合千年秀
0559b29: 奪轉新豐萬古春師曰卻郤是山僧本意。
0559b30: 誕日上堂雨洗長空歷落千峰翠色風流澗壑離披
0559c01: 萬籟幽聲有眼者端的是見有耳者必定是聞秪如
0559c02: 聲色未萌之際六根未兆之先且道諸人本命元辰
0559c03: 與山僧本命元辰是同是別野色更無山隔斷天光
0559c04: 直與水相連。
0559c05: 誕日請上堂鏡花水月三千界芥子彌盧百億天一
0559c06: 箇本來虛幻面被人喚作四旬年秪如本來面目年
0559c07: 紀多少疑殺黧奴白牯笑倒天下衲僧。
0559c08: 付主拂耀上座上堂金鍼玉線話會難通草偃風行
0559c09: 隨機自在到者裏說正說偏說體說用說向上向下
0559c10: 大似撮空花圖風影笑殺旁觀更謂三墮四禁亦何
0559c11: 異止石女莫生兒且父子相傳一句又且如何天曉
0559c12: 木人敲月戶夜深石女繡燈前。
0559c13: 住楚蒲圻玉崖山上方禪寺
0559c14: 順治甲午四月八日師受請於五月十三日就蒲城
0559c15: 延壽寺開堂拈疏曰弘闡少林直指言言玉轉珠迴
0559c16: 發明洞上真宗字字雷轟電激苟向毫端未舉以前
0559c17: 見得略較些子設或未然仰煩維那宣過指法座曰
0559c18: 盡大地是箇寶華王座無一人不與同行同坐因甚
0559c19: 重新特地顧左右曰密移一步看飛龍拈香祝
0559c20: 聖畢復拈香曰收來劫遠懷抱年深佛祖正眼不敢
0559c21: 覷著天下衲僧瞻仰有分爇向爐中供養前住浙江
0559c22: 湖州弁山龍華寺開山第一代傳達磨正宗第三十
0559c23: 八世先師瑞白雪老和尚用酬法乳之恩斂歛衣就座
0559c24: 上首白椎曰法筵龍象眾當觀第一義師曰金椎未
0559c25: 舉遍十方淨裸裸無縫罅森羅萬象一印圓該無一
0559c26: 際而不全體顯現寶磬纔敲總浮幢赤灑灑絕回互
0559c27: 草木昆蟲咸資其化無一塵而不獨露真常如春在
0559c28: 花無一花而不春如月在水無一水而非月更說甚
0559c29: 麼一義二義豎拂子曰正當恁麼時直下無私一句
0559c30: 作麼生道釋迦不受然燈記樓閣門開待阿誰乃舉
0560a01: 神鼎諲和尚開堂示眾曰山僧行腳也無正因只待
0560a02: 向東京城裏聽一兩本經論於古寺閒房只恁過時
0560a03: 不謂行到汝州葉縣被一陣業風吹到首山曲彔床
0560a04: 上見箇老和尚當時把不住禮卻郤他三拜直至於今
0560a05: 悔之不得後來圜悟勤和尚曰者老漢參到生銕鑄
0560a06: 就處窮到無絲毫解路時所以向鐵壁銀山斬釘截
0560a07: 銕若不知有向上宗乘怎解與麼道師曰圜悟只解
0560a08: 把手上高山不惟土曠人稀直使三千大千作箇無
0560a09: 孔鐵鎚山僧於崇禎年間因生死不明用盡伎倆走
0560a10: 穿若干地皮尋到越州蕺山遇箇老和尚把斷路頭
0560a11: 直得行不知行坐不知坐一旦打破漆桶死去十分
0560a12: 甦甦醒來依舊眉橫眼上復被他揭卻郤腦蓋卸卻郤角
0560a13: 馱拶得冤入骨髓懷之廿有餘年今被諸公三番四
0560a14: 度逼入者箇行戶不免變作箇披毛戴角沒巴鼻的
0560a15: 大蟲向十字街頭揚聲大叫去也以拂子向空作點
0560a16: 勢曰我不敢輕於汝等汝等皆當作佛上首結椎師
0560a17: 便下座。
0560a18: 六月初九日入院。
0560a19: 山門基師曰無門解脫之門左右顧視曰還有信得
0560a20: 及的麼拽杖便入。
0560a21: 佛殿釋迦已巳過去彌勒猶未來正當恁麼時新長老
0560a22: 撒開坐具大展三拜也是冬行春令。
0560a23: 據室千人排門不如一人拔關一人拔關千人萬人
0560a24: 得入遂卓杖一下便起。
0560a25: 即日請上堂指法座曰三乘十地只可飲氣吞聲文
0560a26: 殊普賢總教排列下風新長老又如何施設拽拄杖
0560a27: 便陞拈香曰此一瓣香仰之彌高智可不知鑽之彌
0560a28: 堅識不可識城中已巳曾剖露了也今承眾護法躬送
0560a29: 入山更不重說偈言遂插香敷座維那白椎竟乃曰
0560a30: 形興未質名起未名坐斷天下舌頭放開古今線道
0560b01: 將人人腳跟下一著移至諸佛頂上用從教觸著
0560b02: 磕著撞破虛空將諸佛頂上一機移至諸人腳跟
0560b03: 下用總教舉足下足踏穿大地物我雙融通身富貴
0560b04: 乾坤一體徹骨清涼正所謂法隨法行法幢隨處建
0560b05: 立更說甚黃閣簾垂君臣道合苔生玉殿尊貴渾忘
0560b06: 檢點將來猶是途路邊事秪如到家一句又作麼生
0560b07: 揮拂子曰突兀高峰恒積翠淵源秀水遠流長僧問
0560b08: 玉殿瓊樓即且置驢胎馬腹事如何師曰輕打我輕
0560b09: 打我曰今日賓主當陽作麼生是上方家款師曰滿
0560b10: 盤傾不出大地沒饑人曰人人知到上方月幾箇能
0560b11: 遊劫外春師曰阿誰兩耳不垂肩復舉世尊一日因
0560b12: 文殊在門外立世尊曰文殊文殊何不入門來文殊
0560b13: 曰我不見一法在門外何以教我入門師曰世尊向
0560b14: 平地上樹棘插籬分疆立界若不是文殊作家登時
0560b15: 推倒界墻鋤平坎陷管教在門外立的至今入不得
0560b16: 在門內坐的至今出不得爭似上方卻郤無許多疆界
0560b17: 一片淨潔田地出入縱橫優游自在卻郤有一件奇特
0560b18: 處且作麼生是奇特處師良久維那結椎師便下座。
0560b19: 上堂僧問黃閣簾垂紫羅帳合如何是退位明君底
0560b20: 事師曰深宮寂寂漏更寒曰此時還有功勳可立麼
0560b21: 師曰密室無人侍空階莫問程乃曰杲日臨空罩古
0560b22: 籠今無點跡輕雲映火填溝塞壑絕囊藏處處流金
0560b23: 爍石人人汗雨如湯世諦流布底三界無安猶如火
0560b24: 宅途中受用底萬機不到脫體清涼陝陜府鐵牛面孔
0560b25: 黑嘉州大象鼻頭長參。
0560b26: 上堂明明絕覆藏歷歷無向背法法不思議塵塵泯
0560b27: 對待到此非但德山臨濟目瞪口呿即使文殊淨名
0560b28: 徒只瞻仰有分擊拂子曰百千三昧毫端現萬斛珠
0560b29: 璣掌上翻。
0560b30: 馬邑侯請上堂豁開頂門正眼風行草偃布真機捩
0560c01: 轉向上牢關水到渠成閒自在體盡功忘隨流得妙
0560c02: 所以道應以居士宰官身得度者即現居士宰官身
0560c03: 而為說法今宰官身已巳現且道畢竟說甚麼法顧視
0560c04: 左右曰一堂風冷淡千古意分明。
0560c05: 上堂苔生玉殿尊貴未忘古路悄然話會猶在縱使
0560c06: 拈一機千機萬機頓赴如刻人糞作栴檀香舉一句
0560c07: 千句萬句朝宗似持蠡殼量大海水到者裏格外超
0560c08: 宗底正好朝三千暮八百若是抵死十分底未堪有
0560c09: 棒分在舉如意曰道吾舞笏同人會石鞏張弓作者
0560c10: 諳。
0560c11: 上堂夜半烏雞騰碧漢天明玉兔泛靈槎分明只是
0560c12: 目前事又被分明兩眼遮大眾好教你知所以道田
0560c13: 地穩密底起腳不得大力量人全提不起到者裏逞
0560c14: 驢脣馬觜得麼胡言漢語得麼既總不得秪今人天
0560c15: 交集又作麼生通信朔風不解揚家醜裂碎龜文大
0560c16: 地看。
0560c17: 上堂今日隆冬初一四野冰霜歷歷文殊降大吉祥
0560c18: 普賢分身百億可憐白象王遍界絕蹤蹟既是遍界
0560c19: 因甚又無蹤跡驀揮拂子曰轉位就功忘影象迴途
0560c20: 復妙始為奇。
0560c21: 元旦上堂僧問新年頭佛法即不問如何是梅花一
0560c22: 點真消息師曰泉石有情開古意曰臣退位朝君子
0560c23: 轉身就父如何是奉重的事師曰室內不知春曰萬
0560c24: 國醉心嘗大鼎相逢攜手上高臺師曰松筠何處不
0560c25: 新機乃舉僧問鏡清新年頭還有佛法也無清曰有
0560c26: 僧曰如何是新年頭佛法清曰元正啟祚萬物咸新
0560c27: 僧曰謝師荅話清曰山僧今日失利又僧問明教新
0560c28: 年頭還有佛法也無教曰無僧曰年年是好年因甚
0560c29: 卻郤無教曰張公喫酒李公醉僧曰老老大大龍頭蛇
0560c30: 尾教曰山僧今日失利師曰二大老將諸佛最上一
0561a01: 著子恁麼流布將去浪走天下衲僧殊無坐斷乾坤
0561a02: 氣象今日有問上方新年頭佛法有無但向道蒲城
0561a03: 紙貴一狀領過設有箇衲僧出來撫掌呵呵道盡謂
0561a04: 春歸無覓處不知流入此中來拄杖子忍俊不禁連
0561a05: 道三箇屈字何故上方今日失利。
0561a06: 上堂十五日已巳前天不收地不管走殺天下衲僧十
0561a07: 五日已巳後雲不飛鳥不度坐斷死蛇鼻孔正當十五
0561a08: 日風蕭蕭雨瑟瑟威音那畔敵體全該今世門頭眼
0561a09: 橫鼻直且道在諸人分上又作麼生於此委得放身
0561a10: 物外一任逍遙設或未委長連床上有粥有飯。
0561a11: 上堂正按傍提是弄猢猻家具一椎百拶徒教露柱
0561a12: 心空放風前箭展末後機巧不如拙賊來便打客來
0561a13: 須看眼不似眉若論佛法即使山僧口如懸河舌出
0561a14: 廣長能錦上鋪花雪中送炭也不能舉著箇元字腳
0561a15: 何故一任鑽龜打瓦從教塞壑填溝。
0561a16: 臘八上堂未出皇宮未登雪嶺好箇太平風景坐著
0561a17: 則該三十棒何故往往墮眾生於無事甲裏及乎出
0561a18: 皇宮登雪嶺凍不知寒饑不知餒一旦睹明星開夢
0561a19: 眼雖則好事簡點將來亦不免三十棒何故不合惱
0561a20: 亂眾生還有三十棒上方長老自喫要且不干大眾
0561a21: 事拽拄杖便下座。
0561a22: 解制上堂僧問祖道重興古風高振學人上來請師
0561a23: 一接師曰古殿無人侍空階莫往還曰慈雲遍覆法
0561a24: 雨洪施為甚石女木童乾曝曝地師曰一天幽雨露
0561a25: 萬里野風光曰恁麼則雪裏烏雞初破曉松間白鶴
0561a26: 已巳翔空師曰好續鷓鴣詞乃曰攛掇銕牛眠古井而
0561a27: 神龍不鑑止水放教石女玩花燈老僧不在明白裏
0561a28: 即饒天雨四花地搖六震現無量神通證無量三昧
0561a29: 在曹溪路上只喚作鬼神茶飯秪如三月開爐九旬
0561a30: 煆煉又且如何良久曰證龜成鱉雖常事笑煞廬陵
0561b01: 米價新復舉南泉示眾曰昨夜三更文殊普賢二人
0561b02: 相打各與二十棒趕出院去趙州出眾曰和尚棒教
0561b03: 誰喫泉曰王老師過在甚麼處州便禮拜雲門曰深
0561b04: 領和尚慈悲某甲歸衣缽下得箇安樂師曰者夥賣
0561b05: 私鹽漢只圖攙行奪市並不知王令稍嚴驀拈拄杖
0561b06: 曰總被山僧一齊束在者裏未審諸人皮下還有血
0561b07: 麼復卓一下。
0561b08: 上堂鶯囀花芳春正茂子規啼血聲聲喚癡狂遊子
0561b09: 不歸家辜負本來光一段驀豎拂子召眾曰有眼者
0561b10: 必見有耳者必聞既見且聞作麼生是家復擊曰內
0561b11: 離見聞覺知外除聲色香觸又喚甚麼作本來光良
0561b12: 久曰莫言世事多荊棘客路由來不可行。
0561b13: 縣歸上堂出山剛九日曆本去半截光陰迅速流那
0561b14: 事如杲日殷勤為照古菱花贏得兩眼黑似漆洞山
0561b15: 不許誕生王臨濟未是白拈賊還有證得的麼便下
0561b16: 座。
0561b17: 金唐專使至上堂達磨不來此土消息杳然已巳成狼
0561b18: 藉不少洞山過到玉崖全無巴鼻因甚被金唐長老
0561b19: 覷破夜半木人敲月戶天明石女繡花冠分明雖是
0561b20: 目前事○○。
0561b21: 結制并祈嗣上堂僧問疋馬單鎗氣格雄牢關踏碎
0561b22: 幾千重今朝再入龍蛇陣權請吾師一句通師曰你
0561b23: 何平地喫交曰露柱懷胎石女產兒又且如何師曰
0561b24: 威音前一箭射透萬重關曰垂鉤四海只釣獰龍假
0561b25: 饒眼蓋乾坤的漢到來還堪種草也無師曰三生六
0561b26: 十劫曰戴角蟭螟吞白額無毛銕鷂產金龍師曰閑
0561b27: 話會乃曰混之不得類難齊凡聖空爭是與非摩盪
0561b28: 乾坤渾不曉懷胎萬物許誰知雪山六載的不異捕
0561b29: 風捉月嵩山九年的喚作飲氣吞聲縱使三藏十二
0561b30: 部漸說頓說廣說喻說只可讚揚得他天下老和尚
0561c01: 正按傍提左敲右唱只可依傍得他後代兒孫知見
0561c02: 狹劣逐管長期短期縱修證得無量勝身種種三昧
0561c03: 只喚作熏染得他還委悉麼把定乾坤策起眉拽將
0561c04: 北斗面南窺直待懷胎傾落地始信區區得意奇。
0561c05: 冬至上堂節屆書雲一陽來復向上一機填溝塞壑
0561c06: 諸佛舌頭短也不說衲僧巴鼻長也不說放行一句
0561c07: 又作麼生不說不說。
0561c08: 上堂朔氣漫漫凍龜成鱉霜風歷歷石人淚血前釋
0561c09: 迦後彌勒直得腦門著地柏樹子麻三斤依舊全提
0561c10: 不起畢竟如何雞寒上樹鴨寒下水。
0561c11: 上堂黑白兩忘開佛眼豎拄杖曰瞎不繫一法出蓮
0561c12: 叢卓拄杖曰是菡萏是荷葉真空不壞靈智性復卓
0561c13: 曰馨香滿道途妙用恒常無作功以拄杖左右展曰
0561c14: 東拋西擲有甚過遂呈起拄杖曰大眾你看者老萬
0561c15: 回三百六十黃金鎖子骨被木上座一串穿來總在
0561c16: 者裏會得同途受用不會塞壑填溝復卓一下。
0561c17: 上堂仲冬初一霜風壁立刺剌破面門阿誰委悉設有
0561c18: 道莫壓良為賤好山僧且款款道記打三十。
0561c19: 上堂寒風不改東暘色朔氣常芬太古心潑面潑頭
0561c20: 人不委狂歌辜我劫初吟拈拂子打圓相曰還有人
0561c21: 向此迴避得麼可中有箇眼蓋乾坤而不自覺胸騰
0561c22: 日月而不自明與諸人坐即同坐行即同行若能檢
0561c23: 點得出即使長河酥酪大地黃金為供養亦皆消得
0561c24: 設或未然莫言開口不干舌剛道無心便有心。
0561c25: 谷山金峰和尚計至上堂師展金峰所寄扇曰憶兄
0561c26: 一聚首積習染成痾嘗有徑寸璧恨無魚鴈過獨憐
0561c27: 槐夢影空嘆魯陽戈末後風流甚巴歌乞一和大眾
0561c28: 此是谷山法兄去年十二月朔四日手澤也抵暮涅
0561c29: 槃時復書偈曰莫怪修行不妙病來撒屎撒尿有人
0561c30: 嗅著些兒跳出三界關要跳出後如何老鼠弄金鎚
0562a01: 大蟲戴紙帽你看者箇阿師生平慣把烏豆換人眼
0562a02: 睛及至末梢頭猶將銕蒺藜橫拋世界只如巴歌又
0562a03: 作麼生和遂揮扇曰今日熱於昨日。
0562a04: 上堂舉洞山初禪師參雲門門問近離甚處山曰查
0562a05: 渡門曰夏在甚處山曰湖南報慈門曰幾時離彼山
0562a06: 曰八月二十五門曰放你三顛棒山明日問訊昨蒙
0562a07: 和尚放三頓棒不知過在甚麼處門曰飯袋子江西
0562a08: 湖南便恁麼去山於言下大悟師曰雲門探竿太深
0562a09: 洞山影草甚密可惜不知來路若是箇漢見他道放
0562a10: 你三頓棒便好倒身三拜而出管教他疑殺行腳人
0562a11: 那堪明日更納敗關致使古今人笑雲門有把關據
0562a12: 要之鍵而無鞠訊考盤之威雖則不言汗馬功高爭
0562a13: 見重論蓋代也只成得太平姦猾所以雪竇拈曰雲
0562a14: 門當時若據令而行子孫未到斷絕雖然如是莫將
0562a15: 鶴唳誤作鶯啼秪今要見雲門麼拍左膝曰者裏是
0562a16: 要見洞山麼拍右膝曰者裏是且道上方畢竟在那
0562a17: 一頭為人拈拄杖曰者箇喚作棒入地獄如箭射一
0562a18: 齊趁散歸方丈。
0562a19: 上堂萬機截斷迥絕羅籠一句全提了無湊泊金鍼
0562a20: 玉線敲唱雙行織成錦繡鴛鴦主賓互換投刃揮斤
0562a21: 蹴踏金毛獅子千錢不賣五百便賒驢揀濕處尿還
0562a22: 有知恁麼事底麼卓拄杖曰黃河三千年一度清。
0562a23: 謝孝廉就涌蓮菴請上堂舉如意曰還委悉麼應眼
0562a24: 時若千日萬象不能逃影質凡夫只是未曾觀何得
0562a25: 自輕而退屈應耳時若幽谷大小音聲無不足十方
0562a26: 鐘鼓一齊鳴靈光任運常相續到者裏喚作古今得
0562a27: 麼喚作見聞得麼既總不如是秪今覿面無私又作
0562a28: 麼生擊如意曰月似彎弓少雨多風便下座。
0562a29: 過黃龍值師誕日覺空老宿請上堂僧問如何是黃
0562a30: 龍第一關師曰日論當午照不許太陽紅曰如何是
0562b01: 第二關師曰不許夜行剛把火直須當道與人看曰
0562b02: 如何是第三關師曰路逢死蛇莫打殺無底籃子盛
0562b03: 將歸曰三關已巳蒙師指示未透三關是若何師打曰
0562b04: 且居門外問飛錫崇恩即不問獨坐黃龍事若何師
0562b05: 曰遍界牟尼無朕跡撲碎當陽照古今曰還有出頭
0562b06: 分麼師曰天上天下惟我獨尊乃曰法運寥寥數百
0562b07: 年且無消息妄流傳金烏玉兔穿梭急大道何嘗有
0562b08: 間然作麼生是無間然底大道以拄杖向空畫○
0562b09: 曰於此會得則知古之日月長空即今之長空日月
0562b10: 復畫曰於此會得便知慧南老子所立三關的旨
0562b11: 趣過得三關始知古洞山的本命元辰落處知得山
0562b12: 僧本命元辰即悟得各各當人二六時中折旋俯仰
0562b13: 一動一靜的落處悟得自家落處即識得從上四十
0562b14: 八代祖師的面目在處知得祖師面目便信得古之
0562b15: 日月長空即今之長空日月無間無斷如是將大地
0562b16: 作黃金攪長河為酥酪而作祝儀山僧只好隨例投
0562b17: 餐卓拄杖曰還委悉麼不聽虛空閒饒舌那許枯樁
0562b18: 打葛藤。
0562b19: 費不二居士請就聽默菴上堂山上重山青翠中是
0562b20: 箇什麼水中復水靈源裏更有何源蛟龍起舞造物
0562b21: 神藏凡聖交遊煙霞出沒此中有一句子寒暑迭遷
0562b22: 而莫侵人天交會而靡窮又作麼生體悉拂一拂曰
0562b23: 雲開嶽頂高低岫雨過潭清上下天。
0562b24: 上堂天地之前徑時人莫強移箇中生解會眼上更
0562b25: 安眉諸佛菩薩錯七錯八泥豬癩狗留五添三信則
0562b26: 龍女頓成佛不信善星生陷墜秪如不涉迷悟凡聖
0562b27: 又作麼生瓊樹瓊枝皆是寶栴檀薝蔔一般香。
0562b28: 開爐上堂萬世一時古今絕跡人人壁立真風箇箇
0562b29: 揭開正眼邇來佛法傷殘人心狹陋粘皮著骨底未
0562b30: 免論性論心三搭不回底依舊說理說事墮愛見坑
0562c01: 沉癡惑網殊不知西天老胡十萬里來秖要自悟自
0562c02: 證各各圓滿爭柰根本不真伶俜客作數他珍寶未
0562c03: 免輪迴今此蓴川百千年來見性圓宗罕有建立幸
0562c04: 蒙諸檀悲願延請山僧興揚正法開鑿人天用報
0562c05: 皇恩萬靈啟悟秪今法會斯隆畢竟功歸何所良久
0562c06: 曰九天雲散盡紅日照龍樓。
0562c07: 黃白峰偕男山旭請上堂天人群生類深心之所欲
0562c08: 更以異方便助顯第一義驀拈拄杖曰者是異方便
0562c09: 那箇是第一義良久曰寧可截舌不犯國諱復舉龐
0562c10: 公參石頭問不與萬法為侶者是什麼人頭以手掩
0562c11: 其口公有省復參馬大師亦如是問大師曰待汝一
0562c12: 口吸盡西江水即向汝道公深領玄旨師曰二老荅
0562c13: 話可謂頭正尾正惜乎當時輕便放過致令天下不
0562c14: 柰伊何若問上方不與萬法為侶者是什麼人但向
0562c15: 道此去西天十萬程還有知落處底麼昔年一口吸
0562c16: 西江千古風高羨羡老龐今日蓴川濟濟士偶然一箇
0562c17: 便成雙。
0562c18: 冬至上堂冬至一陽生拈拄杖曰且道者箇生多少
0562c19: 良久曰春風不道珠簾隔傳得歌聲與客心卓拄
0562c20: 杖下座。
0562c21: 解制上堂僧問德山用棒臨濟用喝總是撒土撒沙
0562c22: 如何是直截根源的事師曰有人笑你敗闕曰靈山
0562c23: 話月曹溪指月無非畫影圖形作麼生是真實為人
0562c24: 句師曰侵凌雪色還萱草漏泄春光有柳條乃曰十
0562c25: 方世界渾無物正體堂堂沒卻郤身者裏不許情識計
0562c26: 測不容玄要商量直饒萬里青天正好喫棒十成底
0562c27: 蘊急須吐卻郤向諸佛行不到處行取一步祖師開口
0562c28: 不得處瞥轉一機則見燈籠與露柱交參佛殿共山
0562c29: 門鬥額更說甚麼長期短期安禪靜慮遂豎拂子曰
0562c30: 且道在者箇分上成得什麼邊事一滴水成一滴凍
0563a01: 一花開放一枝春。
0563a02: 師誕日上堂以拂子向虛空畫○曰只者箇謂之頂
0563a03: 王三昧智印三昧不動不變無古無今即山僧在四
0563a04: 十四年以前光景自住昔不從今以至昔在今四十
0563a05: 四歲以後光景自住今不從昔以至今正當今日凡
0563a06: 聖交參賓主協會其間求同異相了不可得秖如眼
0563a07: 眼相覷又且如何通信復畫○曰也不免借渠鼻孔
0563a08: 出氣去也擊拂子下座。
0563a09: 上堂一句全提千差合轍一機圓現萬法皆如卓拄
0563a10: 杖曰者箇是第二句且道那是第一句不見古德道
0563a11: 具足凡夫法凡夫不知具足聖人法聖人不會聖人
0563a12: 若會即同凡夫凡夫若知即是聖人喚作第一句得
0563a13: 麼擲拄杖曰銕樹花開別樣紅。
0563a14: 謝紫山護法之任請上堂語默不得觸背皆非蘊六
0563a15: 合以無外鏡萬象而有餘且道是箇甚麼遂擊拂子
0563a16: 曰此是紫山居士從京師持來冀藉此與諸人結般
0563a17: 若緣山僧豈肯囊藏於今明明拈出還會麼聽取一
0563a18: 偈三根椽下休擬議七尺單前莫放鬆一旦疑團撲
0563a19: 碎了呵呵笑倒紫山翁。
0563a20: 圓顱請上堂真機不掩千峰突兀萬緣坐斷廓爾無
0563a21: 依說甚剷草堂前雙彰體用所以寸草不生不異體
0563a22: 臭布衫全體皆如正是炙脂帽子秖如二俱不涉又
0563a23: 如何指示不住舊時無相貌外尋知識總非真。
0563a24: 結夏上堂結夏安禪叢林成範護生禁足至聖弘規
0563a25: 以大圓覺為伽藍身心安居平等性智直得森羅萬
0563a26: 象情與無情向者裏一時總結進一步撞碎釋迦腦
0563a27: 門退一步坐斷達麼脊骨不進不退鈍鳥棲蘆秖如
0563a28: 行不越戶坐不當堂的人畢竟如何安置良久曰端
0563a29: 坐受供養施主常安樂。
0563a30: 仲夏上堂農家久困焦勞倏然匝地甘雨祖師巴鼻
0563b01: 掩禁不住直得倒嶽傾湫填山塞土擔板衲僧收拾
0563b02: 不得只好一齊分付田主何故從教萬古漫漫一任
0563b03: 村歌社舞。
0563b04: 解夏上堂金風扇野明明空劫已巳前玉露浮空歷歷
0563b05: 威音那畔聞聲見色如石上栽花履逆逢危似風中
0563b06: 鼓橐瞥爾轉自己巳為山河國土草木叢林盡作師子
0563b07: 吼放開一線轉山河國土為自己巳塵毛芥孔一一現
0563b08: 百億身還有恁般人麼撫几曰未曾跨過黃金限且
0563b09: 向門前宿草菴。
0563b10: 弁山瑞老和尚忌日上堂拈香曰巴陵為雲門作忌
0563b11: 設三轉語義出豐年洞山為雲巖作忌半肯半不肯
0563b12: 儉生不孝上方今日設忌任教塞壑填溝何故更闌
0563b13: 休著錦日午不挑燈。
0563b14: 楚城歸上堂舉古德曰去時炎暑侵衣熱歸日秋風
0563b15: 滿面涼彈指聲中便差別百年能得幾何長緣生之
0563b16: 旨理合如是秖如山僧每欲轉浙每不果念昨方扺
0563b17: 省又不果行一十五年中忘卻來時路從教佛殿對
0563b18: 山門任使僧堂傍廚庫正恁麼時作麼生是法住法
0563b19: 位一句良久曰刻舟求劍覓瘢痕往往不翅河沙數
0563b20: 重九眾護法請登雪峰上堂大象無形大音希聲真
0563b21: 機滿目耳不可聽到者裏非但未登雪峰毛孔卓豎
0563b22: 即使親履霜空膚湊皆明者耳不觀色眼不聽聲總
0563b23: 須茫然且看他山川聳秀景物呈祥冉冉白雲墜長
0563b24: 天之玉嬌嬌黃菊灑遍地之金直得森羅煥彩萬象
0563b25: 騰輝且六爻初未動一畫已巳成偏又作麼生話會毘
0563b26: 耶不離方丈室大千國土掌中擎須彌昨夜熾然說
0563b27: 報道眉毛頷下生諸公各各摸取好。
0563b28: 禳病請上堂解脫真如佛乘藥凡情聖解眾生病病
0563b29: 退藥除心跡忘塵毛芥孔同圓鏡且道同後如何磉
0563b30: 墩有花開缽盂不安柄。
0563c01: 丁酉六月退院上堂三載玉崖隆祖道疲力竭病神
0563c02: 魔侵奉違一眾歸巖穴不厭重雲萬疊深所以道二
0563c03: 儀未兆本絕自他一易纔生難忘彼此未有常行而
0563c04: 不住未有常住而不行秖如退後又作何行履那邊
0563c05: 不坐空王殿爭肯耘田向日輪。
0563c06: 回古洞山送玄輔首座進方丈上堂佛以一音演說
0563c07: 法眾生隨髏各得解且道是那一音遂橫杖作吹勢
0563c08: 曰聞麼諸佛以此一音悲度恒沙盡眾生界不能化
0563c09: 導無緣只成得半音本寺价祖首刱茲山大闡宗風
0563c10: 廣弘萬品而不能使中道不衰也只成得半音山僧
0563c11: 謬忝芳繩繼斯中業重啟此音一十三載破陣業風
0563c12: 吹過玉崖未圓厥盛亦只成得半音今幸弼公首座
0563c13: 行解雙圓四眾咸服山僧委命主席大啟洪規重新
0563c14: 繼起。
0563c15: 過正當山眾請上堂春光明媚景初融草木叢林展
0563c16: 笑容除卻古今光一道更無他處話玄宗急著眼漫
0563c17: 從容但自橫身當宇宙從教無地不春風還有共相
0563c18: 證明者麼僧問和尚謝事古洞退席匡峰養道深居
0563c19: 一句作麼生指示師曰自古青山不畫眉曰如何是
0563c20: 千尋月照匡廬頂師曰家家門掩蟾蜍窟曰如何是
0563c21: 萬疊雲封彭蠡城師曰處處鶯啼楊柳風僧擬議師
0563c22: 曰請君惟自得不必更如何。
0563c23: 師退住匡山凌霄巖受湖州弁山龍華寺請上堂拈
0563c24: 疏曰十字街頭纔已巳罷釣孤峰頂上始慶安眠因甚
0563c25: 又被者箇牽引不見道鳳林吒之陞座曰犁耙纔脫
0563c26: 入山來又辱飛書遠見催大抵業緣無避處從教異
0563c27: 類且輪迴山僧今日通身是手措置不及通身是口
0563c28: 分疏不下聊借拂子威光放開線徑去也遂豎拂曰
0563c29: 大眾你看弁嶽峰與五老峰不動本際在拂子頭上
0563c30: 交光相羅各挺無邊妙相太湖與鄱陽湖一鑑無私
0564a01: 圓融無際共轉無盡法輪普令見聞圓成金剛種智
0564a02: 如斯奇特畢竟功歸何所拂拂曰林泉處處添新象
0564a03: 廊廟頭頭識故人。
0564a04: 
0564a05: 
0564a06: 
0564a07: 
0564a08: 
0564a09: 
0564a10: 元潔瑩禪師語錄卷第一終
