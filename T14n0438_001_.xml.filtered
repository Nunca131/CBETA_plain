0110a08: 
0110a09: 
0110a10: 
0110a11: No. 438
0110a12: 佛說大乘大方廣佛冠經卷上
0110a13: 
0110a14: 西天譯經＝宋西天【明】西天譯經＝宋西天【明】＊西天譯經宋西天三藏朝散大夫試鴻臚卿傳梵
0110a15: 大師〔賜紫沙門臣〕－【明】〔賜紫沙門臣〕－【明】＊賜紫沙門臣法護等奉　詔譯
0110a16: 如是我聞。一時世尊在王舍城鷲山中。與
0110a17: 大苾芻眾千二百五十人俱。皆是阿羅漢諸
0110a18: 漏已盡。
0110a19: 復有諸大菩薩之眾。慈氏菩薩妙吉祥菩薩
0110a20: 而為上首。并餘無數天龍夜叉乾闥婆。及持
0110a21: 明仙天女眾等。
0110a22: 爾時世尊告尊者大迦葉言。迦葉。我今為令
0110a23: 諸初發心菩薩成熟一切善根故。有所宣說。
0110a24: 汝等諦聽極善作意。時大迦葉白佛言。善哉
0110a25: 世尊。受教而聽。佛言。迦葉。東方去此佛剎。
0110a26: 過一殑伽沙數等世界。有世界名曰定嚴。其
0110a27: 土有佛。號定手最上吉祥如來應供正等正
0110a28: 覺。今現住彼教化利益。其佛剎中有菩薩
0110a29: 摩訶薩。名離塵步。次補彼佛。當成阿耨多
0110b01: 羅三藐三菩提果。號常定手最上吉祥如來
0110b02: 應供正等正覺。出現世間。
0110b03: 迦葉。若有住菩薩乘諸善男子及善女人。聞
0110b04: 是定手最上吉祥如來名號及離塵步菩薩摩
0110b05: 訶薩名號。能稱念受持者是人轉生得宿命
0110b06: 智。百劫之中背於生死。而能攝集無量福蘊。
0110b07: 近證阿耨多羅三藐三菩提果。
0110b08: 復次迦葉。東方去此佛剎。過二殑伽沙數等
0110b09: 世界。有世界名大菩提場莊嚴妙愛。其土有
0110b10: 佛。號蓮華最上吉祥如來應供正等正覺。今
0110b11: 現住彼教化利益。其佛剎中有菩薩摩訶薩。
0110b12: 名蓮華手。次補彼佛。當成阿耨多羅三藐三
0110b13: 菩提果。號蓮華上王如來應供正等正覺。出
0110b14: 現世間。
0110b15: 迦葉。若有住菩薩乘諸善男子及善女人。聞
0110b16: 是蓮華最上吉祥如來應供正等正覺名號及
0110b17: 蓮華手菩薩摩訶薩名號。能稱念受持者。是
0110b18: 人轉生得宿命智。乃生常得蓮華化生。於諸
0110b19: 世間而無染著。超越一切不善之法。猶如蓮
0110b20: 華不著於水。當得不退轉於阿耨多羅三藐
0110b21: 三菩提。三十千劫中背於生死。而能攝集無
0110b22: 量福蘊。近證阿耨多羅三藐三菩提果。
0110b23: 復次迦葉。東方去此佛剎。過三殑伽沙數等
0110b24: 世界。有世界名離塵藏。其土有佛。號日輪
0110b25: 光明最勝吉祥如來應供正等正覺。今現住
0110b26: 彼教化利益。其佛剎中有菩薩摩訶薩。名日
0110b27: 光明。次補彼佛。當成阿耨多羅三藐三菩提
0110b28: 果。名諸聖吉祥圓滿最上眾相嚴身如來應
0110b29: 供正等正覺。出現世間。
0110c01: 迦葉。若有住菩薩乘諸善男子及善女人。聞
0110c02: 是日輪光明最勝吉祥如來應供正等正覺名
0110c03: 號及日光明菩薩摩訶薩名號。能稱念受持
0110c04: 者。是人轉生得宿命智。乘日輪光照諸善法。
0110c05: 不復更生墮三惡趣疑惑怖＝佈【明】怖佈畏。當得不退轉
0110c06: 於阿耨多羅三藐三菩提。千劫之中背於生
0110c07: 死。近證阿耨多羅三藐三菩提果。
0110c08: 復次迦葉。東方去此佛剎。過四殑伽沙數等
0110c09: 世界。有世界名得自在。其土有佛。號一寶
0110c10: 蓋最上如來應供正等正覺。今現住彼教化
0110c11: 利益。
0110c12: 迦葉。若有住菩薩乘諸善男子及善女人。聞
0110c13: 是一寶蓋最上如來應供正等正覺名號。能
0110c14: 稱念受持者。是人轉生得宿命智。不於下
0110c15: 劣族姓中生。不於貧窶族姓中生。在在所生
0110c16: 而悉於彼王宮中生。所生之處無母障難無
0110c17: 父障難。無富貴難無疾病難。當得不退轉於
0110c18: 阿耨多羅三藐三菩提。三十千劫中背於生
0110c19: 死。近證阿耨多羅三藐三菩提果。
0110c20: 復次迦葉。東方去此佛剎。過五殑伽沙數等
0110c21: 世界。有世界名清淨藏。其土有佛號定最上
0110c22: 吉祥如來應供正等正覺。今現住彼教化利
0110c23: 益。
0110c24: 迦葉。彼定最上吉祥如來應供正等正覺。往
0110c25: 昔修行菩薩道時發大誓願。願我當來得成
0110c26: 佛時。若有住菩薩乘諸善男子及善女人。聞
0110c27: 我名號能稱念受持者。是人世世生生常得
0110c28: 出家。得出家已而悉獲於千三摩地。一一三
0110c29: 摩地中。復證百千俱胝那庾多三摩地門。彼
0111a01: 之所得諸三摩地永不散失。能於過去已入
0111a02: 涅槃十千佛所。瞻禮聽法。所有現在未來世
0111a03: 中見佛聽法。亦復如是。當得不退轉於阿耨
0111a04: 多羅三藐三菩提。世世所生千劫之中背於
0111a05: 生死。近證阿耨多羅三藐三菩提果。
0111a06: 迦葉。若有住菩薩乘諸善男子及善女人。聞
0111a07: 是定最上吉祥如來應供正等正覺名號。能
0111a08: 稱念受持者。是人於彼如是行相所求皆得。
0111a09: 復次迦葉。東方去此佛剎。過六殑伽沙數等
0111a10: 世界。有世界名寶莊嚴。其土有佛。號寶輪光
0111a11: 明高勝吉祥王如來應供正等正覺。今現在
0111a12: 彼教化利益。
0111a13: 迦葉。若有住菩薩乘諸善男子及善女人。聞
0111a14: 是寶輪光明高勝吉祥王如來應供正等正覺
0111a15: 名號。能稱念受持者。是人轉生得宿命智。
0111a16: 有念有慧諸相圓滿。當得成就信順之語獲
0111a17: 得無斷語言辯才。迦葉。是人能於天人世間
0111a18: 一切辯才之中。不為他所退怯間斷。常得語
0111a19: 言辯才無斷。又善男子及善女人。若能稱念
0111a20: 彼佛名者。是人聽法之時。得佛聖相為現其
0111a21: 前。若於諸法昔所未聞隨所受學。即時獲得
0111a22: 無邊俱胝那庾多百千隨轉陀羅尼。又此閻
0111a23: 浮提中。一切有情隨所樂求而悉能知。然後
0111a24: 如其信解善為說法。當得不退轉於阿耨多
0111a25: 羅三藐三菩提。阿僧祇俱胝那庾多百千劫
0111a26: 中背於生死。而能攝集無量福蘊。
0111a27: 佛說大乘大方廣佛冠經卷上
