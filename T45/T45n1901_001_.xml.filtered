0902a11: 
0902a12: 
0902a13: No. 1901
0902a14: 【原】明順治八年刊增上寺報恩藏本護命放生軌儀法
0902a15: 
0902a16: 唐三藏法師義淨撰
0902a17: 夫以懷生者。皆愛其生。上通賢智。有死者。咸
0902a18: 畏其死。下洎蟲。由是善逝隨事而修慈。不
0902a19: 損含識。量內身而准物。刀杖不加唯以大悲。
0902a20: 宣揚法化。於護生處。極致慇懃。是佛弟子。理
0902a21: 應隨作。觀蟲濾水。是出家之要儀。見危存護。
0902a22: 乃悲中之拯急。既知有蟲。律文令作放生器
0902a23: 者。但為西國久行。人皆共解東夏先來未識。
0902a24: 故亦須委其儀。若不具陳。無由曉悟。其器任
0902a25: 用鐵銅瓦木。瓦即安鼻鐵木准成。若擬隨身
0902a26: 將去。可用銅作。唯受二升三升。即是舊來小
0902a27: 銅罐子。還施銅系。令穿手得過。底傍一邊。須
0902a28: 安銅鈕。可受小梅指頭。若乞食去時。穿在左
0902a29: 臂。以衣掩蓋。右手。乞食得已。隨至一
0902b01: 家。安置飯。自將淨繩一條。如箸許。隨井
0902b02: 深淺。繫罐取水。濾以小羅。斟酌得足。即以繩
0902b03: 一頭穿鈕。急繫系等。繫小鐵鉤。鉤系起時。
0902b04: 務令平穩。此並預先作了。不得臨時求覓。即
0902b05: 以小羅。覆蟲罐內。徐徐放下。至水縱鉤。拔繩
0902b06: 令覆。再三下濯。方牽出井。此是乞食之儀也。
0902b07: 或用銅漆。穿孔著系。權用亦得。若在寺
0902b08: 者。即以常用鐵罐覆之。如前安置。少有別處。
0902b09: 底傍著鐵鐶。可容三指。以罐鉤內中。起系
0902b10: 等同前著鉤。覆蟲在中。放使至水。假令深井
0902b11: 亦得為之。若別畜繩。恐成勞擾。若井深處。或
0902b12: 可別為盆貯。或可送往河池。瀉水竟時。還須
0902b13: 滌器。斯其法也。濾羅樣式。如別處言之。豈容
0902b14: 井口之上翻羅。元無放生之器。欲似護戒。寧
0902b15: 顧蟲亡。但以如來聖教。慈悲為本。所制戒律。
0902b16: 罪有性遮。遮則准事合經。性乃理應從重。性
0902b17: 罪之內。殺生最初。是故智人特宜存護。若將
0902b18: 此為輕者。更復何有重哉。若能依教作者。現
0902b19: 在得長命果報。來世當生淨土。且神州之地。
0902b20: 四百餘城。出家之人動有萬計。於濾水事。存
0902b21: 心者寡。習俗生常。見輕佛教。不可一一門到
0902b22: 口傳。冀諸行人遞相教習。設使學通三藏。坐
0902b23: 證四禪。鎮想無生。澄心空理。若不護命。依教
0902b24: 奉持。終亦不免佛所訶責。十惡初罪。誰代受
0902b25: 之。且如見有屠兒牽羊入寺。不過數口。放作
0902b26: 長生。眾共聚看。彈指稱善。寧知房內用水。日
0902b27: 殺千生萬生。既知理教不輕。宜應細羅細察。
0902b28: 自利利物。善護善思。復有令人耕田種植。規
0902b29: 求小利。不見大尤。水陸俱傷。殺生無數。斯之
0902c01: 罪咎。欲如之何。直如束手泉門。任他處分。故
0902c02: 經云。殺生之人。當墮地獄餓鬼畜生。設得為
0902c03: 人。短命多病。嗚呼此苦。誰當受之。脫有能
0902c04: 為。善哉甚善。可謂釋迦末法。共結慈念之因。
0902c05: 彌勒初成。俱證無生之果。廣如別傳。此不煩
0902c06: 云。
0902c07: 護命放生軌儀法
