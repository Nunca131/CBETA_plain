0383c22: 
0383c23: 
0383c24: 勸發菩提心集卷中
0383c25: 
0383c26: 翻經沙門慧沼撰
0383c27: 一讚受戒門　二顯過勸持戒門　三明護戒
0383c28: 門　四受意門　五說受益門　六正受門
0383c29: 　七受戒得益門　八受十善戒門　九讚忍護
0384a01: 戒門　十白衣五戒門　十一供養門　十二
0384a02: 供養見利門　十三障治門　十四勝劣門
0384a03: 　十五善友門　十六雜行門　十七婦德門
0384a04: 一讚受戒門
0384a05: 智度論十三云。若慈愍眾生故。為度眾生故。
0384a06: 亦知戒實相故。心不倚著。如此持戒。將來令
0384a07: 人得至佛道。如是名為得無上佛道戒。若人
0384a08: 求大善利。當堅持戒如惜重寶。如護身命。何
0384a09: 以故。譬如大地。一切萬物有形之類。皆依
0384a10: 地而住。戒亦如是。戒為一切善法住處。譬如
0384a11: 無足欲行。無翅欲飛。無船欲度。是不可得。若
0384a12: 不持戒欲得好果。亦復如是。若人棄捨此戒。
0384a13: 雖山居苦行食果服藥。與禽獸無異。人雖貧
0384a14: 窮。而能持戒。勝於富貴。而破戒者華香木香
0384a15: 不能遠聞。持戒之香周遍十方。持戒之人具
0384a16: 足安樂。名聲遠聞。天人愛敬。現世常得種
0384a17: 種快樂。若欲天上人中富貴長壽。取之不難。
0384a18: 持戒清淨所願皆得。復次持戒之人常得今
0384a19: 世人所敬養。心樂不悔。衣食無乏。死得生天。
0384a20: 後得佛道。持戒之人無事不得。破戒之人一
0384a21: 切皆失。譬如有人常供養天。其人貧窮。一心
0384a22: 供養。滿十二歲。求索富貴天愍此人。自現其
0384a23: 身廣說如常也。復次持戒之人人所樂施不惜財物。
0384a24: 不修世利而無所乏。得〔得〕－【原】得生天上十方佛前。
0384a25: 入三乘道而得解脫。唯種種邪見而持戒者。
0384a26: 後無所獲。復次持戒之人。雖無兵杖。眾苦
0384a27: 不加。持戒之財無能奪者。持戒親親雖死不
0384a28: 離。持戒莊嚴勝於七寶。以是之故。當護於戒
0384a29: 如護身命。如愛重寶。破戒之人受苦萬端。如
0384b01: 向貧人破瓶失物。以是之故。應持淨戒。
0384b02: 顯過門
0384b03: 復次持戒之人觀破戒人罪。應自挽勵一心
0384b04: 持戒。云何名為破戒人罪。破戒之人。人所不
0384b05: 敬。其家如塚。人所不到。破戒之人失諸功德。
0384b06: 譬如枯樹。人不愛樂。破戒之人如霜蓮華。人
0384b07: 不喜見。破戒之人惡心如惡羅剎。破戒之人。
0384b08: 人不歸向。譬如渴人不向枯井。破戒之人心
0384b09: 常疑悔。如犯罪人常畏罪至。破戒之人如田
0384b10: 被雹。不可依仰。破戒之人譬如苦瓜。雖形
0384b11: 似甘種。而不可食。如賊聚落。不可依止。如大
0384b12: 病人。人不欲近。譬如惡賊。難可親近。譬如火
0384b13: 坑。行者避之。如毒蛇不可觸。如大海。如破
0384b14: 船。如吐食。譬如惡馬在善馬中。與善人異。如
0384b15: 驢在牛群中。破戒之人在精進眾中。譬如儜
0384b16: 人在健兒中。破戒之人雖似比丘。譬如死屍
0384b17: 在眠人中。是故行者。應當一心堅持禁戒。
0384b18: 勸持門
0384b19: 智度論問云。人能以力勝人。國殺怨。或田
0384b20: 獵皮肉。所濟處大。今不殺生。得何利益。答得
0384b21: 無所畏。安樂無怖。我以無害於彼故。彼亦
0384b22: 無害於我。以是故無怖無畏。好殺之人設位
0384b23: 極人王。亦不自安。持戒之人單行獨遊無所
0384b24: 畏難。復次好殺之人。有命之屬皆不喜見。若
0384b25: 不好殺。一切眾生皆樂依附。復次行者思惟。
0384b26: 我自惜命愛身。彼亦如是。與我何異。以是之
0384b27: 故不應殺生。若殺生者。為善人所呵。怨家所
0384b28: 嫉。負他命故。常有怖畏。為彼所憎。死時心
0384b29: 悔。當墮惡道。若出為人。常當短命。假令後世
0384c01: 無罪。不為善人所呵。怨家所嫉。尚自不應故
0384c02: 奪他命。何以故。善人之相所不應行。何況兩
0384c03: 世有罪弊惡果報。復次殺生為罪中之重。何
0384c04: 以故。人有死急。不惜重寶。但以活命為先。譬
0384c05: 如價客入海採寶。垂出大海。船破寶失而自
0384c06: 慶喜。眾人怪言。汝失財物。裸形得脫。云何喜
0384c07: 言幾失大寶。答一切寶中人命第一。人為命
0384c08: 故求寶。不為財故求命。以是故。佛十不善
0384c09: 道等中殺最在初。若人種種修諸福德。而無
0384c10: 不殺生戒。則無所益。何以故。雖在富貴處生
0384c11: 勢力豪強。而無壽命。誰受此樂故。諸罪殺罪
0384c12: 重。諸功德不殺勝。又世間中惜命為第一。何
0384c13: 以知之。一切世人甘受形＝刑罰【原】形刑罰種種考掠。以護壽
0384c14: 命。又佛說有五大施者。即是五戒。復次行慈
0384c15: 三昧。其福無量。水火不害。刀杖不傷。一切惡
0384c16: 毒所不能中。以五大施故。所得如是。又復次
0384c17: 殺生有十種罪。如佛語難提迦優婆塞。殺生
0384c18: 有十罪。何等為十。一者心常懷毒。世世不
0384c19: 絕。二眾生憎惡。眼不喜見。三常懷惡念。思惟
0384c20: 惡事。四眾生畏之如見蛇。五睡時心怖。覺
0384c21: 亦不安。六常有惡夢。七者命終之時狂怖惡
0384c22: 死。八者種短命因。九者身壞命終墮泥犁中。
0384c23: 十者若出為人。常當短命。問若不侵我殺心
0384c24: 可息。若為侵害是當云何。答曰。應量輕重。若
0384c25: 人殺己先自思惟。全戒利重。全身利重。破戒
0384c26: 為失。喪身為失。如是思惟已。知持戒為重全
0384c27: 身為輕。若苟免全身。身何所得。是身名為老
0384c28: 死藪。必當壞敗。若為持戒失身。其利甚重。又
0384c29: 復思惟。我前後失身。世世無數但為財利諸
0385a01: 不善事。今乃得為持淨戒。故不惜此身捨命
0385a02: 持戒。勝於捨戒全身。百千萬倍不可為喻。如
0385a03: 是定心。應當捨身以護淨戒。〔全〕－【原】全如一須陀洹
0385a04: 人生屠殺家。年向成人。應當修其家業。而不
0385a05: 背殺。父母與刀并一口羊。閉著屋中而語之
0385a06: 言。若不殺羊。不令汝出得見日月生活飲食。
0385a07: 兒自思惟言。我若殺此一羊。便當終為此業。
0385a08: 豈以身故為此大罪。便以刀自殺。父母開門
0385a09: 見。羊在一面立。兒已命終。當自殺時即生
0385a10: 天上。若如此者。是為不惜壽命而護淨戒。如
0385a11: 佛說。不與取者有十罪。何等為十。一者物生
0385a12: 當嗔。二者重疑。三者非時行不籌度。四者朋
0385a13: 黨惡人。遠離賢善。五者破善相。六者得罪於
0385a14: 官。七者財物沒入。八者種貧窮業。九者死入
0385a15: 地獄。十者若出為人勤苦求財。五家〔苦〕－【原】苦共
0385a16: 有邪婬者。問曰。若夫主不知不見不惱他有
0385a17: 何罪。答曰。夫妻之情異身同體。奪所愛敬破
0385a18: 他本心。是名為賊。又復惡名醜聲為人所憎。
0385a19: 少樂多畏。或畏刑戮。又畏夫主傍人所知。多
0385a20: 懷妄語。聖人所呵。又復思惟。我婦他妻同為
0385a21: 女人。骨肉情態彼此無異。而我何為橫生惑
0385a22: 心隨逐邪意。邪婬之人破失今世後世之樂。
0385a23: 迴己易處。以自制心。若彼侵我妻。我則忿恚。
0385a24: 我若侵彼。彼亦無異。恕己自制。如佛所說。邪
0385a25: 婬之人後墮劍樹地獄。眾苦備受。得出為人。
0385a26: 家道不穆。常值婬婦。邪僻殘賊邪婬為患。譬
0385a27: 如蝮蛇。亦如大火。不急避之。禍害將至。如佛
0385a28: 所說。邪婬有十罪。一者常為所婬夫主欲遮
0385a29: 害之。二者夫婦不穆。常共諍。三者諸不善
0385b01: 法日日增長。於諸善法日日損減。四者不守
0385b02: 護身。妻子孤寡。五者財產日耗。六者有諸惡
0385b03: 事。常為人疑。七者親屬知識所不喜愛。八
0385b04: 者種怨家業。九者身壞命終死生＝墮於【原】死生墮於地獄。十者
0385b05: 若出為女。多人共夫。若為男子。婦不貞潔。妄
0385b06: 語之人先自誑身。然後誑人。以實為虛。以虛
0385b07: 為實。虛實顛倒。不受善法。譬如覆瓶水不得
0385b08: 入。妄語之人心無慚愧。閉塞天道涅槃之門。
0385b09: 觀知此罪故不應作。復次觀知實語。其利甚
0385b10: 廣。實語之利自從己出。甚為易得。是為一切
0385b11: 出家人力。如是功德若在家人共有此利。善
0385b12: 人之相實語之人其心端直。易得免苦。譬如
0385b13: 稠林曳木。直者易出。世人愚癡少智。遭事苦
0385b14: 厄。妄語求脫。不知事發今世得罪。不知後
0385b15: 世有大罪報。復有人。雖知妄語罪。慳貪瞋恚
0385b16: 愚癡多故而作妄語。復有人。雖不貪瞋。而妄
0385b17: 證人罪。心謂實爾。死墮地獄。況貪嗔癡惡心
0385b18: 妄證。如提婆達多弟子俱迦離。常求舍利弗
0385b19: 目犍連過失。是時二人夏安居竟。遊行諸國。
0385b20: 值天大雨。到陶作家。宿盛陶器舍。此舍中先
0385b21: 有一女人。在闇中宿。二人不知。此女人其
0385b22: 夜夢失不淨。晨朝趣水澡浴。是時俱迦離偶
0385b23: 行見之。俱迦離能相。知人交會情狀。而不知
0385b24: 夢與不夢。是俱迦離顧語弟子。此女昨夜與
0385b25: 人情通。即問女人。汝出在何處。答言。我在陶
0385b26: 師屋寄宿。又問。共誰。答二比丘。是時二人從
0385b27: 屋中出。俱迦離見已。又以相驗之。意謂。二人
0385b28: 必為不淨。先懷嫉。既見此事。遍諸城邑聚
0385b29: 落告之。次到祇洹唱此惡聲。於是中間。梵天
0385c01: 王來欲見世尊。佛入靜室寂然三昧。諸比丘
0385c02: 眾亦有閉房三昧。皆不可覺。即自思惟。我故
0385c03: 來見佛。佛入三昧。且欲還去。即復念言。佛從
0385c04: 定起亦將不久。於是小住俱迦離房前。扣戶
0385c05: 而言。俱迦離俱迦離。舍利目連清淨。汝莫
0385c06: 謗之而長夜受苦。俱迦離問。汝是何人。答言。
0385c07: 我是梵王。問言。佛說汝得阿那含道。何以故
0385c08: 來。梵王心念而說偈言。無量法欲量。不應以
0385c09: 相取。無量法欲量。是野人覆沒。說此偈已到
0385c10: 佛所。具說其事。佛言。善哉善哉。快說此偈。
0385c11: 爾時世尊復說此偈。梵天王聽佛說已。忽然
0385c12: 不現即還天上。爾時俱迦離到佛所。頭面禮
0385c13: 佛足。住一面。佛告俱迦離。舍利目連清
0385c14: 淨人。汝莫謗之而長夜受苦。俱迦離白佛言。
0385c15: 我於佛語不敢不信。但自目見。了了定知。二
0385c16: 人實行不淨。佛如是三呵。俱迦離亦不受。即
0385c17: 從座起去。還其房中。舉身生瘡如芥子。漸大
0385c18: 如豆如棗如。轉大如瓜。翕然爛壞如大火
0385c19: 燒。叫呼哭。其夜即死。入大蓮華地獄。有一
0385c20: 梵天。夜來白佛。俱迦離已死。復有一梵天言。
0385c21: 墮地獄。其夜過已。佛命僧集。而告之言。汝等
0385c22: 欲知俱迦離所墮地獄壽長短不。諸比丘言。
0385c23: 願樂欲聞。佛言。六十斛胡麻。有人過百歲
0385c24: 取一胡麻而去。如是盡。阿浮陀地獄中壽故
0385c25: 未盡。二十阿浮陀地獄中壽為一尼羅浮陀
0385c26: 地獄中壽。如是餘者皆二十數。俱迦離墮是
0385c27: 摩訶波頭摩地獄中。出其大舌。以五百釘釘
0385c28: 之。五百犁耕之。爾時世尊說此偈云。大＝夫【原】大士
0385c29: 之生斧在口中。所以斬身。由其惡言。應呵而
0386a01: 讚。應讚而呵。口集諸惡。終不見樂。心依邪
0386a02: 見。破賢聖語。如竹生實自毀其形。受罪如是。
0386a03: 不應妄語。佛說妄語有十罪。何等為十。一口
0386a04: 氣臭。二者善神遠之。非人得便。三者雖有
0386a05: 實語。人不信受。四者智人謀議常不參預。五
0386a06: 者常被誹謗。醜惡之聲周聞天下。六者人所
0386a07: 不敬。雖有教。人不承用。七者常多憂愁。八
0386a08: 者種誹謗業。九者死墮地獄。十出得為人。常
0386a09: 被誹謗。如是種種故不應妄語。酒有三種。謂
0386a10: 穀果菜。各有多種。但能令人心動放逸。是名
0386a11: 為酒。一切不應飲。是名不飲酒。問曰。酒能破
0386a12: 冷益身歡喜。何以不飲。答曰。益身甚少。所損
0386a13: 甚多。是故不應飲。如佛語難提迦優婆塞。酒
0386a14: 有三十五失。何者三十五失。一者現在財物
0386a15: 空竭。何以故。人飲酒醉心無節限。費用無
0386a16: 度故。二者眾病之門。三訟之本。四裸露無
0386a17: 恥。五醜名惡聲人所不敬。六覆沒智慧。七應
0386a18: 所得物而不得。已所得物而散失。八伏匿之
0386a19: 事盡向人說。九種種事業廢不成辦。十醉為
0386a20: 愁本。何以故。醉中多失。醒已慚愧憂愁。十一
0386a21: 身力轉少。十二身色壞。十三不知敬父。十四
0386a22: 不知敬母。十五不知敬沙門。十六不知敬婆
0386a23: 羅門。十七不知敬伯叔及尊長。何以故。醉
0386a24: 沒怳惚無所別故。十八不敬佛。十九不敬法。
0386a25: 二十不敬僧。二十一朋黨惡人。二十二遠
0386a26: 賢善。二十三作破戒人。二十四無慚無愧。二
0386a27: 十五不守六情。二十六縱色放逸。二十七人
0386a28: 所憎惡。不喜見之。二十八貴重親屬及諸知
0386a29: 識所共擯棄。二十九行不善法。三十棄捨善
0386b01: 法。三十一明人智士所不信用。何以故。酒放
0386b02: 逸故。三十二遠離涅槃。三十三種愚癡因。三
0386b03: 十四身壞命終墮惡道中。三十五若得為人。
0386b04: 所生之處常當狂騃。是三十五罪種種過失。
0386b05: 是故不應飲。復次白衣處世。當官理務。家業
0386b06: 作使。是故難持不惡口法等。五戒有五種受。
0386b07: 名五種優婆塞。一者一分行。二者小分行。三
0386b08: 者多分行。四者滿分行。五者斷婬。受一名
0386b09: 一分。二三名少分。受四名多分。受五名滿分。
0386b10: 受五戒已師前更作自誓言。我今自婦不復
0386b11: 行婬。是五戒。然受八戒法如常儀准三歸亦一日一夜。
0386b12: 問五戒八戒何者為勝。答有因緣故二戒皆
0386b13: 等。但五戒終身持。八戒一日持。又五戒常持
0386b14: 時多而戒少。一日戒時少戒多。復次若無大
0386b15: 心。雖復終身持戒。不如有大心人一日戒也。
0386b16: 譬如軟夫為將。雖將終身。智勇不足。卒無
0386b17: 功名。若英雄奮發禍亂立定。一日之勳功蓋
0386b18: 天下。復次雖破戒墮罪。罪畢得解脫。如優
0386b19: 羅華比丘尼本生經中說。佛在世時。諸＝是【原】諸比丘
0386b20: 尼得六神通阿羅漢。入貴人舍。常讚出家法。
0386b21: 語諸貴人婦女云。姊妹可出家。諸貴婦女言。
0386b22: 我等少壯容色盛美。持戒為難。或當破戒。比
0386b23: 丘尼言。破戒便破。但出家。問言。破戒當墮地
0386b24: 獄。云何可破。答言。墮亦便墮。諸貴婦女之
0386b25: 言。地獄受罪。云何可墮。比丘尼言。我自憶念
0386b26: 本宿因緣。作戲女。作種種衣服。而說應語。或
0386b27: 時著比丘尼衣。以為戲。以是因緣故。迦
0386b28: 葉佛時作比丘尼。自恃貴姓端正。心生憍慢
0386b29: 而破禁戒。破禁戒故。墮地獄中受種種罪。受
0386c01: 罪畢竟值釋迦牟尼佛。出家得六神通阿羅
0386c02: 漢道。以是故知。出家受戒。雖復破戒。以戒緣
0386c03: 故。得羅漢道。若但作惡。無戒因緣。不得道
0386c04: 也。我以昔時世世墮地獄。地獄出為惡人。惡
0386c05: 人死還墮地獄。都無所得。今以此證知。出家
0386c06: 受戒。雖破以是因緣可得道果。又說。因醉
0386c07: 出家。佛便聽許。醉已還俗。餘問佛由。佛言。
0386c08: 此婆羅門無量劫來無出家心。今因醉故發
0386c09: 此微心。故許出家。為當來因故。
0386c10: 護戒門
0386c11: 引蘇陀摩王經中說。不惜身命。以全禁戒。如
0386c12: 菩薩本身曾作大力毒龍。若眾生在前身力
0386c13: 弱者。眼視便死。身力強者。氣往而死。是龍受
0386c14: 一日戒。出家〔出家〕－【原】出家求靜入林樹間思惟。坐久
0386c15: 疲懈而睡時。形狀如蛇。身有文章。七寶雜色。
0386c16: 獵者見之驚喜言曰。以此希有難得之皮。獻
0386c17: 上國王。以為服飾。不亦宜乎。便以杖按其頭。
0386c18: 以刀剝皮。龍自念言。我力如意。傾覆此國
0386c19: 其如反掌。此人小物。豈能困我。我今以持戒
0386c20: 故。不計此身。當從佛語。於是自忍。眠目不
0386c21: 視。閉氣不息。憐愍此人。為持戒故。一心受
0386c22: 剝。不生悔意。既以失皮。赤肉在地。時日大
0386c23: 熱。宛轉土中。欲趣大水。見諸小蟲來食其身。
0386c24: 為持戒故。不復敢動。自思惟言。今我此身以
0386c25: 施諸蟲。為佛道故。今以肉施以充其身。後成
0386c26: 佛時。當以法施以益其心。如是誓已。身乾命
0386c27: 終。即生第二忉利天上。爾時毒龍釋迦牟尼
0386c28: 佛是。是時獵師者提婆達多等六師是也。諸
0386c29: 小蟲輩初轉法輪八萬諸天得道者是。菩薩
0387a01: 護戒。不惜身命。決定不悔。其事如是。
0387a02: 受意門
0387a03: 菩薩持戒。為佛道故。作大誓願。必度眾生。不
0387a04: 求今世後世之樂。不為名聞稱譽法故。亦不
0387a05: 自為早求涅槃。但為眾生沒在長流。恩愛所
0387a06: 欺愚惑所誤。我當度之令到彼岸。一心持戒
0387a07: 為生善處。生善處故見善人。見善人故生智
0387a08: 慧。生智慧故得行六度。得行六度故得佛道。
0387a09: 如是持戒名為尸羅波羅蜜。又復持戒心樂
0387a10: 善清淨。不為畏惡道。亦不為生天。但求善淨。
0387a11: 以戒熏心。令心樂善。是為尸羅波羅蜜。
0387a12: 受益門
0387a13: 復次菩薩持戒能生六波羅蜜。云何持戒能
0387a14: 生於檀。檀有三種。一者財施。二者法施。三無
0387a15: 畏施。持戒自撿不侵一切眾生財物。是名財
0387a16: 施。眾生見者慕其所行。又為說法令其開語。
0387a17: 又自思惟。我當持戒與一切生作供養福田。
0387a18: 令諸眾生得無量福。如是種種名法施。一切
0387a19: 眾生皆畏於死。持戒不害。是則無畏施。復次
0387a20: 菩薩自念。我當持戒。以此戒報。為諸眾生。作
0387a21: 轉輪王。或作閻浮王。若作天王。令諸眾生滿
0387a22: 足於財。無所乏短。然後坐佛樹下。降伏魔
0387a23: 王成無上道。為諸眾生說清淨法。令無量眾
0387a24: 生度老病死海。是為持戒因緣生檀波羅蜜。
0387a25: 餘准理說。然戒喻老人。忍喻於杖。無杖則蹶。
0387a26: 忍為戒杖。扶人至道。戒生勤者。持戒之人
0387a27: 疲厭世苦老病死患。心生精進。必求自脫。亦
0387a28: 以度人。譬如野干在林樹間。依隨師子及諸
0387a29: 虎狗。求其殘肉。以自存活。有時空乏。夜半踰
0387b01: 城入人舍。求肉不得。屏處睡息不覺。夜曉惶
0387b02: 怖無計。走則慮不自免。住則懼畏死痛。便自
0387b03: 定心。詐死在地。眾人來見。有一人言。我須野
0387b04: 干耳。即便截取。野干自念。截耳雖痛。但令身
0387b05: 在。次有一人言。我須野干尾。便復截去。野干
0387b06: 復念。截尾雖痛。猶是小事。次有一人言。我須
0387b07: 野干牙。野干心念。取者轉多。儻取我頭則
0387b08: 無活路。即從地起。奮其智力。絕踊間關逕得
0387b09: 自濟。行者之心求脫苦難。亦復如是。若老至
0387b10: 時。猶故自寬。不能勤苦決斷精進。病亦如是。
0387b11: 以有瘥期。未能決計。死欲至時。自知無冀。便
0387b12: 自勉勵。果敢殷勤。大修精進。從死地中得至
0387b13: 涅槃。說忍度中言。利養創深特宜便忍。如提
0387b14: 婆達多。雖得出家。佛及五百大阿羅漢不教
0387b15: 修通。阿難未得他心。以敬兄故。依佛所說。教
0387b16: 令修通。得通現變。求門徒等。廣說思之。
0387b17: 受正門
0387b18: 菩薩纓絡本業經云。佛子受戒有三種。一者
0387b19: 諸佛菩薩現在前。受得真實上品戒。二者諸
0387b20: 佛菩薩滅度後。千里內有先受戒菩薩者。請
0387b21: 為法師教授我戒。我先禮足。應如是語。請大
0387b22: 尊者為師授我戒。其弟子得正法戒。是中品
0387b23: 戒。三佛滅度後。千里內無法師之時。應在
0387b24: 諸佛形像前。胡跪合掌自誓受戒。應如是言。
0387b25: 我某甲白十方佛及大地菩薩等。我學一切
0387b26: 菩薩戒者。是下品戒。第二第三亦如是說。佛
0387b27: 子是三種攝受三種受戒。過去佛已說。未來
0387b28: 佛當說。現在佛今說。過去諸菩薩已學。未來
0387b29: 諸菩薩當學。現在諸菩薩今學。是諸佛正法
0387c01: 戒。若一切菩薩不入此正法戒門得無上道
0387c02: 果者。無有是處。將欲受戒。先教禮三寶云。弟
0387c03: 子某甲等。敬禮過去世盡過去際一切諸佛。
0387c04: 未來現在各准此三說禮法云。弟子某甲等。敬
0387c05: 禮過去世盡過去際十二分教清淨真法。未
0387c06: 來現在亦爾。禮僧云。弟子某甲等。敬禮過去
0387c07: 世盡過去際三乘聖眾。未來現在亦爾並各三說。
0387c08: 次教受四不壞信云。弟子某甲等。願從今時
0387c09: 盡未來際。歸依佛。歸依法。歸依賢聖僧。歸依
0387c10: 正法戒三說。次教懺悔十重惡業。既悔過已。即
0387c11: 與受十無盡戒云。汝等善聽。佛子從今身至
0387c12: 佛身盡未來際。於其中間不得故殺生。若有
0387c13: 犯者。非菩薩行。失四十二賢聖法。不得犯。能
0387c14: 持不其受者答言能。二不得故盜。三不得故婬。四不
0387c15: 得故妄語。五不得沽酒。六不得故說在家出
0387c16: 家菩薩罪過。七不得故慳。八不得故嗔。九
0387c17: 不得故自讚毀他。十不得故謗三寶藏皆准可說。
0387c18: 次云。佛子受十無盡戒。已其受者常過度四
0387c19: 魔。越三界苦。從生至死不失此戒。常隨行人。
0387c20: 乃至成佛。佛子若過去未來現在一切眾生
0387c21: 不受其菩薩戒者。不名有情識者。畜生無異。
0387c22: 不名為人。常離三寶海。非菩薩等故。菩薩
0387c23: 有受法而無捨法。有犯不失。盡未來際。若有
0387c24: 人來欲受戒者。菩薩法師先為解說讀誦。使
0387c25: 其人心開意解生樂著心。然後為受。又復法
0387c26: 師能於一切國土中教化一人。出家受菩薩
0387c27: 戒者。是法師其福勝造八萬四千塔。況復二
0387c28: 三乃至百千。福不可稱。其師者夫婦六親得
0387c29: 互為師授。其受戒者入諸佛界菩薩數中。超
0388a01: 過三劫生死之罪。是故應受。受有十分。隨受
0388a02: 於一。乃至具十。又是菩薩十重。八萬威儀戒
0388a03: 中十重有犯無悔。得使重受戒。八萬威儀戒
0388a04: 盡名輕有犯。得使悔過。對手＝首【原】手悔滅。一切菩
0388a05: 薩凡聖戒盡心為體。是故心亦盡戒亦盡。心
0388a06: 無盡故戒亦無盡。六道眾生受得。依文殊問
0388a07: 經世間戒品受十戒法云。爾時文殊師利白
0388a08: 佛言。世尊云何歸依。佛告文殊師利。歸依
0388a09: 者應如是言。大德我某甲。乃至菩提歸依佛。
0388a10: 乃至菩提歸依法。乃至菩提歸依僧。第二第
0388a11: 三亦如是說。復言。我某甲已歸依佛。已歸依
0388a12: 法。已歸依僧已。如是三說。次言。大德我持菩
0388a13: 薩戒。我某甲乃至菩提不殺眾生。離殺生想。
0388a14: 乃至菩提不盜。亦離盜想。乃至菩提不非梵
0388a15: 行。離非梵行想。乃至菩提不妄語。離妄語想。
0388a16: 乃至菩提不飲酒。離飲酒想。乃至菩提不著
0388a17: 香華。亦不生想。乃至菩提不歌舞作樂。離
0388a18: 歌舞想。乃至菩提不坐臥高大床。離大床想。
0388a19: 乃至菩提不過中食。離過中食想。乃至菩提
0388a20: 不捉金銀生像。離抳金銀想。乃至當具足六
0388a21: 波羅蜜大慈大悲。佛說此祇夜。發誓至菩提。
0388a22: 歸依於三寶。受持十種戒。亦誓至菩提。六度
0388a23: 及四等。皆當令具足。如是修行者。與大乘
0388a24: 相應。將欲受戒。應先發誓願。菩薩受戒品云。
0388a25: 爾時文殊師利白佛言。世尊若善男子善女
0388a26: 人。受菩薩所受戒法。當云何。佛告文殊師利。
0388a27: 應於佛前至誠禮拜作如是言。我某甲願諸
0388a28: 佛憶念。我如諸佛世尊正遍知以佛智慧無
0388a29: 所著。我當發菩提心。為利益一切眾生令得
0388b01: 安樂。發無上道心。如過去未來現在諸佛菩
0388b02: 薩。發無上菩提心。於一切眾生。如父母兄弟
0388b03: 妹姊男子女人親友等。為彼解脫得出生死。
0388b04: 乃至令發三菩提心勤起精進。隨諸眾生所
0388b05: 須財法一切施與。以此財法攝受一切眾生。
0388b06: 漸漸隨宜為解脫眾生出生死故。乃至令安
0388b07: 住無上菩提。我當起精進。我當不放逸。如
0388b08: 是再三。是名菩薩摩訶薩初發菩提心。若依
0388b09: 梵網經。說十重戒與瓔珞經同。然彼具說自
0388b10: 作教他隨喜殺因殺緣殺業等。廣略別爾。淨
0388b11: 行優婆塞戒經受十無盡。同瓔珞本業經。又
0388b12: 受六波羅蜜戒。禮拜歸依懺悔法。盡同十無
0388b13: 盡。然先勸勉經云。佛放無量相光。上過三頂。
0388b14: 下照地獄及黑闇處。悉皆大明。有緣來集。佛
0388b15: 告大眾。一心善聽。欲求無上真法菩提。應
0388b16: 淨三業。守戒謹行。百法並修。十善化物。慈悲
0388b17: 眾生。如愛己子。愍念闡提。救苦地獄。百法具
0388b18: 已。願諸眾生受大安樂。未能身分往救。恒發
0388b19: 此願。此願滿已。進入法智。修習種姓。名真菩
0388b20: 薩大優婆塞。佛子有六大船。能度大海。運載
0388b21: 行人。到七寶藏。入法流水。洗除垢濁。身體清
0388b22: 淨。三業明朗。除滅老病無明障蔽。自得濟度。
0388b23: 更能度人。是故佛子應受應持。若有持者。從
0388b24: 初發心乃至妙覺。隨緣施化。若有眾生感真
0388b25: 法者。現菩薩形而往度之。若感應者。現優
0388b26: 婆塞形而往度之如觀音等。已下請受。爾時東方
0388b27: 有世界名光淨。有八千大梵天王。其第一者
0388b28: 淨業為名。各有百千眷屬。其一一方亦如此
0388b29: 數。於此世界。淨居天王名曰淨志。亦與眷屬
0388c01: 百千人。俱各詣佛前。為佛作禮。遶三匝已
0388c02: 住如立。白佛言。世尊我等今日居煩惱海住
0388c03: 生死河。雖欲越渡。無牢船。沒命中流還來
0388c04: 此岸。如是展轉永無出期。世尊大慈拯救一
0388c05: 切。願賜六＝大【原】六船過度險難。我等度已。亦教一
0388c06: 切眾生令得出離。於後惡世流布不絕。次佛
0388c07: 教立願云。佛子當發大願。願一切眾生普成
0388c08: 正覺。若有一人隨苦惱者。我當代之令彼得
0388c09: 樂。至心頭面著地。又願一切眾生普慈相向
0388c10: 如父如子。身體清淨如淨璃。若有一人不
0388c11: 如此者。我當代之。又願眾生自識宿命。智慧
0388c12: 具足明達三世。若有一人不適意者。我當代
0388c13: 之。次教懺悔。懺悔訖歸依三寶。次云。佛子已
0388c14: 發大願。懺悔復訖。三寶歸已。三業清淨。真是
0388c15: 如來法身之子。一切眾生法橋之主。至心頭
0388c16: 面著地。攝持身心。隨語稱字。次正說相云。佛
0388c17: 子從今身至佛身。於其中間常行檀波羅蜜。
0388c18: 悉令具足。不得懈怠有所犯。若犯非菩薩。能
0388c19: 持不教答能持准前。隨從稱名。應云某甲能持。尸羅波羅蜜。羼
0388c20: 提波羅蜜。毘梨耶波羅蜜。禪波羅蜜。般若波
0388c21: 羅蜜准檀說之。次說云。佛子此六波羅蜜戒常當
0388c22: 護持。勤行修習勿令懈怠若退失。四十二賢
0388c23: 聖法。堅固其心。不得故犯。能持不教答能持若准
0388c24: 第十。具有受法持衣結界安居自恣等。廣如
0388c25: 彼辨。然約出家優婆塞法。還有沙彌大戒等。
0388c26: 第三卷云。若優婆塞持戒已。謹慎上重。上重
0388c27: 者何。第一癡婬。第二殺菩提心人。第三偷三
0388c28: 寶物。第四不孝父母。第五慢師。第六殺人。第
0388c29: 七嗔嫉。第八慳貧若犯如此波羅夷罪。具足
0389a01: 一大劫入大地獄。劫盡更生。如是展轉至無
0389a02: 數劫。謗毀三寶亦復如是。
0389a03: 受戒得益門
0389a04: 優婆塞戒經云。往昔有一菩薩大優婆塞。受
0389a05: 持五戒。威儀具足。將諸徒眾。遊行國邑。到諸
0389a06: 離城上。息林下。見一雌鳥將二鶵子林上鳴
0389a07: 叫聲甚悲感。此優婆塞名曰淨髮。顧觀鳥鳴。
0389a08: 目即落淚。顧語徒眾。今此鳥者是我因時眷
0389a09: 屬。我本修行出家受戒。有其二子。年始三四。
0389a10: 我妻爾時愛色著我。顧語兒言。捉汝父衣。生
0389a11: 死莫放。慈鳥養子乳哺三年。父今何忽捨我
0389a12: 而去。緣此之故墮烏鳥中。以慈戒力即便喚
0389a13: 言。來至我所。母及二子鳴叫咷不能自止。
0389a14: 絕而復蘇。一別已來十六萬歲。我本敬愛非
0389a15: 是惡心。何期一旦受此罪報。作是言已。飛
0389a16: 來懷愁。悲感懊惱。今日一別永無見期。我於
0389a17: 此身。何時脫捨淨髮。爾時知其悔心善根已
0389a18: 至。為說六度十善因緣。復為懺悔除所障罪
0389a19: 咎。即授齋法五分法身解脫分戒。既受戒已。
0389a20: 頭＝頂【原】頭禮致敬。辭別如去。母子思量經七日夜。
0389a21: 俱時命終。生南天竺大婆羅門家。還為眷屬。
0389a22: 戒力因緣自然具足聰明叡智。三業清淨得
0389a23: 不退心。當知此戒一受不失乃至畜生。此名
0389a24: 優婆塞戒不可思議。又復往昔有一婦人。隱
0389a25: 避其夫。獨食無度。以偷食故墮餓狗中。貧
0389a26: 賤家生。薄福德故。形容醜陋。身體疥癩。叨哭
0389a27: 之力反耳。吠災怪數作。人所憎嫉。門打推
0389a28: 擲。腰脊橑戾。蹄蹇跛。但言唱殺。無與食
0389a29: 者。五百世中三頓飽食。第一飽者。值二醉人
0389b01: 俱時嘔吐。及他未往。絕走食之。未得去頃。大
0389b02: 狗來嚙。死如復活。屋裏呻不能得出。其主
0389b03: 嗔恚。設計欲殺。心畏死故。自力私去。平復差
0389b04: 已。飢餓甚困。值遇押酒。偷食其糟。食飽訖
0389b05: 已。不敢近屋。恐畏醉後或能打殺。即移在
0389b06: 無人行處。恣意熟眠。三日醒已。飢虛甚困。顧
0389b07: 盱＝【原】盱食飲。無可得者。徘徊之頃。主人女郎擔
0389b08: 米一斗。盛著坩中。蓋口而去。看人去已。以鼻
0389b09: 推之。就中食米。食米訖竟。拔頭不得。畏人來
0389b10: 見。盡力東西去不得脫。在中無聲住。須臾之
0389b11: 頃。便至終於死此。還狗身傾。有菩薩名曰
0389b12: 無言。即與說法五分戒。因教令修持。捨此身
0389b13: 已生長生王家。聰明智慧得不退菩提。優婆
0389b14: 塞戒乃有如是不思議力。善男子汝等修道
0389b15: 忍辱為先。何以故。昔有一人名曰高王。出家
0389b16: 受戒。輕賤其師。常懷慢心。於諸同道亦復如
0389b17: 是。諍嗔忿口縱四過。命終之後墮大地獄。
0389b18: 以經七佛猶不得出。盡賢劫始可免難。餘
0389b19: 報劫數說不可盡。是故修道先當忍辱。又有
0389b20: 一人作大國王。名曰＝桀【原】盧伽。為大臻王之所
0389b21: 討殄。王有一子名曰信住。其父滅已。藏身隱
0389b22: 伏。年既長大。貧無資產。被遣事王。王時遊
0389b23: 觀。身力疲極。失其眾侶。共王二人到一水
0389b24: 邊。共王入洗。王時沈沒。信住接出。手捉王
0389b25: 髮擬之深淵。信住語王。我是大臻子。王殺我
0389b26: 父。是我大怨。蓋聞父讎不同天如蓋。兄不
0389b27: 同國而行。我乘危事不可忍。王當就死。其
0389b28: 王報言。百死無恨。信住答言。我不殺王。使王
0389b29: 知耳。夫報怨者。譬如車輪無有已。不報和順
0389c01: 怨乃得止。即便扶王上馬共還國。既還國已。
0389c02: 召集諸臣問曰。今得大臻王子。為賞為斬。諸
0389c03: 臣皆言。亡國之子不可賞也。宜當殺之。王即
0389c04: 具論前事。以女妻之。還其本國。王自歸國
0389c05: 如治。善男子菩薩之心廣如山海。其中容處
0389c06: 無量善惡。又猶忍。況餘嗔忿。現前中華報
0389c07: 受樂。後生天中乃至大果。故持戒者忍力為
0389c08: 大。
0389c09: 受十善戒門
0389c10: 初起思惟。應修十善。十地經云。菩薩作是思
0389c11: 惟。一切眾生墮諸惡道。皆由不離十不善業
0389c12: 道集因緣故。是故我當先住善法。亦令他人
0389c13: 住於善法。何以故。若人自不行善不具善行。
0389c14: 為他說法令住善者。無有是處。次思惟十不
0389c15: 善果云。是菩薩復作是思惟。此十不善業道。
0389c16: 上者地獄因緣。中者畜生因緣。下者餓鬼因
0389c17: 緣。於中殺生之罪能令眾生墮於地獄畜生
0389c18: 餓鬼。若生人中。得二種果報。一者短命。二者
0389c19: 多病。劫盜之罪亦令眾生墮於地獄畜生餓
0389c20: 鬼。若生人中。得二種果報。一者貧窮。二者共
0389c21: 財不得自在餘八三惡道文同。邪婬之罪。若生人中。得
0389c22: 二種果報。一者婦不貞良。二者二妻相諍不
0389c23: 隨己心。妄語之罪。若生人中。得二種果報。一
0389c24: 者多被誹謗。二者恒為多人所誑。兩舌之罪。
0389c25: 若生人中。得二種果報。一者得破壞眷屬。二
0389c26: 者得弊惡眷屬。惡口之罪。若生人中。得二
0389c27: 種果報。一者常聞惡聲。二者所有言說恒有
0389c28: 諍訟。綺語之罪。若生人中。得二種果報。一者
0389c29: 所說正語人不信受。二者所有言說不能辨
0390a01: 了。貪欲之罪。若生人中。得二種果報。一者貪
0390a02: 財無有厭足。二者多求恒不從意。嗔恚之罪。
0390a03: 若生人中。得二種果報。一者常為他人求其
0390a04: 長短。二者常為他人所惱害。邪見之罪。若
0390a05: 生人中。得二種果報。一者常生邪見家。二者
0390a06: 心恒諂曲。既知惡果。次思遠離云。我當遠離
0390a07: 十不善業道。樂行善法。作利益眾生故。當住
0390a08: 十善業道。亦令他人住於十善業道。以自住
0390a09: 善法遠離彼障修行對治。亦令眾生住善法
0390a10: 故次思十善所有利益。廣如十地仁王彌勒問論等說。既欲令眾生修行十
0390a11: 善住十善法故。依增上悲。應於八種眾生生
0390a12: 八種心。一者於惡行眾生。欲令住善行。故生
0390a13: 安穩心。二於苦眾生。令樂具不盡。故生樂心。
0390a14: 三於怨憎眾生。不念加報。故生慈心。四於貧
0390a15: 窮眾生。欲令遠離彼苦。故生悲心。五於樂
0390a16: 眾生。欲令不放逸。故生憐愍心。六於外道眾
0390a17: 生。欲令現信佛法。故生利益心。七於因行眾
0390a18: 生。欲令不退轉。故生守護心。八於一切攝菩
0390a19: 提願眾生。願如己身。是諸眾生即是我身。故
0390a20: 生我心。復作此念。是諸眾生墮於邪見。惡意
0390a21: 惡心行惡道稠林。我應令彼眾生行真實道。
0390a22: 住正見道如實法中。又念。是諸眾生共相破
0390a23: 壞。分別彼我。常共諍。日夜嗔恨熾然不息。
0390a24: 我應令彼眾生住於無上大道之中。又念。是
0390a25: 諸眾生心無厭足。常求他財。邪命自活。我應
0390a26: 令彼住於清淨身口意業正命法中。又作是
0390a27: 念。是諸眾生因隨貪欲嗔恚愚癡。常為種種
0390a28: 煩惱熾火之所燒然。不能志求出惡方便。我
0390a29: 應令彼滅除一切煩惱大火。安置清淨無畏
0390b01: 之處。又作是念。是諸眾生為於生死。此大
0390b02: 瀑水波浪所沒。隨順欲流有流見流無明流。
0390b03: 隨順世間漂流。沒大愛河。在大駛流。不能正
0390b04: 觀。常有欲覺恚覺惱覺。惡行廣故。愛見水
0390b05: 中羅剎所執。順入欲林。深愛著故。我慢陸地
0390b06: 之所燋枯。無能救者。六入聚落不能動發。自
0390b07: 離善行。無正度者。我應於彼生大悲心。以善
0390b08: 根力而拔濟之。令得無畏不染寂靜離諸恐
0390b09: 怖。住於一切智慧寶洲。又作是念。是諸眾生
0390b10: 閉在世間牢獄之處。眾多患苦多惱妄想。愛
0390b11: 憎繫縛。憂悲共行。愛瑣所繫。入於三界無明
0390b12: 稠林。我應令彼遠離一切三界牢獄所愛著
0390b13: 處。令住離相無礙涅槃。發是念已。次為受
0390b14: 戒法。如常儀。又彌勒問經云。菩薩修行十善
0390b15: 業道。有五希奇。何等為五。一者起勇猛心。二
0390b16: 者精進。三者堅固。四者智慧。五者果如名起。又
0390b17: 諸菩薩以願堅固故。依大慈悲。起利益眾生
0390b18: 行。於諸世間。心不疲倦。何者名為菩薩堅固
0390b19: 之願。答曰。有五種法。名為菩薩堅固之願。一
0390b20: 者聲聞乘不能動轉。二者辟支佛乘不能動
0390b21: 轉。三者諸外道論不能動轉。四者一切諸魔
0390b22: 不能動轉。五者不以無因無緣自然動轉。復
0390b23: 有五法。知菩薩有大慈悲心。一者為與眾生
0390b24: 安穩樂故。不惜一切資生之物。二者不惜自
0390b25: 身。三者不護惜命。四者修一切行不待多時。
0390b26: 五者怨親等悲。是故菩薩於諸世間心不疲
0390b27: 倦。既為眾生發菩提心。受此菩薩十善者。亦
0390b28: 應修行堅固等心。
0390b29: 讚忍護戒門
0390c01: 優婆塞戒經第四云。善男子若優婆塞受持
0390c02: 戒已。忍辱為先。嗔來喜報觸惱不變。此是菩
0390c03: 薩持戒之體。菩薩施他。從怨為始。善男子昔
0390c04: 有國王號長生。正法治國。不枉人民。天下太
0390c05: 平國土安靜。國王摩盧羅那貪其國土。興
0390c06: 兵伐之。殺長生王。止其宮闕。長生王唯有
0390c07: 一子。始能語言未有所識。長生王臨終之時。
0390c08: 語左右。我子摩納若全身命。莫報國。真
0390c09: 是我子欲止怨者。不生報想。怨乃得止。若報
0390c10: 怨者。如車輪轉。無有已。摩納年至十二。改名
0390c11: 易姓名為無字。被遣事王。無字年雖幼少。才
0390c12: 智過人。形貌端正。顏色殊特。禮節俯仰。事之
0390c13: 可觀。王甚愛敬。恒在室內。經歷三年。其年十
0390c14: 五。王於爾時夫妻二人通有無字。更無餘人。
0390c15: 王於屋中失瓔珞珠衣一具。王即推撿。衣無
0390c16: 所出。王自思惟。更無餘人。唯有無字。偷我珠
0390c17: 衣。即收無字。如治問之。偷我珠衣。去速持出
0390c18: 來。無字答王。是我偷珠。當知今日珠不可
0390c19: 得。王即問言。汝偷我。云何如言珠不可得。無
0390c20: 字答。本非我意。太子遣偷珠。在太子邊。云何
0390c21: 可得。王即問言。若太子偷。更復共誰。無字答
0390c22: 言。王所愛臣。復共價客主。又共婬女。王於爾
0390c23: 時依引收之。問太子言。如何偷珠。太子答王。
0390c24: 我不偷珠。王問無字。太子不偷。無字白王。太
0390c25: 子偷珠。今言不偷。得免偷珠。無字亦不偷
0390c26: 珠。王禁太子著在非所。次問大臣。無字引汝
0390c27: 偷珠。速出珠來。大臣答王。實不偷珠。王問無
0390c28: 字。臣不偷珠。云何引之。無字白王。口言不
0390c29: 偷。得作不偷。無字亦不偷珠。次問商人乃至
0391a01: 婬女。亦復如是。王即引此五人各在一處。爾
0391a02: 時婬女先往來者問無字言。王之屋內頗有
0391a03: 異人不。無字答言。唯王夫妻及有我。更無異
0391a04: 人。若無異人。頗鸚鵡等鳥獼猴等獸不。無字
0391a05: 答言。有一獼猴恒在屋內。自餘獼猴悉不能
0391a06: 入。語無字言。獼猴偷去。審實不疑。汝當白
0391a07: 王。出諸伎女多著好衣。自餘獼猴亦著好衣。
0391a08: 屋內獼猴但令露身羅列庭前。種種舞戲。獼
0391a09: 猴喜。必持珠衣。共他舞戲。無字即以此
0391a10: 事具白王。知王用其言。如是作計歌舞合已。
0391a11: 獼猴即便持此珠衣來至庭所。始知五人不
0391a12: 偷珠衣。獼猴是賊。王問無字。獼猴是賊。太子
0391a13: 不偷。云何證之。無字白王。太子王之正嫡。王
0391a14: 所愛重。如其無罪。無字亦應無罪。若不引
0391a15: 太子。自下不免失命。是故引太子。云何引大
0391a16: 臣。無字白王。大臣者王所敬重。諸臣所尊。傾
0391a17: 國貴賤念意佐助得無罪。我亦無罪。云何引
0391a18: 商人。無字白王。商主多有金銀異寶。脫得贖
0391a19: 命。我亦應免。云何引婬女。無字白王。婬女貌
0391a20: 美殊特。多有人與共來往。脫有思智度外人
0391a21: 之計。脫能得賊。我即無罪。王知之有智。愛重
0391a22: 如＝加【原】如之。恒令自近。王後山獵見群鹿獸。走馬
0391a23: 逐之失大眾侶。唯共無字二人相隨。王時疲
0391a24: 極止息樹下。無字二坐懷杭王頭。王時眠熟
0391a25: 不自覺悟。無字爾時嗔心內發。拔擬王。親
0391a26: 我父怨今得其便。甚難可恕。復更思惟。我父
0391a27: 臨終遺言我。若不報怨。真是我子。今若報
0391a28: 怨。違父意。非孝子也。拍內之。王便驚悟語
0391a29: 無字言。我於夢中見長生王子長摩納身以
0391b01: 臨我。無字白王。長生子久為灰土。今在深
0391b02: 山。唯我二人。何處有長生王子。王還安眠。無
0391b03: 字復以利擬王。王驚寤如前。王復眠已。無
0391b04: 字以手王頭髮。問王言。長摩納者我是也。王
0391b05: 殺父親。是我怨。今得王。便分死以不。王言。
0391b06: 本殺父。今死無恨。摩納白王。我父臨終我。
0391b07: 今若殺王。違我父願。非孝子也。我不殺王。令
0391b08: 王知也。扶王上馬。共歸王宮。既到宮已。召集
0391b09: 諸臣。王曰。今得長生王子。為當殺之。為當
0391b10: 到＝致【原】到賞。諸臣皆言。亡國之子不可賞也。聽當
0391b11: 殺。王白＝曰【原】白。不然。具說前事。即以女妻之。到為
0391b12: 本國之主。王自歸還本土。二國通好。不相征
0391b13: 討。菩薩之人怨親平等。父怨猶赦。況餘怨也。
0391b14: 菩薩之心廣如山海。如能容受無量諸惡沒
0391b15: 習之徒。應如是觀。菩薩和光。作此一國王
0391b16: 及臣民。普行十善。極救幽苦。慈悲相向。如父
0391b17: 如子。如兄如弟。柔和忍辱。悉發菩提心。善戒
0391b18: 自居。其行清淨。此名菩薩發意施為無不利
0391b19: 益。忍辱大力能摧煩惱。
0391b20: 白衣互受門
0391b21: 夫妻相勸優婆塞戒經云。善男子我本往墮邪見
0391b22: 家。或綱＝網【原】綱自我善。我於爾時名曰廣利。妻名
0391b23: 女。精進勇猛度脫無量。十善化導。我於爾時
0391b24: 心生殺獵。貪嗜酒肉。懶墮懈怠。不能精進。妻
0391b25: 時語我。止其獵殺。戒斷酒肉。勤加精進。得脫
0391b26: 地獄苦惱之患。上生天宮與一處。我於爾時
0391b27: 殺心不止。酒肉美味不能割捨。精進之心懶
0391b28: 墮不前。天宮息意。地獄分受。我於爾時居
0391b29: 聚落內。近僧伽藍。數聞犍鐘。妻語我言。事事
0391c01: 不能。聞犍鐘聲。三彈指一稱佛。歛身自恭莫
0391c02: 生憍慢。如其夜半此法莫廢。我即用之無復
0391c03: 捨失。經十二年。其妻命終生忉利天。後
0391c04: 三年我亦壽盡。經至斷事。判我入罪。向地獄
0391c05: 門。當入門時。聲鐘三聲。我即住立。心生歡
0391c06: 喜。愛樂不厭。如法三彈指。長聲唱佛。聲皆慈
0391c07: 悲。梵音朗徹。主事聞已。心甚愧感。此真菩薩
0391c08: 云何錯判。即遣追還送往天上。既往到已。五
0391c09: 體投地。禮敬我妻白言。大師幸承大恩如見
0391c10: 濟拔。乃至菩提不違教。以是之故。互相為
0391c11: 師各獲大果。汝等諦聽信受伏行。
0391c12: 供養門
0391c13: 准四十四。菩薩有十種供養。一設利羅供養。
0391c14: 二制多供養。三現前供養。四不現前供養。五
0391c15: 自作供養。六教他供養。七財敬供養。八廣大
0391c16: 供養。九無染供養。十正行供養。於如來所
0391c17: 發起六種增上意樂。一者無上大功德田增
0391c18: 上意樂。二無上有大恩德。三者一切有情中
0391c19: 尊。四者如鄔曇妙華極難值遇。五獨一出現。
0391c20: 六者一切世出世間功德圓滿一切義依增上
0391c21: 意樂。依大莊嚴論。有八種供養如來。一依
0391c22: 供養。二物。三緣起。四迴向。五因。六智。七田。
0391c23: 八依止。頌云。現前不現前。衣服飲食等。深起
0391c24: 善淨心。為滿於二聚。常願生佛世。三輪不分
0391c25: 別。成熟諸眾生。最後十一種現前不現者。謂
0391c26: 依供養。依於現在及過未世諸佛而供養故。
0391c27: 衣服飲食等者。謂物供養。以衣服等而供養
0391c28: 故。深起善淨心者。謂緣起供養。以深淨心而
0391c29: 供養故。為滿於二聚者。謂迴向供養。為滿福
0392a01: 智二種而供養故。常願生佛世者。謂因供養。
0392a02: 由有宿願。願生佛世。令我有益不虛。供養故。
0392a03: 三輪不分別者。謂智供養。設供受供供具三
0392a04: 事不可得故。成熟諸眾生者。謂田供養。眾生
0392a05: 為田。教彼供養。令種善根故。最後十一種者。
0392a06: 謂依止供養。此有十一種。一者依止物。由依
0392a07: 財物。而供養故。二者依止思惟。由依味思惟
0392a08: 隨喜思惟悕望思惟故。三者依止信。由信大
0392a09: 乘發菩提心故。四者願。由發弘誓願故。五
0392a10: 者依止悲。由憐愍眾生故。六者依止忍。由難
0392a11: 行能行故。七者依止行。由諸波羅蜜故。八者
0392a12: 依止正念。由如法不倒故。九者依止正見。由
0392a13: 如實覺了故。十者依止解脫。由聲聞煩惱滅
0392a14: 故。十一者依止真實。由得大菩提故。五種自
0392a15: 意供養如來。應知此供養為最上供養。何謂
0392a16: 為五。一者淨信。二者深心。三者神通。四者方
0392a17: 便。五者和合。淨信者。於大乘法說供養處。生
0392a18: 淨信故。深心者。此心有九種。一味心。二隨喜
0392a19: 心。三悕望心。四無厭心。五廣大心。六勝喜
0392a20: 心。七勝利心。八無染心。九善淨心。神通者。
0392a21: 謂依虛空藏等諸三摩提故。方便者。謂無分
0392a22: 別智方便攝故。和合者。謂一切諸大菩薩和
0392a23: 合一果入一切果故。文殊問經上卷云。有三
0392a24: 十五大供養。是菩薩摩訶薩應知。然燈燒香
0392a25: 塗身塗地香末香袈裟及繖若龍子幡并諸餘
0392a26: 幡螺鼓大鼓鈴盤舞歌（及）＋以【原】以臥具或三節鼓腰
0392a27: 鼓節鼓并及截鼓曼陀羅華掃地灑地貫華懸
0392a28: 繒飯水漿飲可食可噉及以可味香和檳榔楊
0392a29: 枝浴香并及澡豆。此謂大供養。
0392b01: 供養見利門
0392b02: 文殊問經下卷云。爾時文殊師利白佛言。世
0392b03: 尊諸供養餘華用治眾病或消惡毒。其法云
0392b04: 何。若供養佛餘華。般若波羅蜜華。佛足下華。
0392b05: 菩提樹華。轉法輪處華。塔華。菩薩華。眾僧
0392b06: 華。佛像華。其法云何。世尊用此華有幾種。
0392b07: 世尊一切諸華。云何入佛華中。世尊用此華
0392b08: 法。為有一種。為有多種。此為有一種為有
0392b09: 多種。佛告文殊師利。各各華。各各。一一華
0392b10: 。一百八遍誦。佛華曰。南無佛闥寫冶
0392b11: 莎訶般若波羅蜜華曰。那末阿盧履民旨反波
0392b12: 若波羅蜜多裔莎訶佛足華曰。那莫波陀
0392b13: 制點耽鹽莎訶菩提樹華曰。南無菩提逼
0392b14: 力龕嵐莎訶轉法輪處華曰。南無達摩斫
0392b15: 柯羅夜莎訶塔華曰。那莫跋耶莎訶菩
0392b16: 薩華曰。南無菩提薩埵冶莎訶眾僧華
0392b17: 曰。那莫僧伽冶莎訶佛像華曰。那莫波
0392b18: 羅底耶莎訶文殊師利經如是。汝當受持。
0392b19: 復告文殊師利。用此華法。若比丘比丘尼優
0392b20: 婆塞優婆夷。若能信修行。應當早起清淨澡
0392b21: 瀨念佛功德恭敬此華。不以足蹈及跨華上。
0392b22: 如法執取安置淨器。若人寒熱。冷水摩華以
0392b23: 用塗身。若頭額痛亦皆用塗。若吐利出血。或
0392b24: 腹內煩痛。以漿飲摩華。當服此華飲。若口
0392b25: 患瘡。以暖水摩華含此華汁。若人多嗔。或以
0392b26: 冷水或以沙糖。以摩此華飲服華汁。若多貪
0392b27: 染。以灰汁摩華塗其隱處。復以冷水摩華塗
0392b28: 其頂上。貪結漸消。常為一切所愛敬。若天雨
0392b29: 不止。於空閑處。以火燒華。令雨即止。若天亢
0392c01: 旱。在空閑處。以華置水中。復冷水更冠註曰麗經作灑麗
0392c02: 華上。天即降雨。若牛馬象等本性不調。以華
0392c03: 飲之即便調伏。若諸果樹華實不茂。以冷水
0392c04: 牛糞摩取華汁。以塗其根。不得踐蹈。華實
0392c05: 即多。若田中多水苗稼損減。搗華為抹以散
0392c06: 田中。即得滋長。若高原陸地無有水處。請四
0392c07: 比丘。於其處布華。一日之中百八遍誦。次
0392c08: 復一日更以新華布先華上。又誦一百八
0392c09: 遍。如是乃至七日。掘便得水。若國土多疾病。
0392c10: 以冷水磨華。塗螺鼓等。吹擊出聲。聞者即愈。
0392c11: 若敵國怨家欲來侵境。以水摩華。在於彼處
0392c12: 用灑散之。即得退散。若於高山有盤石處。眾
0392c13: 多比丘於石上摩華。摩華既竟相與禮拜。久
0392c14: 後石上自生珍寶。若人愚癡。取所供養華數
0392c15: 有百種下至七種。搗以為抹。以牛蘇先誦
0392c16: 一百八遍。和以為丸如彈丸大。日服一丸。
0392c17: 服丸之時亦誦百八遍。漸得聰明利根。一
0392c18: 日之中能誦百偈。若人有所作。取優羅華
0392c19: 拘物頭華分陀利華波羅華等若水陸生
0392c20: 華。華有百種。先以供養。後以水摩華。隨其所
0392c21: 須或塗或散。悉皆有果。若得百種華。抹以為
0392c22: 散。水和為丸。若惡腫病摩其瘡上。其病即愈。
0392c23: 若若癤若諸毒。或服此丸。或以塗膚。病即
0392c24: 得除。若人常患氣冠註曰味經作嗽味身體消滅。以大小麥汁
0392c25: 摩於華塗其身上。即便充悅。復以未利華汁
0392c26: 和華散。為丸塗其額上。一切怨家見生愛念。
0392c27: 文殊師利此華法。南無佛闥寫冶莎訶一那
0392c28: 末柯盧履民旨反般若波羅蜜多莎訶二那莫
0392c29: 波陀制點耽鹽莎訶三南無菩提逼力龕嵐莎
0393a01: 訶四南無達摩斫柯羅夜莎訶五那莫跋耶
0393a02: 莎訶六南無菩提薩埵野莎訶七那莫僧伽野
0393a03: 莎訶八那莫波羅底耶莎訶九一一誦百八
0393a04: 遍。此章句汝於處處當說。如佛華法餘華
0393a05: 亦如是。
0393a06: 障治門
0393a07: 瑜伽七十九云。菩薩略有四上品障。若不淨
0393a08: 除。終不堪能入菩薩地及地漸次。何等為四。
0393a09: 一者於諸菩薩毘奈耶中。起染污犯。二者毀
0393a10: 謗大乘相應妙法。三者未積集善根。四者有
0393a11: 染愛心。為治此四。一者遍於十方諸佛如來
0393a12: 所。深心懇責發露悔過。二者遍為利益一切
0393a13: 十方諸有情類。勸請一切如來說法。三者遍
0393a14: 於十方一切有情所有功德。皆生隨喜。四者
0393a15: 凡所生起一切善根。皆悉迴向阿耨菩提。
0393a16: 勝劣門
0393a17: 彌勒問經論第二云。菩薩摩訶薩有五種法。
0393a18: 勝於聲聞十善業道。一專心修行。以畢竟不
0393a19: 離一味心故。二常修行。不斷不絕不休息故。
0393a20: 三為安穩自身。為自身取人天身。取人天安
0393a21: 穩及大菩提故。四為安穩他身。為與一切眾
0393a22: 生安穩畢竟迴向大菩提故。五善清淨。復有
0393a23: 七種。一不破故。少分修治名之為破。具足
0393a24: 修治名為不破。二不點。不自修行。教他修行。
0393a25: 故名為點。菩薩自行教他修行。故名不點。三
0393a26: 不污。自不修行不教他修。見他修行而心隨
0393a27: 喜。故名為污。是故菩薩具足修行名為不污。
0393a28: 四無所屬。要依他智而能修行。故名為屬。是
0393a29: 故菩薩不依他智而能修行名無所屬。五善
0393b01: 究竟。專念畢竟欲心等。名善究竟。六不食。迴
0393b02: 向於有。取有資生。故名為食。是故菩薩不取
0393b03: 於有名為不食。七智者讚歎。捨二乘迴向世
0393b04: 間。捨大乘迴向小乘。名智者不讚歎。是故
0393b05: 菩薩於二乘中不迴向世間。於大乘中不迴
0393b06: 向二乘。名智者所讚。應知。菩薩有五種法。修
0393b07: 行十善業道。能過世間。一者願。菩薩從初發
0393b08: 心乃至道場。常為一切世間天人而作福田。
0393b09: 勝諸二乘故。二者安穩。菩薩修行雖為世間
0393b10: 極苦所迫。不捨菩提。專心修行故。三深心。以
0393b11: 最勝心修行故。以諸菩薩最深愛心修行十
0393b12: 善故。四善清淨。以菩薩有三種清淨行十善
0393b13: 道故。五方便者。菩薩於何等法中。以何等方
0393b14: 便。修行十善故。復有五種法故。修行無量
0393b15: 十善業道。何等為五。一無量世。以無量時修
0393b16: 行故。二無量善法。以彼善法無量故。菩薩起
0393b17: 無量善業道。集一切功德。令生受用故。三無
0393b18: 量觀。以為無量眾生觀非為有量眾生故。四
0393b19: 無量盡者。譬如長者財富無量。是大捨者。是
0393b20: 大慈者。行大悲者。大商主者。憐愍一切諸眾
0393b21: 生故。修行者。不退心者。起如是心。我能與彼
0393b22: 一切眾生無量無邊安穩之樂。菩薩亦行以
0393b23: 住深心。為諸眾生住安穩心。起大精進心。作
0393b24: 是思惟。我當教化無量無邊苦惱眾生。皆悉
0393b25: 安置涅槃樂中。是故菩薩修行無盡。五無量
0393b26: 迴向。以十無盡無量。修行善業道。亦復無量。
0393b27: 以依先迴向無量故。菩薩修行一切善業道。
0393b28: 果亦復無量。名無量迴向。
0393b29: 善友門
0393c01: 一善友相。四十四菩薩地云。當知菩薩成就
0393c02: 八支。能為善友眾相圓滿。一者住戒。於諸律
0393c03: 儀無穿無缺。二者多聞。覺慧成就。三者具證。
0393c04: 得修所成隨一勝善。逮於止觀。四者哀愍。內
0393c05: 具慈悲。能捨自己現法樂住。精勤無怠饒益
0393c06: 於他。五者無畏。為他宣說正法教時。非由恐
0393c07: 怖忘失念辯。六者堪忍。於他輕笑調弄鄙言
0393c08: 違拒等事非愛言路種種惡行。皆悉能忍。七
0393c09: 者無倦。其力充強。能多思擇。處眾說法。言無
0393c10: 蹇。心不疲厭。八者善詞。語具圓滿不壞法
0393c11: 性。言詞辨了。善友所作。菩薩地云。若諸菩薩
0393c12: 具五種相。眾德相應。能為善友。所作不虛。一
0393c13: 者於他先欲求作利益安樂。二者於彼利益
0393c14: 安樂。如實了知。無顛倒覺。三者於彼善權方
0393c15: 便。順儀說法。隨眾堪受。調伏事中有能有力。
0393c16: 四者饒益心無厭倦。五者具足平等大悲。於
0393c17: 諸有情劣中勝品。心不偏黨。若諸菩薩成就
0393c18: 五相。令善友性作信依處。令他遠聞極生淨
0393c19: 信。何況親。一者勝妙。威儀圓滿寂靜。具足
0393c20: 一切支分。皆無躁動。二者敦肅。三業現行無
0393c21: 掉無擾。三者無矯。不為誑他故思詐現嚴整
0393c22: 威儀。四者無嫉。終不於他所得利養恭敬生
0393c23: 不堪忍。而常請說後勸於彼。廣施恭敬無諂
0393c24: 偽心。見彼說法及利恭敬。深生隨喜。如自所
0393c25: 得。五者儉約。儲隨捨。善友菩薩由五種相。
0393c26: 於所化生為善友事。一能諫舉。二能令憶。三
0393c27: 能教授。四能教誡。五能說法。當知菩薩由四
0393c28: 種相。方得圓滿親近善友。一於善友有病無
0393c29: 病。隨時供侍。恒常發起愛敬淨信。二於善友。
0394a01: 隨時敬問禮拜。奉迎合掌。慇勤修和敬業。而
0394a02: 為供養。三於善友。如法衣服飲食臥具病緣
0394a03: 醫藥資身什物。隨時供養。四於善友。若正依
0394a04: 止於如法義。若合若離。隨自在轉。無有傾動。
0394a05: 如實顯發。作奉教心。隨時往詣。恭敬承事
0394a06: 請問聽受。准法句經云。爾時寶明菩薩白佛
0394a07: 言。世尊云何是善知識。佛言。善知識者。善
0394a08: 解深法空無相無作無生無滅。了達諸法從
0394a09: 本以來究竟平等無業無報無因無果性相如
0394a10: 如。住於實際。於畢竟空中。熾然建立。是善知
0394a11: 識。舉喻顯能。法句經云。善男子善知識者。是
0394a12: 汝父母。養育汝等菩提身故。善知識者。是汝
0394a13: 眼目。示導汝等菩提路故下略不具善知識言。准此。是汝
0394a14: 足。荷負汝等離生死故。是汝梯蹬。扶持汝
0394a15: 等至彼岸故。是汝飲食。能使汝等增長法身
0394a16: 故。是汝寶衣。覆蓋汝等功德身故。是汝橋梁。
0394a17: 運載汝等度有海故。是汝財寶。究攝汝等離
0394a18: 貧苦故。是汝日月。照曜汝等離黑闇故。是汝
0394a19: 身命。護惜汝等無有怖時故。是汝鎧杖。降伏
0394a20: 諸魔得無畏故。是汝繩。挽拔汝等離地獄
0394a21: 故。是汝妙藥。療治汝等煩惱病故。是汝利刀。
0394a22: 割斷汝等諸愛網故。是汝雨。閏漬汝等菩提
0394a23: 牙故。是汝燈明。能破汝等五蓋闇故。是汝善
0394a24: 標。教示汝等趣正道故。是汝薪火。成熟汝等
0394a25: 涅槃食故。是汝弓箭。射殺汝等煩惱賊故。是
0394a26: 汝勇將。能破汝等生死軍故。是汝如來。破汝
0394a27: 煩惱至涅槃故。善男子善知識者。有如是等
0394a28: 無量功德。是故我今教汝親近。於是寶明與
0394a29: 諸大眾聞佛說此妙法及善知識要句。舉聲
0394b01: 號哭。淚下如雨。悲啼懊惱。不能自裁。自念。
0394b02: 我身從曠劫來。為善知識之所守護。是故今
0394b03: 日值於如來。得聞深法。如是遇者。善知識力。
0394b04: 非我力能。自念。我等從本已來。未曾報恩方
0394b05: 便親近。說此語已。重復舉聲。知識大文與瑜
0394b06: 伽同。尸迦羅越六向拜經云。惡知識有四輩。
0394b07: 一者內有怨心。外強為知識。二者於人前好
0394b08: 言語。背後說人惡。三者有急時。於人前愁憂。
0394b09: 背後歡喜。四者外如親厚。內興怨謀。善知識
0394b10: 亦有四輩。一者外如怨家。內有厚意。二者於
0394b11: 人前直諫。於外說人善。三者病瘦縣官為其
0394b12: 征伀憂解之。四者見人貧賤不棄捐。常念求
0394b13: 方便喜富之。惡知識復有四輩。一者難諫曉
0394b14: 教之作善。故與惡者相隨。二者教之莫與喜
0394b15: 酒者為伴。故與嗜酒人相隨。三教之自守。益
0394b16: 更多事。四者教之與賢者為友。故與博掩子
0394b17: 為厚。善知識復有四輩。一者見人貧窮。本之
0394b18: 令治生。二者不與人諍挍計。三者日往消息
0394b19: 之。四者坐起常相念。善知識復有四輩。一者
0394b20: 為吏所捕。將歸藏匿之。於後解決之。二者有
0394b21: 病瘦。將歸養視之。三者知識死亡。棺歛視之。
0394b22: 四者知識已死後念其家。善知識復有四輩。
0394b23: 一者欲止之。二者欲隨惡知識。諫止之。三
0394b24: 者不欲治生。勸令治生。四者不喜經道。教令
0394b25: 信喜之。惡知識復有四輩。一者人小侵之。便
0394b26: 大怒。二者有急之日。請使不肯行。三者見人
0394b27: 有急時。避人走。四者見人死亡。棄不視。佛
0394b28: 言。擇其善者從之。惡者遠之。我與善知識相
0394b29: 隨。故自致得佛。
0394c01: 雜行門
0394c02: 謂子事父母當有五事。一者當念治生。二者
0394c03: 早起令奴婢時作飯食。三者不益父母憂。
0394c04: 四者當念父母恩。五者父母病瘦。當恐懼求
0394c05: 醫師治之。父母視子亦有五事。一者當教去
0394c06: 惡就善。二者當教計算書疏。三當教持經戒。
0394c07: 四者當為早娶婦。五者家中所有當與之。弟
0394c08: 子事師當有五事。一者當敬歎。二者當念其
0394c09: 恩。三者所教隨之。四者思念不厭。五者於後
0394c10: 當稱譽之。師教弟子亦有五事。一當令疾知。
0394c11: 二當令勝他弟子。三欲令知不忘。四諸疑難悉
0394c12: 為解之。五欲令弟子智勝師。婦事夫有五事。
0394c13: 一夫從外來。當起迎之。二夫出不在。當炊蒸
0394c14: 掃除待之。三不得有婬心於外。夫罵詈之。不
0394c15: 得還言作怒。四當用夫教誡所有財物不得
0394c16: 藏隱。五夫休息蓋藏乃得臥。夫視婦亦有五
0394c17: 事。一者出入當敬於婦。二飲食衣被當用與。
0394c18: 三用給金銀珠璣。四家中所有少多悉付之。
0394c19: 五不得於外有邪心畜侍御人。親屬朋友當
0394c20: 有五事。一見作非惡。私於屏處諫曉呵止。二
0394c21: 有小急。當奔赴救護。三有私語。不得為他說。
0394c22: 四當相敬歎。五所有好物當多少分與之。大
0394c23: 夫視奴客婢使亦有五事。一當以時與飲食
0394c24: 衣被。二病瘦當為呼醫治之。三不妄撾打之。
0394c25: 四有私財不得奪之。五分物當平等。奴客婢
0394c26: 使事大夫亦有五事。一當自早起勿令大夫
0394c27: 呼。二所當作自用心為之。三當惜大夫物不
0394c28: 得棄捐乞丐人。四大夫出入當送迎。五當於
0394c29: 後稱譽大夫善。不得說其惡。人事沙門道人
0395a01: 當用五事。一以善心向之。二擇好言與語。三
0395a02: 以身敬之。四當慈慕之。五沙門道人人中雄
0395a03: 師。當敬事之問度世事。沙門道人當以六意
0395a04: 視凡夫。教布施乃至智慧為六。沙門道人教
0395a05: 去惡為善。開示正道恩。大於父母也。
0395a06: 婦行門
0395a07: 玉耶經云。佛告玉耶。女人不當自恃端政輕
0395a08: 慢夫婿。何者端正。去邪態八十四垢。定意一
0395a09: 心。是為端正。不以顏色面白髮綵為端政也。
0395a10: 女人身中有十惡事。何等為十。一者女人初
0395a11: 生墮地。父母不喜。二者育養視無滋味。三者
0395a12: 女人心常畏人。四者父母恒憂嫁娶。五者與
0395a13: 父母生相離別。六者常畏夫。視其顏色。歡
0395a14: 悅輒喜。嗔恚則懼。七者懷產生甚難。八者
0395a15: 女人少為父母所撿錄。九者中為婿禁制。十
0395a16: 者年老為兒孫所呵。從生至終不得自在。是
0395a17: 為十惡。佛告玉耶。婦事公姑夫婿有五善三
0395a18: 惡。何為五善。一者為婦當晚臥早起。櫛梳髮
0395a19: 綵。整頓衣服。洗拭面目。勿有垢穢。執於事
0395a20: 作。先啟所尊。心常恭順。設有甘美。不得先
0395a21: 食。二者夫婿呵罵。不得嗔恨。三者一心守夫
0395a22: 婿。不得念邪婬。四者常願夫婿長壽。五者夫
0395a23: 婿出行。婦當整頓家中。常念夫善不念夫惡。
0395a24: 是為五善。何等三惡。一者不以婦禮承事公
0395a25: 姑夫婿。但欲美食。先取噉之。未瞑早臥。日出
0395a26: 不起。夫若呵教。嗔目視夫。應拒獨罵。二者不
0395a27: 一心向夫婿。但念他男子。三者欲令夫死早
0395a28: 得更嫁。是為三惡。佛告玉耶。世間復七輩婦。
0395a29: 一婦如母。二如妹。三如善知識。四如婦＝婦奴【原】如婦婦奴。五
0395b01: 如婢。六如怨家。七如奪命。母婦者。愛念夫
0395b02: 婿。猶若慈母。侍其晨夜。不離左右。供養盡
0395b03: 心。不失時宜。夫若行來。恐入＝人【原】入輕易。見則憐
0395b04: 念。心無疲厭。憐夫如子。如妹婦者。承事夫婿
0395b05: 盡其敬誠。若如兄弟同氣分形骨肉至親無
0395b06: 有二情。尊奉敬之。如妹事兄。善知識婦者。侍
0395b07: 其夫婿。愛念懇至。依依戀戀。不能相棄。私密
0395b08: 之事常相告示。見過依呵。令行無失。善事相
0395b09: 教。使益明智。相親愛欲令度世。如善知識也。
0395b10: 婦＝奴【原】婦奴婦者。供養大人。竭誠盡敬。承事夫婿。謙
0395b11: 遜順命。夙興夜寐。恭諾言令。口無逸言。身無
0395b12: 逸行。有善推讓。過則稱己。誨訓仁施。勸進為
0395b13: 道。心端意一。無有邪瞻。靖修婦節。終無
0395b14: 廢。進不犯儀。退不失禮。唯和為貴。婢婦者。
0395b15: 常懷畏慎。不敢自慢。競競趣事。無所避彈。心
0395b16: 常謙恭。忠孝盡節。言以柔濡。性常和穆。口不
0395b17: 犯亂邪之語。身不入放逸之行。貞良純一。質
0395b18: 朴直信。恒自嚴整。以禮自將。夫婿納幸不以
0395b19: 憍慢。設不接遇。不以為怨。或得捶杖。分受不
0395b20: 恚。及見罵辱。默而不恨。甘心樂受。無有二
0395b21: 意。勸進所好。不聲色。遇己曲薄。不訴＝計【原】訴計求
0395b22: 直。務修婦節。不擇衣。專精恭敬。唯恐不
0395b23: 及。敬奉夫婿。如婢事大家。是為婢婦也。怨家
0395b24: 婦者。見夫不歡喜。恒懷嗔恚。晝夜思念欲得
0395b25: 解離。為夫婦心常如寄客。諍。無所畏
0395b26: 避。亂頭勤不肯作〔使〕－【原】使。不念治家養活兒子。
0395b27: 或行婬蕩。不知羞恥。狀如犬畜。毀辱親里。譬
0395b28: 如怨家。奪命婦者。晝夜不寢。毒心相向。當何
0395b29: 方便得相遠離。欲與毒藥。恐人覺知。或至親
0395c01: 里。遠近寄之。作便嗔恚。詳共賊之。若持寶
0395c02: 物。雇人害之。或使傍夫伺而殺之。怨枉夫命。
0395c03: 是奪命婦。佛告玉耶。五善婦者。常有顯名。言
0395c04: 行有法。眾人愛敬。宗親九族并蒙其榮。天龍
0395c05: 鬼神皆來擁護。使不枉橫。萬分之後得生天
0395c06: 上。七寶宮殿在所自然。天上壽盡下生世間。
0395c07: 當為富貴王侯子孫端正聖智人所奉敬。其
0395c08: 二婦者常得惡名。今現在身不得安寧。數為
0395c09: 惡鬼眾毒所病。臥起不安。惡夢驚怖。所願不
0395c10: 得。多逢災橫。萬分之後魂魄受形。當入地獄
0395c11: 餓鬼畜生。展轉三塗。累劫不竟。
0395c12: 勸發菩提心集卷中
