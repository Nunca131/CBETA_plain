0967c25: 
0967c26: No. 1910
0967c27: 【原】明萬曆十八年刊增上寺報恩藏本御製水懺序
0967c28: 
0967c29: 夫三昧水懺者。因唐悟達國師知玄。遇迦諾
0968a01: 迦尊者。以三昧水為濯積世怨。知玄遂演
0968a02: 大覺之旨。述為懺文。普利將來甚盛心也。其
0968a03: 為福德莫可涯涘。所謂三昧者。正受之名也。
0968a04: 不受諸受乃為正受。真空寂定此心不動。其
0968a05: 要使人求之於己而已。蓋人之生於世也。自
0968a06: 非上智之資。豈能無故作誤為之愆。或宿世
0968a07: 冤業之繞。如來廣慈悲之念。啟懺悔之門。苟
0968a08: 能精白一心懺悔。為善則積累罪業一旦
0968a09: 釋。譬諸水也。身之煩而濯之無不清。衣之污
0968a10: 而澣之無不潔。器之穢而溉之無不淨。其幾
0968a11: 不踰於方寸之間而已矣。故曰。心者身之神
0968a12: 明。所為善則善應。所為惡則惡應。若影之隨
0968a13: 形響之隨聲。其效驗之捷速不爽毫髮。此三
0968a14: 昧水懺之作。所以利於人也。其功博哉。恒惟
0968a15: 知玄以十世高僧尚負宿報。矧常人乎。昔孫
0968a16: 皓穢犯金像。陰遭譴罰。懺悔自陳禍即消釋。
0968a17: 法佐交車議師不慎幽獨。師重加責以懺獲
0968a18: 免。若此者固多。凡人揆之于心。豈能無愧。匪
0968a19: 由懺悔。曷以滌除端能趨進善塗。一絲惡念
0968a20: 不萌於心。則菑禍潛消福德增長。若雨潤群
0968a21: 卉。生息繁茂。目雖不。而陰受其滋益者多
0968a22: 矣。然則三昧者。其惟在於人心。而不必他求
0968a23: 也。朕遂書此。以冠于篇。并以鋟梓。作方便利
0968a24: 益。是為汲大海之三昧。以遍周沙界。灌濯塵
0968a25: 劫者也。觀於斯者尚慎其所趨向哉。
0968a26: 永樂十四年七月初一日
0968b01: 
0968b02: 慈悲道場水懺序
0968b03: 
0968b04: 竊謂聖教經律論藏譯席所翻之外。爾後群賢
0968b05: 製作未有無所感而為之者乎。若條陳枚舉品
0968b06: 別而言未易紀極。即此靈文而曰水懺者請言
0968b07: 其由。昔唐懿宗朝有悟達國師知玄者。未顯時
0968b08: 嘗與一僧邂逅於京師。忘其所寓之地。其僧乃
0968b09: 患迦摩羅疾。眾皆惡之。而知玄與之為時時
0968b10: 顧問略無厭色因分袂其僧感其風義。祝之曰。
0968b11: 子向後有難可往西蜀彭州茶隴山相尋。其山
0968b12: 有二松為誌。後悟達國師居安國寺道德昭著。
0968b13: 懿宗親臨法席。賜沈香為法座。思渥甚厚。自爾
0968b14: 忽生人面瘡於膝上。眉目口齒俱備。每以飲食
0968b15: 餧之則開口吞啖與人無異。遍召名醫皆拱手
0968b16: 默默。因記昔日同住僧之語。竟入山相尋。值天
0968b17: 色已晚彷徨四顧。乃見二松於煙雲間。信期約
0968b18: 之不誣。即趨其所。崇樓廣殿金碧交輝。其僧立
0968b19: 於門首。顧接甚歡。因留宿。遂以所苦告之。彼云
0968b20: 無傷也。巖下有泉明旦濯之即愈。黎明童子引
0968b21: 至泉所方掬水間。其人面瘡遂大呼未可洗。公
0968b22: 識達深遠考究古今。曾讀西漢書袁盎晁錯傳
0968b23: 否。曰曾讀。既曾讀之寧不知袁盎殺晁錯乎。公
0968b24: 即袁盎吾即晁錯也。錯腰斬東市其冤為何如
0968b25: 哉。累世求報於公而公十世為高僧。戒律精嚴
0968b26: 報不得其便。今汝受人主寵遇過奢。名利心起。
0968b27: 於德有損。故能害之。今蒙迦諾迦尊者洗我以
0968b28: 三昧法水。自此以往不復與汝為冤矣。悟達聞
0968b29: 之凜然魂不住體。連忙掬水洗之。其痛徹髓絕
0968c01: 而復甦。覺來其瘡不見。乃知聖賢混跡非凡情
0968c02: 所測。再欲瞻敬回顧。寺宇不可復見。因卓菴其
0968c03: 所。遂成招提。迨我宋朝至道年中賜名至德禪
0968c04: 寺。有高僧信師古作記紀其事甚詳。悟達當時
0968c05: 感其殊異。深思積世之冤。非遇聖人何由得釋。
0968c06: 因述為懺法。朝夕禮誦。後傳播天下。今之懺文
0968c07: 三卷者乃斯文也。蓋取三昧水洗冤業為義。命
0968c08: 名曰水懺。此悟達感迦諾迦之異。應正名立義
0968c09: 報本而為之云耳。今輒敘夫故實標顯先猷庶
0968c10: 幾開卷。若禮若誦者。知前賢事跡之有端。由歷
0968c11: 劫果因之不昧也。
0968c12: 啟運慈悲道場懺法
0968c13: 一心歸命三世諸佛　南無過去毘婆尸佛
0968c14: 　南無尸棄佛　南無毘舍浮佛　南無拘留
0968c15: 孫佛　南無拘那含牟尼佛　南無迦葉佛
0968c16: 　南無本師釋迦牟尼佛　南無當來彌勒尊
0968c17: 佛
0968c18: 慈悲水懺法卷上
0968c19: 一切諸佛愍念眾生。為說水懺道場總法。佛
0968c20: 言。眾生垢重。何人無罪何者無愆。凡夫愚行
0968c21: 無明闇覆。親近惡友煩惱亂心。立性無知恣
0968c22: 心自恃。不信十方諸佛。不信尊法聖僧。不孝
0968c23: 父母六親眷屬。盛年放逸以自憍。貪一切
0968c24: 財寶。貪一切歌樂。貪一切女色。心生貪戀意
0968c25: 起煩惱。親近非聖媟狎惡友。不知懺悔。或殺
0968c26: 害一切眾生。或飲酒昏迷。無智慧心。今日披
0968c27: 誠一一懺悔過去諸罪。現作眾惡。今日志誠
0968c28: 悉皆懺悔。未作之罪不敢更作。弟子某甲等
0968c29: 今日志心。歸依十方盡虛空界一切諸佛。諸
0969a01: 大菩薩辟支羅漢四果四向。梵王帝釋。天龍
0969a02: 八部一切聖眾願垂證鑒。
0969a03: 南無毘盧遮那佛　南無本師釋迦牟尼佛
0969a04: 　南無阿彌陀佛　南無彌勒佛　南無龍
0969a05: 種上尊王佛　南無龍自在王佛　南無寶
0969a06: 勝佛　南無覺華定自在王佛　南無袈裟
0969a07: 幢佛　南無師子吼佛　南無文殊師利菩
0969a08: 薩　南無普賢菩薩　南無大勢至菩薩
0969a09: 　南無地藏菩薩　南無大莊嚴菩薩　南無
0969a10: 觀自在菩薩
0969a11: 禮諸佛已。次復懺悔。夫欲禮懺。必須先敬三
0969a12: 寶所以然者。三寶即是一切眾生良友福田。
0969a13: 若能歸向者則滅無量罪。長無量福。能令行
0969a14: 者離生死苦得解脫樂。是故弟子某甲等。
0969a15: 歸依十方盡虛空界一切諸佛　歸依十方盡
0969a16: 虛空界一切尊法　歸依十方盡虛空界一切
0969a17: 聖僧
0969a18: 弟子今日所以懺悔者。正音。無始以來在凡
0969a19: 夫地。莫問貴賤罪自無量。或因三業而生罪。
0969a20: 或從六根而起過。或以內心自邪思惟。或藉
0969a21: 外境起於染著。如是乃至十惡增長。八萬四
0969a22: 千諸塵勞門。然其罪相雖復無量。大而為悟
0969a23: 不出有三。一者煩惱。二者是業。三者是果報。
0969a24: 此三種法能障聖道及以人天勝妙好事。是
0969a25: 故經中目為三障。所以諸佛菩薩。教作方便
0969a26: 懺悔除滅。此三障者。則六根十惡。乃至八萬
0969a27: 四千諸塵勞門皆悉清淨。是故弟子某甲等。
0969a28: 今日運此增上勝心懺悔三障。欲滅三障者。
0969a29: 當用何等心。可令此障滅除。先當興七種心
0969b01: 以為方便。然後此障乃可得滅。何等為七。一
0969b02: 者慚愧。二者恐怖。三者厭離。四者發菩提心。
0969b03: 五者怨親平等。六者念報佛恩。七者觀罪性
0969b04: 空。第一慚愧者。自惟。我與釋迦如來。同為凡
0969b05: 夫。而今世尊成道以來。已經爾所塵沙劫數。
0969b06: 而我等相與耽。染六塵輪轉生死永無出期。
0969b07: 此實天下可慚可愧可羞可恥。第二恐怖者。
0969b08: 既是凡夫身口意業常與罪相應。以是因緣
0969b09: 命終之後。應墮地獄畜生餓鬼受無量苦。如
0969b10: 此實為可驚可恐可怖可懼。第三厭離者。相
0969b11: 與常觀生死之中。唯有無常苦空無我。不淨
0969b12: 虛假如水上泡。速起速滅。往來流轉猶如車
0969b13: 輪。生老病死八苦交煎。無時暫息。眾等相與
0969b14: 但觀自身。從頭至足。其中但有三十六物。髮
0969b15: 毛爪齒眵淚涕唾垢汗二便皮膚血肉筋脈骨
0969b16: 髓肪膏腦膜脾腎心肺肝膽腸胃赤白痰生
0969b17: 熟二藏。如是九孔常流。是故經言。此身眾苦
0969b18: 所集。一切皆是不淨。何有智慧者而當樂此
0969b19: 身生死。既有如此種種惡法。甚可患厭。第四
0969b20: 發菩提心者。經言。當樂佛身。佛身者。即法
0969b21: 身也從無量功德智慧生。從六波羅蜜生。從
0969b22: 慈悲喜捨生。從三十七助菩提法生。從如是
0969b23: 等種種功德智慧生如來身。欲得此身者。當
0969b24: 發菩提心求一切種智。常樂我淨薩婆若果。
0969b25: 淨佛國土成就眾生。於身命財無所惜。第
0969b26: 五怨親平等者。於一切眾生。起慈悲心無彼
0969b27: 我相。何以故爾。若見怨異於親即是分別。以
0969b28: 分別故起諸相著。相著因緣生諸煩惱。煩惱
0969b29: 因緣造諸惡業。惡業因緣故得苦果。第六念
0969c01: 報佛恩者。如來往昔無量劫中。捨頭目髓腦
0969c02: 支節手足。國城妻子象馬七珍。為我等故修
0969c03: 諸苦行。此恩此德實難酬報。是故經言。若以
0969c04: 頂戴兩肩荷負。於恒沙劫亦不能報。我等欲
0969c05: 報如是恩者。當於此世勇猛精進。捍勞忍苦
0969c06: 不惜身命。建立三寶弘通大乘。廣化眾生同
0969c07: 入正覺。第七觀罪性空者罪無自性從因緣
0969c08: 生。顛倒而有。既從因緣而生。則可從因緣而
0969c09: 滅。從因緣而生者。狎近惡友造作無端。從因
0969c10: 緣而滅者。即是今日洗心懺悔。是故經言。此
0969c11: 罪性不在內。不在外。不在中間。故知此罪從
0969c12: 本是空生。如是等七種心已緣想十方諸佛
0969c13: 賢聖擎拳合掌。披陳至到慚愧改革。舒歷心
0969c14: 肝洗蕩腸胃。如此懺悔亦何罪而不滅。亦何
0969c15: 福而不生。若復不爾。悠悠緩縱情慮躁動。徒
0969c16: 自勞形於事何益。且復人命無常。喻如轉燭。
0969c17: 一息不還便同灰壤。三塗苦報即身膺受。不
0969c18: 可以錢財寶貨囑託求脫。杳杳冥冥恩赦無
0969c19: 期。獨嬰此苦無代受者。莫言我今生中無有
0969c20: 此罪。所以不能懇禱懺悔。經中謂言。凡夫之
0969c21: 人舉足動步無非是罪。又復過去生中皆悉
0969c22: 成就無量惡業。追逐行者如影隨形。若不懺
0969c23: 悔罪惡日深。故知包藏瑕疵佛不許可。說悔
0969c24: 先罪淨名所尚。故使長淪苦海實由隱覆。是
0969c25: 故弟子某甲今日發露懺悔不復覆藏。所言
0969c26: 三障者一曰煩惱。二名為業。三是果報。此三
0969c27: 種法更相由藉。因煩惱故所以起諸惡業。惡
0969c28: 業因緣故得苦果。是故弟子某甲今日至心
0969c29: 懺悔。第一先應懺悔煩惱障。而此煩惱皆從
0970a01: 意起。所以者何。意業起故。則身與口隨之而
0970a02: 動。意業有三。一者慳貪。二者瞋恚。三者癡
0970a03: 闇。由癡闇故起諸邪見造諸不善。是故經言。
0970a04: 貪瞋癡業能令眾生墮於地獄餓鬼畜生受
0970a05: 苦。若生人中得貧窮孤露兇很頑鈍。愚迷無
0970a06: 知諸煩惱報。意業既有如此惡果。是故某甲
0970a07: 等今日至心歸命諸佛。求哀懺悔。夫此煩惱。
0970a08: 諸佛菩薩入理聖人種種訶責。亦名此煩惱
0970a09: 以為怨家。何以故。能斷眾生慧命根故。亦名
0970a10: 此煩惱以之為賊。能劫眾生諸善法故。亦名
0970a11: 此煩惱以為瀑河。能漂眾生入於生死大苦
0970a12: 海故。亦名此煩惱以為鎖。能繫眾生於生
0970a13: 死獄不能得出故。所以六道牽連四生不絕。
0970a14: 惡業無窮苦果不息。當知皆是煩惱過患。是
0970a15: 故今日運此增上善心求哀懺悔。某甲等自
0970a16: 從無始以來至于今日。或在人天六道受報。
0970a17: 有此心識常懷愚惑繁滿胸。或因三毒根
0970a18: 造一切罪。或因三漏造一切罪。或因三苦造
0970a19: 一切罪。或緣三倒造一切罪。或貪三有造一
0970a20: 切罪。如是等罪無量無邊。惱亂一切六道四
0970a21: 生。今日慚愧皆悉懺悔。又復某甲等自從無
0970a22: 始以來至于今日。或因四識住造一切罪。或
0970a23: 因四流造一切罪。或因四取造一切罪。或因
0970a24: 四執造一切罪。或因四緣造一切罪。或因四
0970a25: 大造一切罪。或因四縛造一切罪。或因四貪
0970a26: 造一切罪。或因四生造一切罪。如是等罪無
0970a27: 量無邊。惱亂六道一切眾生。今日慚愧皆悉
0970a28: 懺悔。又復某甲等自從無始以來至于今日。
0970a29: 或因五住地煩惱造一切罪。或因五蓋造一
0970b01: 切罪。或因五慳造一切罪。或因五見造一切
0970b02: 罪。或因五心造一切罪。如是等煩惱無量無
0970b03: 邊。惱亂六道一切眾生。今日發露皆悉懺悔。
0970b04: 又復某甲等自從無始以來至于今日。或因
0970b05: 六情根造一切罪。或因六識造一切罪。或因
0970b06: 六想造一切罪。或因六受造一切罪。或因六
0970b07: 行造一切罪。或因六愛造一切罪。或因六疑
0970b08: 造一切罪。如是等煩惱無量無邊。惱亂六道
0970b09: 一切眾生。今日慚愧發露皆悉懺悔。又復某
0970b10: 甲等自從無始以來至于今日。或因七漏造
0970b11: 一切罪。或因七使造一切罪。或因八倒造一
0970b12: 切罪。或因八垢造一切罪。或因八苦造一切
0970b13: 罪。如是等煩惱無量無邊。惱亂六道一切眾
0970b14: 生。今日發露皆悉懺悔。又復某甲等。自從無
0970b15: 始以來至于今日。或因九惱造一切罪。或因
0970b16: 九結造一切罪。或因九緣造一切罪。或因十
0970b17: 煩惱造一切罪。或因十纏造一切罪。或因十
0970b18: 一遍使造一切罪。或因十二入造一切罪。或
0970b19: 因十六知見造一切罪。或因十八界造一切
0970b20: 罪。或因二十五我造一切罪。或因六十二見
0970b21: 造一切罪。或因見。諦思惟九十八使百八煩
0970b22: 惱。晝夜熾然開諸漏門。造一切罪。惱亂賢聖。
0970b23: 及以四生。遍滿三界。彌六道。無處可避。今
0970b24: 日至禱向十方佛尊法聖眾。慚愧發露皆悉
0970b25: 懺悔。願某甲等承是懺悔。三毒一切煩惱所
0970b26: 生功德。生生世世。三慧明三達朗。三苦滅三
0970b27: 願滿。願承是懺悔。四識等一切煩惱所生功
0970b28: 德。生生世世廣四等心立四信業。滅四惡趣
0970b29: 得四無畏。願承是懺悔。五蓋等諸煩惱所生
0970c01: 功德度五道豎五根。淨五眼成五分。願承是
0970c02: 懺悔。六受等諸煩惱所生功德。生生世世具
0970c03: 足六神通。滿足六度業不為六塵惑。常行六
0970c04: 妙行。又願承是懺悔七漏八垢九結十纏等
0970c05: 一切諸煩惱所生功德。生生世世坐七淨華。
0970c06: 洗八解水。具九斷智。成十地行。願以懺悔十
0970c07: 一遍使及十二入十八界等一切諸煩惱所生
0970c08: 功德。願十一空。能解常用栖心自在。能轉十
0970c09: 二行法輪。具足十八不共之法。無量功德一
0970c10: 切圓滿。發願已歸命禮諸佛。
0970c11: 南無毘盧遮那佛　南無本師釋迦牟尼佛
0970c12: 　南無阿彌陀佛　南無彌勒佛　南無龍
0970c13: 種上尊王佛　南無龍自在王佛　南無寶
0970c14: 勝佛　南無覺華定自在王佛　南無袈裟
0970c15: 幢佛　南無師子吼佛　南無文殊師利菩
0970c16: 薩　南無普賢菩薩　南無大勢至菩薩
0970c17: 　南無地藏菩薩　南無大莊嚴菩薩　南無
0970c18: 觀自在菩薩
0970c19: 禮諸佛已。次復懺悔。夫論懺悔者。本是改往
0970c20: 修來。滅惡興善。人之居世誰能無過。學人失
0970c21: 念尚起煩惱。羅漢結習動身口業。豈況凡夫
0970c22: 而當無過。但智者先覺便能改悔。愚者覆藏
0970c23: 遂使滋蔓。所以積習長夜曉悟無期。若能慚
0970c24: 愧發露懺悔者。豈唯止是滅罪。亦復增長無
0970c25: 量功德。立如來涅槃妙果。若欲行此法者。
0970c26: 先當外肅形儀瞻奉尊像。內起敬意緣於想
0970c27: 法。懇切至禱生二種心。何等為二。一者自
0970c28: 念。我此形命難可常保。一朝散壞不知此身
0970c29: 何時可復。若復不值諸佛賢聖。忽逢惡友造
0971a01: 眾罪業。復應墮落深坑險趣。二者自念。我此
0971a02: 生中雖得值遇如來正法。不為佛法紹繼聖
0971a03: 種。淨身口意善法自居。而今我等私自作惡
0971a04: 而復覆藏。言他不知。謂彼不見隱慝在心傲
0971a05: 然無愧。此實天下愚惑之甚。即今現有十方
0971a06: 諸佛諸大菩薩諸天神仙。何曾不以清淨天
0971a07: 眼見於我等所作罪惡。又復幽顯靈祇。注記
0971a08: 罪福纖毫無差。夫論作罪之人。命終之後。牛
0971a09: 頭獄卒錄其精神。在閻羅王所。辯覈是非。當
0971a10: 爾之時。一切怨對皆來證據。各言。汝先屠戮
0971a11: 我身炮煮蒸炙。或先剝奪於我一切財寶。離
0971a12: 我眷屬。我於今日始得汝便。於時現前證據。
0971a13: 何得敢諱。唯應甘心分受宿殃。如經所明。地
0971a14: 獄之中不枉治人。若其平素所作眾罪心自
0971a15: 忘失者。臨命終時造惡之處。一切諸相皆現
0971a16: 在前。各言。汝昔在於我邊作如是罪。今何得
0971a17: 諱。是時作罪之人無藏隱處。於是閻羅王切
0971a18: 齒訶責將付地獄。歷無量劫求出莫由。此事
0971a19: 不遠不關他人。正是我身自作自受。雖父子
0971a20: 至親。一旦對至無代受者。我等相與得此人
0971a21: 身。體無眾疾各自努力。與性命競。大怖至時
0971a22: 悔無所及。是故至心求哀懺悔。某甲等自從
0971a23: 無始以來至于今日。積聚無明障蔽心目。隨
0971a24: 煩惱性造三世罪。或耽染愛著起貪欲煩惱。
0971a25: 或瞋恚忿怒懷害煩惱。或心憒惛懵不了煩
0971a26: 惱。或我慢自高輕傲煩惱。疑惑正道猶豫煩
0971a27: 惱。謗無因果邪見煩惱。不識緣假著我煩惱。
0971a28: 迷於三世執斷常煩惱。朋狎惡法起見取煩
0971a29: 惱。僻稟邪師造戒取煩惱。乃至一切等四執
0971b01: 橫計煩惱。今日至誠悉皆懺悔。又復無始以
0971b02: 來至于今日。守惜堅著起慳煩惱。不攝六
0971b03: 情奢誕煩惱。心行弊惡不忍煩惱。怠惰緩縱
0971b04: 不勤煩惱。疑慮躁動覺觀煩惱。觸境迷惑無
0971b05: 知解煩惱。隨世八風生彼我煩惱。諂曲面譽
0971b06: 不直心煩惱。獷強難觸不調和煩惱。易忿難
0971b07: 悅多舍恨煩惱。嫉擊刺很戾煩惱。凶險暴
0971b08: 害慘毒煩惱。乖背聖諦執相煩惱。於苦集滅
0971b09: 道生顛倒煩惱。隨從生死十二因緣輪轉煩
0971b10: 惱。乃至無始無明住地恒沙煩惱。起四住地
0971b11: 構於三界苦果煩惱。無量無邊。惱亂賢聖六
0971b12: 道四生。今日發露向十方佛尊法聖眾皆悉
0971b13: 懺悔。願某甲等承是懺悔。意業所起貪瞋癡
0971b14: 等。一切煩惱所生功德。生生世世折憍慢幢
0971b15: 竭愛欲水。滅瞋恚火破愚癡暗。拔斷疑根裂
0971b16: 諸見網。深識三界猶如牢獄。四大毒蛇。五陰
0971b17: 怨賊。六入空聚愛詐親善。修八聖道斷無明
0971b18: 源。正向涅槃不休不息。三十七品心心相續。
0971b19: 十波羅蜜常得現前。懺悔已至心信禮常住
0971b20: 三寶。
0971b21: 慈悲水懺法卷上
