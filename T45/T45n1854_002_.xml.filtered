0092c02: 
0092c03: 
0092c04: 此卷甲本闕二諦義中卷
0092c05: 
0092c06: 胡吉藏撰
0092c07: 釋二諦名者＝第二【原】者第二。此義極難。解二諦名者。俗是浮
0092c08: 虛義。真是真實義。從來久解。今未知那得二
0092c09: 諦名而欲釋耶。解此問者。我家明二諦有兩
0092c10: 種。一教二諦。二於二諦。如來誠諦之言。名教二
0092c11: 諦。兩種謂情。名於二諦。此則就情智判於教
0092c12: 二諦也。問教諦是佛教。教諦名從佛起。於諦
0092c13: 是緣於。於諦名從緣起不。解云。教諦是佛教。
0092c14: 教諦名從佛起。於諦是緣於。於諦名亦從佛
0092c15: 起。難云。教諦是佛教。教諦從佛起。於諦是緣
0092c16: 於。於諦那得從佛起耶。解云。領僻。我云。教諦
0092c17: 是佛教。教諦名從佛起。於諦是緣於。於諦名
0092c18: 從佛起。於諦與於諦名。此語大挍。今明。教諦
0092c19: 名從佛起。於諦名亦從佛起也。問教諦從佛
0092c20: 起。於諦亦從佛起。教諦既是教。於諦亦是教。
0092c21: 反詰云云。解云。兩種二諦皆是佛教。問教諦
0092c22: 可是教。於諦若為亦是教。既有於教之殊。云
0092c23: 何併是教耶。解云。二於諦名。亦是為眾生故
0092c24: 說。為眾生說有。於凡是世諦。為眾生說空。於
0092c25: 聖人是真諦。為眾生說空有。是二於諦故。二
0092c26: 於諦亦是教也。問二於諦名是佛說。名從佛
0092c27: 起。空有二諦從何起耶。解云。只空有二諦。諸
0092c28: 佛出世故有。佛未出世則無。縮長為短釋。佛
0092c29: 未出世時。雖言空有。不知空有是二諦。如佛
0093a01: 未出之時。亦有苦集滅道等名。而不知苦集
0093a02: 滅道是諦。由佛出世故。說苦集滅道四諦。故
0093a03: 經云。甘露門初開也。空有亦爾。由佛出世。詺
0093a04: 空有為二諦。故云空有佛出世始名二諦也。
0093a05: 次更長釋者。佛出世佛未出世。空有由佛
0093a06: 得知。所以成論云。劫初物未有名。聖人為受
0093a07: 用故。為物立名。如瓶衣等。空有亦爾。佛未出
0093a08: 世時。聖人為空有立名。若爾。佛出世佛未出
0093a09: 世。空有名由佛有也。次問。於諦名如此。於
0093a10: 諦從何而起耶。解云。於諦有兩種。一兩情二
0093a11: 於諦。二情智二於諦。兩情二於諦可解。何者。
0093a12: 兩情二於諦。從佛教起。明佛為眾生說二諦
0093a13: 教。眾生不了。作空有兩解。成兩於諦。此於從
0093a14: 教起也。問情智二於諦何因得有耶。解云。一
0093a15: 於但一。一於有二。一於但一者。凡夫顛倒。謂
0093a16: 瓶衣等諸法為有。此瓶衣等物。有佛無佛。常
0093a17: 於凡夫是有。如涅槃經云。十二因緣。有佛無
0093a18: 佛性相常住。但小乘釋有二人。毘婆闍婆提
0093a19: 云。是無為常住法。薩婆多彈云。恒有為常。如
0093a20: 火有佛無佛常熱。不可言火有佛熱無佛不
0093a21: 熱。有佛無佛恒熱為常。十二因緣亦爾。今明。
0093a22: 世諦亦如此。諸法於凡常有。常有世諦也。一
0093a23: 於二義者。即是諸賢聖。真知諸法空為第一
0093a24: 義。言二義者。就本兩意以釋之。本義。則
0093a25: 諸佛出世故有。諸佛出世。知向顛倒諸法性
0093a26: 空也。本義。則諸佛法身。本知顛倒性空。故
0093a27: 法華云。我以佛眼觀見六道眾生。此即在法
0093a28: 身地。本知顛倒性空也。略尋二諦名根本大
0093a29: 意如此。然義必須得其根本識其大意。若不
0093b01: 得意。義不中用。如中論序大小乘人不識佛
0093b02: 說空有意所以成失。前序小乘云。像法鈍根。
0093b03: 求十二因緣陰入界等決定相。不知佛意。但
0093b04: 著文字。次序大乘云。聞說畢竟空。不知何因
0093b05: 緣故空。為此義故。龍樹出世造論。申佛教意
0093b06: 也。既有明則。今昉而學之也。次問。既有於諦
0093b07: 教諦。佛何意說於諦與教諦耶。解云。如來所
0093b08: 以說二於諦者。欲令眾生一節轉兩節轉。說於
0093b09: 令悟非於非不於。何者。於無名相中。強名相
0093b10: 說。無名而說名。令悟名無名。亦非於非不於。
0093b11: 為眾生說於。令悟於非於非不於。故經云。知
0093b12: 有非有本性清淨。又云。欲令眾生深識第一
0093b13: 義諦故說世諦。又云。一切有無法。了達非有
0093b14: 無。為是故。說於令悟非於非不於也。所言一
0093b15: 節轉二節轉。何者是耶。一節轉者。說有於凡
0093b16: 是諦。說空於聖是諦。作如此說者。令眾生轉
0093b17: 有入空。何者。有於凡是有。此有實無所有。
0093b18: 宣＝直【原】宣直說有。於凡是有。則知此有不有。此正為
0093b19: 凡夫。凡夫謂諸法實有。今說此有於凡是有。
0093b20: 若知有於凡是有。即知此有非有。斯則因有
0093b21: 悟不有。經云。知有不有。又經云。欲令眾生深
0093b22: 識第一義諦故說世諦。又論云。若不因世俗。
0093b23: 不得第一義也。兩節轉者。說有於凡是實。對
0093b24: 有於凡是實。說空於聖是實名二於諦。既說
0093b25: 空有於緣二。即知於二不二。說於二顯不二。
0093b26: 故經云。一切有無法。了達非有無也。若好釋
0093b27: 者。於二者明非二。非謂是非二。若言於二為
0093b28: 顯不二。此言平鈍。若駿悟解者。於二者。明非
0093b29: 是二非謂是非二。亦應須上揚。不得下抑。上
0093c01: 揚則兩離。何者。於二非是二則離二。非謂是
0093c02: 非二。不著不二。此則悟非二非不二非偏非
0093c03: 不偏清淨正道也。然作如此說。於諦者即是
0093c04: 教諦。何處別有教諦。只作如此目詺於諦。即
0093c05: 是教諦。即是依二諦說法。從來人。聞師說於
0093c06: 諦教諦。作二諦解。誦語（容）＋鸚【原】鸚容鸚鵡喙耳。今
0093c07: 明。如向所明。無別教諦。說於即教也。問若爾
0093c08: 從來解那得云有於諦教諦耶。解云。於兩情
0093c09: 名二於諦。佛為眾生說此二於。即是教諦。更
0093c10: 無有二。但約義判。何者。於諦即是所。教諦即
0093c11: 是能。能所判於教二諦也。
0093c12: 又問。何意說於諦教諦耶。解云。二意。一者為
0093c13: 釋經讀論。經論中有此言也。二者為對他。
0093c14: 他明二諦是天然之境。有此二理。而二諦名
0093c15: 境。復名理者。會二諦生二智。名之為境。而道
0093c16: 理有二諦故。名之為理。道理有此二理。道理
0093c17: 有此二境。今對彼。明此是於二理。此是於二
0093c18: 境。非道理有此理有此境也。若爾。今時有兩
0093c19: 境兩理。兩境者。一於境二教境。兩理者。一於
0093c20: 理二教理。為是義故。明於諦教諦也。然如來
0093c21: 直說二於諦。凡有三句。謂得失亦得亦失。直
0093c22: 作此說。若為得解耶。今佛直說二於諦。云何
0093c23: 得解。答今明。佛說於諦有三句。一皆得二皆
0093c24: 失三亦得亦失。言亦得亦失者。即是前二於
0093c25: 諦。諸法於凡是有。此有為失。諸賢聖真知諸
0093c26: 法空。此空為得。示其空有。令識得失。令其捨
0093c27: 有學空改凡成聖也。二皆失者。二皆是於。故
0093c28: 二皆失。於凡有。有既失。於聖空。空亦失。何
0093c29: 者。諸法未曾空有。於凡謂有。於聖謂空。如一
0094a01: 色未曾空有。有見之人謂色有。空觀之人謂
0094a02: 色空。一色於空有兩緣成空有故。此空有
0094a03: 是失也。兩皆得者。只知於二。即知不二。此下
0094a04: 五句皆淨。於緣二。豈是二。問於二非是二可
0094a05: 是非二不二耶。解云。於二非是二。明非是二。
0094a06: 非謂是非二。既非二非不二。五句皆淨。斯則
0094a07: 上拂霄漢。下漏淵泉也。從來只云二於諦皆
0094a08: 失。不知有此三句。然此三句。有兩種諦。前二
0094a09: 句即於諦。後一句即教諦。前二句即於境。後
0094a10: 一句即教境。於境即不轉境。教境即轉境。言
0094a11: 前兩句是於諦不轉境者。諸法於凡是實有。
0094a12: 有佛無佛常有此境。有境既常有。空境亦常
0094a13: 有。諸賢聖常知諸法空。亦常有此空境。今時
0094a14: 亦有天然之境。亦有天然之智。常有此境。常
0094a15: 有此智。此之境智。是於緣境智。非是轉悟
0094a16: 境智也。言轉悟境者。只說於緣有。即知於有
0094a17: 不有。說於緣空。即知於空不空。識於有無不
0094a18: 有無。識教悟理。悟理即生權實二智。生二智
0094a19: 時。空有之教即轉名境。故是轉悟境也。問猶
0094a20: 有一疑妨。何者前明二於諦一得一失。失是
0094a21: 所化得是能化。今那得云說於空令悟不空。
0094a22: 若說於空令悟不空者。此乃所化。何謂能化
0094a23: 耶。解云。前明二於諦。空是能化者。引凡令學
0094a24: 聖。凡夫顛倒謂有。諸賢聖真知諸法空。明能
0094a25: 化空。令其捨有。若玄變之徒。既知有不有。即
0094a26: 知空不空。不須為說空令悟不空。但鈍根之
0094a27: 人。捨其所見有。學能化空。既學得能化空。作
0094a28: 於空解。為此人故。說於汝是空諸法實非
0094a29: 空也。此約漸悟為論。前令悟有不有。次令悟
0094b01: 空不空也。問他亦明有境諦有教諦。彼有境
0094b02: 界法寶。有言教法寶。境界法寶即境諦。言教
0094b03: 法寶即教諦。汝既有教諦。他亦有教諦。汝有
0094b04: 如來誠諦之言。他可無如來誠諦之言耶。若
0094b05: 爾皆有境教。斯有何異。解云異。今明。汝二諦
0094b06: 天然之境。是我家於境失。於境失中。有無量
0094b07: 失。此是我家失。細失非汝所及。故經云。菩
0094b08: 薩微細礙相。非二乘境界。今亦爾。汝天然之
0094b09: 境。是今家失。故與彼大異也。所以大論云。
0094b10: 外道與佛法相去玄殊。猶若天地。又云。天食
0094b11: 須陀比人中臭糞。又如驢牛二乳。驢乳抨＋（則）【原】抨成
0094b12: 糞。牛乳抨則成蘇。今亦爾。他得為今失也。此
0094b13: 即〔是〕－【原】是依二諦說法。二諦是境義也。又問。教
0094b14: 諦為若異耶。解云。一往拔＝擬【原】拔擬者。我有三種二
0094b15: 諦。汝所明二諦。是我初節二諦。三假有為世
0094b16: 諦。四絕為真諦。此之二諦。是我家初節二諦
0094b17: 也。又問。汝二諦教表何物。彼云。二諦還表二
0094b18: 理。若爾二還表二。指還指指也。又彼唯有二無
0094b19: 不二。則唯有教無理。無理則無教。今有理即
0094b20: 有教。具足理教也。前來明立名意。今次釋名。
0094b21: 然雖無名而名。是故今釋名也。故肇師云。無
0094b22: 名之道。于何不名。師云。於無名相中。強名相
0094b23: 說。既無名強說名者。為令因名悟無名。說名
0094b24: 不令眾生住名中。若說名令眾生住名中。此
0094b25: 還是眾生。非謂是佛。今明。無名強說名。令眾
0094b26: 生因名悟無名。然須知此名即無名。只名無
0094b27: 名。無名而名。既知無名名。即知名無名。此即
0094b28: 除故不造新也。若是從來人。則造新不畢故。
0094b29: 何者。本有身心之病。今聞佛說真俗。後作真
0094c01: 俗解。有真可真。有俗可俗。有名異無名無名
0094c02: 異名。即有所得義。有所得者。名曰聲聞。是魔
0094c03: 眷屬。像法決疑經云。是十方三世佛怨。佛藏
0094c04: 經云。刀輪殺一切。有得之人罪過於此。華嚴
0094c05: 云。譬如餓鬼等云云。所以大論云。有生死來。
0094c06: 無能治此病也。今攝山興皇出世。拆破此病。
0094c07: 說名令眾生悟名無名。不住名亦不住無名。
0094c08: 舉譬如雙六打隱。打不隱即為他打。說二諦
0094c09: 名。本為除病。若住名中。名復成病。今明二諦
0094c10: 如雙六打隱也。問何故恒作此釋。解云。只為
0094c11: 恒有此病故。恒作此說。如諸聲聞恒障菩薩
0094c12: 道故也。師何因得如此解。學龍樹提婆兩論
0094c13: 主。兩論主。何因得此解。學諸佛也。問曰。經中
0094c14: 有立有破。何得言皆破耶。解云。經中若立若
0094c15: 破。皆為破病。何者。經中若說一色一香皆為顯
0094c16: 道。若不顯道。可不破病。既若立若破。皆為顯
0094c17: 道故。破立皆為破病也。經既然。故論主學經。
0094c18: 師學論主。大小乘人。有新故兩病故。有兩論
0094c19: 主出世破之。提婆破故病。龍樹破新病。論主
0094c20: 既然。大師亦爾。破此新舊等病故。作如此說
0094c21: 也。然道義大意如此。必須得如此意。非為立
0094c22: 名道義。乃道義為息名也。將欲息名故。前須
0094c23: 釋名。釋名凡有四句。一者一名一義。二者一名
0094c24: 無量義。三者一義一名。四者一義無量名。名不
0094c25: 出此二種。義莫過斯之二條。言一名一義者。
0094c26: 一名即一俗名一真名。一義者。俗〔以〕－【原】以浮虛義。
0094c27: 真真實義。從來得此一句。今明。是四句中一
0094c28: 句也。次一名無量義者。若為一名無量義耶。
0094c29: 解言。一是無量一。一豈不是無量。此則無量
0095a01: 一。一無量。故經云。一中解無量。無量中解一。
0095a02: 展轉生非實智者。無所畏也。問曰。若為一名
0095a03: 有無量義耶。解云。就四義解之。一隨名釋。二
0095a04: 就因緣釋。三顯道釋。四無方釋。隨名釋者。如
0095a05: 俗以浮虛為義。又俗以風俗為義。然此具出
0095a06: 內外故。律有國土毘尼。隨國土處所。風俗不
0095a07: 同也。禮記云。君子行禮不求變俗。故風俗為
0095a08: 義也。從來唯得前釋。無有後解也。問此兩釋
0095a09: 何異。解云。俗以浮虛為義。此即望真釋。明聖
0095a10: 人所知真實。凡夫所知浮虛。對真釋俗也。若
0095a11: 是風俗釋俗。則當俗釋俗。只處所風俗不同
0095a12: 故名為俗。此無所望也。前則望他。後則當自。
0095a13: 自他異也。又前約經釋。後就律釋。河西云。佛
0095a14: 法不出經律二藏。阿毘曇只分別經律耳。故
0095a15: 經律攝佛法盡也。前釋約經者。經明。諸法浮
0095a16: 虛無所有故。浮虛釋俗約經也。風俗釋就律
0095a17: 者。明律中不得道諸法浮虛無所有。不得道
0095a18: 人是浮虛草木浮虛。何以故。為制戒令佛法
0095a19: 久住故。所以不得明物浮虛無所有。但明國
0095a20: 土風俗不同也。此則就經律釋異。由來亦不
0095a21: 知也。次第二就因緣釋義者。明俗真義。真俗
0095a22: 義。何者。俗非真則不俗。真非俗則不真。非真
0095a23: 則不俗。俗不礙真。非俗則不真。真不礙俗。俗
0095a24: 不礙真。俗以真為義。真不礙俗。真以俗為義
0095a25: 也。問前隨名釋有二義。一望他當自釋。二約
0095a26: 經就律釋。今就何物義釋耶。解云。對有礙有
0095a27: 得。就無得無礙釋。若言俗浮虛義真真實義。
0095a28: 此是凡夫二乘有得解義。今明。菩薩無得無
0095a29: 礙義故。明俗是真義真是俗義也。他家無此
0095b01: 義。他俗定俗。真定真。三假定俗不得真。四忘
0095b02: 定真不得俗。真俗有礙聲聞解義。今明。真是
0095b03: 俗義俗是真義。真俗無礙。菩薩解義也。問何
0095b04: 故作如此說耶。解云。對彼自性。明今因緣。因
0095b05: 緣動彼自性之執故。經云。前以定動。後以智
0095b06: 拔。今前明因緣。動彼性執。後當拔之也。但今
0095b07: 一往且明因緣。動彼自性。彼明浮虛定俗義
0095b08: 真實定真義。為是故。今動搖已。明俗是真義
0095b09: 真是俗義也。問若為俗是真義真是俗義。空
0095b10: 是色義色是空義耶。解云。大品經中自釋。彼
0095b11: 經云。色即空空即色。真即俗俗即真。既云真
0095b12: 即俗。真豈非俗義。又中論云。因緣所生法。我
0095b13: 說即是空。因緣生法即是有。既即是空。真豈
0095b14: 非俗義。釋此偈具釋經。論引經釋。論即釋經
0095b15: 也。又義是名之所以。真是俗之所以。故真為
0095b16: 俗義。經云。欲令眾生深識第一義諦。是故如
0095b17: 來宣說世諦。既說世諦令識第一義諦者。則
0095b18: 俗為真。名真為俗義也。俗諦既然。真亦爾也。
0095b19: 次第三就顯道釋義者。明俗是不俗義。真是
0095b20: 不真義。真俗不真俗義。真俗不真俗即名義。
0095b21: 不真俗真俗即義名。真俗不真俗教理。不真
0095b22: 俗真俗理教。斯則名義理教中假橫也。何
0095b23: 處作如此說也。解云。即如華嚴所明。一切有
0095b24: 無法。了達非有無。以達有不有故。不有為有
0095b25: 義。達無不無故。不無為無義。亦如了達明無
0095b26: 明二不二。既達二即不二故。不二為二義。了
0095b27: 達真俗不真俗故。不真俗為真俗義也。問何
0095b28: 故明不真俗為真俗義耶。解云。前明因緣橫
0095b29: 義動。今真俗不真俗義拔。橫義動義拔。
0095c01: 故一家從來明假伏中斷義。言假伏者。真是
0095c02: 俗義。俗是真義。伏彼自性也。既知因緣真。即
0095c03: 知真不真。知因緣俗。即知俗不俗。悟真俗不
0095c04: 真俗自性永斷。為是義故。前橫伏今斷也。
0095c05: 次第四節無方釋義者。明俗以一切法為義。
0095c06: 人是俗義。柱是俗義。生死是俗義。涅槃是俗
0095c07: 義。無方無礙故。一切法皆是俗義也。問何故
0095c08: 明一切諸法皆是俗義耶。解云。從前第三義
0095c09: 生。前第三義云。俗不俗義。真不真義。真俗悟
0095c10: 不真俗。此則悟無礙道。既悟無礙道故。有無
0095c11: 礙用。以得無礙用故。所以一切法為俗義也。
0095c12: 前則是從用入道。今則從道出用也。問若為
0095c13: 得一切法是俗義耶。且引例通。汝家有別
0095c14: 待通待義。長短真俗因果待即別待。長待不
0095c15: 長。俗待不俗。此即通待義。所以俗待不俗為
0095c16: 通待者。明除俗之外一切皆不俗故。云通待
0095c17: 也。一切法是不俗。不俗待俗。不俗既是俗
0095c18: 義。故一切即俗義也。又汎簡待義。從來云長
0095c19: 短待因果待瓶衣二果不得待。今明瓶衣二
0095c20: 果相待也。問高下相傾有無相生可得待。瓶
0095c21: 衣二果云何待耶。反問汝。是非得待。不是瓶
0095c22: 待非瓶不。彼云。是非得待。瓶待非瓶也。若爾
0095c23: 衣是非瓶。非瓶既待瓶。衣即待瓶也。衣既待
0095c24: 瓶。則瓶衣因緣。衣是瓶義。瓶是衣義。衣既是
0095c25: 瓶義。一切物皆是瓶義也。又明。一切法是俗
0095c26: 義者。就如義顯之。色如一切法如。色如即一
0095c27: 切法如。一切法即色＋（如）【原】色。舉譬如破僧佉大有與
0095c28: 瓶一義。為有瓶不異有即瓶。有與萬法不異
0095c29: 萬法亦即瓶。今亦爾。如與俗不異。俗即如。如
0096a01: 與一切法不異。一切法即俗。何以故。體如故
0096a02: 也。華嚴何意云一念無量劫無量劫一念耶。
0096a03: 體道故如此。何者。一念即是道。無量劫亦是
0096a04: 道。故無量劫即一念。何以故。無礙道故。體無
0096a05: 礙道故。得無礙用。一念無量劫。無量劫一念。
0096a06: 無量劫一念非一念。一念無量劫。非無量劫。
0096a07: 非一念非無量劫。而一念無量劫。此中橫
0096a08: 無礙具足故。經云。一中解無量。無量中解一
0096a09: 也。然此四義次第不得前後。何者。第一就世
0096a10: 俗以釋義。俗浮虛義風俗義。且隨情釋也。第
0096a11: 二漸深。明俗真義真俗義也。第三從真俗入
0096a12: 不真俗。從用入道。第四悟道竟從道起用。次
0096a13: 第相生也。就真俗釋此四義。例一切因果人
0096a14: 法等皆爾也。前釋一名一義一名無量義竟。
0096a15: 今次釋一義一名一義無量名。言一義一名者。
0096a16: 以正道為一義。真俗為一名。然正道未曾名。
0096a17: 為一道故立乎一名。亦立一名為顯乎一道。
0096a18: 何者。既為一道立一名。一名豈不顯一道。故言
0096a19: 一義一名也。一義無量名者。還以一道為一
0096a20: 義。無量名者。為顯一道立無量名。立無量名
0096a21: 為顯一道。既為一道立無量名。無量名豈不
0096a22: 顯乎一道。故言一義無量名也。問若為無量名
0096a23: 耶。解云。名無量略出四種。謂世諦俗諦真諦
0096a24: 第一義諦問唯有此四名不。解云。名無量。世
0096a25: 諦俗諦有諦凡諦真諦第一義諦空諦聖諦。故
0096a26: 華嚴四諦品云。此娑婆世界。有四十億百千
0096a27: 那由他四諦名。況十方世界名號。斯則有眾
0096a28: 數名。不可具舉。若具舉。竹帛所不能載。今且
0096a29: 略釋世與俗真與第一義四名也。然此四名有
0096b01: 離有合。合者合世俗為一諦。合真第一為一
0096b02: 諦。故經云。世俗諦故說＋（有）【原】說。第一實義故即無
0096b03: 也。離者則有世諦俗諦真諦第一義諦。問何
0096b04: 故或離或合耶。解云。為存略故。離釋。為義同
0096b05: 故合明。世俗名雖異。其義是同。故合名世俗
0096b06: 諦。真第一義亦爾也。問此之四諦名何異。他
0096b07: 解云。真俗當體得名。世與第一。褒貶為稱。言
0096b08: 真俗當體得名者。明俗是浮虛為義。當體浮
0096b09: 虛。真是真實為義。當體真實。故真俗當體得
0096b10: 名也。世與第一為褒貶者。明世是代謝隔別
0096b11: 為義。第一則莫過為義。既隔別為世。莫過為
0096b12: 第一。故世與第一。是褒貶之名也。然此釋不
0096b13: 可解。且難之。俗當體浮虛。世亦當體隔別。俗
0096b14: 體是浮虛。既是當體得名。世體是隔別。亦當
0096b15: 體得名。若便貶世是隔別非第一。我亦貶俗
0096b16: 是浮虛非真實。俗實是浮虛既非貶。世實是
0096b17: 隔別。那忽是貶耶。然俗之與世。世乍可是當
0096b18: 體。俗應是貶毀。何者。知世隔別。今言世隔
0096b19: 別。豈非當體。俗不知浮虛。今名其是浮虛。豈
0096b20: 非是貶。若爾那得言俗浮虛是當體得名。世
0096b21: 隔別是貶毀為稱耶。次難。真與第一。真當體
0096b22: 真實。第一亦當體第一。若對凡非第一。褒聖
0096b23: 為第一。亦對凡非真實。褒聖是真實。若言褒
0096b24: 真為第一亦褒第一為真。何得言真是當體第
0096b25: 一為褒耶。問難他如此。今作若為解釋耶。今
0096b26: 明。世與俗是橫之名。何者。俗名則橫。世名
0096b27: 則。俗橫者。俗是風俗義。處處皆有風俗之
0096b28: 法。故云。君子行禮不求變俗。一切國土各有
0096b29: 風俗故。俗名即橫也。世名者。世是代謝隔
0096c01: 別三世遷異。豈非是。內外具明。經云生生
0096c02: 世世。書云。三十年為一世。雖然終以代謝隔
0096c03: 別為世故。世是名也。然此二名。是當體。
0096c04: 俗當體是浮虛。世當體代謝。不有世而已有
0096c05: 世。即是代別。不有俗而已有俗。即是浮虛。當
0096c06: 體是浮虛代謝。豈有褒貶於其間哉。故不可
0096c07: 也。次望真釋之。論云世俗諦者。一切法性空。
0096c08: 世間顛倒虛妄謂有。諸賢聖真知性空。俗諦
0096c09: 既顛倒虛妄謂有。當知俗諦虛妄顛倒。俗既
0096c10: 然世亦爾。此則望聖。世與俗皆虛妄顛倒。就
0096c11: 顛倒中。自有俗有世有橫有也。此有差別
0096c12: 無差別義。以聖望之。同是顛倒故。無差別。而
0096c13: 不無世俗橫故有差別也。問望聖唯無差
0096c14: 別亦有差別耶。解云。就聖亦知彼差別故。大
0096c15: 品云。若諸法無所有者。何故有六道差別耶。
0096c16: 佛答云。於彼顛倒故。有六道差別不同。若爾。
0096c17: 佛具知顛倒差別無差別。若是眾生。唯知差
0096c18: 別不知無差別也。次釋真與第一。所以說真
0096c19: 對凡。凡謂所解真實。佛詺云。汝所解者。顛倒
0096c20: 非實。聖人所解真實。此則對顛倒明不顛倒。
0096c21: 對虛明實。對俗明真也。第一義對凡非第一。
0096c22: 明聖所解是第一。何時褒為第一。對非第一。
0096c23: 明第一若是褒者。對非真實明真實。亦應
0096c24: 是褒反詰云云。問若爾從來何意言真俗當
0096c25: 體世第一是褒貶耶。解云。師作此釋別有意。
0096c26: 若守語不得意。還成鸚鵡喙足類耳。且自
0096c27: 思之。問前明俗橫世。俗有二釋。浮虛義望
0096c28: 真釋俗。風俗義當體釋俗。世有代謝義隔別
0096c29: 義。此望何義釋耶。解云。代謝隔別當體釋。
0097a01: 世中自有代謝隔別也。問唯得是當體釋亦是
0097a02: 諸佛說耶。解云。亦得是佛說。但此說隨世說
0097a03: 世。與前說俗異。前說俗是浮虛義。反俗＝真【原】俗說
0097a04: 俗。今說世是代謝隔別。隨世說世也。問何故
0097a05: 說此二耶。解云。眾生自謂所解為實。聖人詺
0097a06: 云非實。乃是虛妄。復有眾生謂其所解是第
0097a07: 一無過者。聖人詺云汝所解非第一。乃是世
0097a08: 人所解耳。為是故。佛說世說俗也。俗有浮虛
0097a09: 風俗。世有代謝隔別。此之四名。有廣有狹有
0097a10: 通有別。何者。風俗與代謝則別。浮虛與隔別
0097a11: 則通。別則狹通則廣也。問何故但解此名耶。
0097a12: 解云。此四名具通別廣狹。通別廣狹攝一切
0097a13: 盡。故但解此四名也。眾生國土等世間風俗。
0097a14: 但是風俗之法。唯是無常。所以為狹。若是浮
0097a15: 虛則廣。浮虛只是虛假。明一切諸法皆是虛
0097a16: 假。一切世間。乃至諸佛菩薩所說所現皆是
0097a17: 虛假。是故廣也。代謝隔別亦爾。代謝但是無
0097a18: 常流動法故狹。隔別則通常無常空有。常無
0097a19: 常空有隔別也。故佛母品云。示五陰世間十
0097a20: 八界世間十力世間一切種智世間。世間即
0097a21: 隔別故。隔別廣也。次釋諦義。例前亦應有四。
0097a22: 一依名二因緣三顯道四無方。今就依名釋。
0097a23: 諦以審實為義。於諦於兩情審實故。名為諦
0097a24: 也。問於諦為當屬境為當在智耶。解云。於諦
0097a25: 於兩情智為名。何者。於凡所解為俗諦。於聖
0097a26: 所解為真諦。於兩情智為諦。不取空有兩境
0097a27: 為諦也。問於諦是智教諦屬何耶。一切法不
0097a28: 出境智。境智往收。為屬境為屬智耶。解云。教
0097a29: 諦屬境。問教諦若為是境耶。從來多不解此
0097b01: 義。聞此亦不知是何言。今明。是境者。如來如
0097b02: 行而說。如說而行。如說而行。即二智照空有
0097b03: 境。如行而說。即說二諦故。一家云。潛謀密照
0097b04: 名智。外彰神口名諦。今亦爾。以二智照空有。
0097b05: 空有則名境。說空有義表一道即名教。境即能
0097b06: 所。教即所能。教能表道故。教是所能。境是所
0097b07: 照故。境是能所。所照名境。能表為教。故教諦
0097b08: 屬境攝也。問若爾從來那。得云緣稟二諦教
0097b09: 生智之時教轉名境耶。解云。此不相關。前是
0097b10: 能化。後是所化。此凡經兩過轉。前境轉為教。
0097b11: 後教轉為境。何者。如來二智照名為境。次說
0097b12: 表一道。則轉名教。所化緣稟此教。識教悟理
0097b13: 生智。教轉名境。此則教諦。或名境或名教也。
0097b14: 問教諦既得是教是境。於諦亦得是教境已＝以【原】已以
0097b15: 不。解云。於彼何容不得。但無表道教。無生智
0097b16: 境。於諦不轉故也。於二諦不能表十方三世
0097b17: 諸佛正道故。不得名教。復不能生法身父母
0097b18: 故。不得名境。若於彼是諦。於彼是境。於彼是
0097b19: 教。於彼是理。何者。彼亦有言說故有教。彼亦
0097b20: 言有理故於彼有理。此之理教。是謂情故
0097b21: 也。次更正於諦教諦義。問於諦是兩謂情。教
0097b22: 諦得是諸佛二智不。解云。然教諦亦名二諦。
0097b23: 亦名二境。亦名二智。亦名二身。諸佛二智為
0097b24: 教諦。眾生謂情為於諦。此則迷悟判於教。何
0097b25: 者。於諦即是迷情。教諦則是悟智也。問若為
0097b26: 教諦是二智耶。解云。諸佛如行而說。如說而
0097b27: 行。如行而說。說我所行。如說而行。行我所
0097b28: 說。說我所行。說名行說。行我所說。行名說
0097b29: 行。斯行說相應。皆是波若。大論釋聖說法聖
0097c01: 默然云。從波若心還說波若。名聖說法。說般
0097c02: 若法已還入般若心。名聖默然。聖默然聖說
0097c03: 法。皆是波若。今亦爾。如說而行名二智。如行
0097c04: 而說名二諦。二諦亦得名二智。何者。說何所
0097c05: 說。說只說二智故云。欲知智在說。故二諦即
0097c06: 是二智。但隨義不同。表理義為教。宣智義名
0097c07: 智。所照義名境。若爾教諦之名。亦得名境。亦
0097c08: 得名智也。問於諦得如此不。解云。於諦於智
0097c09: 於教於境定性義也。問他亦明二諦是二境
0097c10: 二境是二見。今亦明二諦是二教二教亦是
0097c11: 二見。與彼更何異耶。解云。他二諦定是二境。
0097c12: 今明二諦是教。不定是教。表理則名教。所照
0097c13: 則為境。宣智為智。無有定相。既知教不定教。
0097c14: 即知境不定境。若如此解。即是悟理。悟時悟
0097c15: 教非教。即知理非理教理非教理。如幻如化
0097c16: 空谷之嚮明鏡之像。雖如幻化而理教宛然
0097c17: 也。次更正前二於諦。問前二於諦一往判有
0097c18: 得失。有凡聖故。論云。諸法性空。世間顛倒謂
0097c19: 有。於凡為實。名之為諦。諸賢聖真知顛倒性
0097c20: 空。於聖是實。名之為諦。有於凡實。凡但有有
0097c21: 諦。空於聖實。聖但有空諦。如此已不。解云。
0097c22: 然一往於凡聖兩實名諦。有於凡實為諦。空
0097c23: 於聖實為諦。若兩互望。二非諦。何者。有於
0097c24: 凡是諦。空於凡非諦。凡夫謂瓶衣等法現見
0097c25: 定＝是【原】定是有故。有為實空非實。聖人瓶衣等空是
0097c26: 實。瓶衣等有非實。故一家云。凡實為聖虛。聖
0097c27: 實為凡虛。凡虛為聖實。聖虛為凡實。若爾凡
0097c28: 聖各有一諦。凡但有有諦。聖但有空諦也。難。
0097c29: 凡但有有諦。聖但有空諦。亦應凡但有權智
0098a01: 聖但有實智。解云。有例不例。言例者。於兩情
0098a02: 有二諦。於兩情有二智。凡作有解。凡有有智。
0098a03: 聖作空解。聖有空智也。言不例者。不可言聖
0098a04: 人但有一智。聖人具權實二智也。若言但有
0098a05: 一智則謗聖人。信一半不信一半故。經云。信
0098a06: 六部。不信六部信不具足。今若言聖有空智
0098a07: 無有智。則信不具足也。問今明。聖有一諦而
0098a08: 具有二智。然此解偏揭聖人。既具有二智。即
0098a09: 應有二諦。何得但有一諦有於二智耶。解云。
0098a10: 聖有二智者。聖人知諸法性空故有實智。復
0098a11: 知凡夫顛倒有故有權智。照不顛倒性空名
0098a12: 實智。照顛倒浮虛名權智。諦則不爾。二諦皆
0098a13: 不倒智則知倒知不倒也。二者知實為實智。
0098a14: 知虛為權智。知虛實故有二智。諦則不爾。二
0098a15: 皆是實。為是義故。聖人一諦而有二智也。次
0098a16: 更釋二諦名。前出他釋。他云。俗諦審實浮虛。
0098a17: 真諦審實真實。以審＝真【原】審實浮虛故。名真俗二
0098a18: 諦。今難。汝真諦審實。俗諦審虛。若爾則審虛
0098a19: 為諦。何謂審實為諦耶。彼云。俗審實是浮虛。
0098a20: 是故審實為俗諦。何者。俗三假真四忘。俗實
0098a21: 是虛假也。今家＝釋【原】家釋者。諦以審實為義。俗於凡
0098a22: 實。真於聖實故。諦以實為義也。然此釋具出
0098a23: 經論。凡有兩論釋。一者百論。二者中論。百論
0098a24: 云。俗於世人為實也。中論云。俗諦者。一切法
0098a25: 性空。世間顛倒謂有。於世人為實。名之為諦。
0098a26: 諸賢聖真知諸法空。於聖人為實。名之為
0098a27: 諦。此則兩論。皆以審實釋諦也。我明諦是
0098a28: 審實。出於論文。汝明俗諦審虛。出何處耶。
0098a29: 責之無通也。問汝難他如此。汝明二諦皆
0098b01: 審實。若為相待耶。解云。俗諦於凡是諦。於聖
0098b02: 非諦。空於聖是諦。於凡非諦。如中論明。諸法
0098b03: 性空。世間顛倒謂有為諦。諸賢聖真知諸法
0098b04: 空為諦。此則有於凡是諦。空於凡非諦。何者。
0098b05: 凡聞空不信。謂是虛妄非是真實。若瓶衣等
0098b06: 法。道理是有。何以故。今現見瓶衣等法是有
0098b07: 故。謂諸法道理實有也。問既道理實有。云何
0098b08: 是於諦耶。解云。於凡道理是有故。名於諦也。
0098b09: 次空於聖是諦。有於聖非諦。何者。聖人知諸
0098b10: 法虛妄非實。若諸法性空此為真實。故論云。
0098b11: 諸賢聖真知諸法性空故。諸法道理是空也。
0098b12: 問既道理是空。云何是於耶。解云。於聖道理
0098b13: 是空。故云於諦也。問若爾云何得相待耶。解
0098b14: 云。百論明相待義。論文云。相待故如大小。
0098b15: 言相待如大小者。如一望為小。望棗則
0098b16: 為大。亦大亦小。俗亦爾。望凡為諦。望聖
0098b17: 則非諦。俗亦諦亦非諦也。問何意舉大小釋
0098b18: 耶。解云。此引例通。前明俗亦諦亦非諦。彼
0098b19: 即云。若是則應言是。非則應言非。云何猶
0098b20: 豫云亦是亦非耶。即為是故舉釋。如一
0098b21: 亦大亦小。望小望棗大。何妨俗亦諦亦非
0098b22: 諦。望凡是諦望聖非諦耶。將釋俗既然。將
0098b23: 釋真亦爾。望聖為諦。望凡非諦。故真亦
0098b24: 諦亦非諦也。他問。此明俗亦諦亦非諦。此
0098b25: 是是非相待。二諦若為言待耶。他二諦是空
0098b26: 有虛實。可得言待。汝二諦實。云何待耶。
0098b27: 今且反難彼二諦待義。師云。徑有人三
0098b28: 假義。問相待假義。汝世諦待何物耶。彼云。
0098b29: 俗待不俗。責不俗是何物耶。彼云。不俗是
0098c01: 俗。難。俗待不俗。不俗還是俗。乃俗待俗。長
0098c02: 待不長。不長還是長。則長待長也。彼又云。
0098c03: 俗待真。難。汝真諦四念＝忘【原】念忘都絕。何得俗待真
0098c04: 耶。汝義俗有三假。真非三假。汝今既俗待
0098c05: 真。真則是相待假。何者。長待短。長是能待。
0098c06: 短是所待。能待所待皆是待。俗待真。俗是
0098c07: 能待。真是所待。能待所待皆是待。若爾二
0098c08: 諦皆是相待假也。彼脫又解。云俗諦待真諦
0098c09: 名。真諦體絕不可待。但真諦名待也。責。汝真
0098c10: 諦名是何物耶。若言名是俗諦。則俗還待俗。
0098c11: 若名是真諦。那得言真絕名。進退無通也。前
0098c12: 明諦非諦義未訖。若為未訖耶。前云俗亦諦
0098c13: 亦非諦。俗於凡是諦於聖非諦。真亦爾。亦諦
0098c14: 亦非諦。真於聖是諦。於凡非諦。問汝解如此
0098c15: 耳。論何時作如此說耶。解云。論所以但明俗
0098c16: 是諦非諦。此有義。何者。欲明二諦根本義。發
0098c17: 初開真俗二諦者。但俗得是亦諦亦非諦。真
0098c18: 唯得是諦。不得是非諦。問何意爾。解云。既名
0098c19: 真。真即是真實為義。故真唯得是諦。不得是
0098c20: 非諦。若言俗諦即可疑。何者。俗是浮虛非實。
0098c21: 既言俗。那得為諦耶。是故釋云。俗亦諦亦非
0098c22: 諦。俗於凡是諦。於聖即非諦。故亦諦亦非諦
0098c23: 也。又真唯是諦。不得是非諦。俗亦諦亦非諦
0098c24: 者。聖得望聖。聖得望凡。凡但望凡。凡不得望
0098c25: 聖。故真但諦不得非諦。俗亦諦亦非諦。言
0098c26: 聖得望聖聖得望凡者。聖人了達聖境故得
0098c27: 望聖。問何物是聖境。解云。諸法性空。聖
0098c28: 人還了達。聖空為實故。空於聖名諦。聖人
0098c29: 復了達凡夫顛倒虛妄有非實故。有於聖非
0099a01: 諦也。凡但得望凡。不得望聖者。凡但知凡顛
0099a02: 倒境。此境於凡是實故。俗於凡是諦。凡不能
0099a03: 知聖諸法性空故。真不得是非諦。凡若能了
0099a04: 性空。則成聖。真復不得非諦。真有兩義。不得
0099a05: 非諦。一者凡都不知聖空故。真不得是非諦。
0099a06: 二者若知聖空。則便成聖。空成真諦。復不得
0099a07: 是非諦。大而為言。俗為凡知。復為聖知。故俗
0099a08: 亦諦亦非諦。真唯是聖知。凡不能知。故真唯
0099a09: 諦。不得為非諦也。問若爾乖前言。前言俗亦
0099a10: 諦亦非諦。於凡是諦。於聖非諦。真亦諦亦非
0099a11: 諦。於聖是諦。於凡非諦。有四句義。有於凡
0099a12: 實。空於聖實。空於凡虛。有於聖虛。凡實為聖
0099a13: 虛。聖實為凡虛。凡虛為聖實。聖虛為凡實。今
0099a14: 那得言俗有諦非諦真但諦無非諦。前後之
0099a15: 言自相違返耶。解云不相違。今明俗亦諦非
0099a16: 諦真但諦無非諦者。此約初發心開真俗二
0099a17: 諦義。聖人有權實二智。了性空即實智。知顛
0099a18: 倒即權智。凡但知俗不知真。是故俗亦諦亦
0099a19: 非諦。真但諦非是非諦也。而前明四句互虛
0099a20: 實者。還是聖人詺之耳。明凡謂諸法道理實
0099a21: 有。若於諸法本性空。便不生信故。性空於凡
0099a22: 非諦。非是凡知性空謂性空是虛。非諦乃是
0099a23: 聖詺。道凡於性空不生信故。言非諦耳。若爾
0099a24: 前後無相違也。次更釋於名。問因緣假有為
0099a25: 教諦。謂情性有為於諦不。解云。從來解如此。
0099a26: 因緣假有是不有有。不有有悟有不有名為
0099a27: 教諦。若是性有則有故。有名於諦。好乎唯得
0099a28: 此解。今明不如此。今明於有為於諦。然諸法
0099a29: 本無所有。於眾生有。何以知然。論云。一切
0099b01: 法性空。世間顛倒謂有。故諸法本無。於眾生
0099b02: 有為於也。若言諸法無所有因緣有。因緣有
0099b03: 不有有名教諦。眾生有故有名於諦。此是後
0099b04: 時語耳。次更釋於諦義。明眾生本無所有。於
0099b05: 眾生有。故大品云。眾生顛倒因緣故。有六道
0099b06: 差別。又涅槃云。隨其流處有六味不同。然此
0099b07: 語是釋於義。何者。六道本性清淨無所有。
0099b08: 於眾生故無所有如是有也。論釋亦爾。諸法
0099b09: 本性空。世間顛倒謂有。名之為諦。亦六道本
0099b10: 無所有。於眾生有六道也。既云於眾生有六
0099b11: 道。即知不六道。佛說此於名不無所以。說此
0099b12: 令眾生悟道。何者。既云於六。即知不六也。
0099b13: 如人可怜。實不可怜而言可怜者。於此可怜。
0099b14: 既知於可怜。即悟不可怜。諸法亦爾。於有即
0099b15: 悟不有也。次釋真於諦也。問俗於諦既然。可
0099b16: 得真於諦亦爾不。實無有於凡有。實無空於
0099b17: 聖空不耶。解云。一往發趾開真俗二於諦。不
0099b18: 得如此。何者。說於凡有。亦為化凡。說於聖空
0099b19: 亦為凡。說此二諦。為化凡。何者。說俗於為
0099b20: 顯迷。說真於為顯悟。如中論所明。諸法性空。
0099b21: 凡夫顛倒謂有。諸賢聖真知諸法性空。正開
0099b22: 凡聖真俗。明此是凡於聖於。此是真於俗於。
0099b23: 正示其是迷是悟是真是俗。示俗於是迷。示
0099b24: 真於是悟。大品云。波若為大事故起。所謂示
0099b25: 是道是非道。今亦爾。說俗於示非道。說真於
0099b26: 示是道。為是故。於凡有不有。聖空是真空。此
0099b27: 即第一節也。第二節併轉。於凡有既不有。於
0099b28: 聖空亦不空。諸法非是有於凡有。諸法非是
0099b29: 空於聖空。既知於空有。即知不空有。於二即
0099c01: 知不二。關中曇鸞法師。舉漁人與餓鬼譬。漁
0099c02: 人入則鼓棹揚波。餓鬼入則炎火燋體。然水
0099c03: 未曾水未曾火。於人見水。於鬼見火。火有兩
0099c04: 微。觸具能燒。色具能照。水有三微。成論云。天
0099c05: 雨無香。人中水具四微。餓鬼見則成兩微。漁
0099c06: 人見則成四微。於鬼兩微。於人四微。水未曾
0099c07: 二之與四也。諸法亦爾。於凡有於聖空。於凡
0099c08: 聖空有。實非空有。於凡聖二。實非二。此則於
0099c09: 二為世諦。不二為真諦故經云。明與無明。愚
0099c10: 者謂二。智者了達其性無二。無二之性。即是
0099c11: 實性。故知不二。始是真實諦也。次第三節。二
0099c12: 不二是俗。何者。於二於不二。正道非二非
0099c13: 不二。正道既非二。豈是不二。但於凡夫聲聞
0099c14: 二。於菩薩不二耳。道何曾二不二耶。如淨名
0099c15: 云。身子見穢。梵王見淨。華嚴五百聲聞。不見
0099c16: 法界。諸菩薩見法界。於身子見穢。於梵王見
0099c17: 淨。正士非淨非不淨。亦於五百聲聞不見。於
0099c18: 諸菩薩見。正道非見不見。兩人非見。一往
0099c19: 聲聞。修別異善根。菩薩修無得善。故聲聞不
0099c20: 見。菩薩見。望道併不見也。問諸菩薩在法界
0099c21: 中。既於諸菩薩見者。如來亦在中。亦於如來
0099c22: 見不。釋云不例。如來隨汝見。如來何曾有見
0099c23: 不見。故經云。隨順眾生故。普入諸世間。智慧
0099c24: 常寂然。不同世所見。故不得引如來為例。如
0099c25: 來非見不見。於汝見。於汝不見。見不見既是
0099c26: 於。即知道非見非不見。今亦爾。於二乘二。於
0099c27: 菩薩不二。二不二既是於。即知道非二非不二
0099c28: 也。如此三節。是於非是正道也。問若為是
0099c29: 正道耶。解云。諸佛不能行。諸佛不能到。諸佛
0100a01: 不能說。今作若為說耶。故經云。諸法寂滅相。
0100a02: 不可以言宣。又云。甚深微妙法。唯我知是相。
0100a03: 十方佛亦然。諸大聲聞不退菩薩。皆不能了
0100a04: 也。然此始是好。情智二諦。前來三節。是情
0100a05: 謂二諦離前三節。乃是智諦。所以法華明。如
0100a06: 來從三昧。安詳而起。歎甚深二智也。次更從
0100a07: 前釋。問前云六道無所有於眾生有六道。諸
0100a08: 佛隨眾生現五道身。為是俗諦。為是真諦。真
0100a09: 諦則無六道。眾生無所有。有既是於諦。佛隨
0100a10: 眾生有六道。亦是無所有。有亦是於諦不。
0100a11: 解云不例。六道無所有。於眾生實有。故是於
0100a12: 諦。佛現六道身。非是實謂有。故非於諦。難。
0100a13: 既非於應非是俗。解云。是俗非是於。何者。以
0100a14: 虛假故是俗。非實有故非於諦。自有是俗非
0100a15: 於諦。自有是俗是於諦。顛倒六道。則是俗是
0100a16: 於諦。諸佛隨眾生。是俗非於諦也。次〔時〕－【原】時更
0100a17: 簡此語。六道無所有。於眾生有六道。是俗諦。
0100a18: 諸佛隨眾生有六道故。經云。隨順眾生故。普
0100a19: 入諸世間。既隨眾生有六道身。為是真諦。為
0100a20: 是俗諦耶。若是真諦。真諦無有六道。若是俗
0100a21: 諦。復非實有。那是俗諦。為是義故。就俗諦中
0100a22: 有三句。一是俗非諦。二是諦非俗。三亦諦亦
0100a23: 俗。若圓成四句者。望真則有非俗非諦也。一
0100a24: 是俗非諦者。諸佛隨眾生有六道。非情謂實
0100a25: 有。以有六道故是俗。非情謂實有故非諦。是
0100a26: 為是俗非諦也。然從來無此義。一往聞亦不
0100a27: 信受。今明者。諸佛隨眾生有。非情謂有。所以
0100a28: 是俗非諦也。二是諦非俗者。望聖是俗。於其
0100a29: 非俗。此兩名相妨。俗即非諦。諦則非俗。望聖
0100b01: 為俗。於其非俗。但是實有故。是諦非俗也。三
0100b02: 亦諦亦俗者。凡聖合論。望聖是俗。於凡是諦。
0100b03: 故云亦俗亦諦。又就世俗諦中。復有亦俗亦
0100b04: 諦義。何者。其自有風俗世俗之俗。此之風俗
0100b05: 及與世俗。於其實故。亦俗亦諦也。風俗之
0100b06: 俗則橫。世俗隔別則。此之橫皆實故。名
0100b07: 俗諦也。問若爾從來。何意云俗非諦緣諦俗
0100b08: 故名俗諦耶。解云。此語有兩望。何者。俗非諦
0100b09: 則望聖。緣諦俗。名諦則就緣。望聖俗是浮虛。
0100b10: 故非諦。於緣為實。故秤諦。所以云俗非諦緣
0100b11: 諦俗名俗諦耳。非俗非諦者。望真諦非故。
0100b12: 論云。諸賢聖真知顛倒性空。顛倒既空。何處
0100b13: 有俗。既非俗。何所論諦。故望聖非俗非諦也。
0100b14: 次更簡前諸佛隨眾生有六道是俗非諦。為
0100b15: 當唯得是俗非諦。亦得是諦耶。解云。此言非
0100b16: 諦者。明隨順眾生示有六道。非是情謂實有
0100b17: 之於諦耳。問既非於諦得是何物耶。解云。得
0100b18: 是教諦。然諸佛菩薩。從實方便起現身說
0100b19: 教。所現不出形聲。故形聲等是教諦。何者。
0100b20: 此兩種諦。當根緣不差。是故名諦。此之兩
0100b21: 種。實能表道。是故名諦也。問俗諦中有四句。
0100b22: 真諦中亦有四句不。解云。真諦但有兩句。一
0100b23: 者是真是諦。二者是真非諦。是真是諦。此可
0100b24: 知。真必是諦也。言是真非諦者。隨真說故是
0100b25: 真。非情謂之實故非諦。如前隨俗諦說非俗
0100b26: 諦。今亦爾也。次更明於諦教諦合論諦義有
0100b27: 三句。一者能諦所非諦。二者所諦能非諦。三
0100b28: 者亦能亦所諦。能諦所非諦。即是於諦。所諦
0100b29: 能非諦。即教諦。亦能亦所諦。於教合論。言於
0100c01: 諦是能非所者。有於凡實為諦。空於聖實為
0100c02: 諦。取兩情智為諦。不取空有二境為諦。二境
0100c03: 那忽是諦。但有於凡是諦。空於聖是諦。取二
0100c04: 於為諦也。此於亦不孤。然於不於。不於本於。
0100c05: 空有能所是於諦。但能邊強。境智於諦。
0100c06: 智邊強。此則帶所明能。取能不取所。帶智論
0100c07: 境。取智不取境也。言教諦是所非能者。二智
0100c08: 是能說。二境是所說。能說非諦。所說是諦。此
0100c09: 就境智判能所。前於諦。亦境所智能。取能為
0100c10: 諦。不取所為諦。今教諦。取所為諦。不取能為
0100c11: 諦。故一家云。潛謀密照為二智。外彰神口名
0100c12: 二諦。二智能說。二諦所說。正取所說真俗化
0100c13: 緣。名教諦也。亦能亦所諦者。合取於教二諦。
0100c14: 為亦能亦所諦也。更就教諦中復有三句。一
0100c15: 能名諦。二所名諦。三亦能亦所名諦言能名
0100c16: 諦者。則是真俗二教。以真俗二教實能表
0100c17: 道故名諦。二諦當根緣不差故名諦也。言
0100c18: 所名諦者。從所表理為名。以所表理實故。
0100c19: 能表之教亦實也。此則從表實為名。如法
0100c20: 華云。開方便門示真實道。此門即是實門。以
0100c21: 通至實故。名方便門。又如佛門通至佛故云
0100c22: 佛門。今亦爾。教能通實故云實也。亦能亦
0100c23: 所者。即理教合說。非理則不教。不教則不理。
0100c24: 非理不教教名理教。非教不理理名教理。理
0100c25: 教因緣斯二皆實。故能所皆諦也。問教諦有
0100c26: 三句。於諦亦有三句不耶。解云。於諦但有一
0100c27: 句。唯是能諦。能謂之情為諦也。次更舉事顯
0100c28: 此三名。自有從能不從所。從所不從能。具從
0100c29: 能所。從所不從能者。如飲食名為食。何者。口
0101a01: 能食飲食是所食。而飲食名食者。此即從所
0101a02: 名食也。從能不從所者。如云行路。路是所
0101a03: 行。人是能行。但從人能行為名也。具從能所
0101a04: 者。如云洗水。（水）＋是【原】是能洗物是所洗。直云洗通
0101a05: 能所也。世間得名。既有此三句不同故。諦得
0101a06: 名亦有三句不同。次簡經中一句義。涅槃經。
0101a07: 文殊問二諦義云。世諦中有第一義不。第一
0101a08: 義中有世諦不。如其有者。即是一〔義〕－【原】義諦。如
0101a09: 其無者。將非如來虛妄說耶。佛答云。世諦即
0101a10: 是第一義諦。有善方便隨順眾生。說有二諦。
0101a11: 此明道理唯有一諦無有二諦。但隨順眾生
0101a12: 故說二諦也。問若為唯有一諦耶。大師舊云
0101a13: 有四諦二諦一諦。言四諦者。真諦俗諦空諦
0101a14: 有諦也。二諦者。空有二諦。還是真俗二諦。有
0101a15: 還是俗。空還是真。故言二諦也。問一諦者若
0101a16: 為是一諦。為當非真非俗。為一諦耶。解云。不
0101a17: 相關。今言一諦者。團始終只是一諦。何者。
0101a18: 望凡夫唯有俗諦。凡夫但知諸法是有。不知
0101a19: 諸法性空。故凡夫唯有俗諦。無真諦也。若望
0101a20: 聖亦唯一諦。何者。聖知諸法性空為實名諦。
0101a21: 知諸法虛妄不實非諦。然聖人。知諸法顛倒
0101a22: 虛妄非諦。非都無虛妄之法。若無虛妄之法。
0101a23: 則成斷見也。何者。有大乘人。聞畢竟空成空
0101a24: 見。便謂無罪福報應等。今明。不無罪福報應。
0101a25: 只罪福報應畢竟空。畢竟空而罪福報應不
0101a26: 失也。又中論云。諸賢聖真知顛倒性空。非是
0101a27: 離顛倒別有性空。只了顛倒性為空故。性空
0101a28: 於聖人是實為諦。又知顛倒虛妄不實故非
0101a29: 諦。望聖唯一真諦無俗諦也。次轉者。俗於凡
0101b01: 是諦。真於聖是諦。二皆是於。二皆非諦。非真
0101b02: 非俗。始是真實。始名為諦。故經云。世人知
0101b03: 者。名為世諦。出世之人。如其性相。而能知
0101b04: 之。名第一義諦。於世出世人是諦實。非是
0101b05: 諦。唯非真非俗。是實是諦。若爾亦唯有一
0101b06: 諦也。然從來人無有此義。亦不得釋涅槃經
0101b07: 文。何者彼明。二諦是二境。亦是二理。道理
0101b08: 有此二理。何得言世諦即第一義諦。隨順眾
0101b09: 生故說有二諦耶。佛親明無二諦。隨眾生故
0101b10: 說二耳。不應云道理定有二諦也。彼脫云此
0101b11: 是二諦相即義故云即是者。亦不然。彼雖相
0101b12: 即恒二。二而恒即。終是二理。二理不可無
0101b13: 故。彼不得言實無二隨順眾生故說有二也。
0101b14: 問經云世諦即第一義。隨順眾生說有二諦。
0101b15: 可得前兩節得作此說不。解云。得。一往
0101b16: 正對凡夫。明唯真是諦俗非諦。問若爾應無
0101b17: 二諦。解云。實唯一諦。但隨順眾生故。說二諦
0101b18: 也百論亦爾。俗非諦。隨俗故說有俗諦。故論
0101b19: 文云。隨俗說故無過也。第二節。明俗於凡是
0101b20: 諦。真於聖是諦。真俗非諦。非真非俗乃是
0101b21: 諦者。仁王經。何故云三諦有諦無諦中道第
0101b22: 一義諦耶。解云。實唯一諦。無有三諦。但隨順
0101b23: 眾生說有三諦。隨真俗緣故。說真俗諦。所以
0101b24: 涅槃經明世諦即第一義。次即云世人知者
0101b25: 名世諦。出世人知者名第一義諦也。脫真諦
0101b26: 三藏。明有三諦義。今明。此三諦隨眾生故
0101b27: 說耳。二諦既是隨眾生說。中道第一義諦。亦
0101b28: 是隨眾生說。何者。既非二。豈是不二。故中論
0101b29: 云。若有無成者。非有非無成有無既不成。非
0101c01: 有非無何成。一切皆淨。師云。四諦二諦一諦
0101c02: 無異。只是一諦耳。然復有一種四諦二諦一
0101c03: 諦義。若爾有兩義＝種【原】義種四諦二諦義。前四諦二諦
0101c04: 一諦。此無深淺。後四諦二諦一諦。則淺深大
0101c05: 異。言四諦者。即無量四聖諦。次卷四諦為二
0101c06: 諦。次卷二諦為一諦。真俗不俗。俗真不真。不
0101c07: 真不俗。名一實諦。次卷一諦成無諦。真俗二
0101c08: 不真俗。不二二不二。非不二不二。二非二。非
0101c09: 二非不二。名無諦。次舒即無諦一諦二諦四
0101c10: 諦無句一句二句四句無量句。卷舒明義故。
0101c11: 此兩種異也。前鹿＝庶【原】鹿庶盧唯有一諦。凡夫以有為
0101c12: 實。不知性空。於凡唯俗是諦。真非諦。聖人以
0101c13: 性空為實。知俗虛妄不實。於聖唯真是諦。俗
0101c14: 非諦。菩薩即唯非真非俗。是實是諦。餘則非
0101c15: 諦。於三緣有三諦。三緣中趣舉一緣。唯一是
0101c16: 諦。餘悉非諦。然經論正意。明唯真是諦俗非
0101c17: 諦。何故爾。真是實義。俗非實義。故唯真是諦
0101c18: 俗非諦也。次釋相待義。問若爾云何相待。解
0101c19: 云。約此義是虛實待。是非待。諦非諦待。不
0101c20: 得二諦相待。何者。庶盧唯有一諦故。唯得諦
0101c21: 非諦待也。問經復有二諦故。云隨順眾生說
0101c22: 有二諦。又世人知者名世諦。出世人知者名
0101c23: 第一義諦。既有二義。云何相待耶。然唯有一
0101c24: 諦。隨眾生故說有二諦。此一句語所淨＝諍【原】淨諍事
0101c25: 大。何者。此語若成他義則壞。非但義壞。亦不
0101c26: 得讀涅槃經。今時得作此釋。非但經如此。論
0101c27: 亦復然。由有論故解經。所以云經有論故義
0101c28: 則易解也。前問云既有二諦云何相待者。從
0101c29: 來解云。真俗待。二諦不待。若諦相待。則長長
0102a01: 相待。故真俗待。二諦不待也。且難。真俗不
0102a02: 自。諦是不自不。若真俗與諦皆不自。真俗與
0102a03: 諦皆相待。若真俗待諦不待。真俗不自。諦應
0102a04: 是自也。今明。無非因緣。無非相待。故師云。
0102a05: 我佛法中。無非因緣。若非因緣。乃是外道義
0102a06: 也。問若皆相待。師何意云真俗待諦諦不待
0102a07: 耶。解云。此語有意。人不解師語耳。原相待
0102a08: 義。必須相顯相成。如長短相待。非短不長。非
0102a09: 長不短。由長顯是短。由短顯是長。名曰相待。
0102a10: 故中論云。非如長短彼此待他而有無自性
0102a11: 也。若直云諦諦。若為得相顯。若為相成。故諦
0102a12: 諦不得相待也。今言。相待者。諦帶真俗。名真
0102a13: 諦俗諦。論相待。由性空是真俗。則顯有是俗
0102a14: 諦。亦由瓶衣等法是俗諦。顯性空是真諦。此
0102a15: 則由真諦顯俗諦。由空諦顯有諦。由聖諦顯
0102a16: 凡諦。就此義故。明二諦相待也。舉事如善人
0102a17: 惡人。直言人不得相待。由此是善人。顯彼是
0102a18: 惡人。善惡二人待。二諦亦爾也。次斷鄭二諦
0102a19: 相待義。彈他釋非。顯山門正意。彈他者。凡彈
0102a20: 兩人。一者彈成論。二斥學三論不得意者。彈
0102a21: 成論者。彼釋俗諦審是浮虛。此解定非。今不
0102a22: 將三論難彼不學三論聞三論不信。今將涅
0102a23: 槃經文以彈之。經云。世人知者名為世諦。出
0102a24: 世人知者名第一義諦。汝若謂審浮虛是俗諦
0102a25: 者。世人應知諸法審是虛假。既有此理。世人
0102a26: 豈能知諸法虛假耶。世人既不知諸法虛假。
0102a27: 故不得以審虛為俗諦也。今釋是諦實義。正
0102a28: 會經文。世人所知。於世人是實名為世諦。出
0102a29: 世人所知。於出世人是實。名第一義諦。今得
0102b01: 作此解。論釋如此。故云。世若無論。即為邪
0102b02: 智所障也。次斥學三論不得意者。明二諦
0102b03: 真俗。待非真俗。二諦待。此義不然。如前所
0102b04: 彈。今反此釋明真俗。故宜相待。只二諦正
0102b05: 論相待。何者。由二諦相待故有二諦。若不
0102b06: 相待。則無二諦。唯有一諦。何以故。若不相
0102b07: 待。則無可簡別。混成一諦。要由相待顯別。
0102b08: 所以得有二諦。雖二諦相待。要須真俗標
0102b09: 別。由真諦顯是俗諦。由俗諦顯是真諦。故
0102b10: 真俗二諦待。雖真俗二諦待。正是二諦待。正
0102b11: 是二諦待故。經論皆云諸佛常依二諦說法。
0102b12: 二諦若不待。則無二諦。無二諦佛無所依。
0102b13: 故是二諦相待也。問若爾用真俗何為耶。解
0102b14: 云。真俗標別。二諦明此是真諦此是俗諦。由
0102b15: 真諦顯彼是俗諦。猶如一赤色雖同是赤色。
0102b16: 而色有勝劣。此是劣赤此是勝赤。由劣赤
0102b17: 顯此是勝赤。勝劣兩赤待。二諦亦爾。俗是
0102b18: 劣諦真是勝諦。勝劣兩諦待。凡聖空有真
0102b19: 俗皆例爾。問此為教諦待。為於諦待耶。解
0102b20: 云。教諦待義易。於諦相待難解。為此義故。今
0102b21: 開三句釋之。一者俗於諦。唯有不待無有待
0102b22: 義。二者真於諦。亦待亦不待。三者教諦。唯待
0102b23: 無不待。言俗於諦唯不待者。凡夫知實有。不
0102b24: 知性空。但有俗諦無有真諦。既無真諦。故無
0102b25: 相待。若知真諦。即知俗虛俗即非諦。此亦無
0102b26: 待。以其不知真故。無真諦可待。若知真則無
0102b27: 俗諦可待。故俗於無有二諦待義也。真於諦
0102b28: 亦待亦不待者。言無待者。例如〔俗〕－【原】俗真於聖實
0102b29: 故真是諦。聖知俗虛妄不實。俗於聖非諦。若
0102b30: 爾唯真是諦。俗非諦。俗非諦故。不得有二諦
0102c01: 待也。言亦有待者。聖有權實二智。就權智中
0102c02: 有兩知。一知俗虛於聖非諦。二知俗虛於凡是
0102c03: 諦。就此而論。亦有二諦待義也。言教諦唯待
0102c04: 無不待者。此義易知。如來因緣有無教諦。有
0102c05: 名無有。無名有無。有無皆是因緣假名義。所
0102c06: 以華嚴云。諦了分別諸法時。無有自性。假名
0102c07: 說故。有無教諦。皆是因緣假名義也。次更正
0102c08: 前二於諦待義。明凡於諦無待義。但聖於諦
0102c09: 有待義。有兩種待。一者知俗於聖虛。即虛實
0102c10: 待。二者知俗於凡實。即兩實待。兩諦待也。凡
0102c11: 於諦無兩種待。一者凡不知真故。無虛實待。
0102c12: 二者凡不知真。於聖實故。無兩實待。此則聖
0102c13: 於有待。凡於無待。以聖於有待。是得是悟是
0102c14: 因緣。以凡於無待故。是失是迷是自性。此正
0102c15: 開能所得失凡聖故也。然二諦雖有十重。餘
0102c16: 重不可要急。今遂要急者以辨之。涅槃聖行
0102c17: 品。明十種二諦義。今次第依經釋之。經中。前
0102c18: 文殊問。次如來釋。文殊問中有三。一牒二定
0102c19: 開三詰難。文殊白佛言。世尊所說世諦第一
0102c20: 義諦。其義云何。即牒二諦。世尊第一義中。有
0102c21: 世諦不。世諦之中。有第一義不。即定開。如其
0102c22: 有者。即是一諦。第三詰難。亦前是領佛語。次
0102c23: 問佛語。第三難佛語。難中有二。初難第一義
0102c24: 中有世諦義。然此中言有者。非如穴中有蛇
0102c25: 屋中有人。人屋二諦。論有今言有者。乃明。世
0102c26: 諦即第一義諦。二諦一義。名之為有也。舉譬
0102c27: 如僧佉因中有果。因果一體。名之為有也。為
0102c28: 是故難云。如其有者。即是一諦也。如其無者。
0102c29: 將非如來虛妄說耶。第二難第一義中無世
0103a01: 諦。前難若有即是一。今難無則是二。如外道
0103a02: 僧佉因中有果是一。衛世因中無果即是二。
0103a03: 今亦爾。如其有即是一諦。如其無當知是二
0103a04: 諦也。問既有二諦。若為言虛妄耶。解云。有兩
0103a05: 義故虛妄。一者即事虛妄。二者遠望虛妄。言
0103a06: 即事虛妄者。那得有二諦。諦是實義。唯有一
0103a07: 實。唯有一諦。若有二諦。則應有二道。諸有二
0103a08: 者。無道無果。道既無二。諦那應有二。故云將
0103a09: 非如來虛妄說耶。言遠望者。明若第一義中
0103a10: 無有世諦。乖大乘經。佛從來於諸摩訶衍經
0103a11: 中。說真即俗俗即真。如大品。須菩提問云。世
0103a12: 諦第一義諦異耶。佛答云。世諦〔如〕－【原】如即第一
0103a13: 義諦。如是二。無二無別。今若有二諦者。將非
0103a14: 如來虛妄說耶。進退兩關難也。善男子。世諦
0103a15: 即第一義諦。此佛答彼二難。答二難者。即前
0103a16: 一關通。後一難印。前者明世諦即第一義諦。
0103a17: 如汝所言也。答後者明此難虛設。何者我明。
0103a18: 唯有一諦無有二諦。但明有義不明無義。故
0103a19: 無虛妄之過也。斯則一即之言。二難雙拆也。
0103a20: 世尊若爾即無二諦。此更別難。若世諦即第
0103a21: 一義諦。即無二諦。佛何意從來說有二諦。又
0103a22: 云諸佛常依二諦說法耶。佛答云。有善方便。
0103a23: 隨順眾生。說有二諦。即答前一難。明道理唯
0103a24: 有一真諦無有二諦。而言二諦者。善巧方便。
0103a25: 隨順眾生。說有二諦。隨凡有說有。隨聖空說
0103a26: 空。隨兩緣故說二諦也。然此兩隨但為一緣。
0103a27: 兩隨不同也。兩隨但為一緣者。隨凡說有為
0103a28: 凡。隨聖說空亦為凡也。隨聖說空亦為凡者。
0103a29: 聖如實悟空。今還說聖所悟。引化凡夫也。兩
0103b01: 隨異者。隨凡說有為凡。隨聖說空不為聖。一
0103b02: 往開得失二諦。此是能化之聖。何須為說耶。
0103b03: 問若為凡說空不為聖者。何故有佛話經
0103b04: 除諸菩薩兩佛共話。此則佛佛相為也。今明。
0103b05: 佛話不為佛。佛話為眾生。若不為眾生。佛則
0103b06: 非話。故隨凡說有。亦為凡。隨聖說空。亦為
0103b07: 凡。不為佛也。善男子。如出世人所知者。名第
0103b08: 一義諦。世人之所知者名為世諦者。前明依
0103b09: 二諦說。今明所依二諦。即前是教二諦。今是
0103b10: 於二諦。然此文與中論一種。故三論義可信
0103b11: 也。中論云。世間顛倒謂有。於世人名俗諦。諸
0103b12: 賢聖真知諸法空。於聖人名第一義諦。如此
0103b13: 文。世人知名世諦。出世人知名第一義諦也。
0103b14: 論次云依是二諦為眾生說法。即是此云隨
0103b15: 順眾生說有二諦。隨世人說世諦。隨出世人
0103b16: 說第一義諦也。成實論義壞。今明。隨眾生故
0103b17: 說二諦。何時道理有二諦耶。二諦義若壞。一
0103b18: 切義壞也。次更簡前一句。前既云世諦即第
0103b19: 一義。可得第一義諦即世諦不。解云。通皆得。
0103b20: 於聖唯有真諦。世諦即第一義諦。亦於凡唯
0103b21: 有世諦。第一義諦即世諦。通論皆得。但今正
0103b22: 是世諦即第一義諦。唯有真諦無有俗諦。何
0103b23: 者。唯真是實俗非實。唯有一如無二如。唯有
0103b24: 一真無二真。故無世諦也。而今有二諦者。有
0103b25: 二義。一者隨順眾生故說有二諦。即教諦。二
0103b26: 者於眾生有二諦。即於諦也。然於教二諦。他
0103b27: 家所無。唯山門相承有此義也。問此經何意
0103b28: 明於教二諦耶。解云。為答文殊與大眾疑。謂
0103b29: 唯有一諦。正作無二諦難。為是義故。佛開
0103c01: 於教二諦答之。明善方便隨順眾生說有二
0103c02: 諦。何意無二諦耶。次云。世人知者名世諦。出
0103c03: 世人知者名第一義諦。何意無二諦。前隨眾
0103c04: 生說。即二教諦。世出世人知。即二於諦。為釋
0103c05: 無二諦疑故。明於教二種二諦也。問經明於
0103c06: 教二諦可如此。論何意明於教二諦耶。解云。
0103c07: 百論正為諸外道不識不聞如來二諦。所謂
0103c08: 迦毘羅論等。昔所不聞。昔所不識。為其不識
0103c09: 二諦。所以論主。示其二諦也。中論明。二諦者
0103c10: 通為一切。但正為內學不識大乘二諦。如薩
0103c11: 衛等五百論師。不識諸法性空二諦。此則與
0103c12: 百論挍一節。有小乘二諦大乘二諦。百論緣
0103c13: 皆不識二諦。為彼不識故。提婆示大乘二諦。
0103c14: 此即簡異數論。數論亦破外道。百論亦破外
0103c15: 道。何異。解云。大異。數論破外道示小乘法。
0103c16: 故是小乘論。百論破外道示大乘二諦法。故
0103c17: 是大乘論也。若是中論。緣已學佛小乘二諦。
0103c18: 不識大乘本性空二諦。為是故。龍樹菩薩。明
0103c19: 大乘本性空二諦也。今此經異兩論。何者。
0103c20: 文殊與大眾。已解二諦。但疑無二諦故。佛明
0103c21: 有二諦也。善男子。五陰和合有眾生名世諦。
0103c22: 即陰離陰。無眾生名第一義諦。此下更就異
0103c23: 義。約法廣明二諦義。不同前明教二諦次明
0103c24: 於二諦。世人知者名世諦。世出人知者名第
0103c25: 一義諦。今第三就我無我明二諦。與前異。前
0103c26: 明二諦。通直明世人知名世諦。世出人知名
0103c27: 第一義諦。不判有人無人有法無法。今的就
0103c28: 有人無人明二諦也。善男子。或有法有名有
0103c29: 實。第四二諦。前就人明二諦。今就法明二諦。
0104a01: 前就真俗明二諦。今就世諦中更開二諦。前
0104a02: 就真俗明二諦者。我是世諦。無我第一義諦。
0104a03: 大論云。人等世界故有。第一義諦則無也。今
0104a04: 就世諦中自明二諦者。世諦者。世諦法中。自
0104a05: 有有名有實。自有有名無實。有名有實為第
0104a06: 一義諦。有名無實為世諦。如火水等物。有名
0104a07: 有實。有實者有實義。為實有義。應名有名。表
0104a08: 義故為第一義諦。有名無實者。如蛇床虎杖。
0104a09: 大論云。草名朱利。此云賊。何其曾作賊。但有
0104a10: 假名。無有實義應。名以無實義故為世諦。此
0104a11: 則就於虛實判二諦也。善男子。如我眾生第
0104a12: 五二諦義。此就事理明二諦義。束前有名有
0104a13: 實有名無實。為世諦。苦集滅道為第一義
0104a14: 諦。何者。陰界入等有名有實。龜毛等即有名
0104a15: 無實。此之二種。為事法故為世諦。苦集滅
0104a16: 道是理法故。為第一義諦。善男子。世法有五
0104a17: 種者。第六就如實知不如實知判二諦。不如
0104a18: 實知五種世法。則名世諦。如實知五種世法。
0104a19: 無有顛倒為第一義諦。五種世法者。一名世
0104a20: 二句世三縛世四法世五執著。如經文釋云
0104a21: 云。善男子。若燒壞者。第七就續不續明二諦。
0104a22: 若謂燒壞等法相續不斷名世諦。若知燒壞
0104a23: 等法念念生滅實無相續。為第一義諦。此異
0104a24: 成論假實義。假名不滅。實法則滅。今明。若言
0104a25: 諸法相續不斷為世諦。若諸法實不續為第
0104a26: 一義諦。如肇師物不遷論云。旋嵐偃嶽而常
0104a27: 靜。江河競注而不流。野馬飄鼓而不動。日月
0104a28: 歷天而不周。即其義也。善男子。有八苦者。即
0104a29: 第八就生死涅槃明二諦。有八苦生死為世
0104b01: 諦。無八苦生死為第一義諦。然大判。生死為
0104b02: 世諦。涅槃為第一義諦。今言。無八苦不全是
0104b03: 涅槃。何者。涅槃有有所無無所有義。無八苦
0104b04: 生死等。是涅槃有所無義。故經云。空者二十
0104b05: 五有。不空者大般涅槃。今無八苦生死。即涅
0104b06: 槃有所無義也。涅槃有所無。既無生死。涅槃
0104b07: 無所有。亦無生死。今無生死。具含涅槃。故言
0104b08: 生死為世諦。涅槃為第一義諦也。次文云。依
0104b09: 因父母而生名世諦。十二因緣生名第一義
0104b10: 諦。此則第九就因緣判二諦。亦是親判二
0104b11: 諦。亦是妙判二諦。因緣者。父母和合則緣。
0104b12: 十二因緣即是因。因親緣也。又父母生。
0104b13: 十二因緣生妙。眾生但知不知妙。故父母
0104b14: 生為世諦。十二因緣生為第一義諦。此即九
0104b15: 種二諦義。足前菩薩對聲聞判二諦義。為十
0104b16: 種二諦也。中間簡二諦義。舉譬如一人多有
0104b17: 所能。或名走者。或名者。或名鍛者。只是一
0104b18: 人。隨義立多名。二諦亦爾。只是一二諦。隨義
0104b19: 有多名也。問此經何故明此十種二諦耶。解
0104b20: 云。為答難。故明此十種二諦。文殊與大眾。疑
0104b21: 無二諦。正作無二諦難。所以如來開十種二
0104b22: 諦答也。此則為釋無二諦難。故明二諦說。二
0104b23: 為破不二。二既去不二亦不留。故大論云。破
0104b24: 一不著二。又說二表不二。今因二悟不二。二
0104b25: 無不二無也。然此十種。置前一種。就答難中。
0104b26: 有九種二諦。前明二教諦。次明二於諦。此正
0104b27: 明二諦義。從我無我去。就世諦中自有深淺
0104b28: 不同。歷法廣論二諦義。然此七種二諦。應須
0104b29: 一一判其廣狹辨其深淺。如我無我二諦。但
0104c01: 就人明不就法辨。此義則狹。有名有實有名
0104c02: 無實。虛實判二諦。此義則廣義。可知也。須
0104c03: 一一釋之。
0104c04: 二諦義中卷
