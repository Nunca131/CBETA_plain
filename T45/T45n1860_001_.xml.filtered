0201a01: 
0201a02: No. 1860 [cf. No. 1858]
0201a03: 【原】增上寺報恩藏明本，【甲】延寶二年刊宗教大學藏本肇論新疏卷上
0201a04: 
0201a05: 五臺大萬聖祐國寺開山住持
0201a06: 釋源大白馬寺宗主贈邽國公
0201a07: 海印開法大師長講沙門文才述
0201a08: 始自好誦斯論。亦粗玩其辭。尚未能吮其理
0201a09: 味以其心也。及樊川之興教。得雲庵達禪
0201a10: 師疏又數年應寧夏命。復獲唐光瑤禪師。并
0201a11: 有宋淨源法師二家註記。反復參訂醇疵紛
0201a12: 錯。似有未盡乎論旨之妙夥矣。且論之淵粹
0201a13: 簡蘊。見稱所自來。其辭文其施辯。非深入
0201a14: 實相踞樂說善巧之峰者。莫之為之。予固以
0201a15: 為開方等之巨鑰。游性海之洪舟。運權不之
0201a16: 均車。排異見之正說。真一乘師子吼之雅作。
0201a17: 欲乎吾人之性學者。先著鞭於此。此而通。則
0201a18: 大方之理弗虞而妙獲者矣。嗟呼姚秦迄唐
0201a19: 二百餘載。歷賢首清涼圭山賢聖之僧。皆援
0201a20: 之以斷大義。獨不為發揮其曲要以召方來。
0201a21: 致令諸說鑿柄紛綸。莫知所以裁之之正。乃
0201a22: 因暇日謹摭諸先覺之說。別為訓解以授座
0201a23: 下愧夫迫於緣冗。每釋義引據。弗獲課虛細
0201a24: 以討求。冀同衣同德之士。恕以荒斐失而正
0201a25: 之可也。
0201a26: 肇論　肇即作者之名。論乃所作之法。人法
0201a27: 合目。為一部之都名也。以四論前後異出。又
0201a28: 各宗一義。欲合為一。不可遍目。乃復作宗本
0201a29: 一章。冠於論首。但云肇論宗釋皆屬。而言
0201b01: 論者謂假立賓主。決判甚深。往復推徵。示物
0201b02: 修悟。故名為論。然有二種。一者宗論。宗經立
0201b03: 義。如起信唯識等。二者釋論。但隨經解釋。如
0201b04: 智論等。今此四論是初非後。
0201b05: 後秦長安釋僧肇作　通鑑說。符健據關中
0201b06: 國號大秦。至符堅末年。姚萇篡立亦號為秦。
0201b07: 故史家乃以前後字別之。論主在後秦也。長
0201b08: 安即今安西。釋謂釋迦。即僧之通姓。以如來
0201b09: 姓釋迦氏故也。安公創式。遠阿含。千古遵
0201b10: 依。迄今未替。僧肇即論主之諱。本傳略云。京
0201b11: 兆人。歷觀經史備盡墳籍。志好玄微。每以莊
0201b12: 老為心要。故歎曰。美則美矣。然其棲神冥累
0201b13: 之方猶未盡善後。見舊維摩經歡喜頂受。乃
0201b14: 言始知所歸矣。因此出家學善方等。兼通三
0201b15: 藏。聞羅什在姑臧。自遠從之。什嗟賞無極。及
0201b16: 什來長安。肇亦隨入。姚興令入逍遙園詳
0201b17: 定經論。所著四論并註維摩經。及製諸經論
0201b18: 序。並傳於世。作猶製也造也。義誠佛說論自
0201b19: 已為。蓋作其辭而弗蘊其義也。
0201b20: 宗本義　四論所崇曰宗。本謂根本通法及
0201b21: 義。法有通別。通者。即實相之一心。中吳淨源
0201b22: 法師云。然茲四論宗其一心。然四論雖殊。亦
0201b23: 各述此一心之義也。別者。即四論所宗各殊。
0201b24: 所以爾者。非一心無以攝四法。非四法無以
0201b25: 示一心。即一是四即四是一。義謂義理依前
0201b26: 法體以顯義相。法通義通法別義別。此中四
0201b27: 段之義如其分齊。是下四論之所宗。據此非
0201b28: 宗本無以統四論。非四論無以開宗本。以法
0201b29: 為本所宗。即本以義為本本亦即義。若法義
0201c01: 兩分本屬法時本之義也。
0201c02: 本無實相法性性空緣會　此五名諸經通
0201c03: 有。義雖差殊不越理事。今始終相躡略而釋
0201c04: 之。初謂緣會之事緣前元無。故云本無。無相
0201c05: 之相復云實相。即此實相是諸法性。故云法
0201c06: 性。此性真空故復云性空。復由性空之理不
0201c07: 離於事。以理從事復名緣會。謂因緣會集而
0201c08: 有諸法。或名緣集緣生等。皆意在法也。杜順
0201c09: 和尚云離真理外無片事可得。
0201c10: 一義耳　義依法顯。法既理事一源。義豈容
0201c11: 殊不可取於五名計有五法。各是一義。此中
0201c12: 以本從末唯末非本。亦一義。攝末歸本唯本
0201c13: 非末。亦一義。若本末混融際限不分。尤一義
0201c14: 也。若對下不遷釋之。緣會物也。本無等理也。
0201c15: 由一義故。即遷而不遷。所以為下不遷論宗。
0201c16: 何則　徵也。
0201c17: 一切諸法緣會而生　若色若心因緣會集。
0201c18: 而後生起。
0201c19: 緣會而生則未生無有。緣離則滅　初句躡
0201c20: 前因緣是因諸法是果。因無果有無有是處。
0201c21: 此約前際。後句既法自緣生有為遷謝。因緣
0201c22: 離散諸法滅謝。此約後際。
0201c23: 如其真有有則無滅　真謂真實。若法實有
0201c24: 有應無滅。法既隨滅。知非真有。下論云。夫有
0201c25: 若真有豈待緣而後有哉。中觀云。法若實有
0201c26: 則不應無等。
0201c27: 以此而推。故知雖今現有。有而性常自空。性
0201c28: 常自空故謂之性空　即末顯本也。約前後
0201c29: 際觀現在法。既但緣集而生。豈待緣離然後
0202a01: 方滅。以因緣非和即今常離。即今亦滅。色即
0202a02: 是空其性本然。故即緣生是性空爾。清涼聖
0202a03: 師云。緣生無性當體即真。
0202a04: 性空故。故曰法性　真空是諸法之性。
0202a05: 法性如是。故曰實相　如是謂空也。空無相
0202a06: 故。故名實相。
0202a07: 實相自無。非推之使無。故名本無　緣集之
0202a08: 法當體元空。如鏡像谷響不待推斥使令無
0202a09: 之即此實相為本無也。下論云。豈待宰割以
0202a10: 求通哉。此揀小乘析色名空。上列名則從本
0202a11: 及末。此中推義則自末至本。然本末鎔融。非
0202a12: 前非後非一非異也。
0202a13: 言不有不無者　諸經論中多明四句。謂有
0202a14: 無亦有亦無。非有非無。依法表德。不出此四。
0202a15: 又約破計遣謗亦有四句。謂非有非無非非
0202a16: 有。非非無非亦有亦無。今所牒者。前之第四
0202a17: 及後之初二句。所以偏牒此而明者。為遣二
0202a18: 見故。遮示中道故。令心無住故為下不真空
0202a19: 論之宗。
0202a20: 不如同也有見常見之有。邪見斷見之無耳
0202a21: 　初約破計以釋。佛性論第三云。一切諸見不
0202a22: 出有無二種。由有見故所以執常。於無見中
0202a23: 復有二種。一邪見。謂一切無因無果並撥三
0202a24: 世故。二斷見謂唯有現在不信未來故。準此
0202a25: 因有生常。因無生邪斷之二也。故論雙敘之。
0202a26: 經中為破此見而云不有不無。論敘云。不同
0202a27: 計有之見是常見之有。故云。不有不同計無
0202a28: 之見。是邪見斷見之無。故云不無。不如二言
0202a29: 貫下邪斷。
0202b01: 若以猶執也有為有常也則以無為無斷也有既不
0202b02: 有則無無也　約起滅釋也。初二句明相因
0202b03: 而起。但起一見一見隨生。如見牛有角謂兔
0202b04: 無角等。故密嚴云。要待於有法而起於無見。
0202b05: 此所治之病也。後二句明相因而滅。苟治一
0202b06: 見一見隨亡。經中既云非有。故亦非無。故密
0202b07: 嚴云。有法本自無無見何所待。此能治之藥
0202b08: 也。偉哉善巧曲盡經旨。
0202b09: 夫欲＝不【甲】欲不存猶取也無以觀法者。可謂識法實相矣。
0202b10: 是謂雖觀有。而無所取相　約觀行釋也。法
0202b11: 即緣生諸法。謂從緣雖空不可存無以觀。無
0202b12: 則三學六度與五逆十惡空而無果。由非無
0202b13: 故一切法皆立也。不取相者。謂緣起雖有亦
0202b14: 不可取相以觀。取則有為生滅行何契真。由
0202b15: 非有故心不住相。建一功立一德靡不合道。
0202b16: 如斯見法方識實相。實相之言在上義屬於
0202b17: 下。即中道佛性觀也。此中意趣無邊不能繁
0202b18: 敘。如涅槃及止觀等說。上三義釋名。前二離
0202b19: 過後一成行。
0202b20: 然則法相為無相之相。聖人之心為住無所
0202b21: 住矣　法相者。所觀之境屬前實相也。既非
0202b22: 有無何有相狀。且對無住之心。義言相爾故。
0202b23: 云無相之相。聖人等者。能觀之心得無分別。
0202b24: 俱名聖人。然地前修真如三昧者。亦許倣行
0202b25: 雙照有無名住。既不存無。又不取相即住而
0202b26: 無住也。性宗修人雖具縛凡夫。苟有夙熏誠
0202b27: 可留心。今舉聖心令人慕式也。
0202b28: 三乘等觀性空而得道也。性空者。謂諸法實
0202b29: 相也　等謂平等。道謂自乘菩提。所以約人
0202c01: 辨者。恐疑實相之外別有三乘異證。而不知
0202c02: 三乘機器隨熏有差所觀性空無異。故身子
0202c03: 云。我等同入法性。佛讚迦葉同一解脫。亦如
0202c04: 三獸渡河河無異水。
0202c05: 見法實相故云正觀。若其異者便為邪觀
0202c06: 　正邪二觀諸經通說。今約實相辨邪正也。大
0202c07: 論云。除實相外餘皆魔事。
0202c08: 設二乘不見此理。則顛倒也　此有二說。一
0202c09: 則只是三乘中二乘。意云。設若小乘不見性
0202c10: 空之理。則亦顛倒不克果證。以二乘但見無
0202c11: 常。不見於常是顛倒故。此則大小形對可說。
0202c12: 小且尚耳。況大乘耶。二則前云三乘。乃通教
0202c13: 所被學法空者。故同觀實相為正觀。今此二
0202c14: 乘乃藏教所被愚法者。意云。設若愚法二乘
0202c15: 亦須觀性空之理而取證。若不見此理則顛
0202c16: 倒故不證。大疏破有教引成實云。我今正明
0202c17: 三藏中實義。實義即空。清涼鈔云。不可不見
0202c18: 實義而得道也。以生空亦雙空之一分。又何
0202c19: 太異。故前云等觀。
0202c20: 是以三乘觀法無異。但心有大小為差耳
0202c21: 　所趣實相唯一。能趣根宜成異。器有廣狹智
0202c22: 有淺深。運有自他進有迂直證有單雙。此則
0202c23: 差在於人不在於法。
0202c24: 漚和般若者。大慧之稱名也也　雙牒其名通
0202c25: 屬其體。智論第十八云。摩訶般若秦言大慧。
0202c26: 漚和者。此云方便。一念兼之故名大慧。二乘
0202c27: 孤慧獨慧而非大。為下般若一論之宗。
0202c28: 見法實相謂之般若。能不形猶顯也證漚和功也
0202c29: 　初二句明得名。由見實相故名般若。後二
0203a01: 句見而非證。直由大悲導智。令不證空。出二
0203a02: 乘也。淨名云。無方便慧縛有方便慧解。以無
0203a03: 悲之智醉寂滅酒。墮無為阬故。
0203a04: 適往也化眾生謂之漚和。不染塵累去聲般若
0203a05: 力也　亦初二句明得名。由化眾生故名方
0203a06: 便。後二句化而不染。復由大智導悲令塵不
0203a07: 染。異凡夫也。淨名云。無慧方便縛有慧方便
0203a08: 解。以無慧方便投愛見網沒有相林。故塵謂
0203a09: 五欲塵境。累謂生死過患。
0203a10: 然則般若之門觀空。漚和之門涉有。涉有而
0203a11: 未始暫也迷虛。故常處居也有而不染。不厭
0203a12: 棄也有而觀空故。觀空而不證　承前以即不
0203a13: 滯也。初二句約觀空有以分權實。涅槃為空
0203a14: 生死為有。後四句正顯不滯。以二智雙融
0203a15: 之一心。觀空有無二之真諦。如觀色是有色
0203a16: 即空。故豈曾瞥然而迷性空。以不迷空。所以
0203a17: 常居有境塵不能染。下句反此可知。是謂二
0203a18: 諦相符二行相資。如車二輪。猶鳥二翼。翔空
0203a19: 致遠互缺無能。由空門出生死入涅槃。由有
0203a20: 門建佛法化眾生。然理量無二生涅一如故。
0203a21: 不滯空而累有也。
0203a22: 是謂一念之力權慧具矣。一念之力權慧具
0203a23: 矣　念謂慧念。言一者極少時也。權謂權智
0203a24: 即前方便。慧謂實智即前般若。謂少時一念
0203a25: 二智俱備。再言之者歎其智妙。
0203a26: 好思歷然可解　歷然者謂。理甚昭著。歷歷
0203a27: 分明可領解也。
0203a28: 泥洹盡諦者　華梵雙出。古譯滅諦為盡諦。
0203a29: 盡義在下。此亦牒經而釋。為下無名論之宗
0203b01: 直結盡而已　結謂一切結使亦兼諸業。即
0203b02: 集諦也。然約喻明。如世繩結最難解理。
0203b03: 則生死永滅。故謂盡耳　生死苦諦也。連前
0203b04: 即三雜染亦名三障。此三種障更相由藉能
0203b05: 障涅槃。今約治道總說云盡。若別說者。即十
0203b06: 惡等業信位能滅。惑有本末。本即根本不覺
0203b07: 末即枝末不覺。末中復有七類。謂三＝二【甲】三二細四
0203b08: 。生死亦二。一分段二變易。自地前三賢斷
0203b09: 中。又復觀察學斷根本無明。自見道中
0203b10: 至七地時斷中細。爾時分段盡也。自八地
0203b11: 至盡地。斷黎耶三細根本無明。爾時變易亦
0203b12: 亡。以此論宗於一乘。故唯依起信釋之。細示
0203b13: 如彼。
0203b14: 無復別有一盡處爾　涅槃二十五云。涅槃
0203b15: 之體無有住處。直是諸佛斷煩惱處。故名涅
0203b16: 槃。等非如小乘以生死世間涅槃出世間。大
0203b17: 乘但轉此三即涅槃爾。豈別標其方域耶。故
0203b18: 本論云。排方外之談云云。何者。夫三德祕
0203b19: 藏是大涅槃。但因翻此三障得名。謂惑能障
0203b20: 於般若。惑盡而般若明。業能障於解脫。業亡
0203b21: 而解脫朗。苦能障於法身。苦謝而法身顯。故
0203b22: 此三德但約障說。豈別有一盡處爾。又三德
0203b23: 一體不並不別。如梵伊字雖四德圓常恒沙
0203b24: 義備。一心融拂非相非名。尤可說云無復別
0203b25: 有一盡處爾。以此為宗無名已顯。
0203b26: 物不遷論第一　物即緣會諸法。謂染淨依
0203b27: 正古今寒暑等。不遷即性空實相等。以緣生
0203b28: 之物本性即空。空即實相故。物物皆不遷也。
0203b29: 今約終頓二教之義。略示玄妙。初終教者。謂
0203c01: 隨緣之理起成諸事。即事同真故遷即不遷。
0203c02: 此中曲有三門。一以理從事理亦隨遷。況事
0203c03: 法邪。楞伽經略云。如來藏與因俱有生滅。又
0203c04: 不增減經云。法身流轉五道云云。皆此義也。
0203c05: 二以事從理事且不遷。況真理邪。仁王經云。
0203c06: 煩惱菩提於第一義而無二故。諸佛如來與
0203c07: 一切法悉皆如故。楞伽又云。五識身非流轉。
0203c08: 三此二無礙同時鎔融。非一非異。遷與不遷
0203c09: 亦非前後。即涅槃娑羅娑鳥。淨名法無去來
0203c10: 常不住故是也。清涼云。因乖常理遂成三界
0203c11: 無常。苟悟無常之實。即無常常矣。下論大義
0203c12: 皆是此理。後頓教者。謂法法本真妄見流動。
0203c13: 若一念不生前後際斷。法非生滅非遷非不
0203c14: 遷。仍名不遷也。華嚴云。一切法無生云云。若
0203c15: 依歸略鈔解。緣生之法相同遍計似生似
0203c16: 滅。性同圓成不生不滅。亦終教意也。今此論
0203c17: 中雙含二教。如下云。不釋動以求靜云云。又
0203c18: 云。目對真而莫覺。
0203c19: 夫生死滅也交謝寒暑迭互也遷。有物流動人
0203c20: 之常情　將明遷即不遷之理。先陳迷倒不
0203c21: 遷見遷之情。令忘情悟實也。初句舉所遷之
0203c22: 法。通一切法生來死謝。死至生亡生滅相待。
0203c23: 故云交也。次句舉能遷之時。通一切時迭遷
0203c24: 可知。有謂緣有流動遷也。後句中義兼凡外。
0203c25: 亦正為權小以一形三。唯見無常不見即常
0203c26: 者。皆常情淺見也。
0203c27: 予我也則謂之不然　論主宗悟一乘善入實
0203c28: 相。欲導常情故總斥之。
0203c29: 何者　不許見遷必有教理。故總徵之。
0204a01: 放光云。法無去來無動轉者　即彼經第七
0204a02: 卷中云。諸法不動搖故諸法亦不去亦不來
0204a03: 等。法即緣集之物。以任持自體軌生人解。故
0204a04: 去來動轉遷也。既云皆無不遷也。然實教了
0204a05: 義多有此說法華云。世間相常住。
0204a06: 尋夫不動之作豈釋捨也動以求靜。必求靜於
0204a07: 諸動。必求靜於諸動故。雖動而常靜。不釋動
0204a08: 以求靜故。雖靜而不離動　初句舉經。但解
0204a09: 動靜以例去來。動即遷也。靜即不遷。豈釋
0204a10: 下會釋。次二句明不捨事動而求靜理。然動
0204a11: 靜多體。且約心境略示。境者真諦理性故靜。
0204a12: 俗諦事法故動。二諦相即故云不捨。意云。要
0204a13: 證真諦之靜不離俗動。心者實智向真故靜。
0204a14: 權智應俗故動。二智無礙故亦不捨權動也。
0204a15: 後四句躡前以明即靜而動。亦通心境。以不
0204a16: 捨事動而入靜。故正靜時正動。論中正唯理
0204a17: 事。既云求靜不捨等。故兼二智。
0204a18: 然則動靜未始異。而惑者不同　動靜本一
0204a19: 迷夫見異。世間與出世殊科。依計與圓成分
0204a20: 處。
0204a21: 緣因也使真言滯於競諍也辯。宗理也途屈於好
0204a22: 異　真言謂了義言詮真實之教。宗途謂一
0204a23: 乘宗途不遷之理。意云。動靜無二了義所詮。
0204a24: 三乘之人於無二法中而見兩異。保執權淺
0204a25: 不信無二之道。好異之心發言諍辨。因此使
0204a26: 令了義滯而不行。宗途屈而不伸。正同圭
0204a27: 大師云了義匿於龍藏。敘此為起論之由也。
0204a28: 然四論之作皆由排異。何者。不真空明斥三
0204a29: 家。般若論云。然異端之論紛然久矣。涅槃論
0204b01: 云。今演論之作。寂彼廓然排方外之談。故知
0204b02: 皆緣異見而作。
0204b03: 所以靜躁動也之極未易言也　競辨者眾好
0204b04: 異者多。故言之難。
0204b05: 何者微也夫談真則逆俗。順俗則違真。違真故
0204b06: 迷性而莫返歸也逆俗故言淡而無味　初二
0204b07: 句明逆順兩違。體乎不二名真。執乎兩異名
0204b08: 俗若順法談一。則逆乎常情好異之徒。此則
0204b09: 法不應根也。若順俗談異。則又違真一之法
0204b10: 此則根不達法也。後四句逆順皆失。謂莫二
0204b11: 之真即性也。今既順俗談異常情。迷此真性
0204b12: 不能歸於寶所。若談真則俗情不入。反謂言
0204b13: 淡無味。老氏云。道之出口淡乎其無味。
0204b14: 緣使中人未分於存亡。下士撫擊也掌而弗不
0204b15: 也顧　承前談真而來。意云。雖逆俗招無味
0204b16: 之謗。只可談真使人返悟。不可順俗而令不
0204b17: 入。上士聞真勤而行之。中士聞真若存若亡。
0204b18: 疑信相半。下士聞真則拍手大笑。反為淡泊
0204b19: 不復顧慕。文出老書。故順而釋之。
0204b20: 近而不可知者。其唯物性乎　初句事俗流
0204b21: 動名近。即真不遷難知。後句屬體。
0204b22: 然不能自已止也聊復寄真心於動靜之際。豈
0204b23: 曰必然。試論之曰　然者。猶云雖然。中下疑
0204b24: 笑。要使真言不滯。宗途大明常情悟入。欲罷
0204b25: 不能。略復依言寄真一之心於動靜之際。未
0204b26: 敢必是。但試為論之謙也。
0204b27: 道行云。諸法本無所從來。去亦無所至。中觀
0204b28: 論云。觀方知彼去。去者不至方　雙引經論
0204b29: 立不遷之宗也。道行引其正文。卷當第十。諸
0204c01: 法即物也。本謂根本亦元也。緣集而來來何
0204c02: 所從。緣離而去去何所至。如善財問慈氏云。
0204c03: 此樓閣何處去耶。答曰。來處去也。解云。欲明
0204c04: 其去先知其來。來不見源去亦何所。譬如寒
0204c05: 暑相代。寒自何來暑於何去。是謂諸法如幻
0204c06: 如化。當處出生隨處滅盡。中觀下但義引彼
0204c07: 破去來品。卷當第二。然論極深細。今略示之。
0204c08: 方謂去處彼即去者。論長行云。去法去者去
0204c09: 處。是法皆相因待不得言定有定無。是故決
0204c10: 定知三法虛妄空無所有。但有假名如幻如
0204c11: 化。此論之意隨俗故知彼去。順真故不至方。
0204c12: 斯皆即動而求靜。以知物不遷明矣　經論
0204c13: 皆爾。於理何惑。釋動求靜三乘之見也。
0204c14: 夫人之所謂動者。以昔物不至今。故曰動而
0204c15: 非靜。我之所謂靜者。亦以昔物不至今。故曰
0204c16: 靜而非動。動而非靜以其不來。靜而非動以
0204c17: 其不去　初三句常情倒見。後動而下二句
0204c18: 出意。初句牒執。以昔物下出所以。以見物遷
0204c19: 至昔唯去不來。故云遷也。次三句舉悟。後靜
0204c20: 而下二句出意。初句舉悟。亦以下出所以。昔
0204c21: 物不至今今物不去昔。有何動耶。今昔相待
0204c22: 其相本空。物在其中無去無來。
0204c23: 然則所造詣也未嘗異。所見未嘗曾也同。逆之
0204c24: 所謂塞順之所謂通　同見昔物不至今。而
0204c25: 有遷不遷之異。後二句中吳淨源法師云。惑
0204c26: 者任情逆性而塞。悟者任智順物而通。
0204c27: 苟得其道復何滯哉　淨源法師云。若悟不
0204c28: 遷之道。塞自去矣已上略明大旨已顯。下又
0204c29: 廣辨。
0205a01: 傷夫人情之惑也久矣　無始無明有來至
0205a02: 今。論主悲傷迷而弗悟。
0205a03: 目對真而莫覺。既知往物而不來。而謂今物
0205a04: 而可往。往物既不來。今物何所往　初句汎
0205a05: 責真謂不遷也。賢首大師云。實際居於目前
0205a06: 翻成名相之境。次二句正責不覺之相。知其
0205a07: 昔不來。計今可往。迷也。後二句就示不遷。
0205a08: 既知昔物不來。便可悟其今物不往。
0205a09: 何則　徵也。
0205a10: 求索也向昔也物於向。於向未嘗無責求也向物
0205a11: 於今。於今未嘗有。於今未嘗有。以明物不來。
0205a12: 於向未嘗無。故知物不去　以古望今也。初
0205a13: 四句中意云。就昔以求昔日之物。昔日元有
0205a14: 此物。如昔有堯舜今則無之。後四句躡前成
0205a15: 立不遷。此中今古通目三世能遷之時。物者。
0205a16: 所遷之物。雖舉能遷。意在所遷故云物不來
0205a17: 等。
0205a18: 復反也而求今今亦不往　以今望古不遷亦
0205a19: 然。但互改向今及來字可。故論但云今亦不
0205a20: 往。
0205a21: 是謂昔物自在。昔不從今以至昔。今物自在
0205a22: 今不從昔以至今　釋成不遷也。論旨以今
0205a23: 昔相待來去相形。緣體非真諸相何立。常情
0205a24: 為相所轉。見有遷流。悟士了虛當相寂滅。何
0205a25: 有今昔之動來去之遷。據此雖念念謝滅。亦
0205a26: 念念不遷也。故大論第五云。菩薩知諸法不
0205a27: 生不滅其性皆空。予昔讀此反復不入。及讀
0205a28: 永明大師宗鏡錄至釋此論疑滯頓消。故知
0205a29: 論旨深隱。不可隨文作解。
0205b01: 故仲尼曰。回也見新。交臂非故舊也此文小變
0205b02: 南華之文。彼云。仲尼謂顏回曰。吾終身與汝
0205b03: 交一臂而失之。可不哀與。交臂二說。一云。少
0205b04: 選也。猶言掉臂之間已失矣。一云。臂相執也。
0205b05: 孔顏交臂相執皆令勿遷。然已遷去豈能留
0205b06: 之。故郭象解云。夫變化不可執而留也。論意
0205b07: 變化密移新新非舊。既唯見新新不至故。豈
0205b08: 有遷耶。
0205b09: 如此則物不相往來明矣。既無往反之微眹。
0205b10: 有何物而可動乎　通結上文。初一句斷定
0205b11: 不遷。後二句結成本義。尚無微眹之動。況有
0205b12: 大者。
0205b13: 然則旋嵐偃仆也岳而常靜。江河競注而不流。
0205b14: 野馬瓢鼓動也而不動。日月歷經也天而不周
0205b15: 　連引四事。前三所遷之物。後一能遷之時。
0205b16: 亦通於物。皆流動中至大者至速者。而云常
0205b17: 靜等皆不遷爾。旋嵐大風之名。此風起時偃
0205b18: 妙高猶＝岳【甲】猶岳如腐草江河易見。野馬者。南華云。
0205b19: 野馬塵埃也。或云。白駒游氣。亦運動中駛埃
0205b20: 者。日月於晝夜中周四天下。此皆常靜不流
0205b21: 不動。以妄見非真緣生相假。苟達兩虛萬物
0205b22: 頓寂也。
0205b23: 復何怪哉　情計之流執妄為實。聞四不遷
0205b24: 良可怪誕。達觀體物至動不動亦常理也。將
0205b25: 何怪異。上明不遷文旨已備。此下約教會違。
0205b26: 會有內外。如文。
0205b27: 噫聖人有言曰。人命逝往也速速於川流　潛
0205b28: 妨也。噫心不平而恨聲也。梵網云。人命無常
0205b29: 過於山水。諸經多有。意云。若物不遷豈非違
0205c01: 此說耶。
0205c02: 是以聲聞悟非無也常以成道。緣覺覺緣離以
0205c03: 即真。苟萬動而非化遷也豈尋化以階進也道
0205c04: 　初二句舉行人。聲謂聲教聞教悟理。修無
0205c05: 常等行證成四果。緣謂緣起。觀緣而覺。離緣
0205c06: 起之有為。進五果之妙道。後二句辯違。若云
0205c07: 不遷。豈彼二人稟無常之教。修無常之行而
0205c08: 得道果耶。
0205c09: 復尋聖言微隱難測。若動而靜似去而留
0205c10: 　通前違妨也。復謂研復。聖言即前無常教也。
0205c11: 微隱難測者。以言權旨實故。涅槃名為密語。
0205c12: 大乘智臣善識密意。意謂雖談無常亦密顯
0205c13: 真常。不可守言一向作無常解也。以二法相
0205c14: 待有此。定有彼故。若動下出難測所以。若說
0205c15: 即無常之動是真常之靜。似說一人即去而
0205c16: 元不去也。難測在此。
0205c17: 可以神會難以事求　此理幽微。只可神而
0205c18: 明之妙識佛意。不必隨識依言定旨。事謂情
0205c19: 識及言教也。楞伽經中大慧示疑。佛亦會釋。
0205c20: 故法四依中。但令依義不依文依智不依識
0205c21: 也。生公反教而談理千古希聲。肇公賤事而
0205c22: 貴神百世準式。然唯上智中下不可。
0205c23: 是以言去不必去。閑防也人之常想。稱住不必
0205c24: 住。釋解也人之所謂執也往耳。豈曰去而可遣
0205c25: 遷也住而可留耶　既貴神賤事。只可捨文
0205c26: 會旨。經說無常。不必說物遷去。但是防凡夫
0205c27: 之人著常之想。經說常住。未必說物不遷。但
0205c28: 解二乘計無常爾。此之二說本皆破倒。倒情
0205c29: 既遣萬物非遷。非不遷也。涅槃初分大有此
0206a01: 說。善哉論主。實曰智臣矣後二句正明捨文。
0206a02: 豈可聞說無常。便謂萬物遷去。聞說常住便
0206a03: 計萬化常留。
0206a04: 故成具云。菩薩處計常之中而演非常之教。
0206a05: 故摩訶衍論云。諸法不動無去來處　雙引
0206a06: 經論各證一事。引成具經中既云。菩薩為破
0206a07: 眾生常計而演無常之教。證前閑人之常想。
0206a08: 智度論中諸法不動。以證釋人之所謂往。皆
0206a09: 對治悉檀非第一義。
0206a10: 斯皆導達悟也群方類也兩言一會。豈曰文殊
0206a11: 而乖其致旨也哉　若經若論。皆是引悟眾生
0206a12: 之典。而經說去論言住。兩言在文實異。然經
0206a13: 本破常物不必去。論本顯真物不必留。所以
0206a14: 云一會。在旨不乖。
0206a15: 是以言常而不住稱去而不遷。不遷故雖往
0206a16: 而常靜。不住故雖靜而常往。雖靜而常往故
0206a17: 往而弗遷。雖往而常靜故靜而弗留矣　初
0206a18: 二句中經論隨計破著。說遷不遷物不必然
0206a19: 也。次四句躡前。已明遷而不遷不遷而遷。後
0206a20: 四句復躡前。已明遷即不遷不遷即遷。故非
0206a21: 重也。所以不會二乘者。以二乘但稟無常之
0206a22: 教而修。故唯會教人可悟也。
0206a23: 然則莊生之所以藏山。仲尼之所以臨川
0206a24: 　此會外典之違也。太宗師略云。夫藏舟於壑
0206a25: 藏山於澤。謂之固矣。然而夜半有力者負之
0206a26: 而走。昧者不知。若直解者。如人藏山於深澤
0206a27: 以謂牢固。力大者得之於夜半中背負而趁。
0206a28: 彼藏山者不覺不知。此寓言也。以譬造化之
0206a29: 力遷負周密。雖天地之大萬物之廣。未嘗不
0206b01: 負之而走也。夜半以喻冥理也。古人云。變化
0206b02: 之道挾日月而行。負天地而走。此亦正同四
0206b03: 梵志藏身山海時至皆化。仲尼下論語文。孔
0206b04: 子臨於川上歎曰。逝者如斯夫。不舍晝夜。意
0206b05: 云。新新之化往者過而來者續。無一息之停。
0206b06: 如斯。指水也。二典皆言物遷。如何會通。
0206b07: 斯皆感往者之難留。豈曰排遣也今而可往
0206b08: 　二典皆感往物難留至今。非說今物排去。以
0206b09: 明即遷而不遷爾。巧攝儒道。故類會之。
0206b10: 是以觀聖人心者。不同人之所見得也　孔
0206b11: 子域中之聖。莊周達觀之賢。賢聖之人所見
0206b12: 所得人難盡之。不可隨文只作無常之解。
0206b13: 何者　徵也。
0206b14: 人則謂少壯同體百齡年也一質體也徒虛也知
0206b15: 年往不覺形隨　此出凡情見淺也。但見年
0206b16: 去。不知形亦隨變。少壯既殊百年形異。執乎
0206b17: 一體誠為倍迷。若知少壯不互有。年年不相
0206b18: 到隨遇隨空。何有遷耶。
0206b19: 是以梵志出家白首而歸。人見之曰。昔人
0206b20: 尚存乎。梵志曰。吾猶昔人非昔人也。人皆
0206b21: 愕然非其言也　此以外事故類證爾。梵志
0206b22: 解遷中不遷如孔莊。人非之如凡淺。西域
0206b23: 淨行梵志十五遊學。三十歸娶。五十入山。今
0206b24: 言出家謂入山也。白髮復歸。人以常情問
0206b25: 之云。昔人尚在耶。見今問昔亦已誤矣。故
0206b26: 梵志答之但似昔人。豈今之新吾是昔之故
0206b27: 吾哉。人不達隨變之理執。今白首是昔朱
0206b28: 顏。
0206b29: 所謂有力者負之而趁。昧者不覺。其斯之謂
0206c01: 歟　源云。負之而趁猶老少形變。昧者不覺
0206c02: 猶人愕然。
0206c03: 是以如來因群情之所滯。則準也方正也言以
0206c04: 辨惑。乘憑也莫二之真心。吐不一之殊教。乖
0206c05: 而不可異者其唯聖言乎。故談真有不遷之
0206c06: 稱。導俗有流動之說。雖復千途異唱。而會歸
0206c07: 同致矣　初至聖言乎等者。通辨諸教文異
0206c08: 旨同。故談下結成一致。眾生流滯於生死。根
0206c09: 行樂欲種種差殊。故如來觀機演教。依準正
0206c10: 理之言以解凡惑。依一真法界流十二分教。
0206c11: 若小若大或權或實。八萬度門恒沙佛法故
0206c12: 不一也。梵網云。世界無量教門亦爾。雖乃差
0206c13: 殊其旨無異。原佛本意亦唯一事。故不可文
0206c14: 殊令旨亦差。
0206c15: 而徵索也文者。聞不遷則謂昔物不至今。聆
0206c16: 听也流動者。而謂今物可至昔　隨聲取義之
0206c17: 士。滯於一偏不達圓音。故再舉今昔以示之。
0206c18: 令不泥教。
0206c19: 既曰古今。而欲遷之者何也　古今不可互
0206c20: 指。不遷已明。能分古今之異。欲遷之何
0206c21: 故。
0206c22: 是以言往不必往。古今常存以其不動。稱去
0206c23: 不必去。謂不從今至古。以其不來。不來故不
0206c24: 馳騁於古今。不動故。性各住於一世　初有
0206c25: 六句。不壞古今之相。非去非來以明不遷。然
0206c26: 三三兩分。皆初句標。次句釋。後句出不遷所
0206c27: 以。以古不來今知今不去古也。不來下四句
0206c28: 結成。古今之相隨性而各住自位。皆不遷也。
0206c29: 馳騁趁走貌。
0207a01: 然則群籍殊文百家異說。苟得其會豈殊文
0207a02: 之能惑哉　初二句舉教異。群籍目聖教。百
0207a03: 家屬師宗。後二句明文異旨同。然上所會。且
0207a04: 約動靜常無常等會釋。以此例諸法法皆然。
0207a05: 是故經中或說苦等四妄。彰權隱實。或說常
0207a06: 等四真。彰實隱權。如是會通異門一道。且藥
0207a07: 分千品愈病無殊。教海萬方悟心何異。苟封
0207a08: 文迷旨字字瘡疣。得意忘言物物合道。自此
0207a09: 以下唯就於時以明不遷。意謂能遷古今三
0207a10: 世之時。尚且不遷。況所遷之物而有遷耶。
0207a11: 是以人之所謂住。我則言其去。人之所謂去。
0207a12: 我則言其住。然則去住雖殊。其致一也　謂
0207a13: 凡情偏解知住迷去知去迷住。圓見之人一
0207a14: 法雙了。特由迷悟雲泥故。去住相反。
0207a15: 故經云。正言似反誰當信者。斯言有由矣
0207a16: 　言似相反旨意常順。如前住云。
0207a17: 何者　徵也。
0207a18: 人則求古於今。謂其不住。吾則求今於古。知
0207a19: 其不去　執遷之者求古於今。見今無古故
0207a20: 云遷也。悟者求今於古見古無今。故今不去
0207a21: 也。
0207a22: 今若至古古應有今。古若至今今應有古　文
0207a23: 通二對。皆上句舉執。下句出違。若古今互遷
0207a24: 亦應互有。然執者但執今去古。不執古來今。
0207a25: 今亦云者但例說爾。
0207a26: 今而無古以知不來。古而無今以知不去。若
0207a27: 古不至今今亦不至古。事物也各性住於一世。
0207a28: 有何物而可去來　初四句承前互無。知不
0207a29: 來去。若古下復躡不來不去。以成不遷。
0207b01: 然則四象風馳璣電卷。得意毫微雖速而
0207b02: 不轉　四象即四時。奔馳之疾如風也。璣
0207b03: 即北斗二星之名。今通因北斗。以繞辰而轉
0207b04: 晝夜周天速如電卷。舉此四時晝夜該攝一
0207b05: 切。乃遷運中最速疾者。毫微謂毫毛微細也。
0207b06: 源云苟得不遷之意在於毫微。雖四象等亦
0207b07: 不轉移也。源師之意如能悟毫微不遷之意。
0207b08: 雖至遷亦不遷也。此解最正。如遠公云。一毫
0207b09: 涉動境成此頹山勢。迷既一毫而成大。悟亦
0207b10: 毫微而見理。此中且舉悟涯初涉尚見不遷。
0207b11: 況大達耶。
0207b12: 是以如來功流萬世而常存。道通百劫而彌
0207b13: 固堅也　初句利他之因。積劫化生故云萬世。次
0207b14: 句自利之行三祇修煉。故云百劫。常存彌固。
0207b15: 二行皆不遷也。歷萬世之久常存。通百劫之
0207b16: 長益固。問經說過去已滅。何故二行堅存耶
0207b17: 答。
0207b18: 成山假就於始簣。修途託至於初步　此中
0207b19: 二喻喻因不化。初句論語云。譬如為山。雖覆
0207b20: 一簣進云云。簣土籠也。意以山喻果。假就者。
0207b21: 假初一簣而山成就。始簣喻初因也。積土成
0207b22: 山山成而初功益著。運行招果。果圓而先因
0207b23: 尤存。後句老氏云。千里之行始於足下。託至
0207b24: 者。仗初步而得至於千里。亦以千里喻果初
0207b25: 步喻因也。由初至千千里至而初步不化。由
0207b26: 行證果。果道圓而初因恒明。二喻事異義同。
0207b27: 通喻二行。但舉初者以例中間。大疏說因果
0207b28: 無云。如來毛孔現往昔因事。圓覺淨業章
0207b29: 云。見調御歷恒沙劫勤苦境界云云。前問約
0207c01: 泯相顯性故云已滅。論約即事同真門。故云
0207c02: 不化。各據一理也。
0207c03: 果以功業不可朽故也＋（功業不可朽故）【甲】也也功業不可朽故。雖在昔而不化。不化
0207c04: 故不遷。不遷故則湛然明矣　真流之行行
0207c05: 行契真。果位反觀愈見不朽。若住相之行力
0207c06: 盡而墜矣。湛謂凝湛不動之貌。餘可知。
0207c07: 故經云。三災彌淪而行業湛然。信其言也
0207c08: 　三災者。火水風也。三災雖酷。安能焦爛於虛
0207c09: 空。劫海縱遙。何以遷淪於實行。彌淪者。清涼
0207c10: 云。周遍包羅之義。謂三災雖壞一切。不能壞
0207c11: 於因行。亦以契真故也。
0207c12: 何者。果不俱兼也因因由也因而果。因因而果
0207c13: 因不昔滅。果不俱因因不來今。不滅不來則
0207c14: 不遷之致明矣　初句中果極至得因在應
0207c15: 得。二位相遠故不俱也。次句果由因得故。次
0207c16: 二句躡示不去。次二句躡示不來。後二句釋
0207c17: 成不遷。雖舉果顯因亦即合於性空故不遷
0207c18: 也。問前通會諸法。因亦在其中矣。何故別舉
0207c19: 其因再明之耶。答深有所以。恐進行之人謂
0207c20: 所修隨化勞而無功。故舉如來果身由昔因
0207c21: 感。果在因存豈唐捐乎。如童子熟書。非不由
0207c22: 生而至於熟。書熱之時前功尤顯。隨相之行
0207c23: 熏引尚爾況無相之行乎。所以不辨果不遷
0207c24: 者。因且不遷。況夫果道。是故佛果有為無為
0207c25: 非一非異。吾今此身即是常身。
0207c26: 復何惑於去留。踟於動靜之間者哉　惑
0207c27: 不達也。踟將進將退之貌。疑也。如上教理
0207c28: 成立不遷極明。更何惑於即事之中道耶。
0207c29: 然則乾坤倒覆無謂不靜。洪流滔天無謂其
0208a01: 動　無謂。戒止之辭。倒覆崩墜也。天地雖大。
0208a02: 亦緣集之法容可傾覆。以性空故亦即清寧。
0208a03: 千門異說不出宗意。
0208a04: 苟能契神於即物。斯不遠而可知矣　苟能
0208a05: 以神妙心智。即於緣生遷化物中。而了不遷
0208a06: 之理。物既在近理亦非遠。反顯捨物求之去
0208a07: 理轉遠清涼云。至趣非遠。心行得之則甚深。
0208a08: 下論云。觸事而真等。
0208a09: 不真空論第二　一切諸法無自性生。資緣
0208a10: 而起。起而非真。如幻如夢當體空也。故下云。
0208a11: 待緣而有。有非真有。又云萬物非真假號久
0208a12: 矣。皆明不真也。又云。即萬物之自虛色即是
0208a13: 空。皆明空也。又云。寢疾有不真之談。超日有
0208a14: 即虛之稱。雙示不真空也。緣起故有非無也。
0208a15: 從緣故空非有也。中道之旨於斯玄會。故宗
0208a16: 云。不有不無也。若約二諦明空有者。俗諦故
0208a17: 非無。真諦故非有。為第一真也。下皆有文。恐
0208a18: 繁不引。
0208a19: 夫至虛無生者。蓋是般若玄鑒之妙趣向也有
0208a20: 物之宗極者也　初句依經標牒。次句約心
0208a21: 顯妙。後句萬物宗體。勝義無上曰至。有無一
0208a22: 異等俱離曰虛。無生者。謂緣集諸法非自非
0208a23: 他。非共。亦非無因。亦非作者。無生而生非無
0208a24: 也。雖生不生非有也。若此萬象森羅無非中
0208a25: 道。下論云。第一真諦也。又云。觸物而一。般
0208a26: 若下明。此勝義非識能識。但是聖智玄鑒所
0208a27: 向之境。亦為緣有萬物所宗至極之性也。
0208a28: 自非聖明特猶獨也達。何能契神智也於有無之
0208a29: 間中也哉　反顯也。順明云。唯聖人明智獨了
0208b01: 可契此中道也。
0208b02: 是以至人通神心於無窮。所不能滯。極耳目
0208b03: 於視聽聲色所。不能制者　果極因滿曰至。
0208b04: 示化人流曰人。謂無上士也。初二句實智內
0208b05: 通。神心智也。出分別故無窮理也。絕邊量故。
0208b06: 窮所等者。謂悉覺真諦不滯於寂。後二句權
0208b07: 智外應。目極視而色不膠。耳洞聽而聲弗制。
0208b08: 則遍應諸緣不縛於有如斯不滯不制何耶。
0208b09: 豈不以其即萬物之自虛。故物不能累其神
0208b10: 明者也　雙出所以也。萬物謂聲色等諸相。
0208b11: 從緣無性故云虛也。累謂負累。神明即上神
0208b12: 心。意云。即物之虛證之不能滯。應之不能制。
0208b13: 抑何累於神明哉。此上依境辯心似二智殊
0208b14: 照。既即物之虛而一源。則自真之權而無異。
0208b15: 是以聖人乘真心而理順。則無滯而不通。審
0208b16: 一氣以觀化。故所遇而順適　復釋前文也。
0208b17: 前云通神心等。云何通耶。故此云乘真心而
0208b18: 理順等。乘憑也真心即理智也。理屬性空之
0208b19: 理。不逆物故名順。正理於順。順法即虛。不須
0208b20: 析破。析破則逆法。何能通於無窮邪。若此則
0208b21: 無一滯之法不虛而通也。準此滯含二義。
0208b22: 一不滯寂。二不滯物也。前文云極耳目等。云
0208b23: 何極耶。故此云審一氣等。一氣語借道家喻
0208b24: 一性也。觀謂觀照即量智也。化謂萬化即一
0208b25: 切事相也。遇謂對遇。適者。契合也。意云。諦
0208b26: 審一氣之性以觀萬化。則凡所對遇無不順
0208b27: 性而契合。如此雖極目觀色。無非實相。縱耳
0208b28: 聆音反聞自性。豈惑聲色而為制哉。前文雙
0208b29: 出所以。但明不滯不制之相。此文乃釋內通
0208c01: 外應之由。所以為異也。然了境由心依心照
0208c02: 境。境則真俗不二第一真也。心則理量齊鑑
0208c03: 中道智也。次下明之。
0208c04: 無滯而不通。故能混融也雜致得也淳。所遇而
0208c05: 順適故則觸物而一中也躡前會歸中道也　淳
0208c06: 雜者。以二諦言之。俗諦故雜。真諦故淳。以中
0208c07: 道言之。二諦相待亦雜也。中道無二故淳也。
0208c08: 今文是此則二諦融會。二而不二之中也。觸
0208c09: 謂心所對觸。即緣生諸法也。以從緣非有緣
0208c10: 起不無。故觸物皆一。一即第一真諦也。清涼
0208c11: 云。觸物皆中居然交徹。此皆論於中者論之
0208c12: 所宗故。又只可觀察世俗而入第一真諦。不
0208c13: 應觀察第一真諦而入世俗也。故涅槃云。世
0208c14: 諦者。即第一義諦。如清涼鈔具敘。
0208c15: 如此則萬象雖殊而不能自異。不能自異故
0208c16: 知象非真象。象非真象故。則雖象而非象
0208c17: 　如此者。屬前混雜致淳等。既淳既一。豈云異
0208c18: 乎。正義至此略周。結歸本題也。初四句結不
0208c19: 真。後二句結空可知。雲庵本中失後二句。但
0208c20: 有不真之理。缺於空義。今從古本。
0208c21: 然則物我同根是非一氣體也潛微隱幽殆
0208c22: 將也非群情之所盡　將破三家謬計。故復舉
0208c23: 甚深之理。難解難入致令所見未徹也。物即
0208c24: 真俗融通之境。我則權實雙融之心。同根者。
0208c25: 心境相收無異故。是非者。真俗也。亦相即故
0208c26: 一氣也。生公云。是非相待故有真俗名生。苟
0208c27: 一諦為真。四言成權矣。潛微下理深曰潛。難
0208c28: 見曰隱。群情容解。但不能盡之。如三家者。
0208c29: 故頃爾近也談論。至於虛宗每有不同。夫以不
0209a01: 同而適同。有何物而可同哉。故眾論競作而
0209a02: 性莫同焉　初句舉時謬之輩。由正理幽隱。
0209a03: 所以近來云云。次二句見異。次二句執異背
0209a04: 同。後二句依見述論。唐光瑤禪師疏有七宗。
0209a05: 此論略出三家。故云眾也。見既有異性理隨
0209a06: 殊。
0209a07: 何則通徵心無者無心於萬物。萬物未嘗無
0209a08: 　據梁傳。晉僧道恒述心無論。汰公遠公俱破
0209a09: 此說。初句牒。次句謂心無諸法。後句執法實
0209a10: 有。
0209a11: 此得在於神靜。失在於物虛　由心無法故
0209a12: 得於神靜。不了物空故失虛也。亦心外有境。
0209a13: 即色者明色不自色。故雖色而非色〔也〕－【甲】也　東
0209a14: 晉支道林作即色遊玄論。初句牒。次二句敘
0209a15: 彼所計。彼謂青黃等相非色自能。人名為青
0209a16: 黃等。心若不計青黃等皆空。以釋經中色即
0209a17: 是空。
0209a18: 夫言色者。但當色即色。豈侍色計也色而後為
0209a19: 色哉　齊此論主破辭。此且先出正理。初句
0209a20: 牒名。次句示依他。謂凡是質礙之色。緣會而
0209a21: 生者心雖不計。亦色法也。受想等法亦應例
0209a22: 同。意云。豈待人心計彼謂青黃等。然後作青
0209a23: 等色耶。以青黃亦緣生故。
0209a24: 此直但也語色不自色。未領解也色之非色也
0209a25: 　初句明所待。後句顯所失。未達緣起性空。
0209a26: 然緣起之法亦心之相分。能見之心隨相而
0209a27: 轉。取相立名名青黃等。名屬遍計相即依他。
0209a28: 支公已了名假。未了相空。名相俱空圓成顯
0209a29: 現。由未了此。所以被破。
0209b01: 本無者情尚於無。多觸言以賓伏也無。故非有
0209b02: 有即無。非無無即無　亦東晉竺法汰作本
0209b03: 無論。初二句明其尚無。中心崇尚於無。故凡
0209b04: 所發言皆賓伏於無也。次四句出彼解相。以
0209b05: 經論有雙非之句。汰公解云。非有者。非斥了
0209b06: 有。非無者。和無亦無。則淪於太無爾。
0209b07: 尋夫立文之本旨者。直正也以非有非真有。非
0209b08: 無非真無爾　論主與示雙非正理。然後破
0209b09: 之。經論成立非有非無之本意者。正以諸法
0209b10: 賴緣而有。非真實有故云非有。以諸法緣起
0209b11: 故有。非一向無故云非無。圭峰略鈔之義如
0209b12: 此。下論亦多請無疑慮。
0209b13: 何必非有無此有。非無無彼無。此直好無之
0209b14: 談。豈謂順通事物也實性也即物之情解也哉
0209b15: 　初二句斥彼謬計義不異前。何必者責彼之
0209b16: 辭。後二句直破其非尚無如此。豈是順物達
0209b17: 性即物見中之解耶。今詳破此三家。前二家
0209b18: 許其所得。破其所失。汰師尚無。一向破斥者。
0209b19: 亦以著空之見難治故也。非特撥無因果。亦
0209b20: 恐惡取斷空。如智論說食鹽之喻也。據梁傳。
0209b21: 支汰二師皆出類離群世間之英者。正由道
0209b22: 源初浸。又經論未廣。明師罕遇。致有此弊。不
0209b23: 可見破便輕前修自下正述論文。大科有三
0209b24: 初。理絕名相謂。欲寄名依相顯示。先示名相
0209b25: 本虛真諦超出。令悟了法不在言。善入無言
0209b26: 際也。二寄詮顯實。以名相雖虛亦可假詮以
0209b27: 顯實理。即無離文字說解脫也。三至論末引
0209b28: 放光等示妄顯真。謂雖依詮顯實。若著名相
0209b29: 妄想是生。何能悟入第一之真。若悟名相本
0209c01: 虛。即名相而如智顯現。不在捨於文也。故我
0209c02: 說。法如筏喻者。文字性空即是解脫。十二分
0209c03: 教無非如也。一論大旨妙在于斯。但血脈沈
0209c04: 隱故具出之。
0209c05: 夫以依也物物名於物。則所物而可物　若依
0209c06: 相立名隨名取物。則凡是所名之物皆可為
0209c07: 物。此謂妄心所計名相俱有。
0209c08: 以物名物相非物。故雖物名而非物名　初句
0209c09: 相空。後句名空。以二法皆事故。通名為物。意
0209c10: 以所名之物。但依他起元無自性。況名依相
0209c11: 有。豈有實體也。故密嚴云。世間眾色法但相
0209c12: 無有餘。唯依相立名。是名無實事。
0209c13: 是以物不即名而就實。名不即物而履行真實
0209c14: 　釋此有二。一通。二局。通者。名相二法該盡
0209c15: 俗諦。然性各異。互推無在顯兩虛也。初句物
0209c16: 不在於名中。以名非物故召火不燒其口。次
0209c17: 句名不在於物中。以物非名故。見物不知其
0209c18: 名。應知因物立名以名名物。俗假施設竟不
0209c19: 相到。故不能互顯其真實。如火以熱為實等。
0209c20: 局者。但屬此論。名謂名教。相謂義相。所以空
0209c21: 者。方便安立各無自性能所詮異故不即。就
0209c22: 論意雖通其旨實局。以下云真諦獨靜於名
0209c23: 教之外。故為此釋。
0209c24: 然則真然諦獨靜於名教之外。豈曰文言之
0209c25: 能辨哉　真諦第一義也。非名言可說。非義
0209c26: 相可示。直以名相本空故也然不能杜默。聊
0209c27: 復厝置言以擬之。試論之曰　理須言顯。亦
0209c28: 不能閉口默然也。擬謂比擬。意云。但依言彷
0209c29: 彿比擬真諦。而論量也。
0210a01: 摩訶衍論云。諸法亦非有相亦非無相。中觀
0210a02: 云。諸法不有不無者。第一真諦也　初引智
0210a03: 論。後第二十七中一句。又義引中論轉釋。云
0210a04: 即第一真諦。引此二論以為宗依。下論廣釋。
0210a05: 皆云諸法者。則統貫一切也。以是義宗故引
0210a06: 通名。總辨即中之理。次下依宗開示。或約空
0210a07: 色乃至言說心行等。一一別顯。末後引中觀
0210a08: 等二論。約因緣生法以辨之。乃復總攝一切。
0210a09: 非真空色等也。始末依此詳考。方知論旨成
0210a10: 立之妙。第一者。真俗非二故。非真俗之二
0210a11: 故。
0210a12: 尋夫不有不無者。豈謂滌除萬物杜塞視聽。
0210a13: 寂寥虛豁。然後為真諦者乎　二論皆云。不
0210a14: 有又不無者。非撥喪萬物閉目塞聰。絕色滅
0210a15: 聲。取虛豁混茫之空。是真諦也。
0210a16: 誠以即物順通故。物莫之逆。即偽即真故。性
0210a17: 莫之易　就物順通。非杜塞視聽故。不逆其
0210a18: 物。即俗偽而顯真。何待虛豁。故不易其性也。
0210a19: 性莫之易故。雖無而有。物莫之逆故。雖有而
0210a20: 無。雖有而無所謂非有。雖無而有所謂非無
0210a21: 　初四句躡前釋成。以理事相即故。互存相
0210a22: 奪故互亡也。後四句躡前釋成。非有非無之
0210a23: 中也。此中真諦故無。俗諦故有。相奪兩非第
0210a24: 一真也。
0210a25: 如此則非無物也。物非真物。物非真物故。於
0210a26: 何而可物　即物示真性。真物假名相皆不
0210a27: 立也。密嚴云。二合生分別名量亦非有。非真
0210a28: 即題中不真。於何可物。即題中空字。自下依
0210a29: 宗廣釋。皆初引教。後依教釋義。文雖各殊義
0210b01: 旨無異。今依論中會釋。或約空色。或依二諦
0210b02: 等。一一隨次明之。大要皆約諸法。以明不異
0210b03: 第一之真也。
0210b04: 故經云。色之性空非色敗空　初依色空以
0210b05: 釋中也。淨名經文。然諸經多有。
0210b06: 以明夫聖人之於物也。即萬物之自虛。豈待
0210b07: 宰割以求通哉　空非色外色即是空。空色
0210b08: 非一亦非異也。宰割析滅豈是即空。故二乘
0210b09: 析色斷見未祛袪。亂意迷空即真未了。
0210b10: 是以寢疾有不真之談。超日有即虛之稱
0210b11: 　雙引二經。皆證前義。初淨名問疾品略云。菩
0210b12: 薩病者非真非有等。二超日明三昧經。彼云。
0210b13: 不有受不保命四大虛也。四大色法法即空
0210b14: 故。
0210b15: 然則三藏殊文統之者一也　文則殊說旨歸
0210b16: 一揆。
0210b17: 故放光云。第一真諦無成無得。世俗諦故便
0210b18: 有成有得　二依成得以示也。放光第八云。
0210b19: 世俗之事有逮有得。最第一者無有逮無有
0210b20: 得。
0210b21: 夫有得即是無得之偽號。無得即是有得之
0210b22: 真名。真名故雖真而非有。偽號故雖偽而非
0210b23: 無　初二句辨得相真偽。住俗有得而非得
0210b24: 故偽也。依真無得而乃得故真也。如下玄得
0210b25: 中廣示。後四句躡釋前名。
0210b26: 是以言真未嘗有。言偽未嘗無。二言未始一。
0210b27: 二理未始殊也　勝義故非有俗諦故非無。
0210b28: 有無二言非一。中道之妙非二。
0210b29: 故經云。真諦俗諦謂有異耶。答曰。無異也
0210c01: 　義引大品也。前雖有二諦但依成得辨之。今
0210c02: 直約二諦以釋也。
0210c03: 此經直辨真諦。以明非有。俗諦以明非無。豈
0210c04: 以諦二而二於物哉　二諦之義真俗宛分。
0210c05: 二諦之體一物非異。
0210c06: 然則萬物果有其所以。不有有其所以不無。
0210c07: 有其所以不有。故雖有而非有。有其所以不
0210c08: 無故。雖無而非無。雖無而非無。無者不絕虛。
0210c09: 雖有而非有。有者非真有。若有不即真。無不
0210c10: 夷平跡相　初二句明萬物皆具非有非無。次
0210c11: 四句躡示兩非。以入中道次四句亦躡前。如
0210c12: 次不落斷常。後二句但成前四句。以非真有
0210c13: 故。若有不即真。以非虛絕故。若無不夷跡。若
0210c14: 字貫此。謂非宰割事跡。然後是無。夷者。亦芟
0210c15: 夷也。
0210c16: 然則有無稱異其致一也　真俗是體有無是
0210c17: 義。依體辨義。義亦一也。古人云。二諦並非
0210c18: 雙。恒乖未曾各。
0210c19: 故童子歎曰。說法不有亦不無。以因緣故諸
0210c20: 法生。瓔珞經云。轉法輪者亦非有轉。亦非無
0210c21: 轉。是謂轉無所轉　連引二經。依言說相。以
0210c22: 顯中道。初即淨名經長者子寶積歎佛偈也。
0210c23: 初句歎如來說法。與實相相應故。有說無說
0210c24: 皆雙絕也。後句意云。有無既絕。何故現一切
0210c25: 言說。答云。以俗諦因緣故諸法生也。後經即
0210c26: 彼第十一卷中文。初句牒說。次二句亦有無
0210c27: 雙絕。後句明說即無說。二經義同。非轉而轉。
0210c28: 三百餘會不捨穿針。轉而不轉。四十九年不
0210c29: 說一字。豈謂舌覆三千即成有說。身默丈室
0211a01: 便謂無談。
0211a02: 此乃眾經之微言也　雖引二經義同眾典
0211a03: 故。云眾經等。
0211a04: 何者。謂物無耶。則邪見非惑。謂物有耶。則常
0211a05: 見為得　文通二對反覈以明。皆上句明著
0211a06: 下句覈破。邪見斷見也。若計物是無。外道斷
0211a07: 見應非是惑。下對例知。物雖通諸且目法輪。
0211a08: 以物非無故。邪見為惑。以物非有故。常見不
0211a09: 得　順顯可知。
0211a10: 然則非有非無者。信真諦之談也　真諦第
0211a11: 一也。以說法非有非無。方是真諦之轉也。
0211a12: 故道行云。心亦不有亦不無　即彼經初品
0211a13: 中文。心為諸法之本。然通真妄。真謂如來藏
0211a14: 心亦非有無。如無名論引釋。妄即妄想識心。
0211a15: 從緣生者亦非有無。此中辯之。以經義含有
0211a16: 二法故不可局。
0211a17: 故中觀云。物從因緣故不有。緣起故不無
0211a18: 　義引中論亦轉釋前經也。從緣不有謂真也。
0211a19: 緣起不無謂俗也。
0211a20: 尋理即其然矣　推尋論旨法非有無。實乃
0211a21: 如是。此以教如繩正理亦衡直。
0211a22: 所以然者。夫有若真有。有自常有。豈待緣而
0211a23: 後有哉。譬彼真無。無自常無。豈待緣而後無
0211a24: 　初句含二意。一徵辭。二牒不有等。反推諸
0211a25: 法正顯從緣。謂法若實有。緣前亦合有。不待
0211a26: 緣集然後方有。後三句例明真無二說。一太
0211a27: 虛。二真空。此二元空不待緣離然後空也。異
0211a28: 喻顯法理亦極成。
0211a29: 若有不能自有。待緣而後有者。故知有非真
0211b01: 有。有非真有。雖有不可謂之有矣　初二句
0211b02: 順牒前文。明法待緣非真。後二句相躡以顯
0211b03: 非有也。
0211b04: 不無者。夫無則湛然不動可謂之無。萬物若
0211b05: 無則不應起。起則非無。以明緣起故不無也
0211b06: 　初句牒論。次二句舉例。以示如前二空皆凝
0211b07: 湛不動。可謂者。堪可許其是無。次二句承例
0211b08: 反明。次一句順顯。後二句成前不無也。
0211b09: 故摩訶衍論云。一切諸法一切因緣故應有。
0211b10: 一切諸法一切因緣故不應有。一切無法一
0211b11: 切因緣故應有。一切有法一切因緣故不應
0211b12: 有　大論前後有斯義而無斯文。通成二對。
0211b13: 初對中明法從緣故不有不無。初句緣起故
0211b14: 不無。後句從緣故不有。後對約有無二法。對
0211b15: 辨以明不有不無。一切無法等者。大論三十
0211b16: 一。以過未法為無。現在法為有。涅槃三十四
0211b17: 云。一切世間有四種無。一未生名無。二滅已
0211b18: 名無。三各異互無。四畢竟名無。皆因緣有此
0211b19: 四無。後句可知。皆云一切等者。法乃萬殊緣
0211b20: 亦無數。
0211b21: 尋此有無之言。豈直反論而已哉。若應有即
0211b22: 是有。不應言無。若應無即是無。不應言有
0211b23: 　初句收前四句。以前論不出有無故。次句反
0211b24: 謂相反。猶云豈但是有無相反之說耶。後通
0211b25: 有六句。出論中有無相反之相。前三句中若
0211b26: 應有者。收前初三二句。即是有者。定應唯
0211b27: 有。不應言無者。收前二四兩句。如何言無
0211b28: 耶。後三句中。若應無者。收前二四兩句。即是
0211b29: 無者。定應唯無。不應言有者。收前初三兩句。
0211c01: 如何言有耶。已上辯定相反。下顯緣法有
0211c02: 無皆具。謂若有若無俱有其理。非相反也。
0211c03: 言有是為假。有以明非無。借無以辯非有。此
0211c04: 事一稱二。其文有似不同。苟領其所同。則無
0211c05: 異而不同　初二句論云應有。明緣起故假
0211c06: 有也。次一句論云不應有。明從緣故非有也。
0211c07: 事一下緣生事一有無名二。四句之文似乖。
0211c08: 若解其不有不無之同。豈有無之異能違。
0211c09: 然則萬法果有其所以不有。不可得而有。有
0211c10: 其所以不無。不可得而無　義承前起。故云
0211c11: 然則。前約二諦已出此文。展轉引釋至此義
0211c12: 周。故復舉此以結。不可等者。物性本空孰能
0211c13: 強之令有。緣起既形。孰能排之令無。
0211c14: 何則欲言其有有非真生。欲言其無事象既
0211c15: 形。象形不即無。非真非實有。然則不真空義
0211c16: 顯於茲矣　初有四句。明於諸法不可定執
0211c17: 是有是無。皆上句舉執。下句推破。欲謂將欲。
0211c18: 言謂意言。將謂諸法定有。邪有非實生。但假
0211c19: 緣故如何定有。欲待謂無事象已起。如何定
0211c20: 無。次有二句。初句躡前緣起之事。次句結成
0211c21: 即假即空。非真假有也。非實真空也。後有二
0211c22: 句。正結論名。首建此名以標宗致。逐節引教。
0211c23: 隨教會釋。顯理已周中道實相可令悟入。最
0211c24: 後結歸不出題示。故云爾也。問論周至此後
0211c25: 說何為。答前已通敘其意可了。義若未盡何
0211c26: 此結之。可細推繹。
0211c27: 故放光云。諸法假號不真。譬如幻化人。非無
0211c28: 幻化人。幻化人非真人也　彼經二十七云。
0211c29: 佛告須菩提。名字者不真。假號為名。引此之
0212a01: 意已見前文。初法說謂諸法不真。名亦假也。
0212a02: 後三句喻明。於中初句經文。次二句義釋也。
0212a03: 謂幻成一人似非無也。似豈為真。故云非真。
0212a04: 夫以名求物。物無當名之實。以物求名。名無
0212a05: 得物之功。物無當名之實非物也。名無得物
0212a06: 之功非名也　此與論初大旨無殊。文小變
0212a07: 爾。名自情生好惡何定。或於一物立多名。或
0212a08: 以一名召多物。物雖應名。亦無當名之實理。
0212a09: 如以地龍木賊等名藥也。又名雖召物。亦無
0212a10: 得物之實功。如談水濡唇言穢不涴口。應知
0212a11: 名是假號物為幻化。但順世俗不入實相。
0212a12: 是以名不當實。實不當名。名實無當。萬物安
0212a13: 在　一切諸法不出名相。此二既空萬物不
0212a14: 立。已上名相境寂。下辯妄想心虛。
0212a15: 故中觀云。物無彼此。而人以此為此。以彼為
0212a16: 彼。彼亦以此為彼。以彼為此　初句論文。彼
0212a17: 論第四云。諸法實相無有此彼。而人下釋也。
0212a18: 如二人相向彼此互執也。
0212a19: 此彼莫定乎一名。而惑者懷必然之志。然則
0212a20: 彼此初非有。惑者初非無　正舉妄計也。彼
0212a21: 此互指既無定在。柰何惑者必然而執我定
0212a22: 名此。他定名彼。妄想之心。依然取著。然則下
0212a23: 名相元空迷夫妄執。亦可名相無暫始有。妄
0212a24: 想無暫始無。以無暫始無之妄情。執無暫始
0212a25: 有之名相。病眼花生病耳蟬鳴。蟬花恒無病
0212a26: 根常執。
0212a27: 既悟彼此之非有。有何物而可有執哉。故知
0212a28: 萬物非真假號久矣　初句遍計性空。次句
0212a29: 名隨相遣翳差花亡。耳聰蟬喪。後二句結成
0212b01: 經義。此中雖帶名相而言。意顯妄執本空。況
0212b02: 後引成具等。又唯約妄情說邪。
0212b03: 是以成具立強名之文。園林託指馬之況
0212b04: 　成具經云。是法無所有強為其名。園林即漆
0212b05: 園也。曹州地名。莊周曾為此吏。故以目之。彼
0212b06: 齊物云。以指喻指之非指。不若以非指喻指
0212b07: 之非指也。以馬喻馬之非馬。不若以非馬喻
0212b08: 馬之非馬也。指謂手指。馬謂戲籌。若今雙六
0212b09: 之馬也。如二人相向各以己指是指。他指非
0212b10: 指。是非互在本無實也。喻曉也。馬可例之。
0212b11: 如此則深遠之言。於何而不在具　通指上
0212b12: 文。內教妄想元空。外典是非無主。文亦備在。
0212b13: 是以聖人乘千化而不變。履萬惑而常通者。
0212b14: 以其即萬物之自虛。不假虛而虛物也　初
0212b15: 句舉能證之聖。令物則之。次二句顯證悟之
0212b16: 相。千化名相萬物也。不變者。即名相而如如
0212b17: 故。惑妄想也。常通者。即妄想而正智故以其
0212b18: 下出即真所以。可知。
0212b19: 故經云。甚奇世尊。不動真際為諸法立處。非
0212b20: 離真而立處。立處即真也　初引經。即同放
0212b21: 光不動等覺建立諸法。非離下論主釋經義
0212b22: 也。謂依理成事。事豈離真而立也。
0212b23: 然則道遠乎哉。觸事而真。聖遠乎哉。體之即
0212b24: 神　初二句明境。初句舉體而覈。道謂如如。
0212b25: 下句指屬觸謂六觸。事即名相。事相既近。體
0212b26: 虛即真。真豈太遠。後二句明心。亦初句舉聖
0212b27: 而覈。聖即智也。下句屬體。謂體究神心也。即
0212b28: 神者。即我之心為神聖矣。豈太遠乎。仁王經
0212b29: 云。菩薩未成佛。以菩提為煩惱。菩薩成佛時。
0212c01: 以煩惱為菩提。今詳論意。自放光已下。乃密
0212c02: 嚴楞伽五法相翻之義。故密嚴云。名從於相
0212c03: 生。相從依他起。此二生分別。諸法性如如。於
0212c04: 斯善觀察。是名為正智。名為遍計性。相是依
0212c05: 他起。名相二俱遣。是為第一義。略解云。五
0212c06: 法者。一名。二相。三妄想。四正智。五如如。此
0212c07: 五約迷悟配之。謂迷時即如如。以成名相。即
0212c08: 正智以成妄想。悟時翻名相為如如。翻妄想
0212c09: 成正智。經中初三句如次名相妄想。次三句
0212c10: 說正智。後一偈約三性顯如如也。略示如此。
0212c11: 論意謂依彼名相顯示論旨。苟識相等體虛。
0212c12: 不捨一論能詮之名所詮之義。即境而會如。
0212c13: 即解而成智。故先舉聖人證法為式。然後示
0212c14: 以即真之理。但在文甚隱致令難求。若前後
0212c15: 冥搜義如指掌。
0212c16: 肇論新疏卷上
