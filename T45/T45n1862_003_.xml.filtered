0395c13: 
0395c14: 
0395c15: 勸發菩提心集卷下
0395c16: 
0395c17: 翻經沙門慧沼撰
0395c18: 受菩薩三聚淨戒門　得捨門　自受菩薩戒
0395c19: 門　八勝五想門　聽法門　說法門　攝生
0395c20: 方便門　求法門　入法門　應護正法門
0395c21: 　六度依莊嚴論十種分別門　七似饒益門謂似
0395c22: 母等　菩薩五悕望門　六決定應作門　六度
0395c23: 瑜伽九種分別門　五相名波羅蜜門　七相
0395c24: 施等清淨門謂施見心語智并藏隱六方離十四也　七非田不應施
0395c25: 與門　四攝如度九種門　各九得果門　十
0395c26: 業得短命報門　十業長壽報門　十業多病
0395c27: 不病門　十業醜好報門　十業生下上族門
0395c28: 　禮塔十功德門　施蓋十功德門　施旛十
0395c29: 功德門　施飲十功德門　施衣十功德門
0396a01: 　施器及飲食得十功德門　施香十功德門
0396a02: 　施燈十功德門　恭敬合掌十功德門
0396a03: 大唐三藏法師傳西域正法藏受菩薩
0396a04: 戒法
0396a05: 將欲受菩薩戒。先教發殷淨心。或復一年下
0396a06: 至七日。持齋禮拜。捨諸惡業。習諸善事。長養
0396a07: 淨心。然可為受。若有事緣。不得先教發殷淨
0396a08: 心。欲受戒時。發深重心。方與受之。深重心
0396a09: 者。斷一切惡。修一切善。度脫一切眾生心是。
0396a10: 若先未曾歸依三寶者。教令歸依。若已曾歸
0396a11: 依者。不須教之。歸依云＝曰【原】＊云曰。
0396a12: 弟子某甲等。願從今身盡未來際。歸依佛兩
0396a13: 足尊。歸依法離欲尊。歸依僧眾中尊如是三唱。
0396a14: 弟子某甲等。願從今身盡未來際。歸依佛竟。
0396a15: 歸依法竟。歸依僧竟三說。
0396a16: 從今已往稱佛為師。不敢歸餘邪魔外道。唯
0396a17: 願三寶慈悲攝受。
0396a18: 次教請己為受菩薩戒師云。
0396a19: 弟子某甲等。今於師所求受菩薩戒。大德於
0396a20: 我不憚勞者。慈愍故三說。戒師答云曰。好。
0396a21: 次教請釋迦如來為受戒和上云曰。
0396a22: 弟子某甲等。奉請本師釋迦牟尼如來應正
0396a23: 等覺。為受菩薩戒和上。我依和上故。得受菩
0396a24: 薩戒。慈愍故三說。
0396a25: 次教請曼殊室利為阿闍梨云曰。
0396a26: 弟子某甲等。奉請曼殊室利菩薩摩訶薩。為
0396a27: 受菩薩戒阿闍梨。我依阿闍梨故。得受菩薩
0396a28: 戒。慈愍故三說。
0396a29: 次教請彌勒菩薩為教授師云曰。
0396b01: 弟子某甲等。奉請彌勒菩薩摩訶薩。為受菩
0396b02: 薩戒教授師。我依教授師故。得受菩薩戒。慈
0396b03: 愍故三說。
0396b04: 次教請十方諸佛為證戒師云曰。
0396b05: 弟子某甲等。奉請十方諸佛如來應正等覺。
0396b06: 為受菩薩戒證戒師。我依證戒師故。得受菩
0396b07: 薩戒。慈愍故三說。
0396b08: 次教請十方菩薩為同法侶云曰。
0396b09: 弟子某甲等。奉請十方一切菩薩摩訶薩。為
0396b10: 受菩薩戒同法侶。我依同法侶故。得受菩薩
0396b11: 戒。慈愍故三說。
0396b12: 次教發菩提心云。菩提心者。廣則無邊。略有
0396b13: 三種。一者厭離有為心。二者欣求菩提心。三
0396b14: 者深念眾生心。厭離有為心者。即是廣說生
0396b15: 死過患。令深生厭離。五法相似生死大海＝大海生死【原】生死大海。
0396b16: 得大海名。一處所無邊相似故。二甚深相似
0396b17: 故。三難度相似故。四不可飲相似故。五大寶
0396b18: 所依相似故。求菩提心者。即是廣說三身菩
0396b19: 提所有功德。令起忻求。深念眾生心者。即是
0396b20: 廣說怨親等想＝相【原】想相。令俱生慈愍發心度脫。
0396b21: 次言。善男子善女人等諦聽。我今問汝。隨汝
0396b22: 意答。汝發菩提心未教答云發。
0396b23: 次教懺悔云。
0396b24: 弟子某甲等。仰啟盡虛空遍法界一切諸佛
0396b25: 兩足中尊一切諸法離欲中尊一切僧寶諸眾
0396b26: 中尊。弟子某甲等。自從無始生死已來至于
0396b27: 今日。貪瞋癡等無量煩惱惱亂身心。廣造眾
0396b28: 罪。所謂破塔壞寺。焚燒經像。用盜三寶財物。
0396b29: 謗三乘法。言非聖教。障礙留難隱弊覆藏。於
0396c01: 一切出家人所。若有戒若無戒。持戒破戒打
0396c02: 罵呵責。說其過惡。禁閉牢獄。或奪袈裟。逼令
0396c03: 還俗。策役驅使。責其發調。斷其命根。或殺
0396c04: 父。害母。出佛身血。殺阿羅漢漠。破和合僧。起
0396c05: 大邪見。謗無因果。長夜常行十不善業。所謂
0396c06: 身業不善。行殺盜婬。語業不善。妄言綺語兩
0396c07: 舌惡口。意業不善。貪瞋邪見污父污母。污比
0396c08: 丘比丘尼。污僧伽藍所。破齋破戒。飲酒食肉。
0396c09: 輕毀三寶。惱亂眾生。自作教他。見作隨喜。
0396c10: 如是等罪無量無邊不可數知。今日誠心發
0396c11: 露懺悔。一懺已後斷相續心。盡未來際永不
0396c12: 敢作。唯願三寶慈悲證明。令弟子等罪障消
0396c13: 滅。
0396c14: 次說菩薩三聚戒相。一者律儀戒。誓斷一切
0396c15: 惡盡。二者攝善法戒。誓修一切善盡。三者饒
0396c16: 益有情戒。誓度一切眾生盡。
0396c17: 次言善男子善女人等諦聽。我今問汝。隨汝
0396c18: 意答。汝是菩薩非答言是。
0396c19: 言菩薩者。信是身中實有菩薩種姓。堪受菩
0396c20: 薩淨戒。名為菩薩。非已有證名為菩薩。
0396c21: 次為＝正【原】為正受令諦聽發深重心云曰。
0396c22: 善男子善女人等諦聽。〔汝等〕－【原】汝等今於我所求受
0396c23: 一切菩薩學處。求受一切菩薩淨戒。所謂律
0396c24: 儀戒。攝善法戒。饒益有情戒。此諸學處此諸
0396c25: 淨戒。過去一切菩薩已學。未來一切菩薩當
0396c26: 學。現在一切菩薩今學。汝等從今時盡未來
0396c27: 際不得犯。能持不。教答言能三說。
0396c28: 次受戒師自稱己名。請（諸）＋佛【原】佛諸佛證明。起立手執香
0396c29: 爐。若在高座不須起立云曰。
0397a01: 弟子某甲等。仰啟盡虛空遍法界一切諸佛。
0397a02: 今於此索訶世界一四天下南贍部洲人主地
0397a03: 某聚落某伽藍此道場中。有眾多菩薩。來於
0397a04: 我所三說求受菩薩戒。〔我〕－【原】我已為作證。唯願慈
0397a05: 悲亦為作證禮拜三請。
0397a06: 次當為說三品心受戒。於十方諸佛所。有三
0397a07: 品相現。或涼風或妙香。或異聲或光明等。種
0397a08: 種相現。彼諸菩薩各各問佛。何因緣故有此
0397a09: 相現。彼佛各答云曰。於某方處索訶世界。在
0397a10: 某處所。有某甲眾多菩薩。於某甲師所。說受
0397a11: 菩薩戒。今＋（請）【原】今今請證明所以有此三品相現。彼彼
0397a12: 菩薩咸生歡喜。各各皆言。於如是等極惡處
0397a13: 所。如此具足雜染煩惱惡業有情。能發如是
0397a14: 極勝之心。受菩薩戒。甚為希有。深生憐愍。於
0397a15: 汝等所。起同梵行心。是故汝等宜應至心護
0397a16: 持淨戒。不惜身命而勿毀犯。
0397a17: 次為說持犯之相。乃至持一草繫。亦有持犯
0397a18: 菩薩戒相。不能廣說。今略說重者。謂四波羅
0397a19: 夷。波羅夷者。此云他勝處。善法益己。名之為
0397a20: 自。惡法損己。名之為他。若犯此四。惡法增
0397a21: 長。損害於自。名他勝處。
0397a22: 善男子善女人等諦聽。一者若有菩薩。於戒
0397a23: 師所三說求受菩薩戒竟。為名聞利養。自讚
0397a24: 毀他。非真菩薩。假名菩薩。無慚無愧。犯波
0397a25: 羅夷。汝等從今身盡未來際。不得犯。能持不。
0397a26: 答言能。
0397a27: 善男子善女人等諦聽。二者若有菩薩。於戒
0397a28: 師所。三說求受菩薩戒竟。有財有法。有來求
0397a29: 者。慳不施與。非真菩薩。假名菩薩。無慚無
0397b01: 愧。犯波羅夷。汝等從今身盡未來際。不得犯。
0397b02: 能持不答言能。
0397b03: 善男子善女人等諦聽。三者若有菩薩。於戒
0397b04: 師所。三說求受菩薩戒竟。先時共他諍違
0397b05: 競。他來求悔。以瞋恨心不隨彼請。已不於他
0397b06: 速求懺悔。非真菩薩。假名菩薩。無慚無愧。犯
0397b07: 波羅夷。汝等從今身盡未來際。不得犯。能持
0397b08: 不答言能。
0397b09: 善男子善女人等諦聽。四者若有菩薩。於戒
0397b10: 師所。三說求受菩薩戒竟。起邪見心。毀訾三
0397b11: 寶。誹謗大乘。言非佛說。非真菩薩。假名菩
0397b12: 薩。無慚無愧。犯波羅夷。汝等從今身盡未來
0397b13: 際。不得犯。能持不答言能。
0397b14: 上所受戒正是起行。起行既訖。
0397b15: 次教發願云曰。
0397b16: 弟子某甲等。願以如是懺悔受戒所生功德。
0397b17: 迴施一切眾生。未離苦者願皆離苦。未得樂
0397b18: 者願令得樂。未發菩提心＋（願令發菩提心未）【原】心心願令發菩提心未斷惡修善者。願
0397b19: 〔發菩提心〕－【原】發菩提心斷惡修善。未成佛者願早成佛。又
0397b20: 以如是所生功德。願共一切眾生。捨此身竟。
0397b21: 得生史多天。奉見彌勒。龍華三會願登初
0397b22: 首。聞法悟道。證無生忍。獲大神通。遊歷十
0397b23: 方。歷事諸佛。恒聞無上大乘正法。又以如是
0397b24: 所生功德。願共一切眾生。生生世世永離地
0397b25: 獄身。永離畜生身。永離餓鬼身。永離邊地下
0397b26: 賤身。永離不自在身。永離女人身。常於佛法
0397b27: 中。清淨修行。與一切眾生作大善知識。願一
0397b28: 切眾生聞我名者發菩提心。見我身者斷惡
0397b29: 修善。聞我說法者得大智慧。知我心者早得
0397c01: 成佛。
0397c02: 原本冠註曰項目新補入，以下新補入項目者付＊印表之原本冠註曰項目新補入，以下新補入項目者付＊印表之得捨門
0397c03: 菩薩地四十云。菩薩於四他勝處法。隨犯一
0397c04: 種。況犯一切。不復堪能於現法中增長攝受
0397c05: 菩薩廣大菩提資糧。不復堪能於現法中意
0397c06: 樂清淨。是即名為相似菩薩。非真菩薩。菩薩
0397c07: 若用軟中品纏。毀犯四種他勝處法。不捨菩
0397c08: 薩淨戒律儀。上品纏犯即名為捨。若諸菩薩
0397c09: 毀犯四種他勝處法。數數現行都無慚愧。深
0397c10: 生愛樂。見是功德。當知說名上品纏犯。非諸
0397c11: 菩薩暫一現行他勝處法。便捨菩薩淨戒律
0397c12: 儀。如諸苾芻犯他勝處法。即便棄捨別解脫
0397c13: 戒。若諸菩薩由此毀犯。棄捨菩薩淨戒律儀。
0397c14: 於現法中堪任更受。非不堪任。如苾芻住別
0397c15: 解脫戒。犯他勝處法。於現法中不任更受。略
0397c16: 由二緣捨諸菩薩淨戒律儀。一者棄捨無上
0397c17: 正等大菩提願。二者現行上品纏。犯他勝處
0397c18: 法。若諸菩薩雖復轉身遍十方界。在在生處
0397c19: 不捨菩薩淨戒律儀。由是菩薩不捨無上菩
0397c20: 提大願。亦不現行上品纏犯他勝處法。若諸
0397c21: 菩薩轉受餘生。忘失本念。值遇善友為欲覺
0397c22: 寤菩薩戒念。雖數重受。而非新受。亦不新得。
0397c23: 準七十五。有四緣捨。一決定發起受心不同
0397c24: 分心。二於有識別大丈夫前。故意發起棄捨
0397c25: 語言。三總別毀犯四他勝法。四以增上品纏。
0397c26: 總別毀犯隨順四種他勝處法。又此菩薩一
0397c27: 切違犯。當知皆是惡作所攝。應向有力於語
0397c28: 表義能覺能受小乘大乘補特伽羅。發露悔
0397c29: 滅。若諸菩薩以上品纏違犯如上他勝處法。
0398a01: 失戒律儀。應當更受。若中品纏違犯如上他
0398a02: 勝處法。應對於三補特伽羅。或過是數。應如
0398a03: 發露除惡作法。先當稱述所犯事名。應作是
0398a04: 說。長老尊念。或言大德。我如是名違犯菩薩
0398a05: 毘奈耶法。如所稱事犯惡作罪。餘如苾芻發
0398a06: 露悔滅惡作罪法。應如是說。若下品纏違犯
0398a07: 如上他勝處法。及餘違犯。應對於一補特伽
0398a08: 羅發露悔法。當知如前。若無隨順補特伽羅
0398a09: 可對發露悔除所犯。爾時菩薩以深重意樂
0398a10: 起自誓心。我當決定防護當來終不重犯。如
0398a11: 是於犯還出還淨。
0398a12: 自受菩薩戒法瑜伽四十一
0398a13: 又諸菩薩欲受菩薩淨戒律儀。若不會遇具
0398a14: 足功德補特伽羅。爾時應對如來像前自受
0398a15: 菩薩淨戒律儀。應如是受。偏袒右肩。右膝著
0398a16: 地。或蹲跪坐。作如是言。我如是名仰啟十方
0398a17: 一切如來已入大地諸菩薩眾。我今欲於十
0398a18: 方世界佛菩薩所。誓受一切菩薩學處。誓受
0398a19: 一切菩薩淨戒。謂律儀戒。攝善法戒。饒益有
0398a20: 情戒。如是學處。如是淨戒。過去一切菩薩已
0398a21: 具。未來一切菩薩當具。普於十方現在一切
0398a22: 菩薩今具。於是學處。於是淨戒。過去一切菩
0398a23: 薩已學。未來一切菩薩當學。普於十方現在
0398a24: 一切菩薩今學。第二第三亦如是說。說已應
0398a25: 起。所餘一切如前應知準應受法。
0398a26: 八勝五想門
0398a27: 初說行殊勝相。一趣道勝。二發心。三福田。四
0398a28: 功德。五受罪輕微。六處胎。七神通。八果報
0398a29: 勝。發五觀心。第一觀一切眾生猶如聖人想。
0398b01: 第二猶如父母想。第三猶如師長想。第四猶
0398b02: 如國王想。第五猶如家想。又發四願。第一所
0398b03: 有功德與十方一切眾生同有。第二願十方
0398b04: 一切眾生度生死煩惱海。第三願十方一切
0398b05: 眾生共通十二部經。文義了了。第四願十方
0398b06: 一切眾生俱至無上正等菩提。
0398b07: 聽法儀瑜伽四十四
0398b08: 若諸菩薩欲聽法時。作五種想。應從善友聽
0398b09: 聞正法。一作寶想。難得義故。二作眼想。能得
0398b10: 廣大俱生妙慧。因性義故。三作明想。已得廣
0398b11: 大俱生慧眼。於一切種。如實所知。等照義故。
0398b12: 四作大果勝功德想。能得涅槃及三菩提無
0398b13: 上妙。因性義故。五作無罪大適悅想。於
0398b14: 現法中。未得涅槃及三菩提。於法如實簡擇。
0398b15: 止觀無罪大樂。因性義故。若諸菩薩欲從善
0398b16: 友聽聞法時。於說法師。由五種處。不作異意。
0398b17: 以純淨心。屬耳聽法。一於壞戒不作異意。謂
0398b18: 不作心此是破戒不住律儀。我今不應從彼
0398b19: 聽法。二於壞族不作異意。謂不作心此是卑
0398b20: 姓。我今不應從彼聽法。三於壞色不作異意。
0398b21: 不作心此是醜陋。我今不應從彼聽法。四於
0398b22: 壞文不作異意。謂不作心此於言詞不善藻
0398b23: 飾。我今不應從彼聽法。但依於義不依於文。
0398b24: 五於壞語不作異意。謂不作心此語惡多
0398b25: 懷忿恚。不以美言宣說諸法。我今不應從彼
0398b26: 聽法。瑜伽三十八。云何求聞正法。謂諸菩薩
0398b27: 於善說法。應當安住猛利愛重求聞正法。略
0398b28: 說猛利愛重之相。謂諸菩薩為欲聽聞一善
0398b29: 說法。假使路由猛焰熾然大熱鐵地。無餘方
0398c01: 便可得聞是善說法者。即便發起猛利愛重。
0398c02: 歡喜而入。何況欲聞多善言義。又諸菩薩於
0398c03: 自身分。及於一切資身眾具飲食等事。所有
0398c04: 愛重方後愛重。於百分中不及其一。乃至鄔
0398c05: 波尼殺曇分亦不及一。菩薩如是於善說法
0398c06: 生敬重心。常樂聽聞諸善說法。無有勞倦亦
0398c07: 無厭足。淨信深厚。其性柔和。心直見直。愛敬
0398c08: 德故。愛敬法故。住法師所。無詰難心。有敬重
0398c09: 心。無高慢心。專為求善。非顯己德。為欲安立
0398c10: 自他善根。不為利養恭敬因緣。菩薩具足如
0398c11: 是功德。往法師所。無雜染心。無散亂心。聽聞
0398c12: 正法。云何無染心。謂聽聞時。其心遠離貢高
0398c13: 雜染。遠離輕慢雜染。遠離怯弱雜染。由六
0398c14: 相故離高雜染。謂聽法時。應時而聽。殷重而
0398c15: 聽。恭敬而聽。不為損害。不為隨順。不求過
0398c16: 失。由其四相離輕雜染。於聽法時。恭敬正法。
0398c17: 恭敬說法補特伽羅。不輕正法。不輕說者。又
0398c18: 聽法時。不自輕蔑。由此一相遠離怯弱雜染。
0398c19: 云何無散亂心聽聞正法。謂由五相。一者求
0398c20: 悟解心聽聞正法。二者專一趣心。三聆音屬
0398c21: 耳。四掃滌其心。五者攝一切心聽聞正法。何
0398c22: 故求法。謂諸菩薩求內明時。為正修行法隨
0398c23: 法行。為廣開示利悟於他。若求因明時。為
0398c24: 欲如實了知外道所造因明論是惡言說。為
0398c25: 欲降伏他諸異論。為欲於此真實聖教未淨
0398c26: 信者令其淨信。已淨信者倍令增廣。求聲明
0398c27: 時。為令信樂典語眾生於菩薩身深生敬信。
0398c28: 為欲悟入詁訓言音文句差別。於一義中種
0398c29: 種品類殊音隨說。若求醫明時。為息眾生種
0399a01: 種疾病。為欲饒益一切大眾。若諸菩薩求工
0399a02: 巧明。為少功力多集殄財。為欲利益諸眾生
0399a03: 故。為發眾生甚希奇想。為以巧智平等分布
0399a04: 饒益攝受無量眾生。求此五明。為令無上正
0399a05: 等菩提大智資糧速得圓滿。
0399a06: 說法門
0399a07: 菩薩為他說法有二。一隨順說。二清淨說。隨
0399a08: 順說如別解脫戒經中說。清淨說於己有怨
0399a09: 諸有情類。應住慈心為說正法。於惡行者。住
0399a10: 利益心。應說正法。於諸有情無樂有苦放逸
0399a11: 下劣有情。應當安住利益安樂哀愍之心為
0399a12: 說正法。不以嫉纏增上力故自讚毀他。以無
0399a13: 染心。不希利養恭敬讚歎。為他說法。
0399a14: 攝生方便門
0399a15: 四種方便於諸有情普攝調伏成熟。何等為
0399a16: 四。一隨攝方便。二能攝方便。三令入方便。四
0399a17: 隨轉方便。是行布施名隨攝方便。何以故。先
0399a18: 以種種財物。布施饒益有情。為欲令彼聽受
0399a19: 所說奉教行故。若諸菩薩次行愛語。於彼彼
0399a20: 處有愚癡者。為欲除彼所有愚癡令無餘故。
0399a21: 令其攝受瞻察正理。如是愛語名能攝方便。
0399a22: 若諸菩薩知彼有情攝受瞻察正道理已。次
0399a23: 行利行。拔彼有情出不善處。於其善處勸導
0399a24: 調伏安處建立。名令入方便。若諸菩薩如是
0399a25: 方便令趣入已。最後與其於正事業同共修
0399a26: 行。令彼隨轉。由是因緣。令所化者不作是說。
0399a27: 汝自無有淨信尸羅慧捨智慧。何賴於善勸
0399a28: 導於他。諫誨呵擯。與作憶念。是故同事名隨
0399a29: 轉方便。
0399b01: 求法門
0399b02: 大乘莊嚴經論求法有四因緣。一為色。二為
0399b03: 非色。三為神通。四為正法。為色者。相好因
0399b04: 故。為非色者。滅煩惱病因故。為神通者。自在
0399b05: 因故。為正法者。無盡因故。如梵天王問經說。
0399b06: 菩薩求法具足四相。一者如妙寶想。難得義
0399b07: 故。二如良藥想。除病義故。三如財物想。不散
0399b08: 義故。四如涅槃想。苦滅義故。由法是相好莊
0399b09: 嚴因故如妙寶想。由法是滅煩惱病因故如
0399b10: 良藥想。由法是神通自在因故如財物想。由
0399b11: 法是正法無盡因故如涅槃想。求法有三種
0399b12: 大。一者方便大。由最上精進求世諦第一諦
0399b13: 實不倒故。二他利大。由法作世間依怙以第
0399b14: 一義安置故。三自利大。由一切功德如海滿
0399b15: 足故。
0399b16: 入法門
0399b17: 十住毘婆沙入寺品云。菩薩若入寺。應行諸
0399b18: 威儀恭敬而禮拜供養。諸比丘在家菩薩若
0399b19: 入佛寺。初欲入時。於寺門外五體投地。應作
0399b20: 是念。此是善人住處。是空行者住處。無想行
0399b21: 者住處。無願行者住處。行慈悲喜捨者住處。
0399b22: 正行正念者住處。若見諸比丘隨所見業。見
0399b23: 已恭肅敬心。禮拜親近問訊。應作是念。若
0399b24: 我恒沙劫。常於天祀中大施不休廢。不如一
0399b25: 出家。又念。在家多諸過患。出家皆無。隨應廣
0399b26: 說。念出家者所行法事所得功德我何時得。
0399b27: 廣說三乘所有行相。是在家菩薩已慕尚出
0399b28: 家。若入塔寺敬禮佛時。應生三心。一我當何
0399b29: 時得於八部受諸供養。二何時當得神力。舍
0399c01: 利流布世間利益眾生。三我今深心行大精
0399c02: 進得大菩提。我作佛已入無餘涅槃。次隨所
0399c03: 作詣諸比丘。請諸法性相詣論師所。問戒持
0399c04: 犯詣律師所。坐禪習定詣禪師所等。
0399c05: 應護正法門
0399c06: 菩薩五因緣故應受護正法。一知報諸佛恩
0399c07: 故。二令法久住故。三以最上供養供養諸佛
0399c08: 故。四利益無量眾生故。五正法第一難得故。
0399c09: 瑜伽七十云。由三過故不能無倒聽聞正法。
0399c10: 一散亂故。二愚癡故。三不恭敬故。有五種相
0399c11: 為聞修器。一謙下心。二奉行心。三攝受義心。
0399c12: 四善攝受義心。五恭敬心。文殊問般若經云。
0399c13: 六時不聲。禮佛時。聽法時。眾和合時。吃＝乞【原】吃乞食
0399c14: 時。正食時。大小便時。何故。如是天清淨心為
0399c15: 聞法故。以彼聲故。心不得定故。諸天還以天
0399c16: 去故。惡鬼來作不饒益事。
0399c17: 六度十種分別門
0399c18: 大乘莊嚴論第七度攝品云。此中六波羅蜜
0399c19: 有十種義。一制數。二顯相。三次第。四釋名。
0399c20: 五修習。六差別。七攝行。八治障。九功德。十
0399c21: 互顯。初數六。復次釋第一云。為攝自利三事
0399c22: 故唯有六。一增進。二不染。三不倒初。四如次
0399c23: 令四事進。一資生成就。由布施故。二自身成
0399c24: 就。由持戒故。三眷屬成就。由於忍辱。四發起
0399c25: 成就。由於精進。一切事業由此成故。第五禪
0399c26: 定。能令煩惱不染折伏煩惱故。由此力故。第
0399c27: 六般若。令業不顛倒一切所作如實知故。第
0399c28: 二復次為攝二利六事故數唯六。初為攝利
0399c29: 他三事故。在前三度令起正勤。一者施彼。二
0400a01: 不惱彼。三忍彼惱。後為攝自利三事故在後
0400a02: 三。一者有因由。依精進故。二者心住。由心不
0400a03: 定故。三者解脫。由心已定令解脫故。第三復
0400a04: 次為攝利他六事故。如其次第於彼受用令
0400a05: 不乏故。不惱彼故。忍彼惱故。助彼所作令不
0400a06: 退故。以神通力令歸向故。以善說法斷彼疑
0400a07: 故。如是利他即成自利。第四復次為攝大乘
0400a08: 四種因故度唯有六。一不染。二極敬。三不退。
0400a09: 四無分別。修行施時。於財不染。無顧戀故。受
0400a10: 持戒時。於諸學處。起極敬故。行忍進時。二不
0400a11: 退。忍於眾生非眾生所作苦。得不退故。進於
0400a12: 行善時。得不退故。行禪定般若時。此二無分
0400a13: 別。止觀平等攝故。第五復次為攝大乘六道
0400a14: 故。道者何義。答有方便者為道。由施故。於資
0400a15: 財不著為道。由戒故。於境不亂為道。由忍故。
0400a16: 於生不捨為道。由進故。於彼諸善增長為道。
0400a17: 由定故。令煩惱清淨為道。由般若故。於智障
0400a18: 清淨為道。第六復次同唯識等攝三學釋。第
0400a19: 二顯相者皆有四相。一治障。二合智。三滿願。
0400a20: 四成生。治障者。檀等如次治慳等六。合智
0400a21: 者。與無分別智共行。由通達法無我故。滿
0400a22: 願者。施於求財隨欲給與。戒於求戒以身口
0400a23: 意護而教授之。忍於悔過與之歡喜。進於作
0400a24: 業隨欲助之。定於學定隨欲授法。智於有疑
0400a25: 隨欲決斷。成生者。先以施攝。後以三乘法隨
0400a26: 其所應而成熟之。先安立於戒等中。後以三
0400a27: 乘成熟亦爾。第三次第者有三因緣。一前後。
0400a28: 二下上。三細。以施為先。引後戒等故。以施
0400a29: 為下。戒等上故。以施為。戒等細故。皆以次
0400b01: 知。第四釋名者。能除貧窮故名為施。能令清
0400b02: 涼故名戒。能破瞋恚故名忍。能建立善故名
0400b03: 進。能持心故名定。解真法故名慧。第五修習
0400b04: 者。同雜集唯識論等。第六差別者。各有六義。
0400b05: 一自性。一因。三果。四業。五相應。六品類。自
0400b06: 性者。由以己物施諸受者故。施因者。由無貪
0400b07: 善根與思俱生故。施果者。由財及身成就故。
0400b08: 身成就故者。即攝命等五。謂得命。得色。得
0400b09: 力。得樂。得辨。施業者。自他二攝。滿足及大
0400b10: 菩提。滿足施相應者。由具足住不慳人心中
0400b11: 故。品類者。法財無畏故。自性者。由住具戒乃
0400b12: 至受學諸學足故。因者。滅是涅槃。為求涅槃
0400b13: 度諸有邊受行戒故。果者。善道及不悔等。次
0400b14: 第至心住。因戒得故。業者有三。一能持。任
0400b15: 持一切功德如大地故。二能靜息一切煩惱
0400b16: 故。三者無畏。由不能起一切怖憎等諸罪緣
0400b17: 起。相應者。由一切時身口意業皆行善行故。
0400b18: 品類者。謂二得一受。得即波羅提木叉二法。
0400b19: 得即定道戒餘煩不述。更檢文。八對治者。檀離七著
0400b20: 故。一資財著。二慢緩著。三偏執著。四報恩
0400b21: 著。五果報著。六障礙著。七散亂著。此中障礙
0400b22: 著者。謂檀所治貪隨眠不斷故。散亂著者有
0400b23: 二。一下意散亂。求小乘故。二分別散亂。分別
0400b24: 三輪故。餘六障治初五翻前。謂戒離破戒著
0400b25: 等。戒等離障礙著者。彼障礙隨眠皆斷故。戒
0400b26: 等離分別著者。隨其三輪不分別故。九功德
0400b27: 者。一恒時捨。謂諸菩薩一切時施自身命與
0400b28: 一切求者故。二離求不求報恩及以愛果。由
0400b29: 大悲為因故。三建菩提。由施建立一切眾生
0400c01: 三乘菩提。四無盡。由無分別智所攝。乃至涅
0400c02: 槃。其福無盡。無窮利益一切眾生。復次六度
0400c03: 有清淨功德。且施彼求乞者。於菩薩所生三
0400c04: 種喜。一得見時喜。二遂願時喜。三求見求遂
0400c05: 時喜。由不見不遂時不生喜故。菩薩一切於
0400c06: 乞求者翻彼三喜亦生三喜故。一得見時生
0400c07: 喜。二遂彼願時生喜。三求見求遂彼時生喜。
0400c08: 此中應知彼求者三喜不如菩薩。何以故。菩
0400c09: 薩大悲具足故。六度有八無上。一者依。二類。
0400c10: 三緣。四迴向。五因。六智。七田。八依止。檀依
0400c11: 者。以依菩薩故。類者有三。一物施。以捨自身
0400c12: 命故。二無畏施。以救濟惡眾生故。三法施。以
0400c13: 說大乘法故。緣者。以大悲為緣起故。迴向者。
0400c14: 以求大菩提故。因者。以先世施業熏習種子
0400c15: 為因故。智者。以無分別智觀察三輪故。田者
0400c16: 有五人。一求人。一苦人。三無依人。四惡行
0400c17: 人。五具德人。依止者。由三種依止故。一依止
0400c18: 信向。二依止思惟。三依止三昧。
0400c19: 七似饒益門
0400c20: 莊嚴第十二。菩薩有七似饒益。一似母。二似
0400c21: 父。三似善友。四似同侶。五似健奴。六似闍
0400c22: 梨。七似和上。似母者。譬如慈母於子作五饒
0400c23: 益業。一懷＝入【原】懷入胎。二出生。三長養。四防害。五教
0400c24: 語。菩薩饒益眾生五業亦爾。一等心向眾生。
0400c25: 二生之於聖地。三長養諸善根。四防護諸惡
0400c26: 作。五教習以多聞。譬如慈父於子作五種饒
0400c27: 益業。一下種子。二教工巧。三為娉室。四付善
0400c28: 友。五為絕債不令後償。菩薩五業亦爾。一令
0400c29: 起信以為聖體種子。二令學增上戒定以為
0401a01: 工巧。三令得解脫喜樂以為娉室。四令勸請
0401a02: 諸佛以為善友。五為遮諸障礙以為絕債。譬
0401a03: 如善友於己作五饒益業。一密語為覆。二惡
0401a04: 行令斷。三善行稱譽。四所造佐助。五遮習惡
0401a05: 事。惡事四種。一射獵。二奸非。三耽酒。四博
0401a06: 戲。菩薩五業亦爾。一非器者祕其深說。二犯
0401a07: 戒者如法呵責。三具戒者以善稱譽。四修行
0401a08: 者教令速證。五魔事者即令覺知。譬如有智
0401a09: 同侶於己作五饒益業。一與樂。二與利。三
0401a10: 恒與樂。四恒與利。五不乖離。菩薩五業亦然。
0401a11: 一與不顛倒樂世間成就者名樂。由此得樂
0401a12: 受故。二與不顛倒利出世成就者名利。由此
0401a13: 對治煩惱病故。餘三可解。譬如健奴為主作
0401a14: 五饒益業。一極諸所作。二得不欺誑。三忍諸
0401a15: 打罵。四作事精好。五解巧於便。菩薩亦爾。一
0401a16: 成熟眾生。二開示出要。三忍諸惡事。四與世
0401a17: 間樂。五與出世利。譬如闍梨於弟子作五饒
0401a18: 益業。一教其諸法。二示其速要。三身知舒顏。
0401a19: 四口知愛語。五心無悕望。譬如和上於弟子
0401a20: 所作五饒益業。一度令出家。二與其受戒。三
0401a21: 禁斷諸過。四攝持以財。五教授以法。菩薩亦
0401a22: 然。一令滿二＝三【原】二三聚。二令得解脫。三令斷諸障。
0401a23: 四與世間樂。五與出世利。
0401a24: 菩薩五悕望門
0401a25: 菩薩五處常起悕望。一怖望六度增長。二六
0401a26: 蔽損減。三成就眾生。四勝進諸地。五悕望無
0401a27: 上菩提。
0401a28: 六決定應作門
0401a29: 菩薩由六度增上得六種決定。一者財成決
0401b01: 定。由施常得大財成就故。二生勝決定。由戒
0401b02: 常得隨意受生故。三不退決定。由忍諸苦常
0401b03: 不退故。四修習決定。由進恒時習善無間息
0401b04: 故。五者定業決定。由禪成就眾生業永不退
0401b05: 故。六者無功用決定。由智得無生忍。無分別
0401b06: 智自然住故。菩薩為成就六度故。於諸地中
0401b07: 決定應作六事。一必應供養。二必應學戒。三
0401b08: 必應修悲。四必應勤善。五必應離諠。六必應
0401b09: 樂法。如次能滿六波羅蜜。菩薩必應常作六
0401b10: 事。一厭五欲。不著施果報故。二自省過。謂晝
0401b11: 夜六時常自省察所作三業。知過則改。三者
0401b12: 耐苦。四者修善。五者不味。謂不噉禪味。恒
0401b13: 欲界受生故。六者不分別。如次能令六度圓
0401b14: 滿。
0401b15: 六度九種分別門
0401b16: 瑜伽三十九。施波羅蜜九門。乃至智波羅蜜
0401b17: 亦爾。頌云。自性一切難。一切門善士。一切種
0401b18: 遂求。二世樂清淨。如是九種相。是名略說施。
0401b19: 一自性者。能施一切所應施物。無貪俱生思
0401b20: 及因所發。能施一切無罪施物。身語二業定
0401b21: 有果。見隨所希求即以此物而行惠施。名施
0401b22: 自性。二一切施者。略有二種。一內所施物。二
0401b23: 外所施物。但施己身名內所施。若食吐活
0401b24: 命眾生數數食已吐所飯食施。名內外雜施。
0401b25: 除上所說施。餘一切所應施物。名唯外施。知
0401b26: 內外施於彼眾生唯令安樂不作利益。或不
0401b27: 利益亦不安樂。即不施與。翻此即施。廣有無
0401b28: 量應施不施。思準可知。三難行施者。財物
0401b29: 少。自忍貧苦惠施於他。第一難行。所可愛物
0401c01: 極生耽著。能自開意惠施於他。第二難行。極
0401c02: 大艱辛所獲財物惠施於他。第三難行。四一
0401c03: 切門者。一自財物。二他所得。三施親養愛僕。
0401c04: 四施他來求。五善士施者。略有五相。淨信而
0401c05: 施。恭敬而施。自身而施。應時而施。不損惱他
0401c06: 而行惠施。六一切種施者。有十三相。一無依。
0401c07: 二廣大。三歡喜。四數數。五田器。六非田器。
0401c08: 七一切物。八一切處。九一切時。十無罪。十一
0401c09: 有情物。十二方土物。十三財穀物施。一＝七？一遂
0401c10: 求施者有八相。一匱飲食。二匱車乘。三匱衣
0401c11: 服。四匱嚴具。五匱資什。六匱塗飾香鬘。七匱
0401c12: 舍宅。八匱乏光明。而求乞者施以光明。上
0401c13: 七準此。八此世他世樂施者。略有九相。財有
0401c14: 三。一妙淨如法物而行惠施。二調伏慳垢
0401c15: 而行惠施。三調伏積藏垢而行惠施。無畏有
0401c16: 三。一拔濟師子虎狼等畏。二拔濟王賊畏。三
0401c17: 拔濟水火等畏。法施有三。一無倒說法。二稱
0401c18: 理說法。三勸修學處。如是九相能令眾生此
0401c19: 他世樂。財無畏此世。法施他世。九清淨施者
0401c20: 有十相。一不留滯施。二不執取施。三不積聚。
0401c21: 四不高舉。五無所依。六不退轉。七不下劣。八
0401c22: 無向背。九不望報恩。十不希異熟。速施不留
0401c23: 故。不妄執著故。不積聚頓施故。謙下非競勝
0401c24: 故。不依名譽故。不悔廣大不自輕故。勝妙物
0401c25: 施故。於怨親中悲心等施故。悲愍施不希報
0401c26: 故。不希當果故。
0401c27: 戒九門者。一自性門有四種。一從他正受。二善
0401c28: 淨意樂。三犯已還淨。四深敬專念。無有違犯。
0401c29: 由從他受。外觀愧故。善淨意樂。違犯內慚故。
0402a01: 還淨專念。初無違犯。二因緣故。離諸惡作。初
0402a02: 二為依。生慚愧故。由慚愧故。能護尸羅。由能
0402a03: 護故。離諸惡作。又初二是法。後二是前二法
0402a04: 所引。又初二第四能令不毀。犯已還淨令犯
0402a05: 還出。具四功德。能利自他。利益安樂無量眾
0402a06: 生。哀愍世間諸人天等故。二一切戒者有二
0402a07: 種。謂在家分戒。出家分戒。此二略三即三聚
0402a08: 戒。三難行戒者略有三種。一謂諸菩薩現具
0402a09: 大財。族姓增上能棄。受持菩薩淨戒。名第一
0402a10: 難。若遭急難。乃至失命。於所受戒尚無少缺。
0402a11: 何況全犯。名第二難。遍於一切行住作意。恒
0402a12: 住正念。常無放逸。乃至命終無誤犯輕。何況
0402a13: 犯重。名第三難。四一切門戒者略有四種。一
0402a14: 者正受戒。二本性戒。三串習戒。四方便相應
0402a15: 戒。正受者。受先所受三聚淨戒。本性者。住種
0402a16: 姓位。本性仁賢。身語二業恒清淨轉。串習者
0402a17: 多生修習三種淨戒。一切惡法不樂現行。惡
0402a18: 法深厭。善法樂修。深生忻慕。相應戒者。依四
0402a19: 攝事。於諸有情善業恒轉故。五善士戒者略
0402a20: 有五種。謂諸菩薩自具尸羅。勸他受戒。讚戒
0402a21: 功德。見同法者。深生歡喜。設有毀犯。如法悔
0402a22: 除。六一切種戒者。以要言之。六種七種。言六
0402a23: 種者。一迴向戒。迴向大菩提故。二廣博戒。廣
0402a24: 攝一切所學處故。三無罪歡喜處戒。遠離耽
0402a25: 著欲樂自苦二邊行故。四恒常戒。雖盡壽命
0402a26: 不棄捨故。五堅固戒。利養恭敬本隨煩惱不
0402a27: 伏不奪故。六尸羅莊嚴具相應戒。具足一切
0402a28: 戒莊嚴故。如聲聞地說。言七種者。一止息戒。
0402a29: 遠離一切殺生等故。二轉作戒。攝一切善故。
0402b01: 饒益有情故。三防護戒。隨護止息轉作戒故。
0402b02: 四大士相異熟戒。五增上心異熟戒。六可愛
0402b03: 趣異熟戒。七利有情異熟戒。七遂求戒者略
0402b04: 有八種。謂諸菩薩自諦思惟。如我悕求。勿
0402b05: 彼於我現行斷命不與而取穢邪虛妄離間
0402b06: 惡綺語手塊杖等諸非愛觸加害於我。於他
0402b07: 亦然。不遂求。俱不悅故。如是審思惟己命難
0402b08: 因緣。亦不於他現行八種所求不遂不悅意
0402b09: 事。八此世他世樂戒者略有九種。謂諸菩薩
0402b10: 為諸有情。應遮而遮。應開而開。應攝正攝。應
0402b11: 調正調。菩薩於中身語二業常清淨轉。名為
0402b12: 四種。復有所餘五度俱行淨戒。即為五種。說
0402b13: 名為九。能令自他現後安樂。名二世樂戒。九
0402b14: 清淨戒者略有十種。一初善受戒。為三菩提
0402b15: 不為命故。二不太沈戒。於違犯時生悔愧故。
0402b16: 及不太舉戒。達離非處生悔愧故。三離懈怠
0402b17: 戒。於睡臥等樂不耽著故。四離諸放逸所攝
0402b18: 受戒。修習如前五支不放逸故。五正願戒。遠
0402b19: 離利養不願生天。自要修行故。六軌則具足
0402b20: 所攝受戒。於諸威儀如法身語正現行故。七
0402b21: 淨命所攝具足戒。離矯詐等一切邪命過故。
0402b22: 八離二邊戒。遠離受用苦樂邊故。九永出離
0402b23: 戒。遠離一切外道見故。十於先所受無損失
0402b24: 戒。於受無缺故。能如是習得五勝利。一十
0402b25: 方佛護念。二將終生歡喜。三持戒為善友。四
0402b26: 大功德藏滿。五現後戒成性。
0402b27: 忍九門者。一自性者。或思擇力。或由自性。堪
0402b28: 忍怨害。由無染心。純悲愍故。能有堪忍。此名
0402b29: 自性。二一切忍者。在家出家各具三忍。耐怨
0402c01: 害忍。起念五想略如能斷疏。云何名忍。自無
0402c02: 憤勃。不報他怨。亦不隨眠。流注恒續。故名為
0402c03: 忍。安受苦忍者。事有八。一依止處苦。二世法
0402c04: 處苦。三威儀處苦。四攝法處苦。五乞行處苦。
0402c05: 六勤勞處苦。七利他處苦。八所作處苦。依止
0402c06: 處苦有四。即飲食等四事。世法苦有九。謂衰
0402c07: 毀譏苦壞盡老病死。威儀處苦有四。即四威
0402c08: 儀。攝法苦有七。一供養三寶。二供事尊長。三
0402c09: 諮受正法。四諮受已廣為他說。五以大音聲
0402c10: 吟詠讚誦。六獨處思察。七修瑜伽所攝止觀。
0402c11: 乞行處苦有七。一毀形捨俗。二壞色衣服。三
0402c12: 進止不縱住自兢攝。四依他活命。五盡壽乞
0402c13: 求非久積用。六盡壽離婬。七盡壽離觀舞倡
0402c14: 打歌同齡從等法。思勝解忍者。能於八種
0402c15: 生勝解故。一三寶功德處。二真實義處。三
0402c16: 佛菩薩大神力處。四因處五果處。六應得義
0402c17: 處。七自於彼義得方便處。八一切所知所應
0402c18: 行處。由二因緣於彼諸處善能安立。一長時
0402c19: 串習故。二證善淨智故。三難行忍者有三。於
0402c20: 劣有情所。忍彼所作不饒益。名第一難。居尊
0402c21: 位。於自臣不饒益事。堪能忍受。名第二難。
0402c22: 於其種姓婢賤有情所作增上不饒益事。堪
0402c23: 能忍受。名第三難。四一切門者略有四種。一
0402c24: 於親所作不饒益事。二於怨所作。三於中所
0402c25: 作。四及於彼三劣等勝品。不饒益事皆能忍
0402c26: 受。五善士忍者略有五種。謂諸菩薩先於其
0402c27: 忍見諸勝利。謂能堪忍補特伽羅。於當來世。
0402c28: 無多怨敵。無多乖離。有多喜樂。臨終無悔。於
0402c29: 身壞後。當生善趣天世界中。見勝利已。自能
0403a01: 堪忍。勸他行忍。讚忍功德。見能行忍。慰意慶
0403a02: 喜。六一切種忍有六七種。六者。了知不忍受
0403a03: 非愛異熟。由怖故忍。於生哀憐心悲愍親愛
0403a04: 心親善故忍。無上菩提為忍圓滿故修行忍。
0403a05: 夫出家者具忍辱力。非不行忍。由法受故修
0403a06: 行於忍。種姓串習住自性故修行於忍。一切
0403a07: 有情唯見諸法故修行忍。七種。謂於一切不
0403a08: 饒益忍。從一切所忍。一切處忍。一切時忍。一
0403a09: 切身忍。不捶打故。語忍不出非愛故。意忍不
0403a10: 憤發故。七遂求忍者略有八種。於諸有苦來
0403a11: 求索者。要逼能忍。於極凶暴上品惡業諸有
0403a12: 情類。悲不惱忍。於諸犯戒。悲不惱忍。復有五
0403a13: 種耐勤苦忍。堪耐除有情苦勤苦。耐求法勤
0403a14: 苦。耐法隨法行勤苦。耐為他說法勤苦。耐
0403a15: 為有情所作正所有勤苦。八此世他世樂忍
0403a16: 者略有九種。謂諸菩薩住不放逸。於諸善法
0403a17: 悉能堪忍。於寒熱能忍。於飢渴能忍。於蚊虻
0403a18: 能忍。於風日能忍。於蛇蝎能忍。於劬勞憂惱
0403a19: 能忍。於墮生老病死苦有情。哀愍而行能忍。
0403a20: 如是能令自身於現法中得安樂住。不為一
0403a21: 切惡不善法之所陵雜。能引後世安樂因緣。
0403a22: 亦能令他修行二世安樂行。名二世樂。清淨
0403a23: 忍者略有十種。謂諸菩薩遇他所作不饒益
0403a24: 事損惱違越。終不返報。亦不意憤。亦無怨嫌。
0403a25: 意樂相續恒常現前。欲作饒益。先後無異。非
0403a26: 一益已捨而不益。於有怨者自往悔謝。終不
0403a27: 令他生疲厭已然後受謝。恐其疾厭纔謝便
0403a28: 受等。
0403a29: 精進九門者。一自性。謂諸菩薩其心勇悍。堪
0403b01: 能攝受無量善法。利益安樂一切有情。熾然
0403b02: 無間無有顛倒。及此所起身語意勤。名進自
0403b03: 性。一切者。在家出家各有三種。一擐甲。二攝
0403b04: 善。三饒益。擐甲者。謂諸菩薩於發加行精進
0403b05: 之前。其心勇悍。先擐誓甲。若我為脫一切有
0403b06: 情苦。以千大劫等日夜。處那落迦。不在餘趣。
0403b07: 證得菩提。假使過此百千俱胝倍數時劫方
0403b08: 證菩提。我之勇悍亦無退屈。於求菩提非不
0403b09: 進趣。既進趣已勤勇無懈。何況所經時短苦
0403b10: 薄。名擐甲精進。攝善精進者。能為六加行
0403b11: 能成辨六度。此復有七。一無動精進。一切分
0403b12: 別本隨惑異論苦觸不傾動故。二堅固進。殷
0403b13: 重加行故。三無量進。能現證一切明處故。四
0403b14: 方便相應進。所應得義無倒順行等通達故。
0403b15: 五無倒進。為欲證得義＝善【原】義善願所引故。六恒常
0403b16: 進。無間加行故。七離慢進。由勸精進離高
0403b17: 舉故。由此疾證無上菩提一切善法最勝因
0403b18: 緣。云何饒益有情進。此有十一。如戒品說。彼
0403b19: 戒此進。彼此差別。難行進者。略有三種。一無
0403b20: 間遠離衣想食想臥想身想。於善無間修無
0403b21: 懈廢。名第一難。如是精進盡眾同分。於一切
0403b22: 時曾無懈廢。名第二難。平等通達功德相應。
0403b23: 不緩不急。無倒能引義利精進。名第三難。一
0403b24: 切門者。略有四種。一離染法進。二引自法進。
0403b25: 三淨除業。四增長智進。善士進者。略有五種。
0403b26: 一無所棄捨進。不捨一切欲加行故。二無退
0403b27: 減進。如先所受隨長養故。三無下劣進。勇猛
0403b28: 熾然長時策勵。無怯無退故。四無倒進。能引
0403b29: 義利方便善巧所攝持故。五勤勇加行進。能
0403c01: 於無上正等菩提。速進趣故。一切種進者。六
0403c02: 種七種。總有十三種。六者。一無間進。謂一切
0403c03: 時修加行故。二殷重進。謂能周備修加行故。
0403c04: 三等流進。謂先因力所任持故。四加行進。數
0403c05: 數思擇善品加行故。五無動進。一切苦觸不
0403c06: 能動故。六無喜足進。少劣證中不喜足故。即
0403c07: 經所說有勢等五。云何七種。一與欲俱行進。
0403c08: 數於菩提猛利欲願隨長養故。二平等相應
0403c09: 進。本隨煩惱不染纏心。能於善法等習而住
0403c10: 故。三勝進進。若本隨惑染心纏心。為顯精進。
0403c11: 如救頭然故。四勤求進。勤求明處無厭倦故。
0403c12: 五修學進。於所修學法隨法行。能成辦故。六
0403c13: 利他進。於前說十一種相應知其相故。七善
0403c14: 護進。所有精進起正加行。善自防守犯如法
0403c15: 悔故。二世樂如忍應知。清淨者略有十種。一
0403c16: 相稱進。二串習。三無緩。四善攝。五應時修
0403c17: 習。六通達眾相。七不退弱轉。八不捨軛。九平
0403c18: 等。十迴向。大菩提相稱者。為斷彼彼諸隨煩
0403c19: 惱。修彼相稱對治法門。如為斷貪修不淨故
0403c20: 等。餘準應知。
0403c21: 靜慮九門者。自性。謂諸菩薩於菩薩藏聞思
0403c22: 為先。所有妙善世出世間。心一境性。心正安
0403c23: 住。或奢摩他品。或毘舍那品。或雙運道靜
0403c24: 慮自性。一切靜慮者。略有二種。即世出世。
0403c25: 此各有現法樂住能引菩薩等持功德饒益有
0403c26: 情。所有靜慮身心輕安離過泯相。名現法樂。
0403c27: 能引十方解脫願智等。名為能引。饒益靜慮
0403c28: 有十一種。如前應知。謂諸菩薩依止靜慮。於
0403c29: 諸有情能引義利。彼彼事業與作助伴。有苦
0404a01: 為除。於諸有情依如理說。於有恩者知恩報
0404a02: 恩。於怖為救。於喪失處能解愁憂。於匱乏者
0404a03: 施於眾善。匡御於諸有情善隨心轉。於實有
0404a04: 德讚美令喜。於諸有過能正調伏。為物現通。
0404a05: 恐怖引攝。名一切靜慮。難行者略有三種。已
0404a06: 能安住廣大殊勝極善靜慮。為利有情還生
0404a07: 欲界。名第一難。依止靜慮。能發無量超過二
0404a08: 種＝乘【原】種乘所行境菩薩等持。名第二難。依止靜慮。
0404a09: 速證無上正等菩提。名第三難。一切門有四。
0404a10: 一有尋有伺靜慮。二喜俱行靜慮。三樂俱行
0404a11: 靜慮。四捨俱行靜慮。善士有五。一者無愛味
0404a12: 靜慮。二慈俱行。三悲俱行。四喜俱行。五捨俱
0404a13: 行靜慮。一切種者。六種七種。言六種者。一善
0404a14: 靜慮。二無記變化。三奢摩他品。四毘舍
0404a15: 那品。五自他利正審思惟。六能引神通威力
0404a16: 功德靜慮。言七種者。一者名緣靜慮。二義緣。
0404a17: 三止相緣。四舉相緣。五捨相緣。六現法樂住。
0404a18: 七能饒益他。遂求有八。一於諸毒藥霜雹災
0404a19: 患。能息能成術所依靜慮。二於界違所生
0404a20: 眾患能除靜慮。三於諸飢饉火災旱等現前
0404a21: 在時。興致甘雨靜慮。四於怖畏能拔濟。五於
0404a22: 乏食墮在曠野諸有情類。能施飲食。六於乏
0404a23: 財位所化有情。能施財位。七於十方界放逸
0404a24: 有情。能正諫誨。八於諸有情隨所生起。應作
0404a25: 正作靜慮。此世他世樂有九。一神通變現調
0404a26: 伏有情靜慮。二記說變現調伏有情。三教誡
0404a27: 變現調伏有情。四於造惡者示現惡趣。五於
0404a28: 失辨才能施辨才。六於失念能施憶念。七制
0404a29: 造建立無顛倒論微妙讚頌摩咀理迦。能令
0404b01: 正法久住。八於諸世間工巧業處。能引義利
0404b02: 資生眾具能隨造靜慮。九於生惡趣所化有
0404b03: 情。為欲暫時息彼眾苦。放大光明照觸靜慮。
0404b04: 清淨略有十一。由世間淨離諸愛味清淨靜
0404b05: 慮。二由出世淨無有染污。三由加行淨。四由
0404b06: 得根本淨。五由根本勝進淨。六由入住自在
0404b07: 淨。七捨淨慮已還復證入自在淨。八神通變
0404b08: 化自在淨。九離一切見趣淨。十一切煩惱所
0404b09: 知障清淨靜慮。
0404b10: 慧九門者。一自性。謂能悟入一切所知。及已
0404b11: 悟入一切所知。簡擇諸法。普緣一切五明處
0404b12: 轉。即慧自性。二一切有二。謂世出世。此各有
0404b13: 三。一能於所知真實。隨覺通達慧。二能於
0404b14: 如所說五明處及三聚中。決定善巧慧。三能
0404b15: 作一切有情義利慧。難行慧者有三種。能知
0404b16: 甚深法無我智。名第一難。能了有情調伏方
0404b17: 便智。名第二難。了知一切所知境界無障礙
0404b18: 智。名第三難。一切門者略有四種。於二藏中。
0404b19: 勝妙聞思二慧。及所應作隨轉。所不應作止
0404b20: 息慧。及修習力所攝三摩呬多地無量慧。善
0404b21: 士慧者有五。一聽聞正法所集成慧。二內正
0404b22: 作意俱行慧。三自他利行方便俱行慧。四於
0404b23: 諸法中善決定慧。五捨煩惱慧。復有異門。一
0404b24: 微細慧。悟入所知如所有性故。二周備慧。悟
0404b25: 入所知盡所有性故。三俱生慧。宿智資糧所
0404b26: 集成故。四具教慧。能於諸佛已入大地諸菩
0404b27: 薩眾。所聞法義具受持故。五具證慧。從淨
0404b28: 意樂地乃至到究竟地所攝受故。一切種六
0404b29: 七。六謂四諦盡無生智是名六慧。七謂法智。
0404c01: 類智。世俗智。神通智。相智。十力前行智。四
0404c02: 道理中正道理智。遂求慧有八。一依法異門
0404c03: 智。謂法無礙慧。二依法相智。三依法釋詞智。
0404c04: 四依法品類句差別智。即三無礙解。五菩薩
0404c05: 一切摧伏他論慧。六菩薩一切成立自論慧。
0404c06: 七菩薩一切正訓營為宗屬家產慧。八菩薩
0404c07: 一切善解種種王正世務慧。二世樂有九。謂
0404c08: 諸菩薩於內明處能善明淨善安住慧。餘四
0404c09: 明處能善明淨非安住慧。一切菩薩即用如
0404c10: 是於五明處善明淨慧。以為依止。於他愚癡
0404c11: 放逸怯弱勤修正行所化有情。如其次第。示
0404c12: 現教導讚勵慶慰慧。清淨有十。於真實義有
0404c13: 二慧。謂由盡所有性及如所有性。於流轉有
0404c14: 二慧。謂取正因果故。於執受義有二慧。謂
0404c15: 倒不倒如實了知故。於方便義有二慧。謂應
0404c16: 作不應作如實知故。於究竟義有二種慧。謂
0404c17: 染淨如實了知故。
0404c18: 五相名波羅蜜門
0404c19: 七十五云。謂諸菩薩所有布施略有五種。功
0404c20: 德相應得入布施到彼岸數。一者無著。二無
0404c21: 戀。三無罪。四無分別。五迴向。如施戒等當知
0404c22: 亦爾。無著者。謂於一切種施等障法中。無有
0404c23: 罣礙。無戀者。謂於有染及彼果中。心無繫著。
0404c24: 無罪者。謂遠離一切種施等隨煩惱。無分別
0404c25: 者。謂於施等不觀遍計所執自性。迴向者。謂
0404c26: 以一切施等諸行願得菩提果。於前九門皆
0404c27: 隨決了。
0404c28: 七相施等清淨門
0404c29: 七十四云。菩薩所行惠施。由七種相乃得清
0405a01: 淨。謂施淨。戒淨。見淨。心淨。語淨。智淨。垢淨。
0405a02: 皆有十相。初清淨十相者。一廣大施。謂眾多
0405a03: 差別故。二平等施。無僧減故。三應時施。當彼
0405a04: 所樂故。四上妙施。色等具足故。五清淨施。非
0405a05: 不淨物所雜穢故。六如法施。無罪相應故。七
0405a06: 隨樂施。謂隨求者所愛樂故。八利益施。隨彼
0405a07: 所宜故。九或頓或漸施。觀彼求者故。十無間
0405a08: 施。無斷絕故。戒淨十相者。一發勤精進所
0405a09: 獲財物而用惠施。二自手臂力所致物施。三
0405a10: 離垢污物而用惠施。四如法施。五如法所得
0405a11: 施。六息除諸惡施。七諸伏調根施。八殷重恭
0405a12: 敬施。九自手而施。十於己僕從先行恩養。然
0405a13: 後惠施來求者。見清淨十相者。一不計度我
0405a14: 能行施。二不將己量他施。三不觀他當反報
0405a15: 施。四不觀當來有富樂施。五不觀令無果施。
0405a16: 六不觀施不相似果施。七不觀施有顛倒果
0405a17: 施。八不觀殺害為伴侶施。九不觀奇變吉祥
0405a18: 相施。十不為聲譽稱讚施。心清淨十相者。一
0405a19: 憐愍心施。二珍寶心。謂於施所。三平等心施。
0405a20: 四調伏垢心施。五欣樂心施。謂由七相。一於
0405a21: 未來求者。發歡喜心故。二於已來求者。初見
0405a22: 便淨信故。三於正施時。生悅豫心故。四生靜
0405a23: 定心故。五生無足心故。六生不惱心故。七施
0405a24: 已不追悔心故。六忍辱心施。無厭倦故。七以
0405a25: 慈心施惱害者。八以悲心於有苦者。九以喜
0405a26: 心施於有功德者。十以捨心施於親友所。語
0405a27: 清淨十相者。一先於施物。恣彼乞者。二彼若
0405a28: 至時。稱善來進。三遠離嚬蹙。平面而視。含笑
0405a29: 先言。四以耎言共申安慰。五從此無間言當
0405b01: 施汝可愛財物。六正發施言。七彼若遮障。縱
0405b02: 容分布不出言。八於乞者不毀不呰。九若
0405b03: 無施物。正言詞謝許得隨與。十於乞者終不
0405b04: 對面呵責笑弄。令改容愧。智清淨十相者。一
0405b05: 由惠施智清淨。二由求者智清淨。三由施物
0405b06: 智。四由施加行智。五由以施成熟有情智。六
0405b07: 由方便善巧智。七由諸欲過患智。八由除垢
0405b08: 智。九由友遠離攝受智。十由隱覆六方智清
0405b09: 淨。惠施智淨者。了施名言體相故。求者智
0405b10: 淨者。住福田想故。施物智者。於工巧業善巧
0405b11: 速能集物而惠施等。加行者。勿令求者生疲
0405b12: 倦等故。方便善巧智者。教導令行施等。除十
0405b13: 四垢業。由友遠離攝受智者。離四惡友近四
0405b14: 善友而行施故。隱覆六方智者。謂隱覆六方
0405b15: 而行惠施此次三門如法華安樂品。垢清淨十相者。一遠離
0405b16: 懈怠垢。二遠離貪垢。三遠離瞋垢。四遠離癡
0405b17: 垢。五遠離障垢有四障。一不串習。二匱乏。三
0405b18: 耽湎。四觀果。此離非道理垢。六善分布。七由
0405b19: 圓滿施。此離減少垢有二。一事圓滿。二意
0405b20: 樂圓滿。事圓滿有七。一施資產。二施國土。三
0405b21: 施有情。四施莊嚴。五施舍宅。六施居處。七施
0405b22: 內身。八由清淨施。離不清淨垢。由十種清淨。
0405b23: 即無著無取等。九善觀察施離惡慧垢。謂觀
0405b24: 察施物。觀察意樂。觀察其田。觀物者。觀用勝
0405b25: 積。觀施勝用。以饒他故。觀意樂四。於因無倒
0405b26: 意樂。果中無著意樂。於生悲愍意樂。於智圓
0405b27: 滿意樂。觀田五相。一於是處乞求可得。二
0405b28: 於是處已有乞求復加貧匱。三於是處已有
0405b29: 貧匱復無依怙。四於是處有無依怙復行惡。
0405c01: 行。五於是處雖無此等而有修行。十具方便
0405c02: 德而行惠施離無方便過垢。謂串習施不顧
0405c03: 身命悲愍有情。真實義智無上菩提勝解教
0405c04: 導強力逼迫處任恩報生及神力。
0405c05: 七非田不應施與門
0405c06: 非田不應施有七。一乞求者極大暴惡。曾為
0405c07: 怨害歸依怨害而有所求。二勸為善事終不
0405c08: 能得。三心壞染污為染污事而有乞求。四為
0405c09: 損惱而有乞求。五乞求者或自是魔。或魔所
0405c10: 魅非處乞求。六乞求父母或復隨一非所施
0405c11: 物。七能為無義。
0405c12: 四攝如度九種門
0405c13: 四攝九門頌＝施【原】頌如前度。自性愛語。於諸有情常
0405c14: 樂宣說悅可意語諦語法語引攝義語。為愛
0405c15: 語自性。一切愛語者。略有三種。一設慰喻語。
0405c16: 恒對有情遠離嚬蹙。先發善言。舒顏平視。含
0405c17: 笑為先。或問安隱吉祥。或問諸界調適。或問
0405c18: 晝夜怡樂。或命前進善來。以是等相慰問有
0405c19: 情。二者設慶悅語。由此語故。若見有情妻子
0405c20: 財穀其所昌盛而不自知。如應覺悟以申慶
0405c21: 悅。或知信戒聞捨慧增。亦復慶悅。三設勝
0405c22: 益語。宣說一切種德圓滿法教相應之語。利
0405c23: 益安樂一切有情。恒常現前以勝益言而為
0405c24: 饒益。難行愛語者。略有三種。於能殺害怨家
0405c25: 惡友。以善淨心無穢濁心。思擇為說如前三
0405c26: 語。名第一難。於其上品愚癡鈍根諸有情所。
0405c27: 心無疑慮。思擇為說種種法教。誓受疲勞。如
0405c28: 理如法如善攝取。名第二難。於其諂詐欺誑
0405c29: 親教軌範尊者長老真實福田行邪惡行諸有
0406a01: 情所。無嫌恨心。無恚惱心。思擇為說如前三
0406a02: 語。名第三難。一切門語有四。一欲斷諸蓋趣向
0406a03: 善者。為說先時作法。二遠離諸蓋心調善者。
0406a04: 為說增進四聖諦等相應正法。三在家出家
0406a05: 多放逸者。無倒諫誨。方便令其出離放逸行
0406a06: 住不放逸行。四於諸法中多疑惑者。為令當
0406a07: 來離疑惑故。為說正法論議決擇。善士愛語
0406a08: 略有五種。為所化生能說。如來及諸菩薩有
0406a09: 因緣法。有出離法。有所依法。有勇決法。有神
0406a10: 變法。若所說法得處有因制立學處。名有因
0406a11: 緣。若所說法於所受學有毀犯者。施設還淨。
0406a12: 名有出離。若所說法四依所攝。施設無倒法
0406a13: 律正行。名有所依。若所說法能正顯示出一
0406a14: 切苦不退還行。名有勇決。若所說法作三神
0406a15: 變。一切所說終不唐捐。名有神變。一切種
0406a16: 愛語六種七種。言六種者。一於應聽法開聽
0406a17: 愛語。二應制法遮制。三開示諸法法門。四開
0406a18: 示無倒法相。五開示無倒訓釋諸法言詞。六
0406a19: 開示無倒法句品類差別。七種者。一慰喻愛
0406a20: 語。二慶悅。三於他有情一切資具少希欲中。
0406a21: 一切所作。及以正至少希欲中。廣恣愛語。四
0406a22: 安愍種種驚怖。五如理宣說所攝。六為欲令
0406a23: 他出不善處安住善處。正見聞疑舉呵。七請
0406a24: 他有力饒益愛語。遂求有八。謂依四淨語起
0406a25: 八聖語。四淨語謂四善語業。八聖語謂見言
0406a26: 見等。二世樂有九。一說正法斷親屬難愁憂
0406a27: 愛語。二說正法斷財位難愁憂。三說正法斷
0406a28: 無病難愁憂。四說正法斷淨戒難眾苦。五說
0406a29: 正法斷正見難眾苦。六說正法讚美淨戒圓
0406b01: 滿。七說正法讚美正見圓滿。八說正法讚美
0406b02: 軌則圓滿。九說正法讚美正命圓滿愛語。清
0406b03: 淨愛語有二十種。如前力品。自性利行。由彼
0406b04: 愛語。為諸有情。示現正理。隨其所應。於諸所
0406b05: 學。隨義利行法隨法行。如是行中安住悲心
0406b06: 無愛染心。勸導調伏安處建立。略名自性。一
0406b07: 切利行略有二種。一未成熟有情能成熟利
0406b08: 行。二已成熟有情令解脫利行。復由三門。一
0406b09: 於現法利勸導利行。二於後法利勸導利行。
0406b10: 三於現後利勸導利行。於現法利勸導利行
0406b11: 者。謂勸導以法業德招集守護增長財位。由
0406b12: 此能令獲大名稱及現法樂。由資具樂攝受
0406b13: 安住。於後法利勸導利行者。正勸導棄捨財
0406b14: 位清淨出家。受乞求行以自存活。由此能令
0406b15: 決定獲得後法安樂。不必獲得現法安樂。於
0406b16: 現後利勸導利行者。正勸導在家或出家者。
0406b17: 漸次修行趣向離欲。由此能令現得輕安後
0406b18: 生淨天。或無餘依界般涅槃。難行利行者略
0406b19: 有三種。於先未行勝善根。因諸有情所能行
0406b20: 利行。名第一難。難勸導故。於有善因現前
0406b21: 耽著廣大財位眾具圓滿有情利行。名第二
0406b22: 難。廣大放逸耽著轉故。於諸外道著本異道
0406b23: 邪見邪行有情利行。名第三難。彼於自宗愚
0406b24: 癡執故。於正法律憎背執故。一切門利行有
0406b25: 四。不信有情於信勸導。犯戒有情於戒勸導。
0406b26: 惡慧有情於慧勸導。慳有情於捨勸導。善
0406b27: 士利行略有五種。於真實義勸導有情。於應
0406b28: 時宜勸導。於攝妙義勸導。於諸有情柔濡勸
0406b29: 導。於諸有情慈心勸導。一切種利行有六七
0406c01: 種。六謂若諸有情應正攝受正攝受之。應正
0406c02: 調伏正調伏之。憎背聖教除其恚惱。處中住
0406c03: 者令入聖教。已入聖教令其成熟。已成熟者
0406c04: 令得解脫。七謂隨所化生於善資糧守護長
0406c05: 養。隨小大乘或於遠離。或於心一境性。或於
0406c06: 清淨諸障。或於修習作意正安處之。若有二
0406c07: 乘種即於二乘而正安處。若大乘種即於大
0406c08: 乘安處。遂求利行者有八。謂見有情於應慚
0406c09: 處為無慚纏之所纏繞。方便開解令離彼纏。
0406c10: 於餘七纏亦爾。二世樂有九。謂於他有情。依
0406c11: 淨身業。勸離殺生。離不與取。離欲邪行。離一
0406c12: 切窣羅若迷麗耶及以末陀放逸處酒。依淨
0406c13: 語業。勸離一切妄語。離離語。離語。離穢
0406c14: 語。依淨意業。勸離貪瞋癡。清淨利行有十。依
0406c15: 外清淨有五。一無罪利行。二不轉。三漸次。四
0406c16: 遍行。五如應。諸惡行者於諸善中能正安處。
0406c17: 名無罪行。於非解脫非定清淨處。求為真解
0406c18: 脫。求為定清淨。即於其中能正勸導。名不轉
0406c19: 行。知劣中妙。隨次為說下中上法。教誡教授
0406c20: 令漸次修行。一切有情隨力隨能行義利行
0406c21: 求樂者。即於其中隨類勸導。名遍行利。於諸
0406c22: 有情。若於自義善法三品功能差別可勸導
0406c23: 者。及由方便功能差別可勸導者。於彼如彼
0406c24: 方便勸導。名如應利行。依內清淨有五利行。
0406c25: 於諸有情。起廣大悲。意樂現前。而行利行。於
0406c26: 諸有情所作義利。雖受一切大苦劬勞。而心
0406c27: 無倦。深生歡喜。而行利行。雖現安處最勝第
0406c28: 一圓滿財位。而自謙下。如奴如僕。亦如孝子
0406c29: 旃荼羅子。其心卑屈。離憍慢我執。而行利行。
0407a01: 於諸有情。心無愛染。無有虛偽。真實哀憐。而
0407a02: 行利行。於諸有情。生起畢竟無復退轉慈愍
0407a03: 之心。而行利行。故總成十。同事者。若聽是
0407a04: 義。於是善根。勸化受學。或等或增。自現受
0407a05: 學。與他同事。所化有情知同己事。受學決定
0407a06: 堅固不退。以作是思。定能為我利益安樂。彼
0407a07: 自現行。無有知無利益安樂自現行者。非諸
0407a08: 菩薩如是同事。得詰難言。汝不受學。云何勸
0407a09: 導教授於他。汝應從他諮受教誡。有諸菩薩
0407a10: 是他同事而不自顯與他同事。謂與等力而
0407a11: 不自顯。有非他同事而自顯現與他同事。謂
0407a12: 現生下劣而導他故。有是他同事亦自顯現
0407a13: 與他同事。謂見可化善根搖動。為令堅住。現
0407a14: 與同事。或增或等。非他同事。亦不自顯。與他
0407a15: 同事。謂自行放逸棄捨他事。
0407a16: 各九得果門
0407a17: 前施乃至同事九門所得果者。一切施等。若
0407a18: 多修習。若善清淨。若具圓滿此三流至下諸門。能感無
0407a19: 上正等菩提金剛之身正法久住果。難行能
0407a20: 感如來希奇法果。一切門得最勝有情天人
0407a21: 所供養果。善士門得一切有情門最尊勝果。
0407a22: 一切種得無量殊勝福德所攝相好莊嚴身
0407a23: 果。遂求門能感如來座菩提座魔不能惱不
0407a24: 傾動果。二世門得如來最勝靜慮解脫等持
0407a25: 等至樂果。清淨門能感如來四一切種清淨
0407a26: 果。謂所依淨。所緣淨。心淨。智淨。無邊可愛
0407a27: 無罪勝果。
0407a28: 十業得短命報門
0407a29: 業報差別經云。有十種業。能令眾生得短命
0407b01: 報。一自行殺生。二勸他令殺。三讚歎殺。四見
0407b02: 殺隨喜。五於怨憎所欲令喪滅。六見怨滅已
0407b03: 心生歡喜。七者壞他胎藏。八者教人毀壞。九
0407b04: 者建立天祀屠殺眾生。十者教人戰互相
0407b05: 殘害。
0407b06: 十業長壽報門
0407b07: 十業能令眾生得長命報。一自不殺生。二勸
0407b08: 他不殺。三讚歎不殺。四見他不殺心生歡喜。
0407b09: 五者見彼殺者心方便救免。六死怖者安慰
0407b10: 其心。七見恐怖者施與無畏。八見諸患者起
0407b11: 慈悲心。九見諸急難起大悲心。十以諸飲食
0407b12: 惠施眾生。
0407b13: 十業多病不病門
0407b14: 十業能令眾生得多病報。一好喜打拍一切
0407b15: 眾生。二勸他令打。三讚打。四見打歡喜。五惱
0407b16: 亂父母令心憂惱。六惱亂賢聖。七見怨病苦
0407b17: 心大歡喜。八見怨病愈心生不樂。九於怨病
0407b18: 所與非對治。十宿食不消而復更食。復有十
0407b19: 業。能令眾生得無病報。初四翻前四。五供養
0407b20: 父母及諸病人。六見賢聖病瞻視供養。七見
0407b21: 怨病愈心生歡喜。八見病苦者施與良藥。亦
0407b22: 勸他施。九於病苦起慈悲心。十於飲食自能
0407b23: 節量。
0407b24: 十業醜好報門
0407b25: 十業令眾生得醜陋報。一好行忿怒。二好懷
0407b26: 嫌恨。三惑誑於他。四惱亂眾生。五於父母所
0407b27: 無愛敬心。六於賢聖所不生恭敬。七侵奪賢
0407b28: 聖資生田業。八於佛塔廟斷滅燈明。九見醜
0407b29: 陋毀呰輕賤。十習諸惡行。十業令眾生得端
0407c01: 政報。一不瞋。二施衣。三愛敬父母。四尊重賢
0407c02: 聖。五塗飾佛塔。六掃灑堂宇。七掃灑僧地。八
0407c03: 掃灑佛塔。九見醜陋者不生輕賤起恭敬心。
0407c04: 十見端政者悟曉宿因。
0407c05: 十業生下上族門
0407c06: 十業令得下族姓報。一不敬父。二不敬母。三
0407c07: 不敬沙門。四不敬婆羅門。五於尊長不敬護。
0407c08: 六於師長不奉迎供養。七見尊者不奉迎請
0407c09: 坐。八於父母所不尊教誨。九於賢聖所不受
0407c10: 教誨。十輕蔑下族。十業得上族報。翻前即是。
0407c11: 十業令生得少資財報。一自行盜。二教他行。
0407c12: 三讚他盜。四見盜歡喜。五於父母所減損生
0407c13: 業。六於賢聖侵奪資財。七見他得利心不歡
0407c14: 喜。八障他得利為作留難。九見他行施無隨
0407c15: 喜心。十見飢饉心不憐愍而生歡喜。十業令
0407c16: 生得多資財。翻前可知。
0407c17: 禮塔十功德門
0407c18: 次文廣辨雜業差別之報。禮佛塔廟得十種
0407c19: 功德。一者得妙色好聲。二有所發言。人皆信
0407c20: 伏。三處眾無畏。四天人愛護。五具足威勢。六
0407c21: 威勢眾生皆來依附。七常得親近諸佛菩薩。
0407c22: 八具大福報。九命終生天。十速證涅槃。
0407c23: 施蓋十功德門
0407c24: 奉施寶蓋得十功德。一者處世如蓋覆護眾
0407c25: 生。二身心安穩離諸熱惱。三一切敬重無敢
0407c26: 輕慢。四者有大威勢。五常得親近諸佛菩薩
0407c27: 大威德者。以為眷屬。六者恒作轉輪聖王。七
0407c28: 者恒為上首修習善業。八九十報如禮佛後
0407c29: 三。
0408a01: 施旛十功德門
0408a02: 奉施繒旛得十功德。一者處世如幢國王大
0408a03: 臣親友知識恭敬供養。二者豪富自在具大
0408a04: 財寶。三者善名流布遍至諸方。四者形貌端
0408a05: 嚴壽命長遠。五者常於生處施行堅固。六者
0408a06: 有大名稱。七有大威德。八生在上族。九命終
0408a07: 生天。十速得涅槃。
0408a08: 施飲十功德門
0408a09: 以鐘鈴施得十功德。一得梵音聲。二有大名
0408a10: 聞三識宿命。四所出言人皆敬愛。五常有寶
0408a11: 蓋以自莊嚴。六有妙瓔珞以為服飾。七者面
0408a12: 貌端嚴見者歡喜。餘三如禮佛後三。
0408a13: 施衣十功德門
0408a14: 奉施衣服得十功德。一者面目端嚴。二肌膚
0408a15: 細滑。三塵垢不著。四生便具足微妙衣服。五
0408a16: 微妙臥具覆蓋其身。六具慚愧服。七見者敬
0408a17: 愛。餘三準前。
0408a18: 施器及飲食得十功德門
0408a19: 器皿飲食各得十功德。如盂蘭盆經贊述說。
0408a20: 不能繁敘也。
0408a21: 施香十功德門
0408a22: 奉施香華得十功德。一者處世如華。二身無
0408a23: 臭穢。三福香戒香遍諸方所。四隨所生處鼻
0408a24: 根不壞。五超勝世間為物歸依。六身常香潔。
0408a25: 七愛樂正法。受轉正法。受持讚誦。餘三如
0408a26: 前。
0408a27: 施十功德門
0408a28: 以燈明施得十功德。一照世如燈。二隨所生
0408a29: 處肉眼不壞。三得於天眼。四於善惡法得善
0408b01: 智慧五除滅大闇。六得智慧明。七流轉世間
0408b02: 常不在於黑闇之處。餘三如前。
0408b03: 恭敬合掌十功德門
0408b04: 恭敬合掌得十功德。一者得勝福報。二生於
0408b05: 上族。三得勝妙色。四得勝妙聲。五得勝妙蓋。
0408b06: 六得勝妙辨。七得勝妙信。八得勝妙戒。九得
0408b07: 勝妙多聞。十得勝妙智也。
0408b08: 勸發菩提心集卷下終
0408b09: 原夫此書者。發心修行之要路。菩提涅槃
0408b10: 之大基。求佛行人不可不崇。依之先年之
0408b11: 比。故清淨光院家有御發願被開上卷。其
0408b12: 後關東名越光明寺苾芻靜照特發誓願。
0408b13: 勸化數十貫之淨財。式備中下開版費用。
0408b14: 令同法苾芻照慧勤策誘賢幹緣矣。冀流
0408b15: 通永代。開發大心者。
0408b16: 正應三年庚寅三月二十五日
0408b17: 　　　　　　　西大寺沙門　睿尊記
