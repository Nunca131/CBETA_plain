0928a01: 古林智禪師語錄卷之三
0928a02: 侍　　者正續記錄
0928a03: 嗣法門人正巡編輯
0928a04: 住遼陽建寧禪寺語錄
0928a05: 康熙己巳巳歲冬十月朔日進院。
0928a06: 本寺監院率眾請上堂多年不肯順人情老邁無端
0928a07: 顛倒行自是業緣無避處且邀明月下襄平大眾既
0928a08: 到這裏莫有共相激揚者麼良久無出乃曰金剛寶
0928a09: 劍久藏匣中今朝拈出孰敢當鋒妖邪盡喪狐兔潛
0928a10: 蹤三世諸佛總立下風正法眼藏讓誰立宗十世古
0928a11: 今一時流通正恁麼時天高地厚海晏河清處處村
0928a12: 歌社舞家家嘯月吟風且道到院一句又作麼生喝
0928a13: 一喝曰舉頭天外看誰是個中人。
0928a14: 李基蓁請上堂佛說一切法為度一切心我無一切
0928a15: 心何用一切法既無心又無法遂豎起拂子曰這箇
0928a16: 消息從甚麼處得來大眾還識這箇麼諸佛未出世
0928a17: 祖師未西來這箇也不曾減一絲毫諸佛出世祖師
0928a18: 西來也不曾增一絲毫亙古亙今無生無滅蓋天蓋
0928a19: 地透聲透色無譬可喻無言可說達磨不識世尊無
0928a20: 得現前大眾如何湊泊須是恁麼人方解恁麼事苟
0928a21: 或未然釣竿斫盡重栽竹不計功程得便休拈杖卓
0928a22: 一下曰神功已巳極三千界睿算仍過億萬年。
0928a23: 盛京掌教李鞏請上堂佛心無義立義即失佛法無
0928a24: 言著言則迷所以道眼若不睡諸夢自息心若不異
0928a25: 萬法一如試問大眾那箇是不睡的眼那箇是不異
0928a26: 的心若向這裏了當會得去如化一道清風透荊棘
0928a27: 林中無掛無礙若一毫不了如著一領破絮襖便有
0928a28: 東扯西拽無有出期累他從上乃佛乃祖念彼群幽
0928a29: 千方百計向無方便處屈垂方便無言教中權設言
0928a30: 教令脫一切苦惱得逍遙快樂去今日建寧短於權
0928b01: 化無法可說何當掌教八官師同眾檀遠來請法到
0928b02: 此不得已巳借襄平城為口以金銀庫為舌說無說之
0928b03: 說令現前大眾聞無聞之聞箇箇頓斷情緣瞥脫意
0928b04: 解直下了明這一著子且道如何是這一著子以拂
0928b05: 子左右揮曰自從舞得三臺後拍拍原來總是歌。
0928b06: 潘有成請上堂圓通門廣啟選佛場宏開舉揚大般
0928b07: 若眾善積靈臺直得遍界絕羅籠當陽無取捨柰有
0928b08: 老比丘無事中生事行菩薩行立精進幢建萬佛道
0928b09: 場中來如是則無一不同法性等太虛塵塵剎剎萬
0928b10: 佛放光如理如事普應十方正所謂殊勝中最殊勝
0928b11: 奇特處更奇特到這裏教老僧說箇甚麼若是舉古
0928b12: 舉今行棒行喝盡是從前拈過了也不如總莫動著
0928b13: 只將現前公案試問諸仁遂豎拂子曰見麼非但萬
0928b14: 佛三世諸佛歷代祖師古今賢聖天下大和尚盡在
0928b15: 拂子頭上吹法螺擊法鼓橫出直入施大機用提持
0928b16: 正法眼闡揚解脫道與一切人抽釘拔楔解黏去縛
0928b17: 若有利根上智向老僧未舉拂子已巳前見得始知一
0928b18: 處透千處萬處通明一光明千光萬光普照且道正
0928b19: 恁麼時如何揮拂子曰無相光中萬佛現一道清虛
0928b20: 亙古今。
0928b21: 護法胡朝輔請上堂一檀設供箇箇口中知鹽識醬
0928b22: 四眾雲臻人人眼裏辨俗分僧頭頭不昧事事分明
0928b23: 為甚麼問著自己巳本參話頭便乃劃斷十虛覿面千
0928b24: 里向後也說我曾結一制解一期來取笑識者埋沒
0928b25: 己巳靈汝不見釋迦老子睹星悟道曰我觀一切眾生
0928b26: 俱有如來智慧德相皆為妄想執著不能證得而今
0928b27: 只要諸人心空境寂內外無依忽然覷破這一著子
0928b28: 謾道一箇話頭千萬話頭一時覷破所以善財童子
0928b29: 彈指入彌勒樓閣頓見阿僧祇莊嚴于一一莊嚴中
0928b30: 見阿僧祇世界於一一世界中見阿僧祇寶光於一
0928c01: 一光明中見諸佛菩薩於一佛一菩薩中見無量劫
0928c02: 來種種修因種種證果托胎出胎出家成道乃至說
0928c03: 無量法度無量眾入涅槃分舍利皆不出一彈指頃
0928c04: 所以道十世古今始終不離於當念無邊剎海自他
0928c05: 不隔於毫端大眾聚首建寧來朝一月難道不如他
0928c06: 一彈指頃且道是法不靈人不靈也還是古時法不
0928c07: 同今時法還是今時人不同古時人也試道道看如
0928c08: 道不得老僧自道去也良久彈指一下下座。
0928c09: 上堂鷲嶺單提向上機迦葉一笑承當少林密傳正
0928c10: 法眼神光三拜擔荷佛佛授手祖祖相傳印印無差
0928c11: 機機圓證向荊棘林中闢開活路紅塵堆裏巧覓生
0928c12: 涯拈起也天回地轉放下也草偃風行無非建立此
0928c13: 箇宗風要人直下承當若是箇頂具眼的漢子向
0928c14: 緇素未動念請法已巳前老僧未出方丈已巳前承當得
0928c15: 去始識百川異流同歸大海千重萬匝只出一源所
0928c16: 以道三世諸佛也恁麼歷代祖師也恁麼天下大宗
0928c17: 師也恁麼老僧也恁麼且道恁麼底事一句作麼生
0928c18: 遂震威一喝曰鶴有九皋方翥翼馬無千里謾追風。
0928c19: 上堂千山頂峭巍巍浩浩松風談般若太子河活潑
0928c20: 潑溶溶水月露真機若也如斯薦得始知靈源不昧
0928c21: 萬古徽猷所以法隨法行無處不遍心隨心用何處
0928c22: 不週故能出沒卷舒縱橫自在束虛空作柱杖子也
0928c23: 打他不得合百千萬聚雷作一喝也驚他不動更有
0928c24: 甚麼生死去來地水火風聲香味觸都盧是箇真實
0928c25: 人體雖然恁麼猶是閉門造車未是出門合轍如何
0928c26: 是出門合轍喝一喝曰大千沙界海中漚一切聖賢
0928c27: 如電拂。
0928c28: 祁鳳鳴請上堂朔風凜烈天木飛花解脫門八字打
0928c29: 開正法眼頂獨露淨裸裸赤灑灑清寥寥白滴滴
0928c30: 溝渠瓦礫悉生光彩奇珍異寶咸皆失色何也一片
0929a01: 本地風光現成琉璃世界若是箇正知正覺向這裏
0929a02: 直下一見一切見一了一切了聲色翳障全消見聞
0929a03: 之源亦脫不墮千聖機關不遊諸祖窠窟納須彌於
0929a04: 芥中擲大千於方外舉一機千機截斷拈一事萬事
0929a05: 齊彰所以乃佛乃祖提持此事貴要大地眾生腳跟
0929a06: 下洞明這本地風光運出自己巳珍堆山積獄成就他
0929a07: 受用海晏河清作一切奇特事立一切殊勝因苟或
0929a08: 未然只恐猶有變遷且道變遷箇什麼飄飄瑞雪下
0929a09: 樹樹銀花發紅日照當空阿仍舊泥滑滑。
0929a10: 報恩寺盛宇白塔寺法海請上堂萬嶺千山覿面寒
0929a11: 一河三岔似龍蟠箇中佛法如何說直要諸人著眼
0929a12: 看所以諸佛頂上一著諸佛覷不見衲僧腳跟下
0929a13: 一事衲僧踏不著倘若覷見瞎卻郤他眼忽地踏著喪
0929a14: 卻郤汝命建寧則不然諸佛頂上一著衲僧覷得見
0929a15: 衲僧腳跟下一事諸佛踏得著諸佛踏著即是衲僧
0929a16: 衲僧覷見即是諸佛何也不見道諸佛法身入我性
0929a17: 我性同共如來合若能如此會得心佛眾生三無差
0929a18: 別更不假一點心思意解轉轆轆地活潑潑地無事
0929a19: 不周無法不備苟或未然不惜眉毛重重相為遂以
0929a20: 手握拳示曰見拳麼復展開曰而今卻郤是掌復問曰
0929a21: 見掌麼復握曰而今卻郤是拳展開時遍界分身塵塵
0929a22: 獨露握著時佛覷不見密密綿綿能展能握最妙最
0929a23: 玄全機全用無黨無偏隱顯縱橫無間隔從來千聖
0929a24: 不同廛。
0929a25: 觀音寺文宇同大寧寺如嵩請上堂至理洞明會千
0929a26: 差於物表玄機獨脫融萬象於毫端頭頭總是妙用
0929a27: 物物無非真宗諸仁直下薦得何勞百日施功只因
0929a28: 情生智隔無端百匝千重累他先聖垂慈設立期限
0929a29: 陶融向無事中生事直要箇箇圓通今日建寧開佛
0929a30: 祖爐用向上鉗鎚不論有情無情人我是非生死
0929b01: 凡聖去來起滅到此鎔盡若有箇銅頭鐵額底漢子
0929b02: 向這裏翻身跳出也須照顧眉毛只如三世諸佛在
0929b03: 火燄裏轉大法輪火燄為三世諸佛說法三世諸佛
0929b04: 立地聽且道火燄說的是箇甚麼法喝一喝。
0929b05: 臘八日萬壽寺僧祖春請上堂忽睹明星正眼通微
0929b06: 塵剎土悉圓融清波匝地開銀浪直至而今闡化宗
0929b07: 大眾今日子時是黃面老子三千年前在正覺山上
0929b08: 菩提樹下因睹明星豁開正眼三嘆奇哉曰我觀大
0929b09: 地一切眾生皆具如來智慧德相只因根塵遮閉不
0929b10: 能證得諸人若能頓斷根塵則世尊底見處便是諸
0929b11: 人見處諸人底見處便是世尊見處似水合水空合
0929b12: 空又如水銀落地大珠大圓小珠小圓長者長法身
0929b13: 短者短法身頭頭方便事事現成雖然如是且道明
0929b14: 星未出正眼未開智慧德相又在甚麼處喝一喝曰
0929b15: 十二時中君自得得時莫作等閒看。
0929b16: 千山龍泉寺寬如請上堂金剛正體般若智光歷歷
0929b17: 無滲漏明明絕覆藏他方與此界廓徹無遮障佛祖
0929b18: 立地聽火燄轉大藏草木共山林順方悉低向剎說
0929b19: 熾然說妙義廣無量單提向上宗阿誰不仰望豎拂
0929b20: 子曰還見智光麼若乃見得徹去便能丹霄獨步垂
0929b21: 手今時苟或未見拂子不免打葛藤謾諸人去也復
0929b22: 豎起曰三世諸佛向此光裏生凡育聖接物利生歷
0929b23: 代祖師向此光裏以心印心流通正脈天下一切大
0929b24: 和尚向此光裏揭示人天眼目提持格外宗風四生
0929b25: 九有一切萬類向此光裏東涌西沒山河大地萬象
0929b26: 森羅向此光裏成立現前大眾向此光裏坐臥經行
0929b27: 參玄探妙今日請法緇素向此光裏種福修因老僧
0929b28: 向此光裏激揚祖道直指明心且道此光未發時無
0929b29: 佛無眾生消息無山河大地形跡汝等又向甚麼處
0929b30: 委悉喝一喝。
0929c01: 甘泉寺老宿清風請上堂跳過金剛圈細嚼栗棘蓬
0929c02: 三腳驢子倒跨遊遍南北西東龜毛繩縛猛虎兔角
0929c03: 杖策獰龍顛倒陰陽掌握裏驅馳佛祖不留蹤百千
0929c04: 三昧恣遊戲方可提持向上宗驀舉拂子向空作點
0929c05: 勢曰這一點落在什麼處海神知貴不知價留與人
0929c06: 間光照夜。
0929c07: 除夕今醒請小參痛惜韶光飛電掣一年不覺虛拋
0929c08: 撇叮嚀我輩探元人抖擻精神慣猛烈聲色利名都
0929c09: 掃盡機關理性俱除絕正念提撕清似玉脊梁豎起
0929c10: 硬如鐵豁開耀日金剛眼始識元風真妙訣銀碗晝
0929c11: 鳴翻舊案鐵牛夜吼換新節從教萬緒與千端自是
0929c12: 七通穿八穴善應隨方解縛黏入廛垂手抽釘楔己巳
0929c13: 躬下事甚分明佛祖家風渾漏泄為要時人氣分同
0929c14: 愚痴老漢苦饒舌團圞共唱無生曲一會靈山迥不
0929c15: 別將此深心奉剎塵傳持莫盡無窮劫若還逐色隨
0929c16: 聲去碌碌營生忙不迭業海滔滔何日枯愛河滾滾
0929c17: 幾時竭目前弗肯迴光照秪為情生而智滅可謂年
0929c18: 來澆薄甚緇流多與道相隔雖然身在禪床上外寂
0929c19: 中搖怎合轍愧殺恁麼說用功飲他滴水須防曀忽
0929c20: 然四大各離散地獄辛酸何處雪受報彼中一晝夜
0929c21: 便同世上五千劫翻思死後沉淪苦莫若生前先打
0929c22: 徹拼身掀倒面前關物物頭頭體會得體會得眼著
0929c23: 屑不著屑真奇特情與無情轉法輪山河大地熾然
0929c24: 說且道說箇甚麼良久曰臘盡春回空劫外覺花香
0929c25: 遍塵沙國。
0929c26: 尤成伯請上堂新春祝聖熱爐香彌覆乾坤透十方
0929c27: 萬國九州歸至化八絃四表樂安詳和風宛若宗風
0929c28: 溥舜日端如佛日長箇箇相逢作揖笑天然一段好
0929c29: 時光大眾這箇時光與百千萬億劫不移易一絲毫
0929c30: 百千萬億劫與這箇時光不移易一絲毫既然不移
0930a01: 易一絲毫日往月來冬去春回是何意旨秪為人心
0930a02: 變態迷卻本源不達境惟心起種種分別故被山河
0930a03: 大地新舊所轉色空明暗去來所遷若能迴光返照
0930a04: 向自己巳腳跟下見得這段時光便達境惟心分別即
0930a05: 不生正所謂年來年去去來不動乾坤歲舊歲新新
0930a06: 舊一般時節如是則毘嵐偃嶽而常靜江湖競注而
0930a07: 不流且道是神通妙用是法爾如然喝一喝曰木馬
0930a08: 搖鈴天外飛泥牛吼出春消息。
0930a09: 信官常祥請上堂乃豎拂子曰見麼又敲案曰聞麼
0930a10: 即此見聞非見聞無餘聲色可呈君箇中若了全無
0930a11: 事體用何妨分不分所以道心不是佛認心即乖智
0930a12: 不是道立智則迷道本無為佛亦無相若能於無相
0930a13: 無為處辨得一切諸相悉皆是佛一切所為悉皆是
0930a14: 道可謂諸佛體之號三菩提菩薩修之成六度行海
0930a15: 慧變之為水龍女獻之為珠天人散之為無著花善
0930a16: 友求之為如意寶圓覺悟之為十二緣起聲聞證之
0930a17: 為四諦人空及至諸大宗師箇箇所悟不同或吹布
0930a18: 毛栗棘蓬柏樹子乾屎橛三腳驢南山鱉雲門扇子
0930a19: 跳上三十三天著帝釋鼻孔東海鯉魚打一棒
0930a20: 雨似盆傾遂拈杖卓一卓曰諸佛心髓祖師密奧十
0930a21: 成八字打開遍界全彰殊妙纖洪長短黑白方圓一
0930a22: 一絕羅籠處處無回互若乃信得及去如壯士屈伸
0930a23: 臂頃豈假他人餘力若更情存限量落在見聞纔涉
0930a24: 思惟白雲萬里且不落見聞一句作麼生道喝一喝
0930a25: 曰繡出鴛鴦無背面不知誰解覓金針。
0930a26: 瀋陽袁秉彝請上堂本分衲僧操履豈肯造次克家
0930a27: 宗匠提持必達淵微若非萬煆千鎚終是承虛接嚮
0930a28: 所以道祖師西來意針劄不入庭前柏樹子斧鑿不
0930a29: 開若能向劄不入處忽地鑿開翻身跳出天外舉步
0930a30: 踏翻大地步步趯出佛來抬頭撞破虛空頭頭全機
0930b01: 大用縱橫卷舒與奪自在可以拈禾莖作栗柄易短
0930b02: 壽為長年一為無量無量為一坐微塵裏轉大法輪
0930b03: 於一毫端現寶王剎把住也峰巒倒卓江海截流放
0930b04: 下也大地生光森羅顯赫且道其中有恁麼人麼喝
0930b05: 一喝曰要提無相毘盧印須向千峰頂上行。
0930b06: 姚正悟厲雲程請上堂寒梅早放和風開劫外之花
0930b07: 凍柳纔舒杲日揭目前之意一一應時及節頭頭顯
0930b08: 現宗乘篆不雕之心印轉微妙之法輪玄要洞悉權
0930b09: 實分明若乃見得徹去無一不是當人二六時中應
0930b10: 機接物的現成活計若未見得切須抱定本參於凡
0930b11: 聖去不得處莫容走作纔見走作即當提起本參於
0930b12: 意根下一截截斷參到萬里無寸草處驀然地一
0930b13: 聲迸破疑團方將釋迦老子三百六十餘會歷代祖
0930b14: 師千七百則種種關頭種種機用一一七通八達始
0930b15: 信水潦參馬大師纔見被師一踏踏倒潦便大悟起
0930b16: 來拍掌呵呵大笑曰百千法門無量妙義我於一毫
0930b17: 頭上識得根源去豈不慶快生平受用無盡大眾此
0930b18: 猶是曲為今時未是衲僧分上事如何是衲僧分上
0930b19: 事良久以目顧左右振威一喝下座。
0930b20: 楊九榮請上堂盡大地是箇解脫門物物頭頭皆證
0930b21: 入遍乾坤無非如來藏綿綿密密悉包容蓋天蓋地
0930b22: 亙古亙今孤迥迥峭巍巍如太阿鋒似大火聚近則
0930b23: 燎卻郤面門觸則喪身失命若是箇漢不以眼見不以
0930b24: 耳聞不以意想不以口言直下領略得去千人萬人
0930b25: 羅籠不住千聖萬聖呼喚不回如是則揚一眉乾坤
0930b26: 失色瞬一目遍界光輝可以促三僧祗為一念延一
0930b27: 念作三僧祗或向孤峰頂上壁立萬仞或在十字街
0930b28: 頭合水和泥無奇特中立奇特無殊勝處顯殊勝雖
0930b29: 然浩浩應機要且如如不動然雖到此田地更須知
0930b30: 有向上一著如何是向上一著揮拂子曰萬古碧潭
0930c01: 空界月再三撈摝始應知。
0930c02: 呂從新請上堂今朝元日好箇時節心月孤圓慧燈
0930c03: 烜赫交光相照透塵沙國一一發明不二頭頭顯示
0930c04: 非別秪要諸人靜裸裸萬象光吞赤灑灑諸塵氣絕
0930c05: 果然大用現前自是千差共轍何妨修羅宮裏打坐
0930c06: 兜率院中安歇生擒帶角虎兕敕點飛龍跛鱉然雖
0930c07: 恁麼猶未是衲僧極則如何是衲僧極則豎起拂子
0930c08: 曰見麼若能見得自是機如電掣誰敢犯其鋒鋩喝
0930c09: 似雷震孰能禦其威烈苟或未見任從踏遍名山踢
0930c10: 翻歲月箇事且置且道高掛缽囊緊峭艸鞋向甚麼
0930c11: 處去喝一喝曰解開布袋放出春風端的百花林裏
0930c12: 過悠然香透遍虛空。
0930c13: 普說
0930c14: 立春日實正請普說欲知佛性義當觀時節因緣時
0930c15: 節若至其理自彰試問大眾是甚麼時節莫是立春
0930c16: 時節麼莫是三請時節麼莫是鐘鼓齊鳴四眾臨筵
0930c17: 想問想答時節麼墮在常情料掉沒交涉莫是賓主
0930c18: 儼然時節麼莫是山僧不惜眉毛鼓兩片皮說禪論
0930c19: 道舉古談今時節麼莫是豎拳豎指一棒一喝萬象
0930c20: 交參心鏡一如時節麼墮在聖解料掉沒交涉須知
0930c21: 山僧終日言談不曾動著舌頭道出一字諸人尋常
0930c22: 側耳諦聽不曾聞著一言諸人與般若各各有一段
0930c23: 本有光明輝騰今古迥絕羅籠圓陀陀光灼灼各不
0930c24: 相知各不相到若能返照迴光將從前所見所知玄
0930c25: 妙理性露布葛藤是非得失情塵意想盡底脫卻向
0930c26: 這裏豁然瞥爾踏著本地風光便與微塵佛祖天下
0930c27: 知識同一眼見同一耳聞同一體相同一作用始識
0930c28: 火焰與三世諸佛說法三世諸佛立地聽別人被他
0930c29: 日時使我卻使得他日時到此方不畏生死不愛涅
0930c30: 槃任緣放曠無不解脫非唯汝等如此至於乃佛乃
0931a01: 祖乃聖乃賢無不悟此箇時節釋迦悟此時節便嘆
0931a02: 曰奇哉奇哉上至諸佛下至蠓蟻具有如來智慧德
0931a03: 相皆因妄相執著不能證得盧能悟此時節放下柴
0931a04: 擔竟走黃梅和偈曰菩提本無樹明鏡亦非臺本來
0931a05: 無一物何處惹塵埃德山悟此時節將疏鈔焚曰窮
0931a06: 諸玄辯若一毫置於太虛竭世樞機似一滴投於巨
0931a07: 壑後入門便棒臨濟悟此時節便道原來佛法無多
0931a08: 子三拳一掌之後入門便喝長慶悟此時節便曰也
0931a09: 大差也大差捲起簾來見天下有人問我意如何拈
0931a10: 起拂子劈口打茶陵悟此時節便曰我有明珠一顆
0931a11: 久被塵勞羈鎖今朝塵盡光生照見山河萬朵圓悟
0931a12: 悟此時節便曰少年一段風流事只許佳人獨自知
0931a13: 龐居士悟此時節解道男大不婚女大不嫁大家團
0931a14: 圞頭共說無生話乃至撓鈴打鼓吹笛插鍬大雄虎
0931a15: 南山蛇美獅子鉤獰龍犢鼻褌苕帚柄破沙盆鐵酸
0931a16: 餡吹布毛五味飯三腳跛驢露地白牛現成公案放
0931a17: 你三十棒亙古亙今一切宗師無不是悟此箇時節
0931a18: 非但吾門如是即伯陽亦悟此時節便騎牛過關遇
0931a19: 尹喜說道德仲尼悟此時節便曰吾道一以貫之曾
0931a20: 子悟此時節便答曰唯般若恁麼說此時節還諦當
0931a21: 也未眾中忽有箇傍不肯的出來心憤憤口悱悱掀
0931a22: 倒禪床喝散大眾拽下座前亂捶一頓曰寧可永劫
0931a23: 受沉淪不從諸聖求解脫和尚既登寶座何得舉此
0931a24: 陳爛葛藤山僧且向明窗下安排著熱炙盞子與伊
0931a25: 茶吃何也恁麼人難得。
0931a26: 白塔寺法海老宿請普說般若無能應此期四來雲
0931a27: 水乍相依當陽句子親拈出試問諸人知不知豎起
0931a28: 拂子曰知此物麼老僧罪過遂揮拂子曰此是北京
0931a29: 城跑鹿山東衚衕王老媽苕帚柄一把為甚麼在建
0931a30: 寧手裏不見道張三有錢不會使李四無錢會使錢
0931b01: 復曰生不知來處死不知去處謂之無常迅速生死
0931b02: 大事只這一大事諸佛為此出世祖師為此西來天
0931b03: 下和尚不憚勞苦撥艸瞻風廢寢忘餐拼身捨命亦
0931b04: 是為此一事汝等發心出家難道不是為此一事既
0931b05: 為此事何得仍舊忙忙宇宙碌碌營生
0931b06: 東隈西混虛度韶光汩沒本真空消信施豈
0931b07: 不聞得此人身如輥芥投針目前不了萬劫難尋諸
0931b08: 兄弟即此一會實非小緣急須奮勇猛心發堅固志
0931b09: 畢竟要了明此事方使自由不被業緣牽絆生死沉
0931b10: 淪未有生成彌勒自然釋迦莫不是從苦心勞力磨
0931b11: 煉出來汝但將平生所見所聞惡知惡覺凡情聖解
0931b12: 殘羹餿飯倒瓶相似盡底傾出泡洗乾淨無點氣息
0931b13: 單提本參一句話頭綿綿密密猛力參究明白處要
0931b14: 不明白不明白處要明白絲毫莫放走作如初生時
0931b15: 無異茶飯不知東西不辨到斯時自有箇冷灰爆豆
0931b16: 的日子初參先要明話頭如參萬法歸一者要知何
0931b17: 處是萬法作麼生是歸一既知歸一須知一又歸於
0931b18: 何處若知歸處不明青州布衫一句猶是隔簾見月
0931b19: 知此一句若不知臨濟三度問三度打的道理尚涉
0931b20: 言詮若知打意不明僧問趙州西來大意庭前柏樹
0931b21: 子則終成儱侗是故毫釐有差天地懸隔如參竹篦
0931b22: 話頭者喚作竹篦則觸不喚作竹篦則背不得有語
0931b23: 不得無語不得意根下卜度不得颺在無事甲裏不
0931b24: 得於舉起處承當不得遶床掉臂行一切總不得速
0931b25: 道速道擬議便打如此參去自有省發莫錯認舉起
0931b26: 處是心打的是性又謂打的便是不觸不背的旨趣
0931b27: 總是韓盧未成獅子不見道不是心不是佛不是物
0931b28: 如參父母未生前本來面目者或參念佛底是誰者
0931b29: 一一見得更須要知香嚴曰如人口咬樹枝手不攀
0931b30: 枝腳不踏枝有人來問祖師的的意若不答負他問
0931c01: 意若答他又喪身失命畢竟作麼生如此明了方知
0931c02: 生從何來死從何去的道理知得生死去來一著子
0931c03: 則轉得身通得氣無關不透無法不通正所謂自從
0931c04: 踏著曹溪路了知生死不相干到這裏與佛祖同一
0931c05: 眼見同一耳聞同一鼻孔把手共行始不負汝等出
0931c06: 家的志願耳切莫學閑言閑語滑嘴弄機於生死事
0931c07: 有何交涉你看他雪巖與修上座同做工夫巖要與
0931c08: 修說一句話三年也未得巖東邊去迎他修便向西
0931c09: 去了巖西邊去迎他修便向東去了直至三年後有
0931c10: 箇見機然後在水邊林下纔得一會巖曰我三年要
0931c11: 與兄說一句話也不能得修曰學道人生死事大此
0931c12: 事未明那有閑工夫說話你看他古人做工夫如此
0931c13: 勇猛三年不曾說一句話方有得力處現前大眾亦
0931c14: 如古人恁麼做去決不相賺故曰不是一番寒徹骨
0931c15: 爭得梅花撲鼻香。
0931c16: 清風寺住持師慧見請普說乃豎起拂子曰若論這
0931c17: 一著子本來現成有何迷悟豈假修證只為時人從
0931c18: 無始來業識濃厚昧卻郤自己巳執著有為認虛妄為根
0931c19: 本迷真性入愛纏被人我眾生受者流入生死輪迴
0931c20: 而不知返累他先聖不得已巳設立權宜禁足調心故
0931c21: 因人原在一事一物上生種種知見受種種果報故
0931c22: 令人於一言一句上坐斷種種知見遂將一句話頭
0931c23: 橫參豎參參極不休自然窮則變變則通打破無明
0931c24: 窠窟透出凡聖關頭永斷生死輪迴如何是生死輪
0931c25: 迴先須辨明日用尋常何處有生死輪迴何處無生
0931c26: 死輪迴有處急須截斷勿教相續我今問你昨夜睡
0931c27: 著時一念不生昏昏沉沉無生死輪迴今朝覺來時
0931c28: 心未有緣醒醒歷歷無生死輪迴與人談笑心無所
0931c29: 著無生死輪迴胡思亂想不住三際無生死輪迴譬
0931c30: 如將個銅爐來凡情聖解六道輪迴便有也何故起
0932a01: 心愛樂不與相爭及致人死將銅爐去以此墮落地
0932a02: 獄或有想得切如饑渴詭計騙去以此落於鬼趣或
0932a03: 貪盜去轉他畜酬或有威勢奪去捨人後受修羅或
0932a04: 以爐惠施善友因仁義致人道或用供佛福報生天
0932a05: 則生生死死死死生生番來覆去三界九有無窮無
0932a06: 盡因爐起矣此是凡情如何是聖解或有參學者見
0932a07: 爐便言爐是我本性我眼能見此爐有變壞我之見
0932a08: 性不變不壞不墮輪迴此是先尼外道以爐有生滅
0932a09: 見無生滅半生半滅半不生滅之見也或言爐起於
0932a10: 微塵是我之神我本性雖空即有是常見外道執有
0932a11: 者也或言萬物無常終歸變壞爐壞無成人死歸空
0932a12: 此斷見外道執無者也或言爐性本無無即是爐亦
0932a13: 有亦無此矯亂外道也或言爐有是無其無亦無此
0932a14: 空見外道也因執一不變心外有法略說四種廣有
0932a15: 九十六種各執四種之中一種墮在外道或有因爐
0932a16: 精進力參坐見身心世界與爐齊空了無一法以此
0932a17: 為得是色蘊魔或有見爐定中說法變化無窮謂之
0932a18: 剎說塵說無情說亦是色蘊魔前是色空為蘊此是
0932a19: 色有為蘊或有見前種種境界便生心領納是受蘊
0932a20: 魔或見好境入心不能忘置便生邪想此是想蘊魔
0932a21: 或因想著邪無師救政轉生流念是行蘊魔或有因
0932a22: 上種種認為佛法是識蘊魔一魔生五魔並到此皆
0932a23: 執在本來面目主人公念佛的誰等話頭上要討個
0932a24: 本性妙心所以用貫肚皮裏想頭通身是五蘊蓋覆
0932a25: 不能離心意識參出聖凡外去執在事上誤落蘊界
0932a26: 略說五廣有千萬豈五十種而已向來期主說他先
0932a27: 兄曾著魔境請為眾說破岐路上事情直到極頂今
0932a28: 日是清風寺住持設供老僧不辭口業念汝等初參
0932a29: 恐落此類不得不先為說破或有忽得前後際斷身
0932a30: 心世界蕩然一空永不再生有見將一切法掃滅盡
0932b01: 盡有甚棒喝玄要君臣主賓一味乾乾淨淨空空田
0932b02: 地空空月討甚工夫驀鼻牽是也此是聲聞氣分或
0932b03: 有不墮此見見爐起於無明眾生不知故有輪迴今
0932b04: 見無明本無則無老死苦惱此是緣生性空大乘初
0932b05: 門泊在無處快活不入大乘道故名緣覺於此更進
0932b06: 於爐見得起於微塵鄰虛為因水調風煉心識虛空
0932b07: 與見相緣和之合之假名為爐既解諸緣聚會而生
0932b08: 則不壞此爐諸緣本不相到而無爐之自性緣即是
0932b09: 空空即是緣兩下輥作一團分合不得所謂是諸法
0932b10: 之空相不可言生不可言滅爐見之非垢性見之非
0932b11: 淨此爐在凡不減其性在聖不增其性此是地前菩
0932b12: 薩禪更進則因緣生性空不得因性空緣生不得兩
0932b13: 頭俱斷此是入地禪前是雙照此是雙遮已巳上是菩
0932b14: 薩正禪也此去超十法界直到極頂無湊泊處無下
0932b15: 手處方是如來禪祖師禪又從如來頂上透出格外
0932b16: 所以道末後一句始到牢關不見香嚴聞擊竹聲大
0932b17: 悟曰一擊忘所知更不假修持動容揚古路不墮悄
0932b18: 然機處處無蹤跡聲色外威儀諸方達道者咸言上
0932b19: 上機仰山去勘更拶之嚴又曰去年貧未是貧今年
0932b20: 貧始是貧去年貧無卓錐之地今年貧錐也無仰曰
0932b21: 如來禪許你會祖師禪未夢見在嚴又曰我有一機
0932b22: 瞬目視伊若還不會別喚沙彌仰曰師弟會祖師禪
0932b23: 也師曰祖師如來且置復指爐問曰我今再問汝等
0932b24: 此是什麼若說銅爐著有了也不說銅爐著無了也
0932b25: 或說是不是矯亂了也若總不說落空了也若口掛
0932b26: 壁上墮生死了也若掉臂而去不上機境似長爪梵
0932b27: 志了也此六路生死四方上下圍困住你你作麼生
0932b28: 得脫向這裏尋得條活路打開六路生死迥出凡聖
0932b29: 則從前所說這些落索無一毫干礙得你正所謂數
0932b30: 聲清罄是非外一個閑人天地間且道有恁麼人麼
0932c01: 推倒銅爐下座。
0932c02: 普說萬物含靈俱有緣性因有緣性便有生死而有
0932c03: 輪迴六道受苦無了日勞我世尊千萬劫調心煉性
0932c04: 難行能行難忍能忍得燃燈授記權開方便法演三
0932c05: 乘人天說五戒十善圓覺說十二因緣菩薩說六度
0932c06: 萬行闡揚七七涅槃時至文殊請再轉法輪佛曰我
0932c07: 四十九年未曾說著一字是我曾轉法輪耶先在靈
0932c08: 山拈花示眾眾皆罔措獨迦葉一笑佛以正法眼藏
0932c09: 付託迦葉祖祖相傳傳到達磨過我東土得遇神光
0932c10: 虔侍九載斷臂安心臨滅徵眾獨神光三拜得傳祖
0932c11: 印後有丹霞燒佛雲門打佛自此用這棒者不少古
0932c12: 林幼得此棒之力歷遍中華滄桑更換流到瀋陽緣
0932c13: 遇眾善弘法蒙京兆陳公。
0932c14: 題請創寺立佛祖基業為法忘軀重整頹綱開堂三
0932c15: 韓約計六六之年本無可說空自虛張今老無力宜
0932c16: 還故土唾些殘瀋淹死大唐免得他行善者著善行
0932c17: 捨者著捨持戒者著戒能忍者著忍參禪者著禪智
0932c18: 慧者著智明教者著教念咒者著咒觀鼻者著觀數
0932c19: 息者著息明心者著心見性者著性悟道者著道得
0932c20: 果者著果成賢者著賢登聖者著聖教他去著他便
0932c21: 落空教他去空他便著實教他空實莫著他便驚疑
0932c22: 怖畏除非是從殘瀋中淹死過來的纔識得這條痛
0932c23: 棒方作天地間一個閑人共一切含靈修斯祖庭報
0932c24: 佛深恩願人人登薩婆若多個個證妙圓種智我無
0932c25: 間然矣珍重珍重此師臨圓寂前一日語。
0932c26: 
0932c27: 
0932c28: 
0932c29: 
0932c30: 古林智禪師語錄卷之三終
