0601a01: 大方廣佛華嚴經鈔會本第二十九之一　盟二
0601a02: 唐于闐國三藏沙門實叉難陀　譯
0601a03: 唐清涼山大華嚴寺沙門澄觀撰述
0601a04: 佛子云何為菩薩摩訶薩等隨順一切眾生
0601a05: 向。
0601a06: 第七等隨順一切眾生向長行中亦二
0601a07: 先位行後位果初中亦三今初牒名徵起
0601a08: 謂以善根等心順益故等即平等通於能
0601a09: 所所順眾生無相平等能隨順心智照平
0601a10: 等此從向受名等即隨順故本業云以
0601a11: 觀善惡父母無二一相一合相故名隨順
0601a12: 觀一切眾生向名無等字釋有等義有
0601a13: 云善惡即怨親此二平等俱生法身皆名
0601a14: 父母應云善父母者方便般若也惡父母
0601a15: 者無明貪愛也不滅癡愛起於明脫故無
0601b01: 二相智契無二名一合相即以無貪等善
0601b02: 根而為其性應云下正釋義般若方便即淨名及今經七十九中之意
0601b03: 下當廣釋惡父母者無明貪愛即楞伽第三經云爾時大慧菩薩白佛言世尊如世
0601b04: 尊說若男子女人行五無間業不入無間地獄世尊云何男子女人行五無間業不
0601b05: 入無間地獄佛告大慧諦聽諦聽善思念之吾為汝說大慧白佛言善哉世尊唯然
0601b06: 受教佛告大慧五無間業所謂殺父母及害羅漢破壞眾僧惡心出佛身血大慧云
0601b07: 何眾生母謂愛更受身貪喜俱如緣母喜無明為父入處聚落斷二根本名害父母
0601b08: 彼諸使不現如鼠毒發究竟斷彼名害羅漢云何破僧謂異相諸陰和合積聚究竟
0601b09: 斷彼名為破僧大慧不覺外自共相自心現量七識身以三解脫無漏惡想究竟斷
0601b10: 彼七識佛名為惡心出佛身血若男子女人行此無間著名五無間事亦名無間等
0601b11: 偈言貪愛名為母無明以為父覺境識為佛諸使為羅漢陰集名為僧無間次第斷
0601b12: 是謂五無間不墮無間獄釋曰言如鼠毒發者西方有鼠嚙人甚毒毒在身中其瘡
0601b13: 雖差忽遇雷聲其瘡還使亦如之忽遇境雷則還動餘可知不滅癡愛下釋一
0601b14: 合相義即淨名須菩提章二乘之人滅癡得明滅愛則脫今了一性故不滅之體即
0601b15: 明脫知理無二即是契合合無合相方是真合。
0602a01: 佛子此菩薩摩訶薩隨所積集一切善根所
0602a02: 謂小善根大善根廣善根多善根無量善根
0602a03: 種種善根微塵數善根阿僧祇善根無邊際
0602a04: 善根不可思善根不可量善根。
0602a05: 第二佛子下依徵廣釋中二先明向後
0602a06: 佛子菩薩摩訶薩修行如是向之時下
0602a07: 辨所成益初中亦二先辨所善根後佛
0602a08: 子菩薩摩訶薩以淨志下攝將向前中
0602a09: 復二先正修善根後佛子菩薩摩訶薩於
0602a10: 此善下因修成德亦可初是行體後明行
0602a11: 用前中有三十一句分為三初十一句
0602a12: 明善根分齊次十善所依緣後十善根體
0602a13: 性然其前十一一從中十中十一一能
0602a14: 生後十後十一一容具前十前十一一該
0602a15: 後二十思之自顯然其前十下料揀言前十一一從中十者從
0602b01: 佛境生小等從法境生小等從餘八亦然二中十一一能生後十者從一佛境能生
0602b02: 檀等十度從法生十度餘八亦然三後十一一容具前十者謂布施等有小有大或
0602b03: 一或二或三或四或具足十不必皆具故云容具戒等九度於前十亦然四前十一
0602b04: 一該後二十者謂從佛境起小施或從佛境起大施等或於佛境起小戒或從佛境
0602b05: 起大戒等理即昭然云思之自顯今初十一句即增數十
0602b06: 也於中初三約分量如小心施名為小善
0602b07: 為菩提施名之為大為利他施名之為廣
0602b08: 餘之九度例此可知又從佛境所生之施
0602b09: 有此小等從九境生亦有小等如施既爾
0602b10: 餘九亦然此三既爾下八例知次三約類
0602b11: 謂有多色類乃至無量種種不同未至無
0602b12: 量但可名多三五相望亦名種種餘五約
0602b13: 數明多於中後二亦顯甚深難思傍無分
0602b14: 量。
0602b15: 佛境界善根法境界善根僧境界善根善知
0603a01: 識境界善根一切眾生境界善根方便善巧
0603a02: 境界善根修諸善心境界善根內境界善根
0603a03: 外境界善根無邊助道法境界善根。
0603a04: 二佛境下中十句內前五為緣境前四智
0603a05: 境後一悲境後五造修境初一能修智次
0603a06: 一能修心次二所觀境後一所修法因
0603a07: 此法能起十度等。
0603a08: 勤修一切捨善根立勝志究竟持淨戒善根
0603a09: 一切捨無不受堪忍善根常精進心無退善
0603a10: 根以大方便入無量三昧善根以智慧善觀
0603a11: 察善根知一切眾生心行差別善根集無邊
0603a12: 功德善根勤修習菩薩業行善根普覆育一
0603a13: 切世間善根。
0603a14: 三勤修下後十中前七可知八願心積德
0603a15: 九念力習行辨力說法以為業行十由智
0603b01: 自在故能覆育。
0603b02: 佛子菩薩摩訶薩於此善根修行安住趣入
0603b03: 攝受積集辦具悟解心淨開示發起時。
0603b04: 二因修成德中二先牒已修後顯成德初
0603b05: 有十句初總餘別一住作意二加行趣入
0603b06: 三攝行屬己已四漸集成多五假緣資助六
0603b07: 照其事理七惑障不生此上自修後二轉
0603b08: 教八開顯指示九勸如說行隨修一善則
0603b09: 有斯十。
0603b10: 得堪忍心閉惡趣門善攝諸根威儀具足遠
0603b11: 離顛倒正行圓滿堪為一切諸佛法器能作
0603b12: 眾生福德良田為佛所念長佛善根住諸佛
0603b13: 願行諸佛業心得自在等三世佛趣佛道場
0603b14: 入如來力具佛色相超諸世間不樂生天不
0603b15: 貧富樂不著諸行一切善根悉以向。
0604a01: 後得堪忍下正顯成德文分為二初成自
0604a02: 利德後為諸眾生下成利他德前中十對
0604a03: 皆含因果一得忍息惡二攝根具戒三離
0604a04: 倒行正四上受下資五佛護善增六住願
0604a05: 起業七心等諸佛行詣道場八內入佛力
0604a06: 外相超世九不樂當報不貪現樂十不著
0604a07: 諸行而修向此雖有向之言意取所
0604a08: 之善十中前八成德後二離過九離凡
0604a09: 十離小。
0604a10: 為諸眾生功德之藏住究竟道普覆一切於
0604a11: 虛妄道中拔出眾生令其安住一切善法
0604a12: 諸境界無斷無盡開一切智菩提之門建立
0604a13: 智幢嚴淨大道普能示現一切世間令除垢
0604a14: 染心善調伏生如來家淨佛種性功德具足
0604a15: 作大福田為世所依安立眾生咸令清淨常
0604b01: 勤修習一切善根。
0604b02: 後利他中先總明悲智雙運為究竟道於
0604b03: 虛妄下別顯文並易知常勤修下一句總
0604b04: 結。
0604b05: 佛子菩薩摩訶薩以淨志願菩提心力修諸
0604b06: 善根時作是念言此諸善根是菩提心之所
0604b07: 積集是菩提心之所思惟是菩提心之所發
0604b08: 起是菩提心之所志樂是菩提心之所增益
0604b09: 皆為憐愍一切眾生皆為趣求一切種智皆
0604b10: 為成就如來十力作是念時善根增進永不
0604b11: 退轉。
0604b12: 第二攝將向中二初念修善根本因法
0604b13: 應向後佛子下正將向今初先經敘
0604b14: 念時次此諸下正陳所念初之五句總顯
0604b15: 諸善由菩提心多聞積集思惟義理發起
0605a01: 修行志樂無猒唯深唯廣皆為下三句顯
0605a02: 菩提心三向義種智證於實際即是菩
0605a03: 提三心向三處也後作是下結。
0605a04: 佛子菩薩摩訶薩復作是念願我以此善根
0605a05: 果報盡未來劫修菩薩行悉以惠施一切眾
0605a06: 生悉以向一切眾生普無餘。
0605a07: 第二正將向中文為三別初向眾生及
0605a08: 向菩提二佛子菩薩摩訶薩如是向時
0605a09: 不著業下明向實際三佛子菩薩摩訶薩
0605a10: 以此善根普施世間下總結三種向今
0605a11: 初分二初己已修善願成資具以施眾生
0605a12: 二佛子菩薩摩訶薩以所集善根於念念
0605a13: 下復此施願令眾生具足財法今初亦
0605a14: 二先總顯要期二願令下別彰施行今初
0605a15: 所以偏願成施行者一則自具行緣故云
0605b01: 修菩薩行二則眾生現益故云惠施一切
0605b02: 三則檀為行首舉一例餘四則此一施行
0605b03: 具一切行。
0605b04: 願令阿僧祇世界珍寶充滿阿僧祇世界衣
0605b05: 服充滿阿僧祇世界妙香充滿阿僧祇世界
0605b06: 莊嚴具充滿阿僧祇世界無量摩尼寶充滿
0605b07: 阿僧祇世界妙華充滿阿僧祇世界上味充
0605b08: 滿阿僧祇世界財貨充滿阿僧祇世界座
0605b09: 充滿蓋以寶帳敷以妙衣阿僧祇世界種種
0605b10: 莊嚴寶冠充滿。
0605b11: 二別彰中先願成外施後佛子菩薩摩訶
0605b12: 薩復作是念下願成內施以情非情而為
0605b13: 內外今初分四一顯施廣大各僧祇故。
0605b14: 假使一人盡未來劫常來求索以此等物而
0605b15: 惠施之未曾厭倦而有休息如於一人於一
0606a01: 切眾生悉亦如是。
0606a02: 二假使下辨施無限長時多田隨求無猒
0606a03: 故。
0606a04: 佛子菩薩摩訶薩如是施時無虛偽心無希
0606a05: 望心無名譽心無中悔心無熱惱心但發專
0606a06: 求一切智道心一切悉捨心哀愍眾生心教
0606a07: 化成熟心皆令安住一切智智心。
0606a08: 三佛子下明施殊勝離過順理故文有十
0606a09: 句前五離過追悔不已則生熱惱後五順
0606a10: 理前二大智後三大悲。
0606a11: 佛子菩薩摩訶薩以諸善根如是向盡未
0606a12: 來劫常行惠施住一切智智心。
0606a13: 四又佛子結成二行謂由向行以成施
0606a14: 行。
0606a15: 佛子菩薩摩訶薩復作是念我為一眾生故
0606b01: 欲令阿僧祇世界寶象充滿七支具足性極
0606b02: 調順上立金幢金網彌覆種種妙寶而為莊
0606b03: 嚴以用布施願令阿僧祇世界寶馬充滿如
0606b04: 龍馬王種種眾寶莊嚴之具而嚴飾之持用
0606b05: 布施願令阿僧祇世界妓女充滿悉能敷奏
0606b06: 種種妙音持用布施願令阿僧祇世界男女
0606b07: 充滿持用布施願令阿僧祇世界己已身充滿
0606b08: 發菩提心而用布施願令阿僧祇世界己已頭
0606b09: 充滿起不放逸心而用布施願令阿僧祇世
0606b10: 界己已眼充滿而用布施願令阿僧祇世界己已
0606b11: 身血肉及以骨髓充滿其中心無顧戀持用
0606b12: 布施願令阿僧祇世界自在王位充滿其中
0606b13: 持用布施願令阿僧祇世界奴僕作使充滿
0606b14: 其中持用布施。
0606b15: 第二內施文四初對一田顯施廣大謂一
0607a01: 眾生即施多事各僧祇故。
0607a02: 菩薩摩訶薩以如是等種種諸物盡未來劫
0607a03: 安住廣大一切施心施一眾生如一眾生盡
0607a04: 眾生界一切眾生皆如是施。
0607a05: 二菩薩下以一例餘彰施無限先舉人例
0607a06: 人。
0607a07: 佛子菩薩摩訶薩於一世界盡未來劫修菩
0607a08: 薩行以是等物施一眾生如是給施一切眾
0607a09: 生皆令滿足如於一世界於盡虛空法界
0607a10: 一切世界中悉亦如是大悲普覆終無間息
0607a11: 普加哀愍隨其所須供給供養不令施行遇
0607a12: 緣而息乃至不於一彈指頃生疲倦心。
0607a13: 佛子下舉處例處總其義有六無限一
0607a14: 物二時三心四田五施六處三大悲下結
0607a15: 成所作該六無限一處法界故普覆二
0607b01: 時盡未來故無息三田生界而加哀四
0607b02: 施隨所求而滿足五物該種種行不息六
0607b03: 心住大施而無疲。
0607b04: 佛子菩薩摩訶薩如是施時生於此心所謂
0607b05: 無著心無縛心解脫心大力心甚深心善攝
0607b06: 心無執心無壽者心善調伏心不散亂心不
0607b07: 妄計心具種種寶性心不求果報心了達一
0607b08: 切法心住大向心善決諸義心令一切眾
0607b09: 生住無上智心生大法光明心入一切智智
0607b10: 心。
0607b11: 四佛子下顯施殊勝離過成德有二十心
0607b12: 初一牒前起後後所謂下正顯一十九心
0607b13: 一不染施行二不為施縛三由遮前二故
0607b14: 得解脫四違緣不傾五詣甚深理六無相
0607b15: 善攝上六皆巧便殊勝上六皆巧便殊勝者通即七種最勝
0608a01: 成波羅蜜初會已巳具然最勝亦名殊勝前雖已釋為對經文須知總意言巧便殊勝
0608a02: 者彼當第五云要無相智所攝故故上六句皆無相智次五清淨殊
0608a03: 勝初句總總無二執故下四別初句無我
0608a04: 執餘三無法執一不取法相故二了唯心
0608a05: 性故三見性空故言次五清淨最殊勝者彼當第七云謂要不為
0608a06: 二障間雜別中一無法執及了唯心離所知障三見性空無煩惱障次有三
0608a07: 心即安住殊勝初句為總菩薩種性萬行
0608a08: 齊修皆可貴故二心為別無瑕而明故次有
0608a09: 三心即安住殊勝者彼當第一謂要安住菩薩種性次有二心即
0608a10: 向殊勝善決諸義具三向故次有二心即殊勝者
0608a11: 向彼當第六謂要向無上菩提今言善決諸義具三向者決智決悲決實際
0608a12: 故次有一心即意樂殊勝悲愍一切故次有
0608a13: 一心即意樂殊勝者彼當第三謂要悲愍一切眾生後之二心依止
0608a14: 殊勝依菩提心故初句因後句果後之二心依止
0608a15: 殊勝者彼當第二謂要依止大菩提心上顯施中廣大無限
0608b01: 即事業殊勝具上七勝檀度行成上顯施中即事
0608b02: 業殊勝者彼當第四謂要具行一切事業具上七下結成前義故唯識云要七最勝
0608b03: 之所攝受方可建立波羅蜜多以上釋經文同符契。
0608b04: 佛子菩薩摩訶薩以所集善根於念念中如
0608b05: 是向所謂願一切眾生財寶豐足無所乏
0608b06: 少願一切眾生成就無盡大功德藏願一切
0608b07: 眾生具足一切安隱快樂願一切眾生增長
0608b08: 菩薩摩訶薩業願一切眾生成滿無量第一
0608b09: 勝法願一切眾生得不退轉一切智乘願一
0608b10: 切眾生普見十方一切諸佛願一切眾生永
0608b11: 離世間諸惑塵垢願一切眾生皆得清淨平
0608b12: 等之心願一切眾生離諸難處得一切智。
0608b13: 第二上施行願令眾生具足財法中文
0608b14: 分為三第一慈悲向二又勸眾生下勸
0608b15: 物向三又以諸善如是向下究竟
0609a01: 向今初分三初正明向二佛子菩薩摩
0609a02: 訶薩如是向時發歡喜心下明向所
0609a03: 為三佛子菩薩摩訶薩如是悲愍下結其
0609a04: 成益今初先總標後所謂下別顯十願初
0609a05: 一豐財以財施故餘皆具法積善本故文
0609a06: 意總顯。
0609a07: 佛子菩薩摩訶薩如是向時發歡喜心。
0609a08: 第二向所為中二先牒前起後。
0609a09: 為令一切眾生得利益安樂故為令一切眾
0609a10: 生得平等心故為令一切眾生住能捨心故
0609a11: 為令一切眾生住一切施心故為令一切眾
0609a12: 生住歡喜施心故為令一切眾生住永離貧
0609a13: 窮施心故為令一切眾生住一切財寶施心
0609a14: 故為令一切眾生住無數財寶施心故為令
0609a15: 一切眾生住普施無量施一切施心故為令
0609b01: 一切眾生住盡未來劫無斷施心故為令一
0609b02: 切眾生住一切悉捨無悔無惱施心故為令
0609b03: 一切眾生住悉捨一切資生之物施心故為
0609b04: 令一切眾生住隨順施心故為令一切眾生
0609b05: 住攝取施心故為令一切眾生住廣大施心
0609b06: 故為令一切眾生住捨無量莊嚴具供養施
0609b07: 心故為令一切眾生住無著施心故為令一
0609b08: 切眾生住平等施心故為令一切眾生住如
0609b09: 金剛極大力施心故為令一切眾生住如日
0609b10: 光明施心故為令一切眾生住攝如來智施
0609b11: 心故。
0609b12: 後為令下隨義別顯總有一百一十句文
0609b13: 分為二前七十二句令成行布修因至果
0609b14: 後三十八句令成圓融因圓果滿此二無
0609b15: 礙為向意亦是前自分後勝進前中六
0610a01: 初二十一句為令修善趣賢首位之行然
0610a02: 純明施行末云攝如來智施行者照三輪
0610a03: 空離諸分別同菩提故善趣賢首位之行者圓融十信位也。
0610a04: 為令一切眾生善根眷屬具足故為令一切
0610a05: 眾生善根智慧常現在前故為令一切眾生
0610a06: 得不可壞淨心圓滿故為令一切眾生成就
0610a07: 最勝清淨善根故為令一切眾生於煩惱睡
0610a08: 眠中得覺悟故為令一切眾生滅除一切諸
0610a09: 疑惑故為令一切眾生得平等智慧淨功德
0610a10: 故為令一切眾生功德圓滿無能壞者故為
0610a11: 令一切眾生具足清淨不動三昧故為令一
0610a12: 切眾生住不可壞一切智智故。
0610a13: 二為令一切善根下十句成種性位中修
0610a14: 行種性即十住。
0610a15: 為令一切眾生成滿菩薩無量清淨神通行
0610b01: 故為令一切眾生修集無著善根故為令一
0610b02: 切眾生念去來今一切諸佛心清淨故為令
0610b03: 一切眾生出生清淨勝善根故為令一切眾
0610b04: 生滅除一切魔所作業障道法故為令一切
0610b05: 眾生具足無礙清淨平等功德法故為令一
0610b06: 切眾生以廣大心常念諸佛無懈廢故為令
0610b07: 一切眾生常近諸佛勤供養故為令一切眾
0610b08: 生廣開一切諸善根門普能圓滿白淨法故
0610b09: 為令一切眾生無量心廣大心最勝心悉清
0610b10: 淨故。
0610b11: 三有十句令成解行位中修行第十云無
0610b12: 量者四等也解行雖通三賢今正取行向二位故故解行心在於十
0610b13: 行方向心故。
0610b14: 為令一切眾生成就清淨等施心故為令一
0610b15: 切眾生奉持諸佛尸波羅蜜等清淨故為令
0611a01: 一切眾生得大堪忍波羅蜜故為令一切眾
0611a02: 生住精進波羅蜜常無懈故為令一切眾生
0611a03: 住無量定能起種種神通智故為令一切眾
0611a04: 生得知一切法無體性般若波羅蜜故為令
0611a05: 一切眾生圓滿無邊淨法界故為令一切眾
0611a06: 生成滿一切神通清淨善根故為令一切眾
0611a07: 生住平等行積集善法悉圓滿故為令一切
0611a08: 眾生善入一切諸佛境界悉周故。
0611a09: 四從成就清淨等施心下令成十地位中
0611a10: 修十度行七云滿無邊淨法界此通事理
0611a11: 故曰無邊是方便度也八成滿神通即是
0611a12: 大願九住平等方可名力十入佛境是謂
0611a13: 智圓。
0611a14: 為令一切眾生身口意業普清淨故為令一
0611a15: 切眾生善業果報普清淨故為令一切眾生
0611b01: 了達諸法普清淨故為令一切眾生了達實
0611b02: 義普清淨故為令一切眾生修諸勝行普清
0611b03: 淨故為令一切眾生成就一切菩薩大願普
0611b04: 清淨故為令一切眾生證得一切功德智慧
0611b05: 普清淨故為令一切眾生成就一切同體善
0611b06: 根向出生一切智乘普圓滿故為令一切
0611b07: 眾生嚴淨一切諸佛國土普圓滿故為令一
0611b08: 切眾生見一切佛而無所著普圓滿故。
0611b09: 五有十句令成等覺位中修行故皆有普
0611b10: 言。
0611b11: 為令一切眾生具諸相好功德莊嚴普圓滿
0611b12: 故為令一切眾生得六十種音聲發言誠諦
0611b13: 皆可信受百千種法而以莊嚴如來無礙功
0611b14: 德妙音悉圓滿故為令一切眾生成就十力
0611b15: 莊嚴無礙平等心故為令一切眾生得一切
0612a01: 佛無盡法明一切辯才普圓滿故為令一切
0612a02: 眾生得無上無畏人中之雄師子吼故為令
0612a03: 一切眾生得一切智轉不退轉無盡法輪故
0612a04: 為令一切眾生了一切法開示演說普圓滿
0612a05: 故為令一切眾生以時修習清淨善法普圓
0612a06: 滿故為令一切眾生成就導師無上法寶等
0612a07: 清淨故為令一切眾生於一莊嚴無量莊嚴
0612a08: 大莊嚴諸佛莊嚴普圓滿故為令一切眾生
0612a09: 等入三世所有境界悉周故。
0612a10: 六從具諸相好下有十一句令成佛果位
0612a11: 中行言六十種音者第十向有而不具
0612a12: 至文當知密力士經第二具說莊嚴論
0612a13: 亦引此經而云百千種法而以莊嚴者不
0612a14: 思議法品云如來具足六十種音聲一一
0612a15: 音有五百分一一分有無量百千清淨之
0612b01: 音以為嚴好即其事也復有處說六十四
0612b02: 音以聲有八轉謂體業具為從屬於呼是
0612b03: 八轉聲各具八德所謂調和聲柔聲諦
0612b04: 了聲易解聲無錯謬聲無雌小聲廣大聲
0612b05: 深遠聲八八則有六十四種密力士經者亦至第十
0612b06: 向明之莊嚴論亦引此經者論當第六偈云菩薩自成就如前義應知聲有六十
0612b07: 種是說如來事長行釋中具引佛祕密經佛祕密經即密經耳並至下明復有處
0612b08: 說者瑜伽等說八轉者文但舉唐言之名今兼顯梵音西域國法若欲尋讀內外
0612b09: 典籍要解聲論此八轉聲方知文義分齊一補盧沙此是直指陳聲如人斫指說
0612b10: 其人即今體聲二補盧衫是所作業聲如所作斫故云業也三補盧崽拏是能作
0612b11: 具聲如由斧斫故云具也四補盧沙耶是所為聲如為人斫故云為也五補盧沙
0612b12: （丁可反）是所從聲如因人造舍等故云從也從即所因故六補盧殺婆是所屬聲如奴
0612b13: 屬主故云屬也七補盧鍛（所戒反）是所於聲如客依主故云於也於即依義瑜伽第二
0612b14: 名上七種為七例句以是起解大例故唯有梵語聲論八轉更加醯補盧沙是呼召
0612b15: 之聲故云呼也然此八聲各有三種一男聲二女聲三非男非女聲此上且約男聲
0613a01: 說之以梵名丈夫為盧沙也是八轉聲者即八梵音賢首品已巳明今當重說一調和
0613a02: 者謂大小得中故二柔者言無麤故三諦了者亦云最好如迦陵頻伽等故四
0613a03: 易解者亦云易了言辭辯了故五無錯謬者亦云不誤言無錯誤故六無雌小者亦
0613a04: 云不女其聲雄朗故七廣大者亦云尊慧言無戰懼故八深遠者臍輪發生故如來
0613a05: 具此八八之音四云無盡法明者第八地云如來
0613a06: 法明有無量轉等第十云一莊嚴者無二
0613a07: 相故以一莊嚴嚴一切故無量莊嚴者眾
0613a08: 多差別故大莊嚴者稱法界故若依若正
0613a09: 皆具此嚴。
0613a10: 為令一切眾生悉能詣一切佛剎聽受正
0613a11: 法無不故為令一切眾生智慧利益為世
0613a12: 所宗與佛等故為令一切眾生以一切智知
0613a13: 一切法普圓滿故為令一切眾生行不動業
0613a14: 得無礙果普圓滿故為令一切眾生所有諸
0613a15: 根咸得神通能知一切眾生根故為令一切
0613b01: 眾生得無差別平等智慧於一相法普清淨
0613b02: 故為令一切眾生與理無違一切善根悉具
0613b03: 足故為令一切眾生於一切菩薩自在神通
0613b04: 悉明達故為令一切眾生得一切佛無盡功
0613b05: 德若福若智悉平等故為令一切眾生發菩
0613b06: 提心解一切法平等一相無遺故。
0613b07: 第二悉能往詣下三十八句明圓融行因
0613b08: 圓果滿明位位中有佛義故若將此下屬
0613b09: 前佛果則令果中有修菩薩行遇善知識
0613b10: 便違正理文分為四初十句令眾生於種
0613b11: 性位因行圓滿四云行不動業得無礙果
0613b12: 者毀譽不動則觸境無礙有云其因有四
0613b13: 一就機法施二無障礙願三悲心亡已為
0613b14: 物受生四修法性鎔融行感三業皆無功
0613b15: 用盡眾生界同時普應無所障礙若將此下屬前
0614a01: 佛果下會異釋即刊定記釋二皆屬於佛果故今明修菩薩行及近善友非屬佛
0614a02: 耳。
0614a03: 為令一切眾生了達正法為世最上福德田
0614a04: 故為令一切眾生成就平等清淨大悲為諸
0614a05: 施者大力田故為令一切眾生堅固第一無
0614a06: 能沮壞故為令一切眾生見必蒙益無能摧
0614a07: 伏故為令一切眾生成滿最勝平等心故為
0614a08: 令一切眾生善能了達一切諸法得大無畏
0614a09: 故為令一切眾生放一光明普照十方一切
0614a10: 世界故為令一切眾生普修一切菩薩精進
0614a11: 行無懈退故為令一切眾生以一行願普滿
0614a12: 一切諸行願故為令一切眾生以一妙音普
0614a13: 使聞者皆得解故。
0614a14: 二從了達正法下十句令解行位中因圓
0614a15: 果滿二云大力田者謂於其中種少善根
0614b01: 能壞大惑故三云堅固第一者悲智大願
0614b02: 無能壞故。
0614b03: 為令一切眾生悉能具足一切菩薩清淨心
0614b04: 故為令一切眾生普得值遇諸善知識咸承
0614b05: 事故為令一切眾生修菩薩行調伏眾生不
0614b06: 休息故為令一切眾生以妙辯才具一切音
0614b07: 隨機廣演無斷盡故為令一切眾生能以一
0614b08: 心知一切心以一切善根等向故為令一
0614b09: 切眾生常樂積集一切善根安立眾生於淨
0614b10: 智故為令一切眾生得一切智福德智慧清
0614b11: 淨身故為令一切眾生善知一切眾生善根
0614b12: 觀察向普成就故。
0614b13: 三從悉能具足一切菩薩清淨心下八句
0614b14: 令十地位中因行圓滿經第一名直心
0614b15: 平等即初證真如此約離障故云清淨二
0615a01: 云見善知識生大歡喜正順初地得見多
0615a02: 佛故云咸事。
0615a03: 為令一切眾生得一切智成等正覺普圓滿
0615a04: 故為令一切眾生得具足神通智於一處出
0615a05: 興一切諸處皆出興故為令一切眾生得普
0615a06: 莊嚴智嚴淨一眾會一切眾會皆嚴淨故為
0615a07: 令一切眾生於一佛國土普見一切佛國土
0615a08: 故為令一切眾生以一切莊嚴具不可說莊
0615a09: 嚴具無量莊嚴具無盡莊嚴具莊嚴一切諸
0615a10: 佛國土普周故為令一切眾生於一切法
0615a11: 悉能決了甚深義故為令一切眾生得諸如
0615a12: 來最上第一自在神通故為令一切眾生得
0615a13: 非一非異一切功德自在神通故為令一切
0615a14: 眾生具足一切平等善根普為諸佛灌其頂
0615a15: 故為令一切眾生悉得成滿清淨智身於諸
0615b01: 有中最尊勝故。
0615b02: 四從令得一切智成等正覺下十句令成
0615b03: 佛果圓滿八云非一非異等者即十通中
0615b04: 無體性無作神通以了一切為無為等非
0615b05: 一異故於一切染淨自他等境轉變自在
0615b06: 相即相作而非一異業用無礙又非一異
0615b07: 應成四句如十忍品說八云非一者標示也故彼通中廣說
0615b08: 非一異義以了一切下出非一異是神通相若一向非一各互相礙不能相作若一
0615b09: 向非異無二可得將何相作以非異故一理融通非一事故得相作等又非一異者
0615b10: 一非一二非異三非非一非非異四非亦一亦異十忍當說然上諸義
0615b11: 望一一位各有所由恐猒繁文舉其大略
0615b12: 耳又行布圓融無礙不可定執。
0615b13: 佛子菩薩摩訶薩如是悲愍利益安樂一切
0615b14: 眾生。
0615b15: 第三結其成益中二先結前生後。
0616a01: 大方廣佛華嚴經鈔會本第二十九之一
0616a02: 音釋
0616a03: 斫職略切斬也。崽所皆切。丁可切。鎩所戒切。古猛切銅
0616a04: 鐵朴石也。
0616b01: 大方廣佛華嚴經疏鈔會本第二十九之二　盟三
0616b02: 唐于闐國三藏沙門實叉難陀　譯
0616b03: 唐清涼山大華嚴寺沙門澄觀撰述
0616b04: 咸令清淨遠離慳嫉受勝妙樂具大威德生
0616b05: 大信解永離瞋恚及諸翳濁其心清淨質直
0616b06: 柔無有諂曲迷惑愚癡行出離行堅固不
0616b07: 壞平等之心永無退轉白淨法力具足成就
0616b08: 無惱無失善巧向常修正行調伏眾生滅
0616b09: 除一切諸不善業修行苦行一切善根。
0616b10: 後咸今下別顯益相文有十三句顯二種
0616b11: 生攝一切德初三句顯勝妙生二句為因
0616b12: 一句為果清淨者戒受人天身離慳者施
0616b13: 有大財位人天財位即勝妙生有大威德
0616b14: 後之十句顯功德生功德生者即決定勝
0616b15: 道有人天中具大財位無信解等非功德
0617a01: 生一生大信解揀異邪小二永離三毒障
0617a02: 翳即癡濁即是貪亦兼餘障故致諸言三
0617a03: 其心下即離毒之德初句為總質直下別
0617a04: 由離瞋故質直柔由離貪故無有諂曲
0617a05: 由離癡翳故無有迷惑愚癡四修真定慧
0617a06: 為出離道五運同體悲為平等心六入無
0617a07: 漏因為白淨法七由離前過不惱眾生自
0617a08: 行無失兼能向八自他兼利九滅除惡
0617a09: 因十修行善本初之三句者即前十度章中引唯藏釋前三為增上
0617a10: 生道感大財體及眷屬故其勝妙生即增上生名異義同後三決定勝道。
0617a11: 又勸眾生令其修習普為含識具受眾苦以
0617a12: 大智眼觀諸善根知其悉以智慧為性方便
0617a13: 向一切眾生。
0617a14: 第二勸物向中二先令悲智雙行而成
0617a15: 向。
0617b01: 為令一切眾生悉得安住一切清淨功德處
0617b02: 故為令一切眾生悉能攝受一切善根知諸
0617b03: 功德性及義故為令一切眾生普淨一切諸
0617b04: 善根故為令一切眾生於福田境界中種諸
0617b05: 善法心無悔故為令一切眾生普能攝受一
0617b06: 切眾生一一皆令趣一切智故為令一切眾
0617b07: 生普攝一切所有善根一一皆與平等向
0617b08: 而相應故。
0617b09: 後為令下明向意意通能所約能菩薩
0617b10: 為此故教約所教其當如是為文有六句
0617b11: 二中性即體性義即所以通於理事。
0617b12: 又以諸善根如是向所謂願一切眾生究
0617b13: 竟安隱願一切眾生究竟清淨願一切眾生
0617b14: 究竟安樂願一切眾生究竟解脫願一切眾
0617b15: 生究竟平等願一切眾生究竟了達願一切
0618a01: 眾生究竟安住諸白淨法願一切眾生得無
0618a02: 礙眼願一切眾生善調其心願一切眾生具
0618a03: 足十力調伏眾生。
0618a04: 第三又以下究竟迴向上來展轉迴向以
0618a05: 隨故或通因果世及出世今迴向既終
0618a06: 惟願得成究竟之果安隱者無障惱故安
0618a07: 樂者唯寂滅故。
0618a08: 佛子菩薩摩訶薩如是迴向時不著業不著
0618a09: 報不著身不著物不著剎不著方不著眾生
0618a10: 不著無眾生不著一切法不著無一切法。
0618a11: 第二迴向實際中先牒前隨相後不著下
0618a12: 正顯離相十句五對一己已業因果二自己已
0618a13: 身財三起行方便四所化眾生五所迴行
0618a14: 法亦通一切不著一切法者了法空故不
0618a15: 著無一切者空亦空故。
0618b01: 佛子菩薩摩訶薩如是迴向時以此善根普
0618b02: 施世間願一切眾生成滿佛智得清淨心智
0618b03: 慧明了內心寂靜外緣不動增長成就三世
0618b04: 佛種。
0618b05: 第三佛子已下總結三種迴向近仍前起
0618b06: 謂即上離相不礙隨相遠結上文普施世
0618b07: 間即向眾生願生成佛即向菩提得清淨
0618b08: 心下即向實際成就三世佛種即總結三
0618b09: 種迴向之能。
0618b10: 佛子菩薩摩訶薩修行如是迴向之時超出
0618b11: 一切無能過者一切世間所有言詞悉共稱
0618b12: 讚亦不可盡普修一切菩薩諸行悉能詣
0618b13: 一切佛土普見諸佛無所障礙又能普見一
0618b14: 切世界菩薩所行以善方便為諸眾生分別
0618b15: 諸法甚深句義得陀羅尼演說妙法盡未來
0619a01: 劫無有斷絕為眾生故念念於不可說不可
0619a02: 說世界猶如影像普現其身供養諸佛念念
0619a03: 嚴淨不可說不可說諸佛國土悉令周修
0619a04: 行嚴淨佛剎智慧而無厭足念念令不可說
0619a05: 不可說百千億那由他眾生清淨成就平等
0619a06: 滿足於彼一切諸國土中勤修一切諸波羅
0619a07: 蜜攝取眾生成就淨業得無礙耳於不可說
0619a08: 不可說諸佛世界一一如來所轉法輪聽聞
0619a09: 受持精勤修習不生一念捨離之心住無所
0619a10: 得無依止無作無著菩薩神通於一剎那一
0619a11: 彈指頃分身普詣不可說諸佛世界與諸菩
0619a12: 薩等同一見。
0619a13: 大文第二迴向成益即此行所成廣大之
0619a14: 德有四佛子即為四第一佛子成因位
0619a15: 廣大德第二佛子果位清淨德三會違自
0619b01: 在德四相盡平等德前之二即隨相益
0619b02: 後之二即離相益又初一現成德次一
0619b03: 當成德此二因果一對三是會相德四是
0619b04: 得實德此二會違攝法對今初先牒成益
0619b05: 之時顯正修時即成此益後超出下正顯
0619b06: 顯有十二句初二為總初句顯深無能過
0619b07: 故後句顯廣歎不盡故後十句別攝為五
0619b08: 對初二所行所見對行中初行行後詣剎
0619b09: 所見中初見果後見因二說法深廣對事
0619b10: 理善巧故法義甚深總持廣包辭辯無斷
0619b11: 三為眾生下現身嚴剎對於嚴剎中先果
0619b12: 後因四念念令下成就攝生對初成就後
0619b13: 於彼下攝取五得無礙下遠聽速對初
0619b14: 明遠聽聽必修行後住無得下速皆
0619b15: 無得不假靜慮故曰無依不起加行故云
0620a01: 無作不染通境故云無著依此無依故能
0620a02: 剎那頓現等同一見者詣剎雖多道風無
0620a03: 異。
0620a04: 佛子菩薩摩訶薩如是修習菩薩行時尚能
0620a05: 成滿無量不可說不可說清淨功德憶念稱
0620a06: 讚所不能盡況復得成無上菩提。
0620a07: 第二果德清淨文分為二一牒現況當謂
0620a08: 結前因德尚爾無盡況當成果德豈可量
0620a09: 耶。
0620a10: 一切佛剎平等清淨一切眾生平等清淨一
0620a11: 切身平等清淨一切根平等清淨一切業果
0620a12: 平等清淨一切眾會道場平等清淨一切圓
0620a13: 滿行平等清淨一切法方便智平等清淨一
0620a14: 切如來諸願迴向平等清淨一切諸佛神通
0620a15: 境界平等清淨。
0620b01: 二一切佛剎下懸解當相謂成果之狀略
0620b02: 舉此十前六果相圓備後四舉因顯果謂
0620b03: 此果滿由因圓故皆言清淨者無染不盡
0620b04: 云平等者無理不證染淨皆虛故云平等
0620b05: 淨符乎理但云清淨此上因果德用若非
0620b06: 圓教諸位相攝何容地前得斯無礙。
0620b07: 佛子菩薩摩訶薩如是迴向時得一切功德
0620b08: 清淨歡喜法門無量功德圓滿莊嚴。
0620b09: 第三會違自在德中二初結前生後此結
0620b10: 有二一近結上果德果德無邊上言不盡
0620b11: 故云一切功德清淨二通結因果以隨相
0620b12: 益竟欲明得隨相益即有離相故總結云
0620b13: 得一切功德乃至圓滿莊嚴由此故有不
0620b14: 違等也。
0620b15: 如是迴向時眾生不違一切剎剎不違一切
0621a01: 眾生剎眾生不違業業不違剎眾生思不違
0621a02: 心心不違思思心不違境界境界不違思心
0621a03: 業不違報報不違業業不違業道業道不違
0621a04: 業。
0621a05: 二如是迴向時下正顯會違之益有十五
0621a06: 對大分為四初十一對法法相望無違次
0621a07: 二對世世無違次一對世法無違後一因
0621a08: 果無違即是總結前中分三初六對事事
0621a09: 無違次法性下二對事理無違三剎平等
0621a10: 下三對理理無違。
0621a11: 今初一依正二業果三王所四心境五業
0621a12: 報二是引業此是滿業六正助無違行前
0621a13: 之思方便造業但名為業思之所起身口
0621a14: 意行名為業道以是思之所遊履故晉經
0621a15: 名業即道也此之事事所以無違者
0621b01: 隨性融故緣起相由故同一緣起義故亦
0621b02: 由後二令此無違六正助無違者即經業道不違業業不違
0621b03: 業道俱舍業品云俱得名尸羅一妙行二業三律儀四唯初表無表名別解脫五業
0621b04: 道六釋曰此有六名今此即當第六彼釋云又此初念亦名業道第六名也本求
0621b05: 戒思今曰究竟依業暢義立業道名謂戒前之思名之為業初念戒體名之為道思
0621b06: 所履故業家之道故名業道故初剎那名別解脫初棄惡故亦得名為別解脫律儀
0621b07: 能防非故亦得名為根本業道暢思起故第二念等不名業道非暢思故名為後起
0621b08: 根本後故今全依俱舍論文故不更引古來異釋此之事事下出事事無違之因
0621b09: 出三因一法性融通門二緣起相由門上二即事事無礙義三直語同一緣起通
0621b10: 事通理非無礙義如一葉落知天下秋矣亦由後二者後二即事理無違及理理
0621b11: 無違由此故今事事無違謂既同一味事復即理由事即理理融於事故得事事無
0621b12: 礙故無違也。
0621b13: 法性不違相法相不違性法生不違性法性
0621b14: 不違生。
0621b15: 次二對理事無違者初對約所相之法論
0622a01: 性相無違後對約能相四相辨性相無違
0622a02: 略舉一生耳性不違相者理能成事故相
0622a03: 不違性者事能顯理故不動真際建立諸
0622a04: 法故不壞假名說實相故。
0622a05: 剎平等不違眾生平等眾生平等不違剎平
0622a06: 等一切眾生平等不違一切法平等一切法
0622a07: 平等不違一切眾生平等離欲際平等不違
0622a08: 一切眾生安住平等一切眾生安住平等不
0622a09: 違離欲際平等。
0622a10: 三理理無違三對一依正二人法三能所
0622a11: 證離欲際即所證理眾生安住即能證智
0622a12: 智冥於理故二無違。
0622a13: 然上三無違初後二唯約異類相望
0622a14: 由後中以事取理有多平等故中間事
0622a15: 理無違則有二義一自類相望如剎望剎
0622b01: 平等二異類相望如剎望眾生平等平等
0622b02: 即無性之理也然上三下重總料揀於中有二一同異類料揀。
0622b03: 開此則有四句若細論則有五重四句第
0622b04: 一四句者一剎二眾生三剎無性理四眾
0622b05: 生無性理此四為本第二四者一剎即剎
0622b06: 無性以事不存故二不即以不壞事故三
0622b07: 無性即剎以不守自性故四不即剎以性
0622b08: 不變故第三四者眾生與無性亦同剎說
0622b09: 上二四句各初及第三是第二性相無
0622b10: 違中自類相望各二及四雖非無礙亦不
0622b11: 相違義如上說第四四者一剎無性即眾
0622b12: 生無性以無二故二不即以無可即故三
0622b13: 剎即眾生以無性是眾生剎既無性即眾
0622b14: 生故四剎不即眾生以不礙兩存故此中
0622b15: 初二句是第三理理無違以無可即亦
0623a01: 無可違故第三句是第一事事無違第
0623a02: 四句雖非無礙亦不相違第五四句者一
0623a03: 剎即眾生無性二不即三眾生即剎無性
0623a04: 四不即此中初及第三句是第二理事
0623a05: 無違中異類事理相望二四兩句雖不壞
0623a06: 性相亦不相違然為門不同有多差別理
0623a07: 實諸句無不融通二開此則有下句數料揀但就剎眾生以成諸
0623a08: 句初根本四句二剎上理事成四句三約眾生上理事成四句上二三兩四句但是
0623a09: 事理無礙四以剎事對生理為四五以眾生事望剎理成四此後二四方成事事無
0623a10: 礙上二等者以事理相望唯就同類即得成故言各二及四雖非無礙亦不相違義
0623a11: 如上說者以二四皆是不即故非無礙亦不相違者由上同一緣起故由不壞之事
0623a12: 不變之性皆同一緣起故此中初二句是理理無違者一剎無性即眾生無性二理
0623a13: 同故以無可即亦無可違者釋第二句是理理無違義第四句者第四不礙兩存故
0623a14: 非無礙而亦同是一緣起故及第五四句中亦不相違皆同前二三四句中亦不相
0623a15: 違此中初及第三句是異類事理相望者以將剎望眾生無性眾生與剎是異類也。
0623b01: 過去不違未來未來不違過去過去未來不
0623b02: 違現在現在不違過去未來。
0623b03: 二約世世。
0623b04: 世平等不違佛平等佛平等不違世平等。
0623b05: 三約世法。
0623b06: 菩薩行不違一切智一切智不違菩薩行。
0623b07: 四約因果文並可知。
0623b08: 佛子菩薩摩訶薩如是迴向時得業平等得
0623b09: 報平等得身平等得方便平等得願平等得
0623b10: 一切眾生平等得一切剎平等得一切行平
0623b11: 等得一切智平等得三世諸佛平等。
0623b12: 第四相盡平等德文分為二初得平等離
0623b13: 相益。
0623b14: 得承事一切諸佛得供養一切菩薩得種一
0623b15: 切善根得滿一切大願得教化一切眾生得
0624a01: 了知一切業得承事供養一切善知識得入
0624a02: 一切清淨眾會道場得通達一切正教得成
0624a03: 滿一切白法。
0624a04: 二得承事一切佛下明得不壞諸相益。
0624a05: 佛子是為菩薩摩訶薩第七等隨順一切眾
0624a06: 生迴向。
0624a07: 第三依釋結名可知。
0624a08: 菩薩摩訶薩成就此迴向則能摧滅一切魔
0624a09: 怨拔諸欲刺剌得出離樂住無二性具大威德
0624a10: 救護眾生為功德王神足無礙往一切剎入
0624a11: 寂滅處具一切身成菩薩行於諸行願心得
0624a12: 自在分別了知一切諸法悉能生一切佛
0624a13: 剎得無礙耳聞一切剎所有音聲得淨慧眼
0624a14: 見一切佛未嘗暫捨於一切境界成就善根
0624a15: 心無高下於一切法得無所得菩薩摩訶薩
0624b01: 以一切善根等隨順一切眾生如是迴向。
0624b02: 大文第二辨位果與益異者成益約於位
0624b03: 中得果就其位滿有二十一句初一牒前
0624b04: 後一總結中間十九攝為九果一斷染果
0624b05: 降魔冤謂止惡緣欲刺剌斷惡因也二入
0624b06: 證果得出離樂正證住無二性證因三益
0624b07: 生果具大威德即護生之因四內外超勝
0624b08: 果謂內德外用五往一切下寂用無礙果
0624b09: 六具一切下行願廣大果七分別下智通
0624b10: 殊勝果八得無礙下見聞自在果九於一
0624b11: 切境下修行具足果初成就後無得。
0624b12: 爾時金剛幢菩薩承佛神力普觀十方而說
0624b13: 頌言。
0624b14: 菩薩所作諸功德微妙廣大甚深遠。
0624b15: 第二重頌二十一偈分三初十一偈頌迴
0625a01: 向次九偈頌成益後一偈結讚今初分二
0625a02: 初半偈頌所迴善根。
0625a03: 乃至一念而修行悉能迴向無邊際。
0625a04: 菩薩所有資生具種種豐盈無限億香象寶
0625a05: 馬以駕車衣服珍財悉殊妙。
0625a06: 或以頭目并手足或持身肉及骨髓悉十
0625a07: 方無量剎普施一切令充。
0625a08: 無量劫中所修習一切功德盡迴向為欲救
0625a09: 度諸群生其心畢竟不退轉。
0625a10: 餘頌攝將迴向於中三初三偈半頌迴己已
0625a11: 修善願成資具以施眾生。
0625a12: 菩薩為度眾生故常修最勝迴向業普令三
0625a13: 界得安樂悉使當成無上果。
0625a14: 菩薩普興平等願隨其所集清淨業悉以迴
0625a15: 施諸群生如是大誓終無捨。
0625b01: 菩薩願力無限礙一切世間咸攝受如是迴
0625b02: 向諸群生未曾暫起分別心。
0625b03: 普願眾生智明了布施持戒悉清淨精進修
0625b04: 行不懈廢如是大誓無休息。
0625b05: 菩薩迴向到彼岸普開清淨妙法門智慧同
0625b06: 於兩足尊分別實義得究竟。
0625b07: 次菩薩為度下五偈頌復迴此施願令眾
0625b08: 生具足財法。
0625b09: 菩薩言詞已通達種種智慧亦如是說法如
0625b10: 理無障礙而於其中心不著。
0625b11: 常於諸法不作二亦復不作於不二於二不
0625b12: 二並皆離知其悉是語言道。
0625b13: 三菩薩言詞下二偈頌迴向實際。
0625b14: 知諸世間悉平等莫非心語一切業眾生幻
0625b15: 化無有實所有果報從茲起。
0626a01: 一切世間之所有種種果報各不同莫不皆
0626a02: 由業力成若滅於業彼皆盡。
0626a03: 二知諸世間下頌成益中三初二頌因德
0626a04: 廣大。
0626a05: 菩薩觀察諸世間身口意業悉平等亦令眾
0626a06: 生住平等猶如無等大聖尊。
0626a07: 菩薩善業悉迴向普令眾生色清淨福德方
0626a08: 便皆具足同於無上調御士。
0626a09: 菩薩利益諸群生功德大海盡迴向願使威
0626a10: 光特超世得成雄猛大力身。
0626a11: 凡所修習諸功德願使世間普清淨諸佛清
0626a12: 淨無倫匹眾生清淨亦如是。
0626a13: 菩薩於義得善巧能知諸佛最勝法以眾善
0626a14: 業等迴向願令庶品同如來。
0626a15: 次五頌果德清淨。
0626b01: 菩薩了知諸法空一切世間無所有無有造
0626b02: 作及作者眾生業報亦不失。
0626b03: 諸法寂滅非寂滅遠離此二分別心知諸分
0626b04: 別是世見入於正位分別盡。
0626b05: 後二頌相盡平等略不頌會違上已委具
0626b06: 然頌三勢少異前前直語益今兼顯迴
0626b07: 向之因。
0626b08: 如是真實諸佛子從於如來法化生彼能如
0626b09: 是善迴向世間疑惑悉除滅。
0626b10: 大方廣佛華嚴經疏鈔會本第二十九之二
0626b11: 音釋
0626b12: 暢丑亮切通也。
