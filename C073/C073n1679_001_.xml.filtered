0845b01: 御製佛賦以存意空無漏為理次第用韻　宗
0845b02: 妙覺玄門。清淨法身名之曰妙悟此法性是名為覺二空真理名曰玄門
0845b03: 謂此實性離相寂然達法本真名之妙覺楞嚴經云如來藏中性色真空性空真色清淨
0845b04: 本然周法界法華經云開方便門示真實相謂玄門者能詮教也經云其智慧門難解
0845b05: 難入玄贊云門有二義一者體妙具五難故謂難見難覺難知難解難入等也二難了
0845b06: 二乘不知故經云一切聲聞辟支佛所不能知也。佛聖知原。梵語佛
0845b07: 華言覺者覺謂覺察心心所之名者是主義無漏五蘊假者稱主主者身中具三覺故
0845b08: 即自覺覺他覺行窮圓故名為佛聖者正也圓滿義障盡智圓證窮法界乃稱為聖本智
0845b09: 內得法親故名知諸法本真一切莫過故稱為原涅槃經云若有一法過涅槃者我則
0845b10: 說為如幻如化法華經云唯佛與佛乃能究盡諸法實相故日知原諸佛之所知也。取
0845b11: 捨金輪之位。求無上菩提名之為取金輪之位是名為捨謂世尊應
0845b12: 當金輪王位此是化身如來示現而矣華嚴經云菩薩摩訶薩以十事故示現出家一為
0845b13: 猒居家故示現出家二為者家眾生令捨離故三為隨順信樂聖人道故示現出家四為
0845b14: 宣揚讚歎出家功德故示現出家五為顯永離二邊見故示現出家六為令眾生離欲樂
0845b15: 故示現出家七為先現出三界相故示現出家八為現自在不屬他故示現出家九為應
0845b16: 當得如來十力無畏法故示現出家十後菩薩法應尒故示現出家也。利樂
0845b17: 給孤之園。利謂十利樂謂五樂說三乘無漏之法令求無上正真妙理名之為
0845b18: 利說於十善今積修因得生人天是名為樂煩達長者廣施黃金為置精藍與佛居止憐
0845b19: 貧憫物世給孤祇太子施以林木謂之曰園。六法深。佛位六根六境
0845b20: 六識名為六法此之六法行相難了名曰深於此六法廣修六度積累十因正覺始成
0845b21: 十身初貪悲智雙運性相兩融楞嚴經云阿難汝心浮不悟見聞發明了知本如來藏
0845c01: 汝應觀此六處識心為同為異為空為有為非同異為非空有汝元不知如來藏中性識
0845c02: 明知覺明真識。靈境而故非眇小。一心覺性謂之曰靈六種所緣
0845c03: 謂之曰境此之靈境是一真妙性萬法本原非聖莫知實非眇小楞嚴經云阿難汝虧未
0845c04: 明一切浮虛諸幻化當處出生隨處滅盡幻妄稱相其性真為妙覺明體唯識論云如來
0845c05: 五根五境妙定生故法界色斷非佛五識雖依此變然細異非五境攝如來五識非五
0845c06: 識界經說佛心恒在定故論說五識性散亂故。三界圓滿。六欲所居名為
0845c07: 欲界修諸梵行得自定居謂之色界猒色境唯心心所四蘊成身名無色界是名三界
0845c08: 三身具足四智圓明體用恒如依正平等名之曰圓跡履下因道圓上果纖瑕永盡牛善
0845c09: 無遺謂之日滿唯識論云謂諸如來三無疑修集無量福慧資所起無邊真實功德
0845c10: 及極圓淨常色身相續湛然盡未來際恒自受用廣大法樂。清淨而曩
0845c11: 常存。無漏智心澄湛鑒啟日清無生法忍離諸障染名之曰淨梵語波
0845c12: 華言時分曩久也謂此清淨之性體非常古今不易名曰常存楞嚴經云若真汝心則
0845c13: 無去來華嚴經云菩薩摩訶薩十種清淨見緣起法故見法清淨見法清淨故見國土清
0845c14: 淨見國土清淨故見虛空清淨見虛空清淨故見法界清淨見法界清淨故見智慧清淨
0845c15: 是為十修行積集一切智故又楞嚴經云世尊如果位菩提涅槃真如佛性菴摩羅識空
0845c16: 如來藏大圓照智是七種名稱雖別清淨圓滿體性堅凝如金剛王常住不壞。念想
0845c17: 當初。謂世尊思欲生於濁世之時而常作念化利有情於兜率天作是思惟何處受
0845c18: 生釋種成道經云觀五事而下生一觀相熟未熟二時至未至三諸國何國處中四諸種
0845c19: 族何種族貴成五觀過去因緣誰真一合為生處故觀此五事於迦毗羅中國而受生
0845c20: 也。周旋梵會。謂世尊思欲生下界之時天人周旋遶世尊是名周旋
0845c21: 梵眾瞻仰諸佛下生名曰梵會釋迦成道經云菩薩欲下生時當現五瑞令梵眾知一放
0845c22: 大光明二者大地震動三者魔宮不現四者日月星辰不懷光明五者天龍八部皆悉震
0846a01: 動不能自止而諸天問佛佛荅我今不久捨此天宮生閻浮提又法華經云尒時諸梵王
0846a02: 及諸天帝釋護世四天王及大自在天并餘諸天眾眷百千萬恭信合掌禮請我轉法
0846a03: 輪我即自思惟若但讚佛乘眾生沒在苦不能信是法破法不信故墜於三道我寧不
0846a04: 說法疾入於涅槃尋念過去佛所行方便力我今所得道亦應說三乘作是思惟時十方
0846a05: 佛皆現梵音慰喻我善哉釋迦文第一之導師得是無上法隨諸一切佛而用方便力也。
0846a06: 降吐九龍。謂菩薩初降生之時九龍吐水而沐浴故華嚴經云菩薩從兜
0846a07: 率思欲下時香風林中現十種瑞一者忽然廣二者土石變為金剛三者寶林行列四
0846a08: 者沉水株香種種莊嚴五者華充滿六諸寶流出七池出芙蓉八天龍合掌而住九天
0846a09: 人恭信十者十方諸佛放大光明天帝釋梵雨雜名香九龍在上而吐香水沐浴菩薩初
0846a10: 降之身又雨天衣繽紛亂墜不可稱數也。因從十地。遠求佛果近積勝因萬行
0846a11: 熏增皆由十地一歡喜地二離垢地三發光地四慧地五極難勝地六現前地七遠行
0846a12: 地八不動地九善慧地十法雲地菩薩於此十地修諸勝行永十重障求無上菩提一
0846a13: 異生障二耶行障三闇鈍障四微細煩惱現行障五二乘般涅槃障六相現行障七細
0846a14: 相現行障八無相中作加行障九利他門中不欲行障十於諸法中未得自在障此十
0846a15: 障證真解脫唯識論云得菩提時頓煩惱及所知障。有情而無不
0846a16: 攝受。菩薩攝化一切有情之時於三界九地以四無量心悉皆化之以大慈故與眾
0846a17: 生樂用大悲故眾生苦以喜無量攝有情以捨無量濟群品維摩經云以布施攝貧窮
0846a18: 以淨戒攝毀禁以忍辱攝嗔恚以精進攝懈怠以禪定攝亂意以智慧攝愚癡又為聲聞
0846a19: 乘說四諦法為獨覺乘說十二因緣法為菩薩乘說六波羅蜜法為人天乘說十善法又
0846a20: 以隨類化身於三趣中種種方便化諸有情令得離苦解脫也。種相非儀。
0846a21: 謂世尊攝化眾生之時一切種類無不攝受四生九類有想無想悉皆度脫維摩經云佛
0846a22: 以一音演說法眾生隨類各得解又法華經云貴賤上下持成毀戒威儀具足及不具足
0846b01: 止見邪見利根鈍根等雨法雨悉皆潤之又以三十二應隨處現身而為說法。迷途
0846b02: 而頓悟修行。隨塵背覺謂之曰迷奔馳四生是名為途即三界內一切有佛
0846b03: 性眾生聞世尊說大乘圓滿頓教以三慧根而積修勝行華嚴經云於一念中出生佛智
0846b04: 解了一切無盡法門持辯才悉皆具足。緣同解意。為聞法之眾際會世
0846b05: 尊所說之法依教修行通佛意旨楞嚴經云阿難及諸大眾蒙佛如來微妙開示身心蕩
0846b06: 然得無罣礙是諸大眾各各自知心十方見十方空如觀掌中所持葉物。由是
0846b07: 遠離迷津。顯世尊思利有情踰城出家作此念已巳捨離迷津未成正覺身
0846b08: 放光明照四天王天乃至照於五淨天宮念時諸天見此光已巳皆知世尊成道時至唯識
0846b09: 論云謂此心品離諸分別所緣行相微細難知不忘不愚一切境相性相清淨離諸雜染
0846b10: 純淨圓德現種依持能現能生身土智影。觸類皆空。既成無上菩提了資
0846b11: 依因是有計皆空楞嚴經云如是以此合覺之觸顯於離知涉勢若成因于勞觸兼身
0846b12: 與觸同是菩提也。眾生寂滅於顛倒。地水火風眾法合成名曰
0846b13: 眾生妙理寂然雜諸色相名為寂滅有情於此而生妄忘想名為顛倒於無法之處執於有
0846b14: 法楞嚴經云云何汝今以動為身以動為境從始洎終念念生滅遺失真性顛倒行事性
0846b15: 心失真認物為己巳輪迴是中取自流轉又云若此妙覺本妙覺明典如來心不增不減無
0846b16: 狀忽生山河大地諸有為相。菩薩得躡於真蹤。梵語菩提
0846b17: 薩埵華言覺有情即佛在因位之時所修萬行遠趣菩提履踐如來之蹤嚴證菩提之路
0846b18: 唯識論云由聖道力彼障故今從種起名得菩提起已巳相續窮未來際此即四智相廣
0846b19: 心品。修道雪山。積功累德名之曰修無湣直智謂之曰道謂菩薩於雪山
0846b20: 修道之時精持苦行華嚴經云菩薩摩訶薩為十種修行法一恭信尊重諸善知識修行
0846b21: 法二常為諸天之所覺悟修行法三於諸佛所常懷慚愧修行法四哀愍眾生不捨修行
0846b22: 法五事畢竟心無變動修行法六專念隨逐發大乘心修行法七遠離邪見勤求正道修
0846c01: 行法八摧破眾魔煩世業修行法九知諸眾生根性勝劣修行法十安住無邊廣大法界
0846c02: 除滅煩惱令身清淨修行法也。枯槁之形體皆瘦。練行修真煩惱
0846c03: 枯竭精心趣道業海乾然華嚴經云佛子菩薩摩訶薩為十種事示行苦行一為成就劣
0846c04: 解眾生故示行苦行二為邪見眾生故三為不信業報眾生故四為隨順離染世界法
0846c05: 應尒故五示能忍劬勞勤修道故六為令眾生樂求法故七為著欲樂我樂眾生故八為
0846c06: 顯菩薩起行殊勝故九後生猶勤精進故十為諸天世人諸根未熟待時成熟故示行
0846c07: 苦行。施張法教。安布立理高建法幢憧名曰施張所詮妙義名之為法聲名
0846c08: 句文是名為教即施設乘十二分教令諸有情而得悟入故法華經云我此九部法隨順
0846c09: 眾生說入大乘為本以故說是經又唯識論云已巳依聖教及正理分別唯識性相義所權
0846c10: 功德施群生願共速登無上覺。摩訶之性智潛通。梵語摩訶華云
0846c11: 曰大即此詮會大乘妙理名之為性異實相合故日潛通唯識論云即證真如智與真
0846c12: 如平等平等俱離能取所取相故大般若經云無智亦無得以無所得故菩提薩埵依般
0846c13: 若波羅蜜多故心無罣礙無罣礙故無有恐怖遠離顛倒夢想究竟涅槃。喜動灌
0846c14: 頂之徒。此顯佛出世也世尊欲說妙法先以放光覺動群情華嚴經云謂菩薩摩
0846c15: 訶薩念言一切世間沒在欲泥除我一人無能勉濟如是知已巳熙怡微笑心自誓已巳然後
0846c16: 放光明灌諸天徒眾之頂而欲宣揚妙義又楞嚴經云即時如來從萬字涌出寶光其
0846c17: 光晃昱灌十方所有寶剎諸如來頂旋至阿難及諸大眾頂。天花如雨。
0846c18: 既放妙光而說妙法釋梵天眾而雨天花即顯如來說法之瑞故法華經云雨天羅
0846c19: 摩訶羅釋梵如恒沙無佛土來雨栴檀沉水繽紛而亂墜如鳥飛空下供散於諸
0846c20: 佛又經下云香風吹萎花更雨新好者。位顯無垠之上。垠者岸也礙也
0846c21: 為佛居於無學之位超過小聖之功正覺始登法身初證二障俱盡四智齊明不居生滅
0846c22: 此邊高遠菩提彼岸華嚴經云諸佛世尊十種無障礙住一所謂一切諸佛皆能往一切
0847a01: 世界無障礙住二一切諸佛皆能住一切世界無障礙住三一切諸佛皆於一切世界無
0847a02: 障礙住四一切諸佛皆能於一切世界演說正法無障礙住五一切諸佛皆能於一切世
0847a03: 界住兜率天宮無障礙住六一切諸佛皆入法界一切三世無障礙住七一切諸佛皆無
0847a04: 坐法界道場無障礙住八一切諸佛皆能念念觀一切眾無障礙住九一切諸佛皆能以
0847a05: 一身往無量不可思議佛所及一切眾生處無障礙住十一切諸佛皆能開示無量諸佛
0847a06: 所說正法無障礙住。恒作方便之主。謂成佛之時得自受用身名之
0847a07: 為恒故唯識論云所證法身是凝然常自受用身是相續常現起十重他受用身三種化
0847a08: 身是起盡常謂之恒變起隨類化質名為方便為三界外人天說法之師名之為主。菩
0847a09: 提道廣。顯佛果位中親證無上菩提謂證菩提已巳得此無漏四智圓明名之
0847a10: 為道三身具足萬行俱成目之為廣即如來自受用身也唯識論云謂諸如來三無
0847a11: 修集無量福慧資所起無邊真實功德及極圓淨常色身相續湛然盡未來際恒自
0847a12: 受用廣大法樂也。聽金口以宣言。妙法親聞是名為化身起用
0847a13: 目為金口演說正法名曰宣言故法華經云令諸者得六神通雖能如是亦未為難於
0847a14: 我滅後受此經問其義趣是則為難又唯識論云謂諸如來由成事智變現無量隨類
0847a15: 化身居淨穢土為未登地諸菩薩眾二乘畢生稱彼機現通說法令各獲得諸利樂事
0847a16: 也。自在逍遙。因圓果滿染習已巳無變化無窮現通說法名曰自在故華
0847a17: 嚴經云言詞自在無能測故音聲自在無能障故智慧自在隨所發意悉開悟故又變現
0847a18: 身土出沒不窮此界他方現通說法故名自在逍遙。化銀闕而斯。
0847a19: 即佛三身之中化身如來無漏妙智變現百寶莊嚴白銀世界樓臺宮闕如諸天宮殿令
0847a20: 一切眾生悉皆而見是名為佛地論云佛智具能現故又唯識論云無限善根所引生
0847a21: 故又經說佛化為菩薩之時為四輪王化四大洲一北俱盧洲二東勝身洲三南贍部洲
0847a22: 四西俱洲即是鐵輪王化南洲金輪王化東南二洲銀輪王化東西南三洲金輪王
0847b01: 化四大洲此皆佛之境界故仁王經云大善菩薩發大心長別三界苦淪海中下品善粟
0847b02: 散王上品十善鐵輪王習種銅輪二天下銀輪三天性種性道種堅得轉輪王。云何
0847b03: 一切。發問徵起名曰云何諸法既多故云一切故無量義經云以眾生性無量如來
0847b04: 設教亦無量又百法論云如世尊言一切法無我何等一切法一者心法二者心所有法
0847b05: 三者色法四者不相應行法五者無為法故云一切。寂靜三無。妙性本元
0847b06: 名為寂靜體無生滅性自本空即此空性於此三無離相寂然又楞嚴經云生則色空諸
0847b07: 法等生滅則色空諸法等滅所因既無因生有識作何形相言三無者一天無私喻佛
0847b08: 悲普道圓覆育平等故二地載無私喻佛萬類所依能生善故二日月照無私喻佛身智
0847b09: 光明朗照世間故。莫辯精心之舍。出世無漏真智名曰精心世間
0847b10: 有漏之心不能曉了空寂之性目為無辯若不能令心清淨即不能了真空之性故塵
0847b11: 經云畢竟空寂舍則心為舍不住真心法華經云入如來室著如來衣坐如來座雲眾
0847b12: 無所畏廣為分別說。慧分破暗之。以無漏妙慧破無明黑暗
0847b13: 如千年暗室得一炷明燈故華嚴經云菩薩摩訶薩有十種智業而照於無明一信解業
0847b14: 二不捨菩提心業三近善知識業四樂法樂義業五生諸佛想智業六順菩提心業七明
0847b15: 照一切法智業八了染淨心智業九菩提舍智業十皆勤修習無有懈退智業皆慧之所
0847b16: 盛謂之諭於如來寶藏也。迷途而邪執尚。未得真覺似處
0847b17: 夢中三界奔馳五趣波浪迷明滯暗難出衢背正合邪是為妄執唯識論云由有我執
0847b18: 故牽生煩惱障分別者發業俱生者潤生由此眾生恒居分身由有法執故牽生所知
0847b19: 障令有學聖者居於變易身謂之尚又楞嚴經云此迷無本性畢竟空昔本無迷似有
0847b20: 迷覺。貪癡皆障。一切染著為貪無明黑暗曰癡煩惱體生所知障起是名
0847b21: 為障故法華經云若人小智深著愛慾為此等故說於苦諦眾生心喜得未曾有佛說苦
0847b22: 諦真實無異又楞嚴經云知見立知即無明本知見無見斯即涅槃。達識而
0847c01: 終歸曉了。會解之因名之為達了利之義迷之為識親證妙理體性本空
0847c02: 故唯識論云由見道門中起二空相本智達行真如二空後得智達依他起性如照像
0847c03: 水月等乃至十地滿心金剛無間道佛地障根本智達法界理後得智識達法界
0847c04: 事。智慧堪居。割邪正目之為智揀擇三性名之為慧即此無漏智慧
0847c05: 居於實相之中故唯識論云謂諸如來由平等智示現微妙淨功德身所居純淨土為十
0847c06: 地菩薩眾現大神通轉正法輪諸疑網。思一念兮興異。造善不善
0847c07: 無記三性之法能記憶於過去未來現在三世之法皆由無明覆謂興一念世間諸法
0847c08: 起妄念故楞嚴經云由是引起塵勞煩惱起為世界靜成虛空虛空為同世界為異彼
0847c09: 無同異有有法性。想千世以何殊。不取諸法之象能隱正真之理不起
0847c10: 異見與大千世界無有殊等故華嚴經云一念普觀無量無去無來亦無如是了知三
0847c11: 世事超諸方便成十力。故其慷慨怡然化諸有漏。
0847c12: 怡然則喜樂之象慷慨乃廣大之義興慈運悲救三界苦有漏之相隱覆真性所以佛為
0847c13: 說之故唯識論云然變化身及他受用身雖無真實心及心所有化現心心所法無上覺
0847c14: 者神力難思故能化現無形之法。寒熱之生老病苦。四相所遷
0847c15: 念念不住行蘊飄馳新新相續故生表有法先非有滅表有法後是無異表此法非凝然
0847c16: 住表此法暫有用故楞嚴經云譬如暴流波浪相續前際後際不相逾越行陰當知亦復
0847c17: 如是。月宮之蟾光白晝。佛身明淨皎若蟾光無漏真智明同白晝
0847c18: 故楞嚴經云我以足指案地海印發光汝暫舉心塵勞先起。視慈雲之
0847c19: 忽至。謂世尊布大智雲演大法義視之忽至沃潤群生故華嚴經云譬如三千大千
0847c20: 世界將欲成大雲降雨名曰洪一切方處所不能持唯除大海佛子如來應正等覺亦
0847c21: 復如是興大法雲雨大法雨名成就如來出現一切二乘心志狹劣所不能受所不能持
0847c22: 唯除諸大菩薩心相續力故云視慈雲之忽至。逐妙音。謂世尊出清淨
0848a01: 妙音演說真空實性故華嚴經云佛子應知如來音聲至普無量諸音聲二應知如
0848a02: 來音聲隨其心歎皆令歡喜說法明了故三應知如來音聲隨其心解心得清故四應
0848a03: 知如來音聲化不失時無不失時無不聞故五應知如來音聲無生滅如呼響故六應知
0848a04: 如來音聲無主業起故七應知如來音聲甚深難可望故八應知如來音聲無邪曲法界
0848a05: 所生故。鄙妄想之蹤撗。謂宣甚深妙法能祛妄想於稠林即虛妄
0848a06: 之法奔馳三界輪轉四生蹤橫自在故楞嚴經云三界虛妄猶若空花。良緣自
0848a07: 透。能起信心自生妙智因緣會遇通悟真空故楞嚴經云三緣故即菩提心菩提心
0848a08: 生生滅心滅此但生滅滅生俱盡無功用道若有自然如是則明自然心生生滅心滅此
0848a09: 亦生滅無生滅者名為自然矣。且夫福業相隨。天上人間受勝
0848a10: 樂處福業相蔽不輪福隱業不求果報唯識論云由諸業習氣二取習氣俱前異
0848a11: 熟既盡復生餘異熟。哀憫之悲。謂佛世尊起大悲心救眾生苦利樂有緣
0848a12: 願登佛位悲智深廣名為哀憫故楞嚴經云如一眾生未成佛道我終不於此趣泥洹又
0848a13: 唯識論云謂諸如來成事智大慈悲力由昔所修利他無漏淨穢佛土因緣成熟隨未登
0848a14: 地有情所化為佛土或淨或穢或大或小前後際故了無所得。曠而無遮
0848a15: 信受。世尊於曠大來廣修萬行悲智深妙利益自他豈有遮障於法也故佛地論
0848a16: 云謂諸如來成自受用身已巳一得永常存盡未來際為一切有情作大歸依故。莊嚴
0848a17: 而去就皆。既設利生嚴持佛國諸來菩薩同轉法輪彼玄機流傳
0848a18: 正法故華嚴經云如來有十蓮華藏世界微塵數相每一相有八萬四千好又云菩薩示
0848a19: 住兜率天入於三昧名光明嚴身放光明照三千大千世界隨眾生心以種種音稱
0848a20: 彼機而為說法也。揚法而芝蘭並秀。以佛無漏妙音揚正法
0848a21: 令諸有情道芽增長故華嚴經云佛隨一言音演說法眾生隨類各得解人天二乘十地
0848a22: 菩薩皆登自果。宗經而道性堪為。萬法之本謂之宗攝化群品是
0848b01: 為道妙智證真親證實性故金剛經云一切諸佛及諸佛皆從此經出又云在在處處財
0848b02: 為有佛若尊重弟子故云宗經也。軒化成。菩薩寶乘曰軒如來莊嚴
0848b03: 為故華嚴經云百萬億阿僧祇軒百萬億阿僧花等由此妙相嚴持稱揚佛會之
0848b04: 瑞也。將辯根塵之相。謂世尊證無為法寂十善心悲智圓通根塵泯
0848b05: 滅布法界不相障礙如一室之千燈光光涉入如來八識心心所通故華嚴經云依中
0848b06: 現正正中現依如帝網之重重相交映故曰根塵之相無相障礙。慈悲宴
0848b07: 坐。慈能與樂悲善救苦非在定心安然宴坐故維摩經云不起滅定而現諸威儀。喻
0848b08: 超戒定之基。以法顯理為喻能持戒定為基故唯識論云謂圓照智相
0848b09: 應淨識田昔所修自利無漏純淨佛土因緣成熟從初成佛盡未來際相續變為純淨佛
0848b10: 土周圓無際眾寶莊嚴自受用身常依而住謂之戒定。於戲大教開
0848b11: 張是非鄙俚。於戲亦歎美之興隆大教之旨謂佛出現攝化群生破
0848b12: 邪見之情立正真之理哀憫眾生愚迷所障執空為是執有為非一法圓通萬緣俱息唯
0848b13: 識論云若不摧邪難以顯正。與天地而同久。謂聖教詮法真實微
0848b14: 妙不隨諸相興異見非天地而攸久矣。散馨香而綺靡。法教
0848b15: 廣行曰散無漏名句可忻可樂是為馨香謂世尊所說經文名義二種遠離世間聲香味
0848b16: 觸名稱普聞言踰理表是為綺靡維摩經云菩薩各各坐香樹下聞斯妙香即獲一心德
0848b17: 藏三昧又云有以園林臺觀而作佛事楞嚴經云是故當知味舌與嘗俱無處所即嘗與
0848b18: 味二俱虛妄本非因緣非自然性。心猿意馬。心識緣慮狂若樹猿意識
0848b19: 奔馳甚於逸馬故楞嚴經云是故當知意法為緣生意識界。惑境界以何
0848b20: 多。煩惱根塵攀緣妄想為境所轉難證菩提故楞嚴經云一切有情見不起色不出
0848b21: 聲。火宅冤家。煩惱恒然義同於火貪嗔積集喻之為宅忿恨相侵疾如
0848b22: 交結是謂冤家故法華經云三界無安猶如火宅。勿慵墮於彼此
0848c01: 已巳矣哉。戒約群生莫懷懈怠莫執彼而生此莫逐妄而真故楞嚴經云汝等必
0848c02: 欲發菩提心於菩薩乘生大勇猛定諸有為相。天上人間無不
0848c03: 歸於真理。因修梵行果熟生天十善精持自然超證故法華經云此經難
0848c04: 持若暫持者我則歡喜諸佛亦然如是之人諸佛所歎楞嚴經云是故於中一為無量無
0848c05: 量為一小中現大大中現小不動道場十方界身含十方無盡虛空於一毛端現寶王
0848c06: 坐微塵裏轉大法輪滅塵合覺故發真如妙覺明性。
