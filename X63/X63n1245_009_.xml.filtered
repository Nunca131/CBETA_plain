0546b01: 重雕補註禪苑清規第九卷
0546b02: 
0546b03: 沙彌受戒文
0546b04: 行者初請得度牒。以箱複托呈本師知事頭首。各
0546b05: 禮謝三拜。選日剃度。維那司請受戒一人。引請闍梨
0546b06: 一人。作梵闍梨一人。隔宿剃頭。但頂心留方寸許。至
0546b07: 日僧堂或法堂上安排。設戒師高座。前鋪氈蓆。香案
0546b08: 上用手爐淨瓶戒文界方二條。又相對戒師設作
0546b09: 梵闍梨座磬一口。如在法堂上即別安聖像香花
0546b10: 供養卓子二隻。箱複二面。一安袈裟。一安裙衫。在聖
0546b11: 僧或聖像前列之。堂下安排拜蓆。一領事辨集眾若用
0546b12: 法事迎引。從童行堂至土地堂。及大殿。然後入僧堂內剃頭。行者諸處各禮三拜。剃頭行者
0546b13: 即從僧堂前祇候大眾集定。戒師二闍梨於聖像前
0546b14: 大展三拜訖。戒師作梵。闍梨就座。乃入法事。
0546b15: 引請闍梨於戒師前大展坐具三拜。胡跪合掌。
0546b16: 戒師問引請答。
0546b17: 僧集否已巳集。和合否和合。僧今和合何所作為為當院行者某甲剃
0546b18: 頭受戒。可爾。
0546b19: 引請闍梨收坐具起。引行者入堂。
0546b20: 行者於聖僧前禮三拜。聞磬聲禮。聞磬聲起。又禮戒師三拜。胡跪合掌。
0546b21: 引請闍梨亦展坐具。胡跪合掌。
0546b22: 作梵闍梨作優波離梵。如不能。即作云何梵。云何於此經。究竟到
0546b23: 彼岸。願佛開微密香。廣為眾生說。為剃頭受戒者
0546b24: 說。
0546c01: 戒師聞梵聲秉爐至微密處香。薰顯戒文云。戒香。定香。慧香。解脫香。
0546c02: 解脫知見香。光明雲臺遍法界。供養十方無量佛。十
0546c03: 方無量法。無量僧。見聞普薰證寂滅。一切眾生亦如
0546c04: 是。戒師梵終疊云為剃頭受戒者說。即將今晨開啟剃頭
0546c05: 受戒功德。迴向皇帝萬歲。臣統千秋。天下太平。法輪
0546c06: 常轉。龍天土地增益威光。護法護人無諸難事。十方
0546c07: 施主福壽莊嚴。合道場人身心安樂。師長父母道業
0546c08: 超隆。剃頭沙彌修行無障。三塗八難咸脫苦輪。九有
0546c09: 四生俱登覺岸。仰憑尊眾念清淨法身云云至摩訶
0546c10: 般若波羅蜜。
0546c11: 引請闍梨秉爐云。請師言句。汝合自陳。汝若不能。隨我聲道。至某甲處稱名。大德
0546c12: 一心念我。某甲今請大德為我作剃頭受戒阿闍
0546c13: 梨。我依大德故得剃頭受戒。慈愍故三說。第三疊慈愍故三遍。
0546c14: 行者第一第二第三各小禮三拜。又大禮三拜。胡跪合掌。
0546c15: 善男子每呼善男子即當應喏。心源湛寂。法海淵深。迷之者永
0546c16: 劫沈淪。悟之者當處解脫。欲專妙道無越出家放曠。
0546c17: 喻如空清淨。同於皎月。修行緣具。道果非遙。始從
0546c18: 念之功。畢證無為之地。所以大覺世尊捨金輪之
0546c19: 寶位。子夜踰城。脫珍御之龍衣。青山斷髮。容鵲巢於
0546c20: 頂上。掛蛛網於眉間。修寂滅而澄真常。斷塵勞而成
0546c21: 正覺。三世諸佛不說在家成道。六代祖師阿誰行染
0546c22: 度人。所以佛佛授手祖祖相傳。不染世緣方成法器。
0546c23: 故得天魔拱手外道歸心。上酬四重之恩。上濟群生
0546c24: 之苦。所以云。流轉三界中。恩愛不能捨。恩入無為。
0547a01: 直是報恩者。出家之後。禮越常情。不拜君王。不拜父
0547a02: 母。汝今可離此座想念國王水土之恩。父母生成之
0547a03: 德。專精拜辭。後不拜也。
0547a04: 引請闍梨收坐具起。引行者同問訊出堂。
0547a05: 行者於堂下拜辭國王父母。捨俗服著裙衫訖。引請闍梨引於聖像前禮三拜。就戒師座下禮
0547a06: 一拜。近前胡跪合掌。
0547a07: 戒師誦偈。執瓶水灌頂。剃髮少計。傍僧同誦。
0547a08: 善哉大丈夫能了世無常棄俗趣泥沍
0547a09: 希有難思議三說。沙彌退身禮三拜。
0547a10: 引請闍梨引行者於本師座前禮一拜。近前胡跪合掌。
0547a11: 本師執刀云。最後一結。謂之周羅。唯佛一人。乃能斷
0547a12: 之。我今為汝。除去頂髮。汝今許否。答曰可爾。本師云。
0547a13: 仰大眾同聲誦落髮偈。
0547a14: 毀形守志節割愛辭所親出家弘聖道
0547a15: 誓度一切人三說。退身禮一拜。復於師前胡跪合掌。
0547a16: 本師持袈裟誦偈云。
0547a17: 大哉解脫服無相福田衣披奉如來戒
0547a18: 廣度諸眾生
0547a19: 沙彌披袈裟訖禮本師三拜。禮聖像三拜。禮戒師三拜。胡跪合掌。
0547a20: 引請闍梨亦展坐具。胡跪合掌。
0547a21: 善男子。法如大海。漸入漸深。汝既出家。當先受三歸
0547a22: 五戒。方得事近大僧。次受沙彌十戒。乃可同僧利養。
0547a23: 事在專誠。不宜慢易。我今為汝召請三寶證明佛事
0547b01: 奉請無邊佛寶海藏金文。十地三賢五果四向。同
0547b02: 垂感降。共作證明三說。
0547b03: 善男子欲求歸戒。先當懺滌愆瑕。如人浣衣然後加
0547b04: 色。汝今至誠隨我懺悔。
0547b05: 我昔所造諸惡業皆因無始貪嗔癡
0547b06: 從身口意之所生一切我今皆懺悔
0547b07: 善男子。汝既淨治身口意業。次應歸依佛法僧寶。
0547b08: 歸依佛歸依法歸依僧歸依佛兩足尊
0547b09: 歸依法離欲尊歸依僧眾中尊歸依佛竟
0547b10: 歸依法竟歸依僧竟
0547b11: 如來至尊等正覺。是我道師。我今歸依。從今已巳去稱
0547b12: 佛為師。更不歸依邪魔外道。慈愍故三說。第三疊慈愍故三遍。
0547b13: 沙彌第一第二第三各小禮一拜。一大禮三拜。胡跪合掌。
0547b14: 善男子。汝既捨邪歸正。戒已巳周圓。若欲識相護持。應
0547b15: 受五戒。
0547b16: 盡形受
0547b17: 不殺生
0547b18: 不偷盜
0547b19: 不淫欲
0547b20: 不妄語
0547b21: 不飲酒
0547b22: 是五戒相。汝能持否。答云能持。
0547b23: 上來五支淨戒。一一不得犯。汝能持否。答云能持。三問三答
0547b24: 是事如是持。
0547b25: 沙彌大禮三拜。胡跪合掌。
0547b26: 善男子。五戒為入法之初因。出三塗之元首。次受沙
0547c01: 彌十戒。即形備法儀。此稱勤。依師而住。受利同僧。
0547c02: 是為應法沙彌應當頂受。
0547c03: 盡形受
0547c04: 不殺生不花髻瓔珞香油塗身
0547c05: 不偷盜不歌舞作唱故往觀聽
0547c06: 不淫欲不坐臥高廣大床
0547c07: 不妄語不非時食
0547c08: 不飲酒不捉金銀錢寶
0547c09: 已巳上十事是沙彌戒。汝能持否。答云能持。
0547c10: 上來十支淨戒。一一不得犯。汝能持否。答云能持。三問三答
0547c11: 是事如是持。
0547c12: 沙彌大禮三拜。胡跪合掌。
0547c13: 善男子。汝今受戒之後。當須頂戴奉持。不得違犯所
0547c14: 持戒律。供養三寶。勤種福田。於和尚阿闍梨一如法
0547c15: 教。於上中下座心常恭敬。精進行道報父母恩。衣取
0547c16: 布素不以文彩。食取支命不得嗜味。花香脂粉無以
0547c17: 近身。好聲邪色一無視聽。徐言持正勿宣人短。儻有
0547c18: 爭者兩說和合。男女有別。草木無傷。非賢不友非聖
0547c19: 不宗。法服應器常與人俱。非時不食非法不言。精勤
0547c20: 思義溫故知新。坐則禪思起則諷誦。閉三惡道開涅
0547c21: 槃門。於比丘法中增長正業。菩提心而不退。般若智
0547c22: 以長明。普度眾生祈成正覺。用心如此真佛弟子。
0547c23: 作梵闍梨作神仙梵云。神仙五通人。作者於術。為彼
0547c24: 慚愧者。攝諸不慚愧。如來立禁戒。半月半月說。已巳
0547c25: 說戒利益。稽首禮諸佛。
0548a01: 戒師聞聲秉爐至終回向云。上來剃頭受戒。先用回向堂頭
0548a02: 和尚。常為苦海津梁。執事高人。永作法門梁棟。合堂
0548a03: 清眾同乘般若之舟。剃頭沙彌速至菩提之岸。四恩
0548a04: 總報。三有齊資。法界眾生同圓種智。為如上緣念十
0548a05: 方三世一切諸佛諸尊菩薩摩訶般若波羅蜜。
0548a06: 作梵闍梨鳴磬云。處世界。如空。如蓮花不著水。
0548a07: 心清淨。超於彼。稽首禮無上尊。
0548a08: 歸依佛得菩提道心常不退。
0548a09: 歸依法薩般若得大總持門。
0548a10: 歸依僧息諍論同入和合海。
0548a11: 上來剃頭受戒功德。無限殊勝良因。散周沙界。和南
0548a12: 聖眾。
0548a13: 引請闍梨聞處世界收坐具起。令沙彌禮拜。
0548a14: 沙彌大禮戒師三拜。次禮聖僧三拜。問訊出堂門外立。
0548a15: 戒師二闍梨於聖僧前大展三拜出堂外立。僧堂前
0548a16: 鳴小鐘子三下。大眾下堂。各具威儀於法堂上禮賀
0548a17: 住持人如法堂上剃頭。即於堂內禮賀。
0548a18: 戒師二闍梨一展云。人差受戒不敢告辭。人事荒久淹尊重。下情無任皇恐之至。又一展
0548a19: 敘寒暄。伏惟和尚尊體起居萬福。仍又觸禮三拜。住持人云沙彌披剃有煩道用。即容詣寮陳
0548a20: 謝。知事禮賀一展云。法門有幸。神足披緇。下情精無任喜躍之至。又一展敘時暄。又禮三拜。
0548a21: 住持人云沙彌披剃有煩荷覺。即容詣寮陳謝。大眾禮賀資詞同知事。住持
0548a22: 人云此者沙彌受戒有煩證明。即容詣寮陳謝。侍者小師禮賀大展三拜云。沙彌得
0548a23: 度。舉眾同歡。仰對尊慈。倍深喜躍。又三禮。敘時暄又禮三禮也。知事大眾歸寮。各具
0548a24: 香火排立祇候。是時大眾纔退。沙彌禮三禮云叨圓頂相。幸
0548b01: 掛田衣。遂脫塵牢。永拋愛網。下情無任感激之至。三禮。敘寒暄又禮三拜。住持人巡寮過乃。禮知事頭首戒師
0548b02: 闍梨諸法眷。○謝大戒詞萬歲天寧之節。特啟霜臺。三羯磨既圓。已巳登戒品。此蓋
0548b03: 某人宿承佛記。誓度群迷。唯將繫艸之心。上答浮囊之賜。下想無任感激之至。
0548b04: 訓童行
0548b05: 童行初來投院。師主審問根源。若具正因方可容納。
0548b06: 如其意圖衣食。規避徭役。因事遁竄。及父母不允者。
0548b07: 不可留。○投院狀式。投院童行姓某名某。年若干。
0548b08: 本貫某州某縣某鄉某里人事或是郭下人事。在身無彫
0548b09: 青刑憲及諸般違礙。今為生死事大久慕空門。蒙父
0548b10: 母情允。許捨入本院出家為童行如無父母。即云今欲投院出家為童
0548b11: 行。伏乞堂頭和尚慈悲容納。謹狀。年月日具。前位某
0548b12: 押狀送。如有父母。即連狀書名。住持人押狀付知事。
0548b13: 新到童行於庫司參禮訖。將行李入童行堂。參禮堂
0548b14: 主訖。堂主掛搭指床位。至晚參。大眾行者巡堂立
0548b15: 定。堂主將新到禮參頭已巳下三禮或六禮。不答禮巡
0548b16: 堂一匝下位立。今具規矩如後。○夫道不孤運。引之
0548b17: 由人。欲成清淨叢林。不可遺於細行。而況布金地上
0548b18: 選佛場中既預出家。宜深慶幸。今茲教示略舉三章。
0548b19: 若善依行方為佛子。
0548b20: 立身第一。近事大僧當持五戒。一不殺生有命之屬不得而殺。
0548b21: 二不偷盜不與而取皆為盜也。三不淫慾遠離淫慾如避火坑。四不妄語
0548b22: 出家之人誠信為本。五不飲酒食肉寧捨身命無犯此戒。除齋粥外不
0548b23: 得雜食所謂果子粥飲餅不應食。非常住差使不得出門。非
0548b24: 大緣事不得請假。又參禪問道者收攝身心。不得散
0548c01: 亂。念經求度者溫習經業。不得懶墮。又常念修行報
0548c02: 答王臣荷戴之恩。施主供給之恩。父母養育之恩。師
0548c03: 長教導之恩。又常思惟父母亡歿者恐入惡道。應以
0548c04: 修行濟。父母見在者勸令歸依三寶發菩提心。又
0548c05: 著衣喫飯常知來處。若不修行何門報答。又行者上
0548c06: 衣直裰為正。自餘俗服非出家衣也。鞋須白色不得
0548c07: 紫皂。須繫腰條不用勒巾答膊。又衣服常須淨潔整
0548c08: 齊。直裰下不得露口。冬夏當打絣。又聽參行益
0548c09: 及赴茶湯須具鞋。行須斂歛手坐必端身。不得倚靠
0548c10: 不得掉臂。及不得把臂同行。又諸處逢師僧當斂歛身
0548c11: 避路問訊令過。見官員施主同行。先當問訊僧家。次
0548c12: 當祇揖官員施主。既出家持戒著真田衣直裰。不
0548c13: 得跪拜俗家。雖見父母只得祇揖。又不淨之手不得
0548c14: 捉經卷拈掇護淨之物香爐花瓶眾僧受用飲食之器。又粥二時
0548c15: 各念心經三卷。報答十方施主供給。僧行勞形喪命。
0548c16: 人畜微蟲端心授食。不得說話。每日晚參於佛殿前
0548c17: 禮佛。須專心唱禮。不得心緣他事口和音聲。如常
0548c18: 住作務罷。參禪者屏處宴坐。念經者上案誦習。不得
0548c19: 相聚戲笑。又說非義之言。若相罵相打種種違諍
0548c20: 非出家之人切。宜禁戒。晚參後無事。不可過堂西
0548c21: 堂頭庫下行者寮作務處所及於屏處閑話。有智之
0548c22: 人相警察。凡為行者須是立身孤潔作事明白。不
0548c23: 得事涉嫌疑點污清眾。
0548c24: 陪眾第二。既已出家參陪清眾。常念柔和善順。不得
0549a01: 我慢貢高。大者為兄。小者為弟。徐言持正勿宣人短。
0549a02: 儻有諍者兩相和合。但以慈心相向。不得惡語傷人。
0549a03: 若也欺凌同列走扇是非。如此出家全無利益。他人
0549a04: 財物不得擅使。別人衣被不得自移。不得床上立地
0549a05: 著衣。不得背聖僧上床。若揭門簾常垂後手。不得敲
0549a06: 磕作聲。堂中不得露頭衩衣。打靜已巳後未開靜已巳前。
0549a07: 除常住事不得於堂內及近童行堂說話。堂中不得
0549a08: 書寫毀破壞墻壁。不得懸掛書圖慎及牓貼閑
0549a09: 雜文字。頭不得安經案。床頭不得置枕屏。舊衣鞋
0549a10: 安置床下。衣單枕被常令整齊。堂中尋常不得高
0549a11: 聲說話喧亂大眾。常須躡足輕行。非自己巳衣單下不
0549a12: 得坐臥閑話。參頭堂主常切提舉。亦仰鄰床呵責禁
0549a13: 止。爐中不得撥火及敲火作聲。爐中不得久坐有
0549a14: 妨眾人。打版茶湯須齊赴。看經寮舍令打疊淨潔。
0549a15: 不得說話。浴室內不得形及不得高聲語笑。不得
0549a16: 床上立地著衣及床上立地梳頭。堂主常管打靜閑
0549a17: 靜。行者聞開靜便起。不得著睡眠。若授利養錢物。
0549a18: 不得隱匿。當白入眾抽分一。
0549a19: 作務第三。聞普請版須管及早齊赴。上案處不得說
0549a20: 話。恐唾墮落眾僧食內獲罪不小。普請處不得高聲
0549a21: 說話何況喧笑。常須靜默。令俗人生善。欲行益
0549a22: 時先挽起衣袖洗手令淨。僧堂前不得說話。不得倚
0549a23: 靠斜立。不得撒手無禮輕放。家事不得作聲。入僧室
0549a24: 不得急行大步。應當安詳。次第行益。須看眾僧各人
0549b01: 所要多少。臨時斟酌。不得垂手提鹽醋桶子。行益處
0549b02: 如嚏噴咳嗽。當須背身。若舁桶者斂歛閑手當胸。不得
0549b03: 垂臂。堂頭庫下諸寮舍供過行者。常切小心護惜常
0549b04: 住財物家事猶如眼睛。及盡心扶持。不得令住持知
0549b05: 事眾僧動念。如當次普請作務。畫時各歸供過處所
0549b06: 中局次。行者各盡己巳長。辨集僧事。常令飲食及鍋
0549b07: 家事猶先和會。不得臨時爭競。各宜道心供眾。勿
0549b08: 憚勤苦。今雖小勞。後獲大利。諸殿堂行者當管洒掃
0549b09: 淨潔香花供養。切在整齊。或遇風起。諸殿堂不得點
0549b10: 燈。每日下供養當禮拜發願。願四恩三有土地龍天
0549b11: 法界眾生同圓種智。打鐘行者不得失時。常令洒掃
0549b12: 齋時燒香禮拜。願聞鐘聲皆得解脫。門子行者撿
0549b13: 寮出入僧行。無故上街及頻請假出入者。常切照管。
0549b14: 謹慎火燭火頭上火。常知緊慢。不得與局次行者相
0549b15: 違。堂頭庫下茶頭行者。常宜照管火燭及點撿茶湯。
0549b16: 園頭行者常令勤勞同心供給大眾。不得懶倦辭避。
0549b17: 及守護行者凡所作務皆聽園頭支撥。不得事。諸
0549b18: 莊行者所託非輕。第一清廉不侵常住。第二了事不
0549b19: 惹官方。第三善巧調和行者莊客。與莊舍和睦不令
0549b20: 爭。第四知時耕田下種各務合宜。第五慈心照管
0549b21: 頭口勿令羸瘦。及不得令使牛人亂有鞭打。第六護
0549b22: 戒鈐束行者不作非違之事。防關莊客不偷常住錢
0549b23: 穀。第七精勤常詣地頭照管地界及諸色田苗。第八
0549b24: 明本不為供勤三寶則是勞而無切。車頭行者常須
0549c01: 照管頭口充肥及不少欠斛斗。在外止宿之處看守
0549c02: 草料惜護行止。不得飲酒食肉及作非違之事。參頭
0549c03: 堂主常務公心。統眾不得挾私。眾人有過須當舉白。
0549c04: 大則覆知事住持人行遣。小則報典座罰錢入眾。行
0549c05: 者等若參頭支撥。不得違背稍有稽遲。
0549c06: 右前件規矩是出家細行。如能委曲推行。便為得
0549c07: 度之本也。佗時若獲披剃。高僧軌範一切見成。以
0549c08: 此法教示初機。自然令法久住。如知而故犯。犯而不
0549c09: 悔。非惟辜負四恩霑信施。龍天土地皆所不容。業
0549c10: 果三塗何所逃避。既是出家之輩。自當因果分明。時
0549c11: 中不昧正因。便是成佛有分。
0549c12: 
0549c13: 重雕補註禪苑清規第九卷
