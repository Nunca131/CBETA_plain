0761a04: 
0761a05: 
0761a06: 博山和尚參禪警語卷之下
0761a07: 
0761a08: 首座　成正　集
0761a09: 雲門云。有一般掠漢。食人涎唾。記得一堆一擔骨
0761a10: 董。到處馳騁驢唇馬嘴。誇我解問十轉五轉。饒你從
0761a11: 朝問到夜。論劫恁麼還曾夢見麼。評。雲門當時正
0761a12: 罵十者一二人而已巳。今時紛紛皆是。何曾向衲衣下
0761a13: 體究。設或坐片嚮之時。不是昏沉。便是散亂。為一
0761a14: 肚子落索吐不去。割不斷。若是個伶俐的漢。纔聞恁
0761a15: 麼舉。具大慚愧始得。
0761a16: 雲門示眾云。諸兄弟。切莫容易過時。大須仔細。古人
0761a17: 大有葛藤相為處。祇如雪峰道。盡大地是汝自己已。夾
0761a18: 山道。百草頭上薦取老僧。市裏識取天子。洛浦云。
0761a19: 一塵纔起。大地全。一毛頭獅子。全身總是。汝把取
0761a20: 覆思量看。日久歲深。自然有箇入處。評。此三段
0761a21: 語牽你入門。要你肯入。不然盡在鬼窟裡作活計。你
0761a22: 若入得門。自然怗怗底。不見有山河大地。不見有自
0761a23: 己巳。薦與不薦。是兩頭語。
0761a24: 雲門云。光不透脫。有兩般病。一切處不明。面前有物
0761b01: 是。又透得一切法空。隱隱地似有箇物相似。亦是光
0761b02: 不透脫。又法身亦有兩般病。得到法身。為法執不忘。
0761b03: 己巳見猶。坐在法身邊是一。直饒透得法身去。放過即
0761b04: 不可。仔細點檢將來。有甚麼氣息。亦是病。評。此病
0761b05: 全在境量上作活計。不曾坐斷。不曾透脫。不曾得轉
0761b06: 身吐氣。這裏若別生異念。則成魔作怪有分在。
0761b07: 玄沙云。夫學般若菩薩。須具大根器。有大智慧始得。
0761b08: 若有智慧。即今便出脫得去。評。大根器者。一聞千
0761b09: 悟。得大總持。說箇出脫字。早是方便之辭也。何以故。
0761b10: 從來不曾繫縛故。
0761b11: 玄沙云。若是根機遲鈍。直須勤苦。日夜忘疲。無眠失
0761b12: 食。如喪考妣相似。恁麼急切。盡一生去。更得人荷挾。
0761b13: 骨究實。不妨易得搆去。且況如今誰是堪任學底
0761b14: 人。評。盡大地人都堪任。惟除無知不具信根者。縱
0761b15: 是釋迦佛放光動地。其柰爾何。
0761b16: 玄沙云。仁者。莫祗是記言記語。恰似念羅尼相似。
0761b17: 蹋步向前來。口裏哆哆。被人把住詰問著。沒去
0761b18: 處。便嗔道。和尚不為我答話。恁麼學事。大苦。知麼。
0761b19: 評。記言語者。謂之雜毒入心。礙正知見。世間讀書人
0761b20: 記文字多。便不能融化。何況究出世法。肯食他人涎
0761b21: 唾耶。
0761b22: 玄沙云。有一般坐繩和尚。稱善知識。問著搖身動
0761b23: 手。點眼吐舌瞪視。評。此等之流。通身是魔。通身是
0761b24: 病。到臘月三十日。未免去在。
0761c01: 玄沙云。更有一般說昭昭靈靈。靈臺智性。能見能聞。
0761c02: 向五蘊身田裏作主宰。恁麼為善知識。大賺人。知麼。
0761c03: 我今問汝。汝若認昭昭靈靈是汝真實。為甚麼瞌睡
0761c04: 時又不成昭昭靈靈。若瞌睡時不是。為甚麼有昭昭
0761c05: 時。汝還會麼。這箇喚作認賊為子。是生死根。妄想緣
0761c06: 氣。評。此是弄精魂漢。瞌睡時既做不得主。生死到
0761c07: 來作麼生折合。一生胡亂做去。豈但哄人。皆自哄耳。
0761c08: 玄沙云。汝今欲得出他五蘊身田主宰。但識取汝秘
0761c09: 密金剛體。古人向汝道。圓成正遍。遍周沙界。評。秘
0761c10: 密金剛體。即圓成正遍。遍周沙界。分明向汝道。須是
0761c11: 全身拶入始得。
0761c12: 玄沙云。佛道閑曠。無有程途。無門解脫之門。無意道
0761c13: 人之意。不在三際。故不可昇沉。建立乖真。非屬造化。
0761c14: 評。若會得此意。不費纖毫功行。立地成佛。還多了
0761c15: 箇成字。
0761c16: 玄沙云。動則起生死之本。靜則醉昏沉之鄉。動靜雙
0761c17: 泯。即落空亡。動靜雙。顢頇佛性。評。行人多厭動
0761c18: 取靜。靜久復思動。須剔起眉毛。打破動靜窠臼。始是
0761c19: 道人用心也。
0761c20: 玄沙云。必須對塵對境如枯木寒。臨時應用。不失
0761c21: 其宜。鏡照諸像。不亂光輝。鳥飛空中。不雜空色。評。
0761c22: 如枯木寒。無心不失其宜。應物豈與心泯
0761c23: 智者同日而語哉。其不亂光輝。不雜空色云云。自彼
0761c24: 於我何為。
0762a01: 玄沙云。所以十方無影像。三界絕行縱。不墮往來機。
0762a02: 不住中間意。箇中纖毫道不盡。即為魔王眷屬。句前
0762a03: 句後。是學人難處。所以一句當天。八萬門永絕生死。
0762a04: 評。此語貴在一句當天八萬門。盡十方世界無纖
0762a05: 毫空缺處。無纖毫影像。無纖毫行。可謂光爍爍。活
0762a06: 潑潑。佛祖眾生沒處安著生死二字。是阿誰恁麼道。
0762a07: 玄沙云。直饒如秋潭月影。靜夜鐘聲。隨扣擊以無虧。
0762a08: 觸波瀾而不散。猶是生死岸頭事。評。坐禪人萬一
0762a09: 不到恁麼田地。到得尚是生死岸頭事。須是自尋箇
0762a10: 活路始得。
0762a11: 玄沙云。道人行處。如火銷。終不成。箭既離弦。
0762a12: 無返回勢。所以牢籠不肯住。呼喚不回頭。古聖不安
0762a13: 排。至今無處所。評。道人之心。合當如是。但將此段
0762a14: 細抹。將來自然省力。沾連些兒不得。若將識心湊泊。
0762a15: 正所謂因地不真。果招迂曲。
0762a16: 玄沙云。今時人不悟箇中道理。妄自涉事涉塵。處處
0762a17: 染著。頭頭繫絆。縱悟。則塵境紛紜。名相不實。評。處
0762a18: 處染著。頭頭繫絆。只是究心不切。命根不斷。不肯死
0762a19: 去。真正參學人。如過蠱毒之鄉。水也不可沾著一滴。
0762a20: 始得箇徹頭。
0762a21: 玄沙云。便擬凝心斂歛念。攝事歸空。閉目藏睛。纔有念
0762a22: 起。旋旋破除。細想纔生。即便遏捺。如此見解。即是落
0762a23: 空亡外道。魂不散底死人。冥冥漠漠。無覺無知。塞耳
0762a24: 偷鈴。徒自欺誑。評。病在不起疑情。不究公案。不肯
0762b01: 全身入理。只是將識心遏捺。縱是澄澄湛湛。畢竟命
0762b02: 根不斷。終不是做工夫人。
0762b03: 玄沙云。仁者。莫祇長戀生死愛網。被善惡業拘將去。
0762b04: 無自由分。饒汝鍊得身心同空去。饒汝到精明湛
0762b05: 不搖處。不出識陰。古人喚作如急流水。流急不覺。妄
0762b06: 為恬靜。評。識心不斷。縱鍊得身心如空。終被惡
0762b07: 業牽引去。精明湛不搖處。正是識陰。如何免得生死。
0762b08: 總而言之。不究徹大理。悉是妄。
0762b09: 玄沙云。恁麼脩行。盡出他輪迴不得。依前被輪迴去。
0762b10: 所以道。諸行無常。直是三功果。如是可畏。若無道
0762b11: 眼。亦不究竟。評。總上數段法語。皆非究竟。三
0762b12: 行人縱行六度萬行。皆生滅法。於實際理地。且喜沒
0762b13: 交涉。
0762b14: 徑山云。今時有一種外道。自眼不明。只管教人死獦
0762b15: 狙地休去歇去。若如此休歇。到千佛出世。也休歇不
0762b16: 得。轉使心頭迷悶耳。評。不肯起疑情。則命根不斷。
0762b17: 命根既不斷。休亦不去。歇亦不得。即此休歇二字。便
0762b18: 是生死根本。縱百劫千生。終無了底日子。
0762b19: 徑山云。又一等人。教人隨緣管帶。忘情默照。照來照
0762b20: 去。帶來帶去。轉加迷悶。無有了期。評。既有能帶之
0762b21: 心。所照之境。能所對立。非妄而何。若以妄心為參究。
0762b22: 便於自心不得自在。只須坐斷兩頭。能所不立。則礙
0762b23: 膺之物如桶底脫矣。
0762b24: 徑山云。又一等人。教人是事莫管。但只恁麼歇去。歇
0762c01: 得來情念不生。到恁麼時。不是冥然無知。直是惺惺
0762c02: 歷歷。這般底更是毒害。瞎人眼。不是小事。評。只
0762c03: 饒到惺惺歷歷。此是對寂之法。非參究耶。若參究。直
0762c04: 欲發明大事。既不如是。豈非毒害者哉。
0762c05: 徑山云。不問久參先達。若要真箇靜。須是生死心破。
0762c06: 不著做工夫。生死心破。則自靜也。評。疑情發得起。
0762c07: 則生死心凝結在一處。疑情破則生死心破。於此破
0762c08: 處求其動相了不可得。
0762c09: 示疑情發不起警語
0762c10: 做工夫。疑情發不起。便欲尋行數墨。檢討文字。廣求
0762c11: 知解。將佛祖言教一串穿過。都作一箇印子印定。纔
0762c12: 舉起一則公案。便作道理會去。於本參話頭上不能
0762c13: 發起疑情。逢人難問著則不喜。此是生滅心。非禪也。
0762c14: 或隨聲應答。指擎拳。引筆疾書偈頌。開示使人參
0762c15: 究。亦有意味。自謂得大悟門。殊不知疑情發不起。皆
0762c16: 是識心使然。若肯一念知非。全身放下。見善知識。求
0762c17: 箇入路則可。不然生滅心勝。久之則成魔著。殆不可
0762c18: 救。
0762c19: 做工夫。疑情發不起。於境緣上生厭離。喜到寂靜無
0762c20: 人處坐去。便覺得力。便覺有意思。纔遇著些動處。心
0762c21: 即不喜。此是生滅心。非禪也。坐久則與靜境相應。冥
0762c22: 然無知。絕對絕待。縱得禪定。凝心不動。與諸小乘何
0762c23: 所異也。稍遇境緣則不自在。聞聲見色則生怕怖。由
0762c24: 怕怖故。魔得其便。由魔力故。行諸不善。一生脩行都
0763a01: 無所益。皆是最初不善用心。不善起疑情。不肯見人。
0763a02: 不肯信人。於靜謐處強作主宰。縱遇善知識。不肯一
0763a03: 念知非。千佛出世。其柰爾何。
0763a04: 做工夫。疑情發不起。將情識妄想心遏捺。令妄心不
0763a05: 起。到無起處。則澄澄湛湛。純清絕點。此識心根源終
0763a06: 不能破。於澄湛絕點處都作箇工夫理會。纔遇人點
0763a07: 著痛處。如水上捺葫蘆相似。此是生滅心。非禪也。
0763a08: 為初不肯參話頭。起疑情。縱遏捺得身心不起。如
0763a09: 石壓草。若死得識心成斷滅去。正是落空亡外道。若
0763a10: 斷滅不去。逢境緣時即引起識心。於澄湛絕點處便
0763a11: 作聖解。自謂得大悟門。縱則成狂。著則成魔。於世法
0763a12: 中誑妄無知。便起深孽。退人信心。障菩提道。
0763a13: 做工夫。疑情發不起。將身心器界悉皆空去。空到無
0763a14: 管帶處。無依倚處。不見有身心。不見有世界。非內非
0763a15: 外。總是一空。謂空便是禪。謂空得去便是佛。行也是
0763a16: 空。坐也是空。空來空去。行住坐臥如在空中行。此
0763a17: 是生滅心。非禪也。不著則成頑空。冥然無知。著則成
0763a18: 魔。自謂大有悟門。殊不知與參禪沒交涉。若真是箇
0763a19: 參禪漢。發起疑情。一句話頭如倚天長劍。觸其鋒者。
0763a20: 即喪身失命。若不如是。只饒空得一念不起時。只喚
0763a21: 作箇空無所知。非究竟耶。
0763a22: 做工夫。疑情發不起。遂將識心揣摩。把古人公案胡
0763a23: 亂穿鑿去。謂是全提。謂是半提。謂是向上。謂是向下。
0763a24: 是君是臣。是兼帶語。是平實語。自謂見解人所不及。
0763b01: 縱一一說得道理。與古人一口吐氣。此是生滅心。非
0763b02: 禪也。殊不知古人一語一言如嚼綿絮團。使人吞不
0763b03: 下。吐不出。豈肯與人生出幾多解路。引起人識心耶。
0763b04: 若疑情發得起。全身拶入。去此解路識心。不待你死
0763b05: 去。自然怗怗地。
0763b06: 做工夫。疑情發不起。將身心看破。純是假緣。其中自
0763b07: 有一物往來。能動能靜。無形無相。於六根門頭放光
0763b08: 動地。散則遍周沙界。則不立纖塵。向這裏一認認
0763b09: 定。不肯起疑情。不肯參究。便謂了事人。此是生滅心。
0763b10: 非禪也。殊不知生死心不破。將此等為快意。正是弄
0763b11: 識神。一朝眼光落地。便作不得主。隨識神牽引去。隨
0763b12: 業受報去。若善業多。則生在人間天上。到四相五衰
0763b13: 逼將來。便謂佛法無靈驗。由此謗法。墮在地獄．餓鬼
0763b14: 道中。出得頭來。知是幾多劫數。以此觀之。參禪全要
0763b15: 見人。若自作主宰。總用不著。
0763b16: 做工夫。疑情發不起。便認定箇眼能見。耳能聞。舌能
0763b17: 譚。鼻能嗅。手能執著。能運奔。是自己已一靈真性。向
0763b18: 這裡度量。謂是悟門。逢人則瞪眼側耳。手指踢。以
0763b19: 為佛法。此是生滅心。非禪也。古人喚作如發病相
0763b20: 似。又云在曲盝上弄鬼眼睛相似。弄來弄去。弄到
0763b21: 四大分散時則弄不去。更有一等惡見。以此為奇特。
0763b22: 代相傳。受人供養。無慚無愧。逢人問法。則大喝一
0763b23: 聲。大笑一場。殊不知從來未曾參究。命根未斷。縱行
0763b24: 善事。都是魔業。非究竟耶。
0763c01: 做工夫。疑情發不起。便欲做有為功行。或做解脫。或
0763c02: 行苦行。冬不爐。夏不扇。人來乞衣。便全身脫去。甘心
0763c03: 凍死。謂之解脫。人來乞食。便自己已不食。甘心餓死。謂
0763c04: 之解脫。更有種種。不可具說。總而論之。皆是勝心所
0763c05: 使。誑惑無知。彼無知者。謂是活佛。謂是菩薩。盡其形
0763c06: 命。承事供養。殊不知佛戒中謂之惡律儀業。雖是持
0763c07: 戒。步步結罪。又有一等。燒身燃臂。禮佛求懺。謂之功
0763c08: 課。於世法中亦是好事。參究分中當得甚麼事。古德
0763c09: 云。切莫向他機境上求。謂禮佛是機境。求懺是機境。
0763c10: 佛法中一切好事悉機境也。不是教你不行此一切
0763c11: 善事。但用心一處。此一切善事悉能助發。滋培善根。
0763c12: 他日道眼忽開。燒香掃地皆佛事耳。
0763c13: 做工夫。疑情發不起。便欲散誕去。便欲活潑去。逢人
0763c14: 則自歌自舞。自歡自樂。或水邊林下吟笑談。或市
0763c15: 井街坊橫行直撞。自謂是箇了事人。見善知識開叢
0763c16: 林。立規炬。或坐禪。或念佛。或行一切善事。則撫掌大
0763c17: 笑。生輕慢心。謗心。自不能行道。障人行道。自不能
0763c18: 經禮懺。障人諷經禮懺。自不能參禪。障人參禪。自
0763c19: 不能開叢林。障人開叢林。自不能說法。障人說法。凡
0763c20: 有善知識出世。設幾個難問。向人天眾前多答一句。
0763c21: 多問一句。喝一聲。打一掌。善知識見彼做鬼戲相似。
0763c22: 或不理會。他便向人道某善知識不會這箇道理。苦
0763c23: 哉。苦哉。此是生滅心勝。久之則攝入魔道。造無窮深
0763c24: 孽。受魔福盡。墮無間獄。雖是善因。而招惡果。悲夫。
0764a01: 做工夫。疑情發不起。覺得同眾人動止不便。太拘束。
0764a02: 太煩紊。便欲向深山無人處住靜去。或向一間房屋
0764a03: 裏住靜去。初則硬作主宰。閉目凝心。跏趺合掌。硬硬
0764a04: 做去。或一年二年。一月兩月。不見下落。又有一等。坐
0764a05: 得三兩日便坐不住。或看書。或散誕。或做偈做詩。或
0764a06: 關門打睡。外現威儀。內成流俗。更有一等惡少年。不
0764a07: 識廉恥。不信因果。潛行貪欲。逢人則恣口肆意。誑妄
0764a08: 無知。自言我曾見善知識來。我得上人法。使無知者
0764a09: 信受。與彼通好。或結為道友。或招為徒弟。上行下效。
0764a10: 自不知非。不肯返省。不肯見人。妄自尊大。大妄語成。
0764a11: 此輩名為可怜憫者。今時厭大眾。求私室。寧不寒心
0764a12: 者哉。若真正學道人。慎勿此念。正好向眾人中參
0764a13: 究。彼此警覺。縱不悟道。決不陷到這般田地。學者不
0764a14: 可不警也。
0764a15: 示疑情發得起警語
0764a16: 做工夫。疑情發得起。與法身理相應。見盡大地光皎
0764a17: 皎地。無絲毫障礙。便欲承當箇事。不肯撒手。坐在法
0764a18: 身量邊。由此命根不斷。於法身中似有見地。似有受
0764a19: 用。殊不知全是子想。古人喚作隔身句。既命根不斷。
0764a20: 通身是病。非禪也。到這裏。只須全身拶入。承當箇大
0764a21: 事。亦不知有承當者。古德云。懸崖撒手。自肯承當。絕
0764a22: 後再甦。欺君不得。若命根不斷。全是生滅心。若命根
0764a23: 斷去。不知轉身吐氣。喚作墮身死漢。非究竟耶。這些
0764a24: 子道理不難會。自是行者不肯見人。若遇著善知識。
0764b01: 磕著痛處。當下知歸。其或未然。則伏尸萬里也。
0764b02: 做工夫。疑情發得起。與法身理相應。攪渾世界。得波
0764b03: 翻浪湧一段受用。行人著此受用。推不向前。約不
0764b04: 退後。由此不得全身拶入。如貧人遇著座黃金山相
0764b05: 似。了了明明知得是金。不能隨手得用。古人喚作守
0764b06: 寶漢。通身是病。非禪也。到這裡。只須不顧危亡。始得
0764b07: 與法相應。天童所謂普周法界渾成飯。鼻孔纍垂信
0764b08: 飽參。若不得鼻纍垂。如坐在飯籮邊餓殺。大海裡渴
0764b09: 殺。濟得甚麼邊事。所以道。悟後只須見人。如古德悟
0764b10: 後見善知識。大有樣子。若自承當箇事。不肯遇人抽
0764b11: 釘拔楔。皆喚作自欺底漢耳。
0764b12: 做工夫。疑情發得起。與法身理相應。看山不是山。見
0764b13: 水不是水。盡大地塞塞地。無纖毫空缺處。忽生一
0764b14: 箇度量心似。障了面前。障了身心。提亦不起。撲亦不
0764b15: 破。提起似有。放下似無。開口吐氣不得。移身換步不
0764b16: 得。正恁麼時亦不得。到這裡。通身是病。非禪也。殊不
0764b17: 知古人用心純一。疑情發得起。看山不是山。見水不
0764b18: 是水。不生度量心。不起別念。硬硬逼拶去。忽朝打破
0764b19: 疑團。通身是眼。看山依舊山。見水依舊水。山河大地
0764b20: 從甚麼處得來。求纖毫悟了不可得。到恁麼田地。
0764b21: 只須見人。若不見人。枯木巖前。岐路中更有岐路。到
0764b22: 此不蹉蛇。不被枯木樁絆倒者。博山與他結箇同參。
0764b23: 做工夫。疑情發得起。與法身理相應。便沉沉寂寂去．
0764b24: 休去．歇去．一念萬年去。將疑情鈍置法身理中。不得
0764c01: 受用。一向死去無回互。無管帶。沒氣息。全被死水裏
0764c02: 浸殺。自謂之極則。通身是病。非禪也。石霜會下如此
0764c03: 用工者極多。縱坐脫立亡。不得受用。若受得鉗錘。知
0764c04: 得痛痒。轉得身。吐得氣。便是人。若不知痛痒。雖會得
0764c05: 法身句。只饒坐斷十方。有甚用處。天童所謂坐斷十
0764c06: 方猶點額。密移一步看飛龍。古人大有警語為人處。
0764c07: 大有葛藤相委悉。自是人不肯打徹。欲學善知識在
0764c08: 人叢馬踏之中千自由。百自在。得不難乎。
0764c09: 做工夫。疑情發得起。與法身理相應。坐到湛不搖處。
0764c10: 淨。赤灑灑。沒可把。便放身去。不識得轉位就機。
0764c11: 向這裏強立主宰。滯在法身邊。通身是病。非禪也。洞
0764c12: 山云。巒挺異。不停機。靈木迢然。鳳無依倚。當知
0764c13: 峰巒靈木四箇字太煞玄奧。不是乾地。不停無
0764c14: 依四箇字太煞活潑。不是死獦狚地。若不究到玄奧
0764c15: 處。則不知入理之深。若不到活潑處。則不識旋機之
0764c16: 玅。道人用心。用到無可用處。正好見人打漆桶。得
0764c17: 箇徹處。豈可抱愚守株。滯在一隅。甘心做籠中之。
0764c18: 退毛之鳳哉。
0764c19: 做工夫。疑情發得起。與法身理相應。面前隱隱地。似
0764c20: 有箇物相似。將此隱隱地疑來疑去。樁定箇前境。便
0764c21: 自謂入得法身理。見得法界性。不知此等目所成。
0764c22: 通身是病。非禪也。若真箇入理之人。世界一丈。古
0764c23: 鏡一丈。橫身當宇宙。求其根塵器界了不可得。又
0764c24: 將何為身。將何為境。將何為物。將何為隱隱地。雲門
0765a01: 亦指出此病。尚有多文。若明得此一種病。則下之三
0765a02: 種病渙然釋矣。博山謂學者曰。法身中病最多。
0765a03: 只須大病一場。始識得病根。假饒盡大地人參禪。未
0765a04: 有一個不受法身病者。惟除盲聾瘖啞者不在此限。
0765a05: 做工夫。疑情發得起。與法身理相應。見古人道盡大
0765a06: 地是沙門一隻眼。盡大地是自己已一點靈光。盡大地
0765a07: 在自己已一點靈光裏。又引教中道一塵中含無邊法
0765a08: 界真理。便向這裡領略去。不肯求進益。生不得。死不
0765a09: 得。將此解路謂之悟門。通身是病。非禪也。殊不知縱
0765a10: 與理相應。若打不脫。全是理障。墮在法身邊。何況被
0765a11: 解心牽引。不能入理之深。這箇獼猴子不死。既死
0765a12: 不去。又安得絕後再甦耶。當知初發疑情。便要與
0765a13: 理相應。既與理相應。要得箇深入。既得箇深入。須向
0765a14: 萬仞巖頭觔斗。打將下來。擺手出漳江。始是大人
0765a15: 用心也。不然盡是掠漢。非當家種草也。
0765a16: 做工夫。疑情發得起。與法身理相應。行住坐臥如在
0765a17: 日色裡。如在燈影裏。淡淡地沒滋味。或更全身放下。
0765a18: 坐到水澄珠瑩之際。風清月白之時。正恁麼時。依正
0765a19: 報中都成一片境去。清清淨淨。伶伶俐俐。自謂之究
0765a20: 竟。不得轉身吐氣。不得入垂手。又不肯求人決擇。
0765a21: 或向淨白界中別生出異念。謂之悟門。通身是病。非
0765a22: 禪也。天童所謂清光照眼似迷家。明白轉身猶墮位。
0765a23: 良以清光照眼。豈非水澄珠瑩。風清月白乎。明白轉
0765a24: 身。更進得一步。只消似迷墮位四箇字一印印定。行
0765b01: 人到此。又作麼生區處。只須有大轉變。拈一莖草作
0765b02: 丈六金身用。未為分外。不然是釘樁搖櫓。漁父棲巢。
0765b03: 喚作沒血氣漢。打死千個萬個有甚麼罪過。
0765b04: 做工夫。疑情發得起。與法身理相應。於法身邊生奇
0765b05: 特想。見光見華。見種種異相。便作聖解。將此殊異之
0765b06: 事衒惑於人。自謂得大悟門。殊不知通身是病。非禪
0765b07: 也。當知此等殊異境像。或是自己已妄心凝結而成。或
0765b08: 是魔境乘隙而入。或是帝釋天人變化試現。妄心凝
0765b09: 結者。如脩淨土人。觀想不移念。忽見佛像．菩薩像等。
0765b10: 如十六觀經中說。悉與淨土理合。非參禪要門。乘隙
0765b11: 而入者。如楞嚴經中五蘊空時。行人心有所著。魔即
0765b12: 隨意而現。變化試現者。如菩薩脩行時。帝釋化身現
0765b13: 無頭鬼．無五臟鬼。菩薩無怖畏心。復現美女身。菩薩
0765b14: 無愛染心。復現帝釋身禮拜云。太山可崩。海水可竭。
0765b15: 彼上人者難動其心。故云野人伎倆有盡。老僧不見
0765b16: 不聞無窮。若真參學人。縱白刃交加於前。無暇動念。
0765b17: 何況靜定中不實境相耶。既與理相應。則心外無境。
0765b18: 能觀心．所現境。又安在甚麼處。
0765b19: 做工夫。疑情發得起。與法身理相應。覺得身心輕安。
0765b20: 動轉施為不相留礙。此是正偏道交。四大調適。瞥爾
0765b21: 如是。非究竟耶。彼無知者。便放下疑情。不肯參究。自
0765b22: 謂得大悟門。殊不知命根不斷。縱能入理。全是識心。
0765b23: 以識心卜度。通身是病。非禪也。為入理不深。轉身太
0765b24: 早。雖有深知。不得實用。縱得活句。正好向水邊林下
0765c01: 保養含蓄。切不可躁進便欲為人。妄自尊大。當知
0765c02: 初用心。疑情發得起。結任一團時。只待渠自己已迸開。
0765c03: 始得受用。不然。稍有理致。便放下疑情。這裡定是死
0765c04: 不去。定是打不徹。一生過。有參禪之名。無參禪之
0765c05: 實。只饒入垂手。不妨更見大善知識。彼善知識者。
0765c06: 是大醫王。能療重病。是大施主。能施如意。切不可生
0765c07: 自足想。不欲見人。當知不肯見人。為執己已見。禪中大
0765c08: 病。無過此者。
0765c09: 示禪人參公案警語
0765c10: 示董巖達空禪者
0765c11: 通達空翻白浪。好把家私都破蕩。有眼不見有耳
0765c12: 聾。赤肉團中加痛棒。從教白醭口邊生。佛法塵勞一
0765c13: 坦平。正念針鋒劄不入。面皮鐵鑄沒人情。非禮莫教
0765c14: 輕動步。舉止安庠要回互。謾將知見妄親。拶碎疑
0765c15: 團須玅悟。不破疑團誓不休。放出溈山水牯牛。一朝
0765c16: 驀鼻穿歸也。地遮天這一頭。
0765c17: 示峰頂智建禪者參無字公案
0765c18: 狗子佛性無。當下絕親。如入千尋浪。惟求赤尾魚。
0765c19: 有角非關鯉。無鬚不是渠。有無俱勦絕。直探驪龍珠。
0765c20: 又如四面火。前方一線餘。退步即燒殺。橫趨亦喪軀。
0765c21: 烈非停止。求生莫待徐。如入九重淵。如憑萬仞。
0765c22: 用意切如此。管取發靈樞。更有前程路。水到自成渠。
0765c23: 示知白禪者參乾屎橛公案
0766a01: 中。不得出時向誰說。白禮拜。復云。莫禮拜。只饒出得
0766a02: 時。領取三十棒。
0766a03: 示智邲禪者參一句話頭在甚處起公案
0766a04: 一句話頭甚處起。滄海只教乾到底。一句話頭甚處
0766a05: 去。春風觸著珊瑚樹。不究去。只究起。石陷崖崩聾兩
0766a06: 耳。十二時中步不移。如在刃鋒求住止。只須觔斗打
0766a07: 將來。靜陸平原方步武。男兒立志若如斯。誰道搏龍
0766a08: 併捋虎。有問臺山路若何。遙指前村驀直去。
0766a09: 示心陽居士參沒跡公案
0766a10: 沒跡。莫藏身。起脊梁祇麼行。銕壁銀山俱靠倒。
0766a11: 幾回歡喜幾回嗔。藏身處。沒跡。休向空尋鳥跡。
0766a12: 放下娘生銕面皮。蒺蔾傾出黃金汁。返復看。不教多。
0766a13: 管甚眾生與佛魔。只教一口都吞盡。滴水翻成幾丈
0766a14: 波。行也參。坐也究。踢破指頭俱漏逗。倒騎銕馬上須
0766a15: 彌。一生不著隨人後。
0766a16: 示照監院看萬法歸一公案
0766a17: 萬法歸一。一歸何處。起眉毛。如大火聚。生與同生。
0766a18: 死與同死。行與同行。住與同住。頓起疑情。莫生怕怖。
0766a19: 如臨大敵。不暇他顧。逢逆順境。須善回互。歸處不知。
0766a20: 肯隨他務。撞破鐵圍山。蹲踞寶藏庫。瞬目與揚眉。全
0766a21: 機彰露布。青州布衫重七斤。門前衣舊桃千樹。
0766a22: 示普週禪者參念佛公案
0766a23: 一句阿彌陀。如珠投濁水。珠投水自清。佛念妄即止。
0766a24: 水自清。髭鬚可鑑絕纖塵。依稀識得娘生面。展似眉
0766b01: 毛作麼生。妄即止。萬里澄潭不見底。碧玻璃上珊瑚
0766b02: 枝。雪老枯祇這是。祇這是。念即空。三更初夜日通
0766b03: 紅。寶池金地蓮花國。萬派全歸指顧中。指顧中。空此
0766b04: 念。念空空念成一片。十萬程途當下知。根塵陰界摩
0766b05: 尼殿。摩尼殿。光皎皎。佛法塵緣都照了。轉位旋機事
0766b06: 若何。噫。生也不道。死也不道。
0766b07: 示觀如禪者看父母未生前公案
0766b08: 父母未生前。誰是本來面。放下銕心肝。提起吹毛劍。
0766b09: 世法及塵緣。如蠓入猛。無量玅法門。參禪最靈驗。
0766b10: 單提句話頭。不墮諸方便。萬別與千差。都來融一念。
0766b11: 萬仞巖前。湛水渟渟。一帶晴睛空。閑雲片片。到此則心
0766b12: 月孤圓。敢曰靈明顯現。光吞萬境境非光。笑澄江
0766b13: 淨如練。非如練。祇一線。更須入火重烹煉。穴細金針
0766b14: 露鼻時。蘇州布也揚州絹。參。
0766b15: 示宗妙禪者以千日期參公案
0766b16: 善造道者千日功。趣向如吞栗棘蓬。淨白界中纔一
0766b17: 念。須彌山隔在其中。一句話頭如銕橛。佛法塵勞都
0766b18: 屏絕。昏沉散亂成團去。只須切上重加切。千日如同
0766b19: 頃刻間。意路心思絕往還。放開兩足超然上。烈火層
0766b20: 水總是閑。全身拶入無生國。玅出有無之軌則。逼塞
0766b21: 空不顧人。始知大地如漆黑。身拄杖活如龍。透
0766b22: 海穿山振古風。此是日旋三昧力。法界毫端用不窮。
0766b23: 更有向上末後句。玄玅機微都不是。不向如來行處
0766b24: 行。男兒自有天志。
0766c01: 答六雪關主問參公案行人話頭真切不
0766c02: 落楞嚴五蘊魔外
0766c03: 細觀楞嚴五十種魔事。不出一箇看字。如色陰明白。
0766c04: 銷落諸念。乃至是人則能超越劫濁。觀其所由。堅固
0766c05: 妄想以為其本。即此堅固妄想。便不能融化。於妄想
0766c06: 中精研。見希奇之事便作聖解。豈非著耶。如不作聖
0766c07: 解。名善境界。不作即不著耳。又五蘊中總以妄想二
0766c08: 字結之。最初一著便不能破。即此妄想便是魔之根
0766c09: 蔕。其根本不除。挫其枝葉。令其不生。可乎。甚乃利其
0766c10: 明。食彼精氣。悉妄想牽合。非魔從外來。苟涉于慎
0766c11: 護。正所謂雪上加霜。火上益油耳。如受陰中明妄
0766c12: 想。明亦妄想。最初未到求心不有之地。非妄而
0766c13: 何。如想陰中融通妄想。最初章云心愛圓明。即前妄
0766c14: 根與境融通。便生愛著十種。悉云心愛等。天魔從
0766c15: 圓境中來。與愛心偶含。作無邊魔業。安可救也。良以
0766c16: 行人最先坐斷此一念。無心即無愛。無愛則著之一
0766c17: 字何有耶。只如第九章云心愛入滅。貪求深空等。悉
0766c18: 是魔業。亦最初妄心不破。正所謂蒸沙作飯。沙非飯
0766c19: 本耶。如行陰中幽隱妄想。行陰乃遷流不止為性。
0766c20: 故云生滅根元。從此披露。為想陰盡。徹見行陰中根
0766c21: 元。悉是生滅念念不停。行人不隨生滅遷流。故得凝
0766c22: 明正心。爾時天魔不得其便。但於圓元中起計度。故
0766c23: 窮其始末。有因無因等。既有計度。亡正知。計之一
0766c24: 字。從幽隱中來。文云觀彼幽清。不能徹見源底也。如
0767a01: 識陰中顛倒妄想。謂同分生機。倏然隳裂。六根靜。
0767a02: 無復馳逸。靜為不馳逸。不馳逸為行陰盡耳。行陰
0767a03: 既盡。見聞通鄰。互用清淨。故云窮諸行空。尚依識元。
0767a04: 乃至精妙未圓。便生勝解。此十種悉以識心而生勝
0767a05: 解。既作勝解。違遠圓通。生諸種類矣。禪門中善用心
0767a06: 者。俱不相涉。思大云。十方諸佛被我一口吞盡。何處
0767a07: 更有眾生可度。此是佛祖位中留渠不住。邪魔外種
0767a08: 其奈爾何。欲得不受其蝕。但全身入理。不待遣。不待
0767a09: 護。妄想念盡。則魔業自盡矣。古德云。便好和根下一
0767a10: 斧。免教節外又生枝。
0767a11: 答不執脩證不廢脩證問
0767a12: 吾宗門下毋論利鈍賢愚。但以信而入。既發起猛利
0767a13: 心。如坐在鐵壁銀山。祇求迸出諸妄想心。悉不能入
0767a14: 觀照。功行安將寄乎。果得一念迸開。如披雲見天。如
0767a15: 獲故物。觀照功行亦何所施。祇貴參究之念甚切。其
0767a16: 參究亦涉于功行。但不以功行立名。如看破世緣。切
0767a17: 究至道。亦涉于觀照。但不以觀照立名。如圓覺云。惟
0767a18: 除頓覺人。並法不隨順。若以觀照為事。則有能觀能
0767a19: 照之心。必有所觀所照之境。能所對立。非妄而何。所
0767a20: 以禪宗云。獨蹈大方。心外無境。將十方世界洎父母
0767a21: 身心融成一箇。坐斷兩頭。始得箇入門。向上一路。更
0767a22: 須自看。不然盡是鬼家活計。安可以脩證同日而語
0767a23: 耶。果顢頇不到此地。即名自欺。此輩名為可憐愍者。
0767a24: 寧堪齒錄也。南嶽云。脩證即不無。汙染即不得。即此
0767b01: 不汙染之脩。可謂圓修。還著得箇脩字麼。即此不汙
0767b02: 染之證。可謂圓證。還著得箇證字麼。如此則終日脩
0767b03: 而無脩。埽地焚香悉無量之佛事。又安可廢。但不著
0767b04: 脩證耳。九地尚無功用行。況十地乎。乃至等覺說法。
0767b05: 如雨如雲。猶被南泉呵斥。與道全乖。況十地觀照。與
0767b06: 宗門而較其優劣。可乎。
0767b07: 示參禪偈十首
0767b08: 參禪須鐵漢毋論期與限咬定牙齒關
0767b09: 只教大事辦猛火熱油鐺空都爛
0767b10: 忽朝撲轉過放下千斤祖
0767b11: 參禪莫論久不與塵緣偶剔起兩莖眉
0767b12: 空顛倒走須彌碾成末當下追本有
0767b13: 生金汁流始免從前咎
0767b14: 參禪莫莽鹵行誼要稽古一條弦宜心
0767b15: 不遭岐路苦拶碎黃龍關拈雲門普
0767b16: 這個破落僧從來不出戶
0767b17: 參禪沒主宰祇要心不改萬及塵勞
0767b18: 旋坌誰偢堅硬可擎天勇決堪抒海
0767b19: 雖然未徹頭管取前程在
0767b20: 參禪須審細莫把工程計有條便扳條
0767b21: 無條即扳例不親佛與祖管甚經和偈
0767b22: 都來一口吞心空始及第
0767b23: 參禪發正信信正魔宮震片雪入紅爐
0767b24: 赤身遊白刃只尋活路上莫教死水浸
0767c01: 大散關忽開倒毗盧印
0767c02: 參禪休把玩忽時光換至理及玄奧
0767c03: 秦時鍍鑠鑽咄哉丈夫心著手還自判
0767c04: 百年能幾何莫待臨行亂
0767c05: 參禪無巧拙一念貴超越識得指上影
0767c06: 直探天邊月劈開見心刮去毛有血
0767c07: 分明舉似君不會向誰說
0767c08: 參禪須早莫待年紀老耳聵眼朧
0767c09: 朝在夕難保生平最樂事到此都潦倒
0767c10: 佛法本無多祇要今時了
0767c11: 參禪莫治妄治妄仍成障譬欲得華鯨
0767c12: 管甚波濤漾至體絕纖塵妄心是何狀
0767c13: 謹白參禪者斯門真可尚
0767c14: 
0767c15: 博山和尚參禪警語卷之下終
