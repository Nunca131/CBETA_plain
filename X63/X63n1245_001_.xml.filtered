0522a01: 
0522a02: 
0522a03: 
0522a04: 
0522a05: No. 1245-A
0522a06:  禪苑清規序
0522a07: 
0522a08: 真定府十方洪濟禪院住待
0522a09: 傳法慈覺大師　宗賾　集
0522a10: 夫禪門事例雖無兩樣毗尼。衲子家風別是一般規
0522a11: 範。若也途中受用。自然格外清高。如其觸向面牆。實
0522a12: 謂減人瞻敬。是以僉謀開士遍摭諸方。凡有補於見
0522a13: 聞。悉備陳於綱目。噫。少林消息已巳是剜肉成瘡。百丈
0522a14: 規繩可謂新條特地。而況叢林蔓衍轉見不堪。加之
0522a15: 法令滋彰。事更多矣。然而莊嚴保社。建立法幢。佛事
0522a16: 門中闕一不可。亦猶菩薩三聚。聲聞七篇。豈立法之
0522a17: 貴繁。隨機而設教。初機後學冀善參詳。上德高流
0522a18: 幸垂證據。崇祟寧二年八月十五日序。
0522a19: 
0522a20: 昨刊此集盛行于世。惜其字畫磨滅。今再寫作
0522a21: 大字。刻梓以傳。收者幸鑒。嘉泰壬戌虞八宣教
0522a22: 謹咨。
0522a23: 
0522a24: 
0522b01: 
0522b02: 
0522b03: 
0522b04: 重雕補註禪苑清規目錄
0522b05: 
0522b06: 第一卷
0522b07: 受戒護戒
0522b08: 辨道具裝包
0522b09: 旦過掛搭
0522b10: 赴粥赴茶湯
0522b11: 請因緣入室
0522b12: 第二卷
0522b13: 上堂念誦
0522b14: 小參結夏
0522b15: 解夏冬年人事
0522b16: 巡寮迎接
0522b17: 請知事
0522b18: 第三卷
0522b19: 監院維那
0522b20: 典座直歲
0522b21: 下知事請頭首
0522b22: 首座書狀藏主
0522b23: 第四卷
0522b24: 知客庫頭
0522c01: 浴主街坊水頭炭頭華戲嚴
0522c02: 磨頭園頭莊主廨院主延壽堂主淨頭
0522c03: 殿主鐘頭聖僧侍者爐頭直堂
0522c04: 寮主寮首座堂頭侍者
0522c05: 第五卷
0522c06: 化主下頭首
0522c07: 堂頭煎點僧堂內煎點
0522c08: 知事頭首煎點入寮臘次煎點
0522c09: 眾中特為煎點眾中特為尊長煎點
0522c10: 第六卷
0522c11: 法眷及入室弟子特為堂頭煎點
0522c12: 通眾煎點燒香法置食特為
0522c13: 謝茶看藏經中筵齋出入警眾馳書
0522c14: 發書受書將息參堂
0522c15: 第七卷
0522c16: 大小便利亡僧
0522c17: 請立僧請尊宿
0522c18: 尊宿受疏尊宿入院
0522c19: 尊宿住持特尊宿遷化
0522c20: 退院
0522c21: 第八卷
0522c22: 龜鏡文坐禪儀
0522c23: 自警文一百二十問
0522c24: 誡沙彌
0523a01: 第九卷
0523a02: 沙彌受戒文訓童行
0523a03: 第十卷
0523a04: 勸檀信齋僧儀
0523a05: 百丈規繩頌
0523a06: 
0523a07: 重雕補註禪苑清規目錄
0523a08: 
0523a09: 
0523a10: 
0523a11: 
0523a12: 
0523a13: No. 1245
0523a14: 重雕補註禪苑清規卷第一卷
0523a15: 
0523a16: 受戒
0523a17: 三世諸佛皆曰出家成道。西天二十八祖。唐土六祖。
0523a19: 然則參禪問道戒律為先。既非離過防非。何以成佛
0523a20: 作祖。受戒之法。應備三衣具并新淨衣物。如無新
0523a22: 勿異緣。像佛形儀具佛戒律得佛受用。此非小事豈
0523a24: 受。一生為無戒之人。濫廁空門消信施。初心入道
0523b01: 法律未諳。師匠不言陷人於此。今茲苦口。敢望銘心。
0523b02: 既受聲聞戒。應受菩薩戒。此入法之漸也。
0523b03: 護戒
0523b04: 受戒之後常應守護。寧有法死不無法生。如小乘四
0523b06: 耆．九十波逸提．四波羅提提舍尼．一百眾學．七滅諍。
0523b07: 大乘梵網經十重四十八輕。須讀誦通利。善知持
0523b08: 犯開遮。但依金口聖言。莫擅隨於庸輩。如不應食韭
0523b09: 薤蒜園荽酒肉魚兔及乳餅酥酪用蠐螮卵羊脂。不應食。如遇病緣。寧捨身命。終不以酒肉俗味毀禁戒
0523b10: 非時食小食藥石與果子米飲荳湯汁之類。如非齋粥二時。是非時之食也並宜服
0523b11: 禁。財色之禍甚於毒蛇。尤當遠離。慈念眾生猶如赤
0523b12: 子。語言真實心口相應。讀誦大乘資發行願。尸羅清
0523b13: 淨佛法現前。皮之不存毛將安傅。故經云。精進持淨
0523b14: 戒。猶如護明珠。
0523b15: 辨道具
0523b16: 將入叢林先辨道具。所謂為山笠。拄杖。戒刀。祠部筒。
0523b18: 白絹複包。絛包。枕袋。蓋包。小油單。柿油單。布臥單。綿
0523b19: 被。淨巾三條一蓋被。一喫食。一常用。小淨瓶。浴巾。浴裙。函櫃小
0523b20: 。如茶器并其餘衣物。隨家豐儉。
0523b21: 裝包
0523b22: 前包內安僧衣手帕複訖。坐具之。偏衫或夾襖背心。應係淨
0523b23: 衣。前包內安置。後包內安被單。綿衣。襯汗。應係觸衣
0523b24: 之類。先用白絹複複訖入包包。枕袋內安浴巾。浴裙。
0523c01: 笠子內安聖像經文。茶器之類裝包之法當繫裙在
0523c02: 偏衫之上。先上前包。次繫包枕。次打後包。次絡右肩。
0523c03: 掛於左腋下。口向身。次絡左肩。掛鞋袋於右腋
0523c04: 下。先插戒刀於右腋下。次插祠部筒於左腋下祠部袋用
0523c05: 絛或帶絡肩上。更用絛帶一條橫繫腰間。如未打後包。以前繫掛定。倒起祠部筒然後上後包。更是便
0523c06: 次繫包絛然後插枕子茶筒淨瓶放絛上。在前包左右安置之。戴笠之法。右手
0523c07: 仰把笠緣。提起旋轉安頂上平戴為最。不得前仰後
0523c08: 低。或左右傾側。下笠之法亦當仰手旋轉下之。只用
0523c09: 右手仰把笠緣當右肩提之。拄杖之法。有枝者為觸
0523c10: 頭。無枝者為淨頭。行時淨頭在前。右手之。如下笠
0523c11: 時在左手內。路上逢人如略問訊。仰左手把拄杖。仰
0523c12: 右手下笠。斂歛杖笠當。離寺之法。與同袍敘別訖。於
0523c13: 三門外簷下上笠。入寺之法。於三門外簷下下笠。左
0523c14: 手杖。乃垂杖頭。右手提笠當右肩。如遇同袍斂歛笠
0523c15: 近表敬而已巳。如便掛搭。於僧堂前門南上。先仰
0523c16: 安笠子。次以拄杖安當上當字聲去。淨頭在北。先取淨
0523c17: 缾茶筒枕頭安笠內。次解包絛亦安笠內。以鞋袋安
0523c18: 地上。囊安笠上。解後包并包枕安上。次下前包
0523c19: 安笠內。或安後包單上。先取袈裟坐具出。然後將枕
0523c20: 子包絛包枕前包都入後包內繫縛訖。將淨巾鞋
0523c21: 袋後架洗足。具鞋以鞋袋盛草鞋安下。布巾淨
0523c22: 手訖。搭袈裟。袖祠部詣堂司相看。掛搭了。如堂中有
0523c23: 函櫃。即收行李安函櫃中之。笠子拄杖歸寮。如堂
0523c24: 中無函櫃收行李。赴寮人事了。聽寮主首座指授處
0524a01: 所。相看畢。掛安被於僧堂內。茶筒文字置寮中案
0524a02: 上。
0524a03: 旦過
0524a04: 入門先問旦過所在。入寮解卸訖。具威儀到客位云。
0524a05: 暫到相看。知客出。各觸禮三拜。暫到辭云。此際經過
0524a06: 幸獲瞻對。知客辭云。川途涉到來不易。隨後知客
0524a07: 皆詣寮迴禮。如看住持人。亦當詣寮迴禮。若欲掛搭。
0524a08: 歇一兩日。詣堂司相看。
0524a09: 掛搭
0524a10: 具威儀。袖祠部如二人已巳上則推一人。人事精熟。或戒臘高者。為參頭。於堂司
0524a11: 相看。尋行者報維那云。新到相看。相見各觸禮三拜。
0524a12: 喫茶罷。起身近前云。久嚮道風。此者特來依棲左右。
0524a13: 且望慈悲。維那云。山門多幸。特荷光臨。乃各人依戒
0524a14: 臘次第呈祠部與維那。維那收訖次第安箱內。新到觸禮
0524a15: 一拜云。此際多幸。深謝溫存。維那答一拜云。官待蕭
0524a16: 。且希以道為念。不喫湯。維那送出。堂司云。請上座
0524a17: 歸堂掛搭。新到於僧堂前門南頰而入聖僧前參頭在北
0524a18: 邊立定。大展三拜。收坐具。從首座位巡堂一匝。到
0524a19: 聖僧前問訊畢。於前門內南頰下版頭第三位次
0524a20: 第而坐。維那依戒臘上曆訖。令行者箱內托祠部
0524a21: 相隨入堂有處維那先於聖僧前燒香。新到起身前立。相問訊
0524a22: 了。維那次第過祠部訖。於版頭面東南觸禮一拜。新
0524a23: 到亦觸禮一拜。維那依戒臘次第掛搭觸禮一拜。維
0524a24: 那常占上手如前門北頰維那面東北。如前門南頰即面東南。如後門北頰即面西北。如後
0524b01: 門南頰即面西南也。掛搭訖。維那出有處出前門。有處出後門。新到相送後門
0524b02: 出者。新到不過門限。前門出者門外相別。維那云。請某上座於某上座於
0524b03: 某寮抽解問訊而別。新到歸寮。尋寮主云。新到相看。
0524b04: 見寮主各觸禮三拜。茶罷。參頭以下起身近前云。維
0524b05: 那指揮令入上寮依棲左右。於是寮主看詳戒臘高
0524b06: 低。指參頭以下一例就看讀按掛搭。各觸禮一拜。
0524b07: 新到於聖像前次第立定。問訊訖。巡寮罷。乃尋寮中
0524b08: 首座相看。各人觸禮三拜。取行李。咨問寮主。首座安
0524b09: 排。乃上堂頭看侍者未用作禮云。新到禮拜和尚。相煩侍
0524b10: 者咨報如堂頭人客相看。或歇息。即延客茶湯。如無阻節。便可引領。即未用點茶。侍者乃
0524b11: 問。上座是入室弟子否。是法眷否。如不是入室并法
0524b12: 眷。即一道相看。若是入室弟子。候新到人事罷方可
0524b13: 相看。侍者乃先報堂頭云。若干人新到。若干人入室
0524b15: 在上。法眷亦兩展三禮。所以還住持人公界之禮也
0524b16: 然住持人不當受禮。亦不可觸禮住持人。但云。少間詣寮禮拜。當選近上寮舍安排。住持人詣寮禮。如親密
0524b17: 尊長即大展九禮。免則兩展三禮。又免則觸禮三拜。如法眷稍。即兩展三禮或觸禮三拜。如至親法眷。不論
0524b18: 尊。知事頭首小師行者合入事。
0524b19: 入室弟子洎法眷卑行。大展九拜。或兩展三拜。參
0524b20: 頭曲躬近前云。久嚮和尚道價。此日獲奉尊顏。下情
0524b21: 不任喜躍之至。退身依位又一展云。某寒暄。伏惟和
0524b22: 尚尊體起居萬福正月孟春猶寒。　二月仲春漸暄。　三月季春極暄。　四月盂夏漸熱。
0524b23: 五月仲夏毒熱。　六月季夏極熱。　七月孟秋猶熱。　八月仲秋漸。　九月季秋霜冷。　十月孟冬漸寒。
0524b24: 十一月仲冬嚴寒。　十二月季冬極寒。入室弟子云。久違和尚慈誨。此日
0524c01: 獲奉尊顏。法眷云。久承和尚法蔭。此日獲奉尊顏。下
0524c02: 情無任。及寒暄同前。茶湯罷。乃看侍者庫司首座書
0524c03: 記藏主。知客云。此日多幸獲依棲。略敘寒暄各觸禮三
0524c04: 拜。如曾作暫到知客處。更不作禮。詢問久住。如浴主有煎點。即看浴
0524c05: 主。及詢問法眷兄弟相看禮拜。三日內常在寮中及
0524c06: 僧堂內守。待請喚茶湯。不得閒遊。免令尋。侵晨早
0524c07: 起。恐請者喧眾有處住持人知事頭首當日就寮迴禮。新到但問訊而退。更不就座。知事
0524c08: 頭首於諸寮相看。居客位。唯住持人可居主位。新到出門迎送。若欲起離。須守堂
0524c09: 儀。半月并點入寮茶訖。或聖節上殿罷臨行。告白寮
0524c10: 主并上下肩。方可前去。如名德人入院掛搭。住持人
0524c11: 并維那知客同送入獨寮安下。次則維那送入。或從
0524c12: 眾寮內遷出。或自監院首座藏主退下。於獨寮抽解。
0524c13: 須於堂頭謝寮。或大展。或兩展三拜。或觸禮三拜。
0524c14: 禮數隨宜。次謝維那。或問訊。或觸禮三拜。至起移日
0524c15: 於方丈及維那處退寮。禮數隨宜同前。戶魚鑰
0524c16: 當面呈納維那。方可前去。新到掛搭如經本院曾
0524c17: 作知事頭首化主。於前資寮抽解。諸方辨事才德
0524c18: 之人。并命服師名者。於上寮安排。自兩人以上更
0524c19: 不謝寮退寮。結夏未終。堂儀未滿。實有急幹。須白堂
0524c20: 司請假。不得擅便前去。山門當有重罰。若請假遊山。
0524c21: 若過半月。須呈祠部。再守堂儀。判憑式。某院褐紫衣
0524c22: 僧某右某所有某年文帳在某寺院供申。今執本名
0524c23: 度牒六念戒牒共三本全。赴使衙呈驗。欲判公憑。往
0524c24: 某處巡禮為地頭。伏乞某官特賜筆命施行。伏候台
0525a01: 旨或指揮。謹狀。年月用院印日具。前位某狀。○批憑式具
0525a02: 位同前。右某伏為昨於某月某日於某處起判公憑。
0525a04: 公憑程限。伏乞批鑿。未敢專擅。伏候裁旨。謹狀年月
0525a05: 不用印日具。前位某狀。
0525a06: 赴粥飯
0525a07: 粥飯坐位須依戒臘資次。早晨開靜之後。齋時三下
0525a08: 已巳前。先於食位就坐候長版鳴。及打三下即起身下
0525a09: 舊說不得過三位。放須當上肩。打木魚已巳後不得入
0525a10: 堂。入堂之法。前門入者從南頰入先舉右足。所以不從
0525a11: 北頰入者。尊住持人也後門入者。上間坐即北頰入。先舉左足。下間坐即南頰入。
0525a12: 先舉右足。於聖僧前問訊訖坐。上之法。問訊鄰位。先以
0525a13: 右手斂歛左邊衣袖腋下壓定。復以左手斂歛右邊衣袖
0525a14: 略提提。然後兩手提面前袈裟。次併以左手提之。即
0525a15: 踏近裏而坐。然後棄鞋。先以左手托。次先縮左
0525a16: 上。次收右。舉身正坐。左壓右。敷袈裟蓋
0525a17: 膝上。不得露內衣。亦不得垂衣坐緣。須退身一
0525a18: 許地。以明護淨一安袈裟。二展盂。三頭所向。是名三淨。監院維那直歲
0525a19: 侍者等在堂外上間。知客浴主炭頭街坊堂主等在
0525a20: 堂外下間。鳴鼓三通。住持人赴堂。知事頭首依位問
0525a21: 訊。堂前鳴鐘。大眾同下。住持人入堂。問訊聖僧罷。
0525a22: 與大眾問訊。然後就位。復問訊訖。住持人就座。大眾
0525a23: 方可上。侍者沙彌參隨住持人下堂外排立。候大
0525a24: 眾坐。一時問訊。然後侍者入卓子問訊出。次後維那
0525b01: 入堂。聖僧前問訊罷。燒香就站槌邊立。大眾展洪濟
0525b02: 添打槌一下云。大眾各念心經三卷。回向某人。諸方設土地粥方有此一槌。如遇吉凶齋
0525b03: 設。行香罷。跪爐次。槌一下云稽首薄伽梵。圓滿修多羅。大乘菩薩僧。功德難
0525b04: 思議。或云。佛法僧寶。最勝良田。凡所歸投。皆彰感應。或云。水澂秋月現。懇禱福田生。唯有佛菩提。是真歸仗處。
0525b05: 槌邊不可誦長偈也。今晨修設有疏。恭對雲堂代伸宣表。伏
0525b06: 惟慈證。宣疏罷云。上來文疏已巳具披宣。聖眼無私諒
0525b07: 垂昭鑒。仰憑尊眾念良久云清淨法身等。下槌太疾即
0525b08: 打著佛。下槌太漫則打著佛頭。如遇尋常填設。即
0525b09: 白槌云。仰惟三寶咸賜印。知更不歎佛也。十聲佛罷。
0525b10: 良久打槌一下。首座施食粥云。粥有十利。饒益行人。果報生天。究竟常樂。又云。
0525b11: 粥是大良藥。能除消飢渴。施受獲清。共成無上道。齋云。三德六味。施佛及僧。法界人天。普同供養。鑽云。施
0525b12: 者受者。俱獲五常。色力命安。得無礙辯。已巳上引聲高唱也。施食訖。行者喝食入
0525b14: 食遍。維那白槌一下。首座接食觀想訖。大眾方食。維
0525b15: 那於聖僧帳後轉身問訊首座乃請首座施財。歸本位打
0525b16: 槌一下。首座施財〔喝〕云。財法二施。等無差別。檀波羅蜜。具足圓滿。庫頭或維
0525b17: 那次第行襯輕手放僧前單上。意在恭敬。眾僧合掌受襯。不得眼覷。及不得將襯錢擲被位作聲。
0525b18: 齋畢收之。展之法。先問訊。解複帕。取拭。疊令小。及匙
0525b19: 袋當面近身橫放。次展淨巾蓋膝。開複帕及疊三
0525b20: 角向裏。令齊整。一角垂緣。先以兩手開單覆右
0525b21: 手。把向身單緣蓋盂上。即仰左手取安單上。左
0525b23: 如坐位稍窄。只展三。次開袋取匙取則先。入則先匙。安
0525b24: 橫於頭鐼之後。匙頭向上肩。刷安下肩。單外緣
0525c01: 刷柄向外。以待出生。行食之法。當淨人自行。僧家不
0525c02: 得自手取食。淨人行食禮合細粥之類。不得污
0525c03: 僧手及盂緣。點杓三兩下。良久行之。曲身斂歛兩手
0525c04: 當。粥多少各隨僧意。受食之法。兩手捧低手
0525c05: 離單。平受之。應量而受。不得有餘。維那未白遍
0525c06: 槌。不得擎先作供養。候聞遍槌。合掌揖食。次作五
0525c07: 觀一計功多少量彼來處。二忖己已德行全缺應供。三防心離過貪等為宗。四正事良藥為療形枯。五為成道
0525c08: 故應受此食也。然後出生未作五觀非己已食分。不得出生。偈云汝等鬼神眾。我今施
0525c09: 汝供。此食遍十方。一切鬼神共。喫食之法。擎就口。不得將口就食。
0525c10: 盂外邊。半已巳上名淨。半已巳下名觸。以頭指安內
0525c11: 第二第三指傅外。第四第五指不用。鐼子亦如之。
0525c12: 取放及拈匙不得有聲。四分律云。正意受食。
0525c13: 平受。俱食。以次食。不得挑中央食。無
0525c14: 病不可得為己索。不得以覆更望得。不得
0525c15: 視比座中起嫌心。當繫想食。不得大摶食。不
0525c16: 得張口待飯食。不得含食語。不得摶擲口中。不得
0525c17: 遺落食。不得頰食。不得嚼作聲。不得食。
0525c18: 不得舌食。不得振手食。不得手把散食。不得汙
0525c19: 手捉食器。已巳上律文宜遵守。亦不得抓頭令風屑
0525c21: 如欲嚏歕須當掩鼻。如欲挑牙須當掩口。菜滓果核
0525c22: 安鐼後屏處。以避位之嫌。如位中有餘食
0525c23: 及果子。雖讓不得取食。及位有怕風之人。不得使
0525c24: 扇如自己已怕風。白維那堂外喫食。或有所須。默然指授。不得高聲呼
0526a01: 取。食訖。中餘物以拭淨而食之。頭受水。次第
0526a02: 而洗。仍不得於頭內洗鐼子。次第拭鐼令極乾。
0526a03: 匙洗拭盛袋內。水之餘不得瀝下。棄水真
0526a04: 言曰。唵摩休羅細莎訶。頭以下以兩手大指拼安
0526a05: 內。仰左手把取安帕複中心。覆右手把近身單
0526a06: 緣蓋盂上。兩手疊單安口次。以向身帕角覆
0526a07: 上。又以垂緣帕角向身覆之。然後疊淨巾兼匙
0526a08: 袋刷在帕上。以拭覆之。複盂訖。聞下堂槌。念
0526a09: 食訖偈食訖已巳色力充。威震十方三世雄。回因轉果不在念。一切眾生獲神通。住持人
0526a10: 出起身掛。令掛搭單齊整。蹲身踞坐。然後左手
0526a11: 斂歛後裙衣襯體覆緣。徐徐垂足而下。不得跨便
0526a12: 下。如堂內大坐茶湯。入堂出堂。上下。如此式。
0526a13: 粥後放參。即住持人出堂打放參鐘三下。如遇早參
0526a14: 更不打鐘。如為齋主。三下後陞堂。亦須打放參鐘。大
0526a15: 坐茶湯罷。住持人聖僧前問訊出。即打下堂鐘三下。
0526a16: 如監院首座入堂煎點。送住持人出。來堂內聖僧
0526a17: 前上下間問訊罷。盞出。方打下堂鐘三下。大眾方
0526a18: 可下。出堂威儀如入堂之法。
0526a19: 赴茶湯
0526a20: 院門特為茶湯。禮數慇重。受請之人不宜慢易。既受
0526a21: 請已巳。須知先赴某處。次赴某處。後赴某處。聞鼓版聲
0526a22: 及時先到。明記坐位照牌。免致倉遑錯亂。如赴堂頭
0526a23: 茶湯。大眾集。侍者問訊請入。隨首座依位而立。住持
0526a24: 人揖乃收袈裟。安詳就座。棄鞋不得參差。收足不得
0526b01: 令椅子作聲。正身端坐不得背靠椅子。袈裟覆膝。坐
0526b02: 具垂面前。儼然叉手朝揖主人。常以偏衫覆衣袖。及
0526b03: 不得露腕。熱即叉手在外。寒即叉手在內。仍以右大
0526b04: 指壓左衫袖。左第二指壓右衫袖。侍者問訊燒香。所
0526b05: 以代住持人法事。常宜恭謹待之。安祥取盞兩手
0526b06: 當胸執之。不得放手近下。亦不得太高。若上下相看
0526b07: 一樣齊等則為大玅。當須特為之人專看。主人顧揖
0526b08: 然後揖上下間。喫茶不得吹茶。不得掉盞。不得呼呻
0526b09: 作聲。取放盞不得敲磕。如先放盞者。盤後安之。以
0526b10: 次挨排不得錯亂。右手請茶藥擎之。候行遍相揖罷
0526b11: 方喫。不得張口擲入。亦不得咬令作聲。茶罷離位。安
0526b12: 詳下足。問訊訖。隨大眾出。特為之人須當略進前一
0526b13: 兩步問訊主人。以表謝茶之禮。行須威儀庠序。不得
0526b14: 急行大步及拖鞋踏地作聲。主人若送迴。有問訊致
0526b15: 恭而退。然後次第赴庫下及諸寮茶湯。如堂頭特為
0526b16: 茶湯。受而不赴如卒然病患。及大小便所逼。即託同赴人說與侍者。禮當退位。
0526b17: 如令出院。盡法無民。住持人亦不宜對眾作色嗔怒
0526b18: 寮中客位并諸處特為茶湯。不得語笑。
0526b19: 請因緣
0526b21: 於入室前相看。侍者咨問請話。侍者報訖然後入參
0526b22: 頭已巳下面北立定。次第燒香畢。參頭出班當面問訊。
0526b23: 轉身禪椅西南角問訊云。某等生死事大。無常迅速。
0526b24: 伏望和尚慈悲開示因緣。若堂頭聽許。參頭歸位與
0526c01: 大眾大展三拜。收坐具起。大眾轉身禪椅西邊東面
0526c02: 次第問訊而立。請因緣錄訖。參頭已巳下依舊位大展三
0526c03: 拜問訊出有處咨聞三拜。陳謝六拜。共九拜。有處咨聞陳謝各六拜。共十二拜。咨聞辭云。伏蒙
0526c04: 和尚慈悲特賜。開允下情。無任喜躍之至。謝辭云。某等宿生慶幸。已巳蒙和尚慈悲開示因緣。下情無任威恩激
0526c05: 切之至。下就寮。陳謝侍者或各觸禮一拜。或只問訊
0526c06: 而已巳或有處大眾立定。只參頭一人燒香。咨聞訖。歸位與大眾大展三拜。然後問訊罷同轉身。請話
0526c07: 畢頭已巳下次第燒香。當面依位立大展三拜或六拜。如上軌則各逐家風。須
0526c08: 問侍者依而行之。不得執見檐版令主人怪怒新掛搭人
0526c09: 如舊曾問訊。即於入室時燒香稟問云。告和尚慈悲。乞依舊入室。允則大展三拜云。伏蒙慈悲特賜開允。下情
0526c10: 無任感激之至。又退身三拜。如免。只大展三拜。
0526c11: 入室
0526c12: 或分廊或分寮。或隔日或排日。或早或晚。各逐住持
0526c13: 人建立。入室時到。侍者令行者裝香。當面設拜席有處
0526c14: 不拜。更不展席竟。咨稟住持人。如有指揮入室。則掛入室牌。
0526c15: 或打鼓或打版或敲入室牌。警集大眾。住持人坐。侍
0526c16: 者方丈外東邊叉手立。如眾稍集排立定。或一行面
0526c17: 東或兩行相對。侍者入方丈當面問訊。轉身禪椅東
0526c18: 邊香臺後面南立。先問訊。左手上香。問訊訖。當面問
0526c19: 訊出於大眾前問訊。請入室。侍者歸寮。入室人略轉
0526c20: 身問訊大眾。依次第叉手而進。不得攙前令眾動念。
0526c21: 於方丈門右邊入。先舉左足。當面問訊訖。轉身叉手
0526c22: 禪椅西南角問訊而立。又先問訊然後吐露消息。不
0526c23: 得語話多時。亦不得說世諦閑話久滯大眾。吐露竟。
0526c24: 問訊退。當面禮拜有處一拜。有處三拜。有處大展。有處觸禮。面東轉身叉
0527a01: 手從左邊出。先舉左足。所以避後來之人。免有衝撞。
0527a02: 出方丈外。望住持人問訊乃去。至大眾前又問訊而
0527a03: 出。或作兩行。入室入門便分兩向。東西次第送進有處
0527a04: 或舉話或通話或請益各分一時。不許相雜。有處混而為之。大眾入室竟。侍者入
0527a05: 室仍捲蓆而退入室禮合燒香。燒香之法。初入方丈當面問訊訖。轉身叉手於香臺南。去
0527a06: 向住持人問訊。右手上香。當面問訊。禪椅角立。今以滯時妨眾。故不燒香。有處門外設蓆一拜而退。亦恐妨眾
0527a07: 也。入室人常令衣服完淨無帶垢膩。及令威儀齊整舉止安祥。以表敬重人之意也。曉諭侍者。
0527a08: 非緊急人客。要切事務。於入堂時不得通報。仍令行
0527a09: 者不得出聲說話敲磕喧眾。
0527a10: 
0527a11: 重雕補註禪苑清規卷第一卷
0527a12: 武夷虞知府宅書局刊行
