0635b01: 
0635b02: 
0635b03: 
0635b04: 禪林備用卷之四
0635b05: 
0635b06: 水　專使請住持
0635b07: 凡住持補處公拈已巳定文命下寺。庫司會兩班耆舊
0635b08: 茶。卜日通先書命製山門疏。茶湯榜。缺書記擇才德
0635b09: 人用絹素製榜。當脩廣如法。庫司送紙諸寮作書。差
0635b10: 能事行者老郎通書。次請人充專使。或上首知事耆
0635b11: 舊。後堂書記藏主。和會已巳定。若耆舊頭首充專使。知
0635b12: 事一人同去。掌財議事。具寫本寺該管田產什物須
0635b13: 知。迎接從儀。一切畢備。管待專使一行人。至起程日。
0635b14: 詣諸寮人事。帶行僕從聲喏。大眾門送。山門講茶湯。
0635b15: 上首知事去下首知事行禮。頭首去上首知事行禮。
0635b16: 揖坐了燒香。揖香了歸位。點茶。再起燒香揖香。點湯。
0635b17: 盞了。便上轎行。山門下釘挂面裏設位。請兩班耆
0635b18: 舊。光伴專使。到彼寺。先見知客。同到庫司。接送安下。
0635b19: 備門狀。見頭首單寮。無門狀。詣侍司。詳稟來歷。侍者
0635b20: 令客頭寢堂鋪設卓袱。安疏帖。侍者入方丈呈門狀。
0635b21: 住持出。專使問訊請趺坐。住持廟立。專使插香大片。
0635b22: 展具三拜。進前云。某山門使令。攀屈尊嚴。得奉尊顏。下情不勝感激之至又三
0635b23: 拜。詞云。即日孟夏謹時。恭惟新命堂頭大和尚。尊候起居多福復三拜。收具。住
0635b24: 持各畣一拜。詞云。叨膺請命。有玷宗風。且遠來。不勝多感專使呈疏帖。
0635c01: 住持領已巳。侍者揖坐。喫茶了。送客位。堂司行者鳴鐘。
0635c02: 首座領眾詣方丈申賀。庫司送香。首座知事。各插香
0635c03: 一片。初展詞云。法門多幸。伏喜榮遷。喜勳叢林。下情不勝感激之至二展詞云。
0635c04: 即日孟夏謹時。恭惟某處堂上大和尚。尊候起居多福觸禮三拜。住持各畣一
0635c05: 拜。詞云。自揆謬。誤膺此選。禮意過。不勝多感眾散。知客領專使。巡寮
0635c06: 畢。次第呈納本寺須知。從儀什物。如住持未允所請。
0635c07: 再三勸請。允命行禮同前。當晚特為湯罷藥石。夜湯
0635c08: 果。皆請兩班耆舊光伴。庫司排辨。
0635c09: 玉　西堂頭首住持
0635c10: 專使到寺。先見知客。同到侍司。引見方丈。插香展拜。
0635c11: 相看禮同喫茶。送客位。次詣諸寮人事了。稟侍者。同
0635c12: 詣方丈咨稟。寺今請人住持。稟訖。侍者同詣受
0635c13: 請人寮中。相見。插香行禮。同前。如不允。即詣方丈咨
0635c14: 扣。同伸勸請。受請了。方丈請新命。及兩班耆舊茶。新
0635c15: 命送客位。次第受賀。巡寮人事。當晚方丈請新命專
0635c16: 使。特為湯。藥石湯果。兩班光伴。
0635c17: 出　受請眾請陞座
0635c18: 受請已巳。次日請陞座。禮與旦望同。大方公定住。古
0635c19: 法皆然。陞座委曲上下提撕學者致謝。專使次第。點
0635c20: 對簿書交割物件。煎點。卜日起程。
0635c21: 崑　西堂頭首受請陞座
0635c22: 專使議定。來日煎點。詣新命前。插香拜請。方丈引座。
0635c23: 詞云。拜請和尚。來日為新命和尚引座至日。法座右邊。排列疏帖。座
0635c24: 前左設住持位。住持陞座。日望同。致謝新命勸請舉
0636a01: 揚。令法久住。下座。專使同侍者知客。同問訊請新命。
0636a02: 即出住持前問訊。舉話有無不拘。掩室受請。松源引
0636a03: 座。松源受請。笑庵引座。皆不舉話。簡堂受請。石橋引
0636a04: 座。淳庵受請。息庵引座。皆舉話。有無在人。若頭首是
0636a05: 入室弟子。至住持前問訊。付法衣。有法語。新人披衣。
0636a06: 亦有語。抽衣了。披法衣。住持趺坐。大展三拜。詞云。
0636a07: 一生取辦。仰愧先賢。來請既勤。難逃上命。下情無任惶懼之至又三拜。詞云。即日○○謹時。
0636a08: 恭惟堂上。本師大和尚。尊候起居多福又三拜。坐具。進前問訊。住持
0636a09: 云。囊錐已巳露。花雨難難。幸是當人。伏惟懽慶次拈疏帖。各有語。若非法嗣。
0636a10: 或西堂。即出座前。與住持問訊。徑歸座右。拈衣。拈疏
0636a11: 帖。各有語專使先稟維那。請宣疏帖。人宣畢。陞座垂
0636a12: 語。問畣。提綱。敘謝。結座。下座到住持前。兩展三禮。免
0636a13: 則云。叨膺請命。有玷宗風。仰荷玉成。下情不勝感激之至住持畣云。喜慶人天之請。榮膺
0636a14: 佛祖之光。下情不勝喜躍之至次第知客侍者。引巡寮。致謝。嗣法。下
0636a15: 座當兩展三拜云。言詞鄙俚。有玷尊聞。下情不勝感激之至又三拜。寒溫
0636a16: 了。巡寮。謝禮同前。
0636a17: 崗　煎點住持當代
0636a18: 專使先當與住持。議定。齋嚫。輕重合禮。兩班耆舊。鄉
0636a19: 人法眷辦事。貼嚫齋料費用。專使親送納庫司置齋。
0636a20: 至日。專使詣方丈插香拜請。初展詞云。今辰午刻。就雲堂特為。伏
0636a21: 望慈悲降重。下情不勝感激之至二展寒溫。觸禮三拜。住持畣拜。兩
0636a22: 班單寮。方丈客頭。同專使行者。一一詣寮稟請。挂牌
0636a23: 報請四寮。僧堂鋪設主席。知客板頭。排專使位。至齋
0636a24: 時。專使僧堂前。伺住持入堂問訊。接送歸位。揖坐歸
0636b01: 中問訊。揖眾坐。中爐上下間外堂。燒香了。往住持前
0636b02: 問訊。上下間。堂外問訊了。中央問訊。食燒香一炷。
0636b03: 下嚫了。出堂外。歸位齋了。折水出鳴。專使入堂。燒
0636b04: 香中爐上下間堂外已巳。往住持前問訊。上下間外堂
0636b05: 了。行茶。如前問訊了。收住持盞。專使行禮。初展云。
0636b06: 此日水飯。伏和尚降重。下情不勝感激之至二展寒溫。觸禮三拜。送住持
0636b07: 出。再歸堂。燒香一炷。大展三拜。巡堂一。并堂外。歸
0636b08: 中問訊。收盞。鳴三下。退座。專使詣庫司。謝辦齋。次
0636b09: 請住持。至晚藥石。夜湯果。皆當請兩班耆舊光伴。
0636b10: 　煎點西堂頭首新命
0636b11: 專使詣新命前。議定方丈嚫施。引座謝禮。堂嚫貼嚫。
0636b12: 宣疏帖人陪嚫。至日粥罷。專使詣方丈。稟請云。今辰午刻。
0636b13: 就雲堂備水飯。特為新命和尚。伏望慈悲。俯降重答云。謹遵來命復詣新命前。稟
0636b14: 請同前禮。方丈客頭同專使行者。請諸寮齋。時覆新
0636b15: 命赴堂。堂前俟住持同入堂。問訊。隨入。先揖住持歸
0636b16: 位。次揖新命歸住持分手位。燒香。行禮並同前。下食
0636b17: 行嚫。茶畢。先收新命盞。專使至前行禮。初展云。此日水飯。
0636b18: 特和尚慈悲降重。下情不勝感激之至二展寒溫。觸禮三拜。畣拜。送新
0636b19: 命出後門。專使入。住持前行禮。初展云。此日伏和尚降重。下情
0636b20: 不勝感激之至二展。觸禮三拜。畣拜。送住持出前門。歸堂炷
0636b21: 香。展拜。巡堂一。并外堂中問訊。收盞。鳴三下。退
0636b22: 座。晚湯果藥石。光伴同前。
0636b23: 號　山門管待新命當代專使
0636b24: 眾知事會議。管待。嚫禮。食品如儀。上首知事。隔日詣
0636c01: 新命前。插香拜請。次詣客位。稟請專使。令庫司客頭
0636c02: 請兩班耄舊光伴。詞語行禮。並特為同。釘挂寢堂鋪
0636c03: 設。住持廟位。專使住持上首。兩班住持左右。耆舊對
0636c04: 面。侍者接知事下位。遠接僕從飯。當支犒勞。
0636c05: 巨　西堂頭首受命管待
0636c06: 亦就寢堂敷設。住持主位。新命對面位。專使新命分
0636c07: 手位。兩班耆舊光伴左右位。詞語行禮。並同前。
0636c08: 闕　辭眾上堂茶湯
0636c09: 當代住持起離日。上堂致謝兩班耆舊。大眾下座。鳴
0636c10: 三下。面法座立。普與大眾觸禮三拜。鳴樓鐘等法
0636c11: 器。送出。僧眾門送。兩班由近及遠。行僕外排立候。送
0636c12: 山門首。預當釘挂設廟位。面裏坐。西堂大耆舊。分手
0636c13: 光伴。首座居主東西班兩邊朝坐。首座行禮。揖坐揖
0636c14: 香。歸位。點茶盞。再起燒香。揖香。點湯。湯罷。便上轎。
0636c15: 兩班耆舊。備轎遠送。住持當力免之。專使一行人。先
0636c16: 詣諸寮辭別。鳴樓鐘。俟住持轎隔遠。方可止之。
0636c17: 珠　見職首坐辭眾
0636c18: 須令專使詣方丈。稟借法座。上堂辭眾。座不敷設。下
0636c19: 座。先辭住持。觸禮三拜。次面座立。普同觸禮三拜。辭
0636c20: 大眾。山門首設位。講特為茶湯。兩班耆舊光伴。上手
0636c21: 知事行禮。鳴樓鐘。送出門。若西堂次頭首辭眾　臨
0636c22: 行先同專使。上方丈插香。觸禮三拜。稟辭。次方巡寮
0636c23: 辭別。山門首講茶湯。兩班光伴行禮。鳴大鐘送。並同
0636c24: 前禮。
0637a01: 稱　入院古法
0637a02: 挑包頂笠而至。如遇迎接。下笠問訊。或值官貴。放包
0637a03: 祗揖。到山門首。下包笠。炷香。有法語。至僧堂前。歇包
0637a04: 後架。濯足。回僧堂前。取衣披搭入堂。有參隨人同進。
0637a05: 聖僧前。大展三拜。巡堂一。參隨先出。維那送歸
0637a06: 位。觸禮三拜。挂搭已巳。到佛殿。有語禮拜。次土地堂祖
0637a07: 堂有語。知事請入方丈據室。次開堂祝壽。近自大川
0637a08: 和尚赴淨慈。笑翁和尚入育王後。篾聞也。
0637a09: 夜　入院新法
0637a10: 新命到來。當看安泊處近遠。近則眾往祗迎。遠則兩
0637a11: 班耆舊而已巳。專使預當計稟批免勞眾。兩班耆舊。炷
0637a12: 香人事罷。光伴湯果。至日入院。庫司當一一排辦。堂
0637a13: 司行者。隔宿挂牌。至時鳴大鐘等法器。大眾門迎。行
0637a14: 僕列外。新命到門。炷香舉語。至佛殿燒香法語。大展
0637a15: 三拜。斂歛鐘歸僧堂挂搭。眾入堂已巳。新命入堂炷香。大
0637a16: 展三拜。參隨人同展三拜。維那引巡堂一。參隨先
0637a17: 出。送歸位。挂搭。觸禮三拜。少林和尚住淨慈靈隱時。並要兩班。送歸位
0637a18: 次土地堂祖堂炷香。皆有法語。入方丈據室。侍者燒
0637a19: 香。一炷。問訊了垂語。知事先具狀。備卓袱。問訊。行者
0637a20: 呈寺記印。新命看封。付知事開封。視篆訖。就狀先僉押。書
0637a21: 日子打印。過付衣侍者收。知事全班。列前。上首知事。
0637a22: 插香。初展云。茲和尚光據法筵。下情不勝感激之至答云。叨據名藍。下情愧悚二
0637a23: 展寒溫。觸禮三拜。諸山各插香。草賀。當免香首座領眾。
0637a24: 插香展賀。耆舊各插香。鄉人道舊法眷。隨賀于后。客
0637b01: 頭揖請諸山。兩班耆舊。就座湯。次請官客諸山。陞
0637b02: 座前點心。若前代別遷未赴。或退作東堂。據室之前。
0637b03: 講交代禮。受賀了。鳴僧堂前鐘。新命躬送前代歸寮。
0637b04: 對觸一拜。炷香人事次首座領大眾人事。行僕眾皆當參拜。
0637b05: 呈寺記狀式當寺庫司比丘某。　寺印一顆。　右謹申納　新命堂頭大和尚。伏候慈旨
0637b06: 　年　月　日當寺庫司比丘某狀。
0637b07: 光　請齋
0637b08: 據室人事了。知事預具狀。備柈袱爐燭。詣方丈插香。
0637b09: 請齋。初展云。午刻就雲堂備水飯。秪迎。伏望尊慈。特降重。下情不勝感激之至二展
0637b10: 寒溫。觸禮三拜。住持畣一拜。呈狀。方丈客頭。庫司
0637b11: 客頭。鋪設僧堂住持位。管待禮同。
0637b12: 狀式當寺庫司比丘某。　右某啟取今辰午刻。就雲堂聊備水飯。祗　迎。伏望　尊慈。特　降重。
0637b13: 謹狀　　　　年　　月　　日。當寺庫司比丘。某等狀。
0637b14: 狀請　新命堂頭和尚。大禪師。尊座前。具位某等謹封。
0637b15: 果　開堂祝聖
0637b16: 古者輦下列剎。朝廷差官。馳命敦請。就某寺開堂。官
0637b17: 給錢料設齋。近來開堂。座下設位。至時侍者分付客
0637b18: 頭。鋪設法座。報寮挂牌。覆陞堂了。巡寮。具寫官員諸
0637b19: 山名位。預呈方丈。專使分付。座左鋪卓袱。排列疏帖。
0637b20: 和會宣讀人。先送看過公文。例係維那宣。山門疏。首
0637b21: 座宣。餘疏。次頭首宣。庫司備香。送上方丈。預請諸山
0637b22: 白槌。座前對面。排官員位次。裝香秉燭。覆侍者。次覆
0637b23: 方丈。鳴集眾。禮與旦望同。侍者同專使入請住持。
0637b24: 行者鳴鈸。花旛挑燈。從引至法堂位前。如受請時。未
0637c01: 拈衣。當舉話披法衣。次專使插香行禮。初展云。此日伏
0637c02: 和尚光據法筵。下情不勝感激之至二展寒溫。觸禮三拜。住持各答一
0637c03: 拜。先呈公文有語。付維那宣白。行者扛疏。次山門諸
0637c04: 山江湖疏。一一呈拈。舉話。宣讀。若見任官疏請開堂
0637c05: 官員。須先親自呈疏。次山門疏。住持指座有語。陞座
0637c06: 拈香祝聖。次拈府縣官僚香。若建寺捨田大檀越。當
0637c07: 拈香。侍者逐一度香惟法嗣香。懷中拈出。拈了自插爐中。據
0637c08: 坐。侍者燒香下座。兩班出班問訊畢。侍者登座。燒香
0637c09: 問訊。禮與旦望同。座右白槌云。法筵龍象眾。當觀第一義垂語問
0637c10: 畣。提綱。敘謝。官員諸山云。開堂祝一人壽。不敢讚德專使兩班耆
0637c11: 舊。大眾略提過。謝在小參時也。結座白槌云。諦觀法王法。法
0637c12: 王法如是下座。略送一兩步。知事接送客位管伴。客頭行
0637c13: 者。即進爐燭。一字排前。先專使人事。堂司行者喝云。
0637c14: 諸山人事次西堂人事。當免香禮知事一班。兩展三禮。次首座
0637c15: 耆舊。蒙堂前資。諸寮。各插香。同大眾。兩展三禮。次莊
0637c16: 庫庵塔。法眷鄉人。暫到。先同眾行禮已巳。若免禮。觸三拜。
0637c17: 通用詞云。伏和尚。光據法筵。下情不勝感激之至答云。叨據名藍。不勝愧竦進罣
0637c18: 罳椅子。據坐。侍者插香。大展九拜。小師插香。大展九
0637c19: 拜。皆無詞語。次諸山行者。方丈行者。親隨人六局。次
0637c20: 參頭。領眾插香。禮三拜。轎番直廳。莊甲作頭。諸寮供
0637c21: 過老郎。寮主領頭參拜。住持即往客位。致謝官員諸
0637c22: 山。以盡禮也。
0637c23: 珍　巡寮
0637c24: 諸寮舍。敷陳香几位次爐燭香。各具威儀。次第俟巡
0638a01: 寮。方丈客頭。先行通覆。住持至。寮主先於門前下手
0638a02: 立。迎入。請趺坐。插香。住持畣香。略敘寒溫。致謝送出。
0638a03: 聽香。蒙堂四寮眾。皆列門外下手。同接入。同送
0638a04: 出。謂眾寮人眾。只寮元接送。非法。次第巡寮畢。歸方
0638a05: 丈。照拂官客諸山。
0638a06: 李　特為茶湯
0638a07: 住持若要省事。預批免茶湯榜。庫司寫請狀。備柈袱
0638a08: 爐燭。詣方丈插香。行兩展三禮。免則觸拜。請云。齋退就雲
0638a09: 堂點茶。特為。伏望慈悲　降重請已巳呈狀。令客頭請兩班耆舊光伴。
0638a10: 挂牌報寮。僧堂鋪設住持位。齋時聞長板鳴。炷香展
0638a11: 拜。巡堂請茶。齋退鳴集眾。上首知事。揖住持入堂。
0638a12: 歸位揖坐。燒香一炷。住持前揖香。中問訊立。行茶畢。
0638a13: 瓶出。往住持前。揖茶。退身。龕後右出炷香。展三拜。出
0638a14: 堂。引全班。至住持前。行禮謝茶詞語。送出。復歸堂炷
0638a15: 香。上下間問訊。盞退座。並與結夏特為茶禮同。有
0638a16: 榜當先安下處呈新命。入院日挂僧堂前。上下間茶
0638a17: 湯。只炷香稟請。但請湯罷。覆就座藥石。
0638a18: 狀式當寺庫司比丘某。　右某啟取。今辰齋退。就雲堂點茶。用伸　陳賀之儀。伏望　尊慈。特
0638a19: 　降重。謹狀　湯狀。只改湯字。並同　　　年　　月　　日。當寺庫司比丘某甲　狀。
0638a20: 可漏端狀拜請　新命堂頭大和尚尊座前　當寺庫司比丘某　謹封。
0638a21: 柰　小參
0638a22: 湯罷。侍者覆住持。令客頭報寮挂牌。具寫專使兩班
0638a23: 耆舊。四寮。莊庫庵。塔暫到行堂。入院侍者禪客。參隨。
0638a24: 或有宿山外客。逐一條列。預呈新命。復收。至敘謝。行
0638b01: 者秉燭。侍者捧呈。詳申謝悃。官員諸山留宿。當設位。
0638b02: 下座。方丈客頭喝請云。方丈和尚。請諸山和尚。兩班西堂。大耆舊。堂。侍者禪客。
0638b03: 即今就寢堂湯知事送官客。歸客位。眾散而後。湯果。請專
0638b04: 使參隨人光伴。
0638b05: 菜　檀越陞座
0638b06: 建寺捨田。大檀越。知事須隔宿覆方丈。次早侍者。令
0638b07: 客頭挂牌報寮。庫司差人。嚴設祠堂。備供養。粥罷。特
0638b08: 為上堂。下座。集眾詣祠堂。知事先到燒香。點茶湯。上
0638b09: 供養。住持至。炷香歸位。維那舉經。回向。然隨方毗尼
0638b10: 也。
0638b11: 重　管待專使
0638b12: 知事預稟住持。專使厚嚫。宣疏帖人嚫。衣閤貼
0638b13: 嚫。重輕合節。至日寢堂釘挂鋪設位次。請兩班耆舊
0638b14: 光伴。中設專使特為位。請客侍者躬請專使。餘人則
0638b15: 方丈客頭稟請。禮與前特為同。
0638b16: 芥　留請兩班
0638b17: 兩班俟管待專使畢。午後俱詣方丈。咨稟告退。首座報集
0638b18: 西序。都寺報集東序方丈垂情。委曲送出。侍者令客頭。備柈袱
0638b19: 爐燭湯具。住持同侍者。一一詣寮。點湯勉留。客頭先
0638b20: 報寮。出門外右邊。迎住持入門。居主位分坐。侍者燒
0638b21: 香行湯收盞。住持詳盡勸勉已巳。送出門。諸寮庫司同。
0638b22: 若職滿俟久。亦當詣諸寮。點湯勉留。盡主禮也。候住
0638b23: 持參訪罷。再上稟辭。次第進退。
0638b24: 薑　參訪出入
0638c01: 入院之先。未參府縣官屬。當即具門狀參見。次謁檀
0638c02: 越寄居官貴諸山。亦用門狀。合訪及處在知事逐一
0638c03: 稟覆。住持出門。令行者傳語。首座維那。諸頭首知事。
0638c04: 當詣方丈。候送。庫司當探計住持歸期。令堂司挂牌
0638c05: 報眾。俟入山。鳴堂前鐘。集眾門迎。住持出轎。問訊云。
0638c06: 勿勞大眾即往佛殿土地堂燒香。首座領眾。至方丈。接已巳
0638c07: 眾退。客頭揖請兩班耆舊獻湯。略敘話而退。方丈行
0638c08: 者。插香禮拜。次參頭領眾禮拜。住持須巡寮報禮。城
0638c09: 郭近便朝暮出入無時。不必講行。凡公出遠歸。首座
0638c10: 領眾迎接。住持傳語。免到方丈。或密歸位。巡堂一
0638c11: 。而上方丈。或密回方丈。兩班耆舊皆當詣方丈問起
0638c12: 居。無準和尚住徑山日。化緣多出入。每闞齋粥時。徑
0638c13: 歸位。伴眾食。挂了。方丈客頭喝云。方丈和尚巡堂人事眾
0638c14: 下地。住持燒香一炷。巡堂一。出堂喝云。堂頭和尚傳語。不煩
0638c15: 訪及兩班耆舊。亦當詣方丈省問。當炷香獻茶。曲敘
0638c16: 話而散。
0638c17: 海　交割什物
0638c18: 方丈請兩班大耆舊茶。詳說家務。次至庫司恭。眼同
0638c19: 撿視御書寶器。砧基物件。先呈方丈。次呈頭首耆舊。
0638c20: 逐一點對交割。計筭財。簿書分明。見管若干。具呈
0638c21: 方丈。參照須知。諸莊佃戶換契。住持榜。諸莊曉示。
0638c22: 諸方多於住持交換之際。執事作弊。苛取錢物。後患
0638c23: 非輕。可不審諸。庫司此日點心。
0638c24: 禪林備用卷之四
