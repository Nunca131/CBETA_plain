0725b01: 
0725b02: 
0725b03: 
0725b04: 
0725b05: No. 1253-A
0725b06:  白雲祖師初學記序
0725b07: 
0725b08: 初學記者。白雲祖師清覺之所作也。覺公以先聖之
0725b09: 後。為瞿曇之學。文字語言。所以開迷引後進。發揚
0725b10: 三乘十地之要。使之入佛知見。惟恐人不為佛。其心
0725b11: 切切如此。夫人生而靜。天之性也。感於物而動。性之
0725b12: 情也。生而靜故。各具此靈明知覺之妙。感而動故。皆
0725b14: 或勸或誘。或怖或證。使歸於一乘。然而六道眾生。波
0725b15: 旬外道。其趣不一。佛以正道扶持救護。千經萬偈。不
0725b16: 憚於煩者。良以此也。夫玉不琢不成器。人不學不知
0725b17: 道。白雲祖師。敷揚演說。以惠一切。俾由初地以至十
0725b18: 地。直與如來等正妙覺。其與佛心。何以異哉。白雲宗
0725b19: 主明仁。奉以奏
0725b20: 御
0725b21: 聖上乙覽之餘。命錄入大藏。以傳久遠。是亦如來開
0725b22: 悟生之仁也。孟頫豈勝歡喜讚歎之至。謹敘于卷
0725b23: 首云。皇慶二年三月七日集賢侍講學士中奉大夫
0725b24: 趙孟頫序。
0725c01: 
0725c02: 
0725c03: 
0725c04: 
0725c05: No. 1253
0725c06: 初學記
0725c07: 初學記。
0725c08: 記者。經論之流類也。佛滅度後。三乘聖賢。或記已巳
0725c09: 往之事跡。或說未來之報應。或敘當世之化源。或
0725c10: 採摭經法。直明佛意。撰集文籍。隨作者意。以立其
0725c11: 名。大小乘三藏後聖賢撰集是也。但西域多名經
0725c12: 論。東夏多名記集。其實一也。今名記者。即彼論也。
0725c13: 又復記即錄也。順理善法。可記錄故。記錄三乘十
0725c14: 地之法。以示初心。令其習學。又記即答也。初心好
0725c15: 學者。請問起行造修之法。故作此答。而云論者。循
0725c16: 環研竅。義理分明。令初心者易於習學。而言學者。
0725c17: 效也。效習不已巳。自有所見。有所見者。即名為覺。既
0725c18: 覺悟已巳。務於起行。行必到家。名究竟覺。覺即佛也。
0725c19: 然必在於初心。故名初學。亦示不輕之意也。文云。
0725c20: 千里一步為初。斯良證也。
0725c21: 西京寶應寺沙門釋　清覺　述。
0725c22: 此是記主之位也。總別三重。一西京是總。寶應
0725c23: 寺是別。西京非止一寺故。二寶應寺是總沙門釋
0725c24: 是別。寺容四眾人故。三沙門釋是總。祖師尊諱是
0726a01: 別。釋子非一故。述字。通於能所。祖師是能述。記文
0726a02: 是所述也。西京。是四京之一。地名。洛陽即周公之
0726a03: 所營者。後漢建都于此。漢以火德王天下。改曰雒
0726a04: 陽。有唐仍舊號。令屬河南府。寶應寺依龍門山住。
0726a05: 山在洛陽之西。今不言山名而舉地名者。西京是
0726a06: 大都之稱。餘杭亦有龍門山故。寶應寺。即記主受
0726a07: 經之處。記主於寧二年。禮海慧大師。出家受具。
0726a08: 後海慧說偈。勸發游方。元祐八年。掛錫于古杭靈
0726a09: 隱寺。僧俗問法者。紛紛而來。住持懶菴童和尚。請
0726a10: 師駐錫於寺後白雲菴焉。師初誕日。有白雲滿室。
0726a11: 因以白雲自稱。茲菴之名。默與心契。從而居焉。由
0726a12: 是白雲之名。流芳益著。且白為眾色之本。潔淨無
0726a13: 瑕之謂。雲者。應用而來。來無所從。用謝而去。去無
0726a14: 所至。而能含潤法雨。益濟萬物。重重無盡。有雲像
0726a15: 焉。廣說法喻。如華嚴經。聖人無名。為物立稱。響頒
0726a16: 人天。良有以也。沙門。是出家之通號。釋字。是本師
0726a17: 之姓氏。紹隆繼踵。宜其具稱。上清下覺。記主尊諱
0726a18: 也。字本然。號白雲。姓孔氏。即至聖文宣王五十二
0726a19: 世孫也。其宗人孔宣義。有真讚可考。進士孔。集
0726a20: 宋朝朝士。與諸禪講讚文數十篇。刊刊於世。其餘
0726a21: 始末。具在本傳。述而不作。謙之至也。
0726a22: 南山大普寧寺嗣孫　道安　注
0726a23: 佛道不可不學生死不可不憂
0726a24: 此二句。是一部之總意也。記主乘願力以出興。為
0726b01: 眾生而製作。所以開宗立教者。意在於此佛道。華
0726b02: 梵影略。約揀為言。可以離貧窮受富貴。度生死越
0726b03: 苦輪。雖有正助權實之不同。皆名佛道。故淨名經
0726b04: 中。說佛道品。對治疑執。人天界中。不可不學。不學
0726b05: 則貧窮無福慧。入生死險道矣。故次句云。生死不
0726b06: 可不憂也。生死事大。無常迅速。豈可安然坐待酸
0726b07: 痛。學道之士。常將此二字。貼在鼻尖上。作箇對治
0726b08: 法門。古人用心。如此其急。今人豈可不憂也。
0726b09: 區區枉過浮生智慧翻成愚拙
0726b10: 此明不學之過也。有智之人為智所使。祇陪人事。
0726b11: 營理世緣。但於名利留心。何暇參尋佛道。或復高
0726b12: 推聖境。世智辯聰。不特度光陰。翻更沉淪苦趣。
0726b13: 可謂愚拙之甚矣。
0726b14: 莫怪學道不成時人盡投邪窟
0726b15: 問學佛法者。不為不多。少得成功者。所謂勤修苦
0726b16: 行。弗涅槃因。豈非學道者枉費工夫耶。故作此答。
0726b17: 由不得其正途。所以不成其道。
0726b18: 欲得不遭欺誑莫離十地三乘
0726b19: 十地三乘。階降次第。如人還家。明識道路。則不為
0726b20: 人牽引欺誑矣。然十地三乘。經論互出。華嚴所說。
0726b21: 十地唯是一乘。大品所說。十地通攝三乘。同性經
0726b22: 中。三乘之人。各有十地。所謂聲聞十地。緣覺十地。
0726b23: 菩薩十地。各有其名。菩薩十地。名同華嚴。義則有
0726b24: 異。今文十地。參用華嚴之名。模榻大品之義。籠絡
0726c01: 諸經。自成一家意。在通而不局也。言三乘者。亦有
0726c02: 多種。一者一乘三乘小乘。名為三乘。二者大乘中
0726c03: 乘小乘。名為三乘。此即菩薩緣覺聲聞也。此中自
0726c04: 有三義。一則融一乘同大乘。合二乘同小乘。故唯
0726c05: 三也。二則大乘中。自有三乘。如入大乘論說。三則
0726c06: 小乘中。亦有三乘。如小論中。自有聲聞法緣覺法
0726c07: 及佛法。問既有佛法。何名小乘。答此中佛法。但慈
0726c08: 悲愛行。異於二乘耳。今文三乘。當於何種。一中當
0726c09: 其第二。二中全用。三說雖約機約法約喻不同。並
0726c10: 通諸文。而不局定。意在勸發行人造修出界。而不
0726c11: 局於文字教限也。
0726c12: 若是不依正法恰如登樹捉魚又似井中摸月
0726c13: 十地三乘。是其正法。捨此別修。如緣木求魚。獼猴
0726c14: 救月。此喻不修之人也。正法云何。如下文說。
0726c15: 頓教妙覺佛乘十地稱呼菩薩五果緣覺辟支
0726c16: 四果六通羅漢三果二果一果諸漏未有神通
0726c17: 般若悟心見性名目稱呼內凡
0726c18: 此示十地三乘之位也。自第六遠行地。至第九法
0726c19: 雲地。是菩薩乘。次前第五果。是緣覺乘。四果阿羅
0726c20: 漢。是聲聞乘。三二一三。進未能至聲聞。退不可居
0726c21: 凡位。故云諸漏未有神通。當是聲聞乘。向見修二
0726c22: 位也。般若悟心見性名目稱呼內凡者。聲聞有二
0726c23: 位。初凡二聖。凡位又二。外凡內凡。外凡自分為三。
0726c24: 初五停心。二別相念。三總相念。此三俱屬外凡。亦
0727a01: 名資位。人天二乘。創心入道。修此三門。對治凡
0727a02: 習。內凡有四。謂暖頂忍世第一。此四亦名加行位。
0727a03: 又名四善根。二凡共七。通名七方便位。文云。般若
0727a04: 悟心見性者。人天外凡。於三法中。淘練已巳久。悟般
0727a05: 若心。見真如性。勤加行。趣於聖果。即入見道位
0727a06: 也。其次聖位。亦分為三。一見道。當於初果。二修道。
0727a07: 當於第二第三。三無學道。當於第四聲聞乘位。方
0727a08: 究竟也。問文云十地稱呼菩薩。今此何云六至九
0727a09: 耶。答第九法雲地。即他經中第十地名。今云十地。
0727a10: 猶約他經說也。問頓教妙覺佛乘。應不在十地三
0727a11: 乘之數耶。答此位正是所修之果。三乘十地是能
0727a12: 修之因。由歷三乘十地次第漸修。因行已巳圓。頓證
0727a13: 妙覺。故此特云。頓教由漸入頓。即漸修頓悟之衡
0727a14: 量也。問既云由漸入頓。只合自小之大。先說一果
0727a15: 二果次第。至於佛乘。文中何得倒置耶。答此順佛
0727a16: 經。從本起末。要令學者返本還源。故云於一佛乘
0727a17: 分別說三。
0727a18: 若修果位不成總是著空著有
0727a19: 證宗論云。悟道不證果者。名為著空病。講經不證
0727a20: 果者。名為著有病。天下三乘教藏。堆積如山。並不
0727a21: 見箇三乘道人者何。皆因著空著有病也。問佛法
0727a22: 以空有為門。令人修造。弘傳之者。或毀空讚有。或
0727a23: 破有讚空。或云空淺有深。或云空深有淺。各憑經
0727a24: 論。成熟機緣。除此二門。別無可托。今皆目之為病。
0727b01: 莫不與經論相違麼。答經論所談。歸於中道。執著
0727b02: 一處。即是病源。是故目之。為著空著有病也。
0727b03: 要知經藏根源余今為君解說非是貧道多言
0727b04: 初學要知子細
0727b05: 問修行之人。既悟無常迅速。便當火急修行。然未
0727b06: 看經。遇緣即宗。安知不落空有二病耶。答要知經
0727b07: 藏根源。余今為君解說。記主可為慈悲深厚。無問
0727b08: 自談者也。古人曰。不請而教。孰云不欺。既無請者。
0727b09: 何必多言。答初學要知子細。言貧道者。佛法初來。
0727b10: 僧人皆名道士。自稱貧道。今循古說也。
0727b11: 猶如明鏡當前照見古今邪正
0727b12: 喻明可見。然喻中具法鏡。但照見妍醜短長。今曰
0727b13: 古今邪正。乃約法說。
0727b14: 塵沙諸佛出來此事終無移改
0727b15: 塵沙即恒沙也。尋念過去佛。亦應說三乘。佛佛道
0727b16: 同。誰敢移改。
0727b17: 學道先求因地果位直是修行若非果滿功圓
0727b18: 雖是口快舌端決定非干正法
0727b19: 前三句修行實效。後二句徒事文。又初二句因
0727b20: 地覺心。要與果位名目相應。後三句皆是返顯之
0727b21: 辭也。
0727b22: 初學先求因地
0727b23: 因地二字。法喻立名。地能生成荷載。若無種子。則
0727b24: 無所生。修行之人。莫不以發心為因。發大乘心。得
0727c01: 大乘果。發小乘心。得小乘果。未有發小心而得大
0727c02: 果者。是故經云。因地不直。果招紆曲。記主深恐初
0727c03: 學之機洗心非正。故此特云。初學先求因地。而言
0727c04: 學者。猶飾也。器不飾。則無以為美觀。人不學。則無
0727c05: 以有懿德。若夫為學日益。為道日損。損之則道業
0727c06: 踰高。益之則學功踰遠。故形將俗人而永隔。心與
0727c07: 世情而懸反矣。
0727c08: 初從戒定慧修須知名目般數
0727c09: 上句總標。下句生起下文之意。題云初學。即以此
0727c10: 三法為篇首者。當知此三皆名學也。初修學人。必
0727c11: 以此三法為因地者。為對世間舊邪三學。立正三
0727c12: 學。以對治之。亦示翻邪歸正之意也。戒以防非止
0727c13: 惡。定即息慮靜緣。慧乃破惑證真。此三法門。俱當
0727c14: 修學。修學之門。依其次第。故經云。依因此戒。得生
0727c15: 諸禪定及滅苦智慧。所以爾者。身口所發。事在戒
0727c16: 防。三毒勃興。要由心起。今則先以戒捉。次以定縛。
0727c17: 後以慧殺。理次然矣。然此三法。正是經律論三藏
0727c18: 所詮之義。通名學者。諸佛菩薩本意。欲令人學戒
0727c19: 學定學慧。故以經律論三藏三教。而詮示之。故云。
0727c20: 三學非為學於文字言教而已巳。故大小乘諸教中
0727c21: 皆云。增上戒學增上定學增上慧學。不言增上經
0727c22: 學律學等。標題云。初學先求因地。即繼之戒定慧
0727c23: 修。良有以也。名目般數。如下文說。
0727c24: 五分戒香熏體一言萬部都小乘因名四諦
0728a01: 辟支十二因緣菩薩須行六度佛乘十方安排
0728a02: 五分者。即戒定慧解脫解脫知見也。轉五蘊肉身。
0728a03: 為五分法身。分世出世間之異。今五分香。皆稱為
0728a04: 戒者。以戒為初。由戒生故。戒之一字。無所不包。故
0728a05: 下句云。一言萬部都。雖云一言通目。應機不同。
0728a06: 故下文云。小乘因名四諦等。然此諦緣度力。由三
0728a07: 乘及佛。得名不同。其實皆從戒中生起。
0728a08: 達磨胎息禪定千里一步為初到此歡喜地成
0728a09: 立作內凡基址
0728a10: 初句正明定體。次句明其要義。後二句功成得名。
0728a11: 且言胎息者。約喻立名。喻如有情初入胎時。但有
0728a12: 一息。持其肉塊。漸至長大。成形出胎。是時未辨好
0728a13: 惡。修禪定者。持心一處。若存若亡。一切善惡。都不
0728a14: 思量。直至功成。不離最初一念。故下文云。千里一
0728a15: 步為初。到此歡喜地成者。此地本是菩薩十地中
0728a16: 之初名。華嚴瓔珞皆同此名。乃在住行向三賢之
0728a17: 後。言內凡者。或指三賢為內凡。十信為外凡。既曰
0728a18: 歡喜地成。何故又曰內凡耶。答今此是三乘十地。
0728a19: 不與華嚴瓔珞是同。名為歡喜者。在凡夫位中。方
0728a20: 將發心慕樂入道。故得歡喜之名。如經云。若有眾
0728a21: 生。深種善根。善修諸行。乃至發如是心。即得超凡
0728a22: 夫位。住歡喜地。成就多歡喜多淨信等。尚未向於
0728a23: 初果。何況菩薩地之初位耶。言內凡者。如小乘四
0728a24: 位中。初方便位分二。一外凡。五停心觀等。二內凡。
0728b01: 四加行位等。從四加行。方入初果。謂之見道位。即
0728b02: 下指見道沙門是也。
0728b03: 四諦苦集滅道真如般若依持聲色同含實相
0728b04: 經云見道沙門
0728b05: 問前以諦緣度等。分配三乘。今何只舉四諦法耶。
0728b06: 答證宗論云。起首修行。是四諦法。當知四諦是初
0728b07: 修行人入頭處也。其次十二因緣六度萬行。名目
0728b08: 雖殊。亦不出此四諦之法。真如般若依持聲色同
0728b09: 含實相者。修行之人。深觀四諦。功成見道之相。經
0728b10: 云。見道沙門者。前云內凡。是方便位。今此正當見
0728b11: 道位。下去是修道位。於道有所見故。方曰真修。即
0728b12: 是先悟後修之意。小乘經論。皆如此說。
0728b13: 既知登地已巳去初禪四果漸生華嚴法界理事
0728b14: 真如一體三身分開法性法相合成佛性佛心
0728b15: 勿論有情無情攝屬圓覺妙用
0728b16: 初句躡跡上文。次句依正二報。如下文說。初果得
0728b17: 初禪。二果得二禪等。今云初禪四果者。舉初後以
0728b18: 攝中間也。既有漸之一字。次第漸入漸證。至於極
0728b19: 果。皆由四諦而起也。華嚴法界理事者。華嚴四法
0728b20: 界。不出理事二門。三身一體。性相合論。情與非情。
0728b21: 皆同妙用。並是功成證極之相也。
0728b22: 道士別號無神仙謂之元氣造化虎龍交遘
0728b23: 乾坤離女坎男急急修性養神進火先須煉己
0728b24: 無元氣。同出而異名。虎龍交遘。道家者流。固形
0728c01: 永命之術也。世傳。天師於龍虎山。求白日上昇之
0728c02: 法。燒丹煉藥。水火術。其源出於彼山石洞之中。
0728c03: 雖云玄妙。未免輪迴。若不進修。終從敗壞。
0728c04: 孔子太極太素孟子養浩為真莊子參寥宴默
0728c05: 老子萬物歸根更有多般名目理實無形無名
0728c06: 周易命訣云。天地未分之前。謂之一氣。於中轉
0728c07: 有五運。謂太易太初太始太素太極。今言太極太
0728c08: 素。不約次第。趣舉二名也。雖非孔子之言。乃宗孔
0728c09: 子之教也。孟子曰。我善養吾浩然之氣。畟塞乎天
0728c10: 地之間。參寥出於莊子。宴默。乃記家述其道也。老
0728c11: 子云。萬物芸芸。各歸其根。理實並是假名。本無形
0728c12: 狀也。
0728c13: 大道須排十地均攤乃作三乘釋道儒分三教
0728c14: 經書山海無窮若能屬道德徒勞萬戶千門
0728c15: 文字屈指數沙統屬三乘十地
0728c16: 以佛教會通儒道二教也。所以會者。儒資戒律。道
0728c17: 助禪那。門戶不同。其致是一。亦示海攝百川全
0728c18: 之義也。初二句總舉其本。次二句派總為別。次二
0728c19: 句以本奪末。後二句攝末歸本。
0728c20: 第一須陀洹果。
0728c21: 十地三乘。是誰建立。有二義。前九位是漸教。二乘
0728c22: 眾生業行建立。佛菩薩等。依而住持。第十位是頓
0728c23: 教。大乘佛及菩薩願行建立。有情眾生依而住持。
0728c24: 問下文多依法華所立。法華宗於會三歸一。今但
0729a01: 說三乘。不言一乘。何耶。答頓教大乘。即一乘也。會
0729a02: 前三乘。歸一佛乘。故經云。初以三乘。引導眾生。然
0729a03: 後但以大乘而度脫之。今文但云大乘。不言一乘
0729a04: 者。一則為順經文。二則所宗三乘故。問此頓教大
0729a05: 乘。即一乘者。為在十地之外。為在十地之內。若爾
0729a06: 何失。二俱有過。若云十地之內者。既云三乘十地。
0729a07: 安得三乘之外又有一乘耶。若云十地之外者。既
0729a08: 云三乘十地。如何又出十地之外耶。答據今現文。
0729a09: 即在十地之內。雖云一佛乘。即是會三所歸之一。
0729a10: 亦是對三顯一也。若據證宗論說。妙覺大乘。當第
0729a11: 十一位。三乘十地。總會歸于頓教大乘。即是會漸
0729a12: 歸頓之意也。記主二文不同。二俱有理。第一須陀
0729a13: 洹果者。即聲聞乘中第一果也。此當菩薩十地中
0729a14: 第二離垢地。向下二果。是其第三地。三果是其第
0729a15: 四地。四果是其第五地。五果辟支是其第六地。第
0729a16: 六入菩薩乘。是其第七地。第七是其第八地。第八
0729a17: 是其第九地。第九是其第十地。第十立名妙覺地。
0729a18: 則在菩薩十地之外。有何所以。跨越初歡喜地。
0729a19: 以二地為初。乃至十地為九。以妙覺。揍成十數
0729a20: 耶。答自有深意。初歡喜地是見道位。是出世之初
0729a21: 基。菩薩依此。修於三學。三學之內。戒在初。二離
0729a22: 垢地。正表持戒。因地既云初從戒定慧修。所以取
0729a23: 戒度為初位也。又況初歡喜地。表於布施。布施非
0729a24: 出家人所尚。出家當以戒行為先。問大品中說乾
0729b01: 慧十地第九菩薩地十名佛地。謂之三乘共十地
0729b02: 法。何不用此。將菩薩十地。增減立名耶。有此例
0729b03: 否。答金剛十八住中。第十七證道住。配歡喜地。第
0729b04: 十八上求佛地中。國土淨具足。方以第二離垢為
0729b05: 第一。乃至以法雲為第九。等覺地為第十。與此例
0729b06: 同。又菩薩十地攝佛因位。一乘三乘聲聞人天等。
0729b07: 並在其中。故得引用。聖師立教。據自所證而說。不
0729b08: 可拘其出處也。
0729b09: 進修一果一向證得一分報身一重身光出現
0729b10: 一分塵慶垢去除
0729b11: 言果向者。果乃酬於趣向之因。向者向於果。故合
0729b12: 先向而後果。今不爾者。意在果故。修證果向。不
0729b13: 同時。皆以苦集滅道。而為進修之本。如俱舍說。證
0729b14: 得一分報身者。由是漸次十位滿後。稱為圓滿報
0729b15: 身。故彌陀懺中。禮清淨海眾。總名滿分二嚴身者。
0729b16: 即是從一至九。皆名為分。直至第十。方得稱滿。運
0729b17: 心普禮。故云清淨大海眾也。一重身光出現。重字
0729b18: 宜作上聲呼。即不輕之謂。若作平聲義者。一重兩
0729b19: 重。以表重重之義。如云一燈二燈至百千燈。不妨
0729b20: 後後益明也。一分塵垢去除。即是第二離垢地名
0729b21: 也。到此位矣。法爾自知破戒有罪。故性不殺盜等。
0729b22: 性本自然。不由人教。故云離垢。即離破戒之垢也。
0729b23: 便超欲界六天已巳得初禪小果
0729b24: 六欲天者。一四天王天。二忉利天。三夜摩天。四兜
0729c01: 率天。五化樂天。六他化自在天。此之六天。未離欲
0729c02: 心。故名欲界。今須洹已巳預聖人流類。已巳絕欲心。
0729c03: 故云超越初禪小果。初禪非小果。小果得於初禪。
0729c04: 初禪有三天。一梵眾。二梵輔。三大梵。言初禪者。禪
0729c05: 有四界。此當第一。故名初禪。梵語禪那。此云靜慮。
0729c06: 靜即定也。定能發慧。故經云。不假禪那。無有智慧。
0729c07: 以此三天。為初果人報身受用之土也。
0729c08: 世間名利不求煩惱客塵不染終日持塵合覺
0729c09: 經中立作預流已巳預聖人流類諸漏未得盡除
0729c10: 更須七返人天漸入有餘涅槃
0729c11: 初三句對前顯勝。後三句對後彰劣。中二句正立
0729c12: 果名。既入聖流。蠅利蝸名。終不介意。一切眾生。不
0729c13: 成聖果者。皆由客塵煩惱所。今不染著。則自然
0729c14: 背塵合覺矣。梵語須陀洹。此云預流。預者入也。流
0729c15: 者類也。已巳預聖人流類故。言諸漏者。諸言不一。要
0729c16: 略有三。謂欲漏有漏無明漏。漏者。煩惱現行。令心
0729c17: 連注流散不絕。名之為漏。如漏器漏舍。深可厭惡。
0729c18: 損污處廣。毀責過失。立以漏名。既未盡除。則人天
0729c19: 未免。言七返者。七來人中。七生天上。如七步蛇。所
0729c20: 螫毒力定故。前三果皆名有餘涅槃。故云漸入。
0729c21: 恐為小器易盈勿向人前誇道誓求無上菩提
0729c22: 早達漏盡那含便是生死彼岸
0729c23: 初二句誡其自伐。後三句勸其進修。
0729c24: 死時吉祥好相直展一指示人其屍不臭不壞
0730a01: 從來表法如然得意生身此是道臕迤邐增深
0730a02: 精進兼修助道
0730a03: 吉祥好相。不受痾纏。坐脫立亡之謂也。一指示人。
0730a04: 表得一果也。二果展二指。三果展三指。例此知之。
0730a05: 其屍不臭不壞。表得初果故。故云從來表法如然。
0730a06: 意生身有三種。一三昧樂正受意生身。勢力任意
0730a07: 故。二覺法自性性意生身。隨理自在。如意現生故。
0730a08: 三種類俱生無作行意生身。即事無相隨機赴。意
0730a09: 自在故。上皆望後佛為生死。望前不足。名意生身。
0730a10: 今此義當第一種也。迤邐。次第漸進之義。助道有
0730a11: 二義。通途言之。除此三乘十地為正道。外皆是助
0730a12: 道。如日用六事法等。二則後頓教妙覺佛乘。是
0730a13: 其正道。從初至九。皆助道。前義為優。何者。文云精
0730a14: 進兼修助道。意云。精進之人。除此三乘十地之外。
0730a15: 兼修百行。皆為助道。如壽禪師。一日行百八件方
0730a16: 便等也。
0730a17: 第二斯陀含果。
0730a18: 斯陀含是梵語。此云住薄地。亦名一往來。且言住
0730a19: 薄地者。謂此二果聖人。已巳斷欲界六品修惑。煩惱
0730a20: 漸薄。故名住薄地。又名一往來。如本位說。
0730a21: 進修二果二向證得二分報身兩重身光出現
0730a22: 便與發光相對
0730a23: 初三句例上可知。言發光者。即是菩薩十地中。第
0730a24: 三地也。
0730b01: 惟是自覺自知切莫誇逞外人
0730b02: 果位聖人。權現凡身。與其同事者。意在攝生。終不
0730b03: 自言。我真菩薩等。乃自覺自知之謂也。
0730b04: 已巳起梵眾梵輔便生色界二禪此位諸漏未盡
0730b05: 凡夫習氣未除更須一往一來或生欲界天上
0730b06: 梵語斯陀含果此云更一往來
0730b07: 初二句對前顯勝。次二句對後彰劣。後四句正釋
0730b08: 本名。色界二禪。自有三天。一少光天。二無量光天。
0730b10: 皆有習氣。雖證果聖人。亦所不免。但有厚薄之殊。
0730b11: 故今特以凡夫二字揀之也。或者。不定之辭。不定
0730b12: 生於欲界天中。或生人間故也。更一往來。證成上義。
0730b13: 切要安身寂靜勿令俗事縈牽精進波羅日用
0730b14: 早令金分離已巳見無生無滅又知無我無人
0730b15: 正好著力修行報答四恩三有堪消施主供養
0730b16: 已巳成無相福田不獨人間慶賀更兼神鬼欽崇
0730b17: 初四句立志。金舉喻。佛性真金。煩惱穢。早使
0730b18: 分離。佛性顯時。煩惱滅也。次四句成功。無生滅證
0730b19: 真常。無我人明佛性。四恩有二義。三有從略說。後
0730b20: 四句銷供。道業既成。堪可銷受人間供養也。福田
0730b21: 二字喻說。堪為人間種福之田。言無相者。不作有
0730b22: 為因果之想。即達三輪體空之意也。人間慶賀者。
0730b23: 可謂一人得道。萬口稱賢。
0730b24: 第三阿那含果。
0730c01: 梵語阿那含。此云不還。亦云不來。亦云出欲淤泥。
0730c02: 出欲淤泥者。謂欲界煩惱。二性繁雜。如淤泥不殊。
0730c03: 今此聖者。已巳永離故。名為出也。不還之義。如下文
0730c04: 明。然此那含。三界通說。有其七種。別辨成三。欲界
0730c05: 一種。色界五種。無色界一。於四果中。第三果人。行
0730c06: 相最廣者。以是有學位終故。
0730c07: 進修三果三向證得三分報身三重身光出現
0730c08: 位同焰慧一般
0730c09: 初三句例前第三果人位次。即與菩薩十地中第
0730c10: 四焰慧地是同也。
0730c11: 已巳出初禪二禪又見三禪境界此位諸漏已巳盡
0730c12: 生死永不沉淪梵語阿那含果此云更不往還
0730c13: 蟬蛻便歸寂滅跳出煩惱火坑一者壽等太
0730c14: 二者極樂無憂三者不負檀越四者不枉出家
0730c15: 初二句所依土。三禪三天。一少淨。二無量淨。三
0730c16: 淨。以此三天。為此位聖人報身受用之土。次十句
0730c17: 對前顯勝。初二句直明。次二句翻梵。次二句喻顯。
0730c18: 後四句成功。
0730c19: 汝是教門祥瑞令人稽首歸依未成無上菩提
0730c20: 早是人間希罕願君勇力修行六通羅漢在近
0730c21: 初二句稱讚。次四句勸進。
0730c22: 第四阿羅漢果。
0730c23: 阿羅漢是梵語。或言無翻。名含三義故。一曰不生。
0730c24: 亦曰無生。二曰殺賊。三曰應供。含此三義。故存梵
0731a01: 名也。
0731a02: 進修四果四向證得四分報身四重身光出現
0731a03: 正是漏盡聲聞
0731a04: 初三句例前。後一句證果。前位已巳云諸漏已巳盡。今
0731a05: 云正是漏盡聲聞。豈不重繁。前約勝進說。今是自
0731a06: 分說。漏亦多種。今方俱盡。即諸漏已巳盡等也。
0731a07: 梵語阿羅漢果此云應受供養便有三明六通
0731a08: 草略為君解說一者聲明不惑二者色明眼辨
0731a09: 三者思明無疑更有六通作證天眼通而無
0731a10: 天耳通徹遠聞他心通彼意念宿命通記前生
0731a11: 漏盡通達無我變化通得自由
0731a12: 初二句翻梵成唐。應受供養。應字平呼。有三義。一
0731a13: 應永害煩惱賊。二應受人天廣大供養。三應不受
0731a14: 後有。今惟一義。人所熟聞故。第二位云。堪銷施主
0731a15: 供養。今云應受供養。優劣非無。前以功業堪銷。今
0731a16: 則正當職分。前但人間。今兼天矣。次十二句。具說
0731a17: 三明六通。初二句總標。言三明者。一宿命明。二天
0731a18: 眼明。三漏盡明。知三世故。說此三明。宿命知過去。
0731a19: 天眼知未來。漏盡知現在。即六通中之三也。餘三
0731a20: 不得稱明者。餘三劣故。身通但是工巧。天耳但聞
0731a21: 聲。他心緣他別想。是故餘三但得名通。此如婆沙
0731a22: 中說。次三句三明。與適說不同。第一聲明。乃在
0731a23: 五明之初。第二色明。義同天眼。第三思明。義當漏
0731a24: 盡。然且強配。記主必別有據也。後七句說六通。於
0731b01: 中初句總標。其次六句。句各一通。目連尊者。始得
0731b02: 六通。即是此也。通之與明。經論皆異。並如智論第
0731b03: 三廣說。恐煩不引。
0731b04: 真是漸教小乘理合一身自度譬如驅羊拽車
0731b05: 獨自牽出火宅
0731b06: 初二句誡勸。次二句喻明羊也。非是駕車之器。以
0731b07: 表此位道力卑薄。未達大乘深妙。不堪為人法師。
0731b08: 且可自度而已巳。
0731b09: 報屬十三梵天稱呼六通羅漢
0731b10: 初句所依土。比前位之上。更增加四禪四天。為報
0731b11: 身受用之土。言四天者。一福生。二福愛。三廣果。四
0731b12: 無想。次句依德立號。
0731b13: 第五辟支佛果。
0731b14: 辟支佛是略梵語。具云辟支迦羅。此翻緣覺。下文
0731b15: 與此唐梵影略也。言緣覺者。觀察十二因緣而悟
0731b16: 道故。法華經云。為求緣覺者。說應十二因緣法。是
0731b17: 此義也。或曰因緣起覺。故名緣覺。即是觀緣悟道
0731b18: 之意。亦翻獨覺。出無佛世。無師自悟故。此有麟角
0731b19: 部行之不同。避煩不錄。
0731b20: 進修五果五向證得五分報身五重身光出現
0731b21: 現前五地一般漸教二乘了畢到此緣覺最尊
0731b22: 初三句例前。次云現前五地一般。在菩薩十地中。
0731b23: 第六現前地。今趲為第五位。此中不配初地故。已巳
0731b24: 如向說。後二句結屬二乘之名。
0731c01: 報屬十八梵天此是大乘停半獨覺獨自覺知
0731c02: 未可為人師範猶如將鹿拽車獨自牽出三界
0731c03: 初句正明色界四禪。總有十八天。今云爾者。第四
0731c04: 禪中。具有九天。前羅漢位云。報屬十三梵天者。自
0731c05: 四禪中。第一天起。至四天而住。正當四界四禪十
0731c06: 八天中。第十天起。至第十三住也。今此本是第四
0731c07: 禪中。第五天起。至第九天而住。正當四界四禪中。
0731c08: 第十四天起。至第十八天住也。二處之文。並舉末
0731c09: 後一天為數。故云報屬十八梵天。如此則此位自
0731c10: 有五天。為報身受用之土。言五天者。一無煩天。二
0731c11: 無熱天。三善見天。四善現天。五色究竟天。通名五
0731c12: 淨居天也。此是大乘停半者。以此十地。作大小一
0731c13: 分時。前五是小乘。後五是大乘。今當第五位。故云
0731c14: 爾也。獨覺獨自覺知。釋名。未可為人師範。誡勸。末
0731c15: 後二句喻說。鹿非駕車之用。以表此位。權漸二乘。
0731c16: 方得大乘中路。即不堪為人師範。且可自度而已巳。
0731c17: 次作三乘教主直須十地安身暫宿門外草庵
0731c18: 莫住化城小果昔日五千退席盡是聲聞緣覺
0731c19: 譬如貧窮乞人得少便為豐足恰是眾裏糠
0731c21: 犀猊生得狐兔鸞鳳產下鴉鵲
0731c22: 初二句立理。次十句引證。並是法華經文。後二句
0731c23: 喻明。
0731c24: 奉勸後賢高德莫學小器辟支
0732a01: 上句勸。下句誡。
0732a02: 第六遠行地。
0732a03: 後四位是菩薩乘。即第六七八九之四位也。菩薩
0732a04: 是略梵語。具云菩提薩埵。菩提。佛道名也。薩埵秦
0732a05: 言大心眾生。有大心入佛道。名菩提薩埵。更有多
0732a06: 名。既異翻不定。今用梵音也。遠行。在十地中。當第
0732a07: 七位。今云第六者。用彼名而不用其義也。在彼約
0732a08: 其多劫修行。故云遠行。今則不爾。下文自說。
0732a09: 修行得到此位證得六分報身
0732a10: 六分報身。例前位說。從初發心。加功用行。今至有
0732a11: 相功用後邊。出過世間二乘道故。至此真如無相
0732a12: 邊際。最難得到故云修行得到此位也。
0732a13: 棄下聲聞緣覺遠求無上菩提梵語阿毗致
0732a14: 此云不退道心譬如下水之舟湍流不須多力
0732a15: 習成定慧工夫勢力速如飛去總是修行如此
0732a16: 何愁佛法無人初從得意生身今已巳超遷五位
0732a17: 若無魔難干懷十地如觀掌內
0732a18: 初四句立理釋名。此名有二釋。初云遠求無上菩
0732a19: 提名遠行地。次云不退道心。亦名不退地。經云。菩
0732a20: 薩到此地。以自所行智慧力故。出過一切二乘之
0732a21: 上。故云棄下聲聞緣覺。次曰遠求無上菩提。釋遠
0732a22: 行二字。與彼本地所釋不同。彼約從前說。今約次
0732a23: 後說也。阿致是梵語。亦云阿惟越致。此云不
0732a24: 退轉。智論云。無生忍法。即是阿致。無生忍乃
0732b01: 此位之勝進也。故特用此。以立位名。經云。譬如有
0732b02: 人乘船入海。以善巧力。不遭水難。故下文云。譬如
0732b03: 下水之舟湍流不須多力。此二句約喻。習成定慧
0732b04: 工夫等。是合法。後六句舉前況後。總是修行。如此
0732b05: 等是慶幸。次四句正述。初句指前第一。今當第六。
0732b06: 故云超遷五位也。古人云。道高魔盛。地位到此。非
0732b07: 人間可惑。只恐魔來。楞嚴五十種魔。為此發也。
0732b08: 已巳出色界禪天見住空無邊處
0732b09: 以無色界四天中空無邊處天。為報身受用之地。
0732b10: 凡所有相妄如今驗在目前如夢幻泡影電
0732b11: 方知佛語無水影鏡像迷人三界盡遭吞噉
0732b13: 從頭屈指高賢早知無我無人爭甚浮名浮利
0732b14: 初六句以教照心。總知不實。後六句以今驗古。徒
0732b15: 枉前功。
0732b16: 第七不動地。
0732b17: 成唯識論云。無分別智。任運相續。相用煩惱。不能
0732b18: 動故。名不動地。
0732b19: 此位七分報身已巳到識無邊處法身空有齊肩
0732b20: 報身均攤十地應身變化無窮乃是道人活計
0732b21: 初句能依身。次句所依土。即四空天之第二天也。
0732b22: 次三句別說三身。以此地中。具三身故。若在華嚴。
0732b23: 則說十身相作矣。末句結屬當人。
0732b24: 此位名稱不動引舉楞嚴頌云妙湛總持不動
0732c01: 首楞嚴王希有消我億劫顛倒不歷僧祇法身
0732c02: 寒山有詩一首吾心有似秋月影現碧潭皎潔
0732c04: 依稀大海潮平恍惚冰壺雪竇表裏瑩徹無瑕
0732c05: 可憐心地洒然
0732c06: 初句標名。次十句引證。後五句喻顯。引證中。初五
0732c07: 句引經。次五句引詩。既引詩而又引經者。義理相
0732c08: 同故。世出世間之法。皆如此故。引經證中。初句舉
0732c09: 經。次句讚佛。次句讚法。次句斷障。末句悟道。所以
0732c10: 引此者。前說所證三身。今舉妙湛總持為證。表不
0732c11: 妄談也。末句據文演義。欠一獲字。非欠也。證悟至
0732c12: 此。本具法身。不必言獲。引詩證中。初句舉名。次即
0732c13: 四句詩也。既悟至此惟證。乃知理圓言偏。固難說
0732c14: 也。喻顯中。初四句舉喻。第五句合法。喻上不動之
0732c15: 義。佛體不動。無有作意。如月不降。百水不升。慈善
0732c16: 根力。法爾如此。亦如鏡像隨形所現。鏡且不動。可
0732c17: 見心地洒然矣。
0732c18: 堪嗟城市喧喧愁見六塵袞袞佛賜華海乾坤
0732c19: 爭那迷人不見木虫不知木外井魚不信井餘
0732c20: 區區聲色之中杳杳形之內牽羊來赴市中
0732c21: 捕魚已巳安砧上
0732c22: 初二句世緣妨道。次二句佛境難知。後六句喻顯
0732c23: 凡庸。故興愍念。
0732c24: 今蒙佛贈三乘頓生極樂國土
0733a01: 有能修此三乘教法。必能證此三乘聖果。出火宅
0733a02: 樊籠。入蓮花淨域。原其所自。皆佛贈我也。
0733a03: 第八善慧地。
0733a04: 依真如理體。起無智用。成就微妙四無解。善
0733a05: 說法故。名善慧地。
0733a06: 到此八分報身
0733a07: 地地增高。故云八分。比後欠二。已巳前皆不及矣。
0733a08: 已巳至二十七天呼為無所有處
0733a10: 喻如大牛之車灌頂法王子位名為受職菩薩
0733a11: 始入大乘下位也。生在佛家。名之為兒。受灌頂法
0733a12: 王子之職位。故下句云。名為受職菩薩。
0733a13: 理合說法度人見有六根功德普三千大千
0733a14: 眼有八百功德十方普現眼前耳有千二功德
0733a15: 聽聲遠徹遐鼻有八百功德能百億界香
0733a16: 舌有千二功德說法力在舌根身有八百功德
0733a17: 造化隱現身中意有千二功德六根智慧主宰
0733a18: 得是六根清淨紹佛說法傳燈
0733a19: 初句按定。次下通妨。問有何因緣。說法度人。答見
0733a20: 有六根功德等。初二句總標。次十二句正明六根
0733a21: 功德。末二句結顯本位。六皆名根者。皆有生長義
0733a22: 故。又皆是竅穴門戶。四大為其體質。由此謂之根
0733a23: 門。
0733a24: 法華第十九品留與法師看詳
0733b01: 法華經法師功德品第十九。正說六根功德故。
0733b02: 法華第二十品不輕菩薩化人正法像法滅後
0733b03: 增上慢者橫行不依菩薩正路計著邪法亂人
0733b04: 是時不輕禮拜拜告邪慢比丘請行十地正道
0733b05: 勿將非法陷人邪慢有大勢力惡口罵詈不輕
0733b06: 不用妄授記汝是無智比丘當是四部惡人
0733b07: 不信三乘十地二百億劫地獄邪慢豈可不聞
0733b08: 不輕尚遭打擲況復老身孤寒甘伏被邪毀辱
0733b09: 初二句總標。次十五句舉經證據。聖化尚然。末後
0733b10: 四句邪法盛行。凡身寧免。
0733b11: 第九法雲地。
0733b12: 慈陰妙雲。覆涅槃海。名法雲地。
0733b13: 到此九分報身
0733b14: 隨位增微故。
0733b15: 上至三界之頂已巳出二十八天
0733b16: 即非非想天。為此報身受用之土。出即到也。以是
0733b17: 三界之頂。上無居。故名出也。非是然出離也。
0733b18: 名為等覺大乘乃是法師正位露地車駕白牛
0733b19: 等覺有二義。一即齊等。等於妙覺故。二即等級。比
0733b20: 於妙覺。猶較一等。故云約等。妙覺亦名如來。雖等
0733b21: 而修。亦名菩薩。今當後義。在華嚴中。此名當第十
0733b22: 地。或合等覺。於此地中。今從此說。既以後位名妙
0733b23: 覺佛乘。故以此位寄等覺也。乃是法師正位。揀異
0733b24: 前文之辭。前云。理合說法度人。約勝進說也。露地
0733c01: 車駕白牛。亦是揀異前文之辭。前位云大牛之車。
0733c02: 乃臨門三車中。所許之者。有名無實。今云露地牛
0733c03: 車。乃四衢所授者。方是實果。與前牛車。黑白有異。
0733c04: 西天二十八代佛種似此傳燈箇箇稱呼菩薩
0733c05: 神通比佛一般真是釋迦心印果位照據分明
0733c06: 臨滅上升空出現一十八變三昧心火自焚
0733c07: 空中舍利如雨
0733c08: 初五句以人驗法。後五句以果驗人。言二十八代
0733c09: 者。自佛囑迦葉。展轉于今。以心傳心。歷代不絕。乃
0733c10: 至菩提達磨。自西來東。傳於此土。譬如一燈傳百
0733c11: 千燈。燈燈不絕。故云。佛種似此傳燈。言佛種者。紹
0733c12: 隆佛種之謂也。心印即是正法眼藏涅槃妙心之
0733c13: 異名也。心心相授。如印印物。故云心印。後五句中。
0733c14: 初句總標。後四句證驗。若非釋迦心印親傳。安得
0733c15: 如此。
0733c16: 迦葉結集經藏統屬大乘小乘先了辟支一半
0733c17: 次言十地滿心惟有妙覺同宗果位看他高下
0733c18: 聖說凡聽無疑喚醉醒修行凡說凡聽乖訛
0733c19: 轉使眾生瞌睡
0733c20: 初二句總標。次四句別釋。後四句揀異。如來在世。
0733c21: 根熟易調。一稟尊言。無不懸契。世尊滅後。末世無
0733c22: 聞。須用結集大小乘藏。以應大小乘機。故律中有
0733c23: 言。過去六佛中。四佛結集經教。故佛法久住於世。
0733c24: 二佛不結集經教。故佛法速滅。故知佛所說法。須
0734a01: 用結集也。
0734a02: 惟有十地正修其餘那堪屈指三乘久煉成功
0734a03: 爭那時流性急人愛易學易成恰似餅不飽
0734a04: 哀哉古道茆生不免編排十地
0734a05: 初四句正顯此宗之要。次二句喻明妄冀之非。後
0734a06: 二句因示述作之意。
0734a07: 第十妙覺地。
0734a08: 此地乃頓教大乘也。已巳前三乘皆漸。今稱頓教者。
0734a09: 即是佛乘十地中。本無妙學地。佛意慈悲。下接三
0734a10: 乘。同居十地。勸三乘人學佛故也。三乘及佛。所以
0734a11: 異者。謹按藏經。修行格式。其塑像及像等。四果
0734a12: 羅漢。及五果辟支。皆是二乘小仙。其塑形像。只
0734a13: 依常僧相貌。以表小乘人也。其菩薩大仙者。披瓔
0734a14: 珞。持環釧。頂花冠。以表受職法師大仙也。今此妙
0734a15: 覺一佛乘人。頂上旋螺髮。項背焰光。題卍字。身
0734a16: 黃金色。以表功行圓滿。故此特立頓教之名也。言
0734a17: 妙覺者。功行既足。朗然大悟。離覺所覺。故云妙覺。
0734a18: 惟識論云。金剛喻定現在前時。斷佛地障。即入妙
0734a19: 覺也。是故妙覺名無上士。無上士者。無所斷故。
0734a20: 到此十分報身是名超出三界
0734a21: 上句圓滿報身。下句二十八天。羅籠不住。
0734a22: 初以三乘誘引實以佛乘度脫獨此名為頓教
0734a23: 向下總是漸修歡喜離垢發光焰慧難勝現前
0734a24: 遠行不動善慧法雲妙覺已巳終十住十行十向
0734b01: 十地十一功圓
0734b02: 此即頓漸分宗。佛說一大藏經。不出漸頓二字。於
0734b03: 中則有約機約法約喻不同。捨父逃逝。照鏡迷頭。
0734b04: 此約機以明漸頓。漸設五時。頓無二諦。約法以明
0734b05: 漸頓。登九層之臺。斬一綟之絲。約喻以明漸頓。雖
0734b06: 然機教相須。以喻顯法。其實一道也。宗途既異。故
0734b07: 今分之。初二句引經證成。次二句已巳如向說。次四
0734b08: 句具列地名。後二句出此教意。問今文不用初歡
0734b09: 喜地。何故亦總列耶。答非不用也。但以歡喜為入
0734b10: 道之方便。當外凡位。未預聖流。故不數也。若無方
0734b11: 便。安入正乘。故復列耳。後二句別出頓教佛乘之
0734b12: 意。故舉三賢十聖。會入華嚴大乘。同性經云。所有
0734b13: 聲聞法。辟支佛法。菩薩法。諸佛法。如是一切諸法。
0734b14: 皆悉流入毗盧遮那智藏大海。斯良證也。
0734b15: 般若文殊智滿涅槃普賢行成繼紹釋迦種智
0734b16: 到此彌勒下生
0734b17: 文殊智普賢行。各自表法。釋迦則總具上二。入大
0734b18: 寂定。則彌勒當下生矣。
0734b19: 善財童子規矩五十知識參今歸善住樓閣
0734b20: 盧舍那身在茲
0734b21: 如華嚴說。此是善財。於我何預。若有敬慕心。亦當
0734b22: 如是學。
0734b24: 自在師子哮吼佛為一大因緣今日悟佛知見
0734c01: 已巳入無餘涅槃降伏群魔外道三身四智已巳辨
0734c02: 八解六通久成無為無相解脫覺海無來無去
0734c03: 法身法界齊平心包塵塵剎剎化出六道四生
0734c04: 六合乾坤內外天地是佛子孫
0734c05: 初二句所依土。次二句能應身。次二句化事畢。次
0734c06: 二句道力備。次六句德相具足。後三句功用圓成。
0734c07: 三身四智。八解六通。諸佛分上所具之德相業用
0734c08: 也。法報化三身。如前七地說。言四智者。轉識所成。
0734c09: 即平等性智。妙觀察智。成所作智。大圓鏡智。八解
0734c10: 六通。乃華嚴二句經文。文云。獲六神通。得八解脫。
0734c11: 謂之八無學果。本來成佛。故曰久成。生佛體同。故
0734c12: 云化出。六道或云五道。四生即卵胎濕化也。今此
0734c13: 三界。皆是我有。其中眾生。悉是吾子。即知天地是
0734c14: 佛子孫矣。
0734c15: 略舉法華作證爾時諸梵天王并及諸天帝釋
0734c16: 護世四大天王及大自在天主眷屬百千萬數
0734c17: 合掌稽首禮我請我轉正法輪若但讚佛大乘
0734c18: 眾生沒在於苦不能信是正法破法不肯信故
0734c19: 並是法華經文。第十句云。眾生沒在於苦。有本云。
0734c20: 沒有一人在苦。傳寫之訛也。
0734c21: 再舉法華作證今此三界我有其中悉是吾子
0734c22: 但係有形有名不可與佛比肩三界獨稱最尊
0734c23: 隱頭聖凡慈父
0734c24: 初三句引證。後四句隨機。
0735a01: 三乘十地說已巳是為佛法正宗普願法界眾生
0735a02: 同入薩婆若海
0735a03: 此是結勸流通。正法聖師設教。貴在流通。普被將
0735a04: 來。遐益群品。
0735a05: 
0735a06: 初學記終
