0373a01: 
0373a02: No. 1244-A
0373a03:  百丈海禪師贊
0373a04: 
0373a05: 巍巍大雄峰全是黃金鑄一喝三日聾
0373a06: 牙爪從茲露撥轉野狐禪分付下堂句
0373a07: 引出赤鬚鬍聖賢俱罔措
0373a08: 
0373a09: 
0373a10: 
0373a11: 
0373a12: No. 1244-B
0373a13:  百丈清規原序
0373a14: 
0373a15: 翰林學士開國侯　楊億　述
0373a16: 百丈大智禪師。以禪宗肇自。少室。至曹溪以來。多居
0373a17: 律寺。雖列別院。然於說法住持。未合規度。故常爾介
0373a18: 懷。乃曰。佛祖之道。欲誕布化元。冀來際不泯者。豈當
0373a19: 與諸部阿笈摩教。為隨行耶。或曰瑜伽論瓔珞經。是
0373a20: 大乘戒律。胡不依隨哉。師曰。吾所宗。非局大小乘。非
0373a21: 異大小乘。當博約折中。設於制範。務其宜也。於是創
0373a22: 意。別立禪居。凡具道眼者。有可尊之德。號曰長老。如
0373a23: 西域道高臘長。呼阿闍黎等之謂也。即為教化主。處
0373a24: 於方丈。同淨名之室。非私寢之室也。不立餘殿。先樹
0373b01: 法堂者。表佛祖親囑受。當代為尊也。所裒學眾。無多
0373b02: 少。無高下。盡入僧堂。依夏次安排。設長連。施椸架。
0373b03: 掛搭道具。臥必斜枕唇。右吉祥睡者。以其坐禪
0373b04: 既久。略偃息而已巳。具四威儀也。除入室請益。任學者
0373b05: 勤怠。或上或下。不拘常準。其合院大眾。朝參夕聚。長
0373b06: 者上堂。陞座。主事徒眾。雁立側聆。賓主間酬。激揚宗
0373b07: 要者。示依法而住也。齋粥隨宜。二時均遍者。務於節
0373b08: 儉。表法食雙運也。行普請法。上下均力也。置十務寮
0373b09: 舍。每用首領一人。管多人營事。令各司其局也。或有
0373b10: 假號竊形。混於清眾。別致喧撓之事。即當維那檢舉。
0373b11: 抽下本位掛搭。擯令出院者。貴安清眾也。或彼有所
0373b12: 犯。集眾公議行責。即以拄杖杖之。遣逐從偏門而出
0373b13: 者。示恥辱也。詳此一條。制有四益。一。不污清眾。生恭
0373b14: 信故。二。不毀僧形。循佛制故。三。不擾公門。省獄訟故。
0373b15: 四。不泄於外。護宗綱故。大眾同居。聖凡孰辨。且如來
0373b16: 應世。尚有六之黨。況今像末。豈得全無。但見一僧
0373b17: 有過。便雷例譏誚。殊不知輕眾壞法。其損甚大。今禪
0373b18: 門若稍無妨害者。宜依百丈叢林規式。量事區分。且
0373b19: 立法防姦。不為賢士。然寧可有格無犯。不可有犯無
0373b20: 教。惟大智禪師。護法之益。其大矣哉。禪門獨行。自此
0373b21: 老始。清規大要。遍示後學。令不忘本也。其諸軌度。集
0373b22: 詳備也億。叨睿旨。刪定傳燈。成書圖進。因為序引。
0373b23: 
0373b24: 
0373c01: 
0373c02: No. 1244-C
0373c03:  清規證義記序
0373c04: 
0373c05: 國家治民。律及例也。佛祖範僧。戒律清規也。釋律類
0373c06: 儒律。唯佛說而無餘說也。清規同世例。從祖述而取
0373c07: 合宜也。然清規始於梁僧法雲。住光宅寺。奉詔所制。
0373c08: 今逸梁而著唐者。梁時禪教未盛。至唐。法備僧盛。百
0373c09: 丈重集。故特彰其名也。全部九章。初祝釐。乃稱慶攄
0373c10: 誠之義。次報恩。皆裕民福國之心。次報本。飲水知源。
0373c11: 次尊祖。承恩追遠。次住持。明出令行止之重。次兩序。
0373c12: 列各執分任之宜。次大眾。詳六和止作共持。次節臘。
0373c13: 遵佛制結解應時。末殿法器。人天號令。於是乎在。更
0373c14: 綴水陸清規。會入儀軌。以廣流通。大哉。天下師表。唯
0373c15: 百丈大智一人而已巳。本山閣記云。佛之道。以達磨而
0373c16: 明。佛之事。以百丈而備。雖世殊事異。張弛不一。文質
0373c17: 損益之間。或不能不變通以盡利。至於宏綱巨目未
0373c18: 有不取法於茲規者。惜乎。流傳既久。真偽雜糅。又以
0373c19: 佛法秋衰。戒律寢廢。嗟此清規。勢將高擱。救時之弊。
0373c20: 莫急於斯矣。儀潤於是參閱諸本。唯此最妙。見其綱
0373c21: 目。與藏本同。又與列祖提綱目錄相合。文簡而明。義
0373c22: 微而著。事理圓融。既醇且備。詢為利鈍均益時地不
0373c23: 礙者矣。然恐初學未詳。復引古德成言。疏通而證明
0373c24: 之。使文之要義愈顯。名曰百丈叢林清規證義記。其
0374a01: 著述緣起。詳凡例元義中。書成。蒙諸仁者。付梓流通。
0374a02: 謹序簡端。以告時賢云爾。
0374a03: 道光三年歲次癸未解夏自恣日苾儀潤源洪書
0374a04: 於苕上迴龍真寂寺之耆舊寮
0374a05: 
0374a06: 
0374a07: 
0374a08: 
0374a09: No. 1244-D
0374a10: 
0374a11: 百丈清規。條例大備。能行者間有之。精此義者絕少。
0374a12: 或謂但具事儀。無理學深談。抑知護戒之類。非理趣
0374a13: 之不可思議乎。或謂。辭富事多。而難記憶。抑知九門
0374a14: 之中。具一切法。猶嫌簡少。敢刪煩乎。是書大惟止
0374a15: 作二持。止持如武庫兵卒之宜備。作持如文廟禮樂
0374a16: 之莫遺。特文淺義深。未可為粗浮者道也。仁和芝塘
0374a17: 沈徵士。以真寂比邱源洪法師所著證義記見示。觀
0374a18: 其涉獵內典。薈萃成書。末附水陸儀軌。凡隱含關鍵
0374a19: 處。無不搜剔科儀。闡明羲蘊。俾讀者開卷了然。誠佛
0374a20: 祖救世之宏文。眾生普度之寶筏也已巳。
0374a21: 欽命浙江副都統署將軍事加三級長白松齡序
0374a22: 
0374a23: 
0374a24: 
0374b01: 
0374b02: No. 1244-E
0374b03: 
0374b04: 癸未冬。余友沈芝塘徵君。以源洪師所著清規證義
0374b05: 記。囑余敘。讀之知能深契夫明心見性之理。宜其海
0374b06: 內聞名。久為當代推重。是書為佛祖遺規。剖叢林
0374b07: 當用之事。最精且備。依此行持。得有紀律儼然。靈山
0374b08: 一會。至今未散。不皆為佛祖之遠裔乎哉。雖然清規
0374b09: 義記。特其緒餘耳。祇以心存普利。故知言詮。若夫三
0374b10: 學精思。六度妙諦。其理未可淺窺。唯學者。事理交融。
0374b11: 名實兼顯。則源師殷殷著述之心。亦可無負矣。原任
0374b12: 江蘇巡撫錢唐陳桂生序。
0374b13: 
0374b14: 
0374b15: 
0374b16: 
0374b17: No. 1244-F
0374b18:  序
0374b19: 
0374b20: 大哉。百丈清規之詳美也。忠君也。孝親也。事師也。尊
0374b21: 祖也。報施恩也。行禮儀也。禪教律也。典章大備。條約
0374b22: 分明。嘆觀止矣。晚近。三學衰微。叢林草草。於是舊制
0374b23: 漸湮。前型半廢。幸佛教猶留。祖文未敝。苾源洪。諱
0374b24: 儀潤者。吾之教授師也。每古今典籍。各本宗。遇
0374c01: 抑揚處。未免互謗。如法苑碎金之類。雖非偏滯。未免
0374c02: 雜糅。若欲和而不雜。分而不異。似有待焉。於是吾師。
0374c03: 成全璧。綜計百餘十卷。目曰緇門命記。各繫證
0374c04: 義。分十二集。子集敘三寶并緣起。次之十集。即南山。
0374c05: 懺摩。天台。賢首。慈恩。法性。禪定。密部。翻譯。淨土也。百
0374c06: 丈清規等。殿於亥集。所集既多。刻行有待。唯清規水
0374c07: 陸。先付剞劂。書成。盥誦。恍入法筵。以清規之重顯。得
0374c08: 證義之新彰。目擊道存。心領神會。其鎔鑄古今。發明
0374c09: 精蘊。不能增減一字也。唯願人人從事於斯。則清乎
0374c10: 流者。濁不能混。規為圓者。矩即以方。遵此舊章。布之
0374c11: 叢席。堪與經律論共為後學之津梁也夫。
0374c12: 道光二年四月佛誕日
0374c13: 詔徵孝廉方正前陝陜西六品軍功受菩薩優婆塞戒
0374c14: 　　仁和弟子芝塘沈起潛了生稽首敬題
0374c15: 
0374c16: 
0374c17: 
0374c18: 
0374c19: No. 1244-G
0374c20:  敘
0374c21: 
0374c22: 夫行以規而成圓。規以清而不紊。此叢林有清規一
0374c23: 書也。清規作於梁之法雲奉詔而述。於唐之百丈禪
0374c24: 師。至今千百餘年。時代既遙。傳聞非一。得源洪大師
0375a01: 之證義。而所記乃備。夙曾持奉全編。於九章中。而見
0375a02: 君親之仰戴及水陸之兼資。其為叢林軌範。益莫大
0375a03: 焉。吾杭自庚申後。兩遭兵燹。經帙全淪。憫初參之無
0375a04: 所行持也。將體證義者。手訂之意。重梓是書。迺邀慧
0375a05: 月和尚慧機師。共募刻資。遂於三壇正範天台內集
0375a06: 開雕之先。親督繕刊。逾年而竣事。置之經房。以廣流
0375a07: 通。願人從事於斯。不特旨參清淨。動協規模。將老祖
0375a08: 遺書叢林體制。胥於是在。夫明心見性。本不泥以言
0375a09: 詮而循規。以端作止二持。始繹祖文。繼宣佛教。上契
0375a10: 歷代之心源。無不於此肇之。後之學者。其知法門。有
0375a11: 大體歟。
0375a12: 同治十年歲次辛未仲秋之月海潮寺後學清道普
0375a13: 照氏序
0375a14: 
0375a15: 
0375a16: 
0375a17: 
0375a18: No. 1244-H
0375a19: 
0375a20: 予自咸豐紀元僻居海上。裹足不出者十年矣。辛未
0375a21: 初夏。杭州海潮主人普照和尚。持重刻清規證義示
0375a22: 予。且囑殿數語於後。固辭之。不獲已巳。乃濡筆書曰。竊
0375a23: 聞。大聖人應現無方。動止皆成模範。下愚者知識有
0375a24: 限。涓埃俱獲咎過。況法丁像季。去聖時遙。似窮子之
0375b01: 走失他鄉。倉皇莫辨。如擔夫之迷入險道。皂白不分
0375b02: 吾教清規一書。始成四卷。迺作於唐之中葉洪都百
0375b03: 丈山大智懷海禪師。當時叢林。即奉為左券。以迄於
0375b04: 今。千有餘。迨至　國朝道光初年。杭州瓶迴龍
0375b05: 真寂寺源洪大師者。宗教兩通。儒釋一貫。因念古人
0375b06: 尚質。今人尚文。殆非質無以存其樸。非文不能暢其
0375b07: 辭。爰蒐輯歷代古德語錄中。凡有裨益於重興始創
0375b08: 耕種市井持律參禪講教諸門庭者。因事因人。因時
0375b09: 因地。無不條分縷晰。一一增入。以便有志斯道者。隨
0375b10: 宜采釆用。庶免臨時慞惶首鼠兩端之誚。累成一十六
0375b11: 卷。付之剞劂。儲於西湖經房流通。咸豐庚辛之際。疊
0375b12: 遭兵燹。一切藏板毀滅盡淨。而
0375b13: 普公亟尋舊本。首傾囊。繼募眾善。刻成帙。仍貯
0375b14: 經房。其費貲若干。姑置弗論。嘉其勤勤懇懇一片利
0375b15: 物利人之心。當與此書垂諸永久。是為。
0375b16: 吳中後學願定和南
0375b17: 
0375b18: 
0375b19: 
0375b20: 
0375b21: 
0375b22: 
0375b23: 
0375b24: 
0375c01: 
0375c02: 
0375c03: 
0375c04: 百丈叢林清規證義記目錄
0375c05: 卷首
0375c06: 原序證義序松序
0375c07: 陳序沈序
0375c08: 目錄凡例
0375c09: 五重元義一。人喻法為名。二。權實相須為體。三。扶律內護為宗。四。依法辦事為用。五。乳酪
0375c10: 並用為教相
0375c11: 祝釐章卷第一凡六事
0375c12: 聖節啟建正節早祝聖節圓滿
0375c13: 皇后千秋受敕奉旨景命四齋
0375c14: 報恩章卷第二凡十三事
0375c15: 國忌供天護日護月
0375c16: 附中秋祀月祈晴祈雨
0375c17: 附祈雪遣蝗祈禱韋
0375c18: 附韋天聖誕附伽藍誕祭
0375c19: 報本章卷第三凡十二事
0375c20: 釋迦佛降誕佛成道佛涅槃
0375c21: 藥師佛誕彌陀佛誕彌勒佛誕
0375c22: 準提聖誕文殊聖誕普賢聖誕
0375c23: 觀音聖誕勢至聖誕地藏聖誕
0375c24: 尊祖章卷第四凡十二事
0376a01: 初祖達磨忌百丈祖師忌智者大師忌
0376a02: 賢首法師忌道宣律祖忌慧遠祖師忌
0376a03: 開山祖忌嗣法師忌剃度授經二師忌
0376a04: 附父母忌禮設斛普薦
0376a05: 掃
0376a06: 住持章卷第五凡五十五事
0376a07: 上堂晚參小參朔望
0376a08: 入室請益巡寮普說
0376a09: 告香念誦附念誦規約設斛
0376a10: 薰點藥師燈普佛
0376a11: 肅眾訓童行規誨為行者普說
0376a12: 受法衣掩關啟關
0376a13: 迎待尊宿六禮。迎待看單。陞座。落堂。請齋。參堂巡寮。回山護法至
0376a14: 到宗剎諸山慶生飯僧
0376a15: 施齋田供羅漢放生附生所規約
0376a16: 供法衣受煎點
0376a17: 通嗣書法眷書。遺書等。附請新住持附請啟式入院
0376a18: 住持出入退院板賬
0376a19: 遷化入棺停棺
0376a20: 茶毗入估唱
0376a21: 安牌裝造佛像附開光式修整經典
0376a22: 修造僧坊
0376a23: 兩序章卷第六凡八十一執共九十四條
0376a24: 執事單
0376b01: 西序一禪堂首座。西堂。後堂。堂主。書記。知藏。藏主。維那。悅眾。參頭。清眾。香燈。司水
0376b02: 二淨業堂規載大眾章。執事同禪堂
0376b03: 三侍寮祖侍。燒香。記錄。衣。湯藥。請客。侍者。聖僧侍者。行者。淨人。此二列執。附前住持章
0376b04: 東序四庫房都監。監院。副寺。知事。庫司。庫頭。米頭。炭頭兼爐頭。印房。擔運帶貼庫。庫房
0376b05: 規銘
0376b06: 五客堂僧值。知眾。知客。照客。茶頭。行堂帶碗頭。門頭。客堂規約
0376b07: 六房典座。貼案。飯頭。二飯。頭。大火。小火。水頭。磨頭。雜務。香燈。房條規
0376b08: 七山寮值歲。知山。巡山。柴頭。山寮香燈。山寮規約△知浴。浴堂規約。淨頭△知屋。監修。
0376b09: 化主
0376b10: 八收供寮化飯。收供。收供寮規。或有田。設田房。即用莊主。監收等執△園頭。園房寮規
0376b11: △下院執事約
0376b12: 九旦過堂寮元。旦過堂規△閒住。耆舊堂規
0376b13: 十香燈寮殿主。法堂香燈。藏樓香燈。內塔主。外塔主。祖堂香燈△巡照分日夜。打掃
0376b14: 請兩序執班首秉拂分二。一新請受執。二八節奉命
0376b15: 請齋茶兩序辭執
0376b16: 大眾章卷第七凡七十五事。分上下兩卷上卷
0376b17: 剃度正範分四△一。遵律十例。即分十則△二。崇正辯△三。五戒元基。又
0376b18: 分十。導引。啟白。請師。開導。請聖。懺悔。問遮難。授皈戒。發願。誡囑回向△四十支正範又分為十則。通白
0376b19: 敷座集眾請師。遣求度者出。和僧羯磨。召求度者入。開導。辭謝君親。剃髮。授沙彌戒。勸誡回向。附剃度規
0376b20: 約。上供疏式
0376b21: 付戒貼報單。預備禮物。預請諸執。預習佛事。酌定戒期。右師派泒白。受戒堂規
0376b22: 布薩節要分十。綱目十節。懺悔羯磨。僧法誦戒。略誦戒式。對首誦戒。心念誦戒。比邱律顯
0376b23: 是明非。菩薩僧眾誦戒。菩薩律顯是明非。居家布薩
0376b24: 五篇六聚護戒道具
0376c01: 附式叉摩那辯附尼八敬法上卷竟。下卷起
0376c02: 掛單安單普請
0376c03: 日用軌範內分總別共十一則脩身十事
0376c04: 戒不祥事共住規約淨業堂規約
0376c05: 佛七規約附回向疏分衛拾遺
0376c06: 省行堂規約附看病執龜鏡文
0376c07: 付法南岳三支。青原一支。附天台一支。賢首一支。南山一支
0376c08: 節臘章卷第八凡二十八事
0376c09: 安居夏中念佛講經
0376c10: 講堂規約座主條約
0376c11: 蘭盆儀軌摘要開啟壇儀。淨壇繞經。上蘭盆供。眾僧受食。蘭盆會約
0376c12: 解夏坐禪恒規分六。早課第一。上午第二。下午第三。晚課
0376c13: 第四。夜香第五。禪堂規約第六孟冬貼單結冬
0376c14: 起禪七解禪七解冬
0376c15: 月分須知元旦。上普供。五月端陽。冬至。除夕
0376c16: 法器章卷第九凡六事
0376c17: 鍾板木魚犍椎磬鼓
0376c18: 附地輿名目
0376c19: 
0376c20: 
0376c21: 
0376c22: 附列祖提綱錄總目四十二卷
0376c23: 卷首
0376c24: 敘緣起凡例
0377a01: 祝釐
0377a02: 聖節啟建正節日聖節滿散
0377a03: 景命四齋改元登極
0377a04: 千秋節受敕奉旨
0377a05: 降香到受師號并紫衣聖主請陞座
0377a06: 天眷請陞座宗藩請陞座詔汰
0377a07: 詔復
0377a08: 報恩
0377a09: 聖忌聖后忌祈晴
0377a10: 祈雨謝雨祈雪
0377a11: 謝雪
0377a12: 報本
0377a13: 佛降誕佛成道佛涅槃
0377a14: 涅槃日先期率眾財
0377a15: 尊祖
0377a16: 初祖忌拈香百丈忌開山忌
0377a17: 嗣法師忌嗣法師翁忌
0377a18: 掃歷代祖拈香受業忌父母忌
0377a19: 住持日用
0377a20: 上堂晚參
0377a21: 小參。有結制。解制。冬夜。歲夜。對靈之別
0377a22: 普說。有告香。夏前。中夏。特請之異
0377a23: 念誦水陸會肅眾
0377a24: 訓童行為行者普說受法衣
0377b01: 病起掩關啟關
0377b02: 迎待尊宿。分引座敘謝兩種護法至敘謝
0377b03: 到宗剎諸山施主請陞座慶生
0377b04: 祈嗣飯僧施齋田
0377b05: 供羅漢放生供法衣
0377b06: 供法帔供寶資冥
0377b07: 受煎點通嗣書至法眷書至
0377b08: 嗣法師遺書至二親遺書至歸省受業
0377b09: △受請陞座拈衣拈敕黃
0377b10: 拈護法疏拈公帖指法座
0377b11: 登座受請當晚小參
0377b12: 辭眾頭首受請住持引座
0377b13: 頭首受請借座陞座當晚小參
0377b14: 借座辭眾
0377b15: △入院炷香佛事三門佛殿
0377b16: 伽藍祖堂據室
0377b17: 到院上堂
0377b18: △開堂祝聖佛事拈敕黃捧御香
0377b19: 拈劄付拈公帖拈護法疏
0377b20: 拈方外交疏拈山門疏拈諸山疏
0377b21: 拈三宗疏拈宗剎疏拈江湖疏
0377b22: 指法座拈祝太上皇皇太后等香
0377b23: 拈祝聖香拈護法香拈報謝香
0377b24: 燒懷香白椎後垂語請就別剎開堂
0377c01: 入院後請開堂入院日請開堂再住入院
0377c02: 當晚小參為建寺檀越陞座
0377c03: 管待專使留請兩序報謝出入
0377c04: 報謝回寺白眾出隊出隊歸
0377c05: 立聖像胎骨入腹臟開光明
0377c06: 聖像成請藏經捨經函
0377c07: 迎經開經焙經補經
0377c08: 營建劈草開基立磉
0377c09: 豎柱上樑掛寺額
0377c10: 落成鑄鑊結
0377c11: 進火法座成建寶
0377c12: 上珠寶索相輪合尖
0377c13: 建壽定基開基
0377c14: 立石開閉請行橋并謝
0377c15: 開田并謝看退院辭眾退院再歸
0377c16: △為住持遷化佛事入龕移龕
0377c17: 鎖龕法堂掛真舉哀
0377c18: 奠茶湯大夜對靈小參起龕
0377c19: 全身入闍維奠茶湯秉炬
0377c20: 安骨起骨轉骨
0377c21: 骨靈骨入撒骨
0377c22: 入祖堂安牌估唱下遺書
0377c23: 尊宿訃至
0377c24: 兩序
0378a01: 請西序頭首請兩堂首座留首座
0378a02: 請藏主侍者請東序知事請監寺
0378a03: 提點請典座請修造
0378a04: 請化主發化主請監收
0378a05: 舉名德兼法嗣立僧
0378a06: 立僧後秉命普說秉命入室後普說
0378a07: 兩序進退掛時請知事請兩序
0378a08: 謝西序頭首謝兩堂首座謝書記藏主
0378a09: 謝知殿侍者謝東序知事謝都監監院
0378a10: 謝維那謝典座謝化主
0378a11: 謝莊主謝諸莊監收謝兩序
0378a12: 大眾
0378a13: 剃髮執刀垂示付衣垂示度僧
0378a14: 付戒辦道具大掛搭歸堂
0378a15: 名勝掛搭普請為亡僧鎖龕
0378a16: 起龕奠茶湯
0378a17: 住持為亡僧秉炬起骨骨
0378a18: 入塔撒骨為尼起龕
0378a19: 秉炬入塔為優婆塞起棺
0378a20: 秉炬起骨入壙撒土
0378a21: 點主為優婆夷起棺秉炬
0378a22: 骨入塔撒骨
0378a23: 點主
0378a24: 節臘
0378b01: 建楞嚴會結制中夏
0378b02: 建蘭盆會解制頭首四節秉拂
0378b03: 住持謝四節秉拂元旦立春
0378b04: 元宵寒食舖帳簟
0378b05: 端午建青苗會散青苗會
0378b06: 炙茄會立秋開旦過
0378b07: 中秋重陽開鑪
0378b08: 冬至
0378b09: 法器
0378b10: 鑄法鐘掛法鐘鳴法鐘
0378b11: 施法鐘掛板掛鐘板
0378b12: 掛木魚製法鼓
0378b13: 按此之列祖提綱一書。備錄歷代宗師法語。其名目校清規為詳。第無事儀耳。今此目後。復附其目錄者。
0378b14: 備是書未備之事目也。此書係康初年。武林理安。杲翁悅和尚所輯。彼廣搜諸祖遺集而成。故極詳
0378b15: 備。其凡例云。是書大要。以清規諸事為綱。列祖提綱作目。又云。諸祖俱有聖節滿散語。恐至元以前。古清
0378b16: 規內。有此成式。不敢遽遺云云。據此。則清規本中。所遺多矣。辛得呆翁一番搜索。雖褐有法語而無作法。
0378b17: 然因此。猶得見老祖遺規。詳細若此。顧目思義。重有賴焉。是呆翁之功也。爰備錄總目。用資觀覽。提綱又
0378b18: 云。一以使後學。知法門有此大體。以待後來好古者補行。亮哉言矣
0378b19: 
0378b20: 
0378b21: 
0378b22: 凡例十三條
0378b23: 一清規。自唐迄今。時相去者。千餘年。僧例有古今之
0378b24: 殊。鄉風有南北之異。是以未能盡合時機。規之增
0378c01: 減。行之通塞。有自來也。然今流通諸本。非失於太
0378c02: 繁。即失於太簡。太繁。則不暇靜修。太簡。則不能治
0378c03: 務。惟茲本。繁簡得中。儀文周備。而條理井然。便於
0378c04: 行持。又甚合時宜。堪垂範。
0378c05: 一百丈至今。時代既遙。清規原本。無從考核。即今藏
0378c06: 本。頗多後世事跡。可知百丈手訂原本。失傳久矣。
0378c08: 指耳。其參以近代事者。係歷代知識。隨時隨地而
0378c09: 為更易。蓋禮應從宜。變而通之。以盡利也。故曰言
0378c10: 無古今。合理者勝。恐閱者。見有近代事。疑非百丈
0378c11: 原本。而生輕忽。特發明於此。
0378c12: 一清規。原本九章。今依次列卷。唯水陸一種。原在住
0378c13: 持章內。以文太富。今分本另行。
0378c14: 一清規名目。有古今不同者。如古稱頭首。今名首座。
0378c15: 或號座元。古稱監寺。今名監院。以及書狀。改名書
0378c16: 記。僧堂。改名禪堂之類。俱改其名。而不改其義。又
0378c17: 規條中。古有而今無者。如點茶拋香之類。古無而
0378c18: 今有者。如祖忌增百丈等。水陸增雲栖等。及不許
0378c19: 吃煙之類。
0378c20: 一清規流傳既久。不無以傳。如執事之執。歷考
0378c21: 內典。無職宇者。蓋執者。執持之義。執其事而謹其
0378c22: 行也。雖如列職之各守其職。然以執為職。終屬牽
0378c23: 強。其他如三衣之謬。施食之舛等。茲皆更正。
0378c24: 一集中義無不備。而文有詳略。如祝釐詳於首章。即
0379a01: 略於四節。祈禱詳於元旦。即略於朔望之類。又於
0379a02: 平日所常行者。即不悉載。所謂書不盡言。言不盡
0379a03: 意。在人之善會而已巳。
0379a04: 一叢林佛事雖多。不出四種。所謂止持。即諸規戒作持。即諸
0379a05: 行儀念誦。即轉法輪說法。示第一義或唯以一事。或兼二兼三。
0379a06: 或一事并具四種。唯在住持隨宜設施。兩序和衷
0379a07: 共濟。古賢軌則。不難再見於今矣。
0379a08: 一此書。自方丈以至執事。固無人不當備閱。而初學
0379a09: 為尤要。果能熟記行持。不惟臨事無疑。又且得以
0379a10: 束其形儀。熏其心識。現在可免放逸之咎。他日可
0379a11: 作軌範之師。其益大矣。誠宜人奉一編。以備觀覽。
0379a12: 一此書。三根普被。利鈍均沾。一往觀之。似文淺易明。
0379a13: 再四參詳。寔義深難曉。粗心浮氣。於斯懵焉。茲集
0379a14: 於義深難曉處。則以證義引申而暢明之。以便初
0379a15: 參學者會取。
0379a16: 一證義之作。或隨文釋題。或即事顯理。如祀月淨頭等或補
0379a17: 其要義。或推廣衍說。閱者皆宜留意。
0379a18: 一證義雖出潤手。而言多引古。良以即古證今。人易
0379a19: 生信。故所引某人某書。必先載其名目。若斷章取
0379a20: 義。不便錄其名目者。則佚之。非敢掠美。
0379a21: 一集中一切文疏。似非百丈所述。故他本或有不錄
0379a22: 者。然吾釋子。雖不當以詞藻為工。分心習學。而據
0379a23: 事命辭。不能不期於妥適。故茲仍照原本錄出。俾
0379a24: 用者得其現成。不復弄意識。亦不無小補耳。
0379b01: 一清規。除藏本外。世鮮刻本。致鈔錄者。或無心舛誤。
0379b02: 或任意增減。以傳。漸失本真。關係老祖遺規。
0379b03: 叢林體制。甚非細故。潤獲此編。較之藏本。似為妥
0379b04: 貼。而大旨則不相違背。因思有此善本。急宜流通。
0379b05: 遂不揣陋。各綴一說於下。以證明之。俾閱者開
0379b06: 卷了然。無復疑義。復請諸老宿。再三校正。乃敢刻
0379b07: 行。倘蒙
0379b08: 諸方知識。深體祖意。妙合時機。而教正之。則更幸
0379b09: 甚。
0379b10: 
0379b11: 
0379b12: 
0379b13: 
0379b14: No. 1244-I
0379b15:  百丈叢林清規元義
0379b16: 
0379b17: 古杭真寂寺苾　儀潤　述義
0379b18: 越城戒珠寺住持　妙永　校閱
0379b19: 將為清規證義。先明五重元義。一。人喻法為名。二。
0379b20: 權實相須為體。三。扶律內護為宗。四。依法辦事為
0379b21: 用。五。乳酪並用為教相。初。人喻法為名者初釋人。百丈二
0379b22: 字。人也。百丈。本山名。俗呼大雄山。在洪州龍興路。去郡治三百里。今屬南昌府。奉新縣。懷海大師。福州。長
0379b24: 世正宗也。住此山大智壽聖禪寺。盛宏禪宗。兼崇律制。嘗以梁朝光宅寺。法雲奉詔所集僧制。未盡協用。
0379c01: 遂重閱律藏。博約折衷。設規制範。務合時宜。又自維以身作則之義。於是每日力作。為眾標榜。有勸止者。
0379c02: 師曰。我無德以勞人。眾阻之。遂不食。故有一日不作。一日不食之語。流播寰宇。元和九年。正月十七日寂。
0379c03: 壽九十五歲。以元和十三年。葬於茲山。長慶元年。敕諡謚大智禪師。塔曰大寶勝輪。流通清規。宋大觀元年。
0379c04: 加諡覺照。塔曰慧聚。重刊清規。元。元統三年。加諡謚宏宗妙行禪師。敕僧德煇重修清規。頒行叢林。昔司馬
0379c05: 頭陀。嘗為百丈山銓記。內有法王居之。天下師表之句。師實應焉。按輿圖。百丈為山名者數處。此洪州之
0379c06: 百丈也。又自唐以來。百丈為人名。而顯著者數人。此懷海老祖之稱百丈也。略釋人竟。△次釋喻。叢林二
0379c07: 字。喻也。叢林乃草木葺聚之義。喻僧坊為眾僧所止之處。行人棲心修道之所。能生植道芽。趣登聖果。福
0379c08: 利生也。又此名義。具見經律。華嚴離世間品頌曰。菩薩妙法樹。生於直心也。信種慈悲根。智慧以為身。
0379c09: 方便為枝幹。五度為繁密。定葉神通華。一切智為果。又法華藥草喻品。亦以卉木叢林。喻隨機受化。又律
0379c10: 中。凡四僧已巳上。乃至百千。同住一處。作法辦事如水乳合。皆名叢林。推之比邱而稱苾者。西域謂此草
0379c11: 有五德。一體性柔軟。喻僧定德。折伏身心。不致麤獷故。二。引蔓傍布。喻僧慧德。傳法度人。綿延不絕故。三
0379c12: 馨香遠聞。喻僧戒德。戒香芬芳。為眾所重故。四。能療疼痛。喻僧解脫德。能斷煩惱。毒害不起故。五。不背日
0379c13: 光。喻僧解脫知見德。常向佛日智慧光明。解脫一切邪見邪業故。故比邱稱苾也。據此木草二喻。可見
0379c14: 為僧者。全賴修行為本。所謂住持有道德。則叢林日安。無則叢林日危。眾僧有五德。則名實皆得。無則名
0379c15: 實盡喪。然則叢林豈易住。而苾豈易稱哉。略釋喻竟。△次釋法者。清規二字。法也。先約事釋。謂以澄澈
0379c16: 潔白之模範。布於日用。而護佛教法也。又清規。即法之制度品節也。根本有部百一羯磨第十卷。佛言。且
0379c17: 如有事。我於先來。非許非遮。若於此事順不清淨。違清淨者。此是不淨。即不應行。若事順清淨。違不清淨
0379c18: 者。此即是淨。應可順行。四分律云。是佛所制者不應卻。非佛所制者不應制。凡此皆清規之義。百丈重集
0379c19: 之意也。又梵網經云。請僧福田求願之時。應入僧坊。問知事人。今欲請僧求願。知事報言。次第請者。即得
0379c20: 十方賢聖僧云云。註曰。僧坊。即叢林也。知事人。即執事也。應次第請。即清規也。又四分戒本。第十尼薩耆
0379c21: 波逸提云。大德。今為汝故。送是衣價。受取。是比邱應語彼使如是言。我不應受此衣價。我若須衣。合時清
0379c22: 淨當受。彼使語比邱言。大德。有執事人否。須衣比邱。應語言有。若僧伽藍民。若優婆塞。此是比邱執事人。
0379c23: 常為諸比邱執事云云。註曰。不敢自持衣價。令執事人代收。待合時清淨當受。守清規也。又藥師經云。有
0379c24: 雖不破尸羅而破軌則。註曰。梵語尸羅。此翻戒。軌則。即清規也。故知叢林清規。皆佛世已巳有。即我東土。漢
0380a01: 明帝已巳來。聚集眾僧。叢林也。如律行持。清規也。至唐世百丈時東土清規行世。已巳六百餘年矣。法久弊生。
0380a02: 祖適丁此。乃重加整頓。以惠後世。華嚴經回向品云。菩薩以法施為首。發生一切清淨白法。攝受趣向一
0380a03: 切智心。老祖之謂也。次約理釋者。戒珠妙永云。清規者。乃吾心本具圓常之妙道也。夫心本圓明。良由迷
0380a04: 悟之異。隨成十界依正之別。然法性同也。具也。乃吾心之規也。具也者。包十界依正而無餘也。同也者。感
0380a05: 迷悟因果而無差也。規也者。成萬法事理而無偏也。無偏者。中也。無餘者。假也。無差者。空也。空也假也中
0380a06: 也。即吾心之三觀。三觀者。乃能規之用也。空者。照真。絕纖塵。假者。照俗。該萬有。中者。照二不住二。真則一
0380a07: 真一切真。無俗無中而不真。俗則一俗一切俗。無真無中而不俗。中則一中一切中。無俗無真而不中。真
0380a08: 也俗也中也。即吾心之三諦。三諦者。乃所規之體也。由斯本體之難復。故立法以繩之。在佛為之律藏。在
0380a09: 儒謂之律例。在百丈則謂之清規也。雖世出世之不齊。其止惡生善。皆異其名。而同其義者也。是所謂清
0380a10: 規者。法也。略釋法竟。廣見下大眾章。護戒條說。
0380a11: 二。權實相須為體者天池法聚云。道本乎實際。而禮樂法制者。攝化之權也。非
0380a12: 權。則教無以立。而道不行矣。是故孔子作春秋。述禮記。備法制之權也。欲無言。一以貫。顯覺際之實也。即
0380a13: 吾佛洪範三界。軌持萬化。一皆發乎自覺聖智之所現量。用開遮持犯之權實相須。顯信。解行證之體用
0380a14: 一致。夫靈山一會。眾盈百萬。雍穆無違。不啻水乳之合。所謂不治而不亂。不言而自信。覿金容而感化。宜
0380a15: 不待夫誘掖告誡之諄諄矣。及其護善遮惡。而為毗尼之制。則條陳縷析。纖悉不遺。於涅槃顧命。則曰汝
0380a16: 等比邱。於吾滅後當尊重波羅提木叉。是汝之師。然則。王化大千。而垂範後世者。總不越乎理事不二之
0380a17: 為訓也。明矣。正法之餘。教始東被。其時佛法隆盛。事儀之節。固其可緩。自達磨來後。單傳心旨。實證者固
0380a18: 多。而其中不無蹈之子。致墮豁達之空。遂以儀容進止為不足為。品節制度為不足學者。不知會權歸
0380a19: 實。實豈離權。於是大智有清規之作。用以翊贊毗尼。紀綱法席。蘭若肅清。龍象蹴踏。信乎。理不遺事。而佛
0380a20: 事門中。不捨一法。故以權實相須為體也。
0380a21: 三。扶律內護為宗者大小二乘。毗尼律藏。一言以蔽之曰。止作雙持。茲清規亦
0380a22: 然。各堂條約禁過防非等。止持所攝也。種種禮儀參禪念佛等。作持所攝也。具此止作。與律相扶。外以儀
0380a23: 德感人。而生正信。內則守護正法常轉法輪。不期然而然。自利利人矣。此所謂扶律內護為宗也。如其戒
0380a24: 律不持。清規不行。即是魔黨。自破佛法。梵網經謂。佛法非外道天魔能破。如師子身中蟲自食師子肉。楞
0380b01: 嚴經云。云何賊人。假我衣服。裨販如來。造種種業。皆言佛法。誹出家具戒比邱為小乘道。由是疑誤無
0380b02: 量眾生。墮無間獄是故佛臨涅槃扶律談常。大意謂持戒比邱。能呵責驅遣破戒者。名真持戒。今此清規。
0380b03: 義亦遵此。故以扶律內護為宗也。
0380b04: 四。依法辦事為用者事有二種。一者時事。元旦。清明。乃至佛誕。祖忌等。有定時
0380b05: 而作故。二者非時事。慶生。祈禱。進院。退院等。以前後行止不定故。其事雖多。此二攝盡。皆即事以明理。明
0380b06: 理以垂化。然事或滯礙。又當善於通變所化乃周。邇來僧眾罕知此義。非棄置不行。即儀文舛錯。其拘
0380b07: 者。又或固執不通。以致隔礙難行。重為清規病。無惑乎。法道漸以陵夷也。將欲挽流弊。先當闡揚其義。
0380b08: 潤。不揣鄙陋。宗此善本。附以證義暢其說而明其義。俾人人得老祖遺規。精詳若是。苟能依法辦事。將
0380b09: 見改魔為佛。轉邪成正。除匪類。安大眾。齊禮儀。養道德。興叢林。化眾生。無有不周。所謂僧寶慧命。非戒律
0380b10: 清規。不能久住者。信矣。
0380b11: 五。乳酪並用為教相者天台智者。用涅槃經。從牛出乳。乃至醍醐五味。以判
0380b12: 如來一代時教為五時。初。華嚴。喻乳。次。阿含。喻酪。三。方等。喻生酥。四。般若。喻熟酥。五。法華涅槃。喻醍醐。故
0380b13: 茲清規。亦借用判經之例。判乳酪並用者。五時之教。梵網與華嚴同時。粗妙混融。剎剎塵塵。無非一真法
0380b14: 界。所謂治世語言。資生業等。皆順正法是也。今此清規。義遵梵網。上根行之。理事無礙。處處圓融。堪擬乳
0380b15: 味。至如阿含。雖專說生滅四諦。而小乘之規。即寓無生無作大乘之理亦猶醍醐之出於酥酥之出於酪
0380b16: 也。今此清規。例比阿含。即亦範彼小乘。俾其謹守繩墨。有基勿壞。如人身四支不缺。美服可彰。如繪事粉
0380b17: 素無虧。彩色可繼。堪擬酪味。故以乳酪並用為教相也。昔宗願云。禪門事例。雖無兩樣毗尼。衲子家風。別
0380b18: 是一般規範。若也途中受用。自然格外清高。如其觸向面牆。實為減人瞻敬。是以經歷叢席。遍參諸方。凡
0380b19: 有補於見聞。悉備除於綱目。以此莊嚴寶社。建立法幢。所謂佛事門中。缺一不可。亦猶菩薩三聚。聲聞七
0380b20: 篇。豈立法之喜繁。實隨機而設教。初機後學。冀善參詳。上德高流。幸垂證鑒。
0380b21: 
0380b22: 
0380b23: 
0380b24: 
0380c01: 
0380c02: No. 1244
0380c03: 百丈叢林清規證義記卷第一
0380c04: 
0380c05: 唐洪州百丈山沙門　懷海　集編
0380c06: 清古杭真寂寺苾　儀潤　證義
0380c07: 越城戒珠寺住持　妙永　校閱
0380c08: 祝章第一
0380c09: 述曰。人之所貴在明道。故自古聖君。崇吾西方
0380c10: 聖人之教。不以世禮待吾徒。尊其道也。欽惟
0380c11: 　國朝。優遇尤至。特蠲賦役。使安厥居。而期以悉
0380c12: 力於道。　　聖恩廣博。莫可名言。為僧者。必也
0380c13: 悟明佛性。謹守戒律。庶不負　盛朝隆重之至
0380c14: 意。而又朝夕祝佛慈冥加。天心默眷。俾我
0380c15: 　　后。導民於無為之化。躋世於仁壽之域。然後
0380c16: 可以仰報萬一也。其見諸日用者。謹恭錄而存
0380c17: 夫軌度焉。
0380c18: 聖節啟建
0380c19: 欽遇　　聖節。啟建　金剛無量壽道場幾日。長短隨宜
0380c20: 僧不給假。示敬也。啟建之先三日。客堂備紙。詣書記
0380c21: 寮。知客觸禮一拜。白云某日啟建　聖節。煩製疏語。
0380c22: 書記缺。記錄代。俱缺。用現成疏。見後書記製畢。具單。呈住持閱已巳。親送
0380c23: 客堂。觸禮一拜。答先禮也。知客用黃紙。書榜。并聯額。
0380c24: 及疏等。啟建之先一日。客堂請維那。共商念誦僧眾。
0381a01: 以次輪流派定。呈住持看畢。即請住持。來早殿上。領
0381a02: 眾諷經祝　　聖。當使殿主。洒掃殿上。啟建　金剛
0381a03: 無量壽道場。舖設莊嚴懸諸聯額。榜文張山門之左。
0381a04: 即掛牌。牌云某月某日。　恭逢　　萬壽聖誕。合院大
0381a05: 眾師。早課齊詣大殿。宣揚秘。持念誦藥師佛號。伏
0381a06: 願　佛日洞明。　　聖壽無疆　餘事。禮儀同上。但隨改某事名其
0381a07: 念誦牌。每日多則二十四僧。少則十名。照次輪開。建
0381a08: 首日。殿中陳設諸供物。上供黃紙證明疏。是日住持
0381a09: 說法。或上堂。或小參。隨宜而行儀見下住持章。○附證明疏。及額
0381a10: 聯句。又榜疏中六經一懺。隨宜若干。當各書填數目。
0381a11: 伏以。　景運宏開。　　聖人作而萬物。　　湛恩
0381a12: 普洽。　　一人慶而兆民賴。　　覆燾無私。乾坤孰
0381a13: 測其高厚。　　照臨有赫。日月莫喻其光華。知讚仰
0381a14: 之難窮。欲補報而無極。唯托　鈞陶之內。義重四恩。
0381a15: 故竭忠愛之心。虔恭三祝。　爰有一四天下。南贍部
0381a16: 洲。　大清國。某省府縣寺。續入職員某。臣僧某今於本年某月
0381a17: 日。恭逢　　天壽聖節。本寺預於本月某日。謹就
0381a18: 　　大佛寶殿。啟建　金剛無量壽道場幾日。逐日輪
0381a19: 僧上殿。披閱　大方廣佛華嚴經　大佛頂萬行首
0381a20: 楞嚴經　大乘妙法蓮華經　大方廣圓覺修多羅
0381a21: 了義經　金剛般若波羅密經　仁正護國般若經
0381a22: 　慈悲道場梁皇懺法。　於中加諷諸品真詮。宣持
0381a23: 密號。所萃洪因。端為祝延　　今上皇帝聖壽萬歲。
0381a24: 萬歲。萬萬歲。伏願　斗樞電繞龍象筵開。帝網百億
0381b01: 山河。咸歸　　聖量。華藏三千世界。益衍　丕圖。更
0381b02: 祈。　夔龍登用。　景星耀而泰階平。玉燭常調。民氣
0381b03: 樂而本固。　右疏恭申　佛日洞明。　龍天昭格。
0381b04: 　年月日　住持臣僧某甲具。若當道官員。為請主。並宜一一具書姓名。
0381b05: △此疏即作榜。交用。榜頭加　　萬壽無疆。四箇大字。又疏當於正節日。壇內上午供
0381b06: 時。眾齊念南無無量壽佛化疏。　　聖節滿日另有回向疏。當預供壇內。
0381b07: 萬壽無疆　金輪與法輪同轉。福越三祇。
0381b08: 舜日與佛日齊輝。壽延億劫。　此一聯額。懸大殿前軒中
0381b09: 普天同慶　一人有慶。雲戴日。星拱辰。照臨海宇。
0381b10: 萬壽無疆。龍負圖。鳳巢閣。永固基。　山門
0381b11: 遙瞻北極　八表來朝。同歸化育。
0381b12: 萬入貢。共樂昇平。　經壇
0381b13: 證義曰　　聖節亦名　　萬壽節。或稱　　天
0381b14: 壽。以此日為　　聖人誕降之佳節也。中本云。
0381b15: 但生植於天地之間者。莫不被其澤。唯我釋氏之
0381b16: 流。乃被其澤之尤者也。何以為然。孤柔弱。而
0381b17: 不能自立也。言孤則遠離親族。不營世家。言。則
0381b18: 寄食檀門。悽遲林麓。言柔。則潛心空寂。守節循規。
0381b19: 言弱則守護性真。不與物競。自非聖人不忘佛囑。
0381b20: 曲垂外護。則僧園資具。安能永為常住。而不遭陵
0381b21: 奪於他人之手乎。由是吾儕。安居暇食。一時一刻
0381b22: 咸出聖恩。雖天覆地擎。不足云喻。使盡形求法。終
0381b23: 身向道。至若忘軀畢命。亦不足以酬其萬分之一。
0381b24: 豈容懈怠懶惰。延白日。而更馳情於利欲者乎。
0381c01: 故茲　　聖節。理合如法啟建照疏念誦。以報
0381c02: 　國恩矣。
0381c03: 正節早祝
0381c04: 正節日。早課。燒香侍者傳爐。大眾雲集。住持拈香。維那舉香讚云寶鼎爇名香。普
0381c05: 遍十方。已巳下眾和誠奉獻法中王。端為　　皇王祝
0381c06: 　　聖壽。地久天長。後二句。重一遍南無香雲菩薩摩訶薩。
0381c07: 三稱。住持禮佛已巳。讚完。維那押磬。悅眾鳴引磬。齊念聖無量壽光明。三遍。其引磬。一
0381c08: 二遍慢板。第三遍快板。念畢煞下引磬。維那押磬。慢舉云藥師如來。左班同稱藥師如
0381c09: 來。　　皇帝萬歲。念完左默　藥師。右班齊稱。維那押磬出班。悅眾代執磬椎。
0381c10: 如來。維那居中問訊。長跪藥師如來。拈香三派。起立。問訊。轉身展大半具。唱云
0381c11: 　　皇帝萬歲。一拜藥師如來。左右同。和。維那第二拜藥師如來。維那。第三
0381c12: 拜　　皇帝萬歲。問訊。長跪。合掌。監院隨住持後長跪。合掌。維那高聲祝云大圓
0381c13: 滿覺。應跡西乾。心包太。量周沙界。一四天下。南贍
0381c14: 部洲。　大清國。某省某府某縣某寺。宏法沙門某甲。
0381c15: 監院比邱某甲等。茲當某年某月某日。恭逢　　天
0381c16: 壽聖節。餘節隨改良辰。雲集現前僧眾。登臨大雄寶殿。諷
0381c17: 演秘章。稱揚嘉號。所集洪因。端為祝延今上　　皇
0381c18: 帝聖躬。下三句。左右一齊合掌。同祝云　　萬歲萬歲。萬萬歲。維那。同監
0381c19: 院一叩首。此處悅眾鳴引磬兩下。左右對面一問訊。悅眾又押磬。維那頭再祝云　　皇后齊
0381c20: 年。　太子千秋。文武官僚。高增祿位。悅眾打引磬一下。又一押伏
0381c21: 願。　堯風永扇。　舜日長清。八方歌有道之　　君。
0381c22: 四海樂無為之　化。仰勞大眾。同念金剛無量壽。鳴大
0381c23: 魚子。大眾接念護國仁王菩薩摩訶薩。此下接念楞嚴。從薩怛他蘇
0381c24: 伽多耶云云。維那監院起立。三拜。起具。歸位。念至檀信皈依增福慧。句。接
0382a01: 藥師偈云藥師如來琉璃光。網莊嚴無等倫。無邊行願
0382a02: 利有情。各隨所求皆不退。南無東方淨琉璃世界。藥
0382a03: 師琉璃光如來。繞念南無藥師琉璃光如來。千聲。歸位展具。左右
0382a04: 唱和禮拜南無藥師琉璃光如來。十二拜南無日光遍照菩
0382a05: 薩。南無月光遍照菩薩。南無藥師海會佛菩薩。各三拜。拜
0382a06: 畢。三歸依。祝護法竟。鳴大鐘三下。維那云大眾師。齊上法堂。或方丈。眾至肅立。左右排
0382a07: 列次第。侍者通白住持。住持出。陞座。拈香。維那舉香贊。贊畢。喝展具。尚答隨具。維那云
0382a08: 頂禮和尚三拜。尚云一拜。禮畢。起具。仍歸位對面立。左右悅眾。次第鳴引磬三陣已巳。
0382a09: 待住持說小參竟。維那云禮謝和尚三拜。尚云一拜。禮畢。回堂是日輪次
0382a10: 念誦。仍如常儀。上午上堂。并上供。宣證明疏。午齋腐
0382a11: 飯俱載住持章。
0382a12: 證義曰。清規首冠祝　　聖者。欽遵佛敕而報
0382a13: 　國恩也。按大乘本生心地觀經。佛說　國恩。彰有
0382a14: 十　德。今吾僧眾。恭逢　清平盛世。幸值　　英
0382a15: 明聖君。　　恩如日月照臨。　　德同天地覆載。
0382a16: 要而言之。更有十大　　恩護。一。隆重三寶。不忘
0382a17: 佛囑故。二。修建佛剎。為大檀護故。三。印行藏典。流
0382a18: 通佛法故。四。給僧戒牒。參學無阻故。五。蠲免度牒。
0382a19: 出家得便故。六　　欽賜墨寶。莊嚴佛剎故。七。追
0382a20: 　　封古德。褒崇真脩故。八。年　　賜香燈。永作
0382a21: 福田故。九。另設僧官。俗不辱僧故。十。不使僧役。專
0382a22: 心辦道故。有此十　　恩。理宜知報。佛言。我今五
0382a23: 眼。明見三世一切國王。皆由過去。侍五百佛。得為
0382a24: 帝主。是為一切聖人羅漢。來生其國。作大利益。我
0382b01: 使五大力菩薩。五大士。五千大神王。往護其國。是
0382b02: 故我今三寶。付囑一切國王云云。如大涅槃經等。
0382b03: 俱有佛敕外護之文。故首舉也。
0382b04: 聖節圓滿
0382b05: 聖節圓滿日。客堂預先一日。白住持。及請當道宰官拈香已巳。正圓滿日。輪次念誦。仍照常儀
0382b06: 上午住持上堂。至念誦經懺竟。宰官到已巳。眾集。維那舉香贊。宰官住持。次第拈香。眾合掌。
0382b07: 跪誦晚課內之大懺悔支誦畢。起立合掌。維那舉回向偈云十方法界至人
0382b08: 口。法界所有即其舌。只憑此口與舌頭。祝吾　　君
0382b09: 壽無間歇。億萬斯年注福源。如海滉漾永不竭。獅子
0382b10: 窟內產狻貌。鸑鷟定出丹山穴。為瑞為祥遍九垓。草
0382b11: 木昆蟲盡歡悅。稽首不可思議事。喻若眾星拱明月。
0382b12: 故今宣暢妙伽陀。第一義中真實說。祝功德殊勝
0382b13: 行。無邊勝福皆回向。普願沉溺諸眾生。速往無量光
0382b14: 佛剎。十方三世一切佛。一切菩薩摩訶薩。摩訶般若
0382b15: 波羅密。此偈。維那兩句一拜。眾隨和。共十拜一問訊已巳。鳴樂器。眾齊念南無大乘常
0382b16: 住三寶。三稱。維那長跪。宣回向疏云天上無雙日。閻浮一　　至
0382b17: 尊。萬年松不老　　聖壽等乾。坤爰有　　聖節圓
0382b18: 滿回向文疏。對　佛披宣。仰望慈悲。俯垂證鑒。　伏
0382b19: 以。優羅華。瑞世同佛降生。閻浮提樹。連陰與天齊
0382b20: 壽。故毓夙成之　　睿質。克承丕顯之　　聖謨。大
0382b21: 哉元至哉元體元居正。會其極。歸其極。建極立中。今
0382b22: 據續入鄉貫寺名。人名以及起首年月日啟建祝道場。至今某月日。
0382b23: 圓滿回向。於中誦諸經。頂禮懺法。伏願　　垂拱
0382b24: 無為。天地位而萬物育。　鈞陶有象。陰陽理而四時
0382c01: 平。　　壽考萬年　　本支百世。更祈吾道之大同。
0382c02: 有俾　　聖時之至治。山林鐘鼓。樂　化日之舒長。
0382c03: 草木昆蟲。被　　膏澤之沾濡。祥開震旦。頌祝華封。
0382c04: 　右疏恭申　佛日洞明。　龍天昭格。年月日。住持
0382c05: 臣僧某甲具疏若當道官員為請主。並宜一一具書姓名。○宣畢。鳴諸法器。齊誦南
0382c06: 無無量壽佛化疏。化畢維那舉贊云　普賢行願。功德周圓。普
0382c07: 資恩有利人天。福壽廣增延。滅罪無邊。同願禮金仙。
0382c08: 南無圓滿藏菩薩摩訶薩三稱。向佛舉三歸依已巳。眾又三拜竟。各回本處。殿主
0382c09: 收拾莊嚴等物。各還原處。少頃。維那領眾搭衣持具。上方丈頂禮住持三拜。回堂。大眾謝維那。普禮一拜。
0382c10: 證義曰。祝者是為　　皇饗佛之辭。以此悅佛
0382c11: 神。而報　　皇恩也。按仁王梵網等經。佛遙鑒未
0382c12: 來。慮僧家之微弱。恐佛法衰殘。是以金口囑累。教
0382c13: 海仗　　皇以流通。玉手撫摩。僧輪憑　　帝而
0382c14: 熾盛。若　　帝王臣宰。少金湯之志。則真教陵夷。
0382c15: 惠風掩扇。人懷侮慢。法雨難施矣。是知城當時。
0382c16: 津梁後進者。莫尚　王臣擁護。　　皇以覆護
0382c17: 恩德被僧。僧以明道熏修報答。此乃法門第一要
0382c18: 事。故須日日祝延　　聖壽。事事祝延　　聖壽。
0382c19: 方盡衲子報恩之誠。今正殿佛前。常供　　萬歲
0382c20: 牌。即是此意。故首舉之。昔後宋僧曇宗。在靈味寺。
0382c21: 嘗為武帝行菩薩五悔法。帝曰。朕有何罪。而為懺
0382c22: 悔。宗對曰。昔虞舜至聖。猶云。予違汝弼。湯武亦云。
0382c23: 萬方有罪。罪在朕躬。聖主引咎。以軌世。陛下齊
0382c24: 聖往古。履道思。寧得獨異。武帝善之。噫。曇宗之
0383a01: 語。可謂報恩師表也。然僧又當知。各為本分事重。
0383a02: 努力熏修。庶幾佛恩　國恩。兩無所忝。不可徒崇
0383a03: 文。而有荒實踐也。
0383a04: 皇后千秋
0383a05: 遇　皇后千秋日。客堂隔宿掛念誦牌。誦金剛經一日。仍如常儀。正日早課
0383a06: 前祝　　聖已巳。維那白云今某月某日。恭逢　皇后千秋令節。謹
0383a07: 集僧眾。登殿諷誦。所萃良因。敬祝　皇后懿筭千秋。
0383a08: 伏願。八方天神來密佑。更資遐筭助我　　皇。仰勞
0383a09: 大眾。同念金剛無量壽云云。與前　　聖節儀同。
0383a10: 證義曰　皇后母儀天下。助我　　皇共致太平。
0383a11: 故叢林有千秋之祝。稱揚　淑德。求佛冥加。臣僧
0383a12: 之義。所當然矣。
0383a13: 受　　敕奉　　旨
0383a14: 凡　朝廷　　旨臨山。先差能執六人。即監院。知客。衣等預
0383a15: 備　龍亭。出寺五里迎接。時至。住持領眾山門外。兩
0383a16: 邊立定。不得參差失儀。殿上設香案。鳴鐘鼓。候
0383a17: 　　旨到。齊跪俯伏　　旨過。一齊起立。隨後。　龍亭供
0383a18: 奉殿中。眾僧於殿前丹墀。兩序排定。知客高聲呼云　　皇
0383a19: 恩御詔臨山。大眾頂禮三拜　　萬歲。拜已巳。一齊俯
0383a20: 伏。書記捧　　詔。向東邊高立。宣讀畢。仍供　　龍
0383a21: 亭。住持至亭前。拈香三拜已巳。再同眾僧謝　　恩九
0383a22: 拜。問訊已巳。齊鳴法器。及大鐘鼓。誦南無無量壽佛。捧
0383a23: 　　詔登　　御書樓。藏供已巳。維那收佛號。隨舉贊云
0383a24: 　　天龍聖主。護世周全。　　皇恩深重莫名言。奉報
0383b01: 在心田。眾僧。頂戴　　萬德詮。
0383b02: 南無吉祥王菩薩摩訶薩。三稱。眾向上問訊。各回本處住持陪官
0383b03: 見下住持章說或當日。或隔宿。住持上堂謝　　恩祝。
0383b04: 證義曰。受　　敕奉　　旨。如　　降香　　賜
0383b05: 衣　　賜號　　賜詩文　　詔陞座等。並附祝
0383b06: 者。皆謝　　恩祝　　聖故。按元大德七年八
0383b07: 月二日。護持聖旨到山。住持元叟端禪師。領眾望
0383b08: 闕謝恩罷。上堂云。平生抱愚拙。心意安林丘。磐陀
0383b09: 一片石。松下聊優游。迴鸞五色詔。瞥爾來巖幽。天
0383b10: 恩浹肌骨。淺薄將何酬。願君為堯舜。願臣為伊周。
0383b11: 金枝與玉葉。光耀千千秋。萬民贍稌。四海銷戈
0383b12: 矛。竺仙正法眼。如水常東流。又明太祖皇帝。賜元
0383b13: 極頂禪師紫衣。師謝恩上堂云。內使傳宣出紫宸。
0383b14: 賜衣何幸及微臣。金襴照耀天人喜。白鮮明雨
0383b15: 露新。光寵山林同佛日。暖除霜雪布陽春。餘生受
0383b16: 用流傳遠。萬歲宗門沐至仁。
0383b17: 景命四齋
0383b18: 月旦。月望。初八。念三。名景命四齋日。隔宿客堂掛諷
0383b19: 經牌。朔望誦梵網。遵佛敕也。初八念三誦仁王。護國裕民也正日早課先祝
0383b20: 　　聖。維那白云。某月日良辰。某省府縣寺。住持傳法臣僧。謹集僧眾。恭趨寶殿。諷誦秘典。稱揚聖號。
0383b21: 所萃宏因。祝延　　今上皇帝聖壽萬安。仰勞大眾。同念金剛無量壽護國仁王菩薩摩訶薩云云課
0383b22: 畢。住持說小參。朔望粥後。齋堂集眾。誦四分戒本。飯後誦
0383b23: 梵網。儀詳下布薩條行堂師先於案上。中供一佛。香燭齊備。兩
0383b24: 邊桌上。備律本魚磬等。候開小靜。鳴鐘三下。侍者傳
0383c01: 爐。眾集。展具拜已巳。住持拈香。維那舉香讚。住持拜畢
0383c02: 登座。兩序亦挨次撩衣而坐。維那鳴磬開經乃至誦
0383c03: 竟回向。下座。眾展具三拜。各回本處。若值冬月在禪
0383c04: 堂內者免誦。侍寮收誦戒牌。初八念三誦仁王般若
0383c05: 同此。又古規。朔望日早粥二板後。齋堂用普茶。宣規
0383c06: 約。今禪宗權開非時食戒。普茶移在晚二板。見下住
0383c07: 持章朔望條說即此朔望誦戒。亦禪宗之權宜所開。若依律制。當於黑白月之盡日為正。
0383c08: 又古規。每日齋粥二時下堂僧眾登殿。維那舉無量壽三遍。回向祝延　　聖壽。又每月。有四齋日。六齋日。
0383c09: 十齋日。每年正五九為善月。俱念誦祝聖。於每日早課。至心經畢。賜大祝延贊。
0383c10: 證義曰。四齋稱景命者。始於隋開皇三年。詔天下
0383c11: 正五九。并四齋日。各寺建祈禱道場。不得殺生命。
0383c12: 取藏經中有毗沙門天王。每歲巡按四大部洲。正
0383c13: 五九月。治南洲。故禁屠宰。而唐之藩鎮。每上任。必
0383c14: 犒士卒。須大烹宰。故以正五九不上官。為禁殺也。
0383c15: 今誤為忌者非。即四齋念誦。亦遵佛教敕。令人解
0383c16: 義。照自心源。有則改之。無則加勉。非但為誦經釋
0383c17: 愆報　恩也。噫。念誦釋愆報　恩。雖未解義。猶存
0383c18: 其禮。今有絕棄不行。違背甚矣。按續高僧傳。及雲
0383c19: 棲崇行錄。釋僧雲者。住寶明寺。以講演著名。四月
0383c20: 十五日。臨誦戒時。白眾雲。戒乃人人誦得。何勞數
0383c21: 聞。可令一僧豎義。使後進開悟。眾無敢抗。遂廢誦
0383c22: 戒。七月十五日眾集。忽失雲所在。四出追。乃於
0383c23: 古塚中得之。流血被體。問其故。則云有猛士執大
0383c24: 刀。厲聲呵云。僧雲。爾何人斯。敢廢誦戒。妄充豎義。
0384a01: 即以刀劊我身。痛毒難忍。因扶掖還寺。竭誠懺悔。
0384a02: 經於十年。至心盡敬。依式誦戒。臨終之日。異香來
0384a03: 迎。欣然而逝。時咸嘉其即世懲革云。雲棲蓮池云。
0384a04: 今時尚經論。而輕戒律。二千年來。半月誦戒。無復
0384a06: 果報炳然。於雲公有徵。願者思之。
0384a07: 
0384a08: 百丈叢林清規證義記卷第一
