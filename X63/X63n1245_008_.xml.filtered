0543c06: 
0543c07: 
0543c08: 重雕補註禪苑清規第八卷
0543c09: 
0543c10: 龜鏡文
0543c11: 夫兩桂垂陰一華現瑞。自爾叢林之設。要之本為眾
0543c12: 僧。是以開示眾僧故有長老。表儀眾僧故有首座。荷
0543c13: 負眾僧故有監院。調和眾僧故有維那。供養眾僧故
0543c14: 有典座。為眾僧作務故有直歲。為眾僧出納故有庫
0543c15: 頭。為眾僧主典翰墨故有書狀。為眾僧守護聖教故
0543c16: 有藏主。為眾僧迎待檀越故有知客。為眾僧召請故
0543c17: 有侍者。為眾僧看守衣故有寮主。為眾僧供侍湯
0543c18: 藥故有堂主。為眾僧洗濯故有浴主水頭。為眾僧禦
0543c19: 寒故有炭頭爐頭。為眾僧乞丐故有街坊化主。為眾
0543c20: 僧執勞故有園頭磨頭莊主。為眾僧滌除故有淨頭。
0543c21: 為眾僧給侍故有淨人。所以行道之緣十分備足。資
0543c22: 身之具百色見成。萬事無憂。一心為道。世間尊貴。物
0543c23: 外優閑。清淨無為。眾僧為最。迴念多人之力。寧不知
0543c24: 恩報恩。晨參暮請不捨寸陰所以報長老也。尊卑有
0544a01: 序舉止安詳所以報首座也。外遵法令內守規繩所
0544a02: 以報監院也。六和共聚水乳相參所以報維那也。為
0544a03: 成道故方受此食所以報典座也。安處僧房護惜什
0544a04: 物所以報直歲也。常住之物一毫無犯所以報庫頭
0544a05: 也。手不把筆如救頭燃所以報書狀也。明淨案古
0544a06: 教照心所以報藏主也。韜光晦不事追陪所以報
0544a07: 知客也。居必有常請必先到所以報侍者也。一瓶一
0544a08: 處眾如山所以報寮主也。寧心病苦粥藥隨宜所
0544a09: 以報堂主也。輕徐靜默不昧水因所以報浴主水頭
0544a10: 也。緘言拱手退己巳讓人所以報炭頭爐頭也。忖己巳德
0544a11: 行全缺應供所以報街坊化主也。計功多少量彼來
0544a12: 處所以報園頭磨頭莊主也。酌水運籌知慚識愧所
0544a13: 以報淨頭也。寬而易從簡而易事所以報淨人也。是
0544a14: 以叢林之下道業惟新。上上之機一生取辨。中流之
0544a15: 士長養聖胎。至如未悟心源。時中亦不。是真僧
0544a16: 寶。為世福田。近為末世之津梁。畢證二嚴之極果。若
0544a17: 或叢林不治法輪不轉。非長老所以為眾也。三業不
0544a18: 調四儀不肅。非首座所以率眾也。容眾之量不寬愛
0544a19: 眾之心不厚。非監院所以護眾也。修行者不安敗群
0544a20: 者不去。非維那所以悅眾也。六味不精三德不給。非
0544a21: 典座所以奉眾也。寮舍不修什物不備。非直歲所以
0544a22: 安眾也。畜積常住眾僧。非庫頭所以贍眾也。書
0544a23: 狀不工文字滅裂。非書狀所以飾眾也。几案不嚴喧
0544a24: 煩不息。非藏主所以待眾也。憎貧愛富重俗輕僧。非
0544b01: 知客所以贊眾也。禮貌不恭尊卑失序。非侍者所以
0544b02: 命眾也。打疊不勤守護不謹。非寮主所以居眾也。不
0544b03: 閑供侍惱亂病人。非堂主所以恤眾也。湯水不足寒
0544b04: 暖失宜。非浴主水頭所以浣眾也。預備不前眾人動
0544b05: 念。非爐頭炭頭所以向眾也。臨財不公宣力不盡。非
0544b06: 街坊化主所以供眾也。地有遺利人無全功。非園頭
0544b07: 磨頭莊主所以代眾也。懶墯併除諸緣不具。非淨頭
0544b08: 所以事眾也。禁之不止命之不行。非淨人所以順眾
0544b09: 也。如其僧眾。輕師慢法取性隨緣非。所以報長老也。
0544b10: 坐臥參差去就乖角。非所以報首座也。意輕王法不
0544b11: 顧叢林。非所以報監院也。上下不和諍堅固。非所
0544b12: 以報維那也。貪婪美膳毀訾。非所以報典座也。
0544b13: 居處受用不思後人。非所以報直歲也。多貪利養不
0544b14: 恤常住。非所以報庫頭也。事持筆硯馳騁文章。非所
0544b15: 以報書狀也。慢易金文看尋外典。非所以報藏主也。
0544b16: 追陪俗士交結貴人。非所以報知客也。遺亡召請久
0544b18: 以報寮主也。多嗔少喜不順病緣。非所以報堂主也。
0544b19: 桶杓作聲用水無節。非所以報浴主水頭也。身利溫
0544b20: 暖有妨眾人。非所以報爐頭炭頭也。不念修行安然
0544b21: 受供。非所以報街坊化主也。飽食終日無所用心。非
0544b22: 所以報園頭磨頭莊主也。涕唾牆壁狼藉東司。非所
0544b23: 以報淨頭也。專尚威嚴宿無善教。非所以報淨人也。
0544b24: 蓋以旋風千匝尚有不周。但知捨短從長共辨出家
0544c01: 之事。所冀師子窟中盡成師子。旃檀林下純是旃檀。
0544c02: 令斯後五百年再靈山之會。然則法門興廢繫在
0544c04: 內護既嚴。外護必謹。設使粥主人。一期主化叢林。
0544c05: 執士偶爾當權。常宜敬待同袍。不得妄自尊大。若也
0544c06: 貢高我慢。私事公酬。萬事無常豈能長保。一朝歸眾
0544c07: 何面相看。因果無差恐難迴避。僧為佛子應供無殊。
0544c08: 天上人間咸所恭敬。二時粥理合精豐。四事供須
0544c09: 無令闕少。世尊二千年遺蔭蓋覆兒孫。白毫光一分
0544c10: 功德受用不盡。但知奉眾不可憂貧。僧無凡聖通會
0544c11: 十方。既曰招提悉皆有分。豈可妄生分別輕厭。客僧
0544c12: 旦過寮三朝權住。盡禮供承。僧堂前暫爾求齋。等心
0544c13: 供養。俗客尚猶照管。僧家忍不逢迎。若無有限之心。
0544c14: 自有無窮之福。僧門和合。上下同心。互有短長。相
0544c15: 蓋覆。家中醜惡莫使外聞。雖然於事無傷。畢竟人
0544c16: 瞻仰。如師子身中蟲。自食師子肉。非外道天魔所能
0544c17: 慶也。若欲道風不墜佛日常明。壯祖域之光輝。補皇
0544c18: 朝之聖化。願以斯文為龜鏡焉。
0544c19: 坐禪儀
0544c21: 誓度眾生。不為一身獨求解脫爾。乃放捨諸像。休息
0544c22: 萬事。身心一如。動靜無間。量其飲食不多不少。調其
0544c23: 睡眠不節不恣。欲坐禪時。於閑靜處厚敷坐物。寬繫
0544c24: 衣帶。令威儀齊整。然後結跏趺坐。先以右足安左
0545a01: 上。左足安右上。或半跏趺坐亦可。但以左足壓右
0545a02: 足而已巳。次以右手安左手上。左掌安右掌上。以兩手
0545a03: 大拇指面相拄。徐徐舉身前欠。復左右搖振。乃正身
0545a04: 端坐。不得左傾右側前躬後仰。令腰脊頭項骨節相
0545a05: 拄狀如浮屠。又不得聳身太過。令人氣急不安。要令
0545a06: 耳與肩對。鼻與臍對。舌拄上唇齒相著。目須微開
0545a07: 免致昏睡。若得禪定。其力最勝。古有習定高僧坐常
0545a08: 開目。向法雲圓通禪師亦訶人閉目坐禪。以謂黑山
0545a09: 鬼窟。蓋有深旨。達者知焉。身相既定。氣息既調。然後
0545a10: 寬放臍腹。一切善惡都莫思量。念起即覺。覺之即失。
0545a11: 久久忘緣。自成一片。此坐禪之要術也。竊謂坐禪乃
0545a12: 安樂法門。而人多致疾者。蓋不善用心故也。若善得
0545a13: 此意。則自然四大輕安。精神爽利。正念分明。法味資
0545a14: 神。寂然清樂。若已巳有發明者。可謂如龍得水。似虎
0545a15: 山。若未有發明者。亦乃因風吹火用力不多。但辨肯
0545a16: 心必不相賺。然而道高魔盛。逆順萬端。但能正念。現
0545a17: 前一切不能留礙。如楞嚴經．天台止觀．圭峰修證儀
0545a18: 具明魔事。預備不虞者不可不知也。若欲出定。徐徐
0545a19: 動身安詳而起。不得卒暴。出定之後一切時中常作
0545a20: 方便護持定力。如護嬰兒。即定力易成矣。夫禪定一
0545a21: 門最為急務。若不安禪靜慮。到這裏總須茫然。所以
0545a22: 探珠宜靜浪。動水取應難。定水澄清心珠自現。故圓
0545a23: 覺經云。無清淨慧。皆依禪定生。法華經云。在於閑
0545a24: 處。修攝其心。安住不動。如須彌山。是知超凡越聖必
0545b02: 乃遷延。將何敵業。故古人云。若無定力。甘伏死門。掩
0545b03: 目空歸。宛然流浪。幸諸禪友三復斯文。自利利佗同
0545b04: 成正覺。
0545b05: 自警文
0545b06: 神心洞照。聖默為宗。既啟三緘。宜遵四實。事關聖說。
0545b07: 理合金文。方能輔翼教乘。光揚祖道。利他自利。功不
0545b08: 浪施。若乃竊議朝廷政事。私評郡縣官寮。講國土之
0545b09: 豐凶。論風俗之美惡。以至工商細務。市井閑談。邊鄙
0545b10: 兵戈。中原賊。文章伎藝。衣食貨財。自恃己巳長。隱佗
0545b11: 好事。揄揚顯過。指摘微瑕。既乖福業。無益道心。如此
0545b12: 游言。傷實德。坐銷信施。仰愧龍天。罪始濫觴。禍終
0545b13: 滅頂。何也。眾生苦火。四面俱焚。豈可安然。坐談無義。
0545b14: 一百二十問
0545b15: 敬佛法僧否求善知識否發悟菩提心否
0545b16: 信入佛位否古今情盡否安住不退否
0545b17: 壁立千仞否齋戒明白否身心閑靜否
0545b18: 常好坐禪否絕默澄清否一念萬年否
0545b19: 對境不動否般若現前否言語道斷否
0545b20: 心行處滅否見色便見心否聞聲便見性否
0545b21: 達磨面壁否龍牙隱身否千手千眼否
0545b22: 古佛與露柱相交否至道無難否似地擎山否
0545b23: 迷逢達磨否庵內人不見庵外事否南山起雲北山下雨否
0545b24: 師子奮迅否慈悲開示否護法亡軀否
0545c01: 古教照心否三觀澄神否遊戲三昧否
0545c02: 普門示現否深窮六相否洞照十玄否
0545c03: 融六位圓因否即十身果海否會信首丈殊否
0545c04: 入位後普賢否威儀詳定否語言端審否
0545c05: 心口相應否不自讚毀他否能退己巳讓人否
0545c06: 能知人功德否不說人罪過否不惡難問否
0545c07: 不好戲笑否常樂默然否不欺暗室否
0545c08: 處眾如山否常行謙下否和合無諍否
0545c09: 立事得中否樂聞善言否不惡直言否
0545c10: 安受苦忍否能忍惡罵否能降喜心否
0545c11: 不追陪人事否不懶墮焚修否不侵損常住否
0545c12: 不互用財物否不蓄金銀財寶否不藏書器玩否
0545c13: 不從人乞貸否知不蠶而衣否知不耕而食否
0545c14: 知不戰而安否受用知足否能節飲食否
0545c15: 行施不倦否受施不貪否衣無餘否
0545c16: 不為利說法否不求人愛敬否不貪利弟子否
0545c17: 不希求名譽否不近王臣否不恃作形勢否
0545c18: 不干預公家否謹畏王法否不占相吉凶否
0545c19: 不親厚女人否不賢能否不嫉他勝否
0545c20: 不輕貧賤否護人意根否不惱害有情否
0545c21: 常行放生否常念護生否敬老慈幼否
0545c22: 安養疾病否憫念牢獄否能惠飢寒否
0545c23: 遠悲收戰否等親華夷否報王臣統治恩否
0545c24: 答父母生育恩否酬師友訓導否念檀越供給恩否
0546a01: 懷親知贊助恩否顧給侍勤勞恩否思龍天荷護恩否
0546a02: 知兵將守禦恩否恤諸天衰惱否憫人間八苦否
0546a03: 傷修羅戰否悼鬼趣幽愁否哀旁生癡暗否
0546a04: 痛地獄悲酸否怨親平等否普敬如佛否
0546a05: 普愛如父母否誓度無餘否三時點撿否
0546a06: 一生事辨否得人自在否證大涅槃否
0546a07: 誡沙彌
0546a08: 未披剃前。准備五條正合披五條縵衣裙衫鐼子鞋靸。先受
0546a09: 五戒。次受十戒。切不得著七條九條及用頭。坐臥
0546a10: 僧床與大僧雜處。如禮見大僧。應稱某是沙彌。恣煩
0546a11: 大僧答拜。既受沙彌戒法。應須憶念遵行。若犯沙彌
0546a12: 戒。即不得六僧戒。常應精勤禮念。志求大戒。及讀誦
0546a13: 沙彌戒經。
0546a14: 書填狀式。某院童行姓某右某。年若干。本貫某州某
0546a15: 縣某鄉人事或郭下人事。昨於某年某月某日到院
0546a16: 出家有父母即云父母送到出家。禮住持僧某為師。今買到如客處買
0546a17: 到即稱買到客人某甲名下某處某字號空名度牒一道。欲乞書
0546a18: 填為僧。無諸般違。請申狀云云。年月日具。前位
0546a19: 姓某狀。
0546a20: 
0546a21: 重雕補註禪苑清規第八卷
