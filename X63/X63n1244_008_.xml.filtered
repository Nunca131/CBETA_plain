0499b10: 
0499b11: 百丈叢林清規證義記卷第八
0499b12: 
0499b13: 唐洪州百丈山沙門　懷海　集編
0499b14: 清古杭真寂寺苾　儀潤　證義
0499b15: 清越城戒珠寺住持　妙永　校閱
0499b16: 節臘章第八
0499b17: 述曰。僧不序齒。而序臘以別俗也。西域三時。以
0499b18: 一時為安居。自五月十五日。至九月十五日出入有禁止。凡禪
0499b19: 誦行坐。依受戒先後為次而制以九旬。進於
0499b20: 道。以三旬營資身之具。共四月使內外均養。身心
0499b21: 俱安。期進脩。不捨寸陰。護惜生命。行兼慈忍。
0499b22: 旨哉聖訓。萬世永遵。而五竺地廣。暑寒霖潦。氣
0499b23: 候之弗齊。故結制有以四月五月十二月。然皆
0499b24: 始以十四五六日。因地隨時。惟適之安。或曰坐夏。
0499c01: 或曰坐臘。戒臘之義始此。今叢林結夏以四月
0499c02: 望。解夏以七月望。此三月為安居。又結冬以十
0499c03: 月望。解冬以正月望。以此三月專務禪那。成規
0499c04: 久立。化在隨宜。千餘年來周旋規矩。聳觀龍象
0499c05: 之筵。主賓唱。迭聞獅子之吼。猗歟盛哉。
0499c06: 安居亦各結夏。亦名結制。今先行籌。次安居法
0499c07: 按律所制。安居事詳。今從權便。四月十六日結夏。客
0499c08: 堂預日掛牌。牌云安居。○十五日。知客知會維那。及各
0499c09: 堂。將各人名號。戒臘。開齊。以便登冊。再派悅眾。收籌。
0499c10: 行籌。迎請。各人認定。庶臨時無有紊亂。其外單沙彌
0499c11: 淨人。亦傳掛號已巳。知客令法堂香燈師舖蒲團。若無法堂。
0499c12: 即在齋堂量人數多少舖畢。正中上首。方桌一張。供釋迦
0499c13: 佛小像一軀。無像即供牌位。上寫安居會上。中天教主。本師釋迦牟尼佛
0499c14: 再於右邊。前廊下傍。官桌一張。供韋。住持之座。在
0499c15: 佛桌左傍。又堂中央。置小桌一張。可放籌盤。空盤。外
0499c16: 有大籌三枝。待行佛。韋。住持三處。如法備已巳。
0499c17: 小食止靜後。知客鳴大鐘三下。眾各搭七衣持具。集
0499c18: 法堂。悅眾二人。請住持到。佛前拈香三拜。轉身至韋
0499c19: 天。拈香。三問訊已巳。歸位。班首上香已巳。鳴引磬。大眾禮
0499c20: 佛三拜。轉身向韋天三問訊。再向上頂禮住持三拜。
0499c21: 尚云。一拜。拜已巳各照位坐。住持開示。乃至云。今差悅眾某師
0499c22: 行籌。悅眾某師收籌我今集僧後。次第作法。律制此處。有一
0499c23: 單白羯磨。白已巳悅眾起立。禮佛三拜。問訊。各拏籌盤。至佛前
0499c24: 左右對立。維那將籌盤。放空盤上禮佛三拜。問訊。長
0500a01: 跪。取一大籌。雙手橫捧。高聲白云　大清某某幾年。
0500a02: 夏三月。安居會上。中天教主。本師釋迦牟尼佛。受第
0500a03: 一籌。說已巳。放香爐上。起立一拜。收者以空盤。放彼籌
0500a04: 盤上。禮佛三拜。問訊長跪。雙手收籌。置空盤上。再禮
0500a05: 佛一拜。然後持盤各行。分左右。從住持上座起。次第
0500a06: 而行。受者應蹲身取籌。放於空盤內。如是依次行已巳。
0500a07: 再至韋天前。對而立定。維那仍將籌盤。放收盤上。三
0500a08: 問訊。雙手捧一大籌。高聲白云　大清某某幾年。夏
0500a09: 三月。安居會上。護法韋尊天。受最後籌。說已巳。放在
0500a10: 桌上。再一問訊。收籌者。以盤放行籌盤上。向韋天三
0500a11: 問訊已巳。雙手取籌。放盤內。再一問訊。收籌人。齊至韋
0500a12: 天前。共算人數若干。又說欲在會。未在會人報數。亦查明已巳。
0500a13: 末後先行。至佛前。上下兩班站定已巳。維那高聲白云。
0500a14: 大清某某年。夏三月。安居會上。座中比邱幾百幾十
0500a15: 幾人。沙彌若干人。報已巳。盤放桌上。維那又云。為僧行
0500a16: 舍羅竟。住持答云善。維那云爾。齊一問訊。歸位住持云。同居大眾。已巳
0500a17: 知此處。今夏有若干人安居。以後誦戒期中。不必行
0500a18: 籌。各人收攝身心。九旬之中。努力為道。受籌已巳竟。念
0500a19: 偈回向。悅眾鳴引磬。眾念回向偈已巳。各人起座。住持
0500a20: 禮佛。問訊韋天已巳。歸方丈。大眾禮佛。問訊韋天已巳。齊
0500a21: 上方丈。頂禮和尚。若免。即止。各回本處。知客令香燈。
0500a22: 送佛韋天至本處已巳。住持上堂。及眾誦戒。如黑白常
0500a23: 儀或在十六安居後。上堂。亦可。○次日十六。早粥止靜後。鳴大鐘
0500a24: 三下。眾集大殿。燒香傳爐。住持拈香。維那舉讚畢。出位
0500b01: 至中拈香。展具。禮佛三拜。長跪。合掌。唱云。
0500b02: 釋迦如來。二稱結夏安居。眾和畢維那合掌作白云。
0500b03: 禁足安居。乃如來之儀軌。識心達本。是釋子之行門。
0500b04: 道在人行。功由日進。茲者四月十六日。屆屇當我佛結
0500b05: 夏安居之辰。雲集眾僧。登臨寶殿諷演秘章。結起期
0500b06: 制。自今以後。發十願起三心。開明智性。報四恩。七
0500b07: 趣。消滅障緣。受持佛號。存想聖容。不得冒熱遊行。傷
0500b08: 害生命。稟七支之戒。皎如冰霜。持三律之儀。淨無瑕
0500b09: 穢。定水澄清。慧月朗照。內契真源。外敷梵行。長般若
0500b10: 之靈苗。成菩提之妙果。由此法門隆盛。海眾安和。天
0500b11: 龍擁護。人物欽崇曰竟。一拜。歸位。悅眾鳴引磬。大眾齊唱安居文云。
0500b12: 大德。一心念。我比丘某甲。今依某某寺。僧伽藍大界
0500b13: 內。夏三月結制安居三唱竟。眾念大悲三遍。繞殿。歸位。次念偈。
0500b14: 眾生無邊誓願度　煩惱無盡誓願斷　法門無量
0500b15: 誓願學　佛道無上誓願成唵。囉末憐陀娑
0500b16: 婆訶　三唱。三和畢。跪念怡山文已巳。起立結贊云。安居期結。道體先成。
0500b17: 殷勤發願猛脩行。教論作規繩。戒律圓明。頓證法王
0500b18: 身　歡喜地三稱　次舉結夏功德殊勝行云云。偈畢。三拜。回堂。
0500b19: 證義曰。結夏安居。自佛制已巳來。不拘宗教。未有不
0500b20: 遵者。邇來宗門。置之度外。亦可慨矣。即如列祖提
0500b21: 綱一書。載禪宗結夏法語。有九十則。彰彰可考。今
0500b22: 略舉數則。以見大意。白雲端云。安居之首。禁足為
0500b23: 名。禁足之意。意在進道而護生。真淨文云。十方聚
0500b24: 會。三月一結。息狂妄心。除苦惱熱。獲勝清涼。證大
0500c01: 寂滅。到波羅岸。出生死轍。以此聖制。故不設。又
0500c02: 云。茲日夏首。眾僧結制之辰。泐潭山比丘克文。與
0500c03: 清淨大眾。踞菩薩乘。脩寂滅行。以大圓覺。為我伽
0500c04: 藍。身心安居平等本際。涅槃自性。無繫屬故。今我
0500c05: 敬請。不依聲聞。當與十方如來。及大菩薩。三月安
0500c06: 居。為脩菩薩無上妙覺大因緣故。離諸垢染。清淨
0500c07: 梵行。若能如是。所謂如蓮華不著水。心清淨超於
0500c08: 彼。五祖演云。此夏居白雲。禪人偶聚會。三月九旬
0500c09: 中。尊卑相倚賴。粥飯與茶湯。精粗隨分耐。逐意習
0500c10: 經書。任運行三昧。彼此出家兒。放教肚皮大。石屋
0500c11: 珙云。今朝四月十五日。行師僧念頭息。草鞋乾
0500c12: 晒待秋風。金錫罷遊留靠壁。鸕偏愛守空池。鳳
0500c13: 凰豈肯棲荊棘。平生肝向人傾。相識猶如不相
0500c14: 識。噫。如是說法。豈非禪宗軌範。何今之不然也。
0500c15: 夏中念佛
0500c16: 結夏已巳。欲安禪者。仍照常例坐禪。若不坐禪。即便以
0500c17: 念佛為常課。期內每日早課如常。粥後上殿。念楞嚴
0500c18: 經中勢至圓通章一遍。大悲十小心經一遍。佛號
0500c19: 五百聲。回向作梵。唱一者禮敬諸佛十句願偈。三歸
0500c20: 依。各回。○小食止靜後。念十六觀經中雜想觀章一
0500c21: 遍。往生三遍。佛號五百聲。禮彌陀佛十二拜。三菩
0500c22: 薩各一拜。三歸依。各回。○午飯後。念大懺悔文。佛號
0500c23: 五百聲。三歸依。回堂。○晚課彌陀經。放蒙山。仍照常。
0500c24: ○黃昏止靜後。念十六觀經。上品上生章一遍。往生
0501a01: 三遍。佛號千聲。拜彌陀十二拜。三菩薩各三拜。三
0501a02: 歸依畢。○凡夏中。嚴禁雜話。并出入等事。犯遮逆者
0501a03: 不共住。破重戒者依律治。○凡禪堂堂師。喜學椎
0501a04: 法器。并在寺習學經律者聽。○凡犍椎法器。依次輪
0501a05: 擊。○凡經律論。宜互學習。○凡不隨眾者依規罰。○
0501a06: 眾欲聽經。維那白住持。請講楞嚴經。餘經亦得。
0501a07: 證義曰。結夏安居。乃佛法住世根本。梵網經言。冬
0501a08: 夏坐禪。所以清規。以安居。解夏。結冬。解冬。為四大
0501a09: 節也。邇來禪宗。只結冬而不結夏。殊違佛制。夫脩
0501a10: 行之要。無過禪淨兩途。今既以結冬坐禪。即可以
0501a11: 結夏。講經學律等。皆夏中所有事。而以念佛為首
0501a12: 務也。
0501a13: 夏中講經講律。講論。儀皆同此
0501a14: 將講某經。預日大眾。先具禮儀。面請住持。或命某某代講。即轉
0501a15: 請某某師搭衣持具。禮請開講。另有講堂規約見後初開講日。早粥
0501a16: 後。法堂香燈。舖設講經法座。座前供佛像一。及兩邊聽經桌。若無法堂。即
0501a17: 在齋堂。小食過堂後。方可舖設小食後。鳴大鐘十下。收鐘二下。聽經
0501a18: 者。搭衣持具。法堂兩邊站。住持命侍者三人。一傳牌。
0501a19: 一傳經。一傳爐。到法堂。行十方圓禮已巳。隨即鳴大鐘
0501a20: 鼓。聽經者。持具上方丈。請法師陞座。引磬先行。眾隨
0501a21: 後。監院執香居末。到方丈。眾兩邊照位對立。侍者與
0501a22: 維那請法師出。登座已巳。監院出位上香。展大具。三拜。
0501a23: 次大眾向上。展四折具。三拜已巳。仍引磬前行。眾隨後。
0501a24: 監院執香。在大眾後。法師又在後。侍者隨從。到法堂。
0501b01: 維那候法師。至中立定。打磬一下。鐘鼓齊歇。隨舉偈
0501b02: 云。降伏魔力冤。除結盡無餘。聞此妙響音。盡當雲來
0501b03: 集。候法師三拜。問訊。偈畢。隨即舉南無雲來集菩薩摩訶薩。四稱。末後於雲
0501b04: 來上。加海會二字法師登座拈香三瓣。維那呼眾頂禮三拜
0501b05: 已巳。眾各歸位坐。入定少頃。維那鳴磬三下。或鳴手鐘三陣亦可
0501b06: 按磬唱云。鐘聲傳三千界內。佛法揚萬億國中。功勳
0501b07: 帝主深恩。利益報檀那厚德。偈畢舉今為講某經說者。
0501b08: 舉南無本師釋迦牟尼佛。眾同三稱次舉開經偈。眾作梵
0501b09: 唱已巳。各將經揭開。然後開講。乃至講竟。法師云。向下
0501b10: 文長。付與來日。眾唱回向偈云。講經功德。沙界難量。
0501b11: 情與無情。同圓種智。偈畢。遂鳴鐘鼓。法師下座。禮座
0501b12: 上佛三拜。大眾齊送。法師回方丈登座。大眾作禮三
0501b13: 拜。若免送。即止各回本處。期內。自是以後。禮儀小異。
0501b14: 不鳴鐘鼓。亦不監院迎請。聽經者。亦不上方丈。唯站
0501b15: 法堂俟候。時至。鳴大鐘三下。眾集。用悅眾二人。當值
0501b16: 二人。講小座一人。持具至方丈。迎請法師。若班首代講。即在本
0501b17: 寮請師登座已巳。當值一人拈香。迎請五人拜。餘皆合掌
0501b18: 立。又夏中盛暑免衣。或大眾一拜已巳。即就坐聽講。
0501b19: 建首日。與圓滿日。上供儀如常。唯當各用一疏。疏語
0501b20: 應切合所講經義故不備。
0501b21: 證義曰。律中謂五夏已巳前。專精戒律。五夏已巳後。方
0501b22: 乃聽教參禪。故我釋尊廣說經律。旨歸拈花。至於
0501b23: 法流東土。亦先經律而繼禪宗。可見經律與禪宗
0501b24: 並重。住世模範。所以冬參夏學。相須而不相違也。
0501c01: 今之禪宗。於經律二者。漠不留意。誤矣。至聽經學
0501c02: 律。須明五要。第一要信諸佛境界。吾人各具。本無
0501c03: 差刖。不生退怯。第二要會歸自己已。不可說食數寶。
0501c04: 第三要心樂善。稍有長者。皆師友之。所謂擇其
0501c05: 善者而從之。無友不如己已者。第四要悲愍一切。凡
0501c06: 堪以此意相警者。不惜苦口。第五要恕人責己已。人
0501c07: 不如法。發哀愍心。勿見其過。若自生放逸。長憍慢。
0501c08: 則斷斷不可。每見世人。欲學經律入講肆者。有種
0501c09: 種障難。汝今遇良緣。反慕浮淺。豈不惜哉。又凡講
0501c10: 經者。須會佛祖意。莫只依文解義。反障學者見地。
0501c11: 當知代佛宣揚。人天矚目。不可忽也。按正法念處
0501c12: 經說。凡人間講經。受戒。修道。證果。及舉行佛事。從
0501c13: 地神報空神。如是展轉上報三界諸天。乃至諸佛。
0501c14: 禪宗秘要云。隨餘法師講維摩經。有李錄事者。死
0501c15: 後。其鬼時依附人。共人言論。師問曰。今講此經。感
0501c16: 何人聽。答曰。自人頭已巳上。便是鬼神。上及諸天。重
0501c17: 級充滿。然見諸天。聞法師酒氣。皆回面而聽。餘。即
0501c18: 悔過。不復飲。鬼又曰。非唯此會獨感諸天。但有法
0501c19: 事。無不來降。據此。凡作法事。宜誠敬。
0501c20: 講堂規約凡一十二條
0501c21: 夫禪之與教。非有二也。教為禪詮。禪為教髓。執文義
0501c22: 而守詮。禪亦為教。離文義而契心。教亦名禪。即行儀
0501c23: 以彰真如。依模範而成妙道。善財遍法界參求。釋尊
0501c24: 示有學成覺。為參學標榜。作後昆楷模故知由信解
0502a01: 以行證。因開示而悟入。典至重矣。非有條章。莫由持
0502a02: 守。謹列於左。幸各式遵。○一講經期內倘有破根本
0502a03: 戒者。飲酒放逸者。諍人我是非者。毀謗講法。及法師
0502a04: 同學等者。以上若犯一法。即擯出院。○一託故在外
0502a05: 閑遊。及應經懺者出院。○一不隨眾者罰。○一出入
0502a06: 衣冠不正者罰。○一每日早粥後。聽經者到大殿。搭
0502a07: 衣誦本經一卷。或禮懺一時。以求消障增慧。○一每
0502a08: 日小食後。請師講經。須齊到聽講。講大座經。三回不
0502a09: 到者出堂。○一別經雜典。不許看。違者出堂。○一
0502a10: 預日先細閱大座所講經文。庶聽講時。易於領會。有
0502a11: 不解處。下座後請問。如懈怠不看。聽講時。昏沉放逸
0502a12: 者出堂。○一聽經須解義。可期開悟。只圖消文。而不
0502a13: 解義。決無悟期。若并文亦不消。隨行逐隊。應故事
0502a14: 者出堂。○一講小座。先鳴鐘三下。內外俱到。倘小座
0502a15: 講錯含糊處。不得戲輕慢。有貢高不聽者罰。○一
0502a16: 講小座人。上方丈告座。乃至大眾前。總告座。大眾亦
0502a17: 同站班。當值一人亦上香。小座人須回禮至講完後。
0502a18: 仍如前告座。○一每日輪次小座外。抽籤講小座。以
0502a19: 日進。除真愚鈍者。○以上條約。各宜遵守。有疾病
0502a20: 者。或尊客等隨喜聽者。不拘常例。年月日。住持某甲
0502a21: 重錄。
0502a22: 附座主條約凡九條
0502a23: 夫講堂規約。皆學人事。竊謂座主。亦有當守之則。當
0502a24: 悉之義。良以講經一事。乃代佛宣揚之時。人天拱聽
0502b01: 之地。理宜敬慎。昔阿難結集法藏。登座執筆。感得相
0502b02: 好如佛。集經講經。其義一也。是非遠離諸過。豈易為
0502b03: 萬一之稱哉。故約例九條以肅威儀。以昭誠敬。○一
0502b04: 須具大慈悲。誨人不倦。說法平等。無有高下。不擇冤
0502b05: 親。不計供養。○一當著清淨衣。內外俱淨。不得褻衣
0502b06: 登座。雖大暑。亦必搭衣。柔和忍辱。并不得因坐久。去
0502b07: 衣。○一澄心寂照。觀諸法空。梵遠聞。人天交集。當
0502b08: 體即假。照空不空。照假非假。當體即中。攝事歸理。才
0502b09: 堪入妙理。○一坐宜端正莊重。不得斜身踞坐。言
0502b10: 粗野。○一不得置正義不講。多說枝葉。若發揮奧旨。
0502b11: 引喻的確。雖世諦語言。不相違背。○一凡講經固當
0502b12: 提要元。暢明其義。然消文。乃是入手功夫。不可詳
0502b13: 義而略文。令淺識茫然不解。○一不得於所見不真
0502b14: 之處。穿鑿附會。或強經就我。貽後人。若遇此等處
0502b15: 當直言不知。不強其為知。○一不得因引喻事蹟。縱
0502b16: 談婬邪等趣。以法為戲。有尼女在會。更宜慎。○一不
0502b17: 得憚煩偷安。敷衍了事。○以上各條。乃為明曉經義
0502b18: 之法師。防其過咎。若自量經義。不甚了了。則此座豈
0502b19: 易登。人天羅列。因果昭彰。各宜慎之。
0502b20: 證義曰。天神聽經。已巳見前釋。又凡叢林中。即閒談
0502b21: 偶語。亦皆有鬼神來聽察。摭古云。宋光孝安師。住
0502b22: 清泰寺。不樂從務。日惟晏坐。儼然在定。偶於定中
0502b23: 見二僧倚欄而語。初有天神。擁衛傾聽。久之散去。
0502b24: 俄而惡鬼吐罵。仍掃跡。安乃出定。詢其故。初論
0502c01: 佛法。次及世諦。末談資養。安師以二僧事自礪。終
0502c02: 身未言及世事。寂後火化。舌根不壞。柔如紅
0502c03: 蓮花葉。雲棲崇行錄。亦載此事。噫。倚欄而談。尚有
0502c04: 神聽。況登講經。可不慎乎。
0502c05: 蘭盆儀軌摘要全卷見蘭盆會纂中
0502c06: 七月十五日。設蘭盆供。預日於山門貼匾云。蘭盆勝
0502c07: 會。○即打掃大殿。并內外丹墀。及辦供器莊嚴諸什
0502c08: 物等。一一齊備。○次日早課。祈禱等事。照元宵解冬
0502c09: 例。詳後。茲不贅。早晨。普請成蘭盆壇。丹墀上共設桌
0502c10: 五行。每行方桌一張。條桌四張。最上第一行。中間。方
0502c11: 桌。供一大錫盂飯。左右四長桌。並列品。各十餘
0502c12: 盤。第二行中間。供盂蘭盆一座。以經彰名。表法殊勝。
0502c13: 盆內旋疊甘美熟蔬菜。二十四色。不得菲淺。兩邊條
0502c14: 桌。仍如上式。供品等物。第三行中間方桌。供一大
0502c15: 碗淨水。碗內浸鮮花幾朵。條桌仍如上式。供品等
0502c16: 物。第四行中間方桌。供一大瓶荷花。條桌仍如上式。
0502c17: 供品等物。第五行中間方桌。供設香案。將自恣僧
0502c18: 物。置條桌上。條桌仍如上式。安擱餘物。四邊用木柵
0502c19: 欄圍。庶食葷酒人不得混入。南北兩傍開小門。可眾
0502c20: 僧施主出入。各使二人守之。禁閑闖。壇之四邊多貼禁條。其禁條云。
0502c21: 此係清淨供壇。恭迎三寶天神降臨之所。各宜誠敬。
0502c22: 凡飲酒喫葷者莫入此建壇儀式也。△早粥二板後。知客鳴
0502c23: 大鐘三下。禪堂即三板止靜。開小靜。大眾搭衣持具。
0502c24: 齊入壇已巳。二行者持引導旛。二悅眾鳴引磬。首領執
0503a01: 事八人執小旛。到方丈分班。對面立定。鳴引磬四下。
0503a02: 住持出室。不拜。即末後先行。二引導旛在小旛前。引
0503a03: 磬在和尚前。一侍者執手爐。一侍者捧香碟。隨住持
0503a04: 後引導旛入壇。兩角站定。小旛分開。住持至香案前。
0503a05: 拈香。維那舉贊。眾和。
0503a06: 淨壇遶經即繞誦盂蘭盆經
0503a07: 目連啟教。世尊宣揚。和羅飯利存亡。脫苦往天堂。
0503a08: 妙樂無疆。孝行永流芳　南無香雲菩薩摩訶薩。
0503a09: 三稱。住持禮佛畢。接手爐。問訊。舉云南無大悲觀世音菩薩。三稱。維那持淨水杯。
0503a10: 舉淨壇偈菩薩柳頭甘露水　能令一滴遍十方　腥羶
0503a11: 穢垢盡蠲除　加持壇場悉清淨　教有密言謹當
0503a12: 持誦。即舉大悲繞壇。悅眾鳴大魚子。大眾同誦。維那酒淨。其四角擺小桌一張。各設蘭盆經一卷。
0503a13: 四悅眾在四桌。合掌高聲。同誦。引導旛至大殿下。對面而立。小旛前行。和尚接行。一侍者捧香碟隨行。班首
0503a14: 隨後。大眾各執事。次序而行。從壇右遶。上殿。從佛右遶而下。持洒淨一匝。不止步。即誦佛說盂蘭盆經云云。
0503a15: 誦經三遍。遶畢。大眾照課誦位。排班。住持至香案前。經完。侍者接手爐。大眾跪下。合掌。住持合掌祝云我
0503a16: 等同孝志。脩行淨土因。懺除三障罪。報答二親恩。存
0503a17: 者獲福壽。亡者得超昇。同生安養國。度盡眾冤親。祝已巳
0503a18: 一齊起立。俱合掌。維那舉南無本師釋迦牟尼佛。十二拜南無文殊
0503a19: 師利菩薩。三拜南無彌勒菩薩。三拜南無十方諸佛。三拜南
0503a20: 無十方菩薩。三拜南無蘭盆啟教大目犍連尊者三拜。三皈
0503a21: 依竟。三拜而退。各回本處。收衣。抽解。飲茶用點。
0503a22: 上蘭盆供
0503a23: 飲茶用點已巳。少頃。即鳴鐘三下。眾皆入壇禮佛三拜。住持拈香。維那舉供贊。眾齊唱云。
0503a24: 蘭盆會啟。普度門開。恭迎三寶降臨來。一一坐花臺。
0503b01: 唯願慈哀。受我妙香齋　南無齋供養菩薩摩訶薩
0503b02: 三稱。維那至中拈香已巳。展具三拜已巳。長跪。合掌。白云。
0503b03: 恭聞法身常寂。本無去以無來。妙智圓融。實非空而
0503b04: 非色。靈明絕待。覺海難量。俯潤迷蒙。時彰影響。今屬
0503b05: 如來歡喜。僧眾自恣。當為七世父母。施設百味蘭盆。
0503b06: 儀遵充國。孝效目連。黍稷唯馨。覺王斯格。願降慈光。
0503b07: 受我供養白已巳。一拜。起立。舉云。
0503b08: 三身如來眾和　奉獻蘭盆。上供三寶說已巳。執爐白請詞云。
0503b09: 大雄出世。同赴齋於舍衛城中。正法流行。共應供於
0503b10: 匿王宮內。既隨機而現相。亦普濟於生。今辰眾等
0503b11: 謹設蘭盆。志心頂禮。專申奉獻。
0503b12: 千華臺上。百寶光中。三十二相之能仁。八十種好之
0503b13: 大覺。盡十方。遍法界。過現未來。無量佛寶。唯願不捨
0503b14: 慈悲。受斯供養　三白。三拜。次舉供佛偈。鳴鐘鼓鐺鈸。齊唱三遍。或一遍。
0503b15: 南無蓮座天人師　威德端嚴無與等　唯願佛寶
0503b16: 大慈悲　受此盂蘭盆供養　南無香水海。花藏界。
0503b17: 蘭盆供獻真如佛陀耶眾唱竟。維那執爐。高聲請法云　今辰眾等。
0503b18: 謹設蘭盆。志心頂禮。專為奉獻。
0503b19: 西乾竺國。白馬來。修多羅了義上乘。十二部真空
0503b20: 妙典。盡十方。遍法界。過現未來。無量法寶。唯願不捨
0503b21: 慈悲。受斯供養　三白。三拜。次舉供法偈。仍鳴鼓鈸等。唱三遍。或一遍。
0503b22: 南無相應最勝法　成就菩提涅槃果　唯願法寶
0503b23: 大慈悲　受此盂蘭盆供養　南無香水海。花藏界。
0503b24: 蘭盆供獻。海藏達磨耶。眾唱竟。維那執爐高聲請僧云　今辰眾等。
0503c01: 謹設蘭盆。志心頂禮。專為奉獻。
0503c02: 三明八解。五果六通。分身於此界他方。應供於人間
0503c03: 天上。盡十方。遍法界。過現未來無量僧寶。唯願不捨
0503c04: 慈悲。受斯供養　　三白三拜。次舉供僧偈。仍鳴鼓鈸。或三唱。或一唱　南
0503c05: 無自在眾中尊　栴檀林內澄心者　唯願僧寶大
0503c06: 慈悲　受此盂蘭盆供養　南無香水海。花藏界。蘭
0503c07: 盆供獻福田僧伽耶唱竟。維那歸位。住持拈香。悅眾鳴引磬。大眾齊聲緩誦云。
0503c08: 南無常住十方佛。南無常住十方法。南無常住十方
0503c09: 僧。南無本師釋迦牟尼佛。南無藥師琉璃光佛。南無
0503c10: 過去覺花定自在王佛。南無清淨蓮花目佛。南無多
0503c11: 寶如來。南無寶勝如來。南無妙色身如來。南無廣博
0503c12: 身如來。南無離怖畏如來。南無甘露王如來。南無阿
0503c13: 彌陀如來。南無世間廣大威德自在光明如來。南無
0503c14: 佛說盂蘭盆經。南無大慈地藏王菩薩。南無大悲觀
0503c15: 世音菩薩。南無大勢至菩薩。南無護法諸天菩薩。南
0503c16: 無伽藍聖眾菩薩。南無歷代祖師菩薩。南無蘭盆會
0503c17: 上佛菩薩。南無古往自恣緣覺聲聞僧。南無大孝目
0503c18: 犍連尊者。南無三界聖凡幽顯尊神。三請已巳。誦變食二十一遍。甘
0503c19: 露七遍。上供文如常。又普供養七遍已巳。維那至中。三拈香。展具三拜。問訊長跪。合掌。用鐘鼓。齊聲念。
0503c20: 南無十方常住三寶三稱畢。維那宣疏時。住持與大眾。俱長跪合掌。
0503c21: 伏以。誦世典蓼莪之章。難罄情於罔極。參聖教蘭盆
0503c22: 之旨。敢竭念於熏脩。望度慈航。爰伸誠悃。鄉貫寺名。住持等名
0503c23: 眾等切念。早割塵緣。長辭親愛。或嚴慈而早喪。頓乏
0503c24: 蒸。或星而在堂。永違菽水。無自利利他之行。尚
0504a01: 空受於人施。有仰愧俯怍之情。敢置懷於源本。生身
0504a02: 既托於親恩。訓教無踰於師德。本始無窮。不遣累劫
0504a03: 之宗緒。圓心普度。總超法界之有情。爰披瀝於丹衷。
0504a04: 汲水採花而獻供。敬歸依於寶帙。亙天彌地以流恩。
0504a05: 盡拔苦輪。咸躋覺道。由是擇於本月某日起。至某日
0504a06: 告圓。雲集僧眾。登臨寶殿。諷某經禮某懺。或大眾發心。各有持
0504a07: 誦。一一齊登伏願慈光輝映。娑婆無處不圓明。法海汪洋。
0504a08: 大地有情俱潤澤。我等多生父母。歷劫親姻。及以師
0504a09: 長。並諸眷屬。存者加增福慧。歿者高證蓮胎。普滋一
0504a10: 善之良緣。均利恒沙之苦趣。更冀山門寧靜。海眾安
0504a11: 和。凡所止作。願皆如意。右疏。恭請三寶證明云云若會
0504a12: 中有俗姓士女。當更宣俗人所祈之疏云。
0504a13: 伏以。教演盂蘭。舍衛之芳猷未散。功超天壤。目連之
0504a14: 孝行常稱。欲資七世於蓮胎。當禮三身于華座。鄉貫寺名。
0504a15: 在會士女等名眾等切念。唱一味之圓音。隨剎土。隨眾生。盡
0504a16: 入平等嘉會。演千秋之孝旨。或善男。或信女。咸遵舍
0504a17: 衛遺風。仰悲濟之宏猷。救倒懸之極苦。是以於本月
0504a18: 某日。恭遇某寺。崇建蘭盆勝會。普超恩有含生某等
0504a19: 深追罔極。少答善因。躬叩法筵。仰求慈濟。由是各備
0504a20: 香儀。薄陳芹供。仗苾之威德。仰三寶之恩光。超度
0504a21: 先靈。福資現在。所有各各念誦。皆當一一具錄伏願。真慈赴感。聖人
0504a22: 隨機。一雨普滋。大千蒙潤。俾我等多身父母。歷世親
0504a23: 緣。同承冥福之資。俱解三途之苦。歿世證生天之樂。
0504a24: 在堂稱難老之春。五福日新。三電捲。凡所祈求。願
0504b01: 皆果遂。右疏云云宣畢一齊起立。眾唱贊云。
0504b02: 五果百味。香色清新。自恣會上獻能仁。願親出沉淪。
0504b03: 普濟幽冥。沙界布陽春　南無普供養菩薩摩訶薩。
0504b04: 三唱。若此會七日。或五日。三日者。此二疏。待回向化。若但設齋供。而不念誦作會者。此疏即時化。大眾念佛送
0504b05: 疏。住持三奠茶。設拜。維那舉回向云　以此蘭盆供善根　報答父母
0504b06: 劬勞恩　存者福樂壽無疆　亡者離苦得超昇
0504b07: 　四生九有諸含識　八難三途苦眾生　各各悔過
0504b08: 洗瑕疵　盡蒙慈濟出沉淪念偈時。住持禮佛三拜。問訊偈畢。引導旛前行。
0504b09: 小旛隨後。二悅眾鳴引磬。二侍者執手爐。搆香碟。送住持歸方丈。眾各回本處。
0504b10: 眾僧受食
0504b11: 上供竟。悅眾將自恣僧物。謂檀越所施之物。如手巾。麻線鞋襪等類安置
0504b12: 一處。是日齋堂外。多舖桌碗。以便客師受食。其
0504b13: 供普果菜。不論客舊。平等普分。於齋堂事。俱齊備已巳。
0504b14: 開午梆。鳴大鐘三下。住持搭衣持。先至齋堂坐。大
0504b15: 眾搭衣持進堂。坐齊。執事人。先行已巳。住持云。大
0504b16: 眾師。先用供果食畢方鳴雲板。執事人將蘭盆蔬菜
0504b17: 及供飯。勻入大眾菜內。行堂盛菜飯已巳。大眾舉念
0504b18: 供養。至當願眾生。句即改念　過去父母。七世超昇。現在
0504b19: 二親。永無病惱。自他饒益存歿沾恩。永離惡道。究竟常
0504b20: 樂。念畢出生。不唱五觀。住持云大眾先行禪定意。然後受食。大眾入觀。觀自
0504b21: 心內外中間。皆不可得。默坐少時。住持白云大眾受食。大眾食畢維那起坐。將
0504b22: 自恣物。即手巾襪底線帶之類也先奉一分和尚位前。頂禮一拜。
0504b23: 復同悅眾。將自恣物。分作兩盤。東西各行。從上至下。
0504b24: 客舊次第勻分。散畢歸位。結齋已巳。僧值云。大眾所食
0504c01: 供果。及自恣物。各自藏。或置袖內眾齊起立捧。各回
0504c02: 本處。
0504c03: 證義曰。蘭盆大齋。佛敕解夏舉者。謂一夏安居。九
0504c04: 旬加行。不階四果。亦得功勳。此日設供。其德大矣。
0504c05: 年年行之者。蓋父母結愛。既念念不去心。孝子報
0504c06: 恩。須年年不絕供也。又經意。以苦報恩為主。與
0504c07: 世俗異。世俗之孝。在順其情。此則兼順其性。世俗
0504c08: 之孝。唯資其形。此則兼資其神。世人不知不信。
0504c09: 曰釋氏無君親。亦未之深考也。夫順性資神之道。
0504c10: 固所難明。而形情之間。亦豈遠于人哉。如釋尊謁
0504c11: 母於忉利。送父而負棺等。其孝為何如也。梵網經
0504c12: 以孝為戒曰。孝順至道之法。四十二章經云。凡人
0504c13: 事天地鬼神。不如孝二親。二親。最神也。律中。父母
0504c14: 不聽者。不許出家。觀無量壽佛經。首稱孝養父母。
0504c15: 為成佛正因。大報恩經。心地觀經。廣說父母恩重。
0504c16: 及至孝之法。睒子一經。全彰孝事。地藏因孝母而
0504c17: 立誓度生。至於我佛訓弟子。謂父母與補處菩薩
0504c18: 等。許弟子減衣之資。養其父母。父母有正信者
0504c19: 可恣與之。無正信者。可稍與之。若自無物。許轉化
0504c20: 與之。藏中勸孝之語。層見疊出。豈不以孝為。首務
0504c21: 哉。特其教。兼於順性資神。固非世法可及耳。今此
0504c22: 儀軌。全遵佛敕。誦經猷供。脩懺設斛。俾七世親靈
0504c23: 超冥漠之界。出思議之表。冥罰有所不能制。業苦
0504c24: 有所不能拘。其法利殊常。豈但五鼎之豐。三猷之
0505a01: 勤之孝而已巳。故知教孝之旨。唯佛教為獨深也。以
0505a02: 上乃一日簡便行法。若七日五日。當依下會約行
0505a03: 之。
0505a04: 蘭盆會約凡二十一條
0505a05: 切聞。蘭盆佳節。大施門開。仰有力大檀。營辦無遮
0505a06: 妙味。法喜遍享乎佛僧。禪悅普資於凡聖。現行財施
0505a07: 法施。當來福足慧足。模範次序。條列於左。○一每年
0505a08: 七月朔。識字者。詣藏主寮。領蘭盆註釋。藏主問名登
0505a09: 簿。至初六日。或起佛七。或不舉。但每日講蘭盆經註
0505a10: 一時。客堂。山門。俱貼捐資牌。除施主大分外。不拘緇
0505a11: 素內外。隨各人所捐供銀。或助飯僧。或為薦先。俱一
0505a12: 一開明示眾。以廣度眾之心。方合佛意期畢。註釋仍還藏主消號。
0505a13: ○一斯會不拘道俗。皆可入會。念佛聽經。但不許年
0505a14: 少尼女入寺。恐壞名聞故。○一古規用大殿前。丹墀
0505a15: 為供壇。上覆篷限。下圍木柵。以在會人。及供物多故。
0505a16: 若人物俱少。在殿上亦可。○一古規白詞。俱維那與
0505a17: 住持預熟讀念。近時僧少熟習。故立內壇。用法師表
0505a18: 白。以便看文展讀。俱詳蘭盆儀軌中明。另有流通本行世但蘭盆經。人
0505a19: 人預宜熟習。○一舊盆可用即用。若無。預製一大
0505a20: 盆。用木為之。狀如香亭。底如盆式。中作四格。每格安
0505a21: 菜六味。共疊二十四味。皆用熟美。供畢齋僧。盆大方
0505a22: 三尺許。其下施架。復製一大錫。可容斗米之飯。供
0505a23: 畢齋僧。○一此會佛敕。唯供三寶。故內壇不似水陸。
0505a24: 兼列下堂。○一凡供事。但取誠敬。不必偽飾富盛。亦
0505b01: 不得惜錢物。苟簡太甚。隨人貧富。誠心而行。可也。○
0505b02: 一供獻依本經。具五百味者。乾十。湯菜十。水
0505b03: 十。瓜十。糕餅十。糖色十。油貨十。乾菜十。荳色十。醬
0505b04: 貨十。亦不可太拘。各隨地之宜。備辦可也次飯。次茶。凡素品皆可供獻。
0505b05: 供畢齋僧。但凡佛事。本無定法。若人眾財多。則具百
0505b06: 味。供千僧。誦經懺。並可增益。若人寡財乏。但具三
0505b07: 六菜。乃至只供十僧皆可。所謂富羅天下奇珍。貧竭
0505b08: 一己已力量。但取誠敬而已巳。○一新會略同水陸。內壇
0505b09: 供佛。惟無下堂外壇宜誦華嚴經普賢行願品二十四卷。
0505b10: 妙法蓮華經十二部。地藏經十二部。觀無量壽佛經
0505b11: 十二部。金剛經二十四部。藥師經二十四部。金光明
0505b12: 經十二部。佛說阿彌陀經一百八卷。佛頂尊勝陀羅
0505b13: 尼經二十四卷。佛說盂蘭盆經。愈多愈妙。或純禮蘭
0505b14: 盆懷七日亦可。○一此會雖薦父母宗親。兼度六凡。
0505b15: 又六道輪迴。互為眷屬。凡夫不識。佛敕放生以助功
0505b16: 德。宜廣勸眾施。於圓滿日買放。切不可廢。○一若禮
0505b17: 懺者。十三日起懺。莊嚴沐浴等事。見前念誦規條說。
0505b18: 結界更須嚴護。勿令人畜不淨雜物闖入。設有入者。
0505b19: 依法重結。○一懺壇僧眾。不得混雜。如比丘結壇。咸
0505b20: 須比丘。若尼眾結壇。俱用尼眾。在家男隨比丘眾。女
0505b21: 隨比丘尼。不得混亂。若尼不能主壇。請一二耆年高
0505b22: 德比丘。在壇外主懺教之。不得同壇。觀堂香燈。不得
0505b23: 混雜亦然。進供壇拈香禮拜。進內壇拈香禮拜。亦然。
0505b24: ○一懺期內登廁時。入浴時。不得以淨衣與觸衣相
0505c01: 雜。先脫淨衣。淨鞋。置在淨處。乃著觸衣鞋入廁。次洗
0505c02: 淨。洗手畢。脫觸衣觸鞋入浴。乃著淨衣鞋歸堂。洗手
0505c03: 面。口入壇。○一期內。不與外人接對。不得私其語
0505c04: 言。亦不得看餘教典。○一上供。用得味熟食。供畢即
0505c05: 收。淨抹供桌。唯供香花淨水。○一此齋供。佛敕在解
0505c06: 夏節者。謂僧安居九旬。果新戒淨。堪度餓鬼。凡懺師
0505c07: 等。皆須清淨過午。同八關齋。不得遲延時刻。以破齋
0505c08: 法。○一禮懺。五更香到洗面用茶。入壇為第一時。日
0505c09: 出吃早粥。粥後二板。入壇為第二時。出壇後。約燃線
0505c10: 香一炷。於中抽解已巳小食。小食後。入壇為第三時。午
0505c11: 飯後。燃行香一炷。於中用二板茶。抽解。止靜已巳。再燃
0505c12: 坐香半炷。開靜。吃茶。入壇為第四時。出壇後。坐香半
0505c13: 炷。用非時漿畢。入壇為第五時。出壇後。用茶。坐香半
0505c14: 炷。入壇為第六時。出壇後。安臥養息。○一出壇後坐
0505c15: 香。皆須精脩禪觀。不得縱恣昏沉。倘不能坐香入觀。
0505c16: 或默念經佛菩薩名俱可。不許放逸高談嘻笑睡
0505c17: 眠等。○一每聞鐘鳴。即抽解盥澡。一聞長鐘。即依次
0505c18: 站班。勿得先後參差。○一觀堂中設案。用香燭桌圍
0505c19: 上供。南無蘭盆會上啟教大士。大孝大目揵連尊者
0505c20: 蓮座。其中唯許香燈給侍。設有要事。止可依事直說。
0505c21: 不得因事。牽發餘語。倘有吃葷酒人閑遊。知客當好
0505c22: 語使遠看。不得亂闖。○一懺至十五日子時。大眾沐
0505c23: 浴更衣。乃至獻供臨齋。見前儀軌所說。若無蘭盆懺。
0505c24: 用大悲懺或淨土懺可代。○年月日○住持某甲重
0506a01: 錄。
0506a02: 證義曰。蘭盆註釋。藏中只見唐圭宗密法師疏
0506a03: 一卷。後宋依此疏。出孝衡鈔二卷。明末。台宗蕅益
0506a04: 法師。出新疏一卷。律宗書玉律師。出合釋一卷。板
0506a05: 存昭慶經房。然儀軌規約。久不行矣。世人誤以施
0506a06: 鬼神食。為盂蘭盆齋。此訛也。雲棲正訛集云。蘭盆
0506a07: 緣起目連。謂七月十五日。眾僧解夏自恣。九旬參
0506a08: 學多得道者。此日脩供。其福百倍。非施鬼神食也。
0506a09: 施食自緣起阿難。不限七月十五。所用之器。是摩
0506a10: 竭國斛。亦非蘭盆。一則上奉聖賢。一則下濟餓
0506a11: 鬼。悲敬異田。惡可等混。今清規有中元施食之條。
0506a12: 則是日獻蘭盆。奉敬三寶。夜施斛食。普濟鬼神。乃
0506a13: 兩全之法也。
0506a14: 解夏
0506a15: 七月十六日解夏。客堂預日掛牌。牌云明日自恣。○次
0506a16: 日解夏儀式。如結夏同。住持定時已巳。時至。鳴大鐘三
0506a17: 下。眾集大殿燒香傳爐。住持拈香。維那舉讚畢。至中
0506a18: 拈香。展具。禮佛三拜。長跪。合掌白云　釋迦如來。二聲
0506a19: 休夏自恣眾和已巳。維那合掌高聲白。
0506a20: 休夏自恣。誠佛門之要道。懺愆悔過。實僧行之良謀。
0506a21: 善因培植。樂果圓證。不戒定之航。曷到涅槃之岸。
0506a22: 茲者七月十六日。屆當我佛解制休夏之辰。雲集眾
0506a23: 僧。登臨寶殿。諷演秘章。解開期制。自今已巳後。破四重。
0506a24: 蹈十惡。恣任自陳。起三毒。犯七遮。隨從他說。若見。若
0506b01: 聞。若疑。一一須悔。或身。或口。或意。重重當懺。根塵纏
0506b02: 縛。聲色牽連。積諸罪累。障閉心源。若不宣揚。何由雪
0506b03: 淨。特開懺摩之門。廣滌自他之罪。懺則懺於已巳往。悔
0506b04: 則悔其將來。故云。已巳作之罪。願乞消滅。未作之罪。不
0506b05: 敢更作。故今解制。自恣懺悔。白竟一拜。維那歸位。悅眾鳴引磬。大眾齊唱云
0506b06: 大德。一心念。眾僧。今日自恣。我比丘某甲亦自恣。若
0506b07: 見聞疑罪。大德長老哀愍故。語我若見聞疑罪。當如
0506b08: 法懺悔　三唱竟。或一一說竟大眾念大悲三遍繞殿。念畢。各歸本位。維那舉懺悔偈。大眾唱云
0506b09: 往昔所造諸惡業　皆由無始貪瞋癡　從身語意
0506b10: 之所生　一切罪根皆懺悔唵。三囉伽陀娑婆
0506b11: 訶三唱已巳。跪念大懺悔文畢。舉回向贊云。自恣休夏。佛果圓成。一切
0506b12: 業障頓冰清。覺海性圓澄。智慧光明。法界盡蒙恩
0506b13: 　南無求懺悔菩薩摩訶薩三稱。次舉回向偈云　解夏功德殊
0506b14: 勝行云云　　唱偈時。住持禮佛三拜。問訊偈畢。即回方丈。大眾鳴引磬。禮佛三拜。上方丈頂
0506b15: 禮和尚。若免。即回堂是日晚課畢。解制。維那鳴引磬。上方丈。巡
0506b16: 寮。告假等事。與解冬同例若不據蘭盆勝會。十五日解制告假。
0506b17: 證義曰。解夏自恣者。比丘當初夏時。結制安居。
0506b18: 不令乞食。名休夏。今朝滿期解制。自知有過。恣其
0506b19: 自陳。自不知過。恣任僧舉。故名自恣。或問蓮池師
0506b20: 曰。許僧自恣。何謂也。師答曰。有過如病人。舉過如
0506b21: 醫王。諱病而惡醫。是名大愚癡。則知有過而舉之
0506b22: 之為是矣。或又曰。自舉或可。他人舉之。不畏起爭
0506b23: 端乎。答曰。律載僧有過。傍僧白佛。佛召本僧。種種
0506b24: 呵責。因制為律。叢林逐日直言。據此也。此遵佛制。
0506c01: 非出私意。何有爭端。且世法猶云。君有爭臣。父有
0506c02: 爭子。士有爭友。故曰。興王賞直諫之臣。聖主立誹
0506c03: 謗之木。況為僧脩出世法。可不須友以成其德乎。
0506c04: 若惡直言。則讒面諛之人至矣。拒諫飾非。損德
0506c05: 敗業。非小失也。因復作頌曰。古自恣。協金蘭。今自
0506c06: 恣。生棘刺剌。口談他過忿起諍。目對毗尼盲不視。何
0506c07: 乎正法衰。魔軍熾。雲棲主人發長嘆。一則傷我
0506c08: 心。一則慰我志。君不見。愛禮故存羊。宣尼曾告端
0506c09: 木賜。禪宗秘要云。昔闍夜多尊者。至羅閱城。敷揚
0506c10: 頓教。謂遍行曰。吾適對眾抑挫。仁者得無惱於衷
0506c11: 乎。曰。我憶念七劫前。生常安樂國。師於智者月淨。
0506c12: 記我。非久當證斯陀含果。時有大光明菩薩出世。
0506c13: 我以老故。杖禮謁。師叱我曰。重子輕父。一何鄙
0506c14: 哉。時我自謂無過。請師示之。師曰。汝禮大光明菩
0506c15: 薩。以杖倚壁佛面。以此過慢。遂失二果。我責躬
0506c16: 悔過以來。聞諸惡言。如風如響。況獲飲無上甘露。
0506c17: 而反生熱惱耶。噫。此可謂自恣之龜鏡矣。
0506c19: 中秋起。加香。五夜巡鳴四板。香燈點燈。司水擔水
0506c20: 監值揭帳幔。眾起。維耶鳴香板三擊。眾人下單。抽解。
0506c21: 淨面。監值兩邊舖棕韉。各人隨閒禮佛三拜。各歸本
0506c22: 位。五板畢。香燈接報鐘三陣。徐徐敲半枝線香。監值
0506c23: 灌開水兩壺。用熱水洗杯。將杯提至監值位所。散香
0506c24: 散杯。悅眾點手照。監值行開水。眾用開水畢。散香收
0507a01: 杯。香燈煞報鐘。掛一板一鐘。當值聞大鐘完。接二板
0507a02: 一鐘。監值捲門簾。關門。中擺蒲墩。收中間棕韉。聞大
0507a03: 鼓完。接三板一鐘。止靜。當值行小十方禮。禮佛三拜。
0507a04: 此中悅眾鳴引磬共四下。當值行禮拜佛畢。悅眾鳴
0507a05: 引磬一下。開小靜。監值收中問蒲墩。開門。當值行十
0507a06: 方禮。悅眾鳴引磬共十二下。此中監值打板三陣。鳴
0507a07: 鐘三擊。接外呼板。眾人上殿。課畢回堂。監值在門外。
0507a08: 候眾人歸堂。放下門簾。眾人各於本位前立定。當值
0507a09: 行十方禮。到中間一問訊。再向新值問訊交值。監值
0507a10: 立本位交監值牌問訊。新監值將門簾拉起。新當值
0507a11: 打魚一下。眾人出外小解畢。將門簾放下。順行一匝
0507a12: 看眾人坐定。然後熄燈歸位。若時早。打魚三下止靜。
0507a13: 歸位。監值掩門。聞梆聲。當值打魚一下開小靜或不止靜
0507a14: 亦可。
0507a15: 上午第二
0507a16: 早梆鳴。監值下位捲門簾。提茶壺至楊枝瓶所。司水
0507a17: 擔口水。維那敲香板三下。眾人放腿。或小淨聽便。
0507a18: 即回。候齋堂板鳴。悅眾鳴引磬過堂。香燈打掃佛前
0507a19: 及住持位。粥畢回堂散香請散香篦。眾圓禮。當值掛
0507a20: 一板一鐘。鳴起香魚二下。於西南接散香篦三下。繞
0507a21: 至東北又三下。定行香一枝。眾人去衣。脫袍。穿草。鞋
0507a22: 徐徐出堂口。嚼楊枝畢。監值收杯。當值候香過將
0507a23: 半枝。掛二板一鐘。眾人立定。小停寸香。當值至東北
0507a24: 角。打催板二下。經行香餘一寸。維那喝起。提香板催
0507b01: 行。首領監香緊隨和之。至香六分。維那揮香板下垂。
0507b02: 當值打抽解魚一下。眾人立定。監值拉起門簾。與散
0507b03: 香至門首。一邊一位站定小停一刻。逆巡一匝。維那
0507b04: 歸本位卓香板。監值進來擺蒲團。散香師敲散香篦
0507b05: 三陣。眾人小解畢歸位。監值關兩邊小門。復敲散香
0507b06: 篦一陣。監值放下門簾。散香師回堂順行。交散香牌。
0507b07: 卓篦一下問訊。至中央問訊。插散香篦。復至中央問
0507b08: 訊。歸位。當值搭衣持具。打三板一鐘止靜。行十方禮。
0507b09: 禮佛三拜。悅眾鳴引磬四下。問訊出堂。翻止靜牌。東
0507b10: 邊出。西邊進。問訊。至維摩單所。禮和尚一拜。歸位。監
0507b11: 值收蒲團關門。舖當值推香盤。散香師出位。至中
0507b12: 央問訊。從東邊上請香板。西邊下一拱。逆行一匝當
0507b13: 值看香到。拉至香盤。悅眾鳴引磬一下。開小靜。此節應移在交香板後維那
0507b14: 敲香板三下。放腿。巡香師交巡香牌。至中央問訊。交
0507b15: 香板。散香師出位。至中央問訊。從西邊上。請散香篦。
0507b16: 至東邊下問訊順行半匝。卓散香一下。當值打經行
0507b17: 魚二下。經行香半炷。站板一下。站香寸數。打催板二
0507b18: 下。經行香完。鳴魚一下。抽解。監值捲門簾。候交散香。
0507b19: 當值鳴魚三下。止靜。監值關門。請香板如上。
0507b20: 下午第三
0507b21: 聞午梆鳴。當值打魚一下。開小靜。維那敲香板三下。
0507b22: 穿鞋。著衣畢。悅眾鳴引磬一下。各本在位立。當值出
0507b23: 位。行十方禮。翻牌。悅眾鳴引磬。監值鳴板三陣。接鐘
0507b24: 三下磬三下。眾禮佛一拜。坐定。聞呼板鳴。擊引磬過堂。飯畢
0507c01: 結齋時。監值香燈。司水。先回堂。開門。候眾人回堂圓
0507c02: 禮。請散香照前。當值打一板一鐘。鳴起香魚二下。定
0507c03: 行香一炷。眾口。嚼楊枝畢。經行。監值收楊枝杯。用
0507c04: 熱水洗。當值候香過將半枝。打二板一鐘。眾立定。監
0507c05: 值打茶。候維那歸位卓香板。眾隨便坐下。散香師將
0507c06: 散香竹篦靠佛前。然後散杯。監值行茶三四匝。茶畢。
0507c07: 散香與監值收杯。關門已巳。然後在監值寮洗杯畢。回
0507c08: 堂經行。香完。當值打抽解魚一下。眾照前立。維那歸
0507c09: 位卓香板。監值開門。拉門簾。舖蒲團散香三陣。小解
0507c10: 看淨房無人。再散香一陣。回堂。照前交散香。監值收
0507c11: 門簾歸位。當值打三板一鐘。行禮時。悅眾鳴引磬四
0507c12: 下。止靜。監值收蒲團。關門。當值推香盤。散香師照前
0507c13: 巡香。香到。當值鳴引磬一下。開小靜。巡香師照前交。
0507c14: 監值開門。打茶二壺。巡香師散杯。從維那位起。和尚
0507c15: 在堂。散杯五個。大悅眾送和尚茶。復散悅眾位。照人
0507c16: 散杯。從班首散起。一對一對擺。監值茶來。用簽攪幾
0507c17: 攪茶巡四五匝。眾人茶畢。巡香與監值收杯。散香師
0507c18: 照前行事。當值鳴魚二下。經行香半炷。打站板一下。
0507c19: 小停寸香。打催板二下。經行香完。鳴魚一下。抽解。候
0507c20: 交散香牌。當值鳴魚三下。止靜。散香關門。香完。開小
0507c21: 靜。吃茶。經行等一一照前行坐。
0507c22: 晚課第四
0507c23: 聞晚梆鳴。當值鳴魚一下。開小靜。悅眾鳴引磬。眾立
0507c24: 班首出位拱手後悅眾鳴引磬共十二下。監值鳴板
0508a01: 三陣。鐘三下。磬三下當值行禮翻牌。聞雲板鳴。眾過堂。當值
0508a02: 監值在堂掃地。當值擺蒲團舖棕韉。粥罷回堂。嚼楊枝時。當
0508a03: 值監值吃二堂。畢。各搭衣。禮佛三拜。各歸本位。當值
0508a04: 鳴報鐘三下。監值收蒲團棕韉。候鳴引磬一下。眾出位站
0508a05: 班。當值打報鐘三陣。眾上殿。將課畢。三皈後。監值。香
0508a06: 燈。司水。先回開門。監值放兩單幔帳。眾回堂。圓禮。當
0508a07: 值打一板一鐘。打抽解魚一下。眾束衣抽解。監值在
0508a08: 門外。候放門簾。拉起後。眾回堂。盡上單。當值鳴魚三
0508a09: 下。止靜。歸當值位坐。定香一枝。監值關前後門。靠單
0508a10: 順行一匝。然後門。上單養息。當值不養息。
0508a11: 夜香第五
0508a12: 當值不見外亮影。打魚一下。開小靜。香燈下單。點
0508a13: 各處燈。監值捲兩單幔帳。開中間門。維那敲香板三
0508a14: 下。眾下單。當值定坐香一枝。鳴起香魚二下。散香師
0508a15: 照前請散香竹篦。當值候香將半枝。打二板。眾人立
0508a16: 定。監值打茶。維那歸位。卓香板。隨便坐下。散香師將
0508a17: 竹篦靠佛前。散杯在各人手。監值行茶一二匝。散香
0508a18: 師。監值師。各收一邊。散香師拿散香。篦在手。順行半
0508a19: 匝。復卓一下。當值鳴催板二下。經行。監值關門。香到。
0508a20: 當值打抽解魚一下。眾人立定。照前行事。監值開門。
0508a21: 拉門簾。進擺蒲團。照前散香關門。當值止靜。行禮。悅
0508a22: 眾鳴引磬四下。監值關門。巡香請香板。香完。鳴引磬
0508a23: 一下。開小靜。交巡香板。香放參。吃畢。當值鳴魚二下。
0508a24: 經行香半炷。當值鳴站板一下。停香一寸。鳴催板二
0508b01: 下。經行。香完鳴魚。一下抽解。監值扯門簾。候交散香
0508b02: 板。當監值魚三下。止靜。散香關門。香完。當值鳴魚一
0508b03: 下。開小靜。巡香交板。開門。悅眾鳴引磬開大靜。當值
0508b04: 行禮。監值打板三陣畢。仍照前散香起香云云。乃至
0508b05: 第六枝香。打抽解魚。監值舖棕鳴擊禮佛三拜。監
0508b06: 值放兩單幔帳。眾抽解上單。香燈師點琉璃。熄監值
0508b07: 寮燈。監值關前後門戶。復順行一匝。關格子門。熄佛
0508b08: 前燈。然後上單。一日事畢。此逐日恒規。初參後學。必
0508b09: 須熟記。以便輪行。然此五番。若細全錄。文多一半。此
0508b10: 既是略。易可精熟。餘可目視心會。
0508b11: 禪堂規約凡三十二條
0508b12: 古規失檢。怠惰成風。時弊多端。提持貴密。雖則現成
0508b13: 公案。要須大眾共知。行解相應。則無愧於先宗。道德
0508b14: 兼資。乃有利於末學。是在同心。共相遵守。○一鐘板
0508b15: 參差者。巡寮。跪香。行禮。不服者。出堂。○一挑唆是非
0508b16: 者。交拳。破口者。出堂。○一除老。病。公事。私自逃單者。
0508b17: 掛牌。不許復住。○一禪堂內外。閒談雜話者罰。靜中
0508b18: 動驚眾者罰。不服者出堂。○一鳴魚小板等。參差
0508b19: 不清者罰。○一不顧本分。交頭接耳者。重罰。○一上
0508b20: 堂小參等。各搭衣持具。齊集法堂。次第而立。有問則
0508b21: 出。不得參差。違者罰。○一不滿期。不許出堂。除充公
0508b22: 執。私自告假者罰。不遵者重罰。○一偷看典章者罰。
0508b23: 非時私睡者罰。○一出入不白執事者罰。止靜不到
0508b24: 者罰。○一行香坐香不到者罰。失散香巡香者罰。
0508c01: ○一值日交代不清者罰。破壞什物者罰賠。○一不
0508c02: 顧本參。亂逞機鋒者罰。妄作拈頌。評論公案者罰。○
0508c03: 一堂中出入。次第而行。違者罰。若攛單亂位。穿堂直
0508c04: 過。并無事闖寮者重罰。○一私借堂內什物出外者
0508c05: 罰。○一滋事失儀。不聽執事規諫者罰。不服者出堂。
0508c06: ○一行坐課誦受食出坡等。不隨眾者罰。○一檢點
0508c07: 他人是非。攪亂眾者重罰。○一警昏散。三香板
0508c08: 不下單者罰。○一故縱昏沉者罰。爭香板者罰。不服
0508c09: 者出堂。○一警後。昏沉如故者立參。再三警。昏
0508c10: 沉如故者跪參。不服者出堂。○一經行縱橫。談笑涕
0508c11: 吐。或鞋物作聲者罰。不服者出堂。○一出外不穿直
0508c12: 裰俗呼海青。亦名偏衫。又號袍子者罰。○一有事他出。歸期失限者
0508c13: 罰。○一尊客參堂。各依位次。不得失儀。違者罰。○一
0508c14: 擅入客堂。與人雜話者重罰。○一開大靜後。語笑者。
0508c15: 在監值寮者。在外寮閒闖者罰。○一私造飲食者罰。
0508c16: 新增或吃煙者重罰。○一闖靜者罰。○一巡香情。或
0508c17: 以公報私。故打者罰。違者重罰。○一小恙給假三日。
0508c18: 重病者出堂調養。不得故留妨眾。違者罰。○以上條
0508c19: 約。本分攸關。如或不遵。自失善利。同居大眾。戒之勉
0508c20: 之。○年月日○住持某甲重錄。
0508c21: 證義曰。禪堂乃陶鑄賢聖之所。了生脫死之場。欲
0508c22: 透向上一關。捨此無由得入。所謂十方同聚會。個
0508c23: 個學無為。此是選佛場。心空及第歸。是也。既學無
0508c24: 為。即應諸緣屏息。專精參究。若仍然散誕。依舊隨
0509a01: 情。不但不能學無為。亦恐反增異見。所謂無規矩。
0509a02: 不能制其邪。無精勤。不能成其志。是也。經云。因戒
0509a03: 生定。因定發慧。二語盡矣。禪宗秘要云。昔有族姓
0509a04: 子。出家學道。優波多為說法要。尋便見諦。得須
0509a05: 陀洹。作是念言。我斷三結。更何求進。遊縱自在。可
0509a06: 至七生。尊者告曰。生死之法。甚可惡賤。猶如糞穢。
0509a07: 多少皆臭。即便將至旃陀羅村。見一小兒。體生惡
0509a08: 瘡蟲血雜出。甚大苦惱。問言。比丘見此兒否。此小
0509a09: 兒者。是須陀洹。佛昔在世。有一羅漢。身小患痒。搔
0509a10: 之有聲。維那瞋曰。今汝身有蛆蟲瘡耶。宜可出向
0509a11: 旃陀羅村。羅漢語言。今汝得罪。莫出斯言。時此維
0509a12: 那。即便懺悔。精進脩習。得須陀洹。後自懈怠。不求
0509a13: 上進。故生此家。受斯苦惱。小復前行。見有一人。為
0509a14: 火所燒。身體焦爛。苦痛難忍。轉更前進復見有人。
0509a15: 犯王憲法。以身貫著大木標上。發聲哀號極生苦
0509a16: 惱。爾時尊者問比丘言。汝見此二人否。比丘言。唯
0509a17: 然已巳見。尊者曰。此前人者。是斯陀含。後所見者。阿
0509a18: 那含也。咸皆懶惰。不求上進。故生人中。受斯楚毒。
0509a19: 是故汝今。宜自精勤早求解脫。比丘聞已巳。日夜脩
0509a20: 學。不久便得阿羅漢道。嗚呼。據此數人。皆有道果。
0509a21: 因得少為足。懈怠懶惰。仍墮苦報。今之禪和。纔結
0509a22: 幾冬。便言我是老參。何復汲汲於此。未知此老參
0509a23: 曾證幾果耶。若不精進脩行。大有。苦報著你在。
0509a24: 孟冬貼單
0509b01: 十月初旬。維那命悅眾。令當值。監值。香燈。司水。掃舍
0509b02: 宇。揭單票。糊門。各單加草。及收拾香板號。籤等事。
0509b03: 客堂與維那。預將合寺人名。開清戒臘久近。呈方丈
0509b04: 閱過議定充執已巳。命記錄裁單票。書記端楷寫成。東
0509b05: 西兩盤排清。不得前後紊亂。上用盤袱界尺壓之。至
0509b06: 十四日。客堂於早粥掛牌。牌云貼單。○侍者將單票兩
0509b07: 盤擺法座上。二板。鳴大鐘三下。大眾先集禪坐。維那
0509b08: 令當值監值。於佛座左右舖蓆。堂師俱將行李安蓆
0509b09: 上。佛前設公位。維那白云。今日請和尚。為大眾師貼
0509b10: 單。白已。兩班齊立。悅眾鳴引磬。領二清眾。上方丈。眾
0509b11: 云。住持臨座。悅眾云。展具頂禮和尚。禮畢云。末後先
0509b12: 行侍者二人。捧單票前行。拂子。拄杖隨後。進堂。住持
0509b13: 禮佛。登座。維那舉贊時。到座前拈香三瓣。展大具三
0509b14: 拜。起具。歸位。至三稱雲來集菩薩畢。維那云。頂禮和
0509b15: 尚。眾展具三禮已。二悅眾次第鳴引磬三陣。住持說
0509b16: 法。說竟。眾齊立。班首單條住持貼。貼竟。維那云。大眾
0509b17: 師禮謝和尚。住持出堂。維那復云。大眾師送和尚。若
0509b18: 免即止。餘者維那貼。兩序。以執大小為次序。同執以
0509b19: 戒先後為次序。堂中各照自己已名位次序安行李。送
0509b20: 單。晚課畢。上方丈謝貼單。小食後告香。見前住持章
0509b21: 中。
0509b22: 證義曰。按梵網經乖尊卑次序戒。及律藏臥具法
0509b23: 等。俱明位次。兩序論執。同一執論戒。是佛正制
0509b24: 今叢林安單。不問戒不問臘。於一執中。先來在前
0509c01: 後來在後。似是而非。違佛敕先受戒者在前坐。後
0509c02: 受戒者。在後坐之律。
0509c03: 結冬
0509c04: 十月十五日結冬。乃衲子九旬辦道之期也。內外肅
0509c05: 嚴。內不放出。外不放入。屏除一切。專精辦道。於早課
0509c06: 前。燒香傳爐。大眾雲集。維那舉贊。住持拈香。祝
0509c07: 聖祈禱乃至上方丈。住持說法等。並照元旦式。其所
0509c08: 別者。此日晚課畢。上祖堂。上方丈。維那鳴引磬。巡寮
0509c09: 云。結制巡寮。問訊某某師云云。巡畢回堂。對面展具。
0509c10: 三拜。拜畢歸位。少頃。齋堂吃普茶將訖。維那宣共住
0509c11: 規約。晚二板。本堂宣堂規。是晚起禪七。
0509c12: 證義曰。孟冬結制。正為生死。若不打掃心地明白。
0509c13: 只管看鼻頭。做模樣。有甚用處。人看你似參禪及
0509c14: 至打開肚裡。黑漫漫地。可憐生不知禪是個甚麼。
0509c15: 只管要你去扭他。你若肯將偷心頓然放下。到
0509c16: 有幾分相應。古人云。做工夫不得力。病在多知多
0509c17: 解。穿鑿公案。習氣膠粘。打脫不下。所以不得洞明
0509c18: 佛性。若真正為生死的人。無雜用心。一個話頭。如
0509c19: 咬鐵丸相似。定要嚼碎。嚼不碎。拚命嚼。寧將身心
0509c20: 墮地獄。終不放捨話頭。具如是信力。如是疑情。日
0509c21: 深歲久。正眼迸開。光明普照。物物頭頭。了無差別
0509c22: 矣。或曰。從上諸祖。多以機用接人。今何授人以死
0509c23: 話頭。死工夫。答曰。噫是何言歟。夫參話頭之法。自
0509c24: 黃蘗肇端。諸師遵承。而大慧尤主張之。大慧中興
0510a01: 濟北之道。豈其機用弗具。而開示來學。以一句話
0510a02: 頭。塞其咽喉。消其伎倆。然後顯大機大用。激精
0510a03: 進。而獲證者。四十餘人。師家機用。學者工夫。必
0510a04: 兩相宜。而有成也。若不進其工夫。唯機用接人。
0510a05: 則上根利機。當下知歸。能有幾人。中下之流永失
0510a06: 法利。而掠者。乘風接響。達磨一宗。掃地盡矣夫。
0510a07: 達磨西來。九年面壁。可謂壁立萬仞。乃其接引神
0510a08: 光。亦用方便。語曰。汝但外息諸緣。內心無喘。心如
0510a09: 墻壁。方可入道。此即死工夫之說也。工夫不死。
0510a10: 情識橫生。非逐名利。即膠知解。雖有機用。將安施
0510a11: 乎。故今請安禪結制者。看一個死話頭為正務。幸
0510a12: 無以機用公案雜用心也。然所謂看死話頭者。正
0510a13: 為用工在話頭上。名看死話頭。非兀然空坐觀靜
0510a14: 也。禪宗秘要云。西域崛多法師。遊五臺。至定襄縣。
0510a15: 見一僧結菴而坐。法師問曰。汝孤坐奚為。曰。觀靜。
0510a16: 師曰。汝出誰門耶。曰。神秀大師。法師曰。我西域異
0510a17: 道。最下根者。不墮此見。兀然空坐。於道何益。
0510a18: 起禪七不拘何時可起七不專在十月望日
0510a19: 凡起禪七。前一日。維那。悅眾同到庫房。酌一切應
0510a20: 用等物。及請護七。酌派已巳。聽悅眾料理。其看香。監香。
0510a21: 候方丈示牌。起七日。午飯後。開小靜。維那云。今晚起
0510a22: 七。上單養息。晚課。持具上殿。課畢。鳴鐘。禮祖。上方丈。
0510a23: 住持說法。開示畢。維那云。禮謝和尚。禮畢。鳴引磬云。
0510a24: 起七巡寮。問訊某某師云云。巡畢。回堂。安息。至晚二
0510b01: 板前。維那鳴香板三陣。令香燈護七。各理本務。次於
0510b02: 齋堂前鳴香板三陣。令各堂寮共集禪堂。眾坐齊。次
0510b03: 看香鳴。二板吃。茶茶。畢。維那表堂規云云。表畢。維那
0510b04: 令悅眾捧香板。維那送監香板畢。鳴香板三下。眾皆
0510b05: 起立。護七師收地上坐位。維那云。諸同參師。作禮首
0510b06: 座師。西堂師。後堂師。堂主師。香燈師。護七師司水師。
0510b07: 三拜。首座繼云。拜維那師。禮畢。令監香師行禮。次呼
0510b08: 寄七師禮佛。拜兩序。凡本山法眷。及遠近菴院。來寄七者。即進堂附後。若居士寄七
0510b09: 仍安單在外。凡寄七者。二例隨眾。期滿方許出堂。尼女不許進堂。或尊客。或施主。隨喜坐香。不在此例。但不可
0510b10: 放逸耳拜畢。悅眾鳴引磬。一對燈籠。迎請和尚。若住持
0510b11: 傳牌。即依牌請班首到。維那云。兩序同參師。頂禮某
0510b12: 某大師。禮畢。說法起七。二枝香小點心。四枝香齋堂。
0510b13: 用普放參。或飯。或麵。隨便仍房人燒。護七人照應。六枝
0510b14: 香清茶。八枝香每人炒糯米一杯。十枝香養息。養息
0510b15: 一枝香。打巡照四板。淨面。各歸位坐。飲糖湯。每人糖
0510b16: 餅一個。聞下接板。即經行。二三悅眾。輪流上殿應
0510b17: 酬課誦大殿繞佛打抽解課完熄燈聞早粥梆開靜
0510b18: 小粥後二枝香開小靜用米糕四塊午飯止靜青茶四枝香點心六枝香聞
0510b19: 晚梆晚課完開靜遇堂回堂行香云云。上單養息。晚起香二板。腐乾一塊一夜一日
0510b20: 如是以後六日亦然。若期內。施主有零星小食供眾。隨時散之至圓滿時。悅
0510b21: 眾仍領二清眾上方丈。請住持考功解七。或請班首
0510b22: 代考解。凡禪七。師家考功唯提本參。學人請益。單問
0510b23: 話頭。不許亂統公案　凡站香。香站大半枝。站須雙
0510b24: 足並齊。不得八字參差。雙手垂下。不許叉手。行忌袖
0510c01: 手。坐忌垂足　凡禪七。乃刻期取證。了辦生死之日。
0510c02: 專以參究為事。首眾不得多語。有妨正務。過堂。起香。
0510c03: 放香。站香。維那俱鳴香板三下。凡香板式。巡香板。長二
0510c04: 尺唯打昏沉。監香板。長一尺八寸兼帶掉舉。班首香。專
0510c05: 看工夫。住持看香。唯是直下會取而已巳。故巡香。須是
0510c06: 兩手捧持。不許一手垂下。監香一手擎。一手垂。不得
0510c07: 將香板拖下。應作供養想。班首則上下不拘。不論昏
0510c08: 沉掉舉。盡皆可打。又看香板。長二尺二寸散香竹篦長三尺六
0510c09: 寸。
0510c10: 證義曰。叢林長年坐香參禪。何為又有禪七。欲
0510c11: 期成辦之意耳。學者於此時。當猛著精彩。較平
0510c12: 日。當加倍用心參究。參究者。即參此一箇話頭也。
0510c13: 參話頭。不外起疑情。所謂小疑小悟。大疑大悟。不
0510c14: 疑不悟。疑。即參也。夫疑之之念。固為覺體之障。而
0510c15: 因其勢。而善用之則反可假之。以為破障之術。
0510c16: 以疑之與悟其機相待。其勢相因。故求悟者。必貴
0510c17: 疑也。夫人心之機不凝結。必不能開豁。如隆冬閉
0510c18: 塞。實釀泰元。若氣泄。而不完。則其發生。也必無力。
0510c19: 故貴疑者。疑。則凝結也。法界之源不深研。必不能
0510c20: 遠到。故凡疑者。必深研也。是知疑為悟因。悟為疑
0510c21: 果。殆若暗必有明。吸必有呼矣。可無疑乎。可無疑
0510c22: 乎。至於由疑而悟。則悟且不存。疑於何有。而鍊磨
0510c23: 之功成矣。
0510c24: 解禪七
0511a01: 或一七。或二七。三七。圓滿已巳。方丈傳牌至。維那白眾
0511a02: 云云。白畢。鳴引磬。奉和尚命。請某某大師為眾解七。
0511a03: 三拜畢。說法解七竟。維那白云。多日辛苦。兩序同參
0511a04: 師。禮謝首座師云云。乃至護七師。司水師　禮三拜。
0511a05: 洗安息。晚課畢。鳴鐘禮祖。上方丈。禮畢巡寮云。解
0511a06: 七巡寮。問訊某某師云云。乃至巡畢回堂。餘儀如常。
0511a07: 寄七回本處。
0511a08: 證義曰。所謂解七者。但解幾七之期。非解參禪也。
0511a09: 或曰。參禪之義。已巳聞命矣。然未知參禪之事。起於
0511a10: 何時。答曰。楞嚴經云。當在此中。精研妙明。又曰。內
0511a11: 外研究。又曰。研究深遠。又曰。研究精猛。非參乎。其
0511a12: 中七處徵心。八還辨見。飛光。舉拳。垂手。作喝等。皆
0511a13: 示疑也。自後凡教看公案。起疑情。皆從此生。其餘
0511a14: 如華嚴經之梵行品。楞伽圓覺等經。皆有禪也。至
0511a15: 於言之最詳明者。莫若湖大義禪師云。若人靜
0511a16: 坐不用工。何年及第悟心空。又云。直須提起吹毛
0511a17: 利。要剖西來第一義。又云。剔起眼睛豎起眉。反覆
0511a18: 看渠渠是誰。如是等言。參禪人當書諸紳。雖然。若
0511a19: 向語句中。推測穿鑿。情識上。卜度摶博量。則又錯會
0511a20: 其曰用功。曰剖。曰反覆看之意矣。則與靜坐默默
0511a21: 者。事不同。而其病同矣。亦不可不辨。要而言之。禪
0511a22: 宗門下。無意識領略底禪。無逐商量底禪。亦無
0511a23: 漸次習得底禪。所以要汝拍盲做將去。不許胡思
0511a24: 亂想。妄生知解。若信得過。便如是參究。不必問東
0511b01: 問西。大事未明。盡千七百。孰非可疑。只要在一
0511b02: 則上拚命拶去。若一則過得。百千則。無不過得也。
0511b03: 勉之。
0511b04: 解冬
0511b05: 正月十五日。解冬。佛聖前焚香燭。是晚薰早課祈
0511b06: 禱。乃至陞座。與元旦同。說法畢。維那鳴引磬巡寮云。
0511b07: 解制巡寮。問訊某某師云云。巡畢。回堂。行禮。上供等
0511b08: 事。仍照朔望例。若告假者。至晚課畢。搭衣持具。先白
0511b09: 維那已巳。悅眾領到客堂告假。次領上方丈。排班。候住
0511b10: 持臨座。各展具。頂禮和尚三拜。起具。問訊。合掌白云。
0511b11: 某甲告假。住持假。回堂。晚二板後。方丈令侍者到
0511b12: 禪堂。白維那云。請告假諸師用茶仍悅眾陪上。吃茶
0511b13: 回堂。止靜前行禮。禮圓。仍照位坐。不得閒談雜話。次
0511b14: 日早小食。方丈請齋。還香信。回堂。起單。若未到期去。
0511b15: 方丈不待齋。香信亦不還。行李不出堂。到期取行李。
0511b16: 若私走者。客堂掛逃單牌。牌云今日某時某執某甲。私
0511b17: 自逃單。
0511b18: 證義曰。佛制從正月十五。至三月十五。是解冬行
0511b19: 之期。從八月十五。至十月十五。是解夏行之
0511b20: 期。今禪和多有終年行者。殊違佛制。即安居結
0511b21: 制者。亦多應故事。少有實在行持。雲棲解冬頌
0511b22: 曰。庭前竹聲初歇。又是上元告假節。彈指流光
0511b23: 去不停。衲衣下事何時決。細尋思。堪痛切。各各者
0511b24: 回須猛烈。提起陳年舊話頭。直教打破疑團徹。
0511c01: 月分須知前八卷詳明者。皆刪出不錄。
0511c02: 正月元旦。預日掛牌。牌云明日恭逢元旦新節。合院
0511c03: 大眾師。聞鐘聲。齊詣大殿禮誦。祝釐三日。伏願
0511c04: 　　皇圖永固　　帝道遐昌　佛日增輝　法輪常轉。
0511c05: ○元旦。較平日早一炷香。打三板。房人。於監齋聖
0511c06: 前。掃洒潔淨。擺香案。庫司設供。客堂維那等十人。燒
0511c07: 香傳爐至。舉香贊。住持拈香。拜畢。監院拈香。設供。獻
0511c08: 茶。化紙。回堂候開靜上殿眾集。燒香傳爐至。維那舉
0511c09: 寶鼎爇名香。祈禱祝　　聖。並與首卷祝條同。至
0511c10: 念楞嚴時。悅眾領監院。同十餘人出殿。至四聖前。
0511c11: 次第祈禱。初至韋殿。左右分立。二悅眾鳴引磬。先誦
0511c12: 善天女三遍。監院問訊。拈香。轉出檻外。長跪。大悅
0511c13: 眾亦問訊。拈香。展具三拜。長跪。隨舉南無護法韋
0511c14: 尊天菩薩三稱畢。此稱鳴鐺鈸鈴鼓。下皆同此。但換聖號大悅
0511c15: 眾白云。神功叵測云云。次伽藍。次祖師。次監齋。儀皆
0511c16: 同。但改祈禱念誦。並載禪門日誦中。茲不錄。祝四聖
0511c17: 畢。回大殿。隨眾繞佛。乃至歸位。大眾向上展具已巳。鳴
0511c18: 磬止佛聲。維那押磬舉腔。拜南無本師釋迦牟尼佛
0511c19: 十二拜。南無文殊師利菩薩。南無彌勒菩薩。南無十
0511c20: 方諸佛。南無十方菩薩。各三拜已巳。不念回向文。即三
0511c21: 歸竟。維那高聲云。無勞起具。鳴磬云。頂禮西天東土。
0511c22: 歷代祖師三拜。天下宏宗演教諸大善知識三拜
0511c23: 　本寺開山老祖三拜。以下續禮本枝一派歷代祖師各人得戒和尚。
0511c24: 及壇上諸師三拜　各人剃度恩師三拜　各人代
0512a01: 為父母禮佛三拜　頂禮方丈和尚三拜。拜畢。對面
0512a02: 展具。維那按磬白云。皇清某某幾年幾月。某某良辰。
0512a03: 大眾師雲集。普禮三拜。至第三拜云。無勞起具。即俯
0512a04: 伏偈云。某某師三拜云云。內外執事。俱照執事單。次
0512a05: 第喝禮畢。云。再禮方丈和尚三拜。起具問訊。雲集祖
0512a06: 堂禮祖。禮畢。上方丈。次序對面站定。維那與侍者請
0512a07: 住持出。臨座。眾向上排班。維那云。展具。頂禮和尚。禮
0512a08: 畢。呼起具。問訊。分班對立。舉贊。乃至說法竟。維那呼
0512a09: 展具。頂禮和尚。已巳上每月朔望。及諸節日同此。唯元旦住持即云。大眾
0512a10: 師同詣大殿前普禮。眾集。展具。住持云。我某甲。與大
0512a11: 眾師賀新節。普禮三拜。首眾繼云。頂禮和尚。禮畢。回
0512a12: 堂。兩單對拜。一切內外。不許行私禮。唯除師長。結冬。解冬。
0512a13: 結夏。解夏。立春等。皆如是元旦天明。照客到庫房。取喜神紙。知客
0512a14: 命鐘頭。鳴鐘三下。知客焚香一把在手。立彌勒前。分
0512a15: 與大眾師。人各執香一枝。出山門。次序到喜神方。舉
0512a16: 香。舉已巳。插地上。鳴引磬三下。三問訊。化紙元。即化於
0512a17: 插香處。次序各歸本處早晨。齋堂饅頭腐湯。或年糕。或糰子。
0512a18: 或。俱可三板止靜後。即啟請上堂。見住持章上堂畢。殿主於
0512a19: 殿傍。設各人同居父母師長。及十方檀那護法等供
0512a20: 位。或除夕日先設亦可及菜香燭。俱陳列已巳。小食二板茶後。
0512a21: 即止靜。鳴鐘三下。大眾分班上普供。供畢回堂。宜先派定
0512a22: 班數處所。可預讀普供贊。附末少頃。飲茶抽解已巳。再鳴鐘三下。眾集
0512a23: 大殿。誦念佛。每日六時。或四時至初三日。早小食止
0512a24: 靜後。大眾聞鐘聲。照原班上普供。午飯後。念佛回向。
0512b01: 化牌位。凡新年。除夕不放假。禪堂不請茶。日午油腐
0512b02: 白米。早晚白腐常米。晚課畢。禮祖上方丈已巳。行堂師
0512b03: 到禪堂監值寮。問當值取茶鐘茶壺。晚二板。聞鼓聲。
0512b04: 大眾齊至。齋堂。悅眾二人。鳴引磬請和尚至。行堂將
0512b05: 茶。次第斟齊。茶果二人合一桌。擺齊已巳。或每人一碗亦可悅
0512b06: 眾鳴引磬二下。監院即云。和尚請茶。大眾師請茶。少
0512b07: 頃。監院又云。和尚請用品。大眾師請用果品。普茶
0512b08: 畢。免宣規約。悅眾鳴引磬二下。齊起各回。三板止靜。
0512b09: 上殿念普佛。回堂已巳。禪堂放香。至初三日止。仍照常
0512b10: 行坐。禮塔。掃塔。見第三卷住持。監院。知客。當分往熟處賀新歲。
0512b11: 凡初十內。或諸山遣執。或施護遣使。來賀者。待以六
0512b12: 色茶菜。初十外四菜飯。不用茶。
0512b13: 凡元旦。小年。除夕。入院等事。客堂於早粥掛牌。牌云大
0512b14: 眾師。聞鐘聲。照派名處上普供。○知客與維那。將眾
0512b15: 師分作幾班。每班幾處。分派各處上供人數定。開單
0512b16: 實貼齋堂知會。或早或小食。鳴二板。即鳴鐘三下。三
0512b17: 板止靜。開小靜。搭衣持具。齊集大殿上供已巳。隨依派
0512b18: 分班。各處上供。一班住持拈香。一班監院拈香。其餘
0512b19: 或都監。或副寺。或諸班首。皆可代拈香。上供畢。各回
0512b20: 本處。凡供菜熟得味。不填底。用三乾兩水。俱要
0512b21: 潔淨。供畢即收。唯供花香淨水。佛聖過午不食。常
0512b22: 供不收。乃俗人嚴飾。非僧所宜。甚違佛制。
0512b23: 初九。帝釋尊天誕即玉帝也。
0512b24: 證義曰。普供世間諸聖凡者。一。正覺世間。佛菩薩
0512c01: 等四聖也。二。有情世間。天人脩羅等六凡也。三。器
0512c02: 世開。三界依報中。司地。水。火。風等。諸類神祇也。今
0512c03: 供四聖中。如彌陀。彌勒。文殊。普賢。觀音。勢至。準提
0512c04: 地藏及達磨。百丈。天台。賢首。南山。遠公。乃至齋堂。
0512c05: 田園土地等。皆前八卷已巳出者。茲不重錄。凡上四
0512c06: 聖供。不用紙元。用則反不敬。上六凡供。須用紙元。
0512c07: 又。門神。廁神。田園神等。須用紙元。內唯圊房廁神。
0512c08: 但供食。物紙元等。而不念誦。至於父母師長鬼神
0512c09: 上供。須念誦用冥錠。此之三例。幸勿混濫也。
0512c10: 附各堂結贊除上普供外。亦可隨宜所用
0512c11: 禪堂大乘了義。當體全空。見聞知覺即空中。示跡顯金
0512c12: 容。精進加功。撒手脫樊籠　南無毗盧遮那佛。
0512c13: 觀音菩薩圓通教主。常住洛伽。隨緣赴感總無差。火宅救
0512c14: 迷邪。楊枝露洒。一滴遍天涯　南無觀世音菩薩。
0512c15: 藏經樓諸佛海會。圓應大千。慈悲愍念濟人天。聖教義
0512c16: 幽元。三藏宏宣。解行證金仙　禪悅藏。
0512c17: 華嚴閣華嚴海會。舍那如來。蓮花藏海坐花臺。諸佛歎
0512c18: 奇哉。萬象昭回。幽暗一時開　華嚴海會佛菩薩。
0512c19: 戒壇千華臺上。舍那慈尊。各還本界濟沉淪。心地戒為
0512c20: 因。千億佛身。一曲和陽春　南無盧舍那佛。
0512c21: 藥師殿藥師佛。延壽王。光臨水月壇場。悲心救苦降禎
0512c22: 祥。免難消障。懺悔檀那三世罪。願祈福壽綿長。吉
0512c23: 星高照沐恩光。如意永安康　消延壽藥師佛。
0512c24: 藥師塔燈讚禮東方。滿月世界。琉璃妙境非常。焰網輝煌
0513a01: 因中誓顯昭彰。藥師佛。大展祥光。滅除眾生障。降
0513a02: 吉祥。現前眾等歌揚。福壽無疆。現前眾等稱揚。福壽
0513a03: 無疆　南無藥師琉璃光如來。
0513a04: 大悲樓慈威等濟。同體大悲。通身手眼現千支。演說陀
0513a05: 羅尼。諸佛歎奇。功德妙難思　大悲觀世音。
0513a06: 羅漢九天漏盡。果證無生。供受人天赴感誠。錫福降祥
0513a07: 禎。虎伏龍迎。萬古聳聲名　阿羅漢尊者東。
0513a08: 羅漢梵行具足。了解真空。正定遊戲現神通。克振佛家
0513a09: 風。聞者歸崇。利濟永無終　阿羅漢尊者西。
0513a10: 懺堂誌公鳥巢應跡。梁代尊師。曾於寶華現威儀。山號寶
0513a11: 公基。法化難思。萬古懺摩依　度人師。
0513a12: 普菴祖師普菴靈應。大德名稱。天龍八部永隨身。地境悉
0513a13: 和平。妙法欽聞。善果植升恒　度人師。
0513a14: 出生臺前大鵬金翅。鬼子母天。息惡歸拜世尊前。受戒護
0513a15: 心源。誓願宏堅。分向曠野邊　生天界。
0513a16: 米房倉神庫房財神資緣進道。五正食先。檀那無破其慳。信
0513a17: 敬植福田。布施涓涓。感應仰龍天　護法藏。
0513a18: 關帝殿忠心報國。勇猛丈夫。呵護佛法外魔除。僧眾永
0513a19: 安居。進道無虞。萬古作金堤　護法藏。
0513a20: 三官殿三官大帝。功德難量。雲臺山上放毫光。賜福降
0513a21: 禎祥。赦罪除殃。解厄保安康　護法藏。
0513a22: 天王殿持國增長。廣目多聞。匡扶國界定安寧。法苑作
0513a23: 金城。擁護僧倫。道化永遠行　護法藏。
0513a24: 山門門神報居器界。司戶尊神。願護僧垣保安寧。承佛大
0513b01: 威靈。驅邪逐溷。障永無侵　護法藏。
0513b02: 同居人各父母師長位前叢林寶社。六和同居。父母師恩時憶知。
0513b03: 仗覺王慈。勉力修持。法食平等施　生天界。
0513b04: 放生所胎卵濕化。多劫沉迷。歸依三寶發菩提。籠網永
0513b05: 出離。海躍天飛。盡報生忉利　生天界。
0513b06: 證義曰。普供。諸家增減不同。然要以誠敬為本。今
0513b07: 之叢林。雖依例供。多草率。從事。或用生冷不可
0513b08: 食物。但了人事而已巳。不思供禮從心生。禮節苟簡。
0513b09: 其心可知。心既不誠。何勞供。如是供。是將誰
0513b10: 欺。是直以禮為戲也。其獲咎甚矣普願天下緇素。
0513b11: 共反此習。○正月建寅。曰攝提格。又曰太簇。又曰
0513b12: 孟陬。又十一月冬。至一陽生。乃至四月名六陽。今
0513b13: 正月。名三陽月也。
0513b14: 二月初一日。封止火爐。或山寺寒冷。無拘。
0513b15: 二月建卯。曰單閼又曰夾鐘。又云仲春。又稱芳春。
0513b16: 三月
0513b17: 三月建辰日執徐。又曰姑洗。又曰莫春。曰晚春。曰
0513b18: 杪春。又稱宿月。
0513b19: 四月候天氣暖時。僧堂內。下暖簾。上簾。單上草並
0513b20: 運出　十五日。藥王菩薩誕他本作二十八日。
0513b21: 四月建巳。曰大荒落。又曰仲呂。亦名麥秋。又稱清
0513b22: 和。亦名葵月。又稱孟夏初夏等。
0513b23: 五月端陽節。早課畢。或住持說小參。或命班首秉拂。
0513b24: 候方丈傳牌而行。早粥分粽。每人四枚。午梆大殿上
0513c01: 供。齋堂吃腐。是月疏浚溝渠。建青苗會。念誦保苗。僧
0513c02: 堂內掛帳。
0513c03: 證義曰。我宗門中。無一事。無一節。不以說法提撕
0513c04: 於人。今錄端午法語一則。以例其餘湛然澄禪師
0513c05: 端午上堂云。五月五日天中節。赤口白舌盡消滅。
0513c06: 桃符艾虎插滿頭。雄黃菖蒲和酒噎。酩酊不知歲
0513c07: 月移。千妖百怪昏驅絕。誰管魔來與佛來。一齊都
0513c08: 把腦門揭。大眾。何故如此。不見道。護生須是殺。殺
0513c09: 盡始安居。要知殺底道理。趁此良辰。以艾葉為旗。
0513c10: 以菖蒲為劍。以猛利心。挺英雄膽。不管是非得失。
0513c11: 聖凡真妄。乃至貪瞋癡愛。一切諸煩惱賊提起一
0513c12: 刀兩斷。直得淨。赤洒洒。圓陀陀活潑潑。作箇
0513c13: 世出世間大丈夫。兄弟。還有恁麼人。真得恁麼地
0513c14: 麼。若不得恁麼地。山僧有箇護身符子。相送去也。
0513c15: 拈拄杖云。看。看。太上老君。急急如律令。敕。○
0513c16: 　五月建午曰敦牂。又曰蕤賓。或名天中節。或脩月。
0513c17: 又稱月。蒲月。艾月。榴月等。夏至一陰生。
0513c18: 六月
0513c19: 六月建未曰協洽。又曰林鍾。又號稱且月。荷月。
0513c20: 七月二十四日龍樹菩薩誕。
0513c21: 七月建申曰涒灘。又曰夷則。亦名孟秋。又稱相月。
0513c22: 巧月等。
0513c23: 八月二十二日。然燈古佛誕。
0513c24: 八月建酉曰作噩。又曰南呂。或名清秋。又稱壯月。
0514a01: 桂月等。
0514a02: 九月九日重陽。早課畢。說小參。與端午節同。
0514a03: 九月建戌曰閹茂。又曰無射。或名季秋暮秋。深秋。
0514a04: 杪秋。又稱元月。菊月等。
0514a05: 又夏秋二熟。至收租時。莊主先點各莊租簿。斗斛等
0514a06: 項齊備。次白方丈。赴莊收租。公平正直。不可欺壓佃
0514a07: 人。亦不得市恩侵損常住。租畢回寺。將租資賬目。並
0514a08: 呈住持閱過入賬。事畢。即獻新上供。大眾吃新加腐。
0514a09: 與朔望日同。
0514a10: 十月初一日開爐。
0514a11: 證義曰。開爐乃開各堂之火爐。今借以打禪七為
0514a12: 開爐也。○十月建亥日大淵獻。又曰應鐘。或名孟
0514a13: 冬。開冬。小春。亦稱陽月良月等。
0514a14: 十一月冬至節。客堂預日掛牌。牌云冬至良辰合院大
0514a15: 眾師。於早課畢。禮祖。上方丈。○次日早課傳爐。住持
0514a16: 拈香。祈禱。祝　　聖。遶佛歸位。禮釋迦佛十二拜。課
0514a17: 畢。禮祖名號已巳。對面展具。雲集。鳴鐘。普禮三拜。到祖
0514a18: 堂禮祖。上方丈。住持說法竟。維那云。頂禮和尚禮畢。
0514a19: 住持下座云。某甲與大眾師拜節。維那云。大眾師頂
0514a20: 禮和尚。禮畢回堂。對面展具。維那云。拜某師云云。班
0514a21: 首師云。兩單對拜。普禮三拜。拜畢。侍寮回方丈。頂禮
0514a22: 和尚。午梆上七處供。大殿。四聖。影堂。老和尚像齋堂吃腐。或掃
0514a23: 祀祖。與清明同。
0514a24: 十一月建子日困敦。又曰黃鐘。或名仲冬。亦稱辜
0514b01: 月。至月等。
0514b02: 十二月二十九日。華嚴菩薩誕。
0514b03: 除夕前三日。客堂掛牌云。歲暮在邇。合院佛聖殿堂。
0514b04: 并及前後廊廡。內外丹墀。俱洒掃潔淨。○預日禮。
0514b05: 詳見前。○除夕日小食白腐午飯油腐攢菜。早粥掛
0514b06: 牌云。合院大眾師聞鼓聲。各處上普供見前元旦。○下午
0514b07: 掛牌云。是晚二板。聞鐘聲。齊詣大殿念普佛。新年三
0514b08: 日同此。○晚課各帶具。課畢。禮祖。上方丈。陞座說法。
0514b09: 或普說竟。住持云。兩序大眾師。同詣大殿前普禮辭
0514b10: 歲。眾至殿前。對面展具。住持在下。向上展具云。我某
0514b11: 甲與大眾師辭歲。首眾即云。大眾師頂禮尚尚。普同
0514b12: 三拜。拜畢。大眾到方丈辭歲。頂禮和尚。禮畢。回堂。展
0514b13: 具三拜畢。掛鐘板。有師長者。即行私禮已巳。回堂。聞鼓
0514b14: 聲。大眾齊至齋堂喫普茶。悅眾鳴引磬請和尚。普茶
0514b15: 畢回堂方丈請執事茶。晚二板念普佛。至佛千聲已巳。
0514b16: 到各人父母師長位前。住持拈香。眾誦心經往生。舉回
0514b17: 向贊偈。仍念佛。各歸本位。收佛號。展具。禮佛十二拜。
0514b18: 文殊。彌勒。諸佛諸菩薩各一拜。三歸依回堂。開大靜。
0514b19: 放香。安息。新年三日同此。餘見前元旦條說。是月歲
0514b20: 終結呈諸色簿書。
0514b21: 證義曰。古人以除夕當死日。一歲盡處。猶一生
0514b22: 盡處。昔黃檗禪師云。預先若打不徹。臘月三十日。
0514b23: 到來。管取你熱亂。然則正月初一。便理會除夕事
0514b24: 不為早。初識人事時。便理會死日事不為早。那堪
0514c01: 荏荏苒苒。悠悠揚揚。不覺少而壯。壯而老。老而死
0514c02: 況更有不及壯且老者。豈不重可哀哉。故須將除
0514c03: 夕無常。時時警惕。自誓自要。不可依舊蹉跎去也。
0514c04: 者個打徹一事。不可容易看過。不是通幾本經論
0514c05: 當得徹也。不是坐幾炷香。不動不搖。當得徹也。不
0514c06: 是解幾則古德問答機緣。作幾首頌古拈古。當得
0514c07: 徹也。不是酬對幾句口頭三昧滑溜。當得徹也。古
0514c08: 人謂於此事。洞然如桶底驟脫。爽然如大夢得醒
0514c09: 更無絲毫疑處。纔有幾分相應。如一僧常於神廟
0514c10: 紙爐中宿。有別僧潛入紙爐。俟其來宿。攔胸把住。
0514c11: 便問如何是祖師西來意。答云。神前酒臺盤。又一
0514c12: 僧。人言其得悟。元沙故與偕行。至水邊。忽推之落
0514c13: 水。急問牛頭未見四祖時如何。僧曰。伸在縮
0514c14: 裏。似此二僧。可謂預先已巳打。徹。則胸中七穿八洞
0514c15: 千了百當。隨呼隨應。能於倉卒忙遽。做手不迭
0514c16: 時。出言吐語。如是的當。如是自在。若閒時以意識
0514c17: 摶博量卜度。酬機作頌。非不粲然可觀。至於病到無
0514c18: 常。如到了除夕相似。忙手亂。一場。可不惜
0514c19: 哉。願吾人常以此自警方至。八苦交煎總不妨。其
0514c20: 或未然。難免自。昔天台智者大。師。得法華三昧。
0514c21: 習定華頂。忽於後夜。大風雷震。魑魅千。狀極可
0514c22: 畏。師安心空寂。自然退散。復作父母師僧之形。悲
0514c23: 哽流涕。師深念實。相。尋復消殞。至滅度時門人請
0514c24: 日。不審師入何位。沒此何生。師曰。吾不領眾。必淨
0515a01: 六根。為他損己巳。只五品位耳。又誠維那曰。人命將
0515a02: 終聞鐘磬聲。增其止念。惟長惟久。氣盡為期。哭泣
0515a03: 喪服。皆不應為。言訖。如入。三昧。噫。智者大師。尚說
0515a04: 為他損己巳。況吾輩乎。豈可不自警哉。○十二月建
0515a05: 丑。曰赤奮若。又曰大呂。或名季冬。杪冬。亦稱臘月。
0515a06: 除月等。
0515a07: 
0515a08: 百丈叢林清規證義記卷第八
