0001a01: 
0001a02: 
0001a03: 菩提達磨大師略辨大乘入道四行觀
0001a04: No. 1217-A
0001a05: 弟子　曇琳　序
0001a06: 法師者西域南天竺國人。是婆羅門國王第三之
0001a07: 子也。神慧朗。聞皆曉悟。志存摩訶衍道。故捨素
0001a08: 隨緇。紹隆聖種冥心寂。通鑒世事內外俱明。德
0001a09: 超世表。悲悔邊隅正教陵替。遂能遠涉山海遊化
0001a10: 漢魏。亡心之士莫不歸信。存見之流乃生譏謗。于
0001a11: 時唯有道育惠可此二沙門。年雖後生俊志高遠。
0001a12: 幸逢法師事之數載。虔恭啟善蒙師意。法師感
0001a13: 其精誠誨以真道。令如是安心。如是發行。如是順
0001a14: 物。如是方便。此是大乘安心之法。令無錯謬。如是
0001a15: 安心者壁觀。如是發行者四行。如是順物者防護
0001a16: 譏嫌。如是方便者遣其不著。此略序所由云爾。
0001a17: 
0001a18: No. 1217
0001a19: 
0001a20: 夫入道多途。要而言之不出二種。一是理入。二是行
0001a21: 入。理入者謂藉教悟宗。深信含生同一真性。但為客
0001a22: 塵妄想所覆不能顯了。若也捨妄歸真。凝住壁觀。無
0001a23: 自無他。凡聖等一堅住不移。更不隨文教。此即與理
0001a24: 冥符無有分別。寂然無為名之理入。行入謂四行。其
0001b01: 餘諸行悉入此中。何等四耶。一報冤行。二隨緣行。三
0001b02: 無所求行。四稱法行。云何。
0001b03: 報冤行。謂修道行人若受苦時。當自念言。我往昔無
0001b04: 數劫中棄本從末流浪諸有。多起冤憎違害無限。今
0001b05: 雖無犯。是我宿殃惡業果熟。非天非人所能見與。甘
0001b06: 心甘受都無冤訴。經云。逢苦不憂。何以故。識達故。此
0001b07: 心生時與理相應。體冤進道。故說言報冤行。
0001b08: 二隨緣行者。眾生無我並緣業所轉。苦樂齊受皆從
0001b09: 緣生。若得勝報榮譽等事。是我過去宿因所感。今方
0001b10: 得之緣盡還無。何喜之有。得失從緣心無增減。喜風
0001b11: 不動冥順於道。是故說言隨緣行。
0001b12: 三無所求行者。世人長迷處處貪著名之為求。智者
0001b13: 悟真理將俗反。安心無為形隨運轉。萬有斯空無所
0001b14: 願樂。功德黑暗常相隨逐。三界久居猶如火宅。有身
0001b15: 皆苦誰得而安。了達此處故捨諸有止想無求。經曰。
0001b16: 有求皆苦。無求即樂。判知無求真為道行。故言無所
0001b17: 求行。
0001b18: 四稱法行者。性淨之理目之為法。此理眾相斯空。無
0001b19: 染無著無此無彼。經曰法無眾生離眾生垢故。法無
0001b20: 有我離我垢故。智者若能信解此理。應當稱法而行。
0001b21: 法體無慳身命財。行檀捨施心無惜。脫解三空不
0001b22: 倚不著但為去垢。稱化眾生而不取相。此為自行復
0001b23: 能利他。亦能莊嚴菩提之道。檀施既爾餘五亦然。為
0001b24: 除妄想修行六度而無所行。是為稱法行。
0001c01: 達磨大師四行觀終
0001c02: 
0001c03: No. 1217-B
0001c04:  附達磨大師頌
0001c05: 
0001c06: 梁粱武帝蕭衍
0001c07: 楞伽山頂坐寶日中有金人披縷褐
0001c08: 形同大地體如空心如璃色如雪
0001c09: 匪磨匪瑩恒淨明披雲卷霧心且徹
0001c11: 不有不無非去來多聞辨才無法說
0001c12: 實哉空哉離生有大之小之眾緣絕
0001c13: 剎那而登妙覺心躍鱗慧海起先哲
0001c14: 理應法水永長流何期暫涌還蹔渴
0001c15: 驪龍珠內落心燈白毫慧刃當鋒
0001c17: 無去無來無是非彼此形體心碎裂
0001c19: 用之執手以傳燈生死去來如電掣
0001c20: 有能至誠心不疑劫火燃燈斯不滅
0001c21: 一真之法盡可有未悟迷途茲是竭
