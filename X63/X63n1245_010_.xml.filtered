0549c15: 
0549c16: 
0549c17: 重雕補註禪苑清規第十卷
0549c18: 
0549c19: 勸檀信
0549c20: 在家菩薩先當事佛。務極嚴謹。永斷葷酒。堅守齋法。
0549c21: 於諸慾染誓不擬犯。親近知識發明己巳見。隨其悟入
0549c22: 如理修行。若初心之士。未能頓除葷酒。且食早素。一
0549c23: 月之間已巳能減半。久習淳熟自能永斷長齋。及欲障
0549c24: 厚者。先且奉行五戒。然後進登菩薩清淨大戒。若未
0550a01: 能親近知識者。但應讀誦大乘助發正見。若未悟摩
0550a02: 訶般若者。但依佛語修行。時中亦不棄。學般若菩
0550a03: 薩。應當勤發願云。南無佛。南無法。南無僧。願身心安
0550a04: 樂。進道無魔。般若光中念念之間。常以般若發悟一
0550a05: 切眾生。普願一切眾生頓悟摩訶般若波羅密多。同
0550a06: 成無上正遍知覺。
0550a07: 齋僧儀
0550a08: 齋僧之法以敬為宗。但依僧次延迎。不得妄生輕重。
0550a09: 凡夫肉眼誰辨聖賢。誤起輕心定招薄福。或有親臨
0550a10: 梵剎就設齋筵。此人來世之中必感自然之報。然而
0550a11: 清淨福田理應專一。不宜多招賓客雜亂正因。設
0550a12: 親友隨喜勝緣。但可飲食均平請各隨眾。不可容居
0550a13: 高位倍享精豐。僧在下流隨緣澹薄。設齋之日亦應
0550a14: 慎護三業。不得飲酒食肉。若能如此。福德無量。
0550a15: 百丈規繩頌
0550a16: 按百丈大智禪師以禪宗肇自少室。至曹溪已巳來多
0550a17: 居律寺。雖則別院。然於說法住持未合軌度。故常爾
0550a18: 介懷。乃曰。祖宗之道欲誕布化。冀其將來永不泯者。
0550a19: 豈當與諸部阿笈摩教為隨行耶舊梵語阿含。新云阿笈摩。即小乘教
0550a20: 也。或曰瑜伽論．瓔珞經．大乘戒律何不依隨耶。師曰。
0550a21: 吾所宗非局大小乘。非異大小乘。當約折中。設於
0550a22: 制範。務其宜也。於是創意。別立禪居。
0550a23: 昔時居律寺別院啟禪門大智禪師後
0550a24: 方知祖道尊
0550b01: 凡具道眼有可遵之德者。號曰長老。如西域道高臘
0550b02: 長。呼須菩提等之謂也。既為化主。即處于方丈。同淨
0550b03: 名之室。非私寢之室也。
0550b04: 道德兼隆者方能嗣祖宗須菩提雅號
0550b05: 無垢稱家風
0550b06: 不立佛殿。唯搆法堂者。表佛祖親受。當代為尊也。
0550b07: 入門無佛殿陞座有堂即此傳心印
0550b08: 當知是法王
0550b09: 所裒學眾無多少。二無高下。盡入僧堂中。依夏次安
0550b10: 排。設長連椸架掛搭道具。
0550b11: 學徒無眾寡高下入僧堂道具安椸架
0550b12: 周圍設廣
0550b13: 臥必斜枕脣。右吉祥睡者。以其坐禪既久。略偃
0550b14: 息而已巳。具四威儀也。
0550b15: 斜枕脣臥安祥右眠暫時調四大
0550b16: 敷坐復安禪
0550b17: 除入室請益。任學者勤怠。或上或下。不拘常準。
0550b18: 入室參玄理摳衣請益時任他勤與怠
0550b19: 上下勿常儀
0550b20: 其闔院大眾朝參夕聚。長老上堂陞座。主事徒眾鴈
0550b21: 立側聆。賓主問酬激揚宗要者。示依法而住也。
0550b22: 夕聚晨參處師徒集會時陞堂須鴈立
0550b23: 側耳聽玄微
0550b24: 齋粥隨宜。二時均平。其節儉者表法食雙運也。行普
0550c01: 請法者上下均力也。置十務謂之寮舍。每用首領一
0550c02: 人管。多人營事。令各司其局也主者自為飯頭。主者自為領。餘皆
0550c03: 倣此。
0550c04: 法食宜雙運精麤且過時諸頭分局務
0550c05: 普請貴勻齊
0550c06: 或有假號竊形。混于清眾。別致喧撓之事。即堂司
0550c07: 維那撿舉。抽下本位掛搭。擯令出院者昔。貴安清眾也。
0550c08: 不信天真佛來為假比丘即時抽掛搭
0550c09: 去矣莫迴頭
0550c10: 或有所犯。即須集眾以拄杖杖之。焚燒道具。逐從偏
0550c11: 門而出者。示辱也。
0550c12: 犯重焚衣應當集眾人山藤聊示
0550c13: 驅擯出偏門
0550c14: 詳此條制有四種益。一不污清眾生恭信心故。三業
0550c15: 不善不可共住。準律合用梵壇治之。當驅出院。清眾
0550c16: 既安。恭信生矣。二不毀僧形徇佛制故。隨宜懲罰得
0550c17: 留法服。後必悔之。三不擾公門省獄訟故。四不洩于
0550c18: 外護綱宗故。四來同居凡聖孰辨。且如來應世尚有
0550c19: 六群之黨。況今像末豈得全無。向見有輩但見一僧
0550c20: 有過便雷同譏誚。殊不知以輕眾慢法。其損甚大。今
0550c21: 禪門若無妨害者。宜依百丈叢林格式量事區分。雖
0550c22: 立法防姦未為賢士。然寧可有法而無犯。不可有犯
0550c23: 而無教。推百丈禪師護法之益。其為大矣。
0550c24: 擯逐成何益安禪不毀僧公門無獄訟
0551a01: 祖蓆播嘉聲
0551a02: 今禪門別行。由百丈之始。略敘大要。示後來。學者
0551a03: 貴不忘其本也。諸方自古共遵。所濟眾務急。救弊之
0551a04: 要者。凡三十件。用示方來。切在詳稟。確志維衛。永成
0551a05: 軌範。俾醜穢聲無流外聽。不唯叔世禪林之光茂。
0551a06: 亦乃護法之一端耳。其事件名數條牒如左。
0551a07: 百丈存綱領諸方酌古今始終三十事
0551a08: 一一護叢林
0551a09: 一堂司凡掛搭僧人。須依六念上戒臘資次安掛。或
0551a10: 寺門主執及化導迴。只可移上三五位。如經坐次已巳
0551a11: 高不可更移。或監收及小頭首不用移改。或諸方僧
0551a12: 或輔弼叢席道德名望者。先掛搭畢。後白住持人。高
0551a13: 低移上切在臨時。
0551a14: 安僧排戒臘執事略推移小小諸頭首
0551a15: 還應似舊時輔弼叢林者名高道德高
0551a16: 到時先掛搭方稟住持人
0551a17: 一參時巡堂。須依掛搭次第入堂。及晚參巡堂罷。各
0551a18: 歸寮舍問訊後來展單。
0551a19: 晚參逢念誦寮舍暫須還問訊湯罷
0551a20: 迴來展單
0551a21: 一新到三日內且於堂中候赴茶湯未。可便歸寮舍。
0551a22: 及粥後偃息。須當早起。免見堂中尋請借問。喧動清
0551a23: 眾。
0551a24: 初來三日內祇候赴茶湯粥後宜先起
0551b01: 時中且在堂
0551b02: 一新到山門時特為點茶。其禮至重。凡接送盞切
0551b03: 在恭謹。祇揖上下不可慢易有失禮儀。
0551b04: 山門如特為禮意重於山赴依時節
0551b05: 身心莫等閑
0551b06: 一請假遊山只可半月。或過限者須呈祠部再守堂
0551b07: 儀。如違。則準院施行。
0551b08: 請假遊山者還將半月期過時重掛搭
0551b09: 依舊守堂儀
0551b10: 一新到掛搭後或起他遊。須候十五日堂儀滿。仍白
0551b11: 堂司方可前去。貴消落曆。
0551b12: 堂儀經半月起必報堂司所貴消曆
0551b13: 如今去不辭
0551b14: 一遇開啟聖節道場。或欲起離雲遊。須□一□上殿
0551b15: 看經方可前去。無自輕易。
0551b16: 福田衣下客自古免征徭不是因祈禱
0551b17: 何緣等聖朝叢林逢聖節輪次預看經
0551b18: 事訖方前去酬恩勿自輕
0551b19: 二時齋粥須依掛搭資次坐。不得過越高位。仍須候
0551b20: 長版鳴方可下。食時不得匙刮作聲。動其無
0551b21: 福鬼神生飢渴想。罪不可量。切宜低細。
0551b22: 巡堂依掛搭粥飯亦如之鵽鵰獼猴象
0551b23: 猶能識禮儀下依時節安排應上肩
0551b24: 寅時長版後三下午齋前粥飯宜低細
0551c01: 無令有聲鬼神生熱惱自損亦非輕
0551c02: 一掛搭後臥具衣服常須齊整。非己巳單蓆不得擅意
0551c03: 自移几開單。切須低細。亦不得於床上立地拽揲被
0551c04: 服。及不得背面上床。
0551c05: 自己已衣單下尋常要整齊他人安被處
0551c06: 不得擅遷移欲上長連榻常應面聖僧
0551c07: 展單心欲細開被手宜輕後夜聞開靜
0551c08: 方容疊寢衣莫於床上立禮度太乖違
0551c09: 一臥袈裟不得推搭版頭及聖僧龕所。只得揲以淨
0551c10: 巾襯蓋。安於枕前。次安上衫等衣。
0551c11: 佛制離衣宿安排向枕前版頭上
0551c12: 疑涉瓜田莫卸裙衫睡堂中免衩衣
0551c13: 先賢令解帶權且為初機
0551c14: 一粥前放參後不得開函櫃。及堂中不得聚頭說
0551c15: 話。不得坐靠版頭。如出三門外遊處及爐中向火。不
0551c16: 得高聲語笑及撥火等。或遇下帳簾。須當候鐘鳴。須
0551c17: 至整齊。
0551c18: 放參同下帳鐘動各垂簾及早開函櫃
0551c19: 當知避眾嫌堂下勤宴坐廓下少閑遊
0551c20: 第一宜深戒全身靠版頭經行由靜默
0551c21: 況復在圍爐撥火閑話知君行業麤
0551c22: 一後夜及版鐘未鳴。或先起。切須低聲。揭簾出入不
0551c23: 得拖拽鞋靸。及洗面處不得高聲涕唾敲桶杓。驚
0551c24: 動清眾。
0552a01: 涕唾拖鞋履清宵必共嫌輕輕拈桶杓
0552a02: 放門簾
0552a03: 一掛牌接官須至齊赴。貴令整肅。生外護心。
0552a04: 尊官臨梵剎迎送動禪林去就應齊整
0552a05: 令生外護心
0552a06: 一凡普請處。著五條衣。闔寮齊赴。除寮主外。及至普
0552a07: 請處。不得聚頭說話。
0552a08: 普請除寮主應當掛五條作時須靜默
0552a09: 不得嘈嘈
0552a10: 一諸寮舍命寮主者。須掛搭前後輪次主執一月日。
0552a11: 貴上下均齊。彼此承奉。不得雜亂。免有橫譏。
0552a12: 若命寮中主須依掛搭推不唯消謗議
0552a13: 所貴在均齊
0552a14: 一尊殿上只可焚香瞻禮。不可倚靠欄楯聚頭語笑。
0552a15: 或披作衣時不得上殿而過。免有輕觸聖像。
0552a16: 殿塔焚修地龍神暗護持欄語笑
0552a17: 損福定無疑梵語安他會經言作務衣
0552a18: 若從尊殿過崇奉禮還虧
0552a19: 一諸寮舍只得寮主及寮中上座一人寮內睡臥。如
0552a20: 堂司請人睡。不在此限。
0552a21: 伴寮唯首座此外聽堂司大眾衣盂地
0552a22: 閑人總不宜
0552a23: 一堂中及寮內去失衣物等。須具衣物色數時節處
0552a24: 所聞白主首。驗認有無實。如情理重者白堂司集
0552b01: 眾搜堂及寮。犯者公行。妄者眾。
0552b02: 眾中如去失色件要分明物重須搜撿
0552b03: 情輕事可評
0552b04: 一浴時聞聲須得早赴。遲則有妨。行者澡洗。第一
0552b05: 通第二通眾僧入浴。第三通山門主執者浴。
0552b06: 煞行者浴。無令混雜。浴室內須用浴巾蓋體。各避
0552b07: 眾眼。
0552b08: 兩會堂僧浴三通執事來淨人聞煞
0552b09: 次第勿相乖浴久妨清眾來遲礙淨人
0552b10: 裙衫須蓋體語笑莫紛紛
0552b11: 一諸寮舍不得高聲讀誦經典閑雜文字。自己已案
0552b12: 分禪文字常蓋齊整。或把針剃頭剪紙合藥或曬
0552b13: 鞋靸。觸衣浴具皆於屋後僻處。仍逐時打疊。免有狼
0552b14: 藉眾人處所。
0552b15: 几案宜瀟洒看常貴悄然慎言如不語
0552b16: 處眾似居山把針合藥剪紙剃頭時
0552b17: 作務喧清眾寮中總不宜鞋安浴具
0552b18: 乃至觸衣裳僻處寮後收時要審詳
0552b19: 一聖眾內或有盜竊酒色及諍污眾喧亂不律等
0552b20: 事。皆集眾逐出院。不從即聞公。
0552b21: 盜財諍酒色污僧倫速遣離清眾
0552b22: 容留即敗群
0552b23: 一頭首等不安。輕可只於寮中將息三日。如病重者
0552b24: 當白維那。移入延壽寮。
0552c01: 疾病經三日須歸延壽堂叢林知事者
0552c02: 到此勿彷徨
0552c03: 一堂內清眾如不充主首掌握山門。但隨眾作務。齋
0552c04: 粥參請外。當自省己。各守分業。積德隆道。用光叢席。
0552c05: 不可已巳外干管院務。擅自更張生事。走扇是非。有撓
0552c06: 清眾無令安靜。違者即准院令。
0552c07: 三條椽下客自了一身休幸有僧知事
0552c08: 何須強出頭
0552c09: 一堂中凡坐時不得臨床前。須斂歛衣服近後穩坐。離
0552c10: 脣五寸。貴無參差。發瞻敬意。
0552c11: 莫據脣坐衣裳直下垂應留展地
0552c12: 前後勿參差
0552c13: 一送亡僧不可語笑作樂。宜懷追慘。恐他道業未明
0552c14: 生浪死。各自省究。或估唱衣物之時。本與清眾結
0552c15: 緣共破慳貪。切不可輕唱貴賣剝削餘直。非為十方
0552c16: 義聚。收唱衣錢除支使外。均俵清眾看經。或暫到見
0552c17: 送及唱衣。三分得一分。或施主看經錢亦准此。
0552c18: 送死宜追慘防伊道未成遺財津送外
0552c19: 分俵為看經為破慳貪業僧亡必唱衣
0552c20: 標心圖世利不是出家兒見估亡僧物
0552c21: 三分得一分看經如後到折利亦同論
0552c22: 一首座凡早晚坐堂早參及二時齋粥須至。先赴
0552c23: 堂。或聖眾參差不合宜事。粥前大眾集當。須告白勸
0552c24: 勉。貴得整齊。
0553a01: 首座為標準朝晡合坐堂早參粥飯
0553a02: 先到是尋常欲白堂中事寅朝眾集時
0553a03: 一言如當理何必在繁辭
0553a04: 一知事職局臨事須以至公。各守法度。力荷叢席。至
0553a05: 於內外事或未深通曉。須當上下通議。早晚參及
0553a06: 動眾所如急幹須齊赴。貴率於眾。凡行者人工有
0553a07: 過。但晚參庫堂內指約戒勵。或遇官客齋粥。二時不
0553a08: 得行遣。慮動眾念。
0553a09: 職事宜通曉公清務保任赤心弘大眾
0553a10: 竭力荷叢林事有疑難處商量勿異心
0553a11: 相和如水乳握土變黃金庫堂懲有罪
0553a12: 須是晚參時粥飯官客聞之必皺眉
0553a13: 一主首分司列局。主執山門大小事務。各有自來規
0553a14: 式條目。當修本局務成事業。不可局外生事。貴當安
0553a15: 靜。無至亂倫。
0553a16: 叢林分主首各自有司存守己都無事
0553a17: 侵權即亂倫
0553a18: 一五日一參。三八日晚參。奉為四恩三有念誦。每月
0553a19: 六為准。
0553a20: 念誦逢三八陞堂五日期昔賢垂懿範
0553a21: 後代莫相違
0553a22: 一住持人每遇月旦須巡寮舍。安存清眾。詢及寮中
0553a23: 或有欠闕動用等。及時應副。凡二時齋粥。住持人赴
0553a24: 堂。兩通聲堂前鍾鳴入堂。如聲絕入堂。即當首座
0553b01: 撿舉。或動眾普請及送亡僧估唱衣物等。須躬赴。
0553b02: 如違盡當撿舉。仍無宦客乃無疾病。須當赴堂。不得
0553b03: 別置粥食。山門知事亦皆准此。
0553b04: 自古巡寮法安存眾比丘有無應借問
0553b05: 應副莫遲留兩會前來時莫太遲
0553b06: 堂前鐘響處便是入堂時唱衣普請
0553b07: 粥飯送亡僧第一宜親赴叢林事不輕
0553b08: 住持執事粥飯勿乖常無病無官客
0553b09: 應須總赴堂
0553b10: 前件規矩。先德垂範。十方清眾。宜各遵行。
0553b11: 
0553b12: 越州比丘　善祥　同集
0553b13: 溫州比丘　法貴　校勘
0553b14: 真定比丘　法深　管勾
0553b15: 文林郎寧國軍節度推官　吳時　校勘
0553b16: 朝奉大夫權知邵武軍管勸農公事　周玭　再
0553b17: 校正
0553b18: 朝請大夫新知郴州軍州主管學事兼管內勸農
0553b19: 營田事借紫金魚袋　虞翔　刊行
0553b20: 
0553b21: 重雕補註禪苑清規第十卷終
0553b22: 
0553b23: 
0553b24: 
0553c01: 
0553c02: No. 1245-B
0553c03:  新添濾水法並頌
0553c04: 
0553c05: 
0553c06: 菩薩戒經十八種物中濾水囊第九。常隨其身。如鳥
0553c07: 二翼。　頌曰。
0553c08: 頭陀結夏遊方日濾水囊皆不可離
0553c09: 恰似飛禽生兩翼東西南北自相隨
0553c10: 大集經云。畜生身細。猶如微塵十分之一。大者百萬
0553c11: 由延。故知濾水是大慈悲乃成佛之因也。　頌曰。
0553c12: 十分去微蟲取一教中將喻水蟲身
0553c13: 慇懃濾水存悲濟便是將來成佛因
0553c14: 菩薩多論云。舍利弗以淨天眼見水中空中蟲。如水
0553c15: 邊沙器中粟無處不有。遂斷食。佛言。肉眼所見。濾羅
0553c16: 所得。義淨三藏放生儀云。濾食水之人。來世當生淨
0553c17: 土。　頌曰。
0553c18: 器中粟米水邊沙空水微塵量不差
0553c19: 濾水若能依聖制寶蓮金地樂無涯
0553c20: 鼻柰耶律說二比丘欲向佛所。一人不飲蟲水。渴死
0553c21: 生天。見佛得道。　頌曰。
0553c22: 比丘來見法中王忘將行濾水囊
0553c23: 寧死不虧蟲水戒剎那成道澄真常
0553c24: 一比丘飲水後至佛所。佛問其故。已巳脫憂多羅。僧示
0554a01: 黃金身。云。汝癡人。用觀是四大身為幼成臭處。其見
0554a02: 法者。即見我身。　頌曰。
0554a03: 飲水傷蟲行業可怜同伴不同塗
0554a04: 雖然得到祇園會只見黃金丈六軀
0554a05: 宣律師云。濾水袋物雖輕小。所為極大。出家慈濟厥
0554a06: 意在此。今上品高行尚飲用蟲水。況諸不肖。為可言
0554a07: 哉。　頌曰。
0554a08: 濾羅雖小事非輕的的真慈護有情
0554a09: 大覺世尊明有敕上流何故不遵行
0554a10: 義淨三藏寄歸傳云。西方用上白。冬夏宜將密絹
0554a11: 或以米搡或可微。又六月七月其蟲更細不同餘
0554a12: 時。生絹十重。蟲亦直過。樂護生者。理應念取緻練作
0554a13: 袋。濾之方盡。　頌曰。
0554a14: 細作囊長一肘西天濾水舊家風
0554a15: 此方緻練方如法薄絹生盡不中
0554a16: 寄歸傳云。可取熟絹笏尺四尺。挽兩頭刺剌使相著。
0554a17: 兩角施帶兩畔橫杖。張開尺六兩邊繫柱。下以盆承。
0554a18: 傾時鑵底須入羅內。水既足已巳即可翻羅。兩人各捉
0554a19: 一頭。令入放生器內。上以水洗三遍。外邊更以水淋。
0554a20: 度無蟲方罷。　頌曰。
0554a21: 兩邊羅樣要寬容攙攝縫來繫柱中
0554a22: 汲器須連底瀉翻時洗蕩要全功
0554a23: 四分律云。作濾水囊如杓形。若三角。若作宏槨。若作
0554a24: 漉瓶。寄歸傳云。河池之處或可安棬。用陰陽瓶。權時
0554b01: 濟事。或作瓦盆子羅亦是省要。西方寺家多月銅作。
0554b02: 　頌曰。
0554b03: 羅樣安棬或作瓶任從三角杓頭形
0554b04: 銅盆瓦缶宏槨得用隨緣到處精
0554b05: 寄歸傳云。傾水之時罐底須入羅內。如其不爾。隨水
0554b06: 落墜地墮盆。還不免殺。　頌曰。
0554b07: 濾水僧童傾細蟲迷悶可傷情
0554b08: 若教羅外遺涓滴不免依前是殺生
0554b09: 薩婆多論云。今持戒審悉者。漉水竟著淨器中。向日
0554b10: 群視。故有者如前更濾。　頌曰。
0554b11: 濾已巳應須子細觀有蟲重濾更重看
0554b12: 直須盡淨方隨意使用如今信者難
0554b13: 寄歸傳云。亦既天明先觀缾水。可於白淨銅盞或螺
0554b14: 盃漆器中頎取掬許。安上。或可別作觀水之水。
0554b15: 以手掩口。良久視之。或於盆中看之。亦得蟲若毛端。
0554b16: 必須存念。若見蟲者。倒瀉瓶中。更於餘水再三滌器。
0554b17: 無蟲方罷。　頌曰。
0554b18: 銅盞螺盃漆器通日中觀水驗微蟲
0554b19: 應須洗滌存方便始盡毗尼救物功
0554b20: 義淨三藏述護命放生儀。說放生器甚詳。器以銅鐵
0554b21: 瓦木為之。底下安細。以雙繩放之。放下至水。繩令
0554b22: 覆。再三下濯方牽出。乞食時以小銅瓶子穿在左
0554b23: 臂。以衣蓋之。宣律師云。損生妨道者。由不畜漉水袋。
0554b24: 縱畜而不用。雖用而不漉蟲。雖瀉而損蟲命。寄歸云。
0554c01: 在缾口之上翻羅。未曉放生之器。設令到水。蟲死何
0554c02: 疑。　頌曰。
0554c03: 放生器下安雙細到水牽繩勢自翻
0554c04: 渴死羅中真可罪翻羅井上亦無端
0554c05: 僧祇律云。濾已巳蟲水著器中。還送來處瀉。中若來處
0554c06: 遠者。近有池七日不消者。以蟲著中。義淨三藏云。若
0554c07: 井深處。或可別為盆貯。或可送往河池。瀉水竟時還
0554c08: 濾滌器。奧法師菩薩戒鈔。既濾得已巳別置一放生盆。
0554c09: 而令安詳置之於水。以護生命。　頌曰。
0554c10: 井遠泉深若厭煩護生宜用放生盆
0554c11: 安詳瀉向常流水俟入池中粗可論
0554c12: 薩娑多論云。如法濾水。置一器中。足一日用。寄歸傳
0554c13: 云。凡是經宿之水且不看者。有蟲無蟲。用皆招罪。
0554c14: 頌曰。
0554c15: 濾水要期終日用來朝重濾恐重生
0554c16: 因思九夏多螻蟻舉足常應觀地行
0554c17: 寄歸傳云。時有作小圓羅。纔受一升兩合。生薄絹
0554c18: 元不觀蟲。懸著邊。令他知見。無心護命日日招愆。
0554c19: 師弟相承用為傳法。誠哉可歎。　頌曰。
0554c20: 去聖時遙律行衰小羅絹事堪悲
0554c21: 邊掛去從人見堂上懸來備禮儀
0554c22: 奧法師菩薩戒經鈔云。今見寺中常以麤布為之。乖
0554c23: 角極甚。　頌曰。
0554c24: 麤布縫羅釜上安細蟲微命剎那間
0555a01: 鑊湯不是天然熱因果門中事好還
0555a02: 義淨三藏云。神州之地四百餘城。出家之人動有萬
0555a03: 計。於濾水事存心者寡。　頌曰。
0555a04: 神州四百有餘城多少名圓德行僧
0555a05: 赴火墮崖人易得濾蟲觀水難能
0555a06: 義淨三藏云。設使學通三藏。坐證四禪。鎮想無生。證
0555a07: 心空理。若不護命依教奉持。終亦未免佛所呵責。十
0555a08: 惡初罪誰代受之。　頌曰。
0555a09: 妙入三空談般若功圓八定證禪那
0555a10: 不於濾水存悲願未免如來一例呵
0555a11: 寄歸傳云。若知寺不濾水。不合餐食。渴死長塗足為
0555a12: 龜鏡。僧祇律云。若施主請比丘食。應問濾水未。若未
0555a13: 濾者。自著濾之。　頌曰。
0555a14: 寺家不濾中水僧飯由來不合
0555a15: 俗舍有齋應借問濾時還復自家看
0555a16: 菩薩戒經十重戒中殺戒最居第一。言菩薩以慈為
0555a17: 本。眾生以命為貴也。又四分律云。九十波逸提用蟲
0555a18: 水戒第九十。飲蟲水戒第六十二也。五分律云。墮用
0555a19: 蟲。一一隨。宣律師云。性戒無懺。終須酬報。義淨三藏
0555a20: 云。斯之罪咎欲如之何。直知束手泉門。任佗處分。經
0555a21: 云。殺生之人當墮地獄餓鬼畜生。設得為人。短命仍
0555a22: 多病故也。　頌曰。
0555a23: 殺戒偏居十重前一蟲一墮理照然
0555a24: 麤心飲用無慚愧束手泉門被業牽
0555b01: 義淨三藏云。且如有屠牽羊入寺不過數口。放作長
0555b02: 生。眾共聚看。彈指稱善。寧知房內用水。日殺千生。
0555b03: 頌曰。
0555b04: 盡歎屠兒有道情施羊僧寺作長生
0555b05: 不知房內日用水殺業無過罪不輕
0555b06: 元豐中衛州壇山六度寺濟律師增戒會不曾濾水。
0555b07: 太閑和尚云。雖云增戒。是增罪。慈悲之言。誰不警
0555b08: 悟也。　頌曰。
0555b09: 記得壇山增戒會濟師全闕濾蟲緣
0555b10: 太閑和尚深呵責聚集僧徒長罪
0555b11: 義淨三藏云。懷生者皆愛其生。上通賢智。有死者咸
0555b12: 畏其死。下洎昆蟲。佛以大悲宣揚法化。於護生處極
0555b13: 致慇懃。是佛弟子理應隨作。　頌曰。
0555b14: 任是昆蟲須惡死假如賢聖亦全生
0555b15: 若推此意觀蟲水何慮慈悲行不成
0555b16: 古云。吾觀一滴水。八萬四千生。凡夫目不見。天眼自
0555b17: 分明。　頌曰。
0555b18: 蠢動皆含佛性靈再三撈漉是修行
0555b19: 君看一掬尋常水何啻千生與萬生
0555b20: 傳燈錄第五。智巖禪師未出家時。曾為郎將。雖在軍
0555b21: 陣之中。弓上常懸濾水囊也。　頌曰。
0555b22: 昔時郎將在沙場弓上猶懸濾水囊
0555b23: 為報金田諸上士出家悲濟是尋常
0555b24: 奧法師云。印度法則。僧徒出入乃至乞食。漉袋常須
0555c01: 隨身。此物此方停來久矣。苦哉苦哉。故律云。寧可忍
0555c02: 渴死。終死不飲蟲水。何以故。一飲水時損無量命。一
0555c03: 日飲蟲水。罪過屠一生。特須誡之也。又賢愚經載尸
0555c04: 毗國王割肉救鷹。金光明經說薩埵太子投身飼虎。
0555c05: 　頌曰。
0555c06: 傷嗟濾水停來久珍重吾曹勉力行
0555c07: 飼虎餧鷹猶不一羅何惜為眾生
0555c08: 涅槃經喻乘浮囊渡海。如持戒欲出生死。義淨三藏
0555c09: 云。若能依教作者。現在得長命果報。是知沙彌救蟻
0555c10: 不過數萬。尚感長命。況於濾水能護無數眾生也。殺
0555c11: 生既墮三惡道。護生應得人天善趣。明矣。　頌曰。
0555c12: 欲趣菩提之道場濾囊今日是浮囊
0555c13: 人間天上莊嚴福此世他生壽命長
0555c14: 宣律師云。水中細蟲無數。同水塵量。故涅槃經云。塵
0555c15: 耶蟲耶。此言信矣。取緻作袋濾也萬盡。義淨三藏
0555c16: 云。依教作者。來世當生淨土。又云。釋迦末法共結慈
0555c17: 念之因。彌勒初成俱證無生之果。　頌曰。
0555c18: 擾擾塵蟲竟莫分好修因果濟沈淪
0555c19: 龍華會上無生記淨土光中不死人
0555c20: 凡濾水者。應願諸蟲往生淨土。當來作佛。非但一朝
0555c21: 免死。　頌曰。
0555c22: 菩薩興悲寄遠懷濾生當願託蓮臺
0555c23: 他年淨土微塵佛盡是羅中漉出來
0555c24: 古清涼傳下卷。有清信士不詳其氏諱。年可二十。衣
0556a01: 服襤褸。自云從抱腹山來。識者相傳云。每在并州巡
0556a02: 市乞丐。以所乞得造濾水囊。可七八寸。造訖隨處勸
0556a03: 人令用。凡造數千餘。信士神容簡暢。語論入微。皆謂
0556a04: 不測之人也。　頌曰。
0556a05: 清涼信士行悲憫乞絹縫羅滿數千
0556a06: 隨乞隨縫隨布施勸人同結濾生緣
0556a07: 世云。濾羅難安。多眾宗賾。崇寧元年於洪濟院前
0556a08: 井邊安大水檻。上近檻唇別安小檻。穿角傍出。下安
0556a09: 濾羅。傾水之時全無迸溢。亦五大眾沾足。浴院後架
0556a10: 倣此。僧行東司亦皆濾水。出家之本道也。後住長蘆
0556a11: 諸井濾水二十餘處。常住若不濾水。罪歸主執之人。
0556a12: 普冀勉而行之。
0556a13: 
0556a14: 新添濾水法頌終
