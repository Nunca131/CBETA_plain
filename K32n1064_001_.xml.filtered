0340b01: K. no. 1064
0340b02: 新譯大方廣佛華嚴經音義卷上并序　轉
0340b03: 京兆靜法寺沙門慧述
0340b04: 原夫第一勝義寔離言之法性等流
0340b05: 真教誠有海之方舟故以名句字聲
0340b06: 作別相之本質色香味觸為住持之
0340b07: 自體嗟乎超絕言慮之旨洽悟見聞
0340b08: 之境莫不以法王造道之力歟
0340b09: 大方廣佛華嚴經者實可謂該通法
0340b10: 界之典盡窮佛境之說也若乃文言
0340b11: 舛誤正義難彰真見不生尋源失路
0340b12: 故涉近以逕遠從淺而暨深去來今
0340b13: 尊何莫由斯道且夫音義之為用也
0340b14: 清濁之明鏡釋言誥之旨歸匡謬
0340b15: 漏之揩摸闢疑管之鈐鍵者也至如
0340b16: 低誤為遲迴彷徨乃成稽返俾倪
0340b17: 代乎僻堄軾環遂作女牆槁書形
0340b18: 正斜翻覆幹存榦體樹木差若斯
0340b19: 之徒聲義不加踳駮何以指南
0340b20: 苑不涯菲薄少翫茲經索隱從師十
0340b21: 有九載雖義旨攸邈難以隨迎而音
0340b22: 訓梵言聊為注述庶使披文了義弗
0340b23: 籌咨細字知音勞負且螻蟻
0340c01: 之量司己巳而冥豈雷之資開
0340c02: 蟄戶於遐英達君子希無誚焉。
0340c03: 經序音義
0340c04: 天冊冊測草反說文曰符命也謂上聖符信教命以授帝位字或
0340c05: 從竹或古為圓形也。
0340c06: 造化輿造謂造作化謂變化雅曰輿始也言造作天地
0340c07: 變化物之始也。
0340c08: 天道日月星辰陰陽變作謂之天道易曰道變易是也。
0340c09: 龜龍繫繫絃計反堯有神龜負圖而出舜感黃龍負圖而見
0340c10: 也繫謂繫孔子述易十翼之繫。
0340c11: 人文易曰觀乎天文以察時變觀乎人文以化成天下男女君臣父
0340c12: 子尊卑上下謂之人文也。
0340c13: 八千歲按帝王甲子記云天皇氏治一八千年地皇氏治
0340c14: 九千年人皇氏治四千五百年有本云三皇皆治一八千年。
0340c15: 同臨有截之區毛詩傳曰有截整齊也言四海之外率服
0340c16: 截尒齊整也區謂區域也。
0340c17: 七十二君司馬相如封禪書曰韶夏崇號諡謚略可道者七十
0340c18: 有二君管子曰昔者封太山禪梁父者有七十二家梁父太山下小山也
0340c19: 禪音善也父者斧也。
0340c20: 人迷四忍人迷謂人人迷也四忍者思益經云一者生忍諸
0340c21: 法來故二者滅忍諸法去故三者因緣忍諸法因緣生故四者
0340c22: 住忍異心相續故也。
0340c23: 家五家謂家也五謂貪恚惛沉睡眠掉舉
0341a01: 作疑。
0341a02: 鷲巖西峙鷲巖謂靈鷲山也西峙者廣雅云峙立也謂攸鷲
0341a03: 亭亭然止立於西域。
0341a04: 超四大而高視老子云域中有四大謂天地王道也今言
0341a05: 佛出過域內故立四大也。
0341a06: 混太空混胡本反按說文混謂混沌陰陽未分共同一氣之今
0341a07: 此謂花嚴法門量同太虛也字又作渾也。
0341a08: 叨承叨他勞反韻團稱叨忝也此言自謙韻圓承授記也。
0341a09: 玉扆扆依豈反鄭玄注曰扆屏風也以玉飾扆謂之玉扆也珠叢
0341a10: 曰天子施扆於戶牖以為障蔽也。
0341a11: 海晏晏於諫反說文曰晏安也言其遠近清怗故曰河清海晏也。
0341a12: 殊禎禎陟盈反說文曰禎祥也蒼頡篇曰禎善也。
0341a13: 貝牒貝北反牒徒頰反貝謂貝多樹葉意取梵本經也牒謂簡牒
0341a14: 即經書之通稱也。
0341a15: 時臻歲洽臻側詵反洽侯夾反時謂時時歲謂歲韻囿稱臻至
0341a16: 也說文云洽霑及也。
0341a17: 越漠漠謀各反漠謂沙漠言諸遠國超越沙漠來獻也。
0341a18: 獻賝賝林反玉篇曰賝寶也字或從玉。
0341a19: 架險深何剛反架謂置物在高懸虛之上也說文曰方
0341a20: 舟也言遠國來者莫不登度深險也。
0341a21: 罄牽定反毛詩傳曰罄盡者也。
0341a22: 挹入反珠叢曰以斟酌於水謂挹今謂以心測度於法亦謂之挹也。
0341a23: 罕測罕希也測度也。
0341b01: 窺覦窺遣規反覦俱反左傳服度曰窺謂舉足而視也珠叢曰覦
0341b02: 謂有所冀望也今言二乘之人於此法中意絕希望。
0341b03: 隆鄭玄注曰隆盛也多也。隘於懈反狹也。肇持繞反始也。
0341b04: 爰毛詩傳曰爰為也為於事皆謂之爰。
0341b05: 緬惟上演反賈逵注國語曰緬思也。粵以于月反發言之端也。
0341b06: 筆削漢書衛霍傳曰削則削筆音義曰削謂刪去筆謂增益也有云
0341b07: 治書勘校削而注也謂筆削也。
0341b08: 覃雅曰覃延也郭璞曰謂延相波及也。式杜注左傳曰式用也。
0341b09: 繕視戰反說文曰繕補也珠叢曰治故造新皆謂之繕也。
0341b10: 法界之域方言曰廓謂張小使大也鄭玄注周曰猶
0341b11: 界也毛詩傳曰境也域營域也說文域封也。
0341b12: 珠之秘珠謂如意寶珠也喻般若也謂篋此喻佛身也
0341b13: 謂般若在佛身中猶如意珠珠也秘奧即般若也故大智度論六十
0341b14: 四云般若是如意珠佛舍利是篋舍利中雖般若而為般若所熏成
0341b15: 故故得供養也秘字有從禾作者音蒱結反乃是香草也。
0341b16: 十方漢書集注曰滿也。三復復孚房福反鄭箋詩曰復
0341b17: 謂反覆也珠叢曰復謂重審察也字又作覆也。
0341b18: 經卷第一
0341b19: 世主妙嚴品之一
0341b20: 摩竭提國摩竭提者或云摩伽或云摩揭或云黑竭提此
0341b21: 之多名由依八轉聲勢呼名致異然其意義大略不殊或有釋云摩者不
0341b22: 也竭提至也其國將謀兵勇敵不侵至也又有云摩遍也竭提惠也
0341b23: 言惠之人遍其國內也又有云摩大也竭提體也謂五印度中此國
0341c01: 大統攝諸國故名大體也又釋云摩也竭提害也言此國法不行刑戮
0341c02: 有其犯死罪者送置寒林耳。
0341c03: 阿蘭若法若然也反阿蘭若者或曰阿蘭正云阿蘭此翻
0341c04: 為諍聲然有三類一名達摩阿蘭若此即所明者也謂說諸法本來湛
0341c05: 寂起作義因名其處為法阿蘭若處此中處者即菩提場中是也二名
0341c06: 摩登伽阿蘭若謂塚間處要去村落一俱盧舍大牛吼聲所不及處者也
0341c07: 三名檀迦阿蘭若謂沙磧之處也磧音遷歷反。
0341c08: 菩提中菩提者此云覺也者漢書音義曰築土而高曰壇
0341c09: 除地平坦曰斯皆神祇所遊止也字有作者謬也。
0341c10: 正覺按諸字覺從學學字從教教字從孝孝字從爻因聲義轉相生也。
0341c11: 摩尼正云末末謂末羅此云垢也尼云離也言此寶光淨不為垢
0341c12: 穢所染也又云摩尼此曰增長謂有此寶處必增其威德舊翻為如意隨
0341c13: 意等逐義釋也。
0341c14: 雨無盡寶雨于句反。
0341c15: 光茂茂莫搆反雅云禾如松曰茂郭璞注曰謂枝葉婆娑也漢書
0341c16: 音義曰茂美盛也。
0341c17: 一切說文云一切普也普即遍具之義故切字從十說文曰十謂
0341c18: 數之具也有從七者俗也。
0341c19: 璃為幹幹哥旦反琉璃梵言具云吠琉璃耶此名不遠山謂
0341c20: 西域有山去波羅奈城不遠此寶出彼故以名之幹者字書云幹枝也謂
0341c21: 枝也字從干經本有從木者謬也孔安注書杜注左傳及勘玉篇皆
0341c22: 以從干為樹枝從木為築椽枝謂即兩當頭者謂之楨兩旁者謂之
0341c23: 幹也。
0342a01: 寶葉扶扶服反漢書音義曰扶分布也說文曰扶四
0342a02: 布也扶字玉篇在木部經本從作者謬也。
0342a03: 嚴麗王逸楚曰嚴也小雅曰麗著也。
0342a04: 萃影萃疾醉反易曰萃聚毛詩傳曰萃集也。
0342a05: 纓珞經本有作纓珞二字並謬也纓謂似玉也石音与瓔同非此用。
0342a06: 堂榭榭徐夜反雅曰闍謂之臺有木謂之榭郭璞注云謂臺上起
0342a07: 屋也杜顥注左傳曰榭謂屋歇前也言土臺上有歇簷之屋并有樹木者
0342a08: 也闍者榭字從木也。
0342a09: 階砌戶牖砌千計反牖以柳反玉篇曰階謂登堂之道即級道
0342a10: 是也廣雅曰砌戺也謂即夾級道兩邊其面砌石也說文云在屋曰在
0342a11: 牆曰牖戺音仕也。
0342a12: 備體劉兆注儀曰備畢盡也言盡體嚴之。
0342a13: 瑩燭瑩烏定反廣雅曰瑩摩也謂摩拭珠玉使發光明也蒼頡篇曰
0342a14: 燭照也言相照發也。
0342a15: 妙音遐暢無處不及雅曰遐遠也廣雅曰暢達也
0342a16: 及至也。
0342a17: 威光赫弈赫許格反弈移益反廣雅曰赫赫明也弈弈盛也弈
0342a18: 字經本有從亦作者薄弈字也。
0342a19: 靡不咸靡亡彼反珠叢曰靡也視也。
0342a20: 不思議梵言具正云羯臘波此翻為長時也。
0342a21: 金剛藏奚反按此中梵本是肚字從肉經本作齊者
0342a22: 乃是齊等之齊非此所用也。
0342a23: 毗盧遮那按梵本毗字應音云廢反此云種也盧遮云光明
0342b01: 照也言佛於身智以種種光明照眾生也或曰毗遍也盧遮光照也謂
0342b02: 佛以身智光明遍照理事法界也。
0342b03: 尊嚴珠叢曰尊可敬也鄭玄注曰嚴可畏也毛詩傳曰嚴威也。
0342b04: 羅延此云堅固。
0342b05: 光梵具云蘇迷盧此曰妙高梵亦梵言具云梵摩此
0342b06: 翻為清淨。
0342b07: 旃檀此云与樂謂白檀能治熱痛赤檀能去風腫皆是除疾身安之
0342b08: 藥故名与樂。
0342b09: 彩雲尚書曰以五彩彰施於五色野王曰彩猶色彩色之雲故曰彩雲。
0342b10: 櫂幹櫂除覺反徐重注淮南云櫂引也引謂引出字林曰幹枝。
0342b11: 曜胡反雅曰遠也。
0342b12: 仁慈祐物祐尤救反孔子述易曰祐者助也物謂有情命者也
0342b13: 言能以利樂事濟助含識也。
0342b14: 主稼神稼加暇反廣雅曰主守也馬融注論語云樹五榖曰稼言
0342b15: 五穀苗稼植之在田此神守護不令有也。
0342b16: 環環胡聞反。
0342b17: 旋澓澓符福反三蒼曰澓深也謂河海中洄漩之處是也。
0342b18: 樹抄抄小反方曰抄木細枝也郭璞曰抄言捎也。
0342b19: 阿修羅或云阿素羅阿此云也素極也妙也羅戲也言此類形
0342b20: 雖似天而天之妙戲按婆沙論譯為非天以此類雖天趣所攝多諂詐
0342b21: 天實德故曰非天如人行名曰非人舊翻為不酒者譯人謬也謂梵
0342b22: 語中窣唎名酒而与素羅聲近即訓阿字為不故云不酒斯乃失之甚也
0342b23: 按梵本中阿修羅是多聲呼之阿素洛是小聲呼之然皆同一稱謂也。
0342c01: 羅胡搆反羅此云攝云也謂此修羅能隱攝日月光明令
0342c02: 中諸天生苦也或曰羅虎那此云名普聞謂日月普天照臨此既蔽云
0342c03: 故天下聞共名。
0342c04: 毗摩質多羅毗摩此云絲也質多此云種種也謂此修羅善
0342c05: 於幻術能以一幻作種種事也又云毗摩此曰遍空質多羅此云種種
0342c06: 嚴儀言此修羅与帝釋戰時嚴格種種軍仗之儀遍空而列也舊云嚮高
0342c07: 或曰穴居者非敵對翻。
0342c08: 迦樓羅或曰揭路茶此云食吐悲苦聲也謂此鳥取得龍先內
0342c09: 嗉中得吐食之其龍猶活此時楚痛出悲苦聲也或曰此云大嗉項鳥謂
0342c10: 此鳥常貯龍嗉內益其項也舊云金翅妙翅者且就狀而名非敵對翻
0342c11: 也然其翅有種種寶色非唯金耳。
0342c12: 緊羅緊此云疑也羅云人也謂此神貌似人然其頂有一角
0342c13: 令見者生疑云人耶非耶或曰羅此云丈夫也緊云猶也以其形貌
0342c14: 如人而口似牛使見者生疑故名也舊云歌樂神者從之翻也。
0342c15: 摩羅伽摩此云大也羅伽云腹行也此於諸畜龍類所
0342c16: 攝舊云蟒神者相似翻名非正對也。
0342c17: 夜叉此云苦活或曰祠祭又云捷疾今取初釋。
0342c18: 毗沙門具正云鞞室羅懣囊此云多聞謂此王遍福德多處知聞也
0342c19: 或曰毗遍也沙門聞也謂諸處遍聞義同前釋或曰毗云伊也此王本名
0342c20: 俱羅後於一時佛正為眾說法其王乃被袈裟求入會中時眾咸怪
0342c21: 相謂言伊是沙門伊是沙門從此毗沙門也。
0342c22: 仗仗直亮反風俗記曰仗者刀之名也。
0342c23: 毗樓叉具云髀路波呵迄叉又言髀者種種也路波者色也呵
0343a01: 迄叉者根也謂以種種雜色莊嚴諸根也又言種種也路色也波呵迄
0343a02: 叉目也言其目種種色莊嚴舊云醜目者也。
0343a03: 娑竭羅此云海也。
0343a04: 德叉迦此云能害於所害也謂德叉是所聲迦是能聲言此
0343a05: 龍時噓視人畜皆致命終也舊云多舌龍者由多言故名多舌非是口中
0343a06: 有多舌也。
0343a07: 鳩槃荼此云陰囊亦曰形謂此之類陰囊狀如冬行時擎置
0343a08: 肩上坐時即便據之由斯蔽狀特異諸類故從之為名舊云冬者以其
0343a09: 猥而不顯故使人解耳。
0343a10: 闥婆此云食香或曰尋香言此類尋逐食之香氣往彼娛樂以
0343a11: 求食也舊云樂神者非正翻也。
0343a12: 釋迦因羅釋迦能正云鑠羯囉此云帝也因羅此云主也古
0343a13: 來釋同佛族望之稱之深也又云釋百也迦施也因羅主也言昔百
0343a14: 度設大施會今得作此天主故百施主。
0343a15: 夜摩善也夜摩時也言彼諸天光明赫晝夜不別但看花
0343a16: 開合以分其時既非明暗之時故曰善時天也。
0343a17: 兜率具云兜率此曰喜樂集依俱舍中有三義得此名一
0343a18: 喜事二聚集三遊樂舊翻為喜足或曰知足非正翻也。
0343a19: 華如箠反玉篇曰謂花頭黑也字從三心有作三止者不是
0343a20: 字也。
0343a21: 尸棄具云尸棄此云有髻或曰頂髻也。
0343a22: 經卷第二
0343a23: 妙嚴品之二
0343b01: 為啟難思說文曰啟開也。羅此云持。
0343b02: 不唐与專反唐虛也棄也。無倫疋玉篇曰倫類也
0343b03: 疋比也。
0343b04: 悟斯道雅曰斯此也。十力摧唐顯反雅曰
0343b05: 滅也。曩朗反雅曰曩久也謂久遠也。
0343b06: 心馳蕩馳直知反蕩唐朗反廣雅曰馳奔也說文曰蕩放恣也蕩
0343b07: 字正作愓經本作蕩者時共通用古體又作婸二也。
0343b08: 不隨魔魔梵言也具云魔羅此云障善或曰破壞善也。
0343b09: 誘誨說文曰誘教也劉獻注易曰誨也。俾無癡惑俾卑
0343b10: 尒反孔安注書曰俾使也。益其精爽劉獻注易曰精靈也說文曰爽
0343b11: 明也言增益心靈使明利。
0343b12: 經卷第三
0343b13: 妙嚴品之三
0343b14: 蔭澤蔭於禁反。滋榮韻圃稱滋潤也釋名曰榮榮然照明之
0343b15: 言其光潤者也。滌除滌田歷反說文曰滌洗也。
0343b16: 慰安慰於謂反漢書云應劭注曰自上撫下曰慰下得上慰曰安也。
0343b17: 一中者時之極促名也仁王經云一念中有九十
0343b18: 那一一有九百生滅又俱舍論云百二十為一怛六十怛為
0343b19: 為一臘縛三十臘縛為一三十為一晝夜三十晝夜為一月十二月
0343b20: 為一年也。
0343b21: 癡翳常蒙惑翳於計反方言曰翳薆也珠叢曰薆蔽也文字
0343b22: 集略曰翳目障也公羊傳曰眼有眸子而見曰蒙也言癡為惠眼之障蔽不
0343b23: 見真理故常生疑惑也翳字又作翳薆音愛也。漂淪淪力勻反王篇曰淪。
0343c01: 畏塗塗道也謂三道可怖畏故名之畏塗也。
0343c02: 大名聞聞運反珠藂聲謂名聲復有此言准釋之也。
0343c03: 其聲所暨暨渠肆反杜注左傳曰暨反也。
0343c04: 無央數央於良反王逸注楚云央盡也。
0343c05: 定字從兩點不從水其從水者乃是水行之決字也。
0343c06: 叵思議叵普我反字書曰叵不可也。
0343c07: 世閒共度度唐洛反。不均雅曰也。
0343c08: 一切智道靡不宣珠叢曰靡也小雅曰宣示也示謂
0343c09: 顯示又云明也明謂分別又云遍通也施行也。
0343c10: 婆稚正云末梨此云有力。
0343c11: 苫末羅西域近海岸邊樹名此翻為黃雜色金翅鳥若來即居其
0343c12: 上也。
0343c13: 曠曠苦謗反廣雅曰曠久也謂久遠者也。
0343c14: 淪永夕廣雅曰淪沉也雅曰永長也夕夜也言生死界中常癡闇
0343c15: 故謂之長夜者也。
0343c16: 尸利夜神此云普現吉祥。
0343c17: 法炬炬渠与反說文曰炬謂束薪而灼之謂大燭也珠叢曰苣謂莒
0343c18: 苣束草火以炤之也苣即古之炬字莒音居呂反。
0343c19: 克克肯勒反雅曰克能也滅也。
0343c20: 經卷第四
0343c21: 妙嚴品之四
0343c22: 牟此云寂然也。佛具正云紇差怛羅此曰土田也差
0344a01: 音初界反。
0344a02: 無猒足猒於反飽也。朗然說文曰朗明也。
0344a03: 罣礙罣胡卦反字略曰罣謂也字又作罫也。
0344a04: 三昧具正云三摩地此曰等持謂離沉掉名之為等令心住一境性
0344a05: 故曰持也。
0344a06: 泉澗澗古鴈反。
0344a07: 霈澤清炎暑霈澤普蓋反文字集略曰霈謂大雨也劉熙注
0344a08: 孟子曰霈然注雨郭璞注雅曰炎謂旱氣熏灼人也說文云暑熱也。
0344a09: 難宣小雅曰宣示也。恬怡勝道恬徒嫌反怡以之反
0344a10: 孔安注書曰恬安也雅曰怡樂也。
0344a11: 蠲除蠲古玄反小雅曰蠲絜也絜謂淨潔之也。
0344a12: 皆從化鄭箋詩曰從謂也珠叢曰教成於上而易俗於下謂之化也。
0344a13: 險詖不修德詖彼義反毛詩序曰內有進賢之心而險詖之心
0344a14: 蒼頡篇曰詖謂諂也。
0344a15: 無猒怠猒於燄反倦也。踰字林曰踰越也。
0344a16: 如世生盲卒無卒將聿反竟也終也。
0344a17: 如盲公五反三蒼曰目曰謂之釋名曰謂眠睡目平合
0344a18: 如皮也字從皮也。
0344a19: 綸綸力脣反漢書拾遺曰綸猶裹也言周包羅耳。
0344a20: 名譽譽余茹反毛詩伝曰譽謂人稱揚。
0344a21: 明之欲反韻略曰視也。
0344a22: 經卷第五
0344a23: 妙嚴品之五
0344b01: 如川鶩鶩羽反漢書音義曰鶩馳也謂因歷事邊佛海
0344b02: 今坐道梵奉如百川之填海耳。
0344b03: 金剛字從肉。無遺隱遺餘也隱藏也。
0344b04: 綺麗張載注靈光殿賦云綺文也小雅曰麗著也言有文彩
0344b05: 照者也。
0344b06: 特明顏注漢書曰特獨也。
0344b07: 填飾妙華填字正作瑱音唐見陟憐二反漢書訓曰瑱謂
0344b08: 珠玉壓座為飾也周有瑱生長尺二寸玉所雜飾也今經本從土作者
0344b09: 音唐賢反乃是填塞之填字耳也。
0344b10: 夷坦夷以脂反他反毛詩傳曰夷易也謂簡易之道言省力易行
0344b11: 者也廣雅曰坦平也。
0344b12: 光瑩鄭牋詩曰光瑩也切韻稱瑩飾也言以名花妙寶瑩飾於佛座也
0344b13: 又按說文字統瑩又作鎣訓与鎣同然別有音余頃反訓為光飾之義近
0344b14: 代以來碩學絕嗣聲義渾雜濫以營音之訓安瑩聲之下也。
0344b15: 世尊凝睟睟宣醉反易云君子以正位凝命王弼注曰凝者嚴
0344b16: 整之睟視也謂肅然而視也又孟子曰睟面色潤也睟然潤也玉篇曰
0344b17: 澤之也。
0344b18: 炳然炳彼永反蒼頡篇曰炳明著也。
0344b19: 門闥闥他達反漢書集注曰闥小門。
0344b20: 洞啟洞徒弄反玉篇曰洞達也。
0344b21: 棟宇棟都弄反郭璞注雅曰棟屋也於靳反即脊也。
0344b22: 妙香氛氳氛符云反氳於云反王逸注楚曰氛氳盛也香氣
0344b23: 盛也二字又作氳也。
0344c01: 樹歧歧炬羈反兩股閒也按字書作歧謂枝橫首也今經本有從山邊作
0344c02: 支及切韻音為歧並誤。
0344c03: 爭聳擢聳息勇反擢直角反切韻稱高也蒼頡篇曰擢抽也言
0344c04: 抽樹枝脩高上也。
0344c05: 如重雲重直用反言密闇也。
0344c06: 覆覆芳富反漢書音義曰滿也言遍滿覆蔭也。
0344c07: 相庇映庇卑至反鄭玄注記曰口庇覆也雅曰庇蔭也字漢書映傍偷
0344c08: 照也彩間也言相庇相映如五彩之綺錯也映字古正體作當日中央
0344c09: 為映有從日邊作英者謬之也。
0344c10: 經卷第六
0344c11: 如來現相品
0344c12: 閻浮檀金具正云染都捺此是西域河名其河近閻浮
0344c13: 樹其金出彼河中此則因樹以立稱金由河以得名或曰閻浮果汁點物
0344c14: 成金因流入河染石成此閻浮檀金其色赤黃兼帶紫氣也。
0344c15: 優羅華具正云尼羅烏羅尼羅者此云青烏羅者花
0344c16: 也其狹長近下小圓而上漸尖佛眼似之經多為喻其花莖似藕梢有
0344c17: 也。
0344c18: 頗梨色正云窣堵致迦其狀少似此方水精然有赤有白者也。
0344c19: 普振振字正作震動之義經本作振字者乃是振舉之振也。
0344c20: 辟支佛地辟支梵言具云畢勒支底迦此曰各各獨行佛者覺
0344c21: 也舊翻為獨覺正得其意或翻為緣覺譯人謬以梵語云囉底迦此翻
0344c22: 為緣故智論第十八中通上二類也。
0344c23: 僉然坐僉七反雅曰僉皆也小雅曰僉同也如云莫不皆然也。
0345a01: 克證雅曰克能也。
0345a02: 法界周流不遍周流布故曰周流。
0345a03: 或覆或傍住覆芳福反傍薄郎反。
0345a04: 周聞十方聞運反鄭注記云周遍也珠叢曰聞聲所至也。
0345a05: 經卷第七
0345a06: 普賢三昧品
0345a07: 包納包字又作苞並通用也。般涅具云般利菩提那謂
0345a08: 般利普也究竟也涅出離也煩結也言諸煩結普究竟出離也。
0345a09: 我曹如淳注漢書曰曹。
0345a10: 世界成就品
0345a11: 志欲廣大論語注曰志慕也慕謂希樂者也。
0345a12: 煩擾濁擾如紹反孔安注書曰擾也字從憂憂音奴刀
0345a13: 反經本從憂者謬也。
0345a14: 或脩或短廣雅曰修長也經本作脩字者謂乾脯之脩非此用也。
0345a15: 懸覆住覆孚福反倒垂狀也。
0345a16: 復祥倫反復符福反郭璞曰謂巡行也鄭牋詩曰復謂
0345a17: 覆也言經歷來也。
0345a18: 無暫已巳已巳余里反廣雅曰已巳止也。
0345a19: 三維及八隅廣雅曰維角也鄭玄注考工記曰隅角也。
0345a20: 共美共字從廿不從廾撗畫必連美字從大必不得從火也。
0345a21: 一一區分馬融注論語曰區別也。迫隘隘於懈反迫迮
0345a22: 也隘狹也。
0345a23: 經卷第八
0345b01: 華藏世界品之一
0345b02: 草羅生悉芬馥芬孚云反馥符福反雅曰美
0345b03: 也賈逵注國語曰寶也謂以寶為草楚曰羅生呼堂王逸注曰口羅謂
0345b04: 列而生也。
0345b05: 不可沮壞沮才與反漢書音義曰沮毀也。
0345b06: 澄垽其下垽魚靳反雅曰澱謂之垽郭璞注曰澱滓也江東
0345b07: 呼為垽也。
0345b08: 欄楯欄勒丹反楯述尹反說文曰欄檻也王逸注楚云縱曰撗
0345b09: 曰楯楯閒子謂之櫺也。
0345b10: 芬利此云白蓮花亦曰百花也。
0345b11: 尸羅幢按梵語云羅此曰清若云試羅此翻為玉謂以王為
0345b12: 幢名尸羅幢也。
0345b13: 奏小雅曰奏進也為也。
0345b14: 香水澄渟渟笛零反埤蒼曰水止曰渟渟猶湛也經本有從立人
0345b15: 作停者誤也。
0345b16: 垣牆繚繞垣于元反繚離鳥反毛詩傳曰垣牆也說文曰繚也謂
0345b17: 周繞也牆字籀文文皆為廧今或加土者也。
0345b18: 洄澓洄漩也澓深也謂河海中深淵之處水旋轉也。
0345b19: 壇墠形墠常演反尚書曰為三壇同墠孔安注曰築土為壇除地
0345b20: 為墠韓詩傳曰墠猶坦坦言平地也。
0345b21: 佉勒迦形佉勒迦此云篇也。
0345b22: 因羅此云帝也。娑婆此云堪忍。
0345b23: 字之形今按梵本字乃是德者之相元非字也然經中
0345c01: 據漢本一十七字同呼為依梵文有二一十八相即八種相中四種相
0345c02: 也謂室利靺瑳難提迦物多塞囀悉底迦本囊伽吒又有特柁斫訖羅
0345c03: 跋折羅等三相雖於花嚴迴向二品中有以其可識謬故此不列在數
0345c04: 又有盎句奢相此經故亦不利其一十七相既非字又非一色之
0345c05: 相今顯異異同謂八卷有一室利靺瑳相九卷有三相初難提迦物
0345c06: 多次室利靺瑳後亦室利靺瑳二十三有一相謂塞囀悉底迦二十
0345c07: 七有五種相初室利靺瑳次塞囀悉底迦次難提物多次室利靺瑳後難
0345c08: 提迦物多四十八有三相一塞轉悉底迦相二室利靺瑳三室利靺瑳
0345c09: 五十七五十八六十三六十五等各有一室利靺瑳相若謹依梵本
0345c10: 有二十八相具顯如刊定記說也。
0345c11: ◇梵書字。
0345c12: 室利靺瑳此云吉祥海雲　難提迦物
0345c13: 多此云右旋　本囊伽吒此云滿瓶
0345c14: 或八相中無此瓶有螺　特忙此
0345c15: 云赤蓮華　跋折羅此云杵
0345c16: 　盎句奢此曰曲　塞悉底迦此
0345c17: 云有樂　斫訖羅此云輪。
0345c18: 經卷第九
0345c19: 華藏世界品之二
0345c20: 世界名尸利尸利此云殊勝亦曰吉祥。
0345c21: 城郭風俗通曰城之為言成郭之為言廓謂寬廓盛受者。
0345c22: 狀如四洲雅曰水中可居之地曰洲今四天下皆在四大海
0345c23: 中故俱名洲也言狀如四洲者東洲形圓如日西洲形如半月南洲北廣
0346a01: 南狹北洲其形正方。
0346a02: 師子頻伸毛詩傳曰頻急也伸舒也謂有勞倦者以手足背
0346a03: 左右上下或急弩或舒展用自解其勞倦此或全是梵語如刊定記說也。
0346a04: 世界名多羅未詳。龍淵淵烏玄反孔安國注在論語
0346a05: 曰淵潭也。
0346a06: 慣習慣古患反鄭牋詩曰慣習也字從或有作串者乃是貫串
0346a07: 字從今經本從豎心者俗通用也。
0346a08: 天城寶堞堞徒反杜預注左傳曰堞女牆也。
0346a09: 經卷第十
0346a10: 華藏世界品之三
0346a11: 度度徒故反賈逵注國語曰法也鄭玄注周曰度謂尺丈之
0346a12: 數也言儀有節故曰度也。
0346a13: 佛娑羅王娑羅此云堅固亦名勝。
0346a14: 絕倫鄭玄注儀曰倫比也。
0346a15: 吉祥幄幄於角反尚書傳曰吉善也杜注左傳曰祥者吉凶之先
0346a16: 兆賈注國語曰祥猶象也何承纂要曰在上曰帳旁曰惟四合象宮殿謂
0346a17: 之幄也。
0346a18: 崇飾寶堄普米反堄研反鄭注考工記曰崇高也廣
0346a19: 雅曰堄女墻也蒼頡篇曰堄城上小垣也按賈注國語字作埤杜注
0346a20: 左傳作陴廣雅作籀文作又音避支反今經本作俾倪字者按聲
0346a21: 類乃是軾中環持杜者也又有及之字並是左右傾首邪視
0346a22: 也或云車中傾視於外也杠音江謂竿也。
0346a23: 秀出秀私究反國語曰秀出於眾有則以告野王曰秀美也。
0346b01: 如眾繢繢胡對反鄭注論語曰繢畫文也。
0346b02: 燒燒書耀反。堅硬硬顏孟反。
0346b03: 閻羅界閻羅具正云琰摩闍羅此云遮止謂遮止罪人不令更造也。
0346b04: 金剛杵杵昌与反。海蒱項反蛤也字又作也。
0346b05: 酸楚酸蘇官反說文曰酸醋也按楚猶齗也謂身受劇苦疼痛不可
0346b06: 觸近猶齒之酸齗不可以近物也或曰酸猶於痠疼也楚荊杖也言被杖
0346b07: 疼痛也又曰酸傷於骨楚猶齒齗言受重苦徹骨疼痛不可觸近也。
0346b08: 經卷第十一
0346b09: 毗盧遮品
0346b10: 乃說文曰乃語也廣雅曰乃也重言訓義猶清淨也。
0346b11: 不可紀極紀居理反廣雅曰紀記也鄭玄注記極盡也言記
0346b12: 之不可窮盡也。
0346b13: 由他按此方黃帝數法有三等若依下等當此兆也中等也
0346b14: 上等溝也具如下阿僧祇品處釋也。
0346b15: 從廣從紫容反孟康注史記曰南北為從東西為橫廣也從字正
0346b16: 從木有從糸彳作者皆俗通用。
0346b17: 樓櫓皆悉崇麗櫓郎古反切韻稱城上守禦曰
0346b18: 櫓也繞城往往別築迴起上臺名為敵既高且飾故云崇麗也。
0346b19: 塹七燄反說文曰塹坑也經本有作從水者也。
0346b20: 波頭摩華正云特忙此曰赤蓮也其花莖有。
0346b21: 拘物頭華其花莖有色或赤白以其花稍短未開敷
0346b22: 時狀郁然故亦或名小白華。
0346b23: 萃止毛詩傳曰萃集也。
0346c01: 城邑宰官左傳曰邑都也有先君宗曰都曰邑也孔安
0346c02: 注論語曰宰臣也韻圃稱宰主也謂城邑中長吏即為其主也。
0346c03: 四衢道雅曰一達謂之道路二達謂之歧旁三達謂之劇旁四
0346c04: 達謂之衢五達謂之康六達謂之七達謂之劇八達謂之崇期九達謂之
0346c05: 達然以路多四達凡謂故多用也。
0346c06: 妓樂渠倚反切韻稱妓女樂也埤蒼曰妓美女也因以美女為樂謂
0346c07: 之妓樂也經本有從邊作支者此乃藝字也或有從立人作者章易反
0346c08: 傷害也非經意也。
0346c09: 巾馭汝寶乘馭魚據反乘食證反晉書輿服志曰周巾車
0346c10: 大赤以朝大自以成按巾謂飾也鄭玄注周曰巾猶衣也音於記反謂
0346c11: 以繒綵衣帶有車也廣雅曰馭駕也。
0346c12: 夫人采釆女采釆擇所得之女謂之采釆女風俗通曰六宮女數千
0346c13: 人天子遣掖丞率於鄉中視童女年十三以上二十以下長壯皎潔有法
0346c14: 相者因載入宮故謂之采釆女也夫人者按因夫以成故曰夫人也。
0346c15: 尋亦去世杜注左傳曰尋續也言續後去也。
0346c16: 聚落聚疾喻反韋昭漢書云小鄉曰聚人所居也又左傳曰聚眾也
0346c17: 廣雅曰落居也眾所共居故稱聚落也。
0346c18: 依怙怙胡故反雅曰怙恃也韓詩傳曰怙也謂倚也。
0346c19: 經卷第十二
0346c20: 如來名品
0346c21: 瞻蔔華此云黃色花其花甚有香氣然似支子也。
0346c22: 阿耨多羅三三菩提耨奴沃反字按梵本應
0346c23: 音云略反阿此云也耨多羅上也三正也三遍也等也菩提覺也
0347a01: 應云上正等覺也耨字古來經論中多作耨音奴搆反按梵語耨音同
0347a02: 此方入聲殊去聲之勢字從示不應從耒此乃古今鈔寫之識非
0347a03: 潤色之紕字本者摸角略二反此土既略之字故假借藐字
0347a04: 而用之。
0347a05: 釋迦牟釋迦此云能也牟寂嘿也言其三業離於諠雜。
0347a06: 瞿曇氏具云瞿荅摩言瞿者此云地也荅摩勝也謂除天以外
0347a07: 在地人類此族勝故云地勝也或曰瞿曇或云憍曇或云瞿夷
0347a08: 皆女聲呼之也。
0347a09: 瑿羅跋瑿者具云瑿溼弗羅跋此云自在也羅跋者大聲
0347a10: 也謂佛大自在聲。
0347a11: 修修相由反按玉篇修飾修長皆從攸脩脯從肉今有以脯脩
0347a12: 為飾長之用者並修修同從。
0347a13: 豐溢夷曰反說文溢滿餘也。
0347a14: 或名性超邁邁莫界反按梵本云遏底爛塞囀皤婆言
0347a15: 遏底爛者超過塞囀自也皤婆性也謂自性超過也說文曰邁遠
0347a16: 行也遠即過遠也。
0347a17: 或名簡言詞簡皆限反尚書曰尚簡要孔安注曰簡略也。
0347a18: 鮮少鮮斯演反賈注國語曰鮮也猶薄也古正作尟或俗為
0347a19: 形亦有用者。
0347a20: 餘灼反字又作籥鑰。
0347a21: 四聖諦品
0347a22: 躁動躁則到反鄭注論語曰躁不安靜也。仇對仇渠尤反雅曰仇
0347a23: 讎也孔安注書曰仇怨也言集望於道如怨讎也障出離故也。
0347b01: 資待考工記曰資取也王逸注楚曰待也言苦諦為飢渴寒熱
0347b02: 等病所隨故有所有所求取也。
0347b03: 鄙賤鄙悲几反如淳注漢書曰鄙猥陋也。
0347b04: 獷獷古撗反。
0347b05: 破於胤反言苦報盡處方顯滅諦故名滅諦為破或有經本
0347b06: 而云破盧管反謂由破生死顯得滅諦故也。
0347b07: 能攫噬攫拘縛反噬常制反蒼頡篇曰攫搏也說文曰攫爪持也
0347b08: 廣雅曰噬囓也言由造集真實出離善根故此猶如師子搏囓也攫字
0347b09: 經本有從立犬邊作瞿者甚花嚴闍梨共三藏覆勘此梵本謂之似
0347b10: 多此云師子然依業用聲呼故翻為攫噬其於犬邊矍者乃是猿猴之
0347b11: 与梵本不相當也噬字要從竹經本有從廾者音武俱反又有口邊
0347b12: 著莖者不是字也音孕反二。
0347b13: 渾濁渾戶昆反切韻渾濁也重言訓義猶清淨耳。
0347b14: 坏普該反未燒瓦也。
0347b15: 憤毒憤夫問反賈注國語曰憤盛也鄭注記曰憤謂怒氣充實也。
0347b16: 驚駭駭閑楷反廣雅曰駭起也失驚者其心必舉起故驚也。
0347b17: 匿疵匿尼力反疵疾移反廣雅曰匿隱也杜注左傳曰匿藏也疵病
0347b18: 也言苦諦隱藏煩過患也。
0347b19: 傲慢傲五告反杜注左傳曰傲不敬也傲字經本有從心邊作
0347b20: 者。
0347b21: 駃流駃所吏反蒼頡篇曰駃速疾也字從馬史聲經本有從馬邊
0347b22: 者音古穴反乃是駃騠馬名非此經意也。
0347b23: 經卷第十三
0347c01: 光明覺品
0347c02: 閻浮提正云贍部提贍部樹名也提此云洲謂香山上阿耨池南
0347c03: 有一大樹名為贍部其上闊下狹此南洲似彼故取為名。
0347c04: 弗婆提具正云布嚕婆毗提訶言布嚕婆者此云初謂日初出處
0347c05: 此翻為東也毗勝也提訶身。
0347c06: 瞿耶具云阿唎瞿尼言阿利者此云西域曰執忙此
0347c07: 云後謂曰沒邊處也瞿牛也貨也謂以牛買物如此洲用錢也。
0347c08: 單越具正云殟怛羅句嚧言殟怛羅者此云上也勝也句嚧所
0347c09: 作也謂彼洲人於所作事皆我所勝餘三洲故也。
0347c10: 文殊師利正云殊室利言殊者此云妙也室利德也。
0347c11: 丈夫丈戴曰丈者長也夫者扶也言長制物者也白通曰夫
0347c12: 扶也以道扶接也丈夫為言狀扶人者也左傳曰進賢達能謂之丈夫也
0347c13: 廣雅曰男子之丈夫有名行者也。
0347c14: 紺青紺古暗反珠叢曰深青之色而伴赤色者謂之紺也。
0347c15: 戲笑戲字虛邊作弋音餘力反笑字從竹犬聲有作笑者俗也。
0347c16: 寤世閒寤吾故反寤悟也謂令世閒皆出生死睡眠也。
0347c17: 塵累羸偽反鄭玄曰累係也謂六境汙心如塵坋人即此係縛不得
0347c18: 出離故謂之塵累也塵字從庶土庶眾也謂眾土所成塵會意字也今
0347c19: 人多從庶下土為塵莫識其義也。
0347c20: 菩薩問明品
0347c21: 曉悟群蒙廣雅曰曉說也鄭注記曰群眾也韓康注易蒙昧
0347c22: 幼小之說文曰蒙謂童蒙也言夫於道未有所識如幼童蒙菩薩說
0347c23: 之令開悟也說音書反。
0348a01: 惟仁郭璞注雅曰惟發語聲也周曰天德曰二言人有如天
0348a02: 覆育之德者即謂之為仁。
0348a03: 湍流奔逝湍他官反說文云淺水流沙上曰湍疾瀨也
0348a04: 雅曰逝也音也。
0348a05: 長風長直具反兼名苑云風暴疾而起者謂之長風也。
0348a06: 鼓扇鼓公戶反鄭玄注集曰鼓猶擊也扇動搖也鼓字本有從
0348a07: 壴邊作皮者此乃鐘鼓之字。
0348a08: 機木人韓康伯注易曰樞機制動之主也按機即樞機用資轉
0348a09: 動鍵遂在密能運言木人心但以闇密繩揳而能運動今喻業體都
0348a10: 作者而能生起於果報。
0348a11: 從苦角反鄭注雅曰謂鳥子母飯者謂能自食者也
0348a12: 字經本有從下作者不是字尋茲起自識臆製字
0348a13: 童蒙耳此猶人墮坑不可責也。
0348a14: 濤波濤唐勞反三蒼曰大波為濤也。
0348a15: 阿揭藥阿此云普也揭云去也言服此藥者身中諸病皆
0348a16: 除去也又云阿也揭病也服此藥已巳更有病故名之耳。
0348a17: 毗藍風正云吠濫婆言吠者散也濫婆者所至也言此風所至之
0348a18: 處悉皆散壞也又云毗不也濫婆遲也謂此風行最極迅急也舊翻為迅
0348a19: 猛風是也其水輪下風轉亦与此風輪同名也。
0348a20: 樵溼樵疾遙反溼失入反說文曰樵薪也溼字經本有作濕者音他
0348a21: 合反此乃平原郡之水名耳。
0348a22: 如鑽燧鑽則官反燧徐醉反鑽謂木中取火燧謂鏡中取火也淮
0348a23: 南子曰陽燧見日則而為火方諸見月則津而為水許叔重曰陽燧五
0348b01: 石之銅精仰日則得火方諸五石之精作圓以坏仰月則得水也燧又
0348b02: 作鐆也。
0348b03: 赫日赫亨格反毛詩傳曰赫赤也。
0348b04: 孩稚稚直履反方言曰稚年小也字又作也。
0348b05: 草箭草一名綮杜西域既自有之東江亦多此類其形似荻
0348b06: 皮重若質柔弱不堪勁用也其正作惹也。
0348b07: 射神亦反。躡獵反蹈也。
0348b08: 受餒餒奴罪反說文曰餒飢也字食妥聲經本有從食邊委者於偽
0348b09: 反此乃飯之字也。
0348b10: 基堵堵當古反賈逵曰基始也公羊傳曰五板而堵何休曰八尺曰
0348b11: 板一堵凡四十尺也今謂創始築牆基為宮室之本時也。
0348b12: 率土咸戴仰雅曰率從也玉篇曰戴謂欣奉於上也言從
0348b13: 化之民莫不欣然奉事也。
0348b14: 經卷第十四
0348b15: 淨行品
0348b16: 奢摩他此云止息亦曰寂靜謂正定離沉掉也。
0348b17: 毗舍那此云種種觀察謂正惠擇也。
0348b18: 猗覺猗於反淹師文選音義云猗美也玉篇野王曰歎美之猗
0348b19: 字又作禕郭璞注雅曰禕謂佳麗輕美之今此覺支由定加行伏沉
0348b20: 掉故引定身心輕美安和即當輕美美之義故得定者非唯心安調暢亦
0348b21: 復容光潤矣。
0348b22: 檀波羅蜜具云檀波羅蜜多檀此云施也波羅蜜云彼岸
0348b23: 也多云到也言施能到彼岸後之五度波羅蜜多皆唯此釋也。
0348c01: 尸波羅蜜具云尸羅此曰清淨。羼提羼初莧反。
0348c02: 毗梨耶此云精進。
0348c03: 禪此云靜慮謂靜心思慮也舊翻為思惟修者略也。
0348c04: 般若此云惠也西域惠有二名一名般若二名末底智唯一名謂之
0348c05: 諾般即是十智度名也。
0348c06: 僧伽藍具云僧伽羅摩言僧者眾也伽羅摩者園也或云眾所樂
0348c07: 住處也。
0348c08: 捨諸罪軛軛於隔反珠叢曰軛謂車轅端撗木也今謂諸罪賀
0348c09: 擔在身如牛為重載所壓在家累繫如牛被軛脫入道猶捨軛也。
0348c10: 袈裟具正云迦邏沙曳此云染色衣西域俗人皆著白色衣也。
0348c11: 紹隆紹市沼反切韻稱紹也鄭注記曰隆猶盛也言嗣宗
0348c12: 令興盛者也。
0348c13: 統理統他宋反漢書臣瓚注曰統也玉篇曰理治也言管攝治御
0348c14: 之也。
0348c15: 闍梨具云阿闍梨此云師謂与弟子則師然有五種闍
0348c16: 梨一羯磨二威儀三依止四受經五十戒闍梨西域又有君持闍梨。
0348c17: 撿束顏注漢書曰撿局也謂拘局之不使分散也舊文依撿驗之義
0348c18: 今依撿繫之義也。
0348c19: 僧伽梨正云僧揭胝此曰和合衣謂要兩重合成故也。
0348c20: 噬諸煩噬常制反三蒼曰噬嚙也字從竹巫也。
0348c21: 盥掌盥古滿反說文曰盥澡手也。
0348c22: 發趾趾之市反字林曰趾足也。
0348c23: 陂澤陂彼為反說文曰穿地通水曰池畜水曰陂也。
0349a01: 池沼沼之繞反說文曰沼池也。汲井廣雅曰汲取也取水
0349a02: 於井故曰汲井。
0349a03: 園圃蒼頡篇曰種樹曰園種菜曰圃也。
0349a04: 耘除耘于君反韻圃稱耘鋤也毛詩傳曰耘除草也又作耘兩體
0349a05: 今經本作芸字者此乃芸薹菜名也。
0349a06: 頭正云杜多此曰斗數謂去離緣務少欲知足等十二種行皆能
0349a07: 棄捨煩故也。
0349a08: 醜陋玉篇曰陋猥也謂容猥也。
0349a09: 沙門正云沙迦懣囊此云息謂止息一切諸不善法又曰劬勞謂修
0349a10: 一切劬勞苦行又曰聽聞謂多聞熏習是常業也不云止息者袈裟蔭力
0349a11: 止息一切不安隱故也。
0349a12: 婆羅門此云捨法又曰淨行也。
0349a13: 操行操倉倒反王逸注楚曰操志也玉篇曰持志貞固曰操也。
0349a14: 甲冑廣雅曰冑兜鍪也鍪音牟。
0349a15: 鎧仗鎧肯代反仗除亮反說文曰鎧甲也風土記曰仗謂刀之
0349a16: 名也顏注漢書曰仗謂所持兵也字從立人經本有從木者棒杖字
0349a17: 也或從者扙託字也。
0349a18: 不矯威儀矯居夭反賈注國語曰行非先王之法曰矯玉篇曰
0349a19: 矯假也詐也今言威儀真實不詐現異相也字從經本從矢王逸注
0349a20: 楚曰直也雅云勇也蒼頡篇曰正也此乃並非經意也。
0349a21: 林藪藪桑走反鄭玄注周曰澤水曰藪又曰藪大澤也又云水
0349a22: 晞之澤曰藪韓詩傳曰澤中可禽獸居之曰藪。
0349a23: 澀澀字有作者不是字也。
0349b01: 諷誦諷方風反鄭玄周曰背文曰諷以聲節之曰誦也。
0349b02: 佛塔塔梵言也或曰偷婆正云窣堵波此翻為墳陵。
0349b03: 若飯食時飯扶晚反說文云飯食也謂食餅也喫之異名。
0349b04: 賢首菩薩品上
0349b05: 摩訶衍具云摩訶衍那言摩訶者此云大也衍那者云乘也。
0349b06: 兼利文字集略曰兼并也言菩薩自利復利於他故云兼利也。
0349b07: 晃曜晃胡廣反說文曰晃明也廣雅曰晃暉也字又作。
0349b08: 絢煥絢呼遍反鄭注儀曰絢謂文彩成也何晏注論語曰煥明也。
0349b09: 中飢饉饉渠反雅曰穀不熟曰飢蔬不熟曰饉穀梁傳
0349b10: 曰一穀不昇曰嗛二穀不昇曰飢三穀不昇曰饉四穀不昇曰康五穀不
0349b11: 昇曰大浸昇登也成也墨子曰一穀不謂之饉二穀不謂之旱三穀
0349b12: 不謂之四穀不謂之餽五穀不謂之飢饉言五穀者記月令
0349b13: 云菽稷麻黍也或曰房散角芒也飢字或作饑也。
0349b14: 愜牽反。俾樂色俾卑反孔安國注書曰俾使也。
0349b15: 所好尚好呼到反樂也顏注漢書曰尚崇者也。
0349b16: 離諠憒憒公對反廣雅曰憒也。
0349b17: 雅思淵才思先吏反淵烏玄反毛詩傳曰淵深也。
0349b18: 良醫毛詩曰良善也毉字或作醫也。
0349b19: 示謁天廟謁於歇反蒼頡篇曰示現也雅曰謁請也言示現祈請
0349b20: 天神靈也。
0349b21: 蹲踞蹲徂崙反踞居御也。稟邪稟彼錦反孔安國注書曰稟受
0349b22: 也字從來古文作稟也。
0349b23: 經卷第十五
0349c01: 賢首品中
0349c02: 瀑流瀑蒲報反說文曰瀑疾雨也謂天猝澍疾大雨山川洪流忽
0349c03: 而至也。
0349c04: 筏筏房越反方言曰謂之箄箄謂之筏秦晉通語也又按暫縳
0349c05: 柴木水中運載者亦曰筏也筏字又作撥兩也。
0349c06: 毀呰呰資反說文曰呰呵也。
0349c07: 逮成逮唐愛反鄭注記曰逮及也謂預及於事也。
0349c08: 拯之上聲杜注左傳曰拯救助也。
0349c09: 惠施廣雅曰惠賜也。饌饌仕眷反雅曰饌也。
0349c10: 戈鋋戈古禾反鋋市連反小雅曰戈也說文反曰戈謂平頭
0349c11: 也聲類曰鋋鋋鏦也鏦音許叔重注淮南子曰鋋小矛也方言曰吳楊江
0349c12: 淮南楚之間謂矛為鋋按論語圖戈形旁出一刃也形旁出兩刃也。
0349c13: 弧矢弧戶吾反矢式耳反說文弧木弓也考工記曰剡曰矢謂即箭也弧
0349c14: 字經本有從矢邊作弧或矢邊作直作者皆典據矢字又作或亦作。
0349c15: 車輿輿与居反玉篇曰輿謂車之名也。
0349c16: 何許誑反字正體兩點邊經本有從三點者說文謂之寒水
0349c17: 珠乖之義者也。
0349c18: 玉篇曰俄之間也俱舍論云百二十剎為一怛量
0349c19: 六十怛為一臘三十臘縛為一須三十為一晝夜也。
0349c20: 敗女育反玉篇曰折挫也左思吳都賦曰挫是也。
0349c21: 徒旅旅力与反孔安注書曰徒眾也旅猶言侶廣雅曰呂伴也。
0349c22: 竄匿竄反玉篇曰竄逃藏也廣雅曰匿隱也。
0349c23: 釋提恒勘此中梵本之与一卷說不殊古人謬置桓字深成罪過。
0350a01: 蹈徒到反說文曰蹈蹋也。僅渠悕反說文曰僅纔能也字從纂省
0350a02: 故但革下土也。憂悴悴疾醉反方言曰悴傷謂容貌痺字又作。
0350a03: 被甲被皮義反廣雅曰被加也謂加之於身也。
0350a04: 古泫反珠叢曰謂繩繫取鳥也字又作也。
0350a05: 忉利天忉利梵言正云怛唎耶怛唎奢言怛唎耶者此云三也怛
0350a06: 唎奢者三十十二也謂須山頂四方各有八天城當中有一大城帝釋所居
0350a07: 數有三十三處故從處立名也。
0350a08: 摩首羅正云溼伐羅言摩者此云大也溼伐羅者自在
0350a09: 也謂此大王於大千世界中得自在故也。
0350a10: 無所拒拒渠呂反字正作岠孔安注書岠違也玉篇曰岠推挌
0350a11: 之也方言云格也止也今經本從者此則時俗共用耳。
0350a12: 珂雪色珂可何反玉篇曰珂謂螺屬所出於海其白若雪所以嬰
0350a13: 馬膺者也。
0350a14: 馬按馬腦梵音謂之阿溼揭波言阿溼者此云馬也音符
0350a15: 何反揭波者腦也藏也若言阿溼摩波此云石藏按此寶出自石中故應名
0350a16: 石藏寶古來以馬聲濫石藏聲故謬云馬腦也。
0350a17: 多羅華具釋如下三十三中。
0350a18: 曼羅花此云意花又曰雜色花亦云柔軟聲亦云天妙花。
0350a19: 羅多摩羅具云薩羅此曰花也多摩具云多摩
0350a20: 羅此云天花也謂此此謂香是天上花所作也。
0350a21: 婆利師迦此云雨時生花即以此花和合為香故還立此名按
0350a22: 梵語云婆利師此云雨也迦者時也其花要至雨時方生故名也。
0350a23: 末利香末利香花名也其花黃金色然非末利之言即翻為黃也。
0350b01: 經卷第十六
0350b02: 昇頂品
0350b03: 置普光明藏廣雅曰置著也謂安著於其藏中也。
0350b04: 十千層級層賊楞反級居立反按梵本中謂之出超。
0350b05: 十千繒綺繒疾陵反說文曰繒謂帛之名也白布邪文曰綺
0350b06: 也釋名曰綺崎也其文崎邪不順經緯之縱撗也。
0350b07: 迦葉具云迦攝波此曰飲光斯則一家之姓氏彼佛降生此姓氏中即以
0350b08: 姓為名也。
0350b09: 拘牟正云迦牟言拘者此云金也牟仙也佛是
0350b10: 大仙身真金色故此名佛為金色仙也。
0350b11: 迦羅鳩具云迦羅鳩忖此云所應已巳。
0350b12: 毗舍浮正云毗溼婆部言毗溼婆者此云遍一切也部自目在也言
0350b13: 遍於一切皆得自在或翻為一切有也。
0350b14: 尸棄正云式棄此云持或曰有也。
0350b15: 毗婆尸此云淨觀或曰勝觀亦云勝見或曰種種觀。
0350b16: 弗沙正云勃沙此云增威。提舍正云底沙依西域訓字云底謂
0350b17: 底邏此云度也沙謂皤沙此云說也言說法度人也。
0350b18: 波頭摩正云特忙此云赤蓮花也。
0350b19: 頂上工偈讚品
0350b20: 阿盧華此云曰欲出時紅赤之相其花色似彼故用彼名之
0350b21: 謂即紅蓮花也。
0350b22: 羅華羅正曰羅此云人謂羅此云持也其花香
0350b23: 妙人皆佩之故曰人持華也。
0350c01: 性尒尒猶如此也如此即是印可之言故珠叢曰尒謂言相然也。
0350c02: 寧受玉篇曰寧願也。
0350c03: 偉哉偉于鬼反說文曰偉奇也切韻稱偉大也玉篇曰哉謂語末之
0350c04: 也。
0350c05: 菩薩十住品
0350c06: 虛閑為曰虛事曰閑。宴宴於見反顏注漢書曰宴謂安息者
0350c07: 也。吼呼口反。
0350c08: 教詔教古孝古包二反詔章曜章遙二反雅曰詔導也郭璞曰謂
0350c09: 教導之也。
0350c10: 經卷第十七
0350c11: 梵行品
0350c12: 逮於上逮唐愛反雅曰逮與也与即古之預字今經意謂
0350c13: 得預上菩提果也。
0350c14: 喉吻吻粉反蒼頡篇曰吻謂脣兩頭邊也。
0350c15: 預流珠叢曰凡口几事相及為預也此中謂於見道十六心得果捨向
0350c16: 及聖眾行流故曰預流者也。
0350c17: 阿羅漢按梵語中此名含攝多義依大婆沙論九十四中四義
0350c18: 釋一者應供二者煞賊三者不生四者遠依唯識論中三義以釋一日
0350c19: 永煩賊故二應受世間妙供養故三永不復處分生故依成實論
0350c20: 中一釋謂惑盡故名阿羅漢舊翻之為生者謂三界惑盡更三二界
0350c21: 生故也。
0350c22: 羯磨此云辦事謂諸法事由茲成辦也。
0350c23: 和上按五天雅言和上謂之塢波耶然彼土流俗謂之殟社于闐
0351a01: 勒乃云鶻社今此方訛音謂之和上雖諸方殊異今依正釋言塢波者
0351a02: 此云近也耶者讀也言此尊師為弟子親近習讀之者也舊云親教是。
0351a03: 阿闍梨此云範範即是師義謂与弟子為法則也。
0351a04: 初發心功德品
0351a05: 寧為多不寧年形反玉篇曰寧安也漢書集注曰安焉也安焉
0351a06: 之言皆是徵問之耳焉音於言反。
0351a07: 哥羅分正云迦羅此云豎析人身上一毛為百分中之一分也或
0351a08: 曰十六分中之一分義譯為校量分迦音駃反。
0351a09: 優波沙分正云塢波煞曇言塢波者近也煞曇者少
0351a10: 也謂少許相近比類之分也或曰優波此云近也沙對也謂相近比
0351a11: 對分也或云極也謂數中之也此中經意限善根多少俱比對設其
0351a12: 少許亦限極也。
0351a13: 且置此喻廣雅曰置捨也。
0351a14: 須洹正云窣路阿囊言窣路者此云入也阿囊者此
0351a15: 云流也謂見遍惑捨異生性初獲聖性入聖行流故名入流舊安洹字
0351a16: 莫知其所以也。
0351a17: 斯含此云一來謂此聖者雖欲界修惑六品然為有餘三品
0351a18: 未此今聖者一度來生欲界故名一來也。
0351a19: 阿含此云不還謂欲修九品惑盡從此上生色界更不還來
0351a20: 受生欲界故名不還也。
0351a21: 傘乘桑亶反。纔昨來反廣雅曰纔暫也。
0351a22: 難制沮沮才与反李琦注漢書曰制也禁也毛詩傳曰沮止也。
0351a23: 不告勞孟康注韓詩曰古者名吏休假曰告也又按告謂告訴即
0351b01: 憚之言也故詩云王事鞅掌不敢告勞是也。
0351b02: 覲謁覲渠反謁於歇反珠叢曰覲謂就見尊老也謁謂啟白溫清
0351b03: 起居之事也。
0351b04: 鑽仰鑽則官反論語曰子見齊縗者冕衣裳者与瞽者見之雖少必
0351b05: 作過之必趨顏淵喟然歎曰仰之高鑽之堅何晏注云言其不可窮
0351b06: 極也謂道高且堅都際限再仰益高再鑽益堅也。
0351b07: 味都含反按玉篇字林等嗜色為嗜酒曰酖耳類字作
0351b08: 今經本作字時俗共行未詳所出也。
0351b09: 座賈　注國語曰寶也。乍可量廣雅曰乍暫也。
0351b10: 經卷第十八
0351b11: 明法品
0351b12: 超諸等列韻圃稱等高也杜注左傳列位也鄭注記曰列等
0351b13: 比也張湛注列子曰禽狩之智有与人同居則有群行則有列列立位也。
0351b14: 舛舛昌反珠叢曰舛相違背也鄭注記曰誤也。
0351b15: 文相連成文相連對文相。
0351b16: 三摩底此云等至謂由加行伏沉掉力至其定立身心安和也。
0351b17: 皆瑕玷瑕行加反玷丁念反廣雅曰瑕裂也毛詩傳曰缺也
0351b18: 凡物之有過者皆由玉之瑕玷古來以為通語也。
0351b19: 植承力反蒼頡篇曰植種也經本有作殖字者非此用也。
0351b20: 經卷第十九
0351b21: 佛昇夜摩天宮品
0351b22: 莫不自謂珠叢曰莫也玉篇曰謂猶言也道也。
0351b23: 夜摩宮中偈讚品
0351c01: 靡不充珠叢曰靡也小雅曰充也。
0351c02: 斯尚然雅曰斯此也。
0351c03: 十行品
0351c04: 無屈撓行撓女教如紹二反杜注左傳曰撓曲也漢書集注曰
0351c05: 撓觸也此中文意明精進波羅蜜勇捍榮勤退屈怯弱也撓字正應
0351c06: 從木經本有從者音呼高反撓擾之字非此所用也。
0351c07: 靡所資贍考工記曰資取也小雅曰贍足也言觸事乏少取
0351c08: 足處也又郭象注子曰貧給濟也聲類曰贍助也言孤人濟助也。
0351c09: 補伽羅正云補特伽羅此曰數取趣謂造集不息數數取苦果也。
0351c10: 摩納婆正云摩婆此曰年少者謂儒童也。
0351c11: 姝麗姝昌逾反說文曰姝色美也小雅曰麗著也謂顏色鮮著也。
0351c12: 玩玩五反廣雅曰重也賈注國語曰美也書曰玩人喪德
0351c13: 玩物喪志孔安國注曰以人為戲弄則喪德以物為戲弄則喪志今此
0351c14: 謂所愛重戲弄之具也字又作翫妧兩體或戲人為妧狎習為翫貪愛為
0351c15: 玩也。
0351c16: 若或從事雅曰或有也河上公注老子曰從為也。
0351c17: 頗能頗普我普俄二反廣雅曰頗少也。
0351c18: 阿鼻地獄阿鼻此云閒也。慶幸幸河耿反劉兆注公
0351c19: 羊傳曰幸遇也韻圃稱幸也。
0351c20: 經卷第二十
0351c21: 十行品之二
0351c22: 無所戀廣雅曰眷也。毗正云毗奈耶此曰調伏謂調身
0351c23: 語七種非故或調三業令不造。無敏猶速謂記覽疾
0352a01: 也杜注左傳曰敏達也。
0352a02: 頑嚚頑五鰥反嚚魚巾反廣雅曰頑鈍也蒼頡篇曰嚚也。
0352a03: 匪懈匪方尾反孝經曰夙夜匪懈以事一人鄭注匪非也懈惰也按
0352a04: 非猶不也也。
0352a05: 至法淵底淵烏玄反毛詩曰淵深也。
0352a06: 無所適莫適丁歷反蜀志諸葛亮曰事以覆易奪為益適
0352a07: 莫為平人情苦親親而故適莫之道廢人皆樂人從己巳不樂己巳從
0352a08: 人故易奪之義癈也論語云子曰君子之於天下適莫也漢書注曰
0352a09: 適主也雅曰莫定也謂普於一切偏主親偏定也。
0352a10: 冀望珠叢曰冀謂心有所希求也。縷力主反。
0352a11: 不遷身遷七延反鄭注記曰遷變改也。
0352a12: 暨于法界上渠反珠叢曰暨謂及也。該廣雅曰該包也。
0352a13: 未嘗玉篇曰嘗謂昔暫為之也今此云未嘗者即是未嘗為之也。
0352a14: 哲書曰知人則哲雅曰哲智也。
0352a15: 靡所儔儔直由反珠叢曰儔玉篇曰儔類也。
0352a16: 經卷第二十一
0352a17: 十無盡藏品
0352a18: 分減施分方云反減間斬反。不非先制說文曰非違也。
0352a19: 貢高廣雅曰貢上也謂受貢上之國自恃尊高則輕易附庸之國今
0352a20: 有自高陵物欲人伏者則亦謂之貢高也。
0352a21: 陵奪蒼頡篇曰陵侵也奪字有作奪者俗。
0352a22: 啟導說文曰啟開也教也導引也。
0352a23: 輟己已己巳居里反珠叢曰輟止也謂止自用迴与人也。
0352b01: 夭命夭於矯反孔安注書云少喪曰夭也字有作夭者不是字也。
0352b02: 身嬰重疾嬰於盈反漢書集注曰嬰繞也謂帶疾猶物之
0352b03: 繞人也。
0352b04: 年方玉篇曰方始也正也。獨頓渠營反孔安注書
0352b05: 曰單也玉篇云兄弟曰子曰獨文字集略曰頓也字又作
0352b06: 惸嬛三。
0352b07: 時疾捨時速也此蒲板方俗之言。王四天下
0352b08: 王于誑反韓康注易曰主盛也威德之至王天下。我今貧寠
0352b09: 寠其矩反蒼頡篇云財曰貧財謂之寠也。特垂矜念
0352b10: 漢書集注曰特獨也毛詩傳曰矜憐也謂偏獨憂憐也。
0352b11: 以贍於我贍時燄反小雅曰贍足也聲類曰贍助也。
0352b12: 我等欽風孔安注書曰欽敬也風教也鄭玄注周曰風者聖
0352b13: 賢治道之遺化也今謂敬用其教令也。
0352b14: 都不可得漢書拾遺曰都也。
0352b15: 我身薄祜祜胡古反鄭牋詩曰祜福也言宜從示邊古經本有
0352b16: 示邊作右音尤救反孔子述易曰祐者助也按經本意明不具足身由薄
0352b17: 福所致非見在人天助故不從右也。
0352b18: 諸根殘傾雪反蒼頡篇曰殘傷也。
0352b19: 不淨微形毛詩傳曰微瘍也瘍音移益反郭注雅曰瘍瘡也
0352b20: 言身之不淨如瘡也又王注書曰微賤也言此不淨之身非可貴重也瘍
0352b21: 微從彳賤微從也。
0352b22: 胞徒玩反胞胎分故云胞。祇夜此云諷誦。伽
0352b23: 此云諷重誦。此云因緣然有三類一因請而說二因犯
0352c01: 制戒三因事說法也。
0352c02: 優此云問自說也。嬈亂嬈乃烏反三蒼曰撓擾也
0352c03: 孔安注書曰擾煩也。過咎咎渠久反玉篇曰咎罪也孔安注書曰咎
0352c04: 也。
0352c05: 經卷第二十二
0352c06: 昇兜率天宮品
0352c07: 綺煥煥呼換反張載注靈光殿賦云綺文也何晏注論語曰煥
0352c08: 明也言也文彩分明也。頻婆帳頻婆此云身影質謂此帳上
0352c09: 嚴具中能現一切外質之影也或曰頻婆鮮赤果名此帳似之故以名也。
0352c10: 彰施孔安注書曰彰明也施猶發也言以妙寶發明於妙色也。
0352c11: 頻婆羅香或色鮮赤或能現影准前帳釋。
0352c12: 香氣發越漢書集注曰發越謂香氣射散也言香氣纔發四散
0352c13: 著人如箭射速中也。
0352c14: 阿樓香紅赤色香色一如日欲出前之紅赤相即梵語中呼
0352c15: 彼赤相為阿樓那也。拘蘇摩華此之一名有通有別謂但果木
0352c16: 諸花通名拘蘇摩又有一花獨名拘蘇摩其花大小如錢色甚鮮白眾多
0352c17: 細圓集共成乍如此方白菊花也。
0352c18: 樓閣延袤袤莫搆反雅曰延長也切韻稱袤廣也聲類云袤
0352c19: 長也史記曰蒙恬築長城延袤餘里是也說文亦同此釋也。
0352c20: 鮮白衣鮮斯延反玉篇曰鮮好也明也。天牟羅牟
0352c21: 羅者三面鼓也。
0352c22: 因於撫擊撫孚武反字正作拊廣雅曰拊擊也釋名曰敷也
0352c23: 敷以手拍之拍搏也經本作撫字者此乃撫育按撫之字也。
0353a01: 克諧眾樂雅曰克能也孔安注書曰諧和也言能以眾多音
0353a02: 樂和合成諸歌曲也。稽首作周大祝辯九拜之儀一曰稽
0353a03: 首再拜頭至地也二曰頓首再拜頭叩地也三曰空首再拜頭至手也四
0353a04: 曰振首戰動拜也五曰吉祥拜縗不拜也下拜六拜稽顙而後拜謂
0353a05: 三年服者七曰奇拜謂一拜八曰褒拜謂報拜也九曰肅拜謂但俯而下
0353a06: 手也。
0353a07: 不瞬瞬舒聞反說文曰瞬謂目開數搖也字正體作瞚今並隨俗
0353a08: 作瞬也。
0353a09: 阿迦吒天具云阿迦瑟吒言阿迦者色也瑟吒究竟
0353a10: 也言其色界十八天中此最終極也又云阿也迦尼瑟吒小也謂色界
0353a11: 十八天中下一天唯小大餘十六天上下望亦大亦小此之一天
0353a12: 唯大小故以名。
0353a13: 如是儀則雅曰儀法也。豫豫余據反珠叢曰心安和
0353a14: 悅謂之豫也。
0353a15: 經卷第二十三
0353a16: 兜率天宮偈讚品
0353a17: 良沃田沃烏鵠反漢書集注曰沃溉灌也言其土地有溉灌之利
0353a18: 也今謂溉灌之田復加肥善故曰良沃田也。
0353a19: 十迴向品
0353a20: 瞋佷佷何墾反杜注左傳曰佷戾也說文曰佷不聽從也按玉篇佷
0353a21: 字在彳部今多從立是時俗共行也。
0353a22: 崇巖邃谷邃辛反鄭注考工記曰崇高也說文曰邃深
0353a23: 也邃字從遂韻也。
0353b01: 入苦籠檻檻胡黤反籠字正作攏三二蒼曰櫳所以宬禽狩闌
0353b02: 檻也說文曰攏牢也郭璞注山海經曰檻闌也謂穿地為上櫺子以闌
0353b03: 禽狩也今經意謂三界皆苦如彼攏檻囚繫眾生也或謂三途劇苦名苦
0353b04: 攏檻者也。
0353b05: 眾苦大壑壑呵各反兼名苑曰東海有大燋石一　名沃燋方圓
0353b06: 三万里水沃之則消盡過此有大壑一名尾閭深莫測其涯海水常澍不
0353b07: 知其所之也今經意謂生死海中三苦八苦有涯底如彼大壑故借喻
0353b08: 言耳。
0353b09: 五欲所致顏注漢書曰致謂引而至之也。
0353b10: 志獨無侶鄭注記曰志意也侶伴也謂廣心獨濟不待伴也。
0353b11: 顧復一切眾生復扶福反詩云父兮生我母兮掬我拊我
0353b12: 畜我長我育我我復我出入復我鄭玄牋曰視也復反也言去子雖
0353b13: 近猶步步反視也又牋詩曰是復者念而重復之也今經意菩薩於眾
0353b14: 生亦然矣。
0353b15: 經卷第二十四
0353b16: 迴向品之二
0353b17: 供養瞻待毛詩傳曰瞻視也鄭注周曰待給也謂看視
0353b18: 供給之也。寶璫樹璫得郎反釋名曰穿耳施珠曰璫按其一當乃
0353b19: 用數種貫穿重懸之也。薩婆若具云薩婆若囊薩婆此云一切
0353b20: 也若囊智也。
0353b21: 軒檻軒許言反檻胡黤反漢書音義曰軒謂檻上板也珠叢曰檻謂
0353b22: 殿之闌也漢書集注曰檻謂軒前闌板也。
0353b23: 澡漱澡子老反漱史救反蒼頡篇曰澡盥也盥音古滿反珠叢曰盥
0353c01: 洗手也說文曰漱蕩口者也。
0353c02: 萌萌莫耕反漢書集注曰萌謂草木初生也毛詩傳曰眾也言
0353c03: 童蒙凡夫猶彼眾小草也又或字作氓毛詩傳曰氓民氓音与萌同也。
0353c04: 無躁心躁則到反賈逵注國語曰躁擾也鄭注論語曰躁謂
0353c05: 不安靜也有見為二二則為則是動不安靜也。
0353c06: 經卷第二十五
0353c07: 迴向品之三
0353c08: 懺除懺梵音也具云懺摩此云請忍謂請賢聖或清淨僧忍受悔過。
0353c09: 恬然宴寂恬田鹽反宴於見反方言曰恬然靜也漢書音義曰
0353c10: 宴安居也寂聲也。
0353c11: 超然出現鄭注書曰超出前也方言曰超遠也謂獨出高遠也。
0353c12: 其心廣郭注雅曰極意也言心極廣大耳。
0353c13: 臨御大國賈注國語曰臨治也鄭注記曰御主也謂主領而
0353c14: 治理之也。
0353c15: 名振天下振之刃反說文曰振舉也杜注左傳曰振發也謂加
0353c16: 名遠發起也。
0353c17: 發施令廣雅曰告也施設也令教也謂發言告云設教使
0353c18: 行之也。
0353c19: 溥蔭萬方溥潘補反珠叢曰溥遍也今並作普字也。
0353c20: 感德從化雅曰感動也毛詩傳曰從隨也說文曰依教行曰
0353c21: 化也言德能動之謂教令也。一切周給謂周供給故云周給也。
0353c22: 被隆育反賈逵注國語曰煞也。
0353c23: 僧坊坊甫良反韻林曰坊區也謂區院也。揣食揣字正摶音
0354a01: 徒鸞反字從專聲非從甫韻流俗不能別茲兩形遂用揣字揣初委反此
0354a02: 乃揣量之字也。
0354a03: 咽咀咽於見反咀才与反廣雅曰咀嚼也。
0354a04: 不欬欬克代反玉篇曰欬上欶也欶音豆反。
0354a05: 芬馥馥扶福反鄭注雅曰芬香氣調也字林曰馥香氣盛也。
0354a06: 覆育賈注國語曰育生也言如天覆如地生也。
0354a07: 車梵音正云牟娑羅揭婆言牟婆羅者此云勝也揭婆藏也舊名
0354a08: 為車者所未詳也。
0354a09: 瑚梵本正云婆褐羅寶樹之名其樹身幹枝條葉皆紅色又
0354a10: 按說文云珊瑚色亦生之於海或出山中也。
0354a11: 經卷第二十六
0354a12: 迴向品之四
0354a13: 貧窮孤露孤裸露故云孤露。駕以駿馬駿將聞反駕
0354a14: 也說文曰駿謂馬之良才也又音私閏反毛詩傳曰駿俊也兩義俱通。
0354a15: 牽御御魚據反廣雅曰御侍也進也。
0354a16: 駕馭馭魚據反玉篇曰馭即古之御字也今按諸書裝鞁為駕牽御
0354a17: 為馭也。
0354a18: 嚴岠麗巨字古作岠珠叢曰岠至也王逸注楚曰麗美好
0354a19: 也謂至極美好者也。翼從孔安注書曰翼輔也毛詩傳曰翼敬也。
0354a20: 疲文字集略曰也謂勞倦者力也。
0354a21: 柔明孔安注書曰柔謂和柔也言其行調柔識明利也。
0354a22: 服嚴胡練反切韻稱好衣曰服虔注漢書曰服大
0354a23: 盛玄黃之服也。
0354b01: 年齒杜注左傳曰齒列也謂与己同上巳行列也司馬彪注子曰齒數也
0354b02: 謂年壽之數也。奉養養余亮反說文曰奉承也謂承事供養也。其
0354b03: 心曠然曠苦謗反河上公注老子經曰曠廣大也說文曰曠明也。
0354b04: 萬計說文曰計筭也謂筭計有故曰萬計也。
0354b05: 周填飾填唐賢反賈注國語曰填加也言加之以飾又字或
0354b06: 作鈿音與填同文字集略云鈿謂金花也。
0354b07: 萬邦遵奉鄭玄注周曰大曰邦小曰國邦之所居亦曰國也
0354b08: 三蒼曰遵習也雅曰導從也說文曰奉承也言從命承稟也。
0354b09: 享灌頂位享虛兩反玉篇曰享當也杜注左傳曰享受也。
0354b10: 庇蔭庇必至反鄭注記曰庇蔭者也。
0354b11: 光踰曒日曒經了反埤蒼曰曒明也聲韻作。
0354b12: 首冠十力嚴之冠上字音古反鄭注記曰
0354b13: 著為也下字音古及反。
0354b14: 撿繫其身漢書音義曰撿局也謂繫縛局也。
0354b15: 永訣訣古穴反切韻稱訣別也。
0354b16: 砧陟林反斫剉之机也字又作碪。屠割玉篇曰屠謂分割牲肉也。
0354b17: 木槍槍七羊反蒼頡篇曰槍謂木兩頭者也又音楚庚反非此所
0354b18: 用也經本有作鏘者此乃鏗鏘之字深為差失經意也。
0354b19: 貫古瓦反。阿逸多正云阿制多此曰能勝也。
0354b20: 語主者言廣雅曰主也謂守當者也。
0354b21: 記彼列反本作別字者誤。
0354b22: 經卷第二十七
0354b23: 迴向品之五
0354c01: 密緻髮緻直利反經本有作稚字者此乃幼稚之字深為謬。
0354c02: 光明鑒徹鑒古懺反廣雅曰鑒照也。聾聵耳聵五反
0354c03: 韋昭注國語曰耳不別五樂之和謂之聾從生即聾謂之聵字又作二形。
0354c04: 蒙昧鄭玄注周曰蒙冒也蒼頡篇曰昧冥也言昏冒闇冥也。
0354c05: 輟身要用珠叢曰輟止也謂止絕已巳之要用也。
0354c06: 銛白牙齒銛斯反漢書音義銛利也字從舌聲也。
0354c07: 迦尸國迦尸者西域竹名也其竹堪為箭幹然以其國多出此竹
0354c08: 故立斯名其國即在中天竺境憍薩羅國之北乃是十六大國之一數也。
0354c09: 尋即敗壞杜注左傳曰尋續也言絕成已巳續即壞也。逄
0354c10: 引納方言曰逄謂逆迎也納入也謂逆首迎之引入住處也。
0354c11: 不尚杜注左傳曰尚上也今謂不以之為上也。傭丑恭反又音与
0354c12: 恭反非此所用字又作。七仞汝胤反何承纂要云七尺曰仞小雅
0354c13: 曰四尺曰仞。
0354c14: 慈仁物力至反毛詩傳曰臨也。
0354c15: 心懷殘忍漢書集注曰殘謂多所煞也今謂忍於煞故云
0354c16: 殘忍者也。
0354c17: 眾罪由生雅曰由從也。一切宗信白虎通曰宗尊言尊
0354c18: 重信受也。
0354c19: 經卷第二十八
0354c20: 迴向品之六
0354c21: 造立精舍藝文類聚云精舍者非以舍之精妙名為舍由其精
0354c22: 練行者之所居故謂之精舍也。資生什物漢書集注曰什物者
0354c23: 為生之具三蒼曰什聚也雜也吳楚閒謂資生雜具為什物也。恭恪
0355a01: 恪康反孔安注書曰恪敬也。不匱匱其位反漢書音曰匱空也廣
0355a02: 雅曰匱乏也。
0355a03: 王京都公羊傳曰京師者何天子之居也京者大也師者眾也天
0355a04: 子之居以眾大之言之也左氏傳曰邑有宗先君之主曰都元者曰
0355a05: 邑廣雅曰都國也風俗通曰天子治居之域舊曰都曰邑者也。
0355a06: 防防浮妄反。妓侍眾女妓奇綺反埤蒼曰妓美女也為侍謂
0355a07: 之妓侍也或曰妓女樂也美女為樂亦云妓樂或有作伎者言支義反傷
0355a08: 也非此所用也。
0355a09: 罄所毛詩傳曰罄盡杜注左傳曰寶也。中悔中陟仲反。
0355a10: 宣正法劉瓛注易曰廣也郭璞注雅曰極意也雅
0355a11: 曰宣明者也。無毒虐孔安注書曰虐暴也言毒猝暴之性也。
0355a12: 率土上玉篇曰率遵也用也謂遵用教命之處也。蓐蓐如欲反
0355a13: 聲類曰蓐薦也郭璞注雅曰蓐席也案古者薦席通稱謂之蓐也然本
0355a14: 別有厚衣以表裏亦謂之褥其字正從衣邊作辱也。
0355a15: 經卷第二十九
0355a16: 迴向品之七
0355a17: 己巳頭充滿己巳基理反。僮作使作則各反使所吏反
0355a18: 按玉篇古之用字幼童為僮為与今一倍別也鄭注記曰謂賤
0355a19: 之人也。
0355a20: 發言誠諦河上公注老子曰誠實也方言曰諦審也謂所出言
0355a21: 教真實審定也。庶品庶眾也品類也眾多流類謂之眾類也。
0355a22: 經卷第三十
0355a23: 迴向品之八
0355b01: 若專勵勵力制反杜注左傳曰勵勸也玉篇曰勵勉也謂自強
0355b02: 勤也。若起行行遐孟反。
0355b03: 經卷第三十一
0355b04: 迴向品之九
0355b05: 周聞聞運反。一毛端量處量力仗反端頭也賈注云量分
0355b06: 齊也。誕生誕唐亶反珠叢曰誕育也賈注國語曰育生也。
0355b07: 無遐雅曰遐遠也孔安注書曰近也。
0355b08: 經卷第三十二
0355b09: 迴向品之十
0355b10: 離垢繒繒疾陵反說文曰繒謂帛之名凡綵帛皆是。
0355b11: 經卷第三十三
0355b12: 迴向品之十一
0355b13: 寶多羅形多羅者西域樹名也其形似櫚樹也體堅如
0355b14: 長稠密縱多時大雨其蔭處乾若屋下今以此寶而成故曰寶多羅也
0355b15: 又或翻為高竦樹也。
0355b16: 延袤袤莫搆反義已巳見上。
0355b17: 然高出胡頂反雅曰遠言獨出高遠也。
0355b18: 繚以寶繩繚零鳥反說文曰繚纏也。聳擢聳息勇反義已巳
0355b19: 見上。稠密稠直由反。寶跋羅跋具云跋羅此曰賢也。
0355b20: 寶吹吹昌偽反。其音清亮亮力仗反廣雅曰亮月也。
0355b21: 許救反俗作嗅。
0355b22: 經卷第三十四
0355b23: 十地品之一
0355c01: 蘇利耶藏菩薩蘇利耶者此云曰也。俱蘇摩德
0355c02: 菩薩俱蘇摩者花名也具云俱蘇摩俱蘇此云也摩意也其
0355c03: 花色美氣香形狀端正見聞之者不意今此菩薩取之為名也。
0355c04: 舉要言之漢書集注曰舉也廣雅云要約也。
0355c05: 珂貝壁玉珂恪何反玉篇曰珂螺也所出於海其白若
0355c06: 雪所以嬰馬膺者也說文曰貝謂海介蟲也璧瑞玉也雅云玉肉倍好
0355c07: 謂之璧璧形圓而有孔玉王者祭天神以用之矣。
0355c08: 練金練字玉篇作煉字書作練今經本作練者揀練字也。
0355c09: 為將為師將資亮反師所律反。瑕玷玷丁念反玷字有本
0355c10: 作點者也瑕玷之義並見一也。道險易易以豉反郭注雅
0355c11: 曰易正也。
0355c12: 經卷第三十五
0355c13: 十地品之二
0355c14: 仁恕恕傷預反釋名曰仁忍也謂好生煞善含忍聲類曰仁心
0355c15: 應物曰恕也。何從事河上公注老子曰從為也。
0355c16: 風雅典則語毛詩序曰風以動之教以化之雅正也漢書注
0355c17: 曰雅閑麗也雅曰典經也毛詩傳曰則法也依經化誘之言謂之風典
0355c18: 語美妙方法之說謂之雅則語也。湍馳奔激湍吐官反激經
0355c19: 歷反說文曰激疾瀨也淺水流沙上曰湍也馳急走也水文凝邪疾急曰
0355c20: 激也。我原阜阜扶九反雅曰高厚廣平曰陸大陸曰阜按
0355c21: 陸即原也。重重直嚨反械侯界反。三界焚如苦
0355c22: 量周易离卦九四注云其炎始盛故曰如今此言三界諸惑如火熾盛
0355c23: 能招感多苦果故也。生難遭想韓詩傳曰遭遇也。捫摸
0356a01: 捫莫痕反摸謀各反毛詩傳曰捫持也方言曰摸撫也郭璞注曰謂撫指
0356a02: 摸索之也。
0356a03: 蚊蚋蚋如銳反字林曰蚋小蚊也。稱兩稱昌孕反古稱為
0356a04: 今流俗共用秤字甚也。無閒然閒皆莧反玉篇曰閒隔也言情阻
0356a05: 隔也。
0356a06: 國城財貝貝比反說文曰貝謂海介虫也古者貨貝而寶龜
0356a07: 也謂海蟲有甲作錦文者也今西域用貝為錢故云財貝也。
0356a08: 孰能雅曰孰誰。
0356a09: 經卷第三十六
0356a10: 十地品之三
0356a11: 身觀祥倫反珠叢曰巡也今謂四念處中一觀身不淨
0356a12: 從頭至足次巡歷三十六物皆不淨也。易誨易羊豉反。
0356a13: 無慍暴慍於運反暴蒱報反蒼頡篇曰慍恨也玉篇曰暴陵犯也
0356a14: 謂欺陵觸於人也按暴字正體作暴若曝物為之曝也。
0356a15: 璽璽斯尒反鄭玄注周曰璽印也蔡雍獨曰天子之璽以玉
0356a16: 為也古者尊卑通用自秦以來唯天子得其稱也。
0356a17: 鬼眉祕反魑也字又作魅俗。毒公戶反左傳
0356a18: 曰於文皿蟲杜預注曰皿也所以受蟲人為蠱也聲類曰
0356a19: 謂蟲物病害人也。身相休咎休許鄒反咎其郎反杜注左傳
0356a20: 曰休福祿也廣雅曰休善也孔安注書曰咎也說文曰咎也休息之
0356a21: 字立人作木音許丘反。流轉迴苦趣中迴二字應作
0356a22: 彽徊楚曰欲彽徊以千際王逸注云彽徊猶俳佪也經本皆作迴之
0356a23: 字者此乃緩歸之名非俳佪之義埤蒼曰彽徊謂姍遊者也。苦
0356b01: 海淪滑相余反廣雅曰淪沉也毛詩傳曰湑落也。
0356b02: 經卷第三十七
0356b03: 十地品之四
0356b04: 我溉灌溉古代反說文曰溉灌澍木也。涕泗咨嗟
0356b05: 涕他反泗先利反咨將伊反毛詩傳曰自目曰涕自鼻曰泗玉篇曰咨
0356b06: 嗟唑歎也詩牋曰嗟咨歎之深也。彼己巳己巳居理反彼他也己巳自也。
0356b07: 王后所生記曰天子之妃曰后也。泥潦潦郎擣反說文
0356b08: 曰潦天雨也謂因天雨積之也。
0356b09: 經卷第三十八
0356b10: 十地品之五
0356b11: 念務皆息務事也謂攀緣事境心絕也。即便寤
0356b12: 寤寤兩字經本並從穴者且皆非是字然寤字去八字書乃以為寤睡
0356b13: 之字音云五盍反今作覺也。二行相行兩行字並遐孟反也。
0356b14: 汝今適得適尸亦反三蒼頡曰適始也近也。各若干
0356b15: 微塵漢書胡廣曰逆順也干求也當順所求而与之故謂若干也顏
0356b16: 師古曰若干且設數之語也干猶箇也謂當如此數耳。
0356b17: 毗舍眾謂商估種族也。首具云輸達羅此云農業種族也。
0356b18: 邪魔之道杜預注左傳曰道猶法術鄭注記曰道猶行也路也。
0356b19: 因風濟毛詩傳曰濟渡也。羈繫羈寄反王逸注楚詞曰
0356b20: 生為貪愛等所繫亦然矣。禪定境排排蒱諧反也。
0356b21: 經卷第三十九
0356b22: 十地品之六
0356b23: 誠賈注國語曰虔固也雅曰誠信也。萬種繽紛下
0356c01: 繽疋人反紛撫云反漢書集注曰繽紛眾疾謂眾多急下也。利
0356c02: 王具云怛利耶此云土田主也。餘不重受重除用反再也。
0356c03: 塵相如故杜注左傳曰故猶舊也塵字按字林隱文作塵今有
0356c04: 從兩上者不是字也。花香篋力反篋牽反珠叢曰凡
0356c05: 盛物小皆謂之字又作蘞按蘞篋並是竹器衣箱小者之類耳。
0356c06: 噓許於反吐氣也。鈿廁其閒鈿唐賢反文字集略曰鈿金花
0356c07: 也廣雅曰廁間也珠叢曰金鈿婦人首飾也。鞞梨山鞞者
0356c08: 此云種種也梨亦曰駃羅此云持也謂此山中能持種種眾寶及諸花
0356c09: 故名之。
0356c10: 山具云瑜駃羅言瑜者此云雙也羅持也。民
0356c11: 山具云民羅者也此曰持邊山者也。斫迦羅山正云
0356c12: 拘羯羅此曰輪也。計都末底山計都此云幢也末底也。
0356c13: 嶷然住嶷魚力反嶷謂嶷崱也字指曰嶷崱山今謂十地依佛智
0356c14: 如十山依大地雖峙各殊而所依是一也。毗發妙光毗
0356c15: 謂前鞞梨山發妙光謂喻發光地。毫末度空可知量
0356c16: 度唐各反量力杖反。
0356c17: 經卷第四十
0356c18: 十定品之一
0356c19: 伽慧伽此云龍也。而竟不鄭牋詩曰竟終也見也。
0356c20: 南無正云萳忙此曰敬。摩納婆此云儒童也。
0356c21: 新譯大方廣佛華嚴經音義卷上
0356c22: 甲辰歲高麗國大藏都監奉
0356c23: 彫造
