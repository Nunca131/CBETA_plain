1155b01: 
1155b02: 修百丈清規卷第八
1155b03: 
1155b04: 大智壽聖禪寺住持臣僧
1155b05: 德煇奉　重編
1155b06: 大龍翔集慶寺住持臣僧
1155b07: 大訴奉　校正
1155b08: 不分卷【宮】不分卷【宮】法器章第九
1155b09: 上古之世有化而無教。化不足而禮樂作焉。
1155b10: 擊壤之歌不如九成之奏。窪樽之飲不若五
1155b11: 齊之醇。然文生於質貴乎本也。吾天竺聖人
1155b12: 最初示化。謂人人妙覺本無凡聖。物物全真
1155b13: 寧有淨穢。無假修證不涉功用。而昧者茫然
1155b14: 自失。若聾瞽焉。於是隨機設教擊犍椎。以集
1155b15: 眾演之為三藏。修之為禪定。迄于＝子【宮】于子四十九年
1155b16: 而化儀終矣。梵語犍椎凡瓦木銅鐵之有聲
1155b17: 者。若鍾磬鐃鼓椎板螺唄。叢林至今倣其制
1155b18: 而用之。于以警昏怠。肅教令導幽滯而和神
1155b19: 人也。若夫大定常應大用常寂。聞非有聞覺
1155b20: 亦非覺。以考以擊玄風載揚。無思無為化日
1155b21: 自永。雍雍乎仁壽之域。清泰之都矣。
1155b22: 鍾
1155b23: 大鍾叢林號令資始也。曉擊則破長夜警睡
1155b24: 眠。慕＝暮【宮】＊慕暮擊則覺昏衢疏冥昧。引杵宜緩揚聲欲
1155b25: 長。凡三通各三十六下。總一百八下。起止三
1155b26: 下稍緊。鳴鍾行者想念偈云願此鍾聲超法界。鐵圍幽暗悉皆聞。聞塵
1155b27: 清淨證圓通。一切眾生成正覺仍稱觀世音菩薩名號。隨號扣
1155b28: 擊其利甚大。遇。
1155b29: 聖節看經上殿下殿。三八念誦佛誕成道涅
1155c01: 槃。建散楞嚴會諷經齋粥過堂人定時。各一
1155c02: 十八下。如接送官員住持尊宿。不以數限。庫
1155c03: 司主之。僧堂鍾凡集眾則擊之。遇住持每
1155c04: 赴眾入堂時鳴七下。齋粥下堂時放參時。旦
1155c05: 望巡堂喫茶下床時。各三下住持或不赴堂。或在假則不鳴堂
1155c06: 前念誦時念佛一聲。輕鳴一下。末疊一下。堂
1155c07: 司主之。殿鐘住持朝慕暮行香時鳴七下。凡
1155c08: 集眾生＝上【宮】生上殿。必與僧堂鐘相應接擊之。知殿主
1155c09: 之。
1155c10: 感通傳云。拘留孫佛於乾竺修多羅院。造
1155c11: 青石鍾。於日出時有諸化佛與日俱出。密
1155c12: 說顯演十二部經。聞法證聖不可勝數。增
1155c13: 一阿含經云。若打鍾時一切惡道諸苦並
1155c14: 皆停止。又金陵志云。民有暴死入冥司。見
1155c15: 有五木縲械者。告之曰。吾南唐先主也。以
1155c16: 宋齊丘之誤殺和州降者致此。每聞鍾聲
1155c17: 暫息吾苦。仗汝歸白嗣君。為吾造鐘。民還
1155c18: 具聞後主。因造大鐘於清涼。寺鐫曰薦烈
1155c19: 祖孝高皇帝脫幽出厄。
1155c20: 版
1155c21: 大版齋粥二時長擊三通。木魚後三下疊疊
1155c22: 擊之。謂之長版。念誦楞嚴會儆戒火燭。各鳴
1155c23: 三下。報更則隨更次第擊之。方丈庫司首座
1155c24: 寮及諸寮。各有小版。開靜時皆長擊之。報眾
1155c25: 時各鳴二＝三【宮】二三下。眾寮內外各有版。外版每日大
1155c26: 眾問訊時三下。坐禪坐參時各三下。候眾歸
1155c27: 堂次第鳴之。點茶湯時長擊之。內版掛搭歸
1155c28: 寮時三下。茶湯行盞二下。收盞一下。退座三
1155c29: 下。小座湯長擊之。
1156a01: 木魚
1156a02: 齋粥二時長擊二通。普請僧眾長擊一通。普請
1156a03: 請行者二通。
1156a04: 相傳云。魚晝夜常醒。刻木象形擊之。所以
1156a05: 警昏惰也。
1156a06: 椎
1156a07: 齋粥一＝二【宮】一二時。僧堂內開。念佛唱食遍食。施財
1156a08: 白眾皆鳴之。維那主之。下堂時聖僧侍者鳴
1156a09: 之。知事告退時。請知事時亦鳴之。住持入院
1156a10: 開堂將說法時。諸山上首鳴之。謂之白椎也。
1156a11: 世尊一日陞座大眾集定。文殊白椎。云諦
1156a12: 觀法王法。法王法如是。世尊便下座。
1156a13: 磬
1156a14: 大殿早慕暮住持知事行香時。大眾看誦經
1156a15: 時。直殿者鳴之唱衣時。維那鳴之。行者披剃
1156a16: 時作梵闍黎鳴之。小手磬堂司行者常隨身。
1156a17: 遇眾諷誦鳴之。為起止之節。
1156a18: 鐃鈸
1156a19: 凡維那揖住持兩序。出班上香時。藏殿祝贊
1156a20: 轉輪時。行者鳴之。遇迎引送亡時。行者披剃。
1156a21: 大眾行道。接新住持入院時。皆鳴之。
1156a22: 鼓
1156a23: 法鼓凡住持上堂。小參普說入室。並擊之。擊
1156a24: 鼓之法上堂時三通先輕敲鼓磉二＝三【宮】二三下。然後重千＝手【宮】千手徐徐擊之。使其緊慢相參。輕重
1156a25: 相應。音聲和暢。起復連環隱隱轟轟　若春雷之震螫。第一通延聲長擊。少歇轉第二通。連聲稍促更不歇聲。就轉
1156a26: 第三通一向纏聲擊之侯。住持登座畢方歇聲。雙椎連打三下小參一通。普說五
1156a27: 下。入室三下皆當緩擊。茶鼓長擊一通。侍
1156a28: 司主之。齋鼓三通。如上堂時。但節會稍促
1156a29: 而已。普請鼓長擊一通。更鼓早晚平擊三
1156b01: 通。餘隨更次擊。庫司主之。浴欲鼓四通次第
1156b02: 候眾擊其詳見知浴章知浴主之。已上宜各有常度。毋母
1156b03: 令失准。若新住持入院。諸法器一齊俱鳴。
1156b04: 金光明經云。信相菩薩夜夢金鼓。其狀姝
1156b05: 大其明普照。喻如日光。光中得見十方諸
1156b06: 佛眾寶樹下坐琉璃座。百千眷屬圍繞而
1156b07: 為說法。一人似婆羅門。以枹擊鼓出大音
1156b08: 聲。其聲演說懺悔偈頌。信相菩薩從夢寤
1156b09: 已。至於佛所。以其夢中所見金鼓及懺悔
1156b10: 偈。向如來說。又楞嚴經云。阿難。汝更聽此
1156b11: 祇陀園中食辦擊鼓眾集撞鐘。鐘鼓音聲
1156b12: 前後相續。於意云何。此等為是聲來耳邊。
1156b13: 耳往聲處。
1156b14: 法器章終
1156b15: 
1156b16: 
1156b17: 唐洪州百丈山故懷海禪師塔銘并序
1156b18: 
1156b19: 將仕郎守殿中侍御史陳詡撰
1156b20: 守信州司戶參軍員外
1156b21: 置同正員武翊黃　書
1156b22: 星纏斗次山形鷲立。桑門上首曰懷海禪師。
1156b23: 室於斯塔於斯。付大法於斯。其門弟子懼陵
1156b24: 谷遷日時失紀。託於儒者銘以表之。西方
1156b25: 教行于中國。以彼之六度視我之五常。遏惡
1156b26: 遷善殊途同轍。唯禪那一宗度越生死。大智
1156b27: 慧者方得之。自足達于曹溪。紀牒詳矣。曹
1156b28: 溪傳衡嶽觀音臺懷讓和上觀音傳江西道一
1156b29: 和上。詔諡為大寂禪師。大寂傳大師。中土相
1156c01: 承凡九代矣。大師太原王氏福州長樂縣人。
1156c02: 遠祖以永嘉喪亂徙于閩隅。大師以大事因
1156c03: 緣生於像季。託孕而薰羶自去　將誕而神異
1156c04: 聿來。成童而靈聖表識。非夫宿植德本。曷以
1156c05: 臻此。落髮於西山慧照和尚＝上【宮】尚上。進具於衡山法
1156c06: 朝律師。既而歎曰。將滌妄源必遊法海。豈
1156c07: 惟必＝唯心【宮】惟必唯心證。亦假言詮。遂詣廬江閱浮槎經藏。
1156c08: 不窺庭宇者積年。既師大寂盡得心印言簡
1156c09: 理精貌和神峻。睹即生敬居常自卑。善不近
1156c10: 名。故先師碑文獨晦其稱號。行同於眾。故門
1156c11: 人力役必等其艱勞。怨親兩忘故。棄遺舊里
1156c12: 賢愚一貫故普授來學。常以三身無住萬行
1156c13: 皆空。邪正並捐源流齊泯。用此教旨作人表
1156c14: 式。前佛所說斯為頓門。大寂之徒多諸龍象。
1156c15: 或名聞萬乘入依京輦。或化洽一方。各安郡
1156c16: 國。唯大師好尚幽隱。棲止雲松。遺名而德稱
1156c17: 益高。獨往而學徒彌盛。其有遍探講肆歷抵
1156c18: 禪關。滯著未祛袪空有猶閡。靡不緘藏。萬里取
1156c19: 決一言。疑網雲張智刃斷。由是齊魯燕代
1156c20: 荊吳閩蜀望影星奔。聆聲至。當其饑渴快
1156c21: 得安隱。超然懸解時有其人。大師初居石門
1156c22: 依大寂之塔。次補師位。重宣上法。後以眾所
1156c23: 歸集意在遐深。百丈山碣立一隅。人煙四絕。
1156c24: 將欲卜築必俟檀那。伊蒱塞游暢甘貞請施
1156c25: 家山。願為鄉導。庵廬環遶。供施積眾又踰
1156c26: 於石門。然以地靈境遠頗有終焉之志。元和
1156c27: 九年正月十七日。證滅於禪床報齡六十六。
1156c28: 僧臘四十七。以其年四月二十二日。奉全身
1156c29: 窆于西。據婆沙論文。用淨行婆羅門葬法
1157a01: 遵遺旨也。先時白光去室金錫鳴空。靈溪方
1157a02: 春而涸流。杉燎竟夕以通照。妙德潛感于何
1157a03: 不有。門人法正等所稟奉皆得調柔。遞相
1157a04: 發揮不墜付囑。他年紹續自當流布。門人談
1157a05: 敘永懷師恩光崇塔宇。封土累石力竭心瘁。
1157a06: 門人神行梵雲結集微言纂成語本。凡今學
1157a07: 者不踐門閾。奉以為師法焉。初閩越靈藹律
1157a08: 師。一川教宗三學歸仰。嘗以佛性有無響風
1157a09: 發問。大師寓書以釋之。今與語本並流于後
1157a10: 學。詡從事于江西府。備嘗大師之法味。故不
1157a11: 讓眾多之託。其文曰梵雄設教有權有實。未
1157a12: 得頓門。皆為暗室。祖師戾止方傳祕密。如彼
1157a13: 重昏忽懸白日其一唯此大士弘紹正宗。雖修
1157a14: 妙行不住真空。無假方便。豈俟磨礱。恬然
1157a15: 返本萬境圓通其二百千人眾盡祛病熱。彼皆
1157a16: 有得我實無說。心本不生形同示滅。此土
1157a17: 灰燼他方水月其三法傳人代塔閉山原。杉松
1157a18: 日暗〔寺塔猶〕－【宮】寺塔猶存。藹藹學徒無非及門。唯能
1157a19: 覺照是報師恩其四元和十三年十月三日建。
1157a20: 碑側大眾同記五事。至今猶存。可為鑑戒。并
1157a21: 錄于＝子【宮】于子左　大師遷化後未請院主。日眾議釐
1157a22: 革山門。久遠事宜都五件。一塔院常請一大
1157a23: 僧。及令一沙彌灑掃　一地界內不得置尼臺
1157a24: 尼墳塔。及容俗人家居止　一應有依止及
1157a25: 童行出家。悉令依院主一人。僧眾並不得各
1157a26: 受　一臺外及諸處不得置莊園田地　一住
1157a27: 山徒眾不得內外私置錢穀　欲清其流在澄
1157a28: 其本後來紹續永願遵崇　立碑日大眾同記。
1157a29: 百丈山大智壽聖禪師天下師表閣記宮本置於目錄之前 cf. P. 1111. a [01]百丈山大智壽聖禪寺天下師表閣記
1157b01: 菩提達磨大師後八葉有大比丘。居洪之百
1157b02: 丈山。人稱之曰百丈禪師。
1157b03: 今天子始命因其舊諡大智覺照者。加以弘
1157b04: 宗妙行之號。寺以壽聖名則故額也。山去郡
1157b05: 治三百里。其未置寺時。林壑深阻巖徑峭絕。
1157b06: 樵蘇之跡所不通。有司馬頭陀者。善為宮宅
1157b07: 地形之術。其山勢斗拔與夫岡巒首尾之
1157b08: 起伏。知為吉壤。所留鈐記有曰。法王居之天
1157b09: 下師表。禪師之來式符其言。東陽德輝以禪
1157b10: 師十八代孫。嗣住是山。既新作演法之堂。且
1157b11: 增創重屋其上。以妥禪師遺像。榜其楹間曰
1157b12: 天下師表之閣。云初文宗皇帝入踐天位。即
1157b13: 金陵潛邸造寺曰龍翔集慶。詔開山大訢。領
1157b14: 其徒而以禪師所制清規。為日用動作威儀
1157b15: 之節。顧其書行世已久後人率以臆見互有
1157b16: 損益。自為矛盾靡所折衷。煇與訴學同師而
1157b17: 柄法於祖庭。大懼夫來者傳疑莫知適從。無
1157b18: 以壹諸方之觀聽。爰走京師欲有請而釐正
1157b19: 之。今御史大夫撒迪時執法中臺。為言于上。
1157b20: 得召見。有旨令煇譔次舊聞。以授訢使擇習
1157b21: 於師說者。共考定而頌行為叢林法。仍如錫
1157b22: 禪師以今號。褒顯而風厲焉。煇奉璽書將南
1157b23: 還。以閣之成未及見所紀述。諗于溍曰。願敘
1157b24: 其構興之端原。歸而刻諸。溍竊觀。遂古聖賢
1157b25: 乘時繼作弛張迭用循環不窮。所以通其變
1157b26: 也。佛之為教必先戒律。諸部之義小大畢陳。
1157b27: 種種開遮唯以一事。去聖逾遠局為專門。名
1157b28: 數滋多道日斯隱。是故達磨不階方便直示
1157b29: 心源。律相宛然無能留礙。世降俗末誕勝真
1157c01: 離。馳騁外緣成邪慢想。是故百丈弘敖＝敷【宮】敖敷軌範
1157c02: 輔律而行。調護攝持在事皆理。蓋佛之道以
1157c03: 達磨而明。佛之事以百丈而備。通變之妙存
1157c04: 乎其人。厥後達磨之傳派別為五。而出於禪
1157c05: 師者二。他師所倡殊宗異旨。雖各名其家。至
1157c06: 於安處徒眾。未有不取法於禪師者。然則天
1157c07: 下師表之言。良可徵不誣也。粵自中土君臣
1157c08: 知尊佛法。光昭崇極。莫越於今。煇遭值。
1157c09: 聖時。蒙被帝力。用克發揚先訓。紹隆宗風。俾
1157c10: 與國家相為悠久永永無已。不特今之天下
1157c11: 以為師表。盡未來際咸有依承。溍是用謹志
1157c12: 之。而於其經度之勤營締之美。有不暇論也。
1157c13: 閣為屋以間計者五。其崇百有二十尺。三其
1157c14: 崇之一以為其修。三其修以為其廣。以至順
1157c15: 元年夏六月庀工。冬十月訖事。實煇住山之
1157c16: 明年。而煇入對以元統三年夏五月。命下則
1157c17: 其明年春二月也。承直郎國子博士黃溍記。
1157c18: 翰林侍制奉議大夫兼國史院編修官揭傒斯
1157c19: 書。翰林侍講學士通奉大夫知制誥同修國
1157c20: 史知經筵事張起巖篆。前榮祿大夫御史中
1157c21: 丞趙世安光祿大夫江南諸道行御史大夫易
1157c22: 釋董阿同立石。
1157c23: 古清規序
1157c24: 翰林學士朝散大夫行左司諫知制誥同修
1157c25: 國史判史館事上柱國南陽郡開國侯食邑
1157c26: 一千一百戶賜紫金魚袋楊億述
1157c27: 百丈大智禪師。以禪宗肇自少室至曹溪以
1157c28: 來。多居律寺。雖列別院。然於說法住持未合
1157c29: 規度。故常爾介懷。乃曰。佛祖之道欲誕布化
1158a01: 元。冀來際不泯者。豈當與諸部阿笈摩教為
1158a02: 隨行耶。或曰。瑜珈論瓔珞經是大乘戒律。胡
1158a03: 不依隨哉。師曰。吾所宗非局大小乘。非異大
1158a04: 小乘。當博約折中。設於制範務其宜也。於是
1158a05: 創意別立禪居。凡具道眼者有可尊之德。號
1158a06: 曰長老。如西域道高臘長呼須菩提等之謂
1158a07: 也。即為化主。即處於方丈。同淨名之室。非私
1158a08: 寢之室也。不立佛殿唯樹法堂者。表佛祖親
1158a09: 囑受當代為尊也。所裒學眾無多少無高下。
1158a10: 盡入僧堂依夏次安排。設長連床。施椸架掛
1158a11: 塔道具。臥必斜枕床脣右吉祥睡者。以其
1158a12: 坐禪既久略偃息而已。具四威儀也。除入室
1158a13: 請益任學者勤怠。或上或下不拘常準。其闔
1158a14: 院大眾朝參夕聚。長老上堂陞座主事徒眾
1158a15: 雁立側聆。賓主問酬激揚宗要者。示依法而
1158a16: 住也。齋粥隨宜一＝二【宮】一二時均遍者。務于節儉表法
1158a17: 食雙運也。行普請法上下均力也。置十務謂
1158a18: 之寮舍每用首領一人管多人。營事令各司
1158a19: 其局也。或有假號竊形混于清眾別致喧撓
1158a20: 之事。即當維那檢舉抽下本位掛搭。擯令出
1158a21: 院者。貴安清眾也。或彼有所犯即以拄杖杖
1158a22: 之。集眾燒衣道具。遣逐從偏門而出者。示
1158a23: 恥辱也。詳此一條制有四益。一不污清眾生
1158a24: 恭信故。二不毀僧形循佛制故。三不擾公門
1158a25: 省獄訟故。四不泄於外護宗綱故。四來同居
1158a26: 聖凡孰辦。且如來應世尚有六群之黨。況今
1158a27: 像末。豈得全無。但見一僧有過。便雷例譏誚。
1158a28: 殊不知輕眾壞法其損甚大。今禪門若稍無
1158a29: 妨害者。宜依百丈叢林規式。量事區分。且立
1158b01: 法防姦。不為賢士。然寧可有格而無犯。不可
1158b02: 有犯而無教。惟大智禪師護法之益其大矣
1158b03: 哉。禪門獨行自此老始。清規大要遍示後學
1158b04: 令不忘本也。其諸軌度集詳備焉。億幸叨叡
1158b05: 旨刪定傳燈。成書圖進。因為序引。景德改
1158b06: 元歲次甲辰良月吉日書。
1158b07: 崇寧清規序
1158b08: 夫禪門事例雖無兩樣毘尼。衲子家風別是
1158b09: 一般規範。若也途中受用。自然格外清高。如
1158b10: 其觸向面牆。實謂減人瞻敬。是以僉謀開士。
1158b11: 遍摭諸方。凡有補於見聞。悉備陳於綱目。噫
1158b12: 少林消息已是剜肉成瘡。百丈規繩可謂新
1158b13: 修＝條【宮】修條特地。而況叢林蔓衍轉見不堪。加之法令
1158b14: 滋彰事更多矣。然而莊嚴保社建立法幢。佛
1158b15: 事門中闕一不可。亦猶菩薩三聚聲聞七篇。
1158b16: 豈立法之貴繁。蓋隨機而設教。初機後學冀
1158b17: 善參詳。上德高流幸垂證據。崇寧二年八月
1158b18: 十五日。真定府十方洪濟禪院住持傳法慈
1158b19: 覺大師宗頤序。
1158b20: 咸淳清規序
1158b21: 叢林規範百丈大智禪師已詳。但時代遠。
1158b22: 後人有從簡便遂至循習。雖諸方或有不同。
1158b23: 然亦未嘗違其大節也。余處眾時。往往見朋
1158b24: 輩抄錄叢林日用清規。互有虧闕。後因暇日
1158b25: 悉假諸本。參其異存其同而會焉。親手繕寫
1158b26: 頗為詳備。目曰叢林校定清規總要。釐為上
1158b27: 下卷。庶便觀覽。吾氏之有清規猶儒家之有
1158b28: 禮經。禮者從宜因時損益。此書之所以繼大
1158b29: 智而作也。是皆前輩宿德先後共相講究紀
1158c01: 錄。愚不敢私以所聞所見。而增減之。如前所
1158c02: 謂參其異存其同而會焉爾耳。觀者幸勿病。
1158c03: 諸咸淳十年甲戌戍歲結制前二日。后湖比丘
1158c04: 惟勉書于寄玩軒。
1158c05: 至大清規序
1158c06: 禮於世為大經。而人情之節文也。革損益
1158c07: 以趨時。故古今之人情得綱常制度以揆道。
1158c08: 故天地之大經在。且吾聖人以波羅提木叉
1158c09: 為壽命。而百丈清規由是而出。此固叢林禮
1158c10: 法之大經也。然自唐抵今殆五百載。風俗屢
1158c11: 變人情不同。則革損益之說可得已哉。近
1158c12: 者大川笑翁二祖唱道南北山。日用軌則盛
1158c13: 於當代。至元戊寅依石林和尚於南屏。猶得
1158c14: 見其遺風餘烈。及友雲明西堂出所藏抄本。
1158c15: 究心訪問編集成帙。始此書之作或以為僧
1158c16: 受戒首之。或以住持入院首之。壬午依覺菴
1158c17: 先師於承天。朝夕扣問。因得以祝聖如來降
1158c18: 誕二儀冠其前。其餘門分類聚釐（為）＋十【宮】十為十卷。然猶
1158c19: 未敢以傳學者。丙戌夏留雪竇。千琬西堂
1158c20: 論其詳。丁亥春溪西澤和尚正其舛。得於見
1158c21: 聞稔矣。而尚以未身行之為媿。壬辰夏首眾
1158c22: 雙徑。小座湯有位次高下之爭。諸方往往廢
1158c23: 而不舉。愚以西堂一出。首座再出。都寺三出。
1158c24: 後堂四出。藏主維那知客侍者隨職為位。請
1158c25: 於雲伯父力行焉。訖事無敢＋（譁）【宮】敢敢譁者。元貞乙未
1158c26: 備員永嘉天寧。大德庚子補番陽永福。乙巳
1158c27: 主廬山東林。皆行之無易。庶幾人情為折中。
1158c28: 然視古之清規不幾於繁縟乎。蓋由土鼓
1158c29: 不可作於笙鏞間知之秋。污樽杯飲不可施
1159a01: 於犧象駢羅之日。目曰禪林備用清規。備而
1159a02: 不用之謂也。知我罪我其惟春秋。至大辛亥
1159a03: 秋廬山東林咸書。次下宮本有加祖號跋及一山禪師書，今附載之於卷末
1159a04: 修百丈清規敘宮本置於目錄之前 cf. P. 1111a [01]修百丈清規敘
1159a05: 天曆至順間文宗皇帝建大龍翔集慶寺於金
1159a06: 陵。寺成以十方僧居之。有旨行百丈清規。元
1159a07: 統三年乙亥秋七月。今上皇帝申前朝之命。
1159a08: 若曰。近年叢林清規往〔往〕－【宮】往增損不一。於是特
1159a09: 百丈山大智壽聖禪寺住持德煇重輯。其
1159a10: 為書仍大龍翔集慶寺住持大訢。選有學
1159a11: 業沙門。共校正之。期於歸一使遵行為常法。
1159a12: 德煇等奉命唯謹。書將成。屬玄為敘。玄嘗聞
1159a13: 諸師曰。天地間無一事無禮樂。安其所居之
1159a14: 位為禮。樂其日用之常為樂。程明道先生一
1159a15: 日過定＋（林）【宮】定定林寺。偶見齋堂儀。喟然嘆曰。三代禮
1159a16: 樂盡在是矣。豈非清規綱紀之力乎。曰服行
1159a17: 之熟故能然乎。循其當然之則。而自然之妙
1159a18: 行乎其中斯則不知者以為事理之障。而知
1159a19: 之者則以為安樂法門固在是也。然使是書
1159a20: 龐然雜而不倫。則有序而和之意。久而微矣。
1159a21: 故校之功有益於是書甚大。而兩朝嘉惠
1159a22: 學人之旨。相為無窮焉。宋清規行。楊文公億
1159a23: 為敘本末。條目具詳。茲不重出云。至元二年
1159a24: 丙子春三月上澣。翰林直學士中大夫知制
1159a25: 誥同脩國史國子祭酒廬陵歐陽玄敘。
1159a26: 百丈清規行于世尚矣。繇唐迄今歷代沿
1159a27: 革不同。禮因時而損益有不免焉。往往諸
1159a28: 本雜出。罔知適從。學者惑之。異時一山萬
1159a29: 禪師致書先雲翁。約先師共刪修刊正。以
1159b01: 立一代典章。無何三翁先後皆化去。區區
1159b02: 竊欲繼其志而未能也。後偶承乏百丈。會
1159b03: 行省為祖師請加諡。未報。遂詣闕以聞。御
1159b04: 史中丞撒迪公引見聖上。得面奏清規所
1159b05: 以然。因被旨重編。令隱校正。仍賜璽書
1159b06: 頒行。受命以來旁求初本不及見。惟宋崇
1159b07: 寧真定賾公咸淳金華勉公。逮國朝至大
1159b08: 中。東林咸公所集者為可採。於是會參
1159b09: 同而詮次之。繁者芟訛者正缺者補。互有
1159b10: 得失者兩存之。間以小註折衷。一不以己
1159b11: 見妄有去取也。稍集隱凡＝几【宮】凡几定為九章。章
1159b12: 冠以小序。明夫一章之大意釐＝厘【宮】釐厘為二卷。使
1159b13: 閱而行者條而不紊。庶幾吾祖垂法之遺
1159b14: 意。得以遵承而煇懼。夫學識荒陋何能上
1159b15: 副宸衷。作新軌範不過＋（因）【宮】過過因人成事。幸畢先志
1159b16: 期學者無惑而已。若曰立一代典章。非愚
1159b17: 所敢知也。或曰。子汲汲於是書若有意於
1159b18: 宗教。方今國家通制昭布森列。奉行猶或
1159b19: 未至而欲清規之行乎。迂哉。因語之。然亦
1159b20: 未嘗廢其書。顧柄法者力行之何如耳。佛
1159b21: 祖制律創規相須為用。使比丘等外格非
1159b22: 內弘道。雖千百群＝居【宮】居同堂合席齊一寢食。
1159b23: 翕然成倫不混世儀。不撓國憲陰翊王度。
1159b24: 通制之行尼於彼達於此。又何迂。或者謝
1159b25: 而退。故併識于茲以告吾徒。益自勉焉。宋
1159b26: 楊文公作古規序。與夫三公所集自序悉
1159b27: 附著云。至元後戊寅春三月東陽比丘德
1159b28: 輝謹書。
1159b29: 修百丈清規卷第八終
1159c01: 
1159c02: 以下依宮本載之加祖號跋
1159c03: 
1159c04: 百丈大智覺照禪師。加賜弘宗妙行師號。璽
1159c05: 書一通。至元二年丙子。今上皇帝之所授也。
1159c06: 先是有旨申行百丈清規。尋增賜禪師師號。
1159c07: 故有是命。朝論初擬降制詞。時玄備列詞林。
1159c08: 為直學士。實典書命。一日本山住持德煇。偕
1159c09: 國子博士黃溍來訪。求作清規敘引。從詢百
1159c10: 丈事蹟。煇具道之。因及贊書之議。意欲見屬。
1159c11: 玄答之曰。萬一當筆向聞師所言腹成矣。
1159c12: 後格吏文。不果。越十有二年。玄告老家居。煇
1159c13: 自百丈。見訪山中。櫝所賜璽書。視以漢字錄
1159c14: 本。請識其事。刻石。洪惟天朝尊右釋氏。歷代
1159c15: 師資。錫號不一。若弘宗妙行四字。唯禪師居
1159c16: 之無愧焉釋學入門之要。戒定慧三者。其綱
1159c17: 領也。禪師探往聖心法。卓然以敬之一字教
1159c18: 其學者運博大之智於縝奧之功。知行互進。
1159c19: 體用兼備。沛其有餘。師表天下。清規既攽。表
1159c20: 裏聲教。周流無方。謂之弘宗妙行誠無間然
1159c21: 矣。煇本臨濟一宗以負荷為志。以顯揚為業。
1159c22: 始終斯事焉。上彰君賜。下闡宗風。禪門之孝
1159c23: 子忠臣。有若是者。豈不韙歟。至正七年丁亥
1159c24: 六月初吉。前翰林學士承旨榮祿大夫知制
1159c25: 誥兼脩國史歐陽玄拜手稽首謹書。
1160a01: 
1160a02: 一山禪師書
1160a03: 
1160a04: 方九拜。復前智者堂上和尚雲翁老師兄子几。
1160a05: 方自福岩錄翁解組之後。多冗。而弗克附便
1160a06: 奉訊。惟極懸懸。有來瑰洒佳篇與珍果。寵賜
1160a07: 感深。所寄廉使損齊相公洼製。與雄作。
1160a08: 圓渾而珠明玉潤。平淡而山高水深衰鈍不
1160a09: 所企及。斂歛名世之資。抱瑚璉之器。於此道
1160a10: 精研密煉。發而為言。無斧鑿痕。載司南適四
1160a11: 方而弗迷揭明鑑覽萬物而弗惑持家修身。
1160a12: 治國平天下。皆游刃邊事。一日九。倚馬。可
1160a13: 待。松賡或可拈出乞緩頰令重也。方。居此一
1160a14: 年有餘。凡百以堪忍自處。丁旱歉。歲收。此間
1160a15: 比他群惟庶幾。但願從事一二土木。如中流
1160a16: 失楫。耿耿不能置懷。陋劣自夏秋以來。日事
1160a17: 藥裹。至今猶未康復。吾法兄。靜退養高。足
1160a18: 以眇視當今抗塵之蹟。為可羞。二年前。百丈
1160a19: 晦機嘗緘至彼中舊清規。閱之其間紕繆殊
1160a20: 甚。約共修今東西隔越。比話又空。屏岩所
1160a21: 撰。廣略多未適宜。愚初立論。以祝壽為首。如
1160a22: 監寺書狀等項。設職。潤大智元文。以小字。箋
1160a23: 石南書記本末于後。庶今叢林負職有所
1160a24: 從來。大概。古規中。唐文多對偶當盡翻譯。奏
1160a25: 上。刊行。為一代典章。晦機曾約當拉吾泣兄。
1160a26: 到抗相與料理。今時世如斯。何由遂志。高
1160a27: 見以為如何。書書中二偈。不敢作答。永似為
1160a28: 好也。未由頂謁床下。願言壽護式遄詔擢。至
1160a29: 禱不備。方九拜復感淳間。南屏一時勝集。一
1160b01: 山兄與小弟。寧有兩人與雲屋兄。參語。不見
1160b02: 三影。事往矣。一旦促五十年於一瞬。夢耶非
1160b03: 夢耶。時西湖雪後諸玉立。舊境宛然。二兄
1160b04: 精爽飛動。日光激射處。境耶。非境耶。佇立
1160b05: 久之。惟後死者。為悽斷不已。欲將古規刊正
1160b06: 立一代典章。今誰同心哉。延祐元年十二月
1160b07: 初十日。東雪霽。南屏。小弟　元熙書。
1160b08: 
1160b09: 咸淳三尊宿。一山。晦機。皆余所師敬。獨不
1160b10: 識雲屋翁。而讀其景睦堂詩卷。然後識雲
1160b11: 屋之深也。三老皆欲修清規立一代典章。
1160b12: 而其徒必能嗣成之。則視其操世之柄。而
1160b13: 視所以維世之具。為不相及。豈不有愧耶。
1160b14: 延祐丙辰冬。因遊智者古剎。是有感。因
1160b15: 題于後。杜本。
