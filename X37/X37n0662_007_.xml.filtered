0410a01: 涅槃經疏三德指歸卷第七
0410a02: 錢塘沙門釋　智圓　述
0410a04: 以四種相等者涅槃是總四相是別離一涅槃以為
0410a05: 四相開示分別令昭然可見。
0410a06: 四相解般若等者一品之文正談三密四相在口密
0410a07: 內百句在意密末文雖參互三德義明。
0410a08: 開演云何者問開秘演秘之意狀也昔說即指小教
0410a09: 所談王宮之身樹下斷惑故有身智未入無餘故無
0410a10: 解脫。
0410a11: 未明於說者向雙徵開說二問而舊釋但通一義。
0410a12: 此示兩文者但示兩品答問之文而未判開說之異
0410a13: 義。
0410a14: 興皇下興皇委論二義而以橫判異。
0410a15: 昔以下初總釋橫次復次下別釋橫於總釋中
0410a16: 約迦葉問為開如來橫答為說昔說無常不談常
0410a17: 住故云覆常今明五果俱常破昔無常故云覆無常
0410a18: 也。
0410a19: 佛明下今昔兩說是即涅槃二用是橫以橫收
0410a20: 同歸中道名為說秘。
0410a21: 復次下別釋橫文中先約釋。
0410a22: 智上意地能緣者擇力是智智能破惑惑破之處名
0410a23: 為解脫惑是所破智是能緣言意地者小乘無漏全
0410a24: 是界外無明意地。
0410b01: 此即明等者開昔無常之三成今常住之三今昔
0410b02: 相對即是義故明開。
0410b03: 為於邪常者為昔外計邪常混濫真常故且說無常
0410b04: 不得說常也。
0410b05: 二用具足者昔已巳說無常今又說常乃見涅槃一體
0410b06: 二用雙具此即是橫。
0410b07: 今昔相成者以今常住成昔無常以昔無常成今常
0410b08: 住共顯涅槃二用具足故云共顯一道約說為橫義
0410b09: 在於此。
0410b10: 是義下今師正解先破興皇次示今義破興皇中初
0410b11: 約四句立義。
0410b12: 皆覆正理者四句起執不契實相名之為覆非獨常
0410b13: 與無常相覆也。
0410b14: 邪見火燒者實相般若譬如火聚若不取著則四邊
0410b15: 俱有溫身熟食之用厥或取著則四邊俱有焦肌燒
0410b16: 手之患四邊喻四句也。
0410b17: 皆方便門者不生取著皆能入理譬王稱仙陀婆一
0410b18: 名而有鹽水器馬之四實故云密語主如妙理語如
0410b19: 四句智臣能解以喻無著是則四俱是用何獨二耶
0410b20: 對治四執者常破無常無常破常兩亦破單執雙非
0410b21: 破兩亦故云對治。
0410b22: 皆是正理者無常即空常即是假餘之二句只是中
0410b23: 道雙非雙照既三諦互融展轉無礙故知四句無非
0410b24: 正理何獨雙非是理耶一切法即四句安樂性即正
0410c01: 理總此四意以成四悉覆理是世界方便門是為人
0410c02: 對治如文正理是第一義。
0410c03: 若爾下破興皇也故知興皇立義僻無四悉意
0410c04: 自行為開等者乃知迦葉所問開微密是約自行為
0410c05: 問演說秘密是約化他為問。
0410c06: 該括凡聖者四句只是三諦始自理即終乎究竟六
0410c07: 位雖異三諦無殊故云該括凡謂理等四即聖謂分
0410c08: 真究竟。
0410c09: 不獨在佛者顯迦葉所問義該六即他人安得獨約
0410c10: 果佛釋義耶。
0410c11: 常無所宣名說者即杜口默然常說是經也。
0410c12: 如是下結示各論也。
0410c13: 亦無差別者既自他等各有開說二義則知迦葉所
0410c14: 問雖有開說兩殊而義歸一揆問向共論中已巳將開
0410c15: 秘配自說秘配他何故此云無差別耶答共論則捨
0410c16: 旁取正故以開說分對自他各論則義可互通故無
0410c17: 差別。
0410c18: 今家用此三章者即承用第三師明三密即開三德
0410c19: 義也。
0410c20: 從多判者但多談口密少說身意則判為口密二文
0410c21: 例然。
0410c22: 無相離相者滅色觀空故無四相。
0410c23: 即相無相者即色是空故有四相。
0410c24: 不求無相者若離相求無相者如避空求空此文破
0411a01: 偏乃是以圓破藏也。
0411a02: 一相即四下示中道第一義諦也。
0411a03: 法身無我者昔觀真空無有邪我。
0411a04: 如般若下云云者應云非我非無我以成三諦準前
0411a05: 可了離非絕句是離文字求解脫。
0411a06: 今解下即文字是解脫故。
0411a07: 例如前說者例如般若以明三諦也然此三德既各
0411a08: 三諦乃是即一而三三諦共成一德乃是即三而一
0411a09: 互融之旨其在此矣尋文可見。
0411a10: 初云下先標示舉二號下次第釋義。
0411a11: 其義不異者無所從來亦無所去故名如來覺此無
0411a12: 去無來之理故名為佛悉約自行故云自正義便。
0411a13: 又復下釋正智及正境義向標云正智即是一切種
0411a14: 智而此種智即是佛眼故此云又復等也。
0411a15: 照因緣境實相者即是佛見因緣生法即空假中名
0411a16: 為實相故法華云如來知見無有錯謬。
0411a17: 非因下正示實相體絕四執不在內因外緣等是則
0411a18: 但云因緣實相猶屬性德四句推之方成脩境既佛
0411a19: 眼所照乃脩德之極故云了達至為見也是知但言
0411a20: 實相不知推撿還同鳥空。
0411a21: 以見下釋正教義以己巳所證說示於他故所見正所
0411a22: 說亦正。
0411a23: 舉淺況深者以見火之淺事比況佛境之深理。
0411a24: 為從薪生者薪是火緣即是從他生也。
0411b01: 觀身下合法也身即五陰是因緣法合火聚也。
0411b02: 不有下離四執故下經云自觀己巳身猶如火聚斯乃
0411b03: 外觀火聚內識心源僧宗於此引枯樹經現文自顯
0411b04: 不須別引。
0411b05: 終不邪見若有若無等者此有二意終不於能譬火
0411b06: 及所譬理起茲四見何者抱火但壞肉身起見則壞
0411b07: 法身是故寧抱火聚終不起見問誓云寧抱火終不
0411b08: 謗經何故疏主約不起邪見釋義耶答內無邪見外
0411b09: 方不謗謗即邪說也故云亦不邪說等。
0411b10: 比丘正見者即指名字已巳上六根已巳還。
0411b11: 況復諸佛者分果極果二俱名佛。
0411b12: 開一寶為三者一即佛寶以自覺覺他與自正正他
0411b13: 語義相近故以為難。
0411b14: 為緣異說者涅槃開二相佛寶唯一種善對機宜有
0411b15: 此異說。
0411b16: 不得為一者若能正還是佛智今約所正即他稟教
0411b17: 以正於身是故他身與自身別灼然二相豈同覺智
0411b18: 只在佛心。
0411b19: 釋正他中初分科懸示次隨文正釋分科中云歡喜
0411b20: 正他等者歡喜即世界謂得人天戒善故喜也無我
0411b21: 即令生真諦之善也常樂即破二乘之惡也第一義
0411b22: 則寶藏唯付善子善子以喻菩薩菩薩即入理之人
0411b23: 也故此四悉小大共論前二在昔教後二唯今經。
0411b24: 初文下略對四悉。
0411c01: 調伏賢聖者此指鹿苑七賢七聖及二蘇中稟藏通
0411c02: 教者既生二乘善根故俱屬為人。
0411c03: 破世無常者以二乘無常但出分段世未出變易世
0411c04: 故云世無常也。
0411c05: 理甚分明者問若據經文佛示女人唅酥之法類顯
0411c06: 自己巳能量眾生堪任小大亦是先譬次法何得便將
0411c07: 唅酥之譬以為世界之益而云尋文會義耶答次文
0411c08: 合法既舉小乘無常例知小果之前必由人天戒善
0411c09: 但是如來從要而合直舉無常以今經正為引小入
0411c10: 大故也是知唅酥等譬備譬四益經文影略且合後
0411c11: 三疏主尋其文意且以能譬以當世界則是說人天
0411c12: 善稱機歡喜也況復譬文明有女人歡喜之語則疏
0411c13: 云理甚分明斯言有旨。
0411c14: 夫乳下廣釋四悉。
0411c15: 止可唅酥等者酥譬人天乘軟食譬小強食譬大。
0411c16: 食俱不可者謂佛始出世觀彼機緣但可且說五戒
0411c17: 十善如為提謂文等若小乘生善大教彈斥俱不
0411c18: 可也。
0411c19: 正他下合法微謂世界著則入理。
0411c20: 漸而下始談戒善令彼歡喜次說小乘令生真諦之
0411c21: 善次說常樂以破偏空之惡故曰漸而正之。
0411c22: 女人下女人柔弱以譬佛慈慈出諸法如女生子。
0411c23: 嬰兒譬初信者眾生初稟佛言信於戒善也。
0411c24: 聞法自資者謂聞五戒三歸之法也。
0412a01: 含者字林從玉作琀諸書從口作唅同胡紺反梁
0412a02: 傳曰貝玉曰含謂資人含與也今取其義。
0412a03: 夭壽者廣雅云夭折也不盡天年謂之夭。
0412a04: 喜逸妨道者若一向讚嘆歸戒尚恐物機著人天
0412a05: 妨出世道況復小乘生善大乘對治耶應以況字貫
0412a06: 下對治謂機緣劣弱尚未可廣談歸戒況說苦空厥
0412a07: 或說之必無受者尚未可說小況談大乘厥或說之
0412a08: 必定生謗是知如來觀機逗法如彼女人籌量養子
0412a09: 問何故但至對治不言入理耶答自行之益但至對
0412a10: 治則破小入大既約付藏以為入理則屬化他故此
0412a11: 不論。
0412a12: 含酥下結成且據現文有世界義故引經文證成其
0412a13: 義故云令我歡喜。
0412a14: 又女下引經證正他義。又嬰下明為人。
0412a15: 稍大等者小機已巳熟故節歸戒之酥乳與無常之軟
0412a16: 食。
0412a17: 生諸功德者即無常等四也脩此四者則得小果故
0412a18: 云功德。又兒下破惡。
0412a19: 便食等者尚可彈呵況復小乘及歸戒乎。
0412a20: 功德稍著者已巳證無學也如能自行來。
0412a21: 堪可下來至今經以大斥小悉皆受化如消硬食爾
0412a22: 雅云如切如磋道學也郭注云骨象須切磋而成器
0412a23: 人須學問以成德今意亦爾既受彈斥學問大乘以
0412a24: 成四德。
0412b01: 生善破惡已巳周者生善則為實施權破惡則開權顯
0412b02: 實一期化訖故曰已巳周安置秘藏故云宗極。
0412b03: 引昔事者此經已巳前曾見此女故佛引之以成今
0412b04: 義。
0412b05: 例如化童者如前聽戒童子也。寓寄也。
0412b06: 經消化化音花。女人稱佛者寶亮智秀俱作此解
0412b07: 佛自稱者僧宗解也既經語難明故疏無定判。
0412b08: 今將下不同舊人定將此文為合譬也。
0412b09: 若消不消者即初稟歸戒如消酥乳未宜小大如不
0412b10: 消軟硬。
0412b11: 正是生善者即初為五人說無常等令生小乘之善
0412b12: 也。
0412b13: 料簡下此明鹿苑且宜談小不宜說大以大乘常樂
0412b14: 之名濫外道故機緣未熟決定不受。
0412b15: 注云云者為人生善但指小初對治彈斥直指今教
0412b16: 此乃大小相對如前純陀難佛義也問今經彈斥與
0412b17: 方等何別答方等被彈但能小論其所證猶止艸
0412b18: 庵今經蒙斥即入圓常捨彼偏真咸歸秘藏故知今
0412b19: 經以大斥小乃是廢權顯實之異名耳。
0412b20: 先牒不堪者謂昔不堪對治也。次明對治者經從若
0412b21: 我聲聞已巳去文是。
0412b22: 經本所與酥等者謂小果已巳證大機正發則昔日歸
0412b23: 戒小乘俱不稱機故云本所與酥則不供足也此乃
0412b24: 牒譬顯今堪受大法明昔不堪。
0412c01: 經我之所有下正明昔日不堪故科為牒不堪也。
0412c02: 以出下釋對治經文。
0412c03: 經堪任脩等者亦是合上凡所食噉等也。
0412c04: 出世三味即常樂我世三味即無常苦無我以二乘
0412c05: 所證未出變易故名為世故經自云彼世間中有三
0412c06: 種味也佛以凡夫六種報得之味以喻二途即是以
0412c07: 大斥小也。
0412c08: 酢苦等者苦以變樂為用如酢能變甜故以酢喻
0412c09: 苦諸法所以遷流以無常逼切故猶如味能使非
0412c10: 作也故以喻無常無我之言不自在故如苦
0412c11: 味不悅人也故以苦喻無我。
0412c12: 賢聖道味者謂小乘賢聖以真道為味故云道味。
0412c13: 凡聖合稱者凡夫報味是喻賢聖道味是法以譬從
0412c14: 法同名世間。
0412c15: 甜辛淡等者樂以悅己巳為義猶如甜味人之所嗜故
0412c16: 以甜喻樂我者制御自由物無能礙如辛味之通發
0412c18: 也故以淡喻常。
0412c19: 合稱者以譬從法法既出世能喻亦然舉要言之所
0412c20: 謂前三是世間法喻後三是出世法喻耳具應有八
0412c21: 約世六味但說六種淨與不淨二義麤顯故略不論
0412c22: 此別有意者此通伏難也應難云前釋純陀品廣破
0412c23: 舊師明今經是破病常義乃示四悉以斥偏執今科
0412c24: 此文以為對治則與舊義何別故今通云此別有意
0413a01: 也言別意者雖通四悉而以大斥小別在對治別義
0413a02: 含通豈同舊說經從彼世間去分定勝劣也向雖以
0413a03: 六味譬之而其所譬未分勝劣故此判之則前三是
0413a04: 小是劣後三是勝是大既指小為世間則大名出世
0413a05: 初明世間煩惱下明出世先舉法次舉人法者無明
0413a06: 為智火所焚名之為薪智焚惑薪故復名火相因得
0413a07: 名小乘劣脩即無明惑今焚惑薪達障即德故成涅
0413a08: 槃法從喻稱說之為食。
0413a09: 經謂常下就彼涅槃列出三味。
0413a10: 經令諸下舉人法是所脩人是能脩。
0413a11: 諸弟子者正在分真通收五即。
0413a12: 甘嗜者廣雅甘樂也嗜貪也甘嗜無猒以喻順道法
0413a13: 愛然據經文既云我於是經為說六味則知所斥劣
0413a14: 脩即今涅槃一邊之用在昔機緣迷而不達。
0413a15: 第一義中文為二者謂分其四悉以為二意喻善惡
0413a16: 子非謂科經為兩段也以經中善惡相參而說故不
0413a17: 可分若約先譬次法為二段者此則可然。
0413a18: 三悉是惡子者問對治正是今經以大斥小令小入
0413a19: 大何故亦是惡耶答佛抑挫未悟大者敦令發心故
0413a20: 例以八實聲聞亦為惡子耳前哀嘆中云付摩訶迦
0413a21: 葉即是且據入實人論以此對前亦是折攝二意今
0413a22: 從折伏義邊雖已巳入實而昔是聲聞從本故使獲對
0413a23: 治益者亦屬惡子後第一義別指菩薩所證也。
0413a24: 不付下因明付藏重示今經明四悉意也若就昔教
0413b01: 小乘其實偏真是第一義今為簡出菩薩故須約圓
0413b02: 又取下應問云第一義既約菩薩理應三悉皆約圓
0413b03: 論何以向取小乘偏真為生善益耶故此答云又取
0413b04: 等以今經正為引小歸大四教談故得以歡喜生
0413b05: 善約小破惡入理約大也故云共為四悉。
0413b06: 此人解常者解通五即正在住前以正為汲引初心
0413b07: 故也若觀己巳心三千三諦生佛無差常住不變則佛
0413b08: 在家中何須遠又五陰為家陰即三諦名家有佛
0413b09: 故華嚴云一切法無生一切法無滅若能如是解諸
0413b10: 佛常現前應知一切萬法攝屬於心心外無餘豈復
0413b11: 甄隔庶幾來學勤而思之智秀云夫善依信立以信
0413b12: 為家以此善心念念所緣唯在常住是則常住法身
0413b13: 常在信家。
0413b14: 無方問者暹云無人能問故佛自舉方者法也即是
0413b15: 越於規矩法度而設問也。
0413b16: 餘事例爾者餘事即餘五度。
0413b17: 不持戒名尸等者如祇陀末利唯酒唯戒也煩惱既
0413b18: 即菩提此乃不智名般若也。
0413b19: 乃至之言略餘三度可以比智。經檀越此云施主
0413b20: 答有五句者一施奴婢二施女色三施酒肉四施過
0413b21: 中五施華香疏主趣舉酒肉示義餘可例知。
0413b22: 不食魚肉者昔雖未制而有恕己巳不食之人又小雖
0413b23: 不制而梵網楞伽大乘已巳制故有稟大不食人也。
0413b24: 二云下夫施財為易施人名聞為難故今次義就名
0413c01: 聞釋。
0413c02: 欲顯彼德者施主本意為顯此人德行不在捨財是
0413c03: 以於稠人廣眾之中施肉不受彼既不受則不損我
0413c04: 財而彼慈心不食之譽於斯顯著施彼名聞名為大
0413c05: 施。
0413c06: 又見下更約二義釋成大施初以隨喜名施次以解
0413c07: 苦為施。
0413c08: 隨喜者大論云菩薩摩訶薩隨喜於他福如賣買香
0413c09: 人及與傍看者三人俱得益故隨喜福大。
0413c10: 方便解之者愁苦之人往往致死能以善巧言辭解
0413c11: 之令彼歡悅利益既深得名大施但用善語而不費
0413c12: 財然并前二義總成四解前二為正後二泛論故前
0413c13: 二義雖約施肉五句皆然比說可了。
0413c14: 經聲聞天下者聞音問詩云鳴九聲聞于天若
0413c15: 取己巳名達彼應作問音若取彼聞我名應作文音則
0413c16: 兩音通也。
0413c17: 立斷肉制者斷音短此如來欲立斯制故先答無
0413c18: 方之問而云斷酒肉者施以酒肉故使迦葉承言而
0413c19: 問發起其事也。
0413c20: 經不聽聲聞弟子食肉者菩薩先制已巳在梵網楞伽
0413c21: 二經是中但制小乘也以涅槃已巳前小乘戒律許食
0413c22: 三淨今則悉斷。
0413c23: 變化無方者易曰神無方易無體孔達曰不定繫
0413c24: 一方也今謂菩薩垂形五道豈定一方或現畜身故
0414a01: 食肉者豈免害聖。
0414a02: 精血下大論云一切眾生身分皆是父母精血所成
0414a03: 以可惡故寧得食也。
0414a04: 六云下恕尸預反聲類云以心度物曰恕自思己巳身
0414a05: 不能受痛而欲傷割噉食他身。
0414a06: 本自無怨者彼非我怨也。
0414a07: 乖化道者大士化人慈濟為本。
0414a08: 望十方有分者釋上罪多義謂食肉之人望十方有
0414a09: 情境上皆結殺罪故此他師立義疏主引用若準四
0414a11: 因緣不應食肉今當略說謂一切眾生從本已巳來展
0414a12: 轉因緣常為六親以親想故不應食肉驢騾駱駝狐
0414a13: 狗牛馬人獸等肉屠者雜賣故不應食肉不淨氣分
0414a14: 所生長故不應食肉眾生聞氣悉生怖如旃陀羅及
0414a16: 者慈心不生故不應食肉凡愚所嗜臭穢不淨無善
0414a17: 名稱故不應食肉令諸術不成故不應食肉以殺
0414a18: 生者見形起識深味著故不應食肉多惡夢故不應
0414a19: 食肉空閑林中虎狼聞香故不應食肉令飲食無節
0414a20: 故不應食肉令脩行者不生猒離故不應食肉我常
0414a21: 說言凡所飲食作食子肉想作服藥想故不應食肉
0414a22: 聽食肉者無有是處復次大慧過去有王名師子蘇
0414a23: 陀婆食種種肉遂至食人臣民不堪即便謀反斷其
0414a24: 俸祿以其食肉者有如是過不應食肉問此經斷肉
0414b01: 與楞伽何異答彼為菩薩此為聲聞故楞伽大慧菩
0414b02: 薩說偈問佛彼諸菩薩等志求佛道者酒肉及與蔥
0414b03: 飲食為云何乃至云唯願為我說食不食罪福此經
0414b04: 乃云從今日始不聽聲聞弟子食肉故知楞伽未制
0414b05: 聲聞當曉此經正是小乘斷肉之憑據也古人執律
0414b06: 諍計云云問菩薩律儀梵網頓制何待楞伽答梵網
0414b07: 頓部專被別圓若藏通菩薩所持戒法與聲聞同故
0414b08: 大論云釋迦法中無別菩薩僧俱入聲聞眾依次而
0414b09: 坐者蓋言藏通菩薩耳以般若帶二兼其所破故有
0414b10: 藏教楞伽部屬方等故制藏通菩薩也今經但制聲
0414b11: 聞者只由菩薩楞伽已巳制故也不作此釋云何會通
0414b12: 智者詳之或有深致。
0414b13: 如食下牒經釋義也故楞伽云以大悲前行故視一
0414b14: 切眾生猶如一子是故不聽令食子肉。
0414b15: 昔事者大報恩經云須闍太子父母被羅賊所篡
0414b16: 逃逝外國失路絕乃割己巳肉供須父母令達前路
0414b17: 皆他命分者所受之物皆是他人支持身命之分。
0414b18: 肉想下云云者此第四意即楞伽云凡所飲食作食
0414b19: 子肉想作服藥想也。
0414b20: 經云何至食肉者聽平聲許也意問食肉有何過患
0414b21: 不許食耶故。
0414b22: 言斷種者由食肉故不得成佛及入初地等故。
0414b23: 若不見等者雖不見不聞但令疑是殺者任是自死
0414b24: 亦不許食此則不論他人為我殺不為我殺也。
0414c01: 須云為我者謂不疑即得食若云為我將肉來即不
0414c02: 得食亦不論殺與不殺此據心雖不疑以口索故亦
0414c03: 不名淨應須不見不聞不疑他自持與非己巳口索方
0414c04: 名三淨是知次解制急於前以前口索亦名淨故。
0414c05: 梵行下列十名。
0414c06: 獼猴下釋其不食所以也人是同類既不得食猴狀
0414c07: 如人以念人故亦不食也龍能興雲致雨成熟五穀
0414c08: 於人有恩龍作形恐食龍故象馬代勞狗能守禦
0414c09: 能伺晨於人有恩噉穢狐妖魅二俱鄙惡此釋
0414c10: 與疏小異又疏闕象二義覽者詳之。
0414c11: 根本下云云者應於見聞疑中各說三相且見中三
0414c12: 者謂見牽畜去時乃至持刀臨煞名前方便正煞即
0414c13: 根本煞已巳歡喜名後方便無此三者名為清淨聞三
0414c14: 亦然疑三者初瞥爾舉心名前方便分別思忖疑為
0414c15: 已巳煞名根本疑已巳歡喜名後方便無此三者名為清
0414c16: 淨故知迦葉前問食三淨肉乃約總論此問九種只
0414c17: 是開三成九從總派別耳又寶亮解云不見有三謂
0414c18: 未食時喜食時食已巳二喜不聞不疑各三亦爾僧宗
0414c19: 云見中三者見斷命時見牽去時見煞後屠割時聞
0414c20: 中三者聞煞時聞牽去時聞屠割時疑三者此為為
0414c21: 我煞耶乃至前後方便亦疑北遠云九種清淨自未
0414c22: 見文人傳釋云前十種外餘眾生中不見他煞亦無
0414c23: 聞疑及不為己巳即以為四先乾自死及與鳥殘通前
0414c24: 為七不期遇得及他自煞請已巳而食通前為九雖有
0415a01: 諸解疏主為正以經前問三淨後問九淨只是開合
0415a02: 故亮宗所釋其義稍通北遠之說恐未盡善。
0415a03: 經因事漸制者以聲聞戒是漸制故如十二年中但
0415a04: 說略戒後因須提那子之犯始制初戒後皆因事漸
0415a05: 漸而制至二百五十佛答先許九淨今皆斷者亦是
0415a06: 漸制不同菩薩梵網頓制也。
0415a07: 隨他語者隨順世人權云魚肉是美。
0415a08: 經石蜜者以甘蔗米等煎合而成其堅如石即此方
0415a09: 乾餳之類。
0415a10: 經種種衣者謂三衣百一等。
0415a11: 要是壞色者所許畜衣恐生貪故尚須壞色豈可貪
0415a12: 著魚肉而不斷耶。
0415a13: 言壞色者非五方正色及五方間色故云壞色正色
0415a14: 可知間色者即五行相剋而成謂東方木青西方金
0415a15: 白以金剋木故白間青而為碧色木剋土土色黃以
0415a16: 黃間青為綠土剋水水色黑以黑間黃為緇色水剋
0415a17: 火火色赤以黑間赤為紫色火剋金以白間赤為紅
0415a18: 色此皆悅意之色起人貪心故制不聽青黑木蘭即
0415a19: 壞色。
0415a20: 尼楗下尼楗裸形故不須衣服自餓故不受牛味尼
0415a21: 楗應云泥楗連譯言不繫謂不為衣食所繫縛也。
0415a22: 饕餮者上音叨下音鐵貪財曰饕貪食曰餮此謂俗
0415a23: 士也。
0415a24: 若過若不及者尼楗餓裸則太過俗士饕餮故不及
0415b01: 俱不得其中庸也比丘畜衣服受牛味故異尼楗不
0415b02: 畜八不淨財不食魚肉故異俗士中庸之德其至矣
0415b03: 乎。
0415b04: 此中下疏主判定經意也以向迦葉問中具舉衣服
0415b05: 牛味及金銀等佛答但云不同尼楗故須依律斟酌
0415b06: 可不非謂俱許畜也。
0415b07: 如寶下即前經云珂貝至金銀盆器也。
0415b08: 尚不應畜者金等皆重物故以金銀等妨道中最則
0415b09: 不許畜如下經云雖聽受畜要須淨施篤信檀越。
0415b10: 五味者者如問所列謂一乳二酪三酪漿四生酥五
0415b11: 熟酥準律乳酪漿名時藥酥油生酥蜜石蜜是七日
0415b12: 藥。
0415b13: 非正身分者以乳酪等雖從牛出非是屠割身分故
0415b14: 先斷三種相者謂有見聞疑相則不許食其不見不
0415b15: 聞不疑者名為三淨方許食也。
0415b16: 三種外故者見許食三而更想十故須斷十雖斷十
0415b17: 種而貪想三淨及自死等故使今經一切悉斷故云
0415b18: 貪想等即是疏主釋經想字是貪義也。
0415b19: 三頓制者即是從漸至頓謂初斷三次斷十至今悉
0415b20: 斷也不同梵網經發軫頓制也。
0415b21: 對昔唱今者昔許食肉今唱悉斷。
0415b22: 而菩薩下此明梵網對大乘機頓制食肉始成便制
0415b23: 至今涅槃已巳五十年故云久制又遠本初成華臺便
0415b24: 制望今名久。
0415c01: 輕垢之罪者即四十八輕中第三條也故彼云若佛
0415c02: 子故食肉一切肉不得食斷大慈悲性等。
0415c03: 為度下明漸制意為度小機從梵網頓開出小乘之
0415c04: 漸許食三淨大機今熟故收漸入頓一切悉斷故知
0415c05: 今經與梵網同但今會小彼經隔小為異。
0415c06: 雖現下菩薩隨機順緣食彼三淨也。
0415c07: 經悉皆恐怖者智秀云人無害獸之心獸亦不害於
0415c08: 人是以探鯁虎於山中狎翔鷗於海上若既食其肉
0415c09: 豈害心永滅哉所以聞其肉氣生怨嫌想。
0415c10: 經清淨食者暹云法身菩薩分衛之食猶尚不食。
0415c11: 經四道即四果也。經被服皮寄反被帶也。
0415c12: 六明下起惡事者皆食肉之人。
0415c13: 經星宿者思冑反釋名云宿宿也言星各止住其所
0415c14: 也。
0415c15: 經蠱道功戶反聲類云弋者反蠱虫物病害人也說
0415c16: 文曰蠱腹中虫謂虫行毒也。
0415c17: 經樗蒲於他奴二反謂枚擲也物志云老子作
0415c18: 之用卜今人擲之為戲。
0415c19: 經食者得罪者依梵網得輕垢罪也問依小乘得何
0415c20: 罪答小開三淨無罪可結是知今經扶律談常收漸
0415c21: 歸頓故制食肉得罪之言還指梵網其諸戒律或小
0415c22: 乘已巳制至於今經囑付而已巳凡諸結罪更無別途只
0415c23: 是指前大小所制俾夫滅後漸頓無諍大小兼行故
0415c24: 知南山撰鈔小乘有聞而用大乘添補者將非深見
0416a01: 今經收漸歸頓之意乎故彼鈔云今有凡愚多嗜諸
0416a02: 肉罪中之大勿過於此故屠者販賣但為食肉之人
0416a03: 必無食者亦無屠煞故知食者同屠造業沾殺生分
0416a04: 可不誡乎。
0416a05: 三藏事相等者小教析法理外有事故偏得因緣之
0416a06: 名。
0416a07: 如欲下述經偏指律藏意也先須緣起者如明初戒
0416a08: 先說提那與本二行婬之事次明戒體是重體謂輕重等體
0416a09: 非謂無作後廣出持犯方便根本之相律文諸戒皆爾故
0416a10: 得因緣之稱。
0416a11: 一是總者即深妙之義該於下三故云總下三只是
0416a12: 派開深妙之義故云別也。
0416a13: 如來下先總釋大意。波斯下別釋經文。
0416a14: 五篇者一波羅夷二僧殘三波逸提四提舍尼五突
0416a15: 吉羅。
0416a16: 七聚者前二同前三偷蘭遮四波逸提五提舍尼六
0416a17: 突吉羅七惡說。
0416a18: 待其下責其漸制也。
0416a19: 多問於王者既問國法以制戒律則是以王參議篇
0416a20: 聚漸制之事故經云何故不為王說是法門等也。
0416a21: 戒是下今經頓制扶律顯常故名深妙。
0416a22: 經云或時等者今經頓制故深已巳前漸制故淺今經
0416a23: 食肉則犯已巳前食肉不犯此責佛所說不定也。
0416a24: 第二問墮下合云第三問律第四問木叉如文然則
0416b01: 前文已巳列不假更言若爾則文剩第二問墮四字也
0416b02: 而不下此約律藏五種異名與經和會也。
0416b03: 五名者一戒二律三誦四毗尼五木叉經但問二而
0416b04: 義兼五墮非異名約所犯之報耳五名如釋長壽
0416b05: 品記文云云。
0416b06: 舊用為五問者以據有五段故今師以答雖五段義
0416b07: 只有四以木叉重出故。
0416b08: 是其義者木叉本翻解脫而含知足等義。
0416b09: 次答墮者經中三義明墮前二就受報後一就造因
0416b10: 於前二中初一通對四趣後一別對地獄而疏文次
0416b11: 第釋出。
0416b12: 墮通輕重者準律唯第三篇名墮此則不爾犯五篇
0416b13: 戒墮四惡趣通得隨名重則地獄輕則三趣也。
0416b14: 偏在犯重者以經云乃至阿鼻故此據初篇明受報
0416b15: 也。
0416b16: 八大獄中阿鼻最下故曰乃至。
0416b17: 長養下應云此偏輕重疏云此偏在輕者文。言
0416b18: 長養者由破戒為因長養三惡。
0416b19: 輕墮二途者謂僧殘已巳去總名為輕則墮鬼畜初篇
0416b20: 名重則墮地獄故經云長養地獄畜生餓鬼也據經
0416b21: 三義以初後對中則二通一別以初後明四趣三途
0416b22: 通輕重故以初中對後則二果一因據律及餘經五
0416b23: 篇俱墮獄隨機教門異故此說不同然此且對戒有
0416b24: 輕重而明果報差殊若論作罪由心應以心勘若重
0416c01: 心破輕戒得罪則重如以無慚心撥因果等名重心
0416c02: 也若輕心破重戒其得報亦輕即不起上心偶爾破
0416c03: 戒名輕心也故明了云破戒得罪輕重不定也。
0416c04: 重答木叉者以離三業不善是解脫義故。
0416c05: 入戒威儀者入猶染也文選云翫其所以先入注云
0416c06: 入染也此謂染習三藏應以入字貫下二藏制斷重
0416c07: 罪名入戒即初篇也遮離輕過名入威儀即下四篇
0416c08: 論藏辨柝經義發生妙慧故云善義。
0416c09: 從輕至重者以少為輕以多為重謂因事漸制始從
0416c10: 初戒至今斷肉則從少至多也。
0416c11: 經滋蔓者滋益也蔓延也謂添益延長也左傳曰無
0416c12: 使滋蔓。
0416c13: 經納衣謂補衣人也。
0416c14: 譬頓教者即梵網頓制輕重不待因犯也。
0416c15: 會漸歸頓即今經。
0416c16: 即捨位出家者輪王之法至其年老即出家學道以
0416c17: 紹仙種。
0416c18: 頓漸開合者謂已巳前從頓開漸今經合漸入頓皆佛
0416c19: 隨機口密故非凡小所能圖度等。
0416c20: 經能說法下即是感應道交非感而感非應而應同
0416c21: 契秘藏俱不思議一相四相即理而事也四相一相
0416c22: 即事而理也。
0416c23: 非一非四等者只是雙非事理雙照事理爾故知三
0416c24: 諦一心理事不二今文正意且明即事而理也。
0417a01: 三德下云云者指哀歎品三點文也。
0417a02: 證名自正者即經云自正者所謂得涅槃也得謂證
0417a03: 得故云證名自正也。
0417a04: 常破下次第貼經可見。
0417a05: 名異體同者謂所證涅槃能破真常所演妙義伊字
0417a06: 三點四名雖異其體本同以涅槃必三點三點不縱
0417a07: 不橫名為妙義而此妙義本無遷變故曰常存四相
0417a08: 一相旨在斯也故云更非別法等。
0417a09: 上文下釋經解脫至成秘密文也上文即衰歎品。
0417a10: 法身為別等者彼云摩訶般若解脫之法如來之身
0417a11: 皆非涅槃則以三法具足方曰涅槃故知涅槃總釋
0417a12: 三德。
0417a13: 今以下即經云解脫涅槃般若成秘密藏也則知涅
0417a15: 然顯下明秘藏之名亦受別稱以經中或以果上所
0417a16: 顯名法身因中本具名如來藏故知藏是法身異名
0417a17: 非別如何。
0417a18: 或時下隨文用義稱可物宜故使法身總別不定
0417a19: 解脫下以二德例法身也故知般若解脫亦應為總
0417a20: 為別三德互融其體不二故。
0417a21: 經慧眼即佛眼也。
0417a22: 經假使下反質釋疑今開為四初疑二質三答四通
0417a23: 疑云四事本殊云何為一。
0417a24: 言是一者是妄說即以空四名一體而反質之
0417b01: 質亦問也一名空二名無所有三名不動四名無
0417b02: 礙。
0417b03: 不也下答誠如佛說以空為例四相即一非是妄
0417b04: 故云不也。
0417b05: 如是下通諸句即四相。
0417b06: 所謂空義者如空四名一體也。
0417b07: 世界下云云者且約三點不同是隔別義又此四悉
0417b08: 俱約理明雖有四名義無高下。
0417b09: 名異於昔者小乘中無四名故昔滅因縛者因縛即
0417b10: 見思煩惱其因既滅其果必亡故云無依正空不具
0417b11: 法故使涅槃無有依正。
0417b12: 無別涅槃者只指煩惱空處即是涅槃更無常住實
0417b13: 理可證也。
0417b14: 有常住法者煩惱既不滅而滅涅槃乃無常即常。
0417b15: 滅諸有者滅二十五有而證但空。
0417b16: 有妙有者三界雖空即空而假理具諸法故云妙有
0417b17: 有所師法者即依報以約事而談唯己巳身是正報師
0417b18: 徒眷屬皆依報故今以所師之名當依報也所師即
0417b19: 是常住理境。
0417b20: 有如來者如來是人故屬正報此皆懸取經文以示
0417b21: 異義至下釋經自顯故不委記。
0417b22: 若不下結意也出名與昔同其體永異故須料簡。
0417b23: 一明下滅惑是滅因滅有是滅果。
0417b24: 滅依者以經舉如衣壞盡衣是依報故。
0417c01: 滅正者以經舉斬首故。
0417c02: 似作三難者文雖二段難意則含三道而不顯灼故
0417c03: 云似也。
0417c04: 有即三有果報即苦道也故得有有者以惑潤業故
0417c05: 有三有果報也。
0417c06: 那得妙有者因滅果亡其理決定云何大乘滅惑而
0417c07: 存妙有耶。
0417c08: 復生別惑者斷麤惑已巳細惑顯現名之為生。
0417c09: 名常下云云者小乘聖人既受變易故名凡夫五凡
0417c10: 夫論等覺望佛尚名凡夫豈小聖望大不名凡耶故
0417c11: 凡夫之名該乎二邊。
0417c12: 躡前兩意者即凡夫與佛常無常意也。
0417c13: 轉譬者謂轉換前譬也如文。
0417c14: 物謝下瓶體已巳破是物謝於前有破瓶名是名生於
0417c15: 後以喻無常惑滅而有常住理存此則不滅而滅名
0417c16: 為惑滅言偏意圓諸如此例。
0417c17: 經諸煩惱結者即以中道無漏之慧破二邊眾生通
0417c18: 別煩惱故云諸也是則無漏智火能銷凡夫難融之
0417c19: 鐵。
0417c20: 我淨下云云者經云安樂之處已巳舉樂德義必融三
0417c21: 經遊諸覺華者涅槃如園園必有華即七覺是故下
0417c22: 經云布以七淨華也。
0417c23: 六道殊形者如下經明示為犯重乃至大鷲等皆佛
0417c24: 聖人所作餘七方便人不能為也。
0418a01: 殊形下似剩為遮二字或別有意今開六道九界是
0418a02: 法身名開身密也涅槃即是法身般若者以涅槃是
0418a03: 總三德名故開之既是般若合則總含二德。
0418a04: 今更開法身等者此即開出之開非開顯之開也。
0418a05: 只是下例前應云只是涅槃涅槃即是般若解脫文
0418a06: 省涅槃即是四字耳問開法身出種種身合則應云
0418a07: 合種種身即是法身何故云涅槃耶答涅槃即法身
0418a08: 異名法身體融豈隔二德約今經名相為便故且以
0418a09: 涅槃總名以包餘二然法身等名或時為總或時為
0418a10: 別事如前釋。
0418a11: 一物覆等者他謂已巳前三密俱覆說四相已巳方開口
0418a12: 密故云一物開口密雖開身密猶覆故云一物覆顯
0418a13: 身密時意密猶隱故云一物顯等故須說三乃俱
0418a14: 開以身口意三義不同故故云各開各顯等然顯只
0418a15: 是開隱只是覆綺文互異各立二名。
0418a16: 理豈下今謂三密一如色心不二覆一所開則三密
0418a17: 俱覆故云只覆於開開一所覆則三密俱開故云只
0418a18: 開於覆是故三番各具三密從多而判各立一名如
0418a19: 品初疏文已巳說。
0418a20: 成論下三家解變化義。
0418a21: 論人謂下經明須彌入芥等皆聖人權巧故凡夫不
0418a22: 解其事既推屬聖人故置而不釋。
0418a23: 今明下今破餘何可解如經所談無非聖人境界既
0418a24: 皆釋義驗悉解知那於權巧獨云不解地不同論師
0418b01: 推為聖境而自釋云納芥等事是法界用也意謂由
0418b02: 聖證得涅槃法界之體故能起此大用若據此義稍
0418b03: 近今宗但不云體用互融故招今責。
0418b04: 今明下今師責其不融也。
0418b05: 他明下巨即須彌細謂芥子。
0418b06: 聖人術事者謂聖人大用如世人有術法而幻變自
0418b07: 由故云術事。
0418b08: 今明下今斥且以用喻術其義或然而聖人術用之
0418b09: 興豈可徒設必藉機發然乃施為感應道交見如是
0418b10: 事故云何有一術而非因緣因緣即機應也或因於
0418b11: 凡而緣於聖或因於聖而緣於凡豈非聖由三千理
0418b12: 滿故能應凡由三千理具故能感應機咸即事
0418b13: 而理故云因緣即空假中忻赴不差即理而事故云
0418b14: 度者乃見。
0418b15: 寧非因緣者總結大用必藉因緣但云術事未為雅
0418b16: 當故知今家釋茲大用存乎二義一者用不徒施須
0418b17: 明感應二者體用一如非單就用故地人他師兩家
0418b18: 立義其旨大同但用以術事名少異耳前斥地人且
0418b19: 以體用相即為破後破他師具約二義。
0418b20: 因緣妙慧等者只聖人內達凡聖一如理事不二故
0418b21: 得外用巨細相容故云能以一塵等內外且殊心性
0418b22: 唯一。
0418b23: 一塵等者即下經云住大涅槃以十方世界內一塵
0418b24: 中也故云一塵容無量。
0418c01: 又云無量容一塵者只是反覆釋成上句則是一塵
0418c02: 之中容入無量國土下句還云無量國土容入一塵
0418c03: 之中亦如云須彌納芥子芥子納須彌也有本於上
0418c04: 句容下添於字下句容上添不字於是語助於理無
0418c05: 乖若加不字全無義旨暹記曲解事同穿鑿未治本
0418c06: 中亦無於不二字。
0418c07: 延促過現者即延一日為無量劫是延現短令長促
0418c08: 無量劫為一日即促過未令短為成句故但云過現
0418c09: 義必該三此延促事今文雖闕餘文有之既論大用
0418c10: 說之何妨。
0418c11: 引擲彼此者謂引彼歸此擲此往彼即經云斷取十
0418c12: 方世界置於右掌擲置他方即擲此往彼也又云斷
0418c13: 取一切世界悉內己巳身即引彼歸此也。
0418c14: 自在無礙者結上三雙悉由內證妙體外彰大用理
0418c15: 事體一豈有執隔礙之憂耶。
0418c16: 莊周下舉劣況勝莊子云栩栩然胡也自喻適志
0418c17: 與不知周也俄然覺然蘧蘧周也不知周之夢為胡
0418c18: 與胡之夢為周與周與胡必有分矣此謂物
0418c19: 化也。
0418c20: 達體者謂周達了身體化為胡也。
0418c21: 昏怳下謂周昏怳之夢尚達八尺之軀為彼小虫二
0418c22: 無妨礙況彼聖人內證至德巨細一如豈有塵剎延
0418c23: 促而不相容哉。
0418c24: 此言名聞者以德齊太子天人知識故曰名聞。
0419a02: 曰宮生又云翻覆障亦障月。
0419a03: 經能建大義者謂佛住涅槃隨順機宜普現色身彌
0419a04: 法界豈只納妃生子而已巳故云大義義宜也所現
0419a05: 之身所立之事有所宜也下諸復次皆是建大義也
0419a06: 通舉菩薩者以分真況出極果故先通次別初中
0419a07: 下釋初復次文中但引古今以明建義之位若巨細
0419a08: 相容之旨前文已巳顯此無復論。
0419a09: 但是信住者通至等覺悉名信住唯以果佛為真住
0419a10: 也。
0419a11: 非關菩薩者若非菩薩則顯背經文以經皆云菩薩
0419a12: 住大涅槃故。
0419a13: 若是信住等者意謂大義唯佛能為。
0419a14: 出因果者涅槃是理因果屬事理非事故故云
0419a15: 出。
0419a16: 雖非下明理體通不礙於事故云而能因果。
0419a17: 若將下謂理體本一悟解淺深故分因果分真所顯
0419a18: 名因涅槃妙覺所顯名果涅槃此同普賢觀云大乘
0419a19: 因果俱是實相也。
0419a20: 從初發心等者若論圓位始從名字便觀涅槃今明
0419a21: 有用的指分證。
0419a22: 經初復次文有二段初明應二唯應度下明機初應
0419a23: 又二謂體及用住大涅槃內體也須彌山去外用也
0419a24: 從體起用用必被機機應互融二無二相巨細相入
0419b01: 何所怪哉下五段皆爾此生應現中緣起見瑞應經
0419b02: 二卷須者往撿。
0419b03: 經林微尼新云藍軬扶晚反尼此云鹽即上古守園婢
0419b04: 名也。
0419b05: 河西下引三家解七步義。
0419b06: 南方下引諸家解十方義冶城示過六道但可表三
0419b07: 藏佛也非今經意。
0419b08: 以南為右者西土之禮君父師皆東向而坐故以東
0419b09: 為前西為後北為左南為右。
0419b10: 謂言死地者秋凋萬物如死也。
0419b11: 梵本言勝者以丹曰此云勝故。
0419b12: 經毀禁示作霜雹者治破戒如霜雹之摧苗稼也
0419b13: 經天祠者即大自在天廟也祠似茲反爾雅同祭也
0419b14: 經師子璫者釋名云穿耳施珠曰璫中天悉穿邊國
0419b15: 則不事備西域記。
0419b16: 經角力禮記習射御角力廣雅角量也呂氏春秋注
0419b17: 云角試也字皆單作或從手作捔者非乃古文粗字
0419b18: 耳。
0419b19: 辨餘生者謂過去於此閻浮出家等也。
0419b20: 重辨此生中經以艸為座等亦如瑞應經說。
0419b21: 經頭目至木槍償對者事載興起行經過去佛為小
0419b22: 兒見捕魚人探魚著岸上在陸而跳即以小杖打魚
0419b23: 頭以是因緣墮地獄中無數千歲我今雖得成佛由
0419b24: 是殘緣我得頭痛又由過去為剎帝利力士與婆羅
0419c01: 力士相撲挫折其脊爾時殘緣故有脊痛又佛過去
0419c02: 為醫子與病長者非藥病遂增劇便致無常故有骨
0419c03: 節煩疼病生又佛入羅閱祇乞食見此里中有破剛
0419c04: 木長尺二於佛前立佛便止念此是宿緣乃至佛上
0419c05: 梵天木亦隨上世尊後還竹園僧伽藍自處己巳房佛
0419c06: 展右足木槍便從足趺上下徹過入地佛說本因由
0419c07: 過去為賈客爭船以鉾刺他徹過命終今受此報
0419c08: 此等因緣在興起行經上卷須者往撿。木槍千
0419c09: 羊反說文槍拒也三蒼木兩耑而銳曰槍經文或作
0419c10: 鏘非說文鏘鈴聲也。
0419c11: 經博奕文選博奕論注云博者局戲奕者圍。
0419c12: 經初無眾生師想者初猶都也謂從初至末不作師
0419c13: 想也。
0419c14: 經如來正覺下是總結諸方便。
0419c15: 經迦葉以是下是總結。
0419c16: 經彼器無常非如來也辨法異喻不應以喻難法。
0419c17: 經釋那含云不還來二十五有者然那含但不來欲
0419c18: 界今通云二十五有者以上流人於上二界但一經
0419c19: 歷更不重來也。
0419c20: 一云下他解也然但據一生歷經不於色等諸天重
0419c21: 受身故其義自通何須局作欲界而解故向經云阿
0419c22: 那含者非數數來豈非於色等諸天但一經歷無重
0419c23: 生義云非數耶。
0419c24: 大乘下今師義也此則名通義圓不受二邊即初住
0420a01: 人也此約今經開小入大取意而說非正消答難義
0420a02: 也。
0420a03: 四相品下。
0420a04: 通開三密者正開意密兼具餘二。
0420a05: 不須偏說者斥前兩家方便三業前三教也。
0420a06: 真三業者圓教也。
0420a07: 咸令下眾生是他意業屬心身口屬色心知佛心眼
0420a08: 見佛色故云知見。
0420a09: 示諸下示寶藏口密顯額珠身密置秘藏意密我從
0420a10: 下常說口密我今下身密若子下意密我解下解一
0420a11: 句口密見佛性身密佛性即法佛見應是法故屬身
0420a12: 密入大涅槃意密此皆一往對密義足故注云云。
0420a13: 開密下云云者應以四句之文各配三業已巳如向釋。
0420a14: 無開無覆者開覆由情理無二異。
0420a15: 龍樹別意者且據般若明菩薩是佛因於義易解故
0420a16: 非密法華二乘作佛與昔教反於義難解故是密若
0420a17: 論開權則法華是顯般若是密龍樹別意具取淺易
0420a18: 為顯示耳人師不解則害諸經。
0420a20: 豈以斥小便是不了義教耶。
0420a21: 緣有開覆者昔小今大昔覆今開。
0420a22: 經咸令下據佛本意既證玅理欲令一切皆共得之
0420a23: 為昔機生故且說小豈同幻者不欲人知據佛意則
0420a24: 理無開覆隨機緣則教有顯密。
0420b01: 經愚人不解等者聲聞小教元為佛乘迷故不知妄
0420b02: 取空證。
0420b03: 唯開無密者大機已巳發故即經云智者了達也。
0420b04: 經責主者字應從人作債側革側賣反二音俱通切
0420b05: 韻負財也。
0420b06: 經隱不欲現者以藏平聲避釋藏去聲義也向下經中牒
0420b07: 名作去聲解義作平聲思之經而亦不藏平聲佛如
0420b08: 富人欠責而不藏避但彼自不來索耳故向云如來
0420b09: 不爾也。
0420b10: 經何以下釋不藏意父之於子豈有藏避而不欲與
0420b11: 子之財物耶。
0420b12: 豈有行因等者興皇意謂不但因中本誓度生得果
0420b13: 亦為度生但眾生界不可盡則本誓未滿故如負債
0420b14: 未還。
0420b16: 義故也。
0420b17: 兩釋者謂初約負貸次約荷負初心謂初發心住得
0420b18: 果謂妙覺極果住前弘願誓度眾生猶如貧時取他
0420b19: 財寶名字已巳來法財未備義之如貧初住分證猶如
0420b20: 小富妙覺究竟譬以大富俱能不忘本誓垂十界身
0420b21: 施三輪化喻如既富力可還財故云能度眾生。
0420b22: 其無機者不肯受化猶如其人不從欠責之主求索
0420b23: 元物主雖欲還無人可付故云主當與誰彼自不索
0420b24: 我無負意但以未付義言負耳故云實無所負下龍
0420c01: 王譬義與此合龍降大雨普欲霑益不下種者自無
0420c02: 收獲其猶自不來索非主不還。
0420c03: 又佛下約荷負釋也。
0420c04: 猒棄諸有者有謂三有分段變易俱有此三則是誓
0420c05: 令捨棄二邊則世法之言該乎三教前云世間三昧
0420c06: 義正同此出世之法即中道圓常也。
0420c07: 始終不捨者始因終果不捨此誓荷負眾生其堅如
0420c08: 地若作荷負釋者則義與喻反以喻云貧人多負是
0420c09: 欠惡故是知負貸義正荷負傍通。負貸者他代反
0420c10: 切韻云借也施也假也以物與人應更還主經典釋
0420c11: 文他特反左傳曰盡於家貸於公今久欠負未還故
0420c12: 云負貸。
0420c13: 經永斷此根者若以小乘化我則墮慳貪慳貪之過
0420c14: 喻以穢根唯施小化其猶衣覆今無緣普被實無慳
0420c15: 貪故云永斷。
0420c16: 經唯有一子者一切眾生皆同佛性名一子無緣慈
0420c17: 力天性相關故云憐念師喻法身諸佛所師所謂法
0420c18: 也將以此機造詣法身受學圓頓。
0420c19: 經懼不下以其大機未熟恐其聞大起謗墜墮三惡
0420c20: 故云懼不速成故隱大施小以丈六應身為說漸教
0420c21: 故曰將還。
0420c22: 其文問答者經善男下佛問也不也世尊是迦葉答
0420c23: 也。
0420c24: 經如是下即是結文。經秘藏平聲。
0421a01: 舊引下古師據常存之語是佛用大乘合毗伽羅滿
0421a02: 字論喻也故知小半無常大滿是常。
0421a03: 無常通大小者他人通難也古以十二年後悉是大
0421a04: 乘而般若方等法華猶是無常唯今經明常住故大
0421a05: 品是大乘而明無常也。
0421a06: 並云下興皇並也汝既據半滿之論以喻大小既大
0421a07: 有無常則滿亦應爾經既以滿字獨喻今經則使今
0421a08: 經反成無常也。
0421a09: 今明下約四教以明則常與無常不可剋判大小也
0421a10: 以三藏唯小後三是大而此四教橫五時則前三
0421a11: 味何妨明常但秘而未開偏小相隔。
0421a12: 常無常是通者鈍根菩薩證與小同故無常利根被
0421a13: 接見中道理故是常別教初心便知中理故是常圓
0421a14: 人三諦始終融即故云即常等經云常存不變即圓
0421a15: 教三一互融之常也。
0421a16: 分別眾經者則華嚴二教鹿苑但小方等對三般若
0421a17: 帶二常與無常區以別矣何妨大品有常無常。
0421a18: 波斯匿者新云邏犀那侍多此云勝軍。
0421a19: 致招此過者抑實為權謗佛所證致感現報過應作
0421a20: 禍謗佛是過舌落是禍報。
0421a21: 彭城下引事顯經。
0421a22: 猶尚不易者舌雖已巳爛猶說無常案梁僧傳即宋京
0421a23: 師中興寺僧嵩也應是先居彭城故今云耳故傳第
0421a24: 七云嵩亦兼明政論末年僻執謂佛不應常住臨終
0421b01: 之日舌本先爛焉。
0421b02: 佛答下先分經。聲聞下釋義。
0421b03: 舉積明無積者先舉財寶是積聚物聲聞菩薩以不
0421b04: 畜此名無積也。
0421b05: 無積之積者不積世財而積智斷。
0421b06: 積之無積者雖積智斷不積八不淨財。
0421b07: 聲聞是有為等者正釋無積之積經文也非時取證
0421b08: 即不待說所因也積聚智斷取證涅槃。
0421b09: 菩薩下釋經如來行也如來是果行則是因行行之
0421b10: 人名為菩薩。
0421b11: 名無積聚下云云者菩薩不滯空邊名無積聚而實
0421b12: 積聚中道智斷也故經云無為積聚即如來行准疏
0421b13: 主意即約世財等展轉以論謂聲聞不積世財而積
0421b14: 無漏菩薩不積無漏而積中道是故大小俱有二義
0421b15: 經所謂下即八不淨財以此經扶律談常會漸歸頓
0421b16: 是其正意故約聲聞更廣明之若菩薩僧則不積涅
0421b17: 槃經文存略。
0421b18: 經卷縮奇員反詩云有卷者阿傳曰卷曲也問經文
0421b19: 前明積聚有二與後僧二何別答前約二僧所證法
0421b20: 後約能證人。
0421b21: 經是名知足者聲聞不貪不淨財名知足而捨生死
0421b22: 貪求涅槃之食名不知足菩薩達生死即涅槃更無
0421b23: 他求名為知足。
0421b24: 經難尋者二乘之道非凡夫所知菩薩之道非偏
0421c01: 小所知故知鳥人不能尋開小即大故近佛道。
0421c02: 經雖去無至者雖去生死而證涅槃達生死即涅槃
0421c03: 故無所至。
0421c04: 知足是樂者無貪求之苦故難尋是我者自在無拘
0421c05: 故無至是常者理無取捨故。
0421c06: 有道故無集者煩惱即菩提故有滅故無苦者生死
0421c07: 即涅槃故。
0421c08: 經星辰諸宿者五星北辰為眾星所拱故別舉之諸
0421c09: 宿即二十八宿也。
0421c10: 三點不相離者廣大即法身無瘡疣即解脫處即般
0421c11: 若以是智所照處故且從能以屬般若伊字三點既
0421c12: 不縱橫故所譬三德一一相攝今此三段皆明解脫
0421c13: 而具三義者是即一而三也。
0421c14: 體用成就者法身為體二德為用。
0421c15: 自他具足者佛證此三名自眾生理具名他既自他
0421c16: 性同故至果位自乃益他。
0421c17: 義理粗周者謂據經文三意而有三德互融體用成
0421c18: 就自他具足之義也。
0421c19: 貴在正法者謂一人具八也謂一少欲二知足三遠
0421c20: 離四精進五正念六正定七正慧八不戲論如四依
0421c21: 品初釋也又大乘藏中別有八大人覺經一卷須者
0421c22: 往撿。
0421c23: 此總翻彼總者大滅度是此方總名。
0421c24: 經瘡疣羽求反肉之凸病釋名疣丘也出皮上聚高
0422a01: 如丘並喻三惑亦可瘡喻三惑疣喻二死。
0422a02: 經有信之人者即名字位人起圓信心加功不已巳定
0422a03: 至分真涅槃也。
0422a04: 舊解下出四師釋是色。
0422a05: 佛果有色者謂應色無窮異彼斷。
0422a06: 又一下次師自有二解。佛果無色者無應色也。
0422a07: 而言下正釋經文是色之義蓋取妙慧有見理義故
0422a08: 云是色實非質礙。
0422a09: 二能應下即此師第二解也。
0422a10: 又有下第三師。三聚謂色聚心聚非色非心聚。
0422a11: 二聚非色者心與不相應行也。
0422a12: 取色下正釋經義謂經云是色蓋從譬得名而所譬
0422a13: 佛果實非色也。
0422a14: 興皇下第四師也。不應安或者或是不定之辭經
0422a15: 文既云或有是色等諸師何得定作色與非色解耶
0422a16: 聲聞下約法身二用以消經文。
0422a17: 桎梏械也在手曰梏在足曰桎音質谷。
0422a18: 兩緣者大小機也為大機說色故常存為小機說非
0422a19: 色故斷故云故言色非色也。
0422a20: 非色下二句顯體性融即無常即常故云非色亦色
0422a21: 常即無常故云色亦非色次一句結成故云色非色
0422a22: 不可思議也有本云非非色者文故知興皇但云
0422a23: 為小說無色為大言妙色者豈曉二體本融哉。
0422a24: 經云何得住者假執昔教為難佛答舉非想天為喻
0422b01: 以彰二乘得解脫非色亦色是以得住豈非二乘涅
0422b02: 槃全是無明無明即法性故得住也。
0422b03: 經非想亦色非色者佛說四空有色諸經大同華嚴
0422b04: 宣說菩薩鼻根聞於無色宮殿之香阿含經中說舍
0422b05: 利弗般涅槃時色無色天空中淚下如春細雨波闍
0422b06: 波提般涅槃時色無色天佛前側立故云亦色。
0422b07: 衡音者讀經應行字為句首云行解脫之義也。
0422b08: 八十四五者但數又解脫為頭但八十四。
0422b09: 九十七八者加十三夫解脫者只九十七。
0422b10: 略不可解者不稱經旨故不引用。
0422b11: 靈石寺名在台州黃巖懸。重言惜哉者嗟嘆之甚也
0422b12: 備於下明句句中備上略說三義也橫即初舉廣
0422b13: 大義以前文法橫譬義互現故。
0422b14: 到解下前解脫處有二謂自解脫及調伏他。
0422b15: 何者下徵釋各具前三所以也以即一而三故使解
0422b16: 脫具斯三義。
0422b17: 止可下謂百句一一攝三而三收盡百句即三而一
0422b18: 即一而三其理幽遠只可內心懸照而已巳安可措置
0422b19: 言辭而解說乎云言不盡意也。
0422b20: 為力不足者疏主謙也雖欲智者作方句廣明而
0422b21: 且患智力不足論語冉求曰非不說子之道力不足
0422b22: 也。
0422b23: 鑽仰下明略釋之意雖力不足而鑽其堅仰其高
0422b24: 玩不能休已巳因是專分文也論語云仰之彌高鑽
0422c01: 之彌堅瞻之在前忽焉在後。
0422c02: 廣上無瘡疣義者初句云遠離繫縛末句云於諸眾
0422c03: 生無有逼切繫縛逼切即二死三惑俱名瘡疣其間
0422c04: 諸句義皆可例故此三來文正明解脫義也。
0422c05: 廣上解脫處義者初句云無動末句云闡提不生一
0422c06: 念之善解脫無是事等豈非智能照境不為二邊所
0422c07: 動故云無動無二邊惡故云解脫無是事等故此二
0422c08: 十七行是明解脫具般若義。
0422c09: 廣上性廣義者初云譬如穀聚其量可知真解脫
0422c10: 者則不如是末云如幻物不可執持解脫亦爾不可
0422c11: 執持廣故量不可知空故手不可執空體無量亦即
0422c12: 廣也故此一十六行文是明解脫具法身義下之
0422c13: 三段重廣上義比說可知讀者至文句句消釋令順
0422c14: 三義遠法師云一句中應具五意一列名二解釋三
0422c15: 結四即如來五難解者重更分別而文中多少不定
0422c16: 或有初無後或有後無初或有中間而無初後於解
0422c17: 釋中或但法說或兼喻說喻有反順其順喻者則云
0422c18: 解脫亦爾其反喻者則云解脫不爾法喻相對前
0422c19: 不定或有初法次喻後合或有先喻次法後合或但
0422c20: 法喻無合文相不定應預知之至文易曉前三段經
0422c21: 疏文無釋。
0422c22: 經清夷羊脂反說文夷平。經卒得蒼沒反。
0422c23: 經聲蘇奚反埤蒼云瓦聲散也作嘶者非。
0422c24: 蜱麻字宜作三蒼布迷反艸名呂靜韻集云麻
0423a01: 其形似樹經文作蜱音脾螳螂蝍子也非此所用。
0423a02: 經裂方孝補角普剝三反說文灼也謂皮散起
0423a03: 經婆師華正云婆利史迦此云雨以此華雨時開故
0423a04: 經是名曰恒非不恒者以人天趣必歸磨滅故身壞
0423a05: 命終是恒定法而喻解脫滅惑離苦是恒定故。
0423a06: 彼此相對者對生死此岸說涅槃彼岸此相待義也
0423a07: 若雙非下若絕待者生死涅槃一如無二故云如非
0423a08: 彼此。
0423a09: 此彼既去者謂相待既去故以雙非結顯絕待之名
0423a10: 例如下舉例既許絕待涅槃理非小大而結名大般
0423a11: 涅槃故可例今絕待解脫非彼非此而結為彼岸也
0423a12: 經畏虎墮井畏生死虎墮涅槃井即小乘解脫故大
0423a13: 解脫不爾也。
0423a14: 經而子堅實者反迷成悟如從竹生子。
0423a15: 經增益於我者理智自在名我。
0423a16: 經食已巳而吐食涅槃吐諸有。
0423a17: 經七葉中無者七葉華臭決定無香解脫法中無煩
0423a18: 惱香。
0423a19: 經脩無我自小入大故曰入中汲引小乘也。
0423a20: 隨順於師譬智順於理。
0423a21: 取四鈍者義通界外方合經旨。
0423a22: 因斷多分者破十一品無明故。
0423a23: 果斷一分者妙覺唯破一品故。
0423a24: 皆稱佛智者四十二位悉圓證故。
0423b01: 皆非斷非不斷者如法界理不當二途不斷性惡而
0423b02: 斷脩惡即脩是性全事而理故云斷即不斷。
0423b03: 理外下生死反理故云外涅槃順理故云內。
0423b04: 有所得諸道者以有所得釋塞字義封執四句名有
0423b05: 所得。
0423b06: 若我下經文但列三句者以兩亦只是我無我相對
0423b07: 故。四句皆除名無所得。
0423b08: 理內之我者即法身自在即理內我四句執計名理
0423b09: 外我。
0423b10: 即是雙非者斷之一字是能非中道塞諸道三字是
0423b11: 所非二邊。
0423b12: 經所謂下列塞諸道耳。
0423b13: 我即有邊無我即空兩亦是有雙非是空。
0423b14: 明哲自見者哲智也。
0423b15: 經不空空者有四德故不空脫二死故是空尼犍無
0423b16: 四德故空又非解脫故曰空空。
0423b17: 三跳他吊達澆二反謂懸擲也問經以三跳喻三諦
0423b18: 何故疏主指此別結上文耶答據跳遠怖故對無疣
0423b19: 三歸向正故對脫處此亦一往就義分文對之若論
0423b20: 譬本譬法三跳離怖必有所歸則亦結脫處三歸向
0423b21: 正理合翻邪則亦結無疣。
0423b22: 他解下以獦師喻魔外。
0423b23: 怖鴿下引證歸僧去魔尚近身子習氣故鴿戰怖習
0423b24: 氣即煩惱魔也。
0423c01: 前是下此文對後論義故云前也。
0423c02: 文云怖畏生死等者即怖二死歸三德此明即一而
0423c03: 三是三字義。
0423c04: 以三下即三歸一故曰三歸是歸字義。
0423c05: 經佛名為覺等者佛即能觀智故受覺名法是所觀
0423c06: 境故名不覺境智和合覺即不覺不覺即覺十界依
0423c07: 正悉我自心三寶一體其義皎爾。
0423c08: 經空名非善者遠法師云非戒定慧中行善也謂
0423c09: 法性空體是勝義善攝寶師云是無記性故對佛說
0423c10: 名非善。
0423c11: 經摩訶波闍此云大愛道瞿曇彌亦憍曇彌此云眾
0423c12: 主出家為眾生故是佛姨母佛生七日母便命終波
0423c13: 闍乳養佛後出家波闍憶戀手自織成金縷之待
0423c14: 佛還宮擬用奉佛佛後還宮遂用奉獻佛時告曰恩
0423c15: 愛心施無大功德當供養僧若供養僧即供三歸故
0423c16: 今舉波闍次問佛後為解。
0423c17: 初領旨者即經是義二字也。
0423c18: 云何下者復應引上是義二字連云何字說之亦兩
0423c19: 向取文耳。
0423c20: 經是事不然者無生無滅其辭雖同其義全別以頑
0423c21: 空無知解脫有知故也。
0423c22: 經迦蘭陀亦云迦蘭迦下云迦蘭迦是也鳥名其
0423c23: 形如鵲。
0423c24: 經身亦不同者以佛但云聲不同故故以身同為難
0424a01: 或言一三者即一而三是昔別相。
0424a02: 或言三一者即三而一是今同體。
0424a03: 害佛下以空譬身如逆罪成空不可喻如身不壞。
0424a04: 經子四反埤蒼積也。
0424a05: 經領解中具領三義如來至處是領上解脫處境智
0424a06: 相應也處若無盡是橫周壽命無盡是窮即領上
0424a07: 性廣博包攝無外也處壽既俱無盡則患累都除即
0424a08: 領上無瘡疣也已巳蒙廣說三義故今具領其旨。
0424a10: 釋題中初略釋一切世間者謂九界三種世間依憑
0424a11: 佛界四人得益也。
0424a12: 憑有下廣釋文具四悉皆以今昔相對以昔教制不
0424a13: 依人今經依人故須相對以成四義憑自即昔教憑
0424a14: 他即今經。
0424a15: 若唯下顯昔非若憑下明今是問昔令依法依義等
0424a16: 本名四依何云不名為依答但得名四依不得名四
0424a17: 依人以今云四者悉約人故。
0424a18: 兼得法者昔簡無法之人故令不依今人有法故得
0424a19: 依憑。
0424a20: 利益義強者即赴他樂欲是世界益。
0424a21: 直論下明昔若得下明今人若得法此人可依依人
0424a22: 即依法故人必有法得法即是理善發生故屬為人
0424a23: 人雜真偽者鹿苑初興外道猶盛儻令依人恐親賊
0424a24: 住故須依四諦真法以簡外道偽人所說既邪不以
0424b01: 形親所說苟正不以形。
0424b02: 法混大小者昔已巳施小今方說大大雖會少而小教
0424b03: 猶存故真空涅槃之名大小淆混新學初機無以甄
0424b04: 別故令依大人簡小法人既大乘則所說非小。
0424b05: 今依下對昔顯今昔不依人是簡邪人今令依人是
0424b06: 依正人故此正人必有正法依憑取解以破邪小即
0424b07: 對治義。
0424b08: 法亦不者既捨人依法非但人處無法亦是法不
0424b09: 該人故云不且法是真空空本一致故無二別若
0424b10: 捨人求法何異捨此空以求彼空。
0424b11: 人即秉法者人處有法妙理統收既無取捨有入理
0424b12: 益。
0424b13: 是用下總結。
0424b14: 四果非正人者以大斥小故云非正。
0424b15: 不得至之像者既在滅後若作佛形便濫佛出。
0424b16: 餘像難者者若言作四果像化道易行則應作餘九
0424b17: 界像化道難行也若言難行何故首楞嚴三昧經中
0424b18: 明菩薩住楞嚴三昧現種種身化眾生耶。
0424b19: 通論至四果者通論則現十界身無方利物別存則
0424b20: 示四果像滅後弘通。
0424b21: 自有下雖許通論悉作而順前問且以四依對如來
0424b22: 四果各成四句共成八句約數雖八其實有七以四
0424b23: 果不能為四依則是無四果為四依句也前四句中
0424b24: 初句則是妙覺現八相也此亦本俱高次句即本
0424c01: 是極果示為因人此亦本高下也如文殊本是古
0424c02: 佛而於釋迦滅後結集宣通一性宗義即其人也三
0424c03: 句即分真菩薩示為八相此如觀音應以佛身得度
0424c04: 即現佛身此亦本下高也四句即是依其實證而
0424c05: 言次位也此如馬鳴龍樹皆號菩薩也望前本俱
0424c06: 高應是本俱下此第四句又為下對四果句中初
0424c07: 句則須兩向取之次對四果明四句者前第四句於
0424c08: 此成初即同前四中如來為如來句也次句如迦葉。
0424c09: 阿難法華開顯已巳是分真滅後弘通還稱小聖則此
0424c10: 句正是今品意也四句即如滅後小乘師也既小乘
0424c11: 不能現大故無第三四果為四依句若據現文的唯
0424c12: 六句若以四依為四依句兩向取之則有七句總舉
0424c13: 則八問若言四果不能為四依像者且天魔尚為
0424c14: 多變為佛形豈羅漢神通不能變身為菩薩耶答雖
0424c15: 能變勝身不能說大法今品正依有法之人故云不
0424c16: 能耳。
0424c17: 今取一途者則取化道易行故然若曉此文各開四
0424c18: 句方識付法藏傳二十四祖俱是四依大士而說其
0424c19: 人或小或大即是四依為四依四依為四果二句所
0424c20: 收或是如來為四依則具三句乃至此方古德果是
0424c21: 小乘而弘大法者其例亦爾。
0424c22: 今從至四依者涅槃即所證之理四依即能證之人
0424c23: 雖所證理同而能證位別即理而事故云從涅槃開
0424c24: 出四依。
0425a01: 合則至是佛者四依位殊一理無異皆稱即佛佛即
0425a02: 涅槃故云合則還是佛此乃即事而理也。
0425a03: 是佛下多為四依三字蓋昧者妄添未治本云合則
0425a04: 還是如來亦無為四依三宇荊溪但改如來為佛耳
0425a05: 問何下初令阿含昔教後令即是今品答中初出世
0425a06: 即道樹初成。
0425a07: 今人鈍者正於滅後人根不如佛世故制依人言今
0425a08: 人者滅後四依化世是今品所談故曰今人。
0425a09: 文云下顯今亦令依法非獨依人法性是法如來是
0425a10: 人。
0425a11: 三十心前者即十信位也以未破見思故是弟子。
0425a12: 是師位者以三十心中斷二惑故即初依也。
0425a13: 皆師位者謂四依皆是師位。
0425a14: 成論下約十住十行而以四番分師弟位。
0425a15: 六心已巳前者六住已巳前斷思未盡故是弟子。
0425a16: 七位下即七住斷思盡故得是師位。
0425a17: 十二心即第二行。
0425a18: 道種終心者出假位極故也此成論師四番定初依
0425a19: 位極至十行即以十迴向去配後三依。
0425a20: 初有煩惱等者即中論師消會經文以經說初依具
0425a21: 煩惱性故彼謂初住方破一品存者尚多故云有也
0425a22: 由具惑多故則無究竟涅槃。
0425a23: 後有下涅槃究竟在不久故云有微細無明唯一品
0425a24: 故云無。
0425b01: 初後下以四十位皆有上地無明皆已巳分顯中理。
0425b02: 他人下以於初地立二依故。
0425b03: 中論下彼以初住破無明即是圓義若以初住配初
0425b04: 依位則未全當。
0425b05: 成論下若三十心中立初依者其義可然以初依具
0425b06: 煩惱故但論師第四義初依極齊十行二依即十向
0425b07: 十向仍具無明豈是二依須知經明二依已巳破別惑
0425b08: 故云於中立依即是斥其於三十心中立二依有過
0425b09: 耳別教二依定在初地圓在初住彼云十向故乖二
0425b10: 教。
0425b11: 今約下今師判位。
0425b12: 地上至三依者者即初地至六地為二依七至九為
0425b13: 三依十為四依。
0425b14: 就圓下示圓位通別。四十心共作者十信為初十
0425b15: 住為二行向為三地等為四。
0425b16: 別者下以圓破惑位長故此配位。
0425b17: 餘皆例爾者即行向地各各分對三依皆例十住但
0425b18: 初依一位定在十信以經云有人出世具煩惱性是
0425b19: 名第一其位則定。
0425b20: 初依唯弟子者以別惑全在故。
0425b21: 後依唯師者居分真之頂故。
0425b22: 亦師亦弟子者望下稱師望上稱弟子。
0425b23: 不令他緣者不令魔外凡小擾亂己巳行也此如多
0425b24: 降魔龍樹破外則是於有法處能護也。
0425c01: 於無下此如摩騰入漢僧會來吳則是於無法處建
0425c02: 立也又有小無大處建立大乘益他中由前自無擾
0425c03: 故令他增上由自興顯故使他見聞由自住持故他
0425c04: 依止。
0425c05: 不得至惱事者通惑已巳斷則無界內現行之事別惑
0425c06: 被伏事亦不起但有別惑性在名具煩惱性問別惑
0425c07: 事者何等是耶答理即凡夫不了自心處起著名
0425c08: 別惑事今別圓內凡達了諸法無非佛性名伏別惑
0425c09: 不起妄執名事不起。
0425c10: 初地至六地者以教道所談則初地名見道二至六
0425c11: 名脩道七至十名無學道故二依位齊脩道也。
0425c12: 准通下二依既約通判則知初依位在性地所以但
0425c13: 約三教判者以經明二依已巳去皆破惑故三藏菩薩
0425c14: 煩惱全在故不約之又三藏教理俱權別教教權理
0425c15: 實通教通別通圓故釋四依唯後三教。
0425c16: 見地下見地與初果齊薄地已巳斷欲思六品故得薄
0425c17: 名。
0425c18: 若准下如金光明帝王經說圓人有一生超登十地
0425c19: 之義故欲界身在尚有虎根之難例知通教亦有一
0425c20: 生至第六離欲第七已巳辦地者故有未離欲界肉身
0425c21: 之人。
0425c22: 注云云者意在於此然文中略應云見地至離欲
0425c23: 地是二依若第七地屬第三依也。
0425c24: 是八九地者應云七八九地文略七字圓云八住亦
0426a01: 是略舉。
0426a02: 准小下以三依人外現阿那含像故且準小乘判位
0426a03: 則阿那含此云不還即不還生欲界也。
0426a04: 準大下且約通教七地正是三依則思惑究盡與羅
0426a05: 漢齊故不還三界。
0426a06: 云云者若約別圓則不還變易然此三依既約大小
0426a07: 以解名義則前二後一例亦應爾如初果逆流在小
0426a08: 可解別圓則逆變易之流也。
0426a09: 第四下約通是八地別圓即十地十住。
0426a10: 注云云者如前約分真四十位各作三依以對住前
0426a11: 為初依等。
0426a12: 戒慧二學者經從若有人至正法戒學也從佛至文
0426a13: 義慧學也。
0426a14: 化他者即經云轉為他人已巳去說八大覺是生善教
0426a15: 令悔懺是破惡。
0426a16: 總而下即指經文善知去二句是約權實總結謂自
0426a17: 行化他悉有權實也。
0426a18: 遺教經者問馬鳴遺教經論判為大乘而天台智者
0426a19: 於法華玄中判屬小乘云何會通答是法六度故
0426a20: 云大非談常辨性故云小以初教三乘同名小故。
0426a21: 以凡簡聖者即初二句以聖簡凡即次二句以因簡
0426a22: 果即後二句。
0426a23: 而定下釋三番簡意謂前二番顯初依是內凡非分
0426a24: 聖後一番顯初依是菩薩因人非佛果人有本於是
0426b01: 凡字上多初字文也。
0426b02: 用共地釋之者佛以通教位釋此乃名通義圓也疏
0426b03: 解八人有二義初謂八人即是八忍故云是斷道即
0426b04: 前十五心也。
0426b05: 又從下從第十佛地逆數向前即八人地正當第八
0426b06: 別惑等者即初住破無明顯中道也若約名通義圓
0426b07: 則是八人見地也。
0426b08: 脩道下即分證涅槃由住前脩道而得。
0426b09: 心純是法者以無功用道自然流入故無非法。
0426b10: 舊云下古人二釋初約三界即欲界定為第一色定
0426b11: 為第二無色為第三次約四忍即以伏順合為第一
0426b12: 無生第二寂滅第三。
0426b13: 以前簡後者以前初依簡後二依則阿那正是第二。
0426b14: 以後簡前等者第二即四依第三即三依。
0426b15: 準小下引小乘例釋如阿育王經以身子為第二世
0426b16: 尊等。
0426b17: 此人者正指第二依人然依疏主所釋義已巳盡善今
0426b18: 以管見聊助一釋應知經文正明二依則以本位為
0426b19: 第一故三依去本依當第二四依當第三也。
0426b20: 古來下重引二家河西之意即是果上從因受稱故
0426b21: 第四依從三依昇進而得故使第四且名第三下二
0426b22: 例爾觀師乃合四成三曲消經語。
0426b23: 凡聖兩人者凡即初依聖即二依。
0426b24: 依增下即觀師引所憑之文。
0426c01: 同是功用者此二同破欲思未盡但名功用三依已巳
0426c02: 離欲界且名無功。
0426c03: 亦不應等者正破觀師既於初依已巳破通惑尚齊羅
0426c04: 漢豈得依增一將二依作實行初果等釋耶。
0426c05: 經客塵等者僧宗云三界外惑為舊三界內惑為客
0426c06: 不藏下藏平聲。經云真實舍利即是法身則知應
0426c07: 身肉骨名偽舍利也。
0426c08: 骨肉下明昔施權覆實今法下明今開權顯實。
0426c09: 經云我者即是邪我云無我者即是中道不思議空
0426c10: 無二邊之我。
0426c11: 經不久成菩提者即指究竟菩提耳。
0426c12: 初文下釋證相中點出羅漢名含三義。
0426c13: 果喪即無生義餘如文。
0426c14: 不教菩薩降者自能體達魔界佛界一如無二故。
0426c15: 經我今不依等者意謂如佛昔說魔尚能為佛像豈
0426c16: 四依是故我今依法即得何用依此四人。
0426c17: 經面部圓滿者部應作輔後人妄改為部也左傳曰
0426c18: 輔車相依脣亡齒寒先儒解云輔謂頰輔車謂牙車
0426c19: 周易云咸其輔頰舌孔達曰輔頰俱為口旁之肉
0426c20: 大論三十二云方頰車相是也。
0426c21: 經汝當檢挍者令依小乘法義撿校也如來昔為美
0426c22: 音說四諦彼悟初果如來去後魔來惑亂化作佛身
0426c23: 告言長者我向為汝說法不盡於四諦外更有一種
0426c24: 神我諦在長者推尋都無是理遂往白佛佛即教之
0427a01: 若魔作佛汝當撿驗知已巳降伏。
0427a03: 智照下令依今教用實智圓信。
0427a04: 於佛下以佛魔權實二教俱佛所說尚須簡權信
0427a05: 實復餘人魔魔外等。
0427a06: 偷狗者偷謂盜賊狗謂狗犬世此二物皆好乘暗私
0427a07: 入人舍。
0427a08: 五屍者未見文相傳死狗死死人死死狐也。
0427a09: 五處謂頭及兩手兩足也若付法藏傳及阿育王經
0427a10: 皆云三屍繫項不云五繫也故彼經第五云多說
0427a11: 法魔王化作天女作天妓樂惑亂人心未得道者心
0427a12: 皆惑著乃至無有一人得道多入定觀察魔便以
0427a13: 華鬘多項上尊者即觀知魔所作尊者作是念
0427a14: 魔數壞我說法佛何不降觀佛本意欲使多而調
0427a15: 伏之多即以三種死屍一者死二者死狗三者
0427a16: 死人以此三種化作華鬘即往魔所魔即申頭受鬘
0427a17: 多以三屍結於魔項魔見三屍項而作是言豈應
0427a18: 捉是死屍著我項頸耶尊者言如比丘不應著華鬘
0427a19: 而汝著之亦知汝不應以死屍繫項而我繫之乃至
0427a20: 魔自力不解乃詣梵王求解梵王答言十力世尊弟
0427a21: 子所作我力微弱終不能解魔乃歸依多多語
0427a22: 言先當與汝作要然當為解從今日後至于法盡更
0427a23: 不聽女惱亂比丘魔曰當受尊教乃至令魔現作佛
0427a24: 身魔言我本曾現佛形誑首羅長者彼時所作今為
0427b01: 汝作云云與付法藏大同。
0427b02: 五不淨謂種子不淨等如釋列眾記文。
0427b03: 五門即苦等四及寂滅也。
0427b04: 經若能如是等者謂佛令依四真諦法檢校於魔自
0427b05: 近涅槃何必依人。
0427b06: 言大般涅槃者且執昔日真空名為大耳。
0427b07: 經未必可信者恐魔現作四人故。
0427b08: 雖天而肉者雖有天眼徹山壁障而不徹心性之理
0427b09: 何殊凡夫肉眼以俱不徹理故。
0427b10: 雖肉而佛者學大乘者雖是肉眼既達妙理故即肉
0427b11: 眼而是佛眼達魔即佛凡所有相皆是妄如是觀
0427b12: 者魔無能為。
0427b13: 注云云者聲聞已巳得慧眼但見偏空不見中道故與
0427b14: 天肉二眼同不徹理經文從初且舉天肉佛教聲聞
0427b15: 中釋譬皆依昔教不應濫用圓義。
0427b16: 勇譬佛性者文剩性字只應云譬佛所謂佛具無
0427b17: 畏稱曰勇十力摧邪說為威猛。
0427b18: 念處如弓者下乘脩行道品念處最初其猶將射必
0427b19: 先執弓應以彎時喻正勤五善根生喻如箭發又根
0427b20: 深難拔亦如箭也運通化物如人疏闕長鉤應
0427b21: 喻四辨。
0427b22: 教戒者持戒嚴防豈怖毀犯。
0427b23: 視他者即經云視人天也無漏三昧輕弱邪外。
0427b24: 教慧者真慧觀察是名勇。
0427c01: 經種種器杖者杖經典釋文直亮反左傳曰杖戈而
0427c02: 先。
0427c03: 大呼者呼故反恐他也招彼曰呼平聲。
0427c04: 五諦下於諦陰界入之外皆計神我故也。
0427c05: 經不生憂怖者如美音之檢察多之五繫也。
0427c06: 經下從他習者下同怯弱者依附他人習持弓等也。
0427c07: 內乘下解第二段釋不降經文也。
0427c08: 外憑佛力者即指已巳曾供養去經文也。
0427c09: 經如彼藥力者依經脩觀一切唯心不畏眾魔如藥
0427c10: 消毒。
0427c11: 經憋惡者脾滅反方言憋惡也郭璞云急性也。
0427c12: 經或以眼視等者僧護經說有四種毒龍謂視噓聲
0427c13: 觸今略舉二。
0427c14: 聲聞受化者如今經及楞嚴中阿難為魔所罥也經
0427c15: 以師子虎豹等以喻聲聞。
0427c16: 喪命下失小乘善根即受化也此據初心以說問向
0427c17: 以龍喻魔師子等喻聲聞今降魔中以力調伏亦
0427c18: 及師子等應是降聲聞耶答小受魔化已巳是魔屬故
0427c19: 大乘力皆令柔善。
0427c20: 還本乃至發心者非但還復小善亦發大心。
0427c21: 經怖畏魔事者斷見愛取菩提是怖煩惱魔故下經
0427c22: 云於諸煩惱而生怖畏也捨生死求涅槃是怖陰死
0427c23: 兩魔由怖此三故怖天魔。
0427c24: 經乃生怖畏者大機發也怖無為深坑樂實相平地
0428a01: 經而作障礙者不執小謗大也。
0428a02: 出時下是時即滅後非時即佛世。
0428a03: 飽德下稟法開悟德著道成如豐如飽當此之世豈
0428a04: 假四依無醫譬上佛滅無藥譬上法衰。
0428a05: 正像末者正像各千年末法一萬年義如前記。
0428a06: 經純善眾生即四依也。
0428a07: 經說不同下諸經異說不出此五。
0428a08: 一云下次第列出蓋由下和會也。
0428a09: 機緣濃厚者則見正像奢遠機緣淡薄者則見正像
0428a10: 短促若據大愛道尼經說度女人出家滅五百年正
0428a11: 法制行八敬復得千年。
0428a12: 優波下育王經亦云多念曰我今雖見法身不
0428a13: 如來色身相好有一比丘尼年百二十合得知之今
0428a14: 當往問於是令人先報云尊者欲來尼乃入定觀之
0428a15: 知問佛在時事從定出已巳滿盛油置於戶後尊者
0428a16: 入房推門不覺傾油數滴既問訊請坐已巳問佛在日
0428a17: 教化有情何如今日尼曰豈不聞有六群耶答曰斯
0428a18: 為麤暴之人何足言說尼曰彼雖麤暴佛在數入此
0428a19: 房不曾傾油一滴明知今日羅漢不及六群多聞
0428a20: 言深生尼安慰曰何用傷感世尊初日入滅二
0428a21: 日不如三日已巳後轉復卑劣況於今日百有餘年去
0428a22: 聖時遙何足可怪。
0428a23: 多不能融會者僧祇律後序云佛泥洹後大迦葉
0428a24: 集律藏為大師宗次阿難次未田地次舍那婆私皆
0428b01: 具持八萬法藏次優波多世尊記無相佛而不具
0428b02: 持八萬法藏於是遂有五部名生初曇摩掘多別為
0428b03: 一部次彌沙塞次迦葉維次薩婆多於是五部立
0428b04: 紛然競起各以自義為是時阿育王言我今何以測
0428b05: 其是非於是問僧佛法斷事云何皆言法應從多王
0428b06: 言若爾者當行籌知何眾多於是行籌取本眾籌者
0428b07: 甚多以眾多故名摩訶僧祇摩訶僧祇者大眾也此
0428b08: 以根本僧祇對前四部而為五也若準大集經說更
0428b09: 有婆麤富羅部是則起計不同自分五部并根本僧
0428b10: 祇乃成六部此乃佛滅百年也今云百一十六年乃
0428b11: 據大天乖諍分為二部也謂向雖分五部並是聖人
0428b12: 理和猶同一說戒後對大天乖諍事興分為二部即
0428b13: 人法皆分向之六部悉名上座部即窟內結集門人故取迦葉上座之
0428b14: 號大天所計名大眾部大天是窟外結集之後裔故立大眾之名。
0428b15: 王作大會即阿育王也。澆醨者醨薄酒也。
0428b16: 當知下迦葉阿難各二十年此二親佛化行法似
0428b17: 佛故令法興。
0428b18: 其年六十者以佛住世五十年故。
0428b19: 四十年秉教者則年百二十也。
0428b20: 過此下此據經云然後隱沒之言是不見始終人也
0428b21: 迦葉長子者所有經法悉付迦葉利根智慧不同餘
0428b22: 人。
0428b23: 佛覺三昧者祇是佛加覺力如佛故名佛覺三昧由
0428b24: 得此三昧故自能聞大論云阿難集法日自云佛初
0428c01: 轉法輪我爾時不見如是展轉聞。
0428c02: 經純食粟米者譬小乘人唯讚羅漢第一。
0428c03: 經若是福人至不聞者明大乘人始從華嚴終至今
0428c04: 經皆不聞無常苦等名也。
0428c05: 粳譬常者以世人常食故。
0428c06: 石蜜譬我者石蜜之性遇煖即軟遇冷即堅堅軟自
0428c07: 在故以譬我。
0428c08: 以求有心者即下經云為利養等五種過也又小機
0428c09: 捨生死求涅槃離文字求解脫悉名求有。
0428c10: 車載下即下經合云持是經典送至彼方也車即世
0428c11: 間之車不約所表故屬事解。
0428c12: 方便智曉者謂曲巧曉喻令悟大乘。
0428c13: 大行訓之者以一心三觀而訓誨之汝等所行是菩
0428c14: 薩道。
0428c15: 為利是地獄有者以法易財是地獄因諂求譽故
0428c16: 屬鬼因恃解凌他我慢自得是脩羅因欲他依止是
0428c17: 好群聚屬畜生因將此妙典貿換餘經若小若外非
0428c18: 解脫業徒成辯聰故是外道業也前四云有外道云
0428c19: 業者望果名有就因稱業為有造業故得互明寄語
0428c20: 後賢深宜自省弘通斯典作何有業能離四趣及以
0428c21: 外道方逮佛因或起向心唯當自訟又此五過即九
0428c22: 界因四趣如文應知外業含彼五界以餘經之語通
0428c23: 諸教故若易戒善之經即人天因若易小乘三藏即
0428c24: 二乘因若易方便大乘即菩薩因佛乘斥之咸名外
0429a01: 道問既有五過何故經云無量菩薩耶答理即菩薩
0429a02: 耳其猶通謂一切眾生為佛子也。
0429a03: 王至深山者借前文喻來成今意。
0429a04: 地即等者地是所依故譬理人能行地故譬行。
0429a05: 餘八十下凡兩解初解不約正法延促但取正法將
0429a06: 盡餘有八十年也次解先定延促。
0429a07: 言一千五百者此據經說不同或云千年正法或云
0429a08: 五百年正法也。
0429a09: 未滅八十者若一千若五百但取未滅餘人十年在。
0429a10: 分擘玄毫者玄謂黑色毫謂秋毫蓋喻深經妙義如
0429a11: 黑色之隱奧秋毫之微細難以分別也。
0429a12: 指南者博物志云黃帝戰尤於鹿之野尤作百
0429a13: 里霧使兵士迷方失所有智人造指南車於上作木
0429a14: 人手常指南古今注云周公所作使越常氏載之以
0429a15: 歸扶南也今以四依宣揚經義破迷指悟如彼車也
0429a16: 宇宙者纂要云四方上下謂之宇往古來今謂之宙
0429a17: 或謂天地為宇宙今謂分擘宣揚舒之則充滿法界
0429a18: 卷之則莫知所有有無唯心開演在此。
0429a19: 應作說文才冬反慮也從心聲又音囟或作
0429a20: 悰者亦當斯大任唯是四依尊妙之人耳。
0429a21: 戒毀是命濁者由破殺戒受短命報又末法壽促之
0429a22: 時人不持戒。
0429a23: 五種法師者合受持為一但成五種。
0429a24: 四河中大者恒沙長八萬四千由旬闊處四十里狹
0429b01: 處十里方一肘直下至泥得一萬斛沙其沙細如麵
0429b02: 若就行者謂聞而不謗等是所行之行也。
0429b03: 四恒至則難者依今師判位三恒猶是初依四恒方
0429b04: 是二依二依即初住位始破無明從凡入聖故云從
0429b05: 惑取解故下經云發心畢竟二不別如是二心前心
0429b06: 難只由從惑生解故難所以四恒但加一分五恒亦
0429b07: 是二依而二住已巳上已巳證中道復入上位故是從解
0429b08: 取解非無上惑以有真解故名從解此乃無功用道
0429b09: 自然流入故加八分勝前七倍比前為易。
0429b10: 六恒等者應先問云五恒既加四恒七倍何故六恒
0429b11: 但加五恒四倍乃至八恒但加七恒二倍既並從取
0429b12: 解豈前勝而後劣耶故答云更深細為難此謂顯理
0429b13: 既深其惑轉細解義則難故倍前數少。
0429b14: 如仕下喻上難易。
0429b15: 太尉者齊儀云太尉司徒司空皆古官也應劭云
0429b16: 自上安下曰尉魚豢曰太尉掌武事古者兵獄官皆
0429b17: 以尉為名尉罻也言兵獄羅罻非又應劭云徒眾
0429b18: 也司徒主人眾也空穴也同空主土古者穴居主穿
0429b19: 土為穴以居人也隋唐之世皆以太尉司徒司空為
0429b20: 三公。
0429b21: 丞亟相者管子曰黃帝得六相而天下治神明至堯得
0429b22: 舜殷湯得仲虺伊尹高宗得傅說周有周公邵公秦
0429b24: 為之二世以李斯趙高為之漢高祖以簫何為之後
0429c01: 拜曹參代為丞亟相後漢以三公主丞亟相務建安中復
0429c02: 置丞亟相宋又置相國齊以丞相贈官梁又置大冢宰
0429c03: 隋曰內史又曰納言亦以他官參掌機密或知政事
0429c04: 或平章軍國重事是宰相也漢書百官公卿表曰
0429c06: 理萬機今謂太尉之官歷可至故易丞亟相之任簡
0429c07: 自帝心故難以喻合法大旨可知。
0429c08: 此猶難解者舊師雖以難易消文而未定判其位故
0429c09: 云難若以今明四依位判此亦易明。
0429c10: 四依云云者仙慧於初依前立弟子位如前釋題判
0429c11: 位中明。
0429c12: 開善下二家皆用四種性判位則習種十住性種十
0429c13: 行道種十向聖種十地。
0429c14: 九恒但是前三是地前賢位故屬初依。
0429c15: 若全下今師徵難二家也文中有進退兩難皆先牒
0429c16: 彼義次今難他既以九恒俱在初依且經舉十六分
0429c17: 是數之極故成一斤此之一斤為喻極果為喻因法
0429c18: 汝若進取極果喻一斤者則應地前已巳是究竟以彼
0429c19: 九恒俱初依故既已巳究竟後之三依復顯何法應云
0429c20: 至二三四依文逸二字若稱至一斤牒彼義也謂退
0429c21: 取初依似解以喻一斤也以二家皆用地前配初依
0429c22: 故。
0429c23: 此乃下今難。
0429c24: 何關佛法者且經云不謗是法等正指果德涅槃以
0430a01: 為是法既一斤唯是初依所解則何關果佛法耶。
0430a02: 今明下今師釋義乃取一斤正喻果法故四依所得
0430a03: 分證階差則以九恒具收四位。
0430a04: 一分八分為二依者定位既爾若解其義還依舊釋
0430a05: 謂從惑取解等也但舊師不明其位故向疏主斥云
0430a06: 猶難耳故知舊釋義不全非若仙慧等三義位全失
0430a07: 文云下經既顯云具足豈非十六分全此以十地等
0430a08: 覺已巳至極果之邊一生即入故名具足故今判位方
0430a09: 了經旨。
0430a10: 凞連已巳前者則是理即及名字入也問名字位人豈
0430a11: 有謗耶答觀行未成或遇事起謗。
0430a12: 其獨拒逆下合云三惡也恐是文略。
0430a13: 不信下即總結謂初一惡是不信佛故言滅快二惡
0430a14: 是不信僧故捨戒三惡是不信法故拒大乘。
0430a15: 謗相者此三顯然可以覽別故云相也。
0430a16: 經木頭幡者喻無用也。
0430a17: 互舉一邊者經明自行云具足無量功德乃能信是
0430a18: 大乘此舉已巳生善增長也經明化他乃云其人聞已巳
0430a19: 過去惡業除滅此舉已巳生惡滅也既已巳生善增長必
0430a20: 未生令生既已巳生惡除滅必未生惡不生各舉一條
0430a21: 故云互舉又自行亦滅惡而且明生善化他亦生善
0430a22: 且明滅惡亦是互舉。
0430a23: 經正應作丘逆反舋也。
0430a24: 作無戒譬者即經云未得受沙彌十戒也沙彌云息
0430b01: 慈謂息惡行慈故也十戒名相如觀經疏。
0430b02: 始自凡夫發心者即以無戒譬名字觀行發圓心人
0430b03: 也。
0430b04: 階十住者此乃名別義圓十地即圓十住三十心即
0430b05: 當六根故十住之言正指六根似位。
0430b06: 雖未下假名五品雖麤垢未落而落在不久故云位
0430b07: 階十住即是二即因中說相似果也。
0430b08: 上惡下三報以生望生一往是橫三障約次第前後
0430b09: 一往是則近菩提者初住菩提也。
0430b10: 鑒誡下引信者善果既深則知謗者惡報亦重勸福
0430b11: 誡罪鑒照在茲。
0430b12: 云何識田者云何識知四人是良福田相也。
0430b13: 以重奪輕者身命尚捨而況財物。
0430b14: 皆應供養者以禮拜是身業供養故故與昔日律制
0430b15: 相違。
0430b16: 經稊稗上音啼下蒲界反艸之似穀者。
0430b17: 二結者經持戒至是說是結尊不禮少雖持禁戒禮
0430b18: 少則犯不應吉。
0430b19: 經世尊下結持不禮破。
0430b20: 或言下若作三結則以初句兼結僧不禮俗故成三
0430b21: 也。
0430b22: 經如是所證下即請答也。
0430b23: 文少意廣者但云為菩薩是文少則是許菩薩以持
0430b24: 禮破以尊禮少以僧禮俗是意廣也。
0430c01: 三三之疑者即定難結各三成九也。
0430c02: 撥亂反正者撥除五濁之亂反復五清之正故云濁
0430c03: 不濁也。
0430c04: 未得機便者機緣未熟也。
0430c05: 如此破戒等者謂四依和光不舉破戒則同其事業
0430c06: 亦名破人也既是大權安得不禮。
0430c07: 若年下例成二義。
0430c08: 又大小乘者小乘不許持禮破等執小以難大也。
0430c09: 故須下以持毀事消前二段以大小義消糾譬文也
0430c10: 經儲君者直於反備也蔡邕勸學云副君也。
0430c11: 經篡居又患反說文逆而奪取曰篡。
0430c12: 如童子者即指婆羅門受募譬也。
0430c13: 守邏郎佐反切韻遊兵也。
0430c14: 作威作福者塞持戒路是作威開放逸門是作福。
0430c15: 素貴等者謂婆羅門清素高貴也四分律云取白牛
0430c16: 角盛四大海水及種子以王置金輦上使諸小王轝
0430c17: 婆羅門以水灌頂白表眾色之本右角吉祥相海水
0430c18: 表潤澤種子表生長如是作時若是四輪王各有輪
0430c19: 寶現故名灌頂王縱非輪王亦如白蓋在空如無憂
0430c20: 王等今云瓶盛四海水者即如華嚴第三十九云取
0430c21: 四大海水置金瓶內灌太子頂也。
0430c22: 如此下此方帝王傳禪寶位皆昇壇受禪書授璽
0430c23: 璽斯是反玉印也秦始皇得楚之良玉琢之為璽李
0430c24: 斯篆其文曰受命于天既壽永昌漢魏已巳降歷代相
0431a01: 傳謂之國寶。
0431a02: 分半國者謂共知僧事也。
0431a04: 滅隨以何住處有諍相言比丘是事付闥賴吒比
0431a05: 丘應受此事如法如毗尼如佛教滅若闥賴吒能如
0431a06: 法如毗尼如佛教滅者是事名滅若是闥賴吒不能
0431a07: 如法如毗尼如佛教斷是事者應捨付僧僧又不能
0431a08: 斷者爾時應僧中立二鳥迴鳩羅應羯磨此人令斷
0431a09: 是事等准望此方則是僧正僧都之也此方僧正
0431a10: 始於偽秦僧為之僧都始於元魏文帝曇曜為
0431a11: 之正者政也自正正人克敷政令也都者統攝僧倫
0431a12: 使遵法度也。
0431a13: 破戒者為主者即經云與旃陀羅共住等。
0431a14: 弱冠者古玩反禮云男子二十冠而字之成人之道
0431a15: 也釋名云弱冠者言雖成人而冠體尚弱也今以二
0431a16: 十表權實二智長髮覆首如大慈被物。
0431a17: 是不見機者佛九恒已巳前始行之者未能鑒機專守
0431a18: 己巳道不解施權故嫌。
0431a19: 任汝開化者既破戒之眾本具佛性任彼四依為其
0431a20: 開曉。
0431a21: 攝來大化也者此解即持歸家也謂攝彼戒眾歸大
0431a22: 乘家以開化之。
0431a23: 經脾反倒也。
0431a24: 依律下將脩妙觀必先懺淨故依律制隨犯何罪用
0431b01: 七種治如前長壽品疏今云苦切等言通該前七。
0431b02: 佛海死屍者此據犯重為言。
0431b03: 前大下通前束成三根也。
0431b04: 破戒亂常者破戒之僧為眾主如亂常之賊為國君
0431b05: 善機失益猶萬民擾亂旃陀篡位亂帝王之常道故
0431b06: 曰亂常。
0431b07: 經法不應者法式不應也。經經理者經營整理也
0431b08: 實相懺悔之方者即令觀心實相我心本空罪福無
0431b09: 主犯無犯相即是以解藥令醒前依律治罰是事懺
0431b10: 生重憂悔故如服毒今示實相是理懺心悟本空故
0431b11: 如服解故知今經無別事儀只以大乘理觀對前小
0431b12: 乘治罰以為事理二懺不同諸經別施方法扶律談
0431b13: 常開小即大意在茲矣。
0431b14: 廢小乘等者內觀了達持犯一如名之為廢外之治
0431b15: 罰一不可虧。
0431b16: 經不失婆羅法者先同後異反常合道豈乖淨行。
0431b17: 但合二者合同同糾也。
0431b18: 以方至家法者方便是權家法是實捨實用權名捨
0431b19: 家法。
0431b20: 釋論下准論即有羞無差啞羊真實今云破戒即是
0431b21: 無羞雜僧應是啞羊如釋通序中記。
0431b22: 經爾時菩薩者始行人也。
0431b23: 若見至比丘者即四依行權之人也以始行之實持
0431b24: 禮四依之權破故云即往至禮拜等。
0431c01: 經什物者三蒼什十也聚也雜也物即器也疏列八
0431c02: 不淨名字未顯今依善生優婆塞戒經具列之一畜
0431c03: 田宅二種殖根栽三貯聚稻粟居鹽求利四畜奴婢
0431c04: 人民五畜養群畜六畜金銀錢寶七畜象牙諸寶大
0431c05: 綿褥氍氀八畜一切銅鐵釜鑊畜此八種乖出家
0431c06: 道能污淨戒故云污道等。
0431c07: 經爾時菩薩至是人亦即始行禮四依。
0431c08: 經受畜下又顯四依同彼事業受畜無罪故疏云是
0431c09: 亦無罪故知佛明無罪雙關二人一明始行實持禮
0431c10: 四依權毀無罪二明四依受八不淨亦無罪。
0431c11: 釋無罪意者經文但釋四依受畜無罪耳。
0431c12: 持受毀供等者文應云毀受持供即是四依權毀
0431c13: 受始行持成人供養無罪也。
0431c14: 經云讚護法之人如讚童子以喻顯法豈非權毀是
0431c15: 所供耶。
0431c16: 經以無憍慢者菩薩權施本無犯罪示同懺悔耳。
0431c17: 經第二天者如三十二天奉帝釋也。
0431c18: 只應是一問者據現文只是問緩答既有二則知問
0431c19: 中云為具在不則當問失不失。
0431c20: 數師至污戒者薩婆多云寧可一時發一切戒不可
0431c21: 一時犯一切戒且如婬戒女人身上發得二十一戒
0431c22: 大小便道及口各歷七毒男子身上得十四戒餘法界中男女亦
0431c23: 爾今或貪心犯一女一道但名污一淫戒比丘自餘
0431c24: 諸婬戒體光潔無行可違稱本受體如懺初篇還得
0432a01: 清淨不言更受由有本戒故云戒體常在等。
0432a02: 下文下引迦葉品二十一番諍論文也。
0432a03: 經隄塘爾雅云隄謂之梁漢書云無隄之輿韋昭云
0432a04: 積土為封限也。
0432a05: 穿決音穴說文下流也周易藩決不羸王弼徐邈等
0432a06: 皆音穴。淋漏漉水下也。
0432a07: 得中道本者中道即理乘也其猶綱維戒即事戒如
0432a08: 彼網目提綱目正故云自圓。
0432a09: 今明下今師正釋也總斥二解故云不爾。
0432a10: 經下若知舉自見二師解義之失。
0432a11: 若具下正示今義若通論乘戒一切善法一切觀行
0432a12: 皆通論乘戒人天亦得名乘中道亦得名戒故若別
0432a13: 判者三歸五戒十善八齊出家律儀乃至定共能防
0432a14: 身口遮惡道果得人天報名之為戒若聞經生解若
0432a15: 觀智推尋四諦十二緣無生理智能破惑運出三界
0432a16: 名之為乘經明急乘緩戒從別判。
0432a17: 聲聞菩薩者聲聞且約三藏菩薩的指圓人今經對
0432a18: 論率多此例。
0432a19: 且聲聞四句者一戒乘俱急戒急受人天報乘急見
0432a20: 佛聞生滅法悟道陳如五人即其事也二戒緩乘急
0432a21: 戒緩墮三塗乘急得聖果諸小乘經列龍鬼眾即其
0432a22: 人也三戒急乘緩戒急得人天身乘緩不得值佛設
0432a23: 值佛亦不聞經悟道如佛出著樂諸天及舍衛六億
0432a24: 即其類也四乘戒俱緩戒緩墮惡道乘緩不見佛流
0432b01: 轉生死未有邊際菩薩四句例亦可見俱以圓頓為
0432b02: 乘值佛悟大為異耳應知乘戒是因值佛是果今經
0432b03: 即菩薩四句中偏舉第二句以斥第三句人也且約
0432b04: 四依權現破戒故云戒緩耳故知此句比初句為劣
0432b05: 對三四名勝且乘緩戒急之人雖得生天果報若盡
0432b06: 終淪惡道如頭藍弗雖生非想卒作飛狸故云於
0432b07: 乘緩者乃名為緩此斥第三句也乘急戒緩者雖墮
0432b08: 三塗終悟聖道如調達本得法造逆墮獄出得人
0432b09: 身則成支佛故云於戒緩者不名為緩此讚第一句
0432b10: 也此明四依權示毀戒故此比量寄語初心俱急為
0432b11: 上故大師云幸在人天受樂何須苦入三塗。
0432b12: 經云於此大乘至奉戒者此約通義理亦名戒又有
0432b13: 因緣故犯亦名持例如末利祇陀唯酒唯戒故云是
0432b14: 名奉戒。
0432b15: 經結云不名為緩者則是乘戒俱急且約示同前云
0432b16: 戒緩耳。
0432b17: 如別記者則指法華淨名二疏及止觀中具約四教
0432b18: 五時各為四句廣在彼文此不細釋。
0432b19: 經有四種人者四依示毀則內熟外生四依持戒則
0432b20: 內外俱熟假名比丘外熟內生惡比丘內外俱生。
0432b21: 經耘除者耘除艸也或作芸者非艸名耳。
0432b22: 使平等施者經云不問是田非田也。
0432b23: 與此相違者此云是名聖眾福田應為人天供養豈
0432b24: 非簡破戒非田既有去有取則不平等故云相違
0432c01: 故簡真偽者欲依於真故須簡偽。
0432c02: 又此下誡福田則令出家眾忖己巳德行無濫受於信
0432c03: 施俾離犯而成持誡施主則令在家眾運心普廣內
0432c04: 不起於愛惡使無罪而有福請觀二誡主對有殊且
0432c05: 俗易生嫌苟用今文則彌增其累僧多起過若依梵
0432c06: 行則更益無以例諸經意不出此比有以簡田之
0432c07: 文二之喻誡僧言教以示俗徒意欲重我輕他豈
0432c08: 知彼此陷沒毗尼秘密不許俗聞深可思量無宜自
0432c09: 負故南山云事起非法言成訛濫反生不善何名引
0432c10: 接。
0432c11: 譬於持犯者鎮頭是甘譬持戒迦羅是毒譬犯
0432c12: 戒。
0432c13: 凡愚執事者即不閑教法不別是非眾主也。
0432c14: 經詣市喻眾生分僧於檀越之家也。
0432c15: 衒者說文行且賣也。
0432c16: 立清淨行者則是觀涅槃以行道也故使一止一作
0432c17: 常冥三德名真持戒。
0432c18: 詐狡執事者前女人不別甘毒悉皆拾取故喻凡愚
0432c19: 眾主今賣者明識妙雜欺詐買人故喻狡眾主內
0432c20: 雖精別持犯為利養故以破戒僧外誑檀那。
0432c21: 毀者不別者外形與持戒無異也。
0432c22: 不別者買者牒經也。
0432c23: 非但別偽因等者由破戒因招惡道報天眼之通豈
0432c24: 但別知現在破戒亦懸見未來受報本給施禮拜持
0433a01: 戒之人今既破戒故不應禮施此別偽因也本為禮
0433a02: 施敬田未來墮惡則屬悲田因中見果故應不禮施
0433a03: 故云復能見果也。
0433a04: 次第有異者阿含以依了義當第二今居第四。
0433a05: 梁武至為定者意謂此經是終窮之說故依今經次
0433a06: 第為定。
0433a07: 諸法下迦葉既是舉昔為難故知次第須依阿含。
0433a08: 或言下既指今文為譯人之誤則亦准阿含為定也
0433a09: 或言下意指昔教對邪名了望今大教還是未了是
0433a10: 故迦葉以昔第二居乎第四則是以了不了總判前
0433a11: 三已巳上四說第三符順諸師第四似依梁武皆是人
0433a12: 情非不一途故無所破。
0433a13: 今且下今迦葉既是敘昔是故且依阿含然聖教難
0433a14: 知或別有意故不應云出經者等也文中云常與
0433a15: 大皆在昔教非對今經以今迦葉正舉昔故。
0433a16: 昔人無常者佛教初興真化未洽魔外雜亂作四果
0433a17: 像邪人濫正故無常准故云昔人無常苟令依人恐
0433a18: 染邪法故不可依。
0433a19: 法常者法謂苦空無常無我寂滅三印生死一印涅
0433a20: 槃依此法門必出三界其或形服似邪而能說斯正
0433a21: 法必須依法如薩遮尼乾經尼乾為王說佛相好等
0433a22: 豈非大權外現邪人而揚正法斯則人無常定法有
0433a23: 常定故可依法故法常之言不可濫作今經常住之
0433a24: 解迦葉舉昔疏主釋成豈可章安乖文背義下云小
0433b01: 大其例亦然。
0433b02: 法有下此正依阿含生起也雖正法可依而藏教三
0433b03: 乘俱名正法自調自度名不了義故不可依六度大
0433b04: 乘志求作佛名為了義是故須依。
0433b05: 語若下三乘之法悉是言教若著名相是一非諸煩
0433b06: 惱從生安能會道故須得義妄言不生惑著。
0433b07: 識著下識是有漏暗情智是無漏明解故妄情解義
0433b08: 未免惑著依義脩觀觀察無漏方契真源是故依智
0433b09: 正請會通者昔令不依於人今令依止四人今昔相
0433b10: 違而皆佛說未知其意故請會通。
0433b11: 先別下別會則但會昔教初依總會則通該昔教四
0433b12: 義。
0433b13: 人法不異者即經云依法者即是如來也法即所說
0433b14: 之教如來是能說之人能所事殊心性理等若人若
0433b15: 法唯心所變故使人法當體即心咸空假中融通無
0433b16: 礙故經云即是法性等也。
0433b17: 以法下謂以正法簡邪人也。
0433b18: 結還下此指阿含第四依是依智不依識智還解法
0433b19: 故是結法故知後三悉簡初法依了是大乘之法依
0433b20: 義是法下之義故四依雖殊大意在法。
0433b21: 以人下今經以依大乘四人故能簡去小乘之法。
0433b22: 結還下即經結云是故如來常住不變也意云雖明
0433b23: 人法不異事須依人是滅後正意也。
0433b24: 昔人下昔二乘之人已巳被今破所說小法任運亦除
0433c01: 以昔望今則昔之人法悉不可依。
0433c02: 今人下令依四人故云今人既存人本傳法故云今
0433c03: 法須取以今望昔則今之人法悉可依也。
0433c04: 但今下顯今一如簡昔異體。
0433c05: 昔人下解上昔人既破等也。若不下不悟須斥。
0433c06: 若了下既悟妙理大小無殊汝等所行是菩薩道故
0433c07: 云不除此法。
0433c08: 明昔不依等者問昔但依小法簡邪人經云不知不
0433c09: 見是法性者不應依止則是簡小乘之人豈是昔義
0433c10: 耶答跨節明義約佛意說故於昔日便欲依大乘頓
0433c11: 法簡去偏人機宜未堪且簡邪人依小法耳。
0433c12: 經即名如來者初依名相似如來後三依名分真如
0433c13: 來。
0433c14: 外凡者即名字觀行位人。
0433c15: 就今教會者名雖用昔義順今經。
0433c16: 妙有之法者一念十界攝盡四教故觀言教唯見理
0433c17: 具名妙有也。
0433c18: 昔教下出昔所依之義是今所廢也。
0433c19: 解脫具等者入無餘時身滅智故。
0433c20: 解脫不滿者身智在時始得有餘未入無餘故云不
0433c21: 滿。
0433c22: 有二解者應以次解為正則經云諸論已巳指邪教如
0433c23: 佛所說乃是權經。
0433c24: 生凡夫過者佛說權經凡夫不了生於取著順文邪
0434a01: 命也如昔許食三種淨肉故使凡夫貪求無猒。
0434a02: 不得下今經已巳廢前教故不得依此脩行也又可諸
0434a03: 論是權論。
0434a04: 如佛下是權經律亦名經則是昔說三藏悉不可依
0434a05: 亂正者謬云佛許畜不淨乃至不受而噉等以亂正
0434a06: 教也。
0434a07: 經真知即名字已巳去了達法身悉名真知。
0434a08: 經方便之身即應化身也當知應化即法二身常
0434a09: 若言三科攝者則是無常。
0434a10: 兩緣來望者一乘本同聲聞疑怪故成不了菩薩知
0434a11: 解故名了義法體無殊機緣見異。
0434a12: 經隨其自心者謂達本還源心外無境即入秘藏故
0434a13: 云無礙大智。
0434a14: 辯宗者辯上五雙宗本也。
0434a15: 經小大二文俱云方便者應以體內體外分之。
0434a16: 人謂但三者自古人即分此文也。
0434a17: 此初下文中先點示文節次正釋。
0434a18: 次此後等者據此只明第二依耳但以因便明不依
0434a19: 人致成共釋。
0434a20: 語勢相仍者仍因也只因上文云而亦可見故隨語
0434a21: 勢便云若有說言不可見者如是之人所不應依故
0434a22: 云仍明不依人。
0434a23: 即是依法者以圓融無礙法義無別故於依義文下
0434a24: 即明依法。
0434b01: 經云如來常者名為依法等是也。
0434b02: 是故下由法與義同故使第二段經用第一依但有
0434b03: 不依人一邊義耳。已巳上示文節竟此即下正釋現文
0434b04: 也。
0434b05: 後具等者此顯分經須作初兩共釋也以下結文具
0434b06: 結二依故第二段經結云是故依法不依人第三段
0434b07: 結云是故依義不依語是故今師依古分文總為三
0434b08: 段而四依義足。
0434b09: 經質直者三德之總名故下云質直名為常住也以
0434b10: 三德圓融無邪偽故名為質直光明等三即三德之
0434b11: 別稱光明即般若不羸即法身如來即解脫。
0434b12: 經說言不可見者說小斷也。
0434b13: 經以微妙語者綺飾文詞演說斷意令他信。
0434b14: 經隨宜方便至執著者既體權識實不執權謗實故
0434b15: 云不生執著。
0434b16: 經以不了如是義者不了即權而實無常即常取著
0434b17: 小乘毀謗大教故使果在地獄借使證小乘果乃是
0434b19: 道。
0434b20: 四緣者即經若諸弟子無有檀越去是也。
0434b21: 解者下凡有三釋而第三釋雅符經旨以經文列上
0434b22: 三緣然後聽畜故云我聽弟子受畜等而結云要常
0434b23: 當淨施篤信檀越。
0434b24: 皆須二緣者如無檀越供給雖許受畜要須淨施時
0434c01: 飢建立其事亦然故云皆須二緣也。
0434c02: 言淨施者薩婆多論云先求知法白衣語之若不知
0434c03: 者告令解之至彼所云比丘之法不得畜錢寶金銀
0434c04: 穀米等今以檀越為淨施主後得財寶盡施檀越。
0434c05: 經說輕為重等者無二緣則不許是說輕為重有四
0434c06: 緣則聽畜是說重為輕以不許為重聽畜為輕故使
0434c07: 經文翻倒其語。
0434c08: 障內外者肉見內天見外。
0434c09: 凡聖之殊者分證聖人得中道慧眼也二乘空慧亦
0434c10: 名為肉。
0434c11: 
0434c12: 涅槃經疏三德指歸卷第七
