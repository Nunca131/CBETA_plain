0489a01: 
0489a02: 
0489a03: 涅槃經疏三德指歸卷第十一
0489a04: 
0489a05: 錢塘沙門釋　智圓　述
0489a06: 為七苦之本者以有生故乃有諸苦老子尚云吾有
0489a07: 大患為吾有身吾若無身復有何患但彼徒知厭生
0489a08: 而無出苦之要。
0489a09: 簡出一苦者謂老苦也。
0489a10: 六苦生亦是本者即經云三界受身已巳去也此約生
0489a11: 三界以明根本義也。
0489a12: 經觀於初生者以入胎即是無常苦空等故云已巳見
0489a13: 過患。
0489a14: 往復有六者一入舍二見問三女答四再問五重答
0489a15: 六心喜供養。
0489a16: 女譬生果者謂受生之果是菩薩所觀境也。
0489a17: 令生愛染者凡夫之類孰不貪生而畏死也。
0489a18: 觀生初起者即託胎之始。
0489a19: 有多榮華者且據富貴之人貪生最重故偏舉之。
0489a20: 菩薩檢責者謂推尋受生有何樂事。
0489a21: 生果對智者謂人天富貴樂果惑動觀智如賓對主
0489a22: 境如賓智如主也。
0489a23: 經主人聞已巳等者一往貪著故云心喜知生由善故
0489a24: 云我福故令汝來造善求生故云燒香等。
0489b01: 往復有六者一見問二女答三再問四重答五主
0489b02: 六女責次第如經。
0489b03: 艾白者言其色似艾也。
0489b04: 精殷重厭者只是貪生惡死之心耳。
0489b05: 金心已巳還者謂金剛心已巳前有生死故是知妙覺極
0489b06: 果離二生死還其所止即是離果入因此乃舊義若
0489b07: 約今義六根淨位已巳離分段初住分斷變易諸教可
0489b08: 知又若且約一往次第則此明生滅慧乃藏菩薩也
0489b09: 金心即三十四心也。
0489b10: 菩薩慶者已巳破生死而證涅槃故有法喜。
0489b12: 生死故經云願汝二人常住我家也。
0489b13: 生境檢讓凡心者謂生死已巳為聖智所汝凡夫心
0489b14: 何緣貪著秖由生死之境本來妄是賢聖所訶凡
0489b15: 夫妄著以境望心義同檢讓如客檢問主人事由而
0489b16: 自退讓也又讓秖是責左傳曰使薳讓黃杜注曰責
0489b17: 其不會。
0489b18: 凡心應境者生死之果雖為賢聖訶棄而凡夫貪著
0489b19: 合菩薩厭者生天合功德老病死合黑闇老病是死
0489b20: 之前相故合凡夫中但云貪受生死二法。
0489b21: 初欲脩般若等者若約一往次第者此既明生滅四
0489b22: 諦則是三藏菩薩脩無常觀若據經意不獨藏教以
0489b23: 四教中俱有淺行故三藏即初僧祇通教乾慧性地
0489b24: 別十信圓名字觀行此等諸位既行淺惑在則皆有
0489c01: 退失觀慧求人天果者。
0489c02: 深行呵責者約圓即六根已巳上呵觀行名字在別則
0489c03: 十住已巳上呵十信通則八人見地已巳上呵前二地藏
0489c04: 則二祇已巳去自知作佛終不貪求妄果故能呵於初
0489c05: 祇然且就一往則是通斷惑位呵藏菩薩。
0489c06: 脩道捨之者洗淨喻脩道也謂欲依生除斷老死名
0489c07: 為淨洗斷老死已巳并生俱捨名還棄捨。
0489c08: 經赧然奴盞反說文面慚赤也。
0489c09: 以此化生者以戒善化眾生也。
0489c10: 深智令捨者四教三乘悉稱深智以對斥人天為愚
0489c11: 淺故據經合文且約菩薩以為深智。
0489c12: 經設受八萬下至十歲據劫增減之極也。
0489c13: 假名我者即見慢我也非自在真我故曰假名。
0489c14: 相續常者橫計連持之壽相續不斷以之為常。
0489c15: 跌徒結反差跌也。
0489c16: 經是名菩薩住大乘至生苦者既云住大涅槃故知
0489c17: 前判生滅慧為藏教是一往耳下諸苦例然此乃別
0489c18: 圓菩薩脩此慧也別存次第故觀圓為助道故觀雖
0489c19: 通二教正意在圓。
0489c20: 經即便禽獲者禽提也左傳曰狼瞫取戈以斬囚禽
0489c21: 之以從公乘故古經禽字皆單作後人加手者非。
0489c22: 經背僂者力矩反通俗文云曲脊謂傴僂。
0489c23: 經滓無復味滓淄士反。
0489c24: 經瑋上公回反下音偉美盛也瑋大也文選鷦
0490a01: 賦曰形足瑋字皆從王。
0490a02: 身心安下標云解有二而疏但釋一義以次釋安隱
0490a04: 大庾小庾者暹記云梁武時人父堅子信信為侯景
0490a05: 所虜為奴十年後還梁故云後得相見等今撿北史
0490a06: 周書列傳云庾信字子山南陽新野人幼而俊邁聰
0490a07: 敏絕倫覽書尤善春秋左傳身長八尺腰帶十
0490a08: 圍容止壯有兼人者父肩吾為梁太子中庶子掌
0490a09: 官記東海徐摛為左衛率摛子陵及信為修撰學
0490a10: 士父子東宮出入禁闈恩禮莫與比隆既文綺
0490a11: 故世號為徐庾體焉當時後進競相摸範每有一文
0490a12: 朝下莫不傳寫累遷通直散騎常侍聘于東魏文章
0490a13: 辭令盛為鄴下所稱還為東宮領直領建康令侯景
0490a14: 作亂梁簡文帝命信率宮中文武千餘人營於朱
0490a15: 航及景至信以眾先退臺城陷後信奔于江陵據此
0490a16: 傳文則無為奴之事未知暹師所據或恐肩吾傳中
0490a17: 有說未暇尋撿今疏主引用者謂日中相慶即身心
0490a18: 安隱也過夜既死驗相慶時已巳是病也以四相遷流
0490a19: 死必由病故故知安隱即病若約次義謂安隱非病
0490a20: 由安隱故以為病緣如世人安隱時飲食等不節因
0490a21: 而致病。
0490a22: 經破壞浮囊等者止觀病患境釋云病故毀戒如破
0490a24: 淨法身名忘失正念。撤除列反除也去也。
0490b01: 例如責滅者撿責生滅也。
0490b02: 為當下正示撿責。如云火未滅時是滅者未滅是生
0490b03: 云何是滅例如氣未絕猶是生非死也若云火滅已巳
0490b04: 時是滅者既滅無火那云火滅例如氣絕已巳不覺苦
0490b05: 故進退難定復引四柱偈例難定義。
0490b06: 將絕未絕者生死交際須臾之間尚有覺知指此名
0490b07: 為死苦如火將滅未滅之際須臾即滅故云火滅也
0490b08: 今明下破古。是應菩薩者既云佛為菩薩則是權
0490b09: 應所為非實行菩薩也。
0490b10: 此不會經者以經云菩薩修行大般涅槃正明實行
0490b11: 因人也。
0490b12: 此正是死者別教等覺後心入金剛定破一品微細
0490b13: 無明正是最後變易生死故攝論師謂之無後有生
0490b14: 死也汝所定位既未免生死何故經云唯除菩薩故
0490b15: 云何故被除破後解可知是故三解悉不契會經文
0490b16: 以他人但得歷別不見圓意故使二三其說悉皆反
0490b17: 經。
0490b18: 被除者下今師正解。
0490b19: 生死非生死亦非涅槃者生死即涅槃故云非生死
0490b20: 涅槃即生死故亦非涅槃以生死涅槃無異無二故
0490b21: 此即中邊相即理事一如如是觀察孰是生死唯除
0490b22: 菩薩意指斯人即名字已巳上等覺已巳還圓解無殊
0490b23: 在所除之例。
0490b24: 生死尚不能下結況生死是遷謝之事名字等人既
0490c01: 達生死即是涅槃是知生死尚不能遷名字等位生
0490c02: 死之法何能遷謝分證涅槃非死法耶以圓人雖凡
0490c03: 聖事殊而始終理一故也。
0490c04: 如此下結顯文旨。
0490c05: 故被除者乃四即人理即在迷非脩行人究竟極果
0490c06: 亦非修行經云修行大涅槃經正指四即。
0490c07: 堅義不成下云云祇由金剛體性堅利故以二義互
0490c08: 難經文即經云金剛暴雨悉壞艸木乃至唯不能壞
0490c09: 金剛真寶也。
0490c10: 死傷下答釋。
0490c11: 當知金剛至所死者是知金剛喻同而全碎有別既
0490c12: 云金剛寶雨豈非碎散耶又云唯不能壞金剛豈非
0490c13: 碎不壞全耶故以碎者喻死全喻四即涅槃艸木等
0490c14: 物喻理即眾生謂九法界也磐大石也峙住也謂金
0490c15: 剛磐固峙住不同碎散也。
0490c16: 十句傷痛者以世人保常者多故佛更以十句傷痛
0490c17: 而譬悟之。
0490c18: 痛其苦最重者傷痛死苦於諸苦中最為深重故云
0490c19: 險難處也。
0490c20: 乏善法者無五戒十善之法則當往三塗如遠行闕
0490c21: 餓死非久。
0490c22: 其路無窮者茫茫苦趣知向何方。
0490c23: 常無休息者孤魂隨業而走不得暫停豈同世人晝
0490c24: 行夜息茫茫黑暗不別方隅故云無前無後。
0491a01: 內昏者內唯癡暗無智慧明又諸根滅壞故曰內昏
0491a02: 六識無用故云而外不照。
0491a03: 眾路地塞者慈親孝子不能往見故云路塞。
0491a04: 必有來處者死報乘業而來也。
0491a05: 當時恍惚者當平聲謂當乎一念命盡之時無所省
0491a06: 覺也。
0491a07: 賢聖不能制者賢聖雖神而不能遮止他人令不死
0491a08: 也又賢聖之人皆歸磨滅自亦不能遮止其死故死
0491a09: 期忽到無得脫者。
0491a10: 非是形害者雖全首領而氣命已巳絕親友見者誰不
0491a11: 愁毒。
0491a12: 更非下若為獸噉支體狼藉即醜惡之色今雖髮膚
0491a13: 無毀形體完全而之者誰不怖畏。
0491a14: 即此陰身之後者謂現陰已巳謝中陰已巳成反見現陰
0491a15: 殘軀也。
0491a16: 而不測好惡者神識昏迷知往何趣。
0491a17: 若依下疏主據佛傷嘆之文皆約中陰以為死苦如
0491a18: 云去處懸遠等此則不取將絕未絕及受地獄苦是
0491a19: 知將絕未絕猶屬現陰地獄自屬後身設不依經請
0491a20: 憑前說二義雙取死苦彌明然此十句傷嘆多據生
0491a22: 得自由故云於險難處無有資等圭峰偈云作有
0491a23: 義事是醒悟心作無義事是狂亂心狂亂隨情念臨
0491a24: 終被業牽醒悟不由情臨終能轉業又云當知欲驗
0491b01: 臨終受生自在不自在但驗尋常行心於塵境上自
0491b02: 由不自由也況復一家明十界起心宜須簡擇何界
0491b03: 因熟受報無疑寄語後賢深宜自勵。
0491b04: 因中說果者樂受是因壞苦是果以所受之樂終歸
0491b05: 壞滅是故壞苦以樂受為體委如前記。
0491b06: 今亦下恩愛即樂受別離是壞苦今指恩愛即是壞
0491b07: 苦故云若離貪愛何憂何畏也。
0491b08: 捨所愛身者即經云所謂命終也。
0491b09: 頂生是應者謂法身大士應化為王也。
0491b10: 應重則輕者故能手擎也。
0491b11: 尾者音蒙髦莫高反劉孝標梁時人名峻字孝
0491b12: 標見任昉諸子流離生平舊交莫有恤乃廣朱公
0491b13: 絕交論彼論云近世有樂安任昉海內髦早綰銀
0491b14: 黃夙昭民譽。
0491b15: 經受齋者韓康伯云洗心曰齋禮有散齋致齋。
0491b16: 魏王下春秋後語云齊威王二十四年與魏王會田
0491b17: 于郊魏王問曰王有寶乎威王曰無有魏王曰寡人
0491b18: 國雖小尚有徑寸之珠十枚照車前後各二十乘何
0491b19: 以萬乘之國而無寶乎威王曰寡人所以為寶者與
0491b20: 王異吾臣有檀子子黔夫者各守一隅則使楚趙
0491b21: 燕不敢前吾臣有種首者備賊盜則道不捨遺以
0491b22: 此為寶將以照千里豈直十二乘哉魏王大慚不悅
0491b23: 而去。
0491b24: 衣帶中者言其小也。
0491c01: 釋論下劬嬪即悉達三妃中一以佛若在家當作金
0491c02: 輪王故有寶女十二遊經云瞿夷晉言明女以其生
0491c03: 時室內皆明因以立字。
0491c04: 二文下舉法顯傳及釋論為問。
0491c05: 此各下答釋時重生子故寶女生子時或不重則寶
0491c06: 女不生例如元魏時凡是后妃憂懼有子故道武曰
0491c07: 昔漢武將立其子先殺其母不令婦人後干國政吾
0491c08: 故遠同漢武此亦時代婦人不重有子之例也。
0491c09: 經劫貝正言迦波羅譯云樹華名也如柳絮。
0491c10: 經謀者智謀也籌也。
0491c11: 經營從者蒼頡篇營衛也部也。
0491c12: 生即是苦者此境生時即是苦也。
0491c13: 三受中有樂受者三受即五陰中受陰故對今五陰
0491c14: 皆苦為難。
0491c15: 四番問答者但約經文顯有四番。
0491c16: 分為二者祇初問二答於答章中因答作難復有三
0491c17: 番是故不應大分四章也。
0491c18: 言子章者謂總科如母別分如子。
0491c19: 仰非者五盛陰中有於樂受何故一向唯苦故云不
0491c20: 然以下破上故曰仰非前後例爾。
0491c21: 初第一下束五難文而成三意以迦葉難辭雖五意
0491c22: 不出三而隨便發言無復次第故今疏主交互取文
0491c23: 配屬三意講者當提此三意次第消經不可越次以
0491c24: 亂聽者。
0492a01: 樂緣者妙好六塵助發樂受故以六塵為緣緣以外
0492a02: 助為義故樂體者自己巳正受樂時也體以主質為義
0492a03: 故樂因者以脩善因得安樂果因以牽果為義故以
0492a04: 因緣體三不離五陰既俱有樂何言純苦。
0492a05: 初據下釋第一難。今具下釋第四難五難。
0492a06: 玄解者玄通也解音解釋之解謂佛但作於下苦中
0492a07: 橫生樂想一答則前迦葉所難樂緣樂體樂因悉是
0492a08: 橫生故知如來一答而通釋迦葉五難玄亦作懸如
0492a09: 前記。
0492a10: 不復相違者昔隨眾生且指輕苦為樂故云謬情所
0492a11: 計也所言輕苦者即樂受中壞苦也祗由苦輕故人
0492a12: 不覺其實是苦故今昔兩說未乖違。
0492a13: 千罰者罰折伏也然案五刑為刑出金贖罪為罰今
0492a14: 但以鞭杖折辱為罰。
0492a15: 我實下明不答謬領義。
0492a16: 下是輕苦者我正言樂受是壞苦其苦既輕凡夫不
0492a18: 重苦所難既非故我不答也。
0492a19: 亦下明不答倒難意且受樂由心妄計豈有受於
0492a20: 下樂而生苦想耶必無是理故不須答然若據聖智
0492a21: 修觀其實於妄樂中皆作苦想然今迦葉據凡夫妄
0492a22: 計為難故不得以此例之。
0492a23: 正答下明答據事難意也。
0492a24: 如人應刑下舉現事明之刑謂五刑古則墨劓剕宮
0492b01: 大辟今則笞杖徒流死今云應刑且據死刑為言也
0492b02: 或謂下敘古此是下今破據經文是領解非立難也
0492b03: 何者若是立難佛應答難既但述成驗是領解。
0492b04: 點三受者謂點示苦受中有苦苦等文中先出小乘
0492b05: 今此下次釋今教。
0492b06: 今此極教者謂今經究竟之談不同小教。
0492b07: 樂緣既謝者以樂正謝時還是苦境逼心故苦受中
0492b08: 有壞苦義行苦可知。
0492b09: 餘二下釋樂捨二受先明他解他謂經云餘二受者
0492b10: 所謂行苦壞苦意謂經既上句但云餘二受而下列
0492b11: 二苦秖應樂受有壞苦捨受有行苦故云各一苦。
0492b12: 今解下今師釋也。
0492b13: 前既複點者舉前為例前即苦受且小乘單點則一
0492b14: 苦點一受今此既以三苦點苦受則知各以二苦複
0492b15: 點二受故責云云何單用至點捨受然苦受既具三
0492b16: 苦應云具點後二是複複重也文云前既複點者一
0492b17: 往言複應云具也。
0492b18: 故知下正明複點二受義一受具二苦是總標。
0492b19: 樂受下列名樂舉體下辨義。
0492b20: 捨必離壞者謂分離敗壞也捨受既是不苦不樂豈
0492b21: 非離壞苦樂耶無樂唯苦皆是。
0492b22: 隨情妄計者經文既云苦樂之性不相捨離則知理
0492b23: 性一如謂苦謂樂自由情執是故隨順物情言樂言
0492b24: 苦故云皆是妄計。
0492c01: 梁三藏名真諦西印度人以梁武大清二年至建康
0492c02: 至陳泰建傳不絕故或云陳真諦也。
0492c03: 云云者前迦葉五難是諍論相更飾其辭者謂裝飾
0492c04: 文辭以廣前難。
0492c05: 佛果生因者生因即是緣因屬福德。
0492c06: 長養是了因者了因即智慧以智導福令至菩提故
0492c07: 云長養。
0492c08: 不得有生因古師謂金剛論云福不趣菩提故不取
0492c09: 生因也。
0492c10: 今謂下若以智導福福即法界共為佛因豈同古義
0492c11: 緣既不定者一等世間之物能為苦樂二緣苦樂由
0492c12: 情豈關外物是故妄樂何非苦。
0492c13: 後出下即釋經乃至倉穀也乃至即略前緣中金
0492c14: 銀等物。
0492c15: 為之失命者老子云貨與命孰多故知世人因財喪
0492c16: 命其類眾矣。
0492c17: 經能知是苦因樂因者菩薩解苦無苦為樂因也。
0492c19: 是陰因緣者習因為因報因為緣又煩惱為因結業
0492c20: 為緣習報惑業和合名集以招陰果故云集因能得
0492c21: 陰果十使謂五利五鈍。
0492c22: 繫地之惑者貪於諸惑之中牽生最重故如經云佛
0492c23: 告比丘應當斷除一法則得阿那含果一法者貪是
0492c24: 如下經文九章廣明貪愛過患。
0493a01: 華嚴下由業惑本無故苦諦無以果由因感故因本
0493a02: 無則果無住故知正明於集言苦諦者相帶而來結
0493a03: 業即解脫故云無業煩惱即菩提故云無煩惱苦道
0493a04: 即法身故云無所住。
0493a05: 無明下無明即煩惱也以由煩惱潤業招苦則知煩
0493a06: 惱為業苦根本無明既絕業苦咸傾以無明體性本
0493a07: 自不有妄想因緣和合而有故無明體即是法性故
0493a08: 無所行法性在一切處故云平等行世間此乃無
0493a09: 明不行而法性行也。
0493a10: 又十下更開三道以為十二故云又也今明集諦即
0493a11: 當過去二支及現在三支也其識等七亦相帶而來
0493a12: 比前易見以不生不滅斥生滅者以圓斥藏也故知
0493a13: 前文判四諦為生滅慧者一往而論。
0493a14: 是集非諦者以小乘界內因緣滅已巳但證真空而此
0493a15: 真空全是無明界外之集非中道諦理也。
0493a16: 集因於果已巳起者謂於現在五陰果上復起愛惑集
0493a17: 因故下句釋云即是五陰成辦於愛也此謂於現在
0493a18: 陰果成辦未來集因此如十二緣中於五果後起三
0493a19: 支因而愛當其首豈非五陰成辦於愛耶。
0493a20: 還愛此有牒經也是愛陰身者釋經義謂有即陰果
0493a21: 此乃現在愛集還招未來陰果如現在三支因感未
0493a22: 來二支果也此則果上起惑復愛於果故云還也。
0493a23: 皆先業果者謂先世業因所感之果也。
0493a24: 以習因故生愛者以生愛為習果也此中明報習果
0493b01: 義則依論家也謂鴿身及多婬俱是報果婬由貪起
0493b02: 貪是習果向云感此苦果即報果也是則今生煩惱
0493b03: 起名習因成業名報因後生起煩惱名習果行婬是
0493b04: 報果皆如前記。
0493b05: 次苦下釋第三受如文北遠釋此三愛云愛能起業
0493b06: 名業因緣愛愛生諸結名煩惱因緣愛愛能招苦名
0493b07: 苦因緣愛此亦一途於義無失。
0493b08: 聖對凡簡者聖即斷惑菩薩亦似以衍簡藏凡愚之
0493b09: 求唯愛生死菩薩之求唯愛涅槃。
0493b10: 對二乘簡者然則二乘聖人亦愛涅槃比六凡名善
0493b11: 望菩薩則非以二乘自度菩薩利他故須約大小以
0493b12: 簡優劣。
0493b13: 名集不名諦者但合集業惑以招苦果故名集內無
0493b14: 智慧不能諦了煩惱過患故非諦菩薩反是。
0493b15: 取其下釋義可見。
0493b16: 若例下例以今判四諦文釋二諦義也。
0493b17: 俗亦非諦者此據凡夫生死俗也。
0493b18: 若望至名諦此約菩薩出假俗及地住雙照二邊之
0493b19: 俗也故經云為度眾生所以受生也此約隨智則俗
0493b20: 受諦名。
0493b21: 若復下此明隨情但稱俗不名諦也以未得聖智故
0493b22: 隨情俗既非諦則隨情之真例應非諦此約以智望
0493b23: 情全奪說之故二非諦若約全與則隨情之二俱
0493b24: 有諦名問經約諦非諦簡何故但云凡夫名集菩薩
0493c01: 非集而不言二乘耶答應云二乘亦集非集已巳斷見
0493c02: 思得名非集無明全在故得是集。
0493c03: 引四經者即業為因緣等四各隨一經所明。
0493c04: 而有觸對者俱舍云觸為何義頌云觸六三和生謂
0493c05: 眼識相應觸乃至意識相應觸觸體雖一據識分六
0493c06: 三和者釋觸義也謂根境識三和合所生能有觸對
0493c07: 致令外觸熾然流轉。
0493c08: 此識心下釋上六識取塵為集因義也由此識心取
0493c09: 塵牽生來果。
0493c10: 如四下引證如俱舍疏云如經言識隨色住識隨受
0493c11: 住識隨想住識隨行住四是所住識是能住故名四
0493c12: 識住故知五盛陰果由於過去識心住此四陰中故
0493c13: 成五也是故六觸是集因也。
0493c14: 經為五陰作因緣者應以此句貫上憍慢等三俱為
0493c15: 五陰果為集因也。
0493c16: 斷正未斷習者習即無明所謂無為緣習也。
0493c17: 非緣覺所侵者由無明未破故猶繫在變易獄中。
0493c18: 經患下而死者痢疾也。
0493c19: 經瘜肉方言作同思力反說文奇肉也三蒼惡肉
0493c20: 也。
0493c21: 經拔舍利弗無上根本者如大論十二明身子昔六
0493c22: 十劫行菩薩道有婆羅門乞眼得已巳踐之身子因是
0493c23: 退大取小退大已巳後輪迴生死故云拔根本也准纓
0493c24: 絡經上卷明淨目天子法財王子舍利弗等欲入七
0494a01: 住值惡知識退入凡夫梵網疏云法才王子六心中
0494a02: 退即十住第六心也准義是借別名通位即性地內
0494a03: 凡位退故梵網疏云十住云性地也既猶是凡故此
0494a04: 亦是為凡作譬遠疏判此一文為敗聖者未為雅當
0494a05: 第三科簡者標也苦集下敘來意。
0494a06: 苦是世間果集是世間因四諦中間者於生滅苦集
0494a07: 之後滅道之前而料簡者是結前起後也。
0494a08: 有作即生滅忘生死者用無生慧忘前生滅苦集即
0494a09: 成無生苦集。
0494a10: 忘涅槃者以無生慧忘後生滅道滅即成無生道滅
0494a11: 言涅槃者道是涅槃因滅是涅槃果。
0494a12: 第二三四者無生無量無作三番皆以生滅四諦為
0494a13: 境但由觀解不同故致四種差別故於此料簡則三
0494a14: 番皆顯。
0494a15: 若見有下出生滅相既解苦下達生滅即無生明集
0494a16: 滅道中皆先舉生滅次達生滅即無生如文。
0494a17: 滅本不然者然猶生也。
0494a18: 明二邊無生者世間即有邊出世即空邊。
0494a19: 其意無量謂於生滅四諦而達無生無量無作此之
0494a20: 四種於五時增減隨機盈縮不等來至今經皆會
0494a21: 圓常咸歸祕藏今且約橫略言四種而已巳其約五
0494a22: 時增減等未暇釋之。
0494a23: 若欲下解苦無苦等指經也解苦無苦已巳是無生後
0494a24: 之二番義在有實。
0494b01: 次第實者由次第脩前三番至于十向方脩無作無
0494b02: 作即實也。
0494b03: 不次者始從凡心即觀一實。
0494b04: 自有兩本者謂南北二本也舊本即北新定即南以
0494b05: 謝公嚴觀據集諦文既開凡夫二乘有異苦諦安得
0494b06: 混同故依集諦以定苦文例分二異而疏文語隱難
0494b07: 見應於集諦中下改則為既於有異下加以例苦諦
0494b08: 中五字讀之自顯但知而已巳不須改疏。
0494b09: 而與奪之者與之則二乘有諦奪之而無真實。
0494b10: 唯二乘至真偽之異者以凡夫不能脩道證滅故不
0494b11: 論之唯三乘聖人俱能脩證但二乘則偽菩薩則真
0494b12: 然藏通菩薩攝屬二乘菩薩之名兼乎圓別。
0494b13: 不能觀滅諦非諦者藏通兩教皆謂偏空以為諦理
0494b14: 而全是無明別惑尚受變易生死故非實諦兩教不
0494b15: 達故云不能等。
0494b16: 菩薩能知者別教則觀滅非滅從空出假次第入實
0494b17: 圓人則體邊即中真實無異故真實之言在乎二教
0494b18: 但有斷離兩事者身是斷滅智是離。
0494b19: 智德等事下云云者如經所明四德等事即是智斷
0494b21: 慧則不發而發故云諸佛菩薩求因緣故名淨由惑
0494b22: 斷故得寂滅樂智斷既具不受諸有生死故自在稱
0494b23: 我如下經文故注云云。
0494b24: 斷惑之者無二乘斷也。
0494c01: 初用者由見滅諦能斷惑發智以能斷能發是滅諦
0494c02: 用也。
0494c03: 或謂五德者取名寂滅自為一句也。
0494c04: 今且作四德者以寂滅秖是明樂德義故四德明智
0494c05: 斷如向記。
0494c06: 畢竟寂滅者色聲乃至不苦不樂凡十三相悉是事
0494c07: 境而此事即理咸空假中一法所印故云不取相貌
0494c08: 圓融三諦超出偏理名畢竟滅故指此滅是約體論。
0494c09: 物即常無常等者常即細物無常即麤物乃至解即
0494c10: 細非解即麤皆應理事大小對辨。
0494c11: 經闇中喻無明也以住前菩薩無明全在故。
0494c12: 終是一道者無常即常常即無常一體無異隨緣異
0494c13: 說而分大小理事之異也。
0494c14: 合譬中經凡十七門相從為七初常無常約涅槃生
0494c15: 死二生非生物非物約依正生是正物是依三苦樂
0494c16: 等約因果初苦樂是生死涅槃之果下惱非惱業非
0494c17: 業是生死涅槃之因四實非實等約理行實非實是
0494c18: 真俗諦理乘非乘是一乘三乘之行五知無知等約
0494c19: 境智知無知是凡聖智陀驃等是真俗境六見非見
0494c20: 約色心七道非道等約解行道即行也。
0494c22: 慧如瓔珞嚴身也。
0494c23: 舊云下與河西名異義同主即真實依謂莊嚴。
0494c24: 即非真下既非真俗則顯中道此門既然前後例爾
0495a01: 故知一十七門皆約相即以顯中道故向疏云終是
0495a02: 一道也。
0495a03: 經何故錯謬者以昔不說八正道為錯謬也。
0495a04: 嘆問者汝若不作如是問者不知道品名異體同因
0495a05: 此能破未來眾生疑網所以嘆之。
0495a06: 會齊故理同者一十四經悉是道者但是隨機別說
0495a07: 莫非能治同契滅理故云會齊。
0495a08: 六譬下一良毉中明水藥喻道體一隨治分多二飲
0495a09: 水中明水名喻道體一隨欲分多三金師明道體一
0495a10: 隨根分多四然火成上第一隨治五一識成上第三
0495a11: 隨根六一色成上第二隨欲於此先知至文易見。
0495a12: 良毉可見者良醫譬佛識病譬觀機合藥喻說法六
0495a13: 塵是藥所禁以六塵毒食能發煩惱病故。
0495a15: 此與應法師同彼云梵語特迦此水之一名也。
0495a16: 利藍者埤蒼所加反。
0495a17: 經然不離金者如昔十四經所說皆不離此無作八
0495a18: 正之金。
0495a19: 信法兩行者從他聞法名信自思得解名法。
0495a20: 數人云下彼謂前十五心從無始時來未得法眼未
0495a21: 曾見故名見道。
0495a22: 而十六心是思惟道者謂第十五心道類智忍時已巳
0495a23: 見道諦故故十六心是重見諦故知重見則是脩道
0495a24: 譬如下平水喻五停心是有漏心故有利鈍如舡遲
0495b01: 疾。
0495b02: 得風下喻入見道無漏觀力如舡俱疾。
0495b03: 經復說三種見慧智者北遠云如小乘中見道八忍
0495b04: 是見非智推求名見與疑俱未得決斷故不名智盡
0495b05: 無生智是智非見於境決斷故得名智是息求心非
0495b06: 推求性故不名見餘無漏慧亦見亦智慧義則通。
0495b07: 經身證者於彼那含羅漢人中得滅定者說為身證
0495b08: 經三正念處者不為信毀所動名正慧心能緣名念
0495b09: 平等之理不增不減謂之為處言三者一不一心聽
0495b10: 法不以為憂二聽者一心不以為喜三常行捨心。
0495b11: 經譬如一色者六根所對悉名為色眼所對是可見
0495b12: 有對色耳鼻等四所對是不可見有對色意根法塵
0495b13: 是不可見無對色雖有三種而同是色故云一法今
0495b14: 隨六根更立異名謂聲香等。
0495b15: 經略意根所對者以法塵但少分屬色少分屬心故
0495b16: 且不言。
0495b17: 經以義故至道分者昔隨物忻樂故使道品之名其
0495b18: 類非一合會入同歸莫非一無作八正道也施開廢
0495b19: 會其旨可知。
0495b20: 無量無量者一一諦皆具塵沙佛法故云無量無量
0495b21: 喻有作無生者有作即生滅也。
0495b22: 四諦下四句初二句定次若盡下二句難。
0495b23: 就四人判中上者四人即二乘菩薩也。
0495b24: 應指四種四諦等者有作無生是中即二乘所觀無
0495c01: 量無作是上即菩薩佛所觀。
0495c02: 應以何身應說何法者身現十界像說四教法各隨
0495c03: 宜樂應赴無差。
0495c04: 一一解脫等者四教解脫於當教中各有四門門門
0495c05: 四悉所離惑業見見品品一一差殊故云復有無量
0495c06: 等。
0495c07: 名同稱異者四諦名同而有無量無生四種異稱。
0495c08: 六道陰下文中明十界陰束為四類謂一六道二二
0495c09: 乘三菩薩四佛前二約以惡覆善後二約以善覆惡
0495c10: 人天即三途無漏即三善。
0495c11: 等德者四德約內證四等約外化故知等德秖是
0495c12: 自他而此自他二乘無分已巳上二類皆約以惡覆善
0495c13: 以釋義六道則生死惡覆無漏善二乘則沉空惡
0495c14: 覆大乘善菩薩下以慈悲善覆二邊惡佛陰下以真
0495c15: 應善覆機理不之惡故此二類悉約以善覆惡以
0495c16: 釋義又應展轉以前前善為後後惡尋文可見。
0495c17: 菩薩陰雙是者自行則真俗俱照化他則拔苦與樂。
0495c18: 佛陰雙非者事理互融咸皆中道然諸文所明十界
0495c19: 後之四聖分別不同或以兩教二乘為聲聞緣覺界
0495c20: 三教菩薩為菩薩界或以菩薩收於圓教因人其佛
0495c21: 法界或指地住分果或剋取妙覺或通收三教果頭
0495c22: 今此文明十界者定以藏為聲聞通為緣覺別屬菩
0495c23: 薩圓唯佛界則名字已巳上皆佛界也此乃依經下智
0495c24: 觀故得聲聞菩提乃至上上智觀故得佛菩提以配
0496a01: 四教也疏文前後所明十界多用此意。
0496a02: 眼根入施等者眼根不著於色名捨防貪色之非名
0496a03: 戒於違順塵不起愛恚名忍所諸塵念念常與諸
0496a04: 波羅蜜相應名進不為塵所動名禪了塵性空名慧
0496a05: 餘十一入亦如是也別教菩薩義也。
0496a06: 諸佛下是圓義。
0496a07: 佛眼者雖五眼具足而從勝受名如眾流入海失本
0496a08: 名字四眼入佛眼無復本名但稱佛眼。
0496a09: 入普門門者唯圓通入實相得普門名何者六凡尚
0496a10: 不通出三界何普耶二乘雖通化城亦復非普菩
0496a11: 薩次第通亦非普義唯圓教觀根塵即無相理能
0496a12: 十法界三千性相三諦一時圓通圓通中道雙照二
0496a13: 諦獨稱普門故云入一切法等。
0496a14: 法界感應者眾生理具故感諸佛理顯故應生佛性
0496a15: 等彼彼互融故觀凡心無非果智故云會入薩婆若
0496a16: 海也。
0496a17: 諸經下引證圓義如央掘經云眼為寂靜門等是知
0496a18: 三諦圓融名為寂靜六根互具故名平等。
0496a19: 入亦樂亦苦門者自證入空故樂化他入假故苦。
0496a20: 即能見色聞聲等者此約六根互用問初心云何答
0496a21: 名字觀行雖無互用之事而得互用之理。
0496a22: 壞善壞定者四趣壞人天善欲界人天壞色定色天
0496a23: 壞無色定無色天壞滅受想定。
0496a24: 二乘下斷見思惑是壞因不受後有是壞果。
0496b01: 菩薩下初壞生死有入涅槃無次壞涅槃無入生死
0496b02: 有故雙壞有無也。
0496b03: 壞上諸壞者上諸壞即九界也今達九界即佛界故
0496b04: 云壞上諸壞即是以佛界壞九界也皆空假中故云
0496b05: 壞為法界等。
0496b06: 二乘色壞苦者破二十五有苦因苦果故云壞苦。
0496b07: 壞雙是者初壞六凡是俗次壞二乘是真。
0496b08: 壞雙非者以不思議即邊而中破離邊中名壞雙非。
0496b09: 初覺無漏下云云者二果除欲愛六品覺無漏三果
0496b10: 除欲愛九品覺無漏羅漢支佛除三界思盡覺無漏
0496b11: 也受佛法是上求受眾生是下化。
0496b12: 即覺不覺下或以此對一體三寶謂佛名覺法名不
0496b13: 覺僧名和合即是雙非今謂不爾例上下文應對三
0496b14: 諦即覺是真不覺是俗雙非是中。
0496b15: 不取二邊者別人離邊求中也取即不取等及下行
0496b16: 中即作不作等對三諦可知。
0496b17: 非邊非中者二邊即中故非邊中即二邊故非中。
0496b18: 是無等等色者謂無等之位互相齊等故云無等等
0496b19: 十地論云無等者謂佛比餘眾生彼非等故重言等
0496b20: 者此彼法身等故別教菩薩謂真如妙理至果方顯
0496b21: 由是滅事取理慕果行因故云菩薩之愛愛即忻慕
0496b22: 之心也。
0496b23: 是色解脫等者即陰見性名五解脫名字已巳上位位
0496b24: 咸然。
0496c01: 凡夫六道亦得有滅者雖暫滅四趣生人天中而復
0496c02: 起惡昇而更沉名差已巳還生或恐六字應云凡夫
0496c03: 外道即得禪用世智斷下八地惑故云亦得有滅禪
0496c04: 失惑起如頭藍子大樹仙人等名差已巳還生若爾
0496c05: 前後諸文皆云六道此何秖在人天耶答起惑墮惡
0496c06: 自攝餘趣此為約滅惑義便故須就外道釋之後人
0496c07: 不曉因例諸文改外為六。
0496c08: 斷不起者不能出假也。
0496c09: 滅一切滅者二乘雖滅見思而未滅塵沙菩薩滅塵
0496c10: 沙而未滅無明故前諸滅悉猶是惑今達無明即法
0496c11: 性滅諸惑也若定約其位即在初住三惑俱破名
0496c12: 一破一切破若約住前不無此解達惑法界何所不
0496c13: 收麤垢自落豈是次第人之多僻諍計云云請委看
0496c14: 止觀破法遍文自曉進否。
0496c15: 無離無至者無二邊可離無中道可至以中邊事理
0496c16: 體不二故。
0496c17: 何以下徵釋上義諸法即二邊事佛道即中道理。
0496c18: 故動下約四教列出四句次第對教顯今佛界是非
0496c19: 動非不動修道品也藏教破見明空名動見通教即
0496c20: 見是空名不動別教次第故兩亦圓教即中故雙非
0496c21: 故四念處云秖一剎那心即是因緣生法因緣心生
0496c22: 滅即是三藏三十七品因緣心空是通三十七品因
0496c23: 緣心假是別三十七品因緣心中非空非假即圓三
0496c24: 十七品故知若了一心統收四教一心無外權實體
0497a01: 同。
0497a02: 是為下總結以四諦一一皆約十界故故稱無量能
0497a03: 如是知始稱上智。
0497a04: 第三結四無量等者此即前文大分三科中第二明
0497a05: 二諦慧也。
0497a06: 為二無量者合苦集道為世諦以滅為真諦。
0497a07: 三法印者大論云大乘經用一實相印生死即涅槃
0497a08: 涅槃即生死不二不異故小乘三法印生死二印初
0497a09: 無常印次無我印謂初觀無常便生猒離故用初印
0497a10: 既猒離已巳存著能觀故有第二印涅槃一印謂寂滅
0497a11: 也推求能觀至不可得一切法無所依止故用寂滅
0497a12: 印俱舍云聲聞經法相弱故須三法印治破愛觀無
0497a13: 常治破見觀無我若入苦忍真明俱得寂滅又無常
0497a14: 等三是能趣行涅槃寂滅是所趣果又地持菩提分
0497a15: 品說一切行無常一切行苦一切法無我涅槃寂滅
0497a16: 二印印生死一印印涅槃生死以無常為初印無我
0497a17: 為後印此即合四為三也而言印者從喻立稱如世
0497a18: 符印可以取信也文詮此等知是佛經反斯義者定
0497a19: 屬魔外劉凞釋名云印者信也所以封物為驗也亦
0497a20: 言因也封物因相付也許慎說文曰執政所持信也
0497a21: 知第一義者即實相印也而此實相體具諸法遍攝
0497a22: 一切又復隨機立種種名故云無量無邊。
0497a23: 十六諦者即四諦各有四行也苦下四行謂無常苦
0497a24: 空無我觀陰緣生念念生滅故無常為無常所逼故
0497b01: 苦一相異相不可得故空我我所不可得故無我集
0497b02: 下有四謂集因緣生有漏和合能招苦果故名為集
0497b03: 觀於六因能生苦果故名為因觀於四緣能生苦果
0497b04: 故名為緣還受後有苦故名為生滅下四行者謂盡
0497b05: 滅妙離一切苦盡故名為盡諸煩惱滅故名為滅一
0497b06: 切第一故名為妙超過生死故名為離道下四行者
0497b07: 謂道正乘能至涅槃故名為道非顛倒法故名為
0497b08: 正聖人行處故名為運至三脫故名為乘新經論
0497b09: 名與此稍別舊云空新云不淨舊云盡新云淨舊名
0497b10: 正新云如舊云新云行舊云乘新云出餘名同
0497b11: 大意可見。
0497b12: 唯無我一種等者在凡入聖俱觀無我故云通於真
0497b13: 俗以聖屬真諦凡屬俗諦也。
0497b14: 餘皆世諦者餘十五行但在凡位觀之故皆俗諦不
0497b15: 通於真世諦即俗諦也。
0497b16: 而皆下論師會通今經也。
0497b17: 相從言是真者者即牒經文也以經云知一切行無
0497b18: 常等是第一義故第一義即真諦也。
0497b19: 以無下正釋其義只由無常等觀於凡位中能除四
0497b20: 倒斷苦離集令得見真雖是世諦相從名真故經云
0497b21: 是第一義。
0497b22: 依淨下今師引證也淨名所說無常尚是上智所觀
0497b23: 不生不滅之實相小乘真耶而又無常既是小乘
0497b24: 三法印非真是何。
0497c01: 第二明二諦慧者依今判經則是七種二諦并初總
0497c02: 約隨情等共有八文而古師凡釋二諦皆分六種又
0497c03: 復二家立名不同。
0497c04: 空有指大品者謂大品所談不出空有如色即是空
0497c05: 空即是色等空是真諦有是俗諦。
0497c06: 指阿毗曇者彼論所明有此二種俗實真。
0497c07: 世流布者謂隨凡夫情亦有二諦應與今師明隨情
0497c08: 二諦義同既約凡夫故亦名隨事。
0497c09: 指成論者以彼論所談盛明三假此之三名即三假
0497c10: 也三假是俗三假破處即名為真。
0497c11: 言因生者即因成假三假名義如前記。
0497c12: 意同名異者今云凡聖即前空有謂凡夫唯有聖人
0497c13: 證空。
0497c14: 三空有者即前世流布也於凡夫邊自具空有而是
0497c15: 解心則非證得故前云世流布也。
0497c16: 四假實下相續是假是俗相續破是實是真相待屬
0497c17: 俗事相待破名真理因生是俗故因生破是真故
0497c18: 親意同名異義在於此。
0497c19: 舊釋下釋真俗義以經云世諦即俗諦異名第一義
0497c20: 諦乃真諦殊稱故他人次第釋出四名。
0497c21: 第一義是無過者謂真諦至極更無過上故稱第一
0497c22: 聖人無權智者以無俗諦可照故既二智不具安稱
0497c23: 聖人權智全無如何化物。
0497c24: 今言下今師明真俗二種在凡在聖俱有諦名但分
0498a01: 隨情智之別故云還是審實引淨名者合四為二則
0498a02: 三俗一真既四不誑驗二俱審實。
0498a03: 有隨下隨情則凡心所解隨智則聖人所證。
0498a04: 隨情智者世情多想束為世諦聖智多知束為真諦
0498a05: 此即隨情智判二諦。
0498a06: 故隨下總結俱有諦義不同他人局判真俗分屬凡
0498a07: 聖。
0498a08: 喻如下謂有謂無色元一體謂轉不轉日本無殊以
0498a09: 喻真俗名殊審實義一故云一諦二諦其義亦爾。
0498a10: 舊解下出二諦體夫二諦之體也不一不異不一故
0498a11: 二諦宛然不異故體唯一實故他師定執一異其義
0498a12: 俱非抑又二諦之名通乎大小小無中道事須分判
0498a13: 故使開善立中為體亦為所破。
0498a14: 龍光寺名即生法師也本青園寺後改龍光。
0498a15: 體亦俱通者謂有二體也。
0498a16: 緣假下初二句立緣假者謂緣生假也。
0498a17: 雖有下融會初二句總標相即而實相即者相平聲
0498a18: 俗雖下正示相即初二句明即俗而真次二句明即
0498a19: 真而俗問龍光雖分二體既自相即豈非得不一不
0498a20: 異義乎答秖由云體有二故致被今破如下文。
0498a21: 又言下約互為體用。
0498a22: 從俗取真者因觀俗妄而契會真理前約由真起
0498a23: 俗故真體俗用此約因俗會真故俗體真用。
0498a24: 義皆下歷破三家初破龍光。
0498b01: 不得有相即者汝既云二諦各體則真俗互無豈得
0498b02: 云雖有二體而實相即耶自云異體又云相即此乃
0498b03: 二三其言矛盾自義。
0498b04: 若其下破舊師可見若其下破開善。取相下約惑障
0498b05: 諦以破取相即見思無知即塵沙。
0498b06: 誰復障中者二惑障二諦名教並明今既談中以何
0498b07: 為障若約三諦則無明障中本釋二諦體而翻用三
0498b08: 諦明義義不相關事同水火故云二諦之智不見中
0498b09: 等若了今家七種二諦則無諸師偏據之失。
0498b10: 若二下顯理無一異初破定計。
0498b11: 仁王下引二經明互融初仁王明即一而異以顯不
0498b12: 一次引大品今經明即異而一以顯不異。
0498b13: 二諦開合非一者即真俗自有單複等異共有七種
0498b14: 如下釋經故云在後當說。
0498b15: 便成斷常者定有定異墮常見定無定一墮斷見二
0498b16: 諦相即者真即俗故不斷俗即真故不常又一即異
0498b17: 故不斷異即一故不常既無定執故非妄。
0498b18: 真在俗中者亦應云俗在真中等。
0498b19: 唯有一體者事即理故故云世諦即第一義。
0498b20: 凡有八種下初一通下七別世即凡心所解出世即
0498b21: 聖智所證下七皆然故云通也二下藏教俗則有名
0498b22: 真則無名。
0498b23: 三下通教幻有不實即空則實四下別接通但中則
0498b24: 定俗則不定以隨兩真轉故五下圓接通實相名法
0498c01: 俗名不法六下別教地前無常故燒登地見常故不
0498c02: 燒七下圓接別教道有苦圓中無苦八下圓教真俗
0498c03: 不二故稱和合於此預知使義無壅至下消文則同
0498c04: 指掌。
0498c05: 他亦六種者六名如前疏列。
0498c08: 文。
0498c09: 七種一統者除初世出世故唯七種。
0498c10: 隨緣說異者意云但是一種二諦隨緣異說而有七
0498c11: 名。
0498c12: 今明下章安引義今明智者等者指法華玄義也。
0498c13: 若依下荊溪會同。
0498c14: 名相稍別等者彼文明七種者一藏教二諦謂實有
0498c15: 為俗實有滅為真二通教二諦謂幻有為俗幻有即
0498c16: 空為真此二種名單俗單真二諦三別接通二諦謂
0498c17: 幻有為俗幻有即空不空共為真四圓接通二諦謂
0498c18: 幻有為俗幻有即空不空一切法趣空不空為真此
0498c19: 二種名含中入真二諦亦名單俗複真二諦五別教
0498c20: 二諦謂幻有幻有即空共為俗不空不有為真六圓
0498c21: 接別二諦謂幻有幻有即空共為俗不有不空一切
0498c22: 法趣不有不空為真此二種名含真入俗二諦亦名
0498c23: 複俗單真二諦七圓教二諦謂幻有幻有即空共為
0498c24: 俗一切法趣有趣空趣不有不空為真此一種名不
0499a01: 思議真俗二諦已巳上皆是法華玄文名相也當逐一
0499a02: 比對自曉義同是故四正三接合有七種。
0499a03: 夫論接者有始無終有終無始故也不通三藏者何
0499a04: 也三祇百劫來入別教但在十信圓在五品是故但
0499a05: 成後教初心從初至後有始有終雖從藏來仍同當
0499a06: 教故不論接又雖接通若從乾慧性地來者亦不名
0499a07: 接義同三藏初後心故故四念處云通有三種一者
0499a08: 因果俱通即通教是二者因通而果非通即被接者
0499a09: 是三者通別通圓即別圓用於通教而為方便便成
0499a10: 別圓因果人也是故菩薩據位雖同乾慧性地觀慧
0499a11: 猶劣是故亦復不受接名然通別二教三根受接約
0499a12: 位可知。
0499a13: 就一下示各具三種隨情約全與則凡夫豈但有俗
0499a14: 亦能知真隨智約全奪則二諦唯聖智所證凡心全
0499a15: 無經云凡夫行世間不知世間相是知尚無於俗何
0499a16: 況有真隨情智約半與半奪凡夫隨情雖亦有真以
0499a17: 未證故但得俗諦聖人隨智雖亦照俗以證理故俱
0499a18: 名真諦此於凡夫奪其真而與其俗也。
0499a19: 且出一師之見者即指智者。
0499a20: 世情多想者謂凡夫隨情解俗解真俱念想故故云
0499a21: 多想。
0499a22: 聖智多知者謂聖人隨智觀真觀俗俱智照故故云
0499a23: 多知知秖是照此之一番既冠下七則情智之言該
0499a24: 乎四教悉以凡位為情聖位為智。
0499b01: 次善下釋生滅即藏教也。
0499b02: 即陰離陰等者經云解陰無有某甲名字此謂即陰
0499b03: 也即於陰處不見我人名字如即五指處不見拳名
0499b04: 離陰亦無名字者如離五指亦無拳名。
0499b06: 空名第一義也此既推五陰無有名字而但是生空
0499b07: 一家所明小教奚無法空義今文蓋是如來略舉
0499b08: 生空而已巳不同他宗謂二乘但得人空也若大小影
0499b09: 奪此或可然。
0499b10: 三復下釋無生二諦即通教也。
0499b11: 他云下引古此師立義非釋今文疏主因便引之耳
0499b12: 今文反此者經明真有名有實世有名無實與他義
0499b13: 相反驗他所立顯違佛意。
0499b14: 世但下正示今經義初句可知。
0499b15: 不生不滅等者此明真諦有名有實也謂不生不滅
0499b16: 之名與不生不滅法體相稱也法即實體也故經云
0499b17: 有名有實。
0499b18: 不能下此明藏教折法之真也故知他云真諦有名
0499b19: 無實者但得此意。
0499b20: 能即下此明通教體法之真正是今文所辨也。
0499b21: 四善下明別接通二諦也。
0499b22: 假名幻化者假名即十六知見經云我眾生等是也
0499b23: 經無幻化之語直是炎城毛角旋輪無實通名幻化
0499b24: 耳此名單俗以但觀分段幻故。
0499c01: 真與中合者即利根者於空見不空故不空又二此
0499c02: 見但中之不空也既名複真故云共為真諦。
0499c03: 若單下正釋經文是複真義。
0499c04: 不得言苦集等者以藏通當教道滅是真苦集非真
0499c05: 故也。
0499c06: 今但指四諦者以通教道滅正是無明別惑變易生
0499c07: 死故於別人全是苦集今既被接故四俱真以別苦
0499c08: 集是當教偏真別教道滅即是中道故云即真中合
0499c09: 此明無量下正示此義是別接也。
0499c10: 單俗單中者此即圓接通也別教中道在偏空外故
0499c11: 受複真之名圓教達邊即中故云單也若法華玄通
0499c12: 教二接並稱複真乃是一往細分如今文也。
0499c13: 此明有作無生等者通無別俗秖於生滅之俗達如
0499c14: 幻化所以雙指。
0499c15: 指下一實者以下圓真即今通教利根所見故但指
0499c16: 之。
0499c17: 經鳴稚者具云楗稚上巨寒反下音地此云信鼓律
0499c19: 複俗單中者此別教二諦也。
0499c20: 體法始終者始死終燒事皆滅盡對體法為便。
0499c21: 析法始終者始割終壞有由破析對析法為便。
0499c22: 兩始為有者二教初心俱觀生死故。
0499c23: 兩終皆無者二教後心俱證涅槃故而此始終俱為
0499c24: 別俗。
0500a01: 單指中道者離邊之中故曰單中單名雖與前同而
0500a02: 單義則別比前記可了。
0500a03: 指下一實者證道同圓故得指下。
0500a04: 此約複中者即圓接別也問向圓接通則單中今圓
0500a05: 接別何云複中又與別接通複真何別答前云單中
0500a06: 簡複真故今云複中簡單中故雖單複名同而取義
0500a07: 各別尋疏可曉。
0500a08: 文雖不顯者以經但云八苦故前既約別義顯後又
0500a09: 明圓義顯准七種次第則當圓接別故云義推自成
0500a10: 應知八苦通界內外則俗複也。
0500a11: 猶是下言此番既明圓接別則猶帶教道未是純圓
0500a12: 之相也至第八番方乃明之有本云猶是單俗者文
0500a13: 。
0500a14: 先譬次今者雖分二文至解釋時還以二文。
0500a15: 混為一釋者以法譬所明二諦撮其大旨義不出三
0500a16: 謂真俗相即共明及真俗各明所以疏文參互牒經
0500a17: 從義便。
0500a18: 父母和合生子者俗諦如父真諦如母真俗不二故
0500a19: 云和合此境發智故云生子若據經文父母生子是
0500a20: 合譬文約父母緣生名為世諦事釋易見故疏主更
0500a21: 作附法門解釋故云真俗相即等亦是託事觀心意
0500a22: 也此是共明二諦。
0500a23: 一人下明俗十二下明真一人多能者一人譬真多
0500a24: 能譬俗一人即多能譬即真而俗三千具足故云圓
0500b01: 俗。
0500b02: 是名下總結。一切二諦等者融前七重悉歸一實
0500b03: 如河入海失本名字。
0500b04: 第三明一實諦慧等者此即前四諦慧中第四無作
0500b05: 四諦也前作兩向科之意如前記然此雖明一實還
0500b06: 是次第慧中所收始從生滅至今無作始從四諦至
0500b07: 今一諦自淺階深存次第故前二諦中明圓者其意
0500b08: 亦爾須至下文直就圓融方名圓慧然別既俱是大
0500b09: 涅槃心所修則次第圓融更相成顯文雖異轍意乃
0500b10: 同歸故次第中不妨明圓圓融中自收歷別又若一
0500b11: 往以次第對別者亦有其義以別教自行化他俱學
0500b12: 四故。
0500b13: 何不下問非無下答。
0500b14: 束四為二者或云苦集是俗道滅是真或云三皆是
0500b15: 俗唯滅是真具如前疏雖有異釋以四對二名義俱
0500b16: 便。
0500b17: 義少不便者以真中二諦同是滅故若以道滅總對
0500b18: 者則道是真中之因滅是真中之果定不可云道是
0500b19: 真滅是中也以三對四滅既含二則名之與義少有
0500b20: 不便故佛從顯易且束四為二束二為一耳。
0500b21: 此間等者謂此中明一實諦慧正指佛果為能依慧
0500b22: 實諦即所依理故云依一實諦。
0500b23: 引勝鬘者以彼滅諦即今一實。
0500b24: 言苦滅者滅苦證真故云苦滅。
0500c01: 地人下地論明第八阿耶是真常淨識不立第九
0500c02: 故顯耶即是實諦若依攝大乘論耶是無沒無
0500c03: 明隨眠之識九識乃名淨識。
0500c04: 中假師者暹師云多是三論師今謂恐假字誤應作
0500c05: 論字。
0500c06: 興皇下初備破三家次自立正義其理有歸故今引
0500c07: 用。
0500c08: 初破三家者佛果下破第一師妄惑下破地人對邊
0500c09: 下破中假師由此三家義非融即豈是今經一實諦
0500c10: 耶初師能所不融次師真妄不融後師中邊不融故
0500c11: 此三家悉為所破。
0500c12: 然一下立自義也。
0500c13: 故華嚴下法性遠離者遠離能所彼此相故。
0500c14: 非彼是此者如前三師捨能取所捨妄取真捨邊取
0500c15: 中咸名非彼是此。
0500c16: 若隨緣例同今家以四悉意作種種異名別說如下
0500c17: 經約境約心等凡以七義釋一實諦此即隨緣故云
0500c18: 文顯一實甚自分明也。
0500c19: 一約境者境即所觀三諦也。
0500c20: 經名曰真法者計情自妄妙理常真凡聖一如自他
0500c21: 互攝六而復即理在茲焉是故初心修觀應須達妄
0500c22: 即真他宗偏指真如既非圓義近秖人云妄念全屬
0500c23: 計情捨此二途依俙識理。
0500c24: 二約心者即能觀觀也。
0501a01: 經云無顛倒者是則二教捨生死求涅槃別教離二
0501a02: 邊觀中道以至於圓起著悉名顛倒無此顛倒始曰
0501a03: 圓修。
0501a04: 亦可約言行者意謂文中已巳有境觀人教因果唯闕
0501a05: 於行又此約言說下又約教教即言說於義似重荊
0501a06: 溪准下佛答既約斷惑故判為言行謂三教言行悉
0501a07: 是妄問雖加行義此既有言與下約教何別答教
0501a08: 約佛言言唯自語內行外言故云言行。
0501a09: 據人者謂大人所乘故曰大乘。
0501a10: 經非佛說者前三教法魔悉能說。
0501a11: 因體果體者道是因義果顯四德然此七科能所宛
0501a12: 然同名實諦向云隨緣異說得意無咎良在於茲。
0501a13: 取教為實滅者謂昔二乘四諦之教解苦無苦故名
0501a14: 實滅即經云昔者為無常想是可斷相。
0501a15: 取理為滅實者以大乘理滅二乘之實教故云滅實
0501a16: 即經云如來之性非苦非無常等然則小豈無理大
0501a17: 豈無教亦互舉耳。
0501a18: 亦以下更約實諦諦實以分大小教理小教實苦其
0501a20: 諦此以諦實而分小大者以二乘未窮理實故奪其
0501a21: 實既解苦無苦與其諦名如下問答。
0501a22: 皆是理實者此理非權故云理實。
0501a23: 即為諦實者諦只是理此理審諦真實故云諦實諦
0501a24: 名雖同而有大小教理之異故以實字上下顯之。
0501b01: 是苦境者苦境即逼迫之事。
0501b02: 苦教苦智者教詮智照悉審諦故諦含二義也。
0501b03: 實是苦諦之理者實既是理則是境之所依教之所
0501b04: 詮智之所照故云苦諦之理。
0501b05: 不二下釋實義也以境教雖殊所依是一故云不二
0501b06: 又云下明判句不同。
0501b07: 除苦等者苦是事境事境假故非實。
0501b08: 餘二謂教理教既稱理而說故俱得名為實諦故云
0501b09: 亦得判實。
0501b10: 祗用實為諦者祇以理為實諦故除境教兩句前義
0501b11: 約教能詮理故教亦得名實後約教是言說教置教
0501b12: 存理理方是實故除兩取實此並約二乘四諦也。
0501b13: 三種皆是實者謂如來空佛性之三也此三皆理
0501b14: 故云是實。
0501b15: 後三諦亦爾等者應云如來非集非諦是實等。
0501b16: 顯時下釋三種義雖同是理不無差別顯謂出纏隱
0501b17: 謂在纏又此三種義含六即上二明隱顯位殊。
0501b18: 是六義下一明隱顯不二是即義是知隱謂四即顯
0501b19: 謂分真及以究竟又亦應云如來佛性是法空是
0501b20: 喻法別喻通法別故隱顯兩分喻通二義同合。
0501b21: 釋兩章者四諦之文一一皆先舉昔諦次舉今教一
0501b22: 實即云如來非苦等故云皆先釋實諦至次釋諦實
0501b23: 也。
0501b24: 經是可斷相者昔教皆由斷煩惱生死而得真實所
0501c01: 以今皆非之方成今實。
0501c02: 經諸佛所得至實諦者先舉諸佛以顯二乘非實與
0501c03: 下如來無別。
0501c04: 更無異體者以如來等三是一實異名故也。
0501c05: 更結是非者謂結今教如來等三異昔四諦故是諦
0501c06: 昔非諦實也。
0501c07: 苦對即道諦者對治於苦也。
0501c08: 問非下釋疑以由經明實理皆云是實非諦故此問
0501c09: 之非非凡夫生死非實非二乘涅槃也。
0501c10: 為實者指中道妙理也中道既得稱實亦應稱諦以
0501c11: 諦是審實義故是故實之與諦同出異名。
0501c12: 答如所問者此順問答也以實與諦其義既一互稱
0501c13: 無咎。
0501c14: 二問下此問由答而生既二義俱齊經文何故簡小
0501c15: 為諦顯大稱實而云非諦是實耶。
0501c16: 文云二諦若齊者諦字誤應云二義答意可解是知
0501c17: 圓理名實名諦少教奪其實名與彼諦稱既簡偏小
0501c19: 二事可見者一眾生欺誑二聖人斷除也。
0501c20: 既約斷惑者以經云諸佛二乘所斷除故故知妄
0501c21: 是惑既明斷德則約行為便。
0501c22: 經一切皆入苦諦攝者天魔外道等皆妄故若准
0501c23: 妄欺誑是集何云苦諦耶以集能招苦故從果以
0501c24: 說。
0502a01: 二十五六等者以一切外人所計不過二天三仙。
0502a02: 言二天者摩醯首羅天毗紐天。
0502a03: 三仙者一迦毗羅此云黃頭說經有十萬偈名僧佉
0502a04: 論此云數術用二十五諦計一為宗言二十五諦者
0502a05: 一者從冥初生覺過八萬劫前冥然不知但見最初
0502a06: 中陰初起以宿命力常憶想之名為冥諦亦云世性
0502a07: 謂世間眾生冥初而有即世間本性也亦曰自然無
0502a08: 所從故從此生覺亦名為大即是中陰識也次從覺
0502a09: 生我心者此我慢之我非神我也即第三諦從我心
0502a10: 生色聲香味觸從五塵生五大謂四大及空塵細大
0502a11: 麤合塵成大故云從塵生大然此大生多少不同從
0502a12: 聲生空大從聲觸生風大從色聲觸生火大從色聲
0502a13: 味觸生水大五塵生地大地大藉塵多故其力最薄
0502a14: 乃至空大藉塵少故其力最強故四輪成世界空輪
0502a15: 最下次風次火次水次地從五大生十一根謂眼等
0502a16: 能覺知故故名為五知根手足口大小遺根能有用
0502a17: 故名五業根心平等根合十一根心能遍緣名平等
0502a18: 根若五知根各用一大謂色塵成火大火大成眼根
0502a19: 眼根還見色空塵成耳根耳根還聞聲地成鼻水成
0502a20: 舌風成身亦如是此二十四諦即是我所皆依神我
0502a21: 名為主諦能所合論即二十五至下陳如品中明之。
0502a22: 二者優樓僧佉此云鵂鶹以晝藏山谷以造經書
0502a23: 夜則遊行說法教化如彼鳥故計遍造但眼根火多
0502a24: 乃至身根風多如金七十論說造論有十萬偈名衛
0502b01: 世師此云無勝以六諦為宗一陀羅驃諦此云主諦
0502b02: 謂五大及時方神意此九為萬物所依故名為主二
0502b03: 者求那此云依諦謂色等五塵一異離合數量好醜
0502b04: 愚智愛憎苦樂勤墮此二十一依前九法故名依諦
0502b05: 三者羯磨諦此云作謂俯仰屈伸出入去來等故名
0502b06: 為作四者三磨若諦此云總相謂總收萬法為一大
0502b07: 有故名總諦五者毗尸沙諦此云別相諦謂森羅萬
0502b08: 像各各不同故名別相六者摩婆夜諦謂塵成瓶不
0502b09: 妨礙。三者勤沙婆此云苦行用六障四濁為法計
0502b10: 因中亦有果亦無果亦一亦異為宗六障者方便心
0502b11: 論云一不見諦二愚癡三受苦四命盡五性障六名
0502b12: 言四濁謂嗔慢貪諂此三外道皆出在佛前。
0502b13: 疏云二十五六等者等取第三六障四濁也。
0502b14: 為屬何諦者問於佛四諦攝屬於何。
0502b15: 又外下問外道所說教法於佛四諦之中壞佛幾諦
0502b16: 也。
0502b17: 壞佛集諦者以彼不知煩惱無始而計冥初生覺故
0502b18: 壞佛苦諦者不知此身惑業所感苦空無常而但云
0502b19: 五大四微之所成就故。
0502b20: 經誦一阿含等翻名如前疏阿含有四一增一明人
0502b21: 天因東二長破邪見三中明真寂深義四雜明禪定
0502b22: 涉師云阿含此云傳傳所說義至彼也正云阿笈多
0502b23: 據形相者如瓶以眾塵所成故常眾縷成衣眾木成
0502b24: 車既有所成故知是常如負債者若不常者初得財
0502c01: 已巳後不應索後既有索驗知是常餘皆可例。
0502c02: 經毗紐天亦韋紐亦韋糅此云遍勝亦遍問遍淨阿
0502c03: 含云是色天俱舍云第三禪頂天淨影云處在欲界
0502c04: 之極。
0502c05: 經極者求息謂疲極之人求止息也。
0502c06: 據伴類者同類是伴異類非伴。
0502c08: 常我是執之端者由起我執而計於常謂樂謂淨此
0502c09: 二既重所以廣破。
0502c10: 初文下釋初段凡兩重問答何故名非者問也意問
0502c11: 何故判初段經名明非耶。
0502c12: 橫計下答也以諸行體實無常而外道橫計是常也
0502c13: 常非下此明真常妙理不從緣生今外人所計既屬
0502c14: 緣生是無常法而妄計為常故云明非也。
0502c15: 然諸下重問應不從緣者自然非緣生故既不從緣
0502c16: 應是常住。
0502c17: 若自下答也。
0502c18: 法塵對意起者明實非自然妄作自然之計秖以意
0502c19: 之所思作自然解豈非根因塵緣生此解乎。
0502c20: 舊云下此謂果常而因無常也。
0502c21: 若是緣生者謂因中猶是緣生之法。
0502c22: 此不下今破。舉正對邪者舉圓正明因果俱常對
0502c23: 斥邪計之常是無常故若如舊謂因是無常者何以
0502c24: 對斥邪計故知舊師但是別教意耳。
0503a01: 結非中經有八句一明佛性非三世攝不流變故二
0503a02: 明佛性非因所作非無因作非生因生故非因作為
0503a03: 了因了故非無作三明佛性非作非作者佛性之性
0503a04: 不生涅槃故名非作亦不使他生涅槃果名非作者
0503a05: 四明佛性非相非無相眾相永絕所以非相具足諸
0503a06: 法故非無相五明佛性非有名非無名理實無名隨
0503a07: 緣有名六明佛性非名非色非四陰之名非一陰之
0503a08: 色也七明佛性非長非短離色相故八非陰界入之
0503a09: 所攝持實不同相所以不攝是故名常總以結之。
0503a10: 正是清淨等者即是非因非果正性也。
0503a11: 不見佛性至非真者三教不達咸名說謬豈唯邪外
0503a12: 而已巳。
0503a13: 舊云下三聚者依成論明一切法凡有四位一色聚
0503a14: 二心聚三非色非心聚四無為聚前三是有為法舊
0503a15: 見此文明心及色便引梵行雙非之文足成三聚故
0503a16: 云總有然成論明非色非心是不相應行有十七法
0503a17: 謂得非得乃至第十七無作也又引聖行文證成梵
0503a18: 行雙非是明無作義也。
0503a19: 言得無作者白四是作戒由作戒發得無作故經云
0503a20: 然後得也所言作者作謂為作亦造作也即運動身
0503a21: 口陳辭乞戒等故名為作言無作者謂以無簡作對
0503a22: 作得名而無作是作起之相一發續現始末恒有不
0503a23: 藉緣辨即任運為義而無作以非色非心不相應行
0503a24: 為體者則顯作戒定與色心相應也外則耳聆羯磨
0503b01: 目視衣此與色相應也內則建志領納要期盡形
0503b02: 此與心相應也作法既謝耳無羯磨之聲不與色相
0503b03: 應也心或在於餘性不與心相應也而由前作法戒
0503b04: 善常存故云以非色非心不相應行為體也廣明其
0503b05: 義如戒體章今粗陳梗俾識大綱。
0503b06: 是義下今破彼師有違義謬引之失也梵行雙非之
0503b07: 文正談佛性中道而彼謂是小乘無作且無作是生
0503b08: 死有為尚非小乘無漏既以有漏之義抑此談中之
0503b09: 文故云此過非小。
0503b10: 若依今意者謂梵行雙非之文借使名為無作者乃
0503b11: 是中道不作二邊云無作耳故云無作無漏也故知
0503b12: 無漏之名亦約中道涅槃不漏落二邊生死以說。
0503b13: 為證何等無作者為證小乘受得之無作為證中道
0503b14: 之無作耶。
0503b15: 下文那云等者引下迦葉品二十一番諍論文以救
0503b16: 前義下文既云或言有無作色或言無無作色經文
0503b17: 既談無作何妨於此總明三聚乎。
0503b18: 答數下重片彼救也下云無作色之有無是如來
0503b19: 懸記滅後數論二家立義成諍豈是今經明耶。
0503b20: 數人云無作是色者即不可見無對色也毗曇論云
0503b21: 戒是四大所造無色界無四大故無戒又根品云四
0503b22: 大所造善不善等色如生欲界受律儀戒教無教成
0503b23: 就善不善色教無教即作無作也此宗薩婆多立義
0503b24: 故以色為無作戒體。
0503c01: 論人下成論明無作戒是第三聚不相應行故云無
0503c02: 色此宗曇無德立義也。
0503c03: 我今下我今既得此經圓融之旨則一切無非佛性
0503c04: 設有云無作者乃是中道不作二邊既知色香無非
0503c05: 中道尚不計色與無色之異豈同數論各計成諍耶
0503c06: 小有大無者終不定執小乘有無作戒大乘無無作
0503c07: 戒也以小大一如咸同佛性故。
0503c08: 又准下秖據現文三段初則雙辨色心後二偏明色
0503c09: 心故曰秖云色之與心何以探取諸文強談三聚乎
0503c10: 若數下正釋經文也然明王數亦數論二家所說不
0503c11: 同疏文但引數義初句明王數同起。
0503c12: 又識下上雖云王數未辨體狀故此明之謂王數者
0503c13: 秖是四陰一陰是王三陰是數或可云四陰是數以
0503c14: 色陰亦是心數所攝故止觀云數人說五陰同時識
0503c15: 是心王四陰是數此約有門明義故王數相扶同時
0503c16: 而起故疏云數隨王起若約論人明義則識先了別
0503c17: 次受領納想取相行起違從色由行感約空門明
0503c18: 義故次第相生經云心是識陰心數法是三陰。
0503c19: 色有下引二家明色不同。
0503c20: 并無教色者即法入中無作之色也。
0503c21: 然此下正示今文以經但云色法者地水火風故云
0503c22: 但明四大色有本大字下多五字應以四大中義含
0503c23: 無教故云五色撿未治本則無五字。
0503c24: 十一色者下偏明心無常中既根境識三則五根五
0504a01: 塵及法今少分共成十一色也。
0504a02: 互現一邊者此明四而不云十一下明十一而不云
0504a03: 四具足而論應十四色也若取法界少分則成十五
0504a04: 淨影云此文偏說四大者准依成實四大是塵果復
0504a05: 是根因舉因知果故不說根舉果收因故不說塵若
0504a06: 依毗曇四大是其造色之本故偏舉之舉本收末故
0504a07: 不說餘若依佛陀提婆所立色唯四大四大之外更
0504a08: 無造色今經所說似彼佛陀然一往消文其義甚美
0504a09: 下經偏明心中既涉根塵則依今師互現之說斯盡
0504a10: 善也。
0504a11: 一明識不應獨緣者此有二字誤明合作眼應合作
0504a12: 能即經云心若常者眼識應獨緣一切法也此謂心
0504a13: 若常者眼識應獨能遍緣六塵既但見色知心無常
0504a14: 且徵眼識餘可例知此就凡夫妄事以責若六根互
0504a15: 用則是得常用也或可但除不字其義自成應云一
0504a16: 明識應獨緣也。
0504a17: 第二六識下三復次皆云不應其義允合。
0504a18: 經因眼因色等者眼是根色是境思惟是作意謂眼
0504a19: 識從根境明作意四緣而生。
0504a20: 經耳識至各異者耳但三緣除明緣也若依新經論
0504a21: 則眼識從空明根境等九緣而生故頌云眼識九緣
0504a22: 生耳識唯從八鼻舌身三七等云云今但四緣比望
0504a23: 九緣乃是佛言廣略之異。
0504a24: 經壞諸行因緣者觀行之心能壞生死有為諸行故
0504b01: 名彼觀以破壞諸行因緣壞行緣異說心無常。
0504b02: 第八生後者生起後段結前心無常文也。
0504b03: 先結前生後者結前心生後色如經。
0504b04: 經歌羅羅亦云羯羅藍此翻雜穢狀若疑酥此託胎
0504b05: 後初七日也安浮陀亦云案部曇此翻狀若瘡
0504b06: 即二七日也伽那亦云健男此翻凝厚漸堅硬即四
0504b07: 七日也手亦云尸此翻凝結狀若就血即三七
0504b08: 日也諸皰即第五七也梵云羅奢佉此翻形位具
0504b09: 諸根形諸根差別故今云諸皰者即初生五匏一頭
0504b10: 二手二足次生二十皰謂手足指也又今經四七位
0504b11: 在三七之前者或恐古譯以伽那為三七之名手
0504b12: 為四七之號向之釋義且約新翻。
0504b13: 經壞已巳還合者內色則如髮爪等除已巳還生樹木則
0504b14: 伐已巳還生。
0504b15: 皆舉外對辨者約內色身分外色艸木也。
0504b16: 中間或略者即第四力異至第七名字異四文但約
0504b17: 內色。
0504b18: 第七卷中已巳答者此卷有三品謂邪正四諦四倒故
0504b19: 觀師定指四倒。
0504b20: 若諸至正破所執者講者應引前卷文殊難文對此
0504b21: 破執消釋令顯有本云第二破第六者文誤二應作
0504b22: 五第七破第二第八破第三者七應作八八應作九
0504b23: 經破有遮中先牒彼所計遮故知無反其所立下廣
0504b24: 顯之於中初明有我不遮如言調達終不言非此舉
0504c01: 事類顯也我亦如是我終不遮此當法正辨也下明
0504c02: 有遮定知無我下就不遮明無我中若以遮故知有
0504c03: 我者牒其所立汝今不遮定應無我即取其義反以
0504c04: 破之。
0504c05: 經破有伴中有法無伴下舉如來等三遍一切處獨
0504c06: 一無侶既稱真我故汝有伴定無我也此以真我破
0504c07: 妄我。
0504c08: 經破名字中前文殊明諸外道取彼世人所說諸事
0504c09: 和合益我之言執定有我故今破之明但假名都無
0504c10: 實事於中先牒其所立下對破之無我法中亦有我
0504c11: 名彰名無實如貧賤等舉事類顯如我死下破名有
0504c12: 實如言我死舉世人語若我死者我則殺我依名徵
0504c13: 實若諸外道聞言益我即謂有我如言我死我亦應
0504c14: 死若我死者此我便是可殺之我是故說言我則殺
0504c15: 我而我頗殺簡異實名假名殺我結名無實餘文可
0504c16: 知。
0504c17: 經矬人才戈反廣雅矬短也。
0504c18: 經生涎詳延反字林慕欲口液三蒼涎小兒唾也。
0504c19: 經非欠嚬欠也。
0504c20: 他言下云云者無始本迷如彼生盲乳喻四德之理
0504c21: 貝末雪喻四德之教同顯白色如教詮理外道闇
0504c22: 信葦陀妄執邪四以為已巳行如謂聲軟冷動經文譬
0504c23: 合分明。
0504c24: 經猶如白下而無旨人領解之語若准前義立應
0505a01: 云彼雪如動耶。
0505a02: 圓慧行者前七種二諦中圓及一實諦由次第相
0505a03: 帶而明故非圓慧若約別位則利受圓接又化他學
0505a04: 圓十向修圓初地證圓故於次第慧中得有圓義又
0505a05: 今經俱知佛性以大寂滅心修前次第豈離圓融次
0505a06: 顯不次義合相在約文顯示須分二別舊人不了乃
0505a07: 云破著既昏大旨故招今斥在文可尋。
0505a08: 一明不般者明佛常身不般涅槃以破文殊臨般涅
0505a09: 槃之說。
0505a10: 二明不更者明今昔事別故非更說又法輪名同亦
0505a11: 非更說以破文殊方復更轉無上法輪之說然前段
0505a12: 中亦破轉法輪者因明不滅相帶而來。
0505a13: 橫歷事者七無優劣約事以破故得橫名。
0505a14: 謂非果下列七事經初文是明圓理非果經我即是
0505a15: 信去二明非因經若言常住無有變易去三明非轉
0505a16: 經譬如因眼去四明非生經譬如因酪去五明非出
0505a17: 經譬如因子去六明非作經譬如因鼓下七明非造
0505a18: 而第七文譬云不出聲合云不作皆不造也又復應
0505a19: 知造作義同今依下示文既云非作非造故於作
0505a20: 後科為非造又後四皆有譬合皆即事而理者而此
0505a21: 七文皆破文殊請轉法輪之見見即我執故於諸法
0505a22: 若果若因乃至作造皆成我所諸法是事達事即理
0505a23: 無常即常不起事執故云如來終不作如是計。
0505a24: 經初非果中先約大小明真果次約六根四大明妄
0505b01: 果於此果事而見妙理餘並可尋。
0505b02: 經因燧辭醉反火母也論語云鑽燧改火。
0505b03: 經因桴按詔定古文官書枹桴二字體同扶鳩反謂
0505b04: 鼓椎也若云屋棟作按鼓椎作枹近人分耳。
0505b05: 結圓慧者直就空等三顯佛境界非前橫七故
0505b06: 云結於非七中但闕非轉非有為法即是非因果
0505b07: 二事也。
0505b08: 通因果下云云者如前疏約隱顯釋此三名也隱則
0505b09: 是因顯則是果具如前記。
0505b10: 第二明下正破文殊更轉無上法輪之說先明異是
0505b11: 破更轉次明同是破無上。
0505b12: 既其兩異者若是一法重復宣說可名為更今昔全
0505b13: 異何得言更。德異者精進是德行也。
0505b14: 初轉法輪下據經但云八萬天人得果而疏明五人
0505b15: 者五人是正八萬是傍經總據也文列五人與法華
0505b16: 疏異彼云一拘三頞亦云濕亦云阿說亦云
0505b17: 馬星三提亦云摩訶男四十力迦葉五拘利太子
0505b18: 提與摩訶男秖是一人耳恐今文錯也馬星摩訶
0505b19: 男拘利此三是佛父親十力迦葉拘此二人是佛
0505b20: 母親。
0505b21: 明同故不更者此破文殊無上之說明佛所說皆是
0505b22: 法輪何得偏嘆今為無上同名法輪何須更轉。
0505b23: 此等義同是故無更者問今昔二說小大永異生善
0505b24: 滅惡深淺應殊何云同耶答且據生滅名同又約開
0505c01: 小即大以破文殊分別之計若明今昔灼然義異又
0505c02: 應文殊據先小後大以為發起故云更轉今佛據圓
0505c03: 機所見先後俱大以破文殊例如純陀難五果云云
0505c04: 故云義同是故無更。
0505c05: 前佛復宗者即前第四結章還告迦葉故云復宗。
0505c06: 開結下初釋經聲聞緣覺。
0505c07: 本為五人有病行處等者即現病末明五病人謂四
0505c08: 果及支佛也。
0505c09: 得有修義者引小歸大即現病品云從佛聞法發心
0505c10: 也。
0505c11: 又有下釋經及諸菩薩此正指別菩薩戒定慧三次
0505c12: 第而修不能圓修故云拙度而不明藏通菩薩者同
0505c13: 二乘故。
0505c14: 若是下出前別結之意。
0505c15: 此結圓行者即品初云復有一行名如來行也。
0505c16: 如來行之者是佛自己巳所行之法故。
0505c17: 治與不治等者即現病品云譬如病人若有瞻病隨
0505c18: 意醫藥若無瞻病隨意醫藥皆悉可差有一種人亦
0505c19: 復如是或值三乘聖人或不值或值佛或不值聞法
0505c20: 不聞悉自成道此謂圓機也故知別結。
0505c21: 正結此人及此法門者即結品初如來行也。
0505c22: 不作別圓兩釋者但云前正明慧行後是遣著。
0505c23: 修之則差等者即現病品云譬如病人若有瞻病隨
0505c24: 意醫藥則可令差若無此三則不可差。
0506a01: 舊明慧果得二地者舊見經文二段前有無畏地名
0506a02: 後有自在地名而不曉名異體同遂將十地分對二
0506a03: 果。
0506a04: 從初下謂前六地是無畏果從七下謂後三地是自
0506a05: 在果所以下舊師對前戒定釋妨也。
0506a06: 以戒定但各一果者以由不能斷惑通道故。
0506a07: 今謂下今以戒定並難分三初牒古師立義今謂不
0506a08: 然者總非也。
0506a09: 且戒下正牒破義彼云慧行疾利故有二果則戒定
0506a10: 遲鈍但得一果。
0506a11: 云何下二引前釋反質且汝前解戒果不動地定果
0506a12: 堪忍地同在初地初地是斷惑證真位也故能斷惑
0506a13: 則是疾利何云鈍耶。
0506a14: 若同下三以自在地並此有二意一者戒定二果既
0506a15: 同在初地則與慧果無別以斷煩惱通道疾利義等
0506a16: 故自在慧果既至法雲此二何但在初二者慧行一
0506a17: 等疾利何故優劣不等自在既至法雲無畏何但六
0506a18: 地其第二意文雖不顯義合並之。
0506a19: 今明下明今義戒定慧同在初地故云秖是一地。
0506a20: 自在下雖於慧果立二地名但是內外體用之異由
0506a21: 內無五畏而外用自在隨意受生既是內外殊稱不
0506a22: 應分位淺深故云不應更開。
0506a23: 與地經合等者十地經地持論明初地離五怖畏
0506a24: 故地持云修無我智我想不生云何當有我愛眾具
0506b01: 愛是離不活畏不於他人有所求欲常饒益一切眾
0506b02: 生是離惡名畏於我見我想心不生是離死畏此身
0506b03: 命終於未來世必與佛菩薩共會是離惡道畏觀於
0506b04: 世間無與等者況復過者是離大眾畏。
0506b05: 今文亦然者彼此皆在初地故用彼義以消此經。
0506b06: 在名小異者不畏惡道其名全同餘四小異如彼名
0506b07: 不活畏此云不畏貪恚等。
0506b08: 無不活畏無死畏者經云不畏貪恚癡是無不活畏
0506b09: 以世人貪求利養以資生活得喜失嗔故不畏三毒
0506b10: 即無不活畏也故法華玄云活者依身所用眾具能
0506b11: 資於生名資生生為活也經云不畏生老病死是無
0506b12: 死畏初地菩薩已巳出二死故。
0506b13: 無惡道畏者尚不墮二乘惡道況有分段惡道畏耶
0506b14: 無惡名畏者真智顯發終無修羅好諍闡提謗大犯
0506b15: 重之惡名也無大眾畏可解。
0506b16: 名諸三昧王者三昧梵語此云調直定也真諦以空
0506b17: 無漏為調直出假以稱機為調直中道以遮二邊為
0506b18: 調直故二十五皆具三諦通稱三昧又稱王者空假
0506b19: 調直未得為王所以二乘入空菩薩出假不名法王
0506b20: 中道調直二邊攝屬故得稱王一一三昧皆有中道
0506b21: 悉稱為王。
0506b22: 一切三昧悉入其中者一切即二邊也即邊而中故
0506b23: 云悉入。
0506b24: 既不是王者以經結文云菩薩得二十五三昧名諸
0506c01: 三昧王不云二乘也。
0506c02: 又六地等者六地即已巳辦地以合八人見地為一故
0506c03: 當第六。
0506c04: 釋二下治者引文助顯問荊溪凡有補助皆言私謂
0506c05: 私云今何闕言答若立己巳義與疏主微異者乃有私
0506c06: 謂之言今既直指玄文且非己巳義故闕之爾前後倣
0506c07: 此文中先示隨機立名次明通具四意初文中云如
0506c08: 日光等者日光三昧破東洲有但取日出於東以譬
0506c09: 智光是生善意也月夕初現於西其義亦爾如不退
0506c10: 者此三昧破畜生有以畜生無慚愧退失善道故以
0506c11: 不退而對破之即破惡意也如常樂者常三昧破識
0506c12: 處有此天謂識相續不斷為常而直約真常理體以
0506c13: 破之故屬入理次明一一三昧皆具四意如文。
0506c14: 片意下注云云者廣釋二十五法在法華玄文行妙
0506c15: 中今依彼文略示名義。
0506c16: 經無垢三昧者地獄是重垢報處報因則是垢謂惡
0506c17: 業垢見思垢塵沙垢無明垢此名過患也菩薩先見
0506c18: 此過為破諸垢修前來所明根本戒破惡業垢修前
0506c19: 來所明背捨等定伏見思垢修前來所明生滅無生
0506c20: 慧破見思垢修前來所明無量慧破塵沙垢修前來
0506c21: 所明無作慧破無明垢此名本法功德也三惑破故
0506c22: 三諦顯名無垢三昧成此名結行成也菩薩自破地
0506c23: 獄諸垢時句句皆有慈悲誓願彼地獄有若有機緣
0506c24: 關於慈悲以王三昧力法性不動而往應之還令眾
0507a01: 生破此三垢即名慈悲破有也下二十四番例此可
0507a02: 見又此且約次第明之故一一有中三惑各破若論
0507a03: 圓頓一心三惑攝無不周一心破時諸有咸破二十
0507a04: 五種無差而差經無退如前記。
0507a05: 經心樂者餓鬼多苦故以心樂破之。
0507a06: 經歡喜者修羅多猜疑怖畏故以歡喜破之。
0507a07: 經日光月光如前記。
0507a08: 經熱者北方陰地結難消以喻北洲執無我
0507a09: 若非智火慧無以銷融故以熱破之。
0507a10: 經如幻者南天下果報雜壽命不定猶如幻化故以
0507a11: 如幻破之。
0507a12: 經不動者四王天守護國土遊行世界故用不動破
0507a13: 之。
0507a14: 經難伏者三十三天是地居之頂果報三惑難伏故
0507a15: 用難伏破之。
0507a16: 經悅意者此天處空無脩羅戰以之為悅故用悅
0507a17: 意破之。
0507a18: 經青色者真諦三藏云此天果報樂青宮殿服玩皆
0507a19: 青故以第一義非青之青破之。
0507a20: 經黃色赤色白色者皆是果報白等例青色三昧可
0507a21: 解。
0507a22: 經種種者梵王主領大千種類既多故用種種破之
0507a23: 經雙者二禪獨有內淨支喜支為雙餘支與諸禪共
0507a24: 故用雙破之。
0507b01: 經雷音者此禪樂最深如魚蟄虫故用雷音驚駭
0507b02: 以破之。
0507b03: 經注雨者四禪如大地具一切善根種子得雨乃生
0507b04: 故用注雨破之。
0507b05: 經如空者外道非空妄計涅槃故用如空破之。
0507b06: 經照鏡者此勝無漏天雖得淨色未盡色空如鏡未
0507b07: 極明未知色假如鏡未有影未知色中如未達鏡圓
0507b08: 故以照鏡破之。
0507b09: 經無礙者此天得出色籠即果報無礙未是三諦無
0507b10: 礙故用無礙破之。經常者如前記。
0507b11: 經樂者此天如癡癡故是苦故用樂破之。
0507b12: 經我者頂天謂是涅槃猶有細煩惱等不自在故用
0507b13: 自在破之。
0507b14: 初總生諸處者即經云隨欲生處等此即隨可化機
0507b15: 應生十界雖生處之言不出十界而言總意含不談
0507b16: 名相故云總生。
0507b17: 次別生下於十界中且明地獄以例餘九顯出名相
0507b18: 故云別生。
0507b19: 壞須彌下通前結顯功結力用中三文壞須彌即初
0507b20: 依正包世界是第二自他散合十方是第三少多以
0507b21: 經云分一為多合多為一故云散合。
0507b22: 而不染者即經云雖作如是心無所著也。
0507b23: 遊處下結生用。即地之用者以不染不苦顯無畏
0507b24: 用。
0507c01: 結下況高者下謂菩薩高即諸佛。
0507c02: 問是諸菩薩下問意者菩薩既入此地用應齊等何
0507c03: 故經中明諸菩薩高下不同如無邊身來時此諸菩
0507c04: 薩悉皆戰慄豈非力用高下耶。
0507c05: 舊云下答釋等中等者謂聖位既等住地又等如彼
0507c06: 此俱在初地則作用悉齊故悉同無別。
0507c07: 等中不等者同是聖位名等而初地二地階級淺深
0507c08: 故云不等所以深位作用淺位不測。
0507c09: 興皇下橫論則功德悉等此與前等中等義殊今約
0507c10: 一地具諸地故為等也前約位齊為等則與前等
0507c11: 中不等其義稍同。
0507c12: 亦如一物下舉喻推倒如一地具諸地捧起如高下
0507c13: 位別二釋俱要故今用之。
0507c14: 威是外用者即下神通也德是內證者內證三德也
0507c15: 外有大用必由內德故言威德此是總嘆內外成就
0507c16: 神通即別嘆外用。
0507c17: 母能生子者稟教生智故佛如子。
0507c18: 藏王所嘆下以聖行是自行故病兒兩行方屬化他
0507c19: 故使藏王就自行為嘆。
0507c20: 經欲比是經不得為喻等者以法華涅槃已巳前偏圓
0507c21: 相隔故使功德不及斯經。
0507c22: 譬五時教者始阿含終涅槃以為五時古以華嚴為
0507c23: 頓五時屬漸由是華嚴在五時外。
0507c24: 又以般若在方等前者以錯消此文從佛出十二部
0508a01: 以為阿含而見方等居于第三遂以多羅用對般若
0508a02: 致在方等之前又不了法華與今經味同故合文不
0508a03: 出而強將般若用對法華故使一代教門此經大旨
0508a04: 參差乖各。
0508a05: 多羅法本者以古翻修多羅為法本故智能導行故
0508a06: 云行本由智起行亦名行本為本義同知是般若。
0508a07: 大慧是般若者以般若翻智慧故。
0508a08: 又云下開善次釋也。直指經云般若者是無相教
0508a09: 言始在等者此明般若正在初時即經云從佛出十
0508a10: 二部也故云十二年中後分於涅槃故經云從般
0508a11: 若出涅槃也事如後破。
0508a12: 畢竟品為證者釋論第九十五復次須菩提聞法華
0508a13: 經中說於佛所作少功德乃至戲笑一稱南無佛漸
0508a14: 漸必當作佛又聞阿致品中有退又復聞聲聞
0508a15: 人皆當作佛若爾不應有退如法華經中說必定餘
0508a16: 經有退不退是故今問為必定為不必定彼引此文
0508a17: 證般若在法華後也。
0508a18: 若爾下再徵釋經義謂若約般若作前後分者則經
0508a19: 云從佛出十二部是般若前分從十二部出多羅是
0508a20: 淨名等諸經從多羅出方等是法華從方等出般若
0508a21: 即般若後分也故從般若便至涅槃此是開善第二
0508a22: 義比前更迂非但不攝華嚴兼亦不攝有相以將十
0508a23: 二部作般若前分故。
0508a24: 前三明教者三藏是能詮教故後二明理者因果能
0508b01: 顯於理故以能從所故云依理。
0508b02: 十二部者此約小乘十二部故云即小乘藏修多羅
0508b03: 是契經經通大小大小合論故稱雜藏方等是大乘
0508b04: 廣平之法故屬菩薩藏。
0508b05: 佛教不出此三者意謂諸經多說此三以此為三則
0508b06: 收攝一代大小義故故云不出。
0508b07: 後二理者下因即初顯於理果即後顯於理應知招
0508b08: 提以教理消文豈但迷經大旨而乃義不主對何者
0508b09: 教本詮理如何教含大小而理唯在大耶餘如下破
0508b10: 興皇唯約生解次第以釋即以十二部為教修多羅
0508b11: 翻法本即是教下之義雖十二部中已巳有法本但名
0508b12: 通體總既得名經故由學十二則知經義方等是理
0508b13: 既學教知義尋義得理則生智慧故云達方等故生
0508b14: 於般若也智慧證理故了涅槃從多之少從廣至略
0508b15: 者之往也多少祇是廣略約經五句而後後略於前
0508b16: 前又十二部最廣涅槃最略中三望前為略望後為
0508b17: 廣又廣略只是通別故使文中以通別釋義。
0508b18: 通大小者此約大小各有十二故云通也十二部義
0508b19: 如前記。
0508b20: 別歎多羅者除餘十一部別指契經。
0508b21: 多羅又通者大小俱名經故故以方等顯之則知唯
0508b22: 在於大。
0508b23: 未為希有者方等是教必須依教發慧方稱希有。
0508b24: 別歎涅槃者般若通因涅槃唯果三德涅槃同名佛
0508c01: 性。
0508c03: 義何者下破以十二部對阿含初教文出二過一者
0508c04: 十二部名既通大小況今經正指華嚴則義唯在大
0508c05: 今且縱之云通大小二者縱以十二部作小釋之其
0508c06: 如小教且非初說若據小經及諸律部云鹿苑為初
0508c07: 者既在小乘得作此說今經大教通結一代。
0508c08: 最初說者定指華嚴義既無歸故不可用。
0508c09: 餘經豈無長行耶者以十二部中長行直說者名修
0508c10: 多羅故。
0508c11: 名不相應者經云從方等出般若而云是法華此
0508c12: 即名不相應也。
0508c13: 假使下破開善第二釋也。
0508c14: 般若涅槃者彼約後分為釋故般若居法華後則
0508c15: 是第四時教者汝立五時乃云一有相二無相即般
0508c16: 若三褒貶抑揚即方等四萬善同歸即法華五常住
0508c17: 即涅槃今既自以般若於涅槃則般若翻居第四
0508c18: 故云復違爾五時次第也爾汝也。
0508c19: 乃歎他經者以前三既是三藏故歎其教即是他經。
0508c20: 興皇下初斥非藏王下引文顯非從教下結非。
0508c21: 若觀下先牒彼立義。
0508c22: 文云下引文顯非彼以略為勝經以廣為勝。
0508c23: 此既下結非此經既廣今乃嘆略則屬他經。
0508c24: 諸師下結斥文有三段初出諸師意各立己巳義意存
0509a01: 包括無遺。
0509a02: 不覺下斥諸師失釋此七行之文不覺失經大旨。
0509a03: 咫尺者八寸曰呎十寸曰尺言其消此少文因而失
0509a04: 旨。
0509a05: 邯鄲下引事類結邯鄲音寒丹莊子外篇第十七曰
0509a06: 壽陵餘子聞趙國邯鄲徙步徐行遂往學之不得又
0509a07: 失其故行矣直匍匐而歸故云兩無所獲今類諸師
0509a08: 解釋此經如學步於邯鄲之地釋經失旨如學不得
0509a09: 翻違己巳義如失故行如開善自立五時以般若為第
0509a10: 二時及釋此經反令般若居第四既違己巳義如失
0509a11: 舊行餘例可知廣破諸師如法華玄教相章。
0509a12: 今但下明今解中初約一經釋義次約一期釋義二
0509a13: 釋雖別同顯今經初譬五行則五一相即嘆述俱成
0509a14: 次譬五時則一代宗歸涅槃為極又初釋則橫在一
0509a15: 經次釋則該一化而復橫中有五行次第自淺
0509a16: 至深故中有橫今經醍醐是詮五行故故茲二釋
0509a17: 妙盡文心初約一經中初徵文敘意二初明前文藏
0509a18: 王嘆兩教二佛助下明此段雙述成。
0509a19: 次第相生者即下約次第義窮玄極妙即下約不次
0509a21: 牛者下約次第義釋。
0509a22: 乳者下戒學居首如乳味在初由戒成定如從乳出
0509a23: 酪向下三味以譬對法生起例爾。
0509a24: 而生酥譬四諦慧等者以四諦在入室位二諦在二
0509b01: 假位一實在入中位此皆一往義乃互通為成次第
0509b02: 不取互義。
0509b03: 五行轉深者戒定為二慧行分三。
0509b04: 極於一實者極於證中也。
0509b05: 若單下約不次第義釋。
0509b06: 不由次第者初後不二俱修一實。
0509b07: 佛即下引文諸藥悉入喻為法界等也。
0509b08: 中間諸法者且約前次第文則如來是涅槃教主如
0509b09: 牛在初一實是涅槃之慧如醍醐在後中間即戒定
0509b10: 及四諦二諦也。
0509b11: 無不醍醐者實慧融之無非法界即同牛若食者純
0509b12: 出醍醐。
0509b13: 一而無二者以次第顯一實一實融次第故知一行
0509b14: 五行其體無殊。
0509b15: 作此下總結約五味以譬五行則次第義成今經秖
0509b16: 是詮行之教則嘆教義成故云二義皆成。
0509b17: 若望下約一期釋義。
0509b18: 三人同聞者所聞之法有共不共即空名共中名不
0509b19: 共而有但中不但中之殊是知雖談通別意在圓中
0509b20: 故曰專歸一實二乘轉教義當成別故云引小歸大
0509b21: 通別菩薩利受圓接故云接偏成圓方等部中非無
0509b22: 此意且約彈呵義強故且偏說。
0509b23: 及住至小果者即藏教內外凡位也。
0509b24: 許其通學等者許彼通學即色明空斷惑證聖。
0509c01: 又許其通學者未入無為正位猶在七賢故許迴心
0509c02: 修菩薩道故大品云二乘若能發菩提心我皆隨喜
0509c03: 此約凡位二乘未是敗種故般若容發若在聖位須
0509c04: 至法華及以今經在般若中但能領業。
0509c05: 大般下明今經也超一代上故曰尊談常顯實故稱
0509c06: 極又談常顯實超出眾經故稱尊一代化終故稱極
0509c07: 由尊故極由極故尊。
0509c08: 已巳住下二乘至此敗種還生斥廢三修如哀嘆品。
0509c09: 若爾下問意者此文法喻既該五時何故般若之後
0509c10: 便云涅槃而不云法華耶。
0509c11: 法華破小下答有三意一約滅小義同今既正說涅
0509c12: 槃故佛言從省不言法華秖由義同故可從省又迦
0509c13: 下二約極唱義同極唱雖同而彼出淨土談常則足
0509c14: 乃法華已巳是涅槃之異稱世間相常常在靈鷲略如
0509c15: 今佛此出穢土將護物機既廣談常仍須扶律隨彼
0509c16: 機宜異名斯立涅槃之號由是而生名義雖殊化意
0509c17: 必等故使佛語且略法華又前下三約般若通後則
0509c18: 兩番機緣前後別故前則般若洮汰法華成熟後番
0509c19: 則還用般若洮汰涅槃成熟故使今經於般若後便
0509c20: 至涅槃是知次第五時極乎法華者據一番機緣以
0509c21: 說若論化人不息故使鹿苑亦至涅槃五時互通義
0509c22: 在於此具如法華玄第十所明。
0509c23: 釋論下如法華玄問云何意知鈍者於法華不入更
0509c24: 用般若洮汰答釋論云須菩提何故更問菩薩畢定
0510a01: 不畢定答云須菩提於法華中聞諸菩薩受記作佛
0510a02: 今於般若中更問當知法華之後更明般若也。
0510a03: 又嘆下對今教合義。
0510a04: 如文所說者如前戒聖行中明五枝十戒攝一切法
0510a05: 則與華嚴初照大機說法界周義齊義同有二一
0510a06: 者居首義同二者廣攝義同。
0510a07: 自誓下敬請後學觀茲自誓幸冀思齊烏呼人根漸
0510a08: 鈍大法將漓名利為己巳懷視流通猶兒戲命同過
0510a09: 百年幾何浪死生從暝入暝每一思及誠可哀
0510a10: 傷。
0510a11: 經亦不聞有如來出世大乘經名者雖不聞名由發
0510a12: 宿習見四德理。
0510a13: 我修下經應總分二段初集會嘆德次三天謀議初
0510a14: 一天子二一仙天子三如汝言下帝釋。
0510a15: 福慧也者經堅持禁戒是福深智是慧如車二輪方
0510a16: 能致遠如鳥兩翼始可翔空。
0510a17: 經討賊漢書音義曰討除也禮記云討誅也。
0510a18: 經道撿蒼頡篇撿法度也撿亦攝也。
0510a19: 不捨下注云云者於逼試時既見菩薩有智無畏能
0510a20: 捨則知分證深智五怖已巳除達苦法界能捨身命則
0510a21: 顯次位乃分真人應以此三法次第合燒打磨義。
0510a22: 遷謝顯者謂無常義顯也以無常是遷謝義故無住
0510a23: 之常下云云者許有此義也謂無常故無住既妄執
0510a24: 為住亦無住故無常而妄執為常。
0510b01: 經亡見反說文邪視也。
0510b02: 經舡舫通俗文連舡曰舫併兩舟也。
0510b03: 經後卒得者卒謂蒼卒猶云忽得等也。
0510b04: 經覆復生疑覆音福或非二字是下句首今亦無常
0510b05: 是。
0510b06: 不生不滅義者正與淨名義合以此半偈是大涅槃
0510b07: 一邊之用故初師所解云是方便者全是小義與經
0510b08: 意反。
0510b09: 經炎旱爾雅炎炎謂熏也謂旱氣熏灼人也。
0510b10: 經薄祐胡古反爾雅祐福也天之福也。
0510b11: 經開空法道者謂此偈是開顯空法之道也此指中
0510b12: 道不思議空。
0510b13: 文云下釋寂滅義二初據體反難。
0510b14: 寂生為樂不者意問且諸法不生而般若生是則體
0510b15: 非智斷而智斷宛然既約斷德乃云寂滅為樂此即
0510b16: 諸法不生也還可約智德云寂生為樂否此即般若
0510b17: 生也。
0510b18: 答任下舉義順答二初縱奪。
0510b19: 任道是例者謂若縱任無方之說者則誠如所故
0510b20: 云是例。
0510b21: 不任下若不縱任無方為消釋偈文區別真妄則不
0510b22: 如所故不例。
0510b23: 言任道者任謂縱任道即言說也。
0510b24: 生起下正答。
0510c01: 正取除生除滅等者謂涅槃是斷德故此明引昔證
0510c02: 求涅槃故若求涅槃若可云寂生為樂今約涅槃故
0510c03: 云不例。
0510c04: 
0510c05: 涅槃經疏三德指歸卷第十一
