0785a12: 
0785a13: 
0785a14: No. 674-11
0785a15:  法華懸譚
0785a16: 
0785a17: 古法華山僧伽　淨挺　著
0785a18: 亭山道人王益朋
0785a19: 　始寧且庵禪者顧豹文　閱
0785a20: 問。蓮華未出水時如何。答云蓮華。問。出水後如何。答
0785a21: 云荷葉。於此會得。則襲襲香風涼生殿角。吹去萎花
0785a22: 更雨新者。一剎那間說法已巳畢。可笑他黃面老子費
0785a23: 盡許多神力。說法華經。文殊牽犁。普賢拽耙。駕著一
0785a24: 匹大白牛。引動他許多天子天女。情與無情。人非人
0785b01: 等。聽得耳熱。看得眼花。一家有事百家忙。大樂說菩
0785b02: 薩。智積菩薩。藥王菩薩。藥上菩薩。彌勒菩薩。勇施菩
0785b03: 薩。得大勢菩薩。宿王華菩薩。上行意菩薩。莊嚴王菩
0785b04: 薩。無盡意菩薩。觀世音菩薩。華德菩薩。或有說或無
0785b05: 說。拖拖扯扯。扶起破沙盆。於其中間。喜得不曾說著
0785b06: 一字。且道如何是法華經。若說四諦法。尋常為聲聞
0785b07: 人說過的。非法華經。若說十二因緣法。尋常為辟支
0785b08: 人說過的。非法華經。若說六波羅蜜法。尋常為菩薩
0785b09: 說。說了又說。亦非法華經。若謂眉間白毫放光。頂髻
0785b10: 放光。現廣長舌相上至梵天。是說法華經。尋常舍衛
0785b11: 國裏。白鷺池邊。時時出現也。是除夜舊門神。一總沒
0785b12: 交涉。若謂入於三昧嘿然不動。止止不說。是說法華
0785b13: 經。這個越發。是摩竭國中現成圈繢。有甚希奇。恁般
0785b14: 賣弄。是了是了。佛不云乎。如優曇華時一現耳。世尊
0785b15: 不起於座。天雨曼陀羅華曼殊沙華。說法華經已巳竟
0785b16: 也未必然。須菩提宴坐。帝釋雨華。此土華林園中天
0785b17: 雨金屑寶花。不聞是說法華三昧。這不是。那不是。畢
0785b18: 竟如何是法華經。呀呀呀。錯過了也。去年今日此門
0785b19: 中。人面花華相映紅。人面不知何處去。桃花依舊笑
0785b20: 春風。耆闍崛山好個消息。說無量義經。入無量義處
0785b21: 三昧。此世界他世界。今世界古世界。攪做一塊。混做
0785b22: 一團。不消雨華。不消放光。人人鼻孔朝天。個個跟
0785b23: 著地。盡大地一切眾生一時授記作佛了也。乃往古
0785b24: 世妙音菩薩得妙幢相三昧。法華三昧。淨德三昧。宿
0785c01: 王華三昧。無緣三昧。智印三昧。解一切眾生語言三
0785c02: 昧。集一切功德三昧。清淨三昧。神通遊戲三昧。慧炬
0785c03: 三昧。莊嚴王三昧。淨光明三昧。淨藏三昧。不共三昧。
0785c04: 日旋三昧。總不出此無量義三昧。當爾之時。文殊師
0785c05: 利法王子斬關而入。掀倒禪床。喝散大眾。馬祖陞堂。
0785c06: 百丈卷席。不為分外。待他老瞿曇粧模做樣。放出一
0785c07: 道白光。射東方小小國土。撒泥撒砂。堪作甚麼。十方
0785c08: 齊擊鼓。十處一時聞。何不放他百千萬億寶光。射遍
0785c09: 百千萬億塵沙諸國。可可的射到東方。堪作甚麼。諸
0785c10: 仁者莫眼花麼。曼殊童子隨邪逐惡。說許多般屋裏。
0785c11: 販揚州赤土塗牛妳。妙光菩薩七佛之師。果然果然。
0785c12: 爭奈瞿曇面前出一個女子定不得。日面佛月面佛
0785c13: 日月燈明佛。都在他老瞿曇面門出入。乃至百千萬
0785c14: 億文殊。在在處處。遍滿恒河。喚那一個作曼殊童子。
0785c15: 然燈老古錐。也在他家屋簷頭下過來。如法王子受
0785c16: 灌頂位。八王子十六王子歷歷分明。洞山五位王子
0785c17: 煞有來由。從這裏去。知麼知麼。如來為一大事因緣
0785c18: 出現於世。開示悟入佛之知見。種種方便譬喻言辭
0785c19: 而為說法。第一希有甚深難信之法。惟佛與佛乃能
0785c20: 證知。增上慢人不堪任受。五千退席。退亦宜矣。長老
0785c21: 舍利弗抖擻精神。承當個事。取袋來。取火來。瞎驢
0785c22: 滅。若是個皮裏有血的。決定不入這個保社。爭奈
0785c23: 他智如鶖子。忍俊不禁。大踏步向前道。今日乃知真
0785c24: 是佛子從佛口生。從法化生。頭上寶華冠是脫不去
0786a01: 的了。十大弟子。舍利弗智慧第一。迦葉頭陀第一。須
0786a02: 菩提解空第一。目連神通第一。迦旃延論義第一。滿
0786a03: 慈說法第一。阿難多聞第一。羅羅密行第一。一總
0786a04: 成就了也。惟有優波離阿那律。不在其內。總而論之
0786a05: 舍利弗等是化生王子。文殊師利法王子等是誕生
0786a06: 王子。然燈佛等八王子阿佛等十六王子是內生
0786a07: 王子。五百羅漢學無學人是朝生末生王子。分內紹
0786a08: 外紹。別臣種王種。不足疑矣。惟一乘法。分別說三。有
0786a09: 頓有漸。緣立宗趣。是一是二。雪山產大白牛。食其糞
0786a10: 穢。能已巳諸疾。車若不行。打車即是。打牛即是。三界無
0786a11: 安猶如火宅。出火宅坐安車。大丙為御。七聖同途。朝
0786a12: 發崑崙。夕遊天門。莊周屈平莫謂不道。如來等慈視
0786a13: 諸眾生。正猶一父之子。有大家業。須付其人。挂敝由
0786a14: 來顯妙傳。糞掃堆頭。實事。當日飲光尊者在百
0786a15: 萬人天中破顏微笑。正法眼藏涅槃妙心。已巳將徹過
0786a16: 一邊。家醜外揚。又是重新提起。龍王一味普雨所潤。
0786a17: 不同文殊令善財採藥。信手拈來。總只一相一味之
0786a18: 法。傳金欄袈裟外。倒門前剎竿。從此祖禰不了。冤
0786a19: 有頭。債有主。十六王子。一名阿。二名須彌頂。一名
0786a20: 師子音。二名師子相。一名空住。二名常滅。一名帝
0786a21: 相。二名梵相。一名阿彌陀。二名度一切世間苦惱。一
0786a22: 名多摩羅旃檀香神通。二名須彌相。一名雲自在。
0786a23: 二名雲自在王。一名壞一切世間怖畏。二名釋迦牟
0786a24: 尼。八元八愷彼彼同時。這黃面瞿曇那裏是什麼。淨
0786b01: 飯王家悉達太子。大通智勝佛多年老古錐。原來是
0786b02: 個不唧漢。一佛出世。二佛升天。坐久成勞。瞌睡還
0786b03: 不曾醒。一葉落天下秋。雷光石火轉身來。受他無
0786b04: 央數釋梵天王請說法要。嘿然者久之。情知這老漢
0786b05: 也道不得。及乎一五一十。向人天眾前。應個時節。依
0786b06: 舊是趙錢孫李周吳鄭王。四諦十二因緣。聲聞辟支
0786b07: 佛法。我道你有多少奇特。原來原來。有口只堪挂壁。
0786b08: 被人拶著。鼓粥飯氣。轉見不堪。他於法一切不受的
0786b09: 人。略有些子衲僧氣。休休休。請過一邊。推爺向裏
0786b10: 頭去。見麼見麼。他這十六個不孝闡提之子。一哮吼
0786b11: 時。祖父俱盡。轉輪聖王妙德尊。寰宇高明朗太。不
0786b12: 是小可的也。只得忍氣吞聲。同他一班。沒意智的人。
0786b13: 眼睜睜好看。古人道。同時不識祖。這裏還理會得麼。
0786b14: 他寶鏡三昧分明道。個子順于父。又道是寶鏡堂前
0786b15: 轉身就父。為甚麼日月燈明佛口如匾擔。大通智勝
0786b16: 佛手似擂椎。都讓他八王子十六王子出向人前之
0786b17: 乎者也。不見道。還鄉盡屬兒孫事。祖父從來不出門。
0786b18: 譬如王子能成一國之事。法爾如然。不可強也。纔到
0786b19: 化城。未為寶所。波羅蜜波羅蜜。過一程又一程。那邊
0786b20: 更那邊。未是到家田地。如何是到家田地。。客舍并
0786b21: 州已巳十霜。歸心日夜憶咸陽。無端更渡桑乾水。望
0786b22: 并州是故鄉。辛辛苦苦。五百阿羅漢。二千學無學人。
0786b23: 齒落髮白。斷送了一生也。指望個出頭日子。罷罷將
0786b24: 錯就錯。一總發付了。他牟尼珠人不識。如來藏裏親
0786c01: 收得。趙州道。佛之一字吾不喜聞。又道。有佛處不得
0786c02: 住。無佛處急走過。三千里外逢人不得錯舉。摘楊花
0786c03: 摘楊華。且作麼生。。迦葉傳阿難。阿難傳商那和修。
0786c04: 如是乃至優波多提多迦彌遮迦馬鳴龍樹。西天
0786c05: 四七。東土二三。和他天台賢首一班義學禪和。一個
0786c06: 大帽子一齊都下了。善男子善女人。一針一草。一
0786c07: 色一香。禮拜供養。念佛行持。一入其中。自然開悟。譬
0786c08: 之鑿井漸入漸深。佛言誠實不欺汝也。空講經。無
0786c09: 情說法。有多寶塔從地湧出。贊言善哉善哉。急著眼
0786c10: 看。有者道。石言於晉。神降於莘。禍事禍事。還諦當麼。
0786c11: 離浮圖今現在。佛滅度後。八萬四千舍利。造八萬
0786c12: 四千塔。一一舍利。一一全身。佛身充滿於恒沙。在在
0786c13: 處處築著磕著。且往古世劫飛盡。這多寶佛又不
0786c14: 知在。威音王已巳前。威音王已巳後。龍龍鐘鐘。半死半活。
0786c15: 六根不具。七識不全。走向人前討甚麼。如今人只
0786c16: 解道三身一身。釋迦佛是報身佛。多寶佛是法身佛。
0786c17: 他方百千萬億是化身佛。說此大乘經典。三身普會
0786c18: 異口同宣。現前大眾湧入空得未曾有。莫錯莫錯。
0786c19: 眉橫鼻直。鵠曰烏玄。文殊是文殊。文喜是文喜。毗目
0786c20: 仙人執善財手。即自見身遍滿空。及乎放手。原在
0786c21: 本處。孫行者者行孫。老瞿曇使個障眼法兒。哄弄人
0786c22: 家男女。具不要采釆他。只這藍藍縷縷。多寶老凍儂。也
0786c23: 是個魂不散的死漢。然雖如此。渠不是我。我正是渠。
0786c24: 倩女離魂。畢竟那個是真那個是假。若人識得。只消
0787a01: 道個勘破了也。此土丘陵坑坎荊棘瓦礫。原來是黃
0787a02: 金七寶所成。我道珊瑚琉璃真珠瑪瑙。正是坑坎丘
0787a03: 陵荊棘瓦礫。有兩樣麼。有利無利不離行市。老瞿曇
0787a04: 也知非。且退身在寶塔中。道個老僧罪過。貧兒思
0787a05: 舊債。猛可的想。著他惡友。太子多生。歷劫把髻投衙。
0787a06: 也全得他力。龍象蹴踏非驢所堪。全得他力。咬牙
0787a07: 封雍齒。泣涕斬丁公。他提婆達多。灑灑落落。好個丈
0787a08: 夫。爭肯受伊。囊藏被蓋。待世尊入地獄。我乃出地獄。
0787a09: 幾乎錯喚你做魔王。男兒自有衝天志。不向他人行
0787a10: 處行。切忌切忌。他龍女八歲。竟往南方世界成等正
0787a11: 覺。且道承誰恩力。老瞿曇好不耐煩。終日口巴巴的。
0787a12: 授記作佛。待未來世。待未來世有甚了期。這小妮子。
0787a13: 獨步大方。如壯士展臂。不藉他力。曼殊童子因風吹
0787a14: 火。借婆衫子拜婆年也。只解看舍利弗。舍利弗當日
0787a15: 毗耶會裏遇月上女。失一機。如今又來納些敗缺。
0787a16: 靈照一個籃子。從他屍陀林中七賢女處傳授將來。
0787a17: 與伊凌行婆俞道婆燒庵婆子偷婆子臺山婆子
0787a18: 鄂渚婆子。一類倚草附木之魂。成逐隊走也。若到
0787a19: 老僧手中。和他八歲小女兒。在無垢世界喚將轉來。
0787a20: 貶向銕圍山去。他波闍波提比丘尼耶輸比丘尼看
0787a21: 得眼熱。思量奪市搶行。釋迦老子硬如生銕。軟似綿
0787a22: 團。便不違所請。莫不是妄授記麼。見道容易。守道
0787a23: 難。道人行處如火消。卒難近傍。不是與人難共住。
0787a24: 大都緇素要分明。除二時粥飯外。是雜用心。于法不
0787b01: 得放逸。不戲論說法。平等說法。不多說法。方便隨宜
0787b02: 說法。誓不為小乘人說法。四十九年不說一法。如髻
0787b03: 中珠不妄授人。如來為一大事因緣出現于世。時節
0787b04: 若至。其理自彰。現前異類諸眾生等。鬍張三。黑李四。
0787b05: 東村王大姐。間壁小二哥。十字街頭廖鬍子。和他燈
0787b06: 籠露柱凳子香臺。壯丹花。木犀花。石敢當。痒和子。
0787b07: 兒狗子。蚯蚓烏龜。蜋蟭螟。乃至一絲一粟。一色一
0787b08: 聲。頭頭上顯。物物上彰。三十二相八十種好。所在圓
0787b09: 成。不移而具。如來應供正知明行足善逝世間解
0787b10: 無上士調御丈夫天人師佛世尊。吾今為汝保任此
0787b11: 事。終不也。快哉快哉。百千萬億諸菩薩等。在於娑
0787b12: 婆世界之下空中住。今悉夾集。撞頭磕額。是處產
0787b13: 芳草。滿街皆聖人。有甚疑惑。住住住。耆闍崛山在王
0787b14: 舍城中。佛最後說法。將次涅槃。這年歲是有限的。屈
0787b15: 指算來也。不多幾日。動云五十小劫六十小劫。欺誑
0787b17: 恐人不信。道無邊剎海。自他不隔於毫端。十世古
0787b18: 今。始終不離於當念。如今從直供招。謂祗如半日。祗
0787b19: 共彈指。這也罷了。又道從生至生。我實不死。趙人
0787b20: 欒大。燕人李少君。方士徐福。大言不慚。丫角女子白
0787b21: 頭兒。此則難信。乘白象降王宮。豈不是生。露雙足出
0787b22: 金棺。豈不是死。那知他雲駛月運。舟行岸移。旋嵐偃
0787b23: 嶽而不動。江河競注而不流。日月麗天而不周。野馬
0787b24: 飄鼓而常靜。東湧西沒。捨身現身。如世良醫。憐子失
0787c01: 心。實未嘗死而謂已巳死。移山門入佛殿。舉芥子內須
0787c02: 彌。三驢子弄蹄行。兩個泥牛入海。裏飯桶裏
0787c03: 水未為奇特。盡大地是一卷經。盡大地是一隻眼。以
0787c04: 如是眼。持如是經。出息不入眾緣。入息不居陰界。常
0787c05: 轉如是經百千萬億卷。有麼有麼。財法二施等無差
0787c06: 別。莫更向這裏下得一轉麼。啞人解語。聾人解聽。枯
0787c07: 木裏龍吟。髑觸髏裏眼睛。論什麼八百功德千二百功
0787c08: 德。楞嚴會上也不較多。這裏重來著楔。睦州問陳操
0787c09: 尚書。見說尚書看法華經。經中道。治世語言資生產
0787c10: 業皆與實相不相違背。且道非非想天幾人墮位。只
0787c11: 此一問。他陳操尚書目瞪口呆。還說什麼六根清淨。
0787c12: 雖然雖然。我不敢輕于汝等。汝等諸人終當作佛。往
0787c13: 昔劫中。然燈佛為王子時。我為常不輕菩薩。每向人
0787c14: 作如是說。呀呀。話墜也。話墮也。舌頭不在口裏。出廣
0787c15: 長舌相。身諸毛孔放百寶光。如帝網珠。光光相入。翣
0787c16: 時之間。十方世界通達無礙如一佛土。此土他方不
0787c17: 容揀擇。十方無壁落。四面亦無門。上至有頂。下至阿
0787c18: 鼻。有多少隔礙。琉璃古殿照明月。三更不借夜明簾。
0787c19: 諸人曾見麼。眾生界盡。眾生名字悉空。都來總是菩
0787c20: 薩了摩菩薩頂。授記說法。祗說這個法。於其中間。不
0787c21: 一不異。爾時十方諸佛各還本土。天是天。地是地。山
0787c22: 是山。水是水。你是你。我是我。大抵還他肌骨。好不搽
0787c23: 紅粉也。風流一期。佛事約莫成辦了也。有一段菩
0787c24: 薩因緣。不曾說破。藥王菩薩於往古世。得現一切色
0788a01: 身三昧。燒身燒臂。供養如來。大死活。無手人行拳。
0788a02: 是和身拶入的一個樣子。阿逸多阿逸多。號為求名。
0788a03: 相去多少。如今還有恁般人麼。無志之徒自甘退屈。
0788a04: 南天台北五臺。踏翻許多州縣。向外尋求。驀地歸來。
0788a05: 眉毛只在眼上。我此道場巍巍堂堂。文殊已巳擎香水
0788a06: 去。普賢又負淨瓶來。過去七佛與未來千佛在拂子
0788a07: 拄杖頭。過東過西。奔走聽命。頂門上一道寶光。直射
0788a08: 梵天。飛過威音那畔。重重無盡。主伴交參。他妙音菩
0788a09: 薩分明向娑婆世界。按下雲頭。稽首作禮。三萬二千
0788a10: 師子之座。維摩丈室不迫不隘。何況於今。諸仁者莫
0788a11: 自退屈。彼既丈夫。我亦爾爾。娑婆世界七寶莊嚴。攝
0788a12: 入三千大千。十方諸佛一切國土。十六王子一時作
0788a13: 佛。奔走輻輳。齊至娑婆。低頭合掌。他黃面瞿曇口喃
0788a14: 喃道。渭城朝雨浥輕塵。客舍青青柳色新。勸君更盡
0788a15: 一杯酒。西出陽關無故人。我為法王。于法自在。這普
0788a16: 現色身三昧。比比皆然。非菩薩非不菩薩。大眾莫退
0788a17: 屈好。華德菩薩。在過去雲雷音王佛前。夙植德本。於
0788a18: 今分身無數。十方剎。不可思議。觀世音菩薩。過去
0788a19: 正法明如來。其隱自在神足之力。亦分身無數。十
0788a20: 方剎不可思議。或現辟支佛身。或現聲聞身。乃至或
0788a21: 現天龍夜叉乾闥婆阿修羅迦樓羅緊那羅摩羅
0788a22: 伽人非人等身。頭長三尺。頸二分。夜叉心菩薩面。
0788a23: 木啼午夜。芻狗吠天明。切莫正眼覷著。大事因緣
0788a24: 一時了畢。如來尋常說法。即說陀羅尼謂為密部。使
0788b01: 人受持。今日倒行。此令菩薩乃至諸天鬼神鬼子母。
0788b02: 撥動琵琶。共歌一曲。見麼見麼。鴉之鳴鳴。鵲之唶唶。
0788b03: 吽吽吽。咩咩咩。一齊演出。且道滯羸藤林荒禪子
0788b04: 訝中眉垂。是密部不是密部。藥王藥上身上出水。身
0788b05: 下出火。身下出水。身上出火。大中現小。小中現大。入
0788b06: 地如水。履水如地。你諸人莫作奇特商量麼。日月燈
0788b07: 明佛。雲自在王佛。娑羅樹王佛。一佛二佛。三四五佛。
0788b08: 直說到樓至如來。有甚麼限。說得一丈。不如行得一
0788b09: 尺。說得一尺。不如行得一寸。文殊智。普賢行。如車二
0788b10: 輪。如鳥二翼。這普賢菩薩是少他不得的。東震旦國
0788b11: 有人親見普賢綰雙髻持梵夾。法華會上普賢後來。
0788b12: 乘六牙白象。說陀羅尼。畢竟普賢毛孔是多少大。爾
0788b13: 時世尊與多寶佛。在寶塔中。同聲唱言。久嘿斯要。不
0788b14: 務速說。時多寶塔忽然不現。天山雪後海風寒。橫笛
0788b15: 偏吹行路難。磧裏征人三十萬。一時回首月中看。
0788b16: 
0788b17: 法華懸談終
