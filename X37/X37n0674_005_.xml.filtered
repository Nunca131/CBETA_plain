0758a14: 
0758a15: 
0758a16: 
0758a17: 
0758a18: 圓覺連珠序
0758a19: 自波翻船子。夢斷鴦湖。松戴鳥窠。依然寶石遙遙千
0758a20: 載。俍亭和尚獨振宗風。今日之澧陽藥嶠也。余舊本
0758a21: 通門。重來問道。讀圓覺連珠一帙。以雲間雒下之驚
0758a22: 才。寫白鷺竹林之遺意。昔陳思子建傳梵響於魚山。
0758a23: 鳳閣彥和走雕龍於竺國。樂旨潘詞瞠乎後矣。若乃
0758a24: 春風芻狗徹桃源。夜月木啼殘玉漏。長蘆進而
0758b01: 比肩。中望之卷舌。尤非風穴鏡清。所能及也。是為
0758b02: 序。禹航弟子嚴曾智鼎敬題
0758b03: 
0758b04: No. 674-5
0758b05:  圓覺連珠
0758b06: 愚庵俍亭　淨挺　著
0758b07: 同門　朱昇淨儲
0758b08: 　吳百朋淨琬　閱
0758b09: 
0758b10: 略序
0758b11: 相國裴休云。統眾德而大備。爍昏而獨照。故曰圓
0758b12: 覺。圭密公。親承荷澤。究一雨之所霑。窮五教之殊
0758b13: 致。因為之疏云爾。圭序曰。專一氣而致柔。修一心
0758b14: 而成道。妙粹炳煥靈明。德用無邊皆同一性。性
0758b15: 起為相。境智歷然。蓋種種幻化生於覺心。幻盡覺圓
0758b16: 心通法遍。所謂空不生華金無重者矣。一言之下
0758b17: 心地開通。一軸之中義天朗耀。極思研精以傳來學。
0758b18: 真歇悟空中普應有偈頌。各殊妙。挺慚固陋。更
0758b19: 為短言。用連珠體。有宗有因有喻。末仍頌云。
0758b20: 神通大光明藏不二隨順現諸淨土。
0758b21: 蓋聞。圓極則智湛淵澄。覺滿則光瑩朗徹。何則以明
0758b22: 覯物者明麗於空。攝物入明者物合其照。是以重暉
0758b23: 耀夜無間阻深。千珠納光必窮郛廓。
0758b24: 頌云。黃樓。鸚鵡洲。漢陽此去正優遊。磨磚作鏡。千
0758c01: 古使人愁。祖師家慣饒舌說道。吾心似秋月。白中黑。
0758c02: 黑中白。亡與未亡。光境何物。
0758c03: 文殊菩薩章
0758c04: 蓋聞。六本淨非塵累之可攖。一道澄清豈見網之
0758c05: 得及。何則返原契性性不能覆其纖微。鑑盡彌空空
0758c06: 無所遁其餘影。是以天池皎皎必無假於投珠。舜若
0758c07: 濛濛抑奚嫌於墮葉。
0758c08: 蓋聞。情生境納舉不出乎內心。體變事懸率相緣於
0758c09: 塵慮。何則死生形役者心非其心。來往道殊者慮匪
0758c10: 其慮。是以張弧之見鬼載一車。齊物之譚雞懸三足。
0758c11: 蓋聞。得全於覺者夢偽所不能。得全於天者人損
0758c12: 所不能入。何則神還其漠故恬以頤和。德儷於常故
0758c13: 湛以表素。是以鈞天之奏不聞舉國而謀。華胥之遊
0758c14: 豈復乘雲而拜。
0758c15: 頌云。三世諸佛不知有。金毛獅子變作狗。黧奴白牯
0758c16: 知有。笑煞曹山好顛酒。文殊文殊。出乖露醜。第二
0758c17: 月第二月。古人且要問□。畢竟是第幾月。
0758c18: 普賢菩薩章
0758c19: 蓋聞。式周元始者觀在象先。廓落塵埃者灼居域外。
0758c20: 何則行披披而從幻。豈歷幻以求真。紛總總之非真。
0758c21: 固了真而是幻。是以乘風白絮無翼而飛。入壑黃雲
0758c22: 絕而走。
0758c23: 蓋聞。物之生也非物故雖生而不生。道之化也非道
0758c24: 故及化而逾化。何則析體則離膚寸之庸。觀空則無
0759a01: 絫黎之積。是以燧人秉御劫有沉。火正耀靈林無
0759a02: 堅木。
0759a03: 蓋聞。駕神龍以奠極不逐方隅。整羲馭以規天應離
0759a04: 躔次。何則無為者無所不為。一治者不復更治。是以
0759a05: 塗山之國石女生兒。汾河之老人搏影。
0759a06: 頌云。空悠悠空悠悠。誰說金星現到頭。飛煙滅。彼
0759a07: 此一齊休。幻人撫掌呵呵笑。幻法從來多巧妙。南山
0759a08: 虎咬大蟲。東海鯉魚跳。有照有用。有玄有要。
0759a09: 普眼菩薩章
0759a10: 蓋聞。住無可住者心擬涉而路窮。思無可思者口欲
0759a11: 緣而辭喪。何則望空以測影徒益觀摹。叩寂寞以
0759a12: 求音用勞瞻歎。是以千年蓮葉必有元龜之毛。萬里
0759a13: 桂輪豈聞燋兔之角。
0759a14: 蓋聞。積物物而成我故物在我中。析我我而歸物故
0759a15: 我周物外。何則知吾之非我者必對境而如遺。觀道
0759a16: 之即物者抑舉量而自足。是以秦臺之鏡照照靡虧。
0759a17: 隋侯之珠光光比耀。
0759a18: 蓋聞。總經途之智則區域不殊。超形有之觀則神字
0759a19: 睟溢。何則并慮故可任其分。兩行故並忘其一。是以
0759a20: 鐙王攝影能生室之明。瞳子舒光遂折若華之照。
0759a21: 頌云。牟尼珠今始識。如來藏裏收不得。象罔遇之而
0759a22: 若存若亡。二龍爭之而不出不入。絳雪帶玄烏非
0759a23: 黑。秋清一片白如練。過影仙人掩團扇。薦不薦。打破
0759a24: 鏡來。與汝相見。
0759b01: 金剛藏菩薩章
0759b02: 蓋聞。澄源本寂而濁智亂其渟泓。古炬彌空而蓬心
0759b03: 發其頑焰。何則道殊動止者必非一致之揆。情存去
0759b04: 來者中有不全之數。是以眶生赤眚垂髮參差。目有
0759b05: 浮翳水論洄澓。
0759b06: 蓋聞。盪精玄表者因新故以為居。寓形眾流者任方
0759b07: 圓於一器。何則彼非我也故在廣不亂其。我猶物
0759b08: 也故入紛彌見其獨。是以軒轅鑄鼎不雜鉛丹。神禹
0759b09: 範金未容砂石。
0759b10: 蓋聞。心與道會去離耳目之鄉。神與融理超越意言
0759b11: 之表。何則見所見者不見所不見。聞所聞者不聞所
0759b12: 不聞。是以鷽鳩之足墮於枌榆。蚊虻之肩絀於華岱。
0759b13: 頌云。雲駛月運。舟行岸移。歷落桃華信馬蹄。死生路
0759b14: 上把手萬山。齊休擬議漫思維。誰將螢火爇須彌。從
0759b15: 來金矢法。一印印成泥。
0759b16: 彌勒菩薩章
0759b17: 蓋聞。物相生而有滋滋者以欲為性。物相遇而後聚
0759b18: 聚者以愛為命。何則影從影者望影而迷其影。幻逐
0759b19: 幻者非幻亦入於幻。是以四生總總比奔車之無定
0759b20: 輪。大造茫茫猶渴之匪實相。
0759b21: 蓋聞。任運而適者無動不與道咸。稱物為施者嚮方
0759b22: 必以矩合。何則天人博設始終有以一其趨。頓漸依
0759b23: 分洪纖無所越其致。是以培塿之細可增益於崑崙。
0759b24: 蹄涔之微亦全納於滄溟。
0759c01: 蓋聞。棄智就愚者用其智寧用其愚。捨聖入凡者任
0759c02: 其凡不任其聖。何則廣已巳而造其大。故逆順有所不
0759c03: 拘。納物而入於樊。故存亡與之為一。是以文王醢子
0759c04: 哀江漢之臣鄰。伊尹烹牛報空桑之魚鱉。
0759c05: 頌云。樓閣門前可奈何。相逢拍手笑呵呵。一文錢討
0759c06: 甚的。揭諦揭諦破布袋。盛著些波羅波羅。疥狗瘋。
0759c07: 盡往南方成佛。寒山拾得。打從地獄經過。說甚麼宗
0759c08: 趣頓漸。婆婆和和。左青原右南嶽。一齊是外道天魔。
0759c09: 好大哥好大哥。且與君家唱哩囉。
0759c10: 清淨慧菩薩章
0759c11: 蓋聞。參差應者非無小大之規。玄同一齊者豈有
0759c12: 偏全之量。何則吹萬則萬莫能該。返極則極不言數。
0759c13: 是以爍迦羅眼渺塵劫而觀空。庵摩羅掌曠昭曠以
0759c14: 盡類。
0759c15: 蓋聞。情含眾非卑以明尊。足蹈大方不守此以
0759c16: 遺彼。何則澄之不清故淆之不濁。推之不去故輓之
0759c17: 不來。是以迷頭認境徒觀鏡裏之頭。標指見月疑
0759c18: 月中之指。
0759c19: 蓋聞。漠漠者侗乎未孩。冥冥蒙蒙者窅焉若喪。
0759c20: 何則心不隔於有無。情奚間於取捨。是以春風芻狗
0759c21: 徹桃源。夜月木啼殘玉漏。
0759c22: 頌云。洗臉摸著鼻頭。眉毛只在眼上。箜篌吹徹鳳凰
0759c23: 城。珍珠撒遍芙蓉帳。說甚的。函蓋乾坤。截斷眾流。隨
0759c24: 波逐浪。一隊野狐精。個個把亡僧禮葬。懷州牛喫禾。
0760a01: 益州馬腹脹。石女高歌。銕人弄棒。任死生忘得喪。六
0760a02: 根不具。七識不全。太煞是逍遙放曠。啐啐啐。柳絮毛
0760a03: 滾滾。梨華蛺蝶飛飛。露柱遭殃。燈籠造謗。
0760a04: 威德自在菩薩章
0760a05: 蓋聞。理無趨向非建理而設其標也。道絕形言非懸
0760a06: 道而為之的也。何則奚思奚慮者寧矜務於周容。寬
0760a07: 兮綽兮者亦游衍於明旦。是以大鵬展翼不歷墀。
0760a08: 應龍搏雲豈由戶闥。
0760a09: 蓋聞。天宇湛一者返景而符。光融廓徹者覽微而鑑。
0760a10: 何則觀心則官止於符。開務則物入其鑑。是以土爰
0760a11: 稼穡含物化光。鏡納重明因時逸豫。
0760a12: 蓋聞。求定者反亂不如無定而亂莫之從也。趨明者
0760a14: 為遊。大覺不言自然成契。是以歌管在廟者神降在
0760a15: 庭。鼓鐘於官者聲聞於外。
0760a16: 頌云。薄伽梵涅槃門。門門迴互境分明。東西南北。一
0760a17: 路坦然平。桃華沒。斥鷃來庭。不了事弄精魂。千年
0760a18: 百歲。拖個死屍靈。驀直去。太惺惺。玄關鳥道。草鞋繩
0760a19: 索絆君行。荊棘林中運步。夜明簾外翻身。出頭天外
0760a20: 看。誰是恁般人。須信道。從門入者不是家珍。
0760a21: 辨音菩薩章
0760a22: 蓋聞。多者一之反而不知即一可以觀多。分者合之
0760a23: 殊而不知因分逾以得合。何則銖銖積之至鈞石。則
0760a24: 不任其數矣。寸寸掄之至微渺。則遂於矣。是以
0760b01: 容成辨律而慎審於環中。伶倫考音而致齊於谷應。
0760b02: 蓋聞。行周浹於八表彌前後而悉入於房。理溟滓於
0760b03: 四歷險夷而不蹈其跡。何則亦趨亦步者示我驅
0760b04: 馳。無軌無方者超諸援畔。是以衡輓之用足而遇
0760b05: 王良。輪蹄之間舉首而失造父。
0760b06: 蓋聞。望道而赴者一往情移。與化俱徂者怡然理順。
0760b07: 何則無主於中則無以發其志。不達於岸則無以和
0760b08: 其倪。是以翻翻白正當任意而消。綰綰華巾亦復
0760b09: 迎而解。
0760b10: 頌云。六六三十六。五五二十五。趙州無雲。門普普。化
0760b11: 搖鈴。金牛作舞。禾山打破鼓。堪笑堪疑。玄沙汝虎。蒼
0760b12: 天蒼天。無事饒冤苦。難難難。十石芝樹上攤。單三
0760b13: 複三。前三後三。鴛鴦枕畔珠淚。
0760b14: 淨諸業障菩薩章
0760b15: 蓋聞。物大於己巳將見物而疑物。己巳大於物亦見己巳而
0760b16: 迷己巳。何則躡形有之者必無返身之知。沉內景之
0760b17: 觀者未免拘墟之智。是以孟賁雖勇不舉體膚。離朱
0760b18: 極明難睹目睫。
0760b19: 蓋聞。超然意表發夷曠於靈襟。寂爾中恬任清於
0760b20: 奧府。何則背塵入覺者不知覺即迷塵。捨有循空者
0760b21: 竊恐空仍滯有。是以風行水上何妄非真。天在山中
0760b22: 指正為倒。
0760b23: 蓋聞。化與化而靡極故體道必忘其玄。息與息以相
0760b24: 吹故歷物不留其準。何則朕雖絕矣而離朕者勿雖。
0760c01: 慮盡捐矣而遣慮者未遣。是以幽人入夜逝魄相尋。
0760c02: 臘月流澌春冰不泮。
0760c03: 頌云。暗不棲巢。明不越戶。身雖而在途。語帶玄而
0760c04: 無路。但形文彩。即屬染污。聾者使之聞。盲者使之睹。
0760c05: 堪笑時人邯鄲學唐步。命根不斷增長我見。輪他
0760c06: 克賓維那一場法戰。岐途兮亡羊。心不息兮走正狂。
0760c07: 認賊為子兮喚奴作郎。
0760c08: 普覺菩薩章
0760c09: 蓋聞。不囿於物者頹然任運而運與道俱。無係於心
0760c10: 者嗒焉忘情而情與古會。何則未嘗在也未嘗不在
0760c11: 也。無乎適也無乎不適也。是以東山破斧感動風雷。
0760c12: 西狩獲麟象傳箕斗。
0760c13: 蓋聞。狃於近見必執偏而廢其全。習於故聞將取小
0760c14: 而遺其大。何則作之固非任之亦執其咎。止之多失
0760c15: 滅之尤罹其殃。是以情志之癖倉公憫其可憐。膏肓盲
0760c16: 之原醫緩望而走。
0760c17: 蓋聞。潛神冥極憂樂不以入其懷。息意淵微動靜不
0760c18: 以干其慮。何則泯怨亦因而忘其親。絕愛即無所用
0760c19: 其憎。是以蒼龍臥月漫勞折角之鞭。玉馬奔風不窘
0760c20: 弄蹄之駕。
0760c21: 頌云。一圭一刀。一匕一勺。作者好求無病藥。漏笊籬。
0760c22: 破木杓。久嚮趙州。到來一條略彴。綿州附子益州薑。
0760c23: 大煞大煞。曹山病病山病。偏不坐偏。正不居正。不病
0760c24: 者來看和尚麼。老僧看他有分。
0761a01: 圓覺菩薩章
0761a02: 蓋聞。神志耑則窮微集逸。情慮并則考道玄。何則
0761a03: 宇泰定而光通。心塞淵而闓豫。是以耳目靜好三月
0761a04: 坐忘。商旅不行七日來復。
0761a05: 蓋聞。身居軌物故不戒而心孚。性守宮庭故無欲而
0761a06: 智正。何則非內也非外也。收神聽於和平。於彼乎於
0761a07: 此乎。儼帝降於左右。是以黃琮蒼璧屢薦郊坼。藻火
0761a08: 辰星時嚴路寢。
0761a09: 蓋聞。藏天下於天下故在宥者不勞。運一心於一心
0761a10: 故照臨者不匱。何則寓形自物物在而我分之也。考
0761a11: 道由我我先而物合之也。是以箕風畢雨庶徵者皇
0761a12: 建之符。石隕鷁飛辨類者體元之事。
0761a13: 頌云。九旬休夏為誰忙。烹石虎打羚羊。迦葉眉毛丈
0761a14: 二長。剎竿放倒。漸漸好商量。最上一竅絕玄絕妙。泥
0761a15: 金剛打拳。木羅漢跳。石敢當呵呵大笑。東壁葫蘆
0761a16: 低聲報道。獼猴闖入道場。大虫褁著紙帽。
0761a17: 賢善首菩薩章
0761a18: 蓋聞。立言居要非瀚漫不收之言。踞論入微豈畢近
0761a19: 苟且之論。何則言渺眾慮者七十子奉其指歸。論攝
0761a20: 機者五千文入其標準。是以泱泱東海河伯望洋。
0761a21: 嶽嶽岱宗梁父屏息。
0761a22: 蓋聞。羲軒堯禹不嫌接席而謀。崆峒廣成豈難望影
0761a23: 而赴。何則理無殊理故千聖於余心。文多舊文故
0761a24: 詞一乎己巳口。是以玄龜入雒無取大撓。白馬遊河
0761b01: 不勞蒼頡。
0761b02: 蓋聞。非明非暗故在兩有所不居。亦白亦玄故履中
0761b03: 更失其任。何則貴不入聖者賤不趨凡。高不守真者
0761b04: 卑不背俗。是以現身護世嘗持一卷之經。息影逃
0761b05: 不挂半綸之網。
0761b06: 頌云。一函經一函經。大地山河努眼睛。鏤空出屑。
0761b07: 鬼成文。盂枘子重三斤。綠楊芳草。子規夜半喚聲
0761b08: 聲。髑髏驚起。枯木龍吟。天津橋上日午打三更。脫
0761b09: 烏龜嶺外行。只憂他雲門拄杖。觸著帝天鼻孔。雨下
0761b10: 盆傾。
0761b11: 
0761b12: 圓覺連珠終
