0771b01: No. 674-8
0771b02:  彌陀舌相
0771b03: 
0771b04: 西溪俍亭挺　著
0771b05: 同學　吳山濤
0771b06: 　戴斑立　仝閱
0771b07: 
0771b08: 問。如來說法四眾臨筵。為甚麼彌陀會中比丘尼優
0771b09: 婆夷以及人非人等一齊不到。答。成佛久矣。
0771b10: 頌。清淨從來無女人。畜生那敢並追尋。獨憐共命頻
0771b11: 伽鳥。古佛光中再現身。
0771b12: 問。迢迢十萬乃是西方。為甚又說箇惟心淨土。答。不
0771b13: 信長安在日邊。
0771b14: 頌。白鷺池邊半畝居。綠楊兩岸間芙蕖。怪他無限癡
0771b15: 男女。奔走迢迢十萬餘。
0771b16: 問。彌陀佛今現在是果然麼。答。錯過不少。
0771b17: 頌。古佛過去久矣。快把淨瓶扶起。分明渡水逢渠。原
0771b18: 來是姓。張的老李。
0771b19: 問。極樂國土清淨有餘。說什麼硨磲碼瑪。答。暴富貧
0771b20: 兒自古多。
0771b21: 頌。釋迦貧迦葉富。玉泉皓前世不修。打倒了葡萄棚。
0771b22: 留得一條布褲。阿逸多阿逸多。太無厭生。討個大光
0771b23: 錢認主顧。
0771b24: 問。東方不動地璃光菩薩。亦與西方無勝世界安
0771c01: 養一般。為甚麼落日懸鼓耑以生西為念。答。切忌指
0771c02: 東話西。
0771c03: 頌。一為遷客去長沙。西望長安不見家。黃樓中吹
0771c04: 玉笛。江城五月落梅花。
0771c05: 問。妙華供養遍往十方。仍以須臾還至本國。莫是神
0771c06: 足通麼。答。不許夜行投明須到。
0771c07: 頌。驢兒三弄蹄行。木馬臨風吼幾群。無足鐵牛連
0771c08: 夜走。看煞區區沒眼人。
0771c09: 問。孔鸚鵡演暢法音。喚他作畜生得麼。答。雖行畜
0771c10: 生行不得畜生報。
0771c11: 頌。燕子飛燕子飛。何處黃鶯帶雨啼。更杜流血。雙
0771c12: 雙瓦踏破柔荑。
0771c13: 問。寶樹出音使人念佛。無情說法在在有之。是果然
0771c14: 否。答。燈籠拍手笑呵呵。
0771c15: 頌。燈籠拍手。露柱開口。八角磨盤空裏走。喫不盡沽
0771c16: 來酒。說甚麼趙州無常州有。切忌切忌播揚家醜。
0771c17: 問。人民國土無量僧祇成佛以來今止十劫。然則十
0771c18: 劫以前當不得名為極樂也。答。春風是處馬蹄香。
0771c19: 頌。無量阿僧祇劫。怪道不生不滅。東風搖曳柳絲長。
0771c20: 三箇烏龜證箇鱉。果然是秤錘嚼鐵。
0771c21: 問。補處稱尊。獨許一生授記。為甚麼有餘方便令他
0771c22: 凡聖同居。答。未容揀擇。
0771c23: 頌。一箇兩箇千萬箇。海壇馬子似驢大。烏梅結網打
0771c24: 蜻蜓。師姑原是女人做。
0772a01: 問。不到西方必愁退轉。釋迦彌勒何為睹吏陀天。答。
0772a02: 珊瑚枝枝撐著月。
0772a03: 頌。溪西齊啼。屋北鹿獨宿。不是上天堂。便是落地
0772a04: 獄。雪山六載何曾出家。少室九年也未離俗。
0772a05: 問。一心不亂即得往生。古人道生則必定生。去則實
0772a06: 不去。是否。答。到頭雲定不離山。
0772a07: 頌。天地只爾戶庭已巳。悠世與我以相遺。復駕言兮焉
0772a08: 求。老僧百年後。山前檀越家變一頭水牯牛。
0772a09: 問。東方舌相遍覆大千。且問南西北方上下再來作
0772a10: 何安置。答。如影投影。
0772a11: 頌。不是心。不是佛。不是物。古往今來窮不徹。韶陽老
0772a12: 得一橛。擬思量沒交涉。昨夜門前流水聲。癡人喚作
0772a13: 廣長舌。
0772a14: 問。一切諸佛同知護念。為甚麼觀音勢至獨號當機。
0772a15: 答。冤有頭債有主。
0772a16: 頌。搯數珠修行下坡不走。晝夜六時披枷帶肘。一笑
0772a17: 歸來何所有。三三成一九。兩個黃鸝鳴翠柳。
0772a18: 問。子憶母母憶子。啐啄同時。為甚麼又道作家不啐
0772a19: 啄。答。真誠不是小兒嬉。
0772a20: 頌。子啐母。母覺子鷇。觀音彌勒太煞婆心。牛頭夜
0772a21: 寒威卓朔。咄咄老鼠哥哥入牛角。
0772a22: 問。娑婆教主能忍能行。與彼阿彌陀如來。畢竟誰君
0772a23: 誰臣誰賓誰主。答。向時奉奉時向。
0772a24: 頌。娑婆極樂教中王。此土他方任主張。但得主賓齊
0772b01: 一致。莫教行旅往來忙。
0772b02: 
0772b03: 彌陀舌相終
