0779b15: 
0779b16: 
0779b17: 
0779b18: 金剛小引
0779b19: 禾中古資聖寺為鹽官安國師道場。俍亭和尚重來
0779b20: 繼席。國師嘗云。空為鼓。須彌為椎。甚麼人打得。俍
0779b21: 亭和尚則豈非其人哉。海內嚮慕翹勤非一日矣。夏
0779b22: 五之月大周直叩座前飽聆禪悅。真炎暑中一帙清
0779b23: 涼散也。別後挂帆而北。好一柄犀牛扇子直扇清風
0779b24: 過于虎阜。快甚快甚。至讀所為金剛妙義。則橫說
0779c01: 說。權說實說。七縱八橫。翻天倒地。無所不說。究未嘗
0779c02: 說。空生云。未曾得聞如是之經。大周亦云。未曾得聞
0779c03: 如是之說也。因合掌恭敬而為之引。
0779c04: 雲棲弟子大周拜題
0779c05: 
0779c06: 
0779c07: No. 674-9
0779c08:  雲溪俍亭挺和尚拈金剛經五十
0779c09: 三則
0779c10: 
0779c11: 枯宅居士　楊師益　編
0779c12: 敷座而坐
0779c13: 拈云。當時忽有人。大展坐具。作禮三拜。拂袖便行。也
0779c14: 許他具一隻眼。或喝散大眾。掀倒繩床。也許他具
0779c15: 一隻眼。或將老瞿曇一蹋翻。說老老大大。作這
0779c16: 般行徑。也許他具一隻眼。
0779c17: 云何應住云何降伏其心
0779c18: 拈云。空生空生。囈語作麼。好與一頓痛棒。出在三
0779c19: 門外。不許相見。或者有箇入頭。也不見得。善哉善
0779c20: 哉。教壞人家男女。
0779c21: 應如是住如是降伏其心
0779c22: 拈云。空生空生。錯過一機了也。當時若舉起便薦。呵
0779c23: 呵大笑一場說。原來佛法無多子。豈不通身慶快。
0779c24: 不唧漢。更疑他三十年。
0780a01: 我皆令入無餘涅槃而滅度之
0780a02: 拈云。老瞿曇口門尚窄。也只說得一半。狗子便成佛
0780a03: 也。香臺又作麼生。
0780a04: 菩薩但應如所教住
0780a05: 拈云。切忌動著。動著三十棒。
0780a06: 若見諸相非相即見如來
0780a07: 拈云。法眼云。諸相非相即不見如來。天童云。一箇說
0780a08: 如來禪。一箇說祖師禪。會得甚奇特。不會也相許。
0780a09: 且道會得的也便罷了。不會的怎生相許。。不
0780a10: 見道。見怪不怪。其怪自敗。
0780a11: 法尚應捨何況非法
0780a12: 拈云。火爐裏拈取一莖眉毛得麼。呀呀墮了也。
0780a13: 如來得阿耨多羅三藐三菩提耶如來有所說
0780a14: 法耶
0780a15: 拈云。當時空生只合拍手歸眾。
0780a16: 所謂佛法者即非佛法
0780a17: 拈云。綿州附子益州薑。
0780a18: 實無有法名阿羅漢
0780a19: 拈云。切忌坐在無事甲裏。
0780a20: 於法實無所得
0780a21: 拈云。情知情知。
0780a22: 應無所住而生其心
0780a23: 拈云。有者道石女起舞。木人興歌。道得十分。諦當了
0780a24: 也。住住住。莫將箇現成句子。錯理會他。
0780b01: 恒河沙
0780b02: 拈云。好世尊撒泥撒沙。迷昧人家眼目。
0780b03: 隨說是經
0780b04: 拈云。古人云。咳嗽掉臂無非佛事。莫不是隨說是經
0780b05: 麼。知解宗徒未免依文解義了也。
0780b06: 非般若波羅蜜名般若波羅蜜
0780b07: 拈云。爪籬木杓與我安放一邊。
0780b08: 如來無所說
0780b09: 拈云。老瞿曇直得一時口啞。
0780b10: 微塵非微塵世界非世界
0780b11: 拈云。且莫向鬼窟裏作活計。
0780b12: 三十二相即是非相是名三十二相
0780b13: 拈云。一棒打殺與狗子喫了也。當時如來性命在
0780b14: 別人手裏。
0780b15: 離一切諸相即名諸佛
0780b16: 拈云。如何是諸佛出身處。東山水上行。老韶陽指東
0780b17: 話西。扭壞他人鼻孔。
0780b18: 此法無實無
0780b19: 拈云。八角磨盤空裏走。錯錯錯。話墮了也。
0780b20: 在在處處若有此經
0780b21: 拈云。莫眼花好。
0780b22: 為人輕賤
0780b23: 拈云。太尊貴生。
0780b24: 算數譬喻所不能及
0780c01: 拈云。前三三。後三三。畢竟是多少。
0780c02: 果報不可思議
0780c03: 拈云。燈籠緣壁上。天台與他寒山竹筒拾得笤。一
0780c04: 時向摩耶夫人腹中。現身作佛去也。還有人信得
0780c05: 及麼。若信不及。三十棒自領出去。若信得及。三十
0780c06: 棒自領出去。
0780c07: 云何應住云何降伏其心
0780c08: 拈云。當時好與一喝。待他耳聾三日。別作商量也。不
0780c09: 致婆婆和和。說箇不了。
0780c10: 當生如是心
0780c11: 拈云。五臺山上雲蒸飯。十字街前狗矢天。剎竿頭上
0780c12: 煎子。三箇猢猻夜簸錢。說即儘說。恐太煞了也。
0780c13: 滅度無量眾生實無眾生得滅度者
0780c14: 拈云。如何是行鳥道。不逢一人。又說不行鳥道。且道
0780c15: 行的是。不行的是。
0780c16: 實無有法發阿耨多羅三藐三菩提心者
0780c17: 拈云。樹倒藤枯句。歸何處了也。住住住。且與我覓取
0780c18: 盂柄來。
0780c19: 實無有法得阿耨多羅三藐三菩提
0780c20: 拈云。落空亡的外道請過一邊。且莫喚鐘作甕。
0780c21: 如來者即諸法如義
0780c22: 拈云。喚作如如。早是變了也。王老師通身負墮。口巴
0780c23: 巴道。向異類中行。
0780c24: 一切法皆是佛法
0781a01: 拈云。雲門乾矢橛。洞山麻三觔。莫便是這箇道理麼。
0781a02: 咄。錯會不少。
0781a03: 非大身是名大身
0781a04: 拈云。頭長三寸。頸長一尺。畢竟是甚麼人。喚取來。我
0781a05: 要與他相見。
0781a06: 實無有法名為菩薩
0781a07: 拈云。金果朝來猿摘去。玉花晚後鳳歸。道伴交肩。
0781a08: 這裏莫錯認好。
0781a09: 諸心非心是名為心
0781a10: 拈云。有者道剎竿頭上仰蓮心。分明是這箇也。且道
0781a11: 你面皮厚多少。
0781a12: 過去心不可得現在心不可得未來心不可得
0781a13: 拈云。周金剛好不丈夫。被他老婆一問。直得口啞。若
0781a14: 是箇皮裏有血的。何不與他餅子一擔打翻。
0781a15: 福德無故得福德多
0781a16: 拈云。真園頭作許多痴福。著甚來由。好與他念法華
0781a17: 一齊出。免得後人說勝說負。
0781a18: 色身非色身諸相非諸相
0781a19: 拈云。金香爐下鐵崑崙。這裏作何分別。
0781a20: 若人言如來有所說法即為謗佛
0781a21: 拈云。掩耳盜鈴漢。
0781a22: 說法者無法可說
0781a23: 拈云。聾人爭得聞。
0781a24: 佛得阿耨多羅為無所得耶
0781b01: 拈云。當時翻轉面皮。痛與一頓。儘教扶起沙盆。
0781b02: 如是如是乃至無有少法可得
0781b03: 拈云。東瓜直儱侗。
0781b04: 是法平等無有高下
0781b05: 拈云。切忌顢頇。
0781b06: 修一切善法
0781b07: 拈云。塗污了也。
0781b08: 即非善法是名善法
0781b09: 拈云。牛頭出馬頭回。
0781b10: 乃至算數譬喻所不能及
0781b11: 拈云。撮空謾語。
0781b12: 凡夫非凡夫
0781b13: 拈云。李順王小二烏有先生無是公。一齊向水牯牛
0781b14: 隊中。打殺了三世諸佛也。惟有謝三郎不在其內。
0781b15: 若以色見我以音聲求我是人行邪道不能見
0781b16: 如來
0781b17: 拈云。切忌當面錯過。
0781b18: 於法不說斷滅相
0781b19: 拈云。此事不得孤滯。然雖枯木糝花。要且眼中著屑
0781b20: 了也。闍黎闍黎放過著。
0781b21: 菩薩不受福德
0781b22: 拈云。雖則貧無立錐。只恐富嫌千口。善現善現。且與
0781b23: 我拈取華房百寶來。
0781b24: 無所從來亦無所去
0781c01: 拈云。釘釘著懸挂著。
0781c02: 一合相非一合相是名一合相
0781c03: 拈云。江南三月鷓鴣啼。算來只在秋江上。且道古人
0781c04: 語有差別沒差別。。
0781c05: 如是知如是見如是信解不生法相
0781c06: 拈云。大家吹滅火。一路暗中行。饒你投明到來。也須
0781c07: 三十拄杖。
0781c08: 一切有為法如夢幻泡影如露亦如電應作如
0781c09: 是觀
0781c10: 拈云。牡丹花且置。即如樹子又作麼生。無為法有
0781c11: 為法變作兩箇熱鐵丸兒。一時穿向金剛鼻孔裏
0781c12: 去也。具眼人惺惺著。
0781c13: 
0781c14: 拈金剛經五十三則終
