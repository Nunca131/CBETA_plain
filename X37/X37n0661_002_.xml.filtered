0156b01: 涅槃疏私記卷第二
0156b02: 
0156b03: 釋哀歎品
0156b04: 就疏文為四。先釋品。次此文下辨異。三興皇下述興
0156b05: 皇釋。四今明此品下今師正釋。
0156b06: 初云世界者。內外異故。
0156b07: 次又已巳生善訛者。訛謬也。佛若去世已巳生之善。必墮
0156b08: 耶小。
0156b09: 未生善翳者。翳隱也。佛性之善隱而不生。
0156b10: 又現惡者。學人正使未盡。無學習氣未盡也。
0156b11: 將惡者。塵沙無明也。
0156b12: 次辨異中前品從人者。純陀人也。
0156b13: 後品從事者。長歎屬事也。
0156b14: 前品對者。俗謂工巧之子也。
0156b15: 今品對道者。三修比丘是。
0156b16: 今品無供者。唯有請法也。
0156b17: 前品雙請者。請受最後供及請住世。此品請唯住
0156b18: 世。
0156b19: 前品因人者。上文云。汝哀愍我等。唯願速請。佛久住
0156b20: 於世間利益無量眾。即是因大眾所以純陀請。此品
0156b21: 請比丘自請住。
0156b22: 前品略明佛性者。以因獻食等開常。名之為略。
0156b23: 前品論今教者。且約佛及純陀。皆論今教圓常佛性
0156b24: 之法。此品具明勝劣三修。
0156c01: 前品二人論者。文殊純陀二人論也。
0156c02: 今品對佛論者。三修比丘對佛。
0156c03: 前品動執生疑者。因聞二施無差。即執昔疑今搆差
0156c04: 別疑與於五難。
0156c05: 此品破執除疑者。破劣修之疑執。修勝三法。
0156c06: 備有通別者。於此十異。一一皆通。前品此品能論者。
0156c07: 亦是人。前亦有哀歎之事。前品文殊等亦是道。今品
0156c08: 五十二眾豈無於俗。前品亦有無供者。詣佛邊眾。今
0156c09: 品亦以法為供。地動通前者。既云純陀去後未久之
0156c10: 間。其地忽然大動通於二品。下諸異例然思之自
0156c11: 見。
0156c12: 三興皇釋中之生起者。是彼自生起也。
0156c13: 四今明下正釋中云不離因緣者。莫非四悉感應道
0156c14: 交因緣。故動也。然文中安置有緣。於解脫中即為人
0156c15: 般若即對治。法身即第一義。聞三力不異而異而動
0156c16: 於地。生悲喜心。即世界也。次二人大眾亦復如是。
0156c17: 其義無量者。五十二眾能引所引。人人皆具四悉。故
0156c18: 云也。引淨名四句次第對四悉可知。
0156c19: 四事止華氏悲者。前品末。一舉如來境界等四文是。
0156c20: 腷符逼反意不泄也。
0156c21: 若單形聲者。動起踊是形。震乳是聲。
0156c22: 經云一向動者。形直動名為動。
0156c23: 前後次第周遍動者。名為遍動。一時遍動。
0156c24: 經云兜率天者。差摩頭竭經并道行經皆翻云寂然。
0157a01: 釋論五十一云妙足。亦云兜述。
0157a02: 而有辭者。應是地動聲中。有於今日如來將入涅槃
0157a03: 等語。故云聞是語已巳。
0157a04: 經云食所不應食者。無常之法不應修行。故云不
0157a05: 應。
0157a06: 高圓明者。主出萬民之上曰高。眾德周備曰圓。了達
0157a07: 萬民之情為明。
0157a08: 深入水底譬親益者。水依地依山。如子依親。而有依
0157a09: 怙蔭育之益。山若入水。而水有依。故以入水譬於親
0157a10: 益。
0157a11: 水色同山者。師能開導。解同師旨。故以同色為譬。
0157a12: 光宅至照智者。光宅意云。因時修行有返照智。果滿
0157a13: 智息。故無返照。
0157a14: 四失者。舊疏云。四大可笑。
0157a15: 樏累音謂俗外有真。真外有俗。名曰樏隔。
0157a16: 牛糞淨土者。他意云。土本不淨。今釋迦但於穢土上
0157a17: 假現淨土。何以知然。如釋迦足。案地其土方淨。如以
0157a18: 牛糞磨地。其地方淨故也。
0157a19: 指端種覺者。謂證妙覺已巳既無返照之智。如人觀於
0157a20: 指端不能見遠。
0157a21: 無記如來者。明如來智慧。出於善惡之外。名曰白淨
0157a22: 無記。
0157a23: 一智三智者。俱能破暗。三智一智者。俱能返照。
0157a24: 非三非一而三而一者。俱是難思。
0157b01: 即三而一者。即三為一。俱皆既能照。豈如開善但一
0157b02: 智獨照而已巳。
0157b03: 三一難思者。觀師云但只有一智自能返照。何以不
0157b05: 彌法界寂照相即。故曰難思。
0157b06: 述舊者。今家與舊科文大同。但名文小異。但從同邊。
0157b07: 依古科。節以索經文。巨有所妨者。巨大也。
0157b08: 始從鹿菀終至般若。若密若顯。來至法華鄣灼開權。
0157b09: 咸見佛性同入圓常。豈可俱名小乘伎藝。
0157b11: 猶如將子。付栴陀羅。道機不耶名顏貌端正。聖心慈
0157b12: 憐名常愛念。勸教三學名教伎藝。所習功成名悉通
0157b13: 利。此喻有始。佛捨滅度令諸比丘。為變易生死所切。
0157b14: 名付栴陀羅。以況無終。
0157b15: 經云我等至於王子合前諸子蒙佛教誨合教伎藝。
0157b16: 以具正見合悉通利。亦合可形端正。已巳得入小乘果
0157b17: 名具正見。此合有始也。願莫放捨合後無終。
0157b18: 諸論者。法瑤曰。此譬佛具足般若。應住世為我說之
0157b19: 如其涅槃似於諸法界而不說。今意正畏死魔。何者
0157b20: 如來何不降伏死魔。而畏於魔捨入涅槃。
0157b21: 三違誓譬者。寶亮曰。謂佛不應負誓。昔發四弘願處
0157b22: 生死。度一切眾生。云眾生病愈。我幸是可度之數。而
0157b23: 佛息化。豈不違誓。
0157b24: 經云故有祕惜者。佛若不住。教我令得解脫者則有
0157c01: 祕惜。如彼毉也。
0157c03: 攀類文殊者。佛既偏教文殊。我今還欲攀類文殊。如
0157c04: 來何故不教詔我令同文殊。遺棄我等入般涅槃。即
0157c05: 譏師意矣。
0157c06: 止外悲等者。應觀心實相觀佛亦然。觀佛實相觀心
0157c07: 亦然。如何同凡而生憂。
0157c08: 得失憂者。八風四順是得是。四違是失是憂。
0157c09: 失不可愁憂追者。法性無失無得。何有憂悲。只此憂
0157c10: 悲體性恒寂。故不可追。
0157c11: 勤遮二惡等者。對勤觀念處名正勤。見思本起名已巳
0157c12: 生惡。觀於即空令已巳生不生。故勤精進。塵沙無明名
0157c13: 未生惡。觀即假即中令末生不生。故勤精進。竭力盡
0157c14: 誠行四三昧遮此二惡。一切智名已巳生善。此善易生
0157c15: 故云泥洹道易得。道種智一切種智名未生善。空智
0157c16: 已巳生勤如增長。假中智未生令得開發。
0157c17: 善故則無憂者。善是真性故也。
0157c18: 正念者。常觀涅槃。涅槃體遍。遍而常寂。名曰無念。
0157c19: 誰臣子弟者。有主乃有忠臣奉之。有親可以孝子歸
0157c20: 之。有師可以弟子事之。今求正念。念本冥真。能所俱
0157c21: 寂。故誰主等。誰去二句約應。誰度二句約感。
0157c22: 朕直稔反我也謂無主我。還得正路者。得涅槃正路也。
0157c23: 得善者。得小乘善。失善者。失大乘善。猶如喪子。
0157c24: 今聞近慧者。今觀心性即是涅槃近。豈過此。
0158a01: 況開定慧者。世間精進。尚自無憂。況出世定慧耶。
0158a02: 生死涅槃者。生死無常。涅槃是常。俱契非常非無常
0158a03: 大涅槃體。
0158a04: 明解二用者。如來涅槃即是方便。示生亦是方便。常
0158a05: 即無常。無常即常。皆令住三德藏中。故云法爾。
0158a06: 又言法爾者。感則應滅盡歸真。化儀皆爾。
0158a08: 何須請住。
0158a09: 復何益開其者。汝自無機住世何益。
0158a10: 開其問端者。若空不空必無二是。宜應問之。
0158a11: 兼顯菩薩者。指後迦葉菩薩。
0158a12: 能問不空是病者。了俗即空方名病愈。餘句然。又生
0158a13: 死假。終歸於空。涅槃圓極。湛然常存。為不空也。昔
0158a14: 以三無為為常。今明妙有以為常。餘句例然。此一法
0158a15: 釋教旨未明。
0158a16: 兼開眾問者。如下三十四問。
0158a17: 是諸釋無咎者。約今約昔。二釋並通。
0158a18: 三種四種者。三是觀前空不空文。四種次文約四門。
0158a19: 是又五時之中二蘇兼帶。皆具三四。至今皆開。無非
0158a20: 真實。故云廣分別之。今更附文以釋。謂生死名空。涅
0158a21: 槃不空。又真諦名空。世諦不空。若就真實者。如來藏
0158a22: 性。以為真諦真諦不空。世諦名空。以實故勝鬘中妄
0158a23: 法名為空如來藏。真法名不空藏。
0158a24: 若常無常者。生死無常。涅槃是常。又世諦無常。真諦
0158b01: 是常。
0158b02: 若苦不若者。寶公云。若就行苦。金剛已巳還猶名有苦。
0158b03: 妙覺已巳去名為非苦。應云生死名苦。涅槃不苦。二諦
0158b04: 亦爾。
0158b05: 若依非依者。三寶可依。外道非依。又真法可依。妄法
0158b06: 叵依。故勝鬘中說如來藏以為一依。
0158b07: 若去不去者。正行出離名去。耶行沉沒說為不去。又
0158b08: 因名為去。果則不去。
0158b09: 若歸非歸者。小乘趣大名為有歸。大無所趣說為非
0158b10: 歸。又因則有歸。果則無歸。
0158b11: 若恒非恒者。與前若常無常。通說是一。若別論者不
0158b12: 生名常。不滅曰恒。生死非涅槃是恒。又其真諦名恒
0158b13: 世諦非恒。
0158b14: 若斷若常者。生死教斷。涅槃是常。又妄識可斷。真識
0158b15: 是常。
0158b16: 若眾生非眾生者。內是眾生。外非眾生。又假是眾生。
0158b17: 實非眾生。又有是眾生。空非眾生。又非眾生離生死
0158b18: 故。餘是眾生未永斷故。
0158b19: 若有若無者。三有為法名之為有。三無為法說之為
0158b20: 無。又就人論。凡有生死而無涅槃。聖有涅槃而無生
0158b21: 死。
0158b22: 若實不實者。生死不實涅槃名實。又一乘是實。三乘
0158b23: 不實。又妄情不實。佛性是實。又世諦不實。真諦為實。
0158b24: 又二諦非實。一實為實。
0158c01: 若真不真者。生死不真。涅槃者真。又真諦為真。世諦
0158c02: 不真。
0158c03: 若滅不滅者。四諦相對滅諦是滅。餘三非滅。又妄法
0158c04: 可滅。真法不滅。
0158c05: 若密不密者。或小教密大教不密。又小乘覆實名密。
0158c06: 大乘顯實名不密。又大乘深隱名密。小乘麤顯名不
0158c07: 密。
0158c08: 若二不二者。就乘論之。權小名為二。實唯一大名不
0158c09: 二。
0158c10: 身若存至非法性者。小教身入無餘涅槃。方名法
0158c11: 性。所以身存不名法性。
0158c12: 夫法性至滅法者。謂法性非滅非不滅。汝昔不受自
0158c13: 取滅度。非我不等。
0158c14: 離八難者。成論云。四輪摧八難。一宿植善根輪。摧前
0158c15: 四難。二勤發正願輪。摧世智辨聰難。三供養諸佛輪。
0158c16: 摧佛前佛後難。四生於中國輪。摧北單越長壽天
0158c17: 難。
0158c18: 次舉金沙者。喻後五難。如金沙甚可難得。生死法中
0158c19: 求是五事。至極難得。曇華喻佛出世難。
0158c20: 不應以親認佛者。不應以世間親。比喻於佛。世間或
0158c21: 有此事。佛則不然。是故呵云不應也。
0158c22: 其不識佛者。自是不識法身。常存無變而以認佛同
0158c23: 親。又只是不識自身之佛。以不識故則非王子。
0158c24: 不識寶城者。謂不識寶城內外皆寶。如不識涅槃之
0159a01: 城。常樂我淨四德莊嚴即身而具。以不識故身不端
0159a02: 正。
0159a03: 無明自覆者。不識自身無明煩惱是栴陀羅何關佛
0159a04: 付。
0159a05: 其門不小者。同體方便之門。遍通一切故不小。普收
0159a06: 眾末曾惜。忽者輕也。
0159a07: 指山等者。捨其身首。如毗富羅山。又三千大千世界
0159a08: 乃至無有如芥子許。非是菩薩捨身命處。故云倍
0159a09: 多。
0159a10: 如是恩德者。如前苦行皆為涅槃利樂眾生。名為恩
0159a11: 德。
0159a12: 無慚者。不能慚於賢位人也。
0159a13: 繫在囹圄。自無大機不減勝應非如來咎。故曰非我
0159a14: 無恩。
0159a15: 嚴峻者。圓常具足之戒。遍遮眾惡名為嚴峻。圓離二
0159a16: 死名曰絕險。法華云生死險難。即其證也。
0159a17: 定即楞嚴定也。
0159a18: 睥睨者。上叵詣及下五計反。謂傍視也。
0159a19: 博達今古者。以同體大慧。遍開四時之麤。無非即妙。
0159a20: 名博達今古。
0159a21: 表裏皆寶者。性德為裏。修德為表。修性體如。故云皆
0159a22: 寶。又權用化他為表。自行實用為裏。故下句云。充溢
0159a23: 等。古曲反美玉也琦音奇。
0159a24: 不猒糞掃者。不然之糞也。
0159b01: 不欣者。不欣勝妙大寂瓔珞也。
0159b02: 汝不見佛等者。不識常身三點四德之佛。名不見佛。
0159b03: 不解真常體寂之法。不悟如來宗極之說。名不聞法。
0159b04: 不達上冥下契理和之僧。名不入眾數。
0159b05: 不得無難者。不得無界外八難。次文難亦不離亦爾。
0159b06: 界外名理八難。謂見修無學為三惡道。無為正位不
0159b07: 能發心名隨惡。乃至無學亦爾。若入無餘永滅佛道。
0159b08: 豈非三惡道難。四北單越定壽難者。四諦中滅諦
0159b09: 對北方。聲聞證滅。如彼定壽。五長壽天者。二乘名為
0159b10: 淨天。若入無餘歸第一義天。豈可化也。六佛前佛後
0159b11: 者。二乘入觀見真。出觀緣俗。不見中理即佛前後。七
0159b12: 世智辨聰者。二乘未見中道發無漏慧。是為世智辨
0159b13: 聰。八聾盲喑啞者。二乘之人。無菩薩根。得六通不見
0159b14: 十界之色如盲。不聞十界之聲如聾。不能以一音隨
0159b15: 類得解如啞。
0159b16: 道前方便者。取初發心已巳後行因位為道前。妙覺證
0159b17: 後為道後。而汝識者。唯在斷。
0159b18: 雖有道前者。但有三祇等方便。故非圓因。
0159b19: 經云為汝等故無量劫者。約成佛後中間起應。示捨
0159b20: 身等。
0159b21: 出生妙善者。由性發修契性。故名出生。
0159b22: 縱橫者。三學徹理名縱。體遍攝法名橫。高廣下三釋
0159b23: 上縱橫。
0159b24: 惑盡者。亦應更云。惑盡即觀盡。觀亡則惑亡。
0159c01: 貧所樂法者。不求大乘真性。明月寶珠但愛小乘偏
0159c02: 空偽礫。
0159c03: 非應供乞士者。非界外中道究竟應供。唯是真諦福
0159c04: 他。界內應供。故斥云非。
0159c05: 無用而用者。藥草本來無用。但由眾生宜用。致使藥
0159c06: 草有用。
0159c07: 業招者。業如機。大地如法身。赴應於感如宿善。宿善
0159c08: 有淺深。致藥有貴賤。此即用中三也。
0159c09: 三種宛轉者。謂大地三。藥草三。眾生用三。不得相離。
0159c10: 猶如法身起應。應有說法。說法即有所受機緣。故云
0159c11: 宛轉。
0159c12: 合大地三義等者。如上亦不生而生已巳下文。是般若
0159c13: 解脫合上三亦然。即超合者。即還合也。
0159c14: 經云及我諸子者。澤洲云。諸菩薩德。堪紹繼。故說為
0159c15: 子。四部之眾謂聲聞在家出家各分男女。同教令證
0159c16: 大般涅槃名安祕藏。今言及我諸子正是四眾。不須
0159c17: 分之。所以今疏用對中心也。
0159c18: 不了覆了者。施權不了覆於實了。如外道論偽不
0159c19: 欲人知。故覆藏之。如下經說。
0159c20: 法身本有者。生公曰。夫照極自然。居宗在上。上不可
0159c21: 並。故橫必非。所除累近。則解脫於下無。下無不應則
0159c22: 色身是俱俱非先。故縱亦非。三無離理。故別之尤非。
0159c23: 是以堪然不差。猶如伊字。此解未免縱橫。如餘文。
0159c24: 三即一如細畫者。如草下字中。細畫相連。
0160a01: 約三目者。生公曰。般若居上。法身及解脫二無勝故。
0160a02: 並列在下。如前破之。
0160a03: 嚴主照世者。三智上嚴大般涅槃。下則普照法界機
0160a04: 理。所謂照而常寂。寂而常照。猶如天主一面三目。上
0160a05: 嚴天顏下則照世。以天身妙。故有此嚴。
0160a06: 舉略兼諸者。法身攝一切身。般若攝一切智。解脫
0160a07: 攝一切法。示身說法。權實諸教。無不磬盡。故曰兼
0160a08: 諸。
0160a10: 不可心想知者。非凡夫二乘偏教菩薩。下地心想能
0160a11: 知。
0160a12: 充滿十方者。為十界身也。
0160a13: 不廣不狹者。諸身不廣。應亦不狹。
0160a14: 非知非字者。般若冥於法身。故非知非字。
0160a15: 不可動慮分別者。非下地及世間二乘等能分別。
0160a16: 紳大帶也。如論語第八。子悵隔壁聞。夫子說一事。
0160a17: 子悵恐忘以畫於衣帶記之。今正言非文字可傳。能
0160a18: 盡般若之照。
0160a19: 三諦遍朗者。若權若實一心中照。名為遍朗。
0160a20: 半滿具足者。舉其半滿。則攝十方三世佛法。磬無不
0160a21: 盡。
0160a22: 世間者。謂同居土。出世間者。方便土。出世上上者實
0160a23: 報。佛居寂光下照三土。
0160a24: 法界流注等者。遍達說字。咸入祕藏。名為流注。教法
0160b01: 下被猶若懸河。慈悲攝物。譬之海涌。
0160b02: 一音演說者。實通諸音。且從實說。云一音耳。
0160b03: 非喧非寂者。非生死之喧。非涅槃之靜。縛脫約或智
0160b04: 以說。
0160b05: 十智不能者。解脫體遍法界。豈是小乘十智能
0160b06: 破。
0160b07: 為訥鈍等者。同於訥鈍等。以解他縛。
0160b08: 示現善惡者。亦應云眾生有惡或為示善。有善或為
0160b09: 示惡。而調伏之。
0160b10: 雖鄙必施者。眾生雖即鄙惡而必施化。以度脫之。
0160b11: 佛意業者。佛有不共之法。不與下地共。故云意不可
0160b12: 思議。
0160b13: 法華云如來莊嚴者。約智淨也。
0160b14: 又六根清淨者。雖引法華之文。須依華嚴真位六根
0160b15: 以釋。
0160b16: 包含總別者。舉大涅槃包含三德及諸經異說。故云
0160b17: 總別也。
0160b18: 括事理者。法身理也。般若則從因至果。解脫自他脫。
0160b19: 俱屬於事。
0160b20: 入大涅槃者。生公云。丈六之緣盡乃真。約應不現
0160b21: 故云入也。又澤洲云。所住雖常為化眾生滅應歸之。
0160b22: 即是入於化滅涅槃。
0160b23: 經云如世伊字。云化滅。伊字不成。
0160b24: 不結天目者。天目同伊。是故略之。
0160c01: 而言我今者。既言我今似如始得菩提。是故釋云。蓋
0160c02: 隨緣宜。
0160c03: 奪是所證者。佛上約真佛真法真僧三番。斥我是偽。
0160c04: 欲捨舊。未得新法。不知新法。為定勝不。故云未能即
0160c05: 捨。
0160c06: 一偽一真者。昔教若非何意與我同證。今教若是何
0160c07: 不早說。此用後文意來此為並。
0160c08: 而生去此者。三修雖聞說於真常。而不思惟真常涅
0160c09: 槃。安住為無動。由執小志而生去留之解。所以憂
0160c10: 悲。
0160c11: 經云皆悉憂愁者。一憂愁佛入涅槃。二憂愁未得新
0160c12: 伊法味。佛向雖說我今末得。是故憂愁。
0160c13: 快說者。如來前說真常三德之理。比丘謬謂說於無
0160c14: 常等。是己巳所證之法。故快也。
0160c15: 壯者。音莊。正是莊束之意。又只是壯哉。快詮於理。復
0160c16: 能破惑。故云壯也。
0160c17: 行是進趣者。能趣上殖根是慧數。即智德之初。故云
0160c18: 勝也。
0160c19: 語後者。經中但云。斷修惑不言斷見。語後必知前已巳
0160c20: 斷見。語前則不收後。
0160c21: 惑去智亡者。亡必惑亡。除字通後。謂亦除無常觀
0160c22: 想。
0160c23: 應不入涅槃者。以非離故得入涅槃。此是執理故。約
0160c24: 雙非而釋。
0161a01: 若不離無常者。我既能破惑。當知此理非不離。
0161a02: 他解離者。他意云。若離有常則為非。若不離無離無
0161a03: 常即常。何故斥言是偽。作此說者其理難見。
0161a04: 肥即歎教者。教是智德。故用肥以歎之。
0161a05: 多作親譬者。上譏請雖有五譬。多分屬親。上文初譬
0161a06: 云。如父母生育一子。顏藐端正等。上已巳被斥。故今不
0161a07: 作。
0161a08: 未除一邊者。得空邊未能出假及非空假故也。此四
0161a09: 譬文中皆有師字。所以同為一。
0161a10: 經云帝王者。帝王之慈。慈及一國尚行恩赦。佛慈一
0161a11: 切而一見矜耶。
0161a12: 師譬者。世毉慈淺尚不捨病人。況出世良毉不救
0161a13: 我等。
0161a15: 經中廣釋。
0161a16: 見諦四思惟一者。俱舍名五部。如苦下具十使為一
0161a17: 部。集滅道為三部。思惟四使為一部。
0161a18: 通心七使者。成論云。一欲愛。二恚。三有愛。四慢。五無
0161a19: 明。六見。七疑亦是三毒。及見。欲愛有愛是貪。恚是嗔。
0161a20: 無明是癡。慢入癡。見及疑屬利使。三界分別。都成九
0161a21: 十八。
0161a22: 論人者。成論人也。此約分通大乘以說。所以四諦皆
0161a23: 十。雖不現行種子在。是故通取。若現行者取之。若不
0161a24: 現行者除之。所以集滅各除三道除於二。
0161b01: 五門觀者。無常苦空無我不淨。又佛毗婆沙有七八
0161b02: 卷。彼說見惑有五十。所謂十使迷覆五陰。修惑有七
0161b03: 欲界有四。貪恚癡慢。上界有三。除嗔義甚契當。
0161b04: 經云瘧譬者。佛除我麤煩惱。即曰不發。而細者根本
0161b05: 猶在未去。如瘧之發。
0161b06: 芭蕉譬行者。行者行是無常。色是不淨。三陰是無
0161b07: 我。
0161b08: 若有我者。昔令修無我。我已巳修無我。佛常我斥偽。比
0161b09: 丘謬領謂說昔更有我。若有我者昔何不說。云何今
0161b10: 日方說有我。
0161b11: 三意者。無常無我不淨三也。
0161b12: 即四悉者。問答下世界。又初下對治。又將欲下生善。
0161b13: 又執下第一義。釋相可解。
0161b14: 接讚騰執者。接佛讚後便騰昔執。謂佛實讚。佛意欲
0161b15: 破。且先讚之。
0161b17: 經云視諸山等者。譬迷五陰。以為耶常等也。
0161b18: 乖善者。真諦善也。此約比丘所計己巳法為勝以釋。
0161b19: 若作乖大乘者。此諸比丘聞世尊今修常樂等。謂
0161b20: 世尊猶如醉人。見日月轉。下結醉過。若有不修苦
0161b21: 無常相乃至不名為聖。即指修常樂等不名為聖。下
0161b22: 文佛以醉譬還諸比丘。是汝自醉。非我醉也。此釋為
0161b23: 正。
0161b24: 二無過者。我是善修。無倒亂等過。
0161c01: 但知文字者。但執無常之名。而不能了無常之義。又
0161c02: 汝一向。謂修常樂為醉。修苦空不醉。豈識醉不醉義
0161c03: 耶。又佛果實常而計無常。此即大醉。故云未達其義。
0161c04: 聞他流轉者。聞佛說真常。謂為轉曰。是汝自轉。他實
0161c05: 不轉。
0161c06: 汝之所非則不非有。汝諸比丘向所非者。正是真常
0161c07: 也。
0161c08: 乃非其所是者。今以真常非於三修所執。無常之是
0161c09: 故也。
0161c10: 斥善非善者。若善修者應知無常即常。汝妄謂無常
0161c11: 是善修。真常非善修。汝是醉人有何實錄。
0161c12: 十門者。如第一卷中優婆塞十對治門。
0161c13: 六行者。勝劣雙修也。
0161c14: 不知正修諸法者。正即常樂我淨法也。
0161c15: 彼若救者。應並云。世間常樂異出常樂容可一倒一
0161c16: 非倒。世間出世名既同。如何一倒一非倒。世間若是
0161c17: 倒。如來亦應倒。
0161c18: 識心無倒者。即是率爾同時五意識也。又向舉若空
0161c19: 四倒。與常樂四到作本。今復舉三到。釋前四倒所
0161c20: 由。
0161c21: 想倒者。想以取假為義。謬執不得實法。憶想推求。
0161c22: 由此起倒者。第六意識。能緣於理。先由心緣而復起
0161c23: 倒。
0161c24: 見倒者。能審法由審成倒。藉此生於四。而對則八。又
0162a01: 七識心體是心倒。妄取法相名相倒。於所取想建立
0162a02: 定實名見倒。又妄想謂有諸法名想倒。重起心緣緣
0162a03: 前所想名心倒。於心所緣執定分明名見倒。
0162a04: 無漏心空等者。實非實相。謂為真實。名為心倒。緣想
0162a05: 無漏名為想倒。偏執定實名為見倒。
0162a06: 無上方便者。是佛勝用方便也。
0162a07: 問有名無義者如執耶常外計有名有義。謂勝三修
0162a08: 無名有義。如諸經中雖無涅槃之名而有涅槃之義。
0162a09: 無名無義謂涅槃體不當名義。故注云云。
0162a10: 並應四句者。世間為二句。世間即出世間即世間為
0162a11: 一句。是世出世為四句也。又勝劣相對為二句。劣即
0162a12: 勝約開顯為一句。勝即劣謂示同人。即無上方便為
0162a13: 一句。
0162a14: 是世倒之德者。於世間倒即達常樂之德。此約開顯
0162a15: 以說。
0162a16: 起方便用者依體起常無常利生之用體。此中諸句
0162a17: 皆須約勝劣相對為二句。相即為二句。
0162a18: 舊云無常等者。法不相即倒成不當。今問屬當知去
0162a19: 假在問答。次第人義當別教。
0162a20: 若通論等者。每一一修皆具三過。謂生死進趣以苦
0162a21: 欲捨苦。
0162a22: 言以苦捨苦者。身已巳是苦。更修狗等戒。妄謂涅槃。
0162a23: 此更是苦。如此捨苦。豈可得耶。又外道所作悉是苦
0162a24: 因故也。
0162b01: 標三寶者。非但一具三寶。三亦只是一寶。如來即佛
0162b02: 寶。法身即法寶。涅槃即僧寶亦即報佛法佛應佛也。
0162b03: 法界即報佛。以無染故屬佛也。
0162b04: 不縱不橫者。即三而一故不縱。即一而三故不橫。即
0162b05: 非三非一。皆是法界不可思議。
0162b06: 經云不淨者。即有為法者。生公云。夫橫起者皆有為
0162b07: 也。
0162b08: 經云云何與是毒身等者。佛若住世教誨我等。則破
0162b09: 無明毒身。佛今說既去。我等云何能。與無明共居。而
0162b10: 修梵行。
0162b11: 非汝境界者。機興則住。機息則去。而常住。住。
0162b12: 而常去。故非二乘所。
0162b13: 不能知佛往來者。汝既不知。佛是不來。定得隨佛。不
0162b14: 去而去。
0162b15: 今留人法者。人謂有法之人。故可依止。佛住機則在
0162b16: 佛。佛去機在迦葉。迦葉若與我住同。河西云。恚慢心
0162b17: 者此釋勝。是修未者得四果是劣修未。唯得偏空
0162b18: 未得大理。名為未極。
0162b19: 由佛性力者。內佛性力。外言教力。若利根於法華前
0162b20: 諸味之中。聞於佛性處處顯密已巳入。二乘雖聞方等
0162b21: 彈斥。般若洮汰。於顯露教來至法華及以今教方始
0162b22: 顯得。昔雖未入。已巳為得入之緣。故今聞說即座而悟。
0162b23: 故云也。
0162b24: 無缺者。猶如寶珠不受塵穢。具足眾寶故也。
0162c01: 留心處者。一正顯佛性。二明常破無常。三為顯常即
0162c02: 無常。無常即非常非無常雙亡。正入圓勝修法。六即
0162c03: 之殊此是茲經之文心。所以名為是留心處。
0162c04: 未除舊執者。謂佛口雖說常。佛身猶是無常。所以請
0162c05: 住。如此觀之。舊執未捨。
0162c06: 為學新伊者。亦應云為未來學者。故付迦葉。生公曰。
0162c07: 所以付聲聞者明要須兼解。然後得道。苦行第一。深
0162c08: 解成就。必可以軌訓後徒。故付囑也。
0162c09: 改迷生信者。應改劣修之迷。而信真常實法。如何因
0162c10: 執而不改迷。
0162c11: 求得不得者。有方便則失。
0162c12: 年物俱新者。用何而二句。又是萬物開發生長之時。
0162c13: 此五塵等如春時能令行人增諸結使。又草物開秀
0162c14: 之時。以譬聽有機發之時也。而聞法莫不開悅。
0162c16: 非先解後失者。若以大通佛時結竟則是先解後失。
0162c17: 今取元結大緣。從本迷者說。
0162c18: 義言失者。中道之解。應得不得。名之為失。
0162c19: 通是迷徒者。未見佛性者總屬迷中之人。故云通也。
0162c20: 持出者。謂向佛呈其所解所證。故言特出。澤洲云從
0162c21: 此已巳前為聞慧作譬。從是時諸人下為思慧作譬。思
0162c22: 教求義名共入水。求是寶下為修慧作譬。更別證
0162c23: 法。名為競捉。所證苦等悉非真理。名為凡石。取偽真
0162c24: 故言自謂得。琉璃珠得法適悅。所以觀喜。
0163a01: 為有方便者有生圓信真常善巧觀者作譬。澤洲云
0163a02: 欲偽非真喻得旨捨詮。故言特言特出。出悟解苦等
0163a03: 非是實理。名知非真。
0163a04: 從是時寶珠下捨偽取真喻。從初至月形喻聞慧。從
0163a05: 是時眾下至安徐喻思慧。即便得喻修慧。依三慧消
0163a06: 經。前已巳破訖。今略述之。令知同異。
0163a07: 著樂沉沒者。著界內六塵之樂。及著界外二乘沉空
0163a08: 之樂。名為水底。
0163a09: 拙觀推求者。前之二教俱名拙觀。何者雖破通惑。永
0163a10: 未聞佛性之名。雖經方等般若見菩薩不議事。悕取
0163a11: 非己巳智分。但有冥發冥解之義。所以俱屬理即。
0163a12: 知字者。知常無常即是真常。名知字。
0163a13: 知義者。達常無常即非常非無常。名知義。
0163a14: 以珠力者。一由內佛性力薰。二外言教力薰。及觀行
0163a15: 力薰。稱理修行。圓伏三惑。事理不二。如水澄清。
0163a16: 能詮如所詮者。淨名云。字即解脫。文字性離。名為解
0163a17: 脫。
0163a18: 所詮如能詮者。達陰入即三點。故皆云也。
0163a19: 以珠力故水則澄清者。由珠體淨令水淨。由佛性體
0163a20: 如故。依正不二。
0163a21: 月圓譬相似樂者。月體團圓無有邊表可以喻樂。月
0163a22: 光明淨故可喻淨。
0163a23: 非上非下者。謂水非上月非下。又月亦不在水內。水
0163a24: 亦不在月中。不在而在同一體故在水月宛然。珠亦
0163b01: 如是。不出上不屬下泥。即是非上非下也。
0163b02: 以上比下者。以天上月比水中珠。月既不上不下而
0163b03: 得自在。珠亦非上非下。故可同月。並喻自在。又真位
0163b04: 比相似如月比珠。以顯相似自在。又相似是上比於
0163b05: 觀行。以顯相似自在。若法合者。非變易上非分段下。
0163b06: 於伏破之間而得自在。以譬我也。
0163b07: 人得其門者得圓教門人。唯圓機得入。故言一人。
0163b08: 不昏教水者。了教契理。不滯其門。名不昏水。
0163b09: 不動心波者。達能觀心即法性理。方名不動。
0163b10: 經云則離我想者。是已巳斷見惑。則離憍下是斷思
0163b11: 惑。
0163b12: 離我慢等用者。明昔教有破見思證理之用也。
0163b13: 經云得入涅槃是義云何者。為昔是為今是為昔非
0163b14: 為今非為是真涅槃。為非真涅槃故問云何。經云善
0163b15: 能諮問者。能問是涅槃義者。因此破於無明。得見佛
0163b16: 性亦能令他破惑見性。是故歎之。又善問得時能推
0163b17: 本定。今以自斷疑也。
0163b18: 王是也者。王譬眾生。少智譬世智。
0163b21: 貪引耶徒。以為安樂。猶如國王威伏邊夷。恣引財寶。
0163b22: 以之為樂。
0163b23: 嚚莫巾反謂鈍惡也。喻外道頭藍等。心不識正理曰
0163b24: 頑。口不從正教曰嚚。
0163c01: 經云而王不別者。王眾生不別耶正。依耶療治。病轉
0163c02: 增甚。故云不別。生公曰。耶訓會情。宗莫易也。俸猶與
0163c03: 也。謂他少智不識耶正與四事也。
0163c04: 膩潤者。橫計之人處處生著如膩潤。處處汙物雖非
0163c05: 真我自在。猶耶計故。亦得稱我。
0163c06: 亦復至耶者。不知橫計。五陰起於耶病。故云不知病
0163c08: 病喻貪。以燒心故。煩惱非一切病。喻八萬四千塵勞
0163c09: 也。又風起卒暴譬瞋。冷性凝結譬癡。熱性煩濁譬愛。
0163c10: 經云好醜等者。好醜是因。善惡是果。又善是真乳。惡
0163c11: 是耶乳。醜亦然。
0163c12: 是病者。不知眾生。不知舊醫。是病起根本。
0163c13: 王領為義者。王是一國之民。
0163c14: 如愛化者。謂所化中能化為王。所化為徒。又主為王
0163c15: 所為徒。
0163c16: 強請者。既非真師。義如強為眾生師耳。
0163c17: 心不側德者。謂心無實解而行於善但行惡耳。
0163c18: 口不談忠者。口但惡而無實信。
0163c19: 藥少者。耶常世智。焉能破惑。名為藥少。
0163c20: 病多者。界內界外。三毒全在為病多。
0163c21: 取相緣無明者。無明為本。取相為末。由於支末無明
0163c22: 起於八倒。
0163c23: 是不知藥者。尚不知無常藥。況能真常藥耶。
0163c24: 佛假說我者。佛說五陰和合。但有假我悉皆無常。外
0164a01: 人橫計即離。而出六十二見及毗舍等。以成四姓
0164a02: 八術者。依阿含經。一知病體喻佛能知煩惱輕重。二
0164a03: 知病因喻佛能知煩惱起因。所謂種子及不正思惟
0164a04: 是其正因。色等境界。及外道耶教是因也。三知病相
0164a05: 喻佛能知煩惱相也。如瑜伽說。貪心則下慢心則高。
0164a06: 有如是等煩惱相也。四知病處喻佛能知煩惱處也。
0164a07: 違則起嗔順則起貪不違不順。能起無明。五知病時
0164a08: 喻佛能知起時。謂少時老時。貪時富時。或寒或熱。或
0164a09: 飢或飽。隨其相應起種種煩惱。六知藥喻佛能不淨
0164a10: 觀等。七知治喻佛能知不淨觀治貪欲。修慈觀治多
0164a11: 嗔等。八知禁忘喻佛知不淨觀時。不應取彼順情貪
0164a12: 相。修慈悲時。不應取彼違情嗔相也。
0164a13: 佛知八正道者。藏教八正專治耶常。無生八正以破
0164a14: 無常。無量八正次第治前二。無作八正雙治八倒。今
0164a15: 是圓門無作八正。
0164a16: 善法亡者。出世善法也。慧命者常住慧命也。
0164a17: 不增者。不作惡也。不損者。雖投嚴等。擬得滅身其
0164a18: 罪不滅。名不損。
0164a19: 不生禪定者。不修四禪定。斷鈍使故云也。
0164a20: 唯損無增者。用忻猒心修也。
0164a21: 不遍者。不斷無知無明。及不能化他也。
0164a22: 兼遍者。菩薩四門遍學。名為兼遍。而無摩訶衍即空
0164a23: 之觀。名無巧術。
0164a24: 無痛惱者。即色而空。幻化巧治。其治雖巧。不能令二
0164b01: 乘。見於佛性。故云不能治必死之人。
0164b02: 治難愈者。無明病也。次第三觀入在方能治之。故云
0164b03: 不能一時也。
0164b04: 不能令過者。初住不能為二住化名不能過。此是一
0164b05: 釋。須依法華疏第九中釋為正。
0164b06: 復令過本者。法身本體。而無可過。妙覺位極。智斷圓
0164b07: 滿。義言過耳。
0164b08: 今之明醫者。今經唯是圓教。妙覺良醫。
0164b09: 經云從遠方來者。從本法身地垂化世。名曰遠來。
0164b10: 是治病緣者。常人用無常法為緣也。
0164b11: 諮受者。明外道不知請佛為師。名不知諮。不知從佛
0164b12: 聽聞正法。名不知受。謂己巳勝佛名反貢高。謂佛劣己巳
0164b13: 名生輕慢。
0164b14: 脫冠等者。出四城門。見病死等而即出家。先依外道
0164b15: 師等。
0164b16: 遣馬者。虔陟遣還宮等。
0164b17: 六年苦行等者。等取稟彼四禪四宮空法也。
0164b18: 唯明此身者。初成之佛唯是文母生身故云此身。
0164b19: 猶是外道者。猶宣外人之教。
0164b20: 別有本身者。至法華顯本。竟方知佛非外道弟子。
0164b21: 共入見王者。先外化也。
0164b22: 無觀機智者。但有世智。無照機之用。唯暗惑心遍用
0164b23: 耶化。
0164b24: 毉方者。非但用無常及常毉方。只三歸五戒十善皆
0164c01: 是佛說。並名毉方。
0164c02: 文鱗者。文鱗瞽龍也。
0164c03: 神通如瑞應者。彼經云。佛入迦葉窟。龍毒不中。龍火。
0164c04: 不燒。恒水不溺。三方取果。謂東取毗梨勒。南取閻
0164c05: 浮果。西取呵梨勒。北取自然粳。忉利甘露知嫌。
0164c06: 隱去知念。現來火滅不燃。斧舉不下等。雖眾變耶
0164c07: 執末。故言瞿曇雖神不如我道真。佛即語云。汝非羅
0164c08: 漢。亦不得道。雙然開悟。師徒伏。如法華疏第一及記
0164c09: 廣引。以示神通之相。
0164c10: 三歸翻耶者。翻其惡師惡法惡眾歸於正法正眾。但
0164c11: 云歸依佛法僧也。
0164c12: 初求願者。經云今正是時者。五人應悟之時。實愛念
0164c13: 者感理冥念。令無著也。
0164c14: 根緣冥對者。宿善及耶善。兼正因內薰成出世。小機
0164c15: 冥發。故曰冥對。
0164c17: 便。
0164c18: 重明觀機至一機者。正是冥起小志。唯宜初教被之
0164c19: 故云不敢多有所求。
0164c20: 經云願王宣令者。耶受化已巳。用轉教化。展轉相聞。譬
0164c21: 之宣令。
0164c22: 好害事多者。害真諦慧命。常住法身。
0164c23: 斷首者。斷真空善根之首。又萬善以信根為首。若以
0164c24: 倒見為藥。則無修根為斷首之解。
0165a01: 以解斷惑者。以無常觀解。斷於通惑。得真壽命。得此
0165a02: 命已巳。必得常住慧命。方名永終。
0165a03: 以惑障解者。以耶常惑障真解失慧命。名橫死。又以
0165a04: 無常障中解。亦名橫死。
0165a05: 癡人者。二乘也。鹿譬陰境。馬譬橫執。取常為實。智人
0165a06: 佛也。
0165a07: 此鹿非馬者。破耶常非實也。
0165a08: 而執無為馬者。雖知鹿無馬。而便執計無處為馬。正
0165a09: 譬二乘執無常也。
0165a10: 何處復有者。無常之體本自非有。況更計實豈非病
0165a11: 耶。
0165a12: 佛果無常等者。意云佛是常身。二乘等見佛入涅槃。
0165a13: 謂定無常與己巳證同。既執為無常此病易識。病既易
0165a14: 識示真常佛性。其心易開。故云易見。
0165a15: 謂生死等者。生死本是無常之法。更有為無常。其病
0165a16: 難識。病既難識。示生死即是真常佛性。佛性隱密。其
0165a17: 心難悟。故云難見。
0165a18: 欲死者。有可發之機故也。若無機者。應云必死。
0165a19: 經云當云何治者。大機發也。
0165a20: 眾生不受者。正指方等中見佛功德之身。菩薩不思
0165a21: 議事。聞說不思議解脫。謂非己巳分。
0165a22: 如來重說者。至法華聞實相。未悟。至涅槃方便受。
0165a23: 開權者。昔說為實。今云非實。即是開權。
0165a24: 昔權宜者。昔用無常治常並非真實。今說此意即當
0165b01: 開權。
0165b02: 欲欺我耶者。汝先言毒。欲欺我耶。今既令服欲欺我
0165b03: 耶。昔若毒今亦是毒。故云成上。
0165b04: 我逐者。謂舊醫是妙。新醫非真。故云我。
0165b05: 此中通體是譬者。明前諸文並是譬也。
0165b06: 經云智人見之者。新醫口不宣唱。舊醫解藥心亦不
0165b07: 。
0165b08: 經云亦是甘露者。此之乳藥本是甘露。二乘過者得
0165b09: 之。謂為毒藥。
0165b10: 滑草者。又亦可以能譬鈍使。貪順境如滑。瞋違境如
0165b11: 。
0165b12: 善好眷屬者。以母善好。子則善好。且一一往釋耳。
0165b13: 國人至不受者。受他耶語。名鬼所持。自生耶想。名為
0165b14: 狂顛。
0165b15: 令於教門可解者。令見說常。即知治無常病。見說無
0165b16: 常教。即知用治耶常病。為此義故。但合兩藥。
0165b17: 說如來之是者。明如來涅槃體不同生死誑相假
0165b18: 名之為實。出離情妄說之為真。體無遷轉是故云常。
0165b19: 為眾德本說之為主。諸行所說故復名依。體無生滅
0165b20: 名不變易。
0165b21: 汝等四眾下結勸修學。
0165b23: 就疏文為二。先釋題。次其文下入文解釋。初又三。先
0165b24: 明立名所由。次今釋下明名從義顯。三此是下結歸
0165c01: 本章所對。
0165c02: 初云前之三品者。序等三品。雖從人從事莫不皆為
0165c03: 顯常。故長壽居後。以收前常無非長壽。故次前品而來。
0165c04: 譯人左右者。只是唐梵之異。又是上下別耳。
0165c05: 恐依上文者。依上純陀哀歎。但云如來及以常住未
0165c06: 云長壽。所以今云即是。
0165c07: 正言由常等者。此四為因。獲長壽果。故云從所得立
0165c08: 名也。次名從義顯中即依四悉。義以立名。
0165c09: 令樹善者。謂修常樂之善故也。
0165c10: 三結歸中云餘各隨便者。論三十四問專顯長專。及
0165c11: 至答中則隨問施與。雖復施與。亦不出於長壽因果
0165c12: 故也。
0165c13: 次入文解釋中云佛法至三者。明勸具四悉以益物。
0165c14: 初勸至又表佛即世界意。初勸除下對治意。二勸受
0165c15: 下生善。三勸益物下第一義。
0165c16: 其上疑既盡者。明諸比丘疑常無常執心已巳破。深信
0165c17: 常即非常非無常已巳竟。名之為盡。
0165c18: 初勸則嘿者。明此經中初段但有勸文。而無辭不堪
0165c19: 文。則是嘿受於勸。
0165c20: 今經之宗者。應知律是今經重寶。贖於常住慧命。非
0165c21: 經正宗。不應此說。生公欲令問長壽因也。長壽本是
0165c22: 入生死濟物濟之良津。以慈心為本矣。慈之為濟。先
0165c23: 制戒律。令不作諸惡。然後使行善之極也。
0166a01: 著於諸字。又應是取下經文云我今無智於諸戒律
0166a02: 之語。成此文意。故著諸字。
0166a03: 律儀定道者。律儀是別解脫戒。定即定共戒。道即道
0166a04: 共戒也。
0166a05: 雙照至俗者。此約七重二諦中。真俗俱為俗以釋也。
0166a06: 明駿曰。萬善終以戒定慧為本。前句舉戒本性空寂
0166a07: 舉定慧。本性空慧之境也。寂定也。
0166a08: 具說如上者。指上汝戒律三學文也。
0166a09: 如來境界者。理境法也。此明照境之慧深廣難測。非
0166a10: 九界心之所及名不可思。九界言不能逮名不可議。
0166a11: 允同諸佛名者。同三世佛。皆乘如實來成正覺。故云
0166a12: 同也所有諸定者。約行也。
0166a13: 無三智者。下地分智。不能問於果地三智。是故辭耳。
0166a14: 聲聞不堪寄者如來勸問。必欲流通而諸聲聞不任
0166a15: 有三。一智淺。二壽促三無眷屬。以不能任持法也。
0166a16: 強受寄者。若強受寄。則是如來失所寄也。
0166a17: 百二十者。生屬未來。入滅是故不論。
0166a18: 如不能居者。居只是住。不能令大乘法久住也。
0166a19: 一萬者。一萬兩為一金也。
0166a20: 百萬解脫者。一句出生一萬句。又一句皆以九百九
0166a21: 十句而為眷屬。即成百解脫。
0166a22: 如何得歸者。破云像法時。釋迦已巳去彌勒未出如何
0166a23: 名二十年。婦時還我。
0166a24: 即是還時者。受化之人。通別惑盡。得見法身。即是還
0166b01: 時。即是歸我。
0166b02: 聲聞妄受者。澤州云。比丘無有受法傳化弟子。可以
0166b03: 付囑。名無繼嗣。無常遷逼說為病篤。滅身歸無稱曰
0166b04: 命終。所付之法。無人稟行名皆散失。
0166b05: 推功者。有諸菩薩堪寄。何不付之而令我受。是故辭
0166b06: 也。
0166b07: 盛壯端正者。亦可分字解。盛壯譬自行化他具足。端
0166b08: 正譬得王三昧。
0166b09: 父母者。母譬得三實諦。父譬權諦。故以三一一三對
0166b10: 之。
0166b12: 會冥成於常云云。
0166b13: 妄我推功者。二乘但得妄我之心。故云善得無漏心
0166b14: 推功在也。澤州云。不自高舉名無漏心。不者吾我名
0166b15: 羅漢心。
0166b16: 二緣者。曇濟曰。一以聲聞無眷屬。二以菩薩多眷屬
0166b17: 僧宗曰。一善能問答現在有益。二令法久住未來有
0166b18: 益。明駿曰。一能令法寶久住。二利安眾生是故疏云。
0166b19: 或善能問答等。
0166b20: 悉出上文者。如上應以無上佛法付諸菩薩等等。惑
0166b21: 指善能問答已巳下文也。
0166b22: 爾時佛告大眾至女人者。此中有優婆塞等。皆是大
0166b23: 機發人。
0166b24: 經云我之壽命者。壽命是果之極。戒歸是因之始。總
0166c01: 舉因果以勸問也。
0166c02: 若得問人者。若得稱會眾機。與物有緣之人問者。則
0166c03: 能利益結緣當機及下位為影嚮等。唯除古佛為影
0166c04: 嚮者。不論其益。
0166c05: 例作無而意異者。菩薩文解故無疑。二乘不能問名
0166c06: 無疑。又菩薩能問為利眾生。二乘不能問。但自行。故
0166c07: 云意異。
0166c08: 身密等義者。等取名字功德品。
0166c09: 乃至開耶正四者。於四德品也。
0166c10: 若問命即開天行者。依常命理而行於行。名為天行
0166c11: 也。
0166c12: 若問辨即開梵行者。梵行以慈悲為本。即是以慈故
0166c13: 說。
0166c14: 問辨即樂者。多聞分別樂也。
0166c15: 問歸即我者。三歸翻耶我以顯正我。又有歸戒故常
0166c16: 在人天自在而修。故問歸即我。
0166c17: 問歸即用常辨者。以翻耶常之辨。而顯正常之辨。
0166c18: 論云者。涅槃論也佛力大者。經云以佛神力是也。
0166c19: 文殊童子者。餘經中說文殊童子也。
0166c20: 經多羅聚落者。此云蘆葦。謂蘆葦村人也。
0166c21: 甲族者。即甲第甲寅以甲乙丙丁。即上族也。
0166c22: 為決定眾者。地住已巳上菩薩。名決定眾。已巳得任運入
0166c23: 法流水中。善能決定。說一切眾生悉有佛性也。
0166c24: 自諮發者。迦葉自疑。雖在大眾之例懼非應命之人。
0167a01: 故有諮也。
0167a02: 經令汝歡喜者。得宜故喜。稱機故喜也。
0167a03: 佛德等者。一歎佛德巍巍高勝。二歎佛眾清純無雜。
0167a04: 三歎佛身堅固。猶如金剛。明身堅也。色如琉璃。明身
0167a05: 淨也。四歎佛眾智德深廣。
0167a06: 不言自絕者。謂大小天隔。何者小身豈能問於大身
0167a07: 小智豈能問於大智焉。敢發言扣於上聖矣。
0167a08: 借助者。若從迦葉諸加邊即入聲呼。若從佛加說邊
0167a09: 即去聲呼。
0167a10: 縱容兩存者。此師於後四偈。存於問之餘勢。又亦得
0167a11: 是問。即對五行十德等。此即雙破前二家故也。
0167a12: 梁武三十二問者。據有云何而數之。
0167a13: 三十七者。將後三偈。足前三十四。合為三十七。
0167a14: 為眾作依止生者。指哀歎品。委任大臣等文。
0167a15: 大明覺道者。覺佛也。謂佛道。此顯一代是佛大化之
0167a17: 而合成兩問者。若為三十二問應合為一。若三十四
0167a18: 即開為二。
0167a19: 開為四者。下答中離為四答。故須開之。云何得是問
0167a20: 因。長壽及金剛不懷身是問果。復以何因緣問因。得
0167a21: 大堅固力問果。是則上半有因有果。下半亦爾。所以
0167a22: 離成四問。
0167a23: 若數合偈亦合偈亦只三十二者。初二偈但為二問
0167a24: 也。
0167b02: 何。
0167b03: 聲聞未曾聞常者。此一往約鹿菀得小果者不經方
0167b04: 等等席。直至今座名未聞常。故應有疑。以之為難。又
0167b06: 聲聞至執已巳破者。明二乘於前二品。聞常疑執已巳破
0167b07: 為難。
0167b08: 若爾則問不因上者。既云為緣故疑。則不因上品應
0167b09: 從文遠而生。
0167b10: 雙樹之終者。應知破前不成。彼亦不當。故約後破之
0167b11: 故非極談者。談之不極。故非極談。
0167b12: 常不可修者。意云若本是常常體無修。若既無修一
0167b13: 切應常。一切眾生既未得常常應有修。所以問於常
0167b14: 果從何因云何。
0167b15: 果上萬德至之因者。萬善因也。
0167b16: 經云何得長壽者。僧宗曰。一期為壽。期久為長。常果
0167b17: 非期。寄言長耳。蓋談慧鑒無窮。即般若也。云何得問
0167b18: 其因也。金剛不壞身此問法身。如世金剛體不可壞
0167b20: 體。澤州於此偈有三門分別。一定問多少。昔來相傳
0167b21: 云此偈中三十六問。二彰問差別有六。一總問。亦請
0167b22: 問。如言云何得長壽等。二求問如言願佛開微密等。
0167b24: 綱云何不定說等。五讚問如言眾生大依止等。迦葉
0167c02: 問如下文言今欲問諸陰而我無智慧等。謙己巳不堪
0167c03: 而起後說。如此分別。似有眉經之遠意。其理不彰。故
0167c04: 示彼學知耳。三分文辨釋。偈判有二。初問學法。云何
0167c05: 得近無上道下問學行。此云何知如下大眾問品未
0167c06: 將答學行。迦葉請云願說是大涅槃中所得功德。故
0167c07: 知前是學法後是學行。法通理事行唯在事。法通內
0167c08: 外行德唯內。法通三性觀三性法皆得起行。行唯在
0167c09: 善。法通自他。他人之行得為己巳法。己巳家之行得為他
0167c10: 法。如此判者太為淺局。
0167c12: 云經可。
0167c14: 以四依示為四果故也。
0167c15: 本無偈答者。次此偈。彼即當猶如樂未生云何名受
0167c16: 樂。
0167c17: 皆名有餘者。次此偈。彼即應云如其斷疑網云何不
0167c18: 定說。此二句答中不分出。若合云何不定說入不畢
0167c19: 竟句中。即開前受樂。足為十三問。初段但為十四問。
0167c20: 只緣實非阿羅漢句答中不開故爾。
0167c21: 答卷少者。從此下至大眾問但七卷經。
0167c22: 後問少者。古人將得後四偈為問者。從現病品去盡
0167c23: 經答此四偈。故問少而答文。以此觀之。知四偈非問。
0167c24: 經悉有安樂性者。僧宗曰。行之所生必由乎境。境中
0168a01: 妙不過佛性。師子吼是略。迦葉是廣。
0168a02: 經云諸陰者。上至諸佛。下及五道。
0168a03: 精進菩薩者。八住已巳上。具三不退。亦非境界是以息
0168a04: 問。今謂藏通別三菩薩入空出假。皆不能知也。
0168a05: 皆與理合者。皆稱秘藏之理。即第一義皆有所擬者。
0168a06: 於四悉如前四文。
0168a07: 是已巳得非始者。如法華中文已巳得之。非寂場始得本
0168a08: 云已巳也。
0168a09: 加而讚之者。上云假佛威加借助智力。大眾善根添
0168a10: 我機辨。即是加相讚如文。
0168a11: 等無有異者。僧宗曰。此問總一經之。宏致。收萬行之
0168a12: 樞機。仰弘望旨。故重稱善以讚也。爾問我答。照理是
0168a13: 同。諸佛敷揚。何以異此。故曰等諸佛也。
0168a14: 偏方不定教者。古人判勝鬘金光明。為偏方不定教
0168a15: 法華玄中廣破此義。今家不爾。前四時教皆有不定。
0168a16: 如淨名經云。佛以一音演說法眾生隨類各得解等。
0168a17: 即其相也。
0168a18: 或言是秘密教者。師意亦不然。但秘密在佛。不可結
0168a19: 集。又不可傳。傳即名為顯露。
0168a20: 非。方便道場者。中間今日皆是施。方便示成。如何
0168a21: 偏據寂場為始。僧宗曰。非唯仰等諸佛。亦復同昔大
0168a22: 士。昔七處八會華嚴方廣。于時十方大士雲集論義。
0168a23: 亦嘗作此問也。此亦不知寂場猶是施。
0168a24: 大海等者。僧宗曰。一則深廣。二則藏寶。故名智慧大
0168b01: 海。
0168b02: 法性空者。一則萬法本來無性。二則涅槃亦稱法
0168b03: 性。此非思力所及也。
0168b04: 頂戴者。僧宗曰。謂蒙答旨頂奉恭敬。如彼藏臣。
0168b05: 答長壽因者。謂云何得三字是因也。
0168b06: 若有因果等者。若因定是因。果定是果。則不可破。以
0168b07: 不定故得成非因非果之因果。若定執者則墮斷
0168b08: 常。
0168b09: 若言開因果之秘者。此約開昔權秘。成今大涅槃因
0168b11: 若為顯涅槃等者。此約佛意及經部意以說。何者昔
0168b13: 戒護法。皆為顯非常非無常大涅槃體。此為正意。
0168b15: 兼也。
0168b16: 方便說因果者。此經雙明權實因果。即是雙流之用
0168b17: 以顯正體。故名因果。為方便說。
0168b18: 縱容者。進退詳審得中以遣斷常之著。故曰縱容。
0168b19: 抑案者。涅槃正體本寂性離四執。名之為抑。依理而
0168b20: 修非因而因果以顯正體。名之為案如是修者。方曰
0168b21: 今經因果。
0168b22: 今明若因下此即因果相對以立自他等執。若單約
0168b23: 因為四句者。因自是因不由果故因。名自性因。因不
0168b24: 自因由果故因。名化。性因。果因緣故因。名共性因。離
0168c01: 因離果故因。名因名無因性因。單果四句例爾。此約
0168c02: 圓教四句以彼破性執。又若因自是因等。但成別教
0168c03: 義。以因果時異。法體不融故爾。
0168c05: 斷。故云皆也。
0168c06: 從多從正者。前文因正果傍。後文因傍而果正。多少
0168c07: 例此。以因果相成不得相離。即是消云何得長壽句。
0168c08: 若覆器者。具足應云覆漏汙雜。今文但舉一聞慧為
0168c09: 誡耳。僧宗曰。將答所問。事須誡而之。夫宗致幽玄。
0168c10: 輕心所受。雖復言迦葉。而意在時眾。
0168c11: 語義中者。論中更有二句。云聞法歡喜心勇躍如是
0168c12: 之人乃為說。
0168c13: 此業成因者。一一皆次云。破九法界因。成佛法界因
0168c14: 也。業若定因者。果外之因也。
0168c15: 業若定果者。因外之果。不得作因家之果。
0168c16: 因果叵得者。俱契中理。故不可得。
0168c17: 言語道斷等者。只因不定因。故言語道斷。果不定果
0168c18: 故心行處滅。
0168c20: 簡。又別人地前雖勤行空假。不知圓常。復次盡簡。
0168c21: 不能已已巳巳者。章安謙恭也。既已巳諮問涅槃奧旨。及案
0168c22: 今經秘藏之義。不能忘於所聞之情。故云已已巳巳。
0168c23: 至高無頂等者。窮實相高不可得。名無頂。橫周法
0168c24: 界。邊不得名無涯。
0169a01: 多所成就者。分證已巳上方名成就。
0169a02: 業能破業者。空業也。以大涅槃心持不煞戒等業。破
0169a03: 於權業入畢竟空。名為破。
0169a04: 從無住業者。假業也。謂達陰界入即是秘藏。陰界入
0169a05: 無住。秘藏亦無住。以無住故。還依院入無住。立秘藏
0169a06: 因果。名為立業。非破非立下中業體具遮照故名正
0169a07: 業如是下融通結意。
0169a08: 言道前者。發心已巳後訖至菩提。皆名道前。妙覺為道
0169a09: 中妙覺證後。名為道後。故上文下引證顯體用相
0169a10: 即。
0169a11: 以珠力者。證體也。澄清者。證慈悲用也。大慈大悲去
0169a12: 證用也。佛性證體也。
0169a13: 至繫所者。譬如來道前垂應。應於眾生。如王迴駕
0169a14: 至其繫所。
0169a15: 亦有佛性等者。此是抑挫引發之辭。何者理性本同
0169a16: 諸佛即體具足。此引發也。性雖本具。多起罪業。不能
0169a17: 得見。抑之言無。有之與無無其二體。只眾生即佛性。
0169a18: 只佛性即眾生。如王子是因。以譬無性。因是王子。以
0169a19: 譬有性。
0169a20: 拔苦因等者。謂拔九界三惑苦因。與佛界菩提善因。
0169a22: 即用而體者。四無量心用也。又二乘行者。慈以無嗔
0169a23: 善根為性。悲以不害為體。喜即喜受。捨是無貪。菩薩
0169a24: 行者。大慈悲等總以大智為體。又說以定慧為體。悲
0169b01: 者能不能救苦苦眾生。大悲者能拔三苦眾生。有眾
0169b02: 多差別相。
0169b03: 遍約四諦者。謂約四種四諦。無作四弘。緣十界二死
0169b04: 三惑因果。以為誓境。不但四趣以無作四弘。遍開一
0169b05: 切偏小等法故爾。
0169b06: 經云脫未脫者。說集諦令行。未度者說苦諦令度。未
0169b07: 涅槃者說滅諦令會。未安者說道諦令安。
0169b08: 經以如是等業者。用前一子四心四弘三法。以為業
0169b09: 因故也。
0169b10: 云何起愛者。若有愛者。則有彼此。何名等視。言自相
0169b11: 違。
0169b12: 展轉有妨者。謂互有相妨也。
0169b14: 菩薩道前。體用無二。何方等視。而言有妨。
0169b15: 濟危者。濟其違佛教者也。危惡罪也。
0169b16: 都無所損者。此釋當理。順於慈悲。
0169b17: 經而不捨置者。此舉非顯是。國以酷為本。若有罪者。
0169b19: 子。而不放捨。
0169b20: 十四知事人者。十誦律八法第六卷中云。佛在阿羅
0169b22: 坊重閣何故崩壞。答言修治是僧坊人有死者病者
0169b23: 反戒者餘國去者。佛言死者反戒者所應作事。僧更
0169b24: 應羯磨立知事人。諸比丘有能多致財物。能成辨事
0169c01: 者應六年立作。若新房舍應十二年立作。次立知敷
0169c02: 臥具人。三立知食人。四立分粥人。五立分帶那人。
0169c03: 六五分藥人。七立知作器。八立一比丘令常住知僧
0169c04: 坊。九立分處人。十立受護衣人。十一立分衣人。十二
0169c05: 立分浴衣人。十三立作維那人。十四立分處沙彌人。
0169c07: 不如法見。故僧與我作不見擯。諸比丘不與我共事
0169c08: 共住。作曰一羯磨曰二羯磨曰四羯磨。布薩自恣及
0169c09: 諸羯磨。不得入立十四人數。猒惡我如栴陀羅。故云
0169c10: 不得為羯磨主等。如律廣說。
0169c12: 二比丘汙他家行惡行。皆聞皆知行惡。是比丘共女
0169c13: 人一坐。共一盤食。共一器飲酒。共宿噉宿食。不受
0169c14: 而食。乃至乘象馬車轝。與多人眾中吹具等。諸比丘
0169c15: 以是事白佛。佛令與作出羯磨。
0169c16: 與人競等者。律中但云。諍相言已巳知。是諍
0169c17: 比丘便到其所言汝等。次言堅持是事莫為他擊。汝
0169c18: 等取勝我是我當相助等。無至城中訴言。疏中應是
0169c19: 約義以說耳。
0169c20: 令依剛正者。律云。一應教汝依止某甲住。二應說依
0169c21: 心羯磨法云云。
0169c22: 居士後時等者。律云。爾時有憂波斯那比丘和檀提
0169c23: 子。與大比丘眾五百人俱。皆阿練兒。納衣乞食。樂處
0169c24: 空地。居士見客比丘來去坐立。飲食衣威儀清淨
0170a01: 即起敬心清淨。因是客比丘。故請名僧。明日到自舍
0170a03: 僧舍食。我是質多居士菴羅林中摩帝摩帝陀羅僧
0170a04: 居主。質多居士不問我。過是夜已巳。我當共是居士語。
0170a06: 敷種種雜色坐具。問言何以無胡麻歡喜丸。居士答
0170a07: 言我今樂說一喻如疏。以此居士三代。為壓油業。故
0170a08: 此譏之。
0170a09: 八法者。若四分中一呵責。二依止。三出。四遮不至
0170a10: 白衣家。五不見。六不懺。七惡耶不捨。八滅擯。九惡罵
0170a11: 治。律教中唯此九法。今十誦文但八法耳。五不可見
0170a12: 者。律中舉闡陀比丘犯罪問云見不。答言不見。如來
0170a13: 立法舉出眾外。有利皆奪。待見方行名不見罪。不懺
0170a14: 者。還是闡陀犯罪識知而不懺滅。如來立法舉出眾
0170a16: 常光者。常光一尋常有。而無增減。名曰光。
0170a18: 放一二乃至五種。
0170a19: 通身為五者。放光具多緣。如法華第三疏引。故注云
0170a20: 云。
0170a21: 經未可見法者。未見之法。汝欲見者。今當為說。
0170a22: 斷四住惡者。四住是體外惑。故以王為喻。
0170a23: 無慈詐親者。見行惡而不治。共同處者是詐親之
0170a24: 人而無慈愍。
0170b01: 初王大臣者。涉云國況佛。大臣況傳法者。未發令發
0170b02: 為產。已巳發令成為育。若生若養總名諸子。道機不耶
0170b03: 名為端正。識達因果稱曰黠慧。
0170b04: 三根者。上中下也。
0170b05: 四部者。大論中或云。在家二。出家為四部。或將釋眾
0170b06: 梵眾。足出家二眾為四部。寶亮云。若二者比丘比丘
0170b07: 尼。三者沙彌。四者沙彌尼。
0170b08: 三種者。信偏即三教。正信即圓教。
0170b09: 囑教者。澤州云。有犯四重五逆及謗正法。此三罪人
0170b12: 故說言。雖喪三子我終不恨。又超悟記云。假使三子
0170b13: 至令成就者。喻尼等三人為治故則退。唯比丘一
0170b14: 子。須苦治要令成就三學也。僧高曰。明如來以四
0170b15: 部弟子。付弘法人。教命三成就。假令三部弟子。付弘
0170b16: 不從治喻不盡成道。餘有一眾。不以少故。而不治之。
0170b17: 如此釋者皆為疏中所破。是故述之令知所釋。不會
0170b18: 經旨。
0170b20: 過於此。
0170b21: 非子不念者。如來不爾。是子之外更無非子。致成平
0170b22: 等不成就他亦爾。
0170b23: 尚得福無量者。不久即得開權也。
0170b24: 汝以果計因者。汝何故見佛。為緣入滅謂為無常之
0170c01: 果。果既無常而因亦爾耶。
0170c02: 自有世間相續者。一期未斷。名之為常。
0170c03: 非數緣者。非擇滅無為也。
0170c04: 空常者。空無為。以無礙為體。
0170c05: 本自有之者。即色是空。無於待對。名之本有。
0170c06: 佛答長壽果者。前答云何得三字。今正答長壽二
0170c07: 字。
0170c08: 佛寶常者。謂明一體佛寶常也。次明三寶亦爾。
0170c09: 地及空者。空中空行。水陸及人天。皆有生陰中
0170c10: 陰壽命。喻如八河。悉皆作佛。如河必歸於海。
0170c11: 能出人天者。若人天等由迷涅槃常命。從染緣起出
0170c12: 生。諸佛從體起用。即淨緣起。而入生死。為引九界眾
0170c13: 生。入大涅槃海。故云能出。
0170c14: 如阿耨達池者。從主立稱。此云無惱熱。傍名清。無
0170c15: 惱熱池龍居其中故。
0170c16: 出四河者。經說不定。或云出八。或復云出二十河。各
0170c17: 有所以。長含云。東銀牛口出殑伽河。南金象口出信
0170c18: 度河。西琉璃馬口出縛河。北頗胝迦師子口出徙
0170c19: 多河。
0170c21: 餘方大河。有大名聲人皆同知。亦取為喻。通前說八。
0170c22: 餘方小河。無大名聲人皆不知。故不舉之。所以言八。
0170c23: 言二十者。如阿含說。四河去池四十里外。各出四河。
0170c24: 通本二十。隨方趣海。涉云。恒河眷屬更有四河。一間
0171a01: 摩羅。三名河利提。四名摩醯。宰頭眷屬亦有四。一
0171a02: 毗婆奢。二伊羅提。三奢多須。四毗低多。博叉眷屬
0171a03: 亦有四。一名婆那。二毗多羅。三名明。四名光仲婆。
0171a04: 私陀眷屬亦有四。一名薩梨。二名毗摩。三多般提。四
0171a05: 毗壽波。是為二十也。
0171a06: 婆羅門等者。等取一切天人居士。一切皆由菩薩所
0171a07: 化也。明因地之時。施一切命。化功還歸化之。所以至
0171a08: 佛則常。
0171a09: 從無住本者。秘藏常令無住。全九法界壽命。是九法
0171a10: 界壽命無住。遍秘密藏。是以此二法其體無二。故能
0171a11: 遍立一切法也。
0171a12: 定出入者。若出定出入定入者。但成前教義。今大涅
0171a13: 槃出之與入俱是法界。體遍空故以空為歎。
0171a14: 經如來亦爾於眾生中壽命第一者。即當出義。出意
0171a15: 正為引一切眾生。入大涅槃常壽海中。名之能入。故
0171a16: 舉醍醐為喻。
0171a17: 經如來壽命若如是者。如前四法故。僧宗曰。承機致
0171a18: 請也。
0171a19: 經不應至盡想者。若不於如來生滅盡想者。何故請
0171a20: 住一等耶。既請佛住驗生滅盡之想。
0171a21: 二況者。外道五通。尚能延促自在。住壽一劫二劫。何
0171a22: 況如來。已巳得常壽而不能住一劫等耶。
0171a24: 難兩教者。皆有如所言言。即教也。
0171b01: 難兩理無異者。迦葉意如來與外道俱同生同滅。則
0171b02: 知所證之理。與外人不異。
0171b03: 外道盜常教者。正法時猶有四依。所以外人無能盜
0171b04: 者。未法方有。
0171b05: 佛理微妙者。法身體妙。非凡眼所見。非心慮所思。名
0171b06: 為不現。
0171b08: 劫已巳還歸冥初。名曰不現。
0171b09: 佛認歸者。若為大機於華嚴已巳是認歸。為於小機。次
0171b10: 更施小彈呵洮汰。來至今經方始認歸。
0171b11: 色種種者。色雖種種同共一群。教雖種種同詮一理。
0171b12: 不期人天等者。不期人天苦果。二乘苦觀等。
0171b13: 弘經人自益者。此約如法弘教之人。雖為他說他既
0171b14: 不受。以法末故但著名言。只成自益。
0171b15: 無有婦女者。無上菩提以大慈為本。外人既不為無
0171b16: 上菩提即當無慈。有得之利。
0171b17: 欽慕深理者。此即機中欽慕。何者既忻常樂之名。義
0171b18: 問欽慕深理。
0171b19: 非常住基者。以大涅槃心持戒。方堪為常住本。降茲
0171b20: 之外皆非。
0171b22: 傍推曰搖。世善逗生名漿難得。
0171b23: 漿譬人天者。精純成蘇。餘汁為漿。意云酪之所棄。尚
0171b24: 不能得。況復酪等。
0171c01: 起我人知見等者。十六知見中第九我見。謂橫計五
0171c02: 陰。名之為我。四人見。計我是行人。七知者見。計我五
0171c03: 根。能知五塵。八見者見。計我根塵能見於色及起耶
0171c04: 見。等生取者見。計能生眾生。如父母生子。二養育見。
0171c05: 計我能養他。三眾數見。計我有五陰十二入十八界。
0171c06: 五受者見。計我後身當受果報。六起者見。計我能造
0171c07: 後世果報。十眾生見。總攬五陰。名為眾生。十一命者
0171c08: 見。謂命計速續。恐速續斷。十二作者見。計我能有所
0171c09: 作故。十三壽者見。壽計一期。尋常雖計病時最切。恐
0171c10: 連持斷恐一期短。十四使作者見。謂由我故。十
0171c11: 五使受者見。苦樂由我故。十六使起者見。令其還生
0171c12: 欲界。名起者見。故云等也。
0171c13: 人天善失者。僧亮曰。耶見多者能斷善根人天俱失。
0171c14: 餘是像末者。生公曰。佛經令人得戒定慧斯三法者。
0171c16: 加之以水者。經云士夫者執我外道。是身見水也。
0171c18: 因。謂是生因戒禁取水也。或計梵天為常。是邊見水也。
0171c19: 自在天者。事自在天外道也。亦計為常能生世間。亦
0171c20: 是邊見戒禁取水也。
0171c21: 微塵者。順世外道。勝論外道計也。彼計極微為常。能
0171c23: 世性者。數論外道。計冥諦為世性。亦計為常。能生世
0171c24: 間。亦是邊見戒禁取水。戒者謂外道執狗牛等戒。或
0172a02: 是四禪八定或是凡夫有漏三昧。非涅槃道執為因
0172a03: 道。是或禁取水。智慧者或是外道世俗智。或是凡夫
0172a04: 聞思修智。既是有漏。非涅槃道。執為道者。亦是戒禁
0172a05: 取水也。
0172a06: 及與解脫者。謂外道六行伏惑。斷下惑時無間道後。
0172a07: 證根本地。名為解脫。非真解脫計為解脫。是見取水。
0172a08: 非想非非想天者。此是生死苦蘇。實非涅槃。外道謬
0172a09: 計。亦是見取水也。此等執見與愛慢無明相應起者。
0172a10: 盡名加水乳也。
0172a11: 有少梵行者。持十善及八戒兼供養父母等。皆猶佛
0172a12: 法而有此法。是如來無緣慈力少分。依行果得名少
0172a13: 梵行。
0172a14: 歸依三寶者。不知歸依同體三寶。為常因也。既不識
0172a15: 因亦不識果。故云而實不知也。
0172a17: 從最後說。
0172a18: 有漏智滅至涅槃者。此用擇滅無為。斷有漏智。盡即
0172a19: 得滅理涅槃。不取非擇滅為涅槃。以有擇滅但是
0172a20: 緣而已巳。此二智俱通淺深。
0172a21: 既有是非者。猶無漏智非是涅槃。所以智不捨智。
0172a22: 若道能致滅者。三十七道但能通滅不即是滅。故非
0172a23: 涅槃。即二智前後淺深為難。今引三師但消捨智
0172a24: 之文。
0172b01: 以法性難身者。以者滅法性。難今法身也。
0172b02: 更互相難者。身若存者不應言法性。若云法性不應
0172b03: 言有身。何者法性是無。而身是有。致成相害。
0172b04: 四身至不解者。復云身存。復云法性。故今不解。
0172b05: 無想天等者。舉其喻事。此天在第四禪依廣果天。別
0172b06: 有高勝處。是無想天受報之處。有諸外道修無想定
0172b07: 生於彼中。初生有想。中間想滅。經五百大劫無想。無
0172b08: 想眾生定成十入。謂六根四塵為十。除香味二塵也。
0172b09: 問彼天不能發語。無出入息。如何有聲。答身上諸處
0172b10: 必有外風擊發內身。以生聲。故定成就也。命欲盡時
0172b11: 心想還生。便謗涅槃終入地獄。佛今舉之。彼想滅時
0172b12: 但有色陰。而無色陰所依之想。亦無色舉緣之想。
0172b13: 從生愛結者。猶有心故而起煩惱。名為愛結。
0172b14: 則有非至處者。既無想心唯有命根。持令報命而得
0172b15: 不斷。如從外來。贊之名為補處。
0172b16: 不應作滅等者。不應作法性滅身不滅難。何者如來
0172b17: 為緣故生。為緣故滅。咸令眾生至非滅非不滅。云何
0172b18: 一向作生滅難。僧宗曰。豈況如來妙極而當可知。昔
0172b19: 指孤滅以為法性。權而非實。
0172b20: 經無有異相者。佛即法僧。法即佛僧。僧即佛法。即若
0172b21: 云生滅。即是異想。此三法是一體而無三。故稱無異
0172b22: 相。體是常住。故云無無常相。不為三惑二死所遷。故
0172b23: 無變異相。即一佛體之三也。以覺察之義為佛寶。體
0172b24: 無非法。具眾功德。故稱法寶。體不隔物必與理和。號
0172c01: 曰僧寶。
0172c03: 佛寶未極。云何而得具足戒耶。若依憑常住三歸。則
0172c04: 得戒具足也。
0172c05: 經清淨三歸者。一體三歸也。
0172c06: 若昔四時等者。但說時未至故不得說。非謂小乘歸
0172c07: 戒而不成就。若聞今經聲聞要知佛性。歸戒方具。
0172c09: 祕藏。
0172c10: 當知已巳得者。若說化意可言已巳得。若從機緣說時未
0172c11: 至。不可云得。
0172c12: 經如來亦爾等者。有常法故合前因樹。明一體法身
0172c13: 常故則有歸依。合有樹影。明應身別體亦常。故云非
0172c14: 是無常。即總結為常。
0172c15: 經則非諸天等者。意云如來若常可為無常人所歸
0172c16: 依處。如來既是無常。以無常人歸依無常佛者。則非
0172c17: 歸也。
0172c18: 經有樹無影者。樹喻法身。影喻應身。以一體法身常
0172c19: 故。應身亦常。迦葉何故難言應身無常。僧宗曰。舊釋。
0172c20: 樹譬真法身。影譬應身。於前文為便。於難。為不便。今
0172c21: 云有歸依者。正言極果妙有是常。則有歸依之德。若
0172c22: 無此德。有義亦壞。是故迦葉就影為難。欲使無歸依
0172c23: 之德也。此釋只成一法。立二義耳。應依法應俱常以
0172c24: 釋。僧亮曰。星月有光樹有闇影。但以微故非肉眼見。
0173a01: 法身亦爾。非汝所見。經父母各各異。則不能生子。和
0173a02: 合有子。喻之如常。若無於子義當無常。
0173a03: 經而作霜雹者。摧於無常之見。令生常見常解也。
0173a04: 
0173a05: 大涅槃經疏記卷第二
0173a06: 
0173a07: 承保四年五月二日書寫已巳了對本一校已巳了
