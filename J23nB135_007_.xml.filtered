0605b01: 石門文字禪卷第七
0605b02: 宋江西筠溪石門寺沙門釋德洪覺範著
0605b03: 門人覺慈編錄毘陵天甯法雲堂校
0605b04: 古詩
0605b05: 臘月十六夜讀閻資欽提舉詩一巨軸
0605b06: 青燈映窗山月西讀遍穎居士詩四蹄雷電駿騰
0605b07: 躍萬丈光芒豪放詞古錦濯江有餘麗夜光走盤無
0605b08: 價珠韻高不受富貴縛眼蓋縉紳說林壑一語不合
0605b09: 即拋卻太華摩雲森剔卓一往歸心如鳥工十分風
0605b10: 味似相同沉溟山水柳子厚撥置形骸龐德公攬轡
0605b11: 不當分此輩珥筆合在明光宮天床長哦起曳履旋
0605b12: 呵凍筆吐機鋒寄語公家王坦之為編乃翁詩集尾
0605b13: 次韻游南臺寺
0605b14: 青原生下一角麟單丁住山須底物試垂一語傳不
0605b15: 朽阿師斧成乾沒憑欄小立與僧語浮雲卷盡千
0605b16: 峰出永懷倔強韓退之南遷正坐譏訶佛山雲開遮
0605b17: 良偶然自詫精神費詩律閻侯愛山得雲饒勝處遲
0605b18: 留多記述慕韓每每手加額見詩未讀壁先拂此公
0605b19: 文不數他人微詞天姿含宋屈
0605b20: 次韻讀韓柳文
0605b21: 穎皋韻秀徹如春在楊柳清遊每見刪題詩無與敵
0605b22: 此篇如用兵曹瞞破張繡神遠付一快奇變愕眾口
0605b23: 猶如含至美醇釅兵廚酒柳文馬頓塵驕嘶不忘驟
0605b24: 置於是文中碔砆雜瓊玖同時公與侯富貴可炙手
0605b25: 人驚風雲會自矜時命偶一懽難把玩忽焉成老醜
0605b26: 居然成斯集纍纍增培螻兩公獨如在並驅讓先後
0605b27: 文章有耿實言語置坐右我老坐詩窮奔走營升斗
0605b28: 時能吐佳句英華出枯朽
0605b29: 次韻新化道中
0605b30: 形骸寄簪紳趣味在林麓楚國富山水下車已心足
0605c01: 昨聞入層翠超放等奔鹿情高如謝安舉手弄落瀑
0605c02: 恰如紅粧女弓彎雙屈曲登高發清嘯餘響動林木
0605c03: 名山冠東南佳處數天目以比衡霍勝家雞例野鶩
0605c04: 歸來渡湘江水作鴨頭綠應懷絳翠山歸期何日卜
0605c05: 次韻題貯雲堂
0605c06: 雲蹤不容挽乃曰堂可貯知誰愛嶽色欲以遮藏故
0605c07: 嶽山冠世境自昔廬諸祖道德無鮮陳世相有今古
0605c08: 君看馬駒兒乃是僧中虎
0605c09: 次韻題明白庵
0605c10: 鼻端有餘地世議嗟迫窄君看閻夫子廣莫以為宅
0605c11: 去宦游人間面有無求色酒闌愛松風醉眼眩紅碧
0605c12: 俊爽類王濟端復有馬癖何當食萬錢四海蒙惠澤
0605c13: 湘潭紫翠間松下偶相逆袖中出新詩苦語涼肺膈
0605c14: 夜半來床前且以慰窮厄豈真謫仙人何其似太白
0605c15: 和宵行
0605c16: 不眠盥漱罷和衣肱再曲村落雞未鳴部曲炊已巳足
0605c17: 露行逢遠火盲龜值浮木馬上續殘夢不復較遲速
0605c18: 故鄉夫豈遠隨分有松竹自種橘千奴大勝五斗祿
0605c19: 次韻題子厚祠堂
0605c20: 元和八司馬子厚獨奇偉謫官無以敵妙語淩山翠
0605c21: 山以囚自名谿以愚為字醉心谿山間勝處無不至
0605c22: 至今永州祠大類羅池祀生存伍猿鳥遠像土偶侍
0605c23: 經遊香火罷感歎追前事才高出不容起坐終夜喟
0605c24: 和茶陵夢覺索燭見懷
0605c25: 聞弦能賞音公獨知雅曲易親復難忘終期老林麓
0605c26: 公如追風驥未見所歸宿嗟余老摧頹翩如啄苔鵠
0605c27: 遙知雙泉上頗亦蒔松菊何時聞夜舂並齋著茅屋
0605c28: 慧觀友李源高風當補續便覺雒秀間杖履笑追逐
0605c29: 今非茶陵夢猶欲更秉燭愛公押難韻敏若方破竹
0605c30: 次韻偶題
0606a01: 鈍拙無人著眼看一庵睡快如梁端那知高軒肯過
0606a02: 我終日笑語成盤桓畏公筆力不可敵坐令三峽回
0606a03: 奔湍威稜王節照湘楚誇聲眾口鋒刃攢此篇意氣
0606a04: 更傾寫句法超絕風格完許令賡酬亦不免但恨語
0606a05: 帶儒生酸苦嫌絲竹圍醉枕臥看煙縷凝雕盤雙泉
0606a06: 雲樹時到夢神武門前思挂冠朝來清事亦稠疊野
0606a07: 飯蓬窗分小團人間曲屈多敗意莫辭時此同幽懽
0606a08: 寄題雙泉
0606a09: 閻公立朝時凜然古遺直孤忠捍世波砥柱屹挺特
0606a10: 一旦成千古埋玉秀山側至今山中泉實以配公德
0606a11: 欲知其源深下漲千頃澤沙渠走清快石井湛紺碧
0606a12: 譬如澠與淄相去無尋尺日光每下徹山影必倒植
0606a13: 倚欄應忻然遊鱗見尾脊知誰念純孝滿掬種白石
0606a14: 粲然生玉英冥感吁莫測泉旁有精舍聞多登覽適
0606a15: 何時同二老追逐扶瘦策詩成坐假寐夢歷秋山赤
0606a16: 想見環珮清繞除餘響滴
0606a17: 次韻夏夜
0606a18: 隱几群動寂池塘浮夕光瓦溝急雨過熏風滿南堂
0606a19: 飛螢忽點衣小立聞荷香東南喜見月微雲復遮藏
0606a20: 長哦穎皋詩清語涼肺腸勁氣終不屈莫邪淬光芒
0606a21: 高懷寰宇間蠢蠢奔炎涼斯人古遺直天質自溫良
0606a22: 茲夜發遐想易親復難忘歸田無別意難以枘入方
0606a23: 和遊谷山
0606a24: 穎皋擘窠書棐几玉勒銀鉤照林麓山堂聚觀雜賢
0606a25: 鄙人人歡然如所欲獨餘耆年視凝遠就觀尚如隔
0606a26: 羅縠筠床瓦枕試新涼小雨南風正清熟岸中一笑
0606a27: 山荅響我亦為君聊捧腹晚晴軒檻亦何有隔屋茶
0606a28: 煙度修竹呼童索紙賦新詩詩成字字清如玉人間
0606a29: 何從有此客滿腹精神真可掬我慚衰老亦作詩譬
0606a30: 如菌芝生朽木
0606b01: 和曾倅喜雨之句
0606b02: 清狂平生笑李赤詩慕謫仙名烜赫尤勝曲影傍權
0606b03: 門愛其炎炎手可炙袁絲若至晁錯逃熱中未老嗾
0606b04: 與嗷猶勝怒及水中蟹不合郭縈持雙螯何如一庵
0606b05: 聽松雨潑眼晴窗發茶乳更無俗子作白眼但有水
0606b06: 沉橫碧縷長愛朱生論不卑神明不欺寧自欺買金
0606b07: 賞誣豈不美尚笑世俗今澆漓玉川作詩曾救月退
0606b08: 之抵掌誇奇絕公今又賦喜雨詩詩成肯寄甘露滅
0606b09: 氣吐虹蜺辭吐雲才大端如梁與棼麗如宮華蜀錦
0606b10: 色駿卻千檣萬馬奔屈宋宗枝君得髓江左風流復
0606b11: 興起試手作詩君勿笑毫忽增之至弓秭長哦月出
0606b12: 湘淹東翰墨場中久策功千篇翻水不足道絕愛風
0606b13: 味如醉翁
0606b14: 次韻過醴陵驛
0606b15: 解鞍成小寢部曲營夜炊此生一寄耳夢幻相拘縻
0606b16: 風飧雜舍者水宿依江湄何時步八塼壓犀簾幕垂
0606b17: 三湘在圖畫開屏供臥披公宜宿玉堂明甚無可疑
0606b18: 今復聊爾耳間作虎頭癡
0606b19: 次韻
0606b20: 先生絳闕姿名字占仙籍妙年取榮名翰墨乃其職
0606b21: 而云賦歸歟戲語吾不逆醉翁昔仙去人間暫休息
0606b22: 文字頗橫流士氣久不懌公實不出後議論有精識
0606b23: 冰壺含青春不容一塵隔吐句如善射字字皆中的
0606b24: 佳麗增奇峭欹側多醉墨高辭敦故舊讀之氣橫臆
0606b25: 閱深似退之頓挫雜拋擲如春飾萬物妙用無罅隙
0606b26: 故人困長哦其節不容擊自昔聞公家諸郎居連璧
0606b27: 道學進未艾慶澤流無斁紛華脫髮棄酌古分陰惜
0606b28: 汎觀得其要雲升復川益孝友如機雲爭攘笑丕植
0606b29: 聞風方對食不覺起投筴神交夢成趣意合氣自激
0606b30: 廬陵在何許縱望手加額那知湘江上握手笑墮幘
0606c01: 妙處無陳鮮傾蓋如夙昔歸來看屋梁喜極心更惕
0606c02: 弟兄定世家富貴已巳尋逼而我世憎嫌莫景桑榆迫
0606c03: 相從可忘年頑魯幸勿責一懽難把玩轉顧成陳跡
0606c04: 閉門工寢飯且復適吾適遙知不吾詫頗嘗有此客
0606c05: 次韻游南嶽
0606c06: 退之倔強遷揭陽道經衡山愛青蒼逸群駿氣不可
0606c07: 禦頓塵初控青絲韁朝雲偶開豈有意妙意放浪高
0606c08: 稱揚我生少小善詩律讀之坐令身世忘朅來結友
0606c09: 本上座南遊私喜初心賞橘洲看雪已巳清絕更櫂野
0606c10: 航浮碧湘忽驚萬峰上雲雨走棟飛檐雲雨旁知誰
0606c11: 憑欄俯落日跳丸一笑千巖光紫金雞含一粒粟磨
0606c12: 塼作鏡傳遺芳小庵自披慈忍服十方普熏知見香
0606c13: 巉巉玉骨撼不應但誦妙偈聲琅琅只今般若臺前
0606c14: 路過者拳拳加敬莊我尋遺跡恍自失譬如一葦航
0606c15: 渺茫三生為掃坐禪石往事令人思建康紹隆佛種
0606c16: 有神足九旬妙義談汪洋當年以法施窮乏無數珠
0606c17: 璣曾斗量而今但有樓觀好再拜顧瞻空涕滂我公
0606c18: 王事獲勝踐自謂此樂非尋常情高賦詩亦感慨十
0606c19: 年出處何明詳竹軒莫涼暑雨過風簷把玩情激昂
0606c20: 初如冰輪湧東崦漻漻雲幕方高張俄如奇兵出不
0606c21: 意鐵衣雪刃森堂堂細窺如春在花柳芳心皺眼開
0606c22: 包藏魂驚豪氣立毛髮風檣駕浪奔龍驤韻如玉色
0606c23: 映晴晝清如碧瓦粲曉霜適如醉鄉識歸路醇如燒
0606c24: 春浮玉觴意公前身是太白醉貌宜披雲錦裳芳津
0606c25: 浣匙飯雲子美液澆齒嘗瓊漿吾聞高辭殆天得寧
0606c26: 論結髮翰墨場酸寒鳥跡無足道坐令藉湜仆且僵
0606c27: 皆言筆端有五色不然古錦纏肺腸夜闌掩卷耿不
0606c28: 寐空庭曳履心彷徨譬如三伏黃塵道坐令炎燄欣
0606c29: 清涼又如病鶴長側腦仰看千仞孤鸞翔嗟余膽大
0606c30: 亦欲和韻險恍疑登太行何時坐隅乞詩稿襟量懸
0607a01: 知容攫攘吾恐斯文將斷絕長哦披髮下大荒兒曹
0607a02: 乃欲犯矢石洪鐘何異施莛芒公如珠玉在淵石榮
0607a03: 輝草木皆煌煌讀其詩律似仙曲不雜人間笙與簧
0607a04: 我非賞音空嘆息擬欲學之嗟未皇遙憐與僧登絕
0607a05: 頂意適暗驚人世忙詩成氣燄如項籍叱吒千人誰
0607a06: 敢當自嫌白髮世不要萬回歌舞聊佯狂盤珠豈有
0607a07: 影跡露霧豹不欲文彩彰那知湘上偶邂逅氣岸欣
0607a08: 逢許子將霜鬢須面一破笑城隅古寺眠閒房心知
0607a09: 貴賤不同調且復抵掌談江鄉稍待暇日陪杖履對
0607a10: 公豈敢談文章茲遊正類羊叔子湛然與山俱不忘
0607a11: 次韻曾英發兼簡若虛
0607a12: 大曾秀發如層顛小曾秋水隨方圓二豪說詩氣壙
0607a13: 逸而我老坐如蹲猿弟兄駿氣驥墮地自憐老欲蠶
0607a14: 三眠一庵收身萬事外但有壞衲長堆肩會看連璧
0607a15: 登集地腰間纍纍金印懸分緣自是公家事安知不
0607a16: 秉卿夫難平生忠義要活國濃笑東川無杜鵑古城
0607a17: 野寺香鑪裏白灰已燼餘凝煙瘴痾未損方曲臂靜
0607a18: 如鴻鶴相倦攣清詩寄我忽驚矍秀對白鷗春水前
0607a19: 長哦曳履吐佳句餘韻發越鳴朱絃坐令萬象受控
0607a20: 勒知君有筆真如椽細看字字有根蔕滿掬明珠誰
0607a21: 為穿詩檀從此不休息受降君已巳臨中堅
0607a22: 復次元韻
0607a23: 君家廬嶽蒼崖顛睡足茗碗浮輕圜十年不歸空蕙
0607a24: 帳夜鶴哀怨驚曉猿朅來湘尾寄城寺夏簟清涼便
0607a25: 晝眠扣門剝啄誰過我上騰火色仍鳶肩軒然辯論
0607a26: 雜今古不覺前席心旌懸以身徇國愛子布塞門以
0607a27: 土推孫堅雖云詩窮少陵老飢寒正坐拜杜鵑遙知
0607a28: 鈴齋賓謁主贈以紫硯浮松煙作詩寄我對岑寂為
0607a29: 散頑麻雙腳攣弟兄高才當濟世會看笑揖人主前
0607a30: 嗟余百念已巳灰冷倦易斂歛翼為虛弦粥魚齋鼓日課
0607b01: 辦仰屋臥看三條椽管寧木床五十載好事空傳膝
0607b02: 處穿何如斂歛目十年坐道樹身同金石堅
0607b03: 贈別若虛
0607b04: 殘暑霽嚴威新涼釀歸思夢驚聞松聲兩鬢到萬事
0607b05: 中情怯離別此別仍對子追惟初識面寧復計有此
0607b06: 明朝舟洞庭驚浪銀山起醉眼失湘楚妙語凌淮泗
0607b07: 我如浮水葉遇坎當自止行將看荊山歸老鹿門寺
0607b08: 今不欠無言但是欠一死淮山有奇逸要是天下士
0607b09: 若問寂音老煩君一舉似
0607b10: 和陳奉御游梁山
0607b11: 公詩自雄放故我甘雌伏韻高霜月苦洗盡瘴霧毒
0607b12: 游絲映明窗小字為公錄便覺春爭妍勝氣增林麓
0607b13: 永懷矍鑠翁論兵到精熟子陽井底蛙提耳論禍福
0607b14: 歸來得真主簡易心屈服才高犯眾忌薏苡致謗讟
0607b15: 梁生付一笑何必較直曲山僧亦何知魚鼓聽齋粥
0607b16: 陳侯金閨彥論清如屑玉南游興未已巳甚欲乘桴木
0607b17: 湘西獨何幸旌旆先見辱松間偶相值論交一言足
0607b18: 雲山久乾沒賴此佳句贖
0607b19: 次韻曾韻句游山
0607b20: 夫子謫仙隱於儒仲連太白真其徒栴檀林間法檀
0607b21: 度翰墨場中行秘書譬如山川有珪璧光被草木蒙
0607b22: 碔砆又如羽毛有麟鳳瑞照百鳥藏鶚鼯玉堂金馬
0607b23: 未入手公不自嘆旁人吁猒看朱門森畫戟暇日聊
0607b24: 為山水娛下車褰衣卻部曲縱望林壑情忻愉朱陵
0607b25: 洞口見落石引手匊雲跳明珠詩成萬象在掌握磨
0607b26: 琢無玷如瑾瑜旁觀十吏不駐足一日萬口傳荊湖
0607b27: 南山道人紛紜至摹寫磬石煩丹朱歸來盡以錄寄
0607b28: 我意句不盡情有無為公長哦立風檻明月滿軒時
0607b29: 卷舒吾聞駿馬日千里未遭剪拂隨鹽車嗟余駑鈍
0607b30: 世鄙笑分甘垂耳同騾驢世間安得支遁眼畫作嘶
0607c01: 風神駿圖
0607c02: 次韻游南嶽題石橋
0607c03: 飛梯上雲雨猿臂攀層巖天風吹鬢須茲行非人間
0607c04: 幽泉不知處但聞鳴珮環嶮艱礙清快洄渦走平寬
0607c05: 澗壑落萬仞濺雪驚潺潺懸崖忽見寺白晝方掩關
0607c06: 境令人遐想坐久生清寒山空寂無人鳥啼花不言
0607c07: 雲披獻青嶂風檻爭卷簾
0607c08: 和游南臺
0607c09: 筍輿翩追隨頓撼雜搖兀蒙騰穿聚落超放上巉絕
0607c10: 山腰轉巇嶮部曲失行列身世逐雲輕眼力與天闊
0607c11: 撞鐘千指集樓殿寄林末同來久倦局相向懷抱豁
0607c12: 市朝昏利欲走鹿不忘渴公獨蛻塵埃風蟬妙脫骨
0607c13: 盤桓拊孤松松粉落金屑誰卷青帝雲推出銀蟾闕
0607c14: 和游福嚴
0607c15: 雲開見樓閣峰頂知有寺眾峰讓高寒蓋是出其類
0607c16: 媧山下僧譚笑走魔外戲忽於一毫端集此大千界
0607c17: 曹溪正脈深不斷蓋如帶流而至衡霍百川蓄匯澮
0607c18: 迺知般若臺自昔分燈地清游亦不惡俯仰憶前事
0607c19: 寶構出灰燼人逝時亦異永懷韓潮州夜與千峰對
0607c20: 仙去三百年音容浮如在妙語落人間斷碑臥榛檜
0607c21: 公亦潮州裔聲勢翩已似低摧夙昔心慘憺經游意
0607c22: 林高句天成容貌鄙組繪刻之蒼崖陰與山增勝概
0607c23: 次韻游高臺
0607c24: 蒼杉三十里不復逢川原忽然在林杪萬峰延目觀
0607c25: 長崖有積雪松聲雜風泉是時春正深風威猶折綿
0607c26: 君堇金閨彥而有清淨緣和雲掃車轍引手酌靈源
0607c27: 山空破岑寂笑語荅雲煙魯僧作鷹顧驚此佳少年
0607c28: 何以比人品白鷗春水前既非山澤儒亦非地行仙
0607c29: 諧峰堆重疊千葉開青蓮景淨若有得茲遊良偶然
0607c30: 部曲亦欣羨羡諠譁下層顛歸來念清境依約聞啼猿
0608a01: 次韻見贈
0608a02: 已巳甘老死長松下賞音乃有如公者謬當大匠許才
0608a03: 能名器從來豈容假但欣一笑說江鄉意氣平生要
0608a04: 傾瀉先生之詩自豪放寒陋心知鄙東野此篇粹然
0608a05: 有精思百鍛鍜良金方出冶汗顏縮手置袖間對公誰
0608a06: 敢言騷雅自憐華髮住江村地偏心遠過從寡茆簷
0608a07: 捫虱鳥聲寂故絮懸鶉成磊苴右耳已從前月聾更
0608a08: 欲忘言到瘖啞多生垢習磨未盡公詩又欲臨窗寫
0608a09: 何當看公醉岸幘約束萬象閑揮洒眼寒獨立梁宋
0608a10: 郊一尾追風睇奔馬讀罷新詩發長歎春色驚回阿
0608a11: 練若浪禿宣毫和不成自笑才慳真注瓦
0608a12: 次韻曾機宜題石橋
0608a13: 公才受斧斤鼻端有餘地一官游人間窮達置度外
0608a14: 著屐登名山眺覽吞眼界倒傾蛟龍室聊為翰墨戲
0608a15: 搏取華藏海几間日相對石橋亦何有萬峰作階陛
0608a16: 平生冠世境勝踐得君輩壞壁題新詩一洗俗眼眥
0608a17: 我本箇中人久負未歸債我自負名山名山豈余棄
0608a18: 和游南臺
0608a19: 老思垂一足飯想成沙纕頓斧盤石上分燈續螺江
0608a20: 坐令遺蹟地咄嗟成寶坊永懷青松下睡快欣明窗
0608a21: 曾侯有逸韻詩律挾風霜重來拜白塔前身疑姓龐
0608a22: 山僧作巴音聳肩頎而長願施筆供養普熏知見香
0608a23: 吾觀三公子凜然萬夫望何當吐佳句刻石照沅湘
0608a24: 寶月偶值報慈坐中走筆
0608a25: 十年塵土中厥狀浸成俗坐令眠雲衣化作征人服
0608a26: 此行欲買舟尋我舊山谷識君御水傍笑齒璨明玉
0608a27: 肅靜鶖子儀脩拔孝基目殷勤撫道義祖道欲傾覆
0608a28: 賴子今妙年真風跬可續聞之厚自愧所趣在幽獨
0608a29: 君言如不欺是亦含生福須臾讀君詩氣韻麗可掬
0608a30: 心胸何玲瓏多能吾所伏春流日夜急歸心難管束
0608b01: 良會故已巳述妙談何日復吳山嘉有餘為君置茅屋
0608b02: 頭白早歸來暮雲無使矚
0608b03: 和忠子
0608b04: 牛車注經宗兩角那問虛舟移夜壑竹間掃除聞擊
0608b05: 聲戲作伽阤歌獨腳心波不興類古井情緣脫盡如
0608b06: 遺籜高笑癡兒倚富貴危如乳燕方巢幕已巳辦山藤
0608b07: 待湖月不把芒鞋穿聚落安知沙門自有體全象紛
0608b08: 然眾盲摸要之行藏不屬人手自安然隨展握
0608b09: 和堪維那移居
0608b10: 世路驚風波山林知歲寒君看爭奪中忽覺深渺漫
0608b11: 歸來湘西寺兀坐依蒲團摩挲折腳鐺規以穩處安
0608b12: 湘山亦多態扶杖時游觀偶逢林下人班草一笑懽
0608b13: 霜風水痕落歲月難遮攔但覺頷髭白不知知歲殘
0608b14: 堪公故園舊義膽見急難相逢開肺懷傾倒無餘殫
0608b15: 所居隔聚落日喜成媻媻作詩誇我賢寧知如玉冠
0608b16: 遂分湘山翠茅簷相對看往事都莫理有求真禍端
0608b17: 飯罷口挂壁時往發長歎暮寒因有雪爐暖且檀欒
0608b18: 送元老住清修
0608b19: 湘水有廬山蜀僧有吳韻無塵而俱清雪月夜相映
0608b20: 書癡喜借人香癖出天性垂涕撥黃獨糞火曾發哂
0608b21: 三年我東鄰家顛開小徑一飯必招呼嘲之終不慍
0608b22: 明朝趣去我歲逼青陽近子已飽叢林件件無遺恨
0608b23: 贈子湘源春山窮春不盡
0608b24: 和杜司錄嶽麓祈雪分韻得嶽字
0608b25: 歲晚湘水濱黃塵似河朔江流涸欲盡缾罌汲餘濁
0608b26: 鬧聞雙旌出千騎爍山嶽雪雲卷山去天宇獻遼邈
0608b27: 嬌鴉集風枝凍鶴時俛啄譚兵杜牧之賦詩果橫槊
0608b28: 山雖非故人識面亦已巳數文章固餘事正爾全三樂
0608b29: 太丘令國器讜議久揚榷長吉有美材嶄然見頭角
0608b30: 君看分韻詩夭力那容學嗟余老山林輩流殊齷齪
0608c01: 寧料寒窘中見此三卓犖和詩無傑句鈍澀費磨琢
0608c02: 窮略似孟郊必劣追韓偓
0608c03: 贈鄒處士
0608c04: 長沙人物秀而雅爭如絕致名天下率更之書更古
0608c05: 今鍾王筆蹟遭凌跨藏真草聖夢英篆齊已詩篇洞
0608c06: 青畫易生寶覺未暇數邇來鄒敦最聲價巨公要人
0608c07: 邈已遍戲畫寂音老尊者繩床壞衲氣深穩霜須瘴
0608c08: 面情閑暇平生剛褊語忤世定知見此遭譏罵涼都
0608c09: 貴人如玉叢富貴熏天光照夜凌煙風姿劍拄頤妙
0608c10: 手當煩為圖寫
0608c11: 鄭南壽攜詩見過次韻謝之
0608c12: 碔奔世既以為玉芝蘭那知不為蕕人間萬事醉不
0608c13: 理攜被來為林壑游雪花成山過驚浪五展暮天開
0608c14: 橘洲篙師絕叫風掠耳蕭蕭兩鬢空颼飀松聲盤空
0608c15: 上煙翠顧陟佳處每遲留袖中出詩愕坐客涔蹄乃
0608c16: 爾容吞舟東坡句法補造化山谷筆力江倒流兩翁
0608c17: 連聯竟仙去暮年見子忘百憂念當明日江南路幕
0608c18: 阜倚天佳氣浮故人問我今何似為道摧頹如慧球
0608c19: 次韻漕使陳公題萊公祠堂
0608c20: 萊公少年日逸氣生雲泉定策清東宮天子為矍然
0608c21: 奇豪不世出獲一以當千親征功第一尚記破虜年
0608c22: 想見和易姿垂柳春風前我公嗣前列剛特才亦全
0608c23: 方持使者節眉宇秀而淵高樓獨自登愛公能補天
0608c24: 高情弔陳跡妙語吐新篇如風行水上渙然成漪漣
0608c25: 乃心在王室何時朝日邊正坐霖雨手豐年自留連
0608c26: 何必羨遺蹟公自當濟川
0608c27: 次韻經蔡道夫書堂
0608c28: 書堂山崦西微路經桑柘婉婉綠陰中傴僂牽羸馬
0608c29: 須臾將平川時過幽谿瀉源深人家稀落日耕釣罷
0608c30: 過墻傍脩竹深處開茅舍池塘遠軒窗秀露風清夜
0609a01: 盃盤燈火裏笑語茆簷下白酒瀉新糟醇釅如壓蔗
0609a02: 酒酣面發赤箕坐談王霸排斥出忌諱怪語令人怕
0609a03: 野僧舊不懽癡坐相嘲罵但作鶴腦側思歡殆無暇
0609a04: 夜闌乞新詩自愧非作者張燈掃西壁把筆強驅駕
0609a05: 萬景每騷縱此夕偶相借遂令諸人懽一一如圖畫
0609a06: 吳子薪重慶堂
0609a07: 吳氏季子世不乏子孫魁壘特秀發人言才業任世
0609a08: 重更覺文章有家法奉親作意構華堂想見青紅濕
0609a09: 窗闥堂中二老鬥康強夫婦承顏薦壽觴朅來兒姪
0609a10: 俱登第舉族請名重慶堂富貴鼎來推不去道德照
0609a11: 人閭里光富公玉食由及養范公諸郎盡卿相親養
0609a12: 子榮兼有德家聲置公范富上虛簷風月夜未央靘
0609a13: 莊成輪發清唱金鴨香清碧縷飄燈前玉頰醉紅潮
0609a14: 一尊滿勸何所祝盛事要看追八蕭
0609a15: 題嶽麓深固軒
0609a16: 湘西峰頂寺樓閣藏煙翠危臺占家顛小軒寄幽致
0609a17: 游人常不到石壁照溪邃於世復何求此生眠食耳
0609a18: 翛然亦何有蒲團空曲几憑高俯城郭車馬環磨螘
0609a19: 城郭望諸峰時見孤雲起
0609a20: 贈別通慧選姪禪師
0609a21: 選本住山人精進激惰懶規模如乃翁鐵喙石肝膽
0609a22: 豈特七閩英蓋亦叢林揀子少長庚曉我老碧雲晚
0609a23: 相親出數面別袂聊一挽是非一言足勃窣百事辦
0609a24: 分攜青蘋灣相對秋滿眼
0609a25: 中秋夕以月色靜中見泉聲幽處聞為韻分韻
0609a26: 得見字
0609a27: 夜清成水宿月出波灩灩那知是中秋老眼欲淒眩
0609a28: 此生天地間飄泊如蓬轉朅來泊湘瀕此月凡七見
0609a29: 冰輪上天衢萬里不知遠夜深渡明河輪側明河淺
0609a30: 西樓欲吹笛餘聲落哀怨魂靈到月脅寒露紛滿面
0609b01: 林光潑流泉天大微雲卷阿崇具紙筆橘亦磨破硯
0609b02: 詩成月華清幼婦與黃絹
0609b03: 鄧循道分財贍族湘陰諸老賦詩同作
0609b04: 卜式與弟貲如塞無底竇其愛止弟耳親舊竟何有
0609b05: 二疏得賜金盡以散親舊但可施一時安能繼其後
0609b06: 然於簡編中耿光白如晝鄧侯功名姿穎脫蓋天授
0609b07: 分財贍族人約券規永久君看純孝心履狶先履瘦
0609b08: 紛紛窶人子懸鶉露兩肘雨雪抱兒女扣門易升斗
0609b09: 鄧氏豈無貧炊煙滿蓬牖安知寒微中不復生奇秀
0609b10: 陰功雖無形報應捷於口此風起頹俗能使薄者厚
0609b11: 作詩附家傳想見為拊手
0609b12: 贈陳靜之
0609b13: 仙郎如驚鸞風格殊秀整文章體自然五色麗雲錦
0609b14: 紛紛少年場英氣橫筆陣家聲盛漢魏未暇數唐晉
0609b15: 元龍特豪偉太丘苦剛正相逢黃卷中崔嵬山嶽峻
0609b16: 君當世其家已巳見逸群駿笑談不自覺滿坐湖海韻
0609b17: 富貴率致身華裾宜綠鬢功名偶然耳何必以身徇
0609b18: 未近翠雲裘先看班玉筍
0609b19: 弔性上人真
0609b20: 漆瞳照人韻拔俗平生直性如劈竹世情好惡我不
0609b21: 知是是非非一言足昔年訪道辭七閩丹青生此身
0609b22: 外身要將留悅倚門意此心亦是酬慈親慈親未老
0609b23: 身先逝夢境悲歡成一戲展開覿體露全機偪塞虛
0609b24: 空何處避
0609b25: 宣和七年重陽前四日余自長沙還鹿門過荊
0609b26: 渚謁天寧璋禪師留二宿作此
0609b27: 孤城渺湖天長隄篆湖水柳衙行未窮已巳過沙頭市
0609b28: 連檣來萬艘荻叢出千雉節物近重陽風日正清美
0609b29: 忽驚樓閣開寶坊墮平地璋公十年舊出迎一笑喜
0609b30: 昨夜及相山歲月入歎喟茲行歸鹿門已巳作終焉計
0609c01: 不辭信宿留愛子多故意說禪有家法翻手了千偈
0609c02: 鐵脊敵魔外宗風永零替我留固隨緣思歸亦偶爾
0609c03: 為君賦新詩萬象困朝戲去留未用較吾生真一寄
0609c04: 瞻張丞相畫像贈宮使龍圖
0609c05: 天下張荊州乳兒識名譽醫國陸宣公護法崔元度
0609c06: 平生風雷舌咳唾作霖雨隔闊餘十年一旦成萬古
0609c07: 羊曇欲作慟生存華屋處支遁亦傷心路偶經姚塢
0609c08: 賴有克家子春色連眉宇君看談笑時亦是榦國具
0609c09: 會看如乃翁獨立無喜懼文章有種性家法致工主
0609c10: 此詩公應聞想見笑掌拊
0609c11: 初到鹿門上莊見燈禪師遂同宿愛其體物欲
0609c12: 託跡以避世戲作此詩
0609c13: 上莊俯漢江古木雜桑柘槐衙陰廣陌麥浪漲平野
0609c14: 連雲對囷廩用谷量牛馬我來二月破解鞍綠陰下
0609c15: 縱望煙霏中領略見楯瓦耆年骨柴崖迎客意傾寫
0609c16: 干戈爭奪餘身在相驚詫山空啼杜鵑龕燈自清夜
0609c17: 斂歛眉問儋州亟口談江夏以余遊二公老大知識寡
0609c18: 暮歸逢醉人往往遭捶罵鹿門有餘地賢矧如君者
0609c19: 為連修竹林規以構茅舍伏春舊所能犁鉏當學把
0609c20: 相見水過膝蓑苙清入畫
0609c21: 游白馬寺逢安心上人
0609c22: 繖蓋山前曾卓錫晉安王初造禪室水火定成人未
0609c23: 知部曲不前馬辟易床邊臥虎如睡犬王雖及門不
0609c24: 敢入冰雪親瞻道德容再拜平生願心息兩泉俱出
0609c25: 雌雄龍玉殼靈龜蛇五色聰禪笑傲賢王喜魚龜乃
0609c26: 能就掌食高風乾沒五百年依舊雲山如夙昔雨中
0609c27: 來遊春已巳老忽見江南少年客坐中偶生鄉井心想
0609c28: 見禪山倚天碧清境幽閒欣可名偶然得句因題壁
0609c29: 雪夜與僧擁罏僧曰聞唐劉義賦雪車冰柱詩
0609c30: 為退之所賞願聞其詩予曰忘矣僧請續之
0610a01: 口占以授
0610a02: 雪車比毛車弱水誰欲度飄然凌空去中疑載青女
0610a03: 朔風為通衢走轂不容馭大勝短轅犢更煩長柄塵
0610a04: 直達廣寒宮構基非下土天公亦薄相鏤冰以為柱
0610a05: 傍皆是銀床誰與揮玉斧仙妃倚之笑疑是漆室女
0610a06: 石門文字禪卷第七
0610a07: 
0610a08: 
0610a09: 
0610a10: 
0610a11: 
0610a12: 
0610a13: 
0610a14: 中華民國十陽十第一號
0610a15: 　　　常州天甯寺刻經處出資刻此全部
0610a16: 　　　　　　　　　經理清鎔謹識
0610a17: 　　　　　　　　　湖北陶舫溪刊
