0670a18: 
0670a19: 
0670a20: 佛祖綱目卷第三十四騰字號
0670a21: 
0670a22: 甲子唐昭宗天祐元年起乙丑帝祝元年丁卯五代○梁太祖開平元年辛未
0670a23: 梁改乾化乙亥梁改貞明辛巳梁改龍德癸未後唐莊宗同光元年丙戌唐明
0670a24: 宗天成元年庚寅唐改長興甲午唐廢帝清泰元年丙申後晉高祖天福元年
0670b01: 丁未後漢高祖仍稱天福戊申漢隱帝乾祐元年辛亥周太祖廣順元年甲
0670b02: 寅周世宗顯德元年庚申宋太祖建隆元年癸亥宋太祖乾德元年止
0670b03: 五代　梁朱後唐李後晉石後漢劉周郭。
0670b04: 宋趙　北宋。起太祖建隆庚申。止欽宗靖康丙
0670b05: 午。九主。共一百六十七年　南宋。起高宗建炎
0670b06: 丁未。止末帝祥興己卯。十主。共一百五十二年。
0670b07: 南北宋。共三百十九年　附吳越王錢。
0670b08: 甲子布袋和尚示現明州
0670b09: 布袋和尚。未詳氏族。自稱名契。此云跡常以杖荷一布
0670b10: 囊并破席。凡供身之具。盡貯囊中。入市見物則乞。或
0670b11: 醯魚菹。纔接入口。分少許投囊中。時號長汀子布
0670b12: 袋和尚。一僧在前行。師拊其背一下。僧回頭。師曰。乞
0670b13: 我一文錢。曰道得即與你一文。師放下布袋。乂手而
0670b14: 立。白鹿和尚問。如何是布袋。師便放下布袋。問如何
0670b15: 是布袋下事。師便負之而去。常在街立。有僧問。和尚
0670b16: 在這裏作麼。曰等箇人。曰來也。曰汝不是這箇人。曰
0670b17: 如何是這箇人。曰乞我一文錢。師有歌曰。只箇心
0670b18: 心心是佛。十方世界最靈物。縱橫妙用可憐生。一切
0670b19: 不如心真實。騰騰自在無所為。閑閑究竟出家兒。若
0670b20: 目前真大道。不見纖毫也大奇。萬法何殊心何異。
0670b21: 何勞更用尋經義。心王本自絕多知。智者祇明無學
0670b22: 地。非聖非凡復若乎。不強分別聖情孤。無價心珠本
0670b23: 圓淨。凡是異相妄空呼。人能弘道道分明。無量清高
0670b24: 稱道情。錫若登故國路。莫愁諸處不聞聲。又偈。是
0670c01: 非憎愛世偏多。仔細思量柰我何。寬肚腸須忍辱。
0670c02: 豁開心地任從他。若逢知己須依分。縱遇冤家也共
0670c03: 和。若能了此心頭事。自然證得六波羅。又曰。我有一
0670c04: 布袋。空無礙。展開遍十方。入時觀自在。我有三
0670c05: 寶堂。裏空無色相。不高亦不低。無遮亦無障。學者體
0670c06: 不如。來者難得樣。智慧解安排。千中無一匠。四門四
0670c07: 果生。十方盡供養。吾有一軀佛。世人皆不識。不塑亦
0670c08: 不裝。不雕亦不刻。無一滴泥。無一點彩色。人
0670c09: 不成。賊偷偷不得。體相本自然。清淨非拂拭。雖然是
0670c10: 一軀。分身千百億。又曰。一千家飯。孤身萬里遊。青
0670c11: 目人少。問路白雲頭。
0670c12: ○光湧禪師住石亭
0670c13: 光湧。自承慧寂記。秘重大法。天祐元年。南昌帥南
0670c14: 平王鍾傅。遣使迎湧至府。使至不起。州牧縣尹至不
0670c15: 起。道俗頓集亦不起。乃共訴曰。師不起。貽郡縣之咎。
0670c16: 湧不得已巳從之。遂嗣石亭法席。學者歸之如雲。僧問。
0670c17: 文殊是七佛之師。文殊還有師否。曰遇緣即有。曰如
0670c18: 何是文殊師。湧起拂子。僧曰。莫祇這便是麼。涌放
0670c19: 下拂子叉手。問如何是妙用一句。曰水到渠成。問真
0670c20: 佛在何處。曰言下無相。也不在別處。
0670c21: 乙丑常通禪師入寂長沙岑法嗣
0670c22: 常通。住雪竇。然盛化。天祐乙丑七月。集眾焚香。付
0670c23: 囑訖。合掌而逝。
0670c24: 丙寅幼璋禪師住瑞龍
0671a01: 幼璋。姓夏侯。受白水心印。見騰騰和尚。語曰。汝往
0671a02: 天台。尋靜而棲。遇安而止。又見憨憨和尚。語曰。汝後
0671a03: 四十年。有巾子山下菩薩。王於江南。於是吾法乃昌。
0671a04: 璋至天台。果住靜安鄉福唐院。浙東飢疫。璋於溫台
0671a05: 明三郡。收瘞遺骸數千。時謂悲增大士。乾寧中。雪
0671a06: 授以櫚拂子。天祐三年。錢王建瑞龍寺。請璋住持
0671a07: ○閩王王審知問義存師備曰。朕今造寺修福。布施
0671a08: 度僧。遏惡行善。此去還得成佛否。曰未得成佛。但是
0671a09: 有作之心。皆是輪迴。又問。將何為道。作何修行。曰一
0671a10: 切業障海。皆從妄想生。若欲懺悔者。端坐念實相。願
0671a11: 大王識取實相。自然成佛。一日又求示心法。答曰。幻
0671a12: 化空身。是大王法身。已巳知見了。總是本源自性天真
0671a13: 佛。心心如木石。觀心無心。從妄想起。我心自空。即悟
0671a14: 實相。百千三昧。俱在大王心。既知本性。一時放下。不
0671a15: 得別生絲髮許也。又曰。念念常空寂。日用但布施。廣
0671a16: 作利益。為助道之門。不拘有無之見。一切自在。問
0671a17: 真心本無生滅。今此一身。從何而有。曰此本源真性。
0671a18: 自周法界。為妄想故。有一點識性。從父母妄緣而
0671a19: 生。便即傳命。受千般若。身有輪迴。佛者覺也。既知覺
0671a20: 了。不落惡趣。但頻省妄念。歸真合道○天祐三年。泉
0671a21: 州刺剌史王延彬。請慧稜住招慶。開堂日。彬朝服趨侍
0671a22: 曰。請師說法。曰還聞麼。彬設拜。稜曰。雖然如此。恐有
0671a23: 人不肯。一日稜謂彬曰。雪峰拂子示僧。其僧便出
0671a24: 去。若據此僧。合喚轉痛與一頓。彬曰。是甚麼心行。稜
0671b02: 這箇是甚麼。曰藥師。彬曰。只聞有降龍。曰待
0671b03: 有龍即降。彬曰。忽遇拏雲浪來時作麼生。曰他亦
0671b04: 不顧。彬曰。話墮也。一日入招慶煎茶。朗上座與德謙
0671b05: 把銚。忽翻茶銚。彬問。茶爐下是什麼。朗曰。捧爐神。曰
0671b06: 既是捧爐神。為什麼翻茶銚。朗曰。仕官千日。失在
0671b07: 一朝。彬拂袖便出。謙曰。朗上座喫招慶飯。向外邊
0671b08: 打野。朗曰。上座作麼生。謙曰。非人得其便。一日謙
0671b09: 在招慶。因普請。至彬宅。取木佛。彬問大眾曰。忽遇丹
0671b10: 霞。又作麼生。眾無語。謙提起向頂上曰。也要分付著
0671b11: 人。一日彬入院。見方丈門閉。問演侍者曰。有人敢道。
0671b12: 大師在否。演曰。有人敢道。大師不在否。僧問。如何是
0671b13: 正法眼。稜曰。有願不撒沙○文邃。住欽山。巨良來參。
0671b14: 問一鏃破三關時如何。曰放出關中主看。曰恁麼則
0671b15: 知過必改。曰更待何時。曰好隻箭放不著所在。便出。
0671b16: 邃曰。且來闍黎。良回首。邃下禪床擒住曰。一鏃破三
0671b17: 關即且置。試為欽山發箭看。良擬議。邃打七棒曰。且
0671b18: 聽箇亂統漢。疑三十年。
0671b19: 丁卯德謙禪師住明招
0671b20: 德謙。受羅山印記。不滯一隅。激揚玄旨。諸老宿皆畏
0671b21: 其敏捷。後學鮮敢當其鋒者。到招慶。指壁。問僧。
0671b22: 那箇是甚麼神。曰護法善神。曰會昌沙汰時。向甚麼
0671b23: 處去來。僧無對。乃令僧問演侍者。演曰。汝甚麼劫中
0671b24: 遭此難來。僧回舉似謙。謙曰。直繞演上座。他後聚一
0671c01: 千眾。有甚麼用處。僧禮拜。請別語。謙曰。甚麼處去也。
0671c02: 次到坦長老處。坦曰。夫參學一人所在亦須到。半人
0671c03: 所在亦須到。謙便問。一人所在即不問。作麼生是半
0671c04: 人所在。坦無對。後令小師問謙。謙曰。汝欲識半人所
0671c05: 在麼。也祇是弄泥團漢。又到雙巖。巖問。經云一切諸
0671c06: 佛及諸佛阿耨多羅三藐三菩提法。皆從此經出。且
0671c07: 道此經是何人說。謙曰。說與不說。拈向一邊。祇如和
0671c08: 尚決定。喚甚麼作此經。巖無對。謙又曰。一切賢聖皆
0671c09: 以無為法。而有差別。則以無為法為極則。憑何而有
0671c10: 差別。祇如差別。是過不是過。若是過。一切賢聖悉皆
0671c11: 是過。若不是過。決定喚甚麼作差別。巖亦無語。謙曰。
0671c12: 雪道底。自是道聲遐播。眾請居婺州明招山。開法
0671c13: 上堂。全鋒敵勝。罕遇知音。同死同生。萬中無一。尋言
0671c14: 逐句。其數河沙。舉古舉今。滅胡種族。向上一路。啐
0671c15: 猶乖。儒士相逢。握鞭回首。沙門所見。誠實苦哉。拋
0671c16: 真金。隨隊撮土。報諸稚子。莫謾波波。解得他玄。猶兼
0671c17: 瓦礫。不如一擲。騰空太。祇這靈鋒。阿誰敢近。任君
0671c18: 來箭。方稱丈夫。擬欲吞聲。不消一攫。僧問。師子未出
0671c19: 窟時如何。曰俊不及。曰出窟後如何。曰萬里正
0671c20: 紛紛。曰欲出未出時如何。曰嶮。曰向去事如何。曰劄。
0671c21: 問如何是透法身外一句子。曰北斗後翻身。問十二
0671c22: 時中如何趣向。曰拋向金剛地上著。問文殊與維摩
0671c23: 對談何事。曰葛巾紗帽已巳拈向這邊著也。有僧住菴。
0671c24: 一年後。來禮拜曰。古人道。三日不相見。莫作舊時
0672a01: 看。謙撥開胸曰。汝道我有幾莖膽毛。僧無語。謙乃
0672a02: 喝出○道怤。永嘉陳氏子。六歲不茹葷血。出家游方。
0672a03: 謁義存。存問。甚處人。曰溫州。曰恁麼則與一宿覺是
0672a04: 鄉人也。曰祇如一宿覺是甚處人。曰好喫一頓棒且
0672a05: 放過。一日怤問。祇如古德。豈不是以心傳心。曰兼不
0672a06: 立文字。曰祇如不立文字。師如何傳。存良久。怤禮謝。
0672a07: 存曰。更問我一轉豈不好。曰就和尚請一轉問頭。曰
0672a08: 祇恁麼。為別有商量。曰和尚恁麼即得。曰於汝作麼
0672a09: 生。曰孤負殺人。一日普請。存舉溈山道見色便見心
0672a10: 汝道還有過也無。曰古人為甚麼事。曰雖然如此。要
0672a11: 共汝商量。曰恁麼則不如道怤鉏地去。怤再參。存問。
0672a12: 甚處來。曰嶺外來。曰甚麼處逢達磨。曰更在甚麼處。
0672a13: 曰未信汝在。曰和尚莫粘好。存便休。住鏡清。學者
0672a14: 奔湊○行修。泉南陳氏子。號性真。唐景福元年正月
0672a15: 六日。母夢吞日。驚而生。長耳垂肩。異香滿室。七歲
0672a16: 不言。或問曰。汝非乎。忽應聲曰。不遇作家徒。撞破
0672a17: 樓耳。人益奇之。比長讀書。過目成誦。旁及內典。
0672a18: 閱三藏。忽幡然欲游方外。躡屐名山。至金陵瓦棺寺。
0672a19: 祝髮受具。參義存。得受心印。再遊天台國清。日憩巖
0672a20: 畔。猛獸巨蛇。往來左右。馴擾不去。後梁開平間。至四
0672a21: 明。獨棲松下。天花紛雨。又趺坐龍尾巖。結茅為。百
0672a22: 鳥銜花。飛繞經歲。以為常。所坐盤石。當膝處成。
0672a23: 戊辰雪義存禪師示寂德山鑒法嗣
0672a24: 義存。住雪。四十餘年。學者常盈千五百眾。將示寂。
0672b01: 自製塔銘并敘曰。夫從緣有者。始終而成壞。非從緣
0672b02: 得者。歷劫而常堅。堅之則在。壞之則捐。雖然離散未
0672b03: 至。何妨預置者哉。所以疊石結室。剪木成函。搬土積
0672b04: 塊。為龕諸事已巳備。頭南北。橫山而臥。惟願至時。同
0672b05: 道者莫違我意。知心者不易我志。深囑再囑。幸勉勵
0672b06: 焉。縱然他日邪造顯揚。豈如當今正眼密弘。善思之。
0672b07: 審思之。銘曰。兄弟橫十字。同心著一儀。土主曰松山。
0672b08: 卵塔號難提。更有胡家曲。汝等切須知。我唱泥牛吼。
0672b09: 汝和木馬嘶。但看五六月。片滿長街。薪盡火滅後。
0672b10: 密室爛如泥。梁開平戊辰三月。示疾。閩王命醫診視。
0672b11: 存曰。吾非疾也。竟不服藥。遺偈付法。五月二日。朝遊
0672b12: 藍田。暮歸澡身。中夜入滅。壽八十七。臘五十九。師備
0672b13: 為喪主。三朝集眾。煎茶次。備於靈前。拈起一隻盞云。
0672b14: 問大眾。先師在日從你道。如今作麼生道。若道得。先
0672b15: 師無過。道不得。過在先師。還有人道得麼。如是三問。
0672b16: 眾皆無對。備遂撲破盞子歸院。後問中塔。作麼生會。
0672b17: 塔云。先師有甚麼過。備便面壁。塔便出去。備復召塔。
0672b18: 塔回首。備問。你作麼生會。塔便面壁。備休去○太原
0672b19: 孚上座。初在揚州光孝寺。講涅槃經。有禪者阻雪。因
0672b20: 往聽講。至三因佛性三德法身。廣談法身妙理。禪者
0672b21: 失笑。孚講罷。請禪者喫茶。白曰。某甲素志狹劣。依文
0672b22: 解義。適蒙見笑。且望見教。禪者曰。實笑座主不識法
0672b23: 身。曰如此解說何處不是。曰請座主更說一遍。曰法
0672b24: 身之理。猶若太。窮三際。橫十方。彌綸八極。包
0672c01: 括二義。隨緣赴感。靡不周。曰不道座主說不是。祇
0672c02: 是說得法身量邊事。實未識法身在。曰既然如是。禪
0672c03: 德當為代說。曰座主還信否。曰焉敢不信。曰若如是。
0672c04: 座主輟講旬日。於室內端然靜慮。收心攝念。善惡諸
0672c05: 緣。一時放。孚一依所教。從初夜至五更。聞鼓角聲。
0672c06: 忽然契悟。便去扣門。禪者曰阿誰。曰某甲。禪者咄曰。
0672c07: 教汝傳持大教代佛說法。夜來為甚麼醉酒臥街。曰
0672c08: 禪德。自來講經。將生身父母鼻孔扭。從今已巳去。更
0672c09: 不敢如是。禪者曰。且去。來日相見。孚遂罷講。歷諸
0672c10: 方。游浙中。登徑山法會。一日於大佛殿前。有僧問。
0672c11: 上座曾到五臺否。曰曾到。曰還見文殊麼。曰見。曰甚
0672c12: 麼處見。曰徑山佛殿前見。僧後舉似義存。存曰。何不
0672c13: 教伊入嶺來。孚聞。乃趣裝入嶺。初至雪峰。廨院憩息。
0672c14: 因分柑子與僧。慧稜問。甚處將來。曰嶺外將來。曰遠
0672c15: 涉不易擔負將來。曰柑子柑子。次日上山。存聞。乃集
0672c16: 眾。孚到法堂上顧視。存便下看知事。明日上禮拜
0672c17: 曰。某甲昨日觸忤和尚。曰知是般事便休。存一日見
0672c18: 孚。乃指日示之。孚搖手而出。存曰。汝不肯我那。曰和
0672c19: 尚搖頭。某甲擺尾。甚麼處是不肯。曰到處也須諱。
0672c20: 一日眾僧晚參。存在中庭臥。孚曰。五州管內。祇有這
0672c21: 老和尚較些子。存便起去。存問孚。見說臨濟有三句
0672c22: 是否。曰是。曰作麼生是第一句。孚舉目視之。曰此猶
0672c23: 是第二句。如何是第一句。孚乂手而退。一日師備上
0672c24: 問訊。存曰。此間有箇老鼠子。今在浴室裏。曰待與和
0673a01: 尚勘過。言訖。到浴室。遇孚打水。孚曰。已巳相見了。曰甚
0673a02: 麼劫中曾相見。曰瞌睡作麼。備入方丈。白存曰。已巳勘
0673a03: 破了。曰作麼生勘。備舉前話。存曰。汝著賊也。後歸維
0673a04: 揚。陳尚書留供養。一日謂尚書曰。來日講一大涅
0673a05: 槃經。報答尚書。尚書來日致齋茶畢。孚陞座。良久揮
0673a06: 尺一下曰。如是我聞。乃召尚書。尚書應諾。孚曰。一時
0673a07: 佛在。便乃脫去○安國弘。初參存。存問。甚處來。曰
0673a08: 江西來。曰甚麼處見達磨。曰分明向和尚道。曰道甚
0673a09: 麼。曰甚麼處去來。一日存見。忽擒住曰。盡乾坤是
0673a10: 箇解脫門。把手拽伊不肯入。曰和尚弘不得。存
0673a11: 拓開曰。雖然如此。爭柰背後許多師僧何○師備。初
0673a12: 住梅溪。後居玄沙。一時海眾。皆望風欽服。學徒千人。
0673a13: 應機接物。垂三十年。梁開平二年十一月二十七日。
0673a14: 示疾而化。壽七十五。臘四十四。賜號宗一。
0673a15: 己已巳居遁禪師住龍牙
0673a16: 居遁。契旨洞山。服勤八載。開平三年。出世龍牙法濟
0673a17: 禪寺。示眾。夫參玄人。須透過佛祖始得。新豐和尚道。
0673a18: 佛祖言教如生冤家。始有參學分。若透不得。即被佛
0673a19: 祖謾去。僧問。佛祖還有謾人之心也無。曰汝道江湖
0673a20: 還有礙人之心也無。江湖雖無礙人之心。為時人過
0673a21: 不得。江湖成礙人去。不得道江湖不礙人。佛祖雖
0673a22: 無謾人之心。為時人透不得。佛祖成謾人去。不得
0673a23: 道佛祖不謾人。若透得佛祖過。此人過佛祖。若也
0673a24: 如是。始體得佛祖意。方與向上人同。如未透得。但學
0673b01: 佛學祖。則萬劫無有出期。曰如何得不被祖佛謾去。
0673b02: 曰道者直須自悟始得。
0673b03: ○慧棱禪師住長慶
0673b04: 慧稜。住招慶。開平三年。閩王王審知移住福州長慶。
0673b05: 審知夫人崔氏。自稱練師。遣使送衣物至曰。練師令
0673b06: 就大師請回信。曰傳語練師。領取回信。須臾使來。
0673b07: 稜前唱喏。便回。稜明日入府。練師曰。昨日謝大師回
0673b08: 信。曰請昨日回信看。練師展兩手。王問練師。適來
0673b09: 呈信。還愜大師意否。曰猶較些子。曰未審大師意旨
0673b10: 如何。稜良久。王曰。大師佛法不可思議。上堂。撞著道
0673b11: 伴交肩過。一生參學事畢。上堂。我若純舉唱宗乘。須
0673b12: 閉法堂門。所以道盡法無民。僧問。不怕無民。請師
0673b13: 盡法。稜曰。還委落處麼○慧球。莆田人。玄沙室中參
0673b14: 訊居首。因問。如何是第一月。沙曰。用汝箇月作麼。球
0673b15: 從此悟入。沙將示滅。閩帥王公遣子至問疾。仍請密
0673b16: 示繼踵說法者誰。沙曰。球子得。王默記遺旨。乃問。鼓
0673b17: 山臥龍法席。孰當其任。山舉城下宿德具道眼者十
0673b18: 有二人。皆堪出世。王亦默之。至開堂日。官僚與僧侶。
0673b19: 俱會法筵。王忽問眾曰。誰是球上座。於是眾人指出。
0673b20: 王便請球。住安國禪院。亦曰中塔上堂。我此間粥飯因緣。
0673b21: 為兄弟舉唱。終是不常。欲得省要。是山河大地。與
0673b22: 汝發明。其道既常。亦能究竟。若從文殊門入者。一切
0673b23: 無為。土木瓦石。助汝發機。若從觀音門入者。一切音
0673b24: 響。蝦蚯蚓。助汝發機。若從普賢門入者。不動步而
0673c01: 到。以此三門方便示汝。如將一隻折箸。攪大海水。令
0673c02: 彼魚龍知水為命。會麼。若無智眼而審諦之。任彼百
0673c03: 般巧妙。不為究竟○師。參良价。价問。近離甚處。曰
0673c04: 武林。曰武林法道。何似此間。曰胡地冬抽筍。曰別甑
0673c05: 炊香飯。供養於此人。拂袖便出。价曰。此子向後。走
0673c06: 殺天下人在。一日栽松次。有劉辰翁者。從乞偈。
0673c07: 作偈曰。長長三尺餘。覆青草。不知何代人。得
0673c08: 見此松老。劉翁得偈呈价。价曰。賀翁之喜。此第三代
0673c09: 洞山主人也。住青林。復遷洞山。凡新到先令搬柴三
0673c10: 轉。然後參堂○匡仁。新淦人。出家後。往東都聽習。未
0673c11: 幾。忽曰。尋行數墨。語不如默捨己已求人。假不如真。乃
0673c12: 往參靈祐。祐示眾。行高士。直須向聲色裏睡眠。聲
0673c13: 色裏坐臥始得。仁出問。如何是不落聲色句。祐起
0673c14: 拂子。仁曰。此是落聲色句。祐放拂子。歸方丈。仁不契。
0673c15: 便辭。智閑曰。某甲與和尚無緣。遂舉前話。閑曰。何不
0673c16: 道言發非聲色前不物。仁喜曰。元來此中有人。某甲
0673c17: 向後有住處。來相見。乃去。祐問閑曰。問聲色話底
0673c18: 矮闍黎在麼。曰去也。曰曾舉向子麼。閑舉前話。祐曰。
0673c19: 他道甚麼。曰深肯某甲。祐失笑曰。將謂這矮子有長
0673c20: 處。元來祇在這裏。此子向去。若有箇住處。近山無柴
0673c21: 燒。近水無水喫。仁造洞山。值良价蚤參。出問。未有之
0673c22: 言。請師示誨。曰不諾無人肯。曰還可功也無。曰你即
0673c23: 今還功得麼。曰功不得。即無諱處。价他日上堂。欲知
0673c24: 此事。直須如枯木生花。方與他合。仁問。一切處不乖
0674a01: 時如何。曰闍黎此是功勳邊事。幸有無功之功。子何
0674a02: 不問。曰無功之功。豈不是那邊人。曰大有人笑子恁
0674a03: 麼問。曰恁麼則迢然去也。曰迢然。非迢然。非不迢然。
0674a04: 曰如何是迢然。曰喚作那邊人即不得。曰如何是非
0674a05: 迢然。曰無辨處。价即問。空劫無人家。是甚麼人住處。
0674a06: 曰不識。曰人還有意旨也無。曰和尚何不問他。曰現
0674a07: 問次。曰是何意旨。价不對。价歿。仁聞大安示眾有句
0674a08: 無句如藤倚樹。特入嶺到彼。值安泥壁。便問。承聞和
0674a09: 尚道有句無句如藤倚樹。是否。曰是。曰忽遇樹倒藤
0674a10: 枯。句歸何處。安放下泥盤。呵呵大笑。歸方丈。仁曰。某
0674a11: 甲三千里賣布單。特為此事而來。和尚何得相弄。安
0674a12: 喚侍者。取錢二百。與這上座去。遂囑曰。向後有獨眼
0674a13: 龍。為子點破在。後聞德謙渺一目出世。徑往禮拜。謙
0674a14: 問。甚處來。曰閩中來。謙曰。曾到大溈否。曰到。謙曰。有
0674a15: 何言句。仁舉前話。謙曰。溈山可謂。頭正尾正。祇是不
0674a16: 遇知音。仁復問。忽遇樹倒藤枯句歸何處。謙曰。使
0674a17: 溈山笑轉新。仁於言下大悟。乃曰。溈山元來。笑裏有
0674a18: 刀。遙望禮拜悔過。到香嚴。嚴記。汝向去。倒屙三十年
0674a19: 在。住山。果病吐。二十七年而愈。每於食後。抉口曰。
0674a20: 三十年倒屙。尚欠三年在。
0674a21: 辛未智暉禪師住重雲
0674a22: 智暉。咸秦高氏子。剃髮受具。得法本仁。師事十年。還
0674a23: 洛。結茅中灘。號溫室院。日以施水給藥為事。人莫能
0674a24: 淺深之。有癩比丘。求暉洗摩。暉為之無難色。俄有神
0674b01: 光異香。忽失所在。開平五年。還圭峰。深入巖石。顧見
0674b02: 磨衲數珠銅瓶笠。藏石壁間。觸之即壞。斂歛目良久
0674b03: 曰。此吾前身道具也。因就建寺。方薙草。有祥雲。出眾
0674b04: 峰間。遂名重雲。虎豹引去。又塞龍潭。龍亦移他處。
0674b05: 壬申如訥禪師住道場
0674b06: 如訥。湖州人。得法無學。乾化二年二月。薙草卓菴道
0674b07: 場山。乘虎游行。學徒四至。遂成禪苑。
0674b08: 甲戌投子山大同禪師入寂翠微學法嗣
0674b09: 大同。住投子。學者雲集。乾化四年四月六日。示微疾。
0674b10: 大眾請醫。同曰。四大動作。聚散常程。汝等勿慮。吾自
0674b11: 保矣。言訖。跏趺而寂。壽九十六。諡謚慈濟。
0674b12: 乙亥神晏禪師住鼓山
0674b13: 神晏。大梁李氏子。幼惡葷羶。樂聞鐘梵。年十二。時有
0674b14: 白氣數道。騰於所居屋壁。晏題壁曰。白道從茲速改
0674b15: 張。休來顯現作妖祥。定祛袪邪行歸真見。必得超凡入
0674b16: 聖鄉。題罷。氣即滅。年十六。夢梵僧告曰。出家時至矣。
0674b17: 遂披削受具。謂同學曰。古德云。白四羯磨後全體戒
0674b18: 定慧。豈準繩而可拘也。於是杖錫。扣禪。關參義存。
0674b19: 存知其緣熟。忽起搊住曰。是甚麼。晏釋然了悟。亦忘
0674b20: 其了心。惟舉手搖曳而已巳。存曰。子作道理耶。曰何道
0674b21: 理之有。存深肯之。後赴閩王請。存門送。回至法堂。乃
0674b22: 曰。一隻聖箭。直射九重城裏去也。孚上座曰。是伊未
0674b23: 在。曰渠是徹底人。曰若不信。待某甲去勘過。遂。至
0674b24: 中路問。師兄向甚處去。曰九重城裏去。曰忽遇三軍
0674c01: 圍繞時如何。曰他家自有通霄路。曰恁麼則離宮失
0674c02: 殿去也。曰何處不稱尊。孚拂袖便回。存問如何。曰好
0674c03: 隻聖箭。中路折了也。遂舉前話。存曰。奴渠語在。曰
0674c04: 這老凍膿。猶有鄉情在。乙亥住山。有偈曰。直下猶
0674c05: 難會。尋言轉更賒。若論佛與祖。特地隔天涯。因舉問
0674c06: 僧汝作麼生會。僧無語。退謂侍者曰。某甲不會。請代
0674c07: 一轉語。曰和尚與麼道。猶隔天涯在。僧舉似晏。晏喚
0674c08: 侍者問。汝為這僧代語是否。曰是。晏便打。出院○
0674c09: 獻蘊。參師。問如何用心。得齊於諸聖。仰面良久
0674c10: 曰。會麼。曰不會。曰去無子用心處。蘊乃契悟。更不他
0674c11: 遊。遂作園頭。出世黃嶽蘭若。遷夾山。僧問。月生雲際
0674c12: 時如何。曰三箇孩兒抱華鼓。好大哥。莫來攔我毬門
0674c13: 路。凡蘊應機多云好大哥。時稱大哥和尚。
0674c14: ○慧顒禪師開法南院
0674c15: 慧顒。住南院。亦曰寶應。上堂。赤肉團上。壁立千仞。僧
0674c16: 問。赤肉團上。壁立千仞。豈不是和尚道。曰是。僧便掀
0674c17: 倒禪床。顒曰。這瞎漢亂做。僧擬議。顒便打出。問僧。
0674c18: 近離甚處。曰襄州。曰來作甚麼。曰特來禮拜和尚。曰
0674c19: 恰值寶應老不在。僧便喝。顒曰。向汝道不在。又喝作
0674c20: 甚麼。僧又喝。顒便打。僧禮拜。顒曰。這棒本是汝打我。
0674c21: 我且打汝。要此話大行。瞎漢參堂去。又問僧。近離甚
0674c22: 處。曰襄州。曰是甚麼物恁麼來。曰和尚試道看。曰適
0674c23: 來禮拜底。曰錯。曰禮拜底錯箇甚麼。曰再犯不容。曰
0674c24: 三十年弄馬騎。今日被驢撲。僧問。從上諸聖向甚處
0675a01: 去。曰不入天堂。則入地獄。曰和尚又作麼生。曰還知
0675a02: 寶應老漢落處麼。僧擬議。顒打一拂子曰。你還知喫
0675a03: 拂子底麼。曰不會。曰正令是你行。又打一拂子。問
0675a04: 古殿重興時如何。曰明堂瓦插簷。曰與麼則莊嚴畢
0675a05: 備也。曰斬草蛇頭落。問如何是佛法大意。曰無量大
0675a06: 病源。曰請師醫。曰世醫拱手。問匹馬單鎗來時如何。
0675a07: 曰且待我斫棒。問如何是無相涅槃。曰前三點後三
0675a08: 點。曰無相涅槃。請師證照。曰三點前三點後。問凡聖
0675a09: 同居時如何。曰兩箇兒一箇獰。問如何是無縫塔。
0675a10: 曰八花九裂。曰如何是塔中人。曰頭不梳。面不洗。問
0675a11: 祖意教意。是同是別。曰王尚書李僕射。曰意旨如何。
0675a12: 曰牛頭南。馬頭北。問如何是祖師西來意。曰五男二
0675a13: 女。問擬伸一問。師意如何。曰是何公案。曰喏。曰放汝
0675a14: 三十棒。顒問僧。近離甚處。曰龍興。曰發足莫過葉縣
0675a15: 也無。僧便喝。顒曰。好好問你。又惡發作麼。曰喚作惡
0675a16: 發即不得。顒喝曰。你既惡發。我也惡發。近前來。我
0675a17: 也沒量罪過。你也沒量罪過。瞎漢參堂去。思明和尚
0675a18: 未住西院時。到參禮拜了曰。無可人事。從許州來。收
0675a19: 得江西剃刀一柄。獻和尚。顒曰。汝從許州來。為甚
0675a20: 收得江西剃刀。明把顒手搯一搯。顒曰。侍者收取。明
0675a21: 以衣袖拂一拂。便行。顒曰。阿剌剌。阿剌剌。問僧近離
0675a22: 甚處。曰長水。曰東流西流。曰總不恁麼。曰作麼生。僧
0675a23: 珍重。顒便打。僧參。顒舉拂子。僧曰。今日敗缺。顒放下
0675a24: 拂子。僧曰。猶有這箇在。顒便打。問龍躍江湖時如何。
0675b01: 曰瞥嗔瞥喜。曰傾湫倒嶽時如何。曰老鴉沒嘴。
0675b02: 丙子布袋和尚示寂彌勒化身
0675b03: 貞明二年三月。布袋和尚將示寂。端坐磐石。而說偈
0675b04: 曰。彌勒真彌勒。分身千百億。時時示時人。時人自不
0675b05: 識。偈畢。乃安然而化。其後復現他州。亦負布袋。
0675b06: 戊寅龍湖普聞禪師示寂石霜諸法嗣
0675b07: 普聞。住龍湖。梁貞明四年。一日集眾僧曰。吾將他適。
0675b08: 院事付聰教二禪人。乃說偈曰。我逃世難來出家。宗
0675b09: 師指示箇歇處。住山聚眾三十年。對人不欲輕分付。
0675b10: 今日分明說似君。我斂歛目時齊聽取。寺眾堅請住世。
0675b11: 聞曰。汝等豈不知達磨隻履西歸普化全身脫去之
0675b12: 旨耶。何以去來生滅視吾也。既而跨虎。凌晨抵信州
0675b13: 應供。供罷。至開元寺。龍湖僧追至。聞祝曰。吾不復歸
0675b14: 山中。已巳有聰禪師矣。諡謚圓覺○從展。福州陳氏子。
0675b15: 年十五禮義存。為受業師。十八受具遊方。後歸雪峰。
0675b16: 執侍一日。存忽召曰。還會麼。展欲近前。存以杖拄之。
0675b17: 展當下知歸。以古今方便詢長慶。一日慶謂展曰。
0675b18: 寧說阿羅漢有三毒。不可說如來有二種語。不道如
0675b19: 來無語。祇是無二種語。曰作麼生是如來語。曰聾人
0675b20: 爭得聞。曰情知和尚向第二頭道。曰汝又作麼生。曰
0675b21: 喫茶去。因舉盤山道光境俱亡復是何物。洞山道光
0675b22: 境未亡復是何物。展曰。據此二尊宿商量。猶未得勦
0675b23: 絕。乃問慶。如今作麼生道得勦絕。慶良久。展曰。情知
0675b24: 和尚向鬼窟裏作活計慶問。作麼生。曰兩手扶蔾
0675c01: 水過膝。雪上堂云。諸上座望州亭與汝相見了也。
0675c02: 烏石嶺與汝相見了也。僧堂前與汝相見了也。展舉
0675c03: 問湖。僧堂前相見即且置。祇如望州亭烏石嶺。甚
0675c04: 麼處相見。湖驟步歸方丈。展低頭入僧堂。貞明四年。
0675c05: 漳州刺史王公創保福禮苑。請展居之。上堂。塵劫來
0675c06: 事。祇在如今。還會麼。然佛法付囑國王大臣郡守。昔
0675c07: 同佛會。今方如是。若是福祿榮貴。則且不論。祇如當
0675c08: 時受佛付囑底事。還記得麼。若識得。便與千聖齊肩。
0675c09: 儻未識得。直須諦信此事。不從人得。自己已亦非。言多
0675c10: 去道轉遠。直道言語道斷。心行處滅。猶未是在。久立
0675c11: 珍重。一日問僧。殿裏是甚佛。曰和尚定當看。曰釋迦。
0675c12: 僧曰。莫瞞人好。曰是你瞞我。又問僧。名什麼。曰咸
0675c13: 澤。曰或遇枯涸時如何。曰誰是枯涸者。曰我。曰和尚
0675c14: 莫瞞人好。曰是你瞞我。又問僧。作甚業。喫得恁麼
0675c15: 大。曰和尚也不少。展作蹲身勢。僧曰。和尚莫瞞人好。
0675c16: 曰是你瞞我。又問浴主。浴鍋多少。曰和尚量看。
0675c17: 展作量勢。主曰。和尚莫瞞人好。曰是你瞞我。諸方
0675c18: 謂之保福四瞞人。
0675c19: 庚辰桂琛禪師住地藏
0675c20: 桂琛。常州李氏子。為兒童時。日一素食。出言有異。既
0675c21: 冠。披削登戒。學毗尼。一日為眾宣戒本布薩已巳。乃曰。
0675c22: 持戒但律身而已巳。非真解脫也。依文作解。豈發聖智
0675c23: 乎。於是辭師。訪南宗。初謁雲居雪。不大發明。後參
0675c24: 師備。言下大悟。時與慧球齊名。號二大士。琛能秘重
0676a01: 大法。痛自韜晦。叢林共指為雪峰法道所寄。漳州牧
0676a02: 王公。請住城西石山地藏。後遷止羅漢。破垣敗簀。人
0676a03: 不堪其憂。非忘身為法者不至。因插田次。見僧。乃問。
0676a04: 從甚處來。曰南州。曰彼中佛法如何。曰商量浩浩地。
0676a05: 曰爭如我這裏種田博飯喫。曰爭柰三界何。曰喚甚
0676a06: 麼作三界。上堂。宗門玄妙。為當祇恁麼。也更別有奇
0676a07: 特。若別有奇特。汝且舉將來看。若無不可。將兩箇字。
0676a08: 便當宗乘也。兩箇字謂宗乘教乘也。汝纔道著宗
0676a09: 乘。便是宗乘。道著教乘。便是教乘。禪德。佛法宗乘。元
0676a10: 來繇汝口裏。安立名字。作取說取。便是也。斯須向這
0676a11: 裏。說平說實。說圓說常。禪德。汝喚甚麼作平實。把甚
0676a12: 麼作圓常。傍家行。理須甄別。莫相埋沒。得些子聲
0676a13: 色名字。貯在心頭。道我會解。善能揀辨。且會箇甚麼。
0676a14: 揀箇甚麼。記持得底是名字。揀辨得底是聲色。若不
0676a15: 是聲色名字。汝又作麼生記持揀辨。風吹松樹。也是
0676a16: 聲。蝦老。也是聲。何不那裏聽取揀擇去。若那
0676a17: 裏有箇意度模樣祇如老師口裏。又有多少意度。與
0676a18: 上座莫錯。即今聲色摐摐地。為當相及不相及。若相
0676a19: 及。即汝靈性金剛秘密。應有壞滅去也。何以如此。為
0676a20: 聲貫破汝耳。色穿破汝眼。因緣即塞汝。幻妄走殺
0676a21: 汝。聲色體爾不可容也。若不相及。又甚麼處得聲色
0676a22: 來。會麼。相及不相及。試裁辨看。保福僧到。琛問。彼中
0676a23: 佛法如何。曰有時示眾道。塞你眼。教你不見。塞
0676a24: 你耳。教你聽不聞。坐你意。教你分別不得。琛曰。
0676b01: 吾問你。不塞你眼。見箇甚麼。不塞你耳。聞箇甚麼。不
0676b02: 坐你意。作麼生分別。一日琛見僧。舉起拂子曰。還會
0676b03: 麼。曰謝和尚慈悲示學人。琛曰。見我拂子。便道示
0676b04: 學人。汝每日見山見水。可不示汝。又見僧來。舉拂子。
0676b05: 其僧讚嘆禮拜。琛曰。見我拂子。便禮拜讚嘆。那裏
0676b06: 掃地。起掃帚。為甚麼不讚嘆。琛作明道偈曰。至
0676b07: 道淵曠。勿以言宣。言宣非指。孰云有是。觸處皆渠。豈
0676b08: 喻真。真設辯。如鏡中現。有無雖彰。在處無傷。無
0676b09: 傷無在。何拘何礙。不假功成。將何法爾。法爾不爾。俱
0676b10: 為唇齒。若以斯陳。埋沒宗旨。宗非意陳。無以見聞。見
0676b11: 聞不脫。如水中月。於此不明。翻成剩法。一法有形。翳
0676b12: 汝眼睛。眼睛不明。世界崢嶸。我宗奇特。當陽顯赫。佛
0676b13: 及眾生。皆承恩力。不在低頭。思量難得。拶破面門。
0676b14: 覆乾坤。快須薦取。脫根塵。其如不曉。謾說而今。
0676b15: 辛巳九道禪師入寂石霜諸法嗣
0676b16: 初懷海。馬祖舍利於海昏石門廬塔。十餘年。及住
0676b17: 百丈。不復還石門。道自九往游。遂成法席。為泐
0676b18: 潭第一世。龍德元年。安坐而化。號圓寂。諡謚大覺。
0676b19: 壬午道怤禪師住龍冊
0676b20: 道怤。住鏡清。吳越王錢鏐。命居天龍。王一見便嘆曰。
0676b21: 真道人也。又創龍冊寺。請怤居之○無殷。福州吳氏
0676b22: 子。剃落受具。游方參道。問。汝遠來。何所見。當繇
0676b23: 何路出生死。曰重昏廓闢。盲者自盲。笑。以手揮之
0676b24: 曰。佛法不如是。殷不懌。請曰。豈無方便。曰汝問我。殷
0676c01: 理前語問之。曰。奴見婢殷勤。殷遂契悟。依止十餘
0676c02: 年。移石門。殷亦從之。歿。游廬陵。止禾山。學者雲
0676c03: 集。垂語云。習學謂之聞。絕學謂之。過此二者。是
0676c04: 為真過。有僧出問。如何是真過。曰禾山解打鼓。曰如
0676c05: 何是真諦。曰禾山解打鼓。曰即心即佛則不問。如何
0676c06: 是非心非佛。曰禾山解打鼓。曰如何是向上事。曰禾
0676c07: 山解打鼓。諸方謂之禾山四打鼓○慧清。得法於光
0676c08: 湧。住芭蕉山。示眾。我年二十八。到仰山參見南塔。見
0676c09: 上堂曰。汝等諸人。若是箇漢。從娘肚裏出來。便作師
0676c10: 子吼好麼。我於言下。歇得身心。便住五載。又拈拄杖
0676c11: 示眾。你有拄杖子。我與你拄杖子。你無拄杖子。我奪
0676c12: 你拄杖子。靠拄杖子下座○延沼。餘杭劉氏子。少
0676c13: 魁礨。有英氣。於書無所不觀。然無經世意。父兄強之
0676c14: 仕。一應舉至京師。便東歸。剃髮受具。游講肆。玩法華
0676c15: 玄義。修止觀定慧。宿師爭下之。棄去。遊名山。謁義存。
0676c16: 遂依止焉。
0676c17: 癸未龍牙居遁禪師入寂洞山价法嗣曹洞第二世
0676c18: 居遁。住龍牙。後唐同光元年八月。示微疾。九月十三
0676c19: 日。夜半有大星。殞於方丈前。詰旦趺坐而化。壽八十
0676c20: 九。夏六十九。有偈頌。行於世。門人藏嶼。贊遁真曰。日
0676c21: 出連山。月圓當戶。不是無身。不欲全露。
0676c22: 甲申行修禪師住南山
0676c23: 同光二年。行修至西湖南山。喜其後塢。依石為室。禪
0676c24: 定其中。嘗募人作福。或問。募人作福。未審有何形段。
0677a01: 曰能遮百醜。或問。如何有是長耳。修拽耳示之○蜆
0677a02: 子。不知何許人。事跡頗異。居無定所。自印心於洞山。
0677a03: 混俗閩川。不蓄道具。不循律儀。冬夏惟披一衲。逐日
0677a04: 沿江岸。採掇蝦蜆。以充其腹。暮即宿東山白馬廟紙
0677a05: 錢中。居民目為蜆子和尚。休靜聞之。欲決其真假。乃
0677a06: 往先潛入紙錢廟中。蜆子深夜而歸。靜驀把住曰。如
0677a07: 何是祖師西來意。蜆子遽答曰。神前酒臺盤。靜放手
0677a08: 曰。不與我同根生。靜後赴莊宗詔。入長安。蜆子亦
0677a09: 先至。每日歌唱自拍。或乃佯狂。泥雲去來。俱無跡。
0677a10: 厥後不知所終○誨機。清河張氏子。初參巖頭。問如
0677a11: 何是祖師西來意。曰你還解救麼。曰解。曰且救
0677a12: 去。後參師彥。問如何是祖師西來意。彥拈起一莖皂
0677a13: 角曰。會麼。曰不會。彥放下皂角。作洗衣勢。機便禮拜
0677a14: 曰。信知佛法無別。曰你見甚麼道理。曰某甲曾問巖
0677a15: 頭。頭曰。你還解救麼。救也祇是解粘。和尚提起
0677a16: 皂角。亦是解粘。所以道無別。彥呵呵大笑。機遂有省。
0677a17: 後住黃龍。一日呂巖真人。道經黃龍山。紫雲成。
0677a18: 疑有異人。乃入謁。值擊鼓陞堂。機見意必呂公。欲誘
0677a19: 而進。厲聲曰。座旁有竊法者。巖毅然出曰。雲水道人。
0677a20: 曰忽遇雲盡水乾時如何。巖無對。求代語。巖如前問。
0677a21: 機曰。黃龍出現。巖問。一粒粟中藏世界。半升鐺內
0677a22: 山川。且道此意如何。機指曰。這守屍鬼。曰爭柰囊有
0677a23: 長生不死藥。曰饒經八萬劫。終是落空亡。巖飛劍
0677a24: 之。劍不能入。遂再拜求指歸。機曰。半升鐺內山川。
0677b01: 即不問。如何是一粒粟中藏世界。巖言下頓契。作偈
0677b02: 曰。棄瓢囊碎琴。如今不戀汞中金。自從一見黃
0677b03: 龍後。始覺從前錯用心。機囑加護。巖字洞賓。京川人。
0677b04: 乙酉休靜禪師說法王宮洞山价法嗣曹洞第二世
0677b05: 初休靜參良玠。問學人未見理路。未免情識運為。曰
0677b06: 汝還見有理路也無。曰見無理路。曰甚處得情識來。
0677b07: 曰學人實問。曰恁麼直須向萬里無寸草處去。曰萬
0677b08: 里無寸草處。還許休靜去也無。曰直須恁麼去。靜初
0677b09: 住福州華嚴。同光三年。唐莊宗徵至輦下。大闡玄風。
0677b10: 一日帝入寺燒香。問靜曰。這是甚麼神。曰護法善神。
0677b11: 曰沙汰時什麼處去來。曰天垂雨露。不為榮枯。一日
0677b12: 帝請入內齋。見大師大德總看經。惟靜與徒眾不看
0677b13: 經。問曰。為甚不看經。曰道泰不傳天子令。時清休唱
0677b14: 太平歌。曰徒眾為甚也不看經。曰師子窟中無異獸。
0677b15: 象王行處絕狐蹤。曰大師大德為甚總看經。曰水母
0677b16: 元無眼。求食須賴。又問。既是後生為甚稱長老。
0677b17: 曰三歲國家龍鳳子。百年殿下老朝臣。
0677b18: ○興化存獎禪師入寂臨濟玄法嗣臨濟第二世
0677b19: 存獎。住興化。示眾。若是作家戰將。便請單刀直入。更
0677b20: 莫如何若何。有旻德禪師。出禮拜起。便喝。獎亦喝。德
0677b21: 又喝。獎亦喝。德禮拜歸眾。獎曰。適來若是別人。三十
0677b22: 棒一棒也較不得。何故。為他旻德會一喝。不作一喝
0677b23: 用。一日見同參來。纔上法堂。獎便喝。僧亦喝。獎又喝。
0677b24: 僧亦喝。獎近前拈棒。僧又喝。獎曰。你看這瞎漢。猶作
0677c01: 主在。僧擬議。獎直打。下法堂。侍者請問。適來那僧有
0677c02: 甚觸忤和尚。獎曰。他適來也有權也有實。也有照也
0677c03: 有用。及乎我將手向伊面前橫兩橫。到這裏。去不
0677c04: 得。似這般瞎漢。不打更待何時。僧禮拜。甲申。後唐莊
0677c05: 宗。駕自河北。回至行宮。詔請獎至執弟子禮。曰朕收
0677c06: 中原。獲得一寶。未曾有人酬價。樊曰。略借陛下寶看。
0677c07: 上以兩手舒頭。獎曰。君王之寶。誰敢酬價。上大
0677c08: 悅。賜紫衣師號。獎皆不受。乃賜御馬一疋。馬忽驚。獎
0677c09: 墜傷足。乙酉。獎一日喚院主。與我做箇木拐子。主做
0677c10: 了將來。獎接得。遶院行。問僧曰。汝等還識老僧麼。曰
0677c11: 爭得不識和尚。曰法師。說得行不得。又至法堂。
0677c12: 令維那聲鐘集眾。曰還識老僧麼。眾無對。獎擲下拐
0677c13: 子。端然而逝。諡謚廣濟禪師。
0677c14: ○慧顒禪師傳法延沼
0677c15: 延沼。依義存五年。因請益臨濟兩堂首座齊喝。濟云
0677c16: 賓主歷然語。存曰。吾昔與巖頭欽山。去見臨濟。屬濟
0677c17: 已巳示寂。若要會他賓主話。須參他派下尊宿。沼遂辭
0677c18: 行。見師彥。彥自喚主人公。沼曰。自拈自弄。有甚麼
0677c19: 難。到越州謁道怤。怤問。近離甚處。曰浙東。曰還過小
0677c20: 江也無。曰大舸獨飄空。小江無可濟。曰鏡水秦山。鳥
0677c21: 飛不渡。子莫道聽塗言。曰滄溟尚怯艨勢。列漢飛
0677c22: 帆渡五湖。怤拂子曰。爭柰這箇何。曰這箇是甚麼。
0677c23: 曰果然不識。曰出沒卷舒。與師同用。曰杓卜聽聲。
0677c24: 熟睡饒語。曰澤廣藏山。理能伏豹。曰捨罪放愆。速
0678a01: 須出去。曰出去即失。便出到法堂。乃曰。夫行人。因
0678a02: 緣未盡其善。不可便休去。回曰。某甲適來。陳小
0678a03: 騃。尊顏。伏蒙慈悲。未賜罪責。曰適來言從東來。
0678a04: 豈不是翠巖來。曰雪竇親棲寶東。曰不逐亡羊狂
0678a05: 解息。來這裏念篇章。曰路逢劍客須呈劍。不是詩
0678a06: 人莫獻詩。曰詩速秘。略借劍看。曰首甑人劍
0678a07: 去。曰不獨觸風化。亦自顯顢頇。曰若不觸風化。焉知
0678a08: 古佛心。曰如何是古佛心。曰再許容。師今何有。曰
0678a09: 東來衲子。菽麥不分。祇聞不已巳而已巳。何得抑己已而已巳。
0678a10: 曰巨浪湧千尋。澄波不離水。曰一句截流。萬機寢削。
0678a11: 沼便禮拜。怤曰。衲子俊哉。到華嚴為維那。屬守廓侍
0678a12: 者從南院來。沼心奇之。因結為友。遂默悟三玄旨要。
0678a13: 歎曰。臨濟用處如是耶。廓使更見慧顒。沼乃往參。入
0678a14: 門不禮拜。顒曰。入門須辨主。曰端的請師分。顒於左
0678a15: 膝拍一拍。沼便喝。又於右膝拍一拍。沼又喝。顒曰。左
0678a16: 邊一拍且置。右邊一拍作麼生。曰瞎。顒便拈棒。沼曰。
0678a17: 莫盲枷瞎棒。奪打和尚。莫言不道。顒擲下棒曰。今日
0678a18: 被黃面浙子鈍置一上。曰和尚大似持不得。詐道
0678a19: 不飢。曰闍黎莫曾到此間麼。曰是何言與。曰老僧好
0678a20: 好相借問。曰也不得放過。曰且坐喫茶。次日顒問。今
0678a21: 夏在什麼處。曰在襄州華嚴。與廓侍者同夏。曰元來
0678a22: 親見作家來。又曰。他向你道什麼。曰始終只教某甲
0678a23: 一向作主。顒便打推出方丈云。這般納敗闕底漢。有
0678a24: 什麼用處。沼自此服膺。在會下作園頭。一日顒到園。
0678b01: 問曰。南方一棒。作麼生商量。曰作奇特商量。沼問。
0678b02: 和尚此間作麼生商量。顒乃拈起拄杖曰。棒下無生
0678b03: 忍。臨機不讓師。沼於是豁然大悟。一日謂沼曰。汝乘
0678b04: 願力。來荷大法。非偶然也。汝聞臨濟將終時語否。曰
0678b05: 聞之。曰臨濟云。誰知吾正法眼藏向這瞎驢邊滅。
0678b06: 渠平生如師子。見即殺人。及其將死。何故屈膝妥尾
0678b07: 如此。曰密付將終。全主即滅。又問。三聖如何亦無語。
0678b08: 曰親承入室之真子。不同門外之游人。顒頷之。又問。
0678b09: 汝道四種料簡語。料簡何法。曰凡語不滯凡情。即墮
0678b10: 聖解。學者大病。先聖哀之。為施方便。如楔出楔。曰如
0678b11: 何是奪人不奪境。曰新出紅罏金彈子。簉破闍黎鐵
0678b12: 面皮。如何是奪境不奪人。曰草乍分頭腦裂。亂雲
0678b13: 初綻影猶存。如何是人境兩俱奪。曰躡足進前須急
0678b14: 急。促鞭當鞅草遲遲。如何是人境俱不奪。曰常憶江
0678b15: 南三月裏。鷓鴣啼處百花香。又問。臨濟有三句。當日
0678b16: 有問。如何是第一句。濟曰。三要印開朱點窄。未容擬
0678b17: 議主賓分。沼隨聲便喝。如何是第二句。濟曰。妙解豈
0678b18: 容無著。問漚和爭負截流機。沼曰。未問已巳前錯。如何
0678b19: 是第三句。濟曰。但看棚頭弄傀儡。抽牽全藉裏頭人。
0678b20: 沼曰。明破即不堪。於是顒以為可支臨濟法道。有防
0678b21: 禦使問顒。大善知識還具見聞覺知否。顒便掌。使不
0678b22: 肯。復以前語問沼。沼曰。荊棘荒棒。棄來久矣。曰妙用
0678b23: 又如何。沼曰。王子帶刀全意氣。貧人擒倒語聲。使
0678b24: 深肯之。遂舉顒隨問便掌語。沼曰。是深相為。使方委
0678c01: 悉○守廓侍者。得法存獎。到德山問宣鑒曰。從上諸
0678c02: 聖向甚麼處去。曰作麼作麼。曰點飛龍馬。跛鱉出
0678c03: 頭來。鑒便休去。來日浴出。廓過茶與鑒。鑒於背上拊
0678c04: 一下曰。昨日公案作麼生。曰這老漢今日方始瞥地。
0678c05: 鑒又休去。廓行到襄州華嚴會下。一日華嚴上堂。
0678c06: 大眾今日。若是臨濟德山。高亭大愚。鳥窠船子兒孫。
0678c07: 不用如何若何。便請單刀直入。華嚴與汝證據。廓出
0678c08: 禮拜起。便喝。嚴亦喝。廓又喝。嚴亦喝。廓乃曰。大眾看
0678c09: 這老漢一場敗闕。又喝一喝。拍手歸眾。嚴下座。歸方
0678c10: 丈。時延沼作維那。上去問訊。嚴曰。維那汝來也叵耐。
0678c11: 守廓適來。把老僧扭一上。待集眾打一頓出。曰
0678c12: 他遲了也。自是和尚言過。他是臨濟下兒孫。本分
0678c13: 恁麼。嚴方息怒。沼舉似廓。廓曰。你著甚來繇。勸這漢。
0678c14: 我未問前。蚤要棒喫。得我話行。如今不打。搭我這
0678c15: 話也。沼曰。雖然如是。已巳遍天下也。廓到鹿門。一日見
0678c16: 鹿門問楚和尚你終日披披搭搭。作甚麼。楚曰。和尚
0678c17: 見某甲披披搭搭那。鹿門便喝。楚亦喝。兩家總休去。
0678c18: 廓曰。你看這兩箇瞎漢。隨後便喝。鹿門歸方丈。令
0678c19: 侍者請廓上來曰。老僧適來。與楚闍黎。賓主相見。什
0678c20: 麼敗闕。曰轉見病深。曰老僧自見興化來。便會也。曰
0678c21: 和尚到興化時。守廓為侍者。記得與麼時語。曰請舉
0678c22: 看。廓遂舉興化問和尚。甚處來。和尚曰。五臺來。興化
0678c23: 曰。還見文殊麼。和尚便喝。興化曰。我問你還見文殊
0678c24: 麼。又惡發作麼。和尚又喝。興化無語。和尚作禮。興化
0679a01: 至明日。教守廓喚和尚。和尚蚤去也。興化上堂云。你
0679a02: 看這箇僧。擔條斷貫。索向南方去也。已巳後也道見興
0679a03: 化來。今日公案恰似與麼時底。曰興化當時。為甚無
0679a04: 語。曰見和尚不會賓主句。所以無語。及欲喚和尚持
0679a05: 論。和尚已巳去也。鹿門明日特為煎茶。晚參告眾曰。夫
0679a06: 參學龍象。直須仔細入室決擇。不得容易綽得箇語。
0679a07: 便以為極。則道我靈利。只如山僧。當初見興化時語。
0679a08: 得箇動轉底。見人道一喝兩喝便休語。為佛法也。今
0679a09: 日被明眼人破。成一場笑具。圖箇甚麼。只為我
0679a10: 慢無明。不能回轉親近上流。賴得明眼道人。不惜身
0679a11: 命。對眾證據。此恩難報。何故。興化云。饒你喝得興化。
0679a12: 上三十三天。撲下來。一點氣也無。地蘇息起
0679a13: 來。向你道未在。何故如此。興化未曾向紫羅帳裏撒
0679a14: 真珠與你在。胡喝亂喝作麼。真為藥石之言。道流難
0679a15: 信。如今直須明辨取。豈不慶快平生參學事畢。
0679a16: ○桂琛禪師傳法文益
0679a17: 文益。餘杭魯氏子。生而秀發。七歲剃染。弱齡稟具。究
0679a18: 毗尼。探儒典。振錫南遊。抵福州。參慧稜。不大發明。後
0679a19: 同紹修法進三人。自漳州抵湖外。值天雨雪。谿流瀑
0679a20: 漲。遂解包。休於城隅古寺。入堂。有老僧擁爐。三人附
0679a21: 火次。老僧問益曰。此行何之。益曰。行去。曰如何是
0679a22: 行事。益曰。不知。曰不知最親切。又同三人舉肇論。
0679a23: 至天地與我同根處。老僧曰。山河大地與諸上座。是
0679a24: 同是別。益曰別。老僧兩指。益曰同。老僧又兩指。
0679b01: 便起去。益大驚。及周行廊廡。讀字額曰。石山地藏。乃
0679b02: 知桂琛禪師也。雪霽辭去。琛門送之。問曰。上座尋常
0679b03: 說三界惟心萬法惟識。乃指庭上片石曰。且道此石
0679b04: 在心內。在心外。益曰。在心內。琛笑曰。行人著甚來
0679b05: 繇。安片石在心頭。益窘無以對。遂辭修進二人。即放
0679b06: 包依席下求決擇。近一月餘。日呈見解。說道理。琛語
0679b07: 之曰。佛法不恁麼。益曰。某甲辭窮理絕也。琛曰。若論
0679b08: 佛法。一切現成。益於言下大悟○紹修。初與文益。同
0679b09: 參桂琛。所得謂已巳臻極。暨同辭至建陽。途中益忽問。
0679b10: 萬象之中獨露身。是撥萬象。不撥萬象。曰不撥。益曰。
0679b11: 說甚麼撥不撥。修懵然。回地藏琛問。子去未久。何
0679b12: 以來。曰有事未決。豈憚涉山川。曰汝涉許多
0679b13: 山川。也還不惡。修未諭旨乃問。萬象之中獨露身。意
0679b14: 旨如何。曰汝道古人撥萬象。不撥萬象。曰不撥。曰兩
0679b15: 箇也。修駭然沈思。問琛。未審古人撥萬象不撥萬
0679b16: 象。曰汝喚甚麼作萬象。修方省悟○洪進。在地藏時。
0679b17: 居第一座。一日琛上堂。二僧出禮拜。琛曰俱錯。二僧
0679b18: 無語。下堂請益修。修曰。汝自巍巍堂堂。禮拜擬問
0679b19: 他人。豈不是錯。進不肯。修乃問。上座又作麼生。進曰。
0679b20: 汝自迷暗。焉可為人。修憤然上方丈請益。琛指廊下
0679b21: 曰。典座入庫頭去也。修乃省。過一日。進問修。明知生
0679b22: 是不生之理。為甚麼為生死之所流。修曰。筍畢竟成
0679b23: 竹去。如今作篾使還得麼。進曰。汝向後自悟去在。修
0679b24: 曰。某甲所見只如此。上座意旨如何。進乃指曰。這箇
0679c01: 是監院房。那箇是典座房。修便禮謝。
0679c02: 丁亥瑞龍幻璋禪師入寂
0679c03: 幻璋。住瑞龍。天成二年四月。從錢王尚父乞墳。尚父
0679c04: 笑曰。師便爾乎。遣人擇地於西關。建塔。塔畢。往辭錢
0679c05: 王。囑以護法恤民。還而坐化。壽八十七。坐七十夏。
0679c06: 戊子常覺禪師住普淨
0679c07: 常覺。初訪歸宗章。聞法省悟。因遊上都。於麗景門外。
0679c08: 獨居二載。間有比張生。請覺供養。張有悟入。乃設
0679c09: 榻留宿。至夜與妻竊窺。見覺體遍一榻。倍加欽慕曰。
0679c10: 弟子夫婦垂老。今願割前堂。以裨丈室。覺欣然受之。
0679c11: 至天成三年。遂成大院。賜額普淨。覺以時機淺昧。難
0679c12: 任極旨。乃曰。我寧不務開法。繇是每月三八。施浴僧
0679c13: 道萬計。常謂諸徒曰。但得慧門無壅。則福何滯哉○
0679c14: 從展。住保福。學眾不下七百。天成三年三月日。示微
0679c15: 疾。僧入丈室問訊。展曰。吾與汝相識年深。有何方術
0679c16: 相救。曰方術甚有。聞和尚不解忌口。又謂眾曰。吾旬
0679c17: 日來。氣力困劣。別無他。祇是時至也。僧問。時既至矣。
0679c18: 師去即是。住即是曰道道。曰恁麼則某甲不敢造次。
0679c19: 曰失錢遭罪。言訖。跏趺而逝○行崇。嗣法從展。住谷
0679c20: 山報恩。謂門弟子曰。吾雖不在。未不為諸兄弟。若
0679c21: 委悉報恩。常為人處。許汝出意想知解。五陰身田。若
0679c22: 委不得。保汝未出得意想知解。所以古人喚作鬼家
0679c23: 活計。蝦衣下客。欲得速疾相應。即如今立地。便證
0679c24: 驗取識取。有什麼罪過。不然根思遲。且以日及夜。
0680a01: 尋究將去。忽一日見。更莫以少為足。更能研窮究
0680a02: 竟。乃至淫坊酒肆。若觸若淨。若好若惡。以汝所見事
0680a03: 教。盡是此境界。入如入律。若見一法。如毫髮許。不
0680a04: 見此箇事。我說為無明翳障。直須不見有法。是別底
0680a05: 法。方得圓備。到這裏更能翻擲。自繇開合。不成痕縫。
0680a06: 如水入水。如火入火。如風入風。如空入空。若能如是。
0680a07: 直下提一口劍。刺剌斷天下人。疑網一如。不作相似。所
0680a08: 以古人道。繁興大用。舉必全真。若有箇漢。到與麼境
0680a09: 界。誰敢向前說是說非。何以故。此人是箇漢。超諸限
0680a10: 量。透出因果一切處。管束此人不得。若能如是即可。
0680a11: 若未得如此。且直須好看。莫取次發言吐氣。沉墜
0680a12: 汝無量劫。莫到與麼時。便道報恩不道○桂琛。住羅
0680a13: 漢。或住地藏石山。後唐天成三年。有僧來報。保福和
0680a14: 尚已巳遷化了。琛曰。保福遷化。地藏入塔。其年秋。復至
0680a15: 閩城舊止。遊近城諸剎。乃還。俄示微疾。僧問。和尚
0680a16: 尊候較否。琛以杖拄地曰。汝道這箇還痛否。曰和尚
0680a17: 問阿誰。曰問汝。曰還痛否。曰元來共我作道理。乃沐
0680a18: 浴安坐而化。闍維收舍利。建塔。諡謚曰真應○扣澡
0680a19: 先。住靈曜。天成三年。閩王延入內堂問法。茶次先提
0680a20: 起橐子曰。大王會麼。曰不會。曰人王法王各自照了。
0680a21: 留十日。以疾辭。至十二月二日。沐浴陞堂。告眾而逝。
0680a22: 荼毗祥曜滿山。獲五色舍利。諡謚慈濟。
0680a23: 庚寅文偃禪師住靈樹
0680a24: 文偃。自傳宗印。謁諸方。激揚大事。到九江。陳操尚
0680b01: 書請齋。纔見。便問。儒書中即不問。三乘十二分教。自
0680b02: 有座主。作麼生是衲僧行事。曰尚書曾問幾人來。
0680b03: 曰即今問上座。曰即今且置。作麼生是教意。曰黃卷
0680b04: 赤軸。曰這箇是語言文字。作麼生是教意。曰口欲談
0680b05: 而詞喪。心欲緣而慮亡。曰口欲談而詞喪。為對有言。
0680b06: 心欲緣而慮亡。為對妄想。作麼生是教意。操無語。偃
0680b07: 曰。見說尚書看法華經是否。曰是。曰經中道。一切治
0680b08: 生產業。皆與實相。不相違背。且道非非想天。有幾人
0680b09: 退位。操又無語。偃曰。尚書且莫草草。三經五論師僧
0680b10: 拋。特入叢林。十年二十年。尚不柰何。尚書又爭得
0680b11: 會。操禮拜曰。某甲罪過。長興元年。到曹溪禮祖塔。靈
0680b12: 樹敏請為第一座。先是敏不請首座。有勸請者。但曰。
0680b13: 我首座已巳出家。久之又請。曰我首座已巳行悟道。久
0680b14: 之又請。曰我首座已巳度嶺矣。忽一日令擊鐘接首座。
0680b15: 眾皆出迓。偃果至。敏迎笑曰。奉遲甚久。何來暮。即命
0680b16: 之。偃亦不辭而就職。俄廣主劉王將興兵。就敏決可
0680b17: 否。敏前知。手封奩子。語侍者曰。王來。出以似之。乃就
0680b18: 坐而逝。王至。聞敏已巳化。大驚。問和尚何時得疾。曰師
0680b19: 不曾有疾。適封一奩子。令候王至。王開奩。得一帖子。
0680b20: 云人天眼目。堂中首座。王於是請偃。繼其法席。
0680b21: 辛卯延沼禪師住風穴
0680b22: 延沼。依止南院六年。辭去。長興二年。至汝州。見草屋
0680b23: 數椽依山。如逃亡人家。問田父此何所。曰古風穴寺。
0680b24: 歲飢。眾棄之而去。餘佛像鐘鼓耳。沼曰。我居之可乎。
0680c01: 曰可。沼乃留止。日乞村落。夜燃松脂。單丁者七年。
0680c02: 壬辰長慶慧稜禪師入寂雪峰存法嗣
0680c03: 慧稜。兩處開法。徒眾一千五百。化行閩越。二十七載。
0680c04: 長興三年五月日。示寂。壽七十九○泉州招慶道匡。
0680c05: 在長慶會下。作桶頭。常與眾僧語話。一日慶見。乃曰。
0680c06: 爾每日口嘮嘮地作麼。曰一日不作。一日不食。曰與
0680c07: 麼則磨弓錯箭去也。曰專待尉遲來。曰尉遲來後如
0680c08: 何。曰教他筋骨地。眼睛突出。慶便休。住院後。普請
0680c09: 擔泥次。匡中路按拄杖。問僧曰。上窟泥。下窟泥。曰上
0680c10: 窟泥。匡打一棒。又問一僧。僧曰。下窟泥。匡亦打一棒。
0680c11: 又問德謙。謙放下泥擔。乂手曰。請師鑑。匡便休。
0680c12: 癸巳福州大章山契如菴主入寂玄沙備法嗣
0680c13: 契如。參師備悟旨。隱小界山。刳大朽杉。若小菴。第能
0680c14: 容身。一日清豁照。嚮如名同訪之。值如採粟。豁問。
0680c15: 如菴主在何所。曰從甚麼處來。曰山下來。曰因甚得
0680c16: 到這裏。曰這裏是什麼處所。如乃揖曰。那下喫茶去。
0680c17: 二人方省是如。遂詣菴所。頗味高論。不覺及夜。豺
0680c18: 虎奔至菴前。自然馴遶。豁有詩曰。行不等閑行。誰知
0680c19: 去住情。一餐猶未飽。萬戶勿聊生。非道難應伏。空拳
0680c20: 莫與爭。龍吟雲起處。閑嘯兩三聲。二人尋於大章創
0680c21: 菴。請如居之。兩處孤坐。垂五十二載而終。
0680c22: 甲午文偃禪師開法雲門
0680c23: 文偃。住靈樹。未幾遷雲門光泰寺。示眾。莫道今日謾
0680c24: 諸人好。抑不得已巳。向諸人前。作一場狼籍。且問。你諸
0681a01: 人。從上來有甚事。欠少甚麼。向你諸人道。直下無事。
0681a02: 蚤是相埋沒了也。更欲踏步向前。尋言逐句。求解
0681a03: 會。千差萬別。廣設問難。贏得一場口滑。去道轉遠。有
0681a04: 什麼休歇時。此事若在言語上。三乘十二分教。豈是
0681a05: 無言語。因甚更道教外別傳。若從學解機智得。祇如
0681a06: 十地聖人。說法如雲如雨。猶被訶責見性如隔羅縠。
0681a07: 以此故知。一切有心。天地懸殊。雖然如此。若是得底
0681a08: 人。道火何燒著口。終日說事。未挂著唇齒。未
0681a09: 道著一字。終日著衣喫飯。未觸著一粒米。挂一縷
0681a10: 絲。雖然如此。猶是門庭之說也。須是實得恁麼始得。
0681a11: 若約納僧門下。句裏呈機。徒勞佇思。直饒一句下承
0681a12: 當得。猶是瞌睡漢。上堂。平地上死人無數。過得荊棘
0681a13: 林者是好手。又云。直得乾坤大地。無纖毫過患。猶是
0681a14: 轉句。不見一色。始是半提。直得如此。更須知有全提
0681a15: 時節。示眾。光不透脫。有兩般病。一切處不明。面前有
0681a16: 物是一。又透得一切法空。隱隱地似有箇物相似。亦
0681a17: 是光不透脫。又法身亦有兩般病。得到法身。為法執
0681a18: 不忘。己已見猶存。坐在法身邊是一。直饒透得法身。放
0681a19: 過即不可。仔細點撿將來。有甚麼氣息。亦是病。僧問。
0681a20: 十二時中如何得不空過。曰向甚處著此一問。曰不
0681a21: 會。請師舉。偃作頌曰。舉不顧。即差互。擬思量。何劫悟。
0681a22: 偃以足跛。把拄杖。行見眾方普請。舉拄杖曰。看看
0681a23: 北單越人。見汝搬柴不易。在中庭裏相撲。供養汝。
0681a24: 更為汝念般若經曰。一切智智清淨。無二無二分。無
0681b01: 別無斷故。眾環擁之。久不散。乃曰。汝諸人無端走來
0681b02: 這裏什麼。老僧只管喫飯屙矢。別解作什麼。汝諸
0681b03: 方行。參禪問道。我且問你。諸方參得底事作麼生。
0681b04: 試舉看。於是不得已巳。自誦三平偈曰。即此見聞非見
0681b05: 聞。回視僧曰。喚什麼作見聞。又曰。無餘聲色可呈君。
0681b06: 謂僧曰。有甚麼口頭聲色。又曰。箇中若了全無事。謂
0681b07: 僧曰。有什麼事。又曰。體用何妨分不分。乃曰。語是體。
0681b08: 體是語。舉拄杖曰。拄杖是體。燈籠是用。是分不分。不
0681b09: 見道一切智智清淨。至僧堂中。僧爭起迎。偃立而語
0681b10: 曰。石頭道回互不回互。僧便問。作麼生是不回互。偃
0681b11: 以手指曰。這箇是板頭。又問。作麼生是回互。曰汝喚
0681b12: 什麼作板頭。有講僧參。經時乃曰。未到雲門時。恰似
0681b13: 初生月。及乎到後。曲彎彎地。偃得知乃問。是你道否。
0681b14: 曰是。曰甚好。吾問汝。作麼生是初生月。僧乃斫頭。作
0681b15: 望月勢。偃曰。你如此。已巳後失目在。僧經旬日復來。
0681b16: 偃又問。你還會也未。曰未會。曰你問我。僧便問。如何
0681b17: 是初生月。曰曲彎彎地。僧罔措。後果然失目。僧問靈
0681b18: 樹。如何是祖師西來意。樹默然遷化。後門人立行狀
0681b19: 。欲入此語。問偃曰。先師默然處如何上。偃曰。師
0681b20: 問殺父殺母。向佛前懺悔。殺佛殺祖。向甚麼處懺悔。
0681b21: 曰露。問承古有言。了即業障本來空。未了應須償宿
0681b22: 債。未審二祖是了不了。曰確。問一生積惡不知善。一
0681b23: 生積善不知惡。此意如何。曰燭。偃問直歲。甚處去來。
0681b24: 曰刈茅來。曰刈得幾箇祖師。曰三百箇。曰朝打三千。
0681c01: 暮打八百。東家杓柄長。西家杓柄短。又作麼生。歲無
0681c02: 語。偃便打。問佛法如水中月是否。曰清波無透路。曰
0681c03: 和尚從何得。曰再問復何來。曰正與麼時如何。曰重
0681c04: 疊關山路。問上無攀仰。下絕己已躬時如何。曰藏身一
0681c05: 句作麼生道。僧便禮拜。偃曰。放過一著置將一問來。
0681c06: 僧無語。偃曰。這死蝦因供養羅漢。問僧今夜供養
0681c07: 羅漢。你道羅漢還來也無。僧無對。偃曰。你問我。僧便
0681c08: 問。偃曰。換水添香。曰與麼即來也。曰有什麼饅頭
0681c09: 子。速下來。問如何是清淨法身。曰花藥欄。曰便恁麼
0681c10: 去時如何。曰金毛獅子。問如何是一代時教。曰對一
0681c11: 說。問不是目前機。亦非目前事時如何。曰倒一說。問
0681c12: 如何是塵塵三昧。曰裏飯桶裏水。問如何是法身。
0681c13: 曰六不收。問如何是超佛越祖之談。曰胡餅。問如何
0681c14: 是佛。曰乾矢橛。問如何是諸佛出身處。曰東山水上
0681c15: 行。問不起一念。還有過也無。曰須彌山。曰如何是透
0681c16: 法身句。曰北斗裏藏身。上堂。眼睫橫十方。眉毛上
0681c17: 透乾坤。下透黃泉。須彌塞汝咽喉。還有人會得麼。
0681c18: 若有人會。拽取占波。共新羅額。上堂。乾坤之內。宇
0681c19: 宙之間。中有一寶。秘在形山。拈燈籠向佛殿裏。將三
0681c20: 門來燈籠上。作麼生。自代云。逐物意移。又曰。雲起雷
0681c21: 興。上堂。聞聲悟道。見色明心。遂舉手云。觀世音菩薩
0681c22: 將錢買胡餅。放下手曰。元來祇是饅頭。上堂。函乾
0681c23: 坤。目機銖兩。不涉世緣。作麼生承當。眾無對。自代曰。
0681c24: 一鏃破三關。示眾。日裏來往。日裏辨人。忽然中夜。教
0682a01: 取箇物來。未曾到處。作麼生取。代云。瞞多少人。示
0682a02: 眾。布幔天網打龍。布絲網撈蝦摝蜆。你道螺蚌落在
0682a03: 甚麼處。代云具眼。示眾。拄杖子化為龍。吞乾坤了
0682a04: 也。山河大地甚處得來。示眾。十方國土中。惟有一乘
0682a05: 法。且道自己已在一乘法裏一乘法外。代云入。示眾。從
0682a06: 上祖師三世諸佛說法。山河大地草木。為甚麼不省
0682a07: 去。代云。新到行人事。示眾。既知來處。且道甚麼劫中
0682a08: 無祖師。代云。某甲今日不著便。示眾。古德道藥病相
0682a09: 治。盡大地是藥。那箇是你自己已。乃曰。遇賤即貴。僧曰。
0682a10: 乞師指示。偃拍手一下。拈拄杖曰。接取拄杖。僧接得
0682a11: 拗作兩橛。偃曰。直饒恁麼也好與三十棒。示眾。十五
0682a12: 日已巳前不問汝。十五日已巳後道將一句來。自代云。日
0682a13: 日是好日。示眾。古佛與露柱相交。是第幾機。僧問。意
0682a14: 旨如何。曰一條三十文買。復代前語云。南山起雲。
0682a15: 北山下雨。僧又問。一條三十文買如何。曰打與。問
0682a16: 僧甚麼處來。曰禮塔來。曰謔我。曰某甲實禮塔來。曰
0682a17: 五戒也不持。問僧看甚麼經。曰瑜珈論。曰義墮也。曰
0682a18: 甚麼處義墮。曰自領出去。僧問。樹凋葉落時如何。曰
0682a19: 體露金風。垂語云。人人盡有光明在。看時不見暗昏
0682a20: 昏。作麼生。是諸人光明。自代云。庫山門。又云。好事
0682a21: 不如無。偃初在雪。僧問。如何是觸目不會道。運
0682a22: 足焉知路。峰曰。蒼天蒼天。僧不會。遂問偃。蒼天意旨
0682a23: 如何。曰三斤麻一疋布。曰不會。曰更奉三尺竹。峰聞
0682a24: 喜曰。我常疑箇布衲。偃出嶺。謁諸方。倒洞巖。巖問。
0682b01: 作甚麼來。曰親近來。曰亂走作麼。曰暫時不在。曰知
0682b02: 過即得。曰亂走作麼。到山仁。仁問。得力處道將一
0682b03: 句來。曰請高聲問。仁即高聲問。偃笑曰。今朝喫粥麼。
0682b04: 曰喫粥。曰亂喚作麼。到湖聞。上堂曰。莫道未了
0682b05: 底人。長時浮逼逼地。設使了得底。明明得知有去處。
0682b06: 尚乃浮逼逼地。偃下問。首座適來。和尚意作麼生。曰
0682b07: 浮逼逼地。曰首座久在此住。頭白齒黃。作這箇語話。
0682b08: 曰上座又作麼生。曰要道即得見即便見。若不見莫
0682b09: 亂道。曰祇如道浮逼逼地。又作麼生。曰頭上著枷
0682b10: 下著杻。曰與麼則無佛法也。曰此是文殊普賢大人
0682b11: 境界到乾峰。曰請和尚答話。峰曰。到老僧也未。曰恁
0682b12: 麼那恁麼那。峰曰。將謂猴白更有猴黑。上堂。舉一
0682b13: 不得舉二。放過一著。落在第二。偃出眾曰。昨日有人
0682b14: 從天台來。往徑山去。曰。典座來日。不得普請。便
0682b15: 下座。峰又上堂。法身有三種病。二種光。須是一一透
0682b16: 得。始解歸家穩坐。須知更有向上一竅在。偃出問。菴
0682b17: 內人為甚麼不知菴外事。峰呵呵大笑。偃曰。猶是學
0682b18: 人疑處。峰曰。子是甚麼心行。曰也要和尚相委。峰曰。
0682b19: 直須與麼始解穩坐。僧問。十方薄伽梵一路涅槃
0682b20: 門。未審路頭在甚麼處。峰以拄杖畫云。在這裏。僧後
0682b21: 請益偃。偃拈起扇子云。扇子跳。上三十三天。築著
0682b22: 帝釋鼻孔。東海鯉魚打一棒。雨似盆傾。會麼○師靜。
0682b23: 初參師備。遇備示眾。汝諸人但能一生如喪考妣。吾
0682b24: 保汝究徹去靜躡前語問曰。如教中道。不得以所知
0682c01: 心測度如來無上知見。又作麼生。備曰。汝道究得徹
0682c02: 底所知心。還測度得及否。靜從此信入。後居天台。三
0682c03: 十餘載不下山。博綜三學。操行孤立。禪寂之餘。常閱
0682c04: 龍藏。遐邇欽重。時謂大靜上座。有人問。弟子每當
0682c05: 夜坐。心念紛飛。未明攝伏之方。願垂示誨。答曰。如或
0682c06: 夜間安坐。心念紛飛。將紛飛之心。以究紛飛之處。
0682c07: 究之無處。則紛飛之念何存。反究究心。則能究之心
0682c08: 安在。又能照之智。本空所緣之境。亦寂寂而非寂者。
0682c09: 無能寂之人也。照而非照者。無所照之境也。境
0682c10: 智俱寂。心慮安然。外不尋枝。內不住定。二塗俱泯。一
0682c11: 性怡然。此乃還源之要道也。一日因教中幻義。乃
0682c12: 述一偈。問諸學流曰。若道法皆如幻有。造諸過惡應
0682c13: 無咎。云何所作業不忘。而藉佛慈興接誘。時有小靜
0682c14: 上座。答曰。幻人興幻幻輪圍。幻業能招幻所治。不了
0682c15: 幻生諸幻若。覺知如幻幻無為。
0682c16: 乙未文益禪師住崇壽
0682c17: 文益。自受心印。至撫州。州牧請住崇壽院。時有子方。
0682c18: 自長慶來。問益曰。公久親長慶。乃嗣地藏。何也。曰以
0682c19: 不解長慶萬象之中獨露身故。方舉拂子示之。益曰。
0682c20: 撥萬象不撥萬象。曰不撥。曰獨露身。曰撥。曰萬象
0682c21: 之中。方於是悟旨。嘆曰。我幾枉度此生。又有子昭。
0682c22: 平昔與益。商確古今。聞嗣地藏。憤憤不平。即領眾來
0682c23: 責問。益知之乃舉眾出迎。特加禮待賓主位。各挂拂
0682c24: 子。茶次昭忽變色抗聲曰。長老開堂的嗣何人。曰地
0683a01: 藏。曰太辜負長慶先師。曰某甲不會長慶一轉語。曰
0683a02: 何不問。曰萬象之中獨露身意作麼生。昭起拂子。
0683a03: 益曰。此是長慶處學得底。首座分上作麼生。昭無語。
0683a04: 益曰。只如萬象之中獨露身。撥萬象不撥萬象。曰不
0683a05: 撥。曰兩箇參隨。皆曰撥。益曰。萬象之中獨露身。昭
0683a06: 與眾皆而退。益曰住住。首座殺父殺母。猶通懺
0683a07: 悔。謗大般若。誠難懺悔。昭自此反參益。發明己巳見。
0683a08: 丁酉延沼禪師開法風穴
0683a09: 延沼。住風穴。單丁者七年。檀信新之。遂成叢林。天福
0683a10: 二年。州牧聞其風。請開法嗣南院陞座。先師云。欲得
0683a11: 親切。莫將問來問。會麼。問在答處。答在問處。雖然如
0683a12: 是。有時問不在答處。答不在問處。汝若擬議。老僧在
0683a13: 汝跟底。大凡參學眼目。直須臨機。大用現前。勿自
0683a14: 拘於小節。設使言前薦得。猶為滯迷封。句下精通。
0683a15: 未免觸途狂見。應是向來依他作解。明昧兩岐。與汝
0683a16: 一切掃。直教箇箇。如師了兒叱呀地。對眾證據。哮
0683a17: 吼一聲。壁立千仞。誰敢正眼著。覷著即瞎渠眼
0683a18: 目。上堂。若立一塵。家國興盛。野老顰蹙。不立一塵。家
0683a19: 國喪亡。野老安帖。於此明得。闍黎無分。全是老僧。於
0683a20: 此不明。老僧是闍黎。闍黎與老僧。亦能悟天下
0683a21: 人。亦能瞎天下人。欲識闍黎麼。右邊一拍曰。這裏
0683a22: 是。欲識老僧麼。左邊一拍曰。這裏是。上堂。祖師心印。
0683a23: 狀似鐵牛之機。去即印住。住即印破。祇如不去不住。
0683a24: 印即是。不印即是。還有人道得麼。時有盧陂長老。出
0683b01: 問學人。有鐵牛之機。請師不搭印。沼曰。慣釣鯨鯢澄
0683b02: 巨浸。憐蛙步泥沙。陂佇思。沼喝曰。長老何不進
0683b03: 語。陂擬議。沼便打一拂子曰。還記得話頭麼。陂擬開
0683b04: 口。沼又打一拂子。時有牧主曰。信知佛法與王法一
0683b05: 般。沼曰。見甚麼道理。主曰。當斷不斷。反招其亂。沼便
0683b06: 下座。上堂。舉寒山詩曰。梵志死去來。魂識見閻老。讀
0683b07: 盡百王書。未免受捶拷。一稱南無佛。皆以成佛道。僧
0683b08: 問。如何是一稱南無佛。曰燈連鳳翅當堂照。月映蛾
0683b09: 眉面看。僧問。摘葉尋枝即不問。直截根源事若何。
0683b10: 曰赴供凌晨去。開塘帶雨歸。問隨緣不變者。忽遇知
0683b11: 音時如何。曰披蓑側立千峰外。引水澆蔬五老前。問
0683b12: 九夏賞勞。請師言薦。曰出袖拂開龍洞雨。泛杯波湧
0683b13: 囊花。問最初自恣。合對何人。曰一把香芻拈未暇。
0683b14: 六環金錫響遙空。問如何是清淨法身。曰金沙灘頭
0683b15: 馬郎。問如何是佛。曰杖林山下竹筋鞭。沼問懷本
0683b16: 上座曰。有事借問得麼。本曰。不可惜口去也。曰不惜
0683b17: 口即道。本擬議。沼便打。又問。第二人莫道得麼。曰道
0683b18: 甚麼。沼又打。又問。第三人。曰三人同行必有我師。作
0683b19: 麼生是我師。曰見。參禮次沼亦打云。過這邊立。復云
0683b20: 將。頭不猛。誤累三軍瞎漢參堂去。本至明日。上堂。頭
0683b21: 親近云。某甲夜來有什麼過。便蒙賜棒。曰你要會麼。
0683b22: 以手左邊一拍曰。這裏是祖師意。以手右邊一拍曰。
0683b23: 這裏是教意。還會麼。本不肯。便去。後到橋安處。舉
0683b24: 前話。安曰。風穴棒折那。本曰。上座臂腕。終不向外曲。
0683c01: 安曰。你會風穴道。這裏是祖意教意麼。非惟你不會。
0683c02: 直饒白兆老口赫赤地。教他舉也。舉不得防禦。使問
0683c03: 南院。大善知識還具見聞覺知否。院便掌使。不肯。遂
0683c04: 以前語復問沼。沼曰。荊棘荒棒。棄來久矣。曰妙用又
0683c05: 如何。沼曰。王子帶刀全意氣。貧人擒倒語聲。使深
0683c06: 肯之。遂舉到南院。院隨問。便掌語。沼曰。是深相為使
0683c07: 方委悉○道怤。住龍冊。學侶雲臻。天福二年八月日
0683c08: 入寂○德韶。龍泉陳氏子。母夢白光觸體。覺而娠。年
0683c09: 十五有梵僧。拊其背曰。汝當出家。塵中無置汝所也。
0683c10: 遂剃染。十八受具。同光中謁大同。不契。參居遁。問雄
0683c11: 雄之尊。因甚親近不得。曰如火與火。曰忽遇水來時
0683c12: 如何。曰汝不會我語。又問。天不蓋。地不載。此理如何。
0683c13: 曰合如是。韶惘然固請為說。曰道者汝向後自會去。
0683c14: 韶後於通玄峰。澡浴次。忽省前話。遂具威儀。望龍牙
0683c15: 禮拜曰。當時若向我說。今日決定罵也。謁匡仁。問百
0683c16: 匝千重是何人境界。曰左搓芒繩縛鬼子。曰不落古
0683c17: 今請師說。曰不說。曰為甚不說。曰箇中不辦有無。曰
0683c18: 師今善說。仁駭之辭去。所至少留。見知識五十四人。
0683c19: 後至臨川。謁文益。益一見深器之。韶以涉叢林。但
0683c20: 隨眾而已巳。無所咨參。一日益上堂。有僧問。十二時中
0683c21: 如何得頓息萬緣去。益曰。空與汝為緣耶。色與汝為
0683c22: 緣耶。言空為緣。則空本無緣。言色為緣。則色心不二。
0683c23: 日用果何物為汝緣乎。韶聞悚然異。之又有問者曰。
0683c24: 如何是曹源一滴水。益曰。是曹源一滴水。韶於座側
0684a01: 豁然大悟。平生凝滯渙若釋。感涕沾衣。益曰。汝向
0684a02: 後當為國王師。致祖道大光。行矣。無滯於是。韶乃辭
0684a03: 法。游天台。觀智者遺蹤。如故居。睠然有終焉之心○
0684a04: 令參。號永明。湖州人。蒙雪記別。初住明州翠巖。大
0684a05: 張法席。上堂。自一夏以來為兄弟。東語西話。看翠巖
0684a06: 眉毛在麼。保福曰。作賊人心。長慶曰生也。雲門曰
0684a07: 關。天福二年。龍冊寺道怤歸寂。吳越王錢元瓘。請參。
0684a08: 繼其法席○長生山皎然。久依義存。一日與僧斫樹
0684a09: 次。存曰。斫到心且住。然曰。砍著。存曰。古人以心傳
0684a10: 心。汝為甚麼道砍。然乃擲下斧。曰傳。存打一拄杖
0684a11: 而去。一日普請次。存負一束藤。路逢一僧。便拋下。僧
0684a12: 擬取。存便踏倒歸。謂然曰。我今日踏這僧快。曰和尚
0684a13: 替這僧入涅槃堂始得。好便休云。一日存問。光境
0684a14: 俱亡。復是何物。曰放皎然過有箇道處。曰放汝過作
0684a15: 麼生道。曰皎然亦放和尚過。曰放汝二十棒。然禮拜。
0684a16: 戊戌石亭光湧禪師入寂仰山寂法嗣溈仰第三世
0684a17: 光湧。自石亭還仰山。戊戌夏。無疾而化。壽八十九。夏
0684a18: 七十○休復悟空。北海王氏子。幼出家。十九納戒。
0684a19: 自謂曰。苟尚能詮。則為滯筏。將趣凝寂。復患墮空。既
0684a20: 進退莫。捨二何之。乃參尋宗匠。依地藏桂琛。經年
0684a21: 不契。直得成病。入涅槃堂。一夜藏去看。乃問復上座
0684a22: 安樂麼。復曰某甲為和尚因緣。背藏指燈籠。曰見麼。
0684a23: 曰見。藏曰。祇這箇也不背。復於言下有省。後修山主
0684a24: 問訊地藏。乃曰。某甲百劫千生。曾與和尚違背。來此
0684b01: 者又值和尚不安。藏遂起拄杖曰。祇這箇也不背。
0684b02: 復忽然契悟。後繼法眼。住崇壽。江南國主創清道
0684b03: 場。延請居之。將入寂。十月朔日。遣僧命法眼至。付囑
0684b04: 訖。又致書辭國主。取三日夜子時入滅。國主令本院
0684b05: 至時擊鐘。及期大眾普集。復端坐警眾曰。無棄光影。
0684b06: 語絕告寂。時國主聞鐘。登高臺。遙禮。深加哀慕。仍致
0684b07: 祭。茶毗收舍利。建塔○志通。鳳翔人。因見智者淨土
0684b08: 儀式。不勝欣忭。自是不向西唾。不背西坐。專心念佛。
0684b09: 後見白孔成行西下。又見蓮花開合。喜曰。白
0684b10: 孔。淨土境也。蓮花光相。受生處也。淨土現矣。乃禮
0684b11: 佛而終。茶毗有五色祥雲。環覆火上。舍利鱗砌於身。
0684b12: ○文益禪師開法清涼
0684b13: 文益。初住崇壽。未幾金陵國主。迎居報恩。次遷清
0684b14: 院。大闡法化。示眾。趙州曰。莫費力也大好。言語何不
0684b15: 仍舊去。世間法尚有門。佛法豈無門。自是不仍舊。故
0684b16: 諸佛諸祖。祇於仍舊中。得如初夜鐘。不見有絲毫異。
0684b17: 得與麼。恰好聞時無一聲子。何以故。為及時節無
0684b18: 心。曰死且不是死。止於一切。祇為不仍舊。忽然非次
0684b19: 聞時。諸人盡驚愕道。鐘子鳴也。寶公曰。暫時自肯。
0684b20: 不追尋歷劫。何曾異今日。還會麼。今日只是塵劫。但
0684b21: 著衣喫飯。行住坐臥。晨參暮請。一切仍舊。便為無事
0684b22: 人也。又曰。見道為本。明道為功。便能得大智慧力。若
0684b23: 未得如此三界可愛底事。直教去盡。纔有纖毫。還應
0684b24: 未可。秖秪如汝輩。睡時不嗔便喜。此是三界昏亂。習熟
0684c01: 境界不惺。惺便昏亂蓋緣汝輩雜亂所致。古人謂之
0684c02: 夾幻。金即是真。其如何。又曰。出家兒但隨時及節。
0684c03: 便得寒即寒熱即熱。欲識佛性義。當觀時節因緣。古
0684c04: 今方便不少。石頭初看肇論。至會萬物為己巳者其惟
0684c05: 聖人乎。則曰。聖人無己巳。靡所不己巳。乃作參同契。首言。
0684c06: 竺土大仙心無過此語也。中間亦只是尋常說話。夫
0684c07: 欲會萬物為自己巳去。蓋盡大地。無一法可見。已巳而又
0684c08: 囑曰。光陰莫度。所以告汝輩。但隨時及節便得。若
0684c09: 也移時失候。即度光陰。於非色中作色解。於非色
0684c10: 作色解。即是移時失候。且道色作非色解。還當得否。
0684c11: 若與麼會。便是沒交涉。正是癡狂兩頭走。有甚麼用
0684c12: 處。但守分過時好。益作三界惟心頌曰。三界唯心。
0684c13: 萬法唯識。唯識唯心。眼聲耳色。色不到耳。聲何觸眼。
0684c14: 眼色耳聲。萬法成辦。萬法匪緣。豈觀如幻。大地山河。
0684c15: 誰堅誰變。又華嚴六相義頌曰。華嚴六相義。同中還
0684c16: 有異。異若異於同。全非諸佛意。諸佛意總別。何曾有
0684c17: 同異。男子身中入定時。女子身中不留意。不留意絕
0684c18: 名字。萬象明明無理事。
0684c19: 己已亥緣德禪師住圓通清谿進法嗣
0684c20: 緣德。臨安黃氏子。年十七剃髮受具。游方參洪進。久
0684c21: 之江南。李氏有國日。德混跡南昌上藍。宋齊丘至游
0684c22: 經堂。僧眾趨迎。德閱經自若。丘旁立睨之。德不甚顧
0684c23: 答。因問上座看甚經。德舉示之。丘異焉。請住舍利雙
0684c24: 嶺諸剎。德無所事。去留所至。頹然默坐。而學徒自成
0685a01: 規矩。平生著一衲裙。以繩貫其褶處。夜伸裙以當被。
0685a02: 後主延德。至金陵。問佛法大意。建寺廬山石耳峰下。
0685a03: 延德住持。開基日地中得金像大士。賜名圓通。
0685a04: 庚子泰欽參文益禪師
0685a05: 泰欽。得法文益。然性忽繩墨。不事事。自清。遣化
0685a06: 維揚。過時未歸。一眾傳以為笑。益遣偈呼歸。使為眾
0685a07: 燒浴。一日益問。大眾虎項下金鈴。何人解得。對者皆
0685a08: 不契。欽適自外至。益問之。欽曰。大眾何不道。繫者解
0685a09: 得。於是人人改觀。益謂眾曰。汝輩這回笑渠不得也
0685a10: ○行因。受旨鹿門真。抵廬山佛手巖下。有石窟可三
0685a11: 丈餘。因宴處其中。有異鹿錦囊鳥。馴擾其側。江南
0685a12: 李主三召。不起。堅請就棲賢開堂。不逾月。潛歸巖室。
0685a13: 一日示微疾。謂旁僧曰。日午。吾去矣。及期下床。行數
0685a14: 步。屹然立化。巖上有松一株。同日枯槁○德韶。住天
0685a15: 台。有偈曰。通玄峰頂。不是人間。心外無法。滿目青
0685a16: 山。法眼聞之曰。即此一頌。可起吾宗。上堂。眼中無色
0685a17: 識。色中無眼識。眼識二俱空。何能令見色。是眼則不
0685a18: 能自見其己巳體。若不能自見。云何見餘物。古聖方便
0685a19: 皆為說破。若於此明得寂靜法。不寂靜法也收盡。明
0685a20: 得遠離法。不遠離法亦收盡。未來現在亦無遺餘。一名
0685a21: 法界何有遮障。各自信取。韶以涅槃四種。開示學者。
0685a22: 諸方目為韶國師四料揀。云聞聞。放聞不聞。收不聞
0685a23: 聞。明不聞不聞。瞎僧問。如何是古佛心。韶曰。此問不
0685a24: 弱問。那叱太子析肉還母。析骨還父。然後化生蓮花
0685b01: 之上。為父母說法。未審如何是太子身。韶曰。大家見
0685b02: 上座問○竟欽。益州鄭氏子。參文偃得悟。即就雙峰
0685b03: 下。創興福寺。以居。開堂日。偃躬臨證明。僧問。賓頭盧
0685b04: 應供四天下。還也無。曰如月入水。問如何是用而
0685b05: 不雜。曰明月堂前垂玉露。水晶殿裏撒直珠。偃深喜
0685b06: 其類己巳○奉先深。得法雲門同明和尚。在眾時聞僧
0685b07: 問文益如何是色。益起拂子。或曰雞冠花。或曰貼
0685b08: 肉。汗衫二人往問曰。承聞和尚有三種色語是否。曰
0685b09: 是。深曰。子過新羅。便歸眾。時李主在座下。白益曰。
0685b10: 寡人來日致茶筵。請二人重新問話。明日備綵一箱
0685b11: 劍一口。謂曰。上座若問話得奉賞雜綵一箱。若問不
0685b12: 是只賜一劍。益陞座。深復出問。今日奉問話和尚。
0685b13: 還許也無。曰許。曰子過新羅。捧綵便行。大眾散去。
0685b14: 時泰欽作維那。乃鳴鐘。集眾僧堂前。勘驗二師。眾復
0685b15: 集。泰問曰。承聞二上座。久在雲門。有甚奇特因緣。舉
0685b16: 一兩則來商量看。深曰。古人道。白鷺下田千點雪。黃
0685b17: 鸝上樹一枝花。維那作麼生商量。泰擬議。深打一坐
0685b18: 具。便歸眾○延壽。字玄。餘杭王氏子。總即歸心
0685b19: 佛乘。不茹葷。日惟一食。誦法華經。五行俱下。六旬而
0685b20: 異。感群羊跪聽。年十六為儒生。時吳越王鎮杭州。壽
0685b21: 獻齊天賦。年二十八。為華亭鎮將。屢以庫錢。買魚放
0685b22: 生。事發坐死。領赴市曹。王夢老人引魚蝦數萬至云。
0685b23: 此皆稅務官所放者。願王免其罪。王遂赦之。因放令
0685b24: 出家。屬令參。永明遷龍冊。壽禮為師。執勞供眾。衣不
0685c01: 繒纊。食不兼味。尋往天台天柱峰。九旬習定。有鳥類
0685c02: 尺鷃。巢衣褶中育雛。出定參德韶。發明心要。韶語
0685c03: 之曰。汝與元帥有緣。他日當大興佛事○澄遠。綿竹
0685c04: 上官氏子。與湖鏡清同時。先參湖南報慈。後方至
0685c05: 文偃會下。作侍者。偃常只喚遠侍者。遠應諾。偃便曰。
0685c06: 是甚麼。如此者十八年。遠凡下語呈見解。終不相契。
0685c07: 一日遠忽云。我會也。曰我乃今更不呼汝矣。遂辭去。
0685c08: 偃曰。光含萬象一句。作麼生道。遠擬議。偃令更住三
0685c09: 年。一日普請鉏地次。有僧曰。看俗家失火。遠曰。那裏
0685c10: 火。曰不見那。曰不見。曰瞎漢。是時一眾皆言。遠上座
0685c11: 敗闕。獨師寬聞。舉曰。須是我遠兄始得。後歸蜀。眾請
0685c12: 住導江。僧問。美味醍醐。為甚麼。變成毒藥。遠曰。導江
0685c13: 紙貴。問一子出家。九族解脫。目連為甚麼。母入地獄。
0685c14: 曰確。後住青城香林。示眾。大凡行。參尋知識。要帶
0685c15: 眼行。須分緇素看。淺深始得。此事必先須立志。釋迦
0685c16: 老子在因地時。發一言一念。皆是立志。僧問。如何是
0685c17: 祖師西來意。曰坐久成勞。曰便回轉時如何。曰墮落
0685c18: 深坑。問如何是室內一盞燈。曰三人證龜成鱉。問如
0685c19: 何是衲衣下事。曰臘月火燒山。
0685c20: 癸卯志逢參德韶禪師
0685c21: 志逢。餘杭人。生惡葷血。膚體香潔。出家受具。通貫三
0685c22: 學。夢陞須彌山。三佛列坐。初釋迦。次彌勒。皆禮
0685c23: 其足。惟不識第三尊。但仰視而已巳。釋尊曰。此是補彌
0685c24: 勒處師子月佛。逢方作禮。覺後因閱大藏經。乃符所
0686a01: 夢。晉天福中。參德韶契悟。一日入普賢殿中宴坐。
0686a02: 有神人。跪膝於前。逢問為誰。曰護戒神也。曰吾患有
0686a03: 宿愆未殄。汝知之乎。曰師有何罪。惟一小過耳。凡折
0686a04: 水。亦施主物。師每傾棄。非所宜也。言訖而隱。逢自
0686a05: 此洗水。盡飲之。積久。因致脾疾。十載方愈○文益。
0686a06: 住清。唐主請入內。觀牡丹。乞賦詩。益應聲曰。擁毳
0686a07: 對芳叢。繇來趣不同。髮從今日白。花是去年紅。豔冶
0686a08: 隨朝露。馨香逐晚風。何須待零落。然從始知空。
0686a09: 乙巳鼓山神宴禪師入寂雪存法嗣
0686a10: 神晏。住鼓山三十餘年。學徒雲集。天福乙巳入滅。
0686a11: 丁未明招德謙禪師入寂羅山閑法嗣
0686a12: 德謙。住明招有頌。示眾曰。明招一曲和人稀。此是真
0686a13: 宗上妙幾。石火瞥然何處去。朝生之子合應知。臨遷
0686a14: 化。上堂。一百年中祇看今日。今日事作麼生。吾住此
0686a15: 山四十年。惟用一劍活人眼目。乃拈巾曰。如今有純
0686a16: 陀麼。提向諸方。展看作擲勢。僧問。純陀獻供。末後殷
0686a17: 懃時如何。謙曰。莫相孤負好。問和尚遷化。向什麼處
0686a18: 去。謙舉起一足曰。足下看取。問百年後以何為極。則
0686a19: 謙提巾便擲。中夜問侍者。昔日靈山會上。釋迦如來
0686a20: 展開雙足。放百寶光。遂展足曰。吾今放多少。侍者曰。
0686a21: 昔日世尊。今宵和尚。謙以手撥眉曰。莫孤負麼。乃說
0686a22: 偈曰。驀刀叢裏逞全威。汝等諸人善護持。火裏鐵牛
0686a23: 生犢子。臨岐誰解吾機。偈畢。端坐而逝。
0686a24: 戊申文偃禪師王宮說法
0686b01: 文偃。住雲門。法道大行。廣主屢請入內。問法。待以師
0686b02: 禮。王問。云何是禪。曰大王有問。山僧對。一日王齋。眾
0686b03: 僧次問偃曰。靈樹果子熟也未。曰甚麼年得信道生。
0686b04: 曰熟也。曰切莫忘。王大悅。賜號匡真禪師。乾祐元
0686b05: 年七月十五。王迎偃至內。問道。九月還山。謂眾曰。我
0686b06: 離山得六十七日。且問汝六十七日事作麼生。眾莫
0686b07: 能對。偃代曰。何不道和尚京中喫麵多○守初。鳳翔
0686b08: 傳氏子。兒時聞鐘鼓聲。輒不食危坐。終日母屢試之。
0686b09: 不餵亦不索。年十六剃染受具。遊方參文偃。偃問。近
0686b10: 離甚處。曰查渡。問夏在甚處。曰湖南報慈。曰幾時離
0686b11: 彼。曰八月二十五。曰放汝三頓棒。初罔然。至明日
0686b12: 上問訊。昨日蒙和尚放三頓棒。不知過在甚處。曰
0686b13: 袋子江西湖南。便恁麼去。初於言下大悟。遂曰。他後
0686b14: 向無人處。不蓄一粒米。不種一莖菜接。待十方往
0686b15: 來。盡與伊抽釘拔楔。拈炙脂帽子。脫鶻臭布衫。
0686b16: 教伊洒洒地。作箇無事。衲僧豈不快哉。曰你身如椰
0686b17: 子大開。得如許大口。初便禮拜。即日辭去。北抵襄漢。
0686b18: 乾祐元年。住洞山。示眾。語中有語。名為死句。語中無
0686b19: 語。名為活句。作麼生是活句。到這裏實難得人。只緣
0686b20: 未達其源。落在第八魔界中。識得箇不名不物。無是
0686b21: 無非。頭頭物物。無不具足。道我得安樂田地。更不求
0686b22: 餘。凡有扣擊。即便敲床拂。更不惜便施便設。便行
0686b23: 便用。向惡水坑裏。弄箇無尾猢孫。臘月三十日。鼓也
0686b24: 打破。猢孫又走了。手忙亂。一無所成。悔將何及。
0686c01: 若是箇衲僧。乍可凍殺餓殺。終不著他。鶻臭布衫。又
0686c02: 曰。言無展事。語不投機。乘言者喪。滯句者迷。於此四
0686c03: 句語中。見得分明。也作箇脫灑。衲僧根椽片瓦粥飯
0686c04: 因緣。堪與人天為善知識。於此不明。終成鹵。又曰。
0686c05: 舉唱宗乘。闡揚大教。須得法眼精明。方能鑒辨。緇素
0686c06: 切緣。真妄一源。水乳同器。到此難分。洞山尋常。以心
0686c07: 中眼。觀身外相。觀之又觀。乃辨真偽。若不如是。何名
0686c08: 善知識。夫善知識者。驅耕夫之牛。奪飢人之食。方名
0686c09: 善知識。即今天下那箇。是真善知識。諸德參得幾箇
0686c10: 善知識來也。不是等閑。直須參教徹。教透千聖。莫
0686c11: 能證明。方顯大丈夫兒。不見釋迦老子明星出時豁
0686c12: 然大悟。與大地眾生。同時成佛。無前後際。豈不暢哉。
0686c13: 雖然如是。若遇明眼衲僧。也好劈脊便棒。僧問。維摩
0686c14: 掌擎四世界。未審維摩身存甚處。曰在闍黎後底。曰
0686c15: 為甚麼在學人後底。曰還我話頭來。問如何是佛。曰
0686c16: 麻三斤○玄則。初參青峰。問如何是學人自己巳。峰曰。
0686c17: 丙丁童子來求火。後在法眼會中。但隨眾而已巳。不曾
0686c18: 參請入室。一日文益問曰。則監院何不來入室。曰和
0686c19: 尚豈不知某甲於青峰和尚有箇入頭曰汝試為我
0686c20: 舉看。曰某甲問青峰如何是佛。峰曰。丙丁童子來求
0686c21: 火。益曰。好語。恐汝錯會。可更說看。曰丙丁屬火。以火
0686c22: 求火。如某甲是佛。更去佛。益曰。監院果然錯會了
0686c23: 也。則不憤便起。單渡江去。益曰。此人若回。可救。若不
0686c24: 回。救不得也。則到中路。自忖云。他是五百人善知識。
0687a01: 豈可賺我耶。遂回再參。益曰。你但問我。我為你答。則
0687a02: 便問。如何是佛。益曰。丙丁童子來求火。則於言下大
0687a03: 悟。住金陵報恩院。開堂日。李王與益俱在會。僧問。龍
0687a04: 吟霧起。虎嘯風生。學人知是出世邊事。到此為甚麼
0687a05: 不會。則曰。會取好。僧舉頭看。則又看。益乃抽身入眾。
0687a06: 益與李王。當時失色。益歸方丈。令侍者喚問話。僧至。
0687a07: 益曰。上座適來。問底話。許你具眼。人天眾前。何不禮
0687a08: 拜。蓋覆。益摵一坐具。其僧三日後吐光而終○顥
0687a09: 鑒。眾中謂之鑒多口。常縫坐具。行初到雲門。門曰。
0687a10: 雲和尚道開門達磨來也。我問。你作麼生。曰築
0687a11: 著和尚鼻孔。曰地神惡發。把須彌山。一摑跳上梵
0687a12: 天。拶破帝釋鼻孔。你為甚麼。向鼻孔裏藏身。曰和尚
0687a13: 莫瞞人好。曰築著老僧鼻孔。又作麼生。鑒無對。門曰。
0687a14: 將知你祇是學語之流。因代曰。邏邏哩。後於言下大
0687a15: 悟。出世住巴陵新開院。更不作法嗣。書只將三轉語
0687a16: 上門。僧問。如何是道。答曰。明眼人落井。問如何是吹
0687a17: 毛劍。答曰。枝枝著月。問如何是提婆宗。答曰。
0687a18: 銀裏盛雪。門曰。他後老僧忌辰只消。舉此三轉語。
0687a19: 報恩足矣。自後忌辰。只舉此三轉語。
0687a20: 己酉雲門文偃禪師示寂雪存法嗣雲門第一世
0687a21: 文偃。住雲門。三十年說法。如雲如雨。人莫能測。作
0687a22: 綱宗偈曰。康氏圓形滯不明。魔深喪擊寒。鳳羽
0687a23: 展時超碧漢。晉鋒八博擬何憑。一是機是對對機迷。
0687a24: 闢機塵遠遠塵。棲夕日日中誰有。掛因底底事隔塵
0687b01: 迷。二喪時光藤林荒。徒人意滯肌三咄咄咄力口
0687b02: 希。禪子訝中眉垂四上不見天。下不見地。塞咽喉。
0687b03: 何處出氣。笑我者多。哂我者少五偃每顧見僧。即曰
0687b04: 鑒。僧欲酬之。即曰咦。門弟子錄曰。顧鑒咦。德山緣密
0687b05: 刪去顧字。但以鑒咦二字為頌。謂之抽顧頌。漢乾祐
0687b06: 二年四月十日。端坐示寂。諡謚大慈雲匡真弘明大師
0687b07: ○朗上座。自幼肄業講肆聞僧問雲門如何是透法
0687b08: 身句。曰北斗裏藏身。朗莫測微旨。遂造門。門纔見。便
0687b09: 把住曰。道道。朗擬議。門托開乃示頌曰。雲門聳峻白
0687b10: 雲低。水急遊魚不敢棲。入戶已巳知來見解。何勞再舉
0687b11: 轢中泥。朗遂大悟○師寬。參雲門。一日聞白槌曰。請
0687b12: 師寬充典座。寬翻筋斗出眾曰。雲門禪屬我矣。又一
0687b13: 日問寬。今日喫得幾箇胡餅。曰五箇。曰露柱喫得幾
0687b14: 箇。曰請和尚茶堂裏喫茶。寬一日訪白兆。兆曰。老僧
0687b15: 有箇木魚頌。曰請舉看。曰伏惟爛木一橛。佛與眾生
0687b16: 不別。若以杖子擊著。直得聖凡路絕。寬曰。此頌有成
0687b17: 褫無成褫。曰無成褫。寬曰。佛與眾生不別。侍僧救
0687b18: 曰。有成褫。寬曰。直得聖凡路絕。當時白兆。一眾失
0687b19: 色○緣密。受雲門心印。後住鼎州德山第九世。號圓
0687b20: 明大師。上堂。德山有三句語。示汝諸人。一句函乾
0687b21: 坤。一句截斷眾流。一句隨波逐浪。作麼生辨。若辨得
0687b22: 出。有參學分。若辨不出。長安路上輥輥地。又云。但參
0687b23: 活句。莫參死句。活句下薦得永劫無滯。一塵一佛國。
0687b24: 一葉一釋迦。是死句。揚眉瞬目。舉指拂。是死句。山
0687c01: 河大地。更無訛。是死句。時有僧問。如何是活句。曰
0687c02: 波斯仰面看○白雲子祥。得法雲門。住後問僧曰。
0687c03: 不壞假名。而談實相。汝作麼生。會僧指椅子曰。這箇
0687c04: 是椅子。祥以手撥椅曰。與我將鞋袋來。僧無對。祥呵
0687c05: 曰。這頭漢。門聞之乃曰。須是我祥兄始得。
0687c06: 庚戌長耳行修禪師示寂雪峰存法嗣定光佛化身
0687c07: 乾祐三年十一月二日。吳越王錢弘俶。以誕辰飯僧。
0687c08: 有永明禪師者。亦異人也。王問明。今有真僧降否。曰
0687c09: 長耳和尚。乃定光佛應身也。王趣駕參禮。稱修為定
0687c10: 光出世。修默然但曰。永明饒舌。少選跏趺而化。其狀
0687c11: 如生。久之益膚草津澤。爪髮復長。月必三淨。時有舍
0687c12: 利。後值金兵侵境。刃傷之。流血白色。兵懼而退。自是
0687c13: 肌理失潤。乃以髹塗骸體。法號宗慧大師○慧明。參
0687c14: 法眼。得心印。初菴於大梅。有禪者來。參明。問近離甚
0687c15: 處。曰成都。曰上座離成都到此山。則成都少上座。此
0687c16: 間剩上座。剩則心外有法。少則心法不周。說得道理
0687c17: 即住。不會即去。僧無對。遷天台。有明彥上座者。俊辨
0687c18: 自負。來謁明。明問曰。從上諸聖及諸先德還有。不悟
0687c19: 者無。曰諸聖先德豈有不悟者哉。曰一人發真歸源。
0687c20: 十方處空悉皆消殞。舉手指曰。只今天台山嶷然。如
0687c21: 何得消殞去。彥張目直視。遁去。又遷杭州報恩。乾祐
0687c22: 三年。吳越王請入府。問法密契其道。
0687c23: 辛亥道潛禪師王宮說法
0687c24: 道潛。河中武氏子。初謁文益。益曰。子於參請外。看甚
0688a01: 麼經。曰華嚴經。曰總別同異成壞六相。是何門攝屬。
0688a02: 曰文在十地品中。據理則世出世間一切法。皆具六
0688a03: 相也。曰空還具六相也無。潛無對。益曰。汝問我。潛乃
0688a04: 問空還具六相也無。曰空。潛於是開悟。禮謝。益曰。子
0688a05: 作麼生會。曰空。益然之。異日因士女入院。益問潛曰。
0688a06: 律中道隔壁聞釵釧聲。即名破戒。見金銀合雜朱
0688a07: 紫駢闐。是破戒。不是破戒。曰好箇入路。曰汝向後有
0688a08: 五百毳徒。為王侯所重在。潛遂禮辭。至衢州古寺。閱
0688a09: 大藏。嘗宴坐。見文殊現形。及詣杭禮阿育塔。跪而頂
0688a10: 戴。淚下如雨。俄見舍利在懸鐘之外。悲喜交集。又嘗
0688a11: 行三七日。普賢懺。忽見吉御象在塔寺三門下。其
0688a12: 象鼻直枕行懺所。辛亥。吳越王請入府。授菩薩戒○
0688a13: 延沼。避郢州。平。汝州有宋太師者。施第為寶坊。
0688a14: 迎沼居焉。廣順元年。賜寺名廣慧。法席冠天下。
0688a15: 壬子南院慧顒禪師示寂興化獎法嗣臨濟第三世
0688a16: 慧顒。住南院。壬子入滅。初顒上堂。諸方祇具啐同
0688a17: 時眼。不具啐同時用。僧問。如何是啐同時用。曰
0688a18: 作家不啐啐同時失。曰此猶未是某甲問處。曰
0688a19: 汝問處作麼生。曰失。顒便打。僧不肯。後於雲門會下。
0688a20: 聞二僧舉此話。一僧曰。當時南院棒折那。其僧忽契
0688a21: 悟。遂奔回省覲。顒已巳寂。乃謁延沼。沼問。莫是當時問
0688a22: 先師啐同時話底麼。曰是。曰汝當時作麼生會。曰
0688a23: 某甲當時如在燈影裏相似。沼曰汝會也○延壽。自
0688a24: 受德韶記。因思宿有二願。進退未決。遂登智者巖。
0688b01: 作二紙鬮。一曰一心禪定。一曰萬善同歸淨土。信手
0688b02: 拈。至七度。皆得萬善同歸。自是一意淨業。周廣順二
0688b03: 年。出世住雪竇。學者輻輳。
0688b04: 甲寅道潛禪師住永明
0688b05: 顯德元年。吳越王錢弘俶。建大伽藍於南內。曰慧
0688b06: 日永明。即今淨慈請道潛主之。為第一世。
0688b07: 丙辰重雲智暉禪師入寂白水仁法嗣曹洞第四世
0688b08: 智暉。住重雲。餘四十年。節度使王彥超微時。嘗從暉。
0688b09: 游。欲為沙門。暉熟視曰。汝世緣深當。為我家垣墻。超
0688b10: 後果鎮永興。申弟子之禮。顯德三年夏。暉詣永興。與
0688b11: 超別。囑以護法。超泣曰。師遂忍棄弟子乎。暉笑曰。借
0688b12: 千年亦一別耳。七月二十四日。書偈一首曰。我有一
0688b13: 間舍。父母為修。往來八十年。近來覺損壞。早擬移
0688b14: 別處。事涉有憎愛。待他摧毀時。彼此無妨礙。乃跏趺
0688b15: 而化。壽八十四。夏六十四。
0688b16: 戊午清文益禪師示寂地藏琛法嗣法眼第一世
0688b17: 文益。住清。致異域有慕其法者。涉遠而至。顯德五
0688b18: 年七月示微疾。閏月五日。沐浴辭眾。跏趺而化。停龕
0688b19: 三七日。貌如生。壽七十四。夏五十四。塔全身於丹陽。
0688b20: 諡謚大法眼○泰欽。初住洪州雙林。文益歿。李主請
0688b21: 欽補其處。上堂。山僧本擬居山藏拙。養病過時。柰緣
0688b22: 先師有未了底公案。所以出來。為他了。若有人問。
0688b23: 便說似伊。時有僧出問。如何是先師未了底公案。欽
0688b24: 便打。曰祖禰不了。殃及兒孫。曰過在甚麼處。曰過在
0688c01: 我。殃及你。李主從容問曰。先師有甚麼不了底公案。
0688c02: 曰現分底。主駭之○靈隱清聳。參文益。益指雨謂
0688c03: 曰。滴滴落在上座眼裏聳。初不喻旨。後因閱華嚴感
0688c04: 悟。承益印可。上堂。十方諸佛。常在汝前。還見麼。若言
0688c05: 見。將心見。將眼見。所以道一切法不生。一切法不滅。
0688c06: 若能如是解。諸佛常現前○百丈道恒。參文益。因請
0688c07: 益。外道問佛。不問有言。不問無言。敘語未終。益曰。住
0688c08: 住。汝擬向世尊。良久處會耶。恒從此悟入。住百丈。上
0688c09: 堂。古人道。十方同聚。會箇箇。學無為。此是選佛場。心
0688c10: 空及第。歸作麼生。是心空。不是那裏。閉目冷坐。是心
0688c11: 空。此正是意識想解。要會心空。但自識心。便見心空。
0688c12: 所以道。過去已巳過去。未來更莫算。兀然無事坐。何曾
0688c13: 有人喚。設有人喚上座。應他好。不應他好。若應他阿。
0688c14: 誰喚上座。若不應他。又不患聾也。三世體空。且不是
0688c15: 木頭。所以道。心空得見法王。還見法王麼也。祇是老
0688c16: 病僧。又上堂。眾纔集。便曰。喫茶去。或時眾集。便曰珍
0688c17: 重。或時眾集便曰歇。後有頌曰。百丈有三訣。喫茶。珍
0688c18: 重。歇。直下便承當。敢保君未徹○雲居清錫。嗣法眼。
0688c19: 有廖天使。入院。見供養法眼真。乃問曰。真前是什麼
0688c20: 果子。曰假果子。曰既是假果子。何以將供養真。曰也
0688c21: 祇要天使識假。
0688c22: 庚申吉州禾山無殷禪師入寂九峰法嗣
0688c23: 無殷。住禾山。建隆庚申。示微疾。令侍者開方丈。集大
0688c24: 眾曰。後來學者。未識禾山。即今識取。於是泊然而化。
0689a01: 諡謚法性。塔曰妙相○延壽。住雪竇。緇白歸依甚眾。建
0689a02: 隆元年。吳越王見靈隱傾廢。請壽中興之。
0689a03: 辛酉永明道潛禪師入寂法眼益法嗣法眼第二世
0689a04: 道潛。住永明。建隆二年九月日入滅。入龕時。白光晝
0689a05: 發。舉眾皆見。闍維。舍利不可勝紀。有屠者自惟惡業
0689a06: 展轉。就火聚泣求。須臾獲七顆。
0689a07: ○延壽禪師住永明
0689a08: 永明席。吳越王請延壽住持。眾至二千。時號慈氏
0689a09: 下生。上堂。僧問。如何是永明妙旨。曰更添香著。曰謝
0689a10: 師指示。曰且喜沒交涉。僧禮拜。壽曰。聽取一偈。欲識
0689a11: 永明旨。門前一湖水。日照光明生。風來波浪起。示眾。
0689a12: 今之學者。多好求解會。此豈究竟解。但為遣情耳。說
0689a13: 但為破執。耳情消執盡。則說解何存。真性了然。寂無
0689a14: 存泯。所以若言。即與不即。皆落是非。瞥掛有無。即非
0689a15: 正念。故三祖大師云。纔有是非。紛然失心。時有僧問。
0689a16: 既涉有無。俱成邪念。若關能所。悉墮有無。如何是正
0689a17: 念而知。答曰。瑞草生嘉運。蓮花結早春。二僧來參壽。
0689a18: 問參頭曾到此間否。曰曾到。又問。第二上座曾到否。
0689a19: 曰不曾到。壽曰。一得一失。少選侍僧問。適來二僧未
0689a20: 審那箇得那箇失。曰汝曾識這二僧也無。曰不曾識。
0689a21: 曰同坑無異土。嘗謂僧曰。此心不縱不橫。非他非自。
0689a22: 何以知之。若言含一切法。即是橫。若言生一切法。即
0689a23: 是縱。若言自生則心。豈復生心乎。若言他生。即不得
0689a24: 自矧。曰有他乎。若言共生。則自他尚無有。以何為共
0689b01: 哉。若言無因而生者。當思有因。尚不許言生。況曰無
0689b02: 因哉。又曰。諸佛隨緣差別。俯應群機。生善破惡。令入
0689b03: 第一義諦。是四種悉檀方便之語。如以空拳示小兒
0689b04: 耳。豈有實法哉。僧曰。然則一切法是心否。曰若是即
0689b05: 成二。曰然則一切不立俱非耶。曰非亦成二。豈不聞
0689b06: 首楞嚴曰。我真文殊。無是文殊。若有是者。則二文殊。
0689b07: 然我今日非無文殊。於中實無是非二相。曰既無二
0689b08: 相。宗一可乎。曰是非既乖大旨。一二還背圓宗。曰如
0689b09: 何用心。方契此旨。曰境智俱忘。如何說契。曰如是則
0689b10: 言思道斷。心智路絕。曰此亦強言。隨他意轉。雖欲隱
0689b11: 形。而未忘跡。曰如何得形跡俱忘。曰本無朕。云何
0689b12: 說忘。曰我知之矣。要當如人飲水。冷煖自知。當大悟
0689b13: 時節。神而明之。曰我此門中亦無迷悟。明與不明之
0689b14: 理。撒手似君無一物。徒勞辛苦說千般。此事非上根
0689b15: 大器。莫能擔荷先德。曰盡十方世界一人。為伴無
0689b16: 有也。又曰。止是一人。承紹祖位。終無第二人。若未親
0689b17: 到。漫疲神思。借曰。玄之又玄。妙之又妙。但是方便門
0689b18: 中。旁贊助入之語。於自己已分上。親照之時。反視之。皆
0689b19: 為魔說。妄浮心。多諸巧見。不能成就圓覺。但以形
0689b20: 言。文彩生時。皆是執方便門。迷真實道。要須如百
0689b21: 尺竿頭放身乃可耳。曰願乞最後一言。曰化人問幻
0689b22: 士谷響。答泉聲欲達吾宗旨。泥牛水上行。
0689b23: 
0689b24: 佛祖綱目卷第三十四
