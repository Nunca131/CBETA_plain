0742c01: 
0742c02: No. 797
0742c03: 此經與三本大異今以宋本元本對校明本別附卷末 cf. p. 743佛說貧窮老公經
0742c04: 
0742c05: 宋沙門慧簡譯
0742c06: 聞如是。一時佛在舍衛國祇樹給孤獨園。與
0742c07: 千二百五十沙門俱。菩薩萬人。爾時天龍鬼
0742c08: 神無央數大眾共會恭敬圍繞。聞佛說法無
0742c09: 不歡喜。時有一貧窮老公。年二百歲。眉生秀
0742c10: 毛。耳出於頭。齒如齊貝。手過於膝。貌而視之
0742c11: 似如有相。而貧窮辛苦衣不蓋形。五體裸露
0742c12: 腹恒飢虛。行步纔動示有氣息。聞佛在世心
0742c13: 獨歡喜。晝夜發願由來十年今始得果。扶杖
0742c14: 而來求欲見佛。釋梵侍門不通之。老公因
0742c15: 大喚曰。我生世不幸。貧窮辛苦飢餓寒凍。求
0742c16: 死不得活無所賴。我聞世尊仁慈普逮。萬物
0742c17: 蒙賴莫不受恩。心獨歡喜晝夜發願。由來十
0742c18: 年今始得果。是以遠來乞一特見求離眾苦。
0742c19: 而卿斷我。既違我願又乖聖意。豈宜爾乎。佛
0742c20: 已知之。顧語阿難。汝寧見耆年長壽有相老
0742c21: 公而罹羅罪未畢者乎。阿難長跪叉手白佛言。
0742c22: 安有福耆壽而有罹羅罪。罹羅罪之人豈得有相。
0742c23: 生所未見今在何許。佛言。近在門外釋梵斷
0742c24: 之。可呼使前。於是老公匍匐肘進。見佛悲喜
0742c25: 涕淚交流。為佛作禮長跪叉手白佛言。我生
0742c26: 世不幸。貧窮辛苦飢餓寒凍。求死不得活無
0742c27: 所賴。我聞世尊仁慈普逮。萬物蒙賴莫不受
0742c28: 恩。心獨歡喜晝夜發心願一奉顏。由來十年
0742c29: 今始得果。向在門外久不得前。計欲還去氣
0743a01: 力不堪進退無路。但恐命絕穢污聖門重增
0743a02: 其罪。不悟天尊已哀矜之。得蒙前進如此而
0743a03: 死無復恨矣。唯欲速終畢罪後世。願得垂恩
0743a04: 賜其上慧。佛言。人之受生生死因緣。以多因
0743a05: 緣致有罪根。今我為汝說其本源。卿前世時
0743a06: 生豪強大國明慧王家。時為太子憍貴非凡。
0743a07: 上為父母所珍。下為臣民所奉。用此恣意輕
0743a08: 於人。高目大視矜抗邈然。財產巨億皆是
0743a09: 民物。百姓貧窮皆坐課。唯知聚積不知布
0743a10: 施。時有貧寒沙門。名曰靜志。從遠國來故往
0743a11: 詣卿。所求不多唯乏法衣耳。而卿了不當接。
0743a12: 遇之甚惡。既不乞衣又不與食。空坐著前。去
0743a13: 復不聽。晝夜七日七夕水漿斷絕。小有氣息
0743a14: 命在轉燭。而卿見此方大歡喜。聚眾看之以
0743a15: 為至樂。邊有侍臣而諫卿曰。太子莫爾。沙門
0743a16: 慈恭道德內存。凍之不寒餓之不飢。所以來
0743a17: 乞欲為福耳。既不施與安使窮逼。幸發遣之
0743a18: 莫招其罪。太子答曰。此是何人詐稱道德。試
0743a19: 小困之纔不令死。正爾放去無所憂也。即便
0743a20: 遣去驅逐出國。未出國界十餘里中。遭逢餓
0743a21: 賊欲殺噉之。沙門因言曰。我是貧凍沙門。羸
0743a22: 瘦骨立肉既腥臊不中噉也。空當見殺而無
0743a23: 所任。餓賊曰。我飢困累日但食土耳。卿雖小
0743a24: 瘦故是肉也。終不相放。但當就死。如此前
0743a25: 紛紜良久。太子得知便往救曰。我已不能乞
0743a26: 其衣食。寧當復使餓賊殺之耶。賊見太子皆
0743a27: 各叩頭。首過謝罪放沙門去。時沙門者今彌
0743a28: 勒菩薩是也。憍貴太子者今卿是也。卿今受
0743a29: 此貧窮之罪者。坐前慳貪也。所以得長壽者
0743b01: 活救沙門之命也。罪福報應如影隨形。如響
0743b02: 應聲。老公白佛。去事已爾願畢於今。願得以
0743b03: 垂殘之命。得作沙門。後生世世常侍佛邊。佛
0743b04: 言。善哉善哉。應時老公鬚髮墮地法衣自然
0743b05: 著。身體氣力強健。耳目聰明。即得上慧入三
0743b06: 昧門。爾時世尊以偈頌曰。
0743b07: 汝昔為太子不識仁義方
0743b08: 憍貴自放恣恃為大國王
0743b09: 自謂無罪福以此可保常
0743b10: 豈悟生死對於今受其殃
0743b11: 從罪復蒙祐得天中天
0743b12: 能脫既往罪垂命入法門
0743b13: 永離慳貪心長受智慧根
0743b14: 世世侍佛邊保壽萬劫存
0743b15: 於是老公比丘。聞經歡喜為佛作禮。爾時世
0743b16: 尊下空位增上寺本損尊語阿難。若有誦斯經者。當見賢劫千佛。
0743b17: 行斯經者。令後世宣傳。當從彌勒佛受決。如
0743b18: 來廣長舌所語無有異。一切大眾聞佛說已。
0743b19: 歡喜受持為佛作禮。
0743b20: 佛說貧窮老公經
