0658a02: 門人圓悟圓修等編
0658a03: 性住釋引
0658a04: 余屬性住釋擬諸木門人圓修再稽首
0658a05: 止之曰和尚前刻駁語某甲歷見有作色呵
0658a06: 之者至有撫掌為笑者將無見以不測加諸
0658a07: 余因笑云吾徒為慮固然若其不嗔則不見
0658a08: 吾真若其不笑則不足為道而未會吾正愍
0658a09: 此不知向方茫無落為設故永嘉大師
0658a10: 云不是山僧逞人我脩行恐落斷常坑耳所
0658a11: 以此中不咎空印而咎清涼者安知此不
0658a12: 效清涼蹈襲空印為之耶況吾為法門大係
0658a13: 有三不得不辯第一為余與空印友人為同
0658a14: 相見笑巖和尚來第二為笑巖和尚生平
0658a15: 務教外別傳之旨接人未嘗濫可義學第三
0658b01: 為達磨未來此土教家咸已知歸聖諦第一
0658b02: 義然而斷常坑見云何如清涼果以性空為
0658b03: 不遷者則知以不遷為不遷故豈不為斷見
0658b04: 耶更若偏取真諦說不遷者是則又引起他
0658b05: 俗諦為對真故以遷為遷矣是豈非世間常
0658b06: 情所見乎故肇公云談真有不遷之稱導俗
0658b07: 有流動之說是也寧知物不遷題旨要以即
0658b08: 真俗諦會題明不遷故則無以不遷為不遷
0658b09: 不遷即遷耶復不以遷為遷故遷即不遷耳
0658b10: 因語及此且截斷葛藤為引。
0658b11: 性住釋
0658b12: 喟夫人情之惑久矣奈何固結而不釋良為
0658b13: 水息茲會客有以肇公物不遷等論真同莊
0658b14: 生齊物之旨向大乘無不圓通為言余應
0658b15: 之曰子但見其華而未見其實又客有曰但
0659a01: 世間出世間法無精無好惡無是非無內
0659a02: 外畢竟平等性空無有可說處余又應之曰
0659a03: 子但知一而未知其二耳余昔居臺山時有
0659a04: 空印友人示我正量稿大都宗性空而駁肇
0659a05: 公性住之說因與辯未竟還南迄今壬寅秋
0659a06: 來京得會伊于慈因精舍仍以刻本示余余
0659a07: 目之多覺其未了了因又辯焉此豈余之好
0659a08: 為諜諜亦因彼是而是之即彼非而非之耳
0659a09: 且是是者固有師而非非者寧無師乎今余
0659a10: 舉彼是而是之則無逾龍舉彼非而非之
0659a11: 則曷舍清涼故舍清涼所謂物各性住一世
0659a12: 為濫小乘於何以責其實逾龍樹則不來亦
0659a13: 不出合住無所住於何以見其玄以是知是
0659a14: 是者何嘗未是非非者安得不非不解談
0659a15: 真則逆俗順俗則違真與夫不遷流動之說
0659b01: 為方便釋題轉語烏又知物不遷諦是即真
0659b02: 之俗不真空諦乃即俗之真實無生旨一體
0659b03: 無殊故彼始豈弗會三諦理為圓融法既終
0659b04: 何忘乎空有相非對待言歟及余閒簡涅槃
0659b05: 大典始知性空之說尚屬不了義經豈得無
0659b06: 說再閱中論益知物不遷等論其出有自皆
0659b07: 究竟大乘無生旨來根本與法華涅槃潛符
0659b08: 密契如出一口即法華譬喻品如來其猶長
0659b09: 者權以三車誘引諸子既出火宅於四衢道
0659b10: 中露地而坐到此之際方稱本懷所以等賜
0659b11: 諸子一大白牛之車是破三乘之權歸一乘
0659b12: 之實事耳正合中論破盡諸法始知性住性
0659b13: 空真諦俗諦以至般若涅槃皆為戲論不實
0659b14: 即觀涅槃品云究竟推求世間涅槃實際無
0659b15: 生際以平等不可得故無毫釐差別又於畢
0660a01: 竟空中皆不可得諸有所得皆息戲論皆滅
0660a02: 戲論滅故通達諸法實相得安隱道從因緣
0660a03: 品來分別推求諸法有亦無無亦無有無亦
0660a04: 無非有非無亦無是名諸法實相亦名如法
0660a05: 性實際涅槃是故如來無時無處為人說涅
0660a06: 槃定相是說諸有所得皆息戲論皆滅況性
0660a07: 空性住而有定相乎以是知前題名著作
0660a08: 務先循本自有旨歸竟非從空鑿出觀物不
0660a09: 遷等論初若潛取彼義無露一毫圭角細原
0660a10: 其旨終竟合一而不背然有道殊世異百慮
0660a11: 一致理固相符而可證者若龍大士直取
0660a12: 如來一大藏教以至法華涅槃究竟了義作
0660a13: 端本既得其要仍舉如來藏中因緣等一一
0660a14: 未了義名相悉破之曰不生亦不滅不常亦
0660a15: 不斷不一亦不異不來亦不出能說是因緣
0660b01: 善滅諸戲論我稽首禮佛諸說中第一如關
0660b02: 鑰開固閉若金剛擊重堅至哉斯語益可喻
0660b03: 針攻藥石之治無之難破靡滯而弗
0660b04: 通鎔盡萬法而義類有二十七品成六卷
0660b05: 故僧叡序云滯惑生於倒見三界以之而淪
0660b06: 溺偏悟起於厭智耿介以之而致乖故知大
0660b07: 覺在乎曠照小智纏乎隘心照之不曠則不
0660b08: 足以夷有無一道俗知之不盡則未可以涉
0660b09: 中途泯二際道俗之不夷二際之不泯菩薩
0660b10: 之憂也蓋肇論物不遷不真空般若無知涅
0660b11: 槃無名四要所元出於此如諸法不自生亦
0660b12: 不從他生不共不無因是故知無生至宗本
0660b13: 所謂本無實相法性性空緣會一義者亦即
0660b14: 觀四諦品所謂眾因緣生法我說即是無亦
0660b15: 為是假名亦是中道義未曾有一法不從因
0661a01: 緣生是故一切法無不是空者而已巳顧物不
0661a02: 遷中責向求今等說出自破去來品偈曰已
0661a03: 去無有去未去亦無去離已巳去未去去時亦
0661a04: 無去又去者則不住不去者不住離去不去
0661a05: 者何有第三住即合之言去不必去閑人之
0661a06: 常想稱住不必住釋人之所謂耳豈曰去
0661a07: 而可遣住而可留等語何等親切顯著明白
0661a08: 即梵志少壯同體百齡一質彼破行品云言
0661a09: 五陰妄無有定相如嬰兒時色非匍匐時
0661a10: 色匍匐時色非行時色行時色非童子時色
0661a11: 童子時色非壯年時色壯年時色非老年時
0661a12: 色等云云惜乎以我有限之形而隨無窮之
0661a13: 世以無住故所謂有力者負之而趨昧者不
0661a14: 覺其斯之謂歟以實無去故所謂物各性住
0661a15: 一世不容以此之世為彼之世則豈容以此
0661b01: 之物為彼之物此之性為彼之性故消息盈
0661b02: 虛各自有時而春花秋月斷不可易即古來
0661b03: 大聖神若某開闢若某垂拱某征誅某制作
0661b04: 某演化亦先天而天弗違後天而奉天時不
0661b05: 能為時能不失時試思之功流萬世而常存
0661b06: 道通百劫而彌固皆以功業不化故不遷而
0661b07: 物乎彼觀業品偈云雖空亦不斷雖有亦
0661b08: 不常業果報不失是名佛所說故經云三災
0661b09: 彌綸而行業湛然信其言也即果不俱因因
0661b10: 因而果因因而果因不昔滅因不昔滅句便
0661b11: 見肇公妙會處若謂昔因滅而有今果者可
0661b12: 謂之無因果何也以因滅而有果故故彼觀
0661b13: 因果品偈曰若因與果因作因已巳而滅是因
0661b14: 有二體一與一則滅若因不與果作因已巳而
0661b15: 滅因滅而果生是果則無因若眾緣合時而
0662a01: 有果生者生者及可生則為一時俱若先有
0662a02: 果生而後眾緣合此即離因緣名為無因果
0662a03: 若因變為果因即至於果是則前生因生已
0662a04: 而復生云何因滅失而能生於果又若因在
0662a05: 果云何因生果若因有果更生何等果因
0662a06: 見不見果是二俱不生若言過去因而於過
0662a07: 去果未來現在果是則終不合若言未來因
0662a08: 而於未來果現在過去果是則終不合若言
0662a09: 現在因而於現在果未來過去果是則終不
0662a10: 合若不和合者因何能生果若有和合者因
0662a11: 何能生果若因空無果因何能生果若因不
0662a12: 空果因何能生果果不空不生果不空不滅
0662a13: 以果不空故不生亦不滅果空故不生果空
0662a14: 故不滅以果是空故不生亦不滅以是則知
0662a15: 性住性空總是大乘方等無生一實之旨兼
0662b01: 知真諦俗諦咸為般若圓融三諦無疑故觀
0662b02: 成壞品云若法性空者誰當有成壞若性不
0662b03: 空者亦無有成壞成壞若一者是事則不然
0662b04: 成壞若異者是事亦不然若謂以現見而有
0662b05: 生滅者則為是癡妄而見有生滅所有受法
0662b06: 者不墮於斷常因果相續故不斷亦不常若
0662b07: 因果生滅相續而不斷滅更不生故因即為
0662b08: 斷滅法住於自性不應有有無涅槃滅相續
0662b09: 則墮於斷滅若如此說合果不俱因因因而
0662b10: 果因因而果因不昔滅則何處又有生滅斷
0662b11: 常一異去來之偏耶又若初有滅者則無有
0662b12: 後有肇公謂因不昔滅則無是咎初有若不
0662b13: 滅亦無有後有肇公云因不來今亦無是咎
0662b14: 何也有今昔之分故若初有滅時而後有生
0662b15: 者滅時是一有生時是一有此豈非異法耶
0663a01: 若言於生滅而謂一時者則於此陰死即於
0663a02: 此陰生此豈非一法乎故清涼以物各性住
0663a03: 一世濫同小乘者此耳且物不遷所宗俗諦
0663a04: 即性住旨乃兼時而言者以因不昔滅故故
0663a05: 無時外之物然即因不來今又豈有物外之
0663a06: 時乎以此則可謂之圓見可謂之無生旨可
0663a07: 謂之了義經若清涼所謂物之性空者但言
0663a08: 物不言時豈不顯然以性空之物出在時外
0663a09: 耶以此較彼孰偏孰圓故涅槃判屬不了義
0663a10: 經不亦宜乎且原肇公因不昔滅一句何嘗
0663a11: 不識分分之水皆有前後乃至毫滴皆有前
0663a12: 毫後毫耶故彼偈又曰三世中求有相續不
0663a13: 可得若三世中無何有有相續如此究竟須
0663a14: 知肇公云性住性空之旨果有因耶其無因
0663a15: 乎即於因果一法較之中論無生之旨且有
0663b01: 異耶其無異乎一法如此其他法法不言可
0663b02: 以神領默會故前觀涅槃品曰究竟推求世
0663b03: 間涅槃實際無生際以平等不可得故無毫
0663b04: 差別信矣問若性住語肇公初不列宗本
0663b05: 獨物不遷中成無去來義所設者何也荅彼
0663b06: 以性住義屬無生旨在宗本五法亦無一不
0663b07: 含何須別列其名耶故破行品云若有不空
0663b08: 法則應有空法實無不空法何得有空法問
0663b09: 若性住果是性空對待法宗本固不須別列
0663b10: 者何于華嚴法華涅槃般若大乘方等諸經
0663b11: 中以真諦俗諦色空事理斷常成壞生滅真
0663b12: 如涅槃五陰彼我異同等俱屬對待務用並
0663b13: 彰何也既性空之說在涅槃大典謂屬不了
0663b14: 義經始知性住語固是性空對待法無疑矣
0663b15: 又何諸大乘經典并諸先聖賢俱未倡獨肇
0664a01: 公於物不遷中始言之耶荅是何言歟諸
0664a02: 大乘經論題名立法雖有偏圓單複不同但
0664a03: 所彰法道不可偏廢拘泥而不通唯在人不
0664a04: 在法耳所云法者何也唯屬吾心故馬鳴大
0664a05: 士起信云依一心法有二種門一心真如門
0664a06: 二心生滅門以是二門不相離故如如爾我
0664a07: 一念纔生住相滅相俱時頓現即生住滅相
0664a08: 在二乘人觀屬有為法如法身菩薩等覺於
0664a09: 念住念無住相以離分別念相故所謂在
0664a10: 人而不在法以是知大乘經論并諸先聖賢
0664a11: 所談種種法門俱屬吾心又何嘗離了生住
0664a12: 滅相謂之非法可乎又謂諸先聖賢而曾口
0664a13: 掛壁上可乎豈但過去諸聖賢即現在并未
0664a14: 來諸聖賢無時而不說法古人所謂乘時說
0664a15: 法故知者某佛某祖師說法在某年月日
0664b01: 時即如而今現在某禪師法師說法談經在
0664b02: 某年月日時即令人按諸時事可以稽考不
0664b03: 失豈謂肇公云性住一世便同之凡外偏見
0664b04: 惑執屬彼有為法耶又豈以肇公同彼鈍根
0664b05: 癡人見有有見空空計有一物在彼死
0664b06: 住而不移耶問所言性住固然但恐性住一
0664b07: 世與法華法住法位不同何如荅亦無不同
0664b08: 法住法位者何即無所住心當體寂滅湛然
0664b09: 不動是也但肯諦信試一時頓斷卻生滅念
0664b10: 緣直下便見得湛然不動心體還有邊涯際
0664b11: 畔麼倘爾見得廣大心體了便識得肇公性
0664b12: 住一世亦不出心外既知得性住一世不出
0664b13: 吾心即與法華法住法位有何揀別既又識
0664b14: 得性住一世與法住法位無殊亦豈異般若
0664b15: 經中所問真諦俗諦其有異耶其無異耶荅
0665a01: 云無異若真俗之諦既爾無乖即色空之旨
0665a02: 亦何嘗有異如此則有何對待之法不是大
0665a03: 乘方等而乖中道無生一實旨耶物之所
0665a04: 生由時而著且時無別體必亦因物物非懸
0665a05: 空亦必因時故觀時品云時住不可得時去
0665a06: 亦叵得時若不可得云何說時相因物故有
0665a07: 時離物何有時物尚無所有何當有時夫
0665a08: 世者當時之謂由是知世不能外物物又安
0665a09: 能離世所以知物在時亦在時亡則物亦亡
0665a10: 安得不可謂性住一世耶亦豈異乎法住法
0665a11: 位耶語物之性空者非無物也以非無物
0665a12: 故故肇公有不真空之作今有以不真空三
0665a13: 字并物不遷三字俱離開作兩釋者可發
0665a14: 一噱所謂性住一世者亦非有物也以物物
0665a15: 未嘗住故曾不離世故云性住一世耳然性
0665b01: 住一世豈是常情惑執偏見而不移以物無
0665b02: 不遷故非無因非無因故以物不遷為題云
0665b03: 又豈以世遷故謂物不遷以物遷故謂世不
0665b04: 遷耶此直以世在物亦在世遷而物亦遷故
0665b05: 云物各性住一世者耳既謂之世也物也豈
0665b06: 同毛兔角既謂之物也世也亦豈異乎兔
0665b07: 角毛若肇公引中觀云觀方知彼去去者
0665b08: 不至方既曰不至謂至則不可實有所去人
0665b09: 不得謂無去設有得有至又謂之形證矣抑
0665b10: 豈般若更有塵累耶問然則題名物不遷者
0665b11: 固非偏辭也所宗乃緣俗諦直以遷說不遷
0665b12: 者如諸大乘經中對真說俗指色談空皆此
0665b13: 類耳即不真空所宗真諦當何所表有甚分
0665b14: 別處荅快哉是問佛所談大乘真諦者為破
0665b15: 癡暗凡夫人我見而設心經所謂色不異空
0666a01: 空不異色以色空相因有故皆非其實名未
0666a02: 究竟云不了義所謂大乘俗諦者是破二乘
0666a03: 鈍根法我見而陳所謂色即是空空即是色
0666a04: 以色空不二動靜靡殊為究竟旨亦名了義
0666a05: 經所以真俗之諦既具各有攸當不可不知
0666a06: 且不聞馬鳴起信所謂一切邪執皆依我見
0666a07: 若離於我則無邪執一人我見二法我見人
0666a08: 我見者依諸凡夫有五種一者聞修多羅說
0666a09: 如來法身畢竟寂寞猶如空以不知為破
0666a10: 故即謂空是如來性云何對治明空
0666a11: 相是其妄法體無不實以對色故有是可見
0666a12: 相令心生滅以一切色法本來是心實無外
0666a13: 色若無外色者則無空之相所謂一切境
0666a14: 界唯心妄起故有若心離於妄動則一切境
0666a15: 界滅唯一真心無所不此謂如來廣大性
0666b01: 智究竟之義非如空相故今人多認
0666b02: 空是如來性以為法身以為實相如此則
0666b03: 實相與世相竟不同即色身與法身亦有異
0666b04: 耳倘無志為人天眼目垂範後人則已巳果有
0666b05: 志焉不可不熟玩是論不可不究明斯旨祝
0666b06: 祝二者聞修多羅說世間諸法畢竟體空乃
0666b07: 至涅槃真如之法亦畢竟空從本已巳來自空
0666b08: 離一切相以不知為破故即謂真如涅槃
0666b09: 之性唯是其空云何對治明真如法身自體
0666b10: 不空具足無量性功德故乃至三四五云云
0666b11: 亦復如是法我見者依諸二乘鈍根故如來
0666b12: 但為說人無我以說不究竟故見有五陰生
0666b13: 滅之法怖畏生死妄取涅槃云何對治以五
0666b14: 陰法自性不生則無有滅本來涅槃故即中
0666b15: 論破因緣品青目亦謂佛滅度後後五百
0667a01: 像法中人根轉鈍深諸法求十二因緣五
0667a02: 陰十二入十八界等定相不知佛意但
0667a03: 文字聞大乘法中說畢竟空不知何因緣故
0667a04: 空即生見疑若都畢竟空云何分別有罪福
0667a05: 報應等如是則無世諦第一義諦取是空相
0667a06: 而起貪於畢竟空中生種種過龍菩薩
0667a07: 為是等故造此中論故青目於觀法品註云
0667a08: 因破我法有無我我定不可得有無我
0667a09: 若定有無我則是斷滅生於貪如般若
0667a10: 中說菩薩有我亦非行無我亦非行云云觀
0667a11: 四諦品偈曰空法壞因果亦壞於罪福亦復
0667a12: 悉毀壞一切世俗法青目謂若受空法者則
0667a13: 破罪福及罪福果報亦破世俗法有如是等
0667a14: 諸過故諸法不應空倘謂性空為究竟了義
0667a15: 則奚分世間出世間法即一切善惡因緣禍
0667b01: 福報應等俱為一體何於善惡業性獨不空
0667b02: 而五戒十善務生天上人間作十惡五逆定
0667b03: 墮三途地獄竟弗少有差故中論曰若無
0667b04: 因有果者布施持戒應墮地獄十惡五逆應
0667b05: 當生天何也以無因故若現膺福慶非營善
0667b06: 所召罹禍患不測不本積惡所致如此則為
0667b07: 善者屈甚作惡者幸甚故曰於畢竟空中生
0667b08: 種種過如是乃知善惡業性原是不空業性
0667b09: 不空則知真如涅槃等性亦不空了然明矣
0667b10: 問如此究竟既明但學人愚昧尚有餘疑未
0667b11: 雪前謂肇公四論之要出自破因緣品首偈
0667b12: 四句於此當如何配合荅爾既知得龍所
0667b13: 說句句為中道語務合無生之旨此四句
0667b14: 有何可疑即肇公雖有四論之殊無一不歸
0667b15: 了義大乘此四論四句總是一個氣互攝
0668a01: 互融無一不可配合然以物不遷配之不來
0668a02: 亦不出人所易曉以物各性住一世顯然彼
0668a03: 以為病者試配之既曰性住一世謂不見有
0668a04: 一物自世外入來者豈不曰不來既不有來
0668a05: 應有出否曰亦不出若謂有出應見此物有
0668a06: 時出向世去以無見亦無此義故故曰亦不
0668a07: 出以物各性住一世故物不為世世不為物
0668a08: 故曰不一既曰不同可謂是異法曰亦不異
0668a09: 何也以無世則無物有物即有世故故曰亦
0668a10: 不異又以物各性住一世故以世性本空物
0668a11: 體無實以世與物相因而有故謂不常亦不
0668a12: 生既謂是相因而有應有續斷亦應有滅曰
0668a13: 亦不斷亦不滅何也以無世無物無物無世
0668a14: 故故曰亦不斷亦不滅耳余所以云彼偈雖
0668a15: 有四句不同總合無生一實之旨即肇公四
0668b01: 論總是一個氣舉此四句配諸四論法法
0668b02: 未有不合處由是題名物不遷者正以物各
0668b03: 性住一世故耳問前謂談真則逆俗順俗則
0668b04: 違真後又曰談真有不遷之稱導俗有流動
0668b05: 之說二語當如何會釋以成一貫荅此前後
0668b06: 兩說總是肇公善巧釋題轉語務用合歸中
0668b07: 道無生旨故若肇公果以物物皆真建題說
0668b08: 不遷者應言順俗反謂之逆者何以遮世人
0668b09: 視有為俗物俱屬遷移流動故而不知肇公
0668b10: 正所表下句之文乃為順俗者是也以背真
0668b11: 故則知俗諦法法總是無常敗壞物耳豈不
0668b12: 原同波斯匿王所見現前念念不停新新無
0668b13: 住者於是知次句所謂違真故迷性而莫返
0668b14: 逆俗故言淡而無味肇公所謂不然者為以
0668b15: 即真俗諦題名不遷故曰物不遷雖爾逆
0669a01: 俗不為無味之談性雖未返不是違真之說
0669a02: 故後所謂談真有不遷之稱導俗有流動之
0669a03: 說豈不有召有應而終成一貫為中道旨耶
0669a04: 此所謂正言似反誰當信者釋如此又如
0669a05: 肇公之意以遮表詮量再釋談真則逆俗者
0669a06: 若以即俗之真說不遷則言逆而理順何也
0669a07: 以遮俗諦之遷而說不遷故謂之言逆以表
0669a08: 性空不遷無礙遷故謂之理順如此則言理
0669a09: 之義無乖逆順之旨不異此謂遮表同時釋
0669a10: 故肇公後謂談真有不遷之稱是也下句順
0669a11: 俗則違真者若以即真之俗說遷則言順而
0669a12: 理逆何也以遮真諦之不遷而說遷故謂之
0669a13: 言順以表性住不遷非異遷故謂之理逆如
0669a14: 是則言理既其相乖順逆之情不一此謂遮
0669a15: 表不同時釋故肇公後謂順俗有流動之說
0669b01: 是也然而豈知性空之旨即不遷而見有遷
0669b02: 者性住旨即遷而見不遷耶但以遮表不同
0669b03: 時故謂之行布法謂之物各性住一世故題
0669b04: 名謂之物不遷耳又以遮表同時故謂之圓
0669b05: 融法謂之真俗不異空有無殊故題名乃謂
0669b06: 不真空焉問題名曰物不遷曰不真空所宗
0669b07: 二諦總屬圓融法何又有彼此之局清涼與
0669b08: 肇公所說不同耶荅物體本一而在人所見
0669b09: 并用處不同故可以說真可以說俗故肇公
0669b10: 云豈以諦二而二於物哉以是之故所謂為
0669b11: 圓融法耳原夫肇公立題本意各有攸當須
0669b12: 知不真空所宗真諦性空為即俗之真故論
0669b13: 以有無一本物不遷所宗俗諦性住乃即真
0669b14: 之俗故論以去住同源以是知二諦未始異
0669b15: 二論未嘗同耳故涅槃第十三卷佛荅文殊
0670a01: 所問第一義諦世諦曰有善方便隨順眾生
0670a02: 說有二諦如出世人之所知者名第一義諦
0670a03: 世人知者名為世諦問既云二諦之旨無差
0670a04: 即物不遷依清涼性空謂不遷有何不可荅
0670a05: 倘如此又不相當矣不見涅槃如來性品云
0670a06: 若言如來入於涅槃如薪盡火滅名不了義
0670a07: 又云如經中說一切燒然一切無常一切皆
0670a08: 苦一切皆空一切無我是名不了義何以故
0670a09: 以不能了如是義故今諸眾生墮阿鼻獄所
0670a10: 以者何以取故於義不了一切燒者謂如
0670a11: 來說涅槃亦燒一切無常者涅槃亦無常苦
0670a12: 空無我亦復如是是故名為不了義經不應
0670a13: 依止問性空之說既不應依止如何性住又
0670a14: 堪依止耶荅前不云乎其名似偏其旨則一
0670a15: 所謂在人而不在法如中論觀因果品所談
0670b01: 空有生滅以歸中道一實之旨二偈云果空
0670b02: 故不生果空故不滅以果是空故不生亦不
0670b03: 滅又果不空不生果不空不滅以果不空故
0670b04: 不生亦不滅今物不遷性住之旨則併諸者
0670b05: 出自中論一本耳故云言去不必去閑人之
0670b06: 常想稱住不必住釋人之所謂耳豈謂去
0670b07: 而可遣住而可留耶若此發揚性住之旨可
0670b08: 謂是有為俗物不可以立宗依乎可謂是常
0670b09: 情惑執偏見乎故中論偈乃又云諸佛依二
0670b10: 諦為眾生說法一以世俗諦二第一義諦若
0670b11: 人不能知分別於二諦則於深佛法不知真
0670b12: 實義若不依俗諦不得第一義不得第一義
0670b13: 則不得涅槃不能正觀空鈍根則自害如不
0670b14: 善術不善捉毒蛇世尊知是法甚深微妙
0670b15: 相非鈍根所及是故不欲說余故謂子但見
0671a01: 其華未見其實又子但知一而未知其二耳
0671a02: 且無論他說即因不昔滅一句該盡不生亦
0671a03: 不滅不常亦不斷不一亦不異不來亦不出
0671a04: 四義矣可謂之妙會否乎而全題物不遷
0671a05: 及種種餘法并不真空般若無知涅槃無名
0671a06: 等論而又有異旨乖且不合耶雖然性空亦
0671a07: 住性住亦空豈有二義惟執一則義未完且
0671a08: 立論如龍肇公亦豈可遂輕議也者余故
0671a09: 不容無辯特書此為性住釋以俟識者。
0671a10: 物不遷題旨
0671a11: 慨夫眾生染五欲之樂沉迷六趣之苦出
0671a12: 此入彼無能解脫者何皆由未達世相本空
0671a13: 俱無自性故耳所以如來愍之說摩訶般若
0671a14: 色空不二物我同源旨者緣此作也故
0671a15: 謂之破有法王於法自在即肇公繼闡如來
0671b01: 般若涅槃本旨復作物不遷等四論者亦豈
0671b02: 有他哉然有不善會者反從而咎之以為異
0671b03: 旨不亦怪事因原之宗本不有不無一句大
0671b04: 端此四論題旨都在其間矣試以物不遷三
0671b05: 字之若據世諦而論即題名一個物字實
0671b06: 實是個物可謂是有果真實是有則一毫也
0671b07: 移動他不得而不知但是名字故金剛般若
0671b08: 云眾生眾生者如來說非眾生是名字眾生
0671b09: 以此則知物字亦是名而非實既不得以物
0671b10: 為物故知有亦名字不可以有為有以有即
0671b11: 無故以動即靜以遷即不遷為真諦相故肇
0671b12: 公始謂談真則逆俗是也雖云逆而何嘗逆
0671b13: 以性空義會有無名法爾靡殊然既不得以
0671b14: 物為物又豈可以非物為非物哉以非物未
0671b15: 遺跡故以無即有以靜即動以不遷即遷為
0672a01: 俗諦相故云云順俗則違真是也雖曰違亦
0672a02: 何嘗違以性住旨合動靜體本來非異茲兩
0672a03: 言者肇公初為立題之難言也據真實理言
0672a04: 不遷者則逆世人謂有生死去來見故若順
0672a05: 世人果有去來生滅之見說遷者則又背卻
0672a06: 無生真實道理也後復謂談真有不遷之稱
0672a07: 導俗有流動之說相繼有二言者肇公正要
0672a08: 表明立題本意爾也所謂談真者言實智也
0672a09: 若據實智則不必去有談空離動求靜廢遷
0672a10: 說不遷所謂談真有不遷之稱是焉然曰不
0672a11: 遷而未嘗不遷為以性空故不遷即遷耳導
0672a12: 俗者說權智也若依權智而說亦以空不廢
0672a13: 有以靜不離動以不遷非去遷故所謂導俗
0672a14: 有流動之說者是也然言遷而未嘗遷為以
0672a15: 性住故遷即不遷耳然則以物不遷為題者
0672b01: 何嘗偏以俗諦命題說遷又何嘗別有真諦
0672b02: 異題說不遷耶肇公既為掀般若妙旨立
0672b03: 物不遷三字作題者豈不以有無一貫動靜
0672b04: 同源為唱乎何獨於去住之義真俗二諦不
0672b05: 得共本又有異旨耶肇公分明云以性空
0672b06: 言去不必去以性住言住不必住既言去住
0672b07: 之不必者知皆因對待言也以對待言故是
0672b08: 知即去住而非去住也何嘗俗諦相有違真
0672b09: 諦相乎據清涼云肇公若以物各性住為真
0672b10: 諦相寧非性空無可遷也然肇公非不取真
0672b11: 諦務用俗諦性住證不遷者恐偏於真諦性
0672b12: 空由屬不了義經以故不獨取之故用物不
0672b13: 遷字立題意在真俗不二耳清涼以肇公物
0672b14: 各性住於一世有何物而可去來云是濫同
0672b15: 小乘此生此滅無容從此轉至餘方而有法
0673a01: 體是生是滅為一法矣然肇公但言物各性
0673a02: 住於一世未嘗言物偏死住於一處其物各
0673a03: 性住於一世者原符法華是法住法位世間
0673a04: 相常住旨其性住者對性空說殊不知性空
0673a05: 義空實未嘗空乎即性住義住實未嘗住耳
0673a06: 且性住性空旨果同耶異耶其一世之世字
0673a07: 乃時字異名時無住相然則即知性住一世
0673a08: 亦是住無所住矣再言物各性住於一世者
0673a09: 中間雖有今昔相懸不一然亦不異會去住
0673a10: 古今俱不必故所謂去不必去以去即住住
0673a11: 不必住以住即去故去住雖殊其趣不別又
0673a12: 古不必古以古不異今今不必今以今不異
0673a13: 古以今不異古今還作古以古不異今古亦
0673a14: 曾今然而今不至古古亦不至今故謂之各
0673a15: 性住於一世有何物而可去來耶未曾言
0673b01: 物偏死住於一處耳既未嘗言物偏死住於
0673b02: 一處者則何所謂是濫小乘此生此滅無容
0673b03: 從此轉至餘方而有法體是生是滅為一法
0673b04: 乎是乃清涼檢點不到處且觀但願空諸所
0673b05: 有詎非真諦旨慎勿實諸所無又非俗諦義
0673b06: 乎肇公所言各住者亦因對惑有去來而
0673b07: 言也若不因對惑有去來而言各住者是無
0673b08: 因論也空印謂此有宗無因者奈無夢見肇
0673b09: 公何豈知肇公發揮般若旨故即因遷說不
0673b10: 遷又肯借他別法以為因耶若用借他別法
0673b11: 作因者則不合般若色空不二物我同源旨
0673b12: 矣以般若果不離因故因生死即涅槃因煩
0673b13: 惱證菩提因無明明佛性因塵勞得解脫極
0673b14: 而推之即內之根身外之器界總不越此三
0673b15: 字以俱無自性故若以物為物故即真如皆
0674a01: 為俗諦由不以物為物故即俗諦便是真如
0674a02: 矣以此物字未嘗動故所謂不遷者只是不
0674a03: 曾滿得他肇公意理在若要真實滿他肇公
0674a04: 意須知伊說遷是為對不遷者說即說不遷
0674a05: 是正對遷者說耳如此則若言肇公說又何
0674a06: 嘗說若言不說又何嘗緘口默然來更若說
0674a07: 此物并肇公兩俱不曾動者是動過去久矣
0674a08: 太煞從來似不有人知道在奈何但看清涼
0674a09: 此說則知之然本之實相中間實無個遷與
0674a10: 不遷為對遷故有物不遷說以此三字看真
0674a11: 活潑潑地要在人別具隻眼豈得以死殺法
0674a12: 看是。
0674a13: 贅語
0674a14: 竊觀空印註解肇公般若無知論中云且無
0674a15: 知生於無知者以不解故把下面無知無
0674b01: 字去掉了為是註之可發一笑果如此又是
0674b02: 圭當初謂圓覺經中一切眾生皆證圓覺
0674b03: 改之皆具圓覺是也而不知肇公意旨正說
0674b04: 般若無知者且無個知生於無知耳若有個
0674b05: 知生於無知者無知是一個知又是一個似
0674b06: 為兩個也以無知未嘗生出個知來故所以
0674b07: 云且無知生於無知無無知也無有知也唯
0674b08: 不以無知為無知故無知即知不以知為知
0674b09: 故知即無知止是一個未曾作兩個看也若
0674b10: 除卻下面一個無字又是知生出個無知來
0674b11: 了然雖與肇公意思相反不同大端止是一
0674b12: 個道理以知與無知還為兩個也殊不思亦
0674b13: 不以知為知故知即無知不以無知為無知
0674b14: 故無知即知耳則不可說為有個知故為有
0674b15: 個無知終為兩個也不見下面云無有知也
0675a01: 謂之非有無無知也謂之非無又曰真般若
0675a02: 者非有非無無起無滅不可說示於人即知
0675a03: 此個靈知自性般若既不屬於有無亦無起
0675a04: 滅即知盡十方法界古今無物我無非
0675a05: 總屬我一個靈知自性無疑矣即天地與我
0675a06: 同根萬物與我一體不亦了然耶以此知空
0675a07: 印註解何曾夢見肇公在幻有淺見如此當
0675a08: 有識者鑑此為何如蓋緣空印錯認了所知
0675a09: 非所知所知生於知所知既生知知亦生所
0675a10: 知所知既相生相生即緣法緣法故非真非
0675a11: 真故非真諦也所以去掉了者個無字殊不
0675a12: 會肇公說般若無知屬無生旨故所以不同
0675a13: 耳。
0675a14: 有僧問師曰和尚邇年來還在文字中留心
0675a15: 否師曰弗也僧遂亢語曰既不在文字中留
0675b01: 心又安能解得文字師謂此問何意耶曰某
0675b02: 看和尚性住釋見有笑于空印大師處如和
0675b03: 尚意畢竟要把不真空三字作一句念為是
0675b04: 耶師曰然曰然則世間文字中但無這樣文
0675b05: 法如某甲看實以世間法法不真故空耳師
0675b06: 曰然則世間真故有不空物乎僧曰有即金
0675b07: 剛舍利等是師曰然汝豈不自迷其源乎何
0675b08: 則若金剛等以如性故能堅久者見火則不
0675b09: 合鎔唯舍利以業力薰故能堅且久者然亦
0675b10: 曾無自性又何嘗不空哉除此外別更有不
0675b11: 空物乎麼僧曰某識見不廣世間物未能盡
0675b12: 識如眼前所見則未有真不空物其實唯不
0675b13: 真故空耳師曰然則汝還知世間空亦不真
0675b14: 乎麼僧曰某愚昧未解其旨敢乞和尚明指
0675b15: 師曰余所謂不真空如宗本所謂不有不無
0676a01: 者何正不可以有為有以無為無以有無俱
0676a02: 未真故肇師所以有不真空之作大都有因
0676a03: 無見無以有彰設世間無無又孰能見其有
0676a04: 耶以有既不自見其有以有即無故所謂之
0676a05: 真諦以無既不自見其無以無即有故所謂
0676a06: 之俗諦即這兩法不異然亦不一豈容此外
0676a07: 別更有個無字見存耶故所以云不存無以
0676a08: 觀法者可謂識法實相矣如此見得可謂色
0676a09: 大般若大色清淨故般若清淨又云一切智
0676a10: 智清淨無二無二分無別無斷故耳又云見
0676a11: 法實相謂之般若能不形證漚和功也然則
0676a12: 般若之旨又豈可以有無雙空色兩真哉
0676a13: 以故直謂之不真空論焉不可以有無雙
0676a14: 者則不得以有是有以有即無亦不得以無
0676a15: 是無以無即有此謂有無一旨又不可以空
0676b01: 色兩真者則不得以空是空以空即色亦不
0676b02: 得以色是色以色即空此謂色空一體耳前
0676b03: 之所謂物不遷論者又豈有別旨耶止是單
0676b04: 提一去來即動靜而說不遷如世間所論明
0676b05: 來暗去暗至明亡互相凌奪原無實體本來
0676b06: 只是一法中又豈有去來動靜之隔及知動
0676b07: 靜又豈不同源乎即去住亦原無二致所以
0676b08: 謂世間物物頭頭從來實相未嘗有一毫遷
0676b09: 動處耳若據空印註解將不真二字一氣說
0676b10: 了把空字丟在一邊另釋將個物字另說了
0676b11: 取不遷二字又各置在一邊俱註斷開了何
0676b12: 不將般若二字也說開即無知二字亦拈向
0676b13: 一邊涅槃無名亦復如是若果如此註釋肇
0676b14: 論要使肇公暗裡點頭相許幻有敢保實未
0676b15: 肯在肇公若其有靈安肯不再出頭來為一
0677a01: 證據耶僧曰若如此旨看來四論實與法華
0677a02: 涅槃二經深有所契以四論合之物不遷與
0677a03: 般若無知始終一貫即不真空與涅槃無名
0677a04: 因果同條耳師曰然空印以世間法法不真
0677a05: 故空者豈知以非不真計不真則是以不真
0677a06: 為不真亦是以空為空見卻反為肇公強註
0677a07: 成個外道斷見矣然空印又豈知惟世間法
0677a08: 法皆真故但不自以為真哉又以物不遷物
0677a09: 字謂肇公豈以有為俗物可作宗依者則亦
0677a10: 不反強肇公實成個凡夫惑見乎即舉此兩
0677a11: 端便見空印高明極論處又烏用一一枚舉
0677a12: 其非耶僧稽首復問其故何哉師曰無他也
0677a13: 如法華云諸佛兩足尊知法常無性佛種從
0677a14: 緣起是故說一乘是法住法位世間相常住
0677a15: 於道知已巳導師方便說又云唯此一事實
0677b01: 餘二則非真終不以小乘濟度於眾生以此
0677b02: 知般若於世間法實無個遷與不遷亦無個
0677b03: 知與無知以對遷故說不遷為對知故說無
0677b04: 知耳然於涅槃分中又豈有個真與不真亦
0677b05: 豈有個空與不空耶亦為對真故說不真以
0677b06: 對形名故說無名耳所以如來深贊曰我見
0677b07: 世間無有少法過於涅槃若有少法過似涅
0677b08: 槃者我說如夢如幻如泡如影非真實矣於
0677b09: 是僧唯唯踊躍再拜而去。
0677b10: 附雲棲大師書
0677b11: 多載別向蒙
0677b12: 手書并
0677b13: 佳宋化卿居士自京師寄來今化卿南還
0677b14: 已年矣因乏便人久未伸
0677b15: 謝春間託一
0678a01: 貴縣香客附柬想亦不到茲遇顯親耨池上
0678a02: 人乃吾
0678a03: 兄同寺深為喜慰其
0678a04: 肇論解駁精確明悉但恐空印執心太堅不
0678a05: 肯服善然正辯破惑理自應爾彼之信否
0678a06: 無足計也臥疾草草不能多語
0678a07: 諒之諒之。
0678a08: 同弟袾宏和南
0678a09: 附憨山大師書
0678a10: 者幸會臺山眾中未能盡領
0678a11: 教益自爾岐路東西良緣不易再也顧鄙人
0678a12: 深愧夙業深重所辱法門遠投瘴鄉忽忽
0678a13: 十有七載嗟嗟老矣念與
0678a14: 法門故舊幾為永隔令人可悲解脫無期
0678a15: 徒有雲鶴之思耳惟
0678b01: 慈不棄鄙陋遠
0678b02: 惠德音慰我遐想及讀
0678b03: 語錄言言見諦真末世法眼後學為依歸
0678b04: 此
0678b05: 法施之隆當為法門盛事喜躍何如鄙人向
0678b06: 為
0678b07: 曹溪作奴郎翻成話柄今已謝事將圖南
0678b08: 嶽作休老計此緣尚未遂適遇京師延壽
0678b09: 顯禪人之便垂此布
0678b10: 訊法履小二種不堪入
0678b11: 法眼借以請
0678b12: 教惟
0678b13: 慈鑒之不一。
0678b14: 寓嶺外辱友德清和南致
0678b15: 塔銘
0679a01: 賜進士出身通議大夫資治尹戶部侍郎致
0679a02: 仕周汝登撰
0679a03: 一心老人予向從石簣墨池兩公聞其在京
0679a04: 弘法大闡宗風而未覿一面也後更號幻有
0679a05: 遷化荊谿塔骨在焉其法孫王朝式狀其得
0679a06: 法事展轉乞銘於予時予臥病未能握筆爰
0679a07: 口為授命姪九書之稿以致銘曰。
0679a08: 一心幻有幻有一心何真何假
0679a09: 泡沫浮沉這箇消息曹溪至今
0679a10: 樂庵觸發笑巖印心五臺隱跡
0679a11: 闡法荊岑開大爐點鐵成金
0679a12: 誰其承嗣密雲等森陶王二士
0679a13: 昔聞叩音曾可度與鴛鴦繡針
0679a14: 須眼幻有難尋難尋幻有
0679a15: 有光少林師語錄超越功勳
0679b01: 貴其無比千古傳吟
0679b02: 幻有禪師語錄後序
0679b03: 余於辛丑壬寅間在長安得見
0679b04: 一心和尚於慈因寺同諸公為合金買小
0679b05: 菴於貫城坊後僅蔽風雨趨謁者輻輳師多
0679b06: 所酬答是時蔡槐方主西方師與蘇雲浦
0679b07: 論產難公案未相投契而獨許予入室為竟
0679b08: 日之譚內錄中猶有二則予是時註添為郎
0679b09: 十二載每以差出差歸故事師最久一日別
0679b10: 師歸師問予有何疑予舉九不肯首座因
0679b11: 緣問畢竟明何事師起拳頭予擬議師曰
0679b12: 公不要開口且細去又數年入都屢相過
0679b13: 也一日過師坐次有一內監老僧者先在師
0679b14: 從容謂余曰聞公俸深將外轉老僧亦將還
0679b15: 荊谿相信一公案未明大事未了空自
0680a01: 大非我意也予因請益師曰向年舉的公
0680a02: 案記得否予曰和尚今日拳頭在那裡師厲
0680a03: 聲曰沒有予曰和尚拳頭失卻鼻孔元止半
0680a04: 邊師遂變色轉向面壁予亦趨出內監僧曰
0680a05: 大師如何這般待這位居士時予在下聞
0680a06: 師厲聲曰這個人放鬆了不奈他何且拿住
0680a07: 索套不由他三年五年不來尋我內監僧
0680a08: 趨出送予曰和尚是好意予曰大機大用只
0680a09: 怕承受不來無何余果轉外藩特去辭師值
0680a10: 師外出時兩僧在中堂看經一僧傍立予因
0680a11: 與兩僧敘數年與師相復因緣未竟旁立
0680a12: 僧瞠目大聲喝曰恰值大和尚不在予驚起
0680a13: 汗出而旁僧已巳去予遂於佛前禮拜而行後
0680a14: 來宦游問一心師不知跡三十餘年矣祇
0680a15: 聞密雲大師得教於幻有和尚出世天童為
0680b01: 宇內法席第一近黃檗以直師自天童歸
0680b02: 有幻有禪師語錄支浮師見之謂予曰見有
0680b03: 與公問答二則予茫然曰此尊宿向未承事
0680b04: 也及借讀之則知幻有即一心而更號耳向
0680b05: 所刊一心禪語亦存什一也當日三年五年
0680b06: 之語今三十餘年矣大負我師不覺泣下日
0680b07: 者為無念大師書請塔銘於天童大師不允
0680b08: 所請依然轉身面壁家風也其父子間門
0680b09: 教範可想也夫可敬也夫。
0680b10: 崇禎丁丑閏四月李長庚敬書於後
0680b11: 龍池幻有禪師語錄卷之十
0680b12: 音釋
0680b13: 諜同喋喋喋多言也。誘以九切音酉教也相勸也。噱其虐切音大笑也。
0680b14: 贅朱芮切音煩言也。瘴之亮切音障瘴癘也。藩方煩切音翻籬也又域也。
0680b15: 範房啖切音犯法也式也模也。
