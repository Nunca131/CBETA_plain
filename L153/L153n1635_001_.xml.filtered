0329a01: 序　　　　　　　　　　　　　　素六
0329a02: 佛稱三界醫王所說一大藏經如世之醫方
0329a03: 至於相宗文字如醫家之訣世之醫者捨
0329a04: 而不知病症之微細則妄施方藥雖金丹
0329a05: 適令人死故學佛而獨以禪為向上不究
0329a06: 性相之原如醫不問病症而施以金未
0329a07: 有不瞑眩發狂者此今禪門之大謬也若習
0329a08: 教而不知禪如說方而不識藥亦有知藥
0329a09: 而不知病者禪而不知教是猶重金丹而
0329a10: 棄方莫不夭折慧命喪法身此可為法門
0329a11: 之大憂也西域佛滅六百年中性相相攻破
0329a12: 壞正法故馬鳴大士作起信論以一之達磨
0329a13: 東來禪教相非亦甚圭禪師一之未能永
0329a14: 明大師集一大藏為宗鏡錄以會歸一心為
0329a15: 二宗之極則學者束之高閣且相宗之不
0329b01: 明也久矣我明二百年來魯山法師始揭其
0329b02: 規矩為補註萬曆中高原一雨諸公始倡唯
0329b03: 識損王太史為之博采證義其說益明然
0329b04: 特施於專門尚難入若夫修禪之士猶憒憒
0329b05: 也故執藥之病卒不可治予至徑山澹居鎧
0329b06: 公請益性相宗旨予拈兩宗之要為說以
0329b07: 通之以名相既有諸解精詳不俟一一特取
0329b08: 其義而變其文以歸一心為極致可為宗鏡
0329b09: 之提綱直欲初機易會此說一出而兩家牴
0329b10: 牾可釋然無疑修禪得此可免誤服之虞而
0329b11: 習教者亦無執方之誚此亦均調之劑也智
0329b12: 者觀之若飲倉公上池之水則洞見肺肝特
0329b13: 以胗為名耳可不快哉前以落筆草付
0329b14: 徑山謄寫多佛殿山古愚拙公重梓以結
0329b15: 法緣因為訂正傳之諸方當以此本為正故
0330a01: 序其始末以弁其首。
0330a02: 憨山叟德清題
