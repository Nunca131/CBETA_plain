0457a01: 龍池幻有禪師語錄序　　　　　　史一
0457a02: 荊溪安節居士吳達可題于長安擷芳亭
0457a03: 昔牛頭一派橫說說總未達向上關子
0457a04: 古人云大唐國內不是無禪只是無師良有
0457a05: 以也馬祖會下出八十四人善知識各化一
0457a06: 方黃蘗際猶謂正法眼藏寥寥數人夫得髓
0457a07: 傳心者兒孫猶若是而況得皮得肉得骨之
0457a08: 儔乎然觀傳燈諸書所載一葦渡江以來赤
0457a09: 縣神州眾生黑漆漆地者固多而具大根器
0457a10: 知有向上一者亦不少五宗之中惟臨濟
0457a11: 尤峻絕痛快直下承當自臨濟玄九傳而至
0457a12: 五祖演心心相印絕無烏焉成馬之何者
0457a13: 凡印有形則有差殊無象則無分別故下者
0457a14: 如印印泥上者如印印空虛空隨方圓以呈
0457a15: 名然空豈自為方圓乎大都五宗絕盛於唐
0457b01: 綿延於宋而凌替於元元其後如中峰諸大
0457b02: 老雖推為人天眼目未見嶄然截出也沿至
0457b03: 于今此道如矣莊子云北溟有魚其名曰
0457b04: 鯤化而為鵬九萬里風斯在下然聽其自化
0457b05: 也使之化則非能鵬也宗家似之正嘉間天
0457b06: 奇笑巖一二尊宿生其際遠接曹源近承
0457b07: 臨濟正宗之綱藉以激揚不墜以余所聞笑
0457b08: 巖咳唾如真虎踞地而吼百獸震慄以較裴
0457b09: 旻之虎懸矣幻有禪師乃其的骨子也鍛鍊
0457b10: 鉗錘可謂妙密倘所稱深山大澤必生龍蛇
0457b11: 非耶每與余問答如聲呼谷應形著影出不
0457b12: 留一意根樁立嗚呼是其所以紹笑巖而
0457b13: 起臨濟也嘗一臠知鼎味叩其玄扉則全帙
0457b14: 在焉大率如刀斫水不見痕縫名為作家不
0457b15: 虛耳夫今衲子輩影所及能累人自了
0458a01: 者流沉埋絕壑結草孤峰不受塵世之
0458a02: 譏嫌乃禪師獨遊五都朱扉間且以為蓬戶
0458a03: 也者業遊燕矣而門蕭寂眾未嘗登十輩
0458a04: 意泊如也石門誦翠巖芝云廬山殿閣如生
0458a05: 成食堂處處禪床折我此三門如冷盡日
0458a06: 長廊捲風葉禪師庶幾近之此其事業之見
0458a07: 於細微者也猶不測乃爾況大焉者乎是刻
0458a08: 也不謀而成有殊勝力焉無論牛頭以下
0458a09: 非所擬倫即置之八十四人中應以正法眼
0458a10: 藏相屬矣余聊引其端俾為前茅若從禪師
0458a11: 語錄中下一註是為負禪師入地獄如箭
0458a12: 射覽者倘作語言文字觀亦入地獄如箭射。
0458a13: 
0458a14: 
0458a15: 
0458b01: 龍池幻有禪師語錄目次
0458b02: 卷之一
0458b03: 住荊溪龍池山禹門禪院語錄
0458b04: 卷之二
0458b05: 住清涼山秘魔巖等處語錄
0458b06: 住燕山普照寺語錄
0458b07: 卷之三
0458b08: 閒談
0458b09: 卷之四
0458b10: 閒談
0458b11: 晚話
0458b12: 卷之五
0458b13: 晚話
0458b14: 卷之六
0458b15: 舉古
0459a01: 拈古
0459a02: 卷之七
0459a03: 徵古
0459a04: 頌古
0459a05: 代古
0459a06: 別古
0459a07: 機緣
0459a08: 畫像語
0459a09: 卷之八
0459a10: 書問
0459a11: 韻語
0459a12: 卷之九
0459a13: 駁語
0459a14: 卷之十
0459a15: 性住釋
0459b01: 物不遷題旨
0459b02: 贅語
0459b03: 塔銘附
0459b04: 
0459b05: 龍池幻有禪師語錄目次終
0459b06: 
0459b07: 
0459b08: 
0459b09: 
0459b10: 
0459b11: 
0459b12: 
0459b13: 
0459b14: 
0459b15: 
0460a01: 龍池幻有禪師語錄卷之一
0460a02: 門人圓悟圓修等編
0460a03: 南錄
0460a04: 萬曆元歲為樂庵和尚越世師因掩室守制
0460a05: 以三載為期毘陵悟玄白居士過訪於關前
0460a06: 問曰昨聞禪師孝義特為令師掩關守制堅
0460a07: 確卓立不沾席可謂此心難得但未知此
0460a08: 守制外別有所得否師曰別無所得曰得母
0460a09: 空過時光乎師曰亦未嘗空士欣然曰願聞
0460a10: 不空所以師從容曰古語云自外入者名之
0460a11: 為得然此己已躬之事人人本具個個不虧設
0460a12: 爾明只明吾人人本有豈從外得耶吾
0460a13: 謂別無所得者以此士頷之有閒復問曰禪
0460a14: 師於六祖所悟應無所住而生其心有所契
0460a15: 否師曰事雖不合其理冥符經中所謂諸菩
0460b01: 薩應如是生清淨心不應住色生心不應住
0460b02: 聲香味觸法生心應無所住而生其心但於
0460b03: 六根門頭於色聲香味觸法當無所住著而
0460b04: 清淨心自現前矣又奚假生哉然生字作醒
0460b05: 字看最好師又曰六祖得此源頭其來久矣
0460b06: 方聞市人誦此不覺冥契遂訪黃梅五祖求
0460b07: 印豈六祖纔聞是語始得未聞之先不得耶
0460b08: 故先輩謂得失較量皆為餘論士曰是知禪
0460b09: 師工夫入手久矣未必無首悟之緣可得聞
0460b10: 乎師云吾聞先輩悟道者如麻明道者似粟
0460b11: 未有能形容悟者如僧問仰山學人還假
0460b12: 悟否山曰悟則不無恐落第二頭何若靈雲
0460b13: 見桃香嚴擊竹皆云悟道但不識道者為何
0460b14: 唯一智通老宿忽從夜半喚云我大悟也
0460b15: 我大悟也歸宗令人問伊悟個什麼乃曰尼
0461a01: 姑元來是女人做真可謂奇特君且謂此老
0461a02: 會悟否此便是古人呈悟樣子悟本無亦
0461a03: 不易言如圓覺云若言有證有悟即為我相
0461a04: 名未解脫四相未除便不能入清淨覺海吾
0461a05: 將有悟呈之是剜肉作瘡藥過仍病也雖
0461a06: 然但以始終緣會葛藤略呈所自可耳士云
0461a07: 願聞師云余初身嬰勞疾百計求醫莫得少
0461a08: 瘥先師初教父母未生前本來面目謂吾
0461a09: 疾當自愈既日久轉加迷悶及閱諸禪宗
0461a10: 語錄所種種差別公案皆若面墻略無
0461a11: 針劄可入延歷二年病亦不愈竊計死將在
0461a12: 邇一日對觀音聖像燃香願持菩薩名誓
0461a13: 不倒臥以悟為期夕死無憾由是勤精進
0461a14: 歷二七日餘一夕經行方坐昏沉無奈忽聞
0461a15: 琉璃燈花熚爆聲豁然有醒始知古人所謂
0461b01: 直得虛空粉碎大地平沉十方無壁落四面
0461b02: 亦無門若有一人真歸源十方世界悉皆
0461b03: 消殞等說皆非虛語於是只覺得此身若一
0461b04: 丸水晶珠內外瑩徹無礙渾如浸在碧波之
0461b05: 內相似頓見十方世界湛然一切平等清淨
0461b06: 不動始可謂溪聲便是廣長舌山色無非清
0461b07: 淨身行亦禪坐亦禪語默動靜體安然矣又
0461b08: 豈有去來得失之可語哉更覓此虛勞疾
0461b09: 則寂然不覺其有矣然後閱佛經并諸祖師
0461b10: 語錄乃至今所問之言皆如舊習略不見其
0461b11: 難耳語方及此忽寺長老送茶至師云且截
0461b12: 斷葛藤喫茶。
0461b13: 晚據座曰老僧年邁不得如諸方依時及
0461b14: 節與你們說佛法提得起便與你們說幾句
0461b15: 淡話提不起便休從今向去與你們說得十
0462a01: 二分與佛法相應說得成言如雲門大師云
0462a02: 乾坤之內宇宙之間中有一寶秘在形山如
0462a03: 此說話切莫作佛法道理會從今向去十二
0462a04: 分說得不成言與佛法不相應如雲門大師
0462a05: 云拈燈籠來佛殿裏將山門來燈籠上如此
0462a06: 說話切莫不作佛法道理會正恁麼時汝等
0462a07: 作麼生會取咄直須中間截斷兩頭撒開始
0462a08: 得只恁麼卜度去有甚了時雖然如是老僧
0462a09: 今晚無可與你們商量得亦無可與你們說
0462a10: 得若論教旨但汝等體解便知要會禪宗各
0462a11: 自尋思悟去若只教老僧終日向你們碎叨
0462a12: 叨說去正如春禽畫啼秋蟲夜鳴有何意味
0462a13: 設有些些意味又如臘月裏底扇子在你
0462a14: 諸人分上總用不著且如即今向上一著子
0462a15: 還有可商量處麼若道有可商量起左拳
0462b01: 云也只是者個若道無可商量起右拳云
0462b02: 也只是者個眾中有會得者麼會得即向前
0462b03: 來與老僧通個消息一總不會老僧今晚失
0462b04: 利了也休休多說不如少說少說不如不說
0462b05: 珍重。
0462b06: 室中一晚問知修二徒曰金剛經謂若以色
0462b07: 見我以音聲求我是人行邪道不能見如來
0462b08: 汝等信不知徒云怎麼不信師曰汝既信難
0462b09: 道你我閉著眼塞著耳見如來耶知云何曾
0462b10: 要閉眼塞耳師急索曰華嚴經又道佛身充
0462b11: 滿於法界普現一切生前為什麼汝等張
0462b12: 著眼而不見耶知云據某見處是佛見無我
0462b13: 是我見無佛師曰料掉沒交涉顧問修曰你
0462b14: 如何會修云據某見處道得一字即不出師
0462b15: 曰同坑無異土汝等且去異日再會來復召
0463a01: 曰殊不知是我見無佛井道得一字即不出
0463a02: 道不得一字亦不出皆迷邊事又是佛見無
0463a03: 我并道得一字即出道不得一字亦出皆悟
0463a04: 邊事與汝等何預焉去。
0463a05: 一晚同知修二徒至悟徒關房前立有間
0463a06: 曰佛法二字雖不是偶然亦非特意會得但
0463a07: 有個悟入處不妨信意拈來自然貼體隨分
0463a08: 道出自然恰好所以大丈夫為道迥別纔趠
0463a09: 得源頭到手撩起便行不問如何若何老僧
0463a10: 憶昔居臺山有一僧問三賢尚未明斯旨十
0463a11: 聖那能達此宗未審如何是斯旨老僧即鳴
0463a12: 指一下曰會麼僧云不會又鳴指一下曰知
0463a13: 麼僧云不知老僧但向伊道具足凡夫法凡
0463a14: 夫不知具足聖人法聖人不會聖人若會即
0463a15: 同凡夫凡夫若知即是聖人其僧矍然致敬
0463b01: 倒身三拜直趨而去更不回顧俊哉汝等且
0463b02: 道這僧如此去還曾悟得也未若道未悟他
0463b03: 恁麼去道他悟又悟個什麼來汝等試道
0463b04: 看悟即起身一拜曰夜深天寒請和尚歸方
0463b05: 丈師曰不是這等儱侗推開去便了的師乃
0463b06: 舒一手曰我手不是驢蹄悟曰恁麼道又
0463b07: 爭得乃亦一指師曰也當不得知徒曰還
0463b08: 許某甲進語否師曰道來知云雪中看月色
0463b09: 師曰依稀彷彿顧修曰你也道得麼修即曰
0463b10: 滿室不聞香師即轉身曰來日再商量。
0463b11: 次日晚師曰知徒第一座昨晚所進之語
0463b12: 句意皆新大有來由甚愜老僧意即這一言
0463b13: 可繼夾山船子之道所謂懸綠水浮定有
0463b14: 無之意又語帶玄而無路舌頭談而不談者
0463b15: 也雖然如是試更進一語始堪克紹洪規乃
0464a01: 召第一座來船子道直得藏身處沒跡沒
0464a02: 跡處莫藏身又作麼生座曰去此二途恰
0464a03: 好師曰恁麼則前言不應後語了也良久曰
0464a04: 夜靜水寒魚不食滿船空載月明歸復曰有
0464a05: 舊日葛藤與你們重理一遍古人云可言不
0464a06: 可行不若不言可行不可言不若不行言
0464a07: 必慮其所終立行必稽其所其言即老僧
0464a08: 前謂金剛華嚴二偈是也其行即此晚開
0464a09: 示室中辨驗工夫是也言則為始行則為終
0464a10: 所以道言非苟顯其理將啟學者之未悟
0464a11: 立行非獨贍其身將訓學者道業之未成耳
0464a12: 且如金剛經不可以色見聲求畢竟如何可
0464a13: 以見如來耶若曰凡所有相皆是虛若見
0464a14: 諸相非相即見如來且如爾我著眼現前
0464a15: 無非色相又作麼生非得始可見如來耶既
0464b01: 不解非正如吾前所謂難道閉著眼塞住耳
0464b02: 可以見得耶金剛般若本是大乘終教一
0464b03: 味談空與華嚴圓頓教相雖異究竟未始不
0464b04: 同既同矣為什麼著眼不見佛身滿於
0464b05: 法界普現一切生前耶不聞當初芙蓉訓。
0464b06: 師一日問歸宗和尚如何是佛宗曰我要向
0464b07: 汝道汝還信否訓曰和尚誠言焉敢不信宗
0464b08: 曰即汝便是訓曰如何保任宗曰一翳在眼
0464b09: 空華亂墜你看這則因緣甚好消息汝等還
0464b10: 曾體悉麼還曾悟得麼倘爾悟去即世間何
0464b11: 法而不可通耶況大乘圓頓之不合哉所謂
0464b12: 未有圓而不空空而不圓者也只如塵說剎
0464b13: 說眾生說三世十方一切說可謂圓矣又我
0464b14: 觀一切眾生具有如來智慧德相但以想
0464b15: 執而不證得既無執豈非空乎況身意
0465a01: 諸情根一切空無性耶如金剛曰眾生眾生
0465a02: 者如來說非眾生是名眾生如來說世界非
0465a03: 世界是名世界所以謂未有空而不圓者也
0465a04: 爾我若不悟去華嚴元是華嚴般若還他般
0465a05: 若佛元是佛眾生依舊眾生於爾我何預畢
0465a06: 竟作麼生是你們底悟處故曰學道須當有
0465a07: 悟由還如爭快龍舟雖然舊閣閒田地一
0465a08: 度贏來方始休。
0465a09: 小師云今辰擊召汝等來別無他語為
0465a10: 某闍黎新年特特遠來與老僧拜節今既去
0465a11: 當要大眾送一送伊我前晚為伊舉一則古
0465a12: 人因緣當面商量他又不會昨晚將如來兩
0465a13: 段葛藤拈向伊又不肯理老僧今辰做得個
0465a14: 新鮮夢子說與你們當初老釋迦和尚在靈
0465a15: 鷲山中法華會上逞神通呈伎倆謂道我能
0465b01: 促一劫為若半日能延半日猶如一劫我當
0465b02: 初只作尋常說話不知不覺看過去了而今
0465b03: 始知不然適老僧獨于方丈坐方眨眼打個
0465b04: 瞌睡便做了兩個大夢頭一個夢夢至當年
0465b05: 三十日去檀越家打葛藤至晚未歸被一
0465b06: 個老婆子變著臉死死把老僧推出門來
0465b07: 道即今已是臘月三十日晚了只管扯葛藤
0465b08: 到幾時住家家戶戶俱要打過歲怎生容
0465b09: 得你在此宿歇幸與得一根連枷竹柄子在
0465b10: 手裏天上雪又落地下路又滑直得虎狼無
0465b11: 辯高下不分以至半夜時分走得來山第二
0465b12: 個夢似正月十五大雪瀰茫之際朦朧月
0465b13: 色之時老僧既出山打個之繞歸從個板
0465b14: 橋頭過見一隻虎張牙舞爪要過板橋不得
0465b15: 皆著橋耙坐久了打頓老僧也要從這條路
0466a01: 歸只得輕輕走過板橋了撫掌呵呵大笑曰
0466a02: 幸幸且道幸個什麼設若這虎歇打頓掉
0466a03: 轉頭來時老僧性命安有得到今日也然這
0466a04: 兩夢未有人為我原老僧試自原之頭一夢
0466a05: 即前晚關房前所作者是第二個夢但未暇
0466a06: 說得且送了你大師兄去後更原之。
0466a07: 有徒圓因一日侵早至榻前謂某甲適有個
0466a08: 會處說與和尚正念了功課坐火爐邊暗究
0466a09: 不生不滅之理眼忽見火星一亮頓忘前
0466a10: 念覺得見色聞聲事事法法無不是某甲會
0466a11: 處今正對和尚說時又覺得不是了師曰你
0466a12: 且去把你是與不是都拈去了來再與我說
0466a13: 至第三日又來座前告云某始知得本來沒
0466a14: 有是與不是都是某自疑不了耳師曰你前
0466a15: 見火底意思還在麼因云在師起拳云見
0466b01: 麼因云見師曰見個什麼因云見和尚這是
0466b02: 拳頭師曰恰又不是了禮拜因拜至地被
0466b03: 師一踏翻倒起來擬語師展兩手曰見個
0466b04: 什麼因更擬拳師喝曰出去。
0466b05: 上堂舉女子在佛前出定話畢乃曰者一則
0466b06: 因緣諸方商略者極多判斷者恰少昨日見
0466b07: 個俗漢子出來便要將黃帝於赤水求玄珠
0466b08: 類女子出定以罔象為罔明可一笑老僧
0466b09: 輕輕向他道還曾夢見釋迦老漢麼老僧今
0466b10: 日為伊判斷去也若謂罔明即女子女子即
0466b11: 罔明或有一個半個信亦未可知若說女子
0466b12: 從來未曾離佛佛亦未曾離女子一萬個
0466b13: 有九千九百九十九個信不及即今現前有
0466b14: 信得者麼知徒出曰某甲數年前便會得則
0466b15: 不見有女子亦不見有佛師咄曰出定話
0467a01: 曰尚無定入況有出乎師曰汝見處與老僧
0467a02: 初見處甚同許你具一隻眼雖然如是若論
0467a03: 佛魔齊掃迷悟兩空今時要實會到者田地
0467a04: 不道全無只是罕有師顧視左右云還見麼
0467a05: 不滯聖凡情卒易勸人除是非難下座。
0467a06: 上堂舉世尊阿難持話師云當初世尊
0467a07: 涅槃時至文殊勸請世尊再轉法輪世尊云
0467a08: 文殊文殊汝將謂我四十年間曾為說法耶
0467a09: 何故又請我再轉法輪所謂始從鹿野苑終
0467a10: 至跋提河於是二中間未嘗談一字眾兄弟
0467a11: 阿難當初問七佛儀式世尊召阿難阿難應
0467a12: 諾者是世尊為阿難說了也未若道說了則
0467a13: 曾說個什麼來若道不說又召阿難作麼今
0467a14: 時有一等義學輩解道世尊不說處正是為
0467a15: 阿難說了也若然須信三藏十二部一切修
0467b01: 多羅說亦不曾說矣雖然且道即世尊阿
0467b02: 難曰持去者三字是說也是不說也下座
0467b03: 云。
0467b04: 上堂舉城東老母話師咄曰者臭騷老婆你
0467b05: 看伊搽脂抹粉只顧裝模做樣作麼既與我
0467b06: 佛同生而又同居一處對人云不欲見佛
0467b07: 正所謂來好相見數令人猒乃是終日
0467b08: 見之不耐見耳殊不知爾我而今要見如來
0467b09: 百計千方覓伊弗獲一見他把我如來不耐
0467b10: 見作賤以至如此老僧但耐如來當時亦
0467b11: 只是不曾見者婆子設見之決也放伊不下
0467b12: 務要鞭伊八萬四千拄杖一下也饒不得因
0467b13: 甚如此為如來眼裏不得者個設見之便
0467b14: 成禍害也兄弟莫謂如來當時不耐見伊只
0467b15: 如老僧眼裏亦伊不得汝等知麼此事且
0468a01: 置兄弟汝等道者婆子眼裏見底如來是色
0468a02: 質如來耶非色質如來耶較比爾我所見如
0468a03: 來同耶異耶若道同則爾我皆已知如來當
0468a04: 時在雙林滅度久矣若道異即同婆子回顧
0468a05: 東西見底井十指中間見底又是那個如來
0468a06: 況金剛般若云若以色見聲求又不能也然
0468a07: 此見如來之方且有二道耶兄弟爾我到者
0468a08: 裏須當各各俱要理會得分曉若不會終為
0468a09: 塞礙有問曰為什麼老母不欲見如來如來
0468a10: 亦不說見老母乎師因頌云我佛初無半點
0468a11: 私秪緣諱得者些兒既同生也不同死不說
0468a12: 於人人不知下座。
0468a13: 晚潘淨月相訪師拈拄杖入堂召眾云今
0468a14: 晚無他說潘淨月同二道友特特臨訪老僧
0468a15: 彼善行醫治藥感彼遠來無可報伊老僧止
0468b01: 檢得一個好藥方傳與他要汝等大家證明
0468b02: 乃召淨月在否月云在師曰我要傳方子與
0468b03: 你須也要你有藥始堪有用要藥也須預曾
0468b04: 採備得始可臨時應用若謂採藥還要個法
0468b05: 子樣子復召曰淨月月應諾師曰文殊當初
0468b06: 喚善財採藥便是法子樣子文殊一日謂善
0468b07: 財曰你既去採藥但是藥便採來善財纔出
0468b08: 門便走回謂文殊曰我觀大地山林草木大
0468b09: 小昆蟲金石等類無不是藥未審要採那個
0468b10: 藥殊云是藥但採來善財就于地上拈一莖
0468b11: 草度與文殊文殊接得拈起示眾云者一莖
0468b12: 草也能殺人也能活人老僧始從過水拾得
0468b13: 一根枯竹子在者裏也能殺人也能活人舉
0468b14: 起云喚作拄杖子即觸不喚作拄杖子即背
0468b15: 汝等眾中還有道得者麼良久云汝等既道
0469a01: 不得豈不是死了又召淨月曰你作文殊我
0469a02: 且只做善財我把拄杖度與你月伸手擬接
0469a03: 即被師攔頭實打了一下月乃高曰阿
0469a04: 耶阿耶者老和尚且耐且耐師呵呵笑曰且
0469a05: 喜活也活也只消你一個活其他都死了也
0469a06: 不妨你既活矣我把藥方傳與你罷乃召
0469a07: 淨月月應諾師曰通身是病通身藥咄一聲
0469a08: 云者是方子遂舉拄杖曰只是不把金針度
0469a09: 與人乃云者是我底本錢即轉身歸方丈。
0469a10: 晚師曰昔有個道林禪師見秦望山長松
0469a11: 盤曲如遂棲止其上人皆謂之鳥窠禪師
0469a12: 有一侍者名會通一日辭去林問曰你何
0469a13: 去者曰某甲自親和尚不蒙垂誨今諸方
0469a14: 學佛法去林曰若說佛法我者裏亦有少許
0469a15: 曰那個是和尚佛法林於身上拈一莖布毛
0469b01: 吹之者即頓悟玄旨歇去心然鳥窠當初
0469b02: 膽量雖小也怪伊不得秪者一個侍者若去
0469b03: 了自要飯喫爬上爬下便有多少煩難豈不
0469b04: 慌慞當時連忙拈起莖布毛來務要束朿住伊
0469b05: 不放伊去也老僧自揣膽量比鳥窠幸恢廓
0469b06: 然者老山中不得幾個伴侶要且難住雖稍
0469b07: 有幾個徒眾第恐相伴多日了也似伊要
0469b08: 諸方學佛法以故老僧新年頭將身子只得
0469b09: 也抖擻一抖擻仔細檢點佛法則一毫無有
0469b10: 如今若向老僧要布毛則現前徒眾且多一
0469b11: 莖半莖也不濟事起身將右手左臂上一
0469b12: 摸又將左手右臂上一摸乃曰汝等還曾
0469b13: 悟得麼若恁麼悟去佛再出世喚你不回頭
0469b14: 若不悟去汝等與木石何別還信麼眼見如
0469b15: 盲口說如啞二一四三之乎者也喝曰。
0470a01: 晚舉馬祖自南嶽印心闡化于江西一日
0470a02: 讓和尚問眾云道一為人說法也未眾答已
0470a03: 為人說法了讓云但未見人持個消息來一
0470a04: 日密遣僧去探伊囑云若見伊陞座但問云
0470a05: 作麼待伊有話記將來其僧一依所囑問之
0470a06: 祖云自從胡亂後三十年不曾少鹽醬僧歸
0470a07: 舉似讓讓然之師謂眾曰馬大師三十年不
0470a08: 曾少鹽醬方可聚徒說法老僧者裏少鹽沒
0470a09: 醬聚什麼徒說什麼法乃喚化油鹽僧出來
0470a10: 僧出復曰近前來僧近前師曰馬祖三十年
0470a11: 不少鹽醬也只是一個化主老僧者裏也只
0470a12: 是一個化主老僧說法未滿一個月便斷了
0470a13: 鹽幸是笑巖老人過世了設在時遣僧來探
0470a14: 吾吾將甚話打發伊速道速道道得即不打
0470a15: 道不得即三十拄杖僧云道不得師舉杖曰
0470b01: 者杖不堪打一下當十下遂打三下僧把拄
0470b02: 杖一拽拽不去師云恰與你不得雖然爭之
0470b03: 不足讓之有餘禮拜著僧禮拜起師曰是
0470b04: 是淡僧擬開口師咄曰且如老僧與你們說
0470b05: 幾句淺近底佛法似乎不解據你們底意思
0470b06: 只要老僧說些深妙道理我又少鹽沒醬底
0470b07: 幸記起訓蒙童語念與你們聽了各散去乃
0470b08: 高聲唱云上大人丘乙己已化三千七十士
0470b09: 小生八九子佳作仁可知良久云去。
0470b10: 壬寅二月二日有在家居士數輩送友入山
0470b11: 祝髮晚師入堂據座舉拂子曰某等三人
0470b12: 發大菩提心特特遠來欲皈依老僧薙染作
0470b13: 個圓頂方袍僧相既要離塵脫俗反邪歸正
0470b14: 正是出類拔萃者也然此三人雖無妻室子
0470b15: 女總是伊離恩割愛底時節即此一會諸上
0471a01: 善人大家結伴送伊來山亦要訪尋知識決
0471a02: 擇各自有一生死大事未為分外乃召諸
0471a03: 善人曰若說起各人生死大事不但汝等急
0471a04: 切在古亦然不見當初唐貞觀年間曾有個
0471a05: 居士特山中訪石頭大師見即問云不與
0471a06: 萬法為侶是什麼人石頭驀舒手按伊口
0471a07: 伊即領悟不露一辭又去馬祖見即也問
0471a08: 不與萬法為侶是什麼人祖見伊已自務自
0471a09: 任乃與進一步云待汝一口吸盡西江水即
0471a10: 向你道士當下豁然乃曰從今後有男不婚
0471a11: 有女不嫁大家團圞頭共說無生話去也且
0471a12: 言馬大師與進一步更與伊進個什麼來
0471a13: 謂你雖然孤迥迥赤條條無依無倚固是個
0471a14: 頂天立地底一個漢子不若口門再用放大
0471a15: 些不大則西江水吸不及肚皮也再要放寬
0471b01: 些不寬則西江水無以容你看馬大師形容
0471b02: 得伊好個大人氣相汝等莫謂我們不能比
0471b03: 得伊口門又窄肚皮也不甚寬豈似伊孤迥
0471b04: 迥赤條條無依無倚去汝等果爾膽怯老僧
0471b05: 如今與你們一丸安心藥喫汝等還曾聞毛
0471b06: 吞巨海芥納須彌之說乎毛與芥是無情之
0471b07: 物猶能吞能納又豈不聞心包太虛量周沙
0471b08: 界之說乎昔李渤刺剌史曾問歸宗曰聞貴教
0471b09: 須彌納芥子則不疑芥子納須彌莫是妄談
0471b10: 否宗曰聞秀才讀萬卷書是否曰是宗曰觀
0471b11: 公身量如椰子大萬卷書著在何處還知麼
0471b12: 只這個肉團紋路所通六根門頭種種塵境
0471b13: 無不貫徹這一點虛處猶能包太虛周沙界
0471b14: 況此須彌巨海乎但這個肉團孔竅纔有些
0471b15: 些粘痰遮蔽了即平日六根門頭所攬底一
0472a01: 切塵緣等事毫無知覺便是昏天黑地作顛
0472a02: 作狂去也且止是事你看老龐馬祖後再
0472a03: 見石頭頭云你自見老僧以來日用事作麼
0472a04: 生士云若問日用事即無開口處乃呈偈曰
0472a05: 日用事無別唯吾自偶諧頭頭非取捨處處
0472a06: 弗張乖朱紫誰為號丘山絕點埃神通并妙
0472a07: 用運水及搬柴若以傅大士夜夜抱佛眠之
0472a08: 偈較之則天地懸殊反不如個在家居士也
0472a09: 旦問汝等總是在家居士作麼生是日用事
0472a10: 莫是從早辰睡了便要穿衣穿衣了便要
0472a11: 喫飯喫飯了便要屙屎放尿屙屎放尿了便
0472a12: 要迎送客迎送客了便要抱子引孫抱
0472a13: 子引孫了或要燒火掃地從燒火掃地了或
0472a14: 也要運水搬柴既在這行戶且莫說是與不
0472a15: 是可謂無別若要唯吾自偶諧須見天地與
0472b01: 我同根萬物與我一體始相應耳頭頭非取
0472b02: 舍只是見色聞聲處如水中鹽味色裏膠青
0472b03: 水中月鏡中像取不得捨不得不可得中者
0472b04: 麼得處處弗張乖舉拂子曰喚著拂子即觸
0472b05: 不喚著拂子即背便是乖張底意思朱紫誰
0472b06: 為號言天地日月由人分別物物頭頭法
0472b07: 爾如然丘山絕點埃若人識得心大地無寸
0472b08: 土若論神通并妙用運水及搬柴你看這個
0472b09: 老頭子得了他兩個悟頭便有多少自在多
0472b10: 少受用賣弄道運水搬柴總是伊底神通妙
0472b11: 用就如一百觔底擔子他擔了何等穩當第
0472b12: 二個在家居士便不肯如此承當去如老僧
0472b13: 這裏現前一眾道友個個俱是頂天立地底
0472b14: 大丈夫漢口門又肚子也大只是不肯承
0472b15: 當當初子湖大師從半夜時分驀云有賊
0473a01: 有賊驚得那叢林僧眾亂跳捉賊趕賊被子
0473a02: 湖驀搊住一僧緊緊抱住云捉得也捉得
0473a03: 也其僧被子湖抱住慌慞了儘力急救云
0473a04: 我不是賊我不是賊子湖輕輕托開云是則
0473a05: 是個賊你只是不肯承當又不見芙蓉訓問
0473a06: 歸宗某自出家尚未識佛宗曰我向汝說汝
0473a07: 還信否曰和尚誠言何敢不信宗曰即汝便
0473a08: 是曰如何保任宗曰一翳在目空華亂墜大
0473a09: 眾若論這個把手勸人行不得唯人自肯乃
0473a10: 方親下座。
0473a11: 晚上堂今晚不拏得拄杖來老僧恐你這
0473a12: 幾個一總嚇散了老僧便住不成山也且道
0473a13: 今日托物為由承機而去者一節怕老僧拄
0473a14: 杖子二節又怕梆子響便躲閃開了又一則
0473a15: 如閒神野鬼二則如五千退席五千退席且
0473b01: 置昔汾州無德禪師一日入堂謂眾曰老僧
0473b02: 昨夢祖禰與我索羹飯喫庫子為我買些葷
0473b03: 牲以了其事黃昏時祭畢令庫子散其餘盤
0473b04: 俱無納者禪師就庫司飲噉自若即寢息明
0473b05: 辰侵早禪和子束裝散去怨語曰酒肉和尚
0473b06: 豈堪依住耶唯慈明泉大道等七八輩在焉
0473b07: 禪師乃陞座曰不消老僧一陌紙錢幾塊肉
0473b08: 把這一隊閒神野鬼斷送去了也遂指住眾
0473b09: 云此眾無枝葉唯有諸真實下座老僧如今
0473b10: 不勞牽觔動骨傷神費力務去買紙錢刀肉
0473b11: 來退伊只用得一根拄杖并木梆子足矣雖
0473b12: 然老僧昨晚對伊道且將布袋口挽了你
0473b13: 們氣力轝來高高閣起罷如今又不然難道
0473b14: 老僧說法也欺汝等不濟而不說耶古人有
0473b15: 云皇天無二道聖人無兩心且如何是皇天
0474a01: 之道聖人之心不聞法華所謂密雲彌布一
0474a02: 雨普潤斯非法喻齊彰佛天無二道乎聖
0474a03: 與天只是一個無私而已巳豈有他乎老僧雖
0474a04: 不敢擬聖與天且如前晚為水雲等對真說
0474a05: 話雖年老多忘一篇語中說差了三個字既
0474a06: 曰將錯就錯觀汝等恰似將個棗了渾吞在
0474a07: 肚裏了只不曾咬嚼一咬嚼耳雖不能如古
0474a08: 人青州布衫麻三斤樹子乾屎橛死兒
0474a09: 頭金剛圈栗棘蓬等又若鐵釘飯木札羹嚼
0474a10: 不爛咬不破雖淡無滋味吞又吞不得吐又
0474a11: 吐不得底語相同但肯相體我這三個字差
0474a12: 處雖不禁咬嚼不可輕放過去了這是老
0474a13: 僧底意思兄弟你們還知麼中峰大師有個
0474a14: 偈子念你們聽了去罷逆之則怒順之歡天
0474a15: 下人情沒兩般肯信順窮還逆至眼開休把
0474b01: 自心瞞去。
0474b02: 上堂呼眾名畢曰俱在麼答在急索曰我
0474b03: 屎急且去著。
0474b04: 晚曰且如早辰老僧相喚底意思汝等會
0474b05: 得也未且置是事我且問汝等連日作務勞
0474b06: 苦不易汝等看做是自己已底事耶別人底事
0474b07: 耶眾俱答云是自己巳底事師曰幸爾你們不
0474b08: 曾看做別人底事若看做別人底事老僧明
0474b09: 日斷不要你們作務矣何故如此我知汝
0474b10: 等一個個都是拋家棄業離恩割愛父母丟
0474b11: 在荒草裏猶不暇顧既出家來將要隨老僧
0474b12: 學道速圖發明生死一著大事詎有閒工夫
0474b13: 為他人著忙耶喫了自己已底飯打野去耶
0474b14: 汝等會得這兩轉語麼會得便請歸家穩坐
0474b15: 自在安閒若爾不會未免終日奔波外邊走
0475a01: 且如何是自在安閒人更說個比喻如叢林
0475a02: 堂中安了五百單下只有一個安閒自在
0475a03: 底燒火做飯也是伊淘米擇菜也是伊運水
0475a04: 搬柴也是伊刷鍋洗碗也是伊鋪堂搬運莫
0475a05: 不總是這一箇安閒底如六祖在黃梅舂碓
0475a06: 雪峰在德山飯頭溈山在百丈作典座法
0475a07: 演在白雲做磨主總是且如何是波波外邊
0475a08: 走底人正是如今孤迥迥紐著鼻子將個蒲
0475a09: 團在僧堂坐不放底如牛頭未見四祖
0475a10: 馬師未遇南嶽俱胝未逢天龍等總是且如
0475a11: 何得兩般合轍相應去不如個在家俗漢
0475a12: 子道個日用事無別乃至運水及搬柴不妨
0475a13: 便合轍了也而今人只言窮理汝等不在
0475a14: 日用頭頭事物上體認向什麼處摸索老僧
0475a15: 只恐你們錯用工夫故此急且日用事又
0475b01: 如何體認雖總不離根塵對偶纔有認便
0475b02: 落緣塵分別影事上了楞嚴謂如第二個月
0475b03: 雖不曾離了月體要且不是真月只如離了
0475b04: 緣塵分別又向何處體認縱不緣塵了了分
0475b05: 明又恐落在識神設不分明了了又恐落在
0475b06: 無明大難大難憶南陽忠國師一日喚侍
0475b07: 者三侍者三應諾國師曰將謂吾辜負汝
0475b08: 是汝辜負吾且如老僧早辰相喚底意思與
0475b09: 國師喚侍者底意思何如饒汝等從朝至暮
0475b10: 波波汲汲做來只是辜負老僧還知麼頻呼
0475b11: 小玉元無事只要檀郎認得聲咄一聲下座。
0475b12: 上堂舉南泉一日同歸宗麻谷去禮忠國師
0475b13: 泉於路上畫一圓相云道得即去宗裏坐
0475b14: 谷作女人拜泉云恁麼則不去也二人為伊
0475b15: 挽之而回更不復去歸宗當時頗奈繩頭在
0476a01: 南泉手裏只得隱忍而退但云是甚麼心行
0476a02: 洎後南泉又同魯祖杉山歸宗四人辭馬祖
0476a03: 各住庵去泉又於分袂處插下拄杖云道得
0476a04: 也被這個礙道不得也被這個礙那時節
0476a05: 被歸宗拽起拄杖儘力著著實實打了一拄
0476a06: 杖曰者王老師又說甚麼礙與不礙老僧今
0476a07: 日暢快何似歸宗當時暢快若作歸宗只可
0476a08: 盡法又留什麼人情縱無氣力底拄杖更打
0476a09: 伊一兩下亦不為分外者王老師慣得其便
0476a10: 不打更待何時舉了云即今眾中還有王老
0476a11: 師麼若有請來老僧今晚更要與伊一頓為
0476a12: 甚如此豈不聞東村頭人家失了火西村頭
0476a13: 人家未免忙雖然如是路逢劍客須呈劍
0476a14: 不是詩人莫獻詩下座。
0476a15: 看經次有慧侍者獻鮮茶師云此乃是天
0476b01: 降下從地湧出耶者云偶爾烹得恭敬和尚
0476b02: 問曰你早晚聽老僧說話曉得否者云不曉
0476b03: 得師舉匙挑起牙云你如何曉得這個
0476b04: 者云現見師接曰既曉得我要喫他即送入
0476b05: 口云恁麼靈明又道不曉得者無語而退。
0476b06: 晚師云兄弟事不如此古之住持為眾說
0476b07: 話直得哀請懇求不得已巳而應命又曰從來
0476b08: 善知識亦無法與人說直要汝等自信自肯
0476b09: 然後相應如今老僧恰似有佛法無處要
0476b10: 與你們則不待哀請懇求趕你們來說也
0476b11: 雖然爭奈老僧道心不能久遠不得長與你
0476b12: 們說話不可輕忽不當做一件事且如我昨
0476b13: 日偶問一泥水匠人曰你看者竹子如此擾
0476b14: 亂為當風搖竹子為是竹子搖風彼云是風
0476b15: 搖竹子予云若無竹子你又向何處見風乎
0477a01: 彼即笑云是亦有理兄弟彼是一個工作世
0477a02: 諦中人見說得有個道理便亦肯信更說個
0477a03: 竹子無知風本無我所知在我而不在風竹
0477a04: 便躊信不及矣正六祖所謂非風動非旛
0477a05: 動仁者心動不其然乎雖然這個說話亦是
0477a06: 六祖當時應機建立之談未可以為必然當
0477a07: 知我心既屬於動而知非風旛動者并知非
0477a08: 非風旛動者又屬誰乎不然又豈有兩個耶
0477a09: 古人謂此心尚不得以有無名之況可以動
0477a10: 靜名跡局之者乎古人有言喚作一物即不
0477a11: 中更曰不是心不是佛不是物良有以也今
0477a12: 直不聽動靜為非心但聽為心之影響耳要
0477a13: 識心體麼譬如一顆大清淨摩尼寶珠內外
0477a14: 光明瑩徹淨無瑕穢無所不燭上至佛祖聖
0477a15: 賢菩提涅槃真如般若等云云下至天上人
0477b01: 間地獄餓鬼等趣以至世出世間一切等法
0477b02: 盡十方法界有情無情事事法法影子莫
0477b03: 不都映在這寶珠中汝等還知麼還見麼除
0477b04: 內六根外六塵根塵不相偶時你又向何
0477b05: 處見得這個影子乎縱饒外絕諸緣內守幽
0477b06: 閒猶是法塵分別靈明影子若爾矇然不知
0477b07: 又是一個無明塊子若於此有個入處即內
0477b08: 六根外六塵中六識三六一十八更加地水
0477b09: 火風空見識七大週總成了二十五個圓
0477b10: 通法門一一法門皆有菩薩已證入矣惟楞
0477b11: 嚴教主文殊選擇圓通娑婆世界眾生當
0477b12: 機唯耳根為最今日二月十九正是觀音大
0477b13: 士放身命底時節汝等若也要悟圓通今正
0477b14: 是時須從這裏入遂鳴指一下云聞麼良久
0477b15: 自答云聞又以指點空一下云不聞麼自答
0478a01: 云不聞乃曰聞性空時妙無比思修頓入三
0478a02: 摩地無緣慈力赴機明月影臨千澗水。
0478a03: 四月八日上堂靈光耿耿智體如如今古洞
0478a04: 然聖凡靡間向上一著由來千聖不傳放下
0478a05: 便休是衲僧尋常本事遂舉拂子云汝等眾
0478a06: 中還見這個麼若言不見除是汝等生來眼
0478a07: 盲若言見山僧但向伊道個瞎若更有言除
0478a08: 這兩瞎請師別道山僧更還向伊道個瞎
0478a09: 若於此未會須更聽山僧葛藤乃曰今辰四
0478a10: 月八日正是我釋迦如來當時示生降誕之
0478a11: 日捨身命處所以既從出家成道以來則有
0478a12: 曰淨法界身本無出沒大悲願力示有去來
0478a13: 又言法身無相藉法界以為身心智無依等
0478a14: 太虛而為量所言法界者即四聖六凡是也
0478a15: 上至諸佛下至一切含靈莫不總是我如來
0478b01: 一個根本法身更言法界有四所言事法界
0478b02: 理法界事理無礙法界事事無礙法界該盡
0478b03: 世間出世間法矣然總爾既是一個如來法
0478b04: 身則何處更有個眾生可度也耶以有大悲
0478b05: 願力故示同人生死同人壽命同人好惡同
0478b06: 人取捨同人哀樂同人是非於是中間遂有
0478b07: 佛道可成有眾生可度然有眾生即有佛有
0478b08: 佛即有眾生皆不出我一念靈知之心所以
0478b09: 一念悟去即佛一念迷即眾生又一念善即
0478b10: 天堂一念惡即地獄所謂心佛眾生三無差
0478b11: 別即心即佛不其然乎山僧今日忽想起世
0478b12: 間前後不識有多少路見不平之輩務要別
0478b13: 尋一個人要與我老釋迦比勝負較優劣殊
0478b14: 不知我釋迦如來是何等一個面目還知我
0478b15: 釋迦如來跟立地處麼還曾夢見我釋迦
0479a01: 如來頂相麼故云舉手攀南斗身倚北辰
0479a02: 出頭天外看誰是我般人師言至此起身讚
0479a03: 偈云天上天下無如佛十方世界亦無比世
0479a04: 間所有我盡見一切無有如佛者遂急索曰
0479a05: 雖然如是雲門大師來也乃擲拂子下座。
0479a06: 晚靜虛王茂士從萬曆庚子冬渡江遠來
0479a07: 訪老僧於荊溪龍池山中同眾藜羹藿飯不
0479a08: 親文字唯事蒲團竹椅以至廢寢忘餐期於
0479a09: 徹證而後已一連住了八個月日乃因家間
0479a10: 世故尋逼而去在山時每勸老僧為眾開示
0479a11: 并與徒輩說法當時老僧堅執不肯應命不
0479a12: 是不肯應命但當時我思無可與伊說得雖
0479a13: 然如今始有些些可說正要與伊說又不
0479a14: 在此矣兄弟你道老僧當時無得說是耶如
0479a15: 今有得說是耶汝等試道看有云和尚當時
0479b01: 畢竟該說師咄云還知如今說底即是當時
0479b02: 不說底麼還知當時不說底即是如今說底
0479b03: 麼曰恁麼則和尚有說無說俱不可思議耶
0479b04: 師打一棒曰汝何著相見老僧嘴動便謂說
0479b05: 法見嘴不動便謂不說法耶更打一棒曰珍
0479b06: 重。
0479b07: 六月六日師因施主入山請為大眾陞座說
0479b08: 法師強據座曰山僧從住持來半月一陞座
0479b09: 五日一小今日施主勉令登座為眾說法
0479b10: 恰似節外生枝大不疾溜良久云咦尋常日
0479b11: 午不打三更今日分明黑月當晝舉拂子召
0479b12: 大眾云會麼猛虎不喫伏肉不憶獵人未及
0479b13: 拔箭以割鮮正恁麼時當究不究烏又待夫
0479b14: 嘔屍爛而醯臭咄一聲下座。
0479b15: 僧問如何是佛祖奇特事師曰蝦捕大蟲
0480a01: 僧云恁麼則不為奇特也師曰兒捉老鼠
0480a02: 僧禮拜起師振威一喝僧云和尚為什麼放
0480a03: 某甲不過師急索曰老僧有事你且去。
0480a04: 一日侍者圓地跪榻前懇曰某甲從出家學
0480a05: 道以來尚未有個入處望和尚方便使某日
0480a06: 用如何用心師曰汝若不會衣喫飯屙屎
0480a07: 放尿須要老僧教汝老僧本分但只衣喫
0480a08: 飯屙屎放尿隨緣度時而已別無甚神通方
0480a09: 便奇特巧妙處汝更有甚疑地曰只疑一句
0480a10: 偈云正恁麼時誰會得師曰你且去待別時
0480a11: 來與你說師一日見伊從方丈前過去遂呼
0480a12: 某甲地即應諾走入門來師曰你去為我喚
0480a13: 圓地來地踟曰某即是圓地師動容有間
0480a14: 曰你即是圓地我如何不認得你地復踟
0480a15: 無語師喝曰且去。
0480b01: 僧問如何是佛師云千峰雪色照人寒問如
0480b02: 何是法師云春水平江匝匝波問如何是僧
0480b03: 師云歸依似木人僧云學人不會師曰爭怪
0480b04: 得老僧乃叱曰禮拜了堂去僧禮畢纔行
0480b05: 師召曰闍黎僧回首師云虛生浪死漢去。
0480b06: 持華嚴經僧至問學人久誦此經未諳四法
0480b07: 界旨師曰汝但從頭問來僧云如何是事法
0480b08: 界師起拳示之僧又問如何是理法界師
0480b09: 亦拳示之并問理事無礙法界洎事事無
0480b10: 礙法界俱以拳示之僧不省去問堂中第一
0480b11: 座曰某甲久誦華嚴不明四法界旨來問堂
0480b12: 頭和尚凡四問四以拳示之何耶座云會麼
0480b13: 僧答不會座曰汝但從頭問來僧即問如何
0480b14: 是事法界座云即拳頭豈不為所舉乎又問
0480b15: 如何是理法界座云即能舉又豈異於拳頭
0481a01: 乎又問如何是理事無礙法界座云即拳頭
0481a02: 便是能所豈能所外別有一拳乎僧曰然則
0481a03: 如何是事事無礙法界耶座云若言事事無
0481a04: 礙豈拳指瞬目揚眉而已巳以至輥毬
0481a05: 舞笏打地擎叉把釣呈橈張弓放箭盡圓相
0481a06: 作女人拜而四法界旨莫不該通攝盡又豈
0481a07: 止在僧在俗是女是男燒香禮佛擊磬敲魚
0481a08: 打捶鐘吹螺奏樂迎待客抱子引孫梳
0481a09: 頭洗臉喫飯穿衣搖綿織布績苧撚麻點沸
0481a10: 調羹攢花簇錦抗土掘地種穀栽禾寫字讀
0481a11: 書操戈放彈莫不咸承此力深契斯旨也其
0481a12: 僧再拜退復至堂頭和尚處禮謝懺悔師云
0481a13: 你去見何人來僧云某甲於和尚前未有入
0481a14: 處蒙堂中第一座為某甲開通一線師令侍
0481a15: 者喚首座至責云汝何多事為伊饒舌座云
0481b01: 和尚若嫌此等說以為饒舌即華嚴楞嚴又
0481b02: 何須讀師驀起拳云汝謂此是權耶實耶
0481b03: 為有耶為無耶是多是少為是為非速道速
0481b04: 道座擬議師即振威喝出。
0481b05: 一日有客入山訪師從容語及禪門中事客
0481b06: 因歎息師云何也曰弟子曾閱傳燈錄當初
0481b07: 大法鼎盛時前輩諸大老發明教外別傳之
0481b08: 旨即激揚酬唱之語歷歷可觀洎至我明正
0481b09: 德嘉靖間出個天奇老人并無聞笑巖二三
0481b10: 老大似知有不肯草草只是未大發揚今時
0481b11: 少室但存規模體式虛行故事正是業識茫
0481b12: 茫無本可據者也近年來有個杜撰長老倣
0481b13: 效成風出自少室到處行棒行喝懸知少室
0481b14: 今時無此機竅第恐是無根之草終成敗壞
0481b15: 師云不然當初釋迦老子成道後號召弟子
0482a01: 人天百萬說法如雲如雨應機似電似雷你
0482a02: 看伊幾十年中間曾見個什麼師法又遇那
0482a03: 個作家來便乃如此汝豈不聞佛說諸經教
0482a04: 中皆謂佛從無量劫來無一如來不從承事
0482a05: 過乃至謂三千大千世界無有芥子許地不
0482a06: 是伊捨身命處既是積功累德宿乘願力而
0482a07: 來方乃如是安知今日行棒行喝又非宿乘
0482a08: 願力如此乎而今且不獨一人兩人到處要
0482a09: 行棒行喝兼老僧雖居於深山窮谷邇年以
0482a10: 來也要行些棒喝且道老僧要行底棒喝是
0482a11: 效伊杜撰長老行底是效吾師笑巖和尚行
0482a12: 底是效德山黃檗臨濟大覺洎祖師如來行
0482a13: 底若果從人學底即虛而不實終成敗壞所
0482a14: 謂丈夫自有衝天志不向古人行處行然雖
0482a15: 此事不可從人學亦須是棒頭有眼始堪行
0482b01: 耳唯古人行喝喝須徹骨所以馬祖一喝直
0482b02: 得百丈三日耳聾古人行棒須要棒棒見血
0482b03: 所以黃檗打臨濟大覺打興化便是樣子客
0482b04: 曰為什麼古人行棒務要棒棒俾伊見血今
0482b05: 時行棒棒棒都在空裏師曰你且道打在空
0482b06: 裏底棒亦有眼麼若無眼一棒打不著所在
0482b07: 即禍生所以今時行棒與古時行棒甚異彼
0482b08: 此只虛行故事耳有個比喻比如官廳前皂
0482b09: 私受了犯人財賄棒棒只打在地上但只
0482b10: 聽得響何曾打著個人不信試看棒頭上曾
0482b11: 有些血星兒麼。
0482b12: 
0482b13: 
0482b14: 
0482b15: 龍池幻有禪師語錄卷之一
0483a01: 音釋
0483a02: 瘥楚懈切音衩疾愈也。蒲巴切音琶搔也。椰余切音邪作枒椰子木
0483a03: 名出交州其葉背面相似。痰徒監切音談病液。醯奚夷切音橀酸也酢末也。
0483a04: 賄虎猥切音悔財也財帛總名。
