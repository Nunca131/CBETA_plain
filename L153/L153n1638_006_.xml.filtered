0776b02: 郭凝之謹撰
0776b03: 雪嶠禪師淛之四明人也行遊武康禮高峰
0776b04: 祖塔遂結茆雙髻峰頂坐斷孤雲三十年喝
0776b05: 風棒月拈指吹毛已乃飛錫徑塢豎法幢於
0776b06: 千指庵頭傾波倒嶽一似龍湫欲沸而喝石
0776b07: 俱走師乃復返髻峰閉關掃而雙徑岑寂
0776b08: 又禮請拈燈一枝朝陽樓閣千峰行將揭迷
0776b09: 霧而開佛日矣不慧扣禮法席印有年第
0776b10: 見師洗月供餐裁雲補衲而孤情傲雪奇骨
0776b11: 撐霆悠遠長懷漻無聲若乃春霆發響而
0776b12: 驚蟄飛競幽泉高鏡神騰拂爾時拈提正
0776b13: 令撇智海於黑洋千七百則陳爛葛藤不用
0776b14: 作止啼之葉抑或舌吐蓮藏轉月之輪筆
0776b15: 燦空華繪天日之巧於時琴筑併奏笙竽俱
0777a01: 唱以風胎雨鷇之舌騁石火電影之機今讀
0777a02: 其拈頌古真如巨鰲贔大鵰繽翻振盪汪
0777a03: 流雷忭重淵者已維今狂慧蠹禪宗印靡統
0777a04: 千類萬聲自相喧聒然而聚沫作山吹網欲
0777a05: 滿傲自足於一漚孰與量溟渤之宏深哉大
0777a06: 師幼不識丁自心花開明走龍蛇於筆下又
0777a07: 不為呵罵佛祖行逕而詠懷淨土游戲樂邦
0777a08: 運悲智為慈航導法流歸心印直令蓮生火
0777a09: 宅而宗鏡重朗者矣大師性安林薄而津梁
0777a10: 不疲禪威無焰有不衫不履之至當機作
0777a11: 獅子吼則狐兔潛倘遇皮相士面冥山而
0777a12: 問郢雖轟雷破柱詎能為耳食者啟聰余不
0777a13: 慧自叩籌室于師有水乳之契緣借剞劂寸
0777a14: 刃為師斬藤絕蔓逗漏春枝而復有蕪辭叨
0777a15: 絮猶撒穢毘盧頂上師不予嗔乃相與破顏
0777b01: 微笑。時天啟七年丁卯歲夏六月廿有一日
0777b02: 序
0777b03: 自序
0777b04: 古人鼻孔大小常流未敢措辭摸索惟過量
0777b05: 人方許發言吐氣批判古今不然入地獄如
0777b06: 箭射予念無智庸人有何作用抱愚守癡久
0777b07: 臥空山拈華落草打水驚魚一笑一歌日逐
0777b08: 如此偶日不知何處降下一尊阿師撞入茅
0777b09: 茨捏住幾則公案索頌予笑曰汝何癡也縱
0777b10: 饒頌得祖師公案徹頭徹尾與汝分中有何
0777b11: 交涉若要理會西來大意畢竟向己已躬下透
0777b12: 出方可與古人相見汝等土心木膽說不肯
0777b13: 信不頌汝必謂我佛法有所咄薦取第一
0777b14: 座。
0777b15: 
0778a01: 雪嶠禪師語錄卷第六
0778a02: 學門人弘珠等編
0778a03: 拈頌
0778a04: 世尊纔生下乃一手指天一手指地周行七
0778a05: 步目顧四方曰天上天下惟吾獨尊。
0778a06: 拈世尊奇特忒煞奇特未免傍觀者哂。
0778a07: 頌。七步周行也不妨指天指地便郎當大
0778a08: 風吹倒梧桐自有傍人說短長
0778a09: 未離兜率已降王宮未出母胎度人已畢。
0778a10: 拈這個語話向青盲人說始得若遇明眼
0778a11: 人亂鎚一頓莫言不道。
0778a12: 頌。一園春色播江湖香入青絕妙圖非
0778a13: 但瞿曇能賣弄張三李四赤鬍鬚等閑註
0778a14: 破黃金面大好男兒不丈夫總使不移蛙
0778a15: 足跡那知早已落程途鵲嘻嘻兮鳥啼啼
0778b01: 這個風流在院西扶出樓臺公子貴活埋
0778b02: 跡牯牛蹄花明閨閣春多怨月落無勞
0778b03: 報曉莓爛石頭香醉眼何須土上更加
0778b04: 泥
0778b05: 世尊拈花。
0778b06: 拈世尊說法四十九年不知賺殺多少人
0778b07: 到這裏猶是放不下咄莫作是說高千
0778b08: 丈葉落歸根三乘十二分教乃拈華之註
0778b09: 世尊還記得麼。
0778b10: 頌。末後拈來花一枝露濃香冷報君知人
0778b11: 天百萬同長短何故偏消迦葉疑可惜許
0778b12: 春風遙送殘更雨
0778b13: 文殊白椎。
0778b14: 拈雙髻當時若在奪文殊椎子喝一喝
0778b15: 看那黃面老人作何去就。
0779a01: 頌。張郎沈醉一盃酒扶醉李郎醉更深不
0779a02: 顧根三尺水只貪縱步上高岑
0779a03: 阿難問迦葉曰師兄世尊傳金襴袈裟外別
0779a04: 傳個甚麼迦葉召阿難阿難應諾迦葉曰倒
0779a05: 門前剎竿著。
0779a06: 拈阿難善問迦葉善答迦葉答處阿難未
0779a07: 必會阿難問處迦葉赴機雖然如是要且
0779a08: 剎竿至今扶不起嗟別傳之旨迦葉其人
0779a09: 歟血脈久長從這裏流出。
0779a10: 頌。含無油不點燈清談待月眼惺惺剎
0779a11: 竿倒渾多事為指阿難過草亭迦葉老
0779a12: 仔細聽魚行水濁荻蘆青曹溪路上秋風
0779a13: 急驚起雁行飛不停
0779a14: 岟崛摩羅因持至長者門其家婦人正值
0779a15: 產難子母未分長者曰瞿曇弟子汝為至聖
0779b01: 何法可免產難羅曰我乍入道未知此法待
0779b02: 問世尊來相報及返白佛佛曰我自賢聖法
0779b03: 來未嘗殺生岟崛疾持佛語告之其婦當
0779b04: 時分娩。
0779b05: 拈岟崛傳言送語好與三十拄杖其婦當
0779b06: 時分娩且許一半何故貪觀天上月失
0779b07: 手中橈。
0779b08: 頌。墻角花容欲綻眉曉霜清冷蘊香池橫
0779b09: 開不在春枝上別有家風一奇
0779b10: 世尊因靈山會上五百比丘得四禪定具五
0779b11: 神通未得法忍以宿命智通各各自見過去
0779b12: 殺父害母及諸重罪於自心內各各懷疑於
0779b13: 甚深法不能證入於是文殊承佛神力遂手
0779b14: 握利持逼如來世尊乃謂文殊曰住住不
0779b15: 應作逆勿得害吾吾必被害為善被害文殊
0780a01: 師利爾從本已來無有我人但以內心見有
0780a02: 我人內心起時我必被害即名為害於是五
0780a03: 百比丘自悟本心如夢如幻於夢幻中無有
0780a04: 我人乃至能生所生父母於是五百比丘同
0780a05: 讚歎曰文殊大智士深達法源底自手握利
0780a06: 持逼如來身如佛亦爾一相無有二無
0780a07: 相無所生是中云何殺。
0780a08: 拈文殊殺佛則且從若無黃面老人打許
0780a09: 多葛藤五百比丘疑至今日尚未住手。
0780a10: 頌。莫笑他家忤逆兒戲房鑼鼓振天嘶住
0780a11: 住住透牛皮雨爛春風花滿池內心不起
0780a12: 如何也瓦解消萬劫疑
0780a13: 乾闥婆王獻樂。
0780a14: 拈乾闥婆王被世尊東扯西拽說得好
0780a15: 王雖而退且信一半。
0780b01: 頌。風不來不動田不跳草不動乾闥
0780b02: 婆王眼失睛埋冤迦葉偷糟甕
0780b03: 女子出定。
0780b04: 拈也奇怪文殊乃七佛之師因甚出女人
0780b05: 定不得且道利害在甚麼所在。
0780b06: 頌。子丑寅卯辰巳已午甲乙丙丁莫鹵瞥
0780b07: 然撞著李將軍石頭何用千鈞弩
0780b08: 龍尊者西天竺國人也亦名龍勝始於摩
0780b09: 羅尊者得法後至南印土彼國之人多信福
0780b10: 業祖為說法遞相謂曰人有福業世間第一
0780b11: 徒言佛性誰能之祖曰汝欲見佛性先須
0780b12: 除我慢彼人曰佛性大小祖曰非大非小非
0780b13: 廣非狹無福無報不死不生彼聞理勝悉回
0780b14: 初心祖復於座上現自在身如滿月輪一切
0780b15: 眾惟聞法音不祖相彼眾中有長者子名
0781a01: 迦那提婆謂眾曰識此相否眾曰目所未
0781a02: 安能辨識提婆曰此是尊者現佛性體相以
0781a03: 示我等何以知之以無相三昧形如滿月
0781a04: 佛性之義廓然虛明言訖輪相即隱。
0781a05: 拈余觀此一甚為奇特而今目前眾生
0781a06: 稱悟道頗多不識曾見佛性體相如滿月
0781a07: 輪否若不自己已親見一番自稱見性悟道
0781a08: 者俱為戲論。
0781a09: 頌。吾心清淨同滿月一切影現於其中若
0781a10: 有若無不可取非現非比非聲色不屬陰
0781a11: 陽造化功而能造化諸品物祖佛豈能測
0781a12: 其際眾生朝夕輪回光輪光中如夢事
0781a13: 一一成現三摩地若離一切眾生界畢竟
0781a14: 心相不可得心相猶於業力邊亦有亦無
0781a15: 而顯現若人欲知自心體滌身垢穢同秋
0781b01: 水水清自然現其月洞達孤照不思議孤
0781b02: 照之功非在水水空滄溟豈無月因水清
0781b03: 淨而應之要知五蘊根本處一鎚錐碎娘
0781b04: 生鼻四大原無似空幻覺之通身蓮花莖
0781b05: 晝夜香風吹入眉眉間毛孔皆諸佛佛是
0781b06: 何人我亦誰我無我故同諸佛君欲起念
0781b07: 黑雲生埃塵面面飛蓬孛仙人外道及邪
0781b08: 魔總入珠體非外物魔王持刀欲斬水水
0781b09: 不成痕月不動春秋夏月及冬季時時不
0781b10: 出心空界地獄天堂翻覆為或為牛馬或
0781b11: 狗或作人天或作祖俱在心相中來
0781b12: 六根晝夜光湛然淨潔無為若滿月囑付
0781b13: 癡愚莫動著動著好與三十棒
0781b14: 障蔽魔王領諸眷屬一千年隨從金剛齊覓
0781b15: 起處不得忽一日得見乃問云汝當依何住
0782a01: 我一千年覓汝起處不得菩薩云我不依有
0782a02: 住而住不依無住而住如是而住。
0782a03: 拈金剛齊菩薩太煞逗漏既如是而住怎
0782a04: 麼又被魔王覷破妙喜老人云一千年隨
0782a05: 從底又是甚麼囫圇吞個棗若依徑山斷
0782a06: 總之不然既不見金剛齊隨從一千年作
0782a07: 麼既有可隨從者忽有可見者豈非二金
0782a08: 剛齊也且要問伊二人那裏過日。
0782a09: 頌。妙喜老人下一語大似囫圇吞個棗塞
0782a10: 北春寒凍馬蹄江南地暖先青草有住無
0782a11: 住且放過朝夕隨從底事好金剛齊還知
0782a12: 道楊花粘地一些些袖裏風光都靠倒
0782a13: 臺山子。
0782a14: 拈臺山路上少這婆子不得自從趙州勘
0782a15: 破後直至於今草漫漫地東倒西擂。
0782b01: 頌。臺山婆臺山婆死去十分沒奈何開眼
0782b02: 受人穿鼻孔惡人自有惡人魔
0782b03: 大隨和尚庵側有一龜僧問一切眾生皮裹
0782b04: 骨這個眾生為甚骨裹皮師拈草履覆龜背
0782b05: 上僧無語。
0782b06: 拈還知麼大隨和尚拈草鞋覆烏龜不
0782b07: 是好心這僧無語口似磉盤。
0782b08: 頌。皮裹骨骨裹皮草鞋拈得覆烏龜風吹
0782b09: 日渾無事不怕人來問著渠
0782b10: 溈山問香嚴我聞汝在百丈先師處問一答
0782b11: 十問十答百此是汝聰明靈利意解識想生
0782b12: 死根本父母未生時試道一句看師被一問
0782b13: 直得茫然歸寮將平日看過底文字從頭要
0782b14: 尋一句酬對竟不能得乃自歎曰畫餅不可
0782b15: 充饑屢乞溈山說破山曰我若說似汝汝已
0783a01: 後罵我去我說底是我底終不干汝事師遂
0783a02: 將平昔所看文字燒曰此生不學佛法也
0783a03: 且作個長行粥飯僧免役心神乃泣辭溈山
0783a04: 直過南陽忠國師遺蹟遂憩止焉一日芟
0783a05: 除草木偶拋瓦礫擊竹作聲忽然省悟遽歸
0783a06: 沐浴焚香遙禮溈山讚曰和尚大慈恩逾父
0783a07: 母當時若為我說破何有今日之事乃有頌
0783a08: 曰一擊忘所知墮落深坑裏更不假修持秤鎚鐵打的
0783a09: 動容揚古路切莫錯認著不墮悄然機猶是第二義處
0783a10: 處無跡只道得一半聲色外威儀無人識得渠諸方
0783a11: 達道者冬瓜茄子不生耳躲咸言上上機少賣弄溈山聞
0783a12: 得謂仰山曰此子徹也仰山不肯師又呈頌
0783a13: 曰去年貧未是貧今年貧始是貧去年貧猶
0783a14: 有卓錐之地今年貧錐也無仰曰如來禪許
0783a15: 師弟會祖師禪未夢見在師復有頌曰我有
0783b01: 一機瞬目視伊若人不會別喚沙彌仰乃報
0783b02: 溈山曰且喜閑師弟會祖師禪也。
0783b03: 拈仰山逼師弟落水香嚴一命償一命若
0783b04: 不著無底靴怎解入龍宮。
0783b05: 頌。無事長林掃地來蒼擊竹頂門開溈
0783b06: 山今日分明道五月霜花照石苔
0783b07: 臨濟三頓棒。
0783b08: 拈三度問話三度被打總之毒根深種不
0783b09: 知痛癢若無大愚點破何處見有臨濟兒
0783b10: 孫橫行天下。
0783b11: 頌。尊宿當年心太孤生機斷送入紅爐尿
0783b12: 鬼子如何道肋下還拳有大愚
0783b13: 僧問雪峰古澗寒泉時如何峰曰睜目不見
0783b14: 底曰飲者如何峰曰不從口入其僧舉似趙
0783b15: 州州曰不從口入不可從鼻孔裏入僧卻郤問
0784a01: 古澗寒泉時如何州曰苦曰飲者如何州曰
0784a02: 死後雪峰聞得自此三年不答話。
0784a03: 拈雪峰老老大大未免隨人起倒趙州若
0784a04: 無這僧何處得見雪峰雙髻今日將二老
0784a05: 縛作一束拋在春風堆裏任他花開花落
0784a06: 還有人與二老雪屈者麼。
0784a07: 頌。五里一箇亭十里一箇舖方便有多岐
0784a08: 出門不認貨雪峰老何處討波江上釣
0784a09: 魚舟夾岸荻花秋正好殘更不必著精神
0784a10: 伸莫愁天地杳
0784a11: 百丈再。
0784a12: 拈父子互換縱奪可觀冷眼看來總是白
0784a13: 地上弄精魂。
0784a14: 復拈馬祖一喝坐斷諸佛頂何人敢向
0784a15: 此說是大機大用尚未識馬祖這一喝在
0784b01: 百丈自得三日耳聾猶是指迷跡之象
0784b02: 豈但三日耳聾為然哉頌三日耳聾也大
0784b03: 奇業風揭塞髑髏泥而今鼓弄唇皮者能
0784b04: 得幾人像阿師何以故此處無銀三十兩
0784b05: 咄。
0784b06: 頌。馬祖一喝重須彌不落空山萬級梯未
0784b07: 有祖師先有喝聾百丈不聾妻宗風高
0784b08: 起飛龍象狐隊沉淪弄鼓鼙何似青天揮
0784b09: 霹靂藥山一笑與君齊
0784b10: 洛浦到夾山不禮拜乃當面叉乂手而立山曰
0784b11: 棲鳳巢非其同類出去師曰自遠趨風請
0784b12: 師一接山曰目前無闍此間無老僧師便
0784b13: 喝山曰住住且莫草草雲月是同溪山
0784b14: 各異截斷天下人舌頭即不無闍爭教無
0784b15: 舌人解語師佇思山便打因茲服膺。
0785a01: 拈笑殺人將謂洛浦有多少奇特到此未
0785a02: 免被人驀面咒殺活得來幾時也。
0785a03: 頌。鐵鷂高翔極盡空了無江海別相通苦
0785a04: 哉忽地天崩倒合殺從教飛活龍
0785a05: 瑯琊覺和尚問舉和尚近離甚處舉曰兩浙
0785a06: 曰船來陸來曰船來曰船在甚處曰步下曰
0785a07: 不涉程途一句作麼生道舉以座具摵一摵
0785a08: 曰杜撰長老如麻似粟便拂袖而出瑯琊問
0785a09: 侍者此是甚麼人曰舉上座瑯琊遂下旦過
0785a10: 問莫是舉上座麼莫怪適來相觸忤舉便喝
0785a11: 復問長老何時到汾陽曰某時到舉曰我在
0785a12: 浙江早聞汝名元來見解秪如此何得名播
0785a13: 寰宇瑯琊遂作禮曰慧覺罪過。
0785a14: 拈拳來去此是衲僧家本分鉗鎚若將
0785a15: 破提籃盛水救火非惟不能息其燄笑殺
0785b01: 傍觀者三十年後有人說破。
0785b02: 頌。黑霧紛紛潑面來手持玉笏歎悠哉電
0785b03: 光影裏穿針眼線重重挑不開
0785b04: 僧法眼文益和尚立次師指簾時有僧同
0785b05: 去捲師曰一得一失。
0785b06: 頌。牛角撐撐虎角垂十分顏色著春枝可
0785b07: 憐拽角攀枝者闔地一交雙泥
0785b08: 南岳芭蕉庵谷泉禪師與慈明遇一毒龍湫
0785b09: 捉明衣同浴明掣肘徑去師解衣跳入霹靂
0785b10: 隨至腥風吹雨明蹲草中須晴霽師引頸
0785b11: 出波間曰。
0785b12: 拈谷泉作風作顛毒龍不敢動其一毫毛
0785b13: 慈明老老大大猶有這個在。
0785b14: 頌。谷泉忒殺作風顛一撥龍湫浪括天雷
0785b15: 雨至今如不息慈明抱死草中眠
0786a01: 普化和尚或城市或塚間振一鐸曰明頭來
0786a02: 明頭打暗頭來暗頭打四方八面來旋風打
0786a03: 虛空來連架打一日臨濟令僧捉住曰總不
0786a04: 恁麼來時如何師拓開曰來日大悲院裏有
0786a05: 齋。
0786a06: 拈普化和尚恁般作怪被臨濟鼻孔一捏
0786a07: 酸去十分若無大悲院躲得過何處見有
0786a08: 普化。
0786a09: 頌。大悲院裏有齋喫普化親曾赴此回茶
0786a10: 熟飯香人正餓放開窮漢肚皮來
0786a11: 高峰大師隨侍雪巖欽和尚赴天寧中間因
0786a12: 被詰問日間浩浩時作得主麼答云作得主
0786a13: 又問睡夢中作得主麼答云作得主又問正
0786a14: 睡著時無夢無想無見無聞主在甚麼處到
0786a15: 這裏直得無言可對無理可伸和尚卻郤囑云
0786b01: 從今日去也不要你學佛學法也不要你窮
0786b02: 古窮今但只饑來喫飯困來打眠覺來抖
0786b03: 擻精神我遮一覺主人公畢竟在甚處安身
0786b04: 立命雖信得極遵守此語奈資質遲鈍轉見
0786b05: 難明遂有龍之行即自誓云一生做個
0786b06: 癡獃漢定要見遮一著子明白經及五載一
0786b07: 日寓庵宿睡覺正疑此事忽同宿道友推枕
0786b08: 子墮地作聲驀然打破疑團如在網羅中跳
0786b09: 出追憶日前所疑佛祖訛公案古今差別
0786b10: 因緣恰如泗州見大聖遠客還故鄉元來只
0786b11: 是舊時人不改舊時行履處自此安邦定國
0786b12: 天下太平一念無為十方坐斷。
0786b13: 拈賊不打貧兒家高峰到此趕得主人公
0786b14: 飛走通身冷汗不知遺下甚麼地方向枕
0786b15: 子邊打破家私至今主人公影也不見一。
0787a01: 頌。一捺捺倒扒不起渾身沒在爛泥裏驀
0787a02: 然枕子笑呵呵咄喫瓔珞粥的不是你
0787a03: 巖頭禪師值沙汰於湖邊作渡子兩岸各
0787a04: 挂一板有人過渡打板一下師曰阿誰或曰
0787a05: 要過那邊去師乃舞棹迎之一日因一婆抱
0787a06: 一孩兒來乃曰呈橈舞棹即不問且道婆手
0787a07: 中兒甚處得來師便打婆曰婆生七子六箇
0787a08: 不遇知音秪這一箇也不消得便拋向水中。
0787a09: 拈這婆子雙髻若是巖頭和這婆子送向
0787a10: 水中令他母子聚頭無離骨肉。
0787a11: 頌。不消這個意如何賣弄家私臭老婆惡
0787a12: 浪千層捲殘月萬山愁斷白雲多
0787a13: 百丈卷席。
0787a14: 拈百丈出捲席冤有家債有主不必論量
0787a15: 野鴨子向何處安頓。
0787b01: 頌。沒意味的老古錐惡聲早已巳播今時卷
0787b02: 席漫狐疑不是箇中人不知
0787b03: 玄沙和尚道鐘中無鼓響鼓中無鐘聲鐘鼓
0787b04: 不交句句無前後。
0787b05: 頌。打破鼓撞破鐘玄沙佛法信難通江山
0787b06: 如畫杳然立流水一條道不同
0787b07: 大事未明如喪考妣大事已巳明如喪考妣。
0787b08: 頌。孰言春色無高下藍者是藍青者青試
0787b09: 問禪流高著眼莫將犬吠作驢鳴
0787b10: 南泉斬。
0787b11: 拈南泉斬兒拋磚引玉誰知兩堂都是
0787b12: 個飯袋子可惜許。
0787b13: 頌。刀下兒何俊哉腥風千古動人哀這
0787b14: 些面目儼然在我亦幾番呼喚回
0787b15: 趙州自外歸師舉前話示之州乃脫草鞋安
0788a01: 頭上而出師曰子若在即救得兒也。
0788a02: 拈咄是何言歟頂草鞋出去大似西施戴
0788a03: 箬。
0788a04: 頌。趙州婁陡狗酒酉無端頂草鞋走直
0788a05: 饒三搭不回頭未免早落他人手
0788a06: 昔有婆子供養一庵主經二十年常令一二
0788a07: 八女子送飯給侍一日令女子抱定曰正恁
0788a08: 麼時如何主曰枯木倚寒巖三冬無煖氣女
0788a09: 子舉似婆婆曰我二十年秪供養得箇俗漢
0788a10: 遂遣出燒卻郤庵。
0788a11: 拈冷地看來這婆子也不唧何待遣出
0788a12: 這僧方燒且道雙髻意落在甚麼處具
0788a13: 眼者辨看。
0788a14: 復拈古人云無奈船何打破戽斗愚謂古
0788a15: 人之言針對針不差一些些深得婆子燒
0788b01: 庵之旨可謂一個鼻孔出氣今有杜撰長
0788b02: 老云無奈船何打破戽斗此乃黃金增色
0788b03: 耳吾不知此人作何見解便容易放出熏
0788b04: 人非惟不識燒菴打破戽斗之意兼之文
0788b05: 理不通見地不亮臨命終時寧不道個歷
0788b06: 歷分明悲哉真杜撰長老也且婆子二十
0788b07: 年供養得個俗漢這僧有枯木倚寒巖三
0788b08: 冬無煖氣之語婆子徵其道眼不明謂之
0788b09: 俗漢豈黃金增色為然哉若婆子將二十
0788b10: 年茶飯供養一狗子抱定曰正恁麼時如
0788b11: 何狗子搖頭顛尾較些子。
0788b12: 頌。正恁麼時會也麼漫勞更問我如何比
0788b13: 來一樣娘生肉徹底風流不較多
0788b14: 頌。茅堂俗漢一堆燒冷地烘烘好插蕉千
0788b15: 古訛都坐斷春風送雨夾花飄
0789a01: 有僧問報國照禪師祖佛塔廟為甚麼被
0789a02: 雷霹師曰通天作用為甚麼霹佛祖曰作
0789a03: 用處何處見有佛曰爭奈狼籍何曰見甚麼。
0789a04: 拈不霹祖佛更教伊霹阿那個。
0789a05: 頌。驀地青天霹靂來葛藤粉碎塔門開家
0789a06: 私未許庸人薦佛塔沉沉空劫
0789a07: 舍利弗默然天女不肯維摩默然諸大菩薩
0789a08: 讚嘆。
0789a09: 頌。生意各別共街走養家一般破苕帚籮
0789a10: 空籃空愁殺人茆店板橋啼狗
0789a11: 妙喜竹篦子話。
0789a12: 頌。好笑徑山竹篦脫苕帚柄相似刺剌著罔
0789a13: 明鼻孔女子從定而起
0789a14: 韓文公大顛。
0789a15: 拈大顛和尚賊過後張弓活埋他俗人雖
0789b01: 然如是秪救得一半。
0789b02: 頌。夜深賊被狗子咬墻洞慌忙補得好補
0789b03: 不好長安幾箇知天曉
0789b04: 魯祖尋常見僧來便面壁南泉聞曰我尋常
0789b05: 向師僧道向佛未出世時會取尚不得一箇
0789b06: 半箇他甚麼驢年去。
0789b07: 拈魯祖面壁若作佛法商量入地獄如箭
0789b08: 射。
0789b09: 頌。從來個事只尋常好肉何須作瘡久
0789b10: 坐自然腰折了清茶一盞濕枯腸
0789b11: 風動幡動六祖曰仁者心動。
0789b12: 拈六祖在黃梅得些子氣息向這裏便亂
0789b13: 撒也只是箇賣柴翁。
0789b14: 頌。風動幡動元無過不動風幡更甚麼堪
0789b15: 笑新州盧行者生枝節外便訛
0790a01: 楊岐乍住屋壁滿盡撒雪珍珠縮項
0790a02: 暗嗟噓返憶古人樹下居。
0790a03: 頌。枯柳殘暘雪片輕草堂墜落兩三楹板
0790a04: 門久不關風月趙老胡蘆挂不成
0790a05: 莫將尚書謁南堂靜禪師咨心要堂使其
0790a06: 向好處提撕適如側俄聞穢氣急以手掩鼻
0790a07: 有省即偈曰從來姿韻愛風流幾笑時人向
0790a08: 外求萬別千差無覓處得來原在鼻大頭南
0790a09: 堂答曰一法纔通法法周縱橫妙用更何求
0790a10: 青蛇出匣魔軍伏碧眼胡僧笑點頭。
0790a11: 拈莫尚書向鼻尖頭摸得些臭氣便揚出
0790a12: 熏人南堂老漢好與三十棒何故養子不
0790a13: 教父之過。
0790a14: 頌。摸得黃金特地愁支離縱好漫風流當
0790a15: 時若作今時用截斷尚書臭鼻頭
0790b01: 梁山遠禪師上堂舉僧問楊岐如何是佛岐
0790b02: 曰三驢子弄蹄行曰莫這是麼岐曰湖南
0790b03: 長老。
0790b04: 拈要會三驢子落處須向驢胎馬腹裏
0790b05: 走一遍來見楊岐也不難不然饒你扯得
0790b06: 葛藤萬丈長出不得楊岐佛在三分天下
0790b07: 有其二以服事殷周之德其可謂至德也
0790b08: 已巳矣。
0790b09: 頌。東風花暖色依依在處墻頭蝴蝶飛
0790b10: 婦不聞天子太平晝夜不關扉
0790b11: 靈雲見桃花豁然大悟偈曰三十年來尋
0790b12: 客幾回葉落又抽枝自從一見桃花後直至
0790b13: 如今更不疑。
0790b14: 拈靈雲行三十年不知踏破幾許草鞋
0790b15: 若無桃花刺剌破眼睛更走三十年未是苦
0791a01: 在。
0791a02: 頌。遍界桃花歷亂開遊蜂香醉落紅腮如
0791a03: 何獨許靈雲見咄咄時人快道來
0791a04: 磨穿鞋底路悽悽一見桃花雙泥無限
0791a05: 風流只這是頭賺殺杜鵑啼
0791a06: 僧問馬祖離四句絕百非請師直指西來意
0791a07: 祖曰我今日勞倦不能為汝說得問取智藏
0791a08: 其僧乃來問師師曰汝何不問和尚僧曰和
0791a09: 尚令某甲來問上座師曰我今日頭痛不能
0791a10: 為汝說得問取海兄去僧又去問海百丈和
0791a11: 尚海曰我到這裏不會僧乃舉似馬祖祖
0791a12: 曰藏頭白海頭黑。
0791a13: 拈這僧非惟眼瞎亦復耳聾。
0791a14: 頌。簷前風過白雲斜幾度笙歌意轉犬
0791a15: 吠夜深途路客為貪花柳未歸家
0791b01: 花塢春風滿袖香紅紅白白兩相當那堪
0791b02: 更有多情者麥笛一聲過野塘
0791b03: 興化獎禪師謂克維那曰汝不久為唱導
0791b04: 之師曰不入這保社師曰會了不入不會
0791b05: 了不入曰總不與麼師便打曰克維那法
0791b06: 戰不勝錢五貫設饡飯一堂次日師自白
0791b07: 椎曰克維那法戰不勝不得喫飯即便出
0791b08: 院。
0791b09: 拈賊是小人智過君子興化跟被克
0791b10: 掀起半空過一小劫方得著地克古佛
0791b11: 其心安如海會麼賣盡衣單終不赤膊好
0791b12: 則好矣美則盡美生鐵橛子只不得喫飯。
0791b13: 頌。昨日喫飯今日饑得便宜處失便宜爛
0791b14: 泥上壁不得力劈面西風打活籬
0791b15: 德山托。
0792a01: 拈密啟其意壁上貼門神低頭歸方丈慚
0792a02: 惶殺人果與尋常不同毫有差天地懸
0792a03: 隔也秪得三年活我為法王於法自在豈
0792a04: 受人塗污咄咄。
0792a05: 頌。出門不利情不相逢都是生冤家歸
0792a06: 去罷較些些亂啼春鳥落藤花
0792a07: 霞慧林寺遇天大寒取木佛燒火向院主
0792a08: 訶曰何得燒我木佛師以杖子撥曰吾燒
0792a09: 取舍利主曰木佛何有舍利師曰既無舍利
0792a10: 更取兩尊燒主自後眉鬚墮落。
0792a11: 拈院主便恁麼道因甚眉鬚墮落具眼者
0792a12: 試說看。
0792a13: 頌。中堂虎坐面門穿彗孛星飛入子年掩
0792a14: 室春風家裏過不知花落草芊芊
0792a15: 一喝分主照用一時行。
0792b01: 拈臨濟和尚提唱空王佛向上一著可謂
0792b02: 搆村迭店暗裏書符忽遇無舌人他喝不
0792b03: 得又作麼生主俱隱照用俱瞎佛法無
0792b04: 靈驗。
0792b05: 頌。桃李花開三月天滿園青白潑人寒枝
0792b06: 頭春倦吹微細砌地殘紅不耐看
0792b07: 一句中具三玄一玄中具三要。
0792b08: 拈人人盡道臨濟和尚是個白拈賊到這
0792b09: 裏話不虛傳咄其言不當。
0792b10: 頌。春曉黃鶯翠微遊人陌上踏歌歸紙
0792b11: 錢縷縷堆寒食遍野青古墓暉
0792b12: 佛照燒木佛有舍利天然燒木佛無舍利。
0792b13: 拈我也道。
0792b14: 頌。丹霞佛照一坑埋誰向爐邊拾死柴千
0792b15: 古路亭寒索索逼人舍利滿青鞋
0793a01: 有秀才看千佛名經問曰百千諸佛但見其
0793a02: 名未審居何國土還化物也無師曰黃鶴樓
0793a03: 崔灝題後秀才還曾題也未曰未曾師曰得
0793a04: 閒題取一篇好。
0793a05: 拈可惜一座黃鶴樓被長沙和尚埋沒殺
0793a06: 千佛名經裏許喚作註解得麼癡人面前
0793a07: 勿得說夢。
0793a08: 頌。塞鴈一聲喉舌冷悽悽蘆笛月明中荒
0793a09: 塘跡無漁火徒有秋拂暗風
0793a10: 僧問洞山初和尚牛頭未見四祖時如何山
0793a11: 云楖木拄杖見後如何山云竇八布衫。
0793a12: 拈洞山和尚大似不唧將別家拄杖布
0793a13: 衫作自己已物與他人若是個皮下有血的
0793a14: 衲僧拄杖布衫一時安置竇八郎赤條條
0793a15: 過日豈不悲哉。
0793b01: 頌。竇八布衫不禦寒七穿八穴破闌殘自
0793b02: 從一見祖師後燈盞茶瓶盡入官
0793b03: 僧問初和尚如何是諸佛出身處山云寒山
0793b04: 不語拾得笑。
0793b05: 拈屈哉苦哉這兩個風顛漢自由自在自
0793b06: 喜自悲與他諸佛影無交涉扯來填溝塞
0793b07: 壑有屈無處。
0793b08: 頌。寒山不語拾得笑覿面與君說破了花
0793b09: 落苔深春雨時曹兵敗走華容道
0793b10: 僧問如何是佛山云麻三斤。
0793b11: 拈洞山定盤星也不識向秤鎚上辨斤兩。
0793b12: 頌。如何是佛麻三斤搓得一條釣桶繩枯
0793b13: 草井邊風雨爛年深日久變成精
0793b14: 趙州問一婆子甚麼處去婆云偷趙州筍去
0793b15: 師曰忽遇趙州又作麼生婆便與一掌師休
0794a01: 去。
0794a02: 拈夜眠侵曉起更有不眠人婆子一掌趙
0794a03: 州猶如啞子喫黃雖然這婆子也是看
0794a04: 孔著楔未是好手。
0794a05: 頌。趙州慣使上頭關活脫齒牙若山今
0794a06: 日偶逢花面虎雖無傷命血潺潺這一掌
0794a07: 那一掌竹林深處倦將還相逢狹路難回
0794a08: 避唱個山歌也當閒
0794a09: 黃檗運禪師因有六人新到五人作禮中一
0794a10: 人提起坐具打一圓相師曰我聞有一隻獵
0794a11: 犬甚惡僧云尋羊聲來師曰羊無聲到
0794a12: 汝尋僧云尋羊跡來師曰羊無跡到汝
0794a13: 尋僧云尋羊蹤來師曰羊無蹤到汝尋
0794a14: 僧云與麼則死羊也師便休去明日陞堂
0794a15: 曰昨尋羊僧出來僧便出師曰昨日公案
0794b01: 未了老僧休去你作麼生僧無語師曰將謂
0794b02: 是本色衲僧元來是義學沙門便打出。
0794b03: 拈黃檗幸是作家何不當時便打出須
0794b04: 待明日且道黃檗意作麼生這僧既會尋
0794b05: 羊蹤跡來又不會黃檗休去非惟義學
0794b06: 沙門還是脫空奴子。
0794b07: 頌。要覓羊蹤跡無村農钁罷晚來沽滿
0794b08: 林寒鵲爭枝聚風送餘音不當烏
0794b09: 仰山隨溈山游山到盤陀石上坐師侍立次
0794b10: 忽銜一紅柿落在面前溈拾與師師接得
0794b11: 洗了度與溈溈曰子甚處得來師曰此是和
0794b12: 尚道德所感溈曰汝也不得無分即分半與
0794b13: 師。
0794b14: 拈你看溈山父子譚禪盡是平實語言著
0794b15: 著不離紅柿一枚何似大地眾生性命不
0795a01: 出溈山父子舌尖上吞吐子供養序品
0795a02: 第一可謂佛法人情事事皆到。
0795a03: 頌。溈山倦坐興偏賒飛箇兒也作家何
0795a04: 處啣來紅柿子溈山父子當盃茶
0795a05: 仰山一日有梵僧從空而至師曰近離甚處
0795a06: 僧云西天師曰幾時離彼僧云今早師曰何
0795a07: 太遲生僧云遊山玩水師曰神通遊戲即不
0795a08: 無佛法須還老僧始得僧云特來東土禮文
0795a09: 殊遇小釋迦遂出梵書貝多葉與師作禮
0795a10: 乘空而去自此號小釋迦。
0795a11: 拈這胡僧不識是誰家之子返得恁麼
0795a12: 快便仰山小釋迦梵僧口邊得名一時佛
0795a13: 法隆盛若依語風斷小釋迦不合受伊梵
0795a14: 書貝多葉既受應當與梵僧三十拄杖何
0795a15: 故世無不答之禮文殊哂之。
0795b01: 頌。飛來一錫禮文殊遊戲雲作便輿風
0795b02: 細細雨仰山古佛一茅廬道人錯落
0795b03: 天中月不合他一梵書
0795b04: 瑞州九峰道虔禪師福州人也嘗為石霜侍
0795b05: 者洎霜歸寂眾請首座繼住持師白眾曰須
0795b06: 明得先師意始可首座曰先師有甚麼意師
0795b07: 曰先師道休去歇去冷湫湫地去一念萬年
0795b08: 去寒枯木去古廟香爐去一條白練去其
0795b09: 餘即不問如何是一條白練去首座曰這箇
0795b10: 秪是明一色邊事師曰元來未會先師意在
0795b11: 首座曰你不肯我那但裝香來香斷處若
0795b12: 去不得即不會先師意遂裝香香未斷座
0795b13: 已脫去師拊其背曰坐脫立亡即不無先師
0795b14: 意未夢見在。
0795b15: 拈若論九峰逼殺泰首座理合喫二十棒
0796a01: 首座未會先師意惑亂大眾三十拄杖一
0796a02: 杖較不得泰首座脫去如此迅速果然難
0796a03: 得無奈達磨大師先曾說破不論禪定解
0796a04: 脫惟論見性成佛今泰首座錯解石霜之
0796a05: 語單修枯定一色邊作活計若當時九峰
0796a06: 拊背迸出活眼曰先師意管教九峰滿
0796a07: 面慚惶容身無地如紙衣道者見曹山山
0796a08: 云莫是紙衣道者麼者諾山曰如何是紙
0796a09: 衣下事者曰一裘纔挂體萬事悉皆如山
0796a10: 曰如何是紙衣下用者進前三步脫去山
0796a11: 曰秪解恁麼去不解恁麼來者即開眼問
0796a12: 曰一靈真性不假包胎時如何山曰未是
0796a13: 妙者曰如何是妙山曰不借借者脫去這
0796a14: 箇纔是語風今日與首座代一語九峰若
0796a15: 問如何是一條白練去便與劈脊一棒。
0796b01: 頌。白練千尋孰可攀影無顏色似人間苦
0796b02: 哉錯會先師意脫去妨他路轉頑九峰老
0796b03: 語忒辣祖氣岸從來惡把住須彌不放
0796b04: 行更添下千斤索
0796b05: 僧問大梅如何是祖師西來意大梅曰西來
0796b06: 無意鹽官聞乃曰一箇棺材兩箇死漢。
0796b07: 拈大梅猶自可鹽官苦殺人三箇也有。
0796b08: 頌。答處虛虛江上風一枝搖落荻花叢漁
0796b09: 舠輕放瀟湘月那得魚龍入網中故使傍
0796b10: 觀發一笑雙雙驚起宿沙鴻
0796b11: 雲門匡真禪師到江州有陳尚書請齋纔見
0796b12: 便問儒書即不問三乘十二分教自有座主
0796b13: 作麼生是衲僧行事師曰曾問幾人來書
0796b14: 曰即今問上座師曰即今且置作麼生是教
0796b15: 意書曰黃卷赤軸師曰這箇是文字語言作
0797a01: 麼生是教意書曰口欲譚而辭喪意欲緣而
0797a02: 慮忘師曰口欲譚而辭喪為對有言意欲緣
0797a03: 而慮忘為對忘想作麼生是教意尚書無語
0797a04: 師曰見說尚書看法華經是否書曰是師曰
0797a05: 經中道一切治生產業皆與實相不相違背
0797a06: 且道非非想天有幾人退位書無語師曰尚
0797a07: 書且莫草草三經五論師僧拋特入叢林
0797a08: 十年二十年尚不奈何尚書又爭得會書禮
0797a09: 拜曰某甲罪過。
0797a10: 拈這俗漢草賊大敗不知觸忤多少阿師
0797a11: 來今日赤眼撞著火柴頭拶得上天無路
0797a12: 入地無謀渾身放倒方知禪和子利害古
0797a13: 今白衣說法頗多難問者不少陳尚書可
0797a14: 謂法門榜樣。
0797a15: 頌。紙糊面孔黑漆心撞著銅頭鐵眼禽活
0797b01: 捉生擒死去也放渠殘命度荒林雲門老
0797b02: 千古萬古何處討鋒鋩雷電秋空曉霹碎
0797b03: 巖前爛草窠這回狂浪殘聲杳分付妻孥
0797b04: 莫亂道江湖自有肝膽人捏死狐狼血牙
0797b05: 爪
0797b06: 僧問趙州和尚狗子還有佛性也無州云無。
0797b07: 頌。趙州狗子無佛性太上老君急急令張
0797b08: 三燒兩莖眉燋爛古墳丞相病
0797b09: 藥山令供養主抄化甘贄行者問甚處來曰
0797b10: 藥山來甘曰來作麼曰教化甘曰將得藥來
0797b11: 麼曰行者有甚麼病甘便捨銀兩錠意山中
0797b12: 有人此物回無人即休主便歸納疏藥山
0797b13: 問曰子歸何速主曰問佛法相當得銀兩錠
0797b14: 山令舉其語主舉已山曰速送還他子著賊
0797b15: 了也主便送還甘曰由來有人遂添銀施之。
0798a01: 拈古人道一句合頭語千載繫驢橛行者
0798a02: 到這裏被化主一合合倒轉身不得兩錠
0798a03: 金填溝塞壑化主在困頭上捧金便走
0798a04: 若無藥山相救至今尚在困夢中。
0798a05: 頌。石中有水水中火燒殺禪人一張嘴忙
0798a06: 至堂前舉向渠累他辛苦多來去
0798a07: 秦時鑠鑽。
0798a08: 頌。秦時鍍鑠鑽隔墻野鬼喚芻狗吠茅叢
0798a09: 但聽取一半
0798a10: 雪嶠禪師語錄卷第六
0798a11: 音釋
0798a12: 筑之六切音竹以竹曲為五絃之樂也。贔平秘切音備巨鼇贔首冠靈山力
0798a13: 壯貌。磉寫曩切音顙柱下石。蹲徂尊切音存踞也。桑才切音鰓頰。
0798a14: 郎丁切音靈與羚同羚羊似羊而大角有圓繞蹙文夜則懸角木上以防患。
