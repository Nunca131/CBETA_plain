0522a01: 龍池幻有禪師語錄卷之四　　　　史四
0522a02: 門人圓悟圓修等編
0522a03: 閒談
0522a04: 臘月三十日上堂舉雪峰在德山作飯頭一
0522a05: 日飯遲德山托向法堂上從東過西從西
0522a06: 過東雪峰云者老和尚鐘未鳴未響托
0522a07: 向什麼處去德山托歸方丈雪峰舉似巖
0522a08: 頭頭云大小德山不會末後句德山聞得令
0522a09: 人喚巖頭至云你不肯老僧那巖頭密啟其
0522a10: 意明日德山上堂果與尋常不同巖頭出撫
0522a11: 掌呵呵云且喜者老漢會末後句天下人沒
0522a12: 奈伊何雖然如是秪活得三年師頌云德嶠
0522a13: 當時無侍者自持去要渠知儂家自是無
0522a14: 分曉猶向巖頭問是非末後句更休題密啟
0522a15: 其意罕人知不是鰲山成道罷直至而今未
0522b01: 解老僧今日正當年盡月盡亦有個末後
0522b02: 句云歲事盡從今夜畢來春應屆歲朝知下
0522b03: 座。
0522b04: 己巳酉朔旦上堂云三陽開泰萬物生輝天下
0522b05: 太平人間樂業所謂道年新月新日又新現
0522b06: 前佛法一時新起拂子云汝等各各直須
0522b07: 認取者一要緊遍地作金容易事百年難
0522b08: 遇歲朝春良久咦一聲云新年頭佛法不可
0522b09: 多說便下座。
0522b10: 新正七日上堂云老僧今日特陞此座謂
0522b11: 芙蓉太毓禪師道諸善知識專為老僧設
0522b12: 齋愧老僧出家礪行於他方三十有八年來
0522b13: 別未成得些些事僅得個心地法門不免布
0522b14: 施大眾此非我一人獨得者即今現前若有
0522b15: 一人欠少些些老僧情愿管包補且如臨濟
0523a01: 大師當時道有一無位真人常從汝等面門
0523a02: 出入初心未證據者切須看看據老僧判若
0523a03: 說是無位真人不用說出入但言無內無外
0523a04: 原與太虛同體無大無小無方無圓無生無
0523a05: 滅無短無長無高無下無欠無餘說到此但
0523a06: 云老僧今日昏憒便下座。
0523a07: 次日上堂云有昨日底公案未完老僧昨者
0523a08: 大似鄉裏一老婆子穿三尺三寸一條大
0523a09: 布通身水溼了一步也走不得大意老僧
0523a10: 初心見大眾以佛法難會務要與大眾直說
0523a11: 分明殊不知此本來礙口說不得第一恐成
0523a12: 了實法第二恐成了冬印子以故難言未
0523a13: 有割煞且如雲門大師道乾坤之內宇宙之
0523a14: 間中有一寶秘在形山此四句儘可穿鑿理
0523a15: 會有形生於無形無形則托於有形者若曰
0523b01: 拈燈籠來佛殿裡將山門來燈籠上又向那
0523b02: 裡摸索去既說是個真人一真一切真無內
0523b03: 無外無有冤親說箇無位即如東西南北四
0523b04: 維上下何有向背且道者個真人坐在有上
0523b05: 坐在無上坐在空上坐在色上坐在生上坐
0523b06: 在死上坐在是上坐在非上坐在彼上坐在
0523b07: 此上坐在好上坐在惡上坐在美上坐在醜
0523b08: 上坐在香上坐在臭上坐在苦上坐在甜上
0523b09: 坐在酸上坐在辣上坐在長上坐在短上坐
0523b10: 在去上坐在來上坐在定上坐在不定上坐
0523b11: 在大上坐在小上汝等切莫將者個無位真
0523b12: 人認做了臨濟大師底亦莫看做了是老僧
0523b13: 底臨濟大師分明向你說汝等人人有個無
0523b14: 位真人我且問汝等各人者個赤肉團也還
0523b15: 有一點點空竅也無若有一點點空竅時比
0524a01: 如此太虛空還有兩樣也無汝等各各檢點
0524a02: 看揣摸看果然與此個真人相應有個影響
0524a03: 與老僧通個消息若一總無得不如各自歇
0524a04: 去珍重。
0524a05: 上堂師云昨日有求授記成佛底上前來老
0524a06: 僧想起你們要授記便不得滿你們底心須
0524a07: 待彌勒佛出世時始得相應若彌勒佛已巳前
0524a08: 無你們成佛處不如我老僧現今證據你們
0524a09: 成佛恰易又不但為彼在家善信男女亦為
0524a10: 現前大眾各各俱要證據成佛去權作個安
0524a11: 樂小歇地汝等各各切心諦聽汝等暫把
0524a12: 中種種妄想一齊放下檢點六根諸塵勞
0524a13: 緣唯見聞二種為勝於日用二六時中眼見
0524a14: 種種色相耳聞種種音聲切忌無生分別異
0524a15: 念不起妄想執情時即見色聞聲之性當下
0524b01: 便為無分別智此無分別智便是汝等真如
0524b02: 自心此心即是佛是什麼佛是本源自性天
0524b03: 真佛此天真佛外無別有佛亦無別有心所
0524b04: 有者但分別心妄想心惟此二心最可忌者
0524b05: 故華嚴經云一切眾生具有如來智慧德相
0524b06: 但以妄想執而不證得者又但不生分別
0524b07: 心纔生便為外物所轉故楞嚴云若能轉
0524b08: 物即同如來故云迷人被物轉智人能轉物
0524b09: 唯證據此佛時如何是佛境界但在異時言
0524b10: 下座。
0524b11: 上堂師云古人所謂道無方行者莫能至又
0524b12: 中觀云觀方知彼去去者不至方信矣不其
0524b13: 然哉吾人心一而已巳大端語方則不容以
0524b14: 有道云道則不容以有方以道即方而方即
0524b15: 道然其勢固不能兩容豈復並舉而兼得之
0525a01: 耶試按時人妄計有東西南北四維上下如
0525a02: 金剛經佛問須菩提云東方虛空可思量不
0525a03: 須菩提言勿也世尊南西北方四維上下虛
0525a04: 空亦復不可思量以其妄計非真故云不可
0525a05: 思量以真實有故乃可思量其實無故不可
0525a06: 思量然其實不可以有無必故若以為有無
0525a07: 限際可得若以為無現見有東西南北四維
0525a08: 上下若欲盡其限際如法華壽量品喻以三
0525a09: 千大千世界磨以為墨過東方千佛國土乃
0525a10: 下一點又過千佛國土復下一點又過千佛
0525a11: 國土復下一點如是乃至下盡三千大千世
0525a12: 界塵墨復將點過國土點點不者復盡
0525a13: 磨為塵墨再過東方千佛國土乃下一點又
0525a14: 過千佛國土復下一點如是乃至下盡如前
0525a15: 國土塵墨還知其限際不然以東方限際如
0525b01: 此乃至南西北方四維上下虛空亦復如是
0525b02: 無有限際以虛空如是故至我此心亦復如
0525b03: 是廣大無有限際以我此心如是故乃至如
0525b04: 來法身亦復如是廣大無有限際彌滿清淨
0525b05: 中不容他故華嚴經云佛身滿於法界普
0525b06: 現一切生前隨緣赴感靡不週而恒處此
0525b07: 菩提座昔日有箇座主引一行者入殿禮佛
0525b08: 行者因唾佛身座主呵責云不可唾佛行者
0525b09: 曰將個無佛處與我唾來傍有俗士云怎
0525b10: 麼底倒不怎麼不怎麼底恰怎麼師云我與
0525b11: 伊做箇解交唵戌魯戌魯娑訶便下座。
0525b12: 上堂師舉昔日有一宿上堂云老僧三十
0525b13: 年已前見山是山見水是水中間得個入處
0525b14: 見山則不是山見水則不是水老僧今日休
0525b15: 歇得見山依舊是山見水依舊是水師乃云
0526a01: 我見金剛經云須菩提若善男子善女人以
0526a02: 三千大千世界碎為微塵於意云何是微塵
0526a03: 眾寧為多不須菩提言甚多世尊何以故若
0526a04: 是微塵眾實有者佛即不說是微塵眾所以
0526a05: 者何佛說微塵眾即非微塵眾是名微塵眾
0526a06: 世尊如來所說三千大千世界即非世界是
0526a07: 名世界何以故若世界實有者即是一合相
0526a08: 如來說一合相即非一合相是名一合相須
0526a09: 菩提一合相者即是不可說但凡夫之人貪
0526a10: 其事若有未解者個因緣者但看向下底
0526a11: 註意自分明珍重便下座。
0526a12: 上堂師舉起拂子云老僧今日借取者拂子
0526a13: 一時說法直得三世諸佛立地聽汝等現前
0526a14: 各各俱信得及麼倘你信得須知諸佛當初
0526a15: 未嘗有眾生可度不聞般若云若有眾生為
0526b01: 如來度者如來即有我人眾生壽者四相四
0526b02: 相宛爾如何度得眾生如是始信眾生度盡
0526b03: 恒沙佛諸佛何曾度一人老僧今日若不為
0526b04: 汝等證明便成了虛語我此拂子說法即是
0526b05: 華嚴云塵說剎說眾生說三世十方一切佛
0526b06: 說熾然說無間說即塵說剎說眾生說三世
0526b07: 十方一切佛說熾然說無間說便是拂子說
0526b08: 如何是三世諸佛立地聽三世者三際時也
0526b09: 若已併息萬緣迴光返照收視返聽回觀自
0526b10: 性則得靈音屬耳迦陵仙音十方界即是
0526b11: 過去佛若當下便得併息諸念萬緣放下迴
0526b12: 光返照獲聞靈音屬耳迦陵仙音十方界
0526b13: 便是現前佛若未得併息諸緣妄念未曾休
0526b14: 歇得靈音屬耳迦陵仙音弗能相應者便是
0526b15: 未來佛此豈不是眾生因緣度盡恒沙佛諸
0527a01: 佛何曾度一人耶又老僧昔年指風搖竹子
0527a02: 問匠人云為是風搖竹子竹子搖風匠人云
0527a03: 還是風搖竹子豈竹子能搖風乎老僧云若
0527a04: 無竹子你向何處又見風乎匠人云便是老
0527a05: 僧曰不聞性空真風性風真空清淨本然周
0527a06: 法界乎止止不須說我法妙難思珍重便
0527a07: 下座。
0527a08: 上堂師云浮山遠錄公云夫天地間誠有易
0527a09: 生之物使一日曝之而十日寒之亦未見有
0527a10: 能生者然天地間易生物無如菖蒲草并蘆
0527a11: 葦最易生易長者設當暄暖了一日倒陰寒
0527a12: 十日則亦不見有生機矣比今之無上妙
0527a13: 道實昭昭在於心目之間何難見之有既在
0527a14: 心目間則合觸處洞然現前明白自然頭頭
0527a15: 上現物物上彰故云至道無難唯嫌揀擇而
0527b01: 已巳要須知心目之外還有落地也無請大眾
0527b02: 試檢點看若檢點不出須知還是黑曈曈地
0527b03: 說甚坐立可待況有一日信而十日疑之者
0527b04: 又則有朝勤夕怠者如此則豈獨目前難見
0527b05: 余恐終身而不得見之矣惜乎汝等堂堂為
0527b06: 出世丈夫反不如當初一在俗妓女不見東
0527b07: 坡居士一日與琴操游西湖云我今日做個
0527b08: 長老你作個禪和子試與你禪何如操云
0527b09: 使得東坡乃問曰如何是湖中境操云落霞
0527b10: 與孤鶩齊飛秋水共長天一色又問如何是
0527b11: 境中人操云裙拖六幅湘江水髻挽巫山一
0527b12: 雲又問如何是人中意操云隨他楊學士
0527b13: 鱉殺鮑軍乃云如此究竟如何東坡因點
0527b14: 曰門前冷落車馬稀老大嫁作商人婦琴操
0527b15: 歸遂削髮為尼若此一撥便轉可謂之丈夫
0528a01: 否乎我見今時人儘力要會門前冷落車馬
0528a02: 稀老大嫁作商人婦猶不可得者師乃起
0528a03: 拂子云汝等還見者個麼明朝更有新條在
0528a04: 惱亂春風卒未休下座。
0528a05: 上堂師云今日陞座為昨者公案未完既云
0528a06: 無上妙道昭昭然在於心目間者即如東坡
0528a07: 與琴操禪事又豈在心目之外耶且答東
0528a08: 坡問湖中境境中人人中意之說豈是琴操
0528a09: 分外事乎洎後東坡點琴操云門前冷落車
0528a10: 馬稀老大嫁作商人婦二句語老僧從南往
0528a11: 北從北還南數年以來驗人多矣問一百
0528a12: 個有九十九個會不得昨日復拈起問眾中
0528a13: 雖有一箇半箇似乎會得終未透徹不可老
0528a14: 僧意老僧忍之不已巳不免今日與汝等說破
0528a15: 去此兩句語不出褒貶二字點他而已巳遂
0528b01: 使琴操慚惶無地以故削髮耳有甚難會處
0528b02: 然在東坡分上既見伊有如此本領如此識
0528b03: 見不得不褒獎伊道門前冷落車馬稀也難
0528b04: 得人到者個所在此不為過褒也又既見伊
0528b05: 但為貪戀了者兩件事割不斷捨不得以此
0528b06: 貶他不為過貶也然而無上妙道既不出汝
0528b07: 等諸人心目間又何用老僧重重開示一一
0528b08: 指呈耶但要汝等試檢點心目之外更有落
0528b09: 地處也無若真實檢點不出莫說要見無上
0528b10: 妙道不難且老僧如今也有個末後句不免
0528b11: 舉似大眾知道遂擲拂子不受禮拜竟趨方
0528b12: 丈。
0528b13: 上堂師云老僧出家三十八年來不為別事
0528b14: 祗要明得人人本有個個不無者一子且
0528b15: 如釋迦當時出世談經三百餘會說法四十
0529a01: 九年將臨涅槃文殊請留住世再轉法輪世
0529a02: 尊曰文殊將謂我四十九年曾說法耶你如
0529a03: 何又請我再轉法輪也止為者一著子及拈
0529a04: 花示眾時人天百萬中竟無會得者獨迦葉
0529a05: 一人破顏微笑可見要領會者一也難得
0529a06: 其人繼後有二十八祖達磨從南天竺國特
0529a07: 特航海來至此方只說直指人心見性成佛
0529a08: 但未見有指心見性成佛底說話若校他釋
0529a09: 迦曾說法謂不曾說法可信即達磨直指人
0529a10: 心見性成佛之說也可信若言釋迦佛曾說
0529a11: 謂不曾說信不及即達磨之說亦有信不及
0529a12: 處因見永嘉云心不是有心不是無心不非
0529a13: 有心不非無云云并僧問馬祖離四句絕百
0529a14: 非請師指示西來意便見馬祖智藏懷海父
0529a15: 子三人亦不易說并見金剛經云應如是生
0529b01: 清淨心不應住色生心不應住聲香味觸法
0529b02: 生心應無所住而生其心信矣若如六祖解
0529b03: 息風旛之爭云非風動非旛動乃仁者心動
0529b04: 言佛祖出世總是一期應機之說原無實
0529b05: 法與人故云但有言說俱無實義若言動既
0529b06: 屬於吾心則不動處不屬吾心矣故楞嚴云
0529b07: 若有一人發真歸源十方世界悉皆消殞并
0529b08: 若人識得心大地無寸土便見此中無跡可
0529b09: 指難道十方世界并大地土都從何處去了
0529b10: 龐居士又云但願空諸所有慎勿實諸所無
0529b11: 是也言認得心性時可說不思議只是不
0529b12: 見世間有餘物矣故龍樹偈云因緣所生法
0529b13: 我說即是空亦名為假名亦名中道義未曾
0529b14: 有一法不從因緣生是故一切法無不是空
0529b15: 者若此看來如何又得達磨不說耶要信
0530a01: 此心無跡可指無相可既無指處則無有
0530a02: 不是處信矣若要見性甚易在眼曰見性在
0530a03: 耳曰聞性在鼻曰嗅性在舌曰嘗性在身曰
0530a04: 觸性在意曰法性只在尋常日用間無內無
0530a05: 外非近非遙不曾生不曾滅無減無增本來
0530a06: 具足不動不搖只要合得他古德所謂靈光
0530a07: 獨耀迥脫根塵體露真常不拘文字心性無
0530a08: 染本自圓成但離妄緣即如如佛珍重下座
0530a09: 二月一日上堂云開了年輕輕把正月一月
0530a10: 過去又是二月一日矣汝等禪不得力無
0530a11: 驗何不看他前代古人五祖和尚一日云
0530a12: 我這裏禪似個什麼如人家會作賊有一兒
0530a13: 子一日云我爺老後我如何養家須學個
0530a14: 事業始得遂白其爺爺云好得一夜引至巨
0530a15: 室穿窬入宅開櫃乃教兒子入其中取衣帛
0530b01: 兒纔入櫃爺便閉復了故於廳上扣打
0530b02: 令其家驚覺乃先尋穿窬而出其家人即時
0530b03: 起來點火燭之知有賊但已巳去了其賊兒在
0530b04: 櫃中私自語曰我爺何故如此正悶悶中
0530b05: 得一計作鼠嚙聲其家遣使婢點燈開櫃櫃
0530b06: 纔開賊兒聳身吹滅燈推倒婢走出其家人
0530b07: 趕至中路賊兒忽見一井乃推巨石投井中
0530b08: 其人於井中覓賊兒直走歸家問爺爺云
0530b09: 你休說你怎生得出兒具說上件意爺云你
0530b10: 恁麼儘做得者是一種做得去底伶俐禪尚
0530b11: 有一種蠢做不去底癡禪一總與你們說
0530b12: 知去者齊之國氏大富宋之向氏大貧自
0530b13: 宋之齊請其術國氏告之曰吾善為盜始吾
0530b14: 為盜也一年而給二年而足三年大壤自此
0530b15: 以往施及州閭向氏大喜喻其為盜之言而
0531a01: 不喻其為盜之道遂踰垣鑿室手目所及亡
0531a02: 不探也未及時以贓獲罪沒其先居之財向
0531a03: 氏以國氏之謬已巳也往而怨之國氏曰若為
0531a04: 盜若何向氏言其狀國氏曰嘻若失為盜之
0531a05: 道至此乎今將告若矣吾聞天有時地有利
0531a06: 吾盜天地之時利雲雨之滂潤山澤之產育
0531a07: 以生吾禾殖吾稼築吾垣建吾舍陸盜禽獸
0531a08: 水盜魚鱉亡非盜也夫禾稼土木禽獸魚
0531a09: 皆天之所生豈吾之所有然吾盜天而亡殃
0531a10: 夫金玉珍寶穀帛財貨人之所聚豈天之所
0531a11: 與若盜之而獲罪孰怨哉向氏大惑以為國
0531a12: 氏之重罔已巳也過東郭先生問焉東郭先生
0531a13: 曰若一身庸非盜乎盜陰陽之和以成若生
0531a14: 載若形況外物而非盜哉誠然天地萬物不
0531a15: 相離也認而有之皆惑也若把世間萬物果
0531b01: 然識不破看不透不得不被其惑國氏之盜
0531b02: 公道也故亡殃若之盜私心也故得罪有公
0531b03: 私者亦盜也這是常常在繩墨上不犯規矩
0531b04: 禮法底亡公私者亦盜也這是如白晝攖金
0531b05: 底但見其金不見其人者公公私私天地之
0531b06: 德知天地之德者孰為盜耶孰為不盜耶者
0531b07: 僧恐以世間法與出世間法俱不免為盜并
0531b08: 喻其為盜之言而不喻其為盜之道故併說
0531b09: 之耳珍重。
0531b10: 上堂師云竭盡去也直得三世諸佛口挂壁
0531b11: 上山僧今日于一毫端上現寶王剎乃至十
0531b12: 方諸佛國土瓊樓寶閣金碧裝嚴交輝映徹
0531b13: 以至法界崢嶸汝等為什麼都不見得山僧
0531b14: 今日坐微塵裏轉大法輪以至塵說剎說眾
0531b15: 主說三世十方一切佛說熾然說無間說汝
0532a01: 等為什麼都不聞得汝等既都不見不聞者
0532a02: 是汝等禪學道途路中未得力故乃
0532a03: 起拂子云汝等若向者裏荐得悟得認得真
0532a04: 了時即喚者個作拂子也得不喚作拂子也
0532a05: 得即將一微塵現出十方佛國土也得攝十
0532a06: 方佛國土於一微塵中也得正所謂把住放
0532a07: 行全在我來散去更由誰若未能荐得悟
0532a08: 得見得不真時休說要將塵勞為佛事變大
0532a09: 地作黃金即喚者個作拂子也不得不喚作
0532a10: 拂子也不得如何老僧今日喚作拂子即得
0532a11: 為我不作拂子用故如何不喚作拂子亦得
0532a12: 為我作拂子用故雖然我有時喚作拂子
0532a13: 便作拂子用不喚作拂子便不作拂子用又
0532a14: 有時喚作拂子也作拂子用不喚作拂子也
0532a15: 作拂子用有時不喚作拂子也不作拂子用
0532b01: 即喚作拂子也不作拂子用故又舉起拂子
0532b02: 云且道正當恁麼時是作拂子用是不作拂
0532b03: 子用咄一聲云是法非思量分別之所能解
0532b04: 且截斷葛藤下座。
0532b05: 上堂師云汝等兄弟須信自心是佛佛是自
0532b06: 心做除自心外別更無有成佛者且心無形
0532b07: 相非青紅白黑朱紫玄黃除朱紫玄黃青紅
0532b08: 黑白外別無有心心非音聲語言除音聲語
0532b09: 言外別無有心心非馨香臭穢但馨香臭穢
0532b10: 外無別有心心非酸甜苦辣但酸甜苦辣外
0532b11: 無別有心心非細滑粗寒煖痛痒但寒煖
0532b12: 痛痒細滑粗外無別有心心非是非好惡
0532b13: 長短狹但長短狹是非好惡外無別有
0532b14: 心但心若起一念惡殺人害人故殺一切有
0532b15: 命之物者即此報身後定墮地獄道去況實
0533a01: 犯者而不墮落耶若起一竊盜人財寶貨物
0533a02: 念者即當墮餓鬼道若有起邪婬心不息者
0533a03: 即當墮落畜生道中是不謬者此是六道中
0533a04: 下三惡報也上三善報者若人歸依三寶受
0533a05: 持五戒不殺不盜不邪婬不妄語不飲酒食
0533a06: 肉者此報身後定獲如意人身不失若人不
0533a07: 殺不盜不邪婬不誑不妄不兩舌不惡罵不
0533a08: 貪不癡但嗔心所重不斷者則墮修羅道中
0533a09: 若有不殺不盜不邪婬不誑不妄不兩舌不
0533a10: 惡罵不貪不嗔不癡如此一類純行十善此
0533a11: 報身後徑生天道所謂六道者也若有不起
0533a12: 意念永絕貪嗔癡者如是一類則超出三界
0533a13: 見苦斷集證滅修道則證聲聞四阿羅漢果
0533a14: 若有修十二因緣無明緣行行緣識識緣名
0533a15: 色名色緣六入六入緣觸觸緣受受緣愛愛
0533b01: 緣取取緣有有緣生生緣老死憂悲苦惱者
0533b02: 則證辟支佛果若有修六度布施持戒忍辱
0533b03: 精進禪定智慧兼之萬行者則證大乘菩薩
0533b04: 十地等覺之果若有修四無量心大慈大悲
0533b05: 大喜大捨者則證涅槃常樂我淨妙覺之果
0533b06: 故華嚴經云若人欲了知三世一切佛應觀
0533b07: 法界性一切惟心造所以此四聖六凡莫不
0533b08: 皆由此耳故云現在眾生此世此生須自度
0533b09: 西來大意即心即佛莫他求珍重下座。
0533b10: 上堂師云無上法王有大陀羅尼門名為圓
0533b11: 覺師起拂子云汝等會得者個麼此即是
0533b12: 幻知幻即離不作方便離幻即覺亦無漸次
0533b13: 所以此中流出一切清淨真如菩提涅槃汝
0533b14: 等欲得清淨真如菩提涅槃現前相應得力
0533b15: 麼汝等各各但於日用間居一切時不起妄
0534a01: 念時則得盡虛空法界微塵剎土彌滿清
0534a02: 淨中不容他以一身清淨故則多身清淨多
0534a03: 身清淨故乃至十方法界清淨故也於諸妄
0534a04: 心亦不息滅者上來法界既爾清淨則頭頭
0534a05: 爾法法爾無不總是真如之體況妄想情慮
0534a06: 不鎔化為真如耶又何須息滅哉住妄想境
0534a07: 不加了知者若起一了知之念於菩提覺體
0534a08: 便不相應所言覺義者謂心體離念離念相
0534a09: 者等虛空界無所不法界一相即是如來
0534a10: 平等法身依此法身說名菩提本覺者又何
0534a11: 假了知之念耶於無了知不辯真實者汝等
0534a12: 於十二時中總是真常寂滅之樂又奚辨
0534a13: 夫真實不真實耶當初大慧禪師於四節之
0534a14: 下各綴一語居一切時不起妄念曰荷葉團
0534a15: 團團似鏡師云咄於諸妄心亦不息滅曰菱
0534b01: 角尖尖尖似錐師云咄住妄想境不加了知
0534b02: 曰風吹柳絮毛毬走師云咄於無了知不辯
0534b03: 真實曰雨打梨花蛺蝶飛師云咄以大慧若
0534b04: 無斯語余亦不贅之以咄云汝等現前還見
0534b05: 得圓覺之體麼鷂子已巳飛雲外去癡人猶向
0534b06: 月邊尋久立珍重。
0534b07: 上堂師舉大慧一日云我平生好罵人因看
0534b08: 玄沙語錄大喜他勘靈雲道諦當甚諦當敢
0534b09: 保老兄未徹在可謂壁立萬仞後來與靈雲
0534b10: 說話了你恁麼方始是徹恁麼撒屎撒尿
0534b11: 問圓悟如何悟笑云他後頭恁麼地我
0534b12: 也理會不得遂下來歸到寮方知玄沙大
0534b13: 作遂舉似圓悟悟笑云且喜你知晦堂云
0534b14: 今時諸方多是無此藥頭大慧云切忌外人
0534b15: 聞此言師云且道誰是外人又誰是裏頭
0535a01: 人我已知已巳聞還算得是外邊人麼如老僧
0535a02: 所判即削髮除鬚之儻持齋把素在繩墨上
0535a03: 終日把本修行只是不解者一子也算不
0535a04: 得是家裏人今有人於此也不持齋不奉佛
0535a05: 懷中抱子後縢妻理會得者一子便
0535a06: 算伊不得是門外漢何也不聞古佛云若人
0535a07: 生百歲不善諸佛機未若生一日而得決了
0535a08: 之當初會佛法無分老幼正所謂有智不
0535a09: 待年高無智百歲徒勞今時會佛法則不論
0535a10: 內外故也別有所謂佛語者昔日阿難客於
0535a11: 寺中聞童子誦此偈曰若人生百歲不善水
0535a12: 潦鶴未若生一日而得決了之阿難而召
0535a13: 童子乃正之曰是不善諸佛機童子因告本
0535a14: 師師曰是阿難老昏矣當以我語為是師因
0535a15: 慨曰如吾昨勸某道者汝往習舊本可棄當
0535b01: 持佛經修行般若為正業不然即以此譬水
0535b02: 潦鶴之類切至若某處有某例皆森然水潦
0535b03: 鶴之類滿目縱橫矣可不太息凡在六十二
0535b04: 見中者即為外道故也若能一念知非反邪
0535b05: 歸正便是菩提覺岸所言我執不能無動
0535b06: 是煩惱者殊未知煩惱屬客塵不是本有底
0535b07: 種種境界現前但是自心所召然汝一身豈
0535b08: 有兩個主人公哉何不如般若生清淨心耶
0535b09: 不應住色生心不應住聲香味觸法生心應
0535b10: 無所住而生其心若果如此但見有清淨心
0535b11: 則不見有煩惱心煩惱心生時則不見有清
0535b12: 淨心矣果於十二時中見色聞聲之際不生
0535b13: 分別心不作妄想見直下便是無分別智當
0535b14: 處即是真如自性佛切莫謂不生分別念不
0535b15: 作妄想心類他臥輪說臥輪有伎倆能斷百
0536a01: 思想對境心不起菩提日日長是個止病若
0536a02: 恁麼會即六祖大師說慧能無伎倆不斷百
0536a03: 思想對境心數起菩提作麼長又成了任病
0536a04: 矣須知佛祖聖賢說法總是應病與藥原無
0536a05: 實法與人又華嚴云一切眾生具有如來智
0536a06: 慧德相但以妄想執而不證得汝等果然
0536a07: 信得及沒有執時古人所謂恁麼也得不
0536a08: 恁麼也得恁麼不恁麼總得若有一毫執
0536a09: 則信不及矣既信不及則恁麼也不得不恁
0536a10: 麼也不得恁麼不恁麼總不得又豈不聞心
0536a11: 生則種種法生心滅則種種法滅法生則種
0536a12: 種心生法滅則種種心滅耶且截斷葛藤下
0536a13: 座。
0536a14: 二月十九日上堂師云今日是大悲菩薩成
0536a15: 道日原知菩薩從聞思修入三摩地初於聞
0536b01: 中入流亡所所入既寂動靜二相了然不生
0536b02: 者既於三慧觀中返聞自性時聲塵當下解
0536b03: 脫根境不偶圓通本體洞貫十方廓徹無礙
0536b04: 聖凡一體何曾分別故菩薩不起三摩地定
0536b05: 發大悲心憐憫一切未脫苦輪眾生普門品
0536b06: 云妙音觀世音梵音海潮音勝彼世間音是
0536b07: 故須常念念念勿生疑觀世音淨聖於苦惱
0536b08: 死厄能為作依怙具一切功德慈眼視眾生
0536b09: 福聚海無量是故應頂禮然於諸苦所因貪
0536b10: 欲為本即水火等七難是也若滅貪欲無所
0536b11: 依止然捨此根塵不偶六根互用大悲圓通
0536b12: 法門則一切生死苦厄又何由解脫哉師舉
0536b13: 起拂子敲空云汝等還聞麼眾默然師云老
0536b14: 僧如何聞又將拂子柄擊案桌云汝等還
0536b15: 聞麼眾亦默然師云老僧如何不聞乃曰觀
0537a01: 音妙智力能救世間苦具足神通力廣修智
0537a02: 方便下座。
0537a03: 二月二十九日上堂師云老僧一向以來與
0537a04: 汝等說話秪說得個如來禪一名義理禪一
0537a05: 名老婆禪但未嘗提起向上底一等說話今
0537a06: 日與你們通一線去昔日溈山和尚一日
0537a07: 示眾云老僧百年後往山前檀越家作一頭
0537a08: 水牯牛去左下書五字溈山僧某甲當恁
0537a09: 麼時若喚作溈山僧又是水牯牛若喚作
0537a10: 水牯牛又是溈山僧且道汝等喚個什麼
0537a11: 即得當時有僧出云和尚若恁麼某甲相隨
0537a12: 去也山云汝若去切須啣取一莖草來在汝
0537a13: 等且道是什麼意思也須要會得好在今日
0537a14: 老僧則不然須知雲月是同溪山各異何用
0537a15: 待至百年即今有人喚老僧是牛師即作牛
0537b01: 鳴一聲若有人喚老僧作馬師即作馬鳴一
0537b02: 聲正恁麼時喚牛是喚馬是喚老僧是即如
0537b03: 牛馬事且置怎奈老僧何況又是華嚴道
0537b04: 八十一卷經文畢在今日老僧亦當從頭敷
0537b05: 演過如是我聞一時佛在摩竭提國阿蘭若
0537b06: 法菩提中乃至一切眾生具有如來智慧
0537b07: 德相但以妄想執而不證得高聲曰前文
0537b08: 竟下座。
0537b09: 臘月朔日上堂云古人道三世諸佛不知有
0537b10: 黧奴白牯知有三世諸佛不知有者以彼
0537b11: 從來未曾酒黧奴白牯知有者為伊啟
0537b12: 首原無讀書眾兄弟汝等若恁麼會得須知
0537b13: 老僧已巳兩手分付汝等了也若恁麼不會切
0537b14: 忌他時異日不得胡亂去八十翁翁入
0537b15: 屋不是小兒戲佛法不是細事知有不知
0538a01: 有汝等珍重各各務要會取個分曉去下座
0538a02: 臘盡日上堂曰老僧生年屬己已酉從隔歲戊
0538a03: 申巳過了六十花甲一轉矣今春啟首至此
0538a04: 又是三百六十五日四分日之一分自初正
0538a05: 月一日始日日起來只是衣喫飯屙屎放
0538a06: 尿過了竟無個事與眾兄弟商量得茲既到
0538a07: 了年盡月盡夜頭亦想不起個說話可說止
0538a08: 有兩句說話咦歲事盡從今夜畢明朝生意
0538a09: 從新起擲拂子下座。
0538a10: 晚話
0538a11: 上堂師云不憶當初釋迦老子也知有這個
0538a12: 時節一日在靈山會上於人天百萬眾前拈
0538a13: 起一莖合歡梧桐花示眾時幸喜有迦葉尊
0538a14: 者出來微笑了一笑做得個解交不然直饒
0538a15: 是老釋迦也未免納敗有分今日在老僧
0538b01: 則不然先納了敗然後舉似始得何也今
0538b02: 時又不同那一時多矣試舉看遂起拂子
0538b03: 云汝等眾中有會得這個麼若會得這個了
0538b04: 須知還有那一個未會在若更會得那一個
0538b05: 了遂擲下拂子起拳頭云老僧手何似驢
0538b06: 蹄良久乃下座。
0538b07: 上堂師云若論這一子今時難得其人若
0538b08: 老僧一總不說如壺夜靜水洩不通更若
0538b09: 老僧略通一線則有多門方便又成路布葛
0538b10: 藤從上佛祖辜負處且置而不言只不欲
0538b11: 辜負了達磨大師自南天竺國特特航海而
0538b12: 來至此方當初只說直指人心見性成佛若
0538b13: 據二祖神光斷臂後乞安心時達磨云將心
0538b14: 來為汝安二祖曰覓心了不可得磨云為汝
0538b15: 安心竟若人於此領會得便休無事不畢更
0539a01: 若未會須用傍通一線始得如古人云三界
0539a02: 無別法唯是一心作于是即知目前山河大
0539a03: 地明暗色空草木昆蟲人畜等物事事法法
0539a04: 無非總屬吾心故云唯吾心外無一法可得
0539a05: 是也何得如此以萬物非吾心則不可知以
0539a06: 吾心非萬物則不可見于是當知吾心即是
0539a07: 萬物萬物總屬吾心所以凡是見物即見吾
0539a08: 心是也如金剛般若云凡所有相皆是虛妄
0539a09: 若見諸相非相即見如來謂何也馬祖云即
0539a10: 心即佛又謂何也心佛眾生三無差別又謂
0539a11: 何也即如馬祖曰非心非佛又作麼生南泉
0539a12: 道不是心不是佛不是物又作麼生南嶽大
0539a13: 師云喚作一物即不中臨濟大師云汝等赤
0539a14: 肉團上有一無位真人常在汝等面門出入
0539a15: 初心未證據者切須看看六祖大師又云我
0539b01: 有一物無頭無尾無名無相又作麼生若論
0539b02: 如此種種說話不同了不如向前道一個不
0539b03: 會恰好且截斷葛藤下座。
0539b04: 上堂師云老僧從十八歲學道至此四十四
0539b05: 年以來始會得達磨西來直指人心見性成
0539b06: 佛底一子今日特特挑在棒頭上賣與諸
0539b07: 人要買底早買要會底早會過了此一
0539b08: 時恐只要待彌勒下生始得且如何是心除
0539b09: 我自知外無別有心除我自心外無別有知
0539b10: 如此知不為不明且如何是性除我自性外
0539b11: 無別有見除我自見外無別有性如此見不
0539b12: 為不徹若要明心見性但會盡此兩轉語管
0539b13: 保自得矣更有兩轉戒語一總說與汝等切
0539b14: 不得以知為知知即無知又不得以無知為
0539b15: 無知無知即知切不得以無見為無見無見
0540a01: 即見又不得以見為見見即無見由楞嚴所
0540a02: 忌知見立知即無明本知見無見斯即涅槃
0540a03: 珍重會去。
0540a04: 上堂師云禹門院裏禪大似他鄉村中個太
0540a05: 醫無多方藥頭止有一帖平胃散不管他瘋
0540a06: 勞臌膈四百四病一切內外科雜症總與他
0540a07: 這一味藥頭不管伊茶湯裏也上些粥飯
0540a08: 裏也上些水裏也上些米裏也上些
0540a09: 油鹽醬醋裏也上些蔬麵食裏也上
0540a10: 些閒忙動靜處也上些行住坐臥處也
0540a11: 上些但肯餐采底一任伊采但肯咬嚼底
0540a12: 一任伊咬嚼直待伊年深日久了眉鬚墮落
0540a13: 底自然長出眉鬚來髮毛脫掉底自然長出
0540a14: 髮毛來破皮底自然收口肉爛底自然生膚
0540a15: 黃胖底血色自然如舊骨瘦底肌膚自然潤
0540b01: 澤跼攣者手足自然舒伸只要教他依還復
0540b02: 初一如舊時人耳世間不肯服藥底止有兩
0540b03: 種有一種最可憐生喻如老鼠入牛角要鑽
0540b04: 也鑽不入要咬又咬不動只得殷忍而退果
0540b05: 若是個獅子兒不免要奮其全威吒呀哮吼
0540b06: 一聲時直得狐喪膽百獸魂飛獨行獨步
0540b07: 隨方自在放曠遊行也伊不得喝一聲下
0540b08: 座。
0540b09: 安千日華嚴禪期上堂祝香云此一瓣香不
0540b10: 從天降豈逐地生用山僧信手拈來爇向爐
0540b11: 中端為供養千花臺上百寶光中千百億化
0540b12: 身釋迦牟尼佛大悲觀世音菩薩大智文殊
0540b13: 師利菩薩大行普賢菩薩等次一瓣香端為
0540b14: 供養笑巖堂上傳曹溪正三十二世月心
0540b15: 寶大和尚用酬法乳以至荊山珂夢塘覺樂
0541a01: 菴悅和尚次一瓣香端為報祝今辰當齋施
0541a02: 主質齋湯老先生大檀越祿位榮遷官高極
0541a03: 品上同許氏太老夫人福如東海滔滔壽比
0541a04: 南山鬱鬱以及十方諸大檀越均為報祝就
0541a05: 座云靈光獨耀迥脫根塵今古洞然聖凡靡
0541a06: 間遂舉起拂子云汝等還知有這個事麼當
0541a07: 恁麼時錯過也不知千日禪期始於今日華
0541a08: 嚴法寶八十一卷經文總未提起一字且把
0541a09: 目前事試檢點理論一理論看即往時靈雲
0541a10: 道三十年來尋客幾迴葉落又抽枝自從
0541a11: 一見桃花後直至而今更不疑當時有個玄
0541a12: 沙備禪師聞云諦當甚諦當敢保老兄未徹
0541a13: 在後來會見靈雲說話了云你恁麼方始
0541a14: 是徹徹與未徹且置之勿論試問現前大眾
0541a15: 道若靈雲當初果然見這桃花也未若真實
0541b01: 未見這桃花時又何曾得悟道來更若謂畢
0541b02: 竟眼裏見這桃花了又爭得悟道去山僧今
0541b03: 日路見不平只得勉強為伊頌出曰堪羨羡靈
0541b04: 雲初悟道徹未徹已見玄沙古今物我曾無
0541b05: 間所以碧桃還放花這四句偈汝等直下便
0541b06: 會去即今日便是古時若一總不理會得即
0541b07: 古時依然還同今日既到了這個時節更說
0541b08: 個什麼可謂啼得血流無用處不如緘口過
0541b09: 殘春咦到了他時異日有個人夢見也未可
0541b10: 知下座。
0541b11: 上堂師云所言法界性體其綿密如光之與
0541b12: 音圓滿具足湛然常住周徹無礙淨滿故
0541b13: 清淨不動平等如如含容廣大無欠無餘所
0541b14: 以云淨法界身本無出沒大悲願力示有去
0541b15: 來我如來所乘四洪誓願力故誓度一切有
0542a01: 情雖同人生死去來其實不爾非似他世人
0542a02: 無明未破於生死去來有礙而不自在故也
0542a03: 然而去來無礙於彼有異唯所秉法界性體
0542a04: 彼此無殊如法界性體圓具有十四聖六凡
0542a05: 是也疏喻同十圓鏡子第一圓鏡中光音
0542a06: 布於九圓鏡中九圓鏡中光音總攝在第一
0542a07: 圓鏡中其鏡中光互相攝入大小相容一多
0542a08: 無礙其圓融又如一月普現一切水一切水
0542a09: 月一月攝是也思而可知矣以其四聖六凡
0542a10: 同一根本無得無失故耳故華嚴首先倡云
0542a11: 一切眾生具有如來智慧德相但以妄想執
0542a12: 而不證得者於是知如來無分人我相有
0542a13: 優劣見也故圓覺首又告文殊云一切如來
0542a14: 本起因地皆依圓照清淨覺相永斷無明方
0542a15: 成佛道知爾我既秉此父母色質以來為
0542b01: 無明封固未破不得不起妄想不得不生執
0542b02: 要識無明麼且看如來告文殊曰善男子
0542b03: 云何無明一切眾生從無始來種種顛倒猶
0542b04: 如迷人四方易處妄認四大為自身相六塵
0542b05: 緣影為自心相譬彼病目見空中華及第二
0542b06: 月善男子空實無華病者妄執由妄執故非
0542b07: 唯惑此虛空自性亦復迷彼實華生處由此
0542b08: 妄有輪轉生死故名無明又善男子此無明
0542b09: 者非實有體如夢中人夢時非無及至於醒
0542b10: 了無所得既識此無明已巳於生死事當下便
0542b11: 了即識此法界性體莫不圓滿具足矣老僧
0542b12: 今見汝等也正是個酒糟漢一般如我昨
0542b13: 所說物不遷題旨中云世相本空俱無自性
0542b14: 之說何曾理論一檢點來若世相有個自性
0542b15: 於他本空則不合矣倘本空亦有個自性於
0543a01: 他世相固亦有妨殊不體世相無自性故當
0543a02: 體是個本空本空亦無自性故通身是個世
0543a03: 相於是則知世相既不可得即本空亦何可
0543a04: 存吾所謂十方無壁落四面亦無門但得安
0543a05: 身處天空放白雲下座。
0543a06: 上堂師云老僧今日索性個肚裏痛徹底
0543a07: 掀翻一總與你們說破了去罷上至十方三
0543a08: 世一切諸如來中至過去現在未來一切諸
0543a09: 菩薩羅漢聖僧等下至三世十方一切諸眾
0543a10: 生所秉者總是這一個靈知唯這箇靈知
0543a11: 從本已巳來原無自性無內無外無有中間見
0543a12: 如不見聞如不聞覺如不覺知如不知所以
0543a13: 云如夢如幻如泡如影盡十方世界都盧是
0543a14: 一個靈知即這十方世界從本已巳來初亦原
0543a15: 無自性亦無內外中間如夢如幻如泡如影
0543b01: 即這靈知便是個十方世界所以云知即無
0543b02: 知無知即知總是一個無別有第二個靈知
0543b03: 也乃至中閒無針劄縫處不是這靈知流
0543b04: 行運用底所在故肇法師云道遠乎哉觸事
0543b05: 而真聖遠乎哉體之即神汝等果然信得極
0543b06: 認得這靈知是一個了且看我老僧今日若
0543b07: 見東風來時老僧便向東邊倒若見西風來
0543b08: 時老僧便向西邊倒若見從四方八面來時
0543b09: 老僧但隨處倒總不見恁麼來時老僧且喚
0543b10: 侍者點取一甌茶來我喫了歇去老僧今日
0543b11: 沒有閒工夫只管與你們扯葛藤無有了時
0543b12: 也若有人問為什麼見東風來向東邊倒
0543b13: 見西風來向西邊倒耶老僧向云我為恐
0543b14: 東風來吹閃我這邊腰不得不向東邊倒又
0543b15: 為恐西風來吹閃我這邊腰不得不向西邊
0544a01: 倒但恁麼說話了做個合煞退去下座。
0544a02: 上堂師云盡十方世界是一箇靈知這個說
0544a03: 話但肯相信乃至上智下愚皆會得只是欠
0544a04: 如老僧打初從琉璃燈下認得這個源頭何
0544a05: 如當初水老和尚云自從一喫馬師踏直至
0544a06: 如今笑不休是也便可隨機權變應用無方
0544a07: 說有一物也得古人所謂有物先天地是也
0544a08: 說無一物也得所謂無形本寂寥說不生者
0544a09: 能生生所謂能為萬象主說不化者能化化
0544a10: 所謂不逐四時凋是也只是認得這本體了
0544a11: 於生死之際方可說得本來不曾生本來不
0544a12: 曾滅始可說無得無失無去無來耳楞嚴所
0544a13: 謂若能轉物即同如來又金剛般若曰凡所
0544a14: 有相皆是虛妄若見諸相非相即見如來皆
0544a15: 方便門又修多羅曰非離真別有立處立處
0544b01: 即真所以古人擎打地指拳吹布毛
0544b02: 滾毬子拈椎舉拂樹子麻三斤須彌山乾
0544b03: 屎橛昔人俱為死偷心不起妄想分別無
0544b04: 有執始得悟入故華嚴云一切眾生具有
0544b05: 如來智慧德相但以妄想執而不證得者
0544b06: 此也以其盡十方世界總是一個靈知了無
0544b07: 有個是與不是當下豁爾了悟擴而充之凝
0544b08: 焉廓寂湛然不動寂滅現前清淨圓通了然
0544b09: 無礙矣到此之際若要更起個念頭用知這
0544b10: 個本體又如何起得來以其通身是這靈知
0544b11: 了不聞永嘉大師云起知知於知後知若生
0544b12: 時前知早已巳滅二知既不並但得前知滅滅
0544b13: 處為知境能所皆非真所以云今言知者不
0544b14: 須知知但知而已巳可見這個靈知止是一個
0544b15: 耳余故所謂除自知外無別有心除自心外
0545a01: 無別有知者亦止是要明這知體本來是一
0545a02: 個無有第二個知體可指以其無可指故所
0545a03: 以云無有不是者故謂盡十方世界總是一
0545a04: 個靈知更沒有第二個靈知可指者此是無
0545a05: 生旨唯其知境可指知體不可指所謂靈知
0545a06: 者也且截斷葛藤下座。
0545a07: 上堂師云諸大德汝等世間人都將謂這靈
0545a08: 明不昧之知錯認以為正見而不知正是汝
0545a09: 等無明業識妄想顛倒之見為生死根本者
0545a10: 此也豈識夫真知無知真見無見真聞無聞
0545a11: 真覺無覺歟故我如來不得已巳將這世間見
0545a12: 聞覺知事物喻之如夢如幻如泡如影如露
0545a13: 如電者以此故也即楞嚴謂陀那微細識習
0545a14: 氣成瀑流真非真恐迷我常不開演亦為此
0545a15: 故也汝等果信得極以此之故當下劃然了
0545b01: 即現前更有什麼是之與非迷之與悟真與
0545b02: 假智與愚得與失閒與忙動與靜去與來無
0545b03: 善惡之可論量無生死之可安排只可隨緣
0545b04: 衣喫飯依分度時永嘉所謂了了見無一
0545b05: 物亦無人亦無物大千沙界海中漚一切聖
0545b06: 賢如電拂是也下座。
0545b07: 小師云要識這個靈知須有方便當知更
0545b08: 有知與無知之分無知可指知不可指何也
0545b09: 可指者為有色相故不可指者為無形影耳
0545b10: 又知與無知雖異其實本來一體以俱無自
0545b11: 性故所以云知即無知無知即知然亦無知
0545b12: 可指知不可指何故以知即無知無知即知
0545b13: 耳又知境可指靈知不可指何也不聞永嘉
0545b14: 大師云起知知於知後知若生時前知早已巳
0545b15: 滅但得前知滅滅處為知境於是知靈知止
0546a01: 是一個無別有第二個靈知也所以謂知境
0546a02: 可指靈知不可指矣若其靈知可指應有兩
0546a03: 個又若靈知設可指亦不得謂之靈又靈知
0546a04: 若可指善財當時德雲比丘何故不只在
0546a05: 妙高峰頂見要他日在別峰相見也法華
0546a06: 何云言思不可示分別不能解耶老子尚云
0546a07: 知者不言言者不知且言之尚不得可指
0546a08: 乎所以云知境可指靈知不可指耳。
0546a09: 
0546a10: 龍池幻有禪師語錄卷之四
0546a11: 音釋
0546a12: 嚙五巧切與同齧骨也。贓茲郎切音臧藏也納賄曰贓。蛺吉切音
0546a13: 頰蛺蝶也。黧鄰溪切音黎黑也。瘋方馮切音風頭瘋病。膈各核切音隔塞
0546a14: 也。跼渠玉切音曲也。攣誾員切戀平聲係也凡物牽連繫者皆曰。
