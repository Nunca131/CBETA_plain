0701a02: 參學門人弘歇等編
0701a03: 住開先禪寺語錄
0701a04: 師於崇禎己巳卯仲秋受西江請越明年庚辰
0701a05: 三月初二日進院。
0701a06: 大殿喝一喝云本自無言莫傷齒牙。
0701a07: 伽藍目視云本該禮拜今日老僧沒氣力。
0701a08: 韋天韋尊天隨處見你你也思量我我也
0701a09: 思量你你我思量無彼無此。
0701a10: 達磨徑山今日來也復搖手云不必攢眉。
0701a11: 據室大眾請下語師云這箇方丈是我坐的
0701a12: 有甚麼說眾乃禮拜。
0701a13: 挂鐘板從上以來叢林號令今朝吉日良時
0701a14: 挂此鐘板願我堂中千百億眾箇箇如龍若
0701a15: 虎得諸佛機古人云銅頭鐵額漢盡在我山
0701b01: 中遂擊板一下。
0701b02: 初四日現任護法暨合山大眾請上堂師至
0701b03: 法座前以拂子打十字喝一喝云諸佛心印
0701b04: 莫若於此便陞僧出問大師舟中跼蹐之勞
0701b05: 即不問且道一口吸盡西江水時如何師云
0701b06: 露出你這野狐精僧擬進語師云且過一邊
0701b07: 僧禮拜退維那白椎云法筵龍象眾當觀
0701b08: 第一義師乃云匡廬開先荒久矣諸護法
0701b09: 宰官黃海岸居士等書來徑山三回五度老
0701b10: 人卑志不欲出世無奈他何捉上大都
0701b11: 不得已巳而應箇時節也諸人應自思惟六根
0701b12: 門頭縱橫妙用莫將眼來見色便是汝之真
0701b13: 見當知此眼之外別有正眼此耳之外別有
0701b14: 聰耳不可五欲遷延月增長無明無
0701b15: 常到來阿誰替代眼光落地打發不去今見
0702a01: 老人到此急急理料衣帶下事他日黑老
0702a02: 爺捉將去佛也救你不得白椎云諦觀法王
0702a03: 法法王法如是下座。
0702a04: 吉安府首龍居士發心造殿設齋請上堂一
0702a05: 字相聞忉利天廬山荒寺在開先喜逢他日
0702a06: 成金殿萬指同來復禪這位居士發心久
0702a07: 矣親近善知識求無上妙道日華嚴經念
0702a08: 念見佛心無別求發大誓願世世生生願為
0702a09: 居士生死海中利濟多方捨身受身廣度苦
0702a10: 惱所謂毘盧遮那佛願力周沙界一切國土
0702a11: 中恒轉無上輪復高聲云且道無上法輪作
0702a12: 麼生轉莫是撞鐘擂鼓梵唄聲麼莫是山河
0702a13: 大地草木叢林麼莫是黃鳥青禽吠茅叢芻
0702a14: 狗麼莫是千尋瀑響雙峰頭麼諸仁者體
0702a15: 會好是箇甚麼道理不見華嚴經云剎說塵
0702b01: 說熾然說無間歇法無依故無內外故無去
0702b02: 來故還會麼諸仁者一切眾生徹內徹外頂
0702b03: 天立地皆在盧舍那佛光明中衣喫飯香
0702b04: 水海裏遊戲出入或說有法或說法忍或說
0702b05: 貪欲或說寂靜或說利生眾生在裏許總之
0702b06: 不知不覺何以故生死海中晝夜黑暗故不
0702b07: 信自己巳所從來惟人我故不知三惡道充滿
0702b08: 世間自會快樂故華嚴法界不可說不可說
0702b09: 不思議故互攝剎塵寬廓非外寂寥非內童
0702b10: 子身中入正定童女身中從定出實不可思
0702b11: 議惟證乃知棗柏大士云自他不隔於毫端
0702b12: 始終不離於當念也良久復舉雲門下白雲
0702b13: 子祥禪師問僧不壞假名而談實相作麼生
0702b14: 僧指椅子云這箇是椅子祥以手撥椅云與
0702b15: 我將袋來僧無對祥云這虛頭漢師復召
0703a01: 大眾這僧既會椅子因甚又不識袋且道
0703a02: 訛在甚麼處卓拄杖下座。
0703a03: 新建齋堂監院請上堂喝一喝云古開先
0703a04: 風景異此山何似紫袈裟無言童子分明說
0703a05: 那箇男兒先到家復喝云易復易難復難何
0703a06: 人施大臂斬斷祖師關雖然猶是應世之言
0703a07: 若論其中事遠之遠矣過此百萬億恒河沙
0703a08: 微塵數世界不可說不可說夢未見在何故
0703a09: 不見道深固幽遠良久云百千雲水餐香飯
0703a10: 盡是解黏去縛人。
0703a11: 覺休李居士請上堂師陞座維那白椎師顧
0703a12: 喝云有甚麼第一義第二義便據座居士出
0703a13: 禮拜拈香云求大師為眾發明性地示上上
0703a14: 機令人人普沾利益師乃云諸仁者惺惺
0703a15: 莫瞌睡瞌睡則落鬼窟裏去不是好事須要
0703b01: 些精彩明白自己巳若不明白自己巳二六時
0703b02: 中衣喫飯總在生滅死屍裏過日子有甚
0703b03: 麼用處你看當時雪巖欽一見高峰便問那
0703b04: 箇拖你死屍來這便是棗柏大士云性戒智
0703b05: 海不宿死屍一切生滅死屍至於根本智海
0703b06: 皆為智海無生無滅所以貴乎見性明心喚
0703b07: 作箇人不然總是箇死屍前代尊宿苦苦勸
0703b08: 你求知識只為眾生以生老病死為己巳受
0703b09: 用以貪嗔五欲為己巳莊嚴便教你箇話頭
0703b10: 做工夫也不是槁木死須求妙悟始得又
0703b11: 無奈何說箇庭前柏樹子乾屎橛要你言下
0703b12: 領會不是流到今日做箇話頭的今日順天
0703b13: 李居士發菩提心已巳久到處訪經歷程途
0703b14: 不得因緣今遇老人懇求出家號曰覺休覺
0703b15: 者覺一切煩惱死生根本了達自性圓明通
0704a01: 天徹地無彼此相無優劣想故金剛經云是
0704a02: 法平等無有高下蠢動含靈皆入平等菩提
0704a03: 道場不變初心秪如高超獨步擺脫羅籠一
0704a04: 句作麼生道萬古碧潭空界月再三撈摝始
0704a05: 應知。
0704a06: 海岸覺休二居士柷髮請上堂師陞座喝一
0704a07: 喝云萬樹秋風入院綠袍換得紫袈裟若
0704a08: 干頭惱一刀盡性海澄清不浪花一言不發
0704a09: 萬事皆如拈香畢乃云祝香已巳竟當說何法
0704a10: 以利樂一切眾生頭出頭沒苦惱有情不知
0704a11: 此道湛寂圓常卓然眼前為何不知皆因五
0704a12: 欲蓋覆甘為下賤作持糞漢老人今日登此
0704a13: 寶座為新城黃司李海岸發心出家非一日
0704a14: 兩日夙植德本般若正因入我法門鬚髮自
0704a15: 落作大比丘這事舉示人不得如人飲水冷
0704b01: 煖自知絕後再甦欺君不得復舉石頭和尚
0704b02: 一日命大眾除法堂前草丹霞捧水跪前
0704b03: 石頭即與剃落丹霞到馬祖處入禪堂騎聖
0704b04: 僧項馬祖云吾子天然便以天然為號開先
0704b05: 這裏也無聖僧項可騎也無象王可騎也無
0704b06: 獅子可騎且騎佛殿上忉利天兜率陀天與
0704b07: 諸天子說且道說箇甚麼諦聽諦聽海岸出
0704b08: 問云騎獅子項時如何師云看尾巴進云
0704b09: 如何是出家事師一喝如何是到家事師云
0704b10: 非汝境界云大師曾到此境界麼師以拂子
0704b11: 打○岸禮拜云明眼人難瞞師云珍重。
0704b12: 薦覺休禪人上堂僧問不慕諸聖不重己巳靈
0704b13: 此人還假修證否師云那裏突出一竅進云
0704b14: 上無攀仰師云且過一邊僧一喝師云再喝
0704b15: 看僧禮拜歸眾海岸出問生從何來死從何
0705a01: 去師云向這裏會取進云死中得活時如何
0705a02: 師云初三十一岸禮拜師乃云嗟乎痛哉覺
0705a03: 休纔見披剃今日又見薦亡生死路長人欲
0705a04: 苦回頭便是涅槃山覺休此去歸何處竹色
0705a05: 秋聲月掩關大眾無常迅速剎那易世豈得
0705a06: 不怕隨業動流無可據秋風依舊掩門時。
0705a07: 遊金輪峰回大眾請上堂遊罷金輪峰歸來
0705a08: 招隱坐大凡一切事體須得親到方知端的
0705a09: 向南向北若不親到一回接耳聽來未免
0705a10: 訛兼之疑情不解金輪峰昔來耶舍尊者自
0705a11: 西域持佛舍利造塔於其頂常放寶光絕世
0705a12: 珍重謂之金輪峰老人昨日去彼禮塔今日
0705a13: 方回實不曾動著一步諸人還見老人去來
0705a14: 麼若見老人出入即是諸人鬼窟裏活計何
0705a15: 曾得見老人良久云樹頭黃葉盡應見遠山
0705b01: 青。
0705b02: 結制上堂師至座前云稽首燈王如來普願
0705b03: 微塵國土眾生同入般若波羅蜜門且道般
0705b04: 若波羅蜜門作麼生入舉拂子云鑒便陞維
0705b05: 那白椎竟師喝一喝云四十年來恁麼行斬
0705b06: 開碧落血腥腥其中果有希奇事獅子遊行
0705b07: 不問程今朝十一月朔日結制為眾人打些
0705b08: 葛藤以了夙生現生來生無明窟宅生死結
0705b09: 根然這箇總是閒言語一切眾生本來是佛
0705b10: 何似雪上加霜大眾不得動維那白椎云
0705b11: 諦觀法王法法王法如是師喝云你也差我
0705b12: 也差且無法王法也無法王說的法今日結
0705b13: 制古來舊規不許交頭接耳不許亂走一步
0705b14: 亂走一步打折你驢腰又不許作默照邪禪
0705b15: 亦不得在鬼窟裏作活計只有本話頭切
0706a01: 要明白離心意識絕凡聖路學問還丹一
0706a02: 粒點鐵成金至理一言轉凡成聖金鐵即不
0706a03: 問如何是丹師云大展坐具進云還丹已巳
0706a04: 蒙師指示至理一言事如何師云好似念經
0706a05: 一般僧禮拜師拽拄杖下座。
0706a06: 上堂師呵呵大笑如雷這一笑笑破諸佛鼻
0706a07: 孔虛空百雜碎老僧今日頭痛不得為你說
0706a08: 且舉古人現成公案不佛求不法求不
0706a09: 僧求作麼生會眾無語鵓鳩樹頭鳴意在
0706a10: 麻畬裏好與三十拄杖喝一喝復舉僧問雲
0706a11: 門一念不起還有過也無門云須彌山師云
0706a12: 當時這僧若悟去將須彌山拗作兩橛免遺
0706a13: 累今日堂中四十餘座須彌山硬骨骨逼塞
0706a14: 殺人去不得還有會的麼出來試舉看若不
0706a15: 會老僧為你頌破一念不起須彌山青天白
0706b01: 日鬼門關黃鶴樓前鸚鵡岸白蘋紅蓼血斑
0706b02: 斑。
0706b03: 蕭次公居士請上堂師陞座良久云我為法
0706b04: 王於法自在人天眾前說長說短有甚利益
0706b05: 今朝為吉安府蕭次公居士持淨資到山請
0706b06: 老人說些淡話願其綿綿福壽念念貞祥天
0706b07: 無轉之日輪海無逆波之湛水生生世世
0706b08: 不昧福田作大檀越樹蓋護苾芻草安安樂
0706b09: 樂得心自在復舉昔日僧問雲門如何是和
0706b10: 尚家風門云有讀書人來報今有人問老人
0706b11: 如何是開先家風向他道微雲澹河漢雨
0706b12: 滴梧桐下座。
0706b13: 臘月八日說戒請上堂師陞座云今朝臘月
0706b14: 八日釋迦老子成道師起身云稽首過現未
0706b15: 來十方諸佛賢聖僧諸代祖師皆從戒而得
0707a01: 道復坐戒如空中杲日諸暗不能躲閃又如
0707a02: 雄兵帥將帥不立干戈起也戒義如是戒為
0707a03: 成佛之基得道之源為僧不可不受戒且道
0707a04: 戒是甚模樣將何為戒體戒體不屬有無等
0707a05: 相光明橫十方世界若執世界是佛便有
0707a06: 成壞去來有善惡有分別之相不知戒無形
0707a07: 狀故心體宛然戒無體性故諸佛出世亦無
0707a08: 體性自知無心是戒無為是戒無相是戒無
0707a09: 取是戒無住是戒無漏是戒無諍是戒無生
0707a10: 是戒戒為非道非非道非非法戒性如是
0707a11: 果能直下受持如空作響天下皆聞又如雷
0707a12: 聲振地遠震十方菩薩子耳聽心受當堅忍
0707a13: 持之菩薩子五戒沙彌戒比丘戒菩薩戒諸
0707a14: 佛成道都打這裏過離不得五戒根本根本
0707a15: 若虛求菩薩戒皆為枉然自今受戒之後婬
0707b01: 殺盜妄永不再犯成就戒香定香慧香解脫
0707b02: 香知見香十方諸佛所遺到今日各各自己巳
0707b03: 守護大眾禮拜師下座歸方丈。
0707b04: 透菴鄧居士請上堂唯一出問如何是第一
0707b05: 義師云且緩緩云請更道師便喝唯轉身對
0707b06: 居士云今日上堂特特為居士聞居士有些
0707b07: 見識古人云此是選佛心空及第歸選佛
0707b08: 且置如何是心空及第速道速道士以袖
0707b09: 左拂云未在士以袖右拂復座前禮拜師笑
0707b10: 云多得的唯遂出法堂師乃云者位漢陽透
0707b11: 菴鄧居士看華嚴經至毘目仙人執善財手
0707b12: 善財得無數三昧向這裏打失特來開先見
0707b13: 老人所謂欲窮千里目更上一層樓這事原
0707b14: 非兒戲須是真實悟不是死丁丁雙眼看
0707b15: 鼻頭亦不是長連床上學空頭話閻羅王到
0708a01: 來如何打點他如今世間都是絡絡索索有
0708a02: 許多葛藤自稱奇特瞞騙龍天似有所得問
0708a03: 他得箇甚麼開先這裏則不然比山當來
0708a04: 白拂隨手轉下座。
0708a05: 西林一如律師請上堂師云諸人還會第一
0708a06: 義麼喝一喝今日恁麼明日不恁麼來來去
0708a07: 去上上下下有甚麼要緊有耳不聞圓頓教
0708a08: 有眼不見舍那身汝等諸人作麼生會不須
0708a09: 向外馳求當下叩己巳而而今人只會打妄
0708a10: 想爭人我不肯向生死上用心其中有大根
0708a11: 器者不向這裏閣過時如虎生角如龍
0708a12: 獲珠逢山遇水自有方便見客迎拈起便
0708a13: 用俗情世諦付之鄱湖且道揚子江又作麼
0708a14: 生老人在裏許半月今日分明舉似。
0708a15: 辛巳元旦上堂師至座前云昨夜鐵牛生獅
0708b01: 子今朝滿是光輝喝一喝遂陞莫謂古人
0708b02: 無奇特今人奇特勝前人今朝元旦特為慶
0708b03: 讚當今皇帝惟願淳風滿國德氣充方百姓
0708b04: 謳歌太平天下柴不荒米不貴風調雨順五
0708b05: 穀登即此是香供養聖君萬歲萬萬歲斂歛衣
0708b06: 就座乃舉西天目斷崖和尚偈云大地山河
0708b07: 一片雪日出後相見太陽一照影無前山
0708b08: 後山青從此不疑諸佛祖甚死急有何南
0708b09: 北與西東山是山水是水喝一喝云到這裏
0708b10: 容註不得為甚如此者事人人跟下大
0708b11: 須仔細如紅爐上點雪相似好則好矣美則
0708b12: 美何方不可是歸期只為路窮山更杳可憐
0708b13: 墮落作奴兒珍重。
0708b14: 解制上堂結制何如解制奇春風南北各棲
0708b15: 遲村中乞食無些子一片饑腸一首詩六十
0709a01: 五日前從何處來六十五日後從何處去是
0709a02: 大神咒是大明咒正當六十五日內在此中
0709a03: 作什麼若有相應者出來舉似老人為汝證
0709a04: 明如無甕絆娑訶今日打開布袋一任諸人
0709a05: 東拋西擲橫行海內假如撞黑老爺切
0709a06: 莫道開先解制來。
0709a07: 過潯陽江州見任別駕陳司理嚴德化令劉
0709a08: 彭澤令謝德安令徐眾居士等捐資設齋於
0709a09: 能仁寺為太守君平張公祈嗣請師上堂師
0709a10: 至座前執云今日公案不必問如何若何
0709a11: 遂過云以此為驗維那宣畢師一喝遂陞
0709a12: 有僧出問師隨聲便喝云全體恁麼去全體
0709a13: 恁麼來阿剌剌阿剌剌一語相投善法堂百
0709a14: 千天子施禎祥山河永固田蠶熟處處笙歌
0709a15: 樂帝鄉此一瓣香專為當今萬德之至尊發
0709b01: 廣大心永護三寶闔朝文武各省官僚隨心
0709b02: 適意滿足無疆據座乃云諸佛出世為眾生
0709b03: 淪溺苦海現出若干奇特譬喻方便欲令眾
0709b04: 生知自性圓明本來清淨不假雕琢覿體是
0709b05: 佛眾生惡知惡覺如如麻何時能得清楚
0709b06: 今日張公君平清正如霜得無子乎古人云
0709b07: 天得一以清地得一以寧太守得一子門紹
0709b08: 先德里輝後榮即此世間法即此出世間法
0709b09: 無二無二分無別無斷故天上天下護法善
0709b10: 神終不相違自然諾諾書記大中問大師今
0709b11: 日舉揚為張居士祈嗣世諦佛法如何得一
0709b12: 槌兩當去師云你道釋迦老子即今在甚麼
0709b13: 處進云恁麼則石筍抽條千萬枝也師云不
0709b14: 為分外云只如子歸就父又作麼生師云特
0709b15: 地一歡中禮拜云團圞共說無生話師一
0710a01: 喝中歸位居士問只如張公祖多男之囑當
0710a02: 生幾子師云兩箇進云父母未生前也須通
0710a03: 箇消息師舉拂子云向者裏會取云生下後
0710a04: 如何師云惡水驀頭澆士禮拜師云久立珍
0710a05: 重。
0710a06: 崇禎己巳卯仲冬二十五日應天大京兆錢元
0710a07: 張二無璽卿趙二瞻柱史方孩未大中丞
0710a08: 佘集生太守蔡明藩朱向之孝廉王夢蘭張
0710a09: 孺含文學范爾培范起叔余子揚暨諸士紳
0710a10: 大眾等請住靜明禪寺師至法座前古佛堂
0710a11: 中香一爐談玄說妙有文殊老僧到此無言
0710a12: 說只有門前水滿湖遂陞拈香云半夜月明
0710a13: 時正好相隨漁父過瀟湘業風吹入靜明寺
0710a14: 未免拈香祝帝王斂歛衣就座維那白椎竟師
0710a15: 喝一喝顧左右笑云好箇第一義被維那擊
0710b01: 得百雜碎了也且作如何話會乃舉楊岐云
0710b02: 楊岐乍住屋壁滿床盡撒雪珍珠縮項
0710b03: 暗嗟吁翻憶古人樹下居今日老僧則不然
0710b04: 靜明乍住屋壁且無床舖撒珍珠不縮項
0710b05: 不嗟吁高枕天明唱哩囉且道與古人是同
0710b06: 是別會麼會則與你一箇大窟不會與你
0710b07: 一箇小窟乃呵呵大笑云老僧今日葛藤
0710b08: 留與諸方作話柄集生居士問大師今日靜
0710b09: 明寺開堂還有奇特事也無師云有進云如
0710b10: 何是奇特事師云案山高似主山云謝師答
0710b11: 話師云放你三十棒士禮拜問頂上開門不
0710b12: 見身時如何師曰劈破骷髏云劈破後如何
0710b13: 師云血淋淋地云如何受用師云喫茶喫飯
0710b14: 云人人喫茶喫飯為何不得受用師云飯裏
0710b15: 有沙僧禮拜師卓拄杖下座。
0711a01: 崇禎十三年庚辰前正月朔旦石布衲余集
0711a02: 生請上堂師陞座拈香云今欣逢也大奇
0711a03: 春風兩度上梅枝拈香祝聖無多句國祚遐
0711a04: 昌萬壽期就座石布衲出禮拜云今年春王
0711a05: 兩正月元下起元旦而復旦分明國運長新
0711a06: 佛運長新之兆恰值徑山大師七十初度行
0711a07: 化京都以希有之年遭希有之時說希有之
0711a08: 法從此壽國壽民兼壽世化日舒千古長春
0711a09: 頌萬年總在大師法輪裏轉弟子裕拈出一
0711a10: 瓣新香特地啟請師舉拂子呵呵大笑乃云
0711a11: 拂子無端抹過東海驀跳上忉利天宮觸
0711a12: 帝釋鼻孔帝釋打一箇噴嚏善法堂中風
0711a13: 亮同時放光帝釋大怒此是何人家拂子
0711a14: 到此放肆拂子答云我是隨徑山老人到金
0711a15: 陵為提唱宗旨不覺慶快犯天帝帝曰善
0711b01: 哉拂子為眾竭力拂子答云堪嗟末法之徒
0711b02: 聰明者多見性者少諍人我角立門惟
0711b03: 以一棒一喝為躲身符子盲亂統謂之大
0711b04: 機大用或將古人公案妄意穿鑿記持相似
0711b05: 言句取辯舌快當作機鋒欺罔先聖魔昧後
0711b06: 昆悲哉痛哉此邪法嬈亂正宗時也九牛莫
0711b07: 能挽之我徑山老人目不耐見不得已向孤
0711b08: 峰頂上盤結草菴高提祖印號令人天豈徒
0711b09: 然哉帝釋大喜合掌讚曰善哉拂子善說法
0711b10: 要爾時諸天雨大香花遍散虛空拂子歡喜
0711b11: 作禮而退帝釋曰拂子來來我有一問寄與
0711b12: 徑山大師如何是新年頭佛法拂子歸舉似
0711b13: 老人老人答云今年蠶麥好天下太平時師
0711b14: 良久復舉張拙偈云光明寂照遍河沙到不
0711b15: 得這裏凡聖含靈共一家不入這保社一念
0712a01: 不生全體現是箇甚麼六根纔動被雲遮有
0712a02: 何不可斷除妄想重增病不必不必趨向真
0712a03: 如亦是邪你那裏去隨順世緣無礙果
0712a04: 然涅槃生死等空華說夢的人好與三十拄
0712a05: 杖此是如來禪始得祖師禪未夢見在若論
0712a06: 張拙秀才此偈則石布衲亦可入傳燈也衲
0712a07: 出禮拜云大眾證盟師云許你是半箇聖人
0712a08: 云那半箇師云三平云這莫便是雲門目
0712a09: 機銖兩麼師云瞎云透過雲門一字關又如
0712a10: 何師云重疊關山路云恁麼則後人斷絕去
0712a11: 也師云何不領話衲禮拜歸眾又僧擬伽問
0712a12: 師云去去西天路迢迢十萬餘便下座。
0712a13: 大師壽誕濟生菴監院我空請上堂諦觀辛
0712a14: 未年前事徹夜思量淚不乾雖然父母未是
0712a15: 親誰是最親者祖佛非我道誰是最道者大
0712b01: 眾看他古人語話大似滴水滴凍老人記得
0712b02: 小時騎竹馬三三兩兩打尾鼓阿呵呵唱哩
0712b03: 囉跳的跳舞的舞一回歡笑一回苦可憐生
0712b04: 逐年老去今七旬記取將來九十五咄重新
0712b05: 拈起舊家風趙州何曾像得我豎拂子召大
0712b06: 眾云還見老人手中拂子麼還聞拂子說法
0712b07: 麼既不見不聞汝等尋常所用六根俱成虛
0712b08: 妄以何為主不見華嚴經云剎說塵說熾然
0712b09: 說無間歇復高聲云紮得髻根牢便休一朝
0712b10: 何用兩梳頭大抵還他肌骨好不搽脂粉也
0712b11: 風流。
0712b12: 庚辰二月初十日出山赴黃司李開先請即
0712b13: 日余集生暨諸士紳等請上堂海岸居士問
0712b14: 如何是佛師云畜如何是西來大意師云彼
0712b15: 彼有分如何是初生一句師云拋不出如何
0713a01: 是成佛一句師云誰是成佛者如何是出山
0713a02: 一句師云錯如何是進山一句師云開云如
0713a03: 何是不涉程途一句師云且禮拜士禮拜
0713a04: 歸眾師乃云七十年從何處來浙江山水亦
0713a05: 悠哉喜逢海岸今朝至眼上眉毛不用猜諸
0713a06: 仁者既是恁麼現成為甚搆他不得只為因
0713a07: 循五欲沉溺生死你若猛精彩十方坐斷
0713a08: 那裏見有世數短長千百眾中還有不
0713a09: 顧危亡善能拈頭作尾者麼試出來道看眾
0713a10: 無出擊拂子云今日開舖全無主顧拾下
0713a11: 堂閉門打坐便下座。
0713a12: 普說
0713a13: 人之用水即用得一味海水無別有水或曰
0713a14: 此去大海程途數量莫知幾何何得便言是
0713a15: 大海水莫妄談耶諸仁者有所不知我謂汝
0713b01: 等微細分剖海之因地夫世間之水山川林
0713b02: 沼邱壑洲潭乃至百川異流微細一滴一勺
0713b03: 大流小流無不全歸於海何以故海極低極
0713b04: 卑極廣大極平易極汪洋極忍辱極清淨不
0713b05: 可思議無邊無際無涯無畔第可萬派歸海
0713b06: 而海之水一無滲漏內藏魚龍毒蛇蝦蟹種
0713b07: 種不可說異類差別水獸曰海牛曰海馬曰
0713b08: 海羊曰海其數無量不可說異名不可說
0713b09: 不可說差別眷屬何以故海之廣大人莫能
0713b10: 知人莫能測窮量不得思議不得異類眾生
0713b11: 各各不相知各各不相到你不礙我我不礙
0713b12: 你水為屋宅水為被褥無分別無異念無晝
0713b13: 夜皆困於海無所動搖海亦不知自稱曰海
0713b14: 何以故以要言之海乃佛之不動智不動智
0713b15: 廣大莫測無表無裏無去來無今古先天不
0714a01: 有後天不無不動智者空智也空智乃諸佛
0714a02: 諸祖之根本智何以知之根本智圓明發生
0714a03: 差別智我說用一味海水者海無遠近故不
0714a04: 期時隨緣發生生無相故海體常寂常寂故
0714a05: 無生無生故曰不動智也因其不動智海而
0714a06: 入一切流動江淮種種差別異流嗟嗟海之
0714a07: 靈妙不可稱贊功德不思議故現前一切眾
0714a08: 生畢竟不知自己已身心從曠大劫來無明所
0714a09: 使執身有我出生三毒資長無明受結煩惱
0714a10: 沉淪苦趣頭出頭沒無有了期何以故蓋謂
0714a11: 眾生信不及故本來是佛福淺業重故無德
0714a12: 相故障深故不知自己巳身心元是清淨妙淨
0714a13: 明心出生山河大地自我真常一葉一草皆
0714a14: 是自己已之真性妙明無有別物何以故世間
0714a15: 所有之法本不曾生本不曾滅經云知是空
0714b01: 花即無流轉因執故有捨離故空所以圓
0714b02: 覺經云知幻即離不作方便離幻即覺亦無
0714b03: 漸次言其前境虛幻不實有故眾生癡執以
0714b04: 為實有生死淪溺由此而得一人發真歸元
0714b05: 十方虛空悉皆消殞虛空本不曾生滅何勞
0714b06: 消殞但消殞自己已曠劫無明成大般若歷劫
0714b07: 生死成大涅槃方知日用事無別頭頭皆是
0714b08: 自家珍無一法從外來無一法從內出前所
0714b09: 說一切水投入大海全是一味也隨意作用
0714b10: 任性施為不是心不是佛不是物祖師鼻孔
0714b11: 放向無陰陽地上一憑風吹日炙爛壞也好
0714b12: 不爛壞也好。
0714b13: 自恣之日已巳過明晨七月初一了好清秋
0714b14: 夜各各自宜精進勇猛勿生懈怠我常謂汝
0714b15: 等說六根無性意識無主心似狂猿暫無一
0715a01: 時休息冷地眼四大毒蛇同一舍宅若各
0715a02: 還本根畢竟無人誰為是我諸仁者切莫貪
0715a03: 安閒逗到臘月三十晚看你如何去得老人
0715a04: 今有箇譬喻舉似大眾須彌山畔去此四百
0715a05: 四十由旬其地方晝夜放光日則不見其夜
0715a06: 人民俱見彼方放斯光明其來久矣日則不
0715a07: 見何以故晝有日光不見夜即可見眾皆不
0715a08: 遞相告曰去此彼方不遠我等發勇猛力
0715a09: 精進力尋光到彼已巳經十載到彼無獲不知
0715a10: 光明從何地起更進數百里許偶夜其光即
0715a11: 現如大日輪光相以從地發一切人民皆在
0715a12: 光明中不知不覺眾人相謂曰欲得此光明
0715a13: 畢竟有寶物在下如何得之計議三七日了
0715a14: 無法則有地神從地湧出而相告之曰諸仁
0715a15: 者世所希有世所難得如是信心如是勇猛
0715b01: 如是定如是精進我知仁者身疲力倦將
0715b02: 欲退還我作方便令仁者獲大寶光欲得斯
0715b03: 光明必當執持器械鍬斧鋤離光明外鑿
0715b04: 地開廣七尺深七尺諸仁者各各勇猛破土
0715b05: 鑿地又經十年已求寶光不得心生懊惱我
0715b06: 等既來此喫辛苦若干不顧風霜上無遮攔
0715b07: 下無安息之地惟草中澹泊經廿年矣豈
0715b08: 可不得空手而返中有一人有大智慧得大
0715b09: 自在安慰諸人兄弟不要退心不必疑慮只
0715b10: 是我們用心不親切若一心開鑿只一生
0715b11: 進去無有不得寶光明而歸諸仁更精進鑿
0715b12: 地如故惟見一鐘作金玉色其光湛寂如琉
0715b13: 璃世無可比諸人相告曰寶鐘已巳見不得起
0715b14: 來奈何愁苦無量地神復相告曰諸仁者勿
0715b15: 苦再鑿七尺下立用鍬鐘中乾泥漸漸鎔
0716a01: 化鐘頂有門向須彌山左尋金剛際水上灌
0716a02: 中間土潤向中心用力頂穿四土濕其上
0716a03: 鐵索堅牢用千人萬人盡其信力齊心一扯
0716a04: 土泥自脫鐘心自空懸空無礙諸人依地神
0716a05: 說再不生退悔各各努力手攀鐵索競共一
0716a06: 扯寶鐘離地泥沙脫盡地自吼響振十方
0716a07: 十方佛祖曰今日東土眾生獲此如意寶鐘
0716a08: 寶鐘即作偈曰善來諸仁者欲見我金身我
0716a09: 以沉溺土得幾千萬劫心無嗔恨故歡喜於
0716a10: 是事今仗諸仁力出脫塵沙土心生大歡
0716a11: 作大師子吼以方便力故光明始見我屢生
0716a12: 積惡習或復貪嗔癡或生大我慢輕薄於一
0716a13: 切或生大貢高下視諸仁者墮於淤泥中經
0716a14: 百千萬劫今乃離此報一斷皆永斷不一亦
0716a15: 不二。
0716b01: 若論宗門一事甚為希有悟此宗者直接西
0716b02: 來穿過十方諸佛鼻孔歷代祖師髑髏無奈
0716b03: 末法下衰依依俙俙彷彷彿彿自稱悟道少
0716b04: 有一兩句文字寫得幾箇字咬嚼不進的公
0716b05: 案無縫的語句問他他便解說支吾此乃
0716b06: 義學之流杜撰長老也閻羅王殿前打鬼骨
0716b07: 有曰在前代祖師豈無文字如六祖一丁
0716b08: 不識說出無非文字大慧中峰語錄再要如
0716b09: 何妙文字他是得的人胸中流出謂之般若
0716b10: 非文字也今之所謂文字不過下吟哦心
0716b11: 意識卜度得來非是般若口土黑人天見
0716b12: 過當時風穴沼禪師見南院百問百答南院
0716b13: 無奈伊何末後問風穴南方一棒作麼生商
0716b14: 量穴云作奇特商量風穴落節也穴問和尚
0716b15: 這裏如何院云棒下無生忍臨機不見師作
0717a01: 家作家穴便禮拜此乃理能伏豹徑山昨問
0717a02: 禪和子今時棒喝者在南院邊在風穴邊僧
0717a03: 不能答徑山代云若論今日棒喝何似野
0717a04: 鴨子古人云盡大地撮來如粟米粒大拋向
0717a05: 前漆桶不會打鼓普請看徑山則不然盡
0717a06: 大地拈來似箇彌勒布袋聖也在裏許凡也
0717a07: 在裏許祖也在裏許佛也在裏許魔也在裏
0717a08: 許外道也在裏許六道四生也在裏許杜撰
0717a09: 長老也在裏許春禽夏蟲橫橫斜斜唧唧亂
0717a10: 啼的也在裏許只不許他動動一動不消徑
0717a11: 山一捏粉碎你這些冬瓠子那裏安身立
0717a12: 命且道與古人相去多少毫有差天地懸
0717a13: 隔。
0717a14: 到龍池掃塔眾請普說多年不到龍池今得
0717a15: 得到來掃先師幻有大和尚塔不妨拈出當
0717b01: 年請機緣某自雲門普濟寺得地以來住
0717b02: 雙髻數載有瓶聞谷見龍池歸後過我雙
0717b03: 髻道及龍池機緣次年方去請受戒入門
0717b04: 便問先師佛不見身知是佛且置如何是若
0717b05: 實有知別無佛先師答云有了你沒有我某
0717b06: 即禮拜先師云雪嶠不得老僧道次年又見
0717b07: 先師先師一指問會麼我道這箇喚做甚
0717b08: 麼師微笑自此三登龍池先師問你草鞋猶
0717b09: 未脫也我道何處見草鞋來師又微笑某即
0717b10: 呈偈云數載龍池三度登重重問話舌生水
0717b11: 草鞋分付虎狼去雙髻峰頭一箇僧這些機
0717b12: 緣是從上諸祖傳佛心印的的心髓樹高千
0717b13: 丈葉落歸根豈可辜負先師宗門中事有時
0717b14: 作有時作主有時主齊彰有時主雙
0717b15: 忘此是臨濟家大機大用人天莫測但憑徑
0718a01: 山作主諸人安得摸索近今佛法凋殘宗風
0718a02: 凌替不知是男是女是聖是凡何敢如此錯
0718a03: 落般若性中原無奇特要向自己巳跟下理
0718a04: 會得穩穩當當向青山茆屋中三十年四十
0718a05: 年習氣自然白淨心地自在隨問隨答或隱
0718a06: 或顯無不是祖師西來大意如今亂做者半
0718a07: 青半黃半生半熟取辱先宗殊為可歎珍重
0718a08: 十方虛空眾生共有同一慧命同一性靈眾
0718a09: 生出沒於其中了無影響眾生名字亦虛空
0718a10: 也身心形儀亦虛空也何影像之有哉譬如
0718a11: 幻師家套筒向十字街頭搬弄幻術拈出男
0718a12: 女種種等形不可言無究竟不可言有了無
0718a13: 一法原是空套子耳奇哉怪哉十方齊空而
0718a14: 無實義眾生男女本因幻生既稱幻生名字
0718a15: 亦幻幻無幻者是則名為大圓鏡智大圓鏡
0718b01: 智者眾生根本智也名相則有悟則全空第
0718b02: 一義空者情無情生滅性悉皆空故所以云
0718b03: 佛身充滿於法界眾生日用莫不在如來身
0718b04: 中蹴踏地獄天堂莫不在如來身中建立眾
0718b05: 生生死莫不在如來身中出沒來乃至毛
0718b06: 孔窄狹悉是如來放光說法處故曰坐微塵
0718b07: 裏轉大法輪譬如摩尼珠隨方各見好形異
0718b08: 形莫不現於圓滿寶相故曰天上天下惟我
0718b09: 獨尊直饒眾生徹底悟去猶是如來佛身中
0718b10: 奴兒婢子何迷悶眾生坐他虀甕中飲他
0718b11: 殘涕奴兒婢子不亦卑乎今乃末法下衰宗
0718b12: 風零替何日報佛深恩擊揚祖道傳佛心印
0718b13: 普天匝地迦葉阿難剎竿重為扶起。
0718b14: 若要禪了脫生死先要辦箇久長心以悟
0718b15: 為期這箇事不同草草苟無真心實行饒你
0719a01: 坐折了腰瞪破了眼總是箇騙飯吃的無主
0719a02: 孤魂於佛法何補哉而今目前有一等假宗
0719a03: 師口說胡話以飲食衣服為自己巳受用向人
0719a04: 前自稱悟道魔昧人家男女一般要上堂小
0719a05: 這瞎禿奴瞎驢瞎狗瞎野狐精瞞頇諸方
0719a06: 不知明眼人如見其肺肝教他有時薄福謝
0719a07: 而果報現方知謗大般若如此靈驗死後怕
0719a08: 你不入阿鼻地獄裏去那時你還下得語魔
0719a09: 昧得人茶話普說得麼上堂拈古頌古徵古
0719a10: 代古闢古得麼閻羅王只將一百二十斤鐵
0719a11: 枷枷你出來十字街頭示眾且道閻羅王為
0719a12: 甚麼發嗔只為要你改過做箇法門好人勿
0719a13: 將欺心瞞天昧己巳誘引清白後生作眷屬改
0719a14: 名改號如是黑心黑肝為得人天師範麼還
0719a15: 肯依徑山恁麼好話麼若肯依而改過何勞
0719b01: 更到那邊喫許多生受又有一等坐禪者影
0719b02: 也不知功夫怎麼樣做亦不肯請諸方只
0719b03: 管在裏許打擄瞌瞌睡睡過了日子已
0719b04: 謂我是箇禪者可憐生又有一等伶俐而不
0719b05: 悟者過在他尖尖滿滿一肚皮大底大
0719b06: 滿小底小滿有如是過患所以難得其人你
0719b07: 若要來長連床上將養無明須帶一片牛皮
0719b08: 馬皮纔坐時便覺穩貼貼地不然被他聖僧
0719b09: 看不過惡發管教他鑽地洞無處在如此躲
0719b10: 根禪奴剜避禿兵到這裏十指不彈水百事
0719b11: 不干懷現成喫了有甚慚愧嗚呼末法時杜
0719b12: 撰宗師轉多癡眷屬轉盛悲夫。
0719b13: 做工夫人不得力無有別理會只為他冷一
0719b14: 日熱一日或東西或南北猶如狂狗相似癡
0719b15: 獃獃心王不定如此作禪和子喫鐵棒有日
0720a01: 在莫說今生不了直待彌勒下生敢保未夢
0720a02: 見祖師西來意在今時諸方有幾箇長老說
0720a03: 禪說道是為人處孰不知自己巳跟下浮逼
0720a04: 逼地這樣禿奴喚作門頭戶口假名宗師幾
0720a05: 時能到古人境界臨濟和尚有四料揀奪人
0720a06: 不奪境奪境不奪人人境兩俱奪人境俱不
0720a07: 奪你既作人天師範向此四句中對定當
0720a08: 得麼若一字不便莫說作臨濟兒孫未得
0720a09: 作一切眾生奴未肯要你在時有僧便問如
0720a10: 何是奪人不奪境春花眼暖野水渺如何
0720a11: 是奪境不奪人小橋扶過東籬下影跡渾無
0720a12: 鳥語聲如何是人境俱奪黃昏雨後無月
0720a13: 不見門前犬吠天如何是人境俱不奪太平
0720a14: 日月光天德一統山河壯帝居僧禮拜復云
0720a15: 雙髻如此答且道成得箇甚麼事好將柳絮
0720b01: 枝頭弄誰作堤邊歌笑人咄。
0720b02: 
0720b03: 
0720b04: 
0720b05: 雪嶠禪師語錄卷第二
0720b06: 音釋
0720b07: 唄薄邁切音敗梵音也。鵓薄沒切音孛。紮側入切音札纏束也。豹希恔
0720b08: 切音爆似虎。
