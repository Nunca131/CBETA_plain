0683a01: 雪嶠禪師語錄序　　　　　　　　魚一
0683a02: 曹溪受法弟子福徵譚貞默謹撰
0683a03: 大師自乙亥春為黃海岸余集生諸居士驛
0683a04: 駱奔趨雙徑強之開堂登祖位說法王法出
0683a05: 世大事因緣實始此前此從雲門石頭上得
0683a06: 正句後誅茅高峰雙髻者六載從荊溪龍池
0683a07: 幻和尚受具戒更名記後曳杖徑山千
0683a08: 指者二十餘載活埋歲月嘯傲煙雲若非鐘
0683a09: 樓生耳佛殿懷胎那肯容易許人出世既從
0683a10: 徑山而金陵靜明而廬山開先而長明能仁
0683a11: 而濟生院祗陀林而越州顯聖四明景德而
0683a12: 荊溪南嶽而光溪天王而檇李東塔而雲間
0683a13: 勝果頤浩而究竟末後一於雲門悟道石
0683a14: 之地時在丁亥前乙亥僅越一紀而坐東
0683a15: 南大道者十有餘會結冬者四期其間龍
0683b01: 池埽塔天童封塔許大奇特機緣在語風老
0683b02: 人分中只當一頓家常茶飯耳若夫正令高
0683b03: 提孤情絕照宗風流暢響振諸方曲終撒手
0683b04: 獅絃尤勁何待語錄馳布而後塗毒發聾哉
0683b05: 積年絡索遘此劫正好散歸龍藏乃有獅
0683b06: 聲珠公復為之摭拾編次俾得流知源披
0683b07: 枝見本而吾友葵石居士昆季還念疇昔皈
0683b08: 依道誼因捐資壽剞劂與天龍神鬼及海內
0683b09: 有眼無眼入共矜式之將無被老人常寂光
0683b10: 中捉鼻大笑乎何笑笑眼前伶俐禪和得
0683b11: 出頭吐氣便教白黑字充棟汗牛其為水
0683b12: 母眼鸚鵡舌者多多許矣的的消隕虛空超
0683b13: 越佛祖為眼裏筋舌中骨者幾人即不乏真
0683b14: 實悟歷代師承如玄圃積玉鮫人泣珠其
0683b15: 為珠玉則同而趙璧之連城隋珠之照乘若
0684a01: 老人之殺活縱奪主全融擺壞韁不求
0684a02: 伴侶者幾人倘遇波斯胡定知毫釐千里也
0684a03: 不慧隨侍盤桓歲歷四紀不曾向佛法中作
0684a04: 一合頭語今日何能饒舌贊嘆一辭獨念老
0684a05: 人能掃三千大千世界衣拂影子那能斷威
0684a06: 音王以前水乳消息不牽自肯只今當問之
0684a07: 徹崖獅聲兩公與葵石居士因繫以頌頌曰
0684a08: 雪老鼻孔撩天公案出語為風手便判世
0684a09: 界小兒是非莫管祖令孤行青獅活現厥謚
0684a10: 云何宗壇鐵漢。
0684a11: 眾護法請開堂疏
0684a12: 伏諗宗門一路久矣線道不通日午打三更
0684a13: 留黑白未分之消息連夜日頭出少常住不
0684a14: 動之師承擬掃塵妖當宏利濟恭惟雪嶠大
0684a15: 和尚猊座宗無所宗法本無法空中伸巨臂
0684b01: 掐搯斷從上諸佛祖鼻梁身畔現韋打屏五
0684b02: 百比丘影古雲門三字見凡聖於一家爛
0684b03: 豆渣半升闢艸萊乎雙髻呵斥諸方從無當
0684b04: 意輕許可撈漉群趣不將佛法當人情語風
0684b05: 提唱照地光天廬山開先懸崖峻壁七十五
0684b06: 燈俱是火掌握薪傳百千三昧悉真空口吐
0684b07: 血欽震旦之將登獨坐適福城之現主
0684b08: 人伏祈大和尚小遊戲而飛錫肯來大踏步
0684b09: 而折葦即至魔也打佛也打堂堂見性明心
0684b10: 明頭來暗頭來的的攔胸劈面獅王出窟俾
0684b11: 萬獸之潛形金翅分波使諸龍之斷命一切
0684b12: 眾生胥擁戴十方賢聖悉依皈谷等臨啟曷
0684b13: 勝企佇顒誠之至。
0684b14: 崇禎十六年夏月禾城曹谷譚貞默朱茂時
0684b15: 汪挺高承埏朱茂睭王起隆兩邑護法仝疏
0685a01: 雪嶠禪師語錄目錄
0685a02: 卷首
0685a03: 序文
0685a04: 開堂疏
0685a05: 第一卷
0685a06: 住嘉禾東塔禪寺語錄
0685a07: 第二卷
0685a08: 住廬山開先禪寺語錄
0685a09: 住越州雲門禪寺語錄
0685a10: 普說
0685a11: 第三卷
0685a12: 小
0685a13: 晚
0685a14: 茶話
0685a15: 示眾
0685b01: 開示
0685b02: 第四卷
0685b03: 法語
0685b04: 請機緣
0685b05: 問答機緣
0685b06: 第五卷
0685b07: 佛祖偈贊
0685b08: 自贊
0685b09: 附贊
0685b10: 頌
0685b11: 垂問畣頌
0685b12: 偈
0685b13: 佛事
0685b14: 第六卷
0685b15: 拈頌
0686a01: 第七卷
0686a02: 拈頌
0686a03: 懷淨土詩
0686a04: 第八卷
0686a05: 書問
0686a06: 歌
0686a07: 雜著
0686a08: 第九卷
0686a09: 道行碑上
0686a10: 第十卷
0686a11: 道行碑下
0686a12: 
0686a13: 
0686a14: 
0686a15: 雪嶠禪師語錄目錄終。
0686b01: 雪嶠禪師語錄卷第一
0686b02: 參學門人弘歇等編
0686b03: 住東塔禪寺語錄
0686b04: 師於崇禎癸未夏荊谿受嘉禾東塔請至仲
0686b05: 秋八月初八日進院十五日曹石倉譚埽菴
0686b06: 朱葵石汪爾陶譚誾仲高寓公沈甫受朱子
0686b07: 藻子葆子容李珂雪孫培菴吳水原孫起伯
0686b08: 朱範臣欽臣臣王季延嚴轢同合山大
0686b09: 眾暨諸護法士紳等請就本寺開堂。
0686b10: 師陞座云東塔寺前問水神相逢盡作帝鄉
0686b11: 人故園田地如何會一喝分明介主拈香
0686b12: 云此一瓣香根盤靈鷲價重坤維卷之則千
0686b13: 巖截流放之則六合彌豐爇向寶鑪端為今
0686b14: 上皇帝聖躬萬安惟祈邊邦寧謐海不揚波
0686b15: 士農工商咸沾化育此香供養華嚴會上清
0687a01: 澄國師復指香云此香供養禹門幻有先
0687a02: 師大和尚用酬法乳斂歛衣就座白椎竟舉仰
0687a03: 山問中邑洪恩禪師云如何得見佛性義恩
0687a04: 云我與汝說個譬喻如一室有六內有一
0687a05: 獼猴外有獼猴從東邊喚猩猩猩即應如是
0687a06: 六俱喚六俱應仰山禮謝起云適蒙和
0687a07: 尚譬喻無不了知秪如內獼猴睡外獼猴
0687a08: 欲與相見又且如何恩下繩床執仰山手作
0687a09: 舞云猩猩與汝相見了譬如蟭螟蟲在蚊子
0687a10: 眼睫上作窠向十字街頭云土曠人稀相
0687a11: 逢者少師云若無仰山後語幾乎獼猴個個
0687a12: 無尾巴諸人要見佛性義麼漁船上有榼
0687a13: 堆頭有下座。
0687a14: 八月廿九日譚埽菴誕日設齋請上堂師云
0687a15: 佛身充滿於法界到不得者裏普現一切群
0687b01: 生前太勞勞生隨緣赴感靡不周還見麼而
0687b02: 恒處此菩提座掀翻他窠臼有明眼者出來
0687b03: 簡點看僧問如何是向上一乘師云塔尖峰
0687b04: 頂如何是向下事師云幡竿動也意旨如何
0687b05: 師云地藏菩薩問擊碎東塔踏翻太湖且道
0687b06: 此人具甚麼手眼師舉如意示之進云拋
0687b07: 德山棒放下臨濟喝還有為人處也無師云
0687b08: 到得這裏麼。
0687b09: 序東徐居士薦母請上堂古人道父母非我
0687b10: 親誰是最親者諸佛非我道誰是最道者父
0687b11: 母既非我親畢竟誰是至親有伶俐衲僧出
0687b12: 來道看一僧纔出師珍重下座。
0687b13: 結制上堂師云結制無有他為切念生死大
0687b14: 事到此禪堂不得東語西話不得亂想胡思
0687b15: 一心正念提起話頭看個父母未生前那個
0688a01: 是我本來面目若不苦心究受他施主供
0688a02: 養滴水難消切須仔細。
0688a03: 甲申元旦諸護法暨大眾請祝聖上堂師陞
0688a04: 座拈香畢乃云且道新年頭佛法如何舉揚
0688a05: 村村蠶麥熟處處稻花香忽聞爆竹聲隨云
0688a06: 爆竹一聲天地老塔前無處不光輝即此是
0688a07: 法即此是道大眾久立珍重。
0688a08: 恒輝禪人供眾請上堂古者道平常心是道
0688a09: 喜怒罵詈咳唾掉臂無非是祖師西來大意
0688a10: 此事不論初機晚學只要一個信得及若是
0688a11: 夙有靈根猛自提撕忽然正眼豁開方見老
0688a12: 人眉毛端的。
0688a13: 臘八日譚埽菴居士為薦誥封夫人徐氏請
0688a14: 上堂師陞座維那白椎竟師喝一喝什麼第
0688a15: 一義第二義今日埽菴居士為亡過誥封夫
0688b01: 人徐氏曾於病中發心請老人說法普利一
0688b02: 切夫說法者聽法者如夢如幻無有是處而
0688b03: 徐氏夫人仗此勝因超生天界作天眷屬不
0688b04: 墮人間受諸苦惱平坦坦地佛祖安身立命
0688b05: 之處喝一喝云者裏是甚麼所在容伊
0688b06: 經云諸佛智慧甚深無量其智慧門難解難
0688b07: 入復喝一喝云什麼智慧門只消一個乾屎
0688b08: 橛擊碎流出一切麻三斤庭前樹子三玄
0688b09: 三要五位君臣有句無句打作一串不消老
0688b10: 人一拂化為微塵久立珍重。
0688b11: 解制陸登之居士請上堂師陞座云結制解
0688b12: 制為個甚麼秪為當人跟下一大事不
0688b13: 明如大火聚不得清所以道十方同聚會
0688b14: 個個學無為此是選佛心空及第歸一期
0688b15: 過了堂中不見一箇半箇雖然且喜太平良
0689a01: 久云一二三四五六七萬仞峰頭獨足立問
0689a02: 伊你更是阿誰我是人間白拈賊遂喝一喝
0689a03: 云十字街頭撞馬相公與你索飯錢你作
0689a04: 麼生秪對眾無語師云老人與你代一轉語
0689a05: 春風日日到園林夜夜面南看北斗。
0689a06: 到雲門顯聖請上堂喝一喝云法王法座如
0689a07: 此如彼三宜上座同季超祁居士請老人登
0689a08: 此猊座不免乘時拈出普告大眾老僧昔拈
0689a09: 靈樹不無其繇蓋主法者不嚴聊借此以見
0689a10: 志先年三登禹門機緣歷歷可考此乃沿
0689a11: 流不止嫡親嫡故無敢違者若也竟拈靈樹
0689a12: 則辜負禹門若也竟拈禹門則辜負靈樹今
0689a13: 日人天眾前掇轉船頭順風把舵去也遂拈
0689a14: 香云即此供養直常州府宜興縣荊溪禹
0689a15: 門幻有先師大和尚從此不敢辜負就座乃
0689b01: 云去聖時遙宗門紊亂必須洞達心宗庶不
0689b02: 虛生浪死若也不悟自心終日尋行數墨了
0689b03: 沒交涉於今目前依草附木者豈達磨一宗
0689b04: 乃糟粕耳假我衣裳名是比丘豈千聖不傳
0689b05: 之旨如此容易者哉佛法不直半文矣諸仁
0689b06: 者色力強時討箇分曉莫待眼光落地
0689b07: 業識茫茫平日說禪說道指伸拳到恁麼
0689b08: 時你還作得主去麼喝一喝云啼得血流無
0689b09: 用處不如緘口度殘年下座。
0689b10: 崇禎十六年四月廿六日師至龍池掃塔荊
0689b11: 谿吳九敘居士暨禹門大眾等請上堂師至
0689b12: 座前喝一喝遂陞熏風自南來殿閣生微
0689b13: 倦來困一覺何必好眠此一瓣香耑為當
0689b14: 今聖君皇帝惟願道心永銳太平天下令十
0689b15: 方法界眾生各各安樂自在次拈云此香供
0690a01: 養本山前代一源禪師復拈云此一瓣香供
0690a02: 養即此禹門堂上嗣臨濟正宗幻有先師大
0690a03: 和尚用酬法乳之恩斂歛衣就座白椎云法筵
0690a04: 龍象眾當觀第一義師乃云佛法正是衰替
0690a05: 時節各宜努力以求出世人人埋沒多生今
0690a06: 朝若不透徹何時解脫不見南嶽讓六祖
0690a07: 云甚麼物恁麼來讓不會經八載便對六祖
0690a08: 道說似一物即不中祖云還假修證也無讓
0690a09: 云修證則不無污染即不得祖云只此不污
0690a10: 染諸佛之所護念汝既如是吾亦如是善自
0690a11: 護持者箇一物即不中便是六祖大師本來
0690a12: 無一物合轍之語所以祖祖相傳佛佛授受
0690a13: 與達磨大師正法眼藏合文合節若有半字
0690a14: 差異即同魔外何為臨濟正宗也白椎云諦
0690a15: 觀法王法法王法如是師卓拄杖下座。
0690b01: 天童景德禪寺諸護法同合山大眾請上堂
0690b02: 師陞座呵呵大笑且道笑箇甚麼笑那無舌
0690b03: 人善能解語喝一喝云不必重打葛藤須向
0690b04: 未舉以前會取若論此事盡大地拈來在老
0690b05: 人一毛孔中不滿諸佛心印不從人得既
0690b06: 不從人得難道從墻壁瓦礫得既不從墻壁
0690b07: 瓦礫得難道從地水火風四大五蘊喜怒哀
0690b08: 樂而得豁開自己巳正眼炤天炤地始知不從
0690b09: 人得如啞子喫苦向人道不得遂鼓兩臂
0690b10: 作獅子奮迅勢云獅子遊行不求伴侶喝一
0690b11: 喝下座。
0690b12: 上堂喝一喝云斬開碧落百花新扶起山門
0690b13: 兩位人古殿雖殘雲不老燈傳白月夜精神
0690b14: 四明鄞邑乃老朽故土為送天童和尚入塔
0690b15: 蒙城中士紳留住數日此乃鄉情眷眷陸敬
0691a01: 翁長者相招同到天王古剎并遊勝地此寺
0691a02: 創自晉代至宋元重修雖然山門殘替門前
0691a03: 光景如舊自有人天安排諸仁者要識自家
0691a04: 本命元辰落不必他求逆順境緣消歸自
0691a05: 己已人命無常不與人期一氣不來便同土塊
0691a06: 今日老人談話原非別事如來出世為眾生
0691a07: 沉溺生死苦口叮嚀撥動上頭關欲令眾
0691a08: 生得入此門又勞他達磨大師到我震旦傳
0691a09: 佛心印直指人心見性成佛之旨今幸長者
0691a10: 請登此座重為舉揚俾益四眾知跟下有
0691a11: 此一光明諸仁者急須諦審休將閒學解
0691a12: 埋沒祖師心珍重。
0691a13: 乙酉改元三月十七過雲間超果寺監院知
0691a14: 一靜主紹源并各山大眾暨合郡檀護請祝
0691a15: 聖上堂師陞座拈香云此香非陰陽造化之
0691b01: 所成亦非金木水火土之所生爇向爐中端
0691b02: 為祝延今上皇帝聖躬萬歲萬歲萬萬歲伏
0691b03: 願堯風永扇於大明舜德普聞於沙界闔朝
0691b04: 文武公卿尊崇祿位遠近檀那均斯法化遂
0691b05: 斂歛衣就座僧問如何是衲僧本分事師便打
0691b06: 進云除棒請師再道一句師復打僧禮拜
0691b07: 起便喝師連打問雲門普趙州關即不問秪
0691b08: 如乾坤未立世界未形時主人公向何處安
0691b09: 身立命師云念言語漢云恁麼則鶴棲無影
0691b10: 樹花發不萌枝去也師云芽生也乃云暮春
0691b11: 三月好風光盡見遊心白面郎國界無虞今
0691b12: 日定夜深皓月照長廊拂子云即此用離
0691b13: 此用復震威一喝云此是馬祖陳爛葛藤不
0691b14: 勞拈出今日打些新鮮葛藤與大眾結緣會
0691b15: 麼若論者事三世諸佛無下口處歷代祖師
0692a01: 結舌有分何故法如是故祖師出世蓋為一
0692a02: 切眾生沉淪苦海墮落五欲所以開方便門
0692a03: 接引愚癡咄言多去道遠矣還有問話者麼
0692a04: 僧問如何是大師方便門師以拂子畫一畫
0692a05: 云會麼太平日月光天德一統山河壯帝居
0692a06: 久立珍重。
0692a07: 上堂七十五年何處來燈籠生上天台癡
0692a08: 人知道我來處三月菜花歷路開老人于甲
0692a09: 申八月被業風吹入雲間承眾居士供養數
0692a10: 月監院一輪同眾檀恭請金澤頤浩禪寺說
0692a11: 些閒話且舉現成公案與大眾商量乃云昔
0692a12: 日圓悟禪師五祖演和尚聞舉小豔詩云
0692a13: 頻呼小玉原無事只要檀郎認得聲乃出方
0692a14: 丈見飛上欄杆鼓翅而鳴豁然大悟作偈
0692a15: 云寶鴨香消錦繡幃笙歌藂裏醉扶歸少年
0692b01: 一風流事只許佳人獨自知為甚麼只許
0692b02: 獨自知老人今日為他下箇註寒上
0692b03: 樹鴨寒下水雖然如是逗漏不少復舉臨濟
0692b04: 和尚道有一人論劫在途中不離家舍有一
0692b05: 人離家舍不在途中此二人那箇合受人天
0692b06: 供養顧侍者云喚這二人來與老僧洗此
0692b07: 事人人跟下乾乾淨淨無有毫泥水只
0692b08: 為五欲從迷入迷喚作眾生所以雜華
0692b09: 偈云毘盧遮那佛願力週沙界一切國土中
0692b10: 恒轉無上輪今日盧舍那佛在徑山拂子頭
0692b11: 上轉大法輪去也遂擊拂子召大眾云還聞
0692b12: 麼云還見麼且道聞底事作麼生眾無語
0692b13: 代云如是我聞便下座。
0692b14: 弟子教忻教守教果等請上堂乘言者喪滯
0692b15: 句者迷古人已巳道破了也何故要你向自性
0693a01: 三昧海中狂波浪裏轉身吐氣始有說話
0693a02: 分雖然更須向深雲窮谷養得純純熟熟方
0693a03: 可出來人天眾前舉揚箇事光耀祖庭瞻之
0693a04: 仰之庶不辜負達磨大師西來一番辛苦若
0693a05: 也不然只是箇蝦蟆田雞亂跳亂成得箇
0693a06: 甚麼邊事乃大笑復云笑那吳山端獅子見
0693a07: 弄獅子得悟後有老僧譏他道鄉裏獅子鄉
0693a08: 裏弄眼睛鼻頭一齊動假饒弄到帝王前也
0693a09: 是一場乾打有時上堂云佛法無可得說
0693a10: 不如打箇觔斗便下座今日徑山在頤浩上
0693a11: 堂也無獅子弄也不打觔斗說些平實話接
0693a12: 物利生且道如何是接物利生句須實
0693a13: 悟須實悟有僧出禮拜擬問師便打僧云
0693a14: 某甲話也未問師云待你開口成得箇甚麼
0693a15: 便下座。
0693b01: 上堂今日登此寶座為本鎮居士持貲供眾
0693b02: 請老人說些佛法普利群生諸仁者莫瞌睡
0693b03: 惺惺眼前山林池沼無非是你故宅只為
0693b04: 離鄉太久所以不得受用良久云樂云樂云
0693b05: 鐘鼓云乎哉禮云禮云玉帛云乎哉即此見
0693b06: 聞非見聞無餘聲色可呈君箇中若了原無
0693b07: 事體用何妨分不分卓拄杖云離中虛坎中
0693b08: 滿。
0693b09: 住越州雲門寺語錄
0693b10: 上堂雲門有一奇特事從曠大劫來無人動
0693b11: 今日分明舉似大眾良久云忘了也曳
0693b12: 拄杖下座。
0693b13: 荊門上座出關請上堂春秋三度掩柴關無
0693b14: 事於心不放閒今日聊通一線道踏開煙水
0693b15: 入深山既是出關合該逍遙山水於石橋啜
0694a01: 茗焚香於溪闍為什麼又要入山為他途
0694a02: 路不得力。
0694a03: 結制上堂欲知佛性義當觀時節因緣時節
0694a04: 若至其理自彰大眾今日是甚麼時節舉拂
0694a05: 子一拂云雲門老古錐出世也地搖六震天
0694a06: 雨四花且道有何祥瑞五雲山下青獅子曳
0694a07: 尾搖頭弄爪牙遂喝云這畜生休作怪要騎
0694a08: 便騎要下便下。
0694a09: 師誕日解制上堂老人自住雲門已來不曾
0694a10: 動一步不曾措一辭今日幸遇解制打
0694a11: 開長汀子布袋放出百千萬億光明雲將五
0694a12: 湖四海衲子而為眷屬使歷劫多生父母俱
0694a13: 超樂國以拂子打○云會麼盡十方世界是
0694a14: 燃燈古佛光明門盡十方世界是釋迦老子
0694a15: 總持門盡十方世界是兜率陀天彌勒世尊
0694b01: 解脫門盡十方世界是文殊師利法王子般
0694b02: 若波羅密門盡十方世界是普賢菩薩行願
0694b03: 門盡十方世界是一切修多羅差別義海門
0694b04: 盡十方世界是凡夫眾生四生六道微細極
0694b05: 微細昆蟲蚤虱生滅門乃喝云今日雲門解
0694b06: 制猶如螃去草縛橫行直撞切須仔細倘
0694b07: 遇無厭足王莫道我是雲門解制來若道
0694b08: 被他一棒打折你驢腰莫言不道。
0694b09: 辭請
0694b10: 崇禎甲戌十月十一日眾集千指菴請徑山
0694b11: 開堂師辭眾曰今日承大檀鄉紳暨唐祈遠
0694b12: 居士起緣為首閔裴卿居士率眾拜請請語
0694b13: 風出世非惟大檀鄉紳居士請語風出世又
0694b14: 復諸山大眾請語風出世非惟諸山大眾請
0694b15: 語風出世又復本山各房大眾請語風出世
0695a01: 非惟本山各房大眾請語風出世又復開山
0695a02: 國一大覺祖師無上禪師法濟大師大慧杲
0695a03: 妙喜老人別峰禪師塗毒禪師乃至八十七
0695a04: 代住持大和尚請語風出世非惟開山國一
0695a05: 大覺祖師無上禪師法濟大師大慧果妙喜
0695a06: 老人別峰禪師塗毒禪師乃至八十七代住
0695a07: 持大和尚請語風出世又復本山護法伽藍
0695a08: 廣澤龍王雙髻周宣靈王靈山授記十八位
0695a09: 伽藍請語風出世非惟本山護法伽藍廣澤
0695a10: 龍王雙髻周宣靈王靈山授記十八位伽藍
0695a11: 請語風出世又復主山神主地神主空神主
0695a12: 林神主風神主海神主江神乃至鬼神等請
0695a13: 語風出世非惟主山神主地神主空神主林
0695a14: 神主風神主海神主江神乃至鬼神等請語
0695a15: 風出世又復梵天帝釋天韋天乃至無想天
0695b01: 非非想天三十三天諸天神眾請語風出世
0695b02: 非惟梵天帝釋天韋天乃至無想天非非想
0695b03: 天三十三天諸天神眾請語風出世又復乾
0695b04: 屎橛麻三斤樹子青州布衫胡餅請語風
0695b05: 出世請出世作甚麼庭前生瑞草好事不如
0695b06: 無諸人豈不知徑山祖庭從唐宋至本朝宣
0695b07: 德二百年來宗風寂祖道不行賴有本山
0695b08: 各房接管香火方得殿宇廊廡煥然一新若
0695b09: 論今日請語風出世為眾說法利濟眾生沒
0695b10: 交涉你看那箇是眾生記得圓通訥禪師云
0695b11: 長安風月貫今昔那箇男兒摸壁行家家觀
0695b12: 世音有路透長安若箇今日出世求名名
0695b13: 天下久矣把手牽他行不得惟人自肯乃方
0695b14: 親按牛頭喫草使不得良久師舉雲門到
0695b15: 雪峰莊見一僧乃問上座今日上山去那僧
0696a01: 曰是門曰寄一則因緣問堂頭和尚秪是不
0696a02: 得道是別人語僧曰得門曰上座到山中見
0696a03: 和尚上堂眾纔集便出握腕立地曰這老漢
0696a04: 頃上鐵枷何不脫其僧一依門教雪峰見
0696a05: 這僧與麼道便下座攔胸把住曰速道速道
0696a06: 僧無對峰拓開曰不是汝語僧曰是某甲語
0696a07: 峰曰侍者將繩棒來僧曰不是某語是莊上
0696a08: 一浙中上座教某甲來道峰曰大眾去莊上
0696a09: 迎取五百人善知識來門次日上雪峰峰纔
0696a10: 見便曰因甚麼得到與麼地門乃低頭從此
0696a11: 契合若論今日請語風出世即是著語風在
0696a12: 鐵床裏使我動不得隨人使喚被人指揮如
0696a13: 案頭肉斬斷由他何苦得語風三十年來
0696a14: 不曾受人拘束但饑來喫飯困來打眠逍逍
0696a15: 遙遙林間步武自由自在何苦得要我出世
0696b01: 出世是大惡業事放我在地獄裏去你看那
0696b02: 箇是為生死的甚麼喚做生死汝等不如歸
0696b03: 去好語風不出世不出來謾神謔鬼有
0696b04: 甚麼相干實無利益直饒截我語風頭去寧
0696b05: 作無頭人亦不隨汝等跟轉不如歸去好
0696b06: 大眾跪久不起師瞥然裴卿閔居士云大師
0696b07: 雖未登座說法已巳竟。
0696b08: 十三日眾再請再辭前日說竟了今復何為
0696b09: 又勞大眾來此眾云世尊三請方說法師曰
0696b10: 世尊眼花及至道箇止止不須說早已逗漏
0696b11: 不少有甚奇特若向衲僧門下好與三十拄
0696b12: 杖眾再四師曰稅不重科又曰再犯不容乃
0696b13: 舉雪峰妙湛和尚示眾一切法無差雲門胡
0696b14: 餅趙州茶黃鶴樓中吹玉笛江城五月落梅
0696b15: 花愧太原孚上座五更次鼓角天曉弄琵
0697a01: 琶語風也有兩句一切法無差鵓鴣對老鴉
0697a02: 生臺爭飯喫打得亂如麻有約不來過夜半
0697a03: 閒敲碁子落燈花慚愧西湖保叔塔六橋煙
0697a04: 雨夕陽斜珍重師便轉身眾候良久散去。
0697a05: 崇禎乙亥歲三月初三日司理黃海岸居士
0697a06: 請徑山開堂。
0697a07: 三門喝一喝云惟有一門而復狹小拂子
0697a08: 指門云莫得就是這箇門那巍巍堂堂煒煒
0697a09: 煌煌入此門者如獅子王復喝一喝二位力
0697a10: 士證明。
0697a11: 彌勒殿喝一喝云喚你作彌勒又是布袋和
0697a12: 尚喚你作布袋和尚又是彌勒畢竟如何一
0697a13: 彩兩賽。
0697a14: 韋殿韋天韋天還記得湖州弁山多寶寺
0697a15: 苦告你因緣麼遂禮拜云珊瑚枕上兩行淚
0697b01: 半是思君半恨君。
0697b02: 伽藍殿廣澤龍王不忘靈山之付囑發菩薩
0697b03: 心捨宮殿為國一祖師伽藍今當現身而去
0697b04: 垢莫假瞌睡以蒙董拂子指龍王厲聲云
0697b05: 汝當護法。
0697b06: 祖師殿會麼坐得骨生胝不知冷煖八十
0697b07: 七人成群打哄大似守屍鬼喝一喝云開
0697b08: 佛殿稽首瞿曇黃面老爺離言說相離文字
0697b09: 相離心緣相畢竟平等這箇說話與我付之
0697b10: 海外。
0697b11: 陞座卓拄杖三下拈香云此一瓣香恭惟北
0697b12: 闕之至尊上祝南山之萬壽扇堯風於千古
0697b13: 布舜德於今時惟願邊疆平靜國界安寧斂歛
0697b14: 衣就座乃云今日時逢三月三黃司理請老
0697b15: 人為眾舉揚且道舉揚箇甚麼威音王那畔
0698a01: 更那畔這一復卓杖一下云大眾還會麼
0698a02: 還有人出來問話麼勿得辜負居士一副熱
0698a03: 腸此事人人具足箇箇圓成居士出眾問云
0698a04: 如何是箇箇圓成的事師云好與三十棒會
0698a05: 麼日輪西墜夜月東昇卓拄杖下座。
0698a06: 司理黃海岸居士為封公壽誕請上堂師至
0698a07: 座前作女人拜云稽首須彌山王以拂子指
0698a08: 座云此乃八十七位所坐的曲彔木老僧
0698a09: 今日不敢違時失候照例施行就中一句作
0698a10: 麼生道還有人道得麼若無老僧自道去也
0698a11: 遂陞居士禮拜問云八十七代燈燈相續祖
0698a12: 祖相承大師今日且道如何為人師拂子
0698a13: 乃云四月今晨最吉祥托來鐵古風香海
0698a14: 岸道人知此意高遷爵祿捧霞觴門裏出身
0698a15: 易一聞千悟有甚麼難身裏出門難坐白
0698b01: 雲宗不妙從天降下則貧窮如人數他寶從
0698b02: 地湧出則富貴擊擊等擊動動等
0698b03: 動吼吼等吼正恁麼時山門頭撞善
0698b04: 財童子五十三位大菩薩各各手持華幔幢
0698b05: 幡寶珊瑚瓔珞珍寶等物外有無根樹一
0698b06: 株不應山谷一座無陰陽地一片老僧問
0698b07: 伊道擔荷許多骨董到此作什麼菩薩答云
0698b08: 相聞黃封翁八旬壽誕特來慶賀老僧云難
0698b09: 得菩薩還來遂喝一喝云莫作一喝會聊為
0698b10: 菩薩買草鞋拂子云見麼若也見瞎汝
0698b11: 眼若也不見眼在甚處問答不錄擊拂子下
0698b12: 座。
0698b13: 大中丞余集生居士請上堂白椎畢師云若
0698b14: 論第一義向悉達未生時會取一切眾生無
0698b15: 明煩惱中會取四生六道驢胎馬腹中會取
0699a01: 今日朝暘峰頂千僧閣下不行妙喜老人走
0699a02: 過的路不飲妙喜老人喫過的水老僧別有
0699a03: 一家風作麼生是老僧家風江月照松風
0699a04: 吹永夜清宵何所為佛性戒珠心地印霧露
0699a05: 雲霞體上衣此乃永嘉大師受用的非惟永
0699a06: 嘉受用即是老僧受用何以故道道相同祖
0699a07: 祖相授若是己巳事未明心地不亮顢顢頇頇
0699a08: 恫恫未免向驢胎馬腹中作活計去也
0699a09: 良久云一槌擊碎珊瑚月大地山河是阿誰
0699a10: 僧出問云如何是祖師關師云過不得云未
0699a11: 過關如何接師云立云已過關如何接師云
0699a12: 坐云總不恁麼時如何師擊拂子兩下云大
0699a13: 師即今在何處安身師云蠟燭兩行排僧禮
0699a14: 拜云恁麼則學人有賴去也師云錯問中心
0699a15: 子請師舉示大眾師云再舉來僧擬議師
0699b01: 便喝問古鏡重光即不問孤峰獨露時如何
0699b02: 師云萬里一片雲云大風吹散時如何師云
0699b03: 蒼天蒼天問徑山堂上敲鐘擂鼓驚起座中
0699b04: 獅子舞如何是獅子舞師擲花瓶云花瓶倒
0699b05: 地云請大師再道師灑香云蘇嚕蘇嚕師
0699b06: 曳拄杖下座。
0699b07: 因事上堂咄咄咄徑山乃唐宋已巳來之徑山
0699b08: 擊拂子云八十七人在此經過非今日之徑
0699b09: 山非一日之徑山也千年常住一朝僧今朝
0699b10: 祖令當行十方坐斷且道還有祥瑞也無鐘
0699b11: 樓生耳朵佛殿又懷胎海岸居士出問云如
0699b12: 何是鐘樓生耳朵師拈生香云會取這箇進
0699b13: 云如何是佛殿又懷胎師云產下也士禮拜
0699b14: 云須是大師說法始得師乃云今承吳江大
0699b15: 檀同諸護法等命老人登獅子座理荒殘之
0700a01: 祖席扶陳爛之綱這喚做狗尾續貂那管
0700a02: 家家門前火把子釣漁船上謝三郎即不問
0700a03: 媳婦騎驢阿家牽道將一句來還有人道得
0700a04: 麼良久云一拂擊開金殿月萬家無箇不光
0700a05: 明復舉溈山云有句無句如藤倚樹山持
0700a06: 此語問溈山值溈泥壁次云有句無句如
0700a07: 藤倚樹是和尚語不溈云是云忽然樹倒
0700a08: 藤枯句歸何處溈放下泥盤呵呵大笑歸方
0700a09: 丈云某三千里外賣布單來和尚何得相
0700a10: 弄溈喚侍者取三百文錢與這僧買草鞋去
0700a11: 後來有獨眼龍為你點破在至明招處舉
0700a12: 前話招云更使溈山笑轉新山有省原來
0700a13: 溈山笑裏有刀師復召大眾曰要見溈山笑
0700a14: 裏刀麼呵呵大笑下座。
0700a15: 海岸居士請上堂師拂子云也大奇也大
0700b01: 奇無情說法不思議彈指頃石虎咬殺青田
0700b02: 雞燈籠露柱忍俊不禁跳上鵬摶峰頂揚
0700b03: 聲大吼且道吼箇甚麼功德池中添箇月滿
0700b04: 林光彩可追隨舉臨濟和尚云有一人論劫
0700b05: 在途中不離家舍有一人離家舍不在途中
0700b06: 那箇合受人天供養師云這箇語話大似掩
0700b07: 耳偷鈴瞞人自瞞諸人要識這兩箇人麼餘
0700b08: 杭紙貴一狀領過。
0700b09: 
0700b10: 雪嶠禪師語錄卷第一
0700b11: 音釋
0700b12: 榼上克盍切音酒也下私盍切三入聲枯也。乃里切音你如
0700b13: 禪未見也。救角切音連刺剌也。鵬蒲登切音朋大鵬鳥也。
