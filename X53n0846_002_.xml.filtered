0640a13: 
0640a14: 
0640a15: 
0640a16: 遺教經論記卷第二
0640a17: 笑庵　觀復　述
0640a18: 三二戒俱脫能生功德二。論已巳說下。初結前標後。言
0640a19: 從戒者。即以方便遠離為從。從根本戒故從字去呼。言俱
0640a20: 解脫者。雖自體解脫別解脫分二。而俱約木叉。名解
0640a21: 脫故。今顯二戒功德。即禪定等。
0640a22: 二依標解釋二。初舉經。二論釋二。初二戒俱脫二。論
0640a23: 曰下。初結前從戒相。論既云從戒是戒相。即知前根
0640a24: 本是戒體。故次謂無作波羅提木叉也。其戒相。十二
0640b01: 年後。方廣分別說。豈況臨終之時。故不可廣說也。然
0640b02: 住法記有二意。初以戒相。對前法體。一往分二。二若
0640b03: 論遮性。各具體相。此則彼以法體為性戒。從戒為遮
0640b04: 戒。故彼謂舉遮護性也。今謂。此非論意。論正以前法
0640b05: 體。即如來法身自體解脫。名木叉。即此經無作體。此
0640b06: 體非為性重戒故。涅槃云。戒有七種。於身口有無作
0640b07: 色具如次引。前經但云珍敬木叉。明知。但舉所護無作體。
0640b08: 所以前但是戒體。從戒正是戒相。此非一往分之。以
0640b09: 無作體。非唯局性重故若初標法體局性戒。則遮戒應無無作體。亦非制
0640b10: 遮護性。若爾乃以微細防護分麤重。故非此理。則知
0640b11: 今明喜犯以護戒體爾。是知古德謂前木叉中。總包
0640b12: 五篇。并囑輕況重。二皆有理。以無作體。包五篇故。從
0640b13: 戒是輕。由喜犯故尚誡。又況重者乎。而住法。任運抑
0640b14: 揚。不知其可也。
0640b15: 二示今從戒義二。初戒是下指戒雙標。指正順是從
0640b17: 脫。故能順亦受此名。故上云亦是毗尼相順法故。又
0640b18: 能順此後際解脫。亦名隨順解脫故。清涼云。隨順有
0640b19: 為無為二種解脫果故。次明順無作故。順後際解脫
0640b20: 故。若無作即大乘法身性。體即無為。若無表戒。體通有為。後際解脫。禪定功德。通有為。滅苦功德。通無
0640b21: 為。
0640b22: 二依標別釋二。論從根下。初從根本戒。即順彼也。言
0640b23: 無作者。即戒體也。此所發戒體。若曇無德宗。依成實
0640b24: 論。以非色心為體。非變礙故。不名為色。非慮知故。不
0640c01: 可名心。即非色非心心不相應行攝。若薩婆多宗。以
0640c02: 無表色為體。雜心師。亦以表色有變礙。無表隨彼。亦
0640c03: 受色名。則表無表戒。皆色為體。故涅槃中。菩提王子
0640c04: 意疑。比丘善心受戒。至惡無記。應名失戒。故經問云。
0640c05: 若比丘護持禁戒。若發惡心。當知是時失比丘戒。佛
0640c06: 言戒有七種。於身口有無作色。以是無作色因緣故。
0640c07: 其心雖在惡無記中。不名失戒體。猶名持戒。以何因
0640c08: 緣。名為無作色。非異色因不作異色果此約與色為果故。必有
0640c09: 無色體也。舊云作無作。新云表無表。清涼云。表無表戒。皆色蘊故。南山
0640c10: 云。若依通論。明其所發之業體。今就正顯。直陳能領
0640c11: 之心相。謂法界塵沙二諦等法。以己巳要期。施造方便。
0640c12: 善淨心品。必不為惡。則思明慧冥會前法。以此要期
0640c13: 之心。與彼妙法相應。於彼法上。有緣起之義。領納在
0640c14: 心。名為戒體。此則所發之體。義通一切。今論正取法
0640c15: 身自體解脫。為無作體也然此法身是戒身。亦正是所發無作戒體攝。二諦塵
0640c16: 沙無作義也。若正約大乘。本有理果。若宣演引雜心論云。作者身動。身
0640c17: 動滅已巳。與餘識俱。是法隨生。說名無作。此則作無作
0640c18: 之名爾。然上所引。皆明體也。論言如向說者。即上方
0640c19: 便戒。護根本者是。此約方便戒。從根本戒故。得名波
0640c20: 羅提木叉也。若消經解脫之本者。之之一字。是揀顯
0640c21: 之辭。揀從戒非順餘本。乃順解脫之本。故名木叉也。
0640c22: 但約揀顯。故云之本。非約依主釋之本。次義從戒為
0640c23: 解脫之本。約果依因本。乃依士釋也因與果為本。勝依劣得名。
0640c24: 二從根本所起成就戒二。論從根下。示初本。此之科
0641a01: 名雖含三際。正約從成就戒。因帶根本所起為言。以
0641a02: 根本即前際。初稟無作。體其所起。即中際方便遠離。
0641a03: 戒其成就。即後際解脫果故。此正約從戒順後際解
0641a04: 脫。故為後際之根本。二結名二。論戒是下。初正明。
0641a05: 所言體者。即是本義。以中際是後際解脫本體故。約
0641a06: 中際能正度。由此中際從戒受木叉之名。論此言
0641a07: 下。二重釋。上但言正度。此正釋正度義。三業惡為所
0641a08: 度。三業善為能度。三業解脫為度所到處。即彼岸也。
0641a09: 所以善翻惡而脫。皆就三業說者。如上云。當知三處
0641a10: 木叉。無復有餘解脫。下云所修行三種戒中。有如是
0641a11: 得失得則翻惡為善。生解脫德。故知。三業惡脫。即解脫彼岸。然此
0641a12: 皆約中際。正能度三業惡令脫。即別解脫義。清涼謂
0641a13: 遠離羇縛業緣。即此義也。問。此中合約隨順解脫。名
0641a14: 木叉。何名別解脫耶。答。若約正順義。順所起成就戒。
0641a15: 與後際解脫為本。即隨順解脫義。今結名中。約中際
0641a16: 從戒得名木叉故。約別解脫說也。其後際解脫。即次
0641a17: 能生功德。乃有為無為二解脫果故。下皆云解脫功
0641a18: 德也。然上來釋戒相等。多順小乘者。如大疏說藏攝。
0641a19: 而引小乘釋毗奈耶藏。演義問云。今明大乘。那引小
0641a20: 教。有答云。理實三藏。大小不同。今就引接教說。古來
0641a21: 同此。今更一釋。謂持心雖異。名意大同。故得引小釋上
0641a22: 論與二記異。
0641a23: 論能生下。二能生功德。上云後際解脫。因中際從戒
0641a24: 生。今云依因此戒。即依因上從戒。得生禪定智慧解
0641b01: 脫功德。此中即有為無為二種解脫果。故法華云。如
0641b02: 來知見。廣大深遠。無量無礙力。無所畏。禪定解脫三
0641b03: 昧。深入無際。皆果法也。今云諸禪即四禪。諸定即四
0641b04: 空定此通大小因果。今約果法義。如下引釋色無色解脫功德。即有為
0641b05: 果。及滅苦智慧。即論云彼二相順相違解脫功德。相
0641b06: 順亦有為。相違即無為功德。以滅有苦。契無為故。此
0641b07: 依藏本。若靈芝本。闕相順義。既經云滅苦。即滅三界
0641b08: 有苦。契寂滅解脫故。
0641b09: 四勸修戒利益三。初標章。二舉經。三論釋。於中三。論
0641b10: 曰下。初徵示。皆可知。
0641b11: 論一者下。二別釋有五。初持通能所。能持即方便。所
0641b12: 持即自體。以能護所故。勸不失得戒自體。二勸勿缺
0641b13: 方便。是能持相。三順勸離過。成三業善法。即上三業
0641b14: 解脫。能生功德也。四反勸可知。五總勸。既知上得失。
0641b15: 故云是以當知戒為第一等。上能生即禪定智慧。今
0641b16: 所生即安穩處。離三界苦。得涅槃樂。非戒不成也。言
0641b17: 三種戒中者。即上三勸。三業離過成德。乃止惡行善。
0641b18: 故云三種戒。餘皆可知。
0641b19: 二修習對治止苦功德三。論已巳說下。初結前標後。由
0641b20: 業感苦。故次來也。論是中下。二開章標示。以樂治苦
0641b21: 故。能治約三昧樂也。
0641b22: 初根欲苦中二。初總徵。此雙徵下二科。此二是色心
0641b23: 總報。躡前苦治。故次來也。
0641b24: 二別釋二。初根放逸苦二。初舉經。二論釋三。初總示
0641c01: 能所治二。論曰下。初所治根。即眼等五色根。識所依
0641c02: 故。能發識故。俱舍頌云。了自境增上。總立於六根。長
0641c03: 行云。增六識身。眼等五根。於能了別各別境識。有增
0641c04: 上用。第六意根。於能了別一切境識。有增上用。故眼
0641c05: 等各立為根。今雖護五根。不入五欲。而次論意通於
0641c06: 六根。而言苦因果者。即此根放逸是苦因。此苦因當
0641c07: 體。即是苦果住法。通以因為集業。果謂感報。而論但約此根放逸。是苦因果爾。論
0641c08: 依淨下。二能治。言依戒淨三昧者。即經云已巳能住戒。
0641c09: 躡前已巳住。名三昧故。即標下戒護也。言方便攝念者。
0641c10: 即經當制五根。且令當制。即是方便。制即攝念。能制
0641c11: 五根。標下念護也。下以此合為戒念護爾。上總三樂
0641c12: 為能治。此中別以淨戒三昧方便攝念。制根苦也。而
0641c13: 住法謂淨戒者。即躡前文。對經初句。三昧方便等。即
0641c15: 又云淨戒攝念。即下戒念護。三昧方便。即下智護。然
0641c16: 下云三昧方便者。乃在戒念護中。何得謂智護耶。此
0641c17: 乃公違論文。
0641c18: 二徵釋後意。初徵有二意。一徵云。眼等六根。今何說
0641c19: 五耶。二徵云。由意根放逸。五根方入五欲。何但說五
0641c20: 根耶。故釋中亦二意。初以五根皆色。意根非色。故先
0641c22: 下釋第二徵意。文雖但云五根。義實在意根中制。故
0641c23: 有二治。皆不離意根。以經皆云縱者。即作意起故。論
0641c24: 下釋假令縱之云。不作意起故。反顯縱則作意起也。
0642a01: 故論謂後示意根中。有五根等。以五根入欲境。皆由
0642a02: 意根通緣故。二對治皆治意根中五根。由所治名動
0642a03: 念不動念。動念則作意起。不動念則不作意任運起
0642a04: 也。故下以戒念護并智護中治重者。同治動念。以智
0642a05: 護中治細相習障。即治不動念也。故第二徵釋。不同
0642a06: 初義。分意根在後科。但約當科釋也。文雖說五。意乃
0642a07: 通六。雖有二義。下釋文中。正用後義也。若住法記云。
0642a08: 五根是別。互不相通。意根是總。通緣非礙。相續過去
0642a09: 二種五塵。皆意所緣。則顯意中通攝五根。總別既殊。
0642a12: 昧。治欲苦也。評曰。既分總別名治。亦是當科治五根
0642a13: 之別。後科治意根之總。即違論謂意根中有五根二
0642a14: 種對治故。則二對治。皆治意根中五根。何曾分總別
0642a15: 二治耶。又以動念不動念。皆為能治。分為二科者。且
0642a16: 彼前既以淨戒攝念。為戒念護。乃是能治。攝念既為
0642a17: 能治。動念豈亦是能治耶。又以不動即三種三昧。正
0642a18: 治意根。總具五根者。亦違論二種對治。皆意根中五
0642a19: 根。如何獨此治意中五根耶。故上二科。全失論旨。
0642a20: 三依別開釋二。初戒念護治動念之重失二。初有戒
0642a21: 念之益三。論戒念下。初總示根益。經從勿令至苗稼。
0642a22: 其身戒制色根。正念制意根。故通名戒念護也。相
0642a23: 似即喻身戒下。二別釋也。心戒念義也。身即五色根。
0642a24: 由戒故淨。即乘前任戒也。戒為能牧。根為所牧。如牛
0642b01: 種種色。即五根不逸。正念成就。而不行者。上身不逸。
0642b02: 由心不行。乘前當制五根也。以制心念不行。則五根
0642b03: 不逸也。故以執杖。喻正念成就。正明意根中。有五
0642b04: 根對治。心杖既執。即五根之牛。不犯五欲苗稼。二記
0642b05: 以種種心為五識。非也。以五根皆瞥爾落謝。意識於
0642b06: 中執受。令種種心不行。唯執正念。不受外境。亦三昧
0642b07: 成就相也。正是意根。況論以色心分戒念。義甚顯然。
0642b08: 論以戒下。三雙結。初句躡前身戒清淨正念成就
0642b09: 前經云當制五根。帶方便為言。令正念成就也。故名戒念成就。成就即具三
0642b10: 昧。故次云三昧方便。及正念功德等。謂既成就戒念。
0642b11: 即三昧現前故。修三昧之方便。及三昧中正受功德。
0642b12: 皆無滅失。此則三昧之方便。乃能入三昧也。三昧之
0642b13: 正受。乃已巳入三昧。於三昧中。所作正受。具功德也即定
0642b14: 中不受餘受。名為正受。不同上方便屬於攝念也。此中正同十
0642b15: 地論文勢。故彼論云。是菩薩入此三昧。善知三昧方
0642b16: 便。乃至三昧所作正受此三昧。與受不同。非正約三昧此云正受說。言不
0642b17: 犯苗稼相似法者。謂若犯苗稼。即後反結實。是趣欲
0642b18: 境。失於功德。今喻不犯。後必結實。即不失功德故。周
0642b19: 禮注云。種穀曰稼。如嫁女以有所生故。此則苗稼不
0642b20: 定喻欲境。亦不定喻功德。不犯則喻不失功德。犯即
0642b21: 喻失功德也舊謂但喻欲境。住法謂喻功德。二皆未能盡理。
0642b22: 二無戒念之失。論復示下。初總標失藏本。具云復示
0642b23: 無戒念失一句。上上損心故靈芝本無損心二字。以失上上故。為一句。即上
0642b24: 句標失。下句示義。二別釋義。三論氣分下。初氣分難
0642c01: 治。兼下二科。皆釋上上損心也。次說下。二無對難
0642c02: 治。於中無治。即對經無轡難制。難治即對經牽墜坑
0642c03: 陷。復示下。三重障須慎。言相似。即對經如被劫害。不
0642c04: 相似。即對經殃及累世。此不相似。復顯因果。深苦云
0642c05: 又也。餘可知。住法云。上之三段。初明現世增廣。次明
0642c06: 來報墜墮。後明受報無窮。苦顯上上損心也。
0642c07: 二智護治動不動重輕障二。論向說下。初乘前標後。
0642c08: 前住戒制根。成就三昧。為戒念護。今說三昧之觀。故
0642c09: 云智護。經中者字。非是牒人。故次云三昧觀也。二
0642c10: 約智治障二。智者下。初治現行麤重動障。三昧即心
0642c11: 一境性。為正定。復言觀者。即三昧之觀。依主釋。即淨
0642c12: 戒三昧之觀也。亦即定之慧。故云智也住法云三昧即慧。非也。
0642c13: 彼即縱五根也。故縱即戒定不成。多重障也。此縱逸
0642c14: 約作意起故。以觀治之。亦治意根中五根。餘可知。
0642c15: 二治細相習不動障三。論重者下。初躡徵。可知。是
0642c16: 中下正釋。言細相習障者。即微細相熏習氣也。雖不
0642c17: 作意。亦任運起者。此非深觀。莫治所治。即前不動念。
0642c18: 以不作意起故。深觀現前。自性即滅故。論於此下。
0642c19: 初釋。經假令縱之。有二義。初云於此處有時則有。無
0642c20: 時則無者。此微細相習。起滅不定若觀稍劣。細習力
0642c21: 故。即於此處。任運縱之。名於此處。有時則有。若觀智
0642c23: 作意縱之。而云假令縱之者。但觀劣故。經假令之言。
0642c24: 含縱無縱也住法云。即五根處。時有時無。不常有故此非也。若時有時無。則有時則有。時則
0643a01: 有無義。今論不爾。言不作意起者。第二義也。此細相習障。不
0643a02: 同前麤重作意起故。但由觀劣暫起。故縱起爾。此對
0643a03: 前麤重釋也。言勢無自立者。既由觀劣故起。非作意
0643a05: 故經云皆亦不久。言性是無對者。觀勝則性無對故。
0643a06: 既觀起性習滅故。復云不相見也此同斷惑智在生時惑。在滅相。惑智
0643a07: 不相見。今亦爾。若爾何以經云見其磨滅。次下即釋也。是
0643a08: 中下。三徵釋。言示現見時說者。今云見者。依觀現時
0643a09: 說也。以觀智昧劣故任運起。今觀智現前。彼即無對。
0643a10: 故次云彼無現故。又滅見故者。彼既無可見。則彼滅
0643a11: 於見時也。故云滅見正見。經見其磨滅也。
0643a12: 二欲放逸苦三。次說下。初標章。二舉經。三論釋二。論
0643a13: 曰下。初示苦本。此心性差別。欲放逸。亦同前根放逸。
0643a14: 是苦因果。然前根此。若對前二義中初意。今心性差
0643a15: 別為主。是五色根所依。即是意根。此意根攝一切心
0643a16: 差別例如十二處。則意根攝心心所等。若對前第二義。前五根已巳在
0643a17: 意根中對治竟。此云五根心為主者。既前意根中。已巳
0643a18: 明五根對治。則顯此心居然為主。此即別開一意根。
0643a19: 顯心性差別而治之例如十八界。於一意根。開成七心界故。今明心為主也。
0643a20: 二明對治二。初總遮生過二。論應知下。初正明。自即
0643a21: 心。他即根。故制心則自佗過息。勤遮者釋經好制也。
0643a22: 何故下。二徵示。心性差別。即是障法。能障三昧故。以
0643a23: 三昧是心一境性故。
0643a24: 二釋能所障三。論何者下。初雙徵。三昧下。二別列。三
0643b01: 雙釋二。初三種障法三。初心性差別障二。論心性下。
0643b02: 初通示。是中下。二別釋。言修無二念三昧者。者之一
0643b03: 字。即修三昧人。謂誡修三昧人。於此貪等差別。知可
0643b04: 畏故。專修一心。而制三也。於中四喻相似者。毒蛇喻
0643b05: 嗔。惡獸喻癡。怨賊喻貪。大火喻等分。清涼云。經論多
0643b06: 說四者。取其三毒。為不善根故。言等分者。雜集云。住
0643b07: 自性煩惱。遠離猛劣。住平等煩惱故。隨境勢力。煩惱
0643b08: 現行故。釋曰自性煩惱。謂勝境貪心則增。劣境貪心
0643b09: 則劣。不同上三。於劣境亦起上品貪等由上三無。問勝劣境。皆起
0643b10: 猛利三毒故。或與境等。名為等分。又於所起。無偏勝劣。故
0643b11: 云等分。問。今論云貪等四種。何不如次配貪嗔癡等
0643b13: 順義便。不依文次。如常標舉。則云貪等。若合喻。須順
0643b14: 相似法。故下配三種三昧。亦從義便。不依文次。若以
0643b15: 貪配蛇等。於義不順故。言復示下釋經甚字。并未足
0643b16: 喻也。
0643b17: 二輕動不調障二。論輕動下。初通示。二別釋二。初釋
0643b18: 輕動不調二。論於中下。初輕動障。言轉識者。即前七
0643b19: 識。依根動故前五識依自根。第六依第七意之識。故第七末那即意。意即識故。如猿
0643b20: 得樹。依樹轉故。後速疾故者。即經輕躁躁者。疾也。獨言
0643b21: 轉識者。以第八無覆無記。無輕動義故。不依根故。
0643b22: 但觀下。二不調障。百喻經云。昔有貪夫。於野求蜜。既
0643b23: 得一樹。舉足前進。欲取蜂蜜。不覺草覆深井。因跌足
0643b24: 而亡。舊有此事。今舉事以取法。不取為喻也。故論不
0643c01: 云相似法。但作法直釋。以狂象合之。言有曀者。以
0643c02: 但觀蜜樹。不見深坑井。即為蜜密所曀也。言不見未來
0643c03: 者。以前見蜜名見在。不見深坑。名不見未來。又由坑
0643c04: 在前而不見。驗知己巳有曀。為坑所障礙。故云坑障礙
0643c05: 義故。言二種障礙者。見蜜不見坑。為坑所陷墜。不如
0643c06: 意處。即生處礙也。既不見深坑而墜。即雖見蜜而不
0643c07: 得。反受困苦。故云困苦不成就也。意謂。修行者不調
0643c08: 自心。只成困苦。不得成就也。言狂象相似法者。以喻
0643c09: 合事也。象無而不調。故墜而困苦。修行者無調
0643c10: 柔三昧。則欲心修因。只成困苦。爾生處即淪墜。故云
0643c11: 相似法也。然則經文。先併舉其法。次併舉其喻。而先
0643c12: 合觀蜜等者。文連次故。次合動轉輕躁者。法喻易知
0643c13: 故。騰躍即象無。踔擲則猿得樹。故切韻云。踔者猿
0643c14: 跳也。難可禁制。謂象無猿得樹。法中即無二三昧
0643c15: 也。急挫下。二示不動調伏。初對輕動故。挫之無動。
0643c16: 次對不調故。攝入調伏。
0643c17: 失諸下。三失諸功德障。可知。
0643c18: 無二下。二三種三昧。前對三治。故須明三三昧。今配
0643c20: 二多食苦對治二。論已巳說下。初結前標後。前根欲色
0643c21: 心是所資。今食是能資。故來也。二依標別釋二。初
0643c22: 舉經。藏本正云趣得支身趣自除惱。趣略也。以饑瘡
0643c23: 未愈。略止饑渴爾。何暇生增減。而多求耶。而靈芝本。
0643c24: 皆作取字。故以藏本為正。
0644a01: 二論釋二。初立義二。論曰下。初示障。即少食無食三
0644a03: 云。夫名食者。必先資益自根大種故。食有四種。彼論
0644a04: 頌云。有情由食住。段欲體唯三。觸思識三食。有漏通
0644a05: 三界。長行云。經說世尊自悟一法正覺正說。謂諸有
0644a06: 情。一切無非由食而住。何等為食。一段。二觸。三思。四
0644a07: 識。段有二種。謂細及麤。細謂中有食。香為食故。及天
0644a08: 劫初食。無變穢故。如油沃沙散入支故。翻此為麤。如
0644a09: 是段食。唯在欲界。離段食生上界故。唯欲界繫。香味
0644a10: 觸一切皆為段食。自體可成段別。而飲噉故。謂口鼻
0644a11: 分分受之。觸謂三和所生諸觸。思謂意業。識謂識蘊。
0644a12: 此三唯有漏。通三界皆有。又云。如何世尊說食唯四。
0644a13: 就勝說四無失。故頌云。前二益此世。所依及能依。後
0644a14: 二於當有。引及起如次。長行云。謂初二食。能益此身。
0644a15: 所依能依。後二食。能引當有。能起當有。言所依者。謂
0644a16: 有根身。段食於彼能為資益。言能依者。謂心心所。觸
0644a17: 食於彼能為資益。如是二食。於己巳生有。資益功能。最
0644a18: 為殊勝。言當有者。謂未來生於彼當生。思食能引。思
0644a19: 食引已巳。從業所重。識種子力。後有得起。如是二食。於
0644a20: 未來生。有引起功能。最為殊勝故。雖有漏皆滋長有。
0644a21: 而就勝能。唯說四食。前二如養母。已巳生故。後二如生
0644a22: 母。生未來故若大乘識。通八識。小乘唯六爾。今論云。心心數法食。心
0644a23: 即心王。心數即心所。就資益功德。增勝義邊。正唯觸
0644a24: 思識三食也。然則前四心供養等。正約三毒供具受
0644b01: 用貯積義說。非但以食為供。此中唯局於食。雖云心
0644b02: 心數法。正約觸等為食也二記直指前四心供養。不善分別也如此。若
0644b03: 多下。二通擇障治。何故段食。不說治法。唯心心數法
0644b04: 食方便對治耶。答。以段食唯在欲界。欲界無定。故多
0644b05: 段食。則去禪定遠。然段食不通上界易知。故但云去
0644b06: 禪定遠。其心心所法食。既通三界故。別約欲界說。心
0644b07: 心所法食。違上界禪定故。以方便對治。而此方便。即
0644b08: 是少食故。以欲界散心。同多段食。皆障上界禪定故。
0644b09: 少食即得定。得定則生上二界故。然此論文。於方便
0644b10: 對治。故下合云成就少食三昧故。以次段論便牒云。
0644b11: 如是二種三昧。故知論脫也而住法記。謂去禪定遠下脫。若爾少食三昧。唯
0644b12: 治多段食。即違下文。心心數法食多。三昧功德。不現前故。又宣演。謂後合云成就少食無食三昧故。此亦違後
0644b13: 示第一義心三昧中盡。既復示三昧中。各不應加少言。由是二記。此一科太意俱失。既心心所
0644b14: 法食。欲界與定相違方便對治。反顯心心所法食。不
0644b15: 與上界禪定相違。正是色無色定。所依止故。以第一
0644b16: 義心觀中方盡。成就無食三昧。故論云復示等也。論
0644b17: 文巧略。以欲界與定相違。反顯上二界不相違。以第
0644b18: 一義中盡。顯上二界心心數法食不盡。此則以欲界
0644b19: 并出界。顯於上界爾。由此義故。世親攝論云。一不清
0644b20: 淨依止住食。謂段食等四食。令欲纏有情。不淨依止
0644b21: 而得住故。二淨不淨依止住食。謂觸等三食。令色無
0644b22: 色纏有情。淨不淨依止而得住故。由此依止。已巳離下
0644b23: 地諸煩惱故名淨。未離上地諸煩惱故名不淨。是名
0644b24: 淨不淨依止。如是依止。由觸意思識食而住。除段食
0644c01: 故。評曰。攝論對今論。知色無色界。由少食方便。得禪
0644c02: 定名淨。未斷上二界煩惱。為不淨故。今論第一義心。
0644c03: 方盡觸等三食。名無食三昧也。是知少食三昧。治欲
0644c04: 界多食。得上界定。而住少食三昧。以無食三昧。通治
0644c05: 三界。得出世第一義心。盡有漏心心所法故也。
0644c06: 二釋文。論如是下躡前徵列。以六種功德。為能成就。
0644c07: 二種三昧。為所成就。列名可知。
0644c08: 二依列配釋二。此六下。初配前。然經文但有能成就
0644c09: 六種。其所成就二種。意在文外。唯配六種。義顯二種
0644c10: 三昧爾。
0644c11: 二正釋六。初受用對治功德成就。受諸飲食。約段食
0644c12: 為受用故。當如服藥。明受用時。行心即心心數法食。
0644c13: 此是對治。既如服藥。為治饑瘡故。不應多食。住法云。
0644c14: 律中具有四藥。食味為時藥。諸漿為非時藥。酥蜜等
0644c16: 三藥。通歸飯食。今經意謂。受上三藥。當如有病服盡
0644c18: 增減。即心平等。謂正心心數法。行心受段食時。即無
0644c19: 增減。即心平等。此第一義心也。然好惡食。無增減事。
0644c20: 如出耀說。惡生畏王。請一比丘。宮中精細飲食食
0644c21: 之。食已巳辭去。王問食訖耶。答已巳訖。王意其麤惡。觀色
0644c23: 食供之。食已巳問曰。食為甘美耶。答曰如食所食。王恚
0644c24: 怒。躬自造食。道人但言如食所食。復請明日食。受已巳
0645a01: 即以苦酒豆食之。食已巳問。食甘美耶。答曰。如食
0645a02: 所食。王問。道人好惡。皆云爾耶。即說偈言。如管占蔔
0645a03: 華。出油用膏車。脂膏致遠。豈責好與醜。百味食續
0645a04: 命。支形得行道。苦酒豆食。全命何假彼此正平等觀也。三
0645a05: 究竟對治功德成就。此明以食支身除饑渴者。合是
0645a07: 即心平等。無有增減。此平等觀心。即事造理。契合法
0645a08: 身。究竟無饑渴也。問。若爾應云平等觀攝法身。何言
0645a09: 法身攝平等觀耶。答。若約支持。觀為能支。法身為所
0645a10: 支。今約攝持故。法身攝平等觀也。例如飲食能支色
0645a11: 身。即是色身能攝受飲食爾。四顯示平等觀功德相
0645a12: 似成就。前二法。此喻也。蜂喻比丘。採華喻受好惡食
0645a13: 採多種華。如得好惡食。但取其味。喻即事取平等味以支法身。
0645a14: 不損色香。喻勿生增減。既不生增減。則心平等觀法
0645a15: 得成也。故復云示現非壞法觀故也。住法云。南山戒
0645a16: 疏。釋略教偈。不壞色香云。喻不多求壞俗士信。與此
0645a17: 不同。不煩和會。今謂。彼正取今經無得多求壞其善
0645a18: 心。以釋彼偈。故云爾也。但下經非是合前法爾。亦由
0645a19: 論本久藏。古德未見。故作此釋也。若以今論會彼偈。
0645a20: 雖喻依是同。喻體少異。若不損法觀。亦與今同。彼偈
0645a21: 云。譬如蜂採華。不壞色與香。但取其味去。比丘入聚
0645a22: 然。不違戾他事。不觀作不作。但自觀心行。若正若不
0645a23: 正。以入聚合採華。以不戾他作不作事。合不壞色香
0645a24: 上皆約他。而與今約自為異。以自觀身行合取味。此同今論意。以
0645b01: 觀他事。既損色香。則失其味。不壞他事。意在自成觀
0645b02: 法也。偈云。但自觀身行。非約損他信心。但彼取次云
0645b03: 壞其善心。故作此解。以今論觀之。似覺失意爾。五不
0645b04: 受用功德成就。受為除惱。豈假多食。損道業耶。故
0645b05: 非然受爾。此亦通二。一段食除饑渴。為療形苦。以
0645b06: 成道業故。二不起貪等思業。滅除煩惱。出耀經引僧
0645b07: 迦羅剎云。猶如多捕眾鳥。藏在大器。隨時瞻養食以時。
0645b08: 毛尾既長。隨時剪落。選其肥者。日用供。中有一鳥。
0645b09: 內自思惟。若我多食。肥則致死。若饑不食。復致喪身。
0645b10: 宜自料量少食。貪損膚衣毛悅澤。當從籠出。如其所
0645b11: 念。即便少食。衣毛悅澤。使從其便。彼修行人。亦復如
0645b12: 是。內自較計。如我多食。便自瞢瞢。不得修道。不獲思
0645b13: 惟善法。惡法滋甚。皆由多食。不至獲佛。契經說。有五
0645b14: 苦患。一大便數。二小便數。三饒睡眠。四身重不堪修
0645b15: 道。五多患食不消化。六知時功德成就。多求則不知
0645b16: 時故。壞善心也。心數法多者。謂若多食。則舉心多求。
0645b17: 故少食三昧。不得現前。唯知時而求此功德。能成就
0645b18: 少食三昧也。然論文顯少食三昧。而約心心數法食
0645b19: 明者。驗知住法謂。少食三昧。脫在多段食下。足見非
0645b20: 也。言方便時計較者。即經籌量牛力所堪多少故。喻
0645b21: 中計挍牛力多少堪任故。法中思惟合受幾許飲食
0645b22: 爾。即知之方法便宜也。言成就法相應者。即經不令
0645b23: 過分以竭其力也。不過牛力之分。隨力而用之。則牛
0645b24: 力不竭。即知成就時也。故言相應。言示不多食過者。
0645c01: 喻中即不用牛力。過分法中。即不多食過分。由此故
0645c02: 名少食。上六功德中。初名受食如藥。五即受以除惱。
0645c03: 六即不多求故。成少食三昧。二明平等觀心。三則觀
0645c04: 成理現。四以喻合之。共顯第一義心。成就無食三昧
0645c05: 也。
0645c06: 三懈怠睡眠苦對治二。已巳說下。初結前標後。前治多
0645c07: 食。是能起。此治怠睡唾。是所起。故次來也。二依標解
0645c08: 釋二。初舉經。二論釋二。論曰下。初示能治。不倦。即下
0645c09: 精進。思惟。即下思惟觀察。二皆治懈怠睡眠故。
0645c10: 二明所治二。論是中下。初怠睡共說以明意。初徵有
0645c11: 二意。初問云。怠睡二法。身心不同。何以共說耶。二問
0645c12: 云。怠睡二法。各別有體。何故共說。然怠以懈怠為性。
0645c14: 今徵起也。示現下有二釋。前徵意。初身心相假故。謂
0645c15: 心怠故身悶重。身重悶故心怠。故云此二相順。謂互
0645c17: 為障。故俱舍云。佛說五蓋。一欲貪蓋。二瞋恚。三眠
0645c18: 蓋。四掉悔蓋。五疑蓋。釋中云。何故睡眠懈怠二。各有
0645c19: 體合立一耶。食治用同。故合立一。食謂所食。亦名資
0645c20: 糧。治謂能治。亦名非食。用謂事用。亦名功能。由此惛
0645c21: 眠雖二。食非食同。何等名眠蓋食。謂五種法。一
0645c22: 瞢。二不樂。三頻申。四食不平性。五心昧劣性。何等名
0645c23: 此蓋非食。謂光明想也。是二種事用亦同。謂俱能令
0645c24: 心性沉上皆論文。評曰。既五蓋中。以眠。共為一蓋故。今
0646a01: 云五種定障中共說故。而言定障者。論又云。色無色
0646a02: 界。無有不善。然此五種不善故。唯在欲界。據此五蓋
0646a03: 唯在欲界。正障上二界定也。此約五蓋故。眠怠義類
0646a04: 不別。若小乘法相出體。則眠怠有殊。而住法宣演。皆
0646a05: 列第四蓋。云睡眠蓋。乃云由眠睡中。無別懈怠。故知
0646a06: 共說。若如上引釋。定見其謬解也。二以睡含怠以釋
0646a08: 由心淨故。雖不從心睡。然亦從食從時。而起睡故。
0646a09: 以彼下釋所以。有二。一見思皆斷故。不從心起睡。二
0646a10: 無所蓋。即無染心也。然眠蓋。唯在欲界。尚不為上
0646a11: 界見思所染。況下界煩惱。而能蓋耶。故無所蓋。反顯
0646a12: 欲界眾生有所蓋。故從心起睡。皆具三也。
0646a13: 二依標對治二。論是三下。初合治前二。若從心起睡。
0646a14: 而修行有觀慧者。即能折伏。若因食時起者。雖羅漢
0646a15: 有所不免故。非精情進不能抑挫之。故分前二唯精進
0646a16: 治也。初二句。釋經晝則下至消息。言無始未斷者。即
0646a17: 睡蓋也。故宜精進爾。經中善法即禪定等。以欲界習
0646a18: 禪等。若時節至。恐起睡思。故以誦經而為消息。息即
0646a19: 氣息。乃睡息也。故以誦經而消遣之。復示下。即經無
0646a20: 以睡眠等。以二乘現身上得果。今引彼故。云無令一
0646a21: 生空過。當有所得果證也。住法謂。聖道之言教在二
0646a22: 乘。論通佛道。豈論約大乘佛道。同小乘一生而得耶。
0646a23: 又經豈定在二乘耶。不知大乘方便引接下機故爾。
0646a24: 此亦經論迷。
0646b01: 二別治後一二。論自餘下。初總示。以下經文。明觀智
0646b02: 等。皆治從心起睡。但前云勤修善法。亦含觀慧。下明
0646b04: 二別釋二。初是中下。初標。二釋二。初思惟觀察對治。
0646b05: 二。一者下。初觀五陰無常。先觀五陰生滅敗壞。經云
0646b06: 無常之火。即觀諸生滅也。燒諸世間。即壞陰也。智論
0646b07: 世間有三。一五陰世間。二眾生世間。三國土世間。今
0646b08: 當第一。以五陰不一。故云諸。而言世間者有二義。一
0646b09: 隱覆義。隱覆勝義故。二可破壞義。三世所遷故。間者
0646b10: 墮在偽中故。世即是間。故名世間。今通上二義。而
0646b11: 皆觀破也。復示下。既念無常。早宜求度。不令縱心起
0646b12: 睡眠也。意謂。若不念無常。從心起睡。則禪智不得現
0646b13: 前。常在下界。不能自度三界也。復次下。三觀陰等常
0646b14: 害。陰界入者。亦云處。俱舍頌云。聚生門種族。是陰界
0646b15: 處義此頌義別。愚根樂三故。說蘊界處三此頌立三所以。義如常說。以
0646b16: 諸經論。多以賊喻根識等。能害財命。此三科法皆色
0646b17: 心。煩惱如賊。能害法財慧命。過於怨家。故以勿睡而
0646b18: 覺寤也。論正覺。即經驚寤。
0646b19: 二淨戒對治三。初明淨戒三。論二者下。初揀顯諸記。
0646b20: 皆云定共戒也。揀前別解脫戒爾。清涼云。揀異定道。
0646b21: 故云別解脫。今以定共揀前馬鳴清涼。雖左右。而義同也。前科治
0646b23: 眠。此名禪定相應心戒。正令。斷下界睡蓋。得上界禪
0646b24: 定。相應離欲安穩故。此下經謂摒除既出。則前以觀
0646c01: 伏惑。此以戒斷惑。既是淨心戒。故不同尋常謂戒如
0646c02: 捉賊。定如縛賊。慧如殺賊。此約別解脫戒說爾故。今
0646c03: 淨心戒。正斷睡蓋也。六種下正釋。六種境界心等者。
0646c04: 住法云。六識妄心隨塵起滅。結成妄識。名境界心。積
0646c05: 習膠固潛伏淨心。故云安住。此亦無根之談。何者。經
0646c06: 云煩惱毒蛇睡在汝心。即六種煩惱。應是貪嗔等。貪
0646c07: 等是心所。而云六識。乃是心王義。不與經順。又云潛
0646c08: 伏淨心。論約能治。即持戒。此能治中。豈容睡蛇潛
0646c09: 伏而住耶。若謂心本無淨。煩惱故染者。轉不相應。以
0646c10: 本淨心。約性淨說。今云淨心。約戒能淨令心清淨。故
0646c11: 名淨心戒。正約摒蛇令心室淨故。豈論約本淨說耶。
0646c12: 何謬至此。今作四解。一若亦作六識心解者。貪等
0646c13: 則六識相應心所。約所目王。故云六識心。此托境起
0646c14: 心。名境界心。言安住自心者。即賴耶識。以含藏雜染
0646c15: 種子故。此六識相應煩惱種。安住賴耶。如睡蛇在心
0646c16: 也。二直作六種根本煩惱解。即貪嗔癡慢疑惡見也。
0646c17: 此六通喻毒蛇。於違順等境起故。名境界心。此心所
0646c18: 與心王相應而住。名安住自心也。三作欲界六種俱
0646c19: 生煩惱解。即貪嗔癡慢身見邊見也。此六雖名俱生。
0646c20: 亦托境起。名境界心。與心同事。即安住自心。謂與妄
0646c21: 心俱故。故名俱生。正安住義。此通種現。四作欲界六
0646c22: 種俱生隨眠解。即俱生種子也。正同今睡在汝心。眠
0646c23: 伏不起故。然上四解。皆是所治。以淨心戒治之也。能
0646c24: 治經文可知。然據論。特云六種境界心。必經論自有
0647a02: 示之。度幾理量有歸也。
0647a03: 三顯益二。論復示下。初順明。睡蛇出則遠離下界諸
0647a04: 煩惱纏。此離過也。安眠則安穩得樂。此成益也。次說
0647a05: 下。二反顯。下地欲界有睡蓋故。如蛇未出而眠。雖似
0647a06: 安穩。而蛇未出。實非安穩。此無慚故爾。反顯出則
0647a07: 成安穩相也。
0647a08: 又示下。二治法勝能。自地清淨等。即慚服於諸莊嚴
0647a09: 最為第一也。他地無過。即經慚鉤制人非法也。若諸
0647a10: 經論。慚愧相別。而羞恥通二。今論即以慚。通於愧
0647a11: 義。故釋自地莊嚴。他地無過。通約慚義爾。別則自約
0647a12: 慚。他約愧也。故涅槃云。者自不作惡。媿者不教他
0647a13: 作。慚者內自羞恥。愧者發露向人。瑜伽四十四亦云。
0647a14: 內生羞為慚。外生羞為愧。成唯識第六云。慚者
0647a15: 依自法力。崇重賢善為性。對治無慚。止息惡行為業。
0647a16: 愧者依世間力。輕拒暴惡為性。對治無愧。止息惡行
0647a17: 為業。此上所引。皆以自他。分愧別也。羞通二。今
0647a18: 論雖存自他。似義含慚愧。而經但云慚愧之服。慚如
0647a19: 鐵。驗知。經中以慚攝愧也。然自地則如服。以淨戒
0647a20: 之慚。自莊嚴故。他地則慚如。以淨戒之慚。令他敬
0647a21: 畏故。良以禪定相應淨戒。名為慚。故復云是中等
0647a22: 也。言勝餘戒莊嚴者。亦揀別解脫戒。以別解脫戒。同
0647a23: 名莊嚴。而淨戒之慚。莊嚴最勝。故經云最為第一。今
0647a24: 復揀者。意如後釋。而住法。引婆沙戒如瓔珞。老少中
0647b01: 年常服好故者。此正所揀餘莊嚴也。
0647b02: 是故下。三勸修莊嚴。勝莊嚴者。即慚也。故六類心
0647b03: 所中。無慚無愧。名大不善地法。翻此成大善法。故勝
0647b04: 餘也。常修者。即勿得暫替也。論示遠離等。反勸也。藏
0647b05: 本云。損自他故。靈芝本云自地地字傳寫之誤。復示
0647b06: 有無下。上既以慚攝愧。此亦以愧攝慚。故互舉爾。涅
0647b07: 槃云。無慚愧者。不名為人。故云謂與獸無異也。
0647b08: 三修習對治滅煩惱功德二。論已巳說下。初結前標後。
0647b09: 前止苦果。此滅惑集。故次來也。問。何故苦言止。惑云
0647b10: 滅耶。答。以小乘滅惑。不滅報故。今引接教故。苦但云
0647b11: 止。止後苦故。若先作定業所感者。亦不滅。如羅漢餐
0647b12: 沙等。若爾何故。業但云對治耶。所以然者。由惑起業。
0647b13: 惑既云滅。業可知矣。由業感苦。苦既云止。業可知矣。
0647b14: 故雖不言。影下二科。止後業不起。宿業滅除也。
0647b15: 二依標解釋二。於中下。初總標。示三種障者。即瞋恚
0647b16: 貢高曲也。示道者下。三種對治道也。即堪忍道無
0647b17: 尊勝心直心也。又以三段經文。皆云入道。此三障皆
0647b18: 妨聖道故。三種對治。皆示道也初云不名入道智慧人也。次云何況出家
0647b19: 入道之人。後云入道之人則無是處。初云則自妨道。後云與道相違等。所言道者。雜集
0647b20: 論云。由此聖道。是諸聖者證真如路。是故名道。
0647b21: 二別釋三。初治瞋恚障二。初舉經。二論釋二。初總示
0647b22: 二。論曰下。初所治障。此即六根本中一數。獨舉此者。
0647b23: 大疏云。若據煩惱自他。障菩薩道。瞋恚最重。餘悉名
0647b24: 輕。華嚴云。一念嗔心起。百萬障門開故。今障菩薩自
0647c01: 他二利堪忍道故。唯治此也。示現下能治道。上既標
0647c02: 示道。今示堪忍道也。即經縱恚則自妨道。不忍則不
0647c03: 名入道。受欲則不稱出家行道。故總示忍智為道。不
0647c04: 忍非道也。
0647c05: 二別釋四。初示行安苦道二。初別釋行相二。初三業
0647c06: 清淨三。論修行下。初身行清淨。堪忍地者。據無著般
0647c07: 若論。於十八住中。即第十三忍苦住。當信行地。即三
0647c08: 賢位也。以住此位中。方堪忍種種苦惱故。而經但云
0647c09: 支解攝心無嗔。何故言種種耶。故次云無輕重對故。
0647c10: 以重害對至。尚能堪忍。輕者不言可知矣。以未至三
0647c11: 賢。但能忍輕對爾。今舉重況輕。明輕重皆忍。住法云。
0647c12: 通命末世凡夫。亦得住堪忍地。古人雖依教相。分辨
0647c13: 地位。然經言支解。是舉深況淺。論云忍地。是引聖勵
0647c14: 凡。且臆說為正。教證為非。何妄至此耶。言此示幻化
0647c15: 法身成就者。釋能忍所以。此菩薩由觀幻化法。得成
0647c16: 就故。以幻化法為身。故名幻化法身。所以能忍地住法
0647c17: 以幻化名緣生。以法身為清淨平等。尤覺穿鑿。又復下。二口行清淨可知。
0647c18: 復說下。三意行清淨。若縱恚心。此障二利。經則自
0647c19: 妨道。則自利道障也。其所妨之道。同下不名入道之
0647c20: 智慧自體。又下亦云善法者。自利智慧相故。謂既縱
0647c21: 恚心。乃妨道智也。經失功德利。利他功德障也。復云
0647c22: 顯示功德利他智慧自利二種心行淨故。釋經反顯二種
0647c23: 心行淨也。如羼提仙被割不嗔。自既入道。亦令歌利
0647c24: 王。生善發心。得功德利也。
0648a01: 較量下。二較量勝相。以前持戒。淨治邪業。并三昧樂。
0648a02: 治止苦。與今忍智滅煩惱。成戒定慧三學。故云眷屬。
0648a03: 但前治業苦。較今滅惑。有所不及。故云持戒苦行不
0648a04: 及忍德也。論於中下。摘難解經中苦行中之行字。故
0648a05: 牒云於中行者前後論。摘難牒釋。皆爾。如次云於中道者。乃摘牒不名入道中之道字也。
0648a06: 而住宣演云云。廣作體勢。都迷文意。不足摘辨也。故上解眷屬。亦復無稽。言三昧功德等
0648a07: 者。即前三昧樂功德。對治根欲多食怠睡三苦故。今
0648a08: 約所治因能治。故云并苦行。即治苦之行。名為苦行
0648a09: 也二記莽鹵可笑。然此修習世間功德分三科。對治邪業。則
0648a10: 贊戒為第一安穩。二治止苦。則贊定慧相應。淨戒中
0648a11: 慚為第一莊嚴。此約忍智滅惑。則通較上經不及忍
0648a12: 德。則知經所攝機不一。隨人好尚各別贊之。正如問
0648a13: 明品云。佛知眾生心。性分各不同。隨其所應度。如是
0648a14: 而說法。慳者為贊施。毀禁者贊戒。多嗔為贊忍。好懈
0648a15: 贊精進。亂意贊禪定。愚癡贊智慧等。今為毀禁無慚
0648a16: 多嗔眾生。各贊一法。亦是經文次第戒定慧三。至此
0648a17: 顯忍智。地位勝故。故校之不及三種。下二通結示名。
0648a18: 示前二科名行安忍苦道。若瑜伽。此忍苦有三相。謂
0648a19: 耐怨害忍。安受苦忍。諦察法忍。今皆具之。支解不嗔。
0648a20: 即耐怨故。不出惡言。安穩受苦故。不縱恚心。諦察法
0648a21: 故。
0648a22: 二顯示安樂道二。次說下。初標。真如觀。即理觀也。亦
0648a23: 即寂觀真觀。下約甘露喻無生法。體即是真如。為安
0648a24: 樂道也。即反顯前三業淨等是事觀。亦幻觀假觀。故
0648b01: 上云幻化法身故。若約地位。此當初地已巳上。得無生
0648b02: 法故。今明忍行。既云無生。即無生忍。約仁王五忍。當
0648b03: 七八九地。清涼云。然約實位。初地即得無生。若約寄
0648b04: 位。當七八九是也以初地。證空無我。名無生法忍也。又明有力大人。
0648b05: 非登地而誰。今經正意。乃勵能行。亦約地前三賢。
0648b06: 登地用心觀爾。況此觀成。即入地故。
0648b07: 二釋二。論成就下。初順明有智。成就。即經能行。觀智。
0648b08: 即經忍字。二反顯無智二。論又顯下。初通釋可知。
0648b09: 是中下。二別示。言不如法受者。反顯登地方如法受
0648b10: 也。甘露即長生不死之藥。乃安樂法。故科謂安樂道
0648b11: 也。喻無生理。既曰無生。亦即無滅。故十忍品云。若無
0648b13: 露滅。亦此義也。無生體。即是真如。於中下。摘難解道
0648b14: 字。問。經反顯入道智慧。道是所入之理。智即能入。何
0648b15: 論主以所入。謂示智慧自體耶。答。以不忍為嗔。忍即
0648b16: 是智。此緣集相。說名能入。無別自體。即以所入理為
0648b17: 自體。以是根本無分別智故。故次反顯不壞善法。為
0648b18: 智慧相。今約所入聖道。為智慧自體也住法謂。由智慧入道。入道
0648b19: 為慧本。故云自體。若爾由慧入道。應智為道本。何忽反此耶。如上戒為解脫本。下明直心為道本。於義可見。
0648b20: 三明過患常護二。復說下。初通釋經從所以至無過
0648b21: 嗔恚。於中下。二別示。以論配經文顯。但經中常當防
0648b22: 護。通上則防火。通下則防賊。餘可知。
0648b23: 四世出世相違法二。論復示下。初世間功德。即經自
0648b24: 制也。雖無出世白淨法。而亦自制。成世間功德。苟或
0648c01: 起瞋。斯猶可爾。以白衣世間許受欲。即違順法。既此
0648c02: 違白衣受用違即違情。順即順情。此違順情欲。名受用義。同前四心分供養名受用。亦受用
0648c03: 約心故故。違境現前。不能抑忍。而縱起嗔。亦未違理。故
0648c04: 曰未畢竟相違故。二出世間道二。論次示下初法。
0648c05: 言於世間受用二法中者。即上白衣違順得受用此
0648c06: 二法故。前未畢竟違。此一向違故。餘者下二喻。郭璞
0648c07: 云。雷之急激者。謂霹。莊子曰。水中有火。乃焚大塊。
0648c08: 即霹火。
0648c09: 二治貢高障三。初標章。前嗔通障自他聖道。今貢高。
0648c10: 別障自聖道。故次來也。二舉經。三論釋二。初明能所
0648c11: 治二。論曰下。初總示。初句標障治。示現下能治。自有
0648c12: 尊勝心。則輕賤他身故。無尊勝心。則成行也。遠離貢
0648c13: 高。即所治。經言憍慢。釋以貢高者。以二皆貢高故。以
0648c14: 總目別也。別則二義不同。百法謂。憍則於自盛事。而
0648c15: 生染著。醉傲為性此隨煩惱。慢則恃己巳。於他高舉為性此根
0648c16: 本煩惱。俱舍亦云。慢對他心起。憍由染自性。此中治細
0648c17: 故。論釋經疾滅云。遠離微起故。細者尚治。麤可知矣。
0648c18: 所以第二治此障者。有二意。一亦由好犯。二是深障。
0648c19: 以慢有七九。通見修斷故。俱舍偈云。慢七九從三。皆
0648c21: 九慢。名義如別。又由我慢。與識中四惑。俱障聖道深故。此別
0648c22: 治憍慢。對於自他。同名貢高故。
0648c23: 於中下。二別配七句。皆輕賤身心行。離貢高故。故云
0648c24: 有七句行遠離也。一中。以頭為尊勝。頂復最上。故云
0649a01: 上上。又剃削為先。故云先折。二中。餘處者。非唯除髮
0649a02: 捨冠冕之飾。抑亦身捨所佩寶玉等餘好也。玉藻
0649a03: 云。古之君子。必佩玉。唯喪則否。君子無故。玉不去身。
0649a04: 故今皆捨。三中。以五方正色或間色等。為好心故著。
0649a05: 出家異此。故著壞色衣也。四分云。上色染衣不得畜。
0649a06: 當壞作袈裟色此云不正色亦云染色。又云得新衣。當作三種
0649a07: 染壞色。青黑木蘭。律抄云。青謂銅青。黑謂雜泥等。木
0649a09: 自謂於蜀都。親見木蘭樹皮。赤黑色鮮明。可以為染。微
0649a10: 有香氣。亦有用作香者。若寄歸傳云。凡出家衣服。皆
0649a11: 可染作乾陀。或為地黃屑。或荊黃等。此皆宜以赤
0649a12: 土赤石。或棠梨土紫。一染至破。亦何事求餘。而桑皺
0649a13: 青緣。正是遮條。真紫褐色。西方不著。有引遺教三昧
0649a14: 經。則五部衣色別制。經云。佛在世時。眾僧唯著死人
0649a15: 雜衣。因羅旬喻分衛空還。佛知其宿行。使眾僧分律。
0649a16: 為五部服。色亦五種。令其自隨一部中行。遂制。何則
0649a17: 各舉所長。名其服色。曇無德部。通達理味。開導利物。
0649a18: 應著赤色衣。薩婆多部。博通敏達。導以法化。應著皂
0649a19: 色衣。迦葉遺部。精勤勇快。攝護眾生。應著木蘭色衣。
0649a20: 彌沙塞部。禪思入微。究暢幽玄。應著青色衣。摩訶僧
0649a21: 祇部。勤學眾經。敷說義理。應著黃色衣。自爾之後。便
0649a22: 太得食。此則佛世。已巳分五部。衣色別也。若輔行云。遺
0649a23: 教三昧經五部。與滅後五部。名同事別。補註云。若據
0649a24: 本經。名字皆同。不知何耶。又律抄云。遺教法律經中
0649b01: 五色者。此非正錄。無知者用之今亦未詳其是非。然上皆辨
0649b02: 衣色。而衣體正用何作耶。南山專用布為正體。故律
0649b04: 分。因比丘。至養蚕家。乞未成綿已巳成綿作臥貝。便待
0649b05: 看暴作聲。因訶制之。若純作。若雜以毳劫具。若麻
0649b06: 及餘縷。雜作成者。各斤斧細剉斬。和泥塗壁及埵上略
0649b07: 彼抄文。下則全引。多論中。憍奢耶者。此是綿名。如秦地養蚕
0649b08: 法。乞蚕乞綿縷布成衣者墮。言臥具者。是三衣也即三
0649b09: 衣總名臥具。猶如此方彼之相。故取通號。外國作衣。凡有二種。一細擘布
0649b10: 荸。如作氈法。二綿作縷織成衣也。亦用作三衣持。以
0649b11: 乞得故。作成捨墮。善見云。乃至雜一毛便犯。憍奢耶
0649b13: 耶衣。如是衣服。悉皆不畜。是正經律。五分云。蚕家施
0649b14: 綿。受已巳施僧。不得自入。以此諸部相對。故知。所制意
0649b15: 重。野蚕尚犯。何況家蚕。雜絲尚犯。何況純作。多有人
0649b16: 乞。而作三衣。此合斬捨。不合受持。為著得罪。又云
0649b17: 黑毛臥具等四戒。並是三衣總號。昔人疑至今不決。
0649b19: 寄歸傳。正破上所引文也。傳云。凡論紽絹。乃是聖開。
0649b20: 何事強遮。徒為節目斷之。以意欲省招繁。五天四部
0649b21: 並皆著用。詎可棄易得之紽絹。難得之細布。妨道
0649b22: 之極。其在斯乎。非制強制。即其類也。遂使好事持律
0649b23: 之者。增己巳慢而輕餘。無求省欲之賓。內起慚而外惡。
0649b24: 斯乃遮身長道。亦復何事云云。若其自乞。目驗損
0649c01: 虫。斯則俗士尚不應行。何況情希出離。引斯為證。深
0649c02: 成未可。若有施主淨意持來。即須唱隨喜以受之。用
0649c03: 資身而育德無過也。五天法服。任刺剌任縫。衣縷不問
0649c04: 縱橫。為日不過三五。計絹一疋。作得七條五條。內葉
0649c05: 三指。外緣一寸。外緣有刺剌三道。內葉悉皆縫合。充事
0649c06: 表儀。亦何假精妙。若著衲衣者。意在省事。或拾遺於
0649c07: 糞聚。或取棄於屍林。隨得隨縫。用袪寒暑爾。而有說
0649c08: 云。律云臥具即是三衣。見制野蚕。便生異意。制謂法
0649c09: 衣非絹。即布慇懃。寧委本文。元來是褥。高世耶。乃
0649c10: 是蚕名。作絹還受斯號。體是貴物。制不聽用。自乞乃
0649c11: 遮。他施無罪。全不許用。大事嚴科。此諸敷具。非三衣
0649c12: 也。評曰。宋高僧傳云。義淨雖遍翻三藏。而偏改律部。
0649c14: 今詳究諸律部。然有二義。一依義淨奪破。二據諸律
0649c15: 縱破。初義者。如九十中臥具四戒。多云眠褥。恐非三
0649c16: 衣。如五分中制作憍耶臥具中云。憍耶者。虫所
0649c17: 作綿。臥具者臥褥也。又新譯薩婆多律。此戒云。若苾
0649c18: 用新高世耶絲綿作敷具等。又十誦制云。若比丘
0649c19: 作新憍施耶敷具等。次三戒亦云敷具。其雜蚕綿戒
0649c21: 不取諸部耶。況衣體有十。如四分云。衣者十種。紽衣
0649c22: 即義淨謂絕絹是也。劫貝衣。欽婆羅衣。摩衣。讖摩衣。扇衣。麻
0649c23: 衣。翅夷羅衣。鳩夷羅衣。讖羅半尼衣。然十中。絹麻各
0649c24: 當其一。豈麻衣為是。絹衣為非耶上奪破。二縱破者。
0650a01: 此下三戒。有義通是三衣。如制黑羊毛臥具緣起。四
0650a02: 分云。諸梨車子等。多行邪淫。作純黑羊毛氈。披夜行。
0650a03: 使人不見。六群作氈臥具。因制云云。不犯中云。若
0650a04: 作薦作枕。作小方坐具。若臥氈等不犯。若五分云。跋
0650a05: 耆子用黑羊毛氈。為服飾臥。諸比丘之。居士入房
0650a06: 見問。何貴人物。乃諸比丘所用。因譏。此豪族服飾。比
0650a07: 丘著割截衣。求無為道。而今如此。佛因制也。不犯中
0650a08: 亦同四分。乃至作臥氈等。第四六年臥具中。佛制已巳。
0650a09: 有病比丘。患痟渴。欲出人間。有一糞掃臥具。重故不
0650a10: 能持去。白佛。復制云。若減六年不捨。更作新者。除僧
0650a11: 羯磨。已巳上證之。四分因披黑氈夜行而之。五分又
0650a12: 服飾。不犯中。又命作臥氈。若本是臥氈。何復開耶。
0650a13: 又因出人間。重不可持。令易新輕者持之。以通三衣
0650a14: 為臥具。此則律抄。亦有理在。此縱也。而云破者。今詳
0650a15: 臥具。縱是三衣。乃氈三衣爾。故不得雜蚕綿。於毳劫
0650a16: 貝等中。爾成者斬和泥塗壁者不犯。若正氈三衣。用
0650a17: 三分黑二分白。四分庬毛作之。此衣許六年持。故知。
0650a18: 此中唯許氈作衣。不許雜蚕綿作。而別無文制。不得
0650a19: 純用綿絹作三衣者。以十衣中。初是絹衣故。又下染
0650a20: 作三種壞色。應染麻衣絹衣等。以上二義縱奪。皆絹
0650a21: 是佛制通用。律無文遮制之。但舊來不通詳一期。互
0650a22: 相不許。願諸達識。更細詳之。但不乖律。不必強制也。
0650a23: 有引楞嚴云。不得服東方絲絹帛。此等與上律抄引
0650a24: 涅槃經意同。是大乘通制內外之衣。凡修行者。皆不
0650b01: 許用。非如律制。專在三衣也。不可以通證局。況今有
0650b02: 內著綾羅。而外裕布衣者。非唯未審律文。抑亦不曉
0650b03: 經說。四中。自己巳受用者。以畜一自受用故。言常自
0650b04: 持者。毗尼母云。各自作絡盛自持之。五分云。護
0650b05: 如眼睛。宜著好處安置。四分云。若手執難持。作囊
0650b06: 盛繫口。帶絡肩上。挾腋下。口向外。善見云。瓦
0650b07: 袋串左肩。唯乞食擎掌中。所以自持者。因與淨人
0650b08: 行乞。外道投藥中。比丘死故。制自持也。言應器者。
0650b09: 中阿含曰。者或名應器。以應體色量。故名應器。言
0650b10: 體者。四分云。大要有二。泥鐵也由四分云。有六。謂鐵。蘇摩
0650b11: 國。烏伽羅國。憂伽踰國。黑。赤。上但言諸國所出。大要不離泥鐵也。以木外道。石唯佛。雜寶器
0650b12: 在家。比丘異此。唯瓦鐵。二色者。四分云。應熏作黑色赤色。僧祇
0650b13: 云。熏作孔咽色者。鴿色者如法鐵五熏可用瓦二熏即用。
0650b14: 三量者。四分云。上受三半。下者半。中品可知。
0650b15: 此舛不定。此律姚秦時譯。彼國姬周之。準唐。
0650b16: 上受一。下者五舛。十誦量同四分。乃至引諸部
0650b17: 量別上皆律抄。南山斷云。諸部定量。雖非一準。然多以三
0650b18: 半半為限。但此器名應器。須依教立。律云。量腹
0650b19: 而食。度身而衣。趣足而已巳。言通增減。必準正教。然今
0650b20: 更詳之。所以量如許大者。據佛世人品以制。若就
0650b21: 今時人。身量稍短小。誠如量腹而已巳。如本行經說。佛
0650b22: 長丈六。調達長丈五四寸。難陀長丈五四寸。阿難長
0650b23: 丈五二寸。餘諸弟子。身量可知。唯身子。謂之眇少比
0650b24: 丘。餘名堂堂者。身量長大故。量亦大。流至于今。故
0650c01: 宜量腹而造。豈亦准佛世耶。而舊來但疑大小。不委
0650c03: 食。外即衣服。及諸資具。既乞自活。則不經營畜積故。
0650c05: 輕賤身心也住法但云乞食。恐非論意。六中。總以智慧。觀前五事
0650c07: 貢高細惑。以細況麤。如前已巳釋。然前諸段經文。皆後
0650c08: 後轉勝。此中治憍慢。徵起親障聖道。故令疾滅。約斷
0650c09: 惑。染斷已巳入道。得解脫也。故次云入道人為解脫故
0650c10: 行乞。非約初心。令不暫起。初心伏麤。此令滅細。況三
0650c11: 段治惑。皆示聖道。入道乃出世間故。下科明出世功
0650c12: 德也此彈住法約初心行人。
0650c13: 二餘者下較量勸離。謂白衣尚不宜憍慢。故易曰。人
0650c14: 道惡盈而好謙。禮云。傲不可長。欲不可縱。即能較量
0650c15: 也。故所較量。不應徵起憍慢也。言先際功德者。即經
0650c16: 言出家也。若徵起憍慢。尚不及白衣之法。豈成出家
0650c17: 功德耶。後際功德。即經入道也。非謂出家便名入道。
0650c18: 此名入道者。即入聖道故。前科云。是智慧自體。次科
0650c19: 云。道分時中。皆約所入聖道為言。正因此後際所入
0650c20: 之道。非前際也住法云。先際功德。出家入道也。非唯不曉此義。抑亦上下俱迷。以徵
0650c21: 起則不名入道。此則前際出家。後際入道。所有功德
0650c22: 皆為憍慢所障也。又出家入道。本為解脫。則解脫乃
0650c23: 所為也。其際字胡江反。
0650c24: 三曲障三。次說下。初標章。前二障皆約外治內故。
0651a02: 道。以曲與直道相違。故次來也。
0651a03: 二舉經。三論釋三。論曰下。初總標能所治。言根本直
0651a04: 心者。下云。直心是道心本故。此約為入道根本也。此
0651a06: 性。即是曲。故名曲。
0651a07: 二別示能所治二。於身下。初所治。住法云。凡愚自昧
0651a08: 三業動用。還欺自心。足恭面柔。是身。巧言令詞。是
0651a09: 口。方便計挍。是意。三皆邪曲。而本於意。故但云
0651a10: 心。自違彼者。彼即是道。道非邪曲。故與相違。復示
0651a11: 下。二能治。經質直。正治曲。故云違道障對治。
0651a12: 三示反須誡勸二。又復下。初反勸不應。上頻言道分
0651a13: 者。皆入道分時也。故欲入道分時。不應曲。是中下。
0651a14: 別釋誑欺。欺者以偽為真故。孟子曰。君子可欺以其
0651a15: 方。誑者以為實故。天親曰。為獲利譽。矯現有德。詭
0651a16: 詐為性。此皆心口不實用也。楞嚴云。心言直故。如是
0651a17: 始終地位。中間無委曲相。餘者下。二順誡質直。既
0651a18: 質直為道本故。宜端心也。
0651a19: ○三修習出世間大人功德分二。已巳說下。初結前標
0651a20: 後以總示。前約所治業苦。故云世間。此約能修功德。
0651a21: 故云出世。義雖互通。從大分判。故次來也。功德有八
0651a22: 下總示。演義云。八大人覺。遺教全明。一少欲。二知足。
0651a23: 三寂靜。四精進。五正念。六正定。七正慧。八不戲論。涅
0651a24: 槃二十七。加二為十云。善男子。菩薩成就十法。雖見
0651b01: 佛性。不得明了。前七同上。八即解脫。九贊歎解脫。十
0651b02: 以涅槃教化眾生。然今論。既前七為長養方便。第八
0651b03: 為成就畢竟。則前七為因。第八為果。經約滅戲論。得
0651b04: 寂滅樂。即解脫義故。但名字小異。又雖加二。第九乃
0651b05: 贊歎第八功德。十乃以寂滅化生。則前八即正行。為
0651b06: 自因果。後二贊化不住自果化他。乃悲智二不同八大
0651b07: 人覺經說八行。亦結云。乘法身舡。至涅槃岸。後還生死。度脫眾生。與涅槃後二意同。若釋前八
0651b08: 行相。與今經大同。若約八大人覺經一卷二安世高譯。名義
0651b10: 老病死苦故。即世無常相也。二覺多欲苦同今第一。三覺知厭足同今第二。
0651b11: 四覺知懈怠同今第四。五覺知愚癡同今第七。六覺知貪苦謂念
0651b13: 同今第三寂靜。涅槃云。寂靜者。一出家樂。二寂靜樂。寂靜樂。寂靜樂即。梵行。八覺生死熾然謂發
0651b14: 心代眾生苦故。義同今第八不戲論。得寂滅樂。不住寂滅。入生死代苦。以知苦本寂。眾生本來常住。入涅槃故。
0651b15: 故論云。自性遠離也。經云。如此八事。乃是諸佛菩薩大人之所
0651b16: 覺悟。精進修行等。配義雖同。名字小異。次第亦殊。但
0651b17: 通約八覺同爾。既與涅槃名義次第相同。而今經段
0651b18: 段後皆結名。乃此經名義。本同涅槃。但馬鳴大士。今
0651b19: 以總名。冠於八段之首。令別義有歸。知是八大覺人
0651b20: 也。而住法。於此亦謂。教雖在小。論判大行。若爾涅槃
0651b22: 行。亦通引二乘。進趣大道涅槃云。得果四已巳。於阿耨菩提。心不休息。是名精進
0651b23: 等。八覺經云。若佛子誦此八事。於念念中。滅無量罪。趣進菩提。速登正覺。與今論意亦同。
0651b24: 然雖正為菩薩。亦通引二乘。前釋比丘。即斯義也。況
0651c01: 今論云。大人常用。此唯菩薩。即顯不常用分得者。即
0651c02: 兼二乘。故涅槃約知足少欲四句云。有少欲不名知
0651c03: 足。謂須陀洹。有知足不名少欲。謂辟支佛。有亦少欲
0651c04: 亦知足。謂阿羅漢。有少欲不知足。謂菩薩初二句小乘。別一而
0651c05: 不通。即分得也。第三句羅漢。具二即引彼方便。第四句菩薩。廣修眾行。名不足不少欲也。以上諸
0651c06: 義。故知。孤山謂。三乘悉曰大人。此言大通。非經論意。
0651c07: 住法謂。以大揀小。不通二乘。此言太局。亦非論意。宣
0651c08: 演謂。與二乘并佛地。論聲聞得小果已巳。趣大菩提。名
0651c09: 為大故。證此大人通目三乘。亦非經論意。經論皆約
0651c12: 地論。小果趣大。同上引涅槃。面小入大。引彼方便。既
0651c13: 入大已巳。不名小乘。愈顯大人唯菩薩也。然論云常自
0651c14: 覺察者。常用此自省。非約自利說。故涅槃中。如九十
0651c15: 贊化。明利他故。若爾此八自利。豈菩薩行耶。答。非無
0651c16: 利他。但約此八。專名覺察自己巳爾。其長養等言。乃隔
0651c17: 歷句。如第七段。後可知。
0651c18: 二依標舉經以別釋八。初無求功德二。初舉經。二論
0651c19: 釋二。論曰下。初總示。言多欲過者。涅槃云。欲有三種。
0651c20: 一惡欲。二大欲。三欲欲。惡欲者。若比丘。心生貪欲。為
0651c21: 一切眾生。上者令一切僧隨我後。令四部眾。悉供養
0651c22: 恭敬於我。亦令國王大臣等。恭敬於我。令我得上妙
0651c23: 衣服飲食等。為生死欲。名為惡欲。若比丘。欲令四眾
0651c24: 知我得住地。得菩提。得四果。為於利養。是名大欲。若
0652a01: 比丘。欲生梵天。乃至輪王。剎帝利等姓。皆得自在。為
0652a02: 利養故。名為欲欲。若不為是三種惡欲所害。是名少
0652a03: 欲。欲者名二十五愛。無有如是二十五愛。是名少欲。
0652a04: 並此中多欲過也。今不求上三欲。故名無求功德。
0652a05: 二別釋二。於中下。初通釋。一者下。二別釋。多欲之人。
0652a06: 此句約欲標人。未配三障。下少欲之人亦爾。多求即
0652a07: 業。苦字是果。惱字是煩惱惑也。故次論釋苦惱云。
0652a08: 是中惱者。煩惱過。從苦生故。既是苦後生惱。即顯惱
0652a09: 復起業。業又感苦故。復云回轉不息也。然論不於此
0652a10: 釋苦惱二字者。意與下論。互影略故。下既云從苦生
0652a11: 惱。則影此迴轉不息。此中迴轉不息。影下從苦生惱
0652a12: 故也住法以苦惱配苦果。以多欲配煩惱。甚謬。二中。無求無欲。即離業。如
0652a13: 上引。三種欲皆妄業。今離此故。經則無此患。離苦惱
0652a14: 二妄也。既多欲人。多求故。苦惱多。今少欲人。無求欲
0652a15: 故。無此患。故知。此患正指苦惱也苦與惱皆名患故。住法此中配義亦
0652a16: 誤。三中。經云少欲應修習。謂自因也。何況少欲。躡此
0652a17: 況顯能生萬行功德果故。此為因果習起相也。既少
0652a18: 欲之因為能生。則無量功德為所生。約所生義。故名
0652a19: 為果。故云成就無量行故住法以無量行功德。為因果。亦非。四中。覺
0652a20: 前三障畢竟無故。少欲標人。無諂則無煩惱。不求人
0652a21: 意。即無業。不為諸根牽。即無苦。以根對塵。則牽生於
0652a22: 識。故多欲苦。今不牽則苦果無也。五中。畢竟成就。即
0652a23: 經有涅槃故。然翻前科。無三雜染。成此三德。謂翻前
0652a24: 曲。無故心然。義當翻煩惱。即般若德也即無分別智故。
0652b01: 故怛然也。翻前曲求人意。故無憂畏前云曲求。但為欺誑。故有憂畏。今反此。
0652b03: 餘常足也以根牽故欲苦。謂熾常苦無餘不足。義當翻苦果法成身德
0652b04: 也。既行少欲故。翻三雜染。成此三德。故有少欲者。具
0652b05: 此三德。有涅槃也。住法記。以涅槃配法身德。以然
0652b06: 無畏。雙配般若。全非論意。以涅槃具三德故。豈得別
0652b07: 配法身耶。涅槃云。三點若別。亦不成伊。我亦如是。解
0652b08: 脫之法。亦非涅槃。如來之身。亦非涅槃。摩訶般若。亦
0652b09: 非涅槃。三法若異。亦非涅槃。今以涅槃。獨配法身。三
0652b10: 法既異。安成涅槃耶。若云涅槃實教故。具三德方名
0652b11: 涅槃。今經不爾。不妨別配者。今經但約具三德。故云
0652b12: 涅槃。不約舉一即三。明不縱橫並別等爾。經是名少
0652b13: 欲。結名。下皆例此。然此一章。經論最顯。而住法皆失
0652b14: 旨何耶。
0652b15: 二知覺功德三。初標章。前離他事。此離於自。故次來
0652b16: 也。二舉經。三論釋二。論曰下。初總示。八皆名覺。獨
0652b17: 此名為知覺者。以經云當觀知足故。觀即能覺。知足
0652b18: 是所覺。能所具故。名成就知足行也。
0652b20: 治苦因果。於中言煩惱過者。以經惱字。即是煩惱過
0652b21: 患。非謂過字約業。正義如上釋住法。以過字配業。殊失論旨。又此經云諸
0652b22: 苦惱。彼既作三道釋。前云苦惱多。何獨配於苦耶。故兩處者失。足見不曉論旨。
0652b23: 復說下。二成淨因果。知足為淨因。富樂安穩為淨果。
0652b24: 曰治法者。即知足法也。經言即是者知足。既為淨因。即
0652c01: 此復是淨果。何者。知足者。雖貪而富。臥地而樂。不為
0652c02: 欲牽得安穩。故知足即富樂處。安穩處。故云即是也
0652c03: 下經亦對此三義。爾住法謂。無貪惱故。富樂為因。以
0652c04: 脫三途超二死。為安穩果。失之遠矣。若如下揀濫。所
0652c05: 以揀者。所治同故所治即苦惱多。與諸苦惱。義不別也。此中唯約離自
0652c06: 他揀。若涅槃中。師子吼問云。少欲知足。有何差別。佛
0652c07: 言。少欲者。不求不取。知足者。得少之時。心不悔恨。少
0652c08: 欲者。少有所欲。知足者。但為法事。心不愁惱。又不求
0652c09: 未來所欲之事。是名少欲。得而不著。是名知足。不求
0652c10: 恭敬。是名少欲。得不積聚。是名知足更有四句如上引。然涅
0652c11: 槃雖多義。不出此中自他揀也。配之可以意得。
0652c12: 二示知足差別二。復次下初標。一者下二釋。皆兩言
0652c13: 何等者。如處中。應云何等處知足受用。何等處不知
0652c14: 足受用。以知足不知足二處不同。故云差別。下二例
0652c15: 知。然此皆問起之辭。即以經答。如答初云。知足雖處
0652c16: 地臥為樂。不知足處天堂未稱。下二例然。此三差別
0652c17: 相。亦釋成前清淨因果住法但云一一雙牒何等者。示現差別義故。似未曉論意。
0652c18: 此一章殊失旨。尚反責昔人。毀法誑人。不覺過歸自也。於中無自利者。欲牽故
0652c20: 他故。二利俱有也。
0652c21: 
0652c22: 遺教經論記卷第二
0652c23: 
0652c24: 正德壬辰二年佛成道前二日淨確謹書
