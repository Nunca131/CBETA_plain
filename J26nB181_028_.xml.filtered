0417c01: 布水臺集卷第二十八
0417c02: 住明州天童寺匡廬黃巖沙門道忞著
0417c03: 尺牘
0417c04: 與化山三宜和尚
0417c05: 鵰梟狐兔充塞祖園賴有二三老成輩為後學典刑
0417c06: 奈何哉石兄又長逝邪棟折榱崩弟不勝有將厭之
0417c07: 之虞聞兄為主後事極欲親獻生芻兼申慰問特以
0417c08: 廣潤之行無如馬首已己東何石傘峰唯兄一柱擎天
0417c09: 尚冀慈愍聊通一線俾方來有所棲泊也薄尊乞叱
0417c10: 辦靈堂餘情萬種不盡攸宣。
0417c11: 又
0417c12: 天台真在天上弟自入廣潤來即甬越近事罔或知
0417c13: 聞況錢唐以外江西湖南直付之夢想而已己兄歸化
0417c14: 鹿邪典席雲門邪抑卓錫皋亭邪憶初度在桂子黃
0417c15: 時預遣僧拜祝者欲亟聞真秏故也日前于吼山獲
0417c16: 讀尊錄稿本竊自望洋而歎復愍當世學者卒多河
0417c17: 伯知見因不揣珠林標礫之嫌敬著敘文弁首壽梓
0417c18: 山中以殺青未竟先呈數紙奉覽其有亥豖訛謬則
0417c19: 不妨明以教弟也寸函千緒神與俱馳。
0417c20: 又
0417c21: 獸蹄鳥跡交遍國中想西子湖方在顰眉捧心之候
0417c22: 雖妍媚未必倍常而水光瀲灩山色空濛應不失當
0417c23: 年態度況風流蘊藉有如兄者為之朝夕哉弟本固
0417c24: 陋無文而台山即煙籠霞抹勉而效顰其如十里一
0417c25: 岡百里一曲登臨則汗流至踵周覽則四望無涯又
0417c26: 安從獲盡其概邪雖然祖園凋喪莫赤匪狐莫黑匪
0417c27: 烏兄如起而振興尚敢附于同風千里之末若曰嘲
0417c28: 弄風月寧直不韻抑豈弟同仇者所願望于兄之心
0417c29: 乎梓壽法錄輒以俚言贅首兄不之罪則弟不朽矣
0417c30: 遠辱專使承厚貺悚惕拜嘉北風漸肅尚冀為法珍
0418a01: 調以時自愛不宣。
0418a02: 又
0418a03: 西子湖頭著一愚菴和尚所謂金屋貯阿嬌縱曰闔
0418a04: 戶高眠多方謝客亦此地無金二兩之說也太白山
0418a05: 門八字打開成年論月曾無軒車一過空山寂寞較
0418a06: 兄似勝一籌然鐵枷在項脫卸無因則相去兄之息
0418a07: 吹野馬其間又不能以寸矣何日愁人相見愁人愁
0418a08: 眉共結為痛說一番哉蒲輪之召果爾爰下崆峒弟
0418a09: 當首疏集福力決西湖之水俾同江漢以朝宗然後
0418a10: 甬波自赴東溟恐終不能逆流而上越彼曹娥三壩
0418a11: 也呵呵一笑三春好景消盡凄風苦雨中山色空濛
0418a12: 當別有奇趣應健飯為慰。
0418a13: 復天界覺浪和尚
0418a14: 翹渴之餘忽承手翰何啻晤言一室及閱雪嶠大師
0418a15: 末後定議殷殷懇懇所以為先法叔者至矣某不揣
0418a16: 愚蒙謬為越中諸君子勉襄後事非敢于雙徑雲門
0418a17: 二山之間輕重但相時度勢只應如此耳迦葉
0418a18: 師兄有言金剛舍利非吾等事邀師之靈俾先法叔
0418a19: 得配食國一之庭乃為僧俗弟子為其師者所急先
0418a20: 務至于已己朽身餘總之前水後山又安往而不可者
0418a21: 高明以為如何。
0418a22: 又
0418a23: 向聞座下以弘法嬰難某時僻處海州不獲走一介
0418a24: 使通問左右然深仰剛中浩氣足起後昆怠頑增方
0418a25: 來志力矣昨森鑑歸自分衛讀策頭賡和具見法道
0418a26: 為公萬物一體之懷吾與座下復何間然哉若某直
0418a27: 道不勝業耳亦近為所識株連敢謂御長風破海浪
0418a28: 有如座下者第安常處變直行吾素覺一往晴空無
0418a29: 謂似得微雲點綴差有光景可覘云爾遠承遺問深
0418a30: 媿先施敬因封祝聊達鄙誠弗備。
0418b01: 又
0418b02: 道以情封知以見隔舉世類然獨不慧衰鳳自慚乃
0418b03: 吾師逢人說項曾不以雲月是同谿山各別為限直
0418b04: 欲混四海以為家破町畦而一之此豈尋常所可測
0418b05: 識哉匏繫一方無緣奉塵專使來正有東甌質獄之
0418b06: 行方在飄爾晨征報謝未遑款曲深媿不莊餘唯珍
0418b07: 嗇不盡。
0418b08: 又
0418b09: 專使去後即與靈嵒繼姪赴鞫東甌庭決大杖歸聽
0418b10: 臬司研審想別無重辟可加也所不去心者唯吾師
0418b11: 未出姑孰竊以為憂昨常禪至自石頭聞已己飛錫天
0418b12: 界寧第為吾師喜喜群彙雲從將有在田之見耳但
0418b13: 道與世喪人心正危尤然天地閉而未開之象尚冀
0418b14: 吾師斂翮集相時變動杞人之憂出自真誠知不
0418b15: 我誕也。
0418b16: 又
0418b17: 文王居羑里而演易其有憂患之思乎然孔子生篡
0418b18: 逆之世明王道作春秋予奪人之爵賞褎貶人之君
0418b19: 臣而當世諸侯反以玉帛見者不敢奸其禮以干戈
0418b20: 見者不敢逞以兵刑則又何也得非三分有二西伯
0418b21: 以旺化動殷疑匹夫空言尼丘以無民免世忌哉雖
0418b22: 然過在忽慢不思先德嘗以此責棲賢舜石門聰矣
0418b23: 竊觀來教獨抱深長思如此即不慧某亦得從茲寡
0418b24: 過況吾師寧復有後憂如前拙見之所云然者承雅
0418b25: 和後世苟或從果詰因則不慧三十韻將必賴藉以
0418b26: 傳豈僅曰拋磚引玉而已己也邪。
0418b27: 又
0418b28: 先博山老人無恙時走天下禪流憧憧如鶩而叢林
0418b29: 遂為天下首冠今化去未三十年法雷不響法雨無
0418b30: 施法堂前徒有衰艸彌天與啞羊一輩食息于斯為
0418c01: 可歎傷又孰甚焉客冬聞大師將應信州緇白之請
0418c02: 往主其席寧直博岫寒煙藉以歔陽抑十八灘之水
0418c03: 將從茲汜漲矣既為則範公至自越州復聞法駕返
0418c04: 櫂白門正在憂疑頃承翰教乃知藏經傑閣陳案未
0418c05: 完然博山泉石豈真不靈遂不能令大師為一移幢
0418c06: 乎專使來弟適有青淄之行人事紛拏媟慢殊多艸
0418c07: 艸裁復統惟慈原弗備。
0418c08: 復華山見月和尚
0418c09: 杲侍者從華座納戒回邗極道慈悲款接與夫壇場
0418c10: 之整肅軌範之周詳可謂今日南山再見華峰矣禪
0418c11: 門學者病在莽鹵承當故多豁達致禍而毗尼之師
0418c12: 恆為律縛或不能造極玄關何幸大師慧山高陟智
0418c13: 海深臻起而闡化東南此法門之頹可使振替而可
0418c14: 立張者也若夫愚拙如某雖有此心抑年運既往徒
0418c15: 懷慕說之私恐終無所裨益後昆耳猥承獎藉益惕
0418c16: 淵水。
0418c17: 又
0418c18: 遙望華山片月風露娟娟不禁神思駿躍第恨無因
0418c19: 飛渡長江一睹記光華耳去秋九月謬承寵召入京
0418c20: 皇上求道方切再四慰留今春大壽遂不能敬致封
0418c21: 祝殊為歉然然每于　上前揄揚道範少申企慕之
0418c22: 懷茲者夏五之望得　旨還山水涸途遙遷延抵扺邗
0418c23: 僅一衣帶水復以天使陪從王程有限促席晤譚又
0418c24: 不獲願緣慳何如謹遣侍僧代問興居外　上所賜
0418c25: 二十五條比量衣裁凡三頂分一奉高座乞說戒禮
0418c26: 佛時披之幸邀福德為　上增益遐齡也所有不腆
0418c27: 敬呈別幅臨楮可仞繾綣之至。
0418c28: 復靈嵒儲姪禪師
0418c29: 兩書勞問備至兼以廣潤成褫惓惓之意辱念何深
0418c30: 但去秋謝事天童原欲煙波湖海雲水江湘即遯跡
0419a01: 五磊非素志矣況退廢之餘既病且朽復更重理舊
0419a02: 案邪聞郡將歸心台人戴德令行吳越在賢姪一人
0419a03: 指南足矣如拙輩痿痿羸羸者聽其恁麼過時何如
0419a04: 專候起居敬此辭謝雷始收聲天地已己肅惟萬萬以
0419a05: 時自愛。
0419a06: 又
0419a07: 靈鷲一袈裟地印都寺之盡心焉于是蓋老姪之所
0419a08: 稔知矣自奇兄散席已己來回翔天下尊宿不無其人
0419a09: 而卒屬意于老姪者誠以道德問學足以起寒煙衰
0419a10: 艸而被之快風靈雨者也然久默斯要不務速說正
0419a11: 以老姪方在四絕名藍為之姑徐徐云爾適今介在
0419a12: 堅壁清埜之侯矣則其灑埽奉迎又安可已己哉先德
0419a13: 有言未有常行而不住未有常住而不行而尼丘孔
0419a14: 子曰我則異于是無可無不可唯老姪亦以是意以
0419a15: 踐往哲住則隨緣去則亡矣之景況遣情不作方便
0419a16: 直腰包頂笠抴杖橫趨豈不出他今人一頭地邪更
0419a17: 副以七言八句流水無心江海赴山靈常望導師來
0419a18: 當年默禱真如響此日天閽應未開雲裏錫飛千嶂
0419a19: 曉松門虎出百神陪楊岐栗棘好將護珍重迻來鷲
0419a20: 嶺栽。
0419a21: 又
0419a22: 賤恙以脾弱血虛不能將氣故致戾橫下墜乃庸醫
0419a23: 不詳脈理一投以溫燥之劑遂幾于殆蓋徒知膀胱
0419a24: 過由冷溼而不知歲月殫臻風勞鬱結之薀崇所患
0419a25: 非一候所傳非一經矣尤硜硜按方以治彼豈以人
0419a26: 之疾為憿幸直守古不通今抑禍烈至此何幸老姪
0419a27: 以痛癢關天下之心命來禪人無煩慎藥到病除
0419a28: 然究竟無他玅巧不過六味地黃變通而已己遂爾取
0419a29: 效如響信知盡大地是藥非善財莫采亦能殺人亦
0419a30: 能活人非文殊莫辨耳謹謝弗備。
0419b01: 又
0419b02: 兩度出山動涉春秋佛隴原上曉猿靈鷲峰頭夜鶴
0419b03: 不勝凄清哀怨矣然為父擔棺為母執斧曲盡釋尊
0419b04: 茶毗淨飯大王之禮使一闡提輩觀之知吾門大孝
0419b05: 如此從茲棄倫絕物之譏無所置其橫喙則夫裨益
0419b06: 生民詎不大哉台徑萎華天風吹去而山川明淨如
0419b07: 洗道鎮欽風遠迎歸櫂不日霞城梱踰將使盲者視
0419b08: 聾者聽疲癃殘疾者頫仰而得正焉又何必三聖推
0419b09: 僧吹毛電卷而後謂之瞎卻滿城人眼邪法門運泰
0419b10: 抑何幸于吾身親見之哉耿玉老今世馮張第于己
0419b11: 躬下事尚未脫灑俾伊一口西江等閒吸盡舍老姪
0419b12: 其誰為之肅候弗備。
0419b13: 又
0419b14: 前數日亦風聞此矣其詳不可得而知也天城來始
0419b15: 審中間委曲彼婦之口可以出走誠今昔其有同然
0419b16: 哉但山僧自念法道波靡誰揭狂瀾而東之惟老姪
0419b17: 與山僧共有此心然山僧老矣無能為也已己在老姪
0419b18: 春秋富強正可行道利生故今不必問其事之真假
0419b19: 禍之重輕縱有彌天過患山僧自出頭承當蓋木陳
0419b20: 叔也繼起姪也姪徐行而後叔耳責在家長言之自
0419b21: 然順聽千祈老姪穩處釣舟一切坐斷即山僧起倒
0419b22: 亦不煩挂念餘惟珍重弗備。
0419b23: 又
0419b24: 子與氏稱夷惠尹丘皆古聖人然尤德同而道異若
0419b25: 山僧之與老姪細簡生平則師同開先道同教外燈
0419b26: 同臨濟源同太白住同天台及其弘法嬰難也則罪
0419b27: 同條款所不同者靜躁之天殊出處之途異耳然日
0419b28: 者同有西江之行老姪以靈嵒羈滯山僧復以淮海
0419b29: 淹留均于中道頓轍則又何也自笑生無定力益之
0419b30: 業風鼓蕩客歲承淄青當道紳士兩辱見招推免不
0419c01: 獲自今將度大河而北維茲中春慶逢嘉運遂不能
0419c02: 班封人而致頌慊也如何所望壽彌高而道彌大臘
0419c03: 日尊而福日長造人等馬師住世方寶掌丕承先德
0419c04: 錫類後昆則我願也所有不腆敬遣侍僧布陳唯莞
0419c05: 爾而貯存之臨書可任縈懷之至。
0419c06: 復神鼎雲外澤姪禪師
0419c07: 聖賢不作大法垂秋寧曰陽山如線即先石磬亦大
0419c08: 都寥寥所賴支撐門祚如老姪之英靈後起者又安
0419c09: 辭厥責哉數秋雁斷衡陽惶寂持手札來乃知移幢
0419c10: 神鼎嚴寒沍凍不減諲老舊昔家風山僧聞之喜而
0419c11: 不寐者累夕矣然竊惟至人化物不專孤高峻已己而
0419c12: 在大慈近人者誠以勞生薄祜昧者眾明者寡小知
0419c13: 劣見者多上根利器者鮮也若使輩輩如我則諸佛
0419c14: 無煩出世祖師不用西來即覺帝又焉事脫珍著弊
0419c15: 含容巽遜而汲引乎窮子哉足下自是高明然山僧
0419c16: 必以芹曝為獻者蓋欲老姪光闢化門以大吾家戶
0419c17: 庭耳可以光大戶門雖如佛果老人之闡化皇都未
0419c18: 為分外苟其路絕人荒即法昌之萬壑單丁恐無益
0419c19: 乎祖燈也紛紛裨販不耐見聞誠如尊札所云然天
0419c20: 下有道丘不與易醫門多疾自古類然彼真學道人
0419c21: 不見世間過豈老姪式秉化權顧于此輩反動生心
0419c22: 念乎所冀大哀曠濟不猒水泥寧舍己以從人母俾
0419c23: 人而就己浩歸湖海壯我宗猷此則山僧所日引領
0419c24: 而西望者也道遠鴻艱直攄衷曲統惟炤悉弗備。
0419c25: 復寶掌白姪禪師
0419c26: 青齊之行因北方道法久湮愚不自揣竊冀為之少
0419c27: 挽頹風耳不意邗上紳士數次來迎只得返櫂維楊
0419c28: 想老姪穩坐空山霜飛木落雲度秋窗其清況當何
0419c29: 如也大能仁寺自得百公繼席之後喜山僧無復返
0419c30: 顧之憂孰料老姪洎四眾又欲挽回南國復欲將雲
0420a01: 門為山僧逸老之計若邪秦望在他人或眷其谿山
0420a02: 勝常流連不舍而一寺兩門庭建置又失宜山僧夢
0420a03: 想久不及此矣至于能仁居在城郭以昔年之山僧
0420a04: 尤尚憚其煩喧況今龍鍾已己甚之人邪晤期未卜曷
0420a05: 勝神馳。
0420a06: 與景星湛菴常姪禪師
0420a07: 覺帝金槍文王羑里人生禍患焉可苟免唯賢姪往
0420a08: 往罹諸蹇屯恬然以義命自安是矣然危邦不入亂
0420a09: 邦不居雖守道如尼丘不諱微服過宋之行彼台封
0420a10: 之危亂如此山僧久思安頓吾姪之地蓋未嘗去心
0420a11: 也今幸象峰席虛而南師諸弟子固奉山僧為菟裘
0420a12: 之營因而再三慫恿轉請賢姪所謂借華獻佛殊非
0420a13: 官路當人情者也緬維南師與山僧交契三十年象
0420a14: 峰之不得其人實山僧之憂也所以南師化去即命
0420a15: 諸子仗庇吾姪不意謀之不臧風吹別調致象峰一
0420a16: 袈裟地凄迷于寒煙衰艸者又八年今者之舉天實
0420a17: 相之足徵吾姪因緣在此抑天童雪竇剎竿相望而
0420a18: 象峰大梅爰處其中在雪竇不妨賢姪節臘四序得
0420a19: 展殷勤省問之禮在山僧則衰頹暮景時拭拂籃與
0420a20: 一過從禪室豈不閒消白日笑落空山也哉統惟星
0420a21: 言夙駕無任跂予望之。
0420a22: 與大梅幟姪禪師
0420a23: 昨在乳峰不期與老姪同聚山中法門骨肉笑語一
0420a24: 堂之上雖三日足使芥城頓空劫石消盡矣不審過
0420a25: 此以往更有此番樂事否邪承喚王山人到寺為諸
0420a26: 禪傳寫先師道容及山僧幻質不覺留連數月共計
0420a27: 百十來幅從此分形散影布滿湖江但穢惡無似之
0420a28: 狀不應與先師共宣流傳豈不閻浮提中又多卻一
0420a29: 場笑具哉山舍澹薄媟嫚王君昆弟統希鼎言曲為
0420a30: 山僧謝過弗備。
0420b01: 又
0420b02: 雪竇山水靈奇興建弘偉加以年代深遠事蹟浩煩
0420b03: 又今奇兄和尚從劫灰之後重安剎海再尊風輪功
0420b04: 鴻業大尤難頌說竊謂雪竇中興一銘雖作者如韓
0420b05: 柳苟非拋擲才力未易鋪舒也乃責諸蒙昧之山僧
0420b06: 則又何異羊耕而牛使之馳哉然既承老姪慫恿再
0420b07: 三復不敢固違明命胡話呈覽所謂醜媳婦不免見
0420b08: 公姑耳幸教我弗哂我是祈是禱。
0420b09: 又
0420b10: 悟公西堂越陌度阡為修歲好致感風寒匆匆歸復
0420b11: 明命殊不安也春行冬令寒嗽可痊否來翰上堂二
0420b12: 字以未拈香終不敢用是矣然尊錄卻又大書特書
0420b13: 陞座云者抑復何也夫座者即堂中之座也離堂無
0420b14: 座離座豈別有堂乎且禪典所謂陞座者即朝廷登
0420b15: 極時及國家大喜慶受百官朝賀時與今之官府朔
0420b16: 朢排衙時始登斯座者是也所謂上堂者即天子臨
0420b17: 軒顧問群臣與今官府坐堂比審者是也例知上堂
0420b18: 二字凡早參晚參皆可稱之若夫陞座則非為國開
0420b19: 堂與降生成道涅槃祝釐時不可稱也叢林凋敝古
0420b20: 規罔聞數年前有般杜田漢漫以陞座列于未開堂
0420b21: 之日此其人皆斗筲庸妄目不識丁如吾姪則出入
0420b22: 承明飫聞典故當世號為其文其獻者矣今復入我
0420b23: 法中則當力行古道式是方來豈可濫同此等而一
0420b24: 錯永錯乎故老姪謂上堂二字不敢用山僧直謂陞
0420b25: 座二字尤不宜用也然則如何而可當如大慧住雲
0420b26: 門洋嶼時稱示眾為近之尊錄已己如翰披讀了璧此
0420b27: 還趙。
0420b28: 復涼泉承關主
0420b29: 某弱歲入宗門曰稽古太上高風逸韻若汾陽趙州
0420b30: 輩心竊向往之凡就大有道者十餘家中間五年黃
0420c01: 檗又十五年先師摩厲叢林頒白矣乃道不勝習思
0420c02: 日朘月削而學無成焉亦長眠豐艸已己耳又為同門
0420c03: 推輓主天童遂有卮言重語若干秩露布諸方則皆
0420c04: 某之黥欲息劓欲補而莫由者也去秋感時謝事頗
0420c05: 遂閒身正欲一人半人所在俱到庶幾布袋盛米供
0420c06: 養知痛癢漢況涼泉相去宿春可造則詣座迨將有
0420c07: 日不謂虛懷好問教況先施而美溢箑頭尤深芒負
0420c08: 惟晚近亦猶夫人耳而行言炤往牒終晻曖而不章
0420c09: 雖其志趨縮朒無堅操而以河伯之知自封者比比
0420c10: 若也今座下欿然存乎見少若此則古道于是乎在
0420c11: 以古自汰未有不逮夫古者也法門起色謹為座下
0420c12: 企仰不淺矣臨楮軒眉可任神往。
0420c13: 復大中禪師
0420c14: 別後每訪雲蹤聞不住平田淺艸復出鏡水秦山正
0420c15: 未審孤筇何託忽接手示知在雙髻遠承天目流芳
0420c16: 近挹雪嶠雅韻想造詣當益粹美第恨無因少奉塵
0420c17: 譚耳辱諭淨明所以為某地者善不可加但日有台
0420c18: 寧廣潤之命且聞彼間陵迴阜轉山高隴長雖曰梵
0420c19: 剎其實即湘衡間一龍山也可以深藏愚拙意頗樂
0420c20: 之若淨明則襟帶嘉湖鹽官一派錯落如錦而某復
0420c21: 鱗廁其間彼耽耽虎視者能遂晏然乎是謂避溺而
0420c22: 更趨焚也色斯舉矣在集宜翔妨命之愆惟祈曲宥
0420c23: 弗備。
0420c24: 復六輪座主
0420c25: 山僧道慚往哲德媿時賢徒以年運既往謬為諸禪
0420c26: 尸祝奔蜂不能化藿蠋在高明固當擇木以棲如必
0420c27: 欲謾相依託則雖無旨酒敢不奉以趙州之茶東山
0420c28: 鐵酸之餡而道緣未偶殊可惜也然歲月不可把玩
0420c29: 老病不與人期興言及此即一刀兩段未名性燥
0420c30: 其忽諸所諭風鶴懷憂擬山僧振以道力不更諉之
0421a01: 業報使然者殊無別法但冀高座內不放出外不放
0421a02: 入內心無喘心如牆壁忽爾一朝瞥地則自然如靈
0421a03: 山會上五百比丘自悟本心如夢如幻于夢幻中無
0421a04: 有我人乃至能生所生父母無相無所生是中云何
0421a05: 殺除此欲山僧別作別為是猶病眼者自見空華而
0421a06: 倩不病者代為之除則非山僧之所知矣。
0421a07: 與黃檗出谷上人
0421a08: 滄桑迭變世界更翻幸黃檗一抔土賴先老人威德
0421a09: 之靈不一敗而塗地然危而卒定隍而復平者伊誰
0421a10: 之功則又皆道力有以使之然耳不慧向年參侍老
0421a11: 人于此朝斯暮斯寢斯食斯不第教詔之恩而育養
0421a12: 之德亦既中心藏之無日而可忘者也獨慚譾劣謬
0421a13: 為江湖尸祝尤苦業風鼓吹南北徂征迄無寧歲所
0421a14: 以先老人塔頭與座下寒暄皆不獲拈瓣香及通一
0421a15: 音之好負咎厥躬匪一日矣今夏素山義長老以省
0421a16: 覲來天童因其歸楚特遣躬詣塔前代展雨露之思
0421a17: 薄具齋金佑函俱不成禮庶鑒其一往積誠而已己將
0421a18: 子無死尚復能來不審何年邀福庇得一注瞻剎竿
0421a19: 以遂生平哉臨書可任神往之至。
0421a20: 與基隆神英上人
0421a21: 緬違道範幾三十餘年寧止人面改遷而疇昔江山
0421a22: 且不可復問矣獨基隆一剎竿賴道力加持幸湛然
0421a23: 不動其俾常寂光土笑含先老人者不必論而來遊
0421a24: 來止如不慧輩之凡在依蔭中者莫不荷戴有加也
0421a25: 雞鳴風雨眷念當年未嘗不欲命駕西陵問津沮溺
0421a26: 而無如業緣羈絆行止非人何今夏以素山義長老
0421a27: 省視來天童因其歸楚特命躬詣座前問訊起居外
0421a28: 有齋金侑函聊將芹獻儻邀福庇犬馬未即填溝壑
0421a29: 得把臂兩山快譚十日斯乃生平至願也臨書懷想
0421a30: 不勝神來。
0421b01: 復佛可式姪禪師
0421b02: 來翰娓娓籌策禹門院事以諸方謗議皆出自嫉口
0421b03: 妒言欲山僧全身坐斷者極感老姪一片苦心然山
0421b04: 僧雖愚蒙不慧于大本大原亦嘗奉教于君子矣使
0421b05: 今以一己名聞獨畏人之多言至于濯濯祖靈皇皇
0421b06: 父業赫赫兄功竟爾棄同敝屣置而不問恐小夫硜
0421b07: 硜義難出此矧山僧頗循理道者但惟伏櫪餘生不
0421b08: 堪更受驅策重以近沾齒疾一痛幾斃今稍涉事經
0421b09: 思則炎炎火動食飲俱艱詩云如彼雨雪先集維霰
0421b10: 今也雨雪其滂矣奈何死喪臨頭卒不自圖歸休之
0421b11: 地也邪所以日夜促諸檀護早定代庖之人乃晦齋
0421b12: 諸君子又以車勞馬疲不能再陟諸方之庭計惟屋
0421b13: 裏販揚州咸以旅菴月子年富力強且受知先帝或
0421b14: 可釀致太平諸檀雖有此議然山僧若以為可是開
0421b15: 叢妒之門也若以為不可則搖搖身心有同臨崖之
0421b16: 木念水之龜又不能坐俟河清矣專盻來旌為一商
0421b17: 確之立候弗備。
0421b18: 復報國舟姪禪師
0421b19: 專人去後復取你討孔聞之檄與所寄吳興諸書為
0421b20: 之披閱一番不覺喟然太息益歎你介為之愚而杜
0421b21: 田之甚者請得以辨釋之夫稱人倫之至而為百世
0421b22: 之師者孔子也嚴善惡之條而示勸懲之法者春秋
0421b23: 也然為親者則諱之為尊者則諱之何也重君父之
0421b24: 倫而大生成之德也是故昭公娶于吳為同姓孔子
0421b25: 寧為己君受過必以知禮對之豈非為親者諱乎河
0421b26: 陽之會晉文實以諸侯召天子矣孔子則為之微其
0421b27: 辭曰天王狩于河陽豈非為尊者諱乎此尼山作春
0421b28: 秋之義明尊尊親親之道以垂大訓于天下者蓋如
0421b29: 是也今你為攻擊孔聞暴揚師過則于春秋家法大
0421b30: 相違戾反謂山僧為一孔聞忘生平道義難塞春秋
0421c01: 之責今山僧即取春秋之義著為說以聲古帆之罪
0421c02: 勘你介為之愚中間于孔聞則或隱或躍于你師則
0421c03: 極口揄揚所謂為親者諱為尊者諱此則山僧之所
0421c04: 飽習而淹貫者蓋孔子之春秋也若你暴揚師過而
0421c05: 謂屬辭比事而不亂者或出盜跖之春秋則非山僧
0421c06: 之所得而知矣恒言以城狐社鼠喻君側之奸謂攻
0421c07: 之則有城壞社崩之禍你尚未明其故又焉知春秋
0421c08: 之義哉謹將前說書出就正于你高明之介為然後
0421c09: 付剞劂以遍質天下之為人臣為人子者設有叛麟
0421c10: 經袒介為以非山僧茲說則當負荊請罪于報國之
0421c11: 門領取介為手中六十痛棒何如何如。
0421c12: 
0421c13: 
0421c14: 
0421c15: 
0421c16: 
0421c17: 
0421c18: 
0421c19: 
0421c20: 布水臺集卷第二十八
