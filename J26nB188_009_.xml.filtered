0782a01: 入就瑞白禪師語錄卷之九
0782a02: 明住天台護國寺嗣法門人寂蘊編
0782a03: 頌古
0782a04: 正偏五位。
0782a05: 正中偏夜深玉女不成眠漁翁舉棹清波上攪動澄
0782a06: 潭月一團。
0782a07: 偏中正萬象森羅圓古鏡物物全彰炤不差絲毫皆
0782a08: 入那伽定。
0782a09: 正中來有無不涉絕塵埃炎天大雪飄飄墜火裏蓮
0782a10: 花朵朵開。
0782a11: 兼中至賓主相逄天然義全憑語脈露單傳一句當
0782a12: 陽明的的。
0782a13: 兼中到打碎髑髏真個妙劫外今時俱不拈那有毘
0782a14: 盧印可寶。
0782a15: 功勳五位。
0782a16: 本無位次絕參商也須移履下村庄六戶靈靈忘死
0782a17: 捨何勞守住在枯樁　　向。
0782a18: 念念無私不敢迷百花叢裏看為持千紅萬紫芬芳
0782a19: 好總屬東君一道施　　奉。
0782a20: 不居空有謾商量縱使離婁眼似盲無孔鐵簫雲外
0782a21: 品不干六律與宮商　　功。
0782a22: 心色相交理事融權施應物道人風昨日家童頻報
0782a23: 道葵花傾向日明中　　共功。
0782a24: 不向威音那畔行豈從今世門頭立渾然打破舊時
0782a25: 窩鐵鷂鑽天沒蹤跡　　功功。
0782a26: 奪人不奪境。
0782a27: 一樹碧桃紅似錦兩瓶金菊賽金蓮個中非是陰陽
0782a28: 地不許佳隹人著眼看。
0782a29: 奪境不奪人。
0782a30: 春風疑不到天涯二月山城未見花公子王孫徒翫
0782b01: 賞那有紅紫帶回家。
0782b02: 人境兩俱奪。
0782b03: 天崩地裂人民喪那有君王正令行神劍亡鋒歸寶
0782b04: 匣生佛而今徒有名。
0782b05: 人境俱不奪。
0782b06: 攜酒遊東郊山花遍地紅笑談歌舞去意氣自匆匆。
0782b07: 三玄三要。
0782b08: 第一玄動靜不干絕眾緣更闌萬籟聲俱寂禪者徒
0782b09: 勞著眼看。
0782b10: 第二玄威風凜凜劍光寒紅旗閃爍乾坤淨電轉星
0782b11: 飛過碧天。
0782b12: 第三玄越州城裏倒撐船東雙橋下多裝載西郭門
0782b13: 頭去復還。
0782b14: 朕兆未分作麼道石女頭戴紫羅帽深閨不出冷愀
0782b15: 愀宮漏沉沉天未曉一。
0782b16: 一法元無萬法周喝下何曾有去留轉側木人剛半
0782b17: 夜珍衣不掛柳稍頭二。
0782b18: 日出峰頭本自孤高低普炤有於無百花競秀爭光
0782b19: 彩半點工夫用得麼三。
0782b20: 一喝如金剛王寶劍。
0782b21: 神威凜凜倚天寒阿個男兒敢近看擬議欲將佛祖
0782b22: 現人亡馬喪滿長安。
0782b23: 一喝如踞地獅子。
0782b24: 全身獨露沖寰宇那有妖狐現本形一吼乾坤皆振
0782b25: 裂個中誰是對機人。
0782b26: 一喝如探竿影艸。
0782b27: 試將一語知端的驗彼來人有與無穿過髑髏行正
0782b28: 令神嚎鬼哭兩眉。
0782b29: 一喝不作一喝用。
0782b30: 喝時秪麼忘消息佛祖機緣收不得野鴨湖中翻浪
0782c01: 飛不知身上乾和濕。
0782c02: 賓主歷然。
0782c03: 月色穿雲透碧霄波斯夜半舞風濤山頭白浪連天
0782c04: 地石女經行俏步高。
0782c05: 正法眼藏。
0782c06: 掃除空有任繁興大地山河一掌平法法頭頭開正
0782c07: 眼寒崖花發不沾春。
0782c08: 妙唱不干舌。
0782c09: 青松翠竹解談禪流水高山總亦然二六時中無間
0782c10: 斷老僧何用口唇宣。
0782c11: 死蛇驚出艸。
0782c12: 骨爛皮穿氣息無忽然撞著爪牙舒神威一振清四
0782c13: 海狼煙滅盡豈躊躕。
0782c14: 解針枯骨吟。
0782c15: 鐵圍山下骨一堆些兒觸著振全威驚回石女雙流
0782c16: 淚至今猶自倚雲飛。
0782c17: 鐵牛舞三台。
0782c18: 千載鐵牛忘水草而今放出兩岸來足伸踏破毘盧
0782c19: 印尾搖掃盡九垓灰。
0782c20: 三墮頌并問荅僧問如何是類墮。
0782c21: 師荅云觸處逍遙絲毫無染。
0782c22: 披毛戴角混塵埃足舞西風類莫該芳草垂楊俱踏
0782c23: 遍渾無些子帶回來。
0782c24: 問如何是隨墮。
0782c25: 荅云百花林裏過一葉不沾身。
0782c26: 聲色叢中任意遊鬨然出沒豈能收山花鳥語縱橫
0782c27: 現何有纖毫染污尤。
0782c28: 問如何是尊貴墮。
0782c29: 荅云不住九五位常與群臣遊。
0782c30: 虛寂靈源不自尊常隨六國走煙塵秦樓玩月燕邦
0783a01: 戲到處逍遙到處人。
0783a02: 涅槃經四生頌并問荅僧問如何是不生生。
0783a03: 師荅云冬至纔逢九春來百花開。
0783a04: 明淨摩尼珠本來無一物當臺鑒炤時隨處陳方色。
0783a05: 問如何是生生。
0783a06: 荅云青山點翠。
0783a07: 忽然一陣雨溪澗長洪波枯稿悉滋潤農人笑呵呵。
0783a08: 問如何是生不生。
0783a09: 荅云境像收歸古鑒中。
0783a10: 桃李花無豔遊人興自衰水中無月影免使費心裁。
0783a11: 問如何是不生不生。
0783a12: 荅云石女打破鏡。
0783a13: 石女忘歸路木人何處尋杳然無影跡佛祖莫能形。
0783a14: 就路還家。
0783a15: 觸目青黃露本真縱橫到處是家珍水底金烏天上
0783a16: 口眼中童子面前人。
0783a17: 新豐豊曲子。
0783a18: 昔日新豐豊曲無人和得齊今朝重舉似音韻果然奇。
0783a19: 明月印蘆花。
0783a20: 蘆花開遍野明月挂中天不識其中意都言一色然。
0783a21: 鏡裏梅花清香墮。
0783a22: 石光閃若電渴鹿逐陽燄木女害相思泥人繡花絹。
0783a23: 竭盡今時。
0783a24: 真如心裏妄涅槃性上塵自己巳非堪寶佛祖是閒名。
0783a25: 分明月在梅花上看到梅花早已巳遲。
0783a26: 一段風光炤眼鮮何須攜手入桃園運足已巳乖空劫
0783a27: 旨擬尋思去隔天淵。
0783a28: 汾陽重陽九日菊花新。
0783a29: 義公拈出膠盆汾陽不覺粘手賴因菊底翻身不然
0783a30: 甚麼開口不開口木人捧起盤兒走。
0783b01: 重陽日頌示禪人。
0783b02: 重陽九日菊花新特示三玄意旨深報爾知音禪衲
0783b03: 子今朝籬菊又重芬。
0783b04: 法身。
0783b05: 雲起山頭暗風生樹搖尾桃開三月花菊綻九日蕊。
0783b06: 法身向上事。
0783b07: 鐵樹花開正是時忽被石女摘一枝沙神怒發須彌
0783b08: 倒驚起泥龍上玉池。
0783b09: 萬象之中獨露身。
0783b10: 赫赫威音外獨超萬象先明明無隱匿何處有三玄。
0783b11: 法界緣起。
0783b12: 一波纔動萬波隨滴滴全彰造化機落葉梧桐秋已巳
0783b13: 蚤百花開處鷓鴣啼須領略莫狐疑翠竹搖聲兮風
0783b14: 生大野月映寒潭兮碧水畫眉。
0783b15: 僧問百丈超云某甲今日辭去或有人問和尚說
0783b16: 甚麼法向他道甚麼超云但道大雄山頂上虎生
0783b17: 獅子兒。
0783b18: 虎生獅子兒木人唱巴歌擬議停思者卻被佛祖呵。
0783b19: 僧問明炤安一藏圓光如何是體安云勞汝遠來
0783b20: 僧云莫便是一藏圓光麼安云更喫一碗茶。
0783b21: 問處分明荅處彰圓光之體露堂堂春風布遍山花
0783b22: 早秋氣臨時樹葉黃。
0783b23: 僧問百丈惟政禪師云牛頭未見四祖時為甚麼
0783b24: 百鳥啣花獻師云有錢千里通云見後為甚麼不
0783b25: 啣花師云無錢隔壁聾。
0783b26: 一段春光炤眼鮮攀花弄柳任溪邊時人須識東君
0783b27: 意莫向枝頭覓翠妍。
0783b28: 百丈普請鉏地次僧聞鼓鳴歸院因緣。
0783b29: 鼓聲纔動競頭奔卉木俱霑雨露恩重勘過眼中釘
0783b30: 百花叢裏覓鮮新。
0783c01: 百丈因一僧哭入法堂因緣。
0783c02: 哭上法堂草深一丈一時埋卻野狐伎倆匝匝清風
0783c03: 撲面來舒襟樂意頻收放。
0783c04: 百丈惟政禪師問南泉諸方善知識還有不說
0783c05: 似人底法也無泉曰有政曰作麼生泉曰不是
0783c06: 心不是佛不是物云云。
0783c07: 一問一荅真機漏洩更欲重徵喬木生節寒凝遍佈
0783c08: 兮霜花朵朵黃葉飄零兮朔風凜冽。
0783c09: 僧問百丈智映寶月禪師云師唱誰家曲宗風嗣
0783c10: 阿誰月云窣堵那吒掌上擎云云。
0783c11: 窣堵掌上擎覿面已巳分付更欲問如何特地成露布
0783c12: 不露布初生孩子元無褲。
0783c13: 百丈道恒禪師三訣因緣。
0783c14: 喫茶珍重歇時人眼中屑若喚作三訣重添第二月
0783c15: 穿衣褁腳下禪床運水搬柴知時節。
0783c16: 百丈惟古禪師上堂多虛不如少實。
0783c17: 一卓一語機用雙舉更問如何大虫捉鼠。
0783c18: 百丈中靖元肅禪師塔。
0783c19: 尖尖聳青虛巍巍磨太古欲識渠儂言但看清風舞。
0783c20: 漁家傲題船子夾山因緣。
0783c21: 一語合頭猶未徹禪師笑倒纔方革劈面三橈君已巳
0783c22: 瞥眼中屑回顧頻頻繫木橛。
0783c23: 覆卻舟兒真剿絕夾山從此偷心歇兩岸蘆花飛白
0783c24: 雪向誰說幾度秋光與明月。
0783c25: 又頌。
0783c26: 金鱗已巳遇意偏攸誠老何曾覆卻舟萬古清風波浪
0783c27: 吼依然蘭棹在中流。
0783c28: 僧問夢筆禪師如何是佛師云不誑汝僧云莫便
0783c29: 是麼師云汝誑他。
0783c30: 寂寂沉沉無所倚全提覿面莫能擬春風散盡桃花
0784a01: 飛秋月影臨江水止。
0784a02: 閩王延夢筆禪師齋王問曰好將得筆來也無師
0784a03: 云不是稽山繡管慚非月裏兔毫大王既垂顧問
0784a04: 山僧敢不通呈。
0784a05: 覿面通呈非兔毫輕分閩主不辭勞梅花吐處春香
0784a06: 露煦日纔臨冰質消。
0784a07: 王又曰如何是法王師曰不是夢筆家風。
0784a08: 不是家風一句機偷香暗裏有誰知千峰布列須彌
0784a09: 勢萬派宗分大海歸。
0784a10: 雲門三種獅子師居雲門室中作
0784a11: 入窟獅子。
0784a12: 斂歛跡藏形古壑中豈尋聲色受華榮聖凡掃卻無依
0784a13: 倚斗柄星河霽碧空。
0784a14: 出窟獅子。
0784a15: 爪牙抖擻望天關哮吼一聲碧嶂寒魔外不知何處
0784a16: 去威靈耿耿落人間。
0784a17: 不出不入獅子。
0784a18: 窟內未曾留形跡人間那得有聲名石筍抽條千丈
0784a19: 碧泥花發豔四時春。
0784a20: 圓覺經頌
0784a21: 文殊章。
0784a22: 本起如來清淨因桃紅柳綠一般春凡夫不了元無
0784a23: 我病眼空花認作真圓炤婆伽親指示依然幻翳眼
0784a24: 中生文殊當下知消息石女峰頭喚故人。
0784a25: 普賢章。
0784a26: 幻化元來生覺心春風微動水生鱗時人但見波濤
0784a27: 滾豈識波濤全體真有覺還同如幻立若緣無覺鏡
0784a28: 中痕兩重公案都除卻天柱峰頭蓮萼新。
0784a29: 普眼章。
0784a30: 漸次修行滅幻門火風地水究元辰忽然突出孃生
0784b01: 面剎剎塵塵總是春擲柳黃鶯歌上苑穿花杜宇遶
0784b02: 南林泥人翫月思情美石女簪花巧樣新。
0784b03: 金剛藏章。
0784b04: 金剛抉破三疑網幻戲場中脫卻衣若說本來成佛
0784b05: 道挖瘡好肉事非宜只因蒙昧難開曉金喻重重說
0784b06: 是非識得上林花滿地風翻蝶舞過東籬。
0784b07: 彌勒章。
0784b08: 起心若欲斷輪迴荊棘叢生覺地迷夢去雖然諸種
0784b09: 事醒來何有半毫微若能寤寐都拈卻郤撒手懸崖好
0784b10: 作為銕犬山中呼萬歲泥猿樹上唱囉哩。
0784b11: 清淨慧章。
0784b12: 聲聞魔佛及菩薩正眼觀來總是邪朕兆未分難話
0784b13: 會鴻濛已巳判念心差千紅萬紫筵青嶂總是陽春一
0784b14: 氣嘉踢破乾坤收腳轉回頭別有好生涯。
0784b15: 威德自在章。
0784b16: 突出乾城三觀門止啼黃葉卻非真新人乍出梳粧
0784b17: 巧莫認衣裳要認人戲水遊魚知水意穿花蝴蝶味
0784b18: 花深長安一曲有餘樂野老君王共太平。
0784b19: 辨音章。
0784b20: 二十五輪遍互修一輪於內作根繇列開寶網光相
0784b21: 映影現重重無盡頭四塞八蠻朝帝主兩京七地總
0784b22: 皇猷鄉村野老茶鹽足一曲昇平樂事稠。
0784b23: 淨諸業障章。
0784b24: 萬象收歸古鑑中我人生命盡消融空中飛鳥無形
0784b25: 跡水底遊魚有甚蹤出岫浮雲何處往乘風花瓣任
0784b26: 西東回頭忽聽木人鼓魄散魂飛沒影蹤。
0784b27: 普覺章。
0784b28: 作止任滅聽從為休將四法取圓基平懷一種隨高
0784b29: 下大道從來沒是非碧嶂野花開似錦石人觀去絕
0784b30: 惺迷妙開寶印空中起印印何曾半點非。
0784c01: 圓覺章。
0784c02: 上下中期結制修鈍根須假煆塵浮大鵬翼展沖霄
0784c03: 漢豈類鴳鶉落草坵十世古今頃一念誰能百日定
0784c04: 程途狸奴白牯咸知有飢則餐兮渴飲流。
0784c05: 賢善首章。
0784c06: 三世如來一口宣流傳須要善賢兼能聞一句勝多
0784c07: 寶羅漢難同半偈肩不是天然生就覺又非觀行始
0784c08: 成圓鷺鷥昨夜沙汀宿分付漁翁仔細看。
0784c09: 總。
0784c10: 一道靈光貫古今剎塵俱是一毛吞獨超物表離名
0784c11: 相阿個能言圓覺心一自伽婆分旨後千燈千炤續
0784c12: 燈新孑蘆隨海飄波去熊耳峰頭花滿岑。
0784c13: 首楞嚴經要頌
0784c14: 大佛頂。
0784c15: 三德圓明非形相直教佛祖也難觀一聲胡笛邊營
0784c16: 外幾處凄涼幾處歡。
0784c17: 首楞嚴王。
0784c18: 一相該通空劫前河沙功德孰能宣超然不屬青黃
0784c19: 色了了無依當處玄。
0784c20: 七處徵心。
0784c21: 七處徵來七處真鷓鴣啼在百花林遊人沉醉桃園
0784c22: 裡昧卻枝頭好鳥音。
0784c23: 五陰。
0784c24: 真如迷卻翻成妄相妄空時當處真收拾伽缶歸去
0784c25: 後白牛耕破劫前春。
0784c26: 六入。
0784c27: 一團空聚無彼此痴兒妄自別疏親堂堂天子登朝
0784c28: 日六國文明賀太平。
0784c29: 十二處。
0784c30: 塵塵三昧首楞嚴擬心取著早乖遷月穿潭底非形
0785a01: 相痴子徒勞摸碧川。
0785a02: 十八界。
0785a03: 本來一相無疆界那許其間物我分十八疑關齊擊
0785a04: 碎滔滔流水下滄溟。
0785a05: 七大。
0785a06: 事理交參周法界將心擬處涉流沙情塵識破元無
0785a07: 事木馬遊春意自賒。
0785a08: 聲塵圓通。
0785a09: 妙音本自無來去聞聲悟入已巳成虛直須透徹聲前
0785a10: 韻浩浩紅塵任卷舒。
0785a11: 色塵圓通。
0785a12: 色色塵塵淨法身秪因憎愛昧天真苟能觸處通消
0785a13: 息堪笑沙陀入聖倫。
0785a14: 香塵圓通。
0785a15: 妙香元不從天降爇向爐中塞碧虛觸著些兒頭腦
0785a16: 裂衲僧巴鼻盡蠲除。
0785a17: 味塵圓通。
0785a18: 古今一味平胃散點著通身冷汗流慶快怡然拋藥
0785a19: 病那容更犯死貓頭。
0785a20: 觸塵圓通。
0785a21: 能洗所洗性本然驀頭一潑觸光圓器界根身渾一
0785a22: 色輝輝秋月炤中天。
0785a23: 法塵圓通。
0785a24: 心緣既寂法塵空事事全彰振古風東嶺桃花紅爍
0785a25: 爍西溪流水響鼕鼕。
0785a26: 眼根圓通。
0785a27: 見色非關眼上能時人休向眼中親應知那律非循
0785a28: 目智鑑圓明耀古今。
0785a29: 耳根圓通。
0785a30: 反觀聞性性俱空頓入圓明顯妙功歷歷松聲連夜
0785b01: 吼呱呱鳥語亂山中。
0785b02: 鼻根圓通。
0785b03: 循空返息本非真翻身踏倒涅槃城紅日舒光來嶺
0785b04: 畔清風明月過溪濱。
0785b05: 舌根圓通。
0785b06: 身心世界兩相遺覿體全超知不知處處總成真法
0785b07: 界禪兒何事苦尋追。
0785b08: 身根圓通。
0785b09: 無痛痛覺覺亦空根身從此影無蹤出門不踏來時
0785b10: 路方顯男兒志氣沖。
0785b11: 意根圓通。
0785b12: 物物頭頭本自真何須旋法美空生寶明空海人元
0785b13: 具桃李爭妍處處春。
0785b14: 眼識圓通。
0785b15: 心見圓明處處彰白雲閒矣水偏忙為憐頞下生盲
0785b16: 者權示漚和演妙常。
0785b17: 耳識圓通。
0785b18: 無心聞處是心聞塵剎全彰這個人百億分身無去
0785b19: 相六牙常在寶王城。
0785b20: 鼻識圓通。
0785b21: 鼻端白相示修行暫爾權為縳犢繩忽然摸著娘生
0785b22: 鼻林泉巖谷悉光明。
0785b23: 舌識圓通。
0785b24: 奇哉妙舌自天然不假喉唇齒吻宣無孔笛吹清韻
0785b25: 徹滿慈謾謂得親傳。
0785b26: 身識圓通。
0785b27: 身本無根何用執心本無生何用息身心寂滅兩俱
0785b28: 空透此方名真法質。
0785b29: 意識圓通。
0785b30: 一段情城當下除神通遊戲總無拘塢中昨日濛濛
0785c01: 雨嶺上今朝日色舒。
0785c02: 地大圓通。
0785c03: 根身器界若微塵微塵空處即天真堪羨羡頂門開正
0785c04: 眼大千沙界一齊平。
0785c05: 水大圓通。
0785c06: 滔滔流水性真常若個於斯返故鄉直於山海忘能
0785c07: 所蝴蝶穿花過粉墻。
0785c08: 火大圓通。
0785c09: 凡火慾火智慧火清淨寶焰光裸裸大千閃爍熾穹
0785c10: 窿燃卻佛魔與物我。
0785c11: 風大圓通。
0785c12: 群動悉憑風力持反觀風力亦無依忽然踏著風中
0785c13: 主飄飄一葉過南池。
0785c14: 空大圓通。
0785c15: 色空本自一真空逐境迷心有異同異同炤破真空
0785c16: 現翻轉真空跨鐵龍。
0785c17: 見大圓通。
0785c18: 六根清淨生元佛六根妄染佛為生見覺圓明生佛
0785c19: 淨個中那有樂邦名。
0785c20: 識大圓通。
0785c21: 十方唯識鏡中痕但離取捨妙圓成頭頭盡是天真
0785c22: 佛念念全彰阿逸身。
0785c23: 圓滿菩提歸無所得。
0785c24: 元宵通夜家家火水月交光處處圓五十七番虛涉
0785c25: 後始知空費草鞋錢。
0785c26: 總。
0785c27: 二十五個鐵蒺藜頭阤拶作雪花飛綠水溶溶歸巨
0785c28: 壑白雲片片遶須彌。
0785c29: 金剛經要頌
0785c30: 世尊著衣持缽。
0786a01: 一段風光秪在斯著他依舊不為奇清風陣陣飄香
0786a02: 至碧水滔滔畫翠眉。
0786a03: 應如是住。
0786a04: 搬柴運水尋常事覿面無非是道場觸處盡成安樂
0786a05: 地何須此外更量。
0786a06: 如是降伏其心。
0786a07: 著衣喫飯任從為映色摩尼眾像隨但得有無諸念
0786a08: 淨金烏依舊落城西。
0786a09: 實無眾生得滅度者。
0786a10: 空花鏡像了無關擬欲援生墮鐵山踏破瞿曇關捩
0786a11: 子風自清兮雲自閒。
0786a12: 不住於相。
0786a13: 祖印高提不住中巍然大用有無空騰騰任運靡存
0786a14: 跡霧鎖秦宮絕雁鴻。
0786a15: 應無所住而生其心。
0786a16: 坐斷兩頭中莫立逢緣擊節任縱橫摩尼現色原非
0786a17: 有石筍開花映水紅。
0786a18: 無我人眾生壽者。
0786a19: 木子山中敲鼓鑼泥人拍手助高歌忽逢瞽叟來瞧
0786a20: 見滿面慚惶沒柰何。
0786a21: 四果不作是念。
0786a22: 設分位次隔參商息卻名心絕短長若是威音親嫡
0786a23: 子不從這裡費量。
0786a24: 燃燈佛所於法實無所得。
0786a25: 倚門傍戶走他鄉雲水將來作道場倏爾踏翻潭底
0786a26: 月了無一法贈劉郎。
0786a27: 持四句偈得福甚多。
0786a28: 家藏白澤勝神符百怪安能敢穢污若得空王真號
0786a29: 令三千諸佛作驅奴。
0786a30: 歌利王割截身體。
0786b01: 忍辱功能作聖人幻成四大卻非真任他節節支離
0786b02: 去一段風流獨露身。
0786b03: 一念信心即得菩提。
0786b04: 棄家浪走不如屠自昧千金七寶軀偶爾忽逢長者
0786b05: 示凡心即與聖心符。
0786b06: 受持讀誦此經若為人輕賤一節。
0786b07: 念念輸忠不敢違色聲叢裡了無羈苔封古殿忘臣
0786b08: 主阿個能言佛祖機。
0786b09: 三心不可得。
0786b10: 兔角為刀出遠征烏龜跨下羽毛生木童拔去搓繩
0786b11: 索縛住虛空架火烹。
0786b12: 無法可得。
0786b13: 三藏靈文不較多權將音語示娑婆忽地雙林開正
0786b14: 眼試問還曾有也麼。
0786b15: 如來說非眾生是名眾生。
0786b16: 生佛從來共一程凡民何必羨羡公卿如能當下歸家
0786b17: 也凡聖原來是假名。
0786b18: 如來者無所從來亦無所去。
0786b19: 一念緣生即是遊靡分紅紫有何愁威音那畔元無
0786b20: 動今世門頭示兩眸。
0786b21: 總。
0786b22: 忉忉怛怛老婆禪失卻瞿曇臉半邊四相掃除無一
0786b23: 物呼名般若亦縺涎。
0786b24: 法華經頌二。
0786b25: 三乘不立一也無三一元來醒夢夫若是空王殿上
0786b26: 客撒手歸來月滿湖。
0786b27: 妙法不在聲名上尊者徒勞授記功欲識個中端的
0786b28: 意桃花卻白李花紅。
0786b29: 
0786b30: 入就瑞白禪師語錄卷之九終
