0437b01: 
0437b02: No. 316
0437b03: 大佛頂首楞嚴經寶鏡疏卷第一
0437b04: 
0437b05: 大清　欽賜雲南法界寺講經廣陵沙門溥畹述
0437b06: △十別解文義。准常分三一序分二一證信二一
0437b07: 明五義證信。
0437b08: 如是我聞一時佛在室羅筏城祇桓精舍。
0437b09: 此五義者。即信聞時主處也。若通下章。共成六種。
0437b10: 然皆名證信者。謂凡佛經有此作證。方是佛說。定
0437b11: 當信受。否則偽造。不足信也。如是者。乃指法之辭。
0437b12: 即向下十卷雄文也。我聞者。明授受之本。謂如是
0437b13: 之法。皆我阿難。親從佛聞。即結集時之語也。若約
0437b14: 六種成就。此如是二字。乃信順之義。謂信者則言
0437b15: 如是。不信者則言不如是。今言如是。則信成就矣。
0437b16: 所以佛法無量。信為初基。五十五位。信位居首。十
0437b17: 一善法。以信為先。故知信之一字。乃入道之前鋒
0437b18: 也。然此二字。亦為對破外道阿歐二宗之計。今立
0437b19: 如是。以破彼之不如不是也。此皆事釋。若理釋者。
0437b20: 則諸佛說法。惟顯真如唯如為是耳。又諸佛如理
0437b21: 而說。眾生如理而信。故言如是。此則泛論。設欲的
0437b22: 指本經。則本如來藏妙真如性為如。一切事究竟
0437b23: 堅固為是。若據清。則以五教料揀。廣釋如是。茲
0437b24: 不繁贅。我聞者。即聞成就。此我之一字。即阿難自
0437c01: 稱也。然一切法。佛說無我。今稱我者。以有四種。一
0437c02: 凡夫計。二外道宗計。三二乘假我。四法身真我。
0437c03: 此乃隨世流布。假此以立賓主之我及法身真我。
0437c04: 非同凡外計宗計之我。即非我非無我。而隨世
0437c05: 假名。稱為我也。聞即耳根現量之性。以耳為六根
0437c06: 之別。我乃一身之總。廢別從總。故稱我。聞即聞成
0437c07: 就也。正我無我不二之真我。聞無聞不聞之真聞
0437c08: 也。一時者。即法王說法嘉會之時。此時成就也。以
0437c09: 世事合會。尚待昌期。大法弘宣。豈違嘉運。是必良
0437c10: 時方能成就。然不定指何年月日者。以殊方紀曆
0437c11: 不同上下延促不定。但機應相符。說聽事訖。總名
0437c12: 一時。佛者。乃說法主。具云佛陀耶。此名覺者。謂自
0437c13: 始覺而證齊本覺。以成究竟覺也。亦曰自覺覺他
0437c14: 覺行圓滿。則上三唯約自利。而此三兼約利他。所
0437c15: 以自覺揀凡。覺他揀小。覺滿揀因。若指人即娑婆
0437c16: 教主釋迦牟尼佛。以非此至聖。莫能演斯大教。故
0437c17: 曰主成就也。在室羅下。明說經處也。然處有二。一
0437c18: 所化處。即室羅筏城。二所住處。即祇桓精舍。言在
0437c19: 者。以示此間。無論久近。即去來出入行住坐臥。
0437c20: 皆名為在。具云室羅筏悉底。或云舍衛。此梵音楚
0437c21: 夏之別。正翻豐德。亦名聞物。又云好道。即憍薩羅
0437c22: 國之城名也。祇者。具云祇陀。亦云逝多。此名戰勝。
0437c23: 以太子生時。值匿王戰勝迴鑾。賜斯嘉名。以誌喜
0437c24: 也。桓即林也。以林木屬彼。故稱祇桓。即般若。謂祇
0438a01: 樹義也。精舍者。乃給孤長者為佛建立。以供沙門
0438a02: 精修梵行止息之舍也。若據涅槃等經。謂須達長
0438a03: 者。願建精舍。請佛說法。擇得此園。太子戲曰。側布
0438a04: 黃金。滿則賣之。長者使人以象負金。布此園中。須
0438a05: 臾欲滿。剩餘少地。太子止曰。佛為良田。宜植善種。
0438a06: 園地屬卿。樹木屬我。自起門樓。請佛出入。長者七
0438a07: 日為佛作窟。以妙旃檀。用為香泥。別房住止。千二
0438a08: 百所。凡百二十處。別打犍椎。佛告阿難。二人同心
0438a09: 共立精舍。應謂此地為逝多樹給孤獨園。所以首
0438a10: 逝多而次給孤者。以君臣之道不可紊亂。禮別尊
0438a11: 卑也。又先城而後園者。以舉城則遠人知方。而說
0438a12: 園則近者識處矣。然斯大定法門。非此勝地。不可
0438a13: 宣揚。故曰處成就也。此上五義。諸家解釋或開五
0438a14: 段。或約二三。不唯割裂。經文亦且不便句讀。今故
0438a15: 總收為一也。△二引大眾證信三一聲聞眾二一
0438a16: 舉類標數。
0438a17: 與大比丘眾千二百五十人俱。
0438a18: 此引眾證信也。蓋與者共義。乃結集者。謂此性定
0438a19: 法門。非我獨聞。乃與一千二百五十五人俱共聞
0438a20: 也。兼且復有無量辟支恒沙菩薩。共同聞者。是以
0438a21: 引此而證信也。此下明大眾成就。以大者梵語摩
0438a22: 訶。此翻為大多勝。明此比丘器量尊重。為天王等
0438a23: 大人所敬。故言大。知內外經書。故言多。超出九
0438a24: 十五種外道。故言勝。今既稱大。即攝多勝。明矣。然
0438b01: 比丘者。乃五不翻之一。以含多義故。謂有怖魔破
0438b02: 惡乞士除饉等義也。初怖魔者。以第六天有魔王
0438b03: 宮。彼戀欲界貪著慶勞。恐人修道。出其境界。減損
0438b04: 眷屬。設有正信男子以及女人。六根具足。年滿二
0438b05: 十。無十三重難並十六輕遮。得三師七證。或邊地
0438b06: 中。得三師二證。如法秉受比丘戒法。正登壇時。白
0438b07: 四羯摩竟。名為得戒。成比丘性。入僧寶數。爾時地
0438b08: 行羅剎高聲唱言。此間有善男子。或善女人。如法
0438b09: 出家。當使諸天增勝。修羅減損。於是空行夜叉聞
0438b10: 之。亦出大聲唱善。聲至四王天中。天復出聲唱善。
0438b11: 聲傳忉利。如是展轉。夜摩兜率化樂他化。乃至梵
0438b12: 天。魔王宮中。聞此唱聲。生大愁怖。故名怖魔。破惡
0438b13: 者。出家持戒。則因戒生定。因定發慧。除身口七
0438b14: 支之非。細破三界見思之惡。故言破惡。乞士者。謂
0438b15: 既出家已巳。永離四種邪命。外乞食以資身命。永捨
0438b16: 三種邪法。內乞法以資慧命也。四邪命者。一仰口
0438b17: 食。謂仰觀星宿。推卜風雲。二俯口食。謂合藥看地。
0438b18: 種植田園。三方口食。謂通國使命。結納豪貴。四維
0438b19: 口食。謂星相數術。商賈貨殖。此之四食。俗人可以。
0438b20: 出家之士不得享受。故永離也。三邪法者。一邪戒。
0438b21: 即牛狗等戒。乃至世諦一切諸天諸仙術禁戒。
0438b22: 不能出生死者。二邪定。即凡夫外道。依欣厭心。所
0438b23: 修之四禪八定也。三邪慧。即有無二見。十六知見。
0438b24: 六十二見。以至百八見等。今皆永捨。惟求增上三
0438c01: 無漏學。故名乞士。除饉者。清淨持戒。能為世人福
0438c02: 田。能行廣大法施。以除一切眾生無福無慧二種
0438c03: 之饉也。眾者。梵語僧伽耶。此云和合眾。然和有二。
0438c04: 一理和。謂同證擇滅無為。二事和有六。謂戒和同
0438c05: 修。見和同解。利和同均。身和同住。口和無諍。意和
0438c06: 同悅。眾乃四人以上之稱。所以一比丘不名僧。二
0438c07: 三比丘亦不名僧。四比丘同住。方作一切如法僧
0438c08: 事。惟除自恣授具出罪三種羯摩。若五比丘同住。
0438c09: 即可自恣。亦可以邊方授具。若十比丘同住。則五
0438c10: 天竺國。皆可授具。若二十比丘同住。則一切羯摩
0438c11: 可作。設自此增多。乃至百千萬億。以及無量。凡同
0438c12: 一住處。同一說戒。均名為眾。故律凡作法。必先問
0438c13: 和者。以明和合眾也。此舉類竟。下千二百五十人
0438c14: 者。乃標數也。以佛最初先度鹿苑五人。次度三迦
0438c15: 葉師弟千人。次度舍利弗目犍連各徒一百。後度
0438c16: 耶舍等五十人。此千二百五十五人。先修異道。勤
0438c17: 苦無獲。一遇如來便得聖果。是以感恩。為常隨眾。
0438c18: 今舉大數。故略五人。俱者。正明師資水乳常爾相
0438c19: 隨之義也。以上准古解證信。仍有建立二義。息疑
0438c20: 三事。諸疏備載。茲不繁述。
0438c21: △二釵德詳名二一敘德。
0438c22: 皆是無漏大阿羅漢至拔濟未來越諸塵累。
0438c23: 此敘德者。然義有二。一總序名同。二別序德異。今
0438c24: 且序同。謂皆是無漏大阿羅漢者。此皆之一字。乃
0439a01: 總序千二百五十人果名是同也。漏謂滲漏。以起
0439a02: 惑造業。定感苦果。猶破器之有滲漏也。然漏有多
0439a03: 種。要而言之。不出於三。一欲漏。即欲界一切煩惱。
0439a04: 二有漏。即上二界一切煩惱。三無明漏。即界外無
0439a05: 明。以惑業為諸漏之因。生死即諸漏之果。今皆斷
0439a06: 盡。故言無漏。而大之三義亦如前說。然阿羅漢者。
0439a07: 若對比丘以果較因。亦含三義。一應供義。即乞士
0439a08: 果。二殺賊義。即破惡果。三無生義。即怖魔果。當知
0439a09: 彼三通於因果。此三則惟在果也。又羅漢復有三
0439a10: 種。一修性念處。斷見思惑。但得漏盡。不具諸通。名
0439a11: 慧解脫人。二修共念處。斷惑證真。具足三明六通
0439a12: 及八解脫。名俱解脫人。三修緣念處。斷惑證真。具
0439a13: 足通明解脫。兼發四無礙辯。名無礙解脫人。今是
0439a14: 無礙解脫。故稱大阿羅漢。此總序名同也。下乃別
0439a15: 敘德異。謂名既是同。則德亦不異也。然此敘德。略
0439a16: 有二義。一禪定自利德。即上四句。二慧戒利他德。
0439a17: 即下八句。初明自利。佛子者。即法華云。從佛口生。
0439a18: 從法化生。得佛法分。堪紹佛種。故云佛子。住謂安
0439a19: 住不動。持謂任持不失。即住三德秘藏。持萬善功
0439a20: 德也。亦即住首楞嚴定。而持如來藏也。諸者。眾多
0439a21: 不一之辭。有即因果不忘之謂。即二十五有。乃三
0439a22: 界受生之處。超者。即不為諸有生緣所縛也。更言
0439a23: 善超者。以小乘聖人雖能斷見思。除分段。超三界。
0439a24: 然觀界猶獄。視生如瘡。不敢復入。故雖超而非善
0439b01: 也。今則不然。所謂即生死而超生死。即三界而超
0439b02: 三界。即諸有而超諸有者。可不謂之善乎。國土者。
0439b03: 通指三界。成就威儀者。即三千威儀。八萬細行。靡
0439b04: 不成就。所以有威可重。有儀可法也。然曰能於者。
0439b05: 以尋常小聖入滅盡定。形如稿木。心若死。尚無
0439b06: 運用之能。何有威儀之事。今顯住斯大定。體充法
0439b07: 界。用河沙。故能動容中道。不捨威儀。所謂不起
0439b08: 寂滅定。而現諸威儀也。此四句敘定學。明自利德。
0439b09: 次明利他。從佛者。非徒隨從侍衛而已巳。以能從佛
0439b10: 規範。助轉法輪也。轉者傳也。謂自我之彼。故名曰
0439b11: 轉。宣流垂範。則目為傳。且輪有四義。一圓滿義。謂
0439b12: 轂輻輞軸等。體用周備故。二摧壞義。謂摧壞煩惱。
0439b13: 令降伏故。三鎮遏義。謂已巳伏煩惱。令不復生故。四
0439b14: 不定義。謂流行無滯。趨進不定故。是知如來之法。
0439b15: 二利俱備。能摧一切微細煩惱。運出眾生生死險
0439b16: 道。故喻之若輪。然佛既轉之。則諸尊者亦從而轉
0439b17: 之。正是師資一氣鼓揚法化也。妙謂妙達佛慧。堪
0439b18: 謂堪任佛事。遺即遺法令傳。囑乃囑生令化。此二
0439b19: 句敘慧學也。嚴淨一句屬自利。即律儀攝善二聚。
0439b20: 弘範一句屬利他。乃饒益有情聚。毗尼云善治。謂
0439b21: 善能調治淫怒癡也。亦名調伏。謂調煉身心。制伏
0439b22: 過非也。正翻為律。律者法也。謂斷割重輕開遮持
0439b23: 犯等法也。嚴淨者。嚴即止持。止諸惡也。淨即作持。
0439b24: 作諸善也。又嚴以禁身口淨。以制心意。弘即弘通。
0439c01: 範乃師範。三界者。欲色無色也。此明身嚴心淨。以
0439c02: 故言為世法。行為世則。所以嚴三聚而自持。淨一
0439c03: 心而作範。此二句敘戒學也。應身下四句。正明上
0439c04: 之三學不唯自度。而更度人。非但現在有益。而將
0439c05: 來之益。更無窮也。應身無量者。即普現色身。隨緣
0439c06: 俯應。正如觀世音。無剎不現身也。度脫眾生者。即
0439c07: 以三無漏學。隨機而度脫也。所謂度煩惱河。脫苦
0439c08: 輪海。如舟師之度人也。陷於欲泥者。拔之令脫。阻
0439c09: 於愛河者。濟之使度。未來者。正言不唯現在如此。
0439c10: 即使將來無量劫中。亦以三學拔濟眾生也。諸塵
0439c11: 累者。即八萬四千塵勞。累墜有情於生死苦域者
0439c12: 也。越即超越。謂以禪定現身。毗尼作範。般若演教。
0439c13: 化諸眾生。齊登彼岸。共脫塵勞也。
0439c14: △二詳名。
0439c15: 其名曰大智舍利弗至優波尼沙陀等而為上首。
0439c16: 舍利弗者。略梵。具云奢利弗怛囉。此云鶖子。以其
0439c17: 母目明利。如彼鳥故。亦云身子。其母身形端好。以
0439c18: 尊者乃身之所生。故名身子。此皆連母以彰名也。
0439c19: 又舍即父名。利乃母名。雙顯父母。故名舍利弗。弗
0439c20: 即子也。正名優波提舍。智論云。南天竺大論師。字
0439c21: 提舍。獨步王舍。打論議鼓。國師義屈。因奪其封。納
0439c22: 主為婦。舍利懷妊。母即聰慧。大能論難。既生七日。
0439c23: 裹以白。以示其父。父言。我名提舍。逐我名字。字
0439c24: 為優波提舍。時人因重其父母聰慧才辯。故稱為
0440a01: 舍利弗。大智者。乃聲聞眾中。智慧第一者也。摩訶
0440a02: 目犍連。此云大萊茯。氏姓也。名拘律陀。此云無節
0440a03: 樹。因禱此樹神而生。故以為名。世文尚簡。故惟召
0440a04: 姓。諸聲聞中。神通第一。摩訶拘絺羅。此云大膝。即
0440a05: 舍利弗之母舅。亦號長爪梵志。能答問難之第一
0440a06: 也。富樓那此云滿。是其父名。彌多羅尼此云慈。是
0440a07: 其母名。雙標父母。以名其子。故稱滿慈子。乃說法
0440a08: 人中第一者也。須菩提此云空生。或云善。吉善現
0440a09: 等。生時家中庫藏器皿皆空。占云。兒必善吉。此善
0440a10: 吉相現於器故。從是得名。所以善說空法。入無諍
0440a11: 定。於阿羅漢中。解空第一。優波尼沙陀此云塵性。
0440a12: 以觀塵性空而得道故。等謂該乎餘眾。上首者即
0440a13: 千二百中之上座首領。以是眾所推讓。動靜遵從。
0440a14: 不敢先越者也。
0440a15: △二緣覺眾。
0440a16: 復有無量辟支無學至屬諸比丘休夏自恣。
0440a17: 梵語辟支迦羅。此翻緣覺。亦翻獨覺。出有佛世。秉
0440a18: 因緣教。修行得道。名為緣覺。出無佛世。寂居觀化。
0440a19: 自悟無生。名為獨覺。今所來者。即緣覺眾也。無學
0440a20: 者。即真窮惑盡。無可學也。并其二字。乃明主伴咸
0440a21: 集之義。初心者。謂依緣生觀。研真斷惑。初發出世
0440a22: 之心也。斯則通該二乘有學。而未至無學者也。同
0440a23: 來者。以此二眾同時而來。乃屬雲集。不同常隨也。
0440a24: 故下二句。正明辟支來集之故。亦為菩薩諮決之
0440b01: 由。置此兩楹。良有深意。屬者。值也。遇也。會也。休夏
0440b02: 者。以佛制比丘九旬禁足。三月安居。滿在此日。所
0440b03: 謂夏於此休。安居已巳竟。故言休夏。自恣者。即期滿
0440b04: 解制之日。乃七月十四五六三日也。謂自知有過。
0440b05: 恣其自陳。自不知過。恣任僧舉。故云自恣。即今僧
0440b06: 中。作自恣羯摩。各各陳白互求。說罪悔過。是也。其
0440b07: 法在百一羯摩中。茲不具述。此正辟支來集之故
0440b08: 也。
0440b09: △三菩薩眾二一自恣先集眾。
0440b10: 十方菩薩諮決心疑至法筵清眾得未曾有。
0440b11: 此正承上自恣之時。不惟辟支咸集。而十方菩薩
0440b12: 亦來自恣。以諮決心疑也。菩薩者。具云菩提薩埵。
0440b13: 大論云。菩提名佛道。薩埵名成眾生。謂用諸佛道。
0440b14: 成就眾生。言十方者。乃四方四隅及上下也。以此
0440b15: 等安居非止一處。故云十方。諮謂諮問。決謂決斷。
0440b16: 此言十方菩薩。但凡心有疑惑。而不能決斷者。今
0440b17: 遇自恣之日。皆來諮問如來。請決斷也。然此心疑。
0440b18: 即心中所有之疑。謂見聞疑者是也。欽奉者。即恭
0440b19: 敬承事。遵順無違之義。慈嚴者。乃恩威並著。折攝
0440b20: 雙行之稱。此以欽奉。表菩薩之心。以慈嚴。顯如來
0440b21: 之德也。密義者。即密因了義也。然謂之將求者。是
0440b22: 欲求未求。稍有所待也。故向下。如來說密因修證
0440b23: 了義經者。正啐同時。感應道交之妙也。若約時
0440b24: 而論。此正般若後欲聞性定之時。故云將求密義。
0440c01: 即時下。且明如來應時及節作法度生。敷座者。即
0440c02: 敷尼師壇也。晏乃恬然寂靜之貌。安即安座眾中
0440c03: 也。斯正描寫。如來於自恣時。自敷其座。行籌坐草
0440c04: 之事也。為諸會中宣示深奧者。諸者。助語之辭。會
0440c05: 中即自恣之會中也。於是宣揚指示幽深隱奧之
0440c06: 法。即羯摩作法。以除三乘聖賢之見聞疑罪也。筵
0440c07: 者。席也。即自恣之法席也。清眾者。謂清淨海眾。以
0440c08: 其人具五德。咸無三罪。故名清淨眾也。此章解釋
0440c09: 頗異舊聞。且即時下。全非昔說。以舊註於此。或約
0440c10: 禪智。或說玄妙。雖云得免忘。其如證龜成。所
0440c11: 以心疑莫決。密義無憑。總之不解敷座何為雲集
0440c12: 何事。故開首含猢。到底。余固不敏。焉敢抗衡。
0440c13: 然以埋沒經義。不敢不辯。茲據律部。詳釋自恣。則
0440c14: 辟支之來意可知。菩薩之心疑可決。不唯密義有
0440c15: 歸。亦且深奧事顯。所謂理則歸理。事當還事。豈可
0440c16: 事理淆訛而不辯哉。
0440c17: △二聞音後集眾。
0440c18: 迦陵仙音十方界至文殊師利而為上首。
0440c19: 具云迦陵頻伽。此名妙聲鳥。出雪山。在中鳴。即
0440c20: 勝諸鳥。其聲和雅。聽者無厭。以喻如來法音之妙。
0440c21: 更加仙字者。意顯佛之妙音。若但用迦陵。則不足
0440c22: 以喻之。設但稱仙音。亦不足以喻之。故合而言之。
0440c23: 謂迦陵仙音也。斯則正顯佛音微妙神化莫測之
0440c24: 義耳。又佛名大覺金仙。故稱仙音。蓋佛之音聲。稱
0441a01: 性周。但有緣者。咸可得聞。今欲覺悟諸聖。所以
0441a02: 至十方世界。即圓音落落。該十剎而頓周也。豈
0441a03: 萊茯氏之能窮哉。而菩薩以恒沙計數者。甚言其
0441a04: 至多也。以其心聞無覆。故能聞音而遠集也。道場
0441a05: 者。即自恣作法行道之場。文殊師利此云妙德。亦
0441a06: 云妙吉祥。在華嚴為根本智。在本經乃擇法眼。故
0441a07: 下將往護。揀選圓通。與奪眾心。靡不欽服。智德
0441a08: 之尊。故稱上首。此上皆眾成就也。問諸經敘眾。皆
0441a09: 有八部。茲何不列。答諸經敘事。各有不同。故有列
0441a10: 不列者。然在本經。則不可列。何謂以本經敘眾。事
0441a11: 在自恣。彼正所遮。是以不列。故惟敘三乘。而不列
0441a12: 八部者。良有以焉。正顯此經因戒生定因定發慧
0441a13: 之義也。
0441a14: △二發起四一王臣設供。
0441a15: 時波斯匿王為其父王至同時飯僧佇佛來應。
0441a16: 此明王臣請供。以發誤墮之端也。梵語波斯匿。此
0441a17: 云月光。與佛同時降生。父王見諸光明祥瑞。謂是
0441a18: 其子福力所致。以故命名。亦名勝軍。以戰勝諸
0441a19: 國。故稱斯號。或名不黎先尼。此名和悅。即室羅筏
0441a20: 城之國君也。時者。即如來解制之日。自恣已巳畢之
0441a21: 時也。諱日者。謂親喪之日。人子所不忍言。故名諱
0441a22: 日。曲禮云。卒哭而諱。謂諸侯既葬。七月有祭於庭
0441a23: 廟。謂之卒哭。乃命於宮中。捨故而諱新。無敢稱名
0441a24: 是也。今彼先王諱日。適值眾僧自恣之時。諸佛歡
0441b01: 喜之日。故勝軍設供。親延佛僧。以資先王之冥靈
0441b02: 也。營齋者。謂營辦齋食也。宮掖者。宮中左右。名為
0441b03: 掖庭。以在宮之左右。如人之肘腋也。珍饈者。即御
0441b04: 也。延謂迎請也。觀此匿王敬佛之意。蓋有六種。
0441b05: 謂其處則內。其迎則親。其設則廣。其饈則珍。其味
0441b06: 則妙。其伴則同。亦可謂竭誠竭敬至矣盡矣。城中
0441b07: 下。正顯如來聖化無私。故感王請。而臣供亦明匿
0441b08: 王德政可觀。是以上行而下也。長者。即齒德具
0441b09: 尊。爵祿並重之稱。臣之屬也。居士乃好談名言。清
0441b10: 淨自居之目。謂道藝隱逸士民之類也。同時飯僧
0441b11: 者。謂欽仰佛法。同於此時。以飯供僧也。然臣民俱
0441b12: 欲佇佛應者。以敬先專主。主既來應。則伴必隨之。
0441b13: 此明王臣敬佛供僧之意。
0441b14: △二佛僧赴請。
0441b15: 佛敕文殊分領菩薩及阿羅漢應諸齋主。
0441b16: 此明佛僧分應。以赴請主者。為不拂其虔敬耳。蓋
0441b17: 佛為化主。已巳受王請。親迎入宮。以故命文殊等。分
0441b18: 統大眾。普應請主。以慰眾心也。然君臣皆欲佇佛
0441b19: 來應。固是等心歸依。而佛親赴王所。命諸弟子。分
0441b20: 應臣民。亦是等心利益。斯所謂不離世法即出世
0441b21: 法也。
0441b22: △三阿難誤墮二一出將墮之由。
0441b23: 唯有阿難先受別請至嚴整威儀肅恭齋法。
0441b24: 此以無供循乞。等化行慈。為將墮之由也。惟有者。
0441c01: 此正經家敘事之妙。於大眾之中。單單提出當機
0441c02: 一人。故言惟有。具云阿難陀。此名慶喜。因佛初出
0441c03: 家。淨飯憂惱。聞子成道。王大歡喜。其弟斛飯復奏
0441c04: 生兒。舉國稱慶。臣民皆喜。是以淨飯。特賜斯名。又
0441c05: 云歡喜。以其形相端正。語默動靜。舉止威儀。四眾
0441c06: 見者。莫不歡喜故也。乃佛之堂弟。先受別請者。謂
0441c07: 於未自恣之前。先受別種事緣之請也。遑者。暇也。
0441c08: 及也。次者。列也。以其出界遠遊未還祇園故。不暇
0441c09: 於自恣。而亦不及於赴齋之列也。梵語悉替那。此
0441c10: 云上座。以上更無人故。然有三種。一生年上座。謂
0441c11: 戒臘最高。二福德上座。謂有大福慧。眾所推敬。三
0441c12: 法性上座。謂阿羅漢等。阿闍黎此名軌範師。共有
0441c13: 五種。一出家阿闍黎。受沙彌十戒法者是。二教授
0441c14: 阿闍黎。於受具時。屏處問難教令乞戒者是。三羯
0441c15: 磨阿闍黎。於受具時。當壇白四羯磨者是。四依止
0441c16: 阿闍黎。即從受依止。乃至一夜者是。五教讀阿闍
0441c17: 黎。即從受經義。乃至一四句者是。以故律制。凡僧
0441c18: 遠出。侶須三人。一上座。二軌範。所以嚴行止防
0441c19: 失也。故法華云。入里乞食。將一比丘。亦此意也。今
0441c20: 既無人。奚能免失。獨歸者。以尊者既不隨佛應供。
0441c21: 又不同眾赴齋。昔者孤身遠去。今方獨自歸來。既
0441c22: 無上座偕行。又欠闍黎作伴。此正一身孤立。影隻
0441c23: 形單之際也。無供者。以王臣同時設齋。佛僧均已巳
0441c24: 赴請。則是日祇園無人送供。而尊者之乞。不得不
0442a01: 行。即時者。即歸來無供之時也。應器者。也。具云
0442a02: 多羅。此云應量器。謂體色量三。皆應法故。體則
0442a03: 鐵瓦二種。色即赤黑。以及鳩鴿等色。量則隨腹大
0442a04: 小。極大不過三升。至小亦容升半。城即室羅筏。次
0442a05: 第者。挨門而化。平等行慈也。循謂循順。即循順諸
0442a06: 佛軌則而行乞也。檀越者。檀即是施。謂行檀施。越
0442a07: 貧窮海。故言初求。最後者。蓋尊者初意謂。王臣先
0442a08: 已巳發心。請佛供僧。今有供我齋者。願是未曾飯僧
0442a09: 之家。最後發心之檀越。以為供我齋之施主也。蓋
0442a10: 求者願也。而尊者之意。是願未發心者而令發心。
0442a11: 使不善者而令生善也。所以向下。有無問淨穢等
0442a12: 文。以明初求之意也。剎利此云王種。乃四姓中尊。
0442a13: 是為至淨。旃陀羅此云殺者。乃四姓不齒。是為最
0442a14: 穢。舉此二種。以明無問淨穢之意也。方謂方法。乃
0442a15: 法如來行平等慈也。不擇者。即一目等視。是不揀
0442a16: 尊貴。而亦不擇微賤也。然此一句。乃起教之緣。誤
0442a17: 墮之由也。設使尊者稍加揀擇。則斯教莫興。而誤
0442a18: 墮亦無由矣。蓋登伽者。乃穢而微賤者也。以尊者
0442a19: 既無揀擇故。不免於遭邪術而墮淫室也。下二句
0442a20: 正明不擇之故。以尊者之發意。為欲圓滿成就。無
0442a21: 論淨穢一切眾生無量功德也。阿難已巳知下。此明
0442a22: 等乞之由。以方等會中曾呵空生。及大飲光不均
0442a23: 平者。空生捨貧從富。飲光捨富從貧。皆為淨名所
0442a24: 呵。今言如來世尊者。以淨名乃金粟如來。則淨名
0442b01: 之呵。與世尊何別。故雙標如來世尊。良有所以。昔
0442b02: 海眼不達斯旨。遂妄刪改。故雷菴受師駁之甚當。
0442b03: 開闡無遮者。即所謂開闡等慈。無遮貧富。以上二
0442b04: 人均各有遮。未能平等。故不免其疑與謗也。以偏
0442b05: 貧則致富疑。而偏富則致貧謗。度者。大各反即揣度
0442b06: 也。以能揣度貧富之心。則不使其生疑生謗矣。城
0442b07: 隍即室羅之濠。郭門乃憍薩之國門。此明自外
0442b08: 而入也。嚴謂端嚴。整謂整齊。此則不失於威儀也。
0442b09: 肅即肅然。恭即恭謹。斯乃外肅形儀。內懷恭謹。格
0442b10: 遵佛制。以行化齋之法式也。
0442b11: △二明正墮之事。
0442b12: 爾時阿難因乞食次至婬躬撫摩將毀戒體。
0442b13: 此正躡上等乞。遂成正墮之事也。爾時即行乞之
0442b14: 時。次謂次第。即次第經歷之處也。婬室即婬女之
0442b15: 家也。幻乃偽之義。術即迷惑之事。大幻術者。即
0442b16: 所謂先梵天之幻邪術也。摩登伽此云本性。即
0442b17: 下性比丘尼是也。以未蒙力。性本染污。既蒙
0442b18: 力。性本清淨。故始終皆名本性也。蓋此經名救護
0442b19: 親因者。正以此女為發起之緣也。按登伽經。言誤
0442b20: 墮之事。佛在王舍城。阿難行乞。時有女子。母名摩
0442b21: 登。汲水井邊。阿難從乞。女隨阿難視所止處。歸告
0442b22: 其母。欲嫁阿難。啼泣委臥。母不得已巳。乃以蠱道。
0442b23: 入其室。阿難念云。如來大慈。寧不救護。佛知此已巳。
0442b24: 即便遣救。阿難得脫。乃其事也。彼經又云。以阿難
0442c01: 五百世前。曾與此女。共為夫婦。愛習未忘。故有斯
0442c02: 事。娑毗迦羅亦云劫毗羅。此翻金頭。亦翻黃髮。乃
0442c03: 縛其指。以取米臍。所謂行乳鳩行者是矣。即苦行
0442c04: 外道也。所傳幻名先梵天者。乃妖者偽稱。謂先
0442c05: 自梵天傳來也。攝乃魔力攝持。以尊者相好色美
0442c06: 如銀。登伽起愛。故以邪攝之。而尊者不覺。遂入
0442c07: 婬席。婬躬撫摩者。此明登伽婬心熾盛。欲飛揚。
0442c08: 將穢身以逼近撫尊者而按摩也。戒體者。即受戒
0442c09: 時。登壇秉白四羯磨竟。所得妙善無漏色法。即是
0442c10: 無作戒體。以一作之後無煩再作。故名無作。若於
0442c11: 四重禁中。隨犯一重。此體則毀。今登伽以淫術相
0442c12: 加。是將毀阿難之戒體。非阿難自將毀其戒體也。
0442c13: 然曰將毀者。亦見登伽意將毀。而尚未能毀。事欲
0442c14: 遂而猶未得遂也。何謂以尊者身雖被攝。力不自
0442c15: 由。心尚清明。未即淪溺。縱彼橫陳。一時難動。然而
0442c16: 登伽志確。尊者力微。設或相持無救。恐亦事致不
0442c17: 測。故言將毀。此中釋文。古疏皆謂。阿難初果聖人。
0442c18: 豈容邪攝。且言大權示現。乃如來知彼根熟。密遣
0442c19: 巧墮。妙設牽。曲為哢引。若然則一會師資。均成
0442c20: 兒嬉。歸來啼泣。悉屬文。則神之銷滅。何為文
0442c21: 殊之提獎徒爾。甚至七破十顯。疑難多端。咸謂愍
0442c22: 彼愚蒙。示同迷執。斯皆凡情曲見。遮蓋彌縫。大類
0442c23: 痴猿而救月也。何謂佛說誠言。直心詶問。若阿難
0442c24: 之示墮非真。則如來之遣救皆假。縱阿難可容假
0443a01: 面啼泣。而如來豈容假意斥責者哉。且文殊亦警
0443a02: 之曰。欲漏不先除。畜聞成過誤。亦假言之耶。按大
0443a03: 般若云。摩訶那伽盡諸有結。唯除阿難在學地也。
0443a04: 既在學地。未能離欲。真墮何妨。故登伽母人告其
0443a05: 女曰。有二種人難加術。一者斷欲。二者死人。良
0443a06: 有以也。今茲乞食誤墮淫室。正緣結使尚在。若云
0443a07: 示墮本雖可說。實難通。余故據結案。釋為誤
0443a08: 墮。智者詳之。
0443a09: △四如來遣救。
0443a10: 如來知彼婬術所加至及摩登伽歸來佛所。
0443a11: 此明如來密知誤墮。故即歸園而遣救耳。如來知
0443a12: 者。知即見也。謂真知無知。無往弗知。真見無見。無
0443a13: 遠弗見。即本經云。知見無見也。彼指阿難。婬術者。
0443a14: 以惡乃導婬之術也。齋畢眾隨者。以如來常儀
0443a15: 受齋既畢。必為說法。今既不遑。即便旋歸。必有所
0443a16: 為。或因內外間隔。大眾不能齊集。此歸必演大法。
0443a17: 是以闔國王臣俱來祇園。隨侍於佛。咸願樂聞大
0443a18: 法之精要也。於時者。是佛歸眾集。不先不後。正值
0443a19: 將毀未毀之時也。佛頂者。乃寂然不動之體也。放
0443a20: 光者。即感而遂通之用也。言百寶無畏者。正顯體
0443a21: 用雙彰。折攝並著。以萬善俱含。無德不備。故如百
0443a22: 寶。此彰攝受之慈也。以邪並伏。無惡不摧。故云
0443a23: 無畏。此顯折伏之嚴也。又頂表諸佛極果。華表如
0443a24: 來密因。今華從頂出。顯因心不離果覺。佛坐華中。
0443b01: 顯果覺不外因心。即因該果徹。以顯密因也。然世
0443b02: 尊不自說。而化佛說者。正顯此乃無為心佛無
0443b03: 上心也。且復從頂發揮者。以表為尊中之尊密
0443b04: 中之密也。跏趺者。即疊足而坐。神者。具四悉檀。
0443b05: 廣明他疏。茲不繁引。以含精微之妙理。而具不測
0443b06: 之威靈也。然遣文殊者。正顯非大智不足以破極
0443b07: 愚。而拔貪欲之深根也。惡銷滅者。此顯文殊將
0443b08: 破。猶湯之銷雪。如明之滅暗。故登伽淫心頓
0443b09: 歇。阿難戒體獲全。然後提撕獎勸。尊者得歸。登伽
0443b10: 隨來。俱至佛所。此顯神之功能。亦見文殊之妙
0443b11: 用也。問既知被攝。佛何不加。令不攝入。縱使攝入。
0443b12: 佛以力。令其自歸。亦無不可。何必定遣文殊。如
0443b13: 許作用。然後破邪而救歸耶。答如來應機。各有所
0443b14: 以。當智慧應者。必不與之神通。應神通化者。自不
0443b15: 與之智慧。若所應非所當。是欲進而返退矣。故登
0443b16: 伽以力攝人。如來亦以力化彼。而尊者因
0443b17: 力攝入。而如來亦以力救歸。斯正對症之劑。應
0443b18: 機之教也。然敕文殊者。正如天子詔命。必假使臣。
0443b19: 以賚告郡邑也。
0443b20: △二正宗分二一正請正說三一阿難正請二一
0443b21: 悔聞請定。
0443b22: 阿難見佛頂禮悲泣至三摩禪那最初方便。
0443b23: 此正當機。悔聞無力。請定進修也。以尊者蒙救護
0443b24: 歸。既見如來。即頂禮以謝洪慈。復悲泣而恨無力。
0443c01: 然此一恨在尊者。今日斷斷不可無者何。謂若非
0443c02: 此恨。豈能出生死而證妙常。悟藏心而破妄想。所
0443c03: 以學道人不可無此一恨也。然有二義。一恨被攝
0443c04: 由無神力。二恨偏聞未修定力。是以殷勤啟請者。
0443c05: 正欲改偏聞之舊轍。而求妙定之真修也。言十方
0443c06: 如來得成菩提者。是求成佛之果。極證之法也。以
0443c07: 如來乃極證之人。菩提即極證之法。此則所請之
0443c08: 定。非權位小乘明矣。菩提此云覺道。乃諸佛三覺
0443c09: 圓滿無上究竟之道。然有三種。一正因理心。究竟
0443c10: 明顯為真性菩提。二了因慧心。究竟明顯乃為實
0443c11: 智菩提。三緣因善心。究竟明顯為方便菩提。而此
0443c12: 三因唯是一心。所謂三非定三。一非定一。即一而
0443c13: 三。即三而一。故請妙定為修此之方法也。然奢摩
0443c14: 等。古今釋者。各述多途。難憑畫一。茲據本經。會通
0443c15: 涅槃圓覺。馬鳴龍樹。以及華嚴大疏。法界三觀。融
0443c16: 而釋之。庶成定案。夫奢摩他。此云止。亦名定。以取
0443c17: 靜為行。寂靜輕安為相。於中論三觀。此當空觀。三
0443c18: 止。此屬體真止。法界三觀。此為真空法界觀。三諦
0443c19: 理中此乃真諦。若據本經。即空如來藏也。三摩云
0443c20: 觀。亦名慧。以起幻為行。大悲輕安為相。即假觀也。
0443c21: 方便隨緣止也。理事無礙觀也。俗諦也。即本經之
0443c22: 不空如來藏也。禪那此云靜慮。亦名捨。以不取為
0443c23: 行。寂滅輕安為相。即中觀也。息二邊分別止也。周
0443c24: 含攝觀也。中道第一義諦也。即本經之空不空
0444a01: 如來藏也。此明聖教綱宗理原一貫之義也。然此
0444a02: 經之三名。即圓覺之靜幻寂。涅槃之定慧捨。在馬
0444a03: 鳴則曰止。在龍樹則為觀。在華嚴大疏則為法界
0444a04: 三觀。於理則不出三諦。於本經則不出三如來藏
0444a05: 也。有謂上之觀法。設次第研修。則名為麤。若一心
0444a06: 圓修。則名為妙。又止不即觀。觀不即止。則名為麤。
0444a07: 止觀不二。方名為妙。又三若定三。則不名妙。一若
0444a08: 定一。亦不名妙。今三不定三。一不定一。由一不定
0444a09: 一。所以即一恒三。三不定三。以故即三恒一。是知
0444a10: 非一非三。而三而一。故名為妙。故圓覺云。若諸菩
0444a11: 薩以圓覺慧。圓合一切。於諸性相。無離覺性。此菩
0444a12: 薩者。名為圓修。三種自性。清淨隨順。若通途泛論。
0444a13: 此亦順理。然今阿難所請。據其辭義。既曰奢摩。又
0444a14: 曰三摩與禪那者。乃是定之次第。則相法門明矣。
0444a15: 而如來所答者。乃定之圓融。總相法門也。良由尊
0444a16: 者。未達成佛真因。當修何定。故以平日所聞奢摩
0444a17: 等名。加一妙字。特求指示。不知此三即是一心。但
0444a18: 得圓修。便為極妙。故佛告之以首楞嚴王者。即是
0444a19: 統此三法。不即不離。非縱非橫。乃成圓修之妙定。
0444a20: 為總相之法門也。故余是疏。頗異諸家分章釋義。
0444a21: 不列三觀。以十軸所詮。雖顯密互說。問答縱橫。而
0444a22: 求其始終文字義理。唯一楞嚴大定。體用理事。原
0444a23: 無別法。設欲割截配合。縱饒函蓋相應。終是蛇
0444a24: 添足。何則。佛初自云。有三摩提。名大佛頂首楞嚴
0444b01: 王。具足萬行。十方如來。一門超出妙莊嚴路。而末
0444b02: 復結云。作是觀者。名為正觀。若他觀者。名為邪觀。
0444b03: 此佛誠言。若捨此而別立觀名。則吾弗得而知矣。
0444b04: 方便者。謂最初下手。依何方法便宜修定。若統論
0444b05: 本經。應有二種。初從破妄顯真。明如來藏。生信開
0444b06: 解。為初方便。次則雙明正助。解結示根。為修行證
0444b07: 果之最初方便也。
0444b08: △二會眾願聞。
0444b09: 於時復有恒沙菩薩至退座默然承受聖旨。
0444b10: 此會眾樂聞者。以性定法門。不惟當機求示。雖諸
0444b11: 菩薩。亦所應聞。故與二乘俱願聞也。等者。即隨佛
0444b12: 歸來王臣等眾也。退坐者。謂請法時。自必各具禮
0444b13: 敬。至此則退歸本座。潔己心。收視返聽。而寂然
0444b14: 晏默。欽承領納。以聆大聖之法旨也。
0444b15: △二如來正說二一正談大定始終二一約破顯
0444b16: 談定體。以明信解之理二一明妄真以生信二一
0444b17: 如來破妄顯真二一破所執妄心三一取心定判
0444b18: 三一問。
0444b19: 佛告阿難汝我同氣至頓捨世間深重恩愛。
0444b20: 此佛因當機。請最初方便。故審之以最初發心。要
0444b21: 知最初方便。即在最初發心。但此心有真妄之異。
0444b22: 不可不辯。故有是問。慶喜是佛堂弟。亦有手足之
0444b23: 誼。故言同氣。情均天倫者。父子兄弟。名為天合之
0444b24: 倫。即天然倫序。天性之親也。今明情與同胞無異。
0444c01: 故言均也。深重恩愛者。以世間人恩之深。無過父
0444c02: 母。而愛之重。莫若妻兒。此言初發心時。若不見佛
0444c03: 法殊勝。何能辭親以割愛。一旦頓捨而為僧耶。此
0444c04: 問最初離俗發心者。正以此心乃出生死之要道。
0444c05: 亦成佛之真因。設或因地若真。必獲聖果。而凡情
0444c06: 稍滯。即落塵勞。故特審其初念。辯定真妄。但能一
0444c07: 明真心。斯即最初之方便耳。此中心見二字。即向
0444c08: 下問答七破十顯之章本也。然此破顯。不同古註。
0444c09: 以彼諸說唯爭六識。或欲決定破除。或欲決定堅
0444c10: 執。大似吳蜀之爭荊州。置阿瞞於不問。庶不知竊
0444c11: 神器而奸天位者誰。乃以區區之荊州爭來奪去。
0444c12: 是知其小而昧於大矣。不知患不在此而正在彼
0444c13: 也。如釋本經者。捨根本無明生死結源而不論。唯
0444c14: 爭六識之是非。又豈知生死根本原不在是。即大
0444c15: 小二乘雖有六八之異。然皆以第八識為總報主。
0444c16: 如家人作事。罪坐主翁也。其所以牽引生死而招
0444c17: 致輪迴者。乃為根本無明。生滅妄心。即第八識半
0444c18: 分生滅。及前七轉識相應妄心。逐境攀緣者。是也。
0444c19: 置此而不破除。何異捨大盜不討。而欲問罪於良
0444c20: 民耶。故所顯者。亦非六識。乃第八識半分不生滅。
0444c21: 所謂如來清淨藏。世間阿賴耶。如金與指環。展轉
0444c22: 無差別者。是矣。
0444c23: △二答。
0444c24: 阿難白佛我見如來至是以渴仰從佛剃落。
0445a01: 此中答辭我見思惟者。對問中之見何發心也。蓋
0445a02: 發心之緣。本無不是。但所發者。未曾識得真心。而
0445a03: 妄認緣影。為可惜耳。三十二相。始自頂上肉髻。終
0445a04: 於足下平滿。勝者。諸天輪王所不能及。妙者端嚴
0445a05: 美麗。燦若珠璣。殊絕者。人間天上不可得而比匹
0445a06: 者也。映徹者。以世間色相皆於身現。故如璃。此
0445a07: 中想惟。若據正。指第六識。亦無不可。但此思之
0445a08: 一字。正屬行心所之一。乃計執情。原無實體。
0445a09: 故下如來破云。咄阿難。此非汝心者。此也。麤濁者。
0445a10: 以麤惡行中欲惡最麤。而事之至穢濁者也。且男
0445a11: 女遘精。氣質腥臊故。所成之形。膿血雜亂。勝淨者。
0445a12: 謂淨而更淨。為淨中殊勝之淨也。妙明者。謂明而
0445a13: 愈明。乃明中之妙明也。紫金光聚者。謂佛之身光
0445a14: 明赫奕。猶紫金之光聚也。因思此等勝相。定非欲
0445a15: 愛所生。是以從佛剃其鬚。落其髮者。無非為欲棄
0445a16: 此雜穢之身相。以求勝淨之身相耳。正明尊者為
0445a17: 愛相好而發心也。然此愛之一字。即尊者之病根。
0445a18: 亦大地人之生死本也。故下七處三續五陰魔事。
0445a19: 皆為此耳。以阿難雖捨世之愛。而起佛之愛。是以
0445a20: 愛而捨愛也。且尊者既見如來妙相而生愛。則登
0445a21: 伽亦見尊者妙相而生愛。是均一見相同一愛也。
0445a22: 然尊者既愛如來。而登伽安得不愛尊者。此正無
0445a23: 明業鎖。生死結根也。
0445a24: △三判。
0445b01: 佛言善哉阿難汝等當知至此想不真故有輪轉。
0445b02: 此真妄雙舉而判定者。是欲當機取真棄妄。為最
0445b03: 初之方便也。佛言善哉者。因尊者對以實情。故喜
0445b04: 而慰之也。言汝所對。固皆實情。但發心時。早已巳錯
0445b05: 了。何謂。以此厭染愛淨之心。正屬眾生知見生滅
0445b06: 妄心也。故誨之曰。汝等大眾應當了知一切眾生
0445b07: 者。此通指三界二十五有。即凡外權小。兼在其內。
0445b08: 生死有二。一分段。通該凡外。二變易。俱攝權小。故
0445b09: 凡外則分段相續。權小則變易相續。言無始相續
0445b10: 者。正明集苦至今從來未悟也。皆由不知者。意謂
0445b11: 凡外權小。皆由五住所覆二死所纏。以故不知心
0445b12: 性真體。蓋心性之真者。不唯凡夫外道不知。即權
0445b13: 乘小聖亦不知也。常住者。乃不生不滅之稱。真心
0445b14: 者。謂離幻離妄之義。性淨明者。性即法身。淨即般
0445b15: 若。明即解脫。乃三德秘藏。為一切法之所依止。故
0445b16: 稱為體。又常住真心。用也。性淨明體。體也。此明一
0445b17: 心之全體大用。正首楞嚴王大定之體用也。蓋此
0445b18: 真心真性。即宗鏡謂常住真心無有變異。惟是真
0445b19: 實如來藏性者。是也。亦即唯識論云。不相應心。所
0445b20: 謂常住第一義諦。聖凡一相。自性清淨者是。斯即
0445b21: 本經所謂無始涅槃元清淨體也。此三句乃明迷
0445b22: 自真心也。用者。正顯迷真而逐妄也。諸妄想者。即
0445b23: 唯識所謂相應心也。謂無常妄識。妄分別。與諸
0445b24: 結使相應者也。亦即宗鏡之緣慮妄心。謂隨染淨
0445c01: 緣。所起妄心。而無自體。但是前塵逐境有無。隨情
0445c02: 生滅者。是也。故本經云。此是前塵妄相想。惑汝
0445c03: 真性。從無始來。認賊為子。失汝元常者。是也。此想
0445c04: 不真者。以想屬行心所之一。是計執情。即六
0445c05: 塵緣影。幻妄稱相。故云不真。執此為心。所以受輪
0445c06: 轉之生死耳。此三句正明認他妄想也。是知七處
0445c07: 所破者。乃緣慮及相應心也。十番所顯。三科七大
0445c08: 所會者。乃不相應。及常住心也。以上取心定判竟。
0445c09: △二正與斥破二一如來破妄三一破妄無處七
0445c10: 一破在內五一誡直審緣。
0445c11: 汝今欲研無上菩提至故我發心願捨生死。
0445c12: 此為欲斥緣心妄。故先勉以直心實對也。研窮
0445c13: 究也。真發明性。謂欲發明真心性也。直心。即淨名
0445c14: 云直心是道場。所謂真實正直心也。心言直者。謂
0445c15: 內心正直。外語無。即內外一如也。智論云。實語
0445c16: 之人。其心端直。易得免苦。譬如稠林拽木。直者先
0445c17: 出。是也。終始地位即發心為始。究竟為終。彈指能
0445c18: 超。故無委曲。又即終至妙覺。始從乾慧。其間五十
0445c19: 五位。皆自中中流入。不滯空有。故離委曲。此皆心
0445c20: 言之直相也。以心言皆直。即是直因。地位無曲。即
0445c21: 是直果。正所謂頭正尾正。設因地不直。則果招紆
0445c22: 曲矣。此上誡直下乃審緣。謂當汝發心緣相之時。
0445c23: 將何所見。誰為愛樂。此正如來捉賊追。雙審心
0445c24: 見。謂見為何物而愛樂是誰。乃佛正審之義也。而
0446a01: 當機則言因我心目。此則正陳妄體。皆由心目。故
0446a02: 下如來所破顯者。皆以目見心愛。為章本也。以心
0446a03: 妄難知。故有七處破斥見真義。密須用十番顯明。
0446a04: 此正審定能緣由心見也。
0446a05: △二舉喻定處。
0446a06: 佛告阿難知汝所說至唯心與目今何所在。
0446a07: 此徵定心目之處也。染污名塵。擾亂曰勞。通而言
0446a08: 之。即根隨煩惱也。此因當機妄計之目。正屬浮塵。
0446a09: 本無能見。妄執為見。所計之心。正屬緣影。本非是
0446a10: 心。妄計為心。且復謬謂愛樂為心。正是認物為己已。
0446a11: 將奴作郎。顛倒甚矣。喻中國王者。即本如來藏妙
0446a12: 真如性也。賊者。即根本煩惱。生滅妄想也。即阿難
0446a13: 所計之愛樂心也。侵者。以真為妄轉。猶國之被賊
0446a14: 侵也。發兵討除。喻請定進修也。賊所在者。即此妄
0446a15: 計心目之下落也。謂汝既已巳知愛樂是心。見相是
0446a16: 目。令汝流轉。皆此為患。若爾則心之與目。今何在
0446a17: 耶。此正雙徵心目之處所也。此雖心目並徵。然重
0446a18: 在心而目唯帶言之耳。須知如來向下所破者。賊
0446a19: 也。妄心也。然此妄心之賊。本無處所。眾生迷而不
0446a20: 知。認妄為心。以賊作子。執為有處。是以七番徵斥
0446a21: 惟明無處而已巳。
0446a22: △三執心在內二一正執。
0446a23: 阿難白佛言世尊一切世間至如是識心實居身內。
0446a24: 此當機執心在內也。一切世間者。通指三界而言
0446b01: 之也。十種者。即十二類中。除去空散消沉無身相
0446b02: 也。精神化為土木。無心想也。以此二種非有心眼。
0446b03: 餘則皆有。故惟曰十種耳。異生者。以凡夫造業各
0446b04: 各不同。是以感果互有差別。故名異生。縱觀者謂
0446b05: 如來蓮目。固不同於異生。然觀其所在。則於異生
0446b06: 一也。青蓮眼者。以天竺青蓮花瓣修長而廣。青白
0446b07: 分明。有大人目相。故以為喻。浮根者。即浮塵根也。
0446b08: 四塵者。即色香味觸以勝義屬不可見。故不言之。
0446b09: 蓋此答辭。尊者意謂。十生以心居內。則我之心亦
0446b10: 在身內。佛眼既在佛面。則我之目。亦在我面。此理
0446b11: 顯然。有何難辯。即此面上身中。乃心目之定在也。
0446b12: 故決之曰。如是識心。實居身內。須知此處正是一
0446b13: 經。要關當機漏逗如來把柄也。以所認之目。即是
0446b14: 浮塵。故後破云。汝在室中。門能見否。則諸已巳死。尚
0446b15: 有眼存。云何不見所認之心即是識心。乃無常妄
0446b16: 識。妄分別。正屬六塵緣影。故後經云。一迷為心。
0446b17: 決定惑為色身之內者。是也。所以一切眾生。生死
0446b18: 輪迴。不能解脫者。皆由誤認識心。為真主人也。
0446b19: △二例定。
0446b20: 佛告阿難汝今現坐至故我在堂得遠瞻見。
0446b21: 此例定者。共有三番問答。佛因當機執心在內。滿
0446b22: 腔自是以為必然。所以不論心之是非。故且先與
0446b23: 例定。後施破斥。使無逃遁。此正如來善說法要也。
0446b24: 故佛告下。至實在堂外。此一問一答。乃例定內外
0446c01: 之境也。以堂在園中。林居堂外。則內外之境定矣。
0446c02: 梵語須達多。此云給孤。以此長者常行惠施。周給
0446c03: 孤獨。故立是名。即施園建剎之檀越也。自阿難汝
0446c04: 今堂中下。至方矚林園。此第二番問答。乃例定見
0446c05: 之內外也。以當機在內之心。必先見於內。而後見
0446c06: 於外故。阿難汝矚下。至得遠矚見。此第三番問答。
0446c07: 乃例定遠見之因由也。蓋以講堂例身。阿難例心。
0446c08: 如來大眾例臟腑。戶牖例根。此以現前易明之事
0446c09: 而例之也。
0446c10: △四懸示定名。
0446c11: 爾時世尊在大眾中至阿難頂禮伏受慈旨。
0446c12: 此欲破妄心。而先示定名者。以妄心無處。即真定
0446c13: 現前也。摩頂者。以表慈悲攝受之意。如父之囑子。
0446c14: 拊臂而告也。然有三義。一安慰其心。令無恐懼。二
0446c15: 囑其諦受。令不忘失。三示今許說。無有妄。故舒
0446c16: 其手。以現慈愍之相也。三摩提者。或云三摩地。或
0446c17: 云三昧。新翻等持。以雙離沉掉為等。專注一境為
0446c18: 持。古翻正受。以不受諸受。故稱正受。亦翻正定。以
0446c19: 揀非凡外權小偏邪之定。故名為正。此是一經所
0446c20: 詮大總相法門。乃諸定之共王也。不比當機所請
0446c21: 三名之一。彼為總中之別。此則別中之總也。然具
0446c22: 多義。有真諦三昧俗諦三昧中諦三昧。又有次第
0446c23: 三諦三昧圓融三諦三昧。今是圓融三諦三昧。統
0446c24: 一切法。一切三昧悉入其中。故名為王。舊解見此
0447a01: 與問似同。遂添蛇足。割裂牽配。故於經旨。多不相
0447a02: 當。皆由不達當機所請。乃舉總中之別。而如來所
0447a03: 示。即是別中之總耳。然此真諦三昧。即奢摩他所
0447a04: 成。俗諦三昧。即三摩提所成。中諦三昧。即禪那
0447a05: 所成。又真諦三昧止見思惑。俗諦三昧止塵沙惑。
0447a06: 中諦三昧止無明惑。即奢摩他。真諦三昧發明空
0447a07: 觀。俗諦三昧發明假觀。中諦三昧發明中觀。即三
0447a08: 摩提三諦之理。無惑可破。無觀可立。而破而立。即
0447a09: 禪那也。佛頂首楞。嚴義見題中。王者。乃是諸三昧
0447a10: 中最尊上故。又入此三昧。即統攝一切三昧。故具
0447a11: 足萬行者。言此自性本定。如如意珠王。而其六度
0447a12: 萬行。無不備足者也。十方如來一門超出者。正顯
0447a13: 此定乃諸聖共由之要道也。妙莊嚴者。以稱性所
0447a14: 起福慧二嚴。還嚴自性。即性修不二。名妙莊嚴也。
0447a15: 路者。以始從乾慧。終至等覺。皆依此定修行。以為
0447a16: 趣進之路也。蓋摩頂者。示愛也。禮足者。表敬也。上
0447a17: 愛下則摩頂。下敬上故禮足。足見當時法會師資
0447a18: 之愛敬也如此。
0447a19: △五正為斥破二一引例。
0447a20: 佛告阿難如汝所言至能見林泉無有是處。
0447a21: 此佛略引前文以比例也。蓋身在講堂。例心在身
0447a22: 內。因戶牖而矚林園者。例由因諸根而知外境也。
0447a23: 眾生者。例在內心也。在堂不見如來。見堂外者。正
0447a24: 例在內。不知其內。而單知其外也。阿難至是。見前
0447b01: 後比例。皆不相當。故轉答言。若是在堂。不先見堂
0447b02: 中如來。而返見堂外之林泉者。無有是處。可見在
0447b03: 內全不知內。而返能知外者。更無是處也。
0447b04: △二正破。
0447b05: 阿難汝亦如是汝之心靈至住在身內無有是處。
0447b06: 汝亦如是者。乃合定也。謂汝所計心在身中。亦如
0447b07: 是在堂不見如來。而反見外物者。無以異也。心靈
0447b08: 者。以心為萬物之最靈也。一切明了者。謂凡心所
0447b09: 在之處。是必分明而了知也。了知內身者。言當先
0447b10: 知腑臟也。頗者可也。言依汝所計。即今世間可曾
0447b11: 見有如是眾生。先見腑臟。而後觀外之物象者耶。
0447b12: 然身內容有不可見者。亦有不可不見者。何則。若
0447b13: 謂心不自見其心。亦如眼不自見其眼。而肝脾胃
0447b14: 者。最近於心。亦若眼之不見眉睫。斯亦可矣。然縱
0447b15: 不見心肝脾胃。如爪之生髮之長筋之轉之搖。
0447b16: 是皆在內。而於心且遠者。理合明了。如何遠近
0447b17: 之處。俱不能知耶。設若汝心必然在內。而且不知
0447b18: 內物。云何反能知外物耶。若是則於在堂不見如
0447b19: 來。而反見林泉者。何以異乎。是故下結破。正謂汝
0447b20: 言覺了知見之心。若果住在身內。而又不知其內
0447b21: 者。斷無是處也。如在講堂不見堂內如來。而見堂
0447b22: 外林泉者。亦無是處也。而下文六處不過一時逼
0447b23: 成展轉之謬計耳。
0447b24: △二破在外二一轉計。
0447c01: 阿難稽首而白佛言至同佛了義得無妄耶。
0447c02: 此執心在外也。因聞佛說必不內知。云何知外。當
0447c03: 機。至此即生謬解。意謂。佛說我心在外。情見乎辭。
0447c04: 故曰我聞如是法音。悟知者。以不見身內。悟知不
0447c05: 在身內。以了見身外。悟知必在身外。故決之曰實
0447c06: 居身外。良以我心如燈。我身如室。佛謂心若在內。
0447c07: 宜先見內而後及外者。譬如燈然室中。必能先照
0447c08: 室內。從其室門。後及庭際。今一切眾生不見身中。
0447c09: 獨見身外者。此如燈居室外。不能照室。是則在外
0447c10: 之義。必然明白。將無惑矣。同佛者。以佛言心不在
0447c11: 內。我悟心居身外。故言同佛了義。無妄者。謂豈得
0447c12: 仍似前來在內之妄耶。此則在外決無妄矣。
0447c13: △二斥破二一立例。
0447c14: 佛告阿難是諸比丘至云何一人能令眾飽。
0447c15: 此佛設喻。以例明心不在外也。夫心既在外。則身
0447c16: 與心。分而為二矣。亦似兩人自不相涉。故問之曰。
0447c17: 一人食時。諸人飽否。當機即答云不也。以諸比丘
0447c18: 軀命不同。豈能一食而令眾飽。若然則知心在於
0447c19: 外。自不知身。而當機之計。又不成矣。適謂適纔。摶
0447c20: 食者。亦名段食。謂有形段可摶取也。於四食中。揀
0447c21: 非思觸識也。宿即止也。猶云今日已巳止。待經宿而
0447c22: 方用齋也。
0447c23: △二正破。
0447c24: 佛告阿難若汝覺了至住在身外無有是處。
0448a01: 此正破心在外也。覺了心者。謂一見便覺了知之
0448a02: 心也。若是實居身外。則身外於心。心外於身。身心
0448a03: 相離。而自不相涉。然則心所知者。身不能覺。身所
0448a04: 有覺。心亦不知。正如一人喫食。難令眾飽。無以異
0448a05: 矣。此正辯非外也。我今示汝下。驗非外也。梵語兜
0448a06: 羅。此云細香。以白淨細軟而香。佛手似之。故名兜
0448a07: 羅綿手。又樹名。綿從樹生。如此方之木綿也。亦云
0448a08: 霜。或云。皆從色言之也。如是者。謂眼見時。心即
0448a09: 分別。正如是言也。若然則身心原相知。而不相外
0448a10: 矣。云何執心言在外耶。是故下乃結破之語也。
0448a11: △三破潛根二一轉計。
0448a12: 阿難白佛言世尊如佛所言至無障礙者潛根內故。
0448a13: 此執心潛根內也。如佛所言下。牒前言而起後文
0448a14: 也。我今思惟知在一處者。揀非前來內外之兩處
0448a15: 也。今何在者。正徵所言之處也。當機以不見內。能
0448a16: 見外。遂成潛根之計。潛即藏也。謂藏伏於根中也。
0448a17: 猶如有人至隨即分別。此喻說也。以明潛伏根裏
0448a18: 一句之義。璃寶名。其質明徹。即眼鏡之類。此
0448a19: 以能合璃。喻如眼之浮根。以所合眼根。喻如識
0448a20: 心。以璃不礙眼見。如眼根不礙心見也。觀當機
0448a21: 在此。即有眼見心知之意。但未明言。而世尊亦不
0448a22: 理會。乃經義之妙也。然下負墮處。正在隨見隨別
0448a23: 及法喻不齊之過也。然我覺了等。無非委曲欲脫
0448a24: 上文既不知內而能見外之過也。意謂。既惟在根。
0448b01: 宜其不見於內也。既潛根內。宜其獨見於外也。何
0448b02: 過之有哉。
0448b03: △二斥破二一立例。
0448b04: 佛告阿難如汝所言至璃籠眼實見璃。
0448b05: 此躡當機之喻。而先為例定。以便斥破耳。意謂。汝
0448b06: 既以人之璃。喻汝之眼根。以人之眼根。喻汝之
0448b07: 識心。彼人正當見山河時。還見璃否麼。當機答
0448b08: 言。如是實見。此喻中實見璃也。
0448b09: △二正破。
0448b10: 佛告阿難汝心若同至如璃合無有是處。
0448b11: 此正破心潛根也。初四句明法喻不齊之過。意謂。
0448b12: 汝心潛伏眼根。若是同彼璃所合之眼者。汝心
0448b13: 正當見山河時。何不自見其眼耶。此法中不見眼
0448b14: 矣。設許見眼。眼即同境。若同於境。無能見用。則隨
0448b15: 見隨即分別之義。不得成矣。既不見眼。則又屬法
0448b16: 喻不齊。云何說心潛根內。如璃合耶。此明見與
0448b17: 不見。二俱負墮。正是平剖玉環施異餌。任渠左右
0448b18: 上吾竿。斯乃如來雙開二門以破之。是故下即結
0448b19: 破也。
0448b20: △四破內外二一轉計。
0448b21: 阿難白佛言世尊至名為見內是義云何。
0448b22: 此雙計內外也。以初計在內。佛以不見腑臟為破。
0448b23: 次計在外。復招身心相知之難。又計潛根。且乖
0448b24: 璃籠眼之喻。故此有內外之計。然在當機。雖內外
0448c01: 雙執。唯欲曲成最初在內之義。以明不知內而能
0448c02: 見外之故也。初云腑臘在中。竅穴居外。此明眾生
0448c03: 身相藏暗竅明者。是定暗為內見。明為外見之由
0448c04: 也。今我下乃正立計也。良由有竅則明故。開眼而
0448c05: 眼光向外。親見明相。如主人開門而見門外。何必
0448c06: 心定在外。而招不相干之難耶。有藏則暗。故見暗
0448c07: 時。即是見內。如主人閉戶而見暗室。何必定見心
0448c08: 肝脾胃等。然後為見內耶。二計若成。又非獨潛根
0448c09: 裏。此則可免前三之過矣。然所重者。唯在見暗。即
0448c10: 是見內。正轉救初難也。故佛下文惟破見內而已巳。
0448c11: 然因三番負墮。不敢同前自決。故曰是義云何耳。
0448c12: △二斥破三一正破。
0448c13: 佛告阿難汝當閉眼至若不對者云何成見。
0448c14: 此正以對與不對。雙牒而雙破也。若與眼對下。先
0448c15: 破對。然義有二。一者既對。則非在內。二者許內。則
0448c16: 成暗室焦腑之過。焦即三焦。有上中下。又元也。以
0448c17: 天地有三元之氣。生成萬物。而人法天地亦以三
0448c18: 元之氣資養身形。腑乃六腑。即世所謂六腑者。五
0448c19: 藏之宮府也。胃為脾之腑。牓胱為腎之腑。三焦為
0448c20: 命之府。膽為肝之府。大腸小腸為心府肺府。次破
0448c21: 不對。只須云何成見一句明矣。
0448c22: △二轉破三一破對內。
0448c23: 若離外見內對所成至乃在空何成在內。
0448c24: 恐彼救云。開眼見明。名為對外。閉眼見暗。名為對
0449a01: 內。則暗仍於眼對。而亦不取室暗為焦腑也。今即
0449a02: 牒而破之。既許對內。則開眼時亦可對內而見其
0449a03: 面。若開眼不能對內而見其面。則閉眼亦何能成
0449a04: 對內耶。又設許對內見面。則心眼俱在空。仍違
0449a05: 汝心在內之計矣。
0449a06: △二破在空。
0449a07: 若在空自體非汝至汝眼已巳知身合非覺。
0449a08: 恐彼救云。設許心眼在空。亦復何過。今更牒而破
0449a09: 之。若在空。便非汝體。則如來今見汝面。即應如
0449a10: 來亦是汝身之眼。且汝眼既已巳有知。則身應成不
0449a11: 覺矣。
0449a12: △三破兩覺。
0449a13: 必汝執言身眼兩覺應有二知即汝一身應成兩佛。
0449a14: 此恐更轉救云。眼雖在空。何妨眼知。身亦隨覺。今
0449a15: 復破云。若許眼在空。仍更與身兩處皆覺。則現
0449a16: 有二知。當成兩佛矣。夫成佛時。雖化身無量。祇如
0449a17: 月映千江。豈可謂法身有二體耶。
0449a18: △三結破。
0449a19: 是故應知汝言見暗名見內者無有是處。
0449a20: 是知開眼見明。既不能返觀其面。則閉眼見暗。亦
0449a21: 非對內明矣。
0449a22: △五破隨合二一轉計。
0449a23: 阿難言我常聞佛開示四眾至亦非內外中間三處。
0449a24: 此計心在隨所合處也。當機四番被斥。伎倆將窮。
0449b01: 故謬引昔教。以為把柄。殊不知昔說心法互生者。
0449b02: 謂諸法本無。由心故有。心亦本無。因法故有。所以
0449b03: 首二句。明法不自生。因心以起。次二句。明心不自
0449b04: 生。由法而現。正顯心本不生。法無自性。二俱無體。
0449b05: 乃心法皆空之旨也。今反證緣心有體有處。以為
0449b06: 在彼心法偶合之處。可不謬哉。且計因法而現。思
0449b07: 惟妄想。本無有體。而妄謂有體。當作自己真實心
0449b08: 性。此又謬之甚矣。言隨合隨有者。謂隨緣何法之
0449b09: 時。即心有之處也。然既謂心隨法有。而復於法合。
0449b10: 則法在外。而心亦在外矣。謂非內外中間可乎。是
0449b11: 欲脫過而更招過矣。
0449b12: △二斥破三一牒計。
0449b13: 佛告阿難汝今說言至隨所合處心隨有者。
0449b14: 當機雖則雙迷心法互生之旨。而意惟重法生心
0449b15: 生。且又不知妄心無體。計此緣影。以為能合。種種
0449b16: 諸法。以為所合。故佛牒計。惟舉此義。不述。全文。以
0449b17: 此正彼妄計之本耳。
0449b18: △二正破二一破無體。
0449b19: 是心無體則無所合至因七塵合是義不然。
0449b20: 此說既然。心由法生。是以法為生心之體。而是心
0449b21: 則無體矣。若心無體。則無所合。且根塵識三。須各
0449b22: 有體。方合之為一十八界。設依汝執無體之心。而
0449b23: 能有合。若是則六塵之外。更有一種無體七塵。於
0449b24: 此十八界外。另添一界。以成十九無體之界也。固
0449c01: 知是義。必不然矣。
0449c02: △二破有體二一約內外出與入破。
0449c03: 若有體者如汝以手至若見物者云何名死。
0449c04: 此謂若汝之心。必有其體。在隨所合處者。若爾汝
0449c05: 且以手自挃其身。挃即觸也。謂觸摩而按也。看
0449c06: 此所知之心。自何而來。若無所從來。則非隨合隨
0449c07: 有矣。若有所從來。還是內出耶。外入耶。設有出入
0449c08: 則同前過。豈成隨合而隨有乎。當機至此。因聞見
0449c09: 中見面之說。遂生眼見心知之疑。意謂。眼但名見。
0449c10: 心但名知。責心令見。恐非正義。佛故設喻。以顯知
0449c11: 見惟心。遂將當機喻心。以門喻眼。謂如汝在室中。
0449c12: 雖則因門見外。然須汝身而後能見。若非汝身。而
0449c13: 門豈能自見之乎。法合應云。雖然因眼見外。必得
0449c14: 汝心而後能見。若非汝心。而眼豈能自見之乎。若
0449c15: 唯眼見。則諸已巳死云云。以此觀之。可見知見唯汝
0449c16: 一心。安得妄分謂為心知眼見可乎。此雖正破妄
0449c17: 心。而乘便兼破妄眼。正顯浮根之眼。既非真見。而
0449c18: 緣影之心。何有實體者哉。
0449c19: △二約一多不破。
0449c20: 阿難又覺汝了能知之心至足應無知今汝不然。
0449c21: 此拈上文。心若有體一句。作四句分彼。所謂一多
0449c22: 不也。初一體者。謂四支共一心體。挃一支時。
0449c23: 而此四支應皆咸覺。若果咸覺。則挃無偏在。今挃
0449c24: 偏有所在。則定非一體。明矣。次多體者。以一心體
0450a01: 則成一人。既多心體則成多人。於多人中。何體是
0450a02: 汝。三體者。謂一心滿於四支。與前四支共一心。
0450a03: 體是同故。亦應挃一支。而四支咸覺也。四不者。
0450a04: 謂一心不能應。止在一支。當爾挃頭而亦挃足。
0450a05: 若頭覺而足不覺。可言不。令汝不然。何謂以頭
0450a06: 足并挃。而必併知。又非不。則汝心體尚無定在。
0450a07: 豈有隨合隨有之定處哉。
0450a08: △三結破。
0450a09: 是故應知隨所合處心則隨有無有是處。
0450a10: 無是處者。承上結云。來既無從。豈有隨合之處。體
0450a11: 尚無定。寧成隨有之義哉。可見悉無是處矣。
0450a12: △六破中間二一破泛計二一泛計。
0450a13: 阿難白佛言世尊我亦聞佛至復內無見當在中間。
0450a14: 此泛計心在中間也。然當機但知引證。而不知佛
0450a15: 說。心不在內。亦不在外。正為顯示心無體相。亦無
0450a16: 方隅。以明無在無不在。無相無不相。乃真心實相
0450a17: 之義也。今者混引昔教。附會妄計。且以思惟緣影。
0450a18: 推求內外處所。卜度是非心相。是則宛成有相有
0450a19: 在。可不謬乎。如謂心若在內。應有所見。今又無所
0450a20: 見。心若在外。應不相知。今又相知。內無知故。在內
0450a21: 不成。身心相知故。在外非義。外既相知。內復無見。
0450a22: 若爾則當在中間矣。然未明言。何者為中。故名泛
0450a23: 計。
0450a24: △二泛破。
0450b01: 佛言汝言中間中必不迷至表體既混心應雜亂。
0450b02: 此因當機泛說中字義不分明。故佛審定中相在
0450b03: 處在身。後施破斥。意謂。若在汝身。而身有中邊二
0450b04: 義。在邊則不名中。在中則同在內。仍當見內。若在
0450b05: 身外之處。而處有有表與無表二義。若無表。則中
0450b06: 相原同烏有。若有表。則又無定方可觀。既表體尚
0450b07: 無定在。豈心有一定中相。而不混雜者耶。表即表
0450b08: 中之標竿也。造房舍者。多立之以表中位也。
0450b09: △二破正計三一正計。
0450b10: 阿難言我所說中非此二種至識生其中則為心在。
0450b11: 此正計根塵之中也。以當機執云。我所說中。非此
0450b12: 在身在處二種之中也。如佛昔說眼色為緣。生於
0450b13: 眼識。夫眼者根也。色者塵也。眼有分別。則屬內根。
0450b14: 色塵無知。則屬外境。根塵相對。識生中間。作用分
0450b15: 別。豈非心在其中乎。
0450b16: △二正破。
0450b17: 佛言汝心若在根塵之中至即無體性中何為相。
0450b18: 此正破當機。凡心在中。前已巳泛計。泛破此因。正計
0450b19: 而正破也。意謂。汝心若在根塵之中者。則此心體
0450b20: 為兼根塵二者。如父母合而共生子耶。為不兼二
0450b21: 者。如不因父母而自生者耶。設若兼此二者。乃是
0450b22: 根塵合而共生。若然則根塵二物。與汝心體。且為
0450b23: 雜而不純。亂而不一。成乎一有知一無知。敵體相
0450b24: 反。有無兩立。墮在二邊。豈得謂之為中乎。由是而
0450c01: 推。汝謂兼二義不成矣。若道不兼根塵之二而自
0450c02: 生者。蓋心不自知其心。則汝之心非能自知。必假
0450c03: 根塵。始能有知。設離根塵。則不能知。既不能知。即
0450c04: 是無知。如此體性。要他何用。又且兼根塵內外之
0450c05: 相。可以說中。今既不兼。汝云在中者。以何為相乎。
0450c06: 是則兼於不兼。均無中相矣。
0450c07: △三結破。
0450c08: 是故應知當在中間無有是處。
0450c09: 是知汝之泛計正計二者中間。皆無是處矣。
0450c10: △七破無著三一轉計。
0450c11: 阿難白佛言世尊我昔見佛至則我無著名為心不。
0450c12: 此計無著為心也。當機以前六計有處所。均被破
0450c13: 斥。至此不得已巳。故計無著。且引昔教。不知世尊向
0450c14: 在般若為四弟子。發揮不在內外中間者。正明妄
0450c15: 心無體。以顯本真也。猶云三際求心心不有。心不
0450c16: 有處妄原無。妄心無處即菩提。生死涅槃本平等。
0450c17: 豈謂有妄心。而但無所著乎。況復釋成佛語。謂一
0450c18: 切無著。名之為心。且又不敢自決。唯曰則我無著。
0450c19: 名為心否。蓋由不知分別心性。隨境生滅。原無實
0450c20: 體。而反認為實有其體。但不著一切物耳。庶不知
0450c21: 雖不著物。早已巳著於心矣。安得謂一切無著哉。然
0450c22: 觀名為心否之語。較前實。居身內之意。則當機自
0450c23: 是主張。已巳銷去大半。非佛善誘。能如是乎。
0450c24: △二斥破。
0451a01: 佛告阿難汝言覺知至相有則在云何無著。
0451a02: 此斥破無著為心也。世尊欲破其計。先牒其語。次
0451a03: 標水居陸處。以及空行一切之物。謂世間之空。
0451a04: 及水陸之飛行。所有種種物固雖多。不出斯類。即
0451a05: 破之曰。汝謂不著一切者。為有汝心在。為無著耶。
0451a06: 為并汝心俱無。言無著耶。若心俱無。則同龜毛兔
0451a07: 角矣。且汝心既無。復以何者名為不著。若有心言
0451a08: 不著者。則不可名無。何則。若心無相。則同龜毛兔
0451a09: 角之無。不可更說無著。若心非無。則是有相。心相
0451a10: 既有。則有著在。云何而說一切無著乎。極而言之。
0451a11: 不唯有心不可名無著。即無心亦不可名無著。以
0451a12: 纔說無心。則早有心在也。
0451a13: △三結破。
0451a14: 是故應知一切無著名覺知心無有是處。
0451a15: 此上七番破妄無處竟。然上所破。唯明妄心無處
0451a16: 耳。故長水疏云。凡情所計。雖復萬差。因依之處。不
0451a17: 過此七。欲推妄體。先破所依。其猶城陷則賊亡。巢
0451a18: 傾則卵覆也。而正亦云。七處皆非。則妄情已巳盡。
0451a19: 而世人計心之住處者。不出於此。至此則平日所
0451a20: 恃。以為心者。杳無住處可跟究矣。此七番中。確定
0451a21: 成處者。唯四處而已巳。謂一內。二外。三根裏。及第六
0451a22: 根塵之中。是也。以第四還在內。第五乃無定處。第
0451a23: 七并處亦無矣。又一四引眾同計。二三己已意推度。
0451a24: 後三引教謬釋。不可不辯。如有一人。曾於七處居
0451b01: 住。有人間月出沒之地。首曰月自水東出。而水西
0451b02: 沒。以居水國見之。又云。月自山頂出。而山下沒。曾
0451b03: 居山中見之。又云。自城頭出。而城中沒。乃居城中
0451b04: 見之。又或指月出沒。舟之左右。樓之上下。村之前
0451b05: 後。郭之東西。皆常居而見之。遂成固執於中。而
0451b06: 智者咸不許其說。當知彼所指處。未嘗非月。然月
0451b07: 實不於此七處出沒。原其所指之謬。雖處處見月。
0451b08: 惟未仰天一見耳。如阿難所指七處。不曰非心。但
0451b09: 未回光一照耳。
0451b10: 二斥妄非心二一阿難自責請益。
0451b11: 爾時阿難在大眾中至傾渴翹佇欽聞示誨。
0451b12: 此當機因七處被斥。意欲捨妄求真。以故自責而
0451b13: 請益也。即從座起者。以聽法在座。請益故起。正明
0451b14: 三業精誠。六過自責也。偏袒合掌身業。恭敬意業。
0451b15: 白佛言下。皆口業也。六過者。一因小恃憍憐。二以
0451b16: 多聞無證。三故未得無漏。四則不能伏邪。五故溺
0451b17: 於婬舍。六由不知真際。然此六中最所恨者。未得
0451b18: 無漏。故結重於不知真際所詣。意謂。若得無漏。自
0451b19: 知真際所詣矣。未得無漏者。舊云。尊者雖預僧數。
0451b20: 見思尚在。不但未得四果無漏。亦且未得初果無
0451b21: 漏也。以初果分證無漏。得道共戒。雖然未斷欲愛。
0451b22: 亦非婬能轉。次前七處妄執。皆是見惑所攝。有
0451b23: 謂阿難先證初果。恐未必然。當以第三卷末。圓悟
0451b24: 藏性之時。方為同初果。故至第四卷中。佛言。汝
0451c01: 今已巳得須陀洹果。是說頗當。正同余意。故前墮婬
0451c02: 舍。不用權釋。而直以實事釋者。亦此意也。真際者。
0451c03: 真心實際也。意謂。遭魔攝溺婬舍者。當是之時。皆
0451c04: 由未得無漏。所以不知真心實際之處自何所而
0451c05: 往也。今欲詣往。未知其路。願佛慈愍。指示我等奢
0451c06: 摩他路。設或由此得達真際。不惟自利。亦且使諸
0451c07: 闡提。返邪歸正。隳彌戾車。不亦善乎。闡提云信不
0451c08: 具。或云焚燒善根。即斷善根眾生也。彌戾車此云
0451c09: 樂垢穢。亦云惡知見。亦云惡中惡。又云奴中奴。以
0451c10: 此等全不識佛法。即邊邪不正知見也。由不正見。
0451c11: 即謗正法。死墮邊地。永不得聞三寶之名。隳即壞
0451c12: 也。作是下。乃經家敘辭。上言最小者。斛飯之子。得
0451c13: 道夜生。於諸弟中。是最小故。嬌憐者。正猶小兒嬌
0451c14: 而恃憐也。傾渴者。傾心仰慕。猶渴之思飲也。翹佇
0451c15: 者。如鳥張望。似饑之待晡也。欽即敬義。謂敬聞指
0451c16: 示而訓誨也。
0451c17: △二如顯發非心三一光表破顯諸相。
0451c18: 爾時世尊從其面門至皆住本國合掌承聽。
0451c19: 此佛放光以表破顯之相也。良以破妄。實為顯真。
0451c20: 故放光而表示之也。面門者。六根都聚之處。又是
0451c21: 向背之所從分。於此放光。良有以焉。蓋因當機背
0451c22: 覺合塵。用諸妄想。是以七計成非。而如來背塵合
0451c23: 覺。妙契真常。故此六根皆是。此正欲破六種攀緣
0451c24: 妄識。欲顯六根現量真性。故先從面門。放種種光。
0452a01: 以表種種之法也。其光如百千日者。表諸智將現
0452a02: 也。普界震動者。表諸妄將破也。十方皆現者。表一
0452a03: 根返元諸根解脫也。諸界合一者。表會科融大歸
0452a04: 一藏心也。界中菩薩本國合掌者。正顯三科七大
0452a05: 一切諸法。皆是不動周圓本如來藏妙真如性也。
0452a06: 以一切眾生皆具此光。昧而不知。妄為三科七大
0452a07: 所局。故於器世間。不能超越。但得內凝發光。則科
0452a08: 大諸法應念化成無上知覺。見聞通。合開成就
0452a09: 矣。故佛特放智光而表示之。此所謂不言之教也。
0452a10: 六震者。謂動。起。涌。震。吼。擊。上三屬形。下三屬聲。以
0452a11: 表諸佛形聲二益。故此放光合土。乃是破妄之形。
0452a12: 至下一咄徵心。即是破妄之聲也。
0452a13: △二發明真妄二本。
0452a14: 佛告阿難一切眾生至而不自覺枉入諸趣。
0452a15: 此因當機請奢摩他路。欲詣真際。故示二本。以指
0452a16: 真心實際。此正一經之綱領也。一切眾生者。泛指
0452a17: 迷真逐妄之流。諸修行人。別指執妄為真之士。謂
0452a18: 諸眾生從無始來。自迷心海。逐無明流。認用妄識。
0452a19: 起顛倒之惑。執造種種之業。因而致種種之苦果
0452a20: 也。業種自然者。以惑乃發業潤生二種無明。故名
0452a21: 業種。由此自然而感生死之苦果也。蓋惑業苦三。
0452a22: 生必同如。如惡聚果。生必三同一蒂也。不唯凡
0452a23: 愚即修行者。設或不達心海之源。根本正智。亦不
0452a24: 能成無上菩提。而反流為凡外小乘者也。故有捨
0452b01: 業果而求寂滅者。唯依四諦十二因緣。則別成聲
0452b02: 聞與緣覺也。有迷自本真而求道心外者。則成外
0452b03: 道。或修有漏戒善及四禪八定。厭染欣淨。以取善
0452b04: 果者。謂之諸天。或著欲境而惱害正修者。謂之
0452b05: 魔羅。此云殺者。謂是賊殺慧命。戕害法身之者。此
0452b06: 皆不知真妄根本以妄為真。盲修瞎煉。猶如沙
0452b07: 作飯。縱經塵劫。終不能得。具云劫波。此云長時。然
0452b08: 有拂石芥城人壽增減之異。此明妄非真。因不成
0452b09: 真果。亦若沙非饌。本不成饌也。此下正明二本不
0452b10: 須別求。則汝阿難一身立可得見。蓋生死根本者。
0452b11: 即第八識中根本無明也。攀緣心者。即前七轉識
0452b12: 相應妄想生滅心也。以此妄心。攬塵為體。緣會即
0452b13: 有。緣散即無。隨境而生。逐境而滅。故云生滅即緣
0452b14: 影。是也。菩提有三。謂分證究竟真性也。此為真性
0452b15: 菩提。即根本正智。涅槃云圓寂。謂真本圓。妄本寂
0452b16: 也。然亦有三。謂有餘無餘性淨也。此為性淨涅槃。
0452b17: 即真如之理。若以正智而契真理。則理智一如。不
0452b18: 待修斷。本自現成。故云元清淨體。此總指不變真
0452b19: 如全體大用也。識者。第八識之妄分也。精者。第八
0452b20: 識之真分也。自本明而出。謂之元明。即居染位而
0452b21: 未嘗染污者也。合云識精元明者。總指真如隨緣
0452b22: 成第八識。以本識能生見相二分。見為能緣。相為
0452b23: 所緣。故成妄心妄境。以妄緣妄。唯不能緣自己心
0452b24: 海。故言能生諸緣。緣所遺者。夫元清淨體。與生死
0452c01: 根本。非有二體。非定一體。真如無始。無明亦無始。
0452c02: 為真如具隨緣不變二義。無明具成事體空二義。
0452c03: 然真如隨緣。即為成事無明。而無明體空。即為不
0452c04: 變真如。蓋真如即如來藏性。但一念隨緣。為成事
0452c05: 無明。而無明中自有不變真如。故曰真妄和合。成
0452c06: 第八識。由第八識有見相二分。見分即前七轉識
0452c07: 王所是也。相分有親有。親即五淨色根。即浮
0452c08: 根色身。及外六塵等相。若第七識執我。第六識隨
0452c09: 塵分別。前五識領納前境。根境相偶。以現行熏種
0452c10: 子。使第八識。受熏持種。即是用前七攀緣識心。為
0452c11: 自性也。而第八識則是總報主。為無始生死根本
0452c12: 矣。若根境不偶。前五識不領受前五塵。第六識不
0452c13: 隨法塵分別。第七識不執我。則現行漸滅。種子漸
0452c14: 消。使第八識漸至湛不搖動。復還真精元明。漸盡
0452c15: 根本無明。轉識成智。即為無始菩提涅槃元清淨
0452c16: 體矣。觀此則不唯當機敵體真本。是菩提果。凡諸
0452c17: 眾生各各圓滿。莫不皆然。祇為不肯。反觀自己耳。
0452c18: 故在六根門頭。雖終日放光動地。特昧者不能覺。
0452c19: 所謂百姓日用而不知者。此也。由其不覺。墮入凡
0452c20: 愚諸天外道等趣。是不當墮入而墮入之。故云枉
0452c21: 入。枉者屈也。此因當機請問真際所詣。故就他一
0452c22: 身。指出二本。然雖真妄雙指。重在真邊。一則令識
0452c23: 本真故。二則當機獨問真際故。於真本中。最重識
0452c24: 精元明一句。若當緣會得第八識。則真際菩提不
0453a01: 勞彈指而獲矣。即本經云一門超出者。此也。苟能
0453a02: 了得識精元明。則無一法不在其中包藏。無一人
0453a04: 等依。由此有諸趣。及涅槃證得者。是也。然此識精
0453a05: 元明。設離六根門頭。亦無覓處。故後諸佛證云。生
0453a06: 死涅槃同是六根。更無他物者。是矣。即後文觀河
0453a07: 不變者。識精也。如第二月者。識精也。乃至見非是
0453a08: 見六解一亡者。皆此識精也。蓋此識精在眼。而尚
0453a09: 未雜色者。即名見精在耳。而尚未雜聲者。即名聞
0453a10: 精。乃隨根立號。亦無定名。但於一根了此識精。則
0453a11: 餘五亦然。而去真性。自不遠矣。故向後多寄見精。
0453a12: 以指真際者。良有以也。由諸下乃雙結迷真認妄
0453a13: 也。
0453a14: △三正斥妄識非心二一徵起直斥。
0453a15: 阿難汝今欲知奢摩他路至佛言咄阿難此非汝心。
0453a16: 此正如來欲破妄識。先徵能見。後斥非心。以示奢
0453a17: 摩他。詣真際之路也。此因當機不知真際所詣。而
0453a18: 請奢摩為詣真際之路。故佛特示真妄二本。以為
0453a19: 兩條大路。且看當機如何薦取。故有是徵也。然此
0453a20: 欲知願出者。蓋奢摩乃至靜之理。生死為極動之
0453a21: 事。欲知至靜之理而求出極動之事者。須明真妄
0453a22: 可也。此因上言二種根本。將欲開示出生死鄉入
0453a23: 奢摩路。故有欲知願出之語耳。即時下。乃舉拳驗
0453a24: 見也。五輪指者。以佛指端皆有千輻輪紋。屈者握
0453b01: 而成拳也。此中三番審驗。一則舉拳語當機曰。汝
0453b02: 今見否。當機答言見。次則曰。汝何所見。當機則答。
0453b03: 見光明拳。耀我心目。又復問曰。汝將誰見。當機則
0453b04: 更對曰。我與大眾。同將眼見。若是則辜負如來甚
0453b05: 矣。蓋佛舉拳以示。正欲當機向眼角眉稍識取真
0453b06: 見。以為奢摩他出生死入涅槃之正路也。正是如
0453b07: 來金拳舉處。直下要識本明。其如當機塵相未除。
0453b08: 仍前認賊為子。然此三問。在如來則一步一緊。在
0453b09: 當機則半步不移。故此只得再徵妄心而直破之
0453b10: 也。佛告下。至耀汝心目。此躡前答而牒定也。因復
0453b11: 徵之曰。目在汝面。我可見之。今以何者。為汝之心。
0453b12: 對我之拳。設有證據。何不將來舉似老僧。此正如
0453b13: 來為當機。婆心徹困處也。猶達磨謂神光曰。將心
0453b14: 來。與汝安。其意似同。若尊者稍能悟此。不妨曰覓
0453b15: 心了不可得。則向後九卷半文。及奢摩他路。均可
0453b16: 已巳矣。其如當機。熟境難忘。仍以七處推窮尋逐之。
0453b17: 能推者認為己已心。庶不知最初發心之思惟愛樂
0453b18: 者。即此心也。至佛所判。用諸妄想。及用攀緣心。為
0453b19: 自性者。亦此也。故佛至此。見其迷情深厚。不能薦
0453b20: 取。只得奮踞地之威。直與一喝。勦絕窩臼。故云。咄
0453b21: 此非汝心。此正如來向伊命根不斷處。猛下一刀
0453b22: 也。雖然要知此喝。殊非偶然。必待因緣時至。而後
0453b23: 施之。方為有益。蓋當機被佛處處斥非。至此舉拳
0453b24: 相示。三番四次。深錐痛劄。方纔吐出能推者三個
0453c01: 字耳。設若在未推尋時。尚不知何為所推之處。何
0453c02: 名能推之心。而彼時縱與千喝萬喝。不惟無益。是
0453c03: 徒惑亂人心也。故知此喝為金剛王寶。非同拍
0453c05: 用脫桎梏也。然前七番破處。是搗賊之巢穴。今此
0453c06: 一咄。乃斬賊之首級耳。
0453c07: △二驚索示名。
0453c08: 阿難矍然避座合掌至失汝元常故受輪轉。
0453c09: 此一問一答。以顯能推者。非真心也。阿難被佛一
0453c10: 喝。即矍然驚愕。離座合掌。起立白佛。此非我心。當
0453c11: 名何等。可見一向惟知有此。今說非心無怪駭。然
0453c12: 既當機欲索其名。故佛直示之曰。此心乃是現前
0453c13: 所對六塵相上。幻妄生起。而不實。妄而非真之
0453c14: 妄想心也。由此妄想。惑亂真性。豈可認此以為心
0453c15: 乎。因汝無始。以至今日。誤認為心。猶如認賊而為
0453c16: 己已子。反棄真子。而不尋覓。所以遺失本來元有常
0453c17: 住真心。棄而不顧。認用妄想。故受生死。如輪展轉。
0453c18: 而不休息。是以前云。此想不真。故有輪轉者此也。
0453c19: △三示妄無體二一阿難述怖求示。
0453c20: 阿難白佛言世尊我佛寵弟至惟垂大悲開示未悟。
0453c21: 此因聞非心之斥。故述驚怖而求示也。所以阿難
0453c22: 歷敘生平。而白佛言。我乃佛之寵弟。因有此心。愛
0453c23: 樂佛故。是以出家。則令我出家者。此心也。乃至供
0453c24: 諸佛行一切善事者。皆此心也。縱令謗法退善行
0454a01: 惡者。亦此心也。是則作善作惡。許多功能。皆是此
0454a02: 心。若如此番。斥為不是心者。我豈無心之人乎。設
0454a03: 果無心。則於土木而無異矣。何謂除此覺知之外。
0454a04: 則更無別心之可得也。云何如來說此為非心耶。
0454a05: 然聞此說。我實驚怖。且不惟我。兼此大眾之中。雖
0454a06: 有凡外權小之殊。然皆以此為心。今聞此說。莫不
0454a07: 生疑而懷惑矣。惟願世尊曲垂方便。大慈大悲。開
0454a08: 示我等。未能悟者。
0454a09: △二如來安慰顯示二一慰真許有。
0454a10: 爾時世尊開示阿難至性一切心而自無體。
0454a11: 此許真心有體。以慰其驚疑也。佛見當機。驚疑不
0454a12: 定。故先安慰。而後開導也。無生忍者。謂證此理。則
0454a13: 於三界內外。並不見有少法生。亦不見有少法滅。
0454a14: 於一一法。當體如如。而忍可於心。然此心此理。即
0454a15: 不生不滅之真因。亦即一切事究竟堅固之理體
0454a16: 也。眾生不能證入於此者。皆由誤認前塵。妄相
0454a17: 想。故於此忍而不能入。佛將欲破生滅以顯寂滅。
0454a18: 故於師子寶座。摩頂安慰而告之言。如來尋常說。
0454a19: 萬有諸法。非別所生。唯一真心之所現起。即十法
0454a20: 界中。一切因果。謂之正報。世界微塵。謂之依報。莫
0454a21: 不因此以成其體。故諸世間凡所有者。如山河大
0454a22: 地萬象森羅。乃至極微細者。如一草一葉。一縷一
0454a23: 結。詰其根本原由。咸有體性。豈獨細而有形者。縱
0454a24: 令大而無形之空。亦有空之名。豁達之貌。以
0454b01: 此觀之。則世出世法。情與無情。若大若小。凡有一
0454b02: 物。必具一體。何況清淨妙淨明心。乃為能現世出
0454b03: 世法。範圍天地。曲成萬物。性一切心者。而反自無
0454b04: 體乎。言忍者。以此妙理惟證乃知。亦不能向人吐
0454b05: 露。故曰忍。詰追問也。本體無垢。曰清淨。處染不染。
0454b06: 曰妙淨。湛寂靈。曰明心。物各有性者。猶言物物
0454b07: 一太極也。世物從心現起者。猶言統體一太極也。
0454b08: 斯約第八識。現見相二分。而成世間法也。若依真
0454b09: 心言之。則心如明鏡。而十法界依正二報。皆鏡中
0454b10: 影像耳。舉草葉縷結者。以微小而況麤大也。舉
0454b11: 空者。以無形而況有形也。而自無體者。正反顯之
0454b12: 辭。明所現之物尚各有體。而能現之心豈反自無
0454b13: 體乎。此言真心決定有體也。
0454b14: △二示妄則無。
0454b15: 若汝執分別覺觀至其誰修證無生法忍。
0454b16: 此正示妄心無體也。蓋前世尊示真有體者。是欲
0454b17: 當機直下認取。則千了百當。其如擔棄金。半點
0454b18: 不移。以故有此執者。謂堅執愛而不捨也。分
0454b19: 別者。即前能推之心。謂藉緣托塵。以立分別也。覺
0454b20: 觀者。即唯識云。尋伺二心所也。令心遽。於意言
0454b21: 境麤轉名覺。令心遽。於意言境細轉名觀。此二
0454b22: 並用思慧一分為體。故本經云。覺觀出思惟者。此
0454b23: 也。智論亦云。覺觀雖在一心。二相不具。麤心麤念。
0454b24: 是名為覺。細心分別。是名為觀。譬如撞鐘。初聲大
0454c01: 時。名為覺。後聲細時。名為觀。總而言之。分別覺觀。
0454c02: 皆依他假合。如劃水印空。隨手即滅。了無真實之
0454c03: 體。所了知者。以此六識之現行。皆由六塵以引生。
0454c04: 則塵為能引。而了知為所引。故云所了知性。此正
0454c05: 六識現行也。必為心者。是決定認此分別了知。必
0454c06: 為自心也。然此分別之心。即應離諸一切色香味
0454c07: 觸。以及聲法諸塵。種種事業之外。除是毫無虧欠。
0454c08: 別有全性。可也。事業者。謂塵是心所司事業。在營
0454c09: 業之初。曰事。事辦之後。名業。上皆縱辭。令其離塵
0454c10: 自有也。然此之妄亦非難辯。如汝現今。承聽我法。
0454c11: 此則因我說法之音聲。而有汝之分別。設離我聲。
0454c12: 則無分別。既是離聲。別無自性。豈得謂之為真心
0454c13: 乎。蓋法塵有二。一第六意識。逆緣前五塵謝落影
0454c14: 子。為生法塵。二都不外緣。唯是內守幽閒定境。為
0454c15: 滅法塵。在小乘。只知明等生境為六塵。不知暗等
0454c16: 滅境亦屬六塵。故佛示云。汝雖縱能息滅六識。一
0454c17: 切現行。分別攀緣。不緣前五塵謝落影子。而但內
0454c18: 守幽閒定境。以為極。則庶不知此仍是過去生法
0454c19: 塵中遺落下的滅塵影事也。然此能守者。制伏之
0454c20: 心。猶為內緣之影所守者。禪定之境。尚屬滅塵之
0454c21: 事。均不名真。況汝現前隨塵攀緣者。即欲認此以
0454c22: 為真乎。然我今者。亦不勉強教汝所執之者。定非
0454c23: 真心。但要汝於自己心。隱微揣度。仔細摩研。看
0454c24: 道畢竟。是真耶妄耶。離塵有體耶無體耶。設若是
0455a01: 離塵。實有體性。即汝真心若是離塵。原無體性。則
0455a02: 成影事。何真之有。且汝所執之心。是因塵而有者。
0455a03: 則塵體性。原非常住。真不變滅。若能生之塵。既變
0455a04: 滅時。則所生之心亦同變滅。猶之乎龜毛兔角徒
0455a05: 有名而無實體者矣。心既變滅。則汝法身亦同
0455a06: 斷滅。更使誰去修因。而證無生法忍之果乎。此中
0455a07: 我非敕汝云云。是恐當機到此。茫然無措。必至捨
0455a08: 此別圖。故教他緩緩揣摩。令其就路還家也。
0455a10: 即時阿難與諸大眾默然自失。
0455a11: 此明會眾知非而莫辯也。自失者。自無可據。失所
0455a12: 守也。以聞息滅六識。猶為塵影。且而揣摩此心。又
0455a13: 似離塵無體故。當時法會。一眾茫然。而平日所恃
0455a14: 為心者。至此俱成烏有。猶如賈人自失所寶。況復
0455a15: 理曲辭窮。無從施辯。只得杜口。故云默然。
0455a16: △三結歸其判。
0455a17: 佛告阿難世間一切至雖得多聞不成聖果。
0455a18: 此結歸前取心定判之公案也。以前云。一切眾生
0455a19: 生死相續。皆由不知常住真心性淨明體。用諸妄
0455a20: 想。此想不真。故有輪轉。自定判之後。遂破諸妄。而
0455a21: 妄既破畢。故仍結歸。此如來說法之始終也。九次
0455a22: 第定者。四禪四空及滅受想。謂之九定。從一禪入
0455a23: 一禪。次第而修。名為次第。然前八定。惟是有漏。而
0455a24: 後一定通漏無漏。以從有頂處。遊觀無漏。能令染
0455b01: 末那相應之受想。伏而不行。故名滅受想定。三果
0455b02: 聖人能入此定。亦名非學非無學定。以其入定。能
0455b03: 伏第七識俱生我執。故名非學。以出定時。非非想
0455b04: 天一分微細我愛猶存。故名非無學也。由此非非
0455b05: 想愛未斷。所以不得漏盡成阿羅漢。是皆由於愛
0455b06: 念不除。所以凡外有分斷生死。權小有變易生死。
0455b07: 妄想者。凡外即緣塵分別。小乘猶非想之我愛。大
0455b08: 乘有所知之法愛。正如當機愛佛相好之愛也。不
0455b09: 知此是業識相應根本無明。所以誤認此等。以為
0455b10: 真實。縱有多聞。徒增欲漏。是以不能成聖果耳。
0455b11: △二顯所遺真性二一當機捨妄求真。
0455b12: 阿難聞已巳重復悲淚至發妙明心開我道眼。
0455b13: 此悔妄以求真也。當機因聞入滅想定者。心尚非
0455b14: 真。則尋常所用。任運攀緣妄想識心。不辯可知。然
0455b15: 前雖說此想不真。尚未明指何為想心。是以總戀。
0455b16: 今聞縱能滅除六處妄想。攀緣識心。內守幽閒。還
0455b17: 是分別緣影。猶為滅塵事業。則顯然明白。以故捨
0455b18: 之而求真也。悲淚者。凡人悟之深者。後皆有悲。如
0455b19: 悟妄而悲久苦。或悟真而悲久失。今則悟能推想
0455b20: 心是妄。故悲淚耳。思惟者。即尋常所打之妄想也
0455b21: 惠者恩賜也。將謂如來是我天倫。必以三昧而見
0455b22: 惠也。豈知彼此不能相代。正如父子上山。各自努
0455b23: 力。不能替代。且我本有常住真心。迷失不知。欲望
0455b24: 如來恩賜。是何異夫貧窮之子。捨其富父。逃往他
0455c01: 方。轉從外人而乞食者耶。今日乃知。說得一丈。不
0455c02: 如行得一尺。雖有多聞。若不明心見性真實修行。
0455c03: 與不聞者。無有異也。如人說食。不可療饑。終無所
0455c04: 益。二障者。煩惱及所知也。煩惱障者。即見思二惑。
0455c05: 見乃作意分別之惑。即十結使。思乃任運俱生之
0455c06: 惑。即貪嗔癡慢四結使。乃前麤後細。總屬我執所
0455c07: 起。能障人天勝妙好事。故名事障。亦名煩惱障。以
0455c08: 煩惱即障。持業釋也。所知障者。有二。一取境所知。
0455c09: 謂不達外境惟心。而謂心外實有。有所希取。即分
0455c10: 別法執。二法愛所知。於所修證。不達性空。而生愛
0455c11: 著。即俱生法執。亦前麤後細。總屬法執。能障法空
0455c12: 之理。故名理障。然所知二字。原不是障。以障法空
0455c13: 之理。依彼所障之理。以為名耳。故曰所知不是障。
0455c14: 被障障所知。是為能障。所知之障。依主釋耳。觀此
0455c15: 則知。當機尊者未獲初果。可以明矣。以見思未除。
0455c16: 尚為煩惱所障。至所知障。則全然未脫也。寂者。不
0455c17: 動搖也。常者。無生滅也。因佛開示。覺得能推之心。
0455c18: 分別攀緣。實無寂靜。起滅妄。非能常住。由此方
0455c19: 求寂然常住之真心也。當知此請。比前不同。前云
0455c20: 溺於婬舍。不知所詣。是尚以妄識為心。責己已不知
0455c21: 真處。但惟求處而已巳。今云二障所纏。不知寂常心
0455c22: 性。方始責己已不知真心。而求示之也。窮露者。即貧
0455c23: 窮孤露。而無所覆護也。空有不。曰妙。體用朗然。
0455c24: 曰明。智鑑無私。決擇分明。為道眼。三昧云正定。然
0456a01: 此妙心道眼之請正悟。從前心目為咎耳。或問窮
0456a02: 子喻。與法華同乎。答文則固似。義實不同。彼從事
0456a03: 論。此約理明。彼以背佛為捨父。此以迷真為捨父。
0456a04: 故不同耳。
0456a05: △二如來就妄顯真二一光表許說。
0456a06: 即時如來從胸卍字至性淨明心得清淨眼。
0456a07: 此佛先以光相顯示。而後許說也。前來放光。表破
0456a08: 妄之相。今此放光。表顯真之相也。卍字者。表無漏
0456a09: 性德。梵云阿悉底迦。此云有樂。謂有此相者。必受
0456a10: 安樂。然按華嚴音義。卍字本非是字。因武周長壽
0456a11: 二年。則天權制此字。安於天樞。以佛胸前有紋如
0456a12: 此。名吉祥海雲相。此相為吉祥萬德之所集成。因
0456a13: 目為萬。光從此出。表根本正智也。百千色者。表體
0456a14: 含萬德用河沙也。十方周者。表圓照法界也。
0456a15: 灌諸佛頂者。表上齊諸佛也。旋至大眾者。表下等
0456a16: 眾生也。正顯此光生佛同具。情與無情共一體也。
0456a17: 幢乃摧邪輔正之物。即表破妄顯真也。獲妙微密
0456a18: 性淨明心。以妙字貫下。猶云獲妙微密性妙淨明
0456a19: 心。蓋性即體而心即用也。然體用皆言妙者。乃三
0456a20: 德秘藏。不縱不橫。超出權小故也。於真心之體。曰
0456a21: 微密者。謂十地見之。如隔羅縠。故曰微。唯佛與佛
0456a22: 乃能究盡。故曰密。於真性之用。曰淨明者。謂本淨
0456a23: 本明也。煩惱不能染故本淨。惑障不能蔽故本明。
0456a24: 即妙明心也。清淨眼者。對境不雜。稱理而觀。故名
0456b01: 清淨。此因當機求寂常心性。而佛許以妙微密性。
0456b02: 求妙明心。而許以妙淨明心。求開道眼。而許以得
0456b03: 清淨眼。可謂請許相應。啐同時。逗機之教矣。
0456b04: △二正顯即真三一就妄示真二一帶妄顯真十
0456b05: 一指見是心四一將拳驗見。
0456b06: 阿難汝先答我見光明拳至屈握示人故有拳相。
0456b07: 此躡前拳相。以驗當機之迷悟也。世尊既為建大
0456b08: 法幢。欲令開發真心道眼。但不知彼見解何如。故
0456b09: 此將個空拳。連發三問。以驗之也。一問。汝先答我。
0456b10: 見光明拳。此拳光明。因何所有。二問云何成拳。三
0456b11: 問汝將誰見。而當機一則對曰。光明因清淨所生。
0456b12: 二曰。我實眼見。三曰。屈指示人。故有拳相。然清淨
0456b13: 生者。即前非欲愛所生也。既曰眼則仍是肉眼。非
0456b14: 清淨道眼矣。則尊者病根。宛然猶在故下不得不
0456b15: 十番顯示。使即妄而明真也。閻浮檀此云勝金。須
0456b16: 彌南面有此檀樹。果汁入水。沙石成金。此金一粒。
0456b17: 置常金中。悉皆失色。佛之身色如之。赩赤燄也。又
0456b18: 傳此金方寸。置暗夜。室中照曜如晝。佛身赤。不
0456b19: 但如金。亦如其光。能破暗也。
0456b20: △二就拳例見。
0456b21: 佛告阿難如來今日至例如來拳事義相類。
0456b22: 此就拳以例見也。世尊見當機仍然。認眼為見。只
0456b23: 得復就拳頭作箇比例。而告當機。如來今日且不
0456b24: 與汝談玄說妙。但將現前實事言之。以告於汝。然
0456c01: 言不盡意。喻以明之。言有智開悟者。以無智之人。
0456c02: 縱喻難明。故舉智者。因喻開悟。譬如我拳。若無我
0456c03: 手。不成我拳。是拳全倚於手矣。若無汝眼。不成汝
0456c04: 見。是見全倚於眼矣。以汝眼根之見。例我手上之
0456c05: 拳。其理其義為均平否。當機至此。只解順水推船。
0456c06: 不知看風使檣。遂而順口答言。唯然世尊。既無我
0456c07: 眼。不成我見。猶之既無佛手。不成佛拳。以我之眼。
0456c08: 例佛之拳。其事其義正相類也。似則也。似豈知寂
0456c09: 常心性。例為斷滅知見。可不惜哉。
0456c10: △三引例辯謬。
0456c11: 佛告阿難汝言相類至又則燈觀何關汝事。
0456c12: 此引拳見不齊。以辯其謬例也。故躡上云。汝言相
0456c13: 類。是義不然。此總斥引例為謬也。蓋無手人。拳畢
0456c14: 竟滅矣。彼無眼者。惟是無眼。非見性全無也。汝設
0456c15: 不信。但試於途。就盲人而問之。汝何所見。彼諸盲
0456c16: 人必答汝言。我今眼前唯見黑暗。更無他矚。以是
0456c17: 義觀。彼因無眼。所以前塵自暗。見前塵者未暗。則
0456c18: 盲人之見亦未曾虧欠也。此佛就人赤肉團上。指
0456c19: 出一隻金剛眼睛。正謂無明窟裏。有箇大光明藏。
0456c20: 而能靈光獨耀。迥脫根塵者。此也。豈同妄心離塵
0456c21: 無體者乎。向下正辯其謬。當機因聞前塵自暗。見
0456c22: 何虧損。不達其義。遂反難云。諸盲眼前一無所見。
0456c23: 唯黑暗耳。云何亦名為見耶。故佛告之曰。諸盲無
0456c24: 眼。唯黑暗。與有眼人處於暗室。此二黑相。為有
0457a01: 別乎。為無別乎。當機則曰。如是世尊。此暗中人。與
0457a02: 彼盲。二黑較量。無以異也。故佛辯之曰。當知設
0457a03: 若無眼之人。止能見黑。忽然眼中得光。還見前塵
0457a04: 種種物色。而名為眼。能見者。彼暗中人。在黑暗中。
0457a05: 忽得燈光。而見種種物色者。亦應名燈為能見矣。
0457a06: 若燈有能見之用。則燈即是能見之見。自不名之
0457a07: 為燈。又則燈能自觀。何關汝之事乎。正顯若眼有
0457a08: 能見之用。則眼即是能見之性。不應復名眼矣。此
0457a09: 正辯其迷謬也。
0457a10: △四結顯唯心。
0457a11: 是故當知燈能顯色至如是見性是心非眼。
0457a12: 此明見唯是心也。是故當知。燈乃增上之緣。止能
0457a13: 顯色。不能見色。其見色者。是眼而非燈也。則應例
0457a14: 知眼。為增上緣。但能顯色。不能見色。如是見色之
0457a15: 性。是心而非眼也。當機向來。誤以為二者。世尊今
0457a16: 日合而為一。所謂離之則俱傷。合之則全美矣。問
0457a17: 見性與心。有何差別。答此中見性。即阿賴耶識見
0457a18: 分。以在眼名見故。即指見性是心也。由阿難一向
0457a19: 執見是眼。不知是心。故反其所執曰。是心非眼。是
0457a20: 心二字。與前非心眼對。正謂前汝能推者非心。今
0457a21: 汝能見者是心。既知能見者是心。即知能見者非
0457a22: 眼。此則向來心知眼見之執。一言了當矣。可謂一
0457a23: 滴水墨兩處成龍也。
0457a24: △二顯見不動三一敘眾望示。
0457b01: 阿難雖復得聞是言至合掌清心佇佛悲誨。
0457b02: 此敘眾望示者。乃結前以起後也。蓋上四句結前。
0457b03: 下四句起後。是言者。即是心非眼之言也。口已巳默
0457b04: 然者。蓋有所以。一者向來止知有眼。方為有見。無
0457b05: 眼則為無見。今驗盲人。暗始知。無眼有見。且此
0457b06: 見與眼。殊不相干。二者向來但知見明。方可成見。
0457b07: 見暗不得成見。今例有眼在暗。同於無眼之暗。始
0457b08: 知見暗之時。誠亦是見。三者向來但知。見惟是眼。
0457b09: 不名為心。今觀有眼得燈。無眼得眼。皆但顯色始
0457b10: 知見。乃是心可知見性。離彼肉眼。別有自體。誠異
0457b11: 能推之心。離塵無體矣。所以向默默之中。研究而
0457b12: 細味也。未開悟者。雖知是心。而尚有疑。未能大開
0457b13: 大悟也。何則。謂我之所求。因前緣心。不寂不常。非
0457b14: 妙非明。故別求常住妙明之心。今佛示我。此見為
0457b15: 心。雖知即心。不識此心。可有妙明寂常之義乎。此
0457b16: 正結前之義也。猶冀者。言此心之義尚未了。然猶
0457b17: 望如來慈悲。更為宣示。以故一心清淨。俟佛慈悲。
0457b18: 再施教誨。此起後之義也。
0457b19: △二辯定客塵三一問。
0457b20: 爾時世尊舒兜羅綿至因何開悟今成聖果。
0457b21: 此佛問客塵者。欲令先悟以導之也。當機前陳二
0457b22: 障所纏。請示心眼。佛故放光。滿盤託出。乃至向伊
0457b23: 眼根。指出見性。謂之真心。阿難大眾尚未了然。世
0457b24: 尊只得放鬆拳頭。將計就計。令伊向陣那處。去討
0457c01: 下落。故云舒兜羅。開輪指而誨大眾者。正是放開
0457c02: 一線。令於客塵中識主空耳。鹿園地名。乃古國王
0457c03: 養鹿之園。即世尊初轉法輪處也。阿若多此云解。
0457c04: 即佛為憍陳如所印之名也。五比丘者。一阿濕婆。
0457c05: 此云馬勝。二提。此云小賢。三拘利。即摩訶男。四
0457c06: 憍陳如。此云火器。五十力迦葉。此云飲光。前三父
0457c07: 族。後二母族。以佛初出家時。父王遣其侍衛。及佛
0457c08: 先在雪山苦行之時。三人畏苦行者。即捨去。後受
0457c09: 牧女乳糜之供。二人樂苦行者。復捨去。共向鹿園。
0457c10: 別修異道。佛成道五七後。方往度之。三轉四諦十
0457c11: 二法輪。陳那最初得解。故名阿若多等五比丘也。
0457c12: 菩提取大乘之果。羅漢取小乘之果。是佛初轉法
0457c13: 輪之意。當時所說。客塵之喻。乃喻集諦。反顯主空。
0457c14: 乃喻滅諦耳。今但取能比之喻。不取所喻之法。此
0457c15: 中客塵。但喻身境及緣身境之心。主空俱喻見性
0457c16: 也。
0457c17: △二答。
0457c18: 時憍陳那起立白佛至以搖動者名為塵義。
0457c19: 此陳那述自悟解。以答世尊也。臘長年高。名曰長
0457c20: 老。佛轉法輪。五人之中。陳那先悟。佛問解否。答言
0457c21: 已巳解。故於大眾之中。最先獨得解名也。因悟見思
0457c22: 二惑。如客如塵。證得無為。生空涅槃。湛然不動。如
0457c23: 主及空。由是得成聖果。此上標其所悟。下文方述
0457c24: 所解。有二。一解客。即世尊下至名為客義。二解塵。
0458a01: 即又如下至名為塵義。旅亭即止客舍也。俶即整
0458a02: 義。謂整治行裝也。遑即暇義。謂行色忽忽不暇安
0458a03: 住也。攸猶所也。謂主人則無所往也。蓋主客正喻
0458a04: 生滅不生滅。俱止五蘊蘧廬也。此行客喻生滅心。
0458a05: 宿食喻見思惑。以見惑易斷。見道即斷故。如行客
0458a06: 一餐便去。思惑難斷。修道方除故。如宿客寢息方
0458a07: 去。俶裝前途。喻畢故趨新。出趣入趣。無往主人。喻
0458a08: 常住不動不生滅性。新霽者。雨過初晴也。清陽者。
0458a09: 清晨之朝陽也。隙即孔縫也。空中塵相者。即映日
0458a10: 飛揚。微細浮埃也。此以塵喻塵沙無明。言其幽隱
0458a11: 微細故。如入隙之塵。然此客塵之喻。有通有別。通
0458a12: 則煩惱所知二障。分別俱生二惑。隨境生滅。非真
0458a13: 常性。皆為客義。以其染污妙明。濁亂性空。均為塵
0458a14: 義。別則客喻分別之麤。塵喻俱生之細。分別猶旅
0458a15: 亭之客。去之猶易。俱生如幽隙之塵。拂之實難。此
0458a16: 由當機求示寂常。故借客塵。發明主空。令識寂然
0458a17: 常住之心也。
0458a18: △三印。
0458a19: 佛言如是。
0458a20: 此印可也。以客塵之體生滅。煩擾主人及空。寂然
0458a21: 不動。其義如是。誠為不謬。蓋佛之意。止欲陳那發
0458a22: 明客塵主空。生滅動靜。誘引當機。聞而生信。識得
0458a23: 眼中見性。常住寂然。身境動搖而已巳。今此分析。正
0458a24: 合佛心。故印可曰如是。
0458b01: △三正顯不動三一對外境以顯不動。
0458b02: 即時如來於大眾中至誰為無住佛言如是。
0458b03: 此以佛手為外境。以顯見性之不動也。因上陳那
0458b04: 自述。客塵主空。則動靜明矣。如來要令當機即生
0458b05: 滅客塵。薦取不動主空。故於眾中。以手開合。辯問
0458b06: 之曰。汝今何見當機。直對之曰。我見如來輪掌在
0458b07: 眾一開一合。世尊即追之曰。汝言見手開合。為是
0458b08: 我手有開合耶。為復汝見有開合耶。當機對言。佛
0458b09: 之寶手。自開自合。非我見性有開有合。如來至此。
0458b10: 見當機似悟非悟。故極力提拔曰。汝看動者是誰。
0458b11: 而靜者又是誰。如此等語。正要尊者直下承當。了
0458b12: 得客處即主。塵處即空。即動即靜。即妄即真。柰何
0458b13: 尊者只向拳頭巴掌上作活計。以致心境。打成兩
0458b14: 橛。客主墮在二邊。殊為可惜。唯言佛手動而不住。
0458b15: 而我見性尚無有靜。何得有動。不過佛手動而無
0458b16: 住。誰謂我之見性。為住與無住耶。此正當機悟見
0458b17: 性為住而不動矣。須知當機此見性二字。在世尊
0458b18: 口角邊。薦得動靜二字。向陳那根下檢來。雖然
0458b19: 未得大徹大悟。較之從前。認浮根為能見。以暗相
0458b20: 為不見。又稍窺一斑矣。故佛許之曰。如是百寶者。
0458b21: 貴重之稱。輪掌者佛之手足。中心各有千輻輪相。
0458b22: 蓋世尊三度以手示人者。各有所表。初番握拳。表
0458b23: 欲破妄明真。次則舒手以顯真非是妄。此番或開
0458b24: 或合。正表真妄分明。將顯真妄互融也。所謂理之
0458c01: 難知。聖人必示之。以相者此也。
0458c02: △二就內根以顯不動。
0458c03: 如來於是從輪掌中至誰為搖動佛言如是。
0458c04: 此以當機頭為內根。以辯見性之不動也。因上對
0458c05: 外境而辯動靜。恐有內外之分。以故如來從掌飛
0458c06: 光於其左右。令伊顧盻。即就內根而問之曰。汝頭
0458c07: 今日因何搖動。尊者對言。我見寶光來其左右。故
0458c08: 左右觀頭自動耳。當機纔說頭自搖動。則早已巳謬
0458c09: 矣。若頭能自動。與眼能自見。有何異乎。且死人亦
0458c10: 有頭在。可能動否。然世尊亦不理會。暫鬆一著。但
0458c11: 追之曰。汝盻佛光。左右頭動。為汝頭動耶。為汝見
0458c12: 動耶。當機即對之云。我頭自動。而我之見。尚且無
0458c13: 動。何得有止。不過頭自動搖。誰謂我之見性。為動
0458c14: 搖與不動搖乎。蓋上文境動見靜。而人易辯。此在
0458c15: 一身。說頭自動而見不動。人實難辯。而我如來因
0458c16: 其所言。亦當故印之。曰如是。蓋世尊令陳如。述客
0458c17: 塵二字。是欲當機識取客塵。不外主空。則能事畢
0458c18: 矣。孰知到此但。解客塵與主空。有動靜之殊。不知
0458c19: 光搖頭動。皆自心動。所以辜負瞿曇不少。
0458c20: △三貴明知故認妄動。
0458c21: 於是如來普告大眾至輪迴是中自取流轉。
0458c22: 此責當機。明知不動。故認妄動。復有眾生者。此隱
0458c23: 指阿難等也。既以搖動者。名之為塵。宜知塵不離
0458c24: 空。既以不住者。名之。為客。當知客處有主。汝等大
0459a01: 眾。但觀阿難頭自搖動。見無所動。便可就客而識
0459a02: 主矣。且又汝等但觀於我手自開合。見無舒卷。理
0459a03: 宜即塵而見空焉。云何汝等至于今日。既以行動
0459a04: 者。知為客身。何不認取常住之主。既以搖動者。知
0459a05: 為塵境。仍還迷失寂然之空。總之不達一心。所以
0459a06: 在此根境法中。從生之始。洎死之終。念念執此。生
0459a07: 滅妄想。認以為心。而反遺失。不生不滅。常住真性。
0459a08: 豈非冠履倒置。顛倒行事而何哉。由其性心失真。
0459a09: 自必認物為己巳。所以妄認四大。為自身相。六塵緣
0459a10: 影。為自心相。以故當機性之失真。則認浮根為能
0459a11: 見。心之失真。反執能推為自心。是皆認物為己巳之
0459a12: 明證也。是中者。即此妄身妄境二者之中也。自取
0459a13: 者。以此輪迴流轉。非天造地。設亦非人與皆自取
0459a14: 之。怪得阿誰。
0459a15: 
0459a16: 大佛頂首楞嚴經寶鏡疏卷第一
