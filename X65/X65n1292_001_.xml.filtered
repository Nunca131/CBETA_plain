0448c01: 
0448c02: 
0448c03: 
0448c04: 
0448c05: No. 1292-A
0448c06:  蘇州靈巖妙空佛海和尚註證道歌序
0448c07: 
0448c08: 余嘗覽吾家。漁獵文字語言。極多。而騰耀古今。膾炙
0448c09: 人口者。亦少。至於永嘉著歌以證道。慳於二千言。往
0448c10: 往乳兒婦。亦能鑽仰此道。爭誦遺章斷。況在士
0448c11: 夫衲子。蟻慕雲駢。不待云後諭。由是觀之。莫非宿植
0448c12: 德本。行解相應。雖借舌端三昧。遊戲人間世。而脫身
0448c13: 向佛祖外行履。學者窮討其源。大似持螺酌海。執管
0448c14: 窺天。信夫。西土謂之證道經。名不誣矣。余每念此一
0448c15: 段佛事。挂之牙頰間。雖至造次。未能忘。才輩。枯禪
0448c16: 外。單聞淺識。摳衣問難。遂延及此。豈意小師德最。從
0448c17: 余之久。日就月將。編以成集。一日出示。求序於余。將
0448c18: 授諸來者。余為之駭然。良久。詰曰。一藏半藏。皆為切
0448c19: 。以字八字。成名邈。達磨面壁不言。如來無法可
0448c20: 說。昔永嘉。已巳是剜肉作瘡。詎可於瘡瘢上。更加針芥
0448c21: 耶。子無乃販賣葛藤。累我乎。答曰。痛念佛法。危如累
0448c22: 卵。前輩凋謝。後生無聞。有愧丁寧提耳之勤。如師所
0448c23: 言。皆大根上智。一聞千悟。不待鞭影而行者。所能領
0448c24: 解。然鈍根末學。必假筌蹄。師既無言。小子何述焉。如
0449a01: 是累番推卸。無何擬蛇畫足。為虎插翅。謾以第二機
0449a02: 示之。坐間適有梅知縣者。棲神內典。念茲在茲。一見
0449a03: 斯文。感悟流涕。出金縷板。庶幾他日。手同遊華嚴
0449a04: 勝會。亦豈小補哉。因點筆為之引。
0449a05: 紹興丙寅住靈巖　去一叟　知訥　序
0449a06: 
0449a07: 
0449a08: 
0449a09: 
0449a10: No. 1292-B
0449a11:  靈巖妙空和尚註證道歌
0449a12: 
0449a13: 侍者德最集
0449a14: 昔世尊。於靈山。拈一枝華。迦葉微笑。乃至。吾有正法
0449a15: 眼藏。分付於汝。謂之證也。又永嘉大師。本習天台止
0449a16: 觀。四威儀中。常冥禪觀。因詣曹溪六祖。往復問答。乃
0449a17: 蒙印證。祖留一宿。時謂一宿覺。遂作此。以其所證
0449a18: 之道。述而書之。故謂證道也。
0449a19: 
0449a20: 
0449a21: 
0449a22: 
0449a23: 
0449a24: 
0449b01: 
0449b02: No. 1292
0449b03: 靈巖妙空和尚註證道歌
0449b04: 
0449b05: 參學弟子梅汝能　施金命工鏤板
0449b06: 君。
0449b07: 一字法門。私按陀羅尼經云。無有一切諸法。是名
0449b08: 一字法門。見宗鏡錄二。二十三紙也。
0449b09: 不見。
0449b10: 趨聲越色。離見絕聞也。如云見見之時。見非是見。
0449b11: 見猶離見。見不能及。且道不見。畢竟不見箇什麼。
0449b12: 絕學無為閒道人。
0449b13: 有無不學。至於無學。謂之絕學。終日為。而未為。
0449b14: 謂之無為。行住坐臥。透脫情塵。名閒道人。
0449b15: 不除妄想不求真。
0449b16: 妄本是道。不可言除。真性本空。豈容更覓。雖然如
0449b17: 是。到此不求不除處。更進一步始得。
0449b18: 無明實性即佛性。
0449b19: 真妄同源。理事不二。無明之性。即是佛性。不須捨
0449b20: 妄。別求佛性。若離於妄。即無佛性。然佛性。非有。非
0449b21: 無。不有無。若言佛性定可即者。又何異土上加泥。
0449b22: 幻化空身即法身。
0449b23: 既知明即是佛性。身隨智轉。亦了現前。幻化色身。
0449b24: 即是真空法身。然上云。不除妄。亦不求真。真妄皆
0449c01: 不立。又云。無明實性即佛性。幻化空身即法身。蓋
0449c02: 由真空湛然。然雖不可求。而常圓。雖現前。而了不
0449c03: 可覓。
0449c04: 法身覺了無一物。本源自性天真佛。
0449c05: 師恐人尚可了法身。故重拈云。法身覺了無一物
0449c06: 也。又云。無一物者。非謂去物。蓋於物物。當體即空
0449c07: 故。即無一物。則觸處皆真。無非是道。故云。本源自
0449c08: 性天真佛。
0449c10: 五陰不實。喻若浮雲。雖於太去來。而太之性。
0449c11: 本無動靜。三毒非固。端如泡。雖於大海出沒。而
0449c12: 大海之水。終無起滅。故知幻妄色相。自有生滅。而
0449c13: 法性天真。本無變異也。
0449c14: 證實相無人法。剎那滅阿鼻業。
0449c15: 實際理事。不受一塵。人法既無。業將誰受。
0449c16: 若將妄語誑眾生。自招舌塵沙劫。
0449c17: 師恐後生難信。故發弘誓。
0449c18: 頓覺了如來禪。
0449c19: 不歷位次。一超直入。故謂頓覺。圓融具足。無欠無
0449c20: 餘。謂如來禪。
0449c21: 六度萬行體中圓。
0449c22: 布施。持戒。忍辱。精進。禪定。智慧。名六度。總為六度。
0449c23: 廣為萬行。其實一心也。故曰體中圓。
0449c24: 夢裡明明有六趣。覺後空空無大千。
0450a01: 夢中萬事紛紜。覺來豁然無一。六趣大千。皆是妄
0450a02: 心變。妄心是妄。則諸世間無實義。
0450a03: 無罪福無損益。寂滅性中莫問覓。
0450a04: 罪福本空。故曰無。此蓋身如幻夢。罪福何加。若
0450a05: 空。如何問覓。
0450a06: 比來塵鏡未曾磨。今日分明須剖拆。
0450a07: 眾生不明心地。如鏡上塵。當求明師。磨光刮垢。
0450a08: 誰無念誰無生。若實無生無不生。喚取機關木人問。
0450a09: 求佛施功早晚成。
0450a10: 師恐後生未覺。落於斷見。故設問云。誰人無生。若
0450a11: 實證無生是故木人。決不解語。而執無生者。必落
0450a12: 斷滅。而不成佛者。明矣。
0450a13: 放四大莫把捉。寂滅性中隨飲。
0450a14: 既不執無生。則知四大本空。逍遙自在。而寂滅性。
0450a15: 清淨本然。周法界。終日著衣喫飯。總在裏許。復
0450a16: 何物拘。
0450a17: 諸行無常一切空。即是如來大圓覺。
0450a18: 四大不有。萬行何施。設有所為。性本空寂。如斯履
0450a19: 踐。何異如來。
0450a20: 決定說表真僧。有人不肯任情徵。
0450a21: 師之得處。真實故。所說皆決定之說。表真僧者。堪
0450a22: 以為僧中之標也。而彼小根小乘。聞說大乘。不肯
0450a23: 信受。橫生難問。則吾何歎哉。
0450a24: 直截根源佛所印。摘葉尋枝我不能。
0450b01: 直下明心。見性成佛。此乃從上諸聖。遞相印授。若
0450b02: 窮經討論。摘葉尋枝。則吾不能為也。
0450b03: 摩尼珠人不識。如來藏裡親收得。
0450b04: 梵語摩尼珠。此云無垢光。即喻一真之性也。如來
0450b05: 藏性。即第八識。含藏識。能生一切善惡種子。悟之
0450b06: 則聖。迷之則凡。而一切眾生。具此一珠。良由無始
0450b08: 十方。空界。而此珠瑩然。如淨璃內含寶月。
0450b09: 雖然如此。諸世間人。各有一珠。問諸人。祇今在什
0450b10: 麼處。
0450b12: 本是一精明。分為六和合。在眼曰見。在耳曰聞。在
0450b13: 手執捉。在足運奔。悟之則為神用。迷之則為六賊。
0450b14: 是以得道者。六根門頭。常了空寂。當處出生。隨處
0450b15: 滅盡。而本體圓光。靈明廓徹。不可顯示。蓋不可以
0450b16: 聲色求。不可以有無會。故曰。空不空。色不色。
0450b17: 淨五根得五力。唯證乃知難可測。
0450b18: 肉天慧佛法。謂之五眼。信進念定慧。謂之五力。淨
0450b19: 其五眼。得其五力。此乃大□境界。故當親證親悟。
0450b20: 然後乃知。豈可於中。妄加測度哉。
0450b21: 鏡裏看形見不難。水中捉月爭拈得。
0450b22: 若以小根小乘。測度如來圓覺境界。則如鏡裏看
0450b24: 之。終無實也。
0450c01: 常獨行常獨步。達者同遊涅槃路。
0450c02: 涅槃路。即不生不滅之路也。此云一路。吾今得之。
0450c03: 獨行獨步。高出世間。唯達者同途。而小根小乘。以
0450c04: 測度之心。而能遊哉。
0450c05: 調古神清風自高。貌骨剛人不顧。
0450c06: 祇為大高。人難顧仰。
0450c07: 窮釋子口稱貧。實是身貧道不貧。
0450c08: 喚作貧得麼。
0450c09: 貧則身常被縷褐。道則心藏無價珍。
0450c10: 外緣雖缺。內道實富。誰能酬價。
0450c11: 無價珍用無盡。利物應緣終不。
0450c12: 覿面相呈。何曾蓋覆。應用無盡。何法之有。
0450c13: 三身四智體中圓。八解六通心地印。
0450c14: 三身四智。八解六通。並是如來。無心而證。參玄士。
0450c15: 若能離念。即同如來。
0450c16: 上士一決一切了。中下多聞多不信。
0450c17: 上士聞道。勤而行之。中士聞道。若存若亡。下士聞
0450c18: 道。抃掌大笑。
0450c19: 但自懷中解垢衣。誰能向外誇精進。
0450c20: 但自內滅情塵。何假外誇精進。
0450c21: 從他謗任他非。把火燒天徒自疲。
0450c22: 道火不燒口。道水無涓滴。誹謗甚處著。
0450c23: 我聞恰似飲甘露。銷融頓入不思議。
0450c24: 麤言細語。皆歸第一義。
0451a01: 觀惡言是功德。此則成吾善知識。
0451a02: 達惡為善。了逆則順。觀茲惡言。真善知識。
0451a03: 不因訕謗起怨親。何表無生慈忍力。
0451a04: 毀譽不動。是如來行。
0451a05: 宗亦通說亦通。
0451a06: 宗通說不通。如日在雲中。說通宗不通。如蛇入竹
0451a07: 筒。
0451a08: 定慧圓明不滯空。
0451a09: 定慧圓備。事理圓融。不落斷空。名為不滯。
0451a10: 非但我今獨達了。恒沙諸佛體皆同。
0451a11: 河沙諸佛。歷代祖師。與今所證。曾無間然。
0451a12: 師子吼無畏說。百獸聞之皆腦裂。
0451a13: 宗說皆通。定慧兼濟。如師子王。出入無畏。解行偏
0451a14: 枯。見處不明。如諸小獸。聞師子吼。非以但伏遠避。
0451a15: 亦乃腦裂心摧。
0451a16: 香象奔波失威。天龍寂聽生欣悅。
0451a17: 香象。喻小乘知解之人。於此大乘。未能證入。乍聞
0451a18: 真說。怕怖慞惶。猶如香象。雖有威力。一聞師子之
0451a19: 音。則回顧奔走。莫知所措。天龍。乃喻大乘菩薩之
0451a20: 人。聞茲真說。則寂然欣聽。身心安樂也。
0451a21: 遊江海涉山川。尋師訪道為參禪。
0451a22: 師自述尋訪之意也。
0451a23: 自從認得曹溪路。了知生死不相關。
0451a24: 師蒙曹溪印可。生死路頭。了無滯。
0451b01: 行亦禪坐亦禪。語默動靜體安然。
0451b02: 既無生死。動靜一如。左右逢源。無不中的。
0451b03: 縱遇鋒刀常坦坦。假饒毒藥也閑閑。
0451b04: 四大本空。五陰非我。毒藥鋒刀。何所畏恨。
0451b05: 我師得見然燈佛。多劫曾為忍辱仙。
0451b06: 此乃引釋迦。昔為忍辱仙。被歌利王所害。曾無怨
0451b07: 色。蓋已巳無人無我。故然燈佛。與我授記。此欲明師
0451b08: 之所證。亦如是。
0451b09: 幾回生幾回死。
0451b10: 此乃師感悟。而自嘆之辭。從來不悟涅槃已巳前。
0451b11: 生浪死。莫知其劫數幾何。生死悠悠。無定止。
0451b12: 自從頓悟入無生。於諸榮辱何憂喜。
0451b13: 內所主有。不被物轉。
0451b14: 入深山住蘭若。
0451b15: 梵語蘭若。此云無諍訟處。
0451b16: 岑崟幽邃長松下。優游靜坐野僧家。寂安居實蕭
0451b17: 洒。
0451b18: 白雲為蓋。流水作琴。蕭洒出塵。軒昂俗。
0451b19: 覺即了不施功。一切有為法不同。
0451b20: 有作有為。皆外邊走。無功之功。不在施焉。
0451b21: 住相布施生天福。猶如仰箭射空。勢力盡箭還墜。
0451b23: 望報行施。名為住相。得生天報。未免淪墜。如箭射
0451b24: 空。徒爾自困。
0451c01: 爭似無為實相門。一超直入如來地。
0451c02: 實相門。不假功行。一念回光。至如來地。
0451c03: 但得本莫愁末。如淨璃含寶月。
0451c04: 本立而道生。本者心也。心生則種種法生。心滅則
0451c05: 種種法滅。如淨璃含寶月。內外瑩徹。洞照十方。
0451c06: 則於物何凝滯哉。
0451c07: 我今解如意珠。自利利他終不竭。
0451c08: 自未得度。先度人者。菩薩發心。自覺已巳圓。能覺他
0451c09: 者。如來應世。此如意珠。即摩尼珠。是也。唯如來藏
0451c10: 中收得。吾今既得。同如來。是故自利利他。終不能
0451c11: 盡。今日解此一珠。布施大眾。還見麼。
0451c12: 江月照。松風吹。永夜清宵何所為。
0451c13: 莫作勝解。是真境界。
0451c14: 佛性戒珠心地印。霧露雲霞體上衣。
0451c15: 或謂佛性。或謂戒珠。其實皆一心也。故謂之心地
0451c16: 印。而此心印無凝。則身十方。故知霧露雲霞。皆
0451c17: 體上之衣也。
0451c18: 降龍。解虎錫。兩鈷金鐶鳴歷歷。不是標形事持。
0451c19: 如來寶杖親蹤跡。
0451c20: 則盂錫杖也。昔如來。以金錫。降火龍外道。稠禪
0451c21: 師。以錫解虎。皆因事立名。此二物。皆如來行化
0451c22: 之具。於入滅時。遺掛樹上。蓋留與後世子孫。豈
0451c23: 標形狀。而謾事持。
0451c24: 不求真。不斷妄。了知二法空無相。無相無空無不空。
0452a01: 即是如來真實相。
0452a02: 真妄不立。了然無相。無相則空存。故亦須無空。若
0452a03: 無空。則無所不空。此即如來。真實之相矣。如金剛
0452a06: 中。一顆圓光非內外。
0452a07: 心鏡明淨。洞徹十方。萬象森羅豈逃影。
0452a09: 沈空滯寂。撥無因果。不了法空。而言悟空。口常談
0452a10: 空。而著頑空。如斯則與外道斷見無異。參玄高士。
0452a11: 善用其心。
0452a12: 棄有著空病亦然。還如避溺而投火。
0452a13: 棄有著空。二皆大病。
0452a14: 捨妄心。取真理。取捨之心成巧偽。
0452a15: 真妄平等。取捨一如。如纔生疑心。即成巧偽。是以
0452a16: 古德云。截斷兩頭路。歸家穩坐。
0452a17: 學人不了用修行。真成認賊將為子。
0452a18: 晚學初心。不了有無法。勤苦修行。求出三界。正如
0452a19: 認賊為子。自劫家寶。終不能成就。
0452a20: 損法財。滅功德。莫不由斯心意識。
0452a21: 無道之人。須一心不生。心如墻壁。方可入道。良由
0452a22: 心生。則種種法生。心滅。則種種法滅。
0452a23: 是以禪門了心。頓入無生知見力。
0452a24: 直下明心。見性成佛。
0452b01: 大丈夫。秉慧劍。般若鋒兮金剛。
0452b02: 大夫丈。乃勇猛之士也。當秉智慧劍。裂煩惱網。般
0452b03: 若鋒。言其利也。金剛燄。取其堅也。
0452b04: 非但能摧外道心。早曾落天魔膽。
0452b05: 外道天魔。聰明無慧。聞此圓宗。以心摧膽落。
0452b06: 震法雷。擊法鼓。布慈雲兮洒甘露。
0452b07: 圓宗一舉。普利一切。雷起蟄如鼓。憐迷如雲普覆。
0452b08: 如雨普滋。其利溥哉。
0452b09: 龍象蹴踏潤無邊。三乘五性皆惺悟。
0452b10: 龍象乃最上乘之人。聞此法雷。沾此雨。則廣潤無
0452b11: 邊。而三乘五性。雖未能全獲勝利。而亦知惺悟耳。
0452b12: 雪山肥膩更無雜。純出醍醐我常納。
0452b13: 雪山有草。名曰忍辱草。曰肥膩。牛若食之。純出醍
0452b14: 醐。此喻圓宗無雜。
0452b15: 一性圓通一切性。一法含一切法。
0452b16: 舉一性。即攝一切性。舉一法。即統一□□。□□□。
0452b17: 而未少。在一切。而未多。以由無剩法故。
0452b18: 一月普現一切水。一切水月一月攝。
0452b19: 一月。喻於一心。一切水。喻諸世間也。唯心能現於
0452b20: 一切處。而終攝於一心也。
0452b21: 諸佛法身入我性。我性還共如來合。
0452b22: 凡聖不二。生佛靡殊。只由我之真性。與如來同。故
0452b23: 得法身入我性內
0452b24: 一地具足一切地。非色非心非行業
0452c01: 圓宗一地。具足諸地。非是凡夫二乘。色心行業之
0452c02: 所能致。
0452c03: 彈指圓成八萬門。剎那滅三祇劫。
0452c04: 八萬法門。彈指可成。三大祇劫。剎那可滅。
0452c05: 一切數句非數句。與吾靈覺何交涉。
0452c06: 數乃法數。句即言教。此靈覺之性。非法相言教可
0452c07: 測。亦非非法相言教可得。
0452c08: 不可毀。不可讚。體若空勿涯岸。
0452c09: 空無相。毀讚何施。
0452c10: 不離當處常湛然。覓則知君不可。
0452c11: 昭昭在心目之間。而相不可。晃晃於色塵之內。
0452c12: 而理不可分。且道。祇今在什麼處。師良久云。元來
0452c13: 祇在這裏。
0452c14: 取不得。捨不得。不可得中只麼得。
0452c15: 道無彼此。人自取捨。但離分別。即如如佛。
0452c16: 默時說。說時默。
0452c17: 默時其聲如雷。說時無口無舌。
0452c18: 大施門開無壅塞。
0452c19: 八字打開。入門相見。
0452c20: 有人問我解何宗。報道摩訶般若力。
0452c21: 摩訶。梵語。此云大多勝。般若。此云智慧。我宗以無
0452c22: 上般若為宗。言力者。以其能破一切塵勞也。
0452c23: 或是或非人不識。逆行順行天莫測。
0452c24: 達道之士。縱橫妙用。無非佛事。天尚不可測。何況
0453a01: 於人乎。雖然如此。也須實到此田地。始得。
0453a02: 我早曾經多劫修。不是等閒相誑惑。
0453a03: 然此等事。誠非小緣。吾今得之。非一生一劫能修
0453a04: 證。蓋於多劫勤苦。豈可等閒。而相誑惑耶。師恐後
0453a05: 昆信根淺劣。故說此辭。
0453a06: 建法幢。立宗旨。明明佛敕曹溪是。
0453a07: 自達磨西來。相傳至曹溪六祖。達磨云。吾本來此
0453a08: 土。傳法救迷情。一花開五葉。結果自然成。我此宗。
0453a09: 以心傳心。不立文字。教外別傳。立此宗旨。實非小
0453a10: 緣。若非承佛記。安能如是。
0453a11: 第一迦葉首傳燈。二十八代西天記。
0453a12: 佛於靈山會上。以正法眼藏。分付迦葉。迦葉付阿
0453a13: 難。祖祖傳授。以至二十八祖菩提達磨。此西天記
0453a14: 也。
0453a15: 歷江海入此土。菩提達磨為初祖。
0453a16: 在西天。則迦葉為初祖。在此土。則達磨為初祖也。
0453a17: 六代傳衣天下聞。後人得道何窮數。
0453a18: 達磨初至此土。而此土眾生。信根尚淺。故以衣表
0453a19: 信。至六祖。則觀眾生。根器已巳熟。則止衣而不傳。但
0453a20: 以心相印授耳。自此後。得道者。迨今洋洋。焉可勝
0453a21: 數。
0453a22: 真不立。妄本空。有無共遣不空空。
0453a23: 真妄有無。皆對待法。真若不立。則妄何由生。有無
0453a24: 既遣。則能遣之空亦遣。故曰不空空。
0453b01: 二十空門元不著。一性如來體自同。
0453b02: 二十空。本出大般若經。空只是一也。為破二十種
0453b03: 有故。立二十空。此空亦空。性相雙融。即與如來體
0453b04: 性同也。
0453b05: 心是根。法是塵。兩種猶如鏡上痕。
0453b06: 心與法。根與塵。皆對待而生。曾非實性。於實性中。
0453b07: 有此二種。如鏡上塵垢也。
0453b08: 痕垢盡除光始現。心法雙亡性則真。
0453b09: 痕垢淨盡。則鏡光無礙。心法消亡。則真性廓然。此
0453b10: 自然之理明矣。
0453b11: 嗟末法惡時世。眾生薄福難調制。
0453b12: 入末法。人多放逸也。
0453b13: 去聖遠兮邪見深。魔強法弱多怨害。
0453b14: 去聖遙遠。邪見轉深。聞此圓宗。多生憎疾。達磨尚
0453b15: 遭擊齒。況今之世耶。
0453b16: 聞說如來頓教門。恨不滅除令瓦碎。
0453b17: 棄本逐末。執于事相。聞說頓法。即欲滅除。
0453b18: 作在心。殃在身。不須怨訴更尤人。
0453b19: 心毀正法。身陷阿鼻。自作自受。豈從人得也。
0453b20: 欲得不招無間業。莫謗如來正法輪。
0453b21: 殺父。殺母。求佛懺悔。謗佛。謗祖。何處懺悔。
0453b22: 栴檀林。無雜樹。密森沈獅子住。境靜林閒獨自遊。
0453b23: 走獸飛禽皆遠去。
0453b24: 栴檀。乃西天之樹。此云與樂。此標生處。荊棘無。
0453c01: 故喻大乘一真境界。純一無雜。獅子。乃喻法中王
0453c02: 也。然此境界。唯大法王之所居。而於小乘。不能栖
0453c03: 泊。故云。走獸飛禽皆遠去也。
0453c04: 獅子兒。眾隨後。三歲便能大哮吼。若是野干逐法王。
0453c05: 百年妖怪開口。
0453c06: 獅子之兒。纔生三歲。便能哮吼。而野干異獸。欲逐
0453c07: 效之。雖千百年。但妖怪之聲。小乘人。積行累功。縱
0453c08: 經千萬劫。終不能至無為地。如來出世。便云。天上
0453c09: 天下。唯我獨尊。而永嘉大師。一宿曹溪。又豈假長
0453c10: 劫積行矣。比喻大乘之人。一念發真歸源。則直入
0453c11: 如來地。而小乘人積行也。
0453c12: 圓頓教。勿人情。有疑不決直須爭。
0453c13: 當仁不讓。有疑須辯。
0453c14: 不是山僧逞人我。修行恐落斷常坑。
0453c15: 師不好辯。貴在證人去於邪見。勿落有無。
0453c16: 非不非。是不是。差之毫釐失千里。是則龍女頓成佛。
0453c17: 非則善星生陷墜。
0453c18: 世人。只知是非無主。殊不知有真是真非也。故法
0453c19: 華經云。智積問文殊。仁者往龍宮說法。化人幾何。
0453c20: 文殊曰。有娑竭羅龍王一女。年八歲。智慧利根。能
0453c22: 薩行。即往南方世界。坐寶蓮華。成等正覺。楞嚴經
0453c23: 云。璃大王。善星比丘。璃為誅瞿曇種姓。善星
0453c24: 妄說一切法空。生身陷入阿鼻地獄。罪福立見。是
0454a01: 非昭然。豈可顢頇佛性。儱侗真如。
0454a02: 吾早年來積學問。亦曾討疏尋經論。
0454a04: 分別名相不知休。入海算沙徒自困。被如來苦訶
0454a05: 責。數他珍寶有何益。
0454a06: 不明本心。徒勞分別。滯於文字之中。
0454a07: 從來蹭蹬覺行。多年枉作風塵客。
0454a08: 背覺合塵。自可悲嘆。
0454a09: 種性邪。錯知解。不達如來圓頓制。
0454a11: 二乘精進無道心。外道聰明無智慧。
0454a12: 二乘之人。精進修行。無度他行。外道最聰明。而反
0454a13: 執我見也。
0454a14: 亦愚癡。亦小騃。空拳指上生實解。
0454a15: 凡夫無知。錯認方便。
0454a16: 執指為月枉施功。根境法中怪。
0454a17: 修多羅教。如標月指。既見月已巳。了知所指。必竟非
0454a18: 月。若更執指。以為月體。此得非無智者耶。
0454a19: 不見一法則如來。方得名為觀自在。
0454a20: 凡夫執相為有。聲聞說畢竟空。菩薩當體即空。若
0454a21: 見有所見。則為凡夫。見無所見。猶在半途。若見物
0454a22: 之時。了無所見。無所見見。亦無見。不捨一切法。不
0454a23: 即一切法。是法住法位。世間相常住。方得自在。
0454a24: 了則業性本來空。未了還須償宿債。
0454b01: 了無所見。則罪福本空。未達性空。因果歷然。
0454b02: 飢逢王不能。病遇醫王爭得瘥。
0454b03: 師勸學者。今生幸值正宗。直須徹去。或進或退。信
0454b04: 不信。譬臨飢待食。王者賜饌。而不。抱病尋醫。醫
0454b05: 王與藥。而不受。則飢何由飽。病何由蘇耶。
0454b06: 在欲行禪知見力。火中生蓮終不壞。
0454b07: 不見可欲。便心不亂。此正小乘根器。見其可欲。而
0454b08: 心不亂。此則沒量大人。如火內生蓮也。
0454b09: 勇施犯重悟無生。早時成佛于今在。
0454b10: 其勇施比丘。本美丈夫。故僧相殊特。因乞食。至長
0454b11: 者家。其女見而慕之。思不已巳。成病。將死。母鍾愛苦。
0454b12: 遂以計。誘比丘曰。吾女欲聽經法。我師可頻至授
0454b13: 之。辭至再三。比丘不得已巳。從命。因成荏冉。女雖病
0454b14: 平。女之夫知。欲殺其妻。比丘聞而不敢往。女既懼
0454b15: 夫殺。又懷想比丘。遂致毒於夫。夫死。比丘聞之。大
0454b16: 悔。且曰。致是淫殺。良由我也。若死墮阿鼻如箭。雖
0454b17: 三事衣。不敢著。掛於錫上。勵聲唱言。我犯根本重
0454b18: 罪。誰為我懺。至一精舍。遇鼻鞠多羅尊者。警之曰。
0454b19: 推罪性。了不可得。遂說偈云。諸法同鏡像。亦如水
0454b20: 中月。凡夫愚惑心。分別癡恚愛。比丘豁然大悟。應
0454b21: 時十號具足。往西方世界。成等正覺。號寶月如來。
0454b22: 既得無生。則知非滅。故曰于今在。
0454b23: 獅子吼。無畏說。深嗟懞懂頑皮靼靻。
0454b24: 音哲。我為法王。於法自在。如獅子吼。一切無畏。小
0454c01: 乘可嗟。專執持犯。而自拘繫。懵懂。乃昏鈍也。靼靻乃
0454c02: 牛領上極麤皮也。
0454c03: 只知犯重障菩提。不見如來開秘訣。
0454c05: 有二比丘犯婬殺。波離螢光增罪結。維摩大士頓除
0454c06: 疑。還同赫日銷霜雪。
0454c07: 有二比丘。結菴山中修行。偶一比丘出。一比丘菴
0454c08: 中睡熟。樵女乘睡。竊婬之。比丘寤。心不悅。失聲大
0454c09: 呼。會同菴師。疾趁樵女。女因墮崖而死。二比丘相
0454c10: 謂曰。一犯婬。一犯殺。雖各無心。佛弟子恥不問佛。
0454c11: 遂詣優波離。求懺。波離持戒者。結二人罪。會維摩
0454c12: 詰至。謂言。無重增二比丘罪。當直除滅。勿擾其心。
0454c13: 所以者何。彼罪性。不在內。不在外。不在中間。如佛
0454c14: 所說。故知。小乘如螢光。大乘如赫日。罪性本空。猶
0454c15: 如曉春雪也。
0454c16: 不思議解脫力。妙用恒沙也無極。
0454c17: 此解脫之力。不可以智測。不可以情識。大用現前。
0454c18: 窮劫莫盡。
0454c19: 四事供養敢辭勞。萬兩黃金亦銷得。
0454c20: 心珠無價。自利利他。世寶縱多。難酬重施。
0454c21: 粉骨碎身未足酬。一句了然超百億。
0454c22: 恩大難酬。
0454c23: 法中王。最高勝。河沙諸佛同共證。
0454c24: 楞嚴經云。過去諸如來。斯門已巳成就。現在諸菩薩。
0455a01: 今各入圓通。未來修學人。當依如是法。
0455a02: 我今解此如意珠。信受之者皆相應。
0455a03: 人人具足。各各圓成。祇為離家日久。不敢信受。猶
0455a04: 如窮子背父。不認家珍。
0455a05: 了了見。無一物。亦無人亦無佛。
0455a06: 凡聖情盡。物我兩亡。
0455a07: 大千沙界海中漚。一切聖賢如電拂。
0455a08: 楞嚴經云。一人發真歸源。此十方空。悉皆消殞。況
0455a09: 諸法界。在空耶。又云。空生大覺中。如海一漚發。
0455a10: 世界不實。賢聖豈真。掣電浮漚。皆幻相耳。
0455a11: 假使鐵輪頂上旋。定慧圓明終不失。
0455a12: 祇為信得及。作得主。
0455a13: 日可冷。月可熱。眾魔不能壞真說。
0455a14: 是真難滅。是假易除。
0455a15: 象駕崢嶸謾進途。誰見螗螂能拒轍。
0455a16: 此結上句義。言大乘菩薩。處於世間。如大象之車。
0455a17: 進於通途。彼眾魔。欲生阻壞。如蟷螂怒臂。以當車
0455a18: 轍。徒自取滅耳。
0455a19: 大象不遊於兔徑。大悟不拘於小節。
0455a21: 所證之果。端如兔徑。非大象所遊地。
0455a22: 莫將管見謗蒼蒼。未了吾今為君決。
0455a23: 蒼蒼。其天正色。握管窺其天耶。此道不可以思惟
0455a24: 知。不可以思度會。豈可以小根小器。測度如來大
0455b01: 圓覺境界。終無有是處。如以管窺天。彼器自小。天
0455b02: 何私哉。安可言天之小耶。吾今所決者。蓋為眾生
0455b03: 未了故。然雖如是。永嘉不免老婆心切。若遇靈巖。
0455b04: 棒故出。
0455b05: 
0455b06: 靈巖註證道歌畢
0455b07: 
0455b08: 
0455b09: 
0455b10: 
0455b11: No. 1292-C
0455b12:  後序
0455b13: 
0455b14: 余束髮從師。以語孟發蒙。求之訓釋。語必宗陳用之。
0455b15: 孟必宗許允成。二家雖文采釆。道理或隱晦。及觀舒王
0455b16: 介甫訓釋。則言簡而理足。是知陳許。欲人知者也。舒
0455b17: 王。欲人思者也。古之教者。惟恐人之不思。今之教者。
0455b18: 惟恐人之不知。昔觀諸家。解證道歌。皆類陳許。及觀
0455b19: 靈巖老師訥公所注。正如介甫。異於陳許也。此歌迺
0455b20: 永嘉真覺禪師所述。真覺本習止觀。一日開大般若
0455b21: 經。豁然大悟。遂往見六祖。遶三。振錫立。祖呵之
0455b22: 曰。夫比丘者。具三千威儀。八萬細行。大德從何方來。
0455b23: 生大我慢。師云。生死事大。無常迅速。祖曰。何不體取
0455b24: 無生。了無速乎。師云。體即無生。了本無速。祖曰。如是
0455c01: 如是。須臾辭歸。祖云。返太速乎。師云。本非動靜。豈有
0455c02: 速耶。祖曰。誰知非動靜。師云。仁者自生分別。祖曰。汝
0455c03: 甚得無生意也。師云。無生豈有意。祖曰。若非意。誰生
0455c04: 分別。師曰。分別亦非意。祖曰。善哉善哉。舉此。真覺所
0455c05: 造可知矣。遂留一宿。作此歌以證道。盛行於世。後有
0455c06: 梵僧。傳歸西天。謂之證道經。人人受持。如中國之持
0455c07: 金剛經也。余晚年。栖心此道。甚切。偶其徒最公慧然。
0455c08: 見訪。出示斯文。開味三反。不覺渙然水釋。精爽飛越。
0455c09: 得其旨趣。雖去永嘉百餘年。如與同席語。豈非靈巖
0455c10: 老師。致我至是耶。大似臨濟參黃檗。三遭毒手。初未
0455c11: 知痛痒。及指見大愚。知老婆心切。便道佛法無多子。
0455c12: 再參黃檗。檗知其故。遂語之曰。安得業風吹。大愚至。
0455c13: 與爛打一頓。言猶未已巳。反遭臨濟一掌。余若到靈巖。
0455c14: 不免亦效臨濟之作。且如靈巖面皮。千丈。厚百尺。
0455c15: 諸仁還敢下手麼。若諦當分明。便與一掌。紹興丙寅。
0455c16: 孟朔。參學弟子。右修職郎。特差蘇州南嶽梅汝能謹
0455c17: 序。
