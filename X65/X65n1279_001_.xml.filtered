0102a01: 
0102a02: No. 1279-A
0102a03:  五宗原序
0102a04: 
0102a05: 歲乙丑。結夏聖恩禪寺之萬峰關。侍關中者四上座。
0102a06: 敏致證徹也。居一日。俱整衣作禮而請曰。聞諸方
0102a07: 尊宿。欲抹殺五家宗旨。單傳釋迦拈花一事。謂之直
0102a08: 提向上。然不知五宗之立。果為謬妄者否。願賜一言。
0102a09: 以通其難。於密曰。命將者必以兵符。悟心者必傳法
0102a10: 印。符不契即為偽。法不同則為外道。自威音已巳來。
0102a11: 無一言一法非五家宗旨之符印也。昔人證之。遂嘿
0102a13: 五家。而欲單傳者。剖符銷印。自便之渠魁者耳。豈五
0102a14: 宗之忠臣。七佛之法將也耶。嗚呼法滅天人憂。政以
0102a15: 此也。可不畏哉。曰昔時有燒香煉頂密傳宗旨者。大
0102a16: 慧一榜揭出。以破狐技。然則今之宗旨。又何貴焉。曰
0102a17: 彼所傳者。竊符假信者耳。若夫法法自明心心相印
0102a18: 者。豈若室中密授之死法子耶。傳宗旨者。不悟宗
0102a19: 旨者也。抹宗旨者。不知宗旨者也。茲當操提未破之
0102a20: 密印。以擒託偽之奸黨。此政今時荷擔如來命之
0102a21: 真子也。豈浮濫者。可混入哉。因原五宗。付諸四子。子
0102a22: 稽首謝。各各願嚴符印。以永真傳云。
0102a23: 崇禎戊辰歲春日萬峰法藏於密氏序
0102a24: 
0102b01: 
0102b02: 
0102b03: 
0102b04: 
0102b05: No. 1279
0102b06: 五宗原
0102b07: 
0102b08: 萬峰沙門　法藏　著
0102b09: 參學弟子　上履　閱
0102b10: 臨濟宗
0102b11: 見繪事家圖七佛之始。始于威音王佛。惟大作一
0102b12: ○圓相之後。則七佛各有言詮。言詮雖異。而諸佛之
0102b13: 偈旨。不出圓相也。夫威者。形之外者也。音者。聲之外
0102b14: 者也。威音王者。形聲之外。未有出載。無所考據。文字
0102b15: 已巳前最上事也。若龍樹所現而仰上。所謂無相三昧。
0102b16: 然燈已巳前是也。圓相出于西天諸祖。七佛偈出于達
0102b17: 磨傳來。有所本也。試原之。圓相早具五家宗旨
0102b18: 矣。五宗各出一面。然有正宗。第一先出臨濟宗旨。此
0102b19: 相拋出直下。斷人命根。于一○中。賓主輥輥。直入首
0102b20: 羅眼中。所謂沿流不止問如何。真照無邊說似他。離
0102b21: 相離名人不稟。吹毛用了急須磨是也。次則雲門三
0102b22: 句一字關也。溈仰圓相。本于此也。法眼談教義於六
0102b23: 相之外。曹洞分回互于黑白之交。只一○中。五宗具
0102b24: 矣。其餘傍出道理極。則教家玄妙淵微。莫不悉。故
0102c01: 七佛各以一偈攝之。毗婆尸佛偈曰。身從無相中受
0102c02: 生。猶如幻出諸形象。幻人心識本來無。罪福皆空無
0102c03: 所住。以身有相而無相。直截痛快。臨濟宗也。中間
0102c04: 微露其旨。雲門宗也。無相中受圓相。之謂溈仰宗也。
0102c05: 身無相六相義。之謂法眼宗也。身兼無相。曹洞五位
0102c06: 之旨也。其餘六佛。及四七諸祖。莫不同此矣。但未明
0102c07: 言顯示耳。至般若多羅讖曰。二株嫩桂久昌昌。此鉗
0102c08: 記五宗之分。從二家始矣。故有南嶽青原。為五宗之
0102c09: 源也。又曰。震旦難無別路。要使兒孫下行。金
0102c10: 解一粒粟。供養十方羅漢僧。此記當有馬姓者。出
0102c11: 于十邡。為二株之正宗。下當出四宗。而惟臨濟一
0102c12: 宗。為正的也。及初祖至金陵。武帝問。造寺度僧有功
0102c13: 德否。祖曰。實無功德。此臨濟直截語也。雲門法眼溈
0102c14: 仰。何所不具。帝問。何以無功德。祖曰。此但人天小果
0102c15: 有漏之因。如影隨形。雖有非實。豈非曹洞語乎。至二
0102c16: 祖。有居士請懺罪。祖曰。將罪來。與汝懺。士良久曰。
0102c17: 罪了不可得。祖曰。與汝懺罪竟。一將罪來。一懺罪竟。
0102c18: 臨濟雲門宗也。問答歷然。溈仰法眼曹洞宗也。沙彌
0102c19: 問三祖。乞解脫法門。祖曰。誰縛汝。此非臨濟雲門宗
0102c20: 乎。栽松道者問四祖曰。法道可得聞乎。祖曰汝已巳老。
0102c21: 脫有聞其能廣化邪儻。若再來。吾尚遲汝。此語全看。
0102c22: 則臨濟雲門。細開闔之。則諸宗悉具矣。五祖接盧能。
0102c23: 以杖擊碓三下。非臨濟張本乎。六祖問南嶽曰。何處
0102c24: 來。曰嵩山。祖曰什麼物與麼來。曰說似一物即不中。
0103a01: 祖曰。還有修證否。曰修證即不無。染污即不得。觀讓
0103a02: 公說似一物即不中語。此臨濟宗而亦雲門之旨也。
0103a03: 修證即不無。染污即不得。寧非溈仰法眼宗旨乎。
0103a04: 四宗之源。發於此也。馬駒之讖。定於此矣。及向馬師
0103a05: 磨磚。馬問磨磚作麼。曰作鏡。曰磨磚豈得作鏡。曰坐
0103a06: 禪豈得成佛。只此一句。臨濟宗旨大振矣。雲門亦具
0103a07: 焉。及問如何即是。曰如牛駕車。車若不行。打牛即是。
0103a08: 打車即是。則溈仰法眼始於此。馬祖曰。藏頭白海頭
0103a09: 黑。日面佛月面佛。有時喝。有時打。此臨濟宗也。僧參
0103a10: 次。師一圓相云。入也打。不入也打。僧纔入。師便打。
0103a11: 僧云。和尚打某甲不得。師靠柱杖休去。只此一則。便
0103a12: 四宗齊收也。震聲一喝於百丈挂拂之後。三日耳聾
0103a13: 於黃檗吐舌之前。三頓痛棒。大樹蔭天。臨濟一宗。岧
0103a14: 然五宗之頂。從威音至此。而乳中醍醐。精極玅極。馬
0103a15: 駒踏殺天下人鍾意不在是乎。是知大愚肋下三拳。
0103a16: 密闔顯開。橫分結。踏四家而獨步。出三句以咸羅。
0103a17: 四料簡。盡人境法以褫其大綱。三玄要。卷生死關而
0103a18: 歸于頂。獨道法細分。始能事事心佛。二三同一。方可
0103a19: 句句斷玄。影草動。則主在我而驗人。金剛提。則力在
0103a20: 腕而破物。師踞有地。浮汎者未識來由。喝本無從。認
0103a21: 真者定迷落處。兩堂一喝。陸遜迷八陣之圖。兩處讓
0103a22: 賓。諸葛有隱蓬之。二禪客賓主。成於陞座。四賓主
0103a23: 機用。毒於膠盆。或學人先喝以挑鋒。須防伏卒。或知
0103a24: 識隨奪而掠陣。貴設陷坑。或夫唱而婦隨。或分疆而
0103b01: 裂土。相共一場。放收兩換交加。囊沙減。各顧
0103b02: 成功。自縛詐降。獨施冷刺。呢呢喁喁而隱蠆。轟轟靂
0103b03: 靂而濡尾。用鏌於太平之後。提祖印於未定之天。
0103b04: 舉頭天外。誰是其人。掛鏡當軒。豈容魔異。待心死而
0103b05: 伏誅。須切用前之照。先擒下而去續。略挑用後之燈。
0103b06: 濟船筏於黑風鬼國之間。開晴霽於碧浪通歌之外。
0103b07: 頭頭為求格外。著著要了機先。了法者盡法而無民。
0103b08: 亡人者隨人而施藥。撫猊絃而絕眾聲。滴獅乳而迸
0103b09: 驢酪。從遮裏過得。向隨處安閑。行雲行雨。不濕僊衣。
0103b10: 驅電驅雷。豈關天怒。興化得於脫下衲衣之一頓。向
0103b11: 古廟裏藏身。致使克賓於棒了處。更罰錢出院。南院
0103b12: 拈出啐同時。失之便打。終令那僧於棒折處。見燈
0103b13: 影裏行。風穴從守廓處。入玄要法門。便於南院處。賓
0103b14: 主歷然。識破詐道不饑。領棒下無師之旨。法華於古
0103b15: 路上不墮悄然。向白兆處。草賊大敗。好手不肯張名。
0103b16: 見太平斬痴之略。汾州見象王行處絕狐。遂到放
0103b17: 身命處。石霜從掩口知道出常情。解道荒草裏行。楊
0103b18: 岐截路打慈明。知是般事便休。辭雲竟入亂峰深處。
0103b19: 既向兩喝後禮拜。復於擔荷處便行。會老失笑驚白
0103b20: 雲。會得箇中便了放手。撲到萬仞崖底。有時擲下柱
0103b21: 杖。有時放過一著。五祖演不會興化古廟裏話。會白
0103b22: 雲一叱。便解轉磨。既得出身白汗。廣展下載清風。昭
0103b23: 覺勤盡五祖機用邊事。由演師不肯。及再領子。復
0103b24: 證鳴。雖會一串穿。還合頂添眼。虎丘隆至見
0103c01: 不及處舉拳。解道竹密不妨流水過。終成睡虎。應菴
0103c02: 華舉放泥盤處大笑。解道禹力不到處。河聲流向西。
0103c03: 方見真獅。華藏傑以拄杖兩卓一拋道。三十年後。已巳
0103c04: 全面目。破菴先於不心不佛物處。將拄杖一卓。略見
0103c05: 一斑。無準範道。三人證龜成。真不欠少。雪欽道。
0103c06: 三拳三拜是同許會三玄。高峰妙以龍頭蛇尾。輥作
0103c07: 一團。中峰本於脫衣一頓。許你半箇。千長見鼠食
0103c08: 飯。碗破矣而碎甓。萬峰蔚見淨瓶踢倒。鈍漢已巳而
0103c09: 三十。寶藏持承三要印來。爪牙不少。東明旵賴重新
0103c10: 悟來。到底無遺。寶峰瑄語若流雲。出身有路。天奇瑞
0103c11: 當賓不讓。去有來由。無聞聰深水裏出頭。石中迸火。
0103c12: 笑巖寶操履中兼用。水裏有龍。幻有傳一點燈花。
0103c13: 空破。金粟悟一棒到底。不管主賓。三峰藏挽臨濟
0103c14: 七百年之大法。頭尾宛然。水雲中飛騰隱顯。何處摸
0103c15: 索。
0103c16: 兩合宗其來有據
0103c17: 臨濟一宗。至汾陽慈明。而益大起。明出楊岐。自虎丘
0103c18: 臻雪巖高千巖萬。以及笑巖之後。法道復當再
0103c19: 振。已巳正敘其矣。其於石霜之下。出有匾頭道人黃
0103c20: 龍南公者。初未悟時。因雲悅所激。指見慈明。明問
0103c21: 臺山婆子話。不能答。明詬罵不已巳。師曰。罵豈慈悲法
0103c22: 施耶。明曰。汝作罵會那。師乃悟旨。其下有寶真淨
0103c23: 克文禪師。往見黃龍。不契。至香城。見順和尚。順問。甚
0103c24: 處來。曰黃龍來。曰黃龍有何言句。曰黃龍近日。州府
0104a01: 委請黃檗長老。龍語曰。鐘樓上念讚。床下種菜
0104a02: 有人下得語契。便往住持。時勝上座云。猛虎當路坐。
0104a03: 龍遂令去住黃檗。順不覺云。勝首座祇下得一轉語。
0104a04: 便得黃檗住。佛法未夢見在。師言下大悟黃龍用處。
0104a05: 座下有清慧洪覺範禪師者。文每為舉玄沙未徹
0104a06: 之語。發其疑。凡有所對。文曰。你又說道理耶。一日頓
0104a07: 脫所疑。述偈曰。靈雲一見不再見。紅白枝枝不著花。
0104a08: 耐釣魚船上客。來平地漉魚。真淨見而為之
0104a09: 助喜。吾參三玄之旨。有深得。欲求決諸方。而難其
0104a10: 人。忽見師著臨濟宗旨。及智證傳之臨濟兩堂首座
0104a11: 同喝語。今古心心。如覿面相印。復檢其法嗣。未有續
0104a12: 之者。因願遙嗣其宗旨。而現在法。則傳笑巖之後
0104a13: 焉。不敢負高峰語錄之發起也。因敘臨濟正。而
0104a14: 耑志於此。
0104a15: 雲門宗
0104a16: 自威音一字金圈拋出。從七佛諸偈錦字文回。六祖
0104a17: 傳來一個盂。囫圇咬嚼不得。馬師之後。這箇眼目。
0104a18: 淺草易為長蘆。天王惠餅。崇信檠茶。直下便見。擬思
0104a19: 即差。德山吹滅紙燭於龍潭。正是截流。雪峰襟流
0104a20: 出於巖頭。豈非函。所以韶陽霎時折足於睦州門
0104a21: 縫裏。溫研積稔於雪峰堂奧中。便道。三斤麻。一疋布。
0104a22: 攛鼻於南山。脫鐵枷於老漢。燭露確師而咄嗟。須
0104a23: 彌胡餅而恰好。諸佛出身處。東山水上行。透法身之
0104a24: 句。北斗裏藏身。裏飯。桶裏水。三昧塵塵。南山雲。北
0104b01: 山雨。佛交露柱。將三門來燈上。放餬餅作饅頭。晉鋒
0104b02: 八博咄□中眉。故有紅旗閃爍之品題。此雲門一派。
0104b03: 所由出也。
0104b04: 溈仰宗
0104b05: 一星火於無有雙關之表。三撼門扇於昧落兩頭
0104b06: 之間。溈山僧水牯牛。腰下看取。東平鏡溈山鏡。手中
0104b07: 撲破。所以凡聖兩忘。見履兼盡。用處則單刀直入。思
0104b08: 無則靈燄何窮。插鍬拔鍬。結。平目仰視於收
0104b09: 放。不獨一二二三。而刃惟單。兩口無舌。九十六相
0104b10: 雲興。父子合宗。溈仰一枝喬出。
0104b11: 法眼宗
0104b12: 七佛偈意。全是修多羅了義語。而儼然獨露臨濟雲
0104b13: 門溈仰等旨。惟曹洞回互。則不待拈提。而自著焉。故
0104b14: 知法眼一家。全是教家極則。一代教之真月也。達
0104b15: 磨傳來。若心不可得。明鏡亦非臺。即心即佛。非心
0104b16: 非佛等語。至於天王。聞馬祖言。識取自心本來是佛。
0104b17: 不屬漸次。不假修持。體自如如。萬德圓滿。言下便悟。
0104b18: 龍潭聞天王言。汝檠茶來。吾為汝接。汝行食來。吾為
0104b19: 汝受。汝和南時。吾便低頭。何處不指示心要。師低頭。
0104b20: 王曰。見則便見。擬思即差。師曰。如何保任。王曰。任性
0104b21: 逍遙。隨緣放曠。但盡凡心。別無聖解。德山曰。窮諸玄
0104b22: 辯。若一毫置於太。竭世樞機。似一滴投於巨壑。此
0104b23: 便是法眼張本也。雪峰於岩頭處。悟得他日若欲
0104b24: 播揚大教。一一從自己已胸襟流出。自然天地。遂
0104c01: 有玄沙。從楞嚴經。發明心地。由是應機敏捷。與修多
0104c02: 羅冥契。沙問地藏曰。三界惟心。汝作麼生會。藏指椅
0104c03: 子曰。和尚喚這個作什麼。沙曰椅子。藏曰。和尚不會
0104c04: 三界惟心。沙曰。我喚這個作竹木。汝喚作甚麼。藏曰。
0104c05: 桂琛亦喚作竹木。沙曰。盡大地一個會佛法底人
0104c06: 不可得。藏自爾加勵。及悟後住地藏。問法眼曰。作麼
0104c07: 生是行事。眼曰不知。曰不知最親切。又論肇論。至
0104c08: 天地與我同根處。藏曰。山河大地。與上座自己已。是同
0104c09: 是別。眼曰別。藏二指。眼曰同。藏又二指。便起去。
0104c10: 藏又問。上座尋常說三界惟心萬法惟識。乃指庭石
0104c11: 曰。且道此石在心內在心外。眼曰心內。藏曰。行人
0104c12: 著甚來由。安片石在心頭。眼窘求住。藏曰。若論佛法。
0104c13: 一切現成。法眼於是大悟。所以道。會得聲色問處。透
0104c14: 聲色也不難。識得凳子來由。周有餘都了。慧超咨
0104c15: 和尚。如何是佛。曰汝是慧超。僧問。如何是曹源一滴
0104c16: 水。云是曹源一滴水。正是山河在我眼裏。自己已只在
0104c17: 目前。鳥啼花落水茫茫。月白風清山楚楚。說甚惟心
0104c18: 惟識。豈關句裏言前。六相義。金絡索。掛來四法界玉。
0104c19: 連環拋出。總是弄猢猻圈子。祭鬼神茶飯。何用將心
0104c20: 湊泊。頭頭釘釘膠粘。不如信手拈來。處處箭鋒相拄。
0104c21: 以致永明博綜於宗鏡。座主彷彿於言詮。此祖宗玅
0104c22: 極而流弊痛挽之。惟望後人之實證也。
0104c23: 曹洞宗
0104c24: 威而音。音而威者。○五位前後事也。五位無位而位
0105a01: 者也。威音已巳前。空劫也。威音至此。今時也。今時無空
0105a02: 劫。則非今。空劫非今時。即非古。今古一○。其為偏乎
0105a03: 正乎。正之偏乎。偏之正乎。偏正兼至乎。正偏兼到乎。
0105a04: 吾不知而知。知而邈然於威音之先矣。故曰。身從無
0105a05: 相中受生。猶如幻出諸形相。幻人心識本來無。罪福
0105a06: 皆空無所住。是也。七佛皆然矣。而世尊降生。一手指
0105a07: 天。一手指地。周行七步。目顧四方曰。天上天下。惟吾
0105a08: 獨尊。至臨末稍頭。伸出雙趺。以示迦葉。一期大事。不
0105a09: 過如此。西天初祖迦葉尊者。因外道問。如何是我我。者曰覓我
0105a10: 者是汝我。外道曰。這個是我我。師我何在者。曰汝問
0105a11: 我覓。二祖阿難偈曰。本來付有法。付了言無法。各各須自
0105a12: 悟。悟了無無法。三祖商那曰。說是心法時。是法非心法。四祖優
0105a13: 波多。五祖名提多迦香眾來求出家。多曰。汝身出家。心出家。答曰。
0105a14: 我來出家。非為身心。曰不為身心。復誰出家。答曰。夫
0105a15: 出家者。無我我故。無我我故即心不生滅。心不生滅
0105a16: 即是常道。諸佛亦常。心無形相。其體亦然。乃度之。
0105a17: 香眾後有偈曰。通達本法心。無法無非法。悟了同未
0105a18: 悟。無心亦無法。六祖彌遮迦。見一人手執酒器。逆而問曰。
0105a19: 師何方來。欲往何所。祖曰。從自心來。欲往無處。曰識
0105a20: 我手中物否。曰觸器而負淨者。曰師識我否。曰我即
0105a21: 不識。識即非我。七祖婆須密。因論義。謂八祖佛陀難提曰。
0105a22: 仁者論即不義。義即不論。若擬論義。終非義論。九祖伏
0105a23: 密多曰。父母非我親。誰是最親者。及謂香子偈曰。
0105a24: 真理本無名。因名顯真理。十祖尊者問十一祖富那夜奢曰。汝
0105b01: 從何來。曰我心非往。曰汝何處住。曰我心非止。祖曰
0105b02: 汝不定耶。曰諸佛亦然。曰汝非諸佛。曰諸佛亦非。十二祖馬
0105b03: 鳴問曰。我欲識佛。何者即是。富那曰。汝欲識佛。不識
0105b04: 者是。馬鳴謂十三祖迦毗摩羅曰。隱顯即本法。明暗元不二。
0105b05: 今付悟了法。非取亦非離。迦毗謂十四祖龍樹曰。非隱非顯
0105b06: 法。說是真實際。悟此隱顯法。非愚亦非智。龍樹於座
0105b07: 上。現自在身。如滿月輪○。一切眾惟聞法音。不祖
0105b08: 相。彼眾中有長者子。名迦那提婆。謂眾曰。識此相否。
0105b09: 眾曰。目所未。安能辯識。提婆曰。此是尊者。現佛性
0105b10: 體相。以示我等。何以知之。以無相三昧。形如滿月。
0105b11: 佛性之義。廓然明。言訖。輪相即滅。復居本位。十五祖迦那
0105b12: 提婆。因外道論義。外曰。我欲得佛。提曰。我灼然得佛。
0105b13: 外曰。汝不合得。提曰。元道我得。汝實不得。外曰。汝既
0105b14: 不得。云何言得。提曰。汝有我故。所以不得。我無我我。
0105b15: 故自當得。十六祖羅羅多答十七祖僧迦難提偈曰。我已巳無我故。
0105b16: 汝須見我我。汝若師我故。知我非我我。難提聞風鈴
0105b17: 鳴。問十八祖伽耶舍多曰。鈴鳴耶。風鳴耶。多曰。非風鈴鳴。我
0105b18: 心鳴耳。祖曰。心復誰乎。曰俱寂靜故。多入十九祖鳩摩羅多
0105b19: 舍。鳩問。是何徒眾。祖曰。是佛弟子。鳩聞佛號。心神竦
0105b20: 然。即時閉戶。祖良久扣其門。鳩云。此舍無人。祖云。答
0105b21: 無者誰。鳩遂開門。鳩摩羅多謂二十祖闍夜多曰。汝雖已巳信
0105b22: 三業。而未明業從惑生。惑從識起。識依不覺。不覺依
0105b23: 心。心本清靜。無生滅。無造作。無報應。無勝負。寂寂然。
0105b24: 靈靈然。汝若入此法門。可與諸佛同矣。一切善惡。有
0105c01: 為無為。皆如幻夢。闍夜多謂二十一祖婆修盤頭弟子曰。我不
0105c02: 求道。亦不顛倒。我不禮佛。亦不輕慢。我不長坐。亦不
0105c03: 懈怠。我不一食。亦不雜食。我不知足。亦不貪欲。心無
0105c04: 所希。名之曰道。此兼之旨也。婆修盤頭偈曰。泡幻
0105c05: 同無礙。如何不了悟。達法在其中。非今亦非古。二十二祖摩挐
0105c06: 羅曰。隨流認得性。無喜亦無憂。二十三祖勒那因。二十四祖師子問。我
0105c07: 欲求道。當何用心。祖曰。汝若有用。即非功德。汝若無
0105c08: 作。即是佛事。師子偈曰。正說知見時。知見俱是心。當
0105c09: 心即知見。知見即於今。二十五祖婆舍斯多付法二十六祖不如密多。偈
0105c10: 曰。聖人說知見。當境無是非。我今悟真性。無道亦無
0105c11: 理。密多謂二十七祖般若多羅曰。真性心地藏。無頭亦無尾。應
0105c12: 緣而化物。方便呼為智。般若多羅付東土初祖偈曰。心地
0105c13: 生諸種。因事復生理。果滿菩提圓。花開世界起。二祖神光
0105c14: 問此土初祖曰。我心未安。乞師安心。祖曰。將心來。吾
0105c15: 與汝安。曰覓心了不可得。曰與汝安心竟。僧燦三祖懺罪
0105c16: 亦同。道信四祖逢一小兒。問子何姓。曰姓即有。不是常姓。
0105c17: 曰汝無姓耶。曰性空故無。度為弘忍五祖。五祖欲付法。神
0105c18: 秀偈曰。身是菩提堤樹。心如明鏡臺。時時勤拂拭。莫使
0105c19: 惹塵埃。慧能六祖曰。菩提本無樹。明鏡亦非臺。本來無一
0105c20: 物。何處惹塵埃。青原參六祖。問曰。當何所務。即不落
0105c21: 階級。祖曰。汝曾作什麼來。曰聖諦亦不為。祖曰。落何
0105c22: 階級。曰聖諦尚不為。何階級之有。石頭希遷。初參青
0105c23: 原。原問。子何方來。曰曹溪。曰將得甚麼來。曰未到曹
0105c24: 溪亦不失。曰若恁麼。用到曹溪作麼。曰若不到曹溪。
0106a01: 爭知不失。遷又曰。曹溪大師還識和尚否。原曰。汝今
0106a02: 識吾否。曰識又爭識得。原曰。眾角雖多。一麟足矣。石
0106a03: 頭著參同契。以明暗回互。懸起曹洞宗旨。有所來矣。
0106a04: 藥山一日。在石上坐次。石頭問。汝在這裏作麼。曰一
0106a05: 物也不為。曰恁麼則閑坐也。曰閑坐即為也。頭曰。汝
0106a06: 道不為。不為個甚麼。曰千聖亦不識。頭以偈讚曰。從
0106a07: 來共住不知名。任運相將祇麼行。自古上賢猶不識。
0106a08: 造次凡流豈可明。頭語曰。言語動用沒交涉。師曰。
0106a09: 非言語動用亦沒交涉。頭曰。我這裏針劄不入。師曰。
0106a10: 我這裏如石上栽花。雲岩曇晟禪師。於藥山悟後。煎
0106a11: 茶次。道吾問。煎與阿誰。師曰。有一人要。曰何不教伊
0106a12: 自煎。師曰。幸有某甲在。上堂曰。有個人家兒子。問著
0106a13: 無有道不得底。洞山出問。他屋裏有多少典籍。師曰。
0106a14: 一字也無。曰爭得恁麼多知。曰日夜不曾眠。洞山於
0106a15: 無眼耳鼻舌身意。不覺捫面。問師。既聞水鳥樹林念
0106a16: 佛。猛省無情說法。邈師真於良久。渠面于水中。跌
0106a17: 倒幻人。拾起縛草。向泠路上熱。於爐炭裏凝水。藏
0106a18: 身無影。只見其聲。全體現前。不逢其面。毒龍蟠處水
0106a19: 偏清。頑石堆頭雲欲起。銀碗盛雪。花與火焰齊輝。
0106a20: 挾後位而攢踴。黑夜烏。舜惹與空都碎。帶共功
0106a21: 而不斷。五子同歸一父。那知祖業之崇。四臣咸戴一
0106a22: 君。豈謂上皇之治。五位分而盡了不了。薪火既滅。世
0106a23: 界方炎。一位圓而無圓之圓。花木摧殘。陽春常滿。見
0106a24: 消行起。行滅道亡。睡中開眼喫茶。飯後洗盂就坐。鐵
0106b01: 脊梁處。矓矓似夢。犀角枕倒來。漠漠無天。市裏
0106b02: 水流花落。事忙中馬去牛來。既分和于君臣。當辨
0106b03: 賤貴于王子。賤分外紹。貴從內紹。未識極頭。進於極
0106b04: 頭。門內人趨向裏頭事。是朝生之臣種歸王。既識極
0106b05: 頭。擔荷極頭。裏頭人不擔屋裏事。是誕生之王種忘
0106b06: 父。忘父者。食父而滅祖。故曰內生。無家者閉宮而令
0106b07: 行。故曰化生。末生未知兩紹。真王不類五兒。貴賤俱
0106b08: 消。淺深不立。石霜九峰舌結。章師悟老技窮。相續大
0106b09: 難。豈容付授。悲末世一悟便了之魔人。故曰人多乾
0106b10: 慧。示將來三漏須盡之法網。當知悟餘濁智。機不離
0106b11: 位。好女不著嫁時衣。見處偏枯。盲兒不放雙拄杖。究
0106b12: 妙失宗。休坐法機。昧終始。要通宗。透此者。不是乾蘿
0106b13: 蔔頭。知此者猶坐水屙漉地。金針雙。鴛鴦交頸分
0106b14: 飛。誰云玄路。金鎖玄路。藤樹合枝並起。豈曰鳥道。直
0106b15: 須事理不涉。電火難追。展手不如吐舌。一老一不老。
0106b16: 半肯半不肯。擊首誰能應尾。所以曹山觸毒。三墮浪
0106b17: 分。溈山水牯牛。水牯牛溈山。奈何不得是國王水草。
0106b18: 非國王水草。隨納非污。撲破盂。不獨五馬不嘶。抑
0106b19: 且一牛不飲。然方丈。不特闍黎不知。抑且侍者不
0106b20: 管。閉眼伸出被底裏指頭。誰云師子看山。踏斷頭
0106b21: 邊鞋鼻。不道死蛇。故曰。莫行心處路。不挂本來衣。何
0106b22: 須正恁麼。切忌未生時。黑漆地履踐。當問景欣衣
0106b23: 裳致治。不知堯舜柰何者。未影而傳寶鏡。才入室
0106b24: 而伏繩床。評唱繁興首帕遍布。此法道之可悲也痛。
0106c01: 為其宗者。務使親到可耳。
0106c02: 總結
0106c03: 得心於自。得法於師。師有人法之分。心有本別之異。
0106c04: 根本智者。自悟徹頭徹尾者是。差別智者。自悟之後。
0106c05: 曲盡師法。以透無量法門者是。良以師必因人。人貴
0106c06: 法玅。分宗列派。毫髮不爽。故傳法之源流。非獨以人
0106c07: 為源流也。所以六祖一華而出二枝。南嶽懷讓青原
0106c08: 行思是也。讓出四葉。自馬祖道一。一出百丈懷海。海
0106c09: 出黃檗希運。運出臨濟義玄。一也。百丈出溈山祐。
0106c10: 祐出仰山慧寂。二也。自馬祖出天王道悟。悟出龍潭
0106c11: 崇信。信出德山宣鑒。鑒出雪峰義存。存出雲門文偃。
0106c12: 三也。雪峰出玄沙師備。備出地藏桂琛。琛出法眼文
0106c13: 益。此馬祖一枝之四葉也。青原一枝出一葉。自石頭
0106c14: 希遷。遷出藥山惟儼。儼出雲曇晟。晟出洞山良价。
0106c15: 价出曹山本寂。此青原一枝之一葉也。大矣哉。威音
0106c16: 王已巳前無物也。威音王已巳後無物也。無物之物。不可
0106c18: 迅電突來過眼時。紅旗閃爍。裂作兩開。而火見處處。
0106c19: 斷橫古路。控成雙結。而中遠遠。馳書不到家。不
0106c20: 知自己已為何物。謾道三界為惟心。滴水答曹源滴水。
0106c21: 慧超原汝是慧超。分明打劫就窠。爭柰巡人犯夜。羅
0106c22: 五家之四面。突臨濟之正宗。所以從威音一點闢開。
0106c23: 至臨濟一囊收納。雲門本出睦州於黃檗。豈外滹沱。
0106c24: 溈仰自續風穴于首山。還歸慧照。曹洞到浮山而率
0107a01: 賓歸王。法眼雖入教而難逃至化。惟此一事實。餘二
0107a02: 則非真。臨濟兒孫既專大任。敢負前宗。一悟便了而
0107a03: 無餘。是增慢者。一槌便就而莫勤。是淺丈夫。當知大
0107a04: 器晚成。切莫半途而廢。師承在宗旨。不在名字。源流
0107a05: 證悟。盡差別焉。可根本坐定。痛快者翻成扈。廉纖
0107a06: 者到底纏綿。纏綿尚有脫時。扈終成異路。殷勤至
0107a07: 再。叮囑萬千。幸勿掃宗旨以藏拙。正當究宗旨而竭
0107a08: 情。情竭細除。人忘法滅。方可為人師表。紹佛先宗。善
0107a09: 自護持。無令斷絕。
0107a10: 傳衣法註
0107a11: 世尊至多子塔前。命摩訶迦葉。分座令坐。以僧伽黎
0107a12: 圍之。遂告曰。吾以正法眼藏。密付于汝。汝當護持。并
0107a13: 阿難。副貳傳化。無令斷絕。而說偈曰。法本法無法。
0107a14: 無法法亦法。今付無法時。法法何曾法。爾時世尊說
0107a15: 此偈已巳。復告迦葉。吾將金縷僧伽黎衣。傳付於汝。轉
0107a16: 授補處。至慈氏佛出世。勿令朽壞。迦葉聞偈。頭面禮
0107a17: 足曰。善哉善哉。我當依。恭順佛故。勒那尊者謂
0107a18: 師子尊者曰。吾師密有懸記。罹難非久。如來正法眼
0107a19: 藏。今當付汝。汝應保護。普潤來際。偈曰。正說知見時。
0107a20: 知見俱是心。當心即知見。知見即於今。祖說偈已巳。以
0107a21: 僧伽黎密付之。至達磨大師。謂可大師曰。內傳法印。
0107a22: 以契證心。外付袈裟。以定宗旨。後代澆薄。疑慮競生。
0107a23: 云我西天之人。言汝此方之子。憑何得法。以何證之。
0107a24: 汝今受此衣法。後難生。但出此衣。并我法偈。用以
0107b01: 表明。其化無閡。至我滅後二百年。衣止不傳。法周沙
0107b02: 界。明道者多。行道者少。說理者多。通理者少。潛符密
0107b03: 證千萬有餘。汝當闡揚。勿輕未悟。一念回機。便同本
0107b04: 得。聽吾偈曰。我本來茲土。傳法救迷。一花開五葉。
0107b05: 結果自然成。後六祖因五祖擊碓。夜入祖室。五祖以
0107b06: 袈裟圍祖。不令人見。以所傳袈裟。用付于汝。善自保
0107b07: 護。無令斷絕。聽我偈曰。有情來下種。因地果還生。無
0107b08: 情既無種。無性亦無生。六祖問曰。法則既受。衣付何
0107b09: 人。祖曰。昔達磨初至。人未之信。故傳衣以明得法。今
0107b10: 信心已巳熟。衣乃爭端。止於汝身。不復傳也。於密註曰。
0107b11: 多子塔前傳法者。懸記此法祖佛兩無斷絕之
0107b12: 時也。世尊與迦葉分座者。示祖佛位同。佛在世即佛
0107b13: 授法于祖。佛滅度即祖授法於佛。指佛以法身為重
0107b14: 也。僧伽黎圍之以授法者。正法以衣相密為心印也。
0107b15: 凡有難及難信處。即衣法同傳也。正法眼藏者。師師
0107b16: 相傳之法眼也。不言涅槃心者。以人人自悟之心。各
0107b17: 各固有。只在正法眼藏印定。以為師法也。阿難副
0107b18: 貳者。言展轉承化而代不乏人也。偈言法本法無法
0107b19: 四句者。指伽黎而授其法相之義也。將金縷僧伽黎
0107b20: 衣傳付于汝轉授補處慈氏佛者。示前以法正授於
0107b21: 祖。茲以法一付於佛。意後佛當親授祖法。而後化行
0107b22: 也。達磨曰內傳法印以契證心外付袈裟以定宗旨
0107b23: 者。正以宗旨在衣上。以印所傳契證之自心也。後
0107b24: 難生但出此衣并示法偈用以表明其化無礙者。
0107c01: 以人但信有自悟之門。更不信師法。有忘悟了心之
0107c02: 玅。故用衣以表明。令人悟之。又悟以盡差別智也。差
0107c03: 別盡而根本之惑始盡矣。至我滅後二百年衣止不
0107c04: 傳法周沙界者。悟心得法者多。悟必盡法而後已巳。
0107c05: 不待一一以衣表示也。明道者多行道者少者。言自
0107c06: 悟者。單明心道。若無法曲盡差別智故。不能行也。說
0107c07: 理者多通理者少者。言說理者。乃不悟心。而但傳法
0107c08: 者也。通理者。自心宗旨兩得證悟者也。此叮嚀得心
0107c09: 必得法而後能行。得法必得心而後實證。二者不可
0107c10: 缺一。故當以法潛符密證也。潛符密證千萬有餘者。
0107c11: 言世尊於多子塔前付囑。無令斷絕。定當心法不斷。
0107c12: 故千萬有餘也。汝當闡揚勿輕未悟一念回機便同
0107c13: 本得者。言人不論根器上下。但不悟耳。若示之一念
0107c14: 回機。便同本得。本得之心。與法符契。即與祖佛不二
0107c15: 也。傳法度迷者。言傳者法。不言有悟可傳人也。五
0107c16: 祖以袈裟圍六祖不令人見而傳法者。正是多子塔
0107c17: 前故事。至六祖後。人皆知信此實相無相之法相也。
0107c18: 皆言表信而用衣。正重信有宗旨耳。嗚呼宗旨其可
0107c19: 不信乎。宗旨而不信。更用佛祖相傳為哉。更用源流
0107c20: 名字為哉。故五宗恐其法滅也。顯言宗旨以付授。付
0107c21: 授之久。因不悟心者。認有法可傳。而學法不參心也。
0107c22: 故後之悟心豪傑。欲抹殺宗旨。單存悟見也。此心法
0107c23: 不同各偏之獘耳。茲直註佛祖相傳之心法。以示心
0107c24: 法同傳之旨。願後人信之。則多子之讖不誣。而千萬
0108a01: 有餘之言始實矣。若必重自悟。而抹殺相傳之法。必
0108a02: 非悟心之士也。何以故。以其見有法故。見有法即與
0108a03: 自心違故。既悟見有法。則所悟之心亦偽故。嗚呼自
0108a04: 心師法。不可動著。動著則入地獄如箭射。
0108a05: 
0108a06: 五宗原終
0108a07: 
0108a08: 
0108a09: 
0108a10: 
0108a11: No. 1279-B
0108a12:  濟宗頌語附
0108a13: 
0108a14: 萬峰法藏著學人上履閱
0108a15: 余自力參於折竹聲中。得個前後際斷。頓見青州衫
0108a16: 意旨。便能棒棒見血。箭箭中的。復參睡中主。了得高
0108a17: 峰枕落。雪古。千古同心。因知道無終窮。力參不
0108a18: 已巳。閉關日夕究其不可究處。所以深入濟上堂奧。旁
0108a19: 及四家。兼之旁出諸禪。得大慧所謂禪備眾體之妙。
0108a20: 其三玄三要。四賓主等。大法小法。都從達磨密授二
0108a21: 祖之七佛偈。西天四七傳心法要。授受至於六祖。而
0108a22: 出南嶽青原。兩家大振。所以有百丈再參馬祖因緣。
0108a23: 盡以從上諸法。做出面目。百丈以三日耳聾。傳之黃
0108a24: 檗。黃檗以三頓棒。傳之臨濟。濟恐宗旨太密。傳久失
0108b01: 真。而變為一橛頭粗惡淺小之禪。單可自了。不能為
0108b02: 人。故與普化克符等。建立宗旨名相。千變萬化。收歸
0108b03: 兩堂一喝。分為賓主。以授三聖大覺。三聖大覺約示
0108b04: 而廣演。互相激揚。以授興化。祖佛之法。至化而曲盡
0108b05: 其妙。不可勝言矣。其時鹿門等。承接響。幾喪宗旨。
0108b06: 幸有守廓。為發明之。斯道賴以不泯。繼之。兜率聞於
0108b07: 清素。覺範得於歸宗。深慮遠傳。各為闡發。臨濟一。
0108b08: 七佛諸偈。具在典章。政所謂文獻若足。吾能徵矣。後
0108b09: 世以高峰中之下。屢遭世亂。其間諸家傳法弟子。
0108b10: 給侍不久。宗旨漸。迄我
0108b11: 明初。幾希殘燼。至於關嶺。而及笑巖。其徒廣通公者。
0108b12: 自因不識正宗。妄以蠡測。乃序笑巖集。遂云。曹溪之
0108b13: 下。厥旁岐縱橫肆出。厥奇名異相。涯岸各封。以羅天
0108b15: 泝流。以復本原。另出名目曰。曹溪正。其說一唱。人
0108b16: 人喜于省力易了。遂使比年已巳來。天下稱善知識者。
0108b17: 競以抹殺宗旨為真悟。致令無賴之徒。無所關制。妄
0108b18: 以鳴狗盜為習。稱王稱。無從勘驗。誠久假而不
0108b19: 歸矣。嗚呼臨濟果為旁岐乎。宗旨果為奇名異相之
0108b20: 縱橫肆出乎。其法果為羅籠天下而設乎。入其法者。
0108b21: 果若密室傳授之偽異乎。曹溪之下。南嶽青原五家
0108b22: 宗旨。果皆旁出。而紛紜妄號正宗者乎。此何異於圭
0108b23: 數南嶽為泛徒者哉。後世豈無明眼者笑斥耶。寧
0108b24: 不聞笑巖上堂舉世尊陞座公案。時有僧出作禮。劈
0108c01: 脊便打云。多口作麼。僧云。某甲一言也未。何為多口。
0108c02: 巖復打云。再犯不容。翌日上堂云。昨舉公案未圓。未
0108c03: 能解得諸人惑。未能與世尊把臂共行。何謂。若是知
0108c04: 音作者。纔恁麼。便不恁麼。然後沒交涉。直教兩頭撒
0108c05: 開。中間放下。自然活卓卓底。隨處作主。如水投水。似
0108c06: 空合空。佛祖不能知。鬼神莫能測。又僧問。如何是奪
0108c07: 人不奪境。巖云。一文錢。一個燒餅。云如何是奪境不
0108c08: 奪人。云喫在肚裏了。時下飽欣欣。云如何是人境兩
0108c09: 俱奪。云你無一文錢。只得甘受餓。云如何是人境俱
0108c10: 不奪。云雲門餅金牛飯。空腹而來飽腹歸。此豈不是
0108c11: 笑巖之濟宗乎。終日聞笑巖語。見笑巖錄。乃立妄論
0108c12: 以誣笑巖。為見外臨濟。不亦過且謬乎。豈不聞愛禮
0108c13: 存羊之論。毋令斷絕之教乎。茲幸　金粟一枝。仍用
0108c14: 黃檗三頓痛棒示人。而三玄賓主。固在也。不肖勉為
0108c15: 承嗣。力唱此宗。為萬世不易之定衡。奈何一唱而和
0108c16: 寡。未能弘暢達。以救臨濟法滅之虞。敬原五宗。而
0108c17: 復以馬祖一的傳公案。細細頌出。手授二三子之
0108c18: 自悟自入者。互相激揚。務使此宗再起。毋令斷絕。以
0108c19: 報佛恩。若曰。達磨西來。本無一字。而復添此叨叨者
0108c20: 耶。將應之曰。七佛偈并諸讖語。子將以為文字乎。乃
0108c21: 俟其開口便掌。以絕夫後世野狐之種云。
0108c22: 舉百丈再參馬祖。侍立次。祖目視繩床角拂子。丈
0108c23: 曰。即此用。離此用。祖曰。汝向後開兩片皮。將何為
0108c24: 人。丈取拂子起。祖曰。即此用。離此用。丈掛拂子
0109a01: 於舊處。祖振威一喝。丈直得三日耳聾。未幾住大
0109a02: 雄山。以所處巖巒峻極。故號百丈。四方學者至。
0109a03: 一日謂眾曰。佛法不是小事。老僧昔被馬大師一
0109a04: 喝。直得三日耳聾。黃檗聞舉不覺吐舌。丈曰。子已巳
0109a05: 後莫承嗣馬祖去麼。檗曰。不然。今日因和尚舉。得
0109a06: 見馬祖大機之用。然且不識馬祖。若嗣馬祖。已巳後
0109a07: 喪我兒孫。丈曰。如是如是。見與師齊。減師半德。見
0109a08: 過於師。方堪傳授。子甚有超師之見。檗便禮拜。又
0109a09: 仰山云。此是顯大機大用。且道。如何是大機之用
0109a10: 　著語云　鞍前電閃。馬後雷轟　又云。行了春
0109a11: 風有夏雨。
0109a12: 頌云。
0109a13: 盡道英雄志可伸。長驅席捲見精神。胡蘆谷斷撩天
0109a14: 火。一馬為龍得幾人。
0109a15: 如何是大機大用　著語云　禹門三汲浪。平地
0109a16: 一聲雷。
0109a17: 頌云。
0109a18: 放去收來任自由。突然翻轉尾和頭。曾經三峽瞿塘
0109a19: 險。跨馨兒也大愁。
0109a20: 既有大機之用。則如何是大用之機　著語云
0109a21: 不因漁父引。爭得見波濤。
0109a22: 頌云。
0109a23: 下袈裟窟裏身。英雄當日逞將軍。蒙山去後南宗
0109a24: 振。避石猶傳萬古勳。
0109b01: 如何是大底道理　著語云　碩果不食。
0109b02: 頌云。
0109b03: 斷水窮山不憚煩。桃花流盡見仙源。自從一落漁人
0109b04: 眼。世上相傳有浪言。
0109b05: 馬祖而下。早有賓主句矣。其源出於再參公案
0109b06: 中。且道如何是百丈再參之賓中主　著語云
0109b07: 　周郎功就。漢有荊州。
0109b08: 頌云。
0109b09: 早施約法次關中。示玦烹翁正雄。子夜楚歌虞帳
0109b10: 冷。千秋無面見江東。
0109b11: 如何是主中賓　著語云　夏至前頭隔夜定。
0109b12: 頌云。
0109b13: 東階先揖致殷勤。北面擎觴禮讓頻。去盡驕淫見真
0109b14: 寔。從來入聖本於仁。
0109b15: 如何是主中主　著語云　雨過旱雷轟。
0109b16: 頌云。
0109b17: 何處聲榔擊破秋。掉翻輕艓擲魚。夜蟾不識湖深
0109b18: 冷。沉到龍窩極底頭。
0109b19: 主中主從那裏得來　著語云　饒人多主顧。
0109b20: 頌云。
0109b21: 頹然閫外付將軍。開國成家豈別人。不是衣拱手
0109b22: 貴。萬何以致來賓。
0109b23: 舉興化在三聖為首座。常曰。我向南方行一遭。
0109b24: 拄杖頭。不曾撥著一個會佛法底人。聖云。具個什
0109c01: 麼眼。便恁麼道。化便喝。聖云。須是你始得　著語
0109c02: 云　冷光微露。毒殺熱謾。
0109c03: 頌云。
0109c04: 全提劫外過春風。纔見花開雨濕叢。縱使青皇未零
0109c05: 亂。已巳看滿地是殘紅。
0109c06: 興化到大覺。覺問。我聞你道向南方行一遭。拄
0109c07: 杖頭不曾撥著一個會佛法底人。你憑個什麼道
0109c08: 理與麼道。化便喝。覺便打。化又喝。覺又打。明日相
0109c09: 逢。覺云。我昨日疑你遮兩喝。化又喝。覺又打。化再
0109c10: 喝。覺亦打　著語云　何勞再勘。
0109c11: 頌云。
0109c12: 一回雨過一回香。轉見花深夏日長。燕子尚疑春富
0109c13: 貴。喃喃猶自語高梁。
0109c14: 化云。某甲於三聖師兄處。學得個賓主句。總被師
0109c15: 兄折倒了也。願與某甲個安樂法門。覺曰。遮瞎漢。
0109c16: 來遮裏納敗闕。脫下衲衣。痛與一頓　著語云
0109c17: 　若不脫下。爭得見骨　化於言下。荐得臨濟先師
0109c18: 於黃檗處喫捧底道理。且道。如何是三度痛棒底
0109c19: 道理　著語云　彩雲歸盡月當空。
0109c20: 頌云。
0109c21: 洗盡胭脂素體香。多知嫂囑細姑娘。翻思父母當年
0109c22: 事。恩大難酬只自傷。
0109c23: 舉守廓侍者到華嚴。值嚴上堂曰。大眾。今日若是
0109c24: 臨濟德山高亭大愚鳥窠船子兒孫。不用如何若
0110a01: 何。便請單刀直入。華嚴與汝證據。廓出禮拜。起便
0110a02: 喝。嚴亦喝。廓又喝。嚴亦喝。廓禮拜起曰。大眾看遮
0110a03: 老漢一場敗闕。又喝一喝。拍手歸眾。且道。華嚴敗
0110a04: 闕。在甚麼處　著語云　既無推讓之德。那復見
0110a05: 義不為。
0110a06: 頌云。
0110a07: 東和北拒應高。前失吞吳後棟撓。八陣至今騰怨
0110a08: 氣。數堆頑石怒江濤。
0110a09: 守廓到鹿門。見楚和尚。與僧話次。門問楚曰。你終
0110a10: 日披披搭搭作麼。楚曰。和尚見某甲披披搭搭那。
0110a11: 門便喝。楚亦喝。各休去。廓曰。你看遮兩個瞎漢。隨
0110a12: 後便喝　著語云　向遮裏入　門歸方丈。請廓
0110a13: 問云。老僧適來。與楚闍梨。賓主相見。甚處敗闕。廓
0110a14: 曰。轉見病深。門曰。老僧自興化來。便會也。廓曰。和
0110a15: 尚到興化時。某甲為侍者。記得與麼時語。門云。請
0110a16: 舉看。廓遂舉。興化問和尚。甚處來。尚云。五臺來。化
0110a17: 云。還見文殊麼。尚便喝。化云。我問你還見文殊麼。
0110a18: 又惡發作麼。尚又喝。化不語　著語云　從三聖
0110a19: 處學得來　和尚作禮。至明日教某甲喚和尚。和
0110a20: 尚早去也。化上堂云。你看遮個僧擔條斷貫索。向
0110a21: 南方去也。已巳後也道。見興化來　著語云　人去
0110a22: 歌援瑟　廓云。今日公案。恰似與麼時底。門云。興
0110a23: 化當時。為甚無語　著語云　好個疑團　廓曰。
0110a24: 見和知尚不會賓主句。所以不語　著語云　拖
0110b01: 長裙作老婆　及欲喚和尚持論。和尚已巳去也。門
0110b02: 特煎茶。告眾曰。參學龍象。直須子細云云。且道如
0110b03: 何是斷貫索　著語云　只嫌自己麻繩短。莫怨
0110b04: 他家井底深。
0110b05: 頌云。
0110b06: 逢師兩喝硬如雷。誰料殷勤為汝悲。縱使再三千百
0110b07: 喝。一條斷索繫頭回。
0110b08: 如何是會賓主處　著語云　何不轉身看。
0110b09: 頌云。
0110b10: 輕輕撥著萬斤鎚。腦後潛過夢裏雷。三聖家風千古
0110b11: 秘。幾人真到玉山頹。
0110b12: 舉臨濟兒孫。從五祖與佛鑑。鑑與玅喜。代俱以
0110b13: 溈山安。有句無句。如藤倚樹。樹倒藤枯。句歸何處。
0110b14: 溈山呵呵大笑歸方丈公案。為最後事。圓悟曰。相
0110b15: 隨來也。且道。如何是相隨來也的道理　著語云
0110b16: 　倒翻觔斗抱球兒。
0110b17: 頌云。
0110b18: 踏轉雙輪駕白牛。四衢風氣肅三秋。笑歸方丈還錢
0110b19: 去。明月團團嶺上頭。
0110b20: 又為道吾。捺倒爛泥裏。有判者云。也只是驛裏。
0110b21: 撮馬糞漢。且道。如何是馬糞　著語云　青蠅不
0110b22: 附驥尾。
0110b23: 頌云。
0110b24: 夜追鞭影過橋東。踏著深春柳下風。欲理羈韁向人
0110c01: 道。亂絲空把月明中。
0110c02: 舉圓悟問大慧云。踞虎頭收虎尾。第一句下明宗
0110c03: 旨。如何第一句。慧云。此是第二句。且道。如何是虎
0110c04: 頭虎尾。如何是踞收。如何是第一句下明宗旨
0110c05: 著語云　藏六斷蛇。
0110c06: 頌云。
0110c07: 樹頭樹底覓殘紅。一片西飛一片東。自是桃花貪結
0110c08: 子。錯教人恨五更風。
0110c09: 舉五祖演云。牛過櫺。頭角四蹄都過了。只有尾
0110c10: 巴過不得。如何是四蹄。如何是尾巴。如何是過不
0110c11: 得　著語云　好肉瘡痛不徹。
0110c12: 頌云。
0110c13: 十指為拳劈面槌。西風颯颯起春雷。霜前雪後分明
0110c14: 事。誰道一陽冬至回。
0110c15: 
0110c16: 濟宗頌語終
0110c17: 
0110c18: 
0110c19: 
0110c20: 萬學人嚴拱。法名上履。捐貲刻五宗原。暨濟宗頌
0110c21: 語全卷。伏願了知宗旨。證入真乘。更願得見得聞同
0110c22: 參同薦者。　
0110c23: 大明崇禎龍飛元年歲次戊辰四月佛誕日識
