0043b01: 高峰龍泉院因師集賢語錄卷之十二
0043b02: 
0043b03: 追薦陳意門讚靈通用
0043b04: 總薦亡
0043b05: 百年光景全在剎那。四大幻身豈能長久。自离塵世
0043b06: 香魂杳杳未知方。既返泉關逝魄茫茫何所往。音容
0043b07: 莫睹。骨肉徒傷。欲伸薦披之功。須假慈悲之力。
0043b08: 又
0043b09: 夫子聖人猶見兩楹夢奠。達磨大士尚聞隻履西歸。
0043b10: 法身未免有去來。幻質豈能無生死。冥途既往。逝魄
0043b11: 何歸。須憑薦拔之功。直指超昇之路。已下任敘所作佛事
0043b12: 又
0043b13: 百年夢幻嗟塵世之循環。諸佛慈悲揭真乘而濟度。
0043b14: 伏念亡某人奉身儉約致業勤勞。接物待人本謙和
0043b15: 而罔間。事尊撫幻盡孝義以無虧。方期壽岳之崇。俄
0043b16: 嘆驚波之逝。上遺華髮缺溫清於萱堂。下棄諸孤極
0043b17: 攀號於苫室。欲嚴昭薦。庸假薰修。同前
0043b18: 又
0043b19: 地水火風真箇夢中說夢。生老病死誰知身外有身。
0043b20: 欲求彼岸超生。須向箇中著力。恭惟某人之靈。天資
0043b21: 長厚。地胄光華。其起家也則有貫朽粟腐之名。其處
0043b22: 鄉也則有親仁善之美。福在其身則壽考康寧之
0043b23: 是享。慶流于後則德行道義之俱全。膺鶚薦而五舉
0043b24: 不。指龍門而一躍在即。方謂椿齡益固。豈期薤露
0043c01: 遽晞。百千萬事總成空。八十二年渾是夢。三釜之養
0043c02: 弗及。九泉之恨徒增。莫駐輪。俯臨首七。
0043c03: 薦祖父母
0043c04: 先祖是皇素積門閭之德。孝孫有慶敢忘骨肉之恩。
0043c05: 適際忌辰。仰皈皇覺。伏念某人理家勤儉教子詩書。
0043c06: 兄弟無間言。朋友責善道。自得田園之樂。共推里閈
0043c07: 之仁。生前既有興家業之功。歿後當懷謹終追遠
0043c08: 之念。追遠忌辰
0043c09: 薦父
0043c10: 陟岵興嗟爰起勞思之志。蓼莪託詠難伸哀告之誠。
0043c11: 雖殫孝子之心。莫報昊天之德。伏念父某生成德重
0043c12: 教養恩深。本期盡養於百年。豈謂俄終於一疾。
0043c13: 父五七
0043c14: 劬勞有賴足知生我之恩。酬報未由遽起何怙之歎。
0043c15: 唯佛子能伸子道。假聖慈少薦父慈。望赦罪之恩。
0043c16: 直指往生之路。痛念某人向居塵世纔登六十二年。
0043c17: 今返泉臺經三十五日。
0043c18: 又
0043c19: 青春向晚痛嚴君歸壽之辰。朱夏俄臨當孝子酬恩
0043c20: 之日。欲薦靈魂度脫。須憑我佛慈悲。敬念某人居人
0043c21: 世七十八年。拋幻塵三十五日。欲報生成之德。用憑
0043c22: 薦悼之功。
0043c23: 父小祥
0043c24: 無父何怙每懷陟岵之悲。有佛可依發濟人之願。
0044a01: 重念某人存心平等處己已溫良。既為十善之人。宜享
0044a02: 百年之壽。豈期一疾遽返九泉。靈魂渺渺以何歸。去
0044a03: 路茫茫而不返。欲指小祥雲路。須憑大覺風規。
0044a04: 薦母
0044a05: 泣血三年痛念子羔之志。不飲七日重傷曾參之心。
0044a06: 動王脩輟杜之誠。起隱之感之歎。雖古今之事或
0044a07: 異。而子母之情不殊。痛念某人處閻浮世現女人身。
0044a08: 內克盡於姆儀。外允諧於族屬。恩深鞠育。德備劬勞。
0044a09: 本期椿筭綿綿不忘戲綵。豈謂萱堂寂寂遽起傷心。
0044a10: 母百日
0044a11: 萱堂月冷空餘刻木遺蹤。蘭砌雲愁遽起感鄰別恨。
0044a12: 痛念十旬弗返。庸資九品追修。伏念母氏善心有素
0044a13: 懿行無虧。檢躬溫淑而茂著閨儀。應物周旋而曲全
0044a14: 婦道。一男終老。二女得賢。孺封方羨於榮觀。親眷俄
0044a15: 聞於永別。曩日之斷機莫睹。今朝之戲綵無由。不憑
0044a16: 淨土以超生。曷使亡魂之度脫。
0044a17: 母小祥
0044a18: 母以劬勞生我遽興不見之思。佛能方便救人敬啟
0044a19: 少酬之意。伏念某人懿行雍容善心純熟。傳嗣幸生
0044a20: 四子。享齡宜盡百年。豈謂五旬之餘。遽有千秋之別。
0044a21: 忽痛周星之隔。悲傷泣淚雨之零。無階酬鞠育之
0044a22: 恩。有佛示往生之路。
0044a23: 公百日婆六七
0044a24: 痛念先公歷十旬而弗返。翻思祖妣俄六七以偕臨。
0044b01: 欲薦魂。宜修九品。首答變成主。兼資平等王。望開
0044b02: 方便之門。各指超昇之路。
0044b03: 女薦母夫薦妻
0044b04: 女薦其母徒勞刻木之悲。夫拔其妻空憶鼓盆之恨。
0044b05: 欲使魂俱度脫。須桑三寶為加持。孝女某痛念亡
0044b06: 妣某氏。夫某伏為亡室某氏。一則義重於生身。一則
0044b07: 恩深於結髮。本是有家親之喜。豈期同生死之塗。
0044b08: 薦子六七母四七
0044b09: 曰母曰子相繼歸終。誦佛誦經用憑救拔。爰傾眾志
0044b10: 敬薦魂。闡智者之科儀。禮觀音之寶懺。普答三千
0044b11: 大千之聖眾。兼酬四七六七之冥王。
0044b12: 三孫薦祖母叔母
0044b13: 祖母叔母相先後以歸終。長孫次孫同哀號而薦拔。
0044b14: 某等敬念祖母某氏叔母某氏。向值一陰之月。方踰
0044b15: 兩日之期。豈知二位懿魂。共返九泉幽壤。
0044b16: 薦母并妻室首七
0044b17: 雲慘萱堂莫遂承顏之志。風悲蘭室遽傷結髮之情。
0044b18: 然老少雖曰殊塗。而生滅同歸一路。敬念亡妣某氏
0044b19: 享世壽七十五載。亡室某氏受天數三十二春。未離
0044b20: 兩日之間。同有千秋之別。大千不返。首七俱臨。追修
0044b21: 二位之懿魂。須仗三乘之聖教。
0044b22: 薦夫
0044b23: 共伯之妻人欽自誓之志。萃周之婦世聞善哭之聲。
0044b24: 魂飛湘浦之煙波。夢斷楚臺之雲雨。伏念亡夫齊家
0044c01: 雍穆處己溫良。將期成君子偕老之歡。豈意發天民
0044c02: 無告之歎。雖仰天而何補。徒望石以興悲。欲酬結髮
0044c03: 之恩。庸仗燃燈之果。
0044c04: 又
0044c05: 交歡二姓。本期奉箕之勤。俄別千秋。難使效蘋蘩
0044c06: 之託。切念亡夫某人。公平處己忠厚待人。內睦宗親
0044c07: 外諧鄉黨。滿謂百年之偕老。豈期中道以分飛。
0044c08: 薦妻
0044c09: 蘭臺人寂徒興舞鏡之悲。鳳閣香鎖爰有鼓盆之歎。
0044c10: 伏念亡室某人。夙勤婦道素秘閨儀。本期偕老百年。
0044c11: 豈謂遽終一疾。齊眉莫及。結髮徒傷。雲歸仙暮煙
0044c12: 寒。花落泉臺春晝永。欲超懿魄。須仗妙緣。梵曲高揚
0044c13: 韻續斷絃之奏。爐煙消散香和愁霧之飛。
0044c14: 又
0044c15: 百年偕老將期結髮之親。四大俄空遽起鼓盆之歎。
0044c16: 切念亡室素全婦道曲盡閨儀。孝義兩全。宗親俱睦。
0044c17: 兄弟
0044c18: 原上鶺鴒務篤急難之義。雲間鴻鴈忽垂次敘之傷。
0044c19: 敬念某亡兄亡弟道共人倫序連天屬。將諧同氣俄有歸
0044c20: 真。竹林遊地起傷悲。棠棣陰中空感嘆。
0044c21: 薦男
0044c22: 蘭凋玉砌沉沉之愁霧迷空。鳳入丹霄寂寂之悲風
0044c23: 匝地。伏念亡男某人。克家令子。幹蠱良材。本期興忠
0044c24: 孝之門。全望繼箕裘之業。豈知一疾。永訣千秋。
0045a01: 長子溺死
0045a02: 情傷主器豈期失楫於中流。佛願度人庸指乘槎之
0045a03: 仙路。伏念亡子力學龍門而未透。親看蛟水以俄經。
0045a04: 一夜更闌才效渡湘之年少。千秋恨別成捉月之
0045a05: 謫仙。鳴灘響處助哀聲。急浪濺時添暗淚。
0045a06: 薦女
0045a07: 謝庭蘭殞到底俱空。楚峽雲收未知何在。伏念亡女
0045a08: 善心純熟懿行雍容。豈期一疾之來。遽有百年之別。
0045a09: 憑佛果。少贊仙遊。
0045a10: 伯叔
0045a11: 哀心有感痛傷天屬之親。誠意無依庸仗佛乘之力。
0045a12: 伏念亡伯亡叔善鍾累世慶出一門。為先公胄子之賢伯稱
0045a13: 胄子叔稱季子。乃我父連枝之愛。將謂享長年之筭。豈期終
0045a14: 百歲之天。
0045a15: 姊妹
0045a16: 天倫共稟莫非同歲連枝。世事歸空難免出生入死。
0045a17: 伏念亡姊亡妹所育雖同於父母。于歸各配於室家。棣華
0045a18: 將謂於聯芳。鴈序遽傷於痛別。
0045a19: 丈人
0045a20: 雲愁慘慘空傷太岳之頹。雨泣漣漣濫發東床之歎。
0045a21: 雖曰冰清而玉潤。難逃死去以生來。伏念丈人某。德
0045a22: 稟寬洪。恩均內外。私喜一門之幸。得伸半子之親。豈
0045a23: 期四大之空。遽有千秋之別。
0045a24: 丈母
0045b01: 雲愁半夜痛傷岳母之俄傾。雨泣新秋忍對門之
0045b02: 發歎。千秋遽別。半子何依。欲懿魄之超昇。仗善因而
0045b03: 薦拔。敬念丈母某人。生男克孝譽已巳振於北堂。育女
0045b04: 有家愛特崇於東坦。將謂享百年之壽。豈期為一疾
0045b05: 之終。曉山黯黯散愁雲。夜壑茫茫奔逝水。
0045b06: 女婿
0045b07: 愁結門遽爾東床之逝。淚零衣袖痛傷半子之亡。
0045b08: 不資物外之善緣。莫薦門中之貴客。伏念亡婿某人。
0045b09: 賢鍾盛世。族出名家。內諧父母之歡。外擅里閭之譽。
0045b10: 滿謂篤親之義。常修致敬之儀。豈期天不福謙。遽使
0045b11: 身先歸土。
0045b12: 又
0045b13: 門有託望諧中之緣。風火無憑遽失化龍之望。
0045b14: 欲伸薦拔。庸仗慈悲。
0045b15: 薦商死
0045b16: 往而不返。仲尼傷逝水之嗟。去而不歸。莊叟起失家
0045b17: 之嘆。死生惟命之極。行止非人所能伏。念某人孤矢
0045b18: 銘心有四方之志。駒騮命駕能馳千里之念。每運
0045b19: 舟車阜通貨賄。遠取征商之利。將求潤屋之資。豈期
0045b20: 善願未圓。那覺天年不永。征魂杳杳九泉冥路去何
0045b21: 長。逝魄茫茫萬里思親歸不得。修淨土。資薦去程。
0045b22: 僧薦本師開華嚴經
0045b23: 釋迦文佛何妨示寂雙林。達磨大師不免西歸嶺。
0045b24: 雖法身本無生滅。然乳恩敢後酬償。欲增般若之妙
0045c01: 光。必假華嚴之大教。恭惟圓寂本師大德。堂堂儀表
0045c02: 寂然彌勒下生來。了了禪機儼若玄沙不出嶺。龍山
0045c03: 尊宿。水宗師。戒行共霜月爭明。梵音與風雷齊震。
0045c04: 忽朝猛省。拂袖便行。衣傳已巳付嶺頭人。背痛翻為塵
0045c05: 外侶。今當三十有五日曷報師資。用開一百二十函
0045c06: 少陪雲路。
0045c07: 薦亡伏願門
0045c08: 通用
0045c09: 塵勞蠲淨廓爾而雲散天清。業障頓除豁然而冰消
0045c10: 雪釋。識心達本。息意忘緣。於去來中悟無去來。於生
0045c11: 滅中悟無生滅。絕離幻妄。正趍真空。破三毒而證三
0045c12: 藐三菩提。六賊而修六度六神用。了知生滅法。方
0045c13: 明無我人。不出菩薩林。常居華藏海。
0045c14: 又
0045c15: 數行仙樂迎歸紫府之間。三色祥雲引出塵寰之外。
0045c16: 拋離五障。脫六塵。當生慈氏之宮。早入龍華之會。
0045c17: 又
0045c18: 黃金殿內常瞻紫磨之身。紅藕花心時聽苦空之偈。
0045c19: 又
0045c20: 四生海上卸愚癡帆。三覺岸頭斷沉迷綱。出娑婆之
0045c21: 世界。生兜率之天宮。時時面奉玉毫。日日耳聞妙法。
0045c22: 曉了即心即佛。頓明非想非空。得般若波羅蜜多。成
0045c23: 無上正遍知覺。
0045c24: 又
0046a01: 無邊煩惱海徹底乾枯。無量智慧花廓然開發。
0046a02: 又
0046a03: 上七重之網。下乘千葉之蓮。飄飄生史之天。濟
0046a04: 濟步摩尼之殿。面瞻金相。耳聽法音。
0046a05: 又
0046a06: 瑤池萬仞。金風動而蓮上生花。寶閣千層。珠簾卷而
0046a07: 雲中見佛。
0046a08: 又
0046a09: 寶坊寶乘寶馬以優游。香國香城躡香雲而快樂。
0046a10: 又
0046a11: 寶網玲瓏之下。天花縹緲之中。禮十號慈尊。悟一乘
0046a12: 妙理。
0046a13: 又
0046a14: 須菩提彈指之處認取千聖之門。大迦葉破顏之時
0046a15: 頓悟一真之理。
0046a16: 又
0046a17: 普光堂上回凡心而作佛心。菩提殿中轉肉眼而為
0046a18: 慧眼。步步紅蓮開足下。翩翩青起空中。拋三漏之
0046a19: 塵勞。生十嚴之淨地。入寶冠裏。坐師子床。一聞大悟
0046a20: 之因緣。便證無為之至理。
0046a21: 又
0046a22: 真明明之。法眼登須彌頂而爍破四天。悟了了之。真
0046a23: 心向微塵裏而坐觀三界。
0046a24: 又
0046b01: 真心自在。法性逍遙。不入三乘。便登正覺。悟無所悟
0046b02: 之法。證無所證之門。生生披如來忍辱之衣。世世處
0046b03: 諸佛慈悲之寶。
0046b04: 又
0046b05: 障雲散而菩提月現。業海枯而功德山高。不入邪宗。
0046b06: 常生正念。
0046b07: 又
0046b08: 七寶池中盡滌業障報障煩惱障。九蓮臺上常聞妙
0046b09: 音梵音海潮音。
0046b10: 又
0046b11: 摧煩惱之山。裂愛慾之網。心疑頓釋若解百疊之花
0046b12: 巾。罪垢潛消如散八風之沙聚。
0046b13: 婦人
0046b14: 十惡五逆悉冰消。三毒七情俱雪懺。五漏化為無漏。
0046b15: 六根變作善根。仗一乘薦悼之功。指九品往生之路。
0046b17: 東海觀音親授記。南方龍女願同參。速出迷途。早登
0046b18: 覺苑。
0046b19: 又
0046b20: 業凋零。罪花殞謝。便登海岸禮觀音菩薩之容。長
0046b21: 向雪山侍摩耶夫人之側。
0046b22: 雙魂
0046b23: 毗盧華藏不妨步步相隨。淨土蓮臺如信人人有分。
0046b24: 寧拘曰老曰少。從教同同名。鸞車對對返璇穹。鳳
0046c01: 輦雙雙歸寶洞。合簪並進共乘般若之舟。手同行
0046c02: 齊到波羅彼岸。
0046c03: 又
0046c04: 俱乘有作之因。各指往生之路。紅蓮臺上不妨步步
0046c05: 相隨。碧玉前管取頭頭尋。九品齊登上品。三乘
0046c06: 共證上乘。翻身接引上天堂。手逍遙歸佛國。
0046c07: 又
0046c08: 厖眉慈母早隨佛母返天宮。鴛帳嬌娥好共妲娥歸
0046c09: 月殿。兩片綵雲輕襯足。一雙寶網為嚴身。生前既結
0046c10: 於家親。歿後齊登於佛國。
0046c11: 溺死
0046c12: 不憑聖澤。難脫迷津。霈為終七之恩波。洗去大千之
0046c13: 罪垢。鵬海化為福海。龍宮變作天宮。雲漢逍遙免萬
0046c14: 劫沉淪之苦。星橋快樂無三途出沒之憂。願假慈舟。
0046c15: 早登彼岸。
0046c16: 又
0046c17: 愛河浪闊期彼岸以高登。苦海波深假慈舟而普渡。
0046c18: 又
0046c19: 不滯中流即登彼岸。禮水藏慈悲之相。聞海潮微妙
0046c20: 之音。
0046c21: 又
0046c22: 滌除玄。涵泳聖涯。指佛波羅門。离世浮沉海。騎李
0046c23: 白鯨鯤之背。訪張騫牛斗之星。兩腋清風笑傲三山
0046c24: 之蓬。一溪流水優游千古之桃源。度達有阿羅聖
0047a01: 僧。引接得水藏菩薩。
0047a02: 薦僧
0047a03: 身期成於正道步步躡於遙天。心冀了於妄源去去
0047a04: 乘於翠輦。入四禪地。具一性空。趺猊座高廣之間。
0047a05: 龍樹芳菲之相。一明圓覺。頓悟真常。
0047a06: 
0047a07: 高峰龍泉院因師集賢語錄卷之十二
