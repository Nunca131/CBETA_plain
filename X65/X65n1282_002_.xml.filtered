0266a04: 三山來禪師五家宗旨纂要卷中
0266a05: 
0266a06: 普陀嗣法門人　性統　編
0266a07: 曹洞宗
0266a08: 洞山悟本良价禪師。會稽俞氏子。幼歲從師念般若
0266a09: 心經。至無眼耳鼻舌身意處。忽以手捫面。問師曰。某
0266a10: 甲有眼耳鼻舌。何故言無。師驚異曰。吾非汝師。指往
0266a11: 五洩山禮勝默禪師披剃。二十一。詣嵩山受具足戒。
0266a12: 遊方。首謁南泉。值馬祖諱辰修齋。泉問眾云。來日設
0266a13: 齋。未審馬祖還來否。眾無對。山出對曰。待有伴即來。
0266a14: 泉云。此子雖是後生。甚堪雕琢。山云。和尚莫壓良為
0266a15: 賤。次參溈山。屢蒙賞鑑。後參雲巖晟禪師。因問。無情
0266a16: 說法。甚麼人得聞。巖云。無情得聞。山云。和尚還聞麼。
0266a17: 巖云。我若聞。汝即不聞吾說法也。山云。某甲為甚麼
0266a18: 不聞。巖遂豎起拂子云。還聞麼。山云。不聞。巖云。我說
0266a19: 法汝尚不聞。況無情說法乎。山云。無情說法。該何教
0266a20: 典。巖云。豈不聞彌陀經云。水鳥樹林皆悉念佛念法。
0266a21: 山於此有省。乃呈偈曰。也大奇。也大奇。無情說法不
0266a22: 思議。若將耳聽終難會。眼底聞聲始得知。巖深肯之。
0266a23: 山一日辭行。問巖曰。和尚百年後。若有人問。還邈得
0266a24: 師真否。如何祗對。巖良久云。只者是。山沉吟。巖云。价
0266b01: 闍黎。若欲承當此事。切須仔細。山猶涉疑。及行。後因
0266b02: 過水影。方始悟徹。乃作偈曰。切忌從他覓。迢迢與
0266b03: 我。我今獨自往。處處得逢渠。渠今正是我。我今不
0266b04: 是渠。應須恁麼會。方始契如如。於唐大中末。屆屇新豐
0266b05: 山接引學徒。厥後盛化豫章。住筠州洞山。權開五位。
0266b06: 善接三根。大闡一音。廣弘萬品。橫抽寶劍。剪諸見之
0266b07: 稠林。妙弘通。截萬端之穿鑿。晚得曹山本寂深明
0266b08: 的旨。妙唱嘉猷。道合君臣。正偏回互。由是洞上宗風
0266b09: 播於天下。諸方宗匠咸推尊之。洞山之宗。因曹山
0266b10: 而顯。故名曹洞宗。立此一宗。自洞山為之始也。
0266b11: 曹山章禪師。諱本寂。咸通初。訪洞山悟本。洞山問。
0266b12: 闍黎名甚麼。章對云。本寂。山云。向上更道。章云。不道。
0266b13: 山云。為甚麼不道。章云。不名本寂。山深器之。密印所
0266b14: 證。遂乃依栖十有餘年。洞以類己已。堪任大事。寂將辭
0266b15: 去。洞云。三更來。當授汝曲折。果中夜至方丈。洞授以
0266b16: 先雲巖寶鏡三昧．五位顯訣．三種滲漏畢。再拜趨出。
0266b17: 曹洞家風。君臣道合。正偏相資。鳥道玄途。金針玉線。
0266b18: 內外回互。理事混融。不立一法。空劫以前自己已為宗。
0266b19: 良久處明之。
0266b20: 洞宗偏正五位
0266b21: 正中偏　正位即空界。本來無物。偏位即色界。有萬
0266b22: 象形。正中偏者。為學人不知轉動。滯在劫外。則孤
0266b23: 理而缺事。故立正中偏。背理就事。從體起用。無語
0266b24: 中有語也。
0266c01: 如何是正中偏。
0266c02: 三山來云。夜半星河斗柄懸。頌曰。正中偏。沉沉
0266c03: 古殿鎖蒼。漏聲欲盡更初罷。澹澹蟾光映碧天。
0266c04: 偏中正　偏中正者。為學人著於物象。滯在今時。則
0266c05: 孤事而缺理。故立偏中正。舍事入理。攝用歸體。有
0266c06: 語中無語也。
0266c07: 如何是偏中正。
0266c08: 三山來云。天曉不見行人徑。頌曰。偏中正。滿天
0266c09: 星斗雲攢鏡。隨他萬象自森羅。無窮光中含混沌。
0266c10: 正中來　正中來者。乃是不居尊貴位中。無化而無
0266c11: 所不化。凡有言句。皆從無中唱出。不借而借。迴途
0266c12: 轉位。戴角披毛。向異類中來。處處無間。雖居今時
0266c13: 而不落今時。此轉身一路也。
0266c14: 如何是正中來。
0266c15: 三山來云。紅塵堆裏百花開。頌曰。正中來。木人
0266c16: 踏破古蒼苔。縱橫不礙平原。朵朵蓮花信步開。
0266c17: 兼中至　兼中至者。兼前偏正兩位。盡在機前。拈出
0266c18: 往來鎖。血脈連環。卷舒自在。妙用隨機。更不疑
0266c19: 滯。如人歸家。未到而至別業。乃在途中。為人邊事。
0266c20: 明暗雙放。作家弄險處也。
0266c21: 如何是兼中至。
0266c22: 三山來云。柳綠桃紅增佳致。頌曰。兼中至。妙用
0266c23: 無方全理事。玉敲金韻冷然。希音透徹雲天際。
0266c24: 兼中到　兼中到者。兼前四位。挾妙而歸正位。亦任
0267a01: 冥應眾緣。依然不墮諸有。動靜施為。平常自在。全
0267a02: 體該收。更無遺漏。功勛不犯。明暗雙收是也。
0267a03: 如何是兼中到。
0267a04: 三山來云。兩頭截斷通玄妙。頌曰。兼中到。及盡
0267a05: 有無還大道。撒手迴途不露。歸家拍掌呵呵笑
0267a06: 三山來總頌云。五位正偏絕妙奇。旁通回互露先
0267a07: 機。當頭不犯寰中禁。內外和融總不知。
0267a08: 洞宗君臣五位
0267a09: 君　君者。正位也。常住真空。了無一物。凝然獨立。至
0267a10: 貴至尊。故名君。
0267a11: 如何是君。
0267a12: 三山來云。鳳閣龍樓儼至尊。頌曰。獨鎮寰區凜
0267a13: 聖顏。九重端拱化無偏。至尊自是亡倫匹。落落深
0267a14: 階露日鮮。
0267a15: 臣　臣者。偏位也。即是色界之中種種萬象。物物無
0267a16: 偏。贊化裁成。少伊不得。故名臣。
0267a17: 如何是臣。
0267a18: 三山來云。文經武緯妙裁成。頌曰。公卿白屋異
0267a19: 常流。豪氣三千射斗牛。不為功名矜釋褐。了知才
0267a20: 幹駕千秋。
0267a21: 臣向君　臣向君者。偏中正也。舍事入理。更無真理
0267a22: 之異也。
0267a23: 如何是臣向君。
0267a24: 三山來云。一片葵心擁聖明。頌曰。瀝膽披肝事
0267b01: 莫窮。夢魂常自誓孤忠。勛華豈獨誇鴻烈。為羨傾
0267b02: 誠到九重。
0267b03: 君視臣　君視臣者。正中偏也。背理就事。不立事相
0267b04: 之名也。
0267b05: 如何是君視臣。
0267b06: 三山來云。出獵曾經渭水。頌曰。相卜何因到
0267b07: 傅巖。龍車御處野雲開。鹽梅為借調手。不負從
0267b08: 前夢一回。
0267b09: 君臣道合　君臣道合者。即正偏兼帶之語也。理事
0267b10: 混融。內外和合。非染非淨。非正非偏。故曰玄大
0267b11: 道。無住真宗。從上先德推此一位最為玄妙。故名
0267b12: 君臣道合。
0267b13: 如何是君臣道合。
0267b14: 三山來云。風雲聚會處。千古頌明良。頌曰。盛治
0267b15: 鴻猷壯帝畿。泰交此日慶都俞。欲知一德咸孚處。
0267b16: 妙用無方絕顯微。
0267b17: 三山來總頌云。霧鎖巖廊瑞色開。堂簾喜起共徘
0267b18: 徊。千秋大業歸無住。漫把勛名仔細裁。
0267b19: 洞宗功勛五位
0267b20: 向　向時作麼生。分明有箇見處。時時趨向此事。雖
0267b21: 終日喫飯。不曾著一粒米。終日穿衣。不曾挂著
0267b22: 一縷絲。直須如此用心。方有趨向分。又云君向臣。
0267b23: 父親子。亦正中偏也。
0267b24: 如何是向。
0267c01: 三山來云。凝眸長不瞬。怎肯抱頭眠。頌曰。著眼
0267c02: 凝睛未是親。中懷繾綣自殷勤。回頭不謂雲杳。
0267c03: 肯負依依一片心。
0267c04: 奉　奉時作麼生。既知有此事。十二時中不與他違
0267c05: 背。心心無間。念念無差。所以道。知有底人。始解奉
0267c06: 重。又云臣奉於君。子順於父。亦偏中正也。
0267c07: 如何是奉。
0267c08: 三山來云。赤心常捧日。雲水自依山。頌曰。掩著
0267c09: 柴門閉著關。拋筇可是畏峰巉。山翁此日何思算。
0267c10: 漫黃虀但酌泉。
0267c11: 功　功時作麼生。前此向時奉時。情存取舍。尚落偏
0267c12: 枯。猶未成功。到此渾身放下。撒手忘依。便能全身
0267c13: 擔荷。徹底承當。內外一如。更無異體。正中來也。
0267c14: 如何是功。
0267c15: 三山來云。不須閑氣力。撒手到凌。頌曰。平生
0267c16: 辛苦有誰知。喫盡寒酸未足奇。及至承當無箇事。
0267c17: 得來依舊笑當時。
0267c18: 共功　共功時作麼生。前此功勛。獨著未得。理事混
0267c19: 融。此則體用雙彰。不住一色。所謂君臣會合。父子
0267c20: 通同。黑白不分。兼中至也。
0267c21: 如何是共功。
0267c22: 三山來云。生殺同條出。春秋總不知。頌曰。天高
0267c23: 地下勢難窮。就裏誰分造化工。自是鈞陶盈大冶。
0267c24: 行生總在不言中。
0268a01: 功功　功功時作麼生。前此大功顯。內外齊彰。此
0268a02: 則不落有無。不存賓主。及盡今時。迥超階級。上功
0268a03: 字是功勛。下功字是不坐功勛。所謂功成而不處。
0268a04: 故云不共。兼中到也。
0268a05: 如何是功功。
0268a06: 三山來云。帝力云何有。謳歌忘太平。頌曰。底定
0268a07: 河山數十秋。弓拋劍挂自優游。皇風帝德知何處。
0268a08: 社飲村歌樂未休。
0268a09: 三山來總頌云。五位功勛知不知。有功恰到無功
0268a10: 時。一條布袋都囊。笑倒長街老古錐。
0268a11: 洞宗王子五位
0268a12: 誕生王子　此喻心本是佛。不假修持。本自圓成。無
0268a13: 勞證悟。然猶須知有向上一路。如皇后所生之太
0268a14: 子。雖是天然尊貴。名曰誕生。亦名內紹。亦名王種。
0268a15: 亦名正位。要知此位。亦須轉。若不轉。即便墮在
0268a16: 尊貴邊。所以道。子轉身而就父。為甚父全不顧。不
0268a17: 見有誕生王子也。父者。向上位。明本來原無位
0268a18: 次。不落階級也。
0268a19: 如何是誕生王子。
0268a20: 三山來云。前星光宇宙。貴胤自天然。頌曰。生來
0268a21: 尊貴號儲君。位正東宮沒比倫。玉葉金枝非別種。
0268a22: 轉身猶自出王庭。
0268a23: 朝生王子　此喻修行人。未得本來尊貴。須借修證。
0268a24: 如始覺向於本覺。葵傾藿奉。運用聖智。調和妄情。
0268b01: 善理真性。而得圓成。恰似世間開國元勛。有大功
0268b02: 勞。一朝封以王位。故亦稱王子。此已巳在偏位中生
0268b03: 出。不同王種。亦是外紹宰相之類也。既有誕生之
0268b04: 王。振紀宗綱。必假外紹。三人主掌門戶。內外體正。
0268b05: 道法方隆。故以諸王子次之。
0268b06: 如何是朝生王子。
0268b07: 三山來云。才猷堪贊化。酬勛不住功。頌曰。潛心
0268b08: 養志在深山。學邁才超不等閒。大用一朝來帝眷。
0268b09: 承顏豈獨侍朝班。
0268b10: 末生王子　此喻修行人雖假功修。終無汙染。猶如
0268b11: 幻智。隨流漂沒。忽爾回光。幻滅覺圓。方信自心不
0268b12: 從人得。埽除都淨。不挂一絲。入塵而不染塵。得解
0268b13: 脫智者。亦朝生中之庶子。臣位也。
0268b14: 如何是末生王子。
0268b15: 三山來云。清白非為苦。堅貞節不移。頌曰。落落
0268b16: 孤貞清且貧。肯將毫末惹埃塵。登科不懈平生志。
0268b17: 始信雲衢展步輕。
0268b18: 化生王子　此喻修行人萬緣俱盡。己已之勛業已巳成。
0268b19: 又廣運悲智。入垂手。旁宣正化。頭頭上顯。物
0268b20: 物上明。猶如閫外威權。設施不犯。不惟安貼家。
0268b21: 亦乃把定世界。此亦朝生庶子中之子。將軍位也。
0268b22: 如何是化生王子。
0268b23: 三山來云。威揚宣正令。中外化親傳。頌曰。不動
0268b24: 巍巍仰聖明。傳持閫外賴將軍。太平底定無多事。
0268c01: 妙印高懸不露文。
0268c02: 內生王子　此喻修行人既已巳證修。正化已巳畢。復還
0268c03: 本體。不出深宮。縱橫自在。體用不彰。理事俱泯。常
0268c04: 居尊貴位中。與誕生同體。此雖幼小。亦可紹位。亦
0268c05: 名內紹。乃誕生處之幼子也。
0268c06: 如何是內生王子。
0268c07: 三山來云。入宮無異體。對面不相逢。頌曰。無作
0268c08: 無為渾似癡。功勛不犯醉如泥。而今已巳出青霄外。
0268c09: 紫禁重闈那得知。
0268c10: 三山來總頌云。同生同死絕親。名貌何分是幾
0268c11: 人。踏破來時多少路。都盧共到法王城。
0268c12: 洞宗內外紹
0268c13: 內紹　紹。繼也。續也。相續不斷之義。內者。正位中威
0268c14: 音那畔是也。知向裏許承當擔荷。是為內紹。如修
0268c15: 行人明心見道。於日用中頭頭顯現。物物分明。實
0268c16: 無差互。左右逢原。不假修進。不假行持。當體便證
0268c17: 無上菩提。猶如誕生。本來尊貴。故名王種。以能紹
0268c18: 繼君位也。
0268c19: 如何是內紹。
0268c20: 三山來云。深宮無敵體。妙用解承當。頌曰。天然
0268c21: 尊貴異常流。寶位傳持事未休。不是人王無別種。
0268c22: 那能物物與頭頭。
0268c23: 外紹　外者。偏位。今時門中一切對境觸物處也。向
0268c24: 外紹則臣位。如修行人不明自心。不見自性。不了
0269a01: 正因。全未知有。且教渠知有續起功用。故名外紹。
0269a02: 如何是外紹。
0269a03: 三山來云。風塵無異路。曉夜據征鞍。頌曰。剎剎
0269a04: 塵塵事不差。拂開朝霧與晚霞。見得分明無異路。
0269a05: 何妨盡摘洛陽花。
0269a06: 附
0269a07: 僧問九峰虔。乃石霜侍者承古有言。向外紹則臣位。向
0269a08: 內紹則王種。是否。云。是。曰。如何是外紹。云。若
0269a09: 不知事極頭。祇得了事。喚作外紹。是為臣種。曰。如
0269a10: 何是內紹。云。知向裏許承當擔荷。是為內紹。曰。
0269a11: 如何是王種。云。須見無承當底人．無擔荷底人。
0269a12: 始得同一色。同一色了。所以借為誕生。是為王種。
0269a13: 曰。恁麼則內紹亦須得轉。云。灼然有承當擔荷。
0269a14: 怎得不轉。汝道內紹便是人王種。且道如今還有
0269a15: 紹底道理麼。所以古人道。紹是功。紹了非是功。轉
0269a16: 功位了。始喚作人王種。曰。未審外紹還轉也無。
0269a17: 云。外紹全未知有。且教渠知有。曰。如何是知有。
0269a18: 云。天明不覺曉。曰。如何是外紹。云。不借別人家
0269a19: 裏事。曰。如何是內紹。峰云。推爺向裏頭。曰。二語之
0269a20: 中。那語最親。峰云。臣在門裏。王不出門。曰。恁麼則
0269a21: 不出門者。不落二邊。峰云。渠也不獨坐世界。裏紹
0269a22: 王種名。外紹王種姓。所以道。紹是功名臣。是偏中
0269a23: 正。紹了轉功名君。是正中偏。問。誕生還更知聞也
0269a24: 無。峰云。更知聞阿誰。曰。恁麼則莫便是否。峰云。若
0269b01: 是。因甚古人道誕生王有父。曰。既有父。為甚麼不
0269b02: 知聞。峰云。同時不識祖。
0269b03: 三山來云。看九峰此篇答話。可謂入理深談。須知
0269b04: 內外一體。所以論外紹。則曰不借別人家裏事。論
0269b05: 內紹。則曰推爺向裏頭。又曰臣在門裏。王不出門。
0269b06: 又曰渠也不獨坐世界。又曰更知聞阿誰。又曰誕
0269b07: 生王有父。又曰同時不識祖。可見內即外之內也。
0269b08: 所謂知事之極頭處也。所謂向裏許承當擔荷也。
0269b09: 所謂紹了非是功。轉功位了。始喚作人王種也。外
0269b10: 即內之外也。所謂且教渠知有。教渠知有裏許事
0269b11: 也。所謂天明不覺曉。天明外也。不覺曉。外而內也。
0269b12: 裏紹王種名。外紹王種姓。名姓雖有。獨有同而不
0269b13: 相離。此所以得繼紹而成功也。誕生王有父。必歸
0269b14: 向上位。而後盡善盡美也。學者不可不知。
0269b15: 
0269b16: 
0269b17: 
0269b18: 
0269b19: 
0269b20: 
0269b21: 
0269b22: 
0269b23: 
0269b24: 
0269c01: 
0269c02: 
0269c03: 
0269c04: 
0269c05: 
0269c06: 
0269c07: 
0269c08: 
0269c09: 
0269c10: 
0269c11: 
0269c12: 
0269c13: 
0269c14: 
0269c15: 
0269c16: 
0269c17: 
0269c18: 
0269c19: 
0269c20: 
0269c21: 
0269c22: 
0269c23: 
0269c24: 
0270a01: 洞山五位圖
0270a02: 
0270a03: 
0270a04: 
0270a05: 
0270a06: 
0270a07: 
0270a08: 
0270a09: 
0270a10: 
0270a11: 
0270a12: 
0270b01: 太陽三句圖
0270b02: 
0270b03: 
0270b04: 
0270b05: 
0270b06: 
0270b07: 
0270b08: 
0270b09: 
0270b10: 
0270b11: 
0270b12: 
0270c01: 王子五位圖
0270c02: 一．誕生王子王宮初降日。玉兔豈能離。未得無功旨。人天何太迷。
0270c03: 二．朝生王子子時當正位。明暗在君臣。未離兜率界。烏雞雪上行。
0270c04: 三．末生王子●裏寒冰結。楊花九月飛。泥牛吼水面。木馬逐雲嘶。
0270c05: 四．化生王子○白衣雖拜相。此事未為奇。積代簪纓者。休云落魄時。
0270c06: 五．內生王子混然藏理事。朕兆卒難明。威音王未曉。彌勒豈醒醒。
0270c07: 
0270c08: 
0270c09: 
0270c10: 
0270c11: 
0270c12: 
0270d01: 洞山偏正五位圖相
0270d02: 位。
0270d03: 　不共內紹誕生　君向臣。
0270d04: 　一色外紹朝生　臣奉君。
0270d05: 　功　栖隱　●　末生　君視臣。
0270d06: 　共功臣用　○　化生　臣向君。
0270d07: 　功功不動內生　君臣道合。
0270d08: 
0270d09: 正中偏。夜深古殿鎖輕。寂寂苔封臣不立。密密光
0270d10: 舒未兆前。
0270d11: 偏中正。玉人不親臨臺鏡。子夜星沉瑞氣濃。依舊青
0270d12: 山不露頂。
0270d13: 正中來。木人杖火中回。起泥牛耕練色。放教石
0270d14: 馬踐蒼苔。
0270d15: 兼中至。轉側相逢全意氣。交輝終不犯鋒鋩。大用縱
0270d16: 橫無變異。
0270d17: 兼中到。明暗盡時光不照。石人有志妙難窮。鮮栽絕
0270d18: 頂無根草。
0270d19: 
0270d20: 
0270d21: 
0270d22: 
0270d23: 
0270d24: 
0271a01: 洞山偏正五位圖
0271a02: 
0271a03: 
0271a04: 
0271a05: 
0271a06: 
0271a07: 
0271a08: 
0271a09: 
0271a10: 
0271a11: 
0271a12: 
0271b01: 洞宗四賓主不同臨濟賓主。臨濟就師資而言。此就體用而言
0271b02: 主中賓　體中用也。
0271b03: 如何是主中賓。
0271b04: 三山來云。我無你不成。頌曰。主中賓。長江玉浪
0271b05: 生。不因風雛面。如何得成紋。
0271b06: 賓中主　用中體也。
0271b07: 如何是賓中主。
0271b08: 三山來云。你無我不得。頌曰。賓中主。是子還歸
0271b09: 母。為問呱呱兒。來自甚麼處。
0271b10: 賓中賓　用中用。頭上頭也。
0271b11: 如何是賓中賓。
0271b12: 三山來云。月色冷風聲。頌曰。賓中賓。渾身都是
0271c01: 塵。烏能明大用。怪殺野狐精。
0271c02: 主中主　物我雙忘。人境俱泯。不涉正偏位也。
0271c03: 如何是主中主。
0271c04: 三山來云。渾淪不須補。頌曰。主中主。不聞亦不
0271c05: 。兒孫向後看。誰是爾宗祖。
0271c06: 三山來總頌云。賓中主也主中賓。賓賓主主不相
0271c07: 倫。會得主賓混融處。不萌枝上辨秋春。
0271c08: 寶鏡三昧
0271c09: 如是之法。佛祖密付。汝今得之。宜善守護。銀盛
0271c10: 雪。明月藏鷺。類之弗齊。混則知處。意不在言。來機
0271c11: 亦赴。動成窠臼。差落顧佇。背觸俱非。如大火聚。但
0271c12: 形文彩。即屬染汙。夜半正明。天曉不露。為物作則。
0271d01: 用諸苦。雖非有為。不是無語。如臨寶鏡。形影相
0271d02: 。汝不是渠。渠正是汝。如世嬰兒。五相完具。不去
0271d03: 不來。不起不住。婆婆和和。有句無句。終不得物。語
0271d04: 未正故。重離六爻。偏正回互。疊而為三。變盡成五。
0271d05: 如荎草味。如金剛杵。正中妙。敲唱雙舉。通宗通
0271d06: 途。挾帶挾路。錯然則吉。不可犯忤。天真而妙。不屬
0271d07: 迷悟。因緣時節。寂然昭著。細入無間。大絕方所。毫
0271d08: 忽之差。不應律呂。今有頓漸。爰立宗趣。宗趣分矣。
0271d09: 即是規矩。宗通趣極。真常流注。外寂中搖。繫駒伏
0271d10: 鼠。先聖悲之。為法檀度。隨其顛倒。以緇為素。顛倒
0271d11: 想滅。肯心自許。要合古轍。請觀前古。佛道垂成。十
0271d12: 劫觀樹。如虎之缺。如馬之馵。以有下劣。寶几珍御。
0271d13: 以有矜異。狸奴白牯。羿以巧力。射中百步。箭鋒相
0271d14: 值。巧力何預。木人方歌。石女起舞。非情識到。寧容
0271d15: 思慮。臣奉於君。子順於父。不順非孝。不奉非輔。潛
0271d16: 行密用。如愚若魯。但能相續。名主中主。
0271d17: 三山來云。看者寶鏡三昧。曹洞之宗包括無餘。但
0271d18: 恐以此沿流把作相傳口訣。便非洞上宗旨。古人
0271d19: 密授心印。如是精細。今之一機一橛而抹殺宗旨
0271d20: 者。獨何與覽之。可為浩歎。
0271d21: 洞山謂曹山曰。吾在雲先師處親印寶鏡三昧。事
0271d22: 窮的要。今以授汝。汝善護持。毋令斷絕。遇真法器。方
0271d23: 可傳授。直須秘密。不可影露。恐屬流布。喪滅吾宗。末
0271d24: 法時代。人多乾慧。若要辨驗向上人之真偽。有三種
0272a01: 滲漏。當機直須具眼。
0272a02: 洞宗三滲漏滲不停水。漏不盛物。故名滲漏
0272a03: 一．見滲漏　機不離位。墮在毒海　謂見處滯在所
0272a04: 知。設有妙悟。亦須吐。若不轉位。即坐在一色。所
0272a05: 言者。直是語中未能盡善。知他見有所滯也。
0272a06: 如何是見滲漏。
0272a07: 三山來云。直具一隻眼。又云。放下著。頌曰。山重
0272a08: 重復水重重。萬水千山一目中。若道水山常在目。
0272a09: 行人依舊路濛濛。
0272a10: 二．情滲漏　智常向背。見處偏枯　謂情境不圓。滯
0272a11: 在取舍。不能融通。鑒覺著於一邊。皆是識浪流轉。
0272a12: 途中岸邊事。直須句句離二邊。不滯情境。方有
0272a13: 出身之路。
0272a14: 如何是情滲漏。
0272a15: 三山來云。如膠似漆。又云。活潑些好。頌曰。擔板
0272a16: 從來見一邊。何如到處眼雙圓。滿腔繫戀還須吐。
0272a17: 一落思量便不堪。
0272a18: 三．語滲漏　究妙失宗。機昧終始　謂滯在語言。句
0272a19: 失宗旨。不能於言詮三昧下轉身。所以當機暗昧。
0272a20: 宗旨不圓。須是通有語中無語。無語中有語。乃得
0272a21: 妙旨圓密。
0272a22: 如何是語滲漏。
0272a23: 三山來云。倒四顛三。又云。道甚麼。頌曰。有言須
0272a24: 是悟無言。開口成雙落二三。況復游揚迷妙義。堪
0272b01: 悲堪笑口頭禪。
0272b02: 洞宗三路接人
0272b03: 鳥道　不開口處玄關轉。未措言時鳥道玄。
0272b04: 此是不落語言。聲前一句。
0272b05: 玄路　寫成玉篆非干筆。刻出金章不是刀。
0272b06: 此是玄音妙旨。談而不談。
0272b07: 展手　睒眼牙口叮嚀囑。豎拂拈槌仔細傳。
0272b08: 此是覿面提持。隨機拈出。
0272b09: 三山來云。美則美矣。猶有一人大不肯在。
0272b10: 頌曰。空裏往來絕朕。玄中妙義韻難窮。打開八
0272b11: 字無遮障。會取機關處處通。
0272b12: 洞宗三綱要
0272b13: 一．敲唱俱行　敲。擊也。一齊截斷。屬理也。唱。舉也。一
0272b14: 用出。屬事也。敲唱俱行。事理兼備也。謂之偏正
0272b15: 俱行。即濟宗之照用同時也。
0272b16: 如何是敲唱俱行。
0272b17: 三山來云。猿嘯鳥啼隨任運。山前嶺後一般春。
0272b18: 頌曰。敲唱俱行事一如。收來放去總同途。縱橫理
0272b19: 事無偏執。殺活分明會也無。
0272b20: 二．金鎖玄路　金鎖者。鎖連環。血脈不斷。事中隱
0272b21: 理。理中隱事。偏中有正。正中有偏。理事圓融。正偏
0272b22: 不二。交羅無礙。妙應不窮。故曰玄路。
0272b23: 如何是金鎖玄路。
0272b24: 三山來云。織成一段天然錦。密密金刀剪不開。
0272c01: 頌曰。金鎖玄關達者稀。如環妙用在臨機。往來不
0272c02: 斷偏回互。一句無私絕妙奇。
0272c03: 三．不墮凡聖　坐斷兩頭。事理不涉。不立玄妙。不落
0272c04: 有無。應物利生。得大自在。一切影象依倚。一齊打
0272c05: 脫。明雙收也。
0272c06: 如何是不墮凡聖。
0272c07: 三山來云。本來面目無多子。喫飯穿衣任縱橫。
0272c08: 頌曰。聖解凡情一筆勾。也無煩惱也無愁。無生面
0272c09: 貌團圞在。何事區區作馬牛。
0272c10: 曹山云。凡見聖解。是金鎖玄路。直須回互。夫取正命
0272c11: 食者。須具三種墮。一者披毛戴角。二者不斷聲色。
0272c12: 三者不受食。稠布衲問。披毛戴角是甚麼墮。曰。是
0272c13: 類墮。不斷聲色是甚麼墮。曰。是隨墮。不受食是甚
0272c14: 麼墮。曰。是尊貴墮。
0272c15: 洞宗三種墮
0272c16: 一者披毛戴角是類墮　類者。披毛戴角。乃異類中
0272c17: 事也。若意有所滯。未免落在異類中。須是一念無
0272c18: 私。向異類中有出身之處。故類亦須墮。
0272c19: 如何是類墮。
0272c20: 三山來云。雖行畜生行。不得畜生報。頌曰。披毛
0272c21: 戴角。瀟灑得過。一入荒丘。尋他不著。
0272c22: 二者不斷聲色是隨處墮　隨者。隨聲逐色。不斷聲
0272c23: 色也。若不明聲色。未免落在聲色中。要知聲不自
0272c24: 聲。色不自色。聲色本無。因心假立。須是不著見聞。
0273a01: 向聲色中有出身之路。故隨亦須墮。
0273a02: 如何是隨墮。
0273a03: 三山來云。見色非干色。聞聲不是聲。頌曰。見色
0273a04: 聞聲。終不是塵。鶯啼綠樹。別有知音。
0273a05: 三者不受食是尊貴墮　受食是今時事。不受食是
0273a06: 那邊事。若執在那邊。未免落在尊貴中。須是知那
0273a07: 邊了。來者邊行履。尊貴一位。猶須。故尊貴
0273a08: 亦須墮。
0273a09: 如何是尊貴墮。
0273a10: 三山來云。不裝珍御服。來著破衫。頌曰。禮絕
0273a11: 百僚。非是尊高。無人侍立。常自逍遙。
0273a12: 三山來云。墮有墮落．墮除二義。苟滯在三者中。便
0273a13: 是墮落。能向三者中。有出身處。便為墮除。若論披
0273a14: 毛戴角是類墮。不斷聲色是隨墮。不受食是尊貴
0273a15: 墮。則墮落之義為是。若論曹山須具三種墮之言。
0273a16: 則墮除之義為是。如上所註。二義兼該。大約三種
0273a17: 看來。須明轉位始得。識者辨諸。
0273a19: 知時而食。不受食害。即不枉死。名正命食。黃檗云。
0273a20: 今之參學者。纔出眾來。只欲多知解。廣求文義喚
0273a21: 作修行。不知多了知解反成毒藥。如多與兒酪乳。
0273a22: 消與不消。都總不知。以此受害。豈知知解盡屬生
0273a23: 滅。真如之中。本無此事。故曹山貴正命食。立三墮。
0273a24: 洞宗三種蘆花
0273b01: 內三種蘆花
0273b02: 一種蘆花　一色到頭純素白。二邊不許著青黃。
0273b03: 此乃實際理地。不受一塵。真空絕相。及盡今時。名
0273b04: 一色蘆花。
0273b05: 二種蘆花　不與凡花為比。獨超眾草自尊高。
0273b06: 此是不守一色。不住正位。向上優游。騰霄漢出
0273b07: 銀籠。名飛出蘆花。
0273b08: 三種蘆花　綠水青山常作伴。清風明月夜為鄰。
0273b09: 此理事混融。隨放隨收。雖在今時而不落今時。子
0273b10: 轉身而就父。名返入蘆花。
0273b11: 三山來頌云。一色到頭正位中。不居正位出銀籠。
0273b12: 轉身就父無端的。三種蘆花不住功。
0273b13: 外三種蘆花
0273b14: 第一白馬蘆花　轉身景物原無異。回首家山總一
0273b15: 般　明有用也。
0273b16: 第二明月蘆花　出處溪山各異。歸來雲月是同。
0273b17: 　明有照也。
0273b18: 第三雪壓蘆花　動轉平常坦坦。橫斜本分如如。
0273b19: 　明照用為一也。
0273b20: 三山來頌云。有用有照照用同。作家此際露針鋒。
0273b21: 輕輕劄處難思議。飛入蘆花不見。
0273b22: 洞宗三問答
0273b23: 如何是髑髏眼　答云。目不瞬四維洞照。
0273b24: 如何是髑髏耳　答云。耳不側圓音歷歷。
0273c01: 如何是髑髏手足　答云。臂不掉摵碎空。不動
0273c02: 踏翻海嶽。
0273c03: 髑髏者。乾淨之體。明法身邊事也。答意如何。謂雖
0273c04: 不著一切。而能破一切也。
0273c05: 三山來頌云。證到法身無所為。無為為處用無虧。
0273c06: 橫身應物渾無物。赴感隨緣是誰。
0273c07: 洞宗四印欲分清共濁。當辨印和風
0273c08: 當風不當印　貪觀天上月。失掌中珠。
0273c09: 三山來頌云。當風不當印。闢破洪濛忘混沌。任從
0273c10: 功烈與天高。一曲羲皇誰解聽。
0273c11: 當印不當風　拈得鼻孔。忘了舌頭。
0273c12: 三山來頌云。當印不當風。一夜東君睡正濃。紅白
0273c13: 滿園無看管。枝頭挑李笑難窮。
0273c14: 風印俱當　披星戴月。入水拖泥。
0273c15: 三山來頌云。風印兩俱當。顛不顛兮狂不狂。渾身
0273c16: 都是黃金甲。要與秋風戰一場。
0273c17: 風印俱不當　擔水河頭賣。點燈助日光。
0273c18: 三山來頌云。風印俱不當。紙屏石枕竹方床。衲被
0273c19: 蒙頭全不會。也無短兮也無長。
0273c20: 張三擘口騁精神。記得眉毛忘眼睛。聾瞎相呼無
0273c21: 用處。面門擊碎絕人行。
0273c22: 洞宗四借借
0273c23: 借功明位　位是位。功是一念萬年有作之功。借
0273c24: 功明位者。借功勛而明底事也。
0274a01: 三山來頌云。滿園桃李正芳菲。莫道東君展笑微。
0274a02: 色色都來藏不住。無端漏洩化工機。
0274a03: 借位明功　借位明功者。借本來而顯功用也。
0274a04: 三山來頌云。生來志氣已巳非常。揭地掀天做一場。
0274a05: 不是居恒抱負重。那能衣錦得還鄉。
0274a06: 借借不借借　正中來。縱橫得妙。雖借借而實無借
0274a07: 借。體用一如也。
0274a08: 三山來頌云。法法頭頭聽自然。無分先後與中邊。
0274a09: 隨收隨放隨舒卷。萬里星河共一天。
0274a10: 全超不借借　不住於事。不住於理。不住玄妙。不住
0274a11: 有無。體用雙忘。偏正不立。兼中到也。
0274a12: 三山來頌云。到得。即便。更無一物可堪求。就
0274a13: 中何自論玄妙。理事無關始徹頭。
0274a14: 洞宗四知有
0274a15: 不知有　業識茫茫。無本可據。
0274a16: 知有　一念回光。即同本得。
0274a17: 知有了不知有　及到無心無也無。
0274a18: 不知有後真知有　始信南泉喚作牛。
0274a19: 三山來頌云。昧本來事者多。一朝得見免蹉跎。
0274a20: 歸家莫道閑瀟灑。戴角披毛怎奈何。
0274a21: 洞宗兩轉身
0274a22: 一轉　棄者邊閑景致。回觀那畔好風光。
0274a23: 二轉　盡日閉門慵待客。忽然啟戶問行人。
0274a24: 三山來頌云。流落江湖數十秋。歸來高臥白雲頭。
0274b01: 一朝頓起風塵念。依舊乘槎逐浪遊。
0274b02: 洞宗借句挾帶
0274b03: 借　借者。資借外邊以顯其功用也。是偏位。是外紹。
0274b04: 是臣種。
0274b05: 句　句者。裏頭一句以明其本體也。是正位。是內紹。
0274b06: 是王種。
0274b07: 挾帶　挾帶者。挾持借句。兩種借而行。由偏位而
0274b08: 總歸於正位也。
0274b09: 三山來頌云。不是百花不見春。春來依舊百花新。
0274b10: 花開花落誰為主。識得分明任縱橫。
0274b11: 洞宗小五位
0274b12: 大功纔轉　功者。功用也。修行人十二時中妄念起
0274b13: 時。以覺心照了。如三軍有功將軍賞也。若妄念滅
0274b14: 除。真照亦無。如將軍有功帝王賞也。若真妄兩忘。
0274b15: 正偏不立。不守尊貴。如帝王有功。餘者皆不能賞。
0274b16: 故曰大功不賞。大功者。無功之功也。此是位。纔
0274b17: 轉者。轉入偏位中來。是以借位誕生。
0274b18: 借位誕生　既是大功纔轉。入誕生中來。誕生雖
0274b19: 是嫡子。固名王種。然對帝王。須當稱臣。亦屬臣種。
0274b20: 亦屬借位。謂他縱居東宮。亦屬偏位。不能居其正
0274b21: 位。以大功轉。而入偏位也。
0274b22: 三山來頌云。纔道無功已涉功。無功功盡妙難窮。
0274b23: 轉身一步非他事。漸入深宮近九重。
0274b24: 一色若消　誕生乃正宮皇后。太子須居東宮。東宮
0274c01: 者。正具一色邊事。偏中趨正也。若住在此間。亦不
0274c02: 名尊貴。亦不名正位。故須一色消盡。不住東宮。不
0274c03: 守尊貴。乃名尊貴。
0274c04: 方名尊貴　猶如帝王崩後。太子嗣位。方名尊貴。若
0274c05: 修行人。雖明本分。不能觸處融通。一向坐在窠窟
0274c06: 裏。名為有地。位有途轍。者裏不可住者。須轉身
0274c07: 別行一路。不滯玄妙。不執中邊。雖處尊貴而不居。
0274c08: 方名尊貴。不然則死水裏淹殺人無數。
0274c09: 三山來頌云。本來是佛不須疑。認著依然猶是癡。
0274c10: 踏破頂無覓處。堂堂大露鎮皇畿。
0274c11: 細中移足　細中移足者。乃是達真正理趣。到此亦
0274c12: 須拈。不可作奇特想。不可作玄妙想。前此一色
0274c13: 既消。是事法已巳盡。而今真理亦除。直教理事雙忘。
0274c14: 真妄不立。故名細中移足。
0274c15: 出銀籠　既能細中移足。自然不住於事。不住於
0274c16: 理。不住者邊那畔。玄妙不存。佛祖那顧。掀翻大海。
0274c17: 踢倒須彌。千手拈不起。千眼不著。向者裏薦得。
0274c18: 便是出銀籠。
0274c19: 三山來頌云。理事雙忘絕妙奇。脫身一步更難思。
0274c20: 銀籠出翀霄漢。正是翔空無礙時。
0274c21: 位裏轉身　超情離見。不涉有無。此是正位中事。雖
0274c22: 在正位。須轉身偏位中來。若一向把斷要津。未
0274c23: 為本分。故須向今時路頭垂手接人。自利利他乃
0274c24: 可。
0275a01: 月鋪金地　月鋪金地者。有照有用。入泥入水。不顧
0275a02: 身命。應機化現。撈摝有情。了那邊。來者邊。接
0275a03: 物利生。曲為今時。權行方便。乃轉身之妙用也。
0275a04: 三山來頌云。幾曾巖畔把心。又到紅塵走一回。
0275a05: 不是白雲驚夢破。何緣月色滿高臺。
0275a06: 太陽玄三句
0275a07: 一．平常無生句　白雲覆青山。青山不露頂。
0275a08: 須知此句要通一路。通得。如獅子嚬呻。
0275a09: 三山來頌云。平常一句義幽玄。話出無生別有天。
0275a10: 語下言前難摸索。旁通一路在機先。
0275a11: 二．妙玄無私句　寶殿無人空侍立。不栽梧桐免鳳
0275a12: 來　須知此句無賓主。通得。如獅子返擲。
0275a13: 三山來頌云。絕跡藏渾似癡。主賓不立最玄微。
0275a14: 沉沉古殿蒼鎖。一句無私上上機。
0275a15: 三．體明無盡句　手指空時天地轉。迴途石馬出紗
0275a16: 籠　須知此句兼帶去。通得。如獅子踞地。
0275a17: 三山來頌云。枯木花開錦繡新。三春令到絕鳴禽。
0275a18: 等閑透得其中旨。體用明明不可分。
0275a19: 洞山初有四句
0275a20: 一．言無展事　如答鎮州出大蘿蔔頭是也。其言不
0275a21: 曾開展。以明其事。須理會在有言之外乃可。
0275a22: 二．語不投機　如答乾屎橛是也。其語不與來機相
0275a23: 投。須妙悟於語句之間乃可。
0275a24: 三．承言者喪　如從言句承當。便喪失宗旨。此不能
0275b01: 在言外理會者。
0275b02: 四．滯句者迷　如凝滯於句中。便迷昧真理。此不能
0275b03: 在語中妙悟者。於此四種薦得。作箇灑脫衲僧。於
0275b04: 此不明。終成鹵莽。
0275b05: 三山來頌云。話出無生妙義多。舌頭無骨帶訛。
0275b06: 承言滯句終無用。一片凝心奈若何。
0275b07: 洞宗三種功勛頌
0275b08: 正位一色　無影林中鳥不栖。空階密密向邊遲。寒
0275b09: 巖異草何曾綠。正坐當堂失路迷。
0275b10: 大功一色　白牛雪裏覓無。功盡超然體皓融。月
0275b11: 影蘆花天未曉。靈苗任運剪春風。
0275b12: 今時一色　髑髏識盡勿多般。狗口纔開落二三。日
0275b13: 用光中須急薦。青山只在白雲間。
0275b14: 三山來頌云。尊貴位中坐者難。忘功罷業渾如憨。
0275b15: 須知接引今時事。一色無過正與偏。
0275b16: 宗門八恁麼正不坐正。偏不垂偏
0275b17: 有時恁麼　兩箇五百是一貫。阿爺原是丈夫漢。
0275b18: 有時不恁麼　從他五五二十五。我則六六三十六。
0275b19: 有時恁麼不恁麼　題目雖然一般。怎奈註各
0275b20: 別。
0275b21: 有時不恁麼恁麼　雖然日月不雙明。到底三年
0275b22: 同一閏。
0275b23: 有時恁麼恁麼不恁麼　說是說非無定止。闍黎
0275b24: 莫作兩頭看。
0275c01: 有時不恁麼不恁麼恁麼　指東話西非與錯。將
0275c02: 長就短的和真。
0275c03: 有時恁麼不恁麼總得　或是或非金出鐵。若橫若
0275c04: 順鐵成金。
0275c05: 有時恁麼不恁麼總不得　自古張家難姓李。從來
0275c06: 二字不成三。
0275c07: 頌。指是為非非不是。將非作是是焉非。就中若也
0275c08: 情量度。海角天涯子飛。
0275c09: 浮山遠錄公十六題
0275c10: 一．識自宗　識自宗者。須識本來宗趣。不落言詮。纔
0275c11: 擬論量。千山萬水。
0275c12: 二．死中活　死中活者。寒發。枯木騰芳。須是死
0275c13: 中得活。木人撫掌。石女呵呵。
0275c14: 三．活中死　活中死者。貪尋言語路。喪本來人。如
0275c15: 夾山境語。直作境話會是也。
0275c16: 四．不落死活　不落死活者。不坐二邊。不住一色。日
0275c17: 用尋常。逍遙自在。
0275c18: 五．背捨　五背捨者。背事捨理。埽蕩聖凡。纖塵不立。
0275c19: 離四句。絕百非。赤灑灑。淨。堂堂無間隔。及盡
0275c20: 乃通身。
0275c21: 六．不背捨　不背捨者。披毛戴角。拖犁拽耙。隨時遊
0275c22: 戲。不捐事理。所謂隨流認得性。無喜亦無憂。
0275c23: 七．活人劍　活人劍者。凡有語話。不犯鋒鋩。隨機妙
0275c24: 轉。應物圓成。所謂放行則瓦礫生光。你若轉得身
0276a01: 來。自是揚眉吐氣。
0276a02: 八．殺人刀　殺人刀者。埽除佛祖見。割斷聖凡情。一
0276a03: 句截流。萬機寢削。所謂把定則乾坤失色。你若觸
0276a04: 著鋒鋩。未免喪身失命。
0276a05: 九．平常　平常者。就日用尋常中垂手。不事奇特高
0276a06: 遠。如常恰似秋風至。無意人人自。
0276a07: 十．利道拔生　利道拔生者。剪除下線。指出掌中
0276a08: 珠。拔濟生。利以大道。雖然春色無高下。到底花
0276a09: 枝有短長。
0276a10: 十一．言無過失　言無過失者。粗言細語。倒弄顛拈。
0276a11: 悉皆中的。所謂言滿天下無口過也。但恐承言滯
0276a12: 句之流從者裏蹉過。
0276a13: 十二．透脫　透脫者。不被一切羈縻。迥然超脫。跟
0276a14: 截斷紅絲線。天上人間自在飛。此是學人能領會
0276a15: 也。
0276a16: 十三．透脫不透脫　透脫不透脫者。雖然打破玉團
0276a17: 子。撒黃金在眼中。是透脫中不透脫也。
0276a18: 十四．稱揚　稱揚者。提持此事。妙唱宗猷。須是箇中
0276a19: 人會悟音聲之外。所謂萬籟有心聞不得。孤巖無
0276a20: 耳知音。
0276a21: 十五．降句　降句者。斷絕語言。不恣談說。所謂閉口
0276a22: 牢藏舌。安身第一方。
0276a23: 十六．方入圓　方入圓者。縱橫得妙。左右逢原。更無
0276a24: 滯礙。隨口道來。無可不可。能入圓通三昧也。
0276b01: 三山來頌云。喫盡寒酸費苦辛。同生同死是何人。
0276b02: 慈衷一片誰知委。幾度臨機任縱橫。
0276b03: 洞宗三解脫門
0276b04: 文殊面目　文殊門者。借物顯也。頌曰。若問文殊
0276b05: 戶。頭頭路不阿。東林青密。南嶽碧嵯峨。天際懸
0276b06: 空月。庭前帶雨莎。更尋玄妙相。箭已巳過新羅。
0276b07: 觀音妙唱　觀音門者。音聲闡也。頌曰。欲叩圓通
0276b08: 戶。圓通戶不封。戍樓鳴曉角。寺起霜鐘。唳當
0276b09: 晴夜。猿啼正碧峰。悲心閑廣。何處不相通。
0276b10: 普賢妙用　普賢門者。身動靜也。頌曰。若欲識普
0276b11: 賢。嵯峨本不懸。蘿攀登絕頂。航掣採祥蓮。野老燒
0276b12: 松火。山童汲月泉。縱橫如未會。覿面隔重巔。
0276b13: 三山來頌云。庭前子青青。無數春禽樹上鳴。
0276b14: 幾度援弓拋彈擊。猶嫌辜負老婆心。
0276b15: 曹洞宗旨頌
0276b16: 劫壺空處妙難通。擬欲無功已巳墮功。偏正不曾離
0276b17: 本位。君臣那更異深宮。玉機轉側方圓備。寶鑑澄
0276b18: 明理事同。雲輦月娥歸半夜。曉來霧尚朧。
0276b19: 
0276b20: 三山來禪師五家宗旨纂要卷中
