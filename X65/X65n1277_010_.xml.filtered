0037c09: 
0037c10: 高峰龍泉院因師集賢語錄卷之十
0037c11: 
0037c12: 龍泉院住持小師　如瑛　錄
0037c13: 諸家伏願門
0037c14: 祝聖
0037c15: 璿源衍慶。寶祚延供。黎民永賀於堯年。率土常瞻於
0037c16: 舜日。
0037c17: 又
0037c18: 皇風蕩蕩。帝道巍巍。萬方歌有永之年。四海祝無疆
0037c19: 　之壽。
0037c20: 又
0037c21: 大德必得名。大德必得壽。永符地久天長。八千歲為
0037c22: 春。八千歲為秋。幾度河清海晏。
0037c23: 又
0037c24: 永馭金輪。常調玉燭。道越三皇之上。功超五帝之前。
0038a01: 又
0038a02: 皇帝天齊壽。擅崇高富貴之權。化國日舒長。享安靖
0038a03: 和平之福。
0038a04: 官員
0038a05: 維石巖巖長翊南山之壽。泰階兩兩永扶北極之尊。
0038a06: 更期千歲之神仙。長作三朝之元老。
0038a07: 又
0038a08: 步玉登金。秉鈞當軸。輔佐太平天子。鎮安率土民生。
0038a09: 又
0038a10: 當軸大臣。親民長吏。為上為德。為下為民。聖眷益隆
0038a11: 不替鈞衡之任。璽書頻下佇升樞要之司。
0038a12: 又
0038a13: 台星正照。福地彌深。銓臺魁取於高名。吏部榮除於
0038a14: 見闕。上慶親之喜。遠揚三代之名。
0038a15: 又
0038a16: 官資日顯。祿位時。上答紫皇柬注之恩。下慰蒼生
0038a17: 具瞻之意。
0038a18: 又
0038a19: 皇恩已巳沐。使版新登。常為父母於斯民。早作棟梁於
0038a20: 上國。
0038a21: 又
0038a22: 台星高照。祿位榮。仰承聖主之恩。俯慰生民之望。
0038a23: 又
0038a24: 壽延有永。福享無窮。紫綬金魚常慶齊眉而不老。青
0038b01: 袍木簡佇觀滿目以成行。
0038b02: 士人
0038b03: 文星順照。奎宿光臨。白屋奮身見一舉成名之日。青
0038b04: 雲闊步正親未老之時。
0038b05: 又
0038b06: 文成七步。學富三冬。桂子秋風行見同聯鶚薦。桃花
0038b07: 春浪佇看高躍龍門。
0038b08: 又
0038b09: 魁星正照。吉運加臨。胸中富錦之文。筆下走龍蛇
0038b10: 之字。場屋仗神明之助。姓名標日月之高。
0038b11: 又
0038b12: 文高萬丈。筆掃千軍。榮身早掛於藍袍。衣錦增光於
0038b13: 梓里。
0038b14: 又
0038b15: 嶽瀆鍾靈。魁杓孕秀。今年秋試鶚書早薦於侯。來
0038b16: 歲春官鴈塔高題於帝里。
0038b17: 又
0038b18: 棘闈奏捷。蘭省登名。鵰鶚離風塵振羽翰而奮迅。蛟
0038b19: 龍得雲雨露頭角以崢嶸。
0038b20: 僧
0038b21: 密傳心印。上續祖燈。俾業障以時消。冀善芽而日長。
0038b22: 大作人天耳目。永為佛法棟梁。
0038b23: 又
0038b24: 善根增長。魔障消除。願宗說以皆通。種福慧而足。
0038c02: 又
0038c03: 色身堅固。道眼圓明。常結十方歡喜緣。永超萬劫輪
0038c04: 路。
0038c05: 又
0038c06: 慈心海闊。法壽山高。棹般若之舟航。作人天之眼目。
0038c07: 又
0038c08: 袈裟之下常修清淨之因。印德之中永荷慈悲之主。
0038c09: 宗風益振。戒月增輝。
0038c10: 道
0038c11: 道基堅固。觀宇興隆。心傳微妙以自然。意悟玄真而
0038c12: 不昧。
0038c13: 又
0038c14: 性根清靜。道果圓成。永為苦海之梯。常作法門之
0038c15: 梁棟。
0038c16: 又
0038c17: 玄機頓悟。福德益崇。朝翔鸞而道力清高。夜步斗
0038c18: 牛而性天澄徹。
0038c19: 農人
0038c20: 夫耕婦饁。春種夏耘。無旱乾水溢之虞。有黍稷稻粱
0038c21: 之慶。
0038c22: 又
0038c23: 始勤東作。終望西成。家無八口之憂。戶有千倉之積。
0038c24: 又
0039a01: 東耕墾。南畝耘耔。蟊賊潛消。雨暘時若。粟桑麻
0039a02: 豐阜。牛羊雞犬繁延。
0039a03: 工藝
0039a04: 性天巧妙。心匠高明。藝獨擅於無。學其推於第一。
0039a05: 早待天書之詔。得沾聖王之恩。
0039a06: 又
0039a07: 心機造妙。手藝精通。胸中有奇巧規模。掌上能斡旋
0039a08: 造化。常獲公卿寵命。行親帝主恩光。
0039a09: 商賈
0039a10: 往來郡國。遊寓京華。陸行無盜賊之虞。舟運絕風波
0039a11: 之險。多寶如來扶運動。招財童子護行藏。
0039a12: 又
0039a13: 生財有道。妙筭無遺。何煩龍斷之頻登。自見門之
0039a14: 成市。
0039a15: 又
0039a16: 經營便利。貿易豐饒。舟運陸行絕險風波之厄。珠
0039a17: 盈玉積無穿窬盜之虞。
0039a18: 公吏
0039a19: 公庭清吉。私舍安寧。事官常獲福祥。為吏舉無過失。
0039a20: 貴人扶護。家道昌隆。
0039a21: 又
0039a22: 吉星臨照。貴官扶持。奉公而公事和平。事官而官災
0039a23: 殄滅。
0039a24: 醫士
0039b01: 濟眾功深。活人利。砭劍獲十全之效。方書傅三世
0039b02: 之良。藥王菩薩護行藏。如意輪王扶運用。
0039b03: 又
0039b04: 醫雲藥聖。術妙道行。扶危起癈之功。得返死回生
0039b05: 之效。全資佛力。大賜陰功。俾人人居安樂之。使在
0039b06: 在躋康寧之域。
0039b07: 術士
0039b08: 藝術通靈。營謀逐意。揲蓍布象知吉悔吝於未兆
0039b09: 之前。發筴擲龜推禍福災祥於方來之際。□者
0039b10: 又
0039b11: 藝情星命。術動公卿。斷生死以無差。定吉而有準。
0039b12: 仰憑佛祐。益使道行。星命
0039b13: 師巫
0039b14: 師門安靜。法教流行。陰兵擁護而日日安寧。神力扶
0039b15: 持而時時康泰。
0039b16: 又
0039b17: 法門興旺。師術通靈。神符篆處而邪崇寒心。法籙開
0039b18: 時而妖魔屏跡。雖云神力。實藉佛威。
0039b19: 師尼
0039b20: 色身堅固。戒行端嚴。長福果於善根。開覺花於心地。
0039b21: 觀音祐。王母齊年。
0039b22: 老人
0039b23: 紅顏長在。白髮無侵。丹臺書難老之年。紫府注長生
0039b24: 之字。
0039c01: 又
0039c02: 身如山岳而地鎮長存。壽等椿松而歲寒不改。年德
0039c03: 高邵。子孫眾多。賴神物之護持。仗龍天而庇祐。
0039c04: 又
0039c05: 壽山鞏固高而不危。福海宏深測之益遠。龐眉有永
0039c06: 為蓬壺難老之仙。髮長新作聖世太平之叟。
0039c07: 婦人
0039c08: 姆儀綽著。婦道常遵。臉如二月之桃。眉賽三春之柳。
0039c09: 麻姑同筭。王母齊齡。
0039c10: 又
0039c11: 性天清淨。心地和柔。王母蟠桃永錫千秋之壽。觀音
0039c12: 楊柳拂除四季之災。
0039c13: 小兒
0039c14: 命根鞏固。天性聰明。乳食均調。邪魔永殄。幼作掌珠
0039c15: 之瑞。大為國寶之榮。
0039c16: 又
0039c17: 日享安寧。夜無驚怖。幼質易為恩養。天資大賜聰明。
0039c18: 宮中二六化婆常蒙密祐。經內十五種鬼永不相侵。
0039c19: 又
0039c20: 幼庚清吉。乳食調和。善財童子護行藏。吉祥如來
0039c21: 福祐。利宜父母。光顯門庭。
0039c22: 令家
0039c23: 家道益肥。門風增盛。謝家砌芝蘭永播於馨香。孔
0039c24: 氏庭闈詩禮大揚於聲教。
0040a01: 又
0040a02: 門等于公之慶。家傳石氏之榮。田蚕歲歲全。畜類
0040a03: 旬旬進益。公私迪吉。水陸亨通。門馳綽綽之聲。子
0040a04: 息播詵詵之譽。
0040a05: 又
0040a06: 雷送五天之福。電驅九橫之。千尋壽岳聳乾坤。一
0040a07: 派福源綿日月。夫妻分上永無刑剋之虞。子息位中
0040a08: 常保團圓之慶。
0040a09: 祝壽
0040a10: 壽齊泰岳。福等滄溟。詠南山不鶱之詩。歌泮水難老
0040a11: 之頌。
0040a12: 又
0040a13: 壽祺天錫。福德日新。寶籙金書永注長生之字。瀛洲
0040a14: 蓬島茂延有永之年。
0040a15: 又
0040a16: 壽數比河沙之數無量無邊。福基等天地之基益堅
0040a17: 益固。仰干皇覺。大賜洪休。
0040a18: 祈福
0040a19: 時臻晏粲。既格豐穰。門迎簡簡之禧祥。戶納綿綿之
0040a20: 戩。綽有照。罄無不宜。
0040a21: 又
0040a22: 吉祥駢集。疫癘潛消。營謀而萬種依心。運動而千般
0040a23: 遂意。
0040a24: 又
0040b01: 千祥雲委。百順川增。壽山齊華岳之高。福海等滄溟
0040b02: 之濬。
0040b03: 又
0040b04: 五福一曰壽。千倉萬斯箱。許史繁華假慈風而扇歸
0040b05: 甲第。金張富貴隨佛力而化入千門。
0040b06: 禳災
0040b07: 福逐雲生。隨電掃。出入獲地天之泰。行藏無山水
0040b08: 之蒙。火盜雙消。公私兩利。願心既剖。聖意想持。
0040b09: 又
0040b10: 天災地否無及其身。月厭年衰不臨其命。運之者
0040b11: 變作吉。星之晦者易晦為明。動則眾聖維持。居則
0040b12: 萬靈擁護。寒暄有慶。視履無虞。
0040b13: 又
0040b14: 時清道泰。國阜民安。三光全而寒暑平。五穀熟而人
0040b15: 民育。處處有登臺之樂。人人恣鼓腹之遊。賈藏市而
0040b16: 物阜財豐。士修文而功成名遂。旅途工肆俾爾熾俾
0040b17: 爾昌。男女桑有餘粟有餘布。獄囚永息。疫癘俱消。
0040b18: 火盜潛藏。里閭寧謐。四民總願
0040b19: 保安
0040b20: 所沾疾患。用保康寧。百骸無枯瘁之虞。四大獲輕便
0040b21: 之樂。服藥如醍醐灌味。飲食如禪悅酥酡。行住坐臥
0040b22: 無阻無虞。出入起居常安常樂。
0040b23: 又
0040b24: 慧日照臨。災雲消捲。吉曜光扶於動止。憂星不玷於
0040c01: 行藏。更資救苦觀音豁除眾苦。仍賴消災菩薩永掃
0040c02: 餘災。
0040c03: 又
0040c04: 沉痾脫體。吉曜臨宮。命運享而氣馬自和。星辰順而
0040c05: 身龍益健。佛智削去病源。聖賜靈丹消除苦惱。
0040c06: 命樹聳蒼蒼之色。壽山增兀兀之。
0040c07: 又
0040c08: 時災殄散。月厄蠲除。星退而吉星臨。妖氣消而和
0040c09: 氣集。藥王菩薩藥調五臟以安寧。辟毒金剛辟去百
0040c10: 邪而清淨。
0040c11: 保胎
0040c12: 明珠未吐。五葉含芳。恐難月之將臨。仗聖而保護。
0040c13: 誕生之日如遊歡喜之園。坐草之時似攀無憂之樹。
0040c14: 又
0040c15: 保十月以輕安。護一時而無難。監生聖母內消分免
0040c16: 之。護產靈童大賜吉祥之福。熊羆夢。孤矢張門。
0040c17: 早生男子之祥。行繼祖風之裔。
0040c18: 保蚕
0040c19: 春蚕大熟。夏倍常。繅就雪絲漢野未饒於成。裁
0040c20: 成春服周詩孰詠於無衣。
0040c21: 又
0040c22: 繭若霜明。絲如山積。馬鳴大士能變少以成多。如意
0040c23: 輪王為轉無而作有。蔑有一毫耗。願令十倍全。
0040c24: 保苗
0041a01: 田疇既播。苗稼方榮。無旱乾水溢之虞。絕稂莠蝗蟲
0041a02: 之害。下土感夢魚之兆。上天應覆斗之祥。
0041a03: 又
0041a04: 秧苗競長。荑稗不生。水旱無虞。蝗螟永息。自從東作
0041a05: 千郊碧浪色連天。佇見西成萬頃黃雲濃匝地。家有
0041a06: 積倉之喜。人興擊壤之歌。
0041a07: 保畜
0041a08: 牛羊茁壯。狗彘蕃延。舉無瘴癘之虞。永絕竊偷之患。
0041a09: 又
0041a10: 五母雞二母彘無失其時。三為犬四為羊各遂其性。
0041a11: 生生蕃殖。物物阜康。
0041a12: 保牛
0041a13: 朝放桃林。日餐草地。涉險無挫傷之患。當耕有壯健
0041a14: 之功。常見生延。永無損害。
0041a15: 又
0041a16: 掃除疫癘。俾遂生延。朝遊野以成群。夕還欄而結隊。
0041a17: 牲具有來思之詠。時和無問喘之勞。
0041a18: 又
0041a19: 爾牛來思。我牲既具。蕃滋而不疾不。降飲而或寢
0041a20: 或訛。
0041a21: 禳火災
0041a22: 熒惑藏輝。祝融遁跡。轉為吉慶。變熱惱作清涼。
0041a23: 仰仗慈風。潛消焰。
0041a24: 禳水火
0041b01: 乘茲佛力。發彼慈心。順坎勢以安流。離中而息焰。
0041b02: 兩溪綠漲安載舟溉物之功。萬室炊煙獲移突徙薪
0041b03: 之利。既滅焚漂之苦趣。皆由禳謝之良緣。
0041b04: 禳盜賊
0041b05: 狗偷屏跡。鼠竊潛蹤。犬無夜吠之虞。雞止月攘之患。
0041b06: 外戶不閉。高枕無憂。
0041b07: 又
0041b08: 戶常不閉。路絕拾遺。無隴上揭竿之耕夫。蔑潢池弄
0041b09: 兵之赤子。聲沉夜柝。人樂春臺。
0041b10: 還願
0041b11: 還恩滿處如月現澄潭。賽願圓時似聲傳空谷。萬靈
0041b12: 鑒格。三寶印明。
0041b13: 又
0041b14: 既蒙陰賜。敢負初盟。敬殫此日之忱。特賽前時之。
0041b15: 又
0041b16: 六曹案上。三界簿中。望銷始許之名。乞注終填之字。
0041b17: 預修
0041b18: 幸得人身在識脩身之理。叨居塵世當明出世之因。
0041b19: 前生若不莊嚴。後報將何營種。預修功果。大布津梁。
0041b20: 乘茲有作之良緣。必獲將來之餘慶。
0041b21: 又
0041b22: 寒必索裘豈待既寒之後。渴當掘井必須未渴之前。
0041b23: 庸作善於今生。庶降祥於異日。
0041b24: 總願
0041c01: 聰明皇帝聖壽天齊。文武臣僚官資日顯。梯航萬國。
0041c02: 冠帶百蠻。混庶俗於仁天。躋八荒於壽域。時調玉燭。
0041c03: 歲金穰。冬無愆陽。夏無伏陰。風不鳴條。雨不破塊。
0041c04: 百樂咸生於治國。四民各遂於生涯。修儒業者鴈塔
0041c05: 題名。執工藝者金門待詔。出塗藏市富金刀泉布之
0041c06: 饒。鑿井耕田有稼穡倉箱之積。蚕桑十倍。利祿兩全。
0041c07: 曰壽曰富曰康寧。俾昌俾熾俾耆艾。戶納千祥百福。
0041c08: 家無九橫三災。人盡樂於登春。犬不聞於吠夜。烽銷
0041c09: 遠塞。草鞠圜扇。羽毛鱗甲咸遂生延。動植飛潛舉臻
0041c10: 蕃殖。上窮有頂。下達無邊。凡屬有情。同登彼岸。
0041c11: 
0041c12: 高峰龍泉院因師編集賢語錄卷之十
