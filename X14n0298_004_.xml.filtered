0769b11: 
0769b12: 
0769b13: 
0769b14: 大佛頂如來密因修證了義諸菩薩萬行首楞嚴經
0769b15: 直解卷第四
0769b16: 明古杭雲棲寺後學沙門　廣莫　直解
0769b17: 練川優婆塞　李流芳　校
0769b18: 爾時富樓那彌多羅尼子至斯義究竟無疑惑地。
0769b19: 這一節經富那因聞清淨本然即於清淨處援起
0769b20: 群疑而發請也將有所問先敘本因爾時者阿難
0769b21: 偈讚已巳畢之時富那名義譯語見前今文以富那
0769b22: 發問者良以本然之理甚深微細自非具大辯才
0769b23: 卒難發問是故阿難尚在有學解淺辭窮不能深
0769b24: 究今富那是無學位人夙稱辯才說法第一故能
0769c01: 克究幽賾而請發玄奧也偏袒等儀詳見首卷解
0769c02: 中大威德者佛具折攝二門剛強魔外而折伏之
0769c03: 使其降心歸正所謂威也善眾生而攝受之使
0769c04: 其增道損生所謂德也然世尊乘慈善根力同出
0769c05: 而異名其心平等非有冤親好惡之故稱為大
0769c06: 善為下謂佛具足二智善巧適機為諸眾生敷陳
0769c07: 展演如來自所證得第一義諦第一義者即中道
0769c08: 實相清淨本然之理是也世尊下富那自敘機淺
0769c09: 法深以為請辭謂如來座下轉教說法人中常推
0769c10: 第一今聞所說法音微妙幽遠誠難證見故引喻
0769c11: 以明機淺法微之意聾人喻己巳機淺不解如聾故
0769c12: 逾百步外喻己巳所證淺近以己巳證位望第一義尚
0769c13: 在遙遠奚止百步蚊蚋蚋亦蚊類喻第一義的理
0769c14: 境微細難見故蚊蚋的聲喻能詮第一義法音本
0769c15: 所下二句謂在百步外要見蚊蚋的形質本所不
0769c16: 見喻其慧眼尚淺不能深究諦理又以聾故亦復
0769c17: 不聞其音也第一義甚深微細如百步外要見蚊
0769c18: 蚋一般理境不能見法音不能聞也今者佛雖宣
0769c19: 揚發明意令我等除惑今猶未詳斯義如何得究
0769c20: 竟倒於無疑之地耶。
0769c21: 世尊如阿難輩雖則開悟至所說法音尚紆疑悔。
0769c22: 這一節經富那引他有學兼已巳無漏於今所聞尚
0769c23: 紆疑悔也富那引阿難輩謂雖開悟前文不歷僧
0769c24: 祇圓頓之義而其有漏習氣未盡蠲除富那又自
0770a01: 謂我等等指無學人說此諸無學今在如來法會
0770a02: 之中雖盡世間諸漏而界外無明全在故今佛所
0770a03: 說法甚深微妙尚紆疑悔之中紆猶纏綿也悔亦
0770a04: 是疑以上述富那敘問之由下始正問。
0770a05: 世尊若復世間一切根塵至欽渴如來無上慈誨。
0770a06: 這一節經富那躡前本然之理而拘執事理性相
0770a07: 為難也文有二意前意執理難事故引清淨本然
0770a08: 而難山河出生也又如下後意執相難性故引地
0770a09: 水火風俱法界俱者性也相陵者相也然此
0770a10: 富那兩問自非具大辯才何能致辭竊喜後文波
0770a11: 瀾浩汗世界崢嶸辭源混混流注不竭誠有本如
0770a12: 是俱從此處發起前意中一切根塵等者通指前
0770a13: 文四科等指七大謂此諸法既是如來藏清淨本
0770a14: 然之理無事可得云何忽然生起山河等諸生滅
0770a15: 有為次第遷流終而復始耶夫既稱清淨本然更
0770a16: 於何處見有山河大地來由他慧眼不空一翳在
0770a17: 眼空華亂起下文云因了發相從妄見生正眼觀
0770a18: 來元無一物自非撥無法爾本然是已巳次第遷流
0770a19: 終復始者凡有為法初生為始後滅為終如云生
0770a20: 死死生往復無際又如器界成而住住而壞壞而
0770a21: 空空而復成然不頓滅故云次第遷流終而復始
0770a22: 本然是理有為屬事富那執理而難事也後意謂
0770a23: 地水等者顯如來藏性本具足雖具諸相未有
0770a24: 形兆安得相陵下文云如來藏先非水火如石中
0770b01: 雖具火性而石非火也若石是火則山自洞然如
0770b02: 來藏性亦復如是又如下躡前七大中水火風三
0770b03: 大為難世尊下執地性與水性對難水性又與火
0770b04: 性對難皆先拈其相云何下方責其性之俱又
0770b05: 世尊下復執地性與空性對難以通塞不侔不應
0770b06: 俱此為執相而難性也而我下結其問意請佛
0770b07: 開演攸即所富那謂我於如上理事性相二義不
0770b08: 知此義所往何如唯願下二句富那意謂佛之大
0770b09: 慈未說法時潛伏於內今請宣流於外即所說法
0770b10: 皆慈音故乃以覺義開我不覺不覺即迷也雲是
0770b11: 喻由不覺而起諸疑迷於性理如雲翳乎青天願
0770b12: 佛以大慈說法開豁其迷如披雲霧而性天故
0770b13: 云開我迷雲也及諸下二句辭意倒置此兩問
0770b14: 富那自陳今問畢經家述辭應云作是語已巳及諸
0770b15: 大眾五體投地文纔順今以大眾置上作語置下
0770b16: 則此兩問是眾同問矣此是譯場之訛詳上問意
0770b17: 是富那自所發者眾則因問俱願樂聞故同致禮
0770b18: 禮畢退座欽仰慈誨如渴思飲喻其所慕之切也。
0770b19: 爾時世尊告富樓那至欽佛法音默然承聽。
0770b20: 這一節經世尊將酬其問先敘法利誡令善聽也
0770b21: 前經阿難請法兼諸有漏者言佛告之亦兼有漏
0770b22: 者說今富那請辭及諸無學佛告亦及無學是知
0770b23: 今所明義尤勝於前故云勝義中真勝義也勝義
0770b24: 下二句上勝義者指前妙奢等三義超勝三乘乃
0770c01: 會真俗而歸中道故云勝義今乃密迴中道涉
0770c02: 真俗以顯空不空如來藏所謂清淨本然離即離
0770c03: 非是即非即迴真涉妙無不可者故稱勝義中真
0770c04: 勝義性下文顯者是也令汝下正明法利定性聲
0770c05: 聞者謂鈍根羅漢涅槃樂枯守癡定如冰夾魚
0770c06: 不迴心向大故名定性及諸下二句明不定性人
0770c07: 謂其雖不住於小果而其功行未至但得生空未
0770c08: 得法空今云未得二空者謂第二法未得空也其
0770c09: 心欲迴向上乘而行不逮上乘指菩薩乘也菩薩
0770c10: 超二乘之上故稱上乘佛謂宣此真勝義性進
0770c11: 定不定性阿羅漢等皆令他獲一乘寂滅場地正
0770c12: 修行處等者等餘權小菩薩一乘是佛乘寂滅是
0770c13: 佛大涅槃也場地者謂得大涅槃道之場地也梵
0770c14: 語阿練若譯云無喧雜二乘所修亦稱阿練若但
0770c15: 是偏真今是世尊所證中道諦理故加真字乃名
0770c16: 真阿練若正修行處也一乘是教寂滅是理修行
0770c17: 是行影帶於證四義全收佛以一乘性中教理行
0770c18: 證益彼無學未答之前先明法利如此汝今下誡
0770c19: 令善聽也。
0770c20: 佛言富樓那如汝所言至我常聞佛宣說斯義。
0770c21: 這一節經世尊仍於酬義之初詰其性覺體用試
0770c22: 彼迷解如何為宣勝義之張本也佛言下牒前問
0770c23: 語汝當常下責問性覺體用佛詰汝常不聞性覺妙
0770c24: 明明妙之義耶良由世尊依二諦說法而寂照體
0771a01: 用之說是其常談然雖常說解惑由人今富那解
0771a02: 惑相半猶未徹其淵底是故世尊以常談問之試
0771a03: 其迷解何如性覺妙明明妙者下本覺的本字亦
0771a04: 是性字變文作本謂性體本然具有靈然不昧之
0771a05: 覺故稱性覺性即如來藏性也只這性覺即是中
0771a06: 道第一義諦亦即勝義中真勝義性也妙明明妙
0771a07: 者性覺是體妙明明妙是即體之用妙是真諦之
0771a08: 義泯一切法真空絕點故稱真諦即有而空故云
0771a09: 為妙明是俗諦之義建一切法萬有齊彰故稱俗
0771a10: 諦俗是有義照了無遺故云為明即空而有故稱
0771a11: 妙有即有而空故稱真空即真而俗曰妙明即俗
0771a12: 而真曰明妙妙而明明而妙皆本乎中道之體故
0771a13: 以性覺兼之又妙是寂義明是照義寂而常照故
0771a14: 曰妙明照而常寂故曰明妙體用相兼如上說也
0771a15: 孤山曰寂則三諦俱寂照則三諦俱照吳興又補
0771a16: 其闕文尤妙謂三諦俱非寂非照然則又何妨於
0771a17: 三諦即寂即照同時不二妙用隨緣微義方足也
0771a18: 於此會悟則山河大地即性覺之妙有也富那豈
0771a19: 以塵眸而觀之哉大聖為眾生故作如是問耳唯
0771a20: 然下富那領諾所問也。
0771a21: 佛言汝稱覺明為復性明至為覺不明稱為明覺。
0771a22: 這一節經世尊承上體用二義建立真妄兩端探
0771a23: 其迷解何如也覺明二字覺是性覺明是妙明一
0771a24: 體一用用則單舉明字應該妙義為復下正以真
0771b01: 妄兩端為問上句是真性明的性即性覺的性謂
0771b02: 性覺本然而明故稱為覺耶下句是妄覺亦是性
0771b03: 謂性覺不明要用明去明他故稱明覺耶然今佛
0771b04: 意單忌此明字故下文謂因明立所又云由汝覺
0771b05: 明明了知性又云覺明為咎又云妄為明覺處處
0771b06: 責此明字一切山河大地諸有為相都從這明
0771b07: 字發起故此世尊舉真妄二覺問之勘定富那識
0771b08: 見何如。
0771b09: 富樓那言若此不明名為覺者則無所明。
0771b10: 這一節經富那以佛二問中領下句而疑上句也
0771b11: 富那意謂性覺雖明久為無明所覆明轉為昏真
0771b12: 轉成妄是故性覺為二障所蔽似不明矣必由智
0771b13: 照之明照去塵垢始復其本然之明由是疑上句
0771b14: 意云若此不明之性便為覺者則我現今因修所
0771b15: 明之覺則無之矣。
0771b16: 佛言若無所明則無明覺至無明又非覺湛明性。
0771b17: 這一節經世尊乘其所疑而反破之也佛謂汝道
0771b18: 無了所明若無所明正恰好何以故無汝所明則
0771b19: 無能明之覺能所兩忘恰不好然此本覺性中有
0771b20: 所非真覺無所非真明上句指體故云覺下句指
0771b21: 用故云明體用一般看則有無雙遣謂本覺性中
0771b22: 有所也不是無所也不是無明下一句有兩解一
0771b23: 謂此無明二字即富那所執不明佛謂汝執不明
0771b24: 又非覺湛明性佛意謂本覺湛然非有不明之時
0771c01: 汝執不明非覺湛真明也二謂即乘上二句有
0771c02: 無意說謂有無既雙遣矣若任運而去不勞施功
0771c03: 不必明與不明則無明二字是任運的意思佛謂
0771c04: 任運又非覺湛性故此與圓覺破任病義同初解
0771c05: 妥當。
0771c06: 性覺必明妄為明覺至所既妄立生汝妄能。
0771c07: 這一節經疊承前文性覺本然而妄為能所也初
0771c08: 句佛謂性覺本然自明不勞你去明他你若必要
0771c09: 明他則妄為能明之覺矣中間二句謂性覺非你
0771c10: 所明的因你去明他便妄立一所後二句承上句
0771c11: 說所既妄立生汝妄能就能所分張不本然矣所
0771c12: 以前云最忌明字斯可見矣。
0771c13: 無同異中熾然成異至因此復立無同無異。
0771c14: 這一節經承上能所遂顯空界眾生三續之因也
0771c15: 無同異中一句指上性覺說謂性覺本然元無同
0771c16: 異由他一念能所則於無同異的性覺之中熾然
0771c17: 成異矣熾者如火初盛名熾意謂性覺本然清淨
0771c18: 由一念能所則彼無明熾如火發熾然之異
0771c19: 指上能所說既有能所之異則有能變所變現矣
0771c20: 能變是無明所變是頑空轉上性覺已巳成昏鈍之
0771c21: 空此明空之始也異彼所異者異彼之異謂異上
0771c22: 熾然之異也所異之異即上熾然之異以異彼之
0771c23: 異指世界說也世界麤顯相發於外故云異彼所
0771c24: 異也因異立同者謂因世界麤顯之異而立空
0772a01: 之異為同以空異為同者謂空雖異性覺以無相
0772a02: 故故稱為同世界千差故當說異也此明世界之
0772a03: 始也同異發明下二句明眾生之始也謂以空
0772a04: 之同世界之異兩相發明則有眾生生乎其間故
0772a05: 云因此復立無同無異此無同無異的無字當訓
0772a06: 作非字指眾生為非同非異也以眾生是五陰
0772a07: 所成有色相故非如空之同有知覺故非如世
0772a08: 界之異故指眾生說為非同非異也何以知其然
0772a09: 耶下文云起為世界靜成空空為同世界為
0772a10: 異彼無同異真有為法有為法者正指眾生五陰
0772a11: 身說也然又熾然成異的異字義屬三細異彼之
0772a12: 異義當六麤達者自能會意也。
0772a13: 如是擾亂相待生勞至彼無同異真有為法。
0772a14: 這一節經結顯上文空界眾生三續之相也初二
0772a15: 句正結顯上文三續擾亂以明業果因緣也如是
0772a16: 二字牒上意謂以空界眾生則根塵識三具足故
0772a17: 云擾亂擾亂性覺失其本然之靜矣待是對待同
0772a18: 待異能待所世界之色而待於空眾生之有情而
0772a19: 待色空之無情如此擾亂豈不生勞勞是勞慮即
0772a20: 是見思煩惱也勞久發塵者塵屬業果謂自內及
0772a21: 外從微至著去性覺既遠道不可須臾離離則為
0772a22: 久久必生塵三塗五趣自此成矣勞動於內塵
0772a23: 發於外五亂妄成自相渾濁故下句結明由是引
0772a24: 起塵勞煩惱此正明業果相續三世循環故名引
0772b01: 起起為下結顯上文空界眾生之相起字對下靜
0772b02: 字看起是動義靜與動對故今不言動而言起者
0772b03: 起是緣起一切世界從緣所起故起即是動故對
0772b04: 靜說靜成空者空本凝然故稱靜也靜而無相
0772b05: 故說為同緣起千差故說為異彼無同異下二句
0772b06: 指上文末句無同異說謂彼非同非異真實是有
0772b07: 為法也眾生內心外色是五陰法故陰入界等
0772b08: 都屬有為故也。
0772b09: 覺明空昧相待成搖至以是因緣世界相續。
0772b10: 這一節經承上三續之因別明世界緣生之相也
0772b11: 覺明下先示風輪緣生也此覺明字即是前文能
0772b12: 明妄覺覺體無妄自有能明性在故稱覺明覺明
0772b13: 為能變空為所變空本昏鈍故稱空昧明與昧相
0772b14: 對待故以明昧相傾內心搖動搖性屬風由內心
0772b15: 搖動外感風輪執持世界是故世界之下有風輪
0772b16: 所持輪是喻取持載之意如車下之輪能持物故
0772b17: 風輪持世亦然風輪之下依空而住因空下次示
0772b18: 金輪之緣生也金輪即是地大地性堅礙一切金
0772b19: 寶因地所生金寶之性同地大故故以地大名金
0772b20: 輪也因上空搖妄明愈執執故為堅堅執成礙堅
0772b21: 礙即地大之性也彼外之金寶由內心明覺之執
0772b22: 以立其堅故有金輪保持國土上世界約統論今
0772b23: 國土約界說以國土各有攝屬如華夷戎狄各
0772b24: 有封疆乃名國土然諸國土必依地大而住故云
0772c01: 金輪保持國土堅覺下三示火大之緣生也由上
0772c02: 堅執之覺所成金寶明昧相搖所出之風風與金
0772c03: 相摩相摩則有煖氣於中發動此為火之因也由
0772c04: 心動執相摩故外感火光為變化性火稱變化性
0772c05: 者火能變有還無變生作熟自性無形寄緣則顯
0772c06: 故稱變化性寶明下四示水大之緣生也堅明之
0772c07: 金能生潤故以金能生水潤為水之性也然彼金
0772c08: 潤之水其勢尚劣更藉火勢上蒸水火相蒸則潤
0772c09: 勢愈猛如炊甑相似故感水輪含十方界如華藏
0772c10: 世界依香水海而住故稱含界火騰下五示洲潬
0772c11: 巨海水陸之緣生也謂火性飛騰水性降墜水火
0772c12: 上下交發若水勢勝火勢劣則濕為巨海若火勢
0772c13: 勝水勢劣則乾為洲潬潬音善徒旱切水中沙渚
0772c14: 也以此水火交發之義彼大海中火光常起如海
0772c15: 行者往往中夜見有火毬如燈說為神燈實非神
0772c16: 燈良由水火相激偶露其本質耳又洲潬中江河
0772c17: 常注者如彼大山之間往往見有水浚發此其
0772c18: 驗也水勢劣火下六示山石草木之緣生也若水
0772c19: 勢劣於火則火勢勝燒乾水結為高山是知山石
0772c20: 元是水火氣分所以擊則成五六月間石中融
0772c21: 而為水又土勢劣於水則水勢勝土為水所抽而
0772c22: 成草木是故草木元是水土氣分所以遇燒還成
0772c23: 土遇絞則成乎水林藪者藪音叟草屬草木叢
0772c24: 生之謂也交妄下四句總結世界相續之義謂從
0773a01: 覺明空昧起至水土抽為草木其中地水火風各
0773a02: 有因緣交五發生為種類上二句總結交妄發
0773a03: 生下二句正結世界相續世界是總名地水火
0773a04: 風是別相世界無有自體即四大相續名世界也。
0773a05: 復次富樓那明妄非他至以是因緣眾生相續。
0773a06: 這一節經承前三續之因別明眾生緣起之相也
0773a07: 明妄下四句是結前生後之意前二句是結前後
0773a08: 二句是生後初云明妄者通指世界為之明妄謂
0773a09: 所明之妄也以世界由所明妄成故今意結顯前
0773a10: 云彼諸明妄非他由能明之覺為咎也所妄世界
0773a11: 既立則能明之理難以超踰此為生起後文也以
0773a12: 是下七句正明不踰之理所妄即是六塵可解色
0773a13: 香味觸句中上重一色字下闕一法字此通指六
0773a14: 塵故下句云六妄成就外之六塵既成則內之見
0773a15: 等六根分開也同業下二句示四生因緣也同業
0773a16: 一句明胎卵二生謂胎卵二生彼此過去業行相
0773a17: 同則以業緣感召互相纏縛世世不相捨離此託
0773a18: 情想二妄所吸引者也合離一句明濕化二生謂
0773a19: 濕以合感則不因父母但託濕與煖二為外助助
0773a20: 發識之正性名三緣和合始成濕類化以離應謂
0773a21: 其離故趣新從變化有因名化生如水鱉之化離
0773a22: 故蛻而變為蜻蜓之類是也即如諸天亦是化生
0773a23: 彼是化之善者此句但言成化影略濕意含合字
0773a24: 中故見明下八句廣明胎生之相初二句明中陰
0773b01: 擇父母托胎初因謂中陰身的見性通徹以能冥
0773b02: 見遠方異域千里萬里之外男女交遘之際凡與
0773b03: 同業而有緣者皆能見之故云見明色發者色是
0773b04: 父母交遘之色由其見明故父母交遘之色發現
0773b05: 他的見中中陰既明所見之色則其托胎之想遂
0773b06: 成故云明見想成也次二句又明想成之中有憎
0773b07: 愛二意以違情者名為異見順情者名為同想謂
0773b08: 彼中陰若是女則見父為同為愛見母為異為憎
0773b09: 若中陰是男則見母為同為愛見父為異為憎
0773b10: 由貪欲而生心也又次二句正明托胎之相由
0773b11: 其見彼交遘之色愛想既成則流愛想入於母胎
0773b12: 乃成胎生的種子母胎既納其想則胎始成也又
0773b13: 次二句結明胎生之由良以胎類由交遘發生吸
0773b14: 引過去同業者來同業指中陰說故有下三句結
0773b15: 明成胎歷位的名相俱舍論云胎中有五位一七
0773b16: 名羯羅藍譯云凝滑即是父精母血和合的初相
0773b17: 二七名遏蒲曇譯云皰此又從凝滑增長眼等五
0773b18: 根成五皰故三七名閉尸譯云軟肉又從皰增長
0773b19: 成軟肉故四七名南譯云堅肉又從軟肉增長
0773b20: 成堅肉故五七名囉奢佉譯云形位則五七三
0773b21: 十五日方成形位首足肢體男女可辨矣今文秪
0773b22: 出二七名相等該餘三也胎卵下六句示四生感
0773b23: 應各從其業初云胎等四生隨彼何生業感報以
0773b24: 應之故云隨其所應下四句示應之所以謂卵唯
0773c02: 舉故感卵生之類有翼能飛胎因愛欲情生然情
0773c03: 重墜故胎類地行不能飛舉濕以三緣合感化以
0773c04: 離故趣新化為異質四生受報隨業感應大分如
0773c05: 斯情想下四句重明四生更變不常或胎之情變
0773c06: 而為卵或濕之合變而為離想易為情離變為合
0773c07: 又或合離變為情想情想易以合離隨業升沉難
0773c08: 以一定末二句總結眾生相續。
0773c09: 富樓那想愛同結愛不能離至以是因緣業果相續。
0773c10: 這一節經承前三續之因別明業果緣生之相也
0773c11: 文有四段婬殺盜結初富那下先明貪欲想愛同
0773c12: 結等者想是欲想愛是情愛由欲想而成情愛則
0773c13: 欲想是因情愛是果因圓覺經云愛欲為因愛命
0773c14: 為果今文約能所彼此想愛結縛歷生莫可解者
0773c15: 故云同結而愛不能離也則諸下世間通止十生
0773c16: 依正說十生之類感報不同依正皆別俱名世間
0773c17: 故云諸也十生俱有父母子孫不應獨指人倫說
0773c18: 吳興解多就人倫辯之則局矣經文盜貪中明指
0773c19: 十生說故是等下結欲貪名貪愛下次明殺貪貪
0773c20: 愛同滋者謂貪愛彼之血肉滋養我之口腹滋養
0773c21: 之心彼我同故故云同滋此同滋語中即含互為
0773c22: 吞報之意因貪起殺不殺不止必殺之而後已巳故
0773c23: 云貪不能止諸世間如上解相殺相吞之事十生
0773c24: 皆有今文略指四生說以強欺弱隨其力能彼此
0774a01: 吞噉此約怨對邊說是等下結殺貪名上文說相
0774a02: 生不斷今文應說相殺不斷也以人下三明盜貪
0774a03: 以人食羊等語舉一物之報復則物物皆爾如是
0774a04: 下自略而廣指十生死而生生而死生死死生歷
0774a05: 生互來相噉未有不報復者前舉四生今該十類
0774a06: 文互見也惡業俱生者此相殺相吞是極重惡業
0774a07: 俱我生俱我死故云俱生如今世人殺生之心不
0774a08: 教而能宿業使然即是俱生惡業也此相殺相吞
0774a09: 之業窮未來際劫不能已已巳巳甚言其怨報之深極
0774a10: 也是等下結盜貪名以此相殺相吞名盜貪者如
0774a11: 今人家畜養畜類時其食飲護其蚊初愛如恩
0774a12: 一旦加之刀碪初之愛非愛也將欲盜彼血肉而
0774a13: 愛其肥甘耳且彼畜類未以身相許不與而取
0774a14: 非盜而何又上文婬殺盜皆以貪名貪雖同而
0774a15: 恩怨賊心各從其本也汝負下四結明上文三貧貪
0774a16: 窮劫不斷由是業果相續也汝負我命者負是負
0774a17: 欠以彼前生曾殺我身則負我命我則今生索所
0774a18: 負而必殺之次句我還汝債者上句云命此句云
0774a19: 債債是財謂生前我盜他財則負他債又或因財
0774a20: 而殺命者債與命文亦互見以此等因緣經百千
0774a21: 劫相不息常在生死此約怨對說也汝愛我心
0774a22: 者心即是情他則愛我情性好次句我憐汝色者
0774a23: 色是容貌姿色憐是憐惜亦是愛義上句云情下
0774a24: 句云色文亦互見又何故不言情而言心耶對
0774b01: 下色字情屬心法姿容屬色法潤文巧製也唯色
0774b02: 與情纏縛貪愛以此等因緣經百千劫常在纏縛
0774b03: 此約恩愛說也上怨對說生死今恩愛說纏縛怨
0774b04: 對相值世世不離豈非纏縛乎今恩愛相循生生
0774b05: 不捨豈非生死乎生死與纏縛文亦互見也然此
0774b06: 二義不出盜殺婬三事是故下句結云唯殺盜婬
0774b07: 三為根本則攝一切支業矣如是等因緣名為業
0774b08: 果相續又上文中先婬後殺今結文先殺後婬亦
0774b09: 各有旨存焉先婬者警以愛欲為生死根媒欲出
0774b10: 生死先斷愛根故先標婬也先殺者一切怨對相
0774b11: 值唯殺為最欲滅怨對先斷乎殺故前後互顯也。
0774b12: 富樓那如是三種顛倒相續至因此妄終而復始。
0774b13: 這一節經總結三續之相而直標妄本以酬富那
0774b14: 第一問竟也如是下正是結文皆是下是標妄本
0774b15: 覺明明了知性者覺明本是性覺真體由他妄立
0774b16: 能明之性則轉真成妄一切依正有為皆從此明
0774b17: 了知性上所發故特標此為妄本也此明了知性
0774b18: 即屬第八識中三細由此業轉現三細轉成六麤
0774b19: 則世界眾生業果皆具足矣即此了知稱為顛倒
0774b20: 夫性覺湛然本無有相因此了知發一切相也本
0774b21: 自無生從妄而見有生以有生故山河大地陰入
0774b22: 界等次第遷流從無而有有已巳還無故稱終而復
0774b23: 始此牒原問之辭也又因了發相從妄見生二句
0774b24: 是對聯句以妄對了字看不應將妄見二字相連
0774c01: 讀應云因了而發相從妄而見生文意方有味也。
0774c02: 富樓那言若此妙覺至有為習漏何當復生。
0774c03: 這一節經富那躡佛第一答文重立難言謂生佛
0774c04: 本同而未異也妙覺即性覺前云性覺則兩字皆
0774c05: 是實法性即覺故今云妙覺則覺是實法妙是覺
0774c06: 之美稱如稱人為妙人人是實法妙是人之美稱
0774c07: 今稱妙覺亦然良以性覺清淨本然靈明洞徹實
0774c08: 而不有而不無深隱難測無相無名故強名曰
0774c09: 妙覺下句又云本妙覺明者是重述上句妙義也
0774c10: 下句覺明二字不要作實體用看何以故上句
0774c11: 已巳標定覺體矣今此覺明略看些謂覺是靈然
0774c12: 的意思明是不昧的意思本是本住妙即上句所
0774c13: 說以此四字重歎上句妙覺謂具此本有四德也
0774c14: 然此妙覺下自眾生上與如來同具此心在諸佛
0774c15: 不增在眾生不減云何眾生無狀忽生山河等相
0774c16: 無狀者即無故無端之意眾生既具此心後生諸
0774c17: 有為相而如來亦具此心則山河大地有為習漏
0774c18: 何時復生耶言妙空明覺者空與覺是實法空即
0774c19: 性空妙明是用即上妙覺略變文藻富那此難由
0774c20: 前文云生佛同具如來藏性故興此難也同具妙
0774c21: 覺是為本同後生諸相佛不復生是為末異此與
0774c22: 圓覺經金剛藏菩薩難謂異生成佛後起無明而
0774c23: 諸如來何時更起一切煩惱難義同此。
0774c24: 佛告富樓那譬如迷人至更生迷不不也世尊。
0775a01: 這一節經世尊舉喻以明悟後不迷而酬其覺後
0775a02: 無生也譬如下舉喻謂如迷路之人到一聚落言
0775a03: 聚落者如今鄉間人家聚集之所名為村落彼之
0775a04: 迷人乍到此間惑南為北佛問此惑南為北之迷
0775a05: 為復因迷而有因悟所出富那答謂此迷亦不因
0775a06: 迷又不因悟何以下釋上不因迷悟的所以四句
0775a07: 釋文可解佛言下重問悟後還迷否謂彼迷人正
0775a08: 在迷南作北的時節有一人指示令悟謂此是
0775a09: 南非北佛又召富那問云汝意為何如耶彼之迷
0775a10: 人縱使別處還迷於此聚落更生迷否富那答謂
0775a11: 不也不也者謂既明南北悟後不重迷矣。
0775a12: 富樓那十方如來亦復如是至覺迷迷滅覺不生迷。
0775a13: 這一節經世尊法合上喻以明覺後不重迷也上
0775a14: 文喻中迷人喻眾生聚落喻陰界入惑即是迷南
0775a15: 喻真北喻妄謂諸眾生由其迷故惑彼如來藏之
0775a16: 真而作山河諸有之妄本非是北元來是南喻彼
0775a17: 山河諸有之妄當體是如來藏之真悟人指令悟
0775a18: 者悟人喻佛指示令悟喻佛說法令諸眾生悟陰
0775a19: 入界全體是如來藏則無復山河之妄矣此人縱
0775a20: 迷者此人即指令悟道的眾生縱迷者喻謂通惑
0775a21: 雖斷所知未破故云縱迷於此聚落更不迷者喻
0775a22: 悟陰入界等空後更不重迷於界入聚落也他經
0775a23: 多以陰界入法喻聚落故十方下法合故云亦復
0775a24: 如是法說與喻說不對法中但合迷覺二義以明
0775b01: 迷盡覺圓而已巳欲以意得不詳配也詳夫得意忘
0775b02: 詮不在文字對與不對故此迷下二句謂迷體元
0775b03: 妄故云無本無本者言無根本也性畢竟空者釋
0775b04: 上無本之意昔本下謂從本已巳來元無此迷後因
0775b05: 迷故似乎有迷有覺既稱似者似則非真無而忽
0775b06: 有謂之似若以本覺之智覺破其迷妙覺純圓不
0775b07: 復生迷。
0775b08: 亦如翳人見空中華至何當更出山河大地。
0775b09: 這一節經世尊重喻以明成佛之後相不復生也
0775b10: 翳人喻眾生空喻如來藏空中華喻山河大地翳
0775b11: 病若除喻眾生無明已巳破華於空滅喻眾生悟後
0775b12: 山河諸相滅於如來藏中忽有愚人於彼空華所
0775b13: 滅的空地待華更生喻富那復於成佛之後山河
0775b14: 諸相何當復生之問汝觀下世尊以喻義問富那
0775b15: 令辨愚慧意令因喻得悟問意也富那言下富那
0775b16: 辯喻可解謂彼待華更生者是愚非慧何以故空
0775b17: 本無華見華滅空已巳是顛倒云何更待生耶空本
0775b18: 無華喻如來藏中本無山河等相見華滅空喻初
0775b19: 悟藏性則有為習漏皆滅於如來藏中雖稱始覺
0775b20: 亦未離倒故云見華滅空已巳顛倒也何以故本覺
0775b21: 性中元無起滅相故令更生喻富那徵問成佛
0775b22: 之後山河等相何當復生此亦是愚非慧也佛言
0775b23: 下佛責富那之問非理。
0775b24: 又如金雜於精金至菩提涅槃亦復如是。
0775c01: 這一節經世尊重喻以明斷煩惱出生死則永不
0775c02: 復生也金在時不得精金之用既出後金性
0775c03: 方純永不再雜矣喻煩惱金喻菩提若菩提在
0775c04: 纏則為煩惱所雜障蔽妙明不得其用若菩提出
0775c05: 纏永滅煩惱菩提真體方得顯現而其本有光明
0775c06: 永不再雜矣又木喻生死喻涅槃木成喻出
0775c07: 生死證涅槃木既成不重為木既出生死得證
0775c08: 涅槃永不再轉生死矣諸佛下法合二喻可解亦
0775c09: 不詳合但結顯二名而己巳意亦如前并前四喻前
0775c10: 二喻喻本覺後二喻喻始覺前喻本覺者意謂迷
0775c11: 方之人方位本正而人自倒惑南為北而其南位
0775c12: 本然不動倒自由人非方位之咎故喻本覺又前
0775c13: 空華喻者空本無華病者妄執見華生滅人自妄
0775c14: 耳非空之咎是故亦喻本覺後喻始覺者金性
0775c15: 雖精然須出出後始全其用故喻始覺此顯
0775c16: 如來智德也木既成不重為木如出生死更不
0775c17: 為生死所轉此顯如來斷德也又前二喻正酬無
0775c18: 狀忽生之問謂妙覺本然人自妄見有相也後二
0775c19: 喻正酬有為習漏何當復生之問謂斷盡諸漏斷
0775c20: 性亦無何可生耶然佛舉四喻併酬一問者意謂
0775c21: 若止說前二喻則但明本覺闕修證義若止說後
0775c22: 二喻則但明始覺忘本然義是以四喻併顯始本
0775c23: 相成圓義始備諦理無偏也以上酬富那執理難
0775c24: 事第一問已巳竟下起第二答文酬前執相難性之
0776a01: 問也。
0776a02: 富樓那又汝問言地水火風至俱法界不合相容。
0776a03: 這一節經世尊將酬性相之義且先述其原問之
0776a04: 辭也在文可知。
0776a05: 富樓那譬如空體非群相至土積成霾水澄成。
0776a06: 這一節經世尊舉喻以酬富那性相之問也譬如
0776a07: 下舉喻謂如空體性一法叵得湛然常住雖非
0776a08: 群相而不拒諸相發現發揮即發現義也謂萬象
0776a09: 森羅皆在空之中而空之量皆能容納不相
0776a10: 拒也所以下徵釋不拒所以謂彼空日照則明
0776a11: 等可知屯是屯聚風搖則動者空云何動謂彼風
0776a12: 能吹萬不同而群物相搖宛似空動初晴為霽風
0776a13: 沙為霾餘皆可了良以空自非明暗等相而不
0776a14: 拒明等發現也。
0776a15: 於意云何如是殊方至非日非空不異空日。
0776a16: 這一節經佛承上以破妄相非色非空而不異空
0776a17: 色也於意下徵列破意殊方即十方也以此諸相
0776a18: 起滅不常故稱有為為因下二句正列破意彼者
0776a19: 總指諸相本所生物若彼下別破若彼所生一句
0776a20: 是總指七物且日照下先約明破謂此空以日
0776a21: 照時既是日所生的明今明十方則應十方同
0776a22: 為一箇日色纔是云何空中更見圓日若更有圓
0776a23: 日明亦應圓今明不圓又且明而日不則非
0776a24: 日所生之明也又若是空生的明則空應自照何
0776b01: 借於日又明因空生空既常住明應常照云何中
0776b02: 宵半夜雲霧之時不生光耀明有生滅信知明非
0776b03: 空生也當知此明亦非日生亦非空生又不異空
0776b04: 日何以故若離空日則無明故前列七相今別破
0776b05: 中但破明相餘皆略也例明可解。
0776b06: 觀相元妄無可指陳至云何復問不相容者。
0776b07: 這一節經佛按明等七種性相以辯真妄責其質
0776b08: 難非理也先辯相相妄承上謂觀七相元妄以不
0776b09: 即不離難可指陳也猶邀下正責質難非理世尊
0776b10: 意謂諸相元妄如空華既知是妄云何詰其相
0776b11: 陵滅義汝詰相陵滅者猶邀空華復結空果言其
0776b12: 妄上妄也今文似倒迴其文而解之玩者可見
0776b13: 也觀性下即指相下之性說謂觀明暗之性元是
0776b14: 真體夫此性者即諸法實性以諸法寂滅之體即
0776b15: 如來藏性如來藏性即妙覺明心心外無法故云
0776b16: 唯妙覺明妙覺明心本非水火先即本義先非水
0776b17: 火者謂妙覺明心湛然無朕言其性具之理不無
0776b18: 而本非水火之妄相也性雖是真相由循發以循
0776b19: 業現故是妄非真是故妙心本非妄也本心非妄
0776b20: 云何復問不相容者上文空喻甚明必無疑矣然
0776b21: 玩此節經意即隨上文空喻之後結會妙心而寄
0776b22: 責富那相陵之詰然非法合之辭也法合自見下
0776b23: 文故。
0776b24: 真妙覺明亦復如是至宛轉妄無可憑據。
0776c01: 這一節經承前法合空不拒相之義以明妄相無
0776c02: 憑也真妙下法合真妙覺明合上空汝以下合
0776c03: 諸相發揮各各發明者指眾生各各發明也即如
0776c04: 上句汝以空明則有空見之意各各現者指妙覺
0776c05: 中隨人各各發現地水火風之相也言各各者各
0776c06: 是各別謂諸眾生各別發明七大則妙覺中各別
0776c07: 隨現即前所謂循業發現是也俱發明者俱是同
0776c08: 義如盡大地眾生同時發明諸相則妙覺中同時
0776c09: 隨現也云何下徵釋俱現之義一日影喻一大也
0776c10: 謂秪是一大而為盡大地眾生發明則隨多眾生
0776c11: 現多相如一日影隨二人去一般若多千人則日
0776c12: 影隨多千人去一地大如此則水大火大等皆然
0776c13: 意明一多之間不可準的也一水喻真妙覺日影
0776c14: 喻一大一中見多多由一現不可指多說一又不
0776c15: 可分一成多一多無據宛轉成故云一東一西
0776c16: 先無準的現一既雙即是一多無據也若能融會
0776c17: 藏性則七大一多妙用亦存乎其間矣。
0776c18: 富樓那汝以色空相傾相奪至故發塵勞有世間相。
0776c19: 這一節經佛責富那以色空傾奪之心故真為妄
0776c20: 掩世相成勞也如來藏是真色空傾奪是妄真外
0776c21: 無妄全妄是真由其迷故真為妄掩故云以色空
0776c22: 相傾奪於如來藏中而如下明其真為妄掩則全
0776c23: 真成妄故云如來藏隨為色空也是故下明傾
0776c24: 奪之咎於中者即指色空妄之中也風空約動
0777a01: 靜傾奪日雲約明暗傾奪文意猶略前文清濁霾
0777a02: 映等相世間為此傾奪所迷悶故違背妙覺合於
0777a03: 塵相因塵發勞乃有世間陵滅生死等相此明迷
0777a04: 者之過也。
0777a05: 我以妙明不滅不生至故發真如妙覺明性。
0777a06: 這一節經佛以本智合本理體用互攝理智相成
0777a07: 承上昔迷而顯今悟也我是如來自稱對上文汝
0777a08: 字看妙明字若應上文色空字妙明當作真俗二
0777a09: 諦看不生滅對上傾奪看今云妙明合如來藏者
0777a10: 藏性是中理謂以真俗合中也又妙明不生滅者
0777a11: 是即理之智以合如來藏即智之理謂以理智一
0777a12: 如體用雙照而雙寂也又我以下以智合理而如
0777a13: 下以理成智如來藏是理妙覺明是智以理成智
0777a14: 故云而如來藏唯妙覺明乘此即理之智而圓照
0777a15: 法界法界即是如來藏此謂乘即理之智而還照
0777a16: 即智之理也然玩此法界義當華嚴四法界耳是
0777a17: 故下明理智相成之用於中者指藏性中也一為
0777a18: 無量者即是不動道場十方界無量為一文中
0777a19: 不顯今擬補之則如無量義全歸一定所謂一攝
0777a20: 一切一切趣一也小中現大者即身含下三句之
0777a21: 相是也文中亦闕大中現小之相大中現小事
0777a22: 相易明故略之又身含下二句是正中現依身是
0777a23: 正報十方空是依報故此身者即現前色身能含
0777a24: 十方之空不可指法身說若法身含此何必言
0777b01: 良以我六尺之軀即能含受十此為不可思議
0777b02: 境界如維摩一室廣容多座華嚴塵中現剎之類
0777b03: 一毛端頭現寶王剎即斯義也一毛是正寶王剎
0777b04: 是依寶王指佛說謂一毛端頭現佛三千大千剎
0777b05: 土小中現大如此也坐微塵下一句是依中現正
0777b06: 一塵是依轉法輪約佛說屬正故一塵至小大法
0777b07: 輪至大即所謂破一微塵出大千經卷義同又一
0777b08: 為下四句明即體之妙用不動下四句示妙用之
0777b09: 相通言世尊具足稱性理智不思議妙用現前而
0777b10: 諸一多大小限量塵相俱滅合性覺是故發現
0777b11: 者一一俱稱真如妙覺明性也真如者湛寂之謂
0777b12: 雖謂妙用繁興而真如湛寂之體初未動此明
0777b13: 悟者之功也以上自首卷初標二種根本中第二
0777b14: 菩提涅槃元清淨體至此方圓何者若顯理未盡
0777b15: 則菩提涅槃未得究竟是故至此方滿前第二根
0777b16: 本義也今顯理既圓又將三諦妙理撮示樞要列
0777b17: 為三段而過文之處義又不可離者此正所謂三
0777b18: 而不離一而不合圓融不礙行布行布不礙圓融
0777b19: 文義俱妙是故重為結顯以圓理門妙旨良有在
0777b20: 也。
0777b21: 而如來藏本妙圓心至非常非樂非我非淨。
0777b22: 這一節經世尊重以非義結顯真諦非盡世出世
0777b23: 法悉無相也顯非先標如來藏心者良以藏心是
0777b24: 中道體故妙是真諦義真泯一切故皆云非以中
0777c01: 俗二諦從於真故則真諦顯餘二諦隱故蕩無纖
0777c02: 塵然亦不離中俗而明真但以隱顯適宜故云本
0777c03: 妙圓心本字屬中即本常義故妙屬真可知圓字
0777c04: 義當於俗法無不攝故只此一句三諦圓收而真
0777c05: 妙當令故稱本妙圓心也初非心者凡一切心王
0777c06: 心所屬心之法皆非也次非五大屬色凡一切屬
0777c07: 色之法皆非也次非六根六塵十八界如是乃至
0777c08: 者但舉始終而超其中故此上是世間法也次非
0777c09: 出世法初非十二緣緣有生起還滅二義無明是
0777c10: 生起初法無明盡是還滅初法如是乃至者亦超
0777c11: 其中也非老死是生起末法非老死盡是還滅末
0777c12: 法生起還滅初法云明無明及盡者上明字是能
0777c13: 觀緣起之智盡字即還滅之義也盡義上亦有明
0777c14: 字是還滅之智次非四諦苦集滅道四義見前解
0777c15: 次非智得者智是聲聞能觀四諦之智得是聲聞
0777c16: 證得之理次非六度初檀那譯云布施二尸羅譯
0777c17: 云滅惡戒之總名也三毗黎耶譯云精進四羼提
0777c18: 譯云忍辱五禪那譯云靜慮六般剌刺若譯云智慧
0777c19: 波羅蜜多譯云到彼岸六度與波羅蜜分列而非
0777c20: 者六度有究竟不究竟兩意然必究竟方稱到
0777c21: 彼岸故分說也如是乃至者出世法有三乘一乘
0777c22: 教理行果百八三昧八萬總持名數既多不能盡
0777c23: 述故超而言之以至佛之十號大涅槃常樂我淨
0777c24: 俱非況其下者此所謂空劫已巳前無一元字也
0778a01: 非怛下是遣佛能證之號怛闥阿竭譯云如來阿
0778a02: 羅訶譯云應供三耶三菩具云三藐三菩陀譯云
0778a03: 正知此是佛十號之三雖舉其三例非十號也
0778a04: 非大涅槃是遣所證之法涅槃解見前此是如來
0778a05: 自所證得簡非二乘涅槃故加大言涅槃是體常
0778a06: 樂我淨是涅槃之四德也不死名常無苦名樂具
0778a07: 八自在名我無染名淨詳如涅槃經說。
0778a08: 以是俱非世出世故至即常即樂即我即淨。
0778a09: 這一節經承前次以即義結顯俗諦由能非而復
0778a10: 能即也以是俱非故一句是結前生後意只這故
0778a11: 字是過文之辭以牒非故然後能即文雖過義不
0778a12: 絕之意由此非即二義似分不分似截不截連環
0778a13: 貫攝文義俱妙似有默識心通之意神而明之存
0778a14: 乎人耳元明心妙者前文顯真則云本妙圓心今
0778a15: 文顯俗則云元明心妙元即是本前以妙配真故
0778a16: 先云本妙今以明配俗故先云元明經本自陳非
0778a17: 解者強配各從本諦說也下半句云心妙者以
0778a18: 心妙二字兼中與真又上元字亦本乎中義三諦
0778a19: 互融今則中真二諦從於俗故建一切法則俗諦
0778a20: 顯餘二諦隱故萬有齊彰然亦不離中真而明俗
0778a21: 但以隱顯適宜只此一句亦三諦圓收而俗明當
0778a22: 令故云元明心妙一俗一切俗要亦本乎如來藏
0778a23: 體故首標其名也即者是也由非而是所謂非一
0778a24: 切相即一切法然則一草一縷皆如來藏妙攝無
0778b01: 餘故稱俗諦餘諸法數具如前解。
0778b02: 以是俱即世出世故至離即離非是即非即。
0778b03: 這一節經承前重以雙遮雙照圓歸藏體結顯中
0778b04: 道第一義諦也以是俱即故一句亦是結前生後
0778b05: 意故字如前說詳玩俱即之言應併收俱非同歸
0778b06: 中道文略義周會意可得妙明心元者妙明即真
0778b07: 俗二諦心字通指真俗二心元即是本以中道為
0778b08: 二心之本故云妙明心元也雙離是雙遮雙是為
0778b09: 雙照遮是奪意照是與意是即非即一句文略晦
0778b10: 似乎全在即邊說了今迴潤其文則明矣前文
0778b11: 以即對非而言即當作是上句離應對即今此句
0778b12: 當作即是即非乃雙與意也良以雙遮雙照而顯
0778b13: 中道遮照同時一中一切中所謂一色一香無非
0778b14: 中道即此義也顯中不舉諸法者前即非既融
0778b15: 融便屬中故不必再陳但標其融義而已巳文之巧
0778b16: 便無愈此經。
0778b17: 如何世間三有眾生至用世語言入佛知見。
0778b18: 這一節經世尊結顯圓理已巳竟寄責凡小偏心欲
0778b19: 測佛乘所不逮也如何二字是責辭世間三有
0778b20: 者有是著義即三界欲色無色各著本界名跡故
0778b21: 稱三有聲聞是小乘四果聖人是也緣覺是中乘
0778b22: 既斷正使更侵習氣勝於聲聞劣於菩薩故稱中
0778b23: 乘此二種人既超三有故稱出世世尊承前顯理
0778b24: 之妙且圓因寄責凡小之人各以狹劣所知之心
0778c01: 測度如來無上菩提如以螢火爇須彌山終莫能
0778c02: 著也無上菩提即前所顯圓理是也用世語言者
0778c03: 即前所破因緣自然非和不和等語謂將此等語
0778c04: 言欲入佛之智見無有是處佛知見者對眾生知
0778c05: 見而言眾生則無知著知無見著見即用世語言
0778c06: 皆是眾生知見即彼二乘知見著空雖勝眾生望
0778c07: 佛尚遠菩薩知見亦未盡諦理以九法界望佛俱
0778c08: 名眾生知見而佛之知見則自所證得不共三乘
0778c09: 以知即無知無知即知見即無見無見即見無知
0778c10: 而無所不知無見而無所不見究竟圓極乃名佛
0778c11: 知見也如第五經云知見立知即無明本知見無
0778c12: 見斯即涅槃無漏真淨即此義也。
0778c13: 譬如琴瑟箜篌琵琶至愛念小乘得少為足。
0778c14: 這一節經世尊承上引喻以明凡小圓具妙心獨
0778c15: 乏妙智卒未能顯其用也琴瑟等喻凡小之人及
0778c16: 諸淺行菩薩妙音喻妙心妙指喻妙智謂琴瑟等
0778c17: 本具宮商清響若無巧妙指頭彈他則彼宮商清
0778c18: 響終不能發汝與下法合琴等如上說如我按指
0778c19: 海印發光合有妙指者汝暫舉心塵勞先起合無
0778c20: 妙指者佛謂寶覺真心人人圓滿如我有妙智故
0778c21: 則能智契理冥妙用現前如前所謂一為無量無
0778c22: 量為一小中現大大中現小等是也故云海印發
0778c23: 光按指者即是妙指海印發光譬佛妙用此是喻
0778c24: 中說喻意謂我一按指則妙音俱發宮商清濁五
0779a01: 響圓備如彼大海澄渟森羅炳現今不言妙音而
0779a02: 言海印發光者重約喻明也海印發光之喻詳出
0779a03: 華嚴涅槃大集等經汝暫舉心下明無妙智故暫
0779a04: 時舉心四句百非難逃乎是非之閾故云塵勞先
0779a05: 起由不下正是其不逮之語也以上佛答第二
0779a06: 執相難性之問正義已巳竟此下富那復從第二答
0779a07: 中發起疑難世尊又以怖頭之喻合明無因之妄
0779a08: 始圓第二問中餘義也方等彈訶等意今經處處
0779a09: 可了。
0779a10: 富樓那言我與如來至自蔽妙明受此淪溺。
0779a11: 這一節經富那躡上真心圓滿重徵妄自何因也
0779a12: 我與下正躡上意用張難本而我下敘自遭妄未
0779a13: 究覺際在文可知聖乘即佛乘也謂今雖遇佛乘
0779a14: 猶未究竟佛道淵底世尊下正是起難之辭謂此
0779a15: 真心人人圓滿云何世尊諸妄圓滅獨證妙常而
0779a16: 諸眾生何因有妄妄從何起自蔽妙明受此淪溺
0779a17: 耶。
0779a18: 佛告富樓那汝雖除疑至是人心狂更無他故。
0779a19: 這一節經世尊引他俗事例答上文無因之妄也
0779a20: 初責富那惑未盡故解亦未深故引俗事之淺淺
0779a21: 以況真理之深深令易明故演若達多譯云祠授
0779a22: 禱神祠以授嗣故此人忽於晨朝梳洗以鏡照面
0779a23: 認影迷真故責己巳頭不見面目疑為魑魅無狀即
0779a24: 無故忽爾狂走以例無因而妄魑魅是山譯之怪
0779b01: 於意下正勘富那乃令審例會心識知妄無因有
0779b02: 富那據實答云狂無他故既知狂無故妄亦類此。
0779b03: 佛言妙覺圓明本圓明妙至雖佛發明猶未能返。
0779b04: 這一節經世尊以妄合狂直顯無因徒歷長劫迷
0779b05: 而不返也佛言下先指真本無妄謂此妙覺真體
0779b06: 本來圓滿明妙以例達多本頭本自其然也既稱
0779b07: 下明妄無因謂真心無妄妄自妄發云何有因若
0779b08: 有因者則不名妄自諸下指妄自妄發謂從諸妄
0779b09: 上展轉相因此相因者非有因之因是依妄起
0779b10: 妄牽藤引蔓從迷積迷以歷塵劫例彼達多無故
0779b11: 狂走豈有因緣無始妄延亦若此耳妄延長劫以
0779b12: 至今日雖佛發明真本無妄由諸眾生染妄既深
0779b13: 猶不能返。
0779b14: 如是迷因因迷自有至尚無有生欲何為滅。
0779b15: 這一節經承上以明妄因妄發識妄無因則諸妄
0779b16: 自息也迷者因迷有妄妄即是迷此迷承上從迷
0779b17: 積迷而來初如是迷因一句即指上文塵劫之迷
0779b18: 謂此迷因因迷自有與真心無干若識迷無因則
0779b19: 妄無所依迷為妄之所依所依之迷既無能依
0779b20: 之妄自息迷妄既息求生相不可得欲何為滅生
0779b21: 滅既滅則寂滅現前矣。
0779b22: 得菩提者如時人至妄性如是因何為在。
0779b23: 這一節經佛示悟後觀迷如夢既覺直下明妄無
0779b24: 因而真不動也謂彼得悟菩提之人如睡已巳說
0779c01: 夢中事夢事雖明了知是妄必無因緣可取夢物
0779c02: 以全體無故如彼下重以夢合狂走豈有下二句
0779c03: 是反辭言其無因自狂他或忽然狂歇其頭元在
0779c04: 肩上何曾移易分毫非外得者正明本頭不動本
0779c05: 頭不動則知狂怖妄出也縱未歇狂本頭亦何遺
0779c06: 失初無有動信知真心不動妄自成迷忽然妄歇
0779c07: 真心亦非外得縱其妄未歇滅而其真心亦何遺
0779c08: 失末富那下結答原問之言謂妄性無因何更求
0779c09: 其所在若有所在是實非妄矣以無在故因知是
0779c10: 妄。
0779c11: 汝但不隨分別世間至何藉劬勞肯綮修證。
0779c12: 這一節經佛示歇狂之法狂既歇則真心得也佛
0779c13: 謂富那汝但不隨三續起諸分別則外之三緣斷
0779c14: 矣三緣斷故則汝內之三因不生三緣指外世界
0779c15: 眾生業果所緣之塵是也三因者即汝內之能緣
0779c16: 三種分別之心是也能所因緣不生則汝心中達
0779c17: 多狂性自歇心中達多者借喻巧說由他能所因
0779c18: 緣不生則識情不起頓空根本無明一歇一切歇
0779c19: 一斷一切斷是故歇即菩提也此狂心約根本
0779c20: 無明說故能歇即菩提菩提是覺覺對不覺說不
0779c21: 覺既覺即轉無明為菩提一念返真塵沙惑斷如
0779c22: 禪家所謂地一聲元在這裏故云勝淨明心不
0779c23: 從人得也此是頓義不假三祇修證故云何藉劬
0779c24: 勞肯綮修證肯綮字如莊子養生主篇解牛中云
0780a01: 技經肯綮之未而況大軱乎注云肯骨間肉肯
0780a02: 肯也綮音啟又音罄猶結處也軱大骨也彼意
0780a03: 說庖丁技得神化經歷骨肉紐結之處未為難
0780a04: 而況大軱空廓處乎借其字形不用其義今但云
0780a05: 一歇則已巳何藉劬勞自艱細微綿力而修而證耶
0780a06: 肯綮類艱力細微之意。
0780a07: 譬如有人於自衣中至方悟神珠非從外得。
0780a08: 這一節經佛重約喻以明前義謂迷悟自殊而妙
0780a09: 心未失也人喻眾生自衣喻陰入界法以陰等
0780a10: 有覆陰妙心之意又陰等從自心現故如自衣也
0780a11: 繫珠喻妙心隨轉不覺喻迷窮露他方喻法身流
0780a12: 轉五道無財謂貧無覆謂露乞食喻修有漏福善
0780a13: 馳走喻死此生彼以無常迅速故云馳走雖貧而
0780a14: 珠不失者喻雖乏功德法財而妙心未失智者
0780a15: 示珠喻佛為說法令悟其心從心致富喻證心珠
0780a16: 致諸功德法財悟珠非外喻悟己巳心本然自具非
0780a17: 從外而新得之者以上佛與富那問答圓前第二
0780a18: 問中餘義已巳竟下文阿難重躡前文三緣三因之
0780a19: 義難佛前後自語有相違之過是故世尊翻前達
0780a20: 多怖頭之說以明因緣自然皆為戲論而總責多
0780a21: 聞無功圓收理分辭致後乃阿難重請起行之門
0780a22: 也入文可見。
0780a23: 即時阿難在大眾中至我從因緣心得開悟。
0780a24: 這一節經阿難因聞三緣三因之義重起前疑難
0780b01: 佛前後相違也阿難前聞遣拂因緣之義今復聞
0780b02: 三因三緣之說佛自前後相違是故引文成難以
0780b03: 證前經遣拂之非也但引文不全豈以殺盜婬為
0780b04: 三因緣耶殺等是業果中事當取世界眾生業果
0780b05: 為三因緣此必譯場之誤非阿難之意也今謂因
0780b06: 緣斷狂心歇菩提成斯則因緣皎然明白云何如
0780b07: 來前說頓棄因緣耶阿難又引自證謂我從因緣
0780b08: 而得開悟良由阿難初因見佛相好發心出家亦
0780b09: 是因緣故引為證也。
0780b10: 世尊此義何獨我等年少至惟垂大悲開發迷悶。
0780b11: 這一節經阿難引他證自皆從因緣入道必以頓
0780b12: 棄為非也阿難謂因緣入道者豈獨年少有學即
0780b13: 今會中目犍連等高年無學亦由因緣悟心云何
0780b14: 頓棄此是引他證自必以因緣為然也阿難自稱
0780b15: 年少者以佛成道夜生佛成道後遊方五年後說
0780b16: 阿含經十二年中方乃出家來入方等八年阿難
0780b17: 約有二十二三歲故稱年少尚滯初果故稱有學
0780b18: 老梵志者按餘經及下第五經謂目連等路逢三
0780b19: 迦葉宣佛因緣心得開悟今稱老梵志者梵志是
0780b20: 外道通稱此指三迦葉未歸佛時元是外道且又
0780b21: 年高故稱其為老梵志也今說下阿難又援頓棄
0780b22: 因緣之義難同外計謂佛今說菩提不從因緣得
0780b23: 者則彼王舍城外道拘舍黎所說自然成佛第一
0780b24: 義矣以此邪正如何甄別惟垂大悲開發我之迷
0780c01: 悶也王舍城即摩竭陀國城名王舍因緣詳出大
0780c02: 論拘舍黎外道名見第二卷解中。
0780c03: 佛告阿難即如城中至因緣自然理窮於是。
0780c04: 這一節經世尊將破所難且請人情去彼取此理
0780c05: 出尋常也狂性屬因緣不狂性屬自然佛聽阿難
0780c06: 語即引達多狂性比例發明謂狂性因緣滅則不
0780c07: 狂性自然出因緣與自然對待顯故妄情之理盡
0780c08: 於待耳窮即盡義。
0780c09: 阿難演若達多頭本自然至何不自然因緣故失。
0780c10: 這一節經世尊承前待意雙破二計也初阿難下
0780c11: 六句初句是舉狂者名頭本下五句先破因緣前
0780c12: 三句明達多本然之頭曾無一毫歉強故云本自
0780c13: 其然無然非自後二句直斥狂因妄出則因緣之
0780c14: 計破矣若自下四句次破自然前二句出其計意
0780c15: 謂頭本自然以照鏡因緣故狂後二句亦直斥破
0780c16: 云若計自然汝何不自然為因緣故失了自然耶
0780c17: 則自然亦破矣。
0780c18: 本頭不失狂怖妄出曾無變易何藉因緣。
0780c19: 這一節經世尊重躡因緣以明本頭不失狂因妄
0780c20: 出也文可解。
0780c21: 本狂自然本有狂怖至頭本無妄何為狂走。
0780c22: 這一節經世尊重躡自然以明狂不狂二俱非自
0780c23: 也文可解以上二節返復以明二計皆妄下文直
0780c24: 顯狂心歇處即菩提心也。
0781a01: 若悟本頭識知狂走至生滅心滅此亦生滅。
0781a02: 這一節經佛示本真無妄因緣遣而復遣即菩提
0781a03: 心成猶防細過也佛謂若悟本頭不動識知狂走
0781a04: 妄出則彼因緣自然二俱名妄都為戲論也從前
0781a06: 一切事法與此相類要知無妄的本頭比例真心
0781a07: 而真心妙覺之中元無因緣自然之論也是故下
0781a08: 牒前難中所引因緣既斷即菩提心菩提心即真
0781a09: 妙覺心也夫此心者言語道斷心行處滅從他千
0781a10: 思百議毫無干涉菩提心生下世尊重重遣拂於
0781a11: 甚深妙理鄭重若此使人勿以所知心量妄加測
0781a13: 斷故即菩提心若有菩提心生生滅心滅的意思
0781a14: 此但是生滅非菩提心矣已巳到滅生俱盡的所在
0781a15: 則屬無功用道滅生二字躡上兩重生滅意也說
0781a16: 這無功用道與自然相似若誤執有自然心生如
0781a17: 此則名自然心生生滅心滅此亦生滅非無功用
0781a18: 矣這一重生滅校前菩提心生滅前麤後細無功
0781a19: 用道者謂以有作行息即無行之行名無功用道
0781a20: 接初住位創得無功用道至第八地名實得無功
0781a21: 用道此約圓教說也。
0781a22: 無生滅者名為自然至非汝歷劫辛勤修證。
0781a23: 這一節經世尊牒上義性以明離過絕非方名無
0781a24: 戲論法警以深行也初二句示自然相猶如下引
0781b01: 例示和合相非和下示本然相即明上自然義也
0781b02: 本然非然下五句重疊遣拂離過絕非方名實法
0781b03: 以上諸性義相可解遣拂中非字離字是遣義謂
0781b04: 本然亦非和合亦非本然即上自然和合即前因
0781b05: 緣又拂云合與然俱離離彼合然之離俱非以無
0781b06: 可遠離處此句方名無戲論法也無戲論即是真
0781b07: 實至於實處菩提涅槃尚隔遠在豈易得邪自非
0781b08: 深修實證卒莫能及末句正警深入也非汝字上
0781b09: 有闕文可以意得。
0781b10: 雖復憶持十方如來至愛河乾枯令汝解脫。
0781b11: 這一節經世尊承上實法深責多聞無功以明道
0781b12: 定速證也雖復下正責多聞無功十二部者凡諸
0781b13: 如來設教各稱群機病有萬殊藥無一准具故教
0781b14: 有十二部類不同發軫曰長行重頌并授記孤起
0781b15: 無問而自說因緣譬喻及本事本生方廣未曾有
0781b16: 論議共成十二名詳出大論三十三中今謂阿難
0781b17: 能記憶受持不唯釋尊一佛所說乃能持十方
0781b18: 如來又不獨現在尚能積劫多聞則通三世十方
0781b19: 十二部經其中所詮清淨妙理如恒沙之多可謂
0781b20: 多聞之功深且博矣猶未能及於無漏道定故責
0781b21: 其為無功秪益戲論然能談說因緣等計違順功
0781b22: 過之義決定明了人間稱汝多聞第一於無漏無
0781b23: 功不濟事所以如此積功聞熏不能免離登伽
0781b24: 之難何須待我句上脫略應補明者謂若多聞可
0781c01: 敵生死患難愆失何須待我佛頂神下明神
0781c02: 功速云我神一至婬火頓歇得阿那含上句明
0781c03: 滅惡下句明得果神速如此言婬火者火通法喻
0781c04: 說法中婬即是火婬心起時渾身火發如術婆伽
0781c05: 婬火內發遂能燒身故稱婬火喻中婬心如火能
0781c06: 燒一切善根故喻如火今登伽蒙即能滅惡生
0781c07: 善而得果證更於如來法中成精進林言精進林
0781c08: 者登伽既明己巳過則能精進無有退怯林字約喻
0781c09: 說行非一種藂集如林行行精進故歷劫欲愛如
0781c10: 河源遠流長一旦乾枯令彼解脫益見無漏之功
0781c11: 甚矣。
0781c12: 是故阿難汝雖歷劫至如何自欺尚留觀聽。
0781c13: 這一節經世尊結前多聞無功勉以道定深益令
0781c14: 無滯也是故下正結無功不如下勉以道定秘密
0781c15: 妙嚴四字讚所聞法義不測曰秘不曰密不可
0781c16: 思議曰妙堅固不朽曰嚴謂歷劫所聞之法實具
0781c17: 如是之妙而能聞之心未空猶滯有漏不能超越
0781c18: 生死故云歷劫多聞不如一日修無漏業一日對
0781c19: 上歷劫看甚明多聞功淺道定益深所謂日劫相
0781c20: 倍也遠離下明諸益相謂離世間憎愛二苦憎屬
0781c21: 冤愛屬親親而恒離冤而常會求去取之不可得
0781c22: 則五陰偏熾而生老病死統乎其間八苦宛然具
0781c23: 於憎愛二字中也今修無漏一併蠲除不亦利之
0781c24: 大益之深耶如摩下引現事為證以實驗之如摩
0782a01: 登伽歷生婬女其愛情者不為不深而一旦由神
0782a02: 之力即能銷其積生深欲而神之力不為不
0782a03: 厚今於如來法中出家名性比丘尼性者是婬習
0782a04: 之性即以習性為名今雖出家不易本名即摩登
0782a05: 伽之譯語也比丘見前解尼是天竺女聲羅羅
0782a06: 譯云覆障因緣詳出阿含瑞應等經是佛之子耶
0782a07: 輸陀羅譯云華色是佛之妃佛之妻子俱出家故
0782a08: 耶輸與性尼同悟宿因知以貪愛為苦今能一念
0782a09: 斷愛以無漏熏修得出世聖善或出纏者登伽出
0782a10: 愛纏也或授記者耶輸於法華會上得受佛記號
0782a11: 千萬光相如來良由方等收經有攝後之例是故
0782a12: 法華涅槃之事亦攝入也末二句世尊既明無漏
0782a13: 功高如此因勉阿難毋為自欺尚滯多聞留連觀
0782a14: 聽觀聽二字影帶六根說自首卷至此發明理分
0782a15: 已巳竟下文阿難依理請行意謂理解雖圓非行莫
0782a16: 證故次理之後即請行也行者行也依理修行方
0782a17: 證理故。
0782a18: 阿難及諸大眾聞佛示誨至引諸沉冥出於苦海。
0782a19: 這一節經阿難聞前理分圓義今將請行且先敘
0782a20: 蒙益而讚佛之善導也阿難下至白佛言是經家
0782a21: 語敘謂阿難聞法除疑悟理之詳如文實相者即
0782a22: 指前經三諦圓理法法稱真無假故故稱實相
0782a23: 因悟實相無復前塵麤重影事以故得身輕安輕
0782a24: 安是定中禪支百法論以輕安為善心所法彼云
0782b01: 離重名輕調暢身心名安也得未曾有者由得大
0782b02: 益世所希逢故云得未曾有重復下正述他請行
0782b03: 的情狀悲淚者阿難悲己巳歷劫沉迷故情動于中
0782b04: 而雨淚也頂禮等者述請法的常儀無上大悲下
0782b05: 方是阿難自陳之語無上二句讚佛德也佛因圓
0782b06: 證心寶得大自在故稱寶王由能善權方便隨機
0782b07: 展演開豁人心故云善開我心如是等者指前所
0782b08: 聞之法辭義多途故云種種因緣提獎者提是提
0782b09: 獎是獎諭正是善權之法以如此多方引諸沉
0782b10: 冥出於苦海諸沉冥者指眾生說沉言墮落冥言
0782b11: 昏暗苦無涯涘故喻如海。
0782b12: 世尊我今雖承如是法音至雖獲大宅要因門入。
0782b13: 這一節經阿難因請行故次敘所悟法相喻明行
0782b14: 必當請也承是承領如是法音者通指前經理分
0782b15: 能詮音教因能詮法音悟知所詮藏性如來藏約
0782b16: 體說妙覺明心約用說故雙出之謂如來藏之妙
0782b17: 覺明心體用聯璧盡善盡美之言也十方界者
0782b18: 顯此心之大也十方界是大空義猶未盡其
0782b19: 大也下經云空生大覺中如海一漚發校今字
0782b20: 大可知矣含育剎土者含是包含育是生育謂此
0782b21: 心不唯包含法界而已巳又能生育法界也十方國
0782b22: 土是如來所統故云如來之國土也清淨等者謂
0782b23: 非染穢故曰清淨七寶嚴飾故曰寶嚴妙覺王剎
0782b24: 者妙覺王指佛說言佛剎也以佛極證妙覺得大
0782c01: 自在故稱妙覺王潤文之巧也剎是梵語具云剎
0782c02: 摩譯云土田上云國土今云剎者國土是剎中所
0782c03: 有今阿難因聞三諦圓融之理悟知身土交涉之
0782c04: 義故上云含育也如來復責下二句阿難意謂雖
0782c05: 聞覺心含育身土圓融之理秪是多聞中事然今
0782c06: 佛責多聞無功不逮修習逮及也謂多聞過誤不
0782c07: 及無漏熏修如前所明者是也我今下設喻以明
0782c08: 行必當請也陸行曰旅旅是旅舍舟行曰泊泊止
0782c09: 也止於岸故總稱客中意思阿難謂我今如彼客
0782c10: 途旅泊之人飄零孤露忽蒙天王賜與華屋周書
0782c11: 稱天子曰天王對諸侯而言華是華美言華美之
0782c12: 屋大宅即指華屋總稱也阿難謂雖得大宅要因
0782c13: 門入不得其門則難升其堂入其室也天王喻佛
0782c14: 所賜華屋喻示妙奢等三觀之理理之玄妙如華
0782c15: 屋也雖獲下二句喻雖獲此理非行莫入故大宅
0782c16: 統喻圓融諦觀之理無不容攝覆庇十八界故稱
0782c17: 大宅今稱門者即下文所謂一門深入也門即是
0782c18: 行門為能通理為所通通所通故故稱為門首卷
0782c19: 初問中謂妙奢摩他三摩禪那最初方便今大宅
0782c20: 是三觀理最初方便正是入理之門故稱初方便
0782c21: 也今所請行正是請答最初方便。
0782c22: 惟願如來不捨大悲至在會一心佇佛慈旨。
0782c23: 這一節經阿難承上喻說今陳正問翻前理中三
0782c24: 觀義致為請本發心路也諸蒙暗者蒙者有覆暗
0783a01: 者不明指彼未盡習漏者說捐是棄捐無餘涅槃
0783a02: 者無餘對有餘說二乘人但斷見思未盡無明而
0783a03: 證涅槃名為有餘世尊無明斷盡轉心意識成一
0783a04: 切智智名大涅槃凡一切微細生滅淨盡而無遺
0783a05: 餘名無餘也本發心路者無餘涅槃是所到之地
0783a06: 從初發心以至到家俱名為路非行則不能到今
0783a07: 路即是所行之路正指今所請說也言本者是本
0783a08: 起因心之本謂依本起修則本指覺心說也如圓
0783a09: 覺所謂本起因地法行是也發心二字即下文發
0783a10: 覺初心是也此句總約行說令有學下翻前理中
0783a11: 三觀義請攝伏疇昔攀緣者疇是性義疇昔指無
0783a12: 始劫說謂從無始來攀緣不斷攀緣者即六塵緣
0783a13: 慮之心是也攝伏字止是奢摩他義攝伏即是止
0783a14: 息攀緣返妄歸真奢摩他義也得陀羅尼者陀羅
0783a15: 尼譯語見前即三摩義總持一切法融妄即真故
0783a16: 屬三摩義也入佛知見者佛知見是第一義真妄
0783a17: 雙泯屬禪那義也今此總攝三義請其最初方便
0783a18: 故說從何之言云從何處發行起也作是下可知。
0783a19: 爾時世尊哀愍會中至開無上乘妙修行路。
0783a20: 這一節經佛諾其請將示諸行而先明所為也爾
0783a21: 時者阿難請畢之時會中三乘共集而世尊但愍
0783a22: 二乘者何耶此對當機而言急於所為故爾又前
0783a23: 阿難問辭亦自陳有學不及餘乘者依所急者
0783a24: 為辭耳且菩薩乘人兼而自勉奚必專為言雖不
0783b01: 及意實通之菩提心未自在者謂聲聞人但發聲
0783b02: 聞菩提無度生心故於佛菩提自覺覺他行中拘
0783b03: 礙未融所知未破故未自在也及為下謂不唯特
0783b04: 為當時亦抑遙憐末世言末法者謂如來滅後正
0783b05: 法千年像法千年末法萬年今當末法之初如來
0783b06: 大悲遠及斯世令諸眾生發菩提心開闡無上乘
0783b07: 中妙修行路無上乘即一乘也一乘之上無乘可
0783b08: 乘故妙修行路者以前圓融三觀為妙修行路正
0783b09: 為啟行說也。
0783b10: 宣示阿難及諸大眾至發覺初心二決定義。
0783b11: 這一節經世尊正酬行相先標二義為行綱領也
0783b12: 前首卷中佛將顯理先標二種根本為理門總科
0783b13: 今顯行之始亦標二決定義為行中綱網領詳觀理
0783b14: 行二文大意無殊今云決定發菩提心等語應上
0783b15: 阿難問中捐捨小乘等故妙三摩提者即理中奢
0783b16: 摩三義之三摩也舉一攝二一即三三即一故故
0783b17: 稱為妙發覺初心者覺即上所說菩提謂發菩提
0783b18: 之初心也這初字通於行門始終皆稱為初以對
0783b19: 本覺說故本無初後以始通本似有初故言二決
0783b20: 定義者按下文中所明義理決定即是決擇謂決
0783b21: 定須擇也若不決擇難成行故第一決定義中決
0783b22: 擇因心是故審詳五重渾濁擇去生死根本依圓
0783b23: 湛性為因地心也第二決定義中決擇煩惱根本
0783b24: 是故審詳六受用根逆彼生死欲流得循圓通一
0783c01: 門深入以至文殊選擇諸聖總為第二決定中事
0783c02: 是知二種決定為行門總科學者須預知之此標
0783c03: 數下釋義。
0783c04: 云何初心二義決定至不生不滅無有是處。
0783c05: 這一節經承前徵釋二義以明因心果覺必應相
0783c06: 符可為行本也云何下總徵阿難下別釋釋中先
0783c07: 釋第一義汝等下三句牒前問語修菩薩乘可知
0783c08: 入佛知見者謂聲聞人知見偏枯沉空滯寂佛知
0783c09: 見者融通真俗圓滿中正即空假中三諦在一心
0783c10: 中得名佛知見而聲聞人今欲入者當如是觀也
0783c11: 應當下正決因心與果覺審同異也阿難若於下
0783c12: 辯因果背向謂若以生滅為因心者則與果覺相
0783c13: 背愈趣愈遠故應擇之。
0783c14: 以是義故汝當照明至由是始終無壞滅故。
0783c15: 這一節經承上決擇背向示壞不壞相令審明也
0783c16: 以是義故一句牒承上語汝當下正示壞不壞相
0783c17: 示壞不壞相者欲令捨有作依無作無作者是不
0783c18: 生滅故先明壞相謂汝當以正智照明諸器界等
0783c19: 有為可作之法皆從變滅有作則有生滅阿難下
0783c20: 令審明白誰為不壞然不下次示不壞謂諸可作
0783c21: 畢竟可壞然終不聞爛壞空何以下明不壞所
0783c22: 以謂彼空非可作法故因此始終無壞空無始
0783c23: 終在審擇邊說始終也無壞則無生滅意令依無
0783c24: 作法以為因心方與果覺相應也。
0784a01: 則汝身中堅相為地至從始入終五疊渾濁。
0784a02: 這一節經承上壞不壞義令於身中決擇何為不
0784a03: 壞也則汝下謂人以四大為身故指四相以示也
0784a04: 堅凝為地潤濕為水煖觸為火動搖為風人身以
0784a05: 地水火風所成皆是生滅窒礙纏縛之法由此四
0784a06: 纏將汝湛然圓滿妙覺明心分而為六分於眼為
0784a07: 視分於耳為聽分於鼻舌身三為覺此為合覺之
0784a08: 覺也分於意為察察是察知故屬意也從始入終
0784a09: 者約自外入內說故用入字又約五陰論始終下
0784a10: 經以五濁對五陰說故始是色陰終是識陰即以
0784a11: 色等五陰渾濁妙心故云五疊此標數下徵釋。
0784a12: 云何為濁阿難譬如清水至汝濁五重亦復如是。
0784a13: 這一節經世尊承上約喻以明濁相也云何為濁
0784a14: 一句是承上徵語阿難下釋濁相謂如水本清潔
0784a15: 塵本留礙倫是等意水之與土二體法爾清濁不
0784a16: 同其性不相循率者也有世下正明渾濁上文但
0784a17: 明清濁二體未和則不顯渾濁由清濁和合方見
0784a18: 渾濁故假世人說和也謂或有人取彼塵土投於
0784a19: 淨水之中土為水所融化失彼留礙之質水為土
0784a20: 所渾濁則亡其清潔之容水土二相容貌俱汩沒
0784a21: 矣以此名之為濁此約喻說末二句法合汝指阿
0784a22: 難意該一切謂人之五濁亦如水土水喻妙心塵
0784a23: 土沙喻於五陰妙心本然清淨五陰從來昏滯
0784a24: 前文視聽覺察即是六根六根即是五陰則陰入
0784b01: 界三總皆渾濁妙心而稱五重者下文所明者是
0784b02: 也此總標濁數下別釋。
0784b03: 阿難汝見空十方界至是第五重名為命濁。
0784b04: 這一節經世尊承上顯示五濁之相以明生滅可
0784b05: 擇也文中義列五段初示劫濁劫是梵語具云劫
0784b06: 波羅譯云時分良由釋尊本願出於減劫減劫眾
0784b07: 生根塵識三昏鈍之極心境俱濁是故文中約見
0784b08: 與空顯劫濁也汝見下見是見根空是空塵此約
0784b09: 根塵說也一根既爾餘根例此故此單約見與空
0784b10: 辯空見俱無相故混沌而不可分空塵無體見根
0784b11: 無覺見無覺者但能映色無別分析折故稱無覺根
0784b12: 塵妄識織昏鈍一時故云劫濁汝身下次示見濁上
0784b13: 文劫濁約見論者意在顯示劫濁今文正約六根
0784b14: 明濁故稱見濁單指一根以例六根皆濁也先指
0784b15: 身說者謂六根皆依身顯故先明總相身則摶聚
0784b16: 四大為體見聞下四句別明六塵四大相織之意
0784b17: 謂見聞等六根本性圓通乃為四大壅滯留礙失
0784b18: 其圓通之用水火風土四大本是無情之物乃為
0784b19: 妙性旋轉無情令其覺知所以六竅能分別一身
0784b20: 知痛癢四大六根妄相羅織以成有情之身故云
0784b21: 見濁又汝下三示煩惱濁憶識誦習者即妄想的
0784b22: 總名約三世說憶是憶念屬過去識是了別了別
0784b23: 現前事屬現在誦是洛誦繫念為誦緣緣不斷為
0784b24: 洛緣念未來境界故稱洛誦又習字具二意一謂
0784c01: 習氣之習則憶識誦三皆是習氣二謂熏習之習
0784c02: 則連誦字云誦習未來境也成唯識論意亦同此
0784c03: 此妄想性發於六根之上知見二字該六根說離
0784c04: 彼六根則妄想無自性矣妄想容貌現於六塵離
0784c05: 彼六塵則妄想無自相矣故云離塵無相離覺無
0784c06: 性覺指六根說也然此妄想總屬煩惱依煩惱生
0784c07: 妄想故言煩惱者瑜伽論云昏煩之法惱亂心神
0784c08: 染污真性故名煩惱濁也又汝朝夕下四示眾生
0784c09: 濁何謂眾生法界次第云眾生者即我人眾生壽
0784c10: 者等十六知見是眾生所依即指此為眾生也今
0784c11: 文意謂念念別趣名眾生濁念念別趣不出十六
0784c12: 知見故朝夕不停者謂諸眾生從朝至暮剎那生
0784c13: 滅念不停息他所知所見者無不每欲留戀世間
0784c14: 爭奈所作所為之業運每常遷於別趣國土指五
0784c15: 趣說故如所作是善身雖未遷業運密移跡於人
0784c16: 天矣如所作是惡身雖不動業運密移跡於三塗
0784c17: 矣擴而充之升沈可卜也知見與業運互相羅織
0784c18: 故名眾生濁汝等下五示命濁命者識息煖三連
0784c19: 持不斷為命若其三事分散則死矣汝等者通指
0784c20: 一切也謂諸眾生見聞等六根內識元無別異由
0784c21: 彼色等六塵隔越為他所轉無狀異生無狀猶無
0784c22: 辜也性本同體枉自成異故曰無辜性中下相字
0784c23: 讀作平聲謂藏識性中元是同體故相知也六根
0784c24: 用處不同故相背也性中大同用處忽異同異之
0785a01: 間失於常準失準者言其同異無定也靜時則同
0785a02: 動時則異一日之間動靜無常準故以此同異相
0785a03: 織百年而罕會其同如是妄成於道何有故稱命
0785a04: 濁。
0785a05: 阿難汝今欲令見聞覺知至皆合涅槃清淨妙德。
0785a06: 這一節經世尊承上五濁教令擇妄依真研因
0785a07: 果委陳妙契也阿難下正令擇妄前文但示生滅
0785a08: 妄相今文正明決擇佛謂汝欲令此見等六根遠
0785a09: 契如來涅槃四德應當擇去死生根本言遠契者
0785a10: 以眾生望佛奚止天壤故云遠也見等六根是凡
0785a11: 情常等四義是佛德以凡情契佛德必有其道故
0785a12: 當擇之死生根本者即六根是第五經初云生死
0785a13: 結根唯汝六根更非他物可證也今佛示其契佛
0785a14: 德之道謂當擇去死生根本依不生滅性而為因
0785a15: 心以不生滅因方契不生滅果如水合水方名
0785a16: 為契此不生滅圓湛性者即指旋轉六根生死欲
0785a17: 流返流全一所謂湛入合湛併其六全其一名為
0785a18: 以湛旋其妄滅生也此妄滅生正是六根流
0785a19: 相旋轉六流伏還同體之覺名為元覺此元覺者
0785a20: 本無生滅以此元覺無生滅性為因地心然後圓
0785a21: 成果地修證然此元覺即第八藏識湛不搖處是
0785a22: 也良以此識為生死涅槃之因順流而出為生死
0785a23: 因逆流而入為涅槃因故以此為因心也果地直
0785a24: 指涅槃果說此懸示始終因果之相耳如澄下約
0785b01: 喻以明伏斷之義濁水喻六根澄字喻旋伏靜器
0785b02: 喻元覺因心靜深不動喻六用不行沙土自沉清
0785b03: 水現前喻初伏客塵煩惱客塵煩惱即見思二惑
0785b04: 沙土即喻根本無明自沉喻初伏此初伏意若對
0785b05: 下永斷意看則此見思應斷豈但初伏而已巳略而
0785b06: 言之當以意得清水即喻元覺因心上文六根現
0785b07: 行喻於濁水今清水正當喻元覺也去泥純水喻
0785b08: 斷無明證妙心可知明相下謂無明既斷則轉昏
0785b09: 為明轉識成智識盡智圓本然明相精純依智所
0785b10: 行則八相三身一切變現俱成妙用不為煩惱凡
0785b11: 諸變現皆合涅槃妙德妙德即前文常樂我淨此
0785b12: 是遠契之道也明第一義竟。
0785b13: 第二義者汝等必欲至發業潤生誰作誰受。
0785b14: 這一節經承前徵釋次明第二義令審煩惱賊媒
0785b15: 作者受者為誰也第二義者一句牒前標語汝等
0785b16: 下亦述問意謂汝等必欲發菩提心者既能迴小
0785b17: 向大於大乘中生大勇猛勇猛者即指下句決定
0785b18: 棄捐諸有為相即是勇猛有為相者即彼虛妄根
0785b19: 塵是也若欲棄此有為應當審其根本根本若除
0785b20: 則一切煩惱皆滅煩惱有種子現行根本隨眠
0785b21: 不同故由此能發一切善惡諸業業能潤澤生死
0785b22: 故誰作誰受者正令審詳意明六根作業即六根
0785b23: 受報也又根本義者即第五經初所謂俱生無明
0785b24: 俱生即根本義故俱生無明即生死結根生死結
0785c01: 根即汝六根更非他物經文氣從此發去學者
0785c02: 勿忘其源可也。
0785c03: 阿難汝修菩提若不審觀至云何降伏取如來位。
0785c04: 這一節經世尊承上煩惱警令行人必用甄明不
0785c05: 明則難乎入道也汝修下躡上意謂欲修道棄有
0785c06: 為必應審觀煩惱根本妄根塵是現行此現
0785c07: 行為從何處顛倒此顛倒處直指俱生無明是也
0785c08: 俱生無明即是六根以俱生無明從六根顯故所
0785c09: 以下文決擇六根為顛倒之處若此顛倒之處尚
0785c10: 自不知云何降伏彼諸妄根塵現行煩惱必須
0785c11: 識此倒處降伏得現行方能上取如來果位也。
0785c12: 阿難汝觀世間解結之人至於器世間不能超越。
0785c13: 這一節經世尊引例承明六根為煩惱結處顛倒
0785c14: 根由從此始也阿難下正引例明上審知顛倒處意
0785c15: 謂欲降現行須知倒處如世解結先知所結結尚
0785c16: 不知云何可解若會能例所例亦明解結例上降
0785c17: 伏塵根見所結處例上先知顛倒之處不聞下轉
0785c18: 以空無為例明有為有結佛意謂人以根塵妄
0785c19: 有則有妄結有結則有解空無為則無結無結
0785c20: 則無解故云不聞空云云也今汝有結要當解
0785c21: 除則汝下正指顛倒結處六為賊媒者外之六塵
0785c22: 為賊內之六根為賊之媒六賊在外由媒引入如
0785c23: 世間作賊必有牽引指授者此牽引指授之人即
0785c24: 是賊媒今六根是心王驅役之臣反引外賊劫自
0786a01: 家寶家寶者謂心王本有一切功德法財恒沙性
0786a02: 德多為六種根塵消耗故喻如劫家寶也由此下
0786a03: 正明根結所以由此者結顯上文六根妄纏縛
0786a04: 莫可解也眾生世界者約正報說謂眾生正報身
0786a05: 中自具四方分段及三世相涉故稱眾生世界由
0786a06: 其六根四大方世相涉而纏縛故故於外器六塵
0786a07: 世界不能超越謂如聽不出聲見不超色等也根
0786a08: 塵不踰正是結處。
0786a09: 阿難云何名為眾生世界至各各功德有千二百。
0786a10: 這一節經承上徵釋眾生世界以明六根德用之
0786a11: 數也阿難下徵釋上義謂世是遷流界是方位此
0786a12: 略釋世界二義也汝今下別從廣釋謂界數有十
0786a13: 流數有三一切下明眾生身中由此方世相織妄
0786a14: 成世則貿易遷流界則分段各據互相交涉界數
0786a15: 雖十以定目論之四方乃是定位四維從方不復
0786a16: 論矣上下無位中無定方上復有上下復有下
0786a17: 上下可易故云無位中無定者如云以表表中東
0786a18: 看則西南觀成北不可定故四方之數必定可明
0786a19: 與三世相涉上三四者世涉方也下四三者方涉
0786a20: 世也宛轉十二故流變三疊者謂世與方相涉遷
0786a21: 流變易極於三重也其流變者謂一則變十十則
0786a22: 變百百則變千總以抱括其始終始是十二終是
0786a23: 千二明六根中各具德用有千二百云功德者按
0786a24: 下文意若在聖人邊說六根作用俱是功德六根
0786b01: 互用亦無優劣皆具千二百若在凡夫邊說秖名
0786b02: 業用不敢云功德也何者由於六根造種種業如
0786b03: 下經云變化眾生成十二類安敢稱為功德故當
0786b04: 秪稱業用耳又以有作未空故令六根圓闕不同
0786b05: 乃有千二八百之優劣也然上三疊之變者謂三
0786b06: 世各具四方則成十二是第一疊也又從過去四
0786b07: 方中且以東方三世過去具現在未來現在具過
0786b08: 去未來未來具過去現在成九加根本東之一方
0786b09: 成十此即一以變十也南西北方亦復如是則成
0786b10: 四十其現在未來各四十成百二十是第二疊也
0786b11: 又以過去四十中從一方亦成九加根本一成十
0786b12: 則根本四十共成四百此即十以變百百以變千
0786b13: 也現在未來亦復如是則成千二百是第三重也。
0786b14: 阿難汝復於中克定優劣至圓滿一千二百功德。
0786b15: 這一節經世尊承上克定六根優劣預立簡選圓
0786b16: 通之本決擇圓缺令知生滅不生滅也阿難下總
0786b17: 令克定克者猶確也以確定優劣故如眼下別明
0786b18: 優劣別明中文別為六初明眼根謂眼之業用後
0786b19: 暗前明前方及左右皆全明也左右旁觀三分之
0786b20: 二者謂前方左右及後方為三分也以後方無德
0786b21: 故秪二分或問下經文殊偈又兼四維說云虧一
0786b22: 半則前二維明後二維暗暗故虧半今則以方攝
0786b23: 維故不兼說當知下結本根德數如耳下次明耳
0786b24: 根謂耳之聽聞周十方而無遺餘聲動之時聞
0786c01: 根似有遠近靜無聲時聞何邊際所以下經云聞
0786c02: 有三真實謂圓真實通真實常真實也詳解見後
0786c03: 當知下結本根德數如鼻下三明鼻根謂鼻之嗅
0786c04: 性通出入息以息出入明鼻作用今息有出入關
0786c05: 於中交闕中交者以出入交接回返不及的所在
0786c06: 為中以不及故為闕則出入二分有功而中無德
0786c07: 息是氣今不言氣而言息者扁鵲難經第一云以
0786c08: 呼吸定息一呼一吸謂一息人一日一夜凡一萬
0786c09: 三千五百息息止也出必有入出而不入往而
0786c10: 不返則非止矣所以天地有盈消長即天地之
0786c11: 息也夫人之鼻也其猶橐籥乎當知下結本根德
0786c12: 數如舌下四明舌根謂舌根之性以能宣揚世出
0786c13: 世智言辭可限理無窮盡舌功勝矣若據味之
0786c14: 知則合時有離無性者亦劣也當知下結本根德
0786c15: 數如身下五明身根謂身之覺觸以合時顯離則
0786c16: 無知離時只一合中見雙何有三以此驗之身
0786c17: 根闕一當知下結本根德數如意下六明意根謂
0786c18: 意能默容十方三世世出世法若聖若凡無不含
0786c19: 容於意根之下盡其涯際當知下結本根德數。
0786c20: 阿難汝今欲逆生死欲流至誰為圓通誰不圓滿。
0786c21: 這一節經世尊承上六根教令甄別圓闕乃依圓
0786c22: 根而返流也汝今下初句二欲字上是樂欲下是
0786c23: 六根貪欲貪味六塵曰欲六根奔逸曰流即此欲
0786c24: 流是生死根本故云生死欲流然諸眾生順流而
0787a01: 出則趣生死今佛教令逆流而入返窮能流之根
0787a02: 以至元覺不生滅地逆流者非謂六根漫然而入
0787a03: 必依一根中返故令驗此六根誰圓誰闕孰淺孰
0787a04: 深圓者為深闕者為淺則耳舌意為圓為深眼鼻
0787a05: 身為闕為淺合離可知令其選彼圓根從一門深
0787a06: 入方能逆諸欲流至不生滅為發行之初心也言
0787a07: 六受用者謂彼六根見聞覺知為自心之受用故。
0787a08: 若能於此悟圓通根至吾當發明令汝增進。
0787a09: 這一節經佛承上意正令審擇圓根為逆流之門
0787a10: 也若能下承上驗意謂此六根之中得悟圓通本
0787a11: 根依此圓根逆彼無始劫來根塵妄識織的生死業
0787a12: 流得循率圓通與不圓根校之日劫相倍倍與背
0787a13: 同不圓根修一劫不若圓根一日之功言其遲速
0787a14: 相背如此又倍字作增倍之倍亦通我今下結數
0787a15: 如上言六湛圓明者謂若根塵妄識織則動而彌昏
0787a16: 而似局若能返動入湛則明而復圓內性本湛
0787a17: 分湛映於六處靜則六處俱湛故稱六湛隨汝下
0787a18: 正令決擇於六根中擇其圓深可入者佛謂更與
0787a19: 發明令其增進增進者如第六經初於聞中如是
0787a20: 漸增等即是增進義也。
0787a21: 十方如來於十八界至彼六知根一時清淨。
0787a22: 這一節經承前佛指界性皆圓由機劣故乃令擇
0787a23: 之以入也十方下意明圓機則門門可入同佛乘
0787a24: 故故指諸佛說也而諸界性一一稱真本無優劣
0787b01: 此對圓機說耳但汝下明由小機智劣故於界性
0787b02: 之中未能得乎圓通自在之慧是故如來宣揚六
0787b03: 根優劣如此乃令但於圓滿一根為門深入入一
0787b04: 根得無妄矣彼六知根同時清淨六根皆稱知者
0787b05: 謂外用雖殊內性本通同一知覺體故所謂一真
0787b06: 一切真也一時即同時故。
0787b07: 阿難白佛言世尊云何逆流至能令六根一時清淨。
0787b08: 這一節經阿難承上逆流為問請示一門深入之
0787b09: 義也阿難未明六根外分內合故疑一入云何六
0787b10: 俱淨也。
0787b11: 佛告阿難汝今已巳得至生住異滅分劑頭數。
0787b12: 這一節經世尊將酬一六之問先判斷惑淺深以
0787b13: 明解力未克也佛告下先明果證梵語須陀洹譯
0787b14: 云逆流又云入流逆與入一義流有二義一謂逆
0787b15: 生死欲流二謂初入聖流言雖不同其致一也已巳
0787b16: 滅下明其斷惑分量謂初果已巳滅三界眾生所有
0787b17: 見惑見是見解從有無二見展轉妄解具足六十
0787b18: 二見見解非正俱名見惑證初果人斷惑見理名
0787b19: 見道位今云見所斷惑正指見道之見對下修所
0787b20: 斷故言眾生世間者約眾生正報說如前流變中
0787b21: 辯然猶下明思惑也謂初果人但斷見惑此惑麤
0787b22: 浮易斷若六根中積生以來無始妄習氣即是
0787b23: 思惑言無始者無始有二意一謂妄本無始若實
0787b24: 有始則不名妄以其無因無始突然瞥起故稱無
0787c01: 始二謂過去劫數遠之極矣過於無量故稱無始
0787c02: 言根中習者由根塵貪染愛著無知名為習
0787c03: 即是妄習氣名為思惑此習要因修所斷者修
0787c04: 是修道位二果訖三果名修道位謂三界有九地
0787c05: 一地具九品思惑九九八十一品皆修道果人所
0787c06: 斷斷盡此惑證第四果名阿羅漢稱無學位矣何
0787c07: 況下即明思惑品數之多此中即指根中生住等
0787c08: 者言思惑具有生住異滅四相具四相故念念推
0787c09: 之故云分劑頭數繁多也思是思惟即妄念思惟
0787c10: 之惑上文見惑從分別上說故名見惑今從思惟
0787c11: 邊說名思惑也思惟校分別麤細可知今阿難但
0787c12: 證初果故斷惑淺解力未充。
0787c13: 今汝且觀現前六根至雖得六銷猶未亡一。
0787c14: 這一節經承前一六之問詳明一六無定究其極
0787c15: 者一六俱非也上文將酬一六之義且明其初果
0787c16: 斷惑未深是故未明一六開合之義今文正與詳
0787c17: 明一六始末故先反問為一為六阿難若言下世
0787c18: 尊上文雖問不待答自辯非一何者若言是一何
0787c19: 故耳不見目不聞頭不履足無語宛然是六一何
0787c20: 可定奚即是何若此下又詳非六何者若此六根
0787c21: 決定是六佛問我今與汝宣揚妙法門者汝之六
0787c22: 根誰來領受我法阿難答言我用耳聞佛言下正
0787c23: 明非六辯云汝用耳聞何關身口口問義身欽承
0787c24: 耶一根初感諸根隨應又自相通決非定六是故
0788a01: 下結明不定意非一終六結非一也非六終一結
0788a02: 非六也終不下反顯非一非六元一元六者兩跨
0788a03: 說云終不然汝根元是一元是六耶一六不可定
0788a04: 則一六俱非也阿難當知下順顯非一六出一六
0788a05: 的所以謂圓湛性中本非一六由無始劫來顛倒
0788a06: 沉淪衰替遂於圓湛性中妄生一六之義良以須
0788a07: 陀洹人以逆流故六用俱銷六雖銷猶未亡一前
0788a08: 來即在六中辯一今文的意思忽似云六在外一
0788a09: 在內據唯識瑜伽等論以第八賴耶為一也下文
0788a10: 亦云元依一精明分成六和合一六內外義可明
0788a11: 矣然即此一是顛倒之處以其顛倒淪替一六義
0788a12: 生處可知矣。
0788a13: 如太空參合群器至六受用根亦復如是。
0788a14: 這一節經承上設譬以明覺心離念何有一六之
0788a15: 分合也太譬圓湛覺心群器譬六根除器下二
0788a16: 句譬六銷一未亡彼太下五句譬圓湛覺心本無
0788a17: 同異何況更有是一非一此通譬上文一六之妄
0788a18: 也則汝下三句法合合義如上說。
0788a19: 由明暗等二種相形至浮根四塵流逸奔色。
0788a20: 這一節經承上喻義合明法義相參同一致也先
0788a21: 合眼義由明暗等者謂由前塵黏湛映於色者名
0788a22: 為見性明暗是色等字意顯高低上下青黃顯色
0788a23: 乃至極極遠等相故加等字形字意顯明暗等
0788a24: 有相凌之狀故用形字黏字約喻說取沾染之義
0788b01: 見之精性照映色相則結縛於色而成乎根此根
0788b02: 字指浮塵根說根的元本指勝義根說目為清淨
0788b03: 四大者元字即前文所謂明元之元清淨四大者
0788b04: 凡六根皆以能所八法所成謂能造四微所造四
0788b05: 大四微謂色香味觸四大謂地水火風勝義中舉
0788b06: 所造四大浮塵中舉能造四微四塵即四微故合
0788b07: 而言之是能所八法所成也勝義根言清淨四大
0788b08: 者意取四大精華之氣以能映色之明淨者名為
0788b09: 清淨四大此清淨四大唯天眼能見凡夫肉眼不
0788b10: 可見故名勝義根又映色之性名勝義也眼根之
0788b11: 相有形色可見故名浮塵因名下正顯浮塵根眼
0788b12: 體如蒲萄朵者蒲萄指眼珠說如紫蒲萄相似以
0788b13: 麤浮故名浮根也眼家之流奔逸於色而取色故
0788b14: 餘五倣此又流者根家之功能下隨根例此。
0788b15: 由動靜等二種相擊至浮根四塵流逸奔法。
0788b16: 這一節經承上列示參合群異以明分湛之法義
0788b17: 也兼前文分六段上第一段中詳解已巳竟今可例
0788b18: 明不別出也凡五根中別義按文釋之耳中動靜
0788b19: 可知等者等一切聲也擊者謂聞機眠伏於內由
0788b20: 聲塵所擊而起故名為擊卷聲成根者謂聞性無
0788b21: 體卷取聲塵以成根故新卷葉者明耳浮塵根相
0788b22: 如經霜之葉未甚黃落故云新卷鼻中通塞可知
0788b23: 發者謂嗅性無體由香塵發之即彼塞時氣掩不
0788b24: 通掩亦屬發納香者嗅能納受香臭以成根故雙
0788c01: 垂爪者明鼻浮塵根相二鼻管如雙垂爪狀舌中
0788c02: 恬屬靜變屬動謂舌根靜時淡味常在故稱為恬
0788c03: 動時則五味變遷故稱為變二俱是舌家之塵參
0788c04: 是交參謂以恬變二味參於舌根而顯性絞味
0788c05: 成根者絞是攬取義謂舌根性無自體以絞取
0788c06: 外味方成根故初偃月者偃是缺義十七八夜之
0788c07: 月初缺不圓故云初偃月舌形如之身中合時有
0788c08: 觸離中不知今稱離合相摩豈離亦成摩耶以離
0788c09: 合相形以成觸故摩是撫摩然則撫摩是順觸以
0788c10: 順影違故摶觸成根者根無自性摶取觸塵以成
0788c11: 根故腰顙者腰兩頭大中腰細頭顱名顙身
0788c12: 形如之摩頂至踵六尺之軀中腰亦細故取喻之
0788c13: 俗稱丈是也意中法塵稱生滅可知續字取念
0788c14: 念相續之意生滅等四相影顯續字中意根無相
0788c15: 攬法生滅以成根故幽室見者幽室即是暗室人
0788c16: 之寸心隱在身內對面千里利害夷險卒不可知
0788c17: 指肉團心為幽室也此肉團是意所依故如人
0788c18: 處暗室中內能見外外不能見內不知人之害己巳
0788c19: 也故喻如幽室見餘文可解。
0788c20: 阿難如是六根由彼覺明至失彼精了黏妄發光。
0788c21: 這一節經結上六根妄發失彼本有之明而責妄
0788c22: 能為咎也謂如上所示六根由妙覺明中妄有能
0788c23: 明之覺即指此卷之初妄為明覺之咎也纔有能
0788c24: 明則同異熾然失彼本有精純照了之性妄黏本
0789a01: 湛發生六根見聞覺知之光光字即是見聞覺知
0789a02: 以為識性所現之光也。
0789a03: 是以汝今離暗離明至無滅無生了知安寄。
0789a04: 這一節經佛示前文六根無體託塵而生離則元
0789a05: 無也良以根因塵有塵既非相根亦何有今文直
0789a06: 明前所示者離彼十二有為則六依根如龜毛兔
0789a07: 角徒有根名文義可知。
0789a08: 汝但不循動靜合離至由是六根互相為用。
0789a09: 這一節經世尊正答一八六淨之問也汝但下循
0789a10: 是隨義總令不隨前塵十二有為言有為者是生
0789a11: 滅有作法故隨拔下別指一根說謂於六根之中
0789a12: 隨拔一根拔者解脫義一根既脫外黏內伏不起
0789a13: 伏歸元覺真體究此元真之地是第八藏識良以
0789a14: 藏識通有漏無漏令伏歸元真則藏識自成無漏
0789a15: 故稱元真也發本明耀者謂既伏歸元真至於藏
0789a16: 識湛不搖處耀是湛性光耀此一根內本耀既發
0789a17: 則餘五根外黏亦圓脫矣圓是遍義謂五黏遍脫
0789a18: 也一根脫餘根皆脫者內本一故六根既脫則不
0789a19: 由前塵所起知見知見通指六根說謂根不隨塵
0789a20: 起故明不循根者明即六根的見聞覺知也是本
0789a21: 有之明故稱為明謂此見聞覺知之明不隨六浮
0789a22: 塵根轉則見不局眼聞不局耳等故下句即云寄
0789a23: 根以發本明而已巳然則耳可見眼可聞可嗅可
0789a24: 遍通五根所以末二句結云由是六根互相為用
0789b01: 可知。
0789b02: 阿難汝豈不知今此會中至圓明了知不因心念。
0789b03: 這一節經佛引明不循根寄根明發之實事可驗
0789b04: 也阿那律陀譯語見前是斛飯王子佛之堂弟因
0789b05: 緣出阿含等經難陀譯云賢善龍王名由護摩
0789b06: 竭陀國雨暘時若年穀豐殷人民喜而賢之故得
0789b07: 此名無耳能聽者謂龍耳不聽聽以角故殑伽即
0789b08: 恒河別翻義見第一解中神女是主河神凡河神
0789b09: 女身者多如此方洛神湘妃之類非鼻聞香未詳
0789b10: 所出憍梵提譯云牛因緣出圓通章異舌即
0789b11: 指牛說非舌正性故稱異舌舜若多譯語見第
0789b12: 三經末空神也由主空故身質如風有動止無相
0789b13: 見故喻如風雖無身亦能覺觸佛光觸發光映其
0789b14: 身暫現色相滅盡定是九次第定最後定名由滅
0789b15: 受想二陰故又名滅受想定也聲聞得寂者住此
0789b16: 定故摩訶迦葉譯語見前因緣出圓通章久滅意
0789b17: 根者滅盡定中前六識俱滅第七末那後半分未
0789b18: 滅識且滅矣況其根乎彼則圓明了不假心念
0789b19: 心念即指意根說正是明不循根寄根明發之義
0789b20: 此引六入以證上文六根互用以明實有現證信
0789b21: 非空談。
0789b22: 阿難今汝諸根若圓已巳至應念化成無上知覺。
0789b23: 這一節經世尊承前六根圓拔以明返本之也
0789b24: 諸根圓即承前義內瑩發光下即明返本之
0789c01: 內是內心謂內心元覺本明而發光耀瑩者玉色
0789c02: 溫潤明耀為瑩取喻內心瑩然之意內光既發外
0789c03: 妄不粘則色等浮塵及四大諸器界等空然俱亡
0789c04: 如湯銷相似此約喻以明圓拔之功也湯喻圓
0789c05: 拔觀智喻浮塵諸相應念者謂應圓拔之念化
0789c06: 彼浮塵器界生滅諸根多成無上知覺即所謂轉
0789c07: 眾生知見成佛知見念即觀智也。
0789c08: 阿難如彼世人聚見於眼至云何覺明不成圓妙。
0789c09: 這一節經承前引例以明內瑩發光轉妄見而成
0789c10: 真體也例彼世人聚集所見於眼前若令見者之
0789c11: 人急合兩眼則暗相現前所聚之相俱不可辯假
0789c12: 如所聚是人則彼六根頭足黯然相類言其合眼
0789c13: 不辯外相故云黯然彼人眼雖合而不見以手隨
0789c14: 其體外繞捫摩頭足可辯所摩之人眼耳口鼻分
0789c15: 辯明白則合眼的知覺與開眼人相同若謂緣明
0789c16: 而有見者是託外明而起則暗成無見若不假外
0789c17: 明而自發之見此是真見則諸暗相永不能昏如
0789c18: 人夜間摸枕被中捫虱此不假明而自發者彼諸
0789c19: 暗相曷能昏我是以根塵既銷云何本有覺明不
0789c20: 成圓妙哉以上行中佛示二決定義所擇之相已巳
0789c21: 竟下文阿難重躡第一義中因心果覺詳審斷常
0789c22: 世尊又令擊鐘驗聞非斷方盡第一義決定之事
0789c23: 也經文起伏文源學者當明。
0789c24: 阿難白佛言世尊如佛說言至欲獲如來七常住果。
0790a01: 這一節經阿難重躡第一因心以校果覺辯證斷
0790a02: 常義也阿難下躡前引難先引第一因心斷滅與
0790a03: 果目常住相校須令因果相應相應即合意世
0790a04: 尊下次引果位名目菩提涅槃譯義見前真如者
0790a05: 不妄名真不易名如法法本然法住法位不妄不
0790a06: 易當體如如故曰真如佛性者佛是覺義約有情
0790a07: 邊說即人人本具靈覺之性名曰佛性菴摩羅是
0790a08: 果名譯云難分別其果似桃非桃似奈非奈故稱
0790a09: 難分別取喻第八識似漏非漏似真非真以真妄
0790a10: 難分別故名菴摩羅識以識性不可思議故即密
0790a11: 嚴深密等經所稱白淨識是也以清淨無染而能
0790a12: 了知故稱白淨識即本覺妙心之異名也空如來
0790a13: 藏者即今經所明是也然如來藏具足三義謂空
0790a14: 如來藏不空如來藏空不空如來藏今舉一義影
0790a15: 顯餘二即此三義是圓融三諦也大圓鏡智者四
0790a16: 智之一佛地經云如依圓鏡眾像影現如是依止
0790a17: 如來智鏡諸處境識眾像心品悉顯現故約喻顯
0790a18: 智故名大圓鏡智是七下阿難辯謂此七稱謂雖
0790a19: 有七名差別究其七體總一清淨圓滿覺性本性
0790a20: 堅固凝然不動重引喻說如金剛寶能破眾物得
0790a21: 自在義故稱為王常住不壞佛果七名亦復如是
0790a22: 若此下重以因心斷滅之性證今常住猶如下三
0790a23: 句即以念心為例以證見聞等無體故云猶如云
0790a24: 云也云何將此斷滅為因欲獲如來七常住果因
0790b01: 果不相應矣。
0790b02: 世尊若離明暗見畢竟空至惟願大慈開我。
0790b03: 這一節經阿難躡前見聞等離塵無體難佛自語
0790b04: 非實也世尊下即躡上文見聞離塵無體之言始
0790b05: 舉見終舉意念而略中間以此六根進退循環子
0790b06: 細推求必不可得言進退者從見入意為進從意
0790b07: 出見為退於六根中推之不已巳名循環也以不可
0790b08: 得故云本無我之因心及我心所既無我心將誰
0790b09: 立因求無上覺耶如來下躡前湛圓之語以難非
0790b10: 實謂佛前云六湛圓明常住不滅今我求之不得
0790b11: 則成斷滅如來何云湛圓常住耶佛言誠實今者
0790b12: 似非誠實終為戲論了也惟願下可解。
0790b13: 佛告阿難汝學多聞至塵俗諸事當除汝疑。
0790b14: 這一節經世尊將釋其疑且先責多聞以警不識
0790b15: 真倒之跡也心中徒知顛倒因者此指多聞達
0790b16: 但能說病未曾親見其實是故真倒現前而不識
0790b17: 也何者是阿難真倒即指六湛圓明本是無生滅
0790b18: 性誤為斷滅以常為斷正是小乘常計無常即此
0790b19: 為其真倒佛謂如來是真實語者恐汝誠心猶未
0790b20: 信伏今將塵俗淺近之事試汝令汝發明是常非
0790b21: 斷也塵俗事者即下文擣練舂米等是也。
0790b22: 即時如來羅羅至音響雙絕則名無聞。
0790b23: 這一節經承上以塵俗事驗聞非斷次第令悟也
0790b24: 不音否下倣此聲有則聞聞聲無則聞寂又擊則
0790c01: 聞隨聲發故云俱聞佛問下徵詰聞不聞意此正
0790c02: 令次第陳說自悟聞常也音響雙絕者音是聲上
0790c03: 高低清濁為音直聲為響故音響雙舉餘文可解
0790c04: 羅羅譯語見前。
0790c05: 如來又羅擊鐘至音響雙絕則名無聲。
0790c06: 這一節經又承上文易聞為聲以探阿難迷解何
0790c07: 如也聞是根屬能聲是塵屬所今阿難根塵不辯
0790c08: 能所不分然斯聞性本常聲塵自斷良由惑聲為
0790c09: 聞何怪疑常為斷少選即少頃三重問答中引聲
0790c10: 校聞意令悟聞與聲孰斷孰常領悟明白故作次
0790c11: 第辯折文義可解。
0790c12: 佛語阿難及諸大眾至聞實云無誰知無者。
0790c13: 這一節經佛責阿難執聲為聞以辯聲斷聞常也
0790c14: 佛語下正責根塵矯亂矯是強義不居中正心非
0790c15: 善名矯今聞與聲報答不定根塵能所混而不
0790c16: 分故稱矯亂阿難及眾猶未悟故佛言下重為指
0790c17: 明阿難聲銷下正辯聲斷聞常佛謂汝知聲銷應
0790c18: 云無響豈道無聞若實無聞則聞性已巳滅同於枯
0790c19: 木更無生性了云何鐘聲更擊汝復能聞知有知
0790c20: 無者有無是聲豈汝聞性為有無哉若聞性實無
0790c21: 誰復知無知無者誰即汝聞性聲之與聞斷常可
0790c22: 明矣。
0790c23: 是故阿難聲於聞中至閉塞開通說聞無性。
0790c24: 這一節經結明聲斷聞常點出阿難真倒之過也
0791a01: 是故下結明聞性常住謂聲在聞中或生或滅非
0791a02: 為汝聞隨聲生滅令汝聞性亦成有無謂聲自
0791a03: 生滅聞性常住不有不無也汝尚下責其顛倒以
0791a04: 常為斷謂汝誤墮顛倒惑聲為聞何怪汝之昏迷
0791a05: 以常為斷然終不可謂離諸動靜等說聞無性也
0791a06: 然又前文屢明六根離塵無體然今何謂離塵有
0791a07: 體耶前不云乎伏歸元真發本明耀乃至明不循
0791a08: 根寄根明發得其圓通不生滅性故。
0791a09: 如重睡人眠熟床枕至其形雖聞性不昏。
0791a10: 這一節經承前引例以明形雖聞不滅也謂如
0791a11: 重睡之人眠於床枕之間其家有人或擣練或舂
0791a12: 米練是絹素擣練者通言擣衣之事其人夢中聞
0791a13: 此舂擣之聲別作他物此是夢中獨頭意識雖事
0791a14: 不明了而聞性不滅是實矣即於下詳敘塵俗情
0791a15: 狀分別夢事始末是睡醒遄市緣切音然疾也
0791a16: 杵是舂擣之椎二俱名杵阿難下結顯夢例謂聞
0791a17: 性不昏也閉塞開通四字在形身上說意取
0791a18: 開閉之事閉指形交形交則六根俱塞故云閉塞
0791a19: 開指形開形開則六根俱通故引睡夢以證開閉
0791a20: 通塞顯出聞性之實又靜搖等即指前文十二有
0791a21: 為相也。
0791a22: 縱汝形銷命光遷謝至云何不成無上知覺。
0791a23: 這一節經承上尤進於死益明聞性不為銷滅勉
0791a24: 以循常勿逐諸妄也縱汝下謂彼夢中聞性不昏
0791b01: 縱使形骸銷滅命光遷謝聞性亦不為汝銷滅則
0791b02: 人雖死聞性不死由諸眾生從無始來隨順六塵
0791b03: 逐諸妄念流轉生死由其迷於生死妄情曾不開
0791b04: 悟性淨妙常真體所常之性反棄而不循誤逐生
0791b05: 滅所以生生為彼雜染流轉若棄下是勉悟循常
0791b06: 之言汝輩若棄生滅守於真常則本有常光現前
0791b07: 常光者常住湛寂之光也既守真常則根塵識三
0791b08: 應汝所守之時銷落盡矣想相者即是六根緣影
0791b09: 想相麤浮故喻如塵指見惑也識情者情是愛欲
0791b10: 之情依識起故情字對上想字看想本輕舉屬五
0791b11: 利使情本重墜屬五鈍使垢是垢膩切於心故故
0791b12: 喻如垢指思惑也常光既現識性既空見思塵垢
0791b13: 二俱遠離由是法眼應汝斷惑之時得清明也良
0791b14: 由眾生惑障智昏隨塵起妄處處染污今惑斷智
0791b15: 明識隨智轉處處圓明故云惑斷得法眼淨也法
0791b16: 眼淨者指入聖位說也當於是時云何見聞等性
0791b17: 不成無上知覺如前所謂轉眾生知見成佛知見
0791b18: 也。
0791b19: 
0791b20: 大佛頂如來密因修證了義諸菩薩萬行首楞嚴經
0791b21: 直解卷第四
