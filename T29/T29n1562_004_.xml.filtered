0348a05: 
0348a06: 
0348a07: 阿毘達磨順正理論卷第四
0348a08: 
0348a09: 尊者眾賢造
0348a10: 三藏法師玄奘奉　詔譯
0348a11: 辯本事品第一之四
0348a12: 如是已說餘蘊處界皆在此中。蘊處界攝今
0348a13: 當顯示。蘊處界三。有見等門義類差別。界中
0348a14: 具顯根境識故。諸門義類易可了知。故今且
0348a15: 約十八界辯。由斯蘊處義類已成。於前所說
0348a16: 十八界中。幾有見幾無見。幾有對幾無對幾
0348a17: 善幾不善幾無記。頌曰。
0348a18: 一有見謂色十有色有對
0348a19: 此除色聲八無記餘三種
0348a20: 論曰。十八界中。一是有見。所謂色界。云何說
0348a21: 此名有見耶。由二義故。一者此色定與見俱。
0348a22: 故名有見。由色與眼俱時起故。如有伴侶二
0348a23: 者此色可有示現。故名有見。可示在此在彼
0348a24: 別故。如有所緣。有說。此色於鏡等中有像可
0348a25: 現。故名有見。可示如彼此亦爾故。不可說聲
0348a26: 有谷響等應成有見。不俱生故。由說此相。餘
0348a27: 界無見義准已成。如是已說有見無見唯＝惟【三】【宮】下同唯＝惟【宋】【元】【明】【宮】下同唯惟色
0348a28: 蘊攝。十界有對。對是礙義。此有彼礙。故名有
0348a29: 對。此復三種。境界所緣障礙別故。境界有對。
0348b01: 謂眼等根。心及心所。諸有境法與色等境。和
0348b02: 會被礙。得有對名。故施設論。作如是言。有眼
0348b03: 於水有礙非陸。乃至廣說。彼論意言。有眼水
0348b04: 中與境和會。而被拘礙。非於陸境。所緣有對。
0348b05: 謂心心所。於自所緣。和會被礙。得有對名。境
0348b06: 界所緣。復有何別。若於彼法。此有功能。即說
0348b07: 彼為此法境界。如人於彼有勝功能。便說彼
0348b08: 為我之境界。心心所法執彼而起。彼於心等
0348b09: 名為所緣。若法所緣有對定是境界有對。心
0348b10: 心所法。境界若無。取境功能定不轉故。有雖
0348b11: 境界有對而非所緣有對。謂五色根非相應
0348b12: 法。無所緣故。云何眼等。於自境界所緣轉時。
0348b13: 說名有礙。越彼於餘此不轉故。或復礙者是
0348b14: 和會義。謂眼等法。於自境界及自所緣。和會
0348b15: 轉＝傳【宋】【宮】轉傳故。有說。若法唯於彼轉。不能越彼。故名
0348b16: 有礙。障礙有對謂可集色。自於他處被礙不
0348b17: 生。如手石等。更相障礙。今於如是三有對中。
0348b18: 唯辯障礙。故但言十。更相障礙。對義勝故。若
0348b19: 法境界有對亦障礙有對耶。應作四句。謂七
0348b20: 心界相應法界。是第一句。色等五境。是第二
0348b21: 句。眼等五根。是第三句。法界一分非相應法。
0348b22: 是第四句。說十有色名為有對。義准說餘名
0348b23: 為無對。言有色者。謂除無表。餘色蘊攝。變礙
0348b24: 名色。有變礙義。故名有色。有說。色者。謂能示
0348b25: 現在此彼言。此有彼言。故名有色。有說。諸色
0348b26: 有自體故。名為有色。稱說易故。唯於色體說
0348b27: 有色言。如是已說有對無對。於此所說十有
0348b28: 對中。除色及聲。餘八無記。言無記者。謂不可
0348b29: 記說為善不善故。應讚毀法。可記說在黑白
0348c01: 品中。名為有記若於二品皆所不容。體不分
0348c02: 明。名無記法。其餘十界。通善等三。即是七心
0348c03: 色聲法界。善謂捨惡。是違惡義。或復善者。名
0348c04: 慧攝受謂若諸法慧所攝受。或攝受慧。皆名
0348c05: 為善。或復善者。是吉祥義。能招嘉瑞。如吉祥
0348c06: 草。翻此即釋不善義名。色聲二界。善心等起。
0348c07: 即名為善。惡心等起。名為不善。餘是無記。其
0348c08: 七心界。若無貪等相應名善。貪等相應名為
0348c09: 不善。餘名無記。法界所攝品類眾多＝生【三】【宮】多＝生【宋】【元】【明】【宮】多生。無貪
0348c10: 等性相應等起。擇滅名善。若貪等性相應等
0348c11: 起。名為不善。餘名無記。其五識身皆無分別。
0348c12: 又唯一念墮在境中。云何立為善不善性。若
0348c13: 謂五識無分別故。非善不善。有太過失。或等
0348c14: 引中所有意識。皆無分別。應非善性。又五識
0348c15: 身非無分別。許與尋伺恒相應故。又雖一念
0348c16: 墮在境中。誰遮相應。有信貪等。由有意識。雖
0348c17: 復一念墮在境中。而成善惡。故不應用此所
0348c18: 說因遮五識身善不善性。化地部說。前四識
0348c19: 身。但異熟生。唯無記性。身識亦有時轉變生。
0348c20: 故與意識俱通。有記。此說非理。與契經中立
0348c21: 六愛身。義相違故。彼作是釋。眼觸無間所生
0348c22: 貪愛。名眼觸生。此釋非理。受等同故。六六經
0348c23: 中說眼觸生受想思等。非不許彼與眼觸等
0348c24: 俱時而生。是故不應作如是釋。豈不如經說
0348c25: 十八意近行。雖復說有三六不同。而唯在意。
0348c26: 此亦應爾。如是立喻與法不同。立六六門。據
0348c27: 所依異。立意近行。就所緣別。是故不應以彼
0348c28: 喻此。又彼所說。但述己情。防護六根。契經說
0348c29: 故。如契經說。應於眼根乃至意根防護而住。
0349a01: 若如所說契經＝執經【三】【宮】說契經＝執經【宋】【元】【明】【宮】說契經執經但應言應於意根防護而
0349a02: 住。若謂釋此同意近行。經是則應言應防護
0349a03: 色等。又說能招苦異熟故。如契經說。若有六
0349a04: 根不護不防不密而住。招苦異熟。然五色根
0349a05: 無記性故。不招異熟。應知經意。就依根識作
0349a06: 如是說。如契經言。眼所識色。眼所希求。此亦
0349a07: 如是。若不爾者。經唯應說。若有意根不護不
0349a08: 防不密而住。招苦異熟。又契經說。若有眼根
0349a09: 不護不防不密而住。乃至廣說。豈異熟生。有
0349a10: 不護等。又雖一念墮在境中。而能取相故通
0349a11: 有記。如契經言。眼見色已。能不取相。不取隨
0349a12: 好。由諸色境二識取故。先起眼識取諸色相。
0349a13: 後起意識取彼隨好。如是契經。意顯眼識能
0349a14: 取相故。亦能起染。若爾云何唯說意識是有
0349a15: 分別。應知但依分別力故。起諸過失。應共思
0349a16: 求契經意趣。我說。若識於一剎那能取非一品
0349a17: 類境界。於一所緣多心流注。如是相識。名有
0349a18: 分別。然五識身唯取現境。無二念識同一所
0349a19: 緣無一所緣前取滅已。第二念識復取生故。
0349a20: 意識能緣三世境界。法雖已滅。猶是所行。於
0349a21: 一所緣多心流注。故唯說此是有分別。然五
0349a22: 識身。自性分別恒相應故。亦有分別。而契經
0349a23: 言無分別者。謂無隨念計度分別。自性分別。
0349a24: 其體是尋。五識相應。如前已說。然伽他說。第
0349a25: 六增上王等。此中顯示多分起染次第。如契
0349a26: 經言。父母於子能作難作。非不亦有子於父
0349a27: 母能作難作。此中亦爾。然諸眾生有種種性。
0349a28: 或軟煩惱。或利煩惱。軟煩惱者。要先發起虛
0349a29: 妄分別。然後煩惱方現在前。利煩惱者。不待
0349b01: 分別。境纔相順。煩惱便起。由此道理。或有先
0349b02: 起染污意識。或有先起染污餘識。如燃火時。
0349b03: 或先起。漸次生焰。後方洞然。或遇卒風。猛
0349b04: 焰頓發。俄成灰燼。如人身中。病本若少。飲食
0349b05: 乖適然後病生。病本若多。少遭風熱外緣所
0349b06: 觸。眾疾＝病【三】【宮】疾＝病【宋】【元】【明】【宮】疾病競起。煩惱病起。理亦應然。故五識
0349b07: 身亦通三性。理得成立。已說善等。十八界中。
0349b08: 幾欲界繫。幾色界。繫幾無色界繫。頌曰。
0349b09: 欲界繫十八色界繫十四
0349b10: 除香味二識無色繫後三
0349b11: 論曰。繫謂繫屬。即被縛義。欲界所繫具足十
0349b12: 八。色界所繫唯十四種。除香味境及鼻舌識。
0349b13: 除香味者。段食性故。離段食貪方得生彼。除
0349b14: 鼻舌識。無境界故。非無境界少有識生。若爾
0349b15: 於彼亦應無觸。非食性觸於彼得有。觸界於
0349b16: 彼無成食用。有成餘用。所謂成身。若不爾者。
0349b17: 大種應無。則諸所造亦應非有。便同無色何
0349b18: 名色界。又於彼觸有成外用。謂成＝戒【宋】成戒宮殿及衣
0349b19: 服等。雖離食染。觸有別用。香味不然。故彼非
0349b20: 有。有餘師說。住此依彼靜慮等至。見色聞聲。
0349b21: 輕安俱起。有殊勝觸。攝益於身。是故此三。生
0349b22: 彼靜慮。由相隨逐。香味不爾。故在彼無。經主
0349b23: 此中謂前有過。言彼鼻舌亦應非有。如香味
0349b24: 境。彼無用故。豈不二根於彼有用。謂起言說。
0349b25: 及莊嚴身。起說嚴身。但須依處根非有見。何
0349b26: 所莊嚴。如無男根亦無依處。二根無者依處
0349b27: 亦無。於彼可無男根依處。彼無用故鼻舌依
0349b28: 處。彼有用故。離根應有。謂莊嚴身。及起言
0349b29: 說。有雖無用而有根生。如處胞胎定當死者。
0349c01: 於中眼耳何用故生。於根有愛及殊勝業。因
0349c02: 此故生。無用何失。豈不色界鼻舌二根有愛
0349c03: 業因故亦應起。若離境愛。根愛亦無。或應男
0349c04: 根於彼亦有。彼無男根。離根愛故。由離根愛。
0349c05: 依處亦無。此中何因作如是執。若離境愛。根
0349c06: 愛亦無。非根愛無處愛亦離。根與依處逼
0349c07: 而生。境界不然。如何倒執男根依處於彼不
0349c08: 生。即顯男根於彼離愛。既許鼻舌依處彼生。
0349c09: 故知二根彼愛未離。故不應執彼離根愛未離
0349c10: 處愛。理如前說。又離境愛非證根無。如或有
0349c11: 時眼耳身識未得離愛。彼所依根。亦同其識。
0349c12: 未得離愛。或復有時。已離識愛。根愛未離。由
0349c13: 有所須。如是或時根愛已盡。其境界愛亦復
0349c14: 隨滅。或復有時。已離境愛。由須用故。根愛
0349c15: 未除。又引男根。亦不成證。由彼起愛所依不
0349c16: 同。依於內身起六根愛。非依境起。如何可說
0349c17: 若離境愛根愛亦無。起男根愛。依婬觸境。境
0349c18: 愛彼無。理無根愛。又眼等根。互相繫屬。見諸
0349c19: 者多分耳聾。塗足不塗眼便明昧。臍輪塗
0349c20: 沃津潤於脣。拔鼻中毛眼便落淚。諸如是等。
0349c21: 其類寔繁。故知諸根更相損益。勿令眼等諸
0349c22: 根用微故。鼻舌根色界定有。由茲色界十四
0349c23: 義成。無色界繫。唯有後三。所謂意法及意識
0349c24: 界。要離色染。於彼得生。故無色中無十色界。
0349c25: 依緣無故。五識亦無。故唯後三無色界繫。已
0349c26: 說界繫。十八界中幾有漏幾無漏。頌曰。
0349c27: 意法意識通所餘唯有漏
0349c28: 論曰。即此意法及意識三。一切皆通有漏無
0349c29: 漏。謂除道諦及三無為。餘意等三皆是有漏。
0350a01: 道諦所攝。及三無為。如其所應。三皆無漏。唯
0350a02: 通有漏。謂餘十五。道諦無為所不攝故。如
0350a03: 是已說有漏無漏。十八界中。幾有尋有伺。幾
0350a04: 無尋唯伺。幾無尋無伺。頌曰。
0350a05: 五識有尋伺後三三餘無
0350a06: 論曰。眼等五識有尋有伺。由與尋伺恒共相
0350a07: 應。此五識身恒與尋伺共相應者。經主釋言。
0350a08: 以行相外門轉故。此因非理。現見意識。內
0350a09: 門轉時。亦常＝當【元】【明】常當與彼共相應故。應作是釋。五
0350a10: 識唯於尋伺所隨地中有故。非於欲界初靜慮
0350a11: 中心心所法除尋與伺而有不與尋伺相應。何
0350a12: 用外門為因簡別。意法意識名為後三。根境
0350a13: 識中各居後故。此後三界皆通三品。意界意
0350a14: 識界及相應法界。除尋與伺。若在欲界初靜
0350a15: 慮中。有尋有伺。靜慮中間無尋唯伺。從此以
0350a16: 上無尋無伺。法界一切非相應法。靜慮中間
0350a17: 伺亦如是。於彼上地無尋伺故。非相應故。彼
0350a18: 無尋故。自體自體不相應故。尋一切時無尋
0350a19: 唯伺。自體自體不相應故。此常與伺共相應
0350a20: 故。豈不經主言。無第二尋故。設有第二許相
0350a21: 應耶。有第二受而不相應。無第二言。非為定
0350a22: 證。一時無二故。行相不同故。雖有第二而不
0350a23: 相應。如是此因便為無用。或應自體自體相
0350a24: 應。許無差別亦相應故。此何緣故成異體耶。
0350a25: 豈不還成自體自體不相應故。自體行相無
0350a26: 差別法。一時無有二體相應。是故此因能為
0350a27: 定證。非彼言無第二尋故。伺在欲界初靜慮
0350a28: 中。三品不收。應名何等。此應名曰無伺唯尋。
0350a29: 自體自體不相應故。此常與尋共相應故。由
0350b01: 此安立有尋伺地。法有四品。餘十色界。尋伺
0350b02: 俱無。常與尋伺不相應故。此中乘便應更思
0350b03: 量。若五識身有尋有伺。尋即分別。如何許彼
0350b04: 無分別耶。頌曰。
0350b05: 說五無分別由計度隨念
0350b06: 以意地散慧意諸念為體
0350b07: 論曰。分別有三。一自性分別。二計度分別。三
0350b08: 隨念分別。由五識身雖有自性而無餘二。說
0350b09: 無分別。如一足馬名為無足。故雖有一而得
0350b10: 名無。豈不意識有唯一種分別相應。由依意
0350b11: 識總類具三。說有分別。自性分別體唯是尋。
0350b12: 後＝伺【明】後伺心所中自當辯釋。餘二分別。如其次第。
0350b13: 意地散慧諸念為體。散言簡定。意識相應散
0350b14: 慧。名為計度分別。定中不能計度境故。非定
0350b15: 中。慧。能於所緣。如此如是計度而轉。故於此
0350b16: 中簡定取散。若定若散。意識相應諸念。名為
0350b17: 隨念分別。明記所緣用均等故。五識雖與慧
0350b18: 念相應。擇記用微。故唯取意。夫分別者。推求
0350b19: 行相。故說尋為自性分別。簡擇明記。行＝片【三】【宮】行＝片【宋】【元】【明】【宮】行片似
0350b20: 順尋。故分別名亦通慧念。由此三行差別攝
0350b21: 持。皆令＝念【三】【宮】令＝念【宋】【元】【明】【宮】令念於境明了轉異。於已了境遮簡行
0350b22: 生。故分別名不通於想於未了境不能印持。
0350b23: 故分別名不通勝解。若在欲界及初靜慮。不
0350b24: 定意識。具三分別。若初靜慮。在定意識。及上
0350b25: 散心。各二分別。上地意識。若在定中。及五識
0350b26: 身。各一分別。
0350b27: 如是已說有尋伺等。十八界中。幾有所緣。幾
0350b28: 無所緣。幾有執受。幾無執受。頌曰。
0350b29: 七心法界半有所緣餘無
0350c01: 前八界及聲無執受餘二
0350c02: 論曰。六識意界。及法界攝諸心所法。名有所
0350c03: 緣。有所緣故。如人有子。所緣所行及與境界。
0350c04: 名義差別。餘十色界。及法界攝不相應法。名
0350c05: 無所緣。義准成故。此中上座作如是言。五識
0350c06: 依緣俱非實有。極微一一不成所依所緣事
0350c07: 故。眾微和合。方成所依所緣事故。為成此義。
0350c08: 謬引聖言。佛告多聞諸聖弟子。汝等今者應
0350c09: 如是學。諸有過去未來現在。眼所識色。此中
0350c10: 都無常性恒性。廣說乃至。無顛倒性。出世聖
0350c11: 諦。皆是虛偽妄失之法。乃至廣說。彼謂五識
0350c12: 若緣實境。不應聖智觀彼所緣。皆是虛偽妄
0350c13: 失之法。由此所依亦非實有。准所緣境不說
0350c14: 而成。又彼師徒串＝慣【三】【宮】串＝慣【宋】【元】【明】【宮】串慣習世典。引眾盲喻。證已
0350c15: 義宗。傳說。如盲一一各住。無見色用。眾盲和
0350c16: 集。見用亦無。如是極微一一各住。無依緣用。
0350c17: 眾多和集。此用亦無。故處是假。唯界是實。彼
0350c18: 部義宗略述如是。今謂彼論涉壞法宗。故有
0350c19: 智人不應欣慕。五識不緣非實有境。和集極
0350c20: 微為所緣故。又五識身無分別故。不緣眾微
0350c21: 和合為境。非和合名別目少法。可離分別所
0350c22: 見乃至所觸事成。以彼和合無別法故。唯是
0350c23: 計度分別所取。五識無有計度功能。是故不
0350c24: 緣和合為境。即諸極微。和集安布。恒為五識
0350c25: 生起依緣。無有極微不和集故。設有極微不
0350c26: 和集者。是彼類故。亦屬依緣。然五識身。唯用
0350c27: 和集為所緣故。不緣彼起。猶如雖有過去未
0350c28: 來色等境界以五識身唯現境故不緣彼起。
0350c29: 雖不緣彼而五境攝。又眼識不緣和合為境。
0351a01: 以青等顯色應非實故。若眼識緣和合為境。
0351a02: 青黃等覺應決定無。青等不應是和合故。若
0351a03: 是和合應非實有。是則顯色。亦假非真。無容
0351a04: 眼識不取青等。有意識能分別青等。若言青
0351a05: 等如和合者。其理不然。以就勝義。非許和合
0351a06: 是色性故。有諸師說。和合亦非意識境故。或
0351a07: 五識身。唯緣勝義。世俗唯是意識所緣。故無
0351a08: 青等同和合過。如取未來不見滅色。於何分
0351a09: 位緣和合耶。於彼所依已滅分位。豈不此位
0351a10: 無和合耶。餘位亦無。何獨責此。如青等有和
0351a11: 合本無。唯分別心計度而取。如於現世和集
0351a12: 色等。起總計度名和合覺。如是亦應由覺慧
0351a13: 力。於已滅位不集色等。起總計度名和合覺。
0351a14: 又如覺慧。雖集去來現在等色總為一聚名
0351a15: 色蘊覺。而去來等諸色不同。不可集為一和
0351a16: 合聚。雖彼一一各起蘊覺。而去來等諸色不
0351a17: 同。應不總生一色蘊覺。然有如是總色蘊覺。
0351a18: 故知亦於已滅色等。彼雖離散不可和集。而
0351a19: 覺慧力。攝為一聚。成和合覺。理不相違。緣一
0351a20: 合境名和合覺。如於已滅青色境界。謂是青
0351a21: 性覺相分明。復為他說。我見如是如是青性。
0351a22: 如是於彼已滅色等。起和合覺明了現前。亦
0351a23: 為他說我見如是如是和合。若執意識亦不
0351a24: 能緣和合為境。是則應許諸和合覺無有所
0351a25: 緣。若謂即緣所依為境。是則應名緣色等覺。
0351a26: 色等一一非和合故。何得說名緣和合覺。若
0351a27: 謂施設理亦不然。不可無境有施設故。非畢
0351a28: 竟無可施設有。是故意識。亦有能緣和合為
0351a29: 境非五識身。以彼唯緣實有境故。若執極微
0351b01: 不可見故。眼識不緣實有為境。此執不然。是
0351b02: 可見故。而不了者。由彼眼根取境故。又彼
0351b03: 眼識無分別故。諸有殊勝智慧力者。乃能了
0351b04: 別細極微相。如遠近觀錦繡文像又如先說。
0351b05: 先何所說。謂無極微不和集故。既常和集。非
0351b06: 不可見。有說。極微性相安立。彼於眼識為
0351b07: 所緣定。眼識於彼非定現行。不能一一別相
0351b08: 見者。不和會故。非非相故。以有諸法雖是可
0351b09: 見有少因緣而不能見。如不能見水中鹽色。
0351b10: 及不能見壁等障色。又不達義。妄引聖言。若
0351b11: 執彼經有此義者。意識所緣亦應非實。同說
0351b12: 虛偽妄失法故。若爾緣實覺慧應無。是則分
0351b13: 明崩壞法論＝輪【明】論輪。若言意識通無漏故無斯過者。
0351b14: 理亦不然。無漏意識。亦以總法為所緣故。汝
0351b15: 宗又許。眼等五識通無漏故。不應妄執五識
0351b16: 所緣唯假非實。有世間智緣界為境。彼所緣
0351b17: 界亦應非實。然彼經說。六識所緣皆虛偽等。
0351b18: 無有差別。故說有漏所緣唯假。但由貪著自
0351b19: 所樂宗。若爾彼經復有何義。愚夫長夜。於色
0351b20: 等境。妄執常等真實性相。是故如來教聖弟
0351b21: 子。如實觀彼離諸妄執。謂去來今六識所識。
0351b22: 如彼妄執常等都無。皆是虛偽妄失之法。此
0351b23: 顯妄執所取境虛。不顯所緣皆非是實。故彼
0351b24: 經後復作是言。有能如是如實觀者。於去來
0351b25: 今眼所識色。諸邪勝解想心見倒貪身繫等。
0351b26: 廣說乃至。彼皆永斷。是故於中愚夫妄見所
0351b27: 執常等。佛聖弟子。觀為虛偽妄失之法。非觀
0351b28: 境體為虛偽等。是謂契經不違理義。又如是
0351b29: 釋其理必然。由彼經說。於去來今眼所識色。
0351c01: 非有眼識能識去來。又非去來可有和合。又
0351c02: 非汝等許有去來。是故不應引彼聖教證成五
0351c03: 識緣和合境。此契經義。違汝所宗。以說常等
0351c04: 是虛等故。又彼經中。不依眼等五識境說。由
0351c05: 觀彼境遠離所執常等性故。又說彼境三世
0351c06: 別故。又說觀彼想心見倒貪身繫等皆永斷
0351c07: 故。又若如言。便起定執於深義趣不思求者。
0351c08: 受等亦應非勝義有。以於六境說虛等故。又
0351c09: 於諸處唯總說言。眼色為緣。生於眼識。如何
0351c10: 得知。以界和合為所依緣。生於眼識。非界和
0351c11: 集為所依緣。復如何知唯界和集。理如前說。
0351c12: 復有聖言。顯眼等識非緣妄境。故契經言。於
0351c13: 不見言見。於見言不見。此非聖語。於見言見。
0351c14: 於不見言不見。此是聖語。若眼等識緣妄境
0351c15: 者。於見言見。應非聖語。於見言不見。應是
0351c16: 聖語。若謂隨俗說如是言無斯過者。則應意
0351c17: 識說。緣實者亦隨俗言。是即一切唯有假說。
0351c18: 便為安住壞法論宗。或應辯＝辨【三】【宮】下同辯＝辨【宋】【元】【明】【宮】下同辯辨析差別道理。又
0351c19: 此聖語。依何境說。若依和合。眼識不緣和合
0351c20: 為境。已廣成立。若依和集即是勝義。何謂見
0351c21: 言隨世俗說又所見色唯是勝義。於見見言
0351c22: 可隨俗說。言於諸方不決定故。非所見色是
0351c23: 隨俗言。而契經說。大母當知。於所見中唯有
0351c24: 見語。此就增益常等性相。說此唯言。非於見
0351c25: 境。又於色處。說名有見及有對故。於聲等處
0351c26: 別異說故。處非假有。非於假有補特伽羅瓶
0351c27: 等法上有差別說。唯於實有色等法上。有
0351c28: 自共相差別說故。又於此中。觸法處界有何
0351c29: 差別。而言觸法處唯是假。界是實耶。若言此
0352a01: 二亦有差別。多物和合方得處名。一一別物。
0352a02: 即得名界。觸處可爾。法處云何。汝宗法處雖
0352a03: 有三法。而無積集。法界何異。又彼建立處界
0352a04: 不同。都無正理及所餘量。但彼上座。隨意而
0352a05: 立。傍觀鑒人不應信受又若處假界是勝義。
0352a06: 上座此論便違經說。如契經說。喬答摩尊餘
0352a07: 處說言。我覺一切。依何一切言我覺耶。唯願
0352a08: 為開勝義有法。世尊告曰。梵志當知。言一切
0352a09: 者。謂十二處。此勝義有。餘皆虛偽。世尊不應
0352a10: 依不實法說勝義有。又亦不應唯證假有成
0352a11: 等正覺。空花論者可說此言。稱佛為師。不應
0352a12: 黨此。故十二處皆是實有。非於假法可說勝
0352a13: 義。如是上座諸有所言。前後諦觀。多成違害。
0352a14: 信而無智。同所敬承。具智信人。必無隨順。又
0352a15: 眾盲喻。違彼自＝目【明】自目宗。一一極微非依緣體。眾
0352a16: 微和合成依緣論。彼對盲喻。極不相符。和集
0352a17: 極微為依緣論。此對盲喻理不相違。許一一
0352a18: 微是依緣故。執一一微非可見者。眾微和合
0352a19: 亦應不見。同盲喻故。如非色合。故五識身。決
0352a20: 定不用和合為境。然必有境。故以實法為境
0352a21: 義成。若五識身。了勝義境。何緣五識不斷結
0352a22: 耶。了自相故。外門轉故。無等引故。無分別
0352a23: 故。一墮境故。所緣少故。雖了勝義而不斷結。
0352a24: 故說七半有所緣中。五界唯緣勝義為境。餘
0352a25: 緣勝義。亦緣世俗。如是已說有所緣等。十八
0352a26: 界中九無執受。何等為九。謂前所說七有所
0352a27: 緣。并全法界。此八及聲皆無執受。頌中及言。
0352a28: 具含二義。一＝二【宮】一二顯總集。謂八及聲總無執受。
0352a29: 二顯異門。謂餘師說。不離根聲亦有執受。餘
0352b01: 九通二。謂五色根。色香味觸。云何通二。眼等
0352b02: 五根住現在世。名有執受。過去未來。名無執
0352b03: 受。色香味觸住現在世不離五根。名有執受。
0352b04: 過去未來及住現在。非不離根。名無執受。是
0352b05: 故九界各通二門。何等名為有執受相。標之
0352b06: 心首而說是言。本論中說。己身所攝名有執
0352b07: 受。此復云何。謂心心所執為己有。即心心所
0352b08: 共所執持。攝為依處。名有執受。損益展轉更
0352b09: 相隨故。若爾色等即應一向名無執受。心心
0352b10: 所法不依彼故。非根性故不爾。色等若不離
0352b11: 根。雖非所依。而是心等之所親附。故無此失。
0352b12: 毘婆沙說。若諸色法逼迫斷壞。便能生苦。與
0352b13: 此相違即能生樂。是己身攝。名有執受。有餘
0352b14: 師說。若諸有情執為自體。一切處時。方便防
0352b15: 護茅灰火刺＝剌【宋】【明】【宮】刺剌霜雹等緣。是己身攝。名有執
0352b16: 受。若爾應違契經所說。故契經言。若於是處
0352b17: 識所執藏。識所隨攝。名有執受。雖有是說而
0352b18: 不相違。有執受法略有二種。一者有愛及有
0352b19: 身見。執為己有。名有執受。二者為因能生苦
0352b20: 樂。名有執受。宿業所引異熟果等。分位相續。
0352b21: 是名第二。此中有愛及有身見。若正智生。即
0352b22: 便斷滅。異熟相續。諸漏盡者。亦未斷滅。是故
0352b23: 若法。既執受已。至般涅槃。隨轉不捨。此法一
0352b24: 向名有執受。是為經論二義差別。如是已說
0352b25: 有執受等。十八界中。幾大種性。幾所造性。幾
0352b26: 可積集。幾非積集。頌曰。
0352b27: 觸界中有二餘九色所造
0352b28: 法一分亦然十色可積集
0352b29: 論曰。觸界通二。一者大種。二者所造。此二如
0352c01: 前十一觸釋。寡學上座。於此說言。非觸處中
0352c02: 有所造色。所以者何。即諸大種形差別故。謂
0352c03: 即大種次第安布。於諸金銀頗胝迦寶雲母
0352c04: 金剛芭蕉練等和合聚中。說為滑觸。與此相
0352c05: 反和合聚中。說為觸。餘隨所應。皆即大種
0352c06: 安布差別。又眼亦能覺了彼故。彼謂依眼隨
0352c07: 取大種形量色相。亦能覺了滑等物。故知
0352c08: 滑等不異大種。此說不然。違聖教故。如契經
0352c09: 說。苾芻當知。觸謂外處。是四大種。及四大種
0352c10: 所造有色無見有對。彼不許有。如是契經。不
0352c11: 應不許。入結集故。又不違害諸餘契經。亦不
0352c12: 違理。故應成量。彼謂此經非入結集。越總頌
0352c13: 故。如說。製造順別處經立為異品。若爾便應
0352c14: 棄捨一切。違自部執聖教契經如說。製造二
0352c15: 種空經立為異品。亦越總頌。如是等類。互相
0352c16: 非撥。若謂此經非聖所說違餘經故。法處不
0352c17: 說無色言故。如舍利子增十經中。唯作是言。
0352c18: 有十色處。故知此經非入結集。但是對法諸
0352c19: 師。愛無表色。製造安置阿笈摩中。若爾對法
0352c20: 諸師。豈不亦能作如是說。譬喻部師。憎無表
0352c21: 色。製造安置增十經中。如是展轉。更相非撥。
0352c22: 便為壞亂一切契經。然增十經。為顯十種應
0352c23: 遍知法。故但說言有十色處。此十一向苦諦
0352c24: 攝故。苦諦唯是應遍知故。無有相違。無表有
0352c25: 漏無漏性故。猶如意處。亦應修習。是故於彼
0352c26: 增十經中。唯說一向應遍知法。豈不亦是應
0352c27: 永斷耶。此難不然。立諦異故。又舍利子。於彼
0352c28: 經中定有此意。言非盡法。即彼經中復說十
0352c29: 種應永斷法謂五內外順諸蓋法非無餘法亦
0353a01: 是永斷。是故成此不違餘經。如是上座。說觸
0353a02: 處中無所造色。決定違害此別處經。智者應
0353a03: 了。言即諸大種形差別故者。不說正因。云何
0353a04: 定知。即諸大種形量差別名滑等性。非異大
0353a05: 種別有滑等又諸大種。安布差別。即諸大種。
0353a06: 非諸大種是眼所取。眼所取者。謂顯與形。如
0353a07: 何乃言即諸大種形差別故。豈不闇中身亦
0353a08: 能取形量差別。若爾大種應二根取。以言形
0353a09: 量即大種故。由此即破彼第二因。謂眼亦能
0353a10: 覺了彼故。又謂依眼隨取大種形量色相亦
0353a11: 能覺了滑等者。此言何義。若謂眼取大種
0353a12: 形量。既執形量不異大種。應許眼根能取大
0353a13: 種。若謂眼根能取色相。大種形量隨此比知。
0353a14: 如是云何。遮滑等異大種。由見色相。比知滑
0353a15: 等言即大種。此有何因。而言滑等不異大種。
0353a16: 但有虛言都無實義。又應謂堅即餘三大安
0353a17: 布差別如滑等。謂他亦能如是計度。餘三
0353a18: 大種。安布差別。即名為堅。無別有堅異三可
0353a19: 得。由無異因。不應別執。故彼言義。無所堪
0353a20: 能。又因嗅香覺了苦酢。應言苦酢體不異香。
0353a21: 又滑等相異諸大種。故異大種應別有性。謂
0353a22: 非滑性即是堅性。非諸堅處皆有滑故。如
0353a23: 地即堅未嘗相離滑性。若爾應不離堅亦非
0353a24: 滑性即是濕性。非諸濕處皆有滑故。亦非
0353a25: 滑性即是煖性。非諸煖處皆有滑故。亦非滑
0353a26: 性即是動性。非息等處滑可得故。由此故知
0353a27: 滑非大種。亦非不有。如實有法現可得故。又
0353a28: 能為緣生影像故。若謂唯有安布差別無實
0353a29: 體者。理亦不然安布差別必有所依。此所依
0353b01: 體即滑性故。或應唯得安布差別。不應亦了
0353b02: 此中滑性。又契經中。方便說有如是滑性。如
0353b03: 契經言。
0353b04: 如來皮膚極細滑一切塵垢不著身
0353b05: 又縱滑性。有經無經。然曾無經遮彼有故。又
0353b06: 與正理不相違故。如是滑性實有義成。又若
0353b07: 滑性。異四大種。無別有體。應假非實。是則身
0353b08: 識應不了知。身識唯緣勝義境故。又離分別
0353b09: 滑覺應無。如離分別。於諸大種。一一體上皆
0353b10: 有別覺。即說身識緣諸大種。實物為境。非緣
0353b11: 假法。滑性亦然。既身所取。故不可說＝謂【三】【宮】說＝謂【宋】【元】【明】【宮】說謂是假
0353b12: 非實。又非一一大種中有。故異大種別有滑
0353b13: 性。由此道理。亦總成立異四大種有等性。
0353b14: 其中差別當更顯示。彼上座言。無別所造名
0353b15: 輕重性。即諸大種。或少或多。說輕重故。又輕
0353b16: 重性相待成故。非實有體。謂即一物待此名
0353b17: 輕。待彼名重。非堅性等相待而成。又於風界
0353b18: 說輕性故。輕即是風。如本論言。云何名風界。
0353b19: 謂輕等動性。世尊亦說。諸輕等動性。名內外
0353b20: 風界。此說不然。前說大種。與此相異。非此性
0353b21: 故。若不了知經論義故。即謂輕性是風界者。
0353b22: 應說重性是何大種。若說此宗謂有大種增
0353b23: 生重性。重性即是此大種者。理必不然。重與
0353b24: 地水相各異故。又於一切和合聚中。皆具有
0353b25: 故。應無差別。若謂少多故無過者。應非重性
0353b26: 即是堅濕。又許和合為輕重故。身識不應緣
0353b27: 彼為境。又即大種眾多極微和合聚中。許為
0353b28: 重故。即應一切和合聚中皆有重性。無定因
0353b29: 故。若言大種和集差別。能為因緣別生重性
0353c01: 則無斯過。此於世間現所見故。又言輕重相
0353c02: 待成故。非實有者。此非善說。譬如因果。輕重
0353c03: 亦然。謂如一物待此名因。非即待此復名為
0353c04: 果。待彼名果。非即待彼復名為因。如是一物
0353c05: 待此名輕。非即待此復名為重。待彼名重。非
0353c06: 即待彼復名為輕。因果既實。此如何假。故唯
0353c07: 能詮相待不定。非所詮體而有改易。又如彼
0353c08: 此岸。輕重性亦爾。謂於彼物立彼岸名。非說
0353c09: 此岸令體改易。或於此物立此岸名。非說彼
0353c10: 岸令體改易。以即一物相續轉時。待此彼邊
0353c11: 名彼此岸。輕重亦然。體非不定又如黑白。輕
0353c12: 重亦然。謂即一物待此名黑。待彼名白。而非
0353c13: 顯色無別有體。是故相待。非不實因。若言待
0353c14: 多總說一性。如瓶林等。是假非實。此亦應然。
0353c15: 故非實者。云何知爾。應說其因。此且非因有
0353c16: 過失故。若言堅等非相待成此相待成故非
0353c17: 實者。堅等言說亦相待成。待不堅物立堅名
0353c18: 故。堅非不實。此亦應然。若謂不然。未相待
0353c19: 說堅為濕。不相似故。此非不然。其所待因。一
0353c20: 向決定。義相似故。然非待餘堅名濕者。以更
0353c21: 無別所待因故。待不堅物說此為堅。未待
0353c22: 彼名不堅物。輕重亦然。故義相似。雖於輕聚
0353c23: 有時說重。而非由說捨彼輕性。但餘緣故。起
0353c24: 異能詮。體非改易。如前已辯。是故相待非
0353c25: 不實因。或諸堅物亦有待對成異品類。謂或
0353c26: 名堅。成名堅勝。或名堅極。於中亦說堅名
0353c27: 不堅。其理既同。汝應生喜。不能令喜。輕重
0353c28: 二物。同堅不堅。應成一故。且輕重性異諸
0353c29: 大種。實有義成。然不應言相待不定應成一
0354a01: 物。如黑與白。雖相待對。品類不同。而非一
0354a02: 故。若言黑白。雖品類異。而未曾有說白為黑
0354a03: 黑為白者。此亦不然。現見世間。有此說故。名
0354a04: 雖不定而體不易。如前已說。故體不同。又如
0354a05: 汝說。微火為冷。有微煖聚。待此名冷。待彼名
0354a06: 煖。名雖不定而體是實。此亦應然。有諸色聚。
0354a07: 輕極微多。重極微少。此聚名輕。與此相違彼
0354a08: 聚名重。輕重二性聚同體別。其理顯然。何緣
0354a09: 不受。言於風界說輕性故輕即風者。此亦不
0354a10: 然。辯大種中已釋此義。對堅等三。動最難了。
0354a11: 故舉輕果以顯風因。雖四大種皆是輕因。而
0354a12: 就增強。故作是說。火雖增強而不決定。又輕
0354a13: 與動相順相似。故論經言。輕等動性。若唯如
0354a14: 言定取義者。即彼經說。髮毛爪等名內地界。
0354a15: 豈髮毛等唯地界耶。是故彼言。有別意趣。不
0354a16: 應執彼遮輕造色。又阿笈摩有如是頌。
0354a17: 堅重墜身中如重舟沈海
0354a18: 故重如堅。應實有體。有餘師說。輕性唯用重
0354a19: 無為體。此亦不然。於虛空等重性既無。應有
0354a20: 輕故。又於薪等重性非無。亦有輕故。若不爾
0354a21: 者。擲置水內則不應浮。有非有性。不應俱有。
0354a22: 亦不應說廣大故浮。廣大是形非觸性故。廣
0354a23: 大石等亦應浮故。又此輕性是輕安果。故體
0354a24: 非無。謂修定者。由輕安故。身覺輕觸。不應用
0354a25: 無作輕安果。若唯令身離重觸故名為果者。
0354a26: 理亦不然。輕性是身長養因故。不應謂無。亦
0354a27: 能長養。以離輕安。應長養故。若謂輕安能除
0354a28: 重觸。唯大種生名長養者。應謂輕安滅餘大
0354a29: 種生。餘大種。即名長養。何滅重為。重性如輕
0354b01: 應非別有。則與上座所執應同。然不應理。輕
0354b02: 重二相。諸大種中。皆無有故。若執輕性即諸
0354b03: 大種少分為體。應執輕安現在前故少大種
0354b04: 生。何故輕安與諸大種相違而起。若相違者。
0354b05: 少亦應不生。若不相違。誰障多不起。故輕不
0354b06: 應是輕安果。又輕非用重無為性。品類異故。
0354b07: 猶如重性。又阿笈摩說有輕重。如彼所說。如
0354b08: 諸鐵團或諸鐵鍱。若時有火。有極煖熱。爾時
0354b09: 便有極軟極輕極調柔用與此相違。極堅極
0354b10: 重極不調柔。我身亦爾。若有輕安。則便有輕
0354b11: 有調柔用。堪任修斷。與此相違。即便有重。無
0354b12: 調柔用。不任修斷。
0354b13: 說一切有部順正理論卷第四
