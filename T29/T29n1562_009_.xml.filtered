0377a23: 
0377a24: 阿毘達磨順正理論卷第九
0377a25: 
0377a26: 尊者眾賢造
0377a27: 三藏法師玄奘奉　詔譯
0377a28: 辯差別品第二之一
0377a29: 如是因界已列諸根今於此中應更＝有【明】更有思擇。世
0377b01: 尊何故別說根名。在內界全及法一分。依增
0377b02: 上義。別說為根。彼彼事中得增上故。此增上
0377b03: 義。界義顯成。界謂伊地。或謂忍地。最勝自
0377b04: 在。是伊地義。照灼明了。是忍地義。唯此熾盛
0377b05: 光顯名根。此意總示二十二根。於諸聚中。作
0377b06: 用增上。諸法相望。各各別有增上用故。應並
0377b07: 名根。此極增上。別說義成。如師子王及村邑
0377b08: 長轉輪王等。於獸村邑四大洲等。極增上故。
0377b09: 此極增上。誰望於誰。頌曰。
0377b10: 傳說五於四四根於二種
0377b11: 五八染淨中各別為增上
0377b12: 論曰。非一切根總於一事為極增上。眼等五
0377b13: 根各於四事有增上用。一莊嚴身。二導養身。
0377b14: 三生識等。四不共事。莊嚴身者。謂五根中。隨
0377b15: 闕一根。身醜陋故。導養身者。謂因見聞。避險
0377b16: 難故。及於段食。能受用故。香味觸三。皆成段
0377b17: 食。如有頌言。
0377b18: 譬如明眼人能避現險難
0377b19: 世有聰明者能離當苦惡
0377b20: 多聞能知法多聞能離罪
0377b21: 多聞捨無義多聞得涅槃
0377b22: 身由食住命託食存食已令心
0377b23: 適悅安泰
0377b24: 生識等者。謂發五識及相應法。隨所依根。有
0377b25: 明昧故。不共事者。謂取自境。見聞嗅覺別
0377b26: 境故。有說。眼耳於能守護生身法身。如其次
0377b27: 第有增上用。前二伽他。即為此證。有說眼耳
0377b28: 俱能守護生法二身。親近善士。聽聞正法。眼
0377b29: 耳各為一增上故。女男命意。各於二事有增
0377c01: 上用。且女男根二增上者。一有情異。二分別
0377c02: 異。有情異者。劫初有情。形類皆等。二根生
0377c03: 已。便有女男形類差別。分別異者。進止言音
0377c04: 乳房髻等。安布差別。有說勇怯有差別故。名
0377c05: 有情異。衣服莊嚴有差別故。名分別異。有說。
0377c06: 此於染淨二品。有增上力。故言於二受不律
0377c07: 儀。起無間業。斷善根故。名於染品。有增上
0377c08: 力。能受律儀。入道得果。及離欲故。名於淨
0377c09: 品有增上力。扇搋等身。無如是事。命根於二
0377c10: 有增上者。謂由此故。施設諸根及根差別。由
0377c11: 此有彼有此無彼無故。或於眾同分能續及
0377c12: 能持。於無色界。要有命根。方有所生處決定
0377c13: 故。彼起自地善染污心。或起餘心。非命終故。
0377c14: 意根於二有增上者。謂能續後有。及自在隨
0377c15: 行。能續後有者。如世尊告阿難陀言。識若不
0377c16: 入母胎中者。精血得成羯剌藍不。不也世尊。
0377c17: 乃至廣說。自在隨行者。如契經言。
0377c18: 心能導世間心能遍攝受＝持【宮】受持
0377c19: 如是心一法皆自在隨行
0377c20: 有說。意根於染淨品有增上力。故言於二。如
0377c21: 契經言。心雜染故。有情雜染。心清淨故。有情
0377c22: 清淨。樂等五受。信等八根。於染淨中有增上
0377c23: 力。謂樂等五。於染增上。貪等隨眠所依事故。
0377c24: 有說。此於染淨二品。俱有增上。說為耽嗜出
0377c25: 離依故。樂故心定苦為信依等。契經中說故。
0377c26: 信等八根。於淨增上。如契經說我聖弟子。具
0377c27: 信牆塹。具勤勢力。具念防衛。心定解脫。慧為
0377c28: 刀劍。乃至廣說。此中即攝後三根故。彼於淨
0377c29: 品。定有增上。初傳說言。顯樂後說。謂或有
0378a01: 說。能導養身。非眼等用。是識增上。要由諸識
0378a02: 了違順境。方能避險難。及受段食故。即彼復
0378a03: 謂能見色等。不共功能。亦非異識。故不共事。
0378a04: 於眼等根。不可立為別增上用。故非由此眼
0378a05: 等成根。若爾云何。頌曰。
0378a06: 了自境增上總立於六根
0378a07: 從身立二根女男性增上
0378a08: 於同住雜染清淨增上故
0378a09: 應知命五受信等立為根
0378a10: 未當知已知具知根亦爾
0378a11: 於得後後道涅槃等增上
0378a12: 論曰。了自境者。謂六識身。眼等五根。於能了
0378a13: 別各別境識。有增上用。第六意根。於能了別
0378a14: 一切境識。有增上用。故眼等六。各立為根。然
0378a15: 無境界亦成根失。以眼等根與能了別一切
0378a16: 境識為通因故。識但隨根有明昧故。此說非
0378a17: 理。彼同分根。應非根故。豈不斯過汝亦有耶。
0378a18: 我無此失。說於嚴身有增上故。又非一切與
0378a19: 能了別一切色識為通因性。以諸眼根剎那滅
0378a20: 故了諸色識。不俱生故。若言眼類無差別者。
0378a21: 色亦應同。類無異故。若謂青黃種類別者。眼
0378a22: 亦應爾。有異熟生及所長養類不同故。識但
0378a23: 隨根有明昧者。此亦非因。識體生已。方可得
0378a24: 有隨根明昧。未生令生增上力等。隨闕一種
0378a25: 則不生故。或識隨根有明昧故。導養身義。應
0378a26: 許在根。眼用若增。隨發勝識。能避險難。導養
0378a27: 於身。眼用若微。隨發劣識。不了險難。令身顛
0378a28: 墜。故導養身。在根非識。又於此中有何少異。
0378a29: 前門已顯。眼等諸根。發眼等識及相應法。今
0378b01: 此門中略彼一分。非已所見。何足生欣。既無
0378b02: 別義不應重說。又汝所言。見色等用。非異識
0378b03: 者。此亦不然。識能見等。前已遮故。謂依眼
0378b04: 識。非能見體。與耳等識。類無別故。如是等
0378b05: 難。廣說如前。又說從身立二根者。女男性中。
0378b06: 有增上故。謂＋（於）【三】【宮】謂＋（於）【宋】【元】【明】【宮】謂謂於女性中。女根增上。於男性中。
0378b07: 男根增上。女男性者。謂女及男。二身形類音
0378b08: 聲作業志樂各異。女男根體。不離身根。身一
0378b09: 分中。立此名故。此處少異餘處身根。謂是欲
0378b10: 界身根一分。唯能為依。發貪俱起不善身識。
0378b11: 故從身根。別立為二。劫初等位。雖有身根。而
0378b12: 無女男身形等異。故應從彼別立二根。此亦
0378b13: 未越前門中義。前說二根於有情異及分別
0378b14: 異。有增上故。又說命根五受信等。於同分住
0378b15: 及染淨中。如其次第。有增上用。立為根者。此
0378b16: 與前門。亦無別故。不應重述。又說無漏三根
0378b17: 亦爾。於得後後道涅槃等。有增上用。謂第一
0378b18: 根。於得第二有增上用。此第二根。於得第三
0378b19: 有增上用。此第三根。於得涅槃有增上用。非
0378b20: 離此根能證彼故。亦不異前。無勞重說。即是
0378b21: 於淨。有增上故。又經主釋。亦爾言者。類顯一
0378b22: 一各能為根。亦不應理。不應疑故。由得後後
0378b23: 道涅槃等。增上言故。別義已成。不應於中復
0378b24: 生疑故。若言性類無差別故。應生疑者。理亦
0378b25: 不然。見修無學。三地各異。互無相攝。不可生
0378b26: 疑。設有生疑。得後後等。已簡別故。何煩類顯。
0378b27: 雖同九根性無差別。而增上力有差別故。何
0378b28: 容疑彼。應是一根非女男根。見此疑故。今釋
0378b29: 彼言。更有別義。謂顯離九無別三根。如從身
0378c01: 根別立男女。離身根體。無別二根。三根亦爾。
0378c02: 雖從九根別義建立。而非離九別有三根。此
0378c03: 釋應理。經主又釋。等言為顯復有異門。云何
0378c04: 異門。謂見所斷。及修所斷煩惱滅中。如其次
0378c05: 第。未知當知。及已知根。有增上用。此亦不然。
0378c06: 唯無間道名增上者。見修道中。加行解脫勝
0378c07: 進道攝。應不名根。若通四道皆增上者。順決
0378c08: 擇分。道類智等。於見所斷煩惱滅中。有增上
0378c09: 故。應初根攝。已知根性。應攝第三。過失眾多。
0378c10: 非為善釋。今以別義。釋彼等言。謂無漏慧。於
0378c11: 諸諦理。先未現觀。今得現觀。有增上力。立第
0378c12: 一根。若無漏慧。已得現觀。於餘煩惱漸永斷
0378c13: 中。加行希望猶未滿足。有增上力。立第二根。
0378c14: 若無漏慧。已離煩惱。於諸無漏現法樂住。有
0378c15: 增上力。立第三根。慧為上首。具三現觀。故且
0378c16: 說慧。餘八助成。理實所立根。亦通具二者。
0378c17: 豈不此中忍於諦理已得現觀。七智於中重
0378c18: 現觀故。非初根攝。又隔忍故。非第二攝。此
0378c19: 解脫道。應不名根。已知根中。亦有諦理。先
0378c20: 未現觀。今現觀故。則所立根。應成雜亂。此
0378c21: 皆無失。見智現觀。有差別故。如世間慧。於
0378c22: 諸聖諦。已得現觀。仍說無漏。先未現觀。今
0378c23: 得現觀。又如苦集體雖一物。而行相別。現觀
0378c24: 有別。若於諦理。未審決者。唯見現觀。若已
0378c25: 審決。方得名為智見現觀。故彼七智。亦得名
0378c26: 為先未現觀今得現觀。然道類智。無同此失。
0378c27: 雖一剎那同於七智。而後相續皆有異故。如
0378c28: 後多念。名已知根。非見道位。七智剎那。有於
0378c29: 諦理重現觀者。故此與彼。不應同例。然盡智
0379a01: 等。如初剎那。相續亦爾。皆能任持。金剛喻
0379a02: 定所害煩惱。諸離繫得。令相續故。經主不應
0379a03: 同此無失。又道類智。於所觀境。雖一剎那。
0379a04: 未得現觀。而於無量剎那道境。已得現觀。故
0379a05: 少從多。於一切境。皆名現觀。成已知根。非
0379a06: 度大海或妙高山餘芥子量未能度故。可名
0379a07: 於彼未得度者。此亦應然。西方諸師。說道
0379a08: 類智。亦是未知當知根攝。若對彼釋。此過全
0379a09: 無。故我所言。無前二失。若增上故。立為根
0379a10: 者。於愛見品諸煩惱中。受想二法。有增上用。
0379a11: 想應如受亦立為根。又諸煩惱。於能損壞善
0379a12: 品等中。有增上用。應成根體。又最勝故。建立
0379a13: 諸根。一切法中。涅槃最勝。何緣不立涅槃為
0379a14: 根。又迦比羅。語具手足。及大便處。亦立為
0379a15: 根。於語執行及能棄捨。有增上故。如是等事。
0379a16: 不應立根。由所許根有如是相。頌曰。
0379a17: 心所依此別此住此雜染
0379a18: 此資糧此淨由此量立根
0379a19: 論曰。心所依者。眼等六根。此內六處。是有情
0379a20: 本。此相差別。由女男根。復由命根此一期
0379a21: 住。此成雜染。由五受根。此淨資糧。由信等
0379a22: 五。此成清淨。由後三根。由此立根。事皆究
0379a23: 竟。不應更立想等為根。諸煩惱中。愛過最重。
0379a24: 故唯立受與彼為根。愛過重者。以契經說。愛
0379a25: 與六處為生因故。如契經說。由愛為因。六處
0379a26: 生起。又想非見煩惱生因。餘因發生顛倒見
0379a27: 已。妄分別想。持令相續。離正對治。不可斷
0379a28: 壞。故說此想與彼為因。受為愛因。俱通二種。
0379a29: 受為過重。煩惱因故通二因故。獨立為根。有
0379b01: 餘師言。想為餘法所映奪故。不立為根。謂諸
0379b02: 善想。正慧映奪。諸染污想。顛倒映奪。非增上
0379b03: 故。不立為根。又諸煩惱。亦非增上。受於其中
0379b04: 成增上故。唯受於彼可立為根。或損善品。壞
0379b05: 樂果事。下劣鄙穢。如何立根。根是世間增上
0379b06: 法故。又於諸法。涅槃雖勝。滅諸根故。不立
0379b07: 為根。如破諸瓶破非瓶體。又語具等。亦不名
0379b08: 根。不定雜亂。大過失故。不定失者。何等語具。
0379b09: 立為語根。能發言音。名為語具。此即是舌。若
0379b10: 爾則應尋伺等法及能引起語業諸風亦立為
0379b11: 根。能發語故。謂尋伺等。依脣齒咽喉等緣
0379b12: 發起言音。非但依舌。無異因故。又尋伺等。於
0379b13: 發言音。是勝因故。又諸手腋。管絃息等。皆能
0379b14: 為因。發言音故。不應唯立舌為語根。若謂了
0379b15: 色亦由言故。不應獨立眼為根者。理必不然。
0379b16: 諸生盲人。雖聞說色。不了青等差別相故。手
0379b17: 於執取不應名根。口等亦能執取物故。足於
0379b18: 行動不應名根。蛇魚等類。不由於足有行動
0379b19: 故。出大便處。於能棄捨不應名根。口等亦能
0379b20: 有棄捨故。雜亂失者。彼所立根應成雜亂。口
0379b21: 能執取及棄捨故。手足俱有執行用故。有如
0379b22: 是等雜亂過失。太過失者。彼所立根。應無限
0379b23: 量。若舌根異語根異者。應許鼻根與息根異。
0379b24: 如舌能語鼻通息故。若此於彼少有作用。即
0379b25: 立為根。是則咽喉齒脣肚等。於諸吞嚼攝持
0379b26: 等事。有增上故。應立為根。或一切因。於生自
0379b27: 果。皆增上故。應並立根。故迦比羅。如童子
0379b28: 戲。不應許彼語具等根。非定＝足【宮】定足無雜極增上
0379b29: 故。復有餘師。別說根相。頌曰。
0379c01: 或流轉所依及生住受用
0379c02: 建立前十四還滅後亦然
0379c03: 論曰。或言顯此是餘師執。彼約生死流轉還
0379c04: 滅。最勝所依。生住受用。有增上故。建立諸
0379c05: 根。生死相續。是流轉義。流轉所依。謂六內
0379c06: 處。眼等定是彼自性故。生由男女。二根為緣。
0379c07: 彼得生故。住由命根。是彼相續不斷因故。受
0379c08: 用由受。五受為緣。損益轉故。於流轉中。約此
0379c09: 四種勝作用故。立十四根。還滅位中。亦約此
0379c10: 四勝作用故。立餘八根。生死止息。是還滅義。
0379c11: 即是六處。畢竟斷滅。此得所依。謂信等五。以
0379c12: 是一切善根生長最勝因故。初無漏根。能生
0379c13: 此得正定聚中。此初生故。次無漏根令此得
0379c14: 住。由彼長時相續起故。後無漏根。令得受用
0379c15: 現法樂住。彼所顯故。非業煩惱與內六處為
0379c16: 生因故亦立為根。一一各別。無功能故。若爾
0379c17: 眼等應亦非根。意喜樂捨。應非無漏。信等五
0379c18: 根。應非有漏。就偏增說。可有此義。不應於中
0379c19: 起決定執。諸業煩惱。無定不共增上用故。不
0379c20: 立為根。已說根義及建立因。當說諸根一一
0379c21: 自體。此中眼等乃至男根。前此品中已辯其
0379c22: 相。謂彼識依五種淨色。名眼等根。女男二根。
0379c23: 從身一分。差別而立。命根體是不相應故。不
0379c24: 相應中當廣分別。信等體是心所法故。心
0379c25: 所法中當廣分別。樂等五＝並【宮】五並受。三無漏根。更
0379c26: 無辯處。故今應釋。頌曰。
0379c27: 身不悅名苦即此悅名樂
0379c28: 及三定心悅餘處此名喜
0379c29: 心不悅名憂中捨二無別
0380a01: 見修無學道依九立三根
0380a02: 論曰。身謂身受。依身起故。即五識相應受言
0380a03: 不悅者。是損惱義。於五識俱領觸受內。能損
0380a04: 惱者。名為苦根。所言悅者。是攝益義。即五識
0380a05: 俱領觸受內。能攝益者。名為樂根。初靜慮中。
0380a06: 三識俱樂。亦此所攝。種類同故。第三靜慮。意
0380a07: 識俱受。能攝益者。亦名樂根。彼地更無餘識
0380a08: 身故。即意俱悅。立為樂根。意識俱生悅受有
0380a09: 二在第三定。說名為樂。由此地中離喜貪故。
0380a10: 除第三定。下三地中。說名喜根。有喜貪故。此
0380a11: 二心悅。攝益義同。行相何殊。分為喜樂。由行
0380a12: 相轉有差別故。若有心悅。安靜行轉。名為樂
0380a13: 根。若有心悅動行轉。名為喜根。或復樂根
0380a14: 攝益殊勝。喜根攝益則不如是。由此第三靜
0380a15: 慮地樂。諸聖說為所耽著處。與意識俱能損
0380a16: 惱受。是心不悅。名曰憂根。已約身心悅不悅
0380a17: 受。行相差別。立四受根。所言中捨二無別者。
0380a18: 中是非悅非不悅義。即不苦樂。說名捨根。身
0380a19: 心受中。此定何受。應言此受通在身心。苦樂
0380a20: 何緣各分為二。不苦不樂唯立一根。此在身
0380a21: 心無差別故。謂心苦樂多分躁動。苦樂在身。
0380a22: 則為安住。不苦不樂。在身在心。行相無差。唯
0380a23: 安住故又心苦樂。多分別生。在身不然。隨境
0380a24: 力故。阿羅漢等。亦如是生。捨＝舍【宋】捨舍在身心。俱無
0380a25: 分別。處中行相。任運而起。又苦樂受。在身在
0380a26: 心。於怨於親。行相轉異。不苦不樂。在身在
0380a27: 心。於中庸境。行相無異。是故苦樂。各分為
0380a28: 二。不苦不樂。唯立一根。已釋樂等諸受根
0380a29: 體。三無漏根。今次應釋。不可一一別說其體。
0380b01: 應就三道依九總立。意樂喜捨信等五根。此
0380b02: 九三道中。即是三無漏。謂在見道。意等九法。
0380b03: 即是未知當知根體。未知當知行相轉故。若
0380b04: 在修道。意等九法。即是第二。已知根體。為
0380b05: 欲斷除餘隨眠故。於已知境。數復了知。在無
0380b06: 學道。意等九法。即是第三。具知根體。知已已
0380b07: 知。故名為知。習知成性故。或能護知故。名為
0380b08: 具知。九根相應。合成此事。故意等八。亦得此
0380b09: 名。如是根名。雖二十二。而諸根體。但有十
0380b10: 七。女男二根。身根攝故。三無漏根。九根攝
0380b11: 故。如是已釋根體不同。當辯諸門義類差別。
0380b12: 此二十二根中。幾有漏幾無漏。頌曰。
0380b13: 唯無漏後三有色命憂苦
0380b14: 當知唯有漏通二餘九根
0380b15: 論曰。次前所說。最後＝為【明】後為三根。體唯無漏。是無
0380b16: 垢義。垢之與漏。名異體同。七有色根。命及憂
0380b17: 苦。一向有漏。七有色者。眼耳鼻舌身女男根。
0380b18: 色蘊攝故。九通二者。即前所說三無漏攝。意
0380b19: 等九根。名為無漏。餘意等九。是名有漏。有餘
0380b20: 師說。信等五根。亦唯無漏。契經唯說聖所有
0380b21: 故。又世尊說。若全無此信等五根。我說彼住
0380b22: 外異生品。此非誠證。依無漏根說此言故。云
0380b23: 何知然。先依無漏信等五根。建立諸聖位差
0380b24: 別已。說此言故。全無此者。此即此前所說。無
0380b25: 漏信等根義。若不爾者。唯應說言無信等根。
0380b26: 不應言此。或諸異生。略有二種。一內二外。內
0380b27: 謂不斷善根。外謂善根已斷。依外異生。作如
0380b28: 是說。若全無此信等五根。我說彼住外異生
0380b29: 品。為有契經證信等五通有漏不。亦有。云何。
0380c01: 謂世尊說。我若於此信等五根。未如實知。是
0380c02: 集沒味過患出離。未能超此天人世間及魔
0380c03: 梵等。乃至未能證得阿耨多羅三藐三菩提。
0380c04: 乃至廣說。非無漏法應作如是次第觀察。又
0380c05: 說佛未轉法輪時。先以佛眼。遍觀世界。有諸
0380c06: 有情。處在世間。或生或長。有上中下諸根差
0380c07: 別。未轉法輪。世間已有無漏根者。如來出世。
0380c08: 則為唐捐。若汝於此所引二經。異分別者。我
0380c09: 當復以殊勝分別如理遮遣。故信等根。定通
0380c10: 有漏。如是已說有漏無漏。二十二根中。幾是
0380c11: 異熟幾非異熟。頌曰。
0380c12: 命唯是異熟憂及後八非
0380c13: 色意餘四受一一皆通二
0380c14: 論曰。且無分別此諸根中。唯一命根。定是異
0380c15: 熟。如何此命。可無分別。定果命根。非異熟
0380c16: 故。如是命根。亦是異熟。得邊際定應果苾
0380c17: 芻。於僧眾中或別人所。施思＝恩【三】思＝恩【宋】【元】【明】思恩果故。諸＝謂【三】諸＝謂【宋】【元】【明】諸謂我能
0380c18: 感富＝當【明】富當異熟業。願皆轉招壽異熟果。本論說
0380c19: 故。有餘說。彼由邊際定力。引取前生順不定
0380c20: 受業。所感壽命。令現受用。復有欲令邊際定
0380c21: 力引前生業殘異熟果。而經主言。由勝定力。
0380c22: 引取未曾諸根大種住時勢分。如此命根。非
0380c23: 是異熟。餘是異熟。此言非理。所以者何。且彼
0380c24: 唯說。諸根大種。住時勢分。名為命根。如後當
0380c25: 破。設許如是隨執彼為長養等性。皆不應理。
0380c26: 且不應執是長養性。彼能防守異熟果故。所
0380c27: 防異熟。已轉盡故。不應異熟相續斷已。獨有
0380c28: 長養。太過失故。亦不應執是等流性。眼等無
0380c29: 別等流性故。無記非善等流果故。又界應成
0381a01: 雜亂過故。亦不應執是異熟性。定非欲界異
0381a02: 熟因故。又彼自許如是事故。然其所說迷謬
0381a03: 難詳。任更指陳。彼名何法。而言此命非異熟
0381a04: 耶。尊者法勝說。此命根亦非異熟。故彼論說。
0381a05: 有十三根。皆通二種。此違本論。一根非業是
0381a06: 業異熟九根非業。非業異熟。十二不定。憂根
0381a07: 及後信等八根。皆非異熟。是有記故。經說有
0381a08: 業順憂受者。依受相應。言順無過。如言有觸
0381a09: 順樂受等何緣定謂憂非異熟此是異熟。不
0381a10: 應理故。云何不應。離欲貪者。不隨轉故。異熟
0381a11: 不然。設許隨轉。應如苦根。阿羅漢等。亦可知
0381a12: 有。而實非有。經所遮故。如契經說。設見大師
0381a13: 般涅槃位亦無愁等。又無用故。善亦不行。非
0381a14: 能攝益。如喜根故。何相知彼有無記喜。彼時
0381a15: 雖無。外相而有。內分別生。或彼善喜。容有現
0381a16: 行。非善＝喜【三】善＝喜【宋】【元】【明】善喜憂根。彼可現起。應隨善相准知無
0381a17: 記。非無記喜。違離欲道。又阿笈摩。證彼有
0381a18: 喜。如契經說。彼猶受喜異熟。不言彼有黑＝異【元】【明】【宮】黑異
0381a19: 品憂根。故知憂根越異熟法。餘根通二義准
0381a20: 已成。謂七色意根。除憂餘四受。十二一一
0381a21: 皆通二類。七有色根。若所長養則非異熟。餘
0381a22: 皆異熟。意及四受。若善染污。若威儀路。及
0381a23: 工巧處。并能變化。隨其所應。亦非異熟。餘皆
0381a24: 異熟。如是已說是異熟等。二十二根中。幾有
0381a25: 異熟幾無異熟。頌曰。
0381a26: 憂定有異熟前八後三無
0381a27: 意餘受信等一一皆通二
0381a28: 論曰。如前所諍＝說【三】【宮】諍＝說【宋】【元】【明】【宮】諍說。憂根當知定有異熟。定言
0381a29: 意顯唯有非無遮非異熟因無記無漏故。非
0381b01: 為顯示唯此憂根是有異熟。勿有餘根一切
0381b02: 皆是無異熟過。故但顯憂唯有異熟。越次說
0381b03: 者。顯無記無漏若總若別皆無異熟因。非如
0381b04: 此中有記有漏要總方是有異熟因。故越次
0381b05: 說。深為有用。眼等前八。及最後三。此十一
0381b06: 根。定無異熟。八無記故。三無漏故。餘皆通
0381b07: 二。義准已成。謂意根餘四受。信等言等取精
0381b08: 進等四根。此十＝七【宮】十七一＋（根）【宋】，（根一）【明】一一根一根一一皆通二類。意樂喜捨。
0381b09: 若不善善有漏有異熟。若無記無漏無異熟。
0381b10: 苦根若善不善有異熟。若無記無異熟。信等
0381b11: 五根。若有漏有異熟。若無漏無異熟。如是已
0381b12: 說有異熟等。二十二根中。幾善幾不善幾無
0381b13: 記。頌曰。
0381b14: 唯善後八根憂通善不善
0381b15: 意餘受三種前八唯無記
0381b16: 論曰。信等五根。及三無漏。一向是善。次雖
0381b17: 居後。乘前便故。而說在初。憂根唯通善不善
0381b18: 性。意及四受。皆通三性。眼等八根。唯是無
0381b19: 記。如是已說善不善等。二十二根中。幾欲界
0381b20: 繫幾色界繫幾無色界繫。頌曰。
0381b21: 欲色無色界如次除後三
0381b22: 兼女男憂苦并餘色喜樂
0381b23: 論曰。欲界除後三無漏根。由彼三根唯不繫
0381b24: 故。准知欲界繫。有餘十九根。色界如前除三
0381b25: 無漏。兼除男女憂苦四根。准知十五根。亦通
0381b26: 色界繫。除女男者。色界已離婬欲法故。除此
0381b27: 無因須受用故。有說由此身醜陋故。此說不
0381b28: 然。陰藏隱密非醜陋故。前說為善。然佛置彼
0381b29: 在男品中。如契經說。無處無容女身為梵。有
0381c01: 處有容男為梵者離欲威猛似男用故。如有
0381c02: 稱讚大梵王言。
0381c03: 大梵如丈夫所得皆已得
0381c04: 離欲道威猛故說為丈夫
0381c05: 除苦根者。色界中無損害事故。苦是損害業
0381c06: 異熟故。有說彼身極淨妙故。除憂根者。彼處
0381c07: 無有違逆相故。又奢摩他潤相續故。有說色
0381c08: 界具離欲智。憂是無智等流果故。無色如前
0381c09: 除三無漏女男憂苦。并除五色及喜樂根准
0381c10: 知餘八根。通無色界繫。如是已說欲界繫等。
0381c11: 二十二根中。幾見所斷幾修所斷幾非所斷。
0381c12: 頌曰。
0381c13: 意三受通三憂見修所斷
0381c14: 九唯修所斷五修非三非
0381c15: 論曰。意喜樂捨。一一通三。憂根唯通見修所
0381c16: 斷。非無漏故。七色命苦。唯修所斷。有色無染
0381c17: 非六生故。非無漏故。信等五根。或修所斷。或
0381c18: 非所斷。通善有漏及無漏故。最後三根。唯非
0381c19: 所斷。皆是無漏無過法故。豈不聖道亦所斷
0381c20: 耶。如契經言。應知聖道猶如船筏。法尚應斷
0381c21: 何況非法。此非見修二道所斷。入無餘依涅
0381c22: 槃界位＝時【三】【宮】位＝時【宋】【元】【明】【宮】位時捨故名斷。已說諸門義類差別。當說
0381c23: 初得異熟諸根。幾異熟根何界初得。須問初
0381c24: 得異熟根者。遮無染心能續生故。頌曰。
0381c25: 欲胎卵濕生初得二異熟
0381c26: 化生六七八色六上唯命
0381c27: 論曰。欲胎卵濕生。初受生位。唯得身與命二
0381c28: 異熟根。觀行者言。此初生位。亦有具得眼等
0381c29: 種子。然但身根。能生自識。眼等不爾。故唯說
0382a01: 二。或生盲等。於續生時。無眼等根。但有此
0382a02: 二。此言非理。所以者何。初續生時。無五識
0382a03: 故。舉胎卵濕。顯除化生。化生色根。無漸起
0382a04: 故。此辯異熟。不說意捨時彼定染非異熟故。
0382a05: 爾時亦得信等諸根。非異熟故。此中不說羯
0382a06: 賴＝剌【三】【宮】賴＝剌【宋】【元】【明】【宮】賴剌藍位。雖得色等異熟生法。而體非根。故
0382a07: 此不說。化生初位。得六七八。無形得六。如劫
0382a08: 初時。六謂眼耳鼻舌身命。一形得七。如諸天
0382a09: 等。二形得八。惡趣容有二形化生。色初得六。
0382a10: 如欲化生無形者說。上唯命者。謂無色界。定
0382a11: 生俱勝。故名為上。彼初唯得異熟命根。由此
0382a12: 證知命根實有。此若非有。為得何根名生無
0382a13: 色。非善染污名業果生。未受彼生容現起故。
0382a14: 又異熟心無續生理。唯許染心能續生故。過
0382a15: 去未來非有論者。爾時三世異熟皆無。異熟
0382a16: 既無。生依何說。雖馳妄計以立己宗。必應許
0382a17: 有生依實法。說異熟根最初得已。當說最後
0382a18: 所滅諸根。何界死時幾根後滅。頌曰。
0382a19: 正死滅諸根無色三色八
0382a20: 欲頓十九八漸四善增五
0382a21: 論曰。且說染污及無記心正命終時根滅多
0382a22: 少。謂無色界將命終時。命意捨三。於最後滅。
0382a23: 無色唯有捨受非餘。又無色言。遮彼有色。有
0382a24: 餘師說。彼有色故。若不說有實物命根。何異。
0382a25: 熟斷名無色死。若言異熟四蘊斷故彼名死
0382a26: 者。善染污心現在前位。應亦名死。若言彼地
0382a27: 所受異熟猶未盡者。如何不受而有盡期。善
0382a28: 染污心現在前位。當言彼受何業異熟。非不
0382a29: 現前可名為受。若謂於彼異熟習氣恒隨轉
0382b01: 故名為受者。理亦不然。所執習氣。非極成
0382b02: 故。太過失故。異熟雖盡。習氣隨故。如業習
0382b03: 氣。應無死期。若異熟盡。無習氣者。業亦不應
0382b04: 有餘習氣。若言習氣望現異熟如我得者。應
0382b05: 如我得異熟不起習氣則無。又非異熟習氣
0382b06: 隨轉名受異熟。非彼性故。又汝所執習氣理
0382b07: 無。後當廣辯。故定應許。從續生心至命終心
0382b08: 別有實法。名為異熟恒相續轉。彼若斷時。名
0382b09: 無色死。色界死時。八根後滅。謂眼等五。及
0382b10: 前三根。化生生死根無缺故。欲頓死時。十九
0382b11: 八滅。二形十滅。謂女男根及前說八。一形九
0382b12: 滅。無形八滅。若漸＋（漸）【三】漸＋（漸）【宋】【元】【明】漸漸漸死時。身命意捨四根後
0382b13: 滅。此四必無前後滅義。若在三界。善心死時。
0382b14: 一切位中。數各增五。善心必具信等根故。謂
0382b15: 於無色。增至八根乃至欲界漸終至九。復應
0382b16: 思擇。二十二根。幾能證得何沙門果。雖沙門
0382b17: 果非根亦得。此辯根故。但問諸根。頌曰。
0382b18: 九得邊二果七八九中二
0382b19: 十一阿羅漢依一容有說
0382b20: 論曰。邊謂預流阿羅漢果。中謂一來及不還
0382b21: 果。且預流果。由九根得。謂意捨信等初二無
0382b22: 漏根。此果與向。未至地攝。故唯有捨。云何此
0382b23: 由已知根得。由離繫得與解脫道俱時起故。
0382b24: 若爾何緣唯說無間道能得離繫果。唯此能
0382b25: 斷離繫得生能障得故。由此故說。彼離繫得。
0382b26: 唯是無間道等流士用果。若爾解脫道。於果
0382b27: 及得。有何功能。離繫及能得。由無間道。非此
0382b28: 果故。有說無間道是解脫道眷屬故。無間道
0382b29: 所作。即名解脫道所作。如臣所作得王作名。
0382c01: 西方諸師說。解脫道於離繫得能作證故。此
0382c02: 說不然。離繫應是彼道果故。後當廣辯。今且
0382c03: 略釋。雖解脫道於沙門果非同類因。而是相
0382c04: 應俱有因故。名得彼果。亦無有失。以沙門體
0382c05: 更互相依而得生故。展轉相望。為士＝七【宮】士七用果
0382c06: 誰復能遮。若言加行無間勝進應亦爾者。許
0382c07: 亦無失。或已知根。亦為同類因。能得預流果。
0382c08: 謂轉根時。如阿羅漢。就容有說。亦無有過。阿
0382c09: 羅漢果。亦九根得。謂意信等後二無漏。樂喜
0382c10: 捨中隨取一種。此果及向。通九地攝。故於三
0382c11: 受隨取其一。中間二果。一一皆通七八九得。
0382c12: 世出世道次第超越。證差別故。且一來果次
0382c13: 第證者。依世間道。由七根得。謂意及捨信等
0382c14: 五根。依出世道。由八根得。謂即前七根已知
0382c15: 根第八。倍＝位【元】【明】【宮】倍位離欲貪超越證者。如預流果。由
0382c16: 九根得。證不還果。應知亦爾。總例雖然。而有
0382c17: 差別。全離欲貪超越證者依地別故。三受隨
0382c18: 一。次第證者。若於第九解脫道中。入根本地。
0382c19: 依世間道。由八根得。喜為第八。依出世道。由
0382c20: 九根得。已知第九。若阿羅漢。亦九根得。違發
0382c21: 智論。彼問幾根得阿羅漢。答十一故。三受定
0382c22: 無俱時起故。但由九得。言十一根。依容有說。
0382c23: 謂容有一補特伽羅。從無學位數數退已。由
0382c24: 樂喜捨數復還得。非不還果有同此失。次第
0382c25: 無容樂根得故。超越無容有退失故。復應思
0382c26: 擇。成就何根。彼諸根中。幾定成就。頌曰。
0382c27: 成就命意捨各定成就三
0382c28: 若成就樂身各定成就四
0382c29: 成眼等及喜各定成五根
0383a01: 若成就苦根彼定成就七
0383a02: 若成女男憂信等各成八
0383a03: 二無漏十一初無漏十三
0383a04: 論曰。命意捨中。隨成就一。彼定成就如是三
0383a05: 根。非此三中有闕成就。皆遍一切地及依故。
0383a06: 信等五根。遍一切地。非一切依。餘十四根二
0383a07: 俱非遍。故成命等。唯定成三。餘或成就或不
0383a08: 成就。云何成就眼等四根。生色界全欲界少
0383a09: 分身根生。在欲色界全女男生。在欲界少分
0383a10: 樂根生。在欲下三定及聖生上喜根生。在欲
0383a11: 下二定及聖生上苦生。欲界全憂欲貪未離。
0383a12: 信等五根若不斷善。三無漏根已得未捨。如
0383a13: 是諸位。各定成就。除此餘位定不成就。若成
0383a14: 樂根定成就四。謂命意捨樂。若成身根。亦定
0383a15: 成四。謂命意捨身。餘或成就。或不成就。如前
0383a16: 應思。若成眼根。定成就五。謂命意捨。身根眼
0383a17: 根。耳鼻舌根。應知亦五。前四如眼。第五自＝身【明】＊自身
0383a18: 根。若成喜根。亦定成五。謂命意捨樂根喜根。
0383a19: 生第二定。未離彼貪。但成第三染污樂受。若
0383a20: 成苦根。定成就七。謂身命意四受除憂。若成
0383a21: 女根定成就八。七如苦說。第八女根。男憂亦
0383a22: 八。七如苦說。第八自身根。信等亦八。謂命意
0383a23: 捨信等五根。若女男俱成。彼定成十五若成
0383a24: 具知根＝相【宋】根相。定成就十一。謂命與意樂喜捨根
0383a25: 信第＝等【三】【宮】第＝等【宋】【元】【明】【宮】第等五根及具知根已知根亦爾。自身根等＝第【三】【宮】等＝第【宋】【元】【明】【宮】等第
0383a26: 十一。若成未知根。定成就十三。謂身命意苦
0383a27: 樂喜捨信等五根及未知根。漸命終位。傳說
0383a28: 深心厭生死故。能入見道。如是已說位定成
0383a29: 就補特伽羅定成。當說諸極少者成就幾根。
0383b01: 頌曰。
0383b02: 極少八無善成受身命意
0383b03: 愚生無色界成善命意捨
0383b04: 論曰。已斷善根。名為無善。彼若極少成就八
0383b05: 根。謂五受根。及身命意。據漸捨命。唯餘身
0383b06: 根。愚謂異生。未見諦故。彼生無色。亦成八
0383b07: 根。謂信等五。及命意捨。由定數故。及說愚
0383b08: 故。善言不濫三無漏根。諸極多者成就幾根。
0383b09: 頌曰。
0383b10: 極多成十九二形除三淨
0383b11: 聖者未離欲除二淨一形
0383b12: 論曰。諸二形者。具眼等根。除三無漏。成餘十
0383b13: 九。無漏名淨。離二縛故。若聖有學。未離欲
0383b14: 貪。成就極多。亦具十九。除二無漏。及除一
0383b15: 形。二無漏者。謂具知根。前二隨一言一形者。
0383b16: 無有二形及與無形。得聖法故。
0383b17: 說一切有部順正理論卷第九
