0802a01: 
0802a02: No. 534
0802a03: 般若波羅蜜多心經注
0802a04: 
0802a05: 大宋國　沙門　道隆蘭溪　述
0802a07: 摩訶者梵語此曰大諸佛眾生平等之自性也日
0802a08: 月不能照空無容十方無涯際徹三世無際
0802a09: 限欲知此可盡已巳小心小心者妄想識情又有無
0802a10: 取捨空不空生佛迷悟等二致也若無小心即大
0802a11: 心也在眼曰見在耳曰聞小心眾生漆桶不會可
0802a12: 憐生向外求咄眉毛本在眼上。
0802a13: 般若。
0802a14: 般若者梵語此曰智慧逐諸境界心背真故不知
0802a15: 無我我即愚癡全體也離愚癡謂智有其方便謂
0802a16: 慧智者慧之體慧者智之用也眾生本來具足矣
0802a17: 三世諸佛歷代祖師天下老和尚繇之施妙用現
0802a18: 神通下喝行棒真般若非文字蠢動含靈本來真
0802a19: 性也即今且道那箇是般若良久曰日面佛月面
0802a20: 佛。
0802a21: 波羅蜜多。
0802a22: 波羅蜜多者梵語此曰彼岸到無生死是彼岸有
0802a23: 涅槃是此岸離生死出涅槃即清淨本覺也故曰
0802a24: 淨極光通達寂照含空來觀世間猶如夢中
0802b01: 事即今見聞覺知起居動靜歷歷分明是夢耶是
0802b02: 覺耶是生死耶是涅槃耶是垢穢耶是清淨耶諸
0802b03: 人向自己巳命上自辨別看良久曰白鳥入蘆華。
0802b04: 心經。
0802b05: 心經者大道也無小礙無差路又無小法可得故
0802b06: 無心謂道眾生不知隨境分名相增長我見是故
0802b07: 不行大道古人曰大道透長安到長安了當知王
0802b08: 知了豈有他哉且道即今起居動靜得誰恩力野
0802b09: 老不知堯舜力鼕鼕擊鼓祭江神。
0802b10: 觀自在菩薩。
0802b11: 司空山本淨禪師曰若會應處本無心始得名為
0802b12: 觀自在。
0802b13: 行深般若波羅蜜多時。
0802b14: 行者不行一切是佛行也深者佛乘也不見一法
0802b15: 即如來也淺者聲聞緣覺乃至著文字行般若人
0802b16: 等也故大般若魔事品云或依文字執有般若波
0802b17: 羅蜜多菩薩當知是為魔事又功德品云於此般
0802b18: 若波羅蜜多受持讀誦不為毒藥所害刀兵所傷
0802b19: 火所焚燒水所漂溺乃至不為四百四病之所夭
0802b20: 歿云云外離諸緣內不住根本眾魔難窺六賊無
0802b21: 破離四句絕百非無蹤跡可求故曰深般若般若
0802b22: 鋒不立一塵即是行也。
0802b23: 照見五蘊皆空度一切苦厄。
0802b24: 五蘊者色受想行識也起心見境故曰色希望色
0802c01: 故曰受記憶不休故曰想心妄不止故曰行行不
0802c02: 休輪迴不免故曰識照見者返照也不染境緣退
0802c03: 步見性謂返照般若真空也度者盡也應五蘊空
0802c04: 苦厄盡紅日三竿伸眠。
0802c05: 舍利子色不異空。
0802c06: 色本自空生迷人向真空外見色了得從心起心
0802c07: 無色相歸根得旨隨照失宗任他頭土面。
0802c08: 空不異色。
0802c09: 空依色現色即歸空心起故色也心無所依故空
0802c10: 也了悟心空諸法自空真空端的作麼生道山上
0802c11: 鯉魚水底蓬塵。
0802c12: 色即是空。
0802c13: 色即空用空即色體萬波不離水喝一喝云賓主
0802c14: 歷然。
0802c15: 空即是色。
0802c16: 空即色體色即空用咄云事從叮嚀起。
0802c17: 受想行識亦復如是舍利子是諸法空相。
0802c18: 五蘊者了得心源自空覺心空不滯覺空所空滅
0802c19: 佛藏經曰一切法空無我無人無眾生無壽命此
0802c20: 之謂也諸法者色受想行識六根等之十八界也。
0802c21: 不生不滅不垢不淨不增不減。
0802c22: 心空則諸法亦空也有甚麼生滅垢淨增減哉畢
0802c23: 竟空不立一塵一法打禪床云還聞麼。
0802c24: 是故空中無色無受想行識。
0803a01: 空本無相不得求色不會底人元來不疑。
0803a02: 無眼耳鼻舌身意。
0803a03: 六根者諸善惡業窟宅也六賊堅城也愚人謂毀
0803a04: 堅城殺六賊心地穩密無孔鐵鎚現前打禪床云
0803a05: 百雜碎。
0803a06: 無色聲香味觸法。
0803a07: 元依一精明分成六和合一處成休復六用皆不
0803a08: 成塵垢應念消成圓明淨妙餘塵尚諸學明極即
0803a09: 如來大智還同愚。
0803a10: 無眼界乃至無意識界。
0803a11: 總無十八界也舉眼界與意識界餘準之可知六
0803a12: 根無主塵境自亡通身是眼見不到通身是耳聞
0803a13: 不及通身是心監不出通身是舌說不得芭蕉無
0803a14: 耳聞雷開葵華無眼向日轉且道是有眼耶是無
0803a15: 眼耶石虎吞木羊兒。
0803a16: 無無明。
0803a17: 凡夫迷雲被掩不知本地風光但偏逐境迷己巳故
0803a18: 物為上逐物為下直了心源則光明現故云無
0803a19: 無明那箇是諸人本地風光新羅夜半日頭明。
0803a20: 亦無無明盡。
0803a21: 塵勞本無不加了知盡此什麼靈臺一點不揩磨。
0803a22: 乃至無老死。
0803a23: 生死之二法一心妙用有無之二法自性真德也
0803a24: 施一心用則六根現前迷用則生也迷體則死也
0803b01: 存生死無明也了生死無無明也兩箇泥牛入
0803b02: 海不知何人引得來。
0803b03: 亦無老死盡。
0803b04: 生死老病本來無也夢裡明明有六趣覺後空空
0803b05: 無大千毫釐有差天地懸隔證實相理一切眾生
0803b06: 同一清淨實相也盡是什麼良久曰張公喫酒李
0803b07: 公醉。
0803b08: 無苦集滅道。
0803b09: 無此四聖諦法也苦諦者貪著世間相無間歇也
0803b10: 集諦者向經論之中求妙理也滅諦者厭諸善惡
0803b11: 求寂滅也道諦者真寂也諸佛眾生具足無欠餘
0803b12: 咦恁麼會易不恁麼會難具衲僧眼目試甄別看。
0803b13: 無智亦無得。
0803b14: 道不在見聞覺知而不離見聞覺知中諸法從本
0803b15: 無可得東西不辨南北不別心法并亡未夢見在
0803b16: 諸人要會麼鐵蒺莉。
0803b17: 以無所得故菩提薩埵。
0803b18: 普照寂滅無一法可得菩提也了得諸法不可得
0803b19: 名菩提薩埵故古人曰一如體玄兀爾忘緣。
0803b20: 依般若波羅蜜多故心無罣礙。
0803b21: 色空不二淨穢并亡境依心起有心空寂境自不
0803b22: 存心境自空迴然無事有何罣礙要知麼八角磨
0803b23: 盤空裡走。
0803b24: 無罣礙故無有恐怖。
0803c01: 心心無所依亦不可得不礙於生死間鑊湯爐炭
0803c02: 吹教滅劍樹刀山喝便摧。
0803c03: 遠離一切顛倒夢想。
0803c04: 心迷謂顛堅執我凡夫謂倒四大假和合體為我
0803c05: 六根境界為心故云夢想智者醒夢靜也迷人信
0803c06: 夢忙也直了心源無一心可得是遠離也即今誰
0803c07: 是遠離顛倒夢想纔有言語是揀擇是明白不在
0803c08: 揀擇明白底是何人暗裡抽橫骨明中坐舌頭若
0803c09: 知此人有何顛倒夢想佛法不現前不得成佛道。
0803c10: 究竟涅槃。
0803c11: 究竟窮極之義也佛祖言不及故云究竟是云理
0803c12: 極忘情謂如何得喻齊當頭霜夜月任運落前溪。
0803c13: 三世諸佛依般若波羅蜜多故得阿耨多羅三藐三
0803c14: 菩提。
0803c15: 阿者無也耨多羅者上也三藐者正也三菩提者
0803c16: 真道也合云無上正真道深行般若即得菩提是
0803c17: 真解脫也佛言知即身有佛性故今得成阿耨菩
0803c18: 提云云。
0803c19: 故知般若波羅蜜多是大神是大明是無上
0803c20: 是無等等。
0803c21: 者是契當句也心與行相應之謂契亦云心
0803c22: 故云神眾生一心無有涯際十方空皆在心
0803c23: 性中如空中有一片雲故云大神淘然明白無
0803c24: 變易在眾生不變在佛祖不變故云本分又云心
0804a01: 地唯此一事實餘二則非真故云大明萬法從
0804a02: 一心生無始無終如金剛堅似兜羅綿誰分限
0804a03: 量故云無上直行直用與佛祖無差別故云無
0804a04: 等等要見此麼良久曰鎮州蘿蔔從來大也。
0804a05: 能除一切苦真實不。
0804a06: 諸佛依此得菩提故云不也君臣道合街頭
0804a07: 孤峰自在受用家舍途中自由現成現成端的誰
0804a08: 知長憶江南三月裡鷓鴣啼處百華香。
0804a09: 故說般若波羅蜜多即說曰。
0804a10: 羯諦羯諦
0804a11: 始羯諦無妄想可除次羯諦無真可求真妄俱寂
0804a12: 無有二法今夜一輪滿清光何處無。
0804a13: 波羅羯諦
0804a14: 此心元來清淨無塵垢可染珊瑚枝上撐著月。
0804a15: 波羅僧羯諦
0804a16: 清淨與塵垢雙對言也若離塵垢清淨因何立看
0804a17: 看破鏡不重照。
0804a18: 菩提
0804a19: 即是道也道者無依也日午打三更。
0804a20: 娑婆訶
0804a21: 畢竟空亦無依空相亦無三人稱龜作。
0804a22: 般若心經。
0804a23: 再犯不許。
0804a24: 般若波羅蜜多心經注終
