0317c06: 妙法蓮華經解卷第四之一
0317c07: 
0317c08: 溫陵開元蓮寺比丘　戒環　解
0317c09: 妙法蓮華經五百弟子授記品第八
0317c10: △二下根領悟得記二。初無學眾領悟得記二。
0317c11: 初略敘標科。
0317c12: 三周說法各隨機領悟而述成與記。前化城品因
0317c13: 緣說一周以被下根。滿慈與五百羅漢等於此領
0317c14: 悟。佛為述成與記。五故曰百授記品。然此先記滿
0317c15: 慈。次記五百千二之眾。而特取五百名品者。滿慈
0317c16: 乃大弟子。內祕外現為眾標領。雖先與記非是當
0317c17: 機。又千二居末不當名品故也。十大弟子無非上
0317c18: 根。領悟得記本無先後。但各專一德隨機總眾耳。
0317c19: 滿慈說法第一。而五百羅漢常說無上道故。號為
0317c20: 普明。是當說法之機故。以滿慈總之。如阿難羅云。
0317c21: 亦大弟子而總學眾。各有以也。△二依文正解五。
0317c22: 初滿慈領悟。
0317c23: 爾時富樓那彌多羅尼子至瞻仰尊顏目不蹔捨。
0317c24: 聞智慧方便隨宜說法。通領三周之說也。又聞大
0318a01: 記。通領舍利弗等受記事也。復聞因緣。即別領大
0318a02: 通王子之事。復聞神力。別領導師神化之事。罕聞
0318a03: 故得未曾有。惑除故心淨踊躍。於是避座致恭。而
0318a04: 後申歎發誓。
0318a05: 而作是念至能知我等深心本願。
0318a06: 前乃經家敘置。此正滿慈之辭。言奇特希有至處
0318a07: 處貪著。總嘆三周說法也。我等於佛功德言不能
0318a08: 宣。總歎授記。乃至導師神化之德不能備宣也。唯
0318a09: 佛世尊已巳下申本願而誓護持也。深心本願。謂精
0318a10: 進護持助宣佛法。乃至過去未來助宣之事。非謂
0318a11: 願求記也。△二如來述成。
0318a12: 爾時佛告諸比丘至無能盡其言論之辨。
0318a13: 述成其深心本願也。問眾見不者。以眾等徒知滿
0318a14: 慈之。而不知其深行。故開端以示之。說法第一
0318a15: 述其正行也。種種功德述其眾行也。精進護持述
0318a16: 其本願也。言論之辯述其才辨也。
0318a17: 汝等勿謂至常作佛事教化眾生。
0318a18: 上總述此廣陳也。舉九十億佛所。即廣陳護宣遠
0318a19: 因也。於佛空法明了通達者。非若二乘滯於斷空
0318a20: 也。得四無礙清淨說法者。如所如說不泥名相也。
0318a21: 菩薩神通非二乘比也。隨其壽命言盡形壽也。令
0318a22: 立菩提者。令於正道有立也。為淨佛土故化眾生
0318a23: 者。藉利他行成己巳行也。故淨名云菩薩隨所化眾
0318a24: 生而取佛土。所謂淨佛土者。自淨其心以致佛土
0318b01: 之淨也。為淨佛土而必須教化眾生者。要即塵勞
0318b02: 而能淨。非若二乘厭塵勞以求淨也。由是觀之。其
0318b03: 木乃大權聖人示現弘法耳。故偈以內祕外現頌
0318b04: 之。
0318b05: 諸比丘至漸漸具足菩薩之道。
0318b06: 上陳遠因。此舉三世。皆明說法宣化之深行也。七
0318b07: 佛即毗婆尸。尸棄。毗舍浮。拘留孫。拘那含。迦葉。釋
0318b08: 迦是也。上三屬前劫。下四屬今劫。三劫三千佛。始
0318b09: 於妙光佛末法出家修道。聞五十三佛名深心仰
0318b10: 慕。復化他人滿三千眾。深心敬禮。即超多劫生死
0318b11: 之罪。得證佛果。其初千人於莊嚴劫成佛。華光為
0318b12: 首至毗舍浮是也。其次千人於賢劫成佛。拘留孫
0318b13: 為首至樓至是也。其後千人於星宿劫成佛。日光
0318b14: 為首至須彌相是也。△三滿慈得記二。一正記。
0318b15: 過無量阿僧祇劫至天人師佛世尊。
0318b16: 滿慈既於多佛植因之遠。而猶過僧祇劫乃得菩
0318b17: 提。號法明者。謂於無數劫量法門。一時明達即成
0318b18: 佛道。非如情見久遠劫也。華嚴記發心菩薩過千
0318b19: 不可說劫。當得作佛號清淨心。論謂明達如是劫
0318b20: 量法門總清淨故。正此意也。餘記劫數深意並同。
0318b21: 其佛以恒河沙等至無有婬欲。
0318b22: 此皆依報清淨之相。由因中常修梵行。廣化眾生
0318b23: 令立正道。故果地無邪穢之事。而交接皆上善之
0318b24: 人也。
0318c01: 得大神通至普皆金色三十二相而自莊嚴。
0318c02: 既以化生離諸欲染故。本來體相淨妙若此。如是
0318c03: 妙體人固有之。特為麤濁欲惡染蔽而已巳。故阿難
0318c04: 曰。欲氣麤濁腥臊交遘。不能發生勝淨妙明紫金
0318c05: 光聚。苟斷欲愛不受胎生。則本來體相無復染蔽。
0318c06: 通光莊嚴自能發現。以世考之。精華之氣或化列
0318c07: 星。吐納之人猶能輕舉。則滓濁既盡妙體精明。飛
0318c08: 行自在無足疑矣。
0318c09: 其國眾生常以二食。一者法喜食。二者禪悅食。
0318c10: 不由胎藏故不假段食。唯采法喜禪悅而已巳。
0318c11: 有無量阿僧祇千萬億那由他諸菩薩眾至及八解
0318c12: 脫。
0318c13: 上明國土人民。此明同德法侶。滿慈具足菩薩神
0318c14: 通之力。得四無礙智。審諦說法教化眾生。明了通
0318c15: 達。故報緣法眾其德皆類。
0318c16: 其佛國土至起七寶塔滿其國。
0318c17: 結前也。劫有法寶真明故名寶明。國無女人惡道
0318c18: 故名善淨。由三世說法續佛壽命故。佛壽無量法
0318c19: 住甚久。滅後起塔滿其國。又以餘德散沾也。△
0318c20: 二重頌三。初頌述成二。初述權應。
0318c21: 爾時世尊欲重宣此義。而說偈言。
0318c22: 諸比丘諦聽至心則懷疑惑。
0318c23: 此通舉諸大弟子權應之德。述成滿慈內祕外現
0318c24: 之行也。自善學方便至度無量眾悉得成就。皆權
0319a01: 應之德也。小欲懈怠漸令作佛。言善化也。少欲厭
0319a02: 生死則外現之事。實自淨佛土則內祕之事。示三
0319a03: 毒現邪見等者。諸大弟子權皆由示化彼類。如
0319a04: 舍利弗與羅度爭勝。即示瞋也。難陀愛婦示貪也。
0319a05: 調達害佛示癡也。是謂三毒。憍陳如三迦葉等昔
0319a06: 為外道。即現邪見也。其大權難測。故聞者疑惑。△
0319a07: 二述護法。
0319a08: 今此富樓那至護持法寶藏。
0319a09: 通頌三世宣護之行也。現居弟子上者。謂於諸佛
0319a10: 所。皆示現為眾標領也。度大神通。言已巳超越小聖
0319a11: 也。△三頌正記。
0319a12: 其後得成佛至亦無諸惡道。
0319a13: 通頌劫國眾德文義同前。以是等為僧者。言其國
0319a14: 僧眾皆三明四智。無凡流也。△三頌結前。
0319a15: 富樓那比丘至我今但略說。
0319a16: △四千二百得記四。初請記。
0319a17: 爾時千二百阿羅漢至不亦快乎。
0319a18: △二通許。
0319a19: 佛知此等心之所念至三菩提記。
0319a20: 迦葉為眾上首。故告之。△三別授二。初記憍陳。
0319a21: 於此眾中至天人師佛世尊。
0319a22: 憍陳最初得度為眾首。故特記之。號普明者。偈云。
0319a23: 常放大光明一切之所敬。又云。常說無上道。故號
0319a24: 曰普明。謂以智慧明破諸癡暗。普使眾生明了法
0319b01: 性。即今住世應真之首也。△二記五百。
0319b02: 其五百阿羅漢優樓頻螺迦葉至盡同一號名曰普
0319b03: 明。
0319b04: 五百威德具足為千二之傑。故又別記。目連記末
0319b05: 云。我諸弟子威德具足其數五百。即此也。餘七百
0319b06: 眾但於前通許於頌通記。優樓頻螺等即序分所
0319b07: 列羅漢上首。詳略互舉也。同號普明以德同故。△
0319b08: 四重頌三。初頌記陳如。
0319b09: 爾時世尊欲重宣此義。而說偈言。
0319b10: 憍陳如比丘至故號為普明。
0319b11: 頌正報也。常放大法光明。普照迷暗也。
0319b12: 其國土清淨至有如是神力。
0319b13: 頌依報也。
0319b14: 佛壽六萬劫。正法住倍壽。像法復倍是。
0319b15: 頌化緣也。△二頌記五百。
0319b16: 法滅天人憂。其五百比丘。次第當作佛。同號曰普明。
0319b17: 前法既滅天人失望。則後佛繼出安隱天人。
0319b18: 轉次而授記至亦如我今日。
0319b19: 此詳記五百次第出興事也。我滅度之後等。乃五
0319b20: 百轉次相授之辭。以轉次不一不可定指。故云某
0319b21: 甲。非謂釋迦指五百眾。釋迦次補自當彌勒也。
0319b22: 國土之嚴淨至皆如上所說。
0319b23: 五百依正之果皆如憍陳。△三通記餘眾。
0319b24: 迦葉汝已巳知。五百自在者。餘諸聲聞眾。亦當復如是。
0319c01: 引五百之事。而例記七百之眾。通為千二之記。
0319c02: 其不在此會。汝當為宣說。
0319c03: 令迦葉宣揚勝事。以勉後進。△五五百自慶四。
0319c04: 初陳情。
0319c05: 爾時五百阿羅漢至而便自以小智為足。
0319c06: 悔責者。悔昔之失慶今之得也。如來智慧。即一切
0319c07: 種智我等應得。而悔不早悟。△二設喻二。一喻
0319c08: 昔因。
0319c09: 世尊譬如有人至親友家至若少有所得便以為足。
0319c10: 親友繫珠。譬佛預十六菩薩時。為說法華結大乘
0319c11: 因也。醉酒而臥。譬我預千萬億眾時。皆生疑惑昏
0319c12: 昏如醉也。官事當行。即佛化將畢餘處利生。公而
0319c13: 不黨。故譬官事。起已巳遊行轉迷也。到於他國棄本
0319c14: 也。為衣食等樂小也。△二喻今緣。
0319c15: 於後親友會遇見之至常可如意無所乏短。
0319c16: 親友會遇譬今復值佛。咄叱警戒譬呵小進大。言
0319c17: 丈夫者。指大乘種性而警進之也。餘意如下合顯。
0319c18: 貿易所須譬即性發揮當得大利也。以時物遷貨
0319c19: 曰貿。以有易無曰易。△三合顯二。一合昔因。
0319c20: 佛亦如是至一切智願猶在不失。
0319c21: 令發智心而廢忘不覺。如繫珠醉臥也。既得羅漢
0319c22: 而未離法縛。是資生艱難也。智願不失。如衣珠現
0319c23: 在。△二合今緣。
0319c24: 今者世尊覺悟我等至而汝謂為實得滅度。
0320a01: 合咄吒警戒也。
0320a02: 世尊我今乃知實是菩薩至甚大歡喜得未曾有。
0320a03: 合貨寶如意也。△四重頌四。初頌陳情。
0320a04: 爾時阿若憍陳如等欲重宣此義。而說偈言。
0320a05: 我等聞無上至便自以為足。
0320a06: 頌得記歡喜悔過自責也。△二頌設喻二。初頌
0320a07: 喻昔因。
0320a08: 譬如貧窮人至有無價寶珠。
0320a09: △二頌喻今緣。
0320a10: 與珠之親友至五慾而自恣。
0320a11: △三頌合顯二。初頌合昔因。
0320a12: 我等亦如是至自足不求餘。
0320a13: △二頌合今緣。
0320a14: 今佛覺悟我。言非實滅度。得佛無上慧。爾乃為真滅。
0320a15: △四頌總慶。
0320a16: 我今從佛聞。受記莊嚴事。及轉次受決。身心歡喜。
0320a17: 以記為決。謂決定道果也。
0320a18: 妙法蓮華經授學無學人記品第九
0320a19: △二有學眾得記二。初略敘科名。
0320a20: 此記小聲聞眾也。舊說裂此為二。謂學與無學。然
0320a21: 無學即羅漢。已巳在千二之記。不當重列。此即學於
0320a22: 無學小聲聞而已巳。研真斷惑名學。真窮惑盡名無
0320a23: 學。此未得無學而亦預佛記者。若有聞法者。無一
0320a24: 不成佛故也。△二依科釋文二。初請佛授記二。
0320b01: 初二師請記。
0320b02: 爾時阿難羅羅而作是念至我願既滿眾望亦足。
0320b03: 阿難多聞護持法藏。羅云密行。皆大弟子。而與學
0320b04: 眾同授記者。示彼亦內祕外現密行之儔也。觀學
0320b05: 眾記云。當供微塵數佛護持法藏。即與阿難羅云
0320b06: 同德。故以二師總之。阿難羅云親邇於佛。既為眾
0320b07: 所見知。若不得記則無塞眾望也。菩薩為通達佛
0320b08: 道無所不現。故淨名佛道品以法喜為妻慈悲為
0320b09: 女誠善為男。而釋迦所以有耶輸羅云。皆為示現
0320b10: 非同世俗妻子也。△二學眾請記。
0320b11: 爾時學無學聲聞弟子至住立一面。
0320b12: △二大眾得記七。一阿難得記。
0320b13: 爾時佛告阿難至然後得阿耨多羅三藐三菩提。
0320b14: 山海慧自在通王者。高莫逾於山。深莫浚於海。阿
0320b15: 難宿持法藏多聞博達。智慧等之。於諸法中得大
0320b16: 通達。自在如王。故得果以因為號。當供多佛護持
0320b17: 法藏然後成佛。蓋其本願也。
0320b18: 教化二十千萬億恒河沙諸菩薩等至劫名妙音
0320b19: 滿。
0320b20: 阿難當來作成如此其多者。為宿持法藏化緣深
0320b21: 故。幡表尊勝之德。阿難多聞第一故。國名常立勝
0320b22: 幡。宣傳法藏故。劫名妙音滿。為由法音宣流
0320b23: 也。
0320b24: 其佛壽命無量千萬億阿僧祇劫至復倍正法。
0320c01: 佛壽無量劫。而正像之法又復倍倍者。由其宣傳
0320c02: 法藏因力綿遠也。問。壽劫之說悠然不窮。何所據
0320c03: 依視不睫。況渺冥乎。曰萬物死生而不亡者存。
0320c04: 壽有終窮乎。古今代謝而曾無紀極。劫有終窮乎。
0320c05: 聖人離死生至道無代謝。則雖倍倍之劫。未足盡
0320c06: 其靈長矣。
0320c07: 阿難是山海慧目在通王佛至稱其功德。
0320c08: 為其護持法藏報得殊勝。名聞十方故。
0320c09: 爾時世尊欲重宣此義。而說偈言。
0320c10: 我今僧中說至種佛道因緣。
0320c11: 頌文大意同前。佛有大威德名聞滿十方。頌諸佛
0320c12: 共歎也。壽命無有量以愍眾生故。非徒羨久生也。
0320c13: 眾生於法中種佛道因緣者。能持法藏故群類資
0320c14: 焉。△二初心生疑。
0320c15: 爾時會中新發意菩薩八千人至而諸聲聞得如是
0320c16: 決。
0320c17: 阿難果號劫國教化作成等事。特異眾記。初心不
0320c18: 知遠因。故疑其何緣而得。△三佛為決疑。
0320c19: 爾時世尊知諸菩薩心之所念至故獲斯記。
0320c20: 此告其遠因。以同佛發心功深願廣。宜得是記也。
0320c21: 校其遠因則功已巳齊佛。但彼願護持法藏。故常樂
0320c22: 多聞。佛願成道利生。故常勤精進。由是佛已巳成道。
0320c23: 而阿難尚須護法教化。然後成佛。其本願如是。
0320c24: 非由根智勝劣而有先後也。俱舍論說。空王佛乃
0321a01: 釋迦三僧祇劫中間所逢之佛。△四阿難獲益。
0321a02: 阿難面於佛前至如今所聞亦識本願。
0321a03: 即時憶念等者。因佛與記又敘往因。於是得法性
0321a04: 覺自在三昧。能憶過佛法藏。又識本昔願持之因
0321a05: 也。
0321a06: 爾時阿難而說偈言。
0321a07: 世尊甚希有至護持諸佛法。
0321a08: 謝記自勵也。既識本願所以無疑。而益勤方便。△
0321a09: 五羅云得記。
0321a10: 爾時佛告羅羅至猶如今也。
0321a11: 蹈七寶華乃妙淨密行之應也。作長子者。常以密
0321a12: 行繼續佛道也。如華嚴以普賢為長子。亦表大行
0321a13: 能建佛家法也。弘道以德行為尚。故儒門四科
0321a14: 亦先德行。
0321a15: 是蹈七寶華佛國土莊嚴至當得阿耨多羅三藐三
0321a16: 菩提。
0321a17: 多聞密行常相資故。羅云國劫正像之果並同阿
0321a18: 難。而當來亦為阿難長子。
0321a19: 爾時世尊欲重宣此義。而說偈言。
0321a20: 我為太子時至以求無上道。
0321a21: 記羅云繼續佛道綿不絕也。隱大權之跡而示
0321a22: 現為佛子。功德不可數。唯佛能知之。是謂密行也。
0321a23: △六二千得記。
0321a24: 爾時世尊見學無學二千人至天人師佛世尊。
0321b01: 此亦昔日所化故今與記。其意柔軟謂根機已巳熟。
0321b02: 問。其見不默示昔因也。而阿難多聞博達固已巳默
0321b03: 知。二千果號皆同以因同也。了學無學即證實相。
0321b04: 是謂實相。
0321b05: 壽命一劫。國土莊嚴。聲聞菩薩。正法像法。皆悉同等。
0321b06: 言二千同時成佛。依報法化皆同。
0321b07: 爾時世尊欲重宣此義。而說偈言。
0321b08: 是二千聲聞至漸入於涅槃。
0321b09: 名聞周漸入涅槃者。出興功成則反一無。佛
0321b10: 佛然也。△七學眾讚謝。
0321b11: 爾時學無學二千人聞佛授記。歡喜踊躍而說偈言
0321b12: 世尊慧燈明。我聞授記音。心歡喜充滿。如甘露見灌。
0321b13: 慧燈明讚也。聞記歡喜謝也。
0321b14: 
0321b15: 妙法蓮華經解卷第四之一
0321b16: 
0321b17: 妙法蓮華經解卷第四之二
0321b18: 
0321b19: 溫陵開元蓮寺比丘　戒環　解
0321b20: 妙法蓮華經法師品第十
0321b21: △二授廣記圓該前記二。初分科略敘。
0321b22: 能持正法足以師人。謂之法師。此授廣記以圓該
0321b23: 前記。而號法師品者。所以廣記持經之人。而推尊
0321b24: 之故也。經舉現前八部四眾等類。及佛滅後聞經
0321c01: 隨喜。皆與授記。是謂廣記。前雖對三周法授三根
0321c02: 記。而收機未盡。故此圓該。乃圓教之統要也。既為
0321c03: 統要。允屬正宗。而舊科於此遂分流通。亦隨所見。
0321c04: △二依科釋文二。初廣記推尊五。初授廣記二。
0321c05: 初現前廣記。
0321c06: 爾時世尊因藥王菩薩至當得阿耨多羅三藐三菩
0321c07: 提。
0321c08: 將授廣記而因藥王告大士者。以廣記渺漠法利
0321c09: 勝妙。非深知宿契及大菩薩。無能證知故也。藥王
0321c10: 即喜見菩薩。久持此經燒身然臂。可謂深知宿契
0321c11: 矣。八萬大士即經首八萬菩薩。現前八部四眾皆
0321c12: 與授記者。所謂若有聞法者。無一不成佛也。△二
0321c13: 後世廣記。
0321c14: 佛告藥王至我亦與授阿耨多羅三藐三菩提記。
0321c15: 言滅後有人。則其機未兆。亦懸記之。則此品廣記
0321c16: 無所不圓。無所不該矣。△二推尊其人。
0321c17: 若復有人至愍眾生故生此人間。
0321c18: 自受持讀誦至合掌恭敬。為六種法師。一受持。二
0321c19: 讀。三誦。四解說。五書寫。六供養。能備六種難故。必
0321c20: 由供佛宿福及大願也。
0321c21: 藥王若有人問至於未來世必得作佛。
0321c22: 令藥王宣明勝因也。
0321c23: 何以故若善男子善女人至生於惡世廣演此經。
0321c24: 釋上以顯緣勝人尊故當作佛。但於一句能具六
0322a01: 種法師之功。猶足推尊瞻奉而當成菩提。況於一
0322a02: 經盡能受持。則其緣愈勝其人愈尊。其作佛必矣。
0322a03: 自捨淨報者。當是淨土果人示生惡世。
0322a04: 若是善男善女人至廣為人說。
0322a05: 使即將命之人。遣有付托之義。此令敬持經人。視
0322a06: 同將如來命。為如來付托讚揚大事。宜在尊尚也。
0322a07: △三戒勿輕毀。
0322a08: 藥王若有惡人以不善心至其罪甚重。
0322a09: 萬德慈尊不可毀也。然毀之其罪尚輕者。以無能
0322a10: 損故。毀持經之人其罪尤重者。以斷佛種故。△四
0322a11: 勉人信向。
0322a12: 藥王其有讀誦法華經者至天上寶聚應以奉獻。
0322a13: 以佛莊嚴而自莊嚴者。謂具佛眾德也。則為如來
0322a14: 肩所荷擔者。謂佛所尊重也。佛尚尊之。則人者固
0322a15: 當隨方欽向尊重之也。
0322a16: 所以者何至三菩提故。
0322a17: 徵釋所應尊重之意也。△五重偈頌五。初頌教
0322a18: 師承人法。
0322a19: 爾時世尊欲重宣此義。而說偈言。
0322a20: 若欲住佛道至并供養持者。
0322a21: 自然智即本覺真智也。欲住佛道成就此智。必藉
0322a22: 法師發明。故當勤供養持法華者。一切種智即諸
0322a23: 佛果智也。欲求佛果疾得此智。必依此經修證。故
0322a24: 當持是經并供持者。△二頌推尊其人。
0322b01: 若有能受持。妙法華經者。當知佛所使。愍念諸眾生。
0322b02: 頌於諸佛所成就大願。愍眾生故生此人間。
0322b03: 諸有能受持至供養說法者。
0322b04: 頌是人自捨清淨業報等。自在所欲生者。所欲生
0322b05: 處隨願自在。
0322b06: 吾滅後惡世至冀得須臾聞。
0322b07: 此令推尊。以求妙法。
0322b08: 若能於後世。受持是經者。我遣在人中。行於如來事。
0322b09: 非如來遣。則莫之能。△三頌誡勿輕毀。
0322b10: 若於一劫中至其罪復過彼。
0322b11: 如科。
0322b12: 有人求佛道至其福復過彼。
0322b13: 顯讚美之福也。△四頌勉信向。
0322b14: 於八十億劫至我今獲大利。
0322b15: 頌華香伎樂人中上供等文。於八十億劫。言不倦
0322b16: 持久之志。以冀須臾之聞。須臾聞之即得菩提。故
0322b17: 為大利。△五結告顯勝。
0322b18: 藥王今告汝。我所說諸經。而於此經中。法華最第一。
0322b19: 故宜信向也。△二顯勝勸持十一。初深妙難解。
0322b20: 爾時佛復告藥王至此法華經最為難信難解。
0322b21: 已巳說即般若等。今說即法華。當說即涅槃。而獨法
0322b22: 華所詮皆妙法。所示皆實相。非眾生知見所以難
0322b23: 信。是諸佛祕要所以難解也。△二非機勿授。
0322b24: 藥王此經是諸佛祕要之藏至況滅度後。
0322c01: 祕密法要妄授則上慢退席。顯說則窮子怖父。而
0322c02: 怨誹憎嫉生焉。如來現在尚爾。況滅後惡世可不
0322c03: 擇機。△三能持為勝。
0322c04: 藥王當知至則為如來手摩其頭。
0322c05: 是經難得聞。信受者亦難。故凡書持讀說非假如
0322c06: 來覆護。及自有信願善根。莫之能矣。為如來衣覆。
0322c07: 謂得佛忍力也。與如來共宿。謂栖心同佛也。為如
0322c08: 來摩頂。謂蒙佛慰安也。如此故能於後惡世持說
0322c09: 是法。△四在處應敬。
0322c10: 藥王在在處處至此中已巳有如來全身。
0322c11: 三周開示及餘助顯。無非如來全身也。
0322c12: 此塔應以一切華香至三菩提。
0322c13: 為其因正而緣勝故也。△五為道津要。
0322c14: 藥王多有人在家出家至乃能善行菩薩之道。
0322c15: 行菩薩道而不聞是經。如欲濟渴而不知須水也。
0322c16: 其有眾生求佛道者至三菩提。
0322c17: 如人鑿井已巳近泉源。△六設譬津要。
0322c18: 藥王譬如有人渴乏須水至其心決定知水必近。
0322c19: 高原鑿水譬修菩薩道不得其要。猶見乾土。施功
0322c20: 不已巳譬從乾慧地由漸而進。轉見濕土喻歷聞般
0322c21: 若。逐漸至泥喻初聞法華。然尚滯修習則於佛智
0322c22: 水近之而已巳。若夫脫然造其真源。則妙湛圓發不
0322c23: 勞功用。視前所為皆滓濁矣。經不言此者。所謂引
0322c24: 而不發使其自進。無功用處不容言諭也。△七
0323a01: 合顯所譬。
0323a02: 菩薩亦復如是至今佛教化成就菩薩而為開示。
0323a03: 佛果菩提皆屬此經。則未聞未解安可得道。開方
0323a04: 便門猶鑿井也。示真實相猶見水也。法華經藏即
0323a05: 眾生如來藏也。於眾生則蘊在塵勞。於菩薩則蘊
0323a06: 在萬行。於寶所則過乎五百由旬。可謂深固幽遠
0323a07: 也。人無能到故。唯菩薩可以開示。△八辨明非機。
0323a08: 藥王若有菩薩至當知是為增上慢者。
0323a09: 大根有新發意。小根有增上慢。皆非機也。△九具
0323a10: 體乃說。
0323a11: 藥王若有善男子善女人至云何應說。
0323a12: 先標次釋。
0323a13: 是善男子善女人至廣說是法華經。
0323a14: 夫說法教化之道。必己巳有所處然後能安人。己巳有
0323a15: 所服然後能伏人。己巳有所據然後能達人。如來以
0323a16: 慈悲為室柔忍為衣法空為座。入慈悲室則己巳有
0323a17: 所處也。著柔忍衣則己巳有所服也。坐法空座則己巳
0323a18: 有所據也。如此則具佛之體乃可廣說斯經。苟未
0323a19: 體此。自無主正。何以為人哉。故曰。安住是中然後
0323a20: 以不懈怠廣說是法。今夫據寶華座而聖讀庸行
0323a21: 者。宜深鑒乎此。一切法空者非斷空也。即一切法
0323a22: 廓然了達之謂也。△十佛化護助。
0323a23: 藥王我於餘國至我還為說令得具足。
0323a24: 此佛力變化讚揚大事也。餘國則他方世界。在異
0323b01: 國而令見。所謂隱顯化眾生。△十一以偈重宣六。
0323b02: 初頌顯勝勸持。
0323b03: 爾時世尊欲重宣此義。而說偈言。
0323b04: 欲捨諸懈怠。應當聽此經。是經難得聞。信受者亦難。
0323b05: 欲於正道易進而無懈者。當依此為津要。△二頌
0323b06: 譬津要。
0323b07: 如人渴須水至決定知近水。
0323b08: △三頌合顯。
0323b09: 藥王汝當知至近於佛智慧。
0323b10: 決了聲聞直入佛慧。△四頌具體乃說。
0323b11: 若人說此經至念佛故應忍。
0323b12: 以佛為念當忍諸惡。所謂著如來衣。△五頌佛化
0323b13: 護助。
0323b14: 我千萬億土至能令大眾喜。
0323b15: 皆餘國遣化護助事也。若人具是德。謂具慈悲柔
0323b16: 忍德也。空處讀經得見我身者。令於法空座行柔
0323b17: 忍德。使心空境寂。則此中全身昭然可見。是謂清
0323b18: 淨光明身也。若未具是德。徒誦此經而欲以色相
0323b19: 見我是行邪道。△六結勸師承。
0323b20: 若親近法師。速得菩薩道。隨順是師學。得見恒沙佛。
0323b21: 恒沙諸佛全身在此。
0323b22: 妙法蓮華經見寶塔品第十一
0323b23: △三會諸佛圓證前法二。初標科敘義。
0323b24: 自開會至此。三周法備四眾記圓。法身已巳全本願
0323c01: 已巳足。故感過去多寶踊願塔現全身。盡集十方說
0323c02: 法分身諸佛圓會圓證。所以然者。示十方三世過
0323c03: 現諸佛說示修證之道。圓備於此。△二依科釋文
0323c04: 二十三。初寶塔踊現。
0323c05: 爾時佛前有七寶塔至高至四天王宮。
0323c06: 寶塔殊勝乃果行依報。諸莊嚴具彰果行德用也。
0323c07: 種種莊校即萬德之像。五千欄楯即總持之力。龕
0323c08: 室千萬應慈悲無量也。幢幡無數應摧邪表正也。
0323c09: 垂寶瓔珞即眾善下化。寶鈴萬億即法音廣振。四
0323c10: 面出香表神通四達如意周。七寶幡高至天
0323c11: 宮。表眾德尊勝也。△二諸天供塔。
0323c12: 三十三天雨天曼陀羅華至恭敬尊重讚歎。
0323c13: 知有如來全身故。△三印讚釋迦。
0323c14: 爾時寶塔中出大音聲至皆是真實。
0323c15: 平等大慧。即一乘實智也。△四四眾喜怪。
0323c16: 爾時四眾見大寶塔至恭敬合掌住一面。
0323c17: 聞歎大慧真實之說故得法喜。△五樂說問緣。
0323c18: 爾時有菩薩摩訶薩至又於其中發是音聲。
0323c19: △六釋迦明告。
0323c20: 爾時佛告大樂說菩薩至讚言善哉。
0323c21: 多寶滅度全身不散。如入禪定。而能隨願在處證
0323c22: 經。此示法身無滅無生自在之力。使聞妙法者了
0323c23: 無滅生頓悟實相。故示現作證如此。
0323c24: 彼佛成道已巳至應起一大塔。
0324a01: 敘塔緣起也。
0324a02: 其佛以神通願力至讚言善哉善哉。
0324a03: 不獨此處。
0324a04: 大樂說至讚言善哉善哉。
0324a05: 結示今緣也。△七願見多寶。
0324a06: 是時大樂說菩薩至我等願欲見此佛身。
0324a07: 欲表圓證當現全身。此非小緣。故假如來神力發
0324a08: 起。△八當集分身。
0324a09: 佛告大樂說菩薩摩訶薩至然後我身乃出現耳。
0324a10: 必待十方說法諸佛畢集。然後出現者。表圓會圓
0324a11: 證也。分身諸佛即千百億化。水月應物者。
0324a12: 大樂說至今應當集。
0324a13: 當副多寶之願也。△九願見分身。
0324a14: 大樂說白佛言至禮拜供養。
0324a15: △十釋迦光召。
0324a16: 爾時佛放白毫一光至滿諸國為眾說法。
0324a17: 此皆釋迦分身在十方說法者。
0324a18: 南西北方四維上下。白毫相光所照之處。亦復如是。
0324a19: 照十方咸召使集。△十一因召將至。
0324a20: 爾時十方諸佛各告眾菩薩言至并供養多寶如來
0324a21: 寶塔。
0324a22: △十二初變淨土。
0324a23: 時娑婆世界即變清淨至移諸天人置於他土。
0324a24: 變士將容分身之眾也。璃為地等者。現佛國之
0324b01: 淨相。無諸聚落等者。滅眾生之染緣。移天人置他
0324b02: 土。如淨名說菩薩斷取大千擲沙界外。其中眾生
0324b03: 不覺不知。△十三東方來集。
0324b04: 是時諸佛各將一大菩薩以為侍者至猶故未盡。
0324b05: 一方即東方也。釋迦分身譬如一燈然百千燈。真
0324b06: 應無盡而器界有窮。故雖大千不能容受。△十四
0324b07: 再變淨土。
0324b08: 時釋迦牟尼佛至諸天寶華布其地。
0324b09: 目真陀此云石。△十五復變淨土。
0324b10: 釋迦牟尼佛至諸天寶華布其地。
0324b11: 淨名丈室能廣容多座。釋迦化土如自在天宮。涌
0324b12: 出之眾有無量河沙。各詣靈山未聞迫窄。而此必
0324b13: 三變淨土。乃能容受分身者。特因事顯法耳。淨
0324b14: 土妙境生佛本共。法身化體物我無虧。唯眾生識
0324b15: 心自染自局。故聖人因分身之來。特與開示。初於
0324b16: 娑婆一變者。滅眾生染緣也。次於八方再變者。遣
0324b17: 識心限礙也。後於八方復變者。廓法界真境也。三
0324b18: 變之後分身畢集。多寶全現者。示染緣既滅礙心
0324b19: 既遣真境既廓。則法身化體當處現前。一多圓融
0324b20: 隨念自在。妙法大旨明此而已巳。故茲因事特與開
0324b21: 示也。淨名直示不思議境。故即丈室而廣容。法華
0324b22: 意在引權入實。故自穢土而三變。宗趣有異故建
0324b23: 立不同。得旨歸根夫何異也。△十六分身畢集。
0324b24: 爾時東方釋迦牟尼佛所分之身至滿其中。
0324c01: 前初變土東方已巳集。此復舉者。言東方集後十方
0324c02: 次第而集。△十七問訊咨請。
0324c03: 是時諸佛各在寶樹下坐師子座至亦復如是。
0324c04: 分身之來不躬覲佛者。體同故也。皆遣侍者致問
0324c05: 開塔者。願同故也。與音預。同欲也。△十八開塔見
0324c06: 佛。
0324c07: 爾時釋迦牟尼佛至如關鑰開大城門。
0324c08: 右表順道開發也。一指聊舉關鍵脫然。如來全身
0324c09: 於是可見。
0324c10: 即時一切眾會至而來至此。
0324c11: 信知諸佛雖不實滅。而言滅度。△十九眾喜散華。
0324c12: 爾時四眾等至及釋迦牟尼佛上。
0324c13: △二十多寶分座。
0324c14: 爾時多寶佛於寶塔中至坐其半座結加趺坐。
0324c15: 妙法實際一切圓融。物我不分古今一致。是以過
0324c16: 去多寶與現在釋迦。於寶塔中共坐一座。以示三
0324c17: 界之相無有生死若退若出。亦無在世及滅度者。
0324c18: 非實非非如非異。斯妙法之極致也。故作證如
0324c19: 此。△二十一眾獲親近。
0324c20: 爾時大眾至接諸大眾皆在空。
0324c21: 塔在空中故。升空乃可親近。△二十二釋迦宣傳。
0324c22: 以大音聲普告四眾至付囑有在。
0324c23: 說證事圓於是付囑。言有在者。傳布法利期在得
0324c24: 人也。日月燈明說是經已巳。即於眾唱滅授記付托。
0325a01: 今佛至此。亦云不久涅槃付囑有在。足知三周開
0325a02: 示至此乃畢。此後顯妙勸持別是一番。故雖唱滅
0325a03: 結經。而復有後說至神力品。涌出之眾方請流通。
0325a04: 則神力品前猶屬正宗明矣。此乃經之節目歷然
0325a05: 可辨。△二十三以偈重頌八。初頌多寶作證。
0325a06: 爾時世尊欲重宣此義。而說偈言。
0325a07: 聖主世尊至以難遇故。
0325a08: 因多寶勉眾也。△二頌多寶本願。
0325a09: 彼佛本願。我滅度後。在在所往。常為聽法。
0325a10: △三頌分身來意。
0325a11: 又我分身至故來至此。
0325a12: 化佛為欲聽法及見多寶故。捨妙土諸事而來作
0325a13: 證令法久住。△四頌三變淨土。
0325a14: 為坐諸佛。以神通力。移無量眾。令國清淨。
0325a15: △五頌分身畢集。
0325a16: 諸佛各各至令法久住。
0325a17: 此皆頌美化佛來儀也。如風吹枝。言眾生喜心靡
0325a18: 然向佛也。△六頌釋迦宣傳。
0325a19: 告諸大眾至當知此意。
0325a20: 初四句詢求其人。次下令發願持經。則多寶釋迦
0325a21: 及分身佛。當為作證。
0325a22: 諸佛子等至及諸化佛。
0325a23: 再求其人也。此中已巳有如來全身。故能護能說則
0325a24: 為供我見我及多寶化佛也。嚴飾世界指化佛來
0325b01: 儀也。△七顯難勸持二。初令眾諦思。
0325b02: 諸善男子至未足為難。
0325b03: 諸餘經典。教理行果未圓未頓故也。△二引喻顯
0325b04: 難六。一說難。
0325b05: 若接須彌至是則為難。
0325b06: 接須彌動大千則神通等於菩薩。立有頂說餘經。
0325b07: 則大辨壓於諸天。未若惡世說此之為難。何以故。
0325b08: 惡世心高不啻如須彌之難接。無明堅厚不啻如
0325b09: 大千之難動。慢心增上不啻如有頂之難壓故。有
0325b10: 頂天即色界頂也。△二書難。
0325b11: 假使有人至是則為難。
0325b12: 掊把也。有象可把空難掊。即言可書離言莫寫。
0325b13: 由此經言辭相寂故。△三讀難。
0325b14: 若以大地至是則為難。
0325b15: 以大地置足甲升梵天。喻末世下根能舉重任。以
0325b16: 極高明之道。是誠不易也。△四持難。
0325b17: 假使劫燒至是則為難。
0325b18: 末世暴惡過於劫燒。於中持經易遭魔難。故能持
0325b19: 為難。△五聽難。
0325b20: 若持八萬至是則為難。
0325b21: 持八萬藏。未如一乘之頓。得六神通。孰若證性之
0325b22: 圓。△六奉難。
0325b23: 若人說法至是則為難。
0325b24: 諸餘法化終滯權乘。奉持斯經疾得佛道。△八頌
0325c01: 結勸持。
0325c02: 我為佛道至則持佛身。
0325c03: 結顯勸持也。則持佛身者。所謂此中已巳有如來全
0325c04: 身。
0325c05: 諸善男子至自說誓言。
0325c06: 前已巳詢求持人。今自說誓此復諄諄者。欲以妙法
0325c07: 付囑有在故也。
0325c08: 此經難持至無上佛道。
0325c09: 此及下文皆結顯勸持也。古之所謂持經非手執
0325c10: 口誦而已巳。要以是道內自攝持。由是得無畏力故
0325c11: 是則勇猛。超不退地故是則精進。內外自正故是
0325c12: 名持戒。塵勞自淨故是為頭陀。如此乃可疾得佛
0325c13: 道。所以蹔持為難而諸佛喜歎也。若雖書持讀說
0325c14: 而不能造此。其猶蠹虫食木野禽鳴春。風氣宣使
0325c15: 曾無意謂。又何貴於書持而稱難。若此學者當明
0325c16: 深旨。以盡持經之道。
0325c17: 能於來世至世間之眼。
0325c18: 化澆漓世必藉淳風。開人天眼實資解義。
0325c19: 於恐畏世。能須臾說。一切天人。皆應供養。
0325c20: 所謂若見此法師生心如佛想。此尊師重道勉進
0325c21: 弘持也。三周開示文終於此。總而言之。初於法說
0325c22: 歎二智明十如。全提妙法開佛知見。次喻說斥羊
0325c23: 鹿示白牛。明迷此則墮火宅。悟此則造佛地。後因
0325c24: 緣說顯所迷之通智。示教導之遠因。滅化城指寶
0326a01: 所。皆所以開而示之。使見自己巳本來佛性。以見是
0326a02: 性則無不成佛。故領悟之後各示佛記。而卒於圓
0326a03: 該圓證之事。是為三周開示之終也。
0326a04: 
0326a05: 妙法蓮華經解卷第四之二
0326a06: 
0326a07: 妙法蓮華經解卷第四之三
0326a08: 
0326a09: 溫陵開元蓮寺比丘　戒環　解
0326a10: △二顯妙勸持二。初分科略敘。
0326a11: 顯法妙利勸進弘持。令深證妙法也。
0326a12: 妙法蓮華經提婆達多品第十二
0326a13: △二依科釋文七。初顯法妙利二。初釋尊獲因二。
0326a14: 初略敘科名。
0326a15: 提婆達多亦曰調達。此云天授。為斛飯王子禱天
0326a16: 而生也。昔為仙人授佛妙法。如來因之遂致成佛。
0326a17: 今欲明其所授而顯法妙利。故以名品。△二正釋
0326a18: 文義七。一敘昔求法。
0326a19: 爾時佛告諸菩薩至心不退轉。
0326a20: 欲以正道優於天下。
0326a21: 為欲滿足六波羅蜜至不惜軀命。
0326a22: 欲以正行率彼貪迷。
0326a23: 時世人民壽命無量。為於法故。捐捨國位。委政太子。
0326a24: 由道之優裕故。君遂無為。
0326b01: 擊鼓宣令四方求法至吾當終身供給走使。
0326b02: 兼忘天下惟道是從。△二仙人應求。
0326b03: 時有仙人來白王言至若不違我當為宣說。
0326b04: △三屈己巳尊道。
0326b05: 王聞仙言歡喜踊躍至精勤給侍令無所乏。
0326b06: 此終身供給也。以身為床座。示忘身為法無疲厭
0326b07: 也。△四以偈重宣。
0326b08: 爾時世尊欲重宣此義。而說偈言。
0326b09: 我念過去劫至身心無懈惓。
0326b10: 屈己巳如此。使天下知有至貴者不在國爵也。阿私
0326b11: 此云無比。其形與法皆無比也。樹生曰。藤生曰
0326b12: 蓏。
0326b13: 普為諸眾生至今故為汝說。
0326b14: 皆頌往昔求法也。△五結成因行。
0326b15: 佛告諸比丘至皆因提婆達多善知識故。
0326b16: △六轉記提婆。
0326b17: 告諸四眾至世界名天道。
0326b18: 號天王者。釋迦資之以成道。是為天中天之法王
0326b19: 也。
0326b20: 時天王佛住世二十中劫至得無生忍至不退轉。
0326b21: 記其當來住世利被三乘。
0326b22: 時天王佛般涅槃後至至不退轉。
0326b23: 滅後正法亦被三乘。△七聞品獲益。
0326b24: 佛告諸比丘至若在佛前蓮華化生。
0326c01: 此品明釋迦因行求法以致成佛。故聞者淨信不
0326c02: 疑。斯可遠惡道生佛家也。△二龍女獲果二。初
0326c03: 略敘科名。
0326c04: 前明釋尊資成佛因。此明龍女資成佛果。皆顯一
0326c05: 乘妙利也。△二正解文義十七。一智積發起。
0326c06: 於時下方多寶世尊所從菩薩至當還本土。
0326c07: 作證事畢。於是告還發起後緣。△二釋迦開端。
0326c08: 釋迦牟尼佛告智積曰至可還本土。
0326c09: △三文殊來儀。
0326c10: 爾時文殊師利至坐一面。
0326c11: 序眾之初文殊預會。今又從海涌出者。智體周
0326c12: 十方對現。如響應聲無去來相。但隨機顯法耳。今
0326c13: 顯龍宮所化之事。故示從海出也。△四智積問化。
0326c14: 智積菩薩問文殊師利至自當證知。
0326c15: △五海眾涌出。
0326c16: 所言未竟至今皆修行大乘空義。
0326c17: 此文殊於龍宮所化之眾也。龍宮非人所居。則所
0326c18: 化眾生皆龍類。而一聞妙法遂成菩薩。足知一切
0326c19: 眾生莫不具佛知見。只欠開悟耳。言本聲聞人等
0326c20: 者。明所化之機亦具三乘而由權入實也。△六文
0326c21: 殊指答。
0326c22: 文殊師利謂智積曰。於海教化其事如是。
0326c23: △七智積偈讚。
0326c24: 爾時智積菩薩以偈讚曰。
0327a01: 大智德勇。化度無量眾。今此諸大會。及我皆已巳見。
0327a02: 謂已巳見智德化之事。此領自當證知之語。
0327a03: 演暢實相義。開闡一乘法。廣導諸眾生。令速成菩提。
0327a04: 上讚所化。此讚能化。△八文殊再答。
0327a05: 文殊師利言。我於海中唯常宣說妙法華經。
0327a06: 此答前偈也。前含問意而譯文不顯。正法華則顯
0327a07: 矣。彼前偈云。至仁慧無量化海眾寶數。惟為露聖
0327a08: 旨分別說其意。普首答曰。在海中唯演正法華經。
0327a09: △九智積重問。
0327a10: 智積問文殊師利言至修行此經速得佛不。
0327a11: △十文殊顯示。
0327a12: 文殊師利言至志意和雅能至菩提。
0327a13: 即修行此經速得佛之證也。龍宮無數菩薩。皆是
0327a14: 文殊化度。而獨舉八歲龍女成佛者。明佛性不間
0327a15: 男女。不在老成不擇異類。但根智之利所造之深。
0327a16: 剎那迴光則菩提可至。亦乃破三乘遠繫。而進其
0327a17: 濡滯也。△十一束教疑難。
0327a18: 智積菩薩言至不信此女於須臾便成正覺。
0327a19: 此執別教之。疑圓頓之理。△十二龍女讚顯。
0327a20: 言論未訖時至以偈讚曰。
0327a21: 深達罪福相至無不宗奉者。
0327a22: 因智積滯相故。讚文殊深達也。唯其滯相則以畜
0327a23: 類佛身罪福有異。故不信此女須臾成佛。唯其深
0327a24: 達則大智照十方廓然。生佛等同罪福不二。則
0327b01: 微妙淨體觸處端嚴不擇龍女矣。
0327b02: 又聞成菩提。唯佛當證知。
0327b03: 言文殊許之成道。其事超絕。非小智所測。
0327b04: 我闡大乘教。度脫苦眾生。
0327b05: 因其許可誓度群生。△十三小乘對辨。
0327b06: 時舍利弗語龍女言至速得成佛。
0327b07: 鶖子依小乘教辨難。示為小智釋疑故也。言佛
0327b08: 道懸曠女身多障。皆小乘教也。梵王淨行。帝釋
0327b09: 少欲。魔王堅固。輪王大仁。佛具萬德。而女人多染
0327b10: 多欲。懦弱害。具足煩惱。皆反於上。故致五障。△
0327b11: 十四龍女現變。
0327b12: 爾時龍女有一寶珠至演說妙法。
0327b13: 珠表妙圓真心。持以上佛。表捨法愛也。法愛不存
0327b14: 則妙心無垢。成佛之要無速於此。故即往南方無
0327b15: 垢世界成等正覺也。經云。法性如大海不說有是
0327b16: 非。凡夫賢聖人平等無高下。唯在心垢滅取證如
0327b17: 反掌。所以龍女纔捨法愛遂速成佛也。△十五四
0327b18: 眾具瞻。
0327b19: 爾時娑婆世界至心大歡喜悉遙敬禮。
0327b20: △十六彼此蒙益。
0327b21: 無量眾生聞法解悟至無垢世界六反震動。
0327b22: 彼眾蒙益彼土瑞應也。道記者。印證其得道也。
0327b23: 娑婆世界三千眾生至而得受記。
0327b24: 此眾蒙益。亦得道記也。△十七結顯勸信。
0327c01: 智積菩薩及舍利弗。一切眾會默然信受。
0327c02: 智積鶖子聞龍女事。初皆驚疑而終皆默信。妙
0327c03: 法功利顯然神速。孰當不信哉。
0327c04: 妙法蓮華經持品第十三
0327c05: △二聖眾願持二。初分科略敘。
0327c06: 因前宣付。又因上顯勸故。眾願持說以廣道化。故
0327c07: 名持品。於文初。藥王等願此方持。次聲聞眾願他
0327c08: 方持。後大菩薩願十方持者。此方堪忍難化。非藥
0327c09: 王洪願不能。他方為善國土故聲聞能之。十方廣
0327c10: 漠故須八十萬億大菩薩也。△二依科解文三。
0327c11: 初誓此方持。
0327c12: 爾時藥王菩薩至當奉持讀誦說此經典。
0327c13: 此由寶塔品末顯難勸持。故藥王等發大願力不
0327c14: 憚其難。而願佛無慮。
0327c15: 後惡世眾生善根轉少至種種供養不惜自命。
0327c16: 此領入劫燒接須彌喻難之意。而發誓也。雖末世
0327c17: 惡暴有如劫燒。上慢心高有如須彌。難可教化而
0327c18: 誓無所避。故云當起大忍不惜身命。△二誓他方
0327c19: 持二。一聲聞僧眾。
0327c20: 爾時眾中五百阿羅漢至心不實故。
0327c21: 此領立有頂舉大地喻難之意。而聲聞自量其力。
0327c22: 誓化他方善國土也。△二聲聞尼眾。
0327c23: 爾時佛姨母摩訶波闍波提至俱為法師。
0327c24: 摩訶波提此云大愛道。欲誓持經未奉親記。故翹
0328a01: 瞻仰。憍曇彌此云尼眾主。女人出家自愛道始。
0328a02: 故號尼主。
0328a03: 汝如是漸漸具菩薩道當得作佛至三菩提。
0328a04: 果號喜見者。因為法師以法喜悅人故。
0328a05: 爾時羅羅母耶輸陀羅至佛壽無量阿僧祇劫。
0328a06: 耶輸示。表大悲法喜稱適大智。智悲雙運。然
0328a07: 後萬德具足千相光嚴。故其果號具足千萬光相。
0328a08: 爾時摩訶波闍波提至而說偈言。
0328a09: 世尊導師。安隱天人。我等聞記。心安具足。
0328a10: 謝記也。下誓持。
0328a11: 諸比丘尼說是偈已巳至廣宣此經。
0328a12: 亦量力故怯於娑婆。△三十方誓持三。一顧盻
0328a13: 付託。
0328a14: 爾時世尊視八十萬億那由他諸菩薩摩訶薩。
0328a15: 此方他方不該不。故青蓮迴盻意被十方也。八
0328a16: 十萬億即十方來集之眾。△二利智嘿從。
0328a17: 是諸菩薩皆是阿致至在於他方遙見守護。
0328a18: 彼一娑婆尚怯弊惡則十方誠難。故歸功佛力復
0328a19: 求加護。△三同聲說偈四。初勇敢發願。
0328a20: 即時諸菩薩俱同發聲。而說偈言。
0328a21: 唯願不為慮。於佛滅度後。恐怖惡世中。我等當廣說。
0328a22: 此亦挾前顯難勸持之意說偈。故其辭皆敘末世
0328a23: 諸難。△二廣陳忍力四。一誓忍無智。
0328a24: 有諸無智人。惡口罵詈等。及加刀杖者。我等皆當忍。
0328b01: 無智昏惑故邪正相。△二誓忍邪慢。
0328b02: 惡世中比丘。邪智心諂曲。未得謂為得。我慢心充滿。
0328b03: 此大林之荊棘。大田之根莠也。
0328b04: 或有阿練若至如六通羅漢。
0328b05: 此寄法借勢矯言偽行。以竊名苟利濫膺恭敬者
0328b06: 也。阿練若此云寂靜處。
0328b07: 是人懷惡心至分別於是經。
0328b08: 以愚嫉賢以偽謗真。正末世之情耳。
0328b09: 常在大眾中至皆當忍受之。
0328b10: 此皆溢惡之言。所謂好出我等過也。謗謂自作此
0328b11: 經。故刺言汝皆是佛。皆輕慢之言。△三誓忍怖惡。
0328b12: 濁劫惡世中至護持佛所囑。
0328b13: 惡鬼入身如楞嚴說。惡魔能飛精附人訐露人事。
0328b14: 罵者操法禁之近於。詈者肆言之異於罰。△
0328b15: 四誓忍擯逐。
0328b16: 世尊自當知至皆當忍是事。
0328b17: 隨宜說法意趣難解。故濁流昧之。惡口而謗顰蹙
0328b18: 而嫌。乃至擯逐而不容。以念前勸持之故皆當
0328b19: 忍之。△三觸處流布。
0328b20: 諸聚落城邑至願佛安隱住。
0328b21: 世尊使者。言假佛威力故能無畏而善說。願佛安
0328b22: 隱不以為慮也。△四結誓盡誠。
0328b23: 我於世尊前。諸來十方佛。發如是誓言。佛自知我心。
0328b24: 諸來十方。即多寶及分身也。
0328c01: 
0328c02: 妙法蓮華經解卷第四之三
