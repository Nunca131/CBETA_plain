0891a01: 
0891a02: No. 207-A
0891a03:  十六羅漢因果識見頌并序
0891a04: 
0891a05: 余覽釋教大藏經究諸善之理見諸佛菩薩施廣
0891a06: 大慈悲力啟利益方便門大自天地山河細及昆蟲
0891a07: 艸木種種善諭開悟迷徒奈何業結障蔽深高著惡
0891a08: 昧善者多見性識心者少故佛佛留訓祖祖垂言以
0891a09: 濟生以成大願所以隨函類眾聖之詮總為大藏
0891a10: 凡四百八十函計五千四十八卷錄而記之俾無流
0891a11: 墮余慶曆初任知政事時西虜背惠侵擾邊遇勞師
0891a12: 困民以殄兇醜聖人愛民士命余宣撫河東沿邊
0891a13: 居民將士塗中寓宿保德谷之傳舍偶於堂簷罅
0891a14: 間得故經一卷名曰因果識見頌其字皆古書乃
0891a15: 藏經所未錄而世所希聞者也余頗異之啟軸而觀
0891a16: 乃十六國大阿羅漢為摩拏羅多等誦佛說因果識
0891a17: 見悟本成佛大法之頌也一尊七頌總一百一十二
0891a18: 頌皆直指死生之源深陳心性之法開定慧真明之
0891a19: 宗除煩惱障毒之苦濟生戒殺誘善袪邪正漸法序
0891a20: 四等功德說頓教陳不二法門分頓漸雖殊合利鈍
0891a21: 無異使魔三惡不起於心萬法諸緣同皈於善余
0891a22: 一句一嘆一頌一悟以至卷終胸臆豁然頓覺世緣
0891a23: 大有所悟儻非世尊以六通萬行圓明惠鑒之聖則
0891a24: 無以至此方知塵世之中有無邊聖法大藏之內有
0891b01: 遺落寶文謹於府州承天寺命僧歸依別錄藏之厥
0891b02: 後示諸講說高僧通證耆達皆未見聞莫不欽信後
0891b03: 於戊子歲有江陵老僧惠見訪因話此頌諸聖祕
0891b04: 密世所希聞傳之於武陵僧普煥處寶之三十餘
0891b05: 年未逢別本余因求副本正其舛駮以示善知故直
0891b06: 序其事以紀其因。時戊子仲春高平范仲淹序
0891b07: 
0891b08: 
0891b09: 
0891b10: 
0891b11: No. 207
0891b12: 十六大阿羅漢因果識見頌
0891b13: 
0891b14: 天竺沙門闍那多迦譯
0891b15: 爾時十六國大阿羅漢於毗子祁音樂樹下聽佛說
0891b16: 因果識見悟本成佛大法罷之後懽喜而回心性
0891b17: 頓了咸證佛果時諸大阿羅漢悉會於崛陀山中積
0891b18: 寶臺上有比丘僧摩拏羅多等一百五十人聞是諸
0891b19: 羅漢聽佛說因果識見悟本成佛大法已巳回乃集於
0891b20: 臺下圍遶恭敬懇作禮而白諸大羅漢我等累劫
0891b21: 修行專持戒定未曾見佛得聞正法我等聞諸聖眾
0891b22: 聽佛說因果識見悟本成佛大法而回伏願諸聖大
0891b23: 慈哀愍為我等傳說令得正果爾時諾矩羅尊者言
0891b24: 汝等初入聖流未離生死雖有善果而皆執著以至
0891c01: 未悟見佛艱難吾等見因果識見成佛大法已巳各省
0891c02: 悟證果菩提時摩拏羅多復白諸尊者何名因果識
0891c03: 見尊者言因者因緣果者果報識者識自本心見者
0891c04: 見其本性若因緣有善果報有福則自識其本心見
0891c05: 其本性使萬法不生當得成佛摩拏羅多復白尊者
0891c06: 因緣果報善惡輕重惟願宣說尊者言汝等諦聽為
0891c07: 汝說之夫人發善言者不如發善心發善心者不如
0891c08: 行善事所以者何發善言者於福有因發善心者於
0891c09: 福有基行善事者於福有報是故發惡言者輕於發
0891c10: 惡心發惡心者輕於行惡事所以者何發惡言者於
0891c11: 罪有因發惡心者於罪有基行惡事者於罪有報是
0891c12: 以果報相對有若影響有若權衡而不差毫釐摩拏
0891c13: 羅多等聞尊者所說齊心敬再三啟告願聞大法
0891c14: 度脫未悟尊者言以是因緣得至於此時十六大阿
0891c15: 羅漢各各會念為摩拏羅多等傳因果識見悟本成
0891c16: 佛大法而各課七頌共一百一十二頌。
0891c17: 第一羅闍尊者
0891c18: 因緣善惡理分明果報陰功若秤平
0891c19: 垂此百篇因果頌說言性法惠眾生
0891c20: 斷盡欲界更不還一靈飛上四禪天
0891c21: 永除煩惱離生死方得那含道果全
0891c22: 漸法頓法非兩種成道之時理一同
0891c23: 鈍利疾遲由所見各於本性現神通
0891c24: 孝盡於家忠盡國治家治國法皆通
0892a01: 未知性命歸何處須向如來問苦空
0892a02: 世間秤尺并升斗解使汝心起不平
0892a03: 但看此般圖利者幾人待得白頭生
0892a04: 身是僧兮心是僧身心了了是真僧
0892a05: 世緣不染無煩惱更有何人得似僧
0892a06: 賜汝法印定一心賜汝法權擒六賊
0892a07: 心定賊滅真性明使汝法身常自得
0892a08: 第二迦諾迦伐蹉尊者
0892a09: 佛道無私啟萬門含生之類性皆存
0892a10: 汝得一念生清淨天上人間見世尊
0892a11: 二百五十戒行清四真善道鎮常行
0892a12: 六通自受人天福此是阿羅聖果因
0892a13: 性如秋月照方欲是浮雲苦蔽藏
0892a14: 慧是猛風吹後清天自見一輪光
0892a15: 急急修行急急修年光七十去如流
0892a16: 汝能理性除諸惡不獨披緇與剃頭
0892a17: 一百二十滅二十一百又減三十年
0892a18: 劫數漸滿人漸促即今七十亦為難
0892a19: 徒將禪理論縱橫口解高談不解行
0892a20: 無法可說方是道善根非自說中生
0892a21: 賜汝法門開諸昧賜汝法路通諸迷
0892a22: 昧釋明通心了了使汝法身無所疑
0892a23: 第三諾迦釐尊者
0892a24: 汝得為人存佛性皆從外物轉如輪
0892b01: 汝能轉物持真性便是如來證覺身
0892b02: 內無所得外無求清淨心源萬行周
0892b03: 愛慾不生煩惱斷世尊妙旨在勤修
0892b04: 終日供養求福田不求出離生死源
0892b05: 將福德為功德作福無由見性根
0892b06: 富貴貧窮各有由宿緣分定莫剛求
0892b07: 不曾下得春時種空守荒田望有秋
0892b08: 疾病官刑與死亡孤窮貧蹙正荒忙
0892b09: 汝能方便施恩慧何異修齋與道場
0892b10: 得到七十百有一造成罪業無邊際
0892b11: 不向善果早回心改頭換面何時離
0892b12: 賜汝法船渡苦海賜汝法風蕩業塵
0892b13: 海渡塵清到彼岸使汝法身悟至真
0892b14: 第四蘇頻陀尊者
0892b15: 舌身嗅視意兼聰六賊猖狂亂性宗
0892b16: 汝守戒持并定慧用茲三法滅諸兇
0892b17: 空中之有無形性忽然配在有形軀
0892b18: 便任有形生妄想不尋元性是癡愚
0892b19: 藕根種在淤泥下稟氣乘時暗吐芽
0892b20: 漸引莖條離水面眾人方得見蓮華
0892b21: 福自善生無別路禍因惡積理自然
0892b22: 明明果報無差忒爭奈愚迷不自悛
0892b23: 命終之際苦千般冤對勾牽去又還
0892b24: 若向世緣無罣礙便如彈指捨人間
0892c01: 福勢在時人競親福勢去後人競惡
0892c02: 汝當有福有勢時修取前程好岐路
0892c03: 賜汝法香除其穢賜汝法座定其性
0892c04: 穢除性定自圓明使汝法身長清淨
0892c05: 第五諾矩羅尊者
0892c06: 隨處出生皆是道當時滅盡歸空
0892c07: 都無罣礙心清淨頓覺圓明處處通
0892c08: 內見自性殊不動外觀諸境亦如無
0892c09: 內心外物皆無著頓悟真如自此初
0892c10: 定是月兮慧是光月光體用萬邪藏
0892c11: 性中見佛無求外歸命時時爇信香
0892c12: 日月山川皆有盡有形有滅理皆常
0892c13: 菩提道路人行少不悟年華若電光
0892c14: 天時地利生衣食資育眾生萬事周
0892c15: 不起善心多枉費輪回六道報無休
0892c16: 汝思已巳往平生事富貴榮華一夢中
0892c17: 不悟死生為大事汝身有限事無窮
0892c18: 賜汝法輪轉三毒賜汝法慧淨百垢
0892c19: 毒消垢盡自隱安使汝法身道成就
0892c20: 第六陀羅尊者
0892c21: 自本愛慾為根蔕煩惱隨身自此來
0892c22: 向愛慾能斷絕自然煩惱不輪回
0892c23: 常將智慧照其性不起諸般惡業心
0892c24: 縱發善心還不著菩提妙果自然深
0893a01: 菩提般若真智慧世人本性自有之
0893a02: 心迷不悟如來意身外求時沒了期
0893a03: 不結良因與善緣苦貪名利日憂煎
0893a04: 豈知住世金銀寶借汝閑看七十年
0893a05: 世人但怨飢寒苦此種皆因枉費生
0893a06: 若是守中常節儉自然衣食得豐盈
0893a07: 汝心臥想居榮富妓樂珠金想有餘
0893a08: 任意想歡從所欲人生一世亦何殊
0893a09: 賜汝法扇驅邪妄賜汝法珠戒貪欲
0893a10: 貪妄不起諸根淨使汝法身常自足
0893a11: 第七迦哩尊者
0893a12: 身三口四意兼三十惡隨身汝莫
0893a13: 若向此中還不悟汝於性法更何堪
0893a14: 一切塵勞諸妄想自於本性不能侵
0893a15: 上人無我無邪見生滅根源總在心
0893a16: 外迷著相內迷空閉塞諸門路不通
0893a17: 於相離相方是相於空離空即是空
0893a18: 愛慾牽纏沒了期日生煩惱鎮相隨
0893a19: 官中囹圄猶存赦家業拘囚沒赦時
0893a20: 蟲鳥乘春卵育時毀佗巢穴取佗兒
0893a21: 有情愛育皆無異生死成冤必報之
0893a22: 所欲常教離眼前六根不被業緣牽
0893a23: 漸持漸戒成真性對境無心始道全
0893a24: 賜汝法秤平嗔垢賜汝法鐘警癡聾
0893b01: 嗔息癡悟諸善生使汝法身樂無窮
0893b02: 第八弗多羅尊者
0893b03: 心是佛兮佛是心存心心外佛難尋
0893b04: 還知善惡皆心造得見如來理甚深
0893b05: 人生本性皆清淨萬法皆存自性生
0893b06: 心性相符無所動皎然內外自分明
0893b07: 識自本心生自性不生不滅都無競
0893b08: 一切時中萬物通如如不動常清淨
0893b09: 今生有福居榮富宿有因緣理不差
0893b10: 更向福中資福地生生福報自無涯
0893b11: 彈丸手弩與粘物外無辜被殺之
0893b12: 一命一冤皆有報暗中冤對自相隨
0893b13: 定心靜觀諸法性更無二相皆一定
0893b15: 賜汝法杵擊魔賜汝法雲蔽諸愛
0893b16: 魔降愛斷色身空使汝法身無罣礙
0893b17: 第九戍博迦尊者
0893b18: 汝因破暗待天明明滅之時暗又生
0893b19: 欲得常明除暗障但持慧炬鎮常行
0893b20: 汝悟色身無住宅須明本性定歸依
0893b21: 一燈破千年暗照見堂廚總是非
0893b22: 一化化生天上樂一化化生地獄苦
0893b23: 二化皆自性中生汝化欲歸何處去
0893b24: 莫把含生性命輕好生惡殺物之情
0893c01: 汝貪百味腥膻饌汝聽生就殺聲
0893c02: 父母屍靈居淺土速須安葬莫因循
0893c03: 此疑未了求諸善不免陰司作罪人
0893c04: 身自無相而受生心因有境而生滅
0893c05: 若無前境心自無心性了了佛何別
0893c06: 賜汝法几離色相賜汝法定怖畏
0893c07: 相離怖滅見本宗使汝法身無有二
0893c08: 第十半諾迦尊者
0893c09: 心為明鏡慾為塵塵厚明藏見沒因
0893c10: 漸去漸磨浮垢盡自然通照往來人
0893c11: 心念菩提口說空對持善惡自為通
0893c12: 皆因色相成迷著萬劫無由見性宗
0893c13: 地水火風化此身身滅四大各歸真
0893c14: 諸魔六賊皆消散苦樂前程秪主人
0893c15: 鰥寡孤獨此四民困窮無苦在飢貧
0893c16: 汝能濟慧加存最向菩提是善根
0893c17: 不懷讎怨與無明忍辱持心萬事平
0893c18: 彼以惡來還以善深明三昧號無諍
0893c19: 廣開心量無邊際世界山河盡總容
0893c20: 無是無非無所著常令心等太空
0893c21: 賜汝法橋濟阻厄賜汝法綬解讎冤
0893c22: 厄度冤消無所繫使汝法身歸自然
0893c23: 第十一羅怙羅尊者
0893c24: 六賊清淨無煩惱煩惱無時慧自明
0894a01: 照見萬緣皆外物一如天理秪空清
0894a02: 空心靜坐不為空道是無空又不空
0894a03: 有若空包萬象此空方始是空空
0894a04: 善惡之終如積水資流資露漸成深
0894a05: 善深自獲無量福惡積如何免禍侵
0894a06: 見人患難當危困方便陰功與救之
0894a07: 因果之中為第一福緣證果佛菩提
0894a08: 自生至老老至病自病至死苦難量
0894a09: 不能漸悟輪回理生死無由脫禍殃
0894a10: 汝心向佛佛自見汝心背佛佛自無
0894a11: 見佛自然諸善生背佛自然諸惡趨
0894a12: 賜汝法杖悔前過賜汝法文懺前惡
0894a13: 過省惡悛自泰然使汝法身無所著
0894a14: 第十二那伽犀那尊者
0894a15: 境若勝識諸善根識能勝境萬緣通
0894a16: 內緣外境皆無著只此為空更沒空
0894a17: 性定心定身自定脫去之時無所競
0894a18: 從來去止是尋常祖祖相傳悉歸命
0894a19: 前世今生有宿冤重須功德汝須還
0894a20: 從來債負都還了交割分明離世間
0894a21: 汝向如來求證果須憑三寶善緣增
0894a22: 能於父母行純孝何異看經與飯僧
0894a23: 汝貪飲宴號為歡水陸眾生殺幾般
0894a24: 百品葷膻猶恨少試將物命算來看
0894b01: 欲求諸佛修真性先向諸緣起善心
0894b02: 漸覺性明諸境滅汝於佛性自然深
0894b03: 吾今賜汝諸法物汝持此物斷邪魔
0894b04: 邪滅魔除當見性自然功德滿恒河
0894b05: 第十三因揭陀尊者
0894b06: 性與心符邪不入志將道合識皆明
0894b07: 六塵五欲咸相離證果菩提自此成
0894b08: 一壺甘露灌心田業火成頓豁然
0894b09: 忽向淨中逢本性相將飛上率陀天
0894b10: 不殺不盜不行邪身之三善福之涯
0894b11: 心源澄澈諸根淨豈在尋山與出家
0894b12: 彼以害汝汝須報一往一來事有因
0894b13: 汝若靜心能不動彼全罪業汝全真
0894b14: 普施善利救生廣大慈悲一等平
0894b15: 布施周圓無住相至哉菩薩道常行
0894b16: 汝貪名利事無根夢幻驅驅有限身
0894b17: 不解抽頭求出路空罪業作埃塵
0894b18: 賜汝法水滅業火賜汝法雨生善根
0894b19: 火滅善生心境淨使汝法身見世尊
0894b20: 第十四伐那婆斯尊者
0894b21: 去盡塵埃洗盡瑕如明月照天涯
0894b22: 諸邪不動無形相此去如來路不遐
0894b23: 摩訶般若波羅蜜理性理心為第一
0894b24: 無住無去亦無來三世諸佛自此出
0894c01: 未來之事思難及已巳往之事不足道
0894c02: 秪據眼前為見在自然煩惱不相隨
0894c03: 殺生欠負兩般事罪業之中第一深
0894c04: 施惠放生還債可於三惡免漂沈
0894c05: 勿捨小善而不作積之自與福為彊
0894c06: 莫將小惡為無事小惡增來作大殃
0894c07: 修得人天道果成天華天樂自來迎
0894c08: 迎皈兜率陀天上彌勒當來說上生
0894c09: 賜汝法燈破諸暗賜汝法鏡照諸罪
0894c10: 暗消罪滅豁然明使汝法身常自在
0894c11: 第十五阿氏多尊者
0894c12: 萬行周通能覺性驅除煩惱更勤修
0894c13: 七生七死方成道初等陀洹入聖流
0894c14: 前念未悟成罪業後念善悟諸罪滅
0894c15: 今念念念在空空皎然智慧如明月
0894c16: 萬緣善果無如孝罪業之中不孝深
0894c17: 若向此中明善惡自然暗合覺皇心
0894c18: 漸逢鷰并龜莫惜資金買放之
0894c19: 償今生過死免教冤債暗相隨
0894c20: 堅持行戒除諸惡身在家中心是僧
0894c21: 何必出家方見道中心了了悟三乘
0894c22: 自然音樂樂無涯七寶樓臺麗日霞
0894c23: 上妙眾香常不散繽紛雲裏雨天華
0894c24: 賜汝法刀斷煩惱賜汝法鑰開囚
0895a01: 煩惱不生枷杻解使汝法身成證果
0895a02: 第十六注荼半託迦尊者
0895a03: 功行將成尚往還一生天上一人間
0895a04: 方能證得阿羅位此號陀含度上關
0895a05: 多將布施為功德見性為功德是平
0895a06: 外事善因為住相此名福德甚分明
0895a07: 萬事因緣有對持死生榮辱分皆知
0895a08: 心田自廣無憂惱湯火兵刀不畏之
0895a09: 己巳欲萬端求利路暗施機陷他人
0895a10: 汝看此等稱能者果報何人到子孫
0895a11: 心不離家身出家不除諸惡掛袈裟
0895a12: 此般罪障恒河等三惡塗中莫怨嗟
0895a13: 種種善緣深譬喻廣施言教破迷昏
0895a14: 眾生諦聽咸皈信的的如來不妄言
0895a15: 賜汝法鋤去惡根賜汝法田長善苗
0895a16: 惡盡善成功德就使汝法身自逍遙
0895a17: 如是十六大阿羅漢為摩拏羅多頌佛因果識見悟
0895a18: 本成佛大法既畢復言吾等所頌者皆世尊金口叮
0895a19: 嚀開悟眾聖令得證果成佛之言吾今記而頌之垂
0895a20: 緣後覺汝當以因果識見頌為名吾復為世間眾生
0895a21: 背善向惡多所迷著吾垂此真頌當於末劫流在人
0895a22: 間汝等恭敬奉持度脫眾生令免離生死之苦廣為
0895a23: 說言警悟後學俾諸善識見此妙言咸得證果時摩
0895a24: 拏羅多聞是十六國大阿羅漢教頌覺悟頓釋迷著
0895b01: 心性了了恭敬奉信久久作禮而退。
0895b02: 
0895b03: 十六大阿羅漢因果識見頌卷終
0895b04: 
0895b05: 
0895b06: 
0895b07: 
0895b08: No. 207-B
0895b09:  十六大阿羅漢聖蹟附詳于法住記
0895b10: 
0895b11: 梵語阿羅漢華言無學謂其生死已巳盡無法可
0895b12: 學又云無生謂其斷見思惑盡無復三界受生
0895b13: 又云應供謂其應受人天供養又云殺賊謂其
0895b14: 能殺煩惱之賊以其皆具三明六通無量功德
0895b15: 故稱為大此阿羅漢承佛敕故以神通力延自
0895b16: 壽量住於世間守護正法至今猶未入滅若遇
0895b17: 世間設大施無遮會時即同諸眷屬蔽隱聖儀
0895b18: 同於凡流密受供養令施者得勝果報饒益有
0895b19: 情是為十六大阿羅漢也三明者天眼明宿命明漏盡明也六通者
0895b20: 天眼通天耳通宿命通他心通神足通漏盡通也。
0895b21: 一者賓度羅囉惰尊者梵語賓度羅華言不動
0895b22: 字也梵語囉惰闍華言捷疾姓也此尊者與千
0895b23: 阿羅漢多分住在西瞿耶尼洲梵語瞿耶尼華言牛貨。
0895b24: 二迦諾迦伐蹉尊者梵語迦諾迦伐蹉無翻此尊者
0895c01: 與五百阿羅漢多分住在北方迦濕彌羅國。
0895c02: 三迦諾迦釐惰闍尊者梵語迦諾迦釐惰闍
0895c03: 無翻此尊者與六百阿羅漢多分住在東勝身洲。
0895c04: 四蘇頻陀尊者梵語蘇頻陀無翻此尊者與七百阿
0895c05: 羅漢多分住在北俱盧洲。
0895c06: 五諾詎羅尊者梵語諾詎羅華言鼠狼山此尊者
0895c07: 與八百阿羅漢多分住在南贍部洲梵語贍部亦云閻浮提華言勝金洲。
0895c08: 六陀羅尊者梵語陀羅華言好賢此尊者與
0895c09: 九百阿羅漢多分住在沒羅洲。
0895c10: 七迦哩迦尊者梵語迦哩迦無翻此尊者與千阿羅
0895c11: 漢多分住在僧伽荼洲。
0895c12: 八伐闍羅弗多羅尊者梵語伐闍羅弗多羅無翻此
0895c13: 尊者與一千一百阿羅漢多分住在剌刺拏洲。
0895c14: 九戍博迦尊者梵語戍博迦無翻此尊者與九百阿
0895c15: 羅漢多分住在香醉山中。
0895c16: 十半托迦尊者梵語半托迦無翻此尊者與一千三
0895c17: 百阿羅漢多分住在三十三天三十三天即忉利天也。
0895c18: 十一囉怙羅尊者梵語羅怙羅華言執日此尊者
0895c19: 與一千一百阿羅漢多分住在畢利颺瞿洲。
0895c20: 十二那伽犀那尊者梵語那伽犀那無翻此尊者與
0895c21: 一千二百阿羅漢多分住在半度波山。
0895c22: 十三因揭陀尊者梵語因揭陀無翻此尊者與一千
0895c23: 三百阿羅漢多分住在廣脅山中。
0895c24: 十四伐那婆斯尊者梵語伐那婆斯無翻此尊者與
0896a01: 一千四百阿羅漢多分住在可住山中。
0896a02: 十五阿氏多尊者梵語阿氏多無翻此尊者與一千
0896a03: 五百阿羅漢多分住在鷲山中。
0896a04: 十六注荼半托迦尊者梵語注荼半托迦無翻此尊
0896a05: 者與一千六百阿羅漢多分住在持軸山中。
