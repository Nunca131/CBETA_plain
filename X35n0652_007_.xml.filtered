0294b16: 
0294b17: 金剛三昧經通宗記卷第七
0294b18: 
0294b19: 天台山華頂嗣祖沙門　震　述
0294b20: 入實際品第五之上
0294b21: 此為辨才分。夫欲得大辨才智者。非入實際。何以
0294b22: 能之。所以第九善慧地中。為度眾生。修無礙智。一
0294b23: 法無礙。二義無礙。三詞無礙。四樂說無礙。在聲聞。
0294b24: 祇得少分。以其不能知詞知義。又且無三種善巧。
0294c01: 不能隨眾生根性。用語粗語。不不粗語。而為
0294c02: 眾生方便說法故也。若在緣覺。樂修寂滅。其所化
0294c03: 導。惟現神通而已巳。故菩薩住此九地中。得無量善
0294c04: 巧無礙智。知一切佛法。名字性相。差別平等。而不
0294c05: 取著。是法無礙。又知一切諸佛。法義名義。性相差
0294c06: 別平等義。了知如來隨八萬四千眾生。心行根解。
0294c07: 差別音聲。而不取著。是義無礙。又知一切法。隨其
0294c08: 言音。定其文字。善識字體。解其真義。廣說地道無
0294c09: 差別相。而不取著。是詞無礙。又能以第一義智。善
0294c10: 巧方便。隨眾生信解。以如來智。清淨行。圓滿說。然
0294c11: 雖樂說如是最上。而亦不著。是樂說無礙。是皆於
0294c12: 一切法。無所取著。故得無礙。又了達一切法無礙。
0294c13: 故得義無礙。知義無礙。故得詞無礙。知詞知法知
0294c14: 義。得不思議說。是為樂說無礙。如是。則善慧地中
0294c15: 之能事畢矣。又菩薩住此地中。晝夜精勤。專求智
0294c16: 明。更無餘想。唯入佛境界。親近如來。故諸佛皆隨
0294c17: 其性欲。而與法門也。今此如來無問自說。起發其
0294c18: 問。亦猶是耳。又此地。行力波羅蜜為勝。以故大力
0294c19: 菩薩當機。然總只發明入實際義而已巳。所謂實際
0294c20: 者。於一切法俱不可得。此不可得亦不可得。雖不
0294c21: 可得。而又修於智辨以利生也。又入實際三字。先
0294c22: 出於無相法中。為此品張本。
0294c23: 於是如來作如是言。諸菩薩等。本利深入。可度眾生。
0294c24: 若後非時。應如說法。時利不俱。順不順說。非同非異。
0295a01: 相應如說。引諸情智。流入薩婆若海。無令可眾。挹彼
0295a02: 風。悉令彼庶。一味神乳。
0295a03: 此垂法弘化。以明利生之行。言菩薩得本覺之利。
0295a04: 深入唵摩羅。始可利生。若於吾滅後。至非正法住
0295a05: 世之時。皆應如斯說法。即使眾生未能信解。或際
0295a06: 會不時。又且根性不利者。可以順說而善化。可以
0295a07: 逆說而折伏。此實非可以同。亦非必求其異。但取
0295a08: 其相應。而如法說之。引一切邪見鈍根眾生之情
0295a09: 識。與利根眾生之心智。皆流入於薩婆若此云一切種智
0295a10: 海中。夫般若為因。薩婆若是果。為令得此智果也。
0295a11: 無令可化之眾生。徒為挹彼風而已巳。挹之為言
0295a12: 酌也。酌挹其風。猶俗言吸風。然必當令彼眾庶。悉
0295a13: 一味神妙之法乳。乃為是耳。
0295a14: 世間非世間。住。非住處。五空出入。無有取捨。何以故。
0295a15: 諸法空相。性非有無。非無不無。不無不有。無決定性。
0295a16: 不住有無。非彼有無凡聖之皆。而能測北藏作惻隱。
0295a17: 此示五空之法。言若世間。若非世間。若住於世間
0295a18: 相。若不住於世間相。於此住非住處。觀於五空。若
0295a19: 出若入。無有取捨之相生於其心。以此諸法空相。
0295a20: 其性非屬有之與無。亦非無。非不無。既不無不有。
0295a21: 則無決定之性。故不住於有無。然非彼有無之情。
0295a22: 凡聖之智。而能測其隱微之旨也。
0295a23: 諸菩薩等。若知是利。即得菩提。
0295a24: 此明其法利。然此法空性相之體。亦乃本覺之利。
0295b01: 若知是本覺之利。即得於菩提矣。
0295b02: 爾時眾中有一菩薩。名曰大力。即從座起。前白佛言。
0295b03: 尊者。如佛所說。五空出入。無有取捨。云何五空而不
0295b04: 取捨。
0295b05: 此咨請如來空義。
0295b06: 佛言。菩薩。五空者。三有是空。六道影是空。法相是空。
0295b07: 名相是空。心識義是空。菩薩如是等空。空不住空。空
0295b08: 無空相。無相之法。有何取捨。入無取地。則入三空。
0295b09: 此答名示義。明其空相之無取也。然佛說法。或稱
0295b10: 菩薩。或稱善男子。各有所表。凡切實緊要。欲令其
0295b11: 直下順理剛斷。則必曰善男子。若為後世眾生唱
0295b12: 明其義。即稱菩薩。而此經中。佛與大力地藏二大
0295b13: 菩薩酬問。並無善男子之稱三有。欲有色有無色
0295b14: 有。皆屬有漏有為。六道。天人阿修羅地獄鬼畜生。
0295b15: 皆妄心所成。不實如影。法相名相。該世間出世間。
0295b16: 皆由意識。妄生分別。心與識。皆是假名。本無實義。
0295b17: 如是五空之義。亦皆為利生之故。詮表曰空。須知
0295b18: 空。亦不住於空。空。亦無空相。總成無相之法。又何
0295b19: 容取捨於其間耶。若能入於無取之地。則又更進
0295b20: 一步而入於三空矣。
0295b21: 大力菩薩言。云何三空。
0295b22: 此又問三空之義。
0295b23: 佛言。三空者。空相亦空。空空亦空。所空亦空。如是等
0295b24: 空。不住三相。不無真實。文言道斷。不可思議。
0295c01: 此示名顯義。此三種空。唯九地十地。與等玅二覺
0295c02: 所知。他不能解。言如上所舉五空之相亦空。又
0295c03: 空空亦空。所空亦空。入於如是之三空。并不住此
0295c04: 三種空相。則其間。豈不無真實之理。至此。文言道
0295c05: 斷。真乃不可思議。
0295c06: 大力菩薩言。不無真實。是相應有。
0295c07: 此揀誤解為有相。
0295c08: 佛言。無不住無。有不住有。不有之法。不即住無。不無
0295c09: 之相。不即住有。非以有無而詮得理。菩薩。無名義相。
0295c10: 不可思議。何以故。無名之名。不無於名。無義之義。不
0295c11: 無於義。
0295c12: 此示真實名義。言無且不住於無。有且不住於有。
0295c13: 故凡不有之法。即是無。不即住於無。不無之相即
0295c14: 是有。不即住於有。然此不住之中。不無真實之性。
0295c15: 此亦非可以有無而為詮表。得盡其理。既不可以
0295c16: 詮表。則本無名義之相可得。是真不可思議。然無
0295c17: 名之名。名不自名。因義表名。故不無於有名。無義
0295c18: 之義。義不自義。因名顯義。故不無於有義。
0295c19: 大力菩薩言。如是名義。真實如相。如來如相。如不住
0295c20: 如。如無如相。相無如故。非不如來。眾生心相。相亦如
0295c21: 來。眾生之心。應無別境。
0295c22: 此菩薩領解。因義明如。言如是名義。既互無自性。
0295c23: 即是真實如如不動之相。亦即如來之如相。如是
0295c24: 如相。俱是假立。亦不住於如。以如中本無如相。若
0296a01: 相中既無如相。則非不同於如來矣。至若眾生之
0296a02: 心相。是相亦同於如來。以此推之。眾生之心。又豈
0296a03: 不如。自應無有別境也。
0296a04: 佛言。如是。眾生之心。實無別境。何以故。心本淨故。理
0296a05: 無穢故。以染塵故。名為三界。三界之心。名為別境。是
0296a06: 境妄。從心化生。心若無妄。即無別境。
0296a07: 此印如明淨。謂眾生之心。本自清淨。以理觀之。實
0296a08: 無垢穢。但以貪染情塵。背真離覺。故名為三界。遂
0296a09: 成三界生死垢穢有漏之妄心。是即名為眾生心
0296a10: 中之別境也。雖有是境。本自妄。乃從清淨心中。
0296a11: 幻化而生。若心無妄念。本自如如。心境一如。境外
0296a12: 無心。心外無境。如此。即無別境也。
0296a13: 大力菩薩言。心若在淨。諸境不生。此心淨時。應無三
0296a14: 界。
0296a15: 此明心淨即土淨。
0296a16: 佛言。如是。菩薩。心不生境。境不生心。何以故。所見諸
0296a17: 境。唯所見心。心不幻化。則無所見。菩薩。內無眾生。三
0296a18: 性空寂。則無己巳眾。亦無他眾。乃至二入。亦不生心。得
0296a19: 如是利。則無三界。
0296a20: 此明心境空寂。印成淨義。言心不妄生諸境。如懸
0296a21: 鏡然。境亦不生於心。本不相到。若能如是。則所見
0296a22: 諸境。唯所見心。宗門下說到者裏。便截住口。云。
0296a23: 正當與麼時。且道此心。畢竟在甚麼處見。切莫擬
0296a24: 議。若擬議。便屬意根卜度。設或有不識好惡漢。下
0296b01: 注道。境從心現。見色便見心。祇是說道理。直
0296b02: 須向語默外。當體覿露處。轉得一機。直下便與釋
0296b03: 迦老子一同鼻孔出氣。教乘中不會。只得注下
0296b04: 重添注道。若心不幻化。則外無諸境之可見。內
0296b05: 無眾生善惡無記三性。皆本空寂。如是。則無我見。
0296b06: 人見。眾生見。壽者見。故曰無己巳眾。亦無他眾。乃至
0296b07: 二入。亦不生心。則并無法見。非法見。所以般若經
0296b08: 云。發阿耨多羅三藐三菩提心者。應如是知。如是
0296b09: 見。如是信解。不生法相。得於如是。即得本覺之利。
0296b10: 自無有三界。而超然出乎其外矣。
0296b11: 大力菩薩言。云何二入。不生於心。心本不生。云何有
0296b12: 入。
0296b13: 此揀問二入之義。
0296b14: 佛言。二入者。一謂理入。二謂行入。
0296b15: 此顯二入之名。後別示二入之義。○昔達磨大師。
0296b16: 略辨大乘四行。有云。夫入道多途。要而言之。不出
0296b17: 二種。一謂理入。二謂行入。理入者。謂藉教悟宗。深
0296b18: 信含生同一真性。但為客塵妄想所覆。不能顯了。
0296b19: 若捨妄歸真。凝住壁觀。無自無他。凡聖等一。堅住
0296b20: 不移。更不隨於他教。此即與理冥符。無有分別。寂
0296b21: 然無為。名之理入。行入者。謂四行。其餘諸行。悉入
0296b22: 此中。何等為四。一報冤行。謂修道行人。若受苦時。
0296b23: 當自念言。我從往昔無數劫中。棄本從末。流浪諸
0296b24: 有。多起怨憎。違害無限。今雖無犯。是我宿殃惡業
0296c01: 果熟。非天非人。所能見與。甘心忍受。都無冤訴。經
0296c02: 云。逢苦不憂。何以故。以識達故。此心生時。與理相
0296c03: 應。體冤進道。故說言報冤行。二隨緣行。眾生無我。
0296c04: 並緣業所轉。苦樂齊受。皆從緣生。縱得勝報。榮譽
0296c05: 等事。是我過去宿因所構。今乃得之。緣盡還無。何
0296c06: 喜之有。得失隨緣。心無增減。喜風不動。冥順於道。
0296c07: 故說言隨緣行。三無所求行。世人常迷。處處貪著。
0296c08: 名之為求。智者悟真。理與俗反。安心無為。形隨運
0296c09: 轉。萬有斯空。無所願樂。知彼功德黑暗。常相隨逐。
0296c10: 三界久居。猶如火宅。有身皆苦。誰得而安。了達此
0296c11: 處。故捨諸有。息想無求。經云。有求皆苦。無求乃樂。
0296c12: 了知無求。真為道行。故說言無所求行。四稱法行。
0296c13: 即性淨之理。目之為法。此理眾相斯空。無染無著。
0296c14: 無此無彼。經云。法無眾生。離眾生垢。法無有我。離
0296c15: 我垢故。智者若能信解此理。應當稱法而行。法體
0296c16: 無慳。於身命財。行檀捨施。心無惜。達解三空。不
0296c17: 倚不著。但為去垢。稱化眾生而不取相。此為自行。
0296c18: 復能利他。亦能莊嚴菩提之道。檀施既爾。餘五亦
0296c19: 然。為除妄想。修行六度而無所行。故說言稱法行。
0296c20: 此四。乃為行入也。按初祖此說。即依此經而立者
0296c21: 也。
0296c22: 理入者。深信眾生。不異真性。不一不共。但以客塵之
0296c23: 所翳障。不去不來。凝住覺觀。諦觀佛性。不有不無。無
0296c24: 己巳無他。凡聖不二。金剛心地。堅住不移。寂靜無為。無
0297a01: 有分別。是名理入。
0297a02: 此示理入。言順其真性之理以利生也。故曰。深信
0297a03: 眾生。原不異佛之真性。今生佛體殊而不能一。凡
0297a04: 聖位分而不能共者。但以客塵之所翳障耳。然須
0297a05: 知心性是主。本來清淨。如明鏡然。其妄念如客。因
0297a06: 相續而起。汙染心性。有塵垢之義。此猶鏡上所積
0297a07: 塵垢。而翳障其光明也。若能磨瑩而去其塵垢。則
0297a08: 光明之體仍在焉。然今以此修治心性之法而利
0297a09: 生。先應今其坐斷意根。前念不隨之而去。後念不
0297a10: 使其復來。直用當前一念。凝住覺觀。諦觀此本有
0297a11: 佛性。於相不有。於理不無。無己巳無他。體原是一。無
0297a12: 次無餘。凡聖不二。如是。則於金剛心地中。堅住不
0297a13: 移。得寂靜無為之智體。悟無分別之智用。是令其
0297a14: 從理而入於法空也。
0297a15: 行入者。心不傾倚。影無流易。於所有處。靜念無求。風
0297a16: 鼓不動。猶如大地。捐離心我。救度眾生。
0297a17: 此示行入。言住於真心之行以利生也。此行字。指
0297a18: 一切日用中。應緣遇物之心行。故曰心住中道。而
0297a19: 不生傾欹依倚之念。於六塵緣影。而無遷流變易
0297a20: 之想。於日用中。一切所有作為處。想念寂靜。永絕
0297a21: 馳求。縱遇境風鼓撼而不動。猶如大地之奠安。雖
0297a22: 得如此。抑且原無住著。所以捐離無妄心我。唯與
0297a23: 慈運悲。以利生也。
0297a24: 無生無相。不取不捨。菩薩。心無出入。無出入心。入不
0297b01: 入故。故名為入。
0297b02: 此明入字之義。言理性本自無生。心行本自無相。
0297b03: 故不取一法。亦不捨一法。以真性之理。不可取
0297b04: 故。真心之行。不可捨故。然心行無相。本無所出。理
0297b05: 性無生。本無所入。是以菩薩利生之心。本無出入。
0297b06: 然得此無出無入之心。則知入而不入。以入而不
0297b07: 入。故強名之曰入。
0297b08: 菩薩。如是入法。法相不空。不空之法。法不棄。何以
0297b09: 故。不無之法。具足功德。非心非影。法爾清淨。
0297b10: 此結成前義。以明入法之功。言若能入此理行二
0297b11: 法。則知此法之相。實本不空。然則何以謂之不空
0297b12: 之法。其法今已巳顯著。是必不致於浪棄擲者也。
0297b13: 既不棄。必自知其不無。若既知此不無之法。是
0297b14: 則具足法性之真實功德者矣。此非妄心。亦非緣
0297b15: 影。實乃法性固爾清淨也。然其從不取捨。無出入。
0297b16: 轉出不空。不棄。不無。方乃出此具足功德四字。
0297b17: ○昔達磨祖師初見梁武帝。帝問。朕造寺度僧。有
0297b18: 何功德。祖曰。並無功德。帝曰。何以無功德。祖曰。此
0297b19: 但人天小果有漏之因。如影隨形。雖有非實。帝遂
0297b20: 問。如何是真功德。祖曰。淨智玅圓。體自空寂。是為
0297b21: 真實功德。帝又問。如何是聖諦第一義。祖曰。廓然
0297b22: 無聖。帝曰。對朕者誰。祖曰。不識。帝不悟。祖遂渡江
0297b23: 入魏。然當時天下人。咸稱武帝為佛心天子。嘗御
0297b24: 註大品般若。又親為四眾。講放光般若。實能依教
0297c01: 修行。只為未知真實功德。所以不悟初祖之言。後
0297c02: 來聞法道大著。深悔之。及祖示滅後。又聞魏使於
0297c03: 蔥嶺上遇祖。手攜隻履而返。益加追慕。乃御製
0297c04: 文記之。有云。嗟夫。見之不見。逢之不逢。今之古之。
0297c05: 悔之恨之。朕雖一介凡夫。敢師之於後。又為作贊。
0297c06: 有心有也。曠劫而受沉淪。心無也。剎那而成正覺
0297c07: 之語。雖然。設或當日武帝知此經之義。決不當面
0297c08: 錯過達磨老子。
0297c09: 大力菩薩言。云何非心非影。法爾清淨。
0297c10: 此咨請未解之義。
0297c11: 佛言。空如之法。非心識法。非心使所有法。非空相法。
0297c12: 非色相法。非心有為不相應法。非心無為是相應法。
0297c13: 非所現影。非所顯示。非自性。非差別。非名。非相。非義。
0297c14: 何以故。義無如故。無如之法。亦無無如。無有無如。非
0297c15: 無如有。何以故。根理之法。非理非根。離諸諍論。不見
0297c16: 其相。菩薩。如是淨法。非生之所生生。非滅之所滅滅。
0297c17: 此發明空如清淨法義。言如向所說。三界惟心。萬
0297c18: 法唯識。只為外道邪見。不信自心故。今此空如之
0297c19: 法。非心能知。非識能識。此先破心識之能。此能。即
0297c20: 藏識見分也。故曰非心識法。又眾生因心識之能。
0297c21: 遂有心所。謂恒依心起。與心相應。繫屬於心。具此
0297c22: 三義。名為心所。其數共有五十一心所法。而心法
0297c23: 唯一。是皆為心識使令之所有者。此破心識之所。
0297c24: 即藏識之相分。皆因小乘我法二執所有。若大乘
0298a01: 頓悟法空。即無此執。故曰非心使所有法。又不屬
0298a02: 於斷見之無。故曰非空相法。又不屬於常見之有。
0298a03: 故曰非色相法。又非世間有為之心。一切不相應
0298a04: 法。又非出世間無為之心。本是相應之法。非同幻
0298a05: 化之所現影。非是言說之所顯示。非自性真體。非
0298a06: 差別智用。非有名字。非有相狀。非有義理。此清
0298a07: 淨法中。誰與安名。義本空寂。亦無如故。今強詮之。
0298a08: 而為無如之法。亦本無此無如之名。既無有無如
0298a09: 之名。即非為之無如。而可有此無如矣。若更究竟
0298a10: 此根源之義理。亦非實有義理可求。亦非實有根
0298a11: 源可得。故離於一切言說諍論。實不可見其無如
0298a12: 之相。如是清淨之法。非生之所能生而生。亦非滅
0298a13: 之所能滅而滅者也。○佛說心識名相。皆為破二
0298a14: 乘外道邪見。如楞伽中。五法。三自性。八識。二無我。
0298a15: 種種分別科揀。無非為顯一心之法。故經云。佛語
0298a16: 心為宗。又云。大乘諸度門。諸佛心第一。後代祖師。
0298a17: 依唯心立性宗。依唯識立相宗。是皆同顯一心之
0298a18: 法耳。後學宗之。或執相以難性。或執性以破相。性
0298a19: 相角立。而是非生滅之妄心生矣。達磨大師。斥相
0298a20: 指心。嘗以楞伽授二祖。謂可以印心。指佛語心
0298a21: 為宗之語也。又傳載二祖。每常舉楞伽論說。自
0298a22: 歎曰。此經四世之後。變為名相。一何可悲。此乃言
0298a23: 後代不知此名相之建立。為顯一心。心法未明。唯
0298a24: 知名相。執名相為實有。皆屬妄想。即是眾生境界。
0298b01: 若知名相本空。妄想非有。獨顯一心。則為正智如
0298b02: 如。是諸佛境界矣。
0298b03: 大力菩薩言。不可思議。如是法相。不合成。不獨成。不
0298b04: 羈不絆。不聚不散。不生不滅。亦無來相。及以去相。不
0298b05: 可思議。
0298b06: 此乃深領法義。亦先歎不可思議。而後言之。曰。如
0298b07: 是法相吾今已巳知其不為眾法所合成。亦不可言
0298b08: 一法之所獨成。不為一切有法所羈。不為一切無
0298b09: 法所絆。不可言其有所積聚。不可言其有所散失。
0298b10: 不見有一法可生。不見有一法可滅。亦無來去之
0298b11: 相可得。體本如故。言已巳。復歎之曰。不可思議。其深
0298b12: 領佛意。可知矣。
0298b13: 佛言。如是。不可思議。不思議心。心亦如是。何以故。如
0298b14: 不異心。心本如故。眾生佛性。不一不異。眾生之性。本
0298b15: 無生滅。生滅之性。性本涅槃。性相本如。如無動故。一
0298b16: 切法相。從緣無起。起相性如。如無所動。
0298b17: 此印成重釋。明心真如義。佛言。如是。此又不同乎
0298b18: 前。蓋言其所歎不可思議者。固應如是。但更須知
0298b19: 諸佛不可思議之心。與一切眾生心。亦乃如前之
0298b20: 不可思議也。如前所言空如之法。順理推之。本
0298b21: 不異於諸佛眾生之心。以心體本同於如故。雖則
0298b22: 眾生佛性。流轉不一。而歸源本不異也。以故眾生
0298b23: 之性。即空如之性。其體本無生滅可得。然今目前
0298b24: 所見有生滅者。乃是相耳。相中之能生滅者。性也。
0298c01: 此生滅性。本與涅槃之體同。故言此性與相。本同
0298c02: 於如。此如者。即寂滅之性。寂滅即是如。故如之性。
0298c03: 本無生滅之動相故。然世間一切法相。雖皆從緣
0298c04: 而起。而無起相可得。以緣起之相。其性本如。如
0298c05: 之性。本無所動也。
0298c06: 因緣性相。相本空無。緣緣空空。無有緣起。一切緣法。
0298c07: 惑心妄見。現本不生。緣本無故。
0298c08: 此明因緣空義。言如眾生妄見有十二因緣之性
0298c09: 之相。不知其相。本自空無。然今雖則見有能緣之
0298c10: 性。及所緣之相。須知能緣亦空。所緣亦空。其性本
0298c11: 無有能所緣起之相。一切因緣相續之法。皆由眾
0298c12: 生。發業潤生煩惱。惑亂於心。妄生所見。雖有相現。
0298c13: 而性本不生。以緣起。本自無故。
0298c14: 心如法理。自體空無。如彼空王。本無住處。凡夫之心。
0298c15: 妄分別見。如如之相。本不有無。有無之相。見唯心識。
0298c16: 此明心如法理。言心與如相。及因緣之法。真性之
0298c17: 理。推其自體。皆是空無。如彼空王。以空之性。
0298c18: 廣大自在。喻之為王。然其體性圓融無礙。本無有
0298c19: 所住處。而凡夫之心。於此妄生分別知見。豈知如
0298c20: 如之相。本不屬於有無。然今眾生。但以能所分別
0298c21: 有無之相。不知其能見所見。乃是唯心唯識而已巳。
0298c22: 菩薩。如是心法。不無自體。自體不有。不有不無。菩薩。
0298c23: 無不無相。非言說地。何以故。真如之法。曠無相。非
0298c24: 二乘所及。空境界。內外不測。六行之士。乃能知
0299a01: 之。
0299a02: 此結明心法義。言如是空如之心。與緣起之法。究
0299a03: 竟亦不無自性之體。何也。若推其自性之體。固乃
0299a04: 不有。逆而觀之。雖是不有。亦非不無。以緣起而自
0299a05: 現故。須知此說。乃是菩薩無與不無之實相。而非
0299a06: 言說可到之地也。真實如相之法。無曠大。無
0299a07: 有相狀。非二乘之所能及。猶如空境界。無有內
0299a08: 外限量。不可以測識。唯六行之士。乃能知之。後地
0299a09: 藏菩薩。問相本空無。收此中之義。
0299a10: 
0299a11: 音釋
0299a12: 與軟同。挹音邑。酌也。測音惻。度量也。該改平聲。括盡也。覿音狄。面見也。藉音謝
0299a13: 借也。又與籍同。如狼藉從艸。典籍從竹。凝音寧。不散貌。音藺。慳也。構音姤。結構。瑩榮定
0299a14: 切。去聲。潔也。一作摩瑩。皎然也。鼓音古。吹撼也。欹音溪。不正也。撼含上聲。搖動也。蔥音。
0299a15: 斥音尺。黜也。輒音出。忽然也。絆彼卷切。近變。限閑上聲。
0299a16: 
0299a17: 金剛三昧經通宗記卷第七
