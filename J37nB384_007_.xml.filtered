0281c01: 憨休和尚敲空遺響卷第七
0281c02: 關中張恂稚恭編閱
0281c03: 益州記室繼堯校訂
0281c04: 像讚
0281c05: 三大士像
0281c06: 慈悲觀世音，曼殊室利智，大行普賢王，一三三即一。
0281c07: 譬如一缽水，而調諸眾味。鹹酸雖有異，濕性元不別。
0281c08: 慈憫救世間，普施無礙法。各隨心所求，感之即來應。
0281c09: 凡有所求者，端心歸一處。隨處若無心，所用無不是。
0281c10: 文殊持劍像
0281c11: 最妙吉祥，甚為希有。持逼如來，作獅子吼。鏡智大圓，
0281c12: 藏身北斗。七佛曾師，拜讚稽首。
0281c13: 觀音大士像
0281c14: 腳底洪濤撼碧空，柳頭甘露灑群蒙。慈容印現千江
0281c15: 月，落落圓音紫竹風。
0281c16: 觀音出山像
0281c17: 凝神而非定也，怡情而非笑也。經云觀自在，於斯蓋
0281c18: 可想見。此豈菩薩也哉。
0281c19: 又
0281c20: 目無旁視，耳無旁聽。儼止若思，純乎其正。
0281c21: 又出山像坐磐石手執蓮花
0281c22: 瓶裏楊枝不放春，髼鬚髮認難真。盤陀石上蓮花
0281c23: 淨，應是圓通第一人。
0281c24: 施是名別駕請題出山觀音像
0281c25: 露頂長鬚，是誰之像。淨水楊枝，贓物現放。宴寂岩間，
0281c26: 無人合伴。蘿月松風，虛空提唱。可憐不遇知音，終日
0281c27: 口掛壁上。眉毛不惜為人，誰肯一刀兩段。不如收拾
0281c28: 歸來，抱膝長年自諳。將謂是圓通道人，卻元來法中
0281c29: 龍象。不因題破面門，幾乎喚做個俗漢。
0281c30: 千佛觀音像
0282a01: 雲鬟高挽手攜瓶，賣俏塵中哄賺人。那識頭頭古佛
0282a02: 現，分明獨露在金身。
0282a03: 送子觀音像
0282a04: 普陀岩下古觀音，剎剎塵塵總現身。子玉時瞻修敬
0282a05: 禮，一瓶楊柳送寧馨。
0282a06: 又
0282a07: 現隨類身，說無礙法。天上石麟，送往人家。蘭夢協懷，
0282a08: 弄璋斯發。亦名慈母，故曰菩薩。
0282a09: 繡觀音像
0282a10: 鍼鋒尖上現慈容，一線纔抽妙相通。感應隨機悲願
0282a11: 普，盈庭寶樹自叢叢。
0282a12: 魚籃觀音像
0282a13: 雲髮亂挽笑盈腮，玉步輕移入市來。一尾鮮魚人不
0282a14: 買，可憐籃子又提回。
0282a15: 又
0282a16: 魚在籃中，腳不離地。憫癡眾生，行方便智。漫謂無人
0282a17: 識得伊，撞著馬郎須迴避。
0282a18: 又
0282a19: 本無男女相，為度癡眾生。魚籃提在手，入市眼都瞠。
0282a20: 雲髻盤高頂，白足凈無塵。賣盡風流人不識，至今剛
0282a21: 喚作佳隹人。
0282a22: 達磨初祖像
0282a23: 梁王殿上道不識，卻來魏地展旗鎗。賺殺神光輸一
0282a24: 臂，至今千古痛遺殃。
0282a25: 又
0282a26: 泛溟越漠到神州，話不投機出石頭。若無蘆枝橫雪
0282a27: 浪，如何遮得這場羞。
0282a28: 又
0282a29: 這個老臊胡，有甚麼傝。冷地坐九年，幾乎莫合煞。
0282a30: 斷臂與安心，花開遍地發。遇著忤逆兒，痛處錐一劄。
0282b01: 不是不奉承，都緣手段辣。家私任簸颺，龍象從蹴蹋。
0282b02: 咦，海神不貴夜明珠，滿把撾來當面撒。
0282b03: 布袋和尚像
0282b04: ，齷齷齪齪。半似癡獃，半似撒潑。布袋常攜
0282b05: 來，知他是何物。十字街頭等個人，問著伸手便相索。
0282b06: 看你這般窮伎倆，只待驢年得成佛。
0282b07: 又
0282b08: 皤著肚皮，虛粧好漢。游戲塵中，總難合伴。不居睹史
0282b09: 多，卻來閻浮岸。無人識得渠，笑得雙眉斷。族姓每多
0282b10: 遊，不知還自賺。終日賣嘴頭，所以人供養。若遇著燉
0282b11: 煌，劈脊一頓棒。咄！咄！
0282b12: 關帝像
0282b13: 以須彌為筆，以大海為墨，極丹青之巧繪而描邈者，
0282b14: 徒肖其公之形。以虛空為口，以萬竅為舌，極世人之
0282b15: 稱頌而讚美者，徒羨其公之名。庸詎知夫，日月麗天，
0282b16: 風雨雷霆，與四時流行而不息者，乃公之心。肖公之
0282b17: 形，須彷彿其為人。羨公之名，當慕義以忠貞。唯公之
0282b18: 心，有不可得而思議者，強名之曰神。是故盡天地之
0282b19: 中，凡有血氣者，莫不尊親。
0282b20: 又
0282b21: 天日人心兩不孤，曹瞞奸偽卻何如。尊王尊帝超千
0282b22: 古，只在春秋一卷書。
0282b23: 風穴沼祖像
0282b24: 黃面浙子，學稟生知。不念周由，醋氣太癡。單丁七載，
0282b25: 道貴乘時。運遭五季，傑出唯師。應大風之符識，續濟
0282b26: 脈之懸絲。垂鯨鯢釣於富水，縱銕牛機於南司。咄哉
0282b27: 減卻正法眼，宗風千古振坤維。
0282b28: 天童密雲老和尚像
0282b29: 祖風萬世許誰同，道冠乾坤覆載隆。更有功名諱不
0282b30: 得，被人喚作賣柴翁。
0282c01: 通玄林野老和尚像
0282c02: 這位老尊慈，家聲尚赫奕。坐斷通玄峰，慣吹無孔笛。
0282c03: 用處峭巍巍，棒頭血滴滴。四海走英賢，千古無倫匹。
0282c04: 佛法沒人情，兒孫遍大地。古佛稱再來，藞苴幸同跡。
0282c05: 漫同跡面目，儼然有誰識。
0282c06: 風穴本師雲峨和尚像
0282c07: 臨濟四世，有風穴沼。化彼汝墳，聲光日杲。牛鐵鯨釣，
0282c08: 後流江表。七百年來，徽音已巳杳。誰其中興，吾師雲老。
0282c09: 余也後承，斫額未早。欲識吾師真面目，莫向紙上去
0282c10: 導討。
0282c11: 又
0282c12: 這個老宿，卻也奇特。軔跡西川，法嗣太白。雄踞天中，
0282c13: 聲光烜赫。起風穴七百餘年無盡之燈，續滹沱三十
0282c14: 一世頹流之脈。若即相以求，真大似虛空釘橛。若會
0282c15: 真以離相，還同認指迷月。不落二途寫將來，夫是之
0282c16: 謂臨濟正傳白拈賊。
0282c17: 又
0282c18: 臨濟金圈，楊岐栗棘。吞跳誠難，普天匝地。道冠神州，
0282c19: 威光赫奕。佛祖爪牙，衲僧巴鼻。斷人命根，削凡聖跡。
0282c20: 毀之有餘，讚之莫及。皓月當空，惟精惟一。瞻之仰之，
0282c21: 中天杲日。
0282c22: 又
0282c23: 撒手懸崖，直下掀翻。於通玄峰頂，赤身擔荷，樹大法
0282c24: 幢。於汝海天中，水赴雲奔兮龍驤虎驟，獅吼象回兮
0282c25: 電掣雷轟。中興臨濟之道，再振少室之宗。捏人痛處，
0282c26: 笑煞渠儂。普化打翻筋斗出，當頭一棒不相容。
0282c27: 又
0282c28: 這川巴老，卻難近傍。輪無孔鎚，握生鐵棒。見義勇為，
0282c29: 當仁不讓。劈脊攔腮，魂飛膽喪。不容擬議思量，豈許
0282c30: 起模畫樣。九坐名藍千巖，整洪爐廿載，鉗錘于叢林，
0283a01: 軌範濟北綱宗赤手提是故人天稽首無上師風穴
0283a02: 雲峨老和尚
0283a03: 林我和尚像
0283a04: 舌捲黃河頭聳崒嶽據曲彔床提長柄拂縱象王威
0283a05: 出獅子窟震地喧天神欽魔伏倒跨千聖頂直劈
0283a06: 諸祖心腹嗤馬簸箕於南嶽菴前磨磚作鏡笑周金
0283a07: 關於龍潭會裏焚疏吹燭痛棒接禪流慈恩利蒙俗
0283a08: 道大德備兮讚之莫及緇白咸稱兮再來古佛惜乎
0283a09: 歸真何太速且喜兒孫早已花開遍界香馥馥
0283a10: 又董平垣居士請
0283a11: 牙如利劍口似血盆超佛越祖截鐵斬釘傳曹溪之
0283a12: 正脈續臨濟之真燈根蟠雙桂葉茂三秦煦如春風
0283a13: 之惠物藹如冬日之愛人所以毘耶寫照道俗傳神
0283a14: 一毛頭上定乾坤等閒持護奉朝昏
0283a15: 沖涵和尚像
0283a16: 眉毛卓朔頭髮髼鬆金圈栗棘陷虎擒龍一條白棒
0283a17: 獨振綱宗道光臨濟聲震寰中宗門殺手凜凜真風
0283a18: 問是阿誰金粟和尚沖涵法兄
0283a19: 又法嗣凈已巳請
0283a20: 生鐵鑄面舉世誰同晚主金粟道冠天中神機迥捷
0283a21: 氣宇威雄一門超出我弟你兄惟兄克家振起綱宗
0283a22: 是名風穴嫡嗣沖翁
0283a23: 雪兆和尚像
0283a24: 眼似流星鬚如鋼針起滹沱之法幢成風穴之中興
0283a25: 弘施大冶煆象烹麟慈攝人天掃波旬佛祖到來也
0283a26: 斷魂早見餘光已分鄰開遍曇花大地春
0283a27: 滄涵和尚像
0283a28: 摩醯頂一目楊岐驢子三腳高踞風穴山坐斷白
0283a29: 雲塢始燉煌而終千峰文身句身最卓擎祖師心印
0283a30: 赤手提鐵牛之機難湊泊
0283b01: 題鍾馗像
0283b02: 烏紗翅軟怒髮上衝環睜碧眼寶劍威雄曾感帝夢
0283b03: 逐鬼除兇蕩清海宇萬福來同兩間正氣千古英風
0283b04: 終南之傑名馗姓鍾
0283b05: 佛印東坡談禪圖
0283b06: 字卻不識禪亦不會舉拂撚鬚兩眼相對蚊子上鐵
0283b07: 牛石嘴花生碓覿露甚分明諸人會也未會不會隨
0283b08: 尊貴正好與捲卻青壇掀倒禪床看這一隊漢又作
0283b09: 麼生進退
0283b10: 羽士攜桃圖
0283b11: 這漢果真人耶非真人耶散步逍遙似千方外有所
0283b12: 得者若論黃芽紫雪於熊申吐納之間則不無為莊
0283b13: 生笑殺世人問壽故攜桃以應之若求長生久視定
0283b14: 不在乎此果真人者必以余言為是
0283b15: 玉環大德像徒淨域請題
0283b16: 骨瘦眉長神清貌古玉出藍田鍚駐郢土梵行清修
0283b17: 桑門翹楚本色為人慈而益溥出語實頭和而不侮
0283b18: 宴坐日翛然長年不出戶一炷爐煙一卷經數珠百
0283b19: 八手長數時節偶到來泥牛能起舞撞倒須彌盧踏
0283b20: 破虛空鼓撒手便歸家日輪正卓午後彥喜叢叢香
0283b21: 剎傳有主淨禪攜來請吾題涅槃會上無佛祖咄
0283b22: 機玄耆宿像
0283b23: 分明眉目較些些建立叢林老作家有口不傳千佛
0283b24: 戒忘身專輔續拈花德操嚴冷從風穴壽景嵬峨聳
0283b25: 太華得坐披衣如意手兒孫蟄蟄樂無涯
0283b26: 真空禪德像
0283b27: 戒不拘則禪不續燈廛居大隱和光同塵懷慖愊而
0283b28: 弘揚祖道拓寶坊而福利群生有時施大法藥復明
0283b29: 人天正眼有時揮棕櫚柄坐斷文字葛藤故德為世
0283b30: 重齒為世欽且喜繼述有寧馨紙上描來卻似真只
0283c01: 如無形無像朕兆未分縱是僧繇難下手又何怪乎
0283c02: 花紅柳綠大地皆春是誰得而描成世閒疑殺幾多
0283c03: 人
0283c04: 董斗垣文學小像漫廣裔
0283c05: 覿面何須問姓名當陽便識個中人一生學佛為吾
0283c06: 契千古鴻儒與聖親已巳羨階前蘭桂滿須知裕後鳳
0283c07: 麟臻文殊不二如相訊天竺維摩是比鄰
0283c08: 杜茂遠文學像
0283c09: 丹穴神羽天池化鯤清灑襟懷秋水澄華峰之月秀
0283c10: 入肺腑春風度淇澳之筠兼之才資天縱慧業性成
0283c11: 文工武庫詩邁少陵將欲龍驤虎驟霞蔚雲蒸期必
0283c12: 芥抬朱紫蜚聲上林胡為乎黃梁夢破懸解遺形且
0283c13: 喜裕後有寧馨慎寶鴻文續舊經紙上描來孰是真
0283c14: 雲湛天空水月明
0283c15: 武居士像
0283c16: 蕭蕭道服手輪珠面目分明識也無白業修身成聖
0283c17: 果紅塵住腳了凡夫庭前玉樹根培厚劫外金藻蕊
0283c18: 漸敷天竺淨名多不讓龍華期會定無殊
0283c19: 白蘊玉居士真俗四像圖
0283c20: 一尚不存何曾有四濁惡世中顯真俗智身雖處塵
0283c21: 心越乎世龐老西江維摩不二松下閑行兮隨鶴塵
0283c22: 以優遊石上宴坐兮觀流水而知義等富貴如浮雲
0283c23: 釋妻拏之所繫將絕慮以忘緣破夢幻之斯寄悟今
0283c24: 是而昨非故急流而勇退現圓頂兮明本來之相挂
0283c25: 方袍兮絕塵勞之累一串數珠一卷經草菴缽孟好
0283c26: 歸去一失人身萬劫難這回相見非容易大丈夫兒
0283c27: 不等閒到頭若個能迴避果能直下肯承當鐵壁銀
0283c28: 山都粉碎咄咄
0283c29: 石夫人像
0283c30: 壺範清肅懿則純貞柏舟早賦彤史維陳素心煦日
0284a01: 淑氣和春令儀令德拔萃超塵羨門楣之梃秀瑞闌
0284a02: 寶之鳳麟有女如子兮生事死葬盡思如在予定省
0284a03: 晨昏儀容可瞻予像之若親丹青圖繪予筆之非真
0284a04: 勘破夢幻予侍佛明心了妄歸來予蓮胎上生
0284a05: 伯生李將軍像
0284a06: 虎符奠金甌實昭代元勳之裔龍券藏天府蓋興朝
0284a07: 公輔之儔威不令而自嚴英風偉卓貌不言而眾慰
0284a08: 德量深幽汾陽雅度叔子風流百年江漢見輕裘名
0284a09: 載凌煙最上頭眉撐天漢目湛清秋射鵰歸去樂無
0284a10: 休茶鐺羽扇書史是謀太平不用擐戈甲閒看鶴鹿
0284a11: 自優游
0284a12: 又
0284a13: 積代簪纓盛世名臣鷹揚鐵嶺虎蔚龍蒸勳開帝胄
0284a14: 畫堪麒麟折衝閫外控制西秦綏帶輕裘羊公楨榦
0284a15: 說禮敦詩卻穀退讓西顧忘憂甲兵休戰待漏朝天
0284a16: 衣冠其像睹公之容仰公之風神清貌古德士之雄
0284a17: 莊椿永茂萬福攸同宜爾子孫繩繩不窮
0284a18: 李夫人像手持念珠
0284a19: 展圖忽睹笑顏開仙鹿低昂鶴共徊象服幽閑光淑
0284a20: 德虎幃篤贊助雄才生成五福人中瑞喜見三芝砌
0284a21: 下培日課輪珠修白業天花影裏見如來
0284a22: 林玉李將軍
0284a23: 英氣如生目炯如電壯士衛側神駿猶健捻鬚坐石
0284a24: 何其繾綣論勳業可帶礪河山論文章則春華如絢
0284a25: 有諸葛君名士之風惜飛將軍數奇之變棋局勘破
0284a26: 早歸來富貴浮雲何足羨石鼎茶鐺綠樹間儒釋道
0284a27: 也隨心願雲友昆仲須先薦紙上何曾是真面谷神
0284a28: 不死知不知東風吹落桃花片
0284a29: 恒齋張居士像
0284a30: 魯夫子曰善人吾不得而見之矣得見有恒者斯可
0284b01: 矣又曰入而無恒不可以作巫醫張公號恒齋其為
0284b02: 人也好善樂施立心始終如一日則可謂有恒矣然
0284b03: 以醫藥濟世意在活人非所以取利也如吾佛世尊
0284b04: 以大法藥普施一切眾生出三界苦得涅槃樂所以
0284b05: 稱大醫王博施濟眾唯聖者能之張公神清貌古愷
0284b06: 悌慈祥謙光應物誠如其仁年及耄耋肖像請題余
0284b07: 喜張公之有恒而好善也則可謂之善人也善而有
0284b08: 恒則近道矣後之子孫見公之像思公之德當善繼
0284b09: 其志而善述其事可也
0284b10: 九錫李護法行樂圖
0284b11: 春風品度明月襟懷翩翩犬雅求福不回武庫家
0284b12: 舊文章繡虎才志養則敦孝友勳業已繼麟臺四海
0284b13: 皆兄弟道義盡朋儕長松之下樂優哉鶴鹿相隨得
0284b14: 便倍盈庭寶樹已巳成栽經卷爐煙自偶諧僉云凈名
0284b15: 居士亦曰金粟再來千葉荷雯萬戶候靜觀坐對滿
0284b16: 池開
0284b17: 正仁宇檀越像
0284b18: 赳赳虎賁鷹揚東國盛世遭逢優游自得坐石倚松
0284b19: 鶴鹿肥澤桂秀蘭芳壽量何則碩人君子其儀不忒
0284b20: 朱益菴像
0284b21: 倚松坐石者誰耶容止端莊溫而和厚瀟灑塵表祥
0284b22: 洋乎國士之風跡寄兵戎彬彬然君子之躅介爾眉
0284b23: 壽有鹿有鶴裕後光前蘭芬桂茁是吾益菴善士也
0284b24: 王傑之像
0284b25: 其形也恭其容也敬威而不猛中軍之令嚴守心城
0284b26: 六門是慎不動干戈定太平勳業雲臺何足勝善士
0284b27: 護念兮惟動惟正壽量無窮兮樂天之命
0284b28: 肖像
0284b29: 兩序請讚援筆便判坐斷葛藤像誰模樣若道是憨
0284b30: 休和尚劈脊好與三十拄杖若道不是憨休和尚喚
0284c01: 大智舍利弗來共汝等盡思度量疏山曹家女玄沙
0284c02: 是汝虎臨濟瞎驢兒溈山大水牯要且總沒交畢
0284c03: 竟如何終南山色連天碧萬派吞聲人渭河蘇嚕
0284c04: 唎喝囉怛那
0284c05: 又
0284c06: 正令全提壁立萬仞路絕攀緣不通凡聖拋出紅爐
0284c07: 熱鐵團佛祖見也骨毛寒揭開臨濟正法眼珍重渠
0284c08: 儂仔細看
0284c09: 又
0284c10: 個等像貌誰為寫照理不通儒道豈知妙披著片袈
0284c11: 裟濫膺入僧寶柱杖頭邊不讓人佛來魔來一齊掃
0284c12: 看你這樣舉止更有一般可笑文監寺須知道秤錘
0284c13: 捏出黃金汁裂破虛空那一竅咄咄
0284c14: 又
0284c15: 竿木隨身逢場作戲七處開堂振綱剔獘平生氣壓
0284c16: 叢林勿怪眼高一世鐵打心腸冷似冰大座當軒如
0284c17: 火聚獨有忍菴葆知客相逢窄處難迴避莫迴避休
0284c18: 擬議若非踏倒佛祖頂焉能蹶起臨濟咄
0284c19: 又
0284c20: 氣若行雲止如谷神智小謀大德薄位尊藏身北斗
0284c21: 獅子獰猙等閒哮吼百獸驚駭得須彌倒走香象奔
0284c22: 騰壁立萬仞可憐生胡為乎喚他作興善和尚憨休
0284c23: 老人
0284c24: 又
0284c25: 這白拈賊機知迥別虛空為口電擊為舌喚鐘作甕
0284c26: 證龜成鱉眉毛蓋覆五須彌趁起鐵牛振風穴賊賊
0284c27: 外道天魔皆腦裂
0284c28: 又
0284c29: 咄哉瞎驢毫無軌則有人問著驀頭便楔為佛祖之
0284c30: 生冤作叢林之妖孽依俙德嘺周金剛彷彿滹沱那
0285a01: 大伯佛法沒人情描他何所得素禪人須自瞥愛渠
0285a02: 名相受他惑點把火來快燒卻免為虛空安耳穴
0285a03: 又
0285a04: 爾性愚兮爾貌憨栽花石上獨相諳空拳到處能成
0285a05: 立赤手臨時慣解粘不肯祖師群隊裏卻來關內起
0285a06: 沉酣生平佛法無多子白棒一條作指南
0285a07: 又
0285a08: 爾這瞎禿無人無佛文不根儒道聽塗說禪不合流
0285a09: 超宗異目力剪邪見稠林惹起諸人謗讟金翅鳥當
0285a10: 空獅子王出窟狐兔盡潛蹤天魔皆膽落呵佛兼罵
0285a11: 祖造罪過山嶽臨濟兒孫那有你定是闡提個種族
0285a12: 可憎有十分描他做甚麼董文學聽我說只好生擒
0285a13: 來打入阿鼻地獄
0285a14: 又
0285a15: 春風繪其神秋水湛其骨眼蓋四天下眉毛覆五嶽
0285a16: 名譽不喜揚搢紳咸折服興善晚來居木蛇手內毒
0285a17: 釘空卻露痕繫風不用索佛祖結生冤鹿外恨人骨
0285a18: 世波怒而堅砥柱之操陳蔡厄而難君子之屈一生
0285a19: 擔板少人知修羅隊裏能插足智禪人還識麼乃臨
0285a20: 濟下三十三世之孫風穴雲峨老人之法嗣憨休也
0285a21: 松下經行圖
0285a22: 松下經行不存伴侶卓立孤標迥絕依倚不肯合汙
0285a23: 同流一生擔板誰許逍遙閒自適囉哩哩囉哩尹善
0285a24: 人須薦取從來相識滿天下若謂知心能有幾
0285a25: 水邊林下圖
0285a26: 藞苴個漢甚底模樣頭如木杓口似匾擔賦性專愚
0285a27: 為人倔強若論佛法全無看伊只好飯在處和光
0285a28: 同塵行藏叵難度量觸殺臨濟瞎驢拗折芭蕉拄杖
0285a29: 水邊林下任逍遙明月清風難比況咄咄
0285a30: 又
0285b01: 手拈白拂露微笑眼腦痴憨肚裏峭陷虎機關毒最
0285b02: 深擘破三元與三要
0285b03: 又
0285b04: 這骨董漢得人僧罵手中拄杖不肯放下一味惡打
0285b05: 人佛祖見也怕怕怕怕好事不出門惡事傳天下
0285b06: 
0285b07: 
0285b08: 
0285b09: 
0285b10: 敲空遺響卷第七終
