0735a01: 宗門統要續集卷第八第九同卷　　　　扶十
0735a02: 宋建溪沙門宗永集
0735a03: 元建康保寧禪寺住持沙門清茂續集
0735a04: 睦州龍興陳尊宿嗣黃檗運因僧問高揖釋迦不
0735a05: 拜彌勒時如何師云昨日有人問出了也
0735a06: 僧云和尚恐某甲不實那師云拄杖不在苕
0735a07: 柄聊與三十。
0735a08: 雪竇顯云睦州只有受璧之心且無割城
0735a09: 之意。
0735a10: 續南堂靜云衲僧家高揖釋迦不拜彌勒
0735b01: 不為分外也須是本分鉗鎚方能知其真
0735b02: 偽何故出須是英靈漢敵勝還他獅子
0735b03: 兒選佛若無如是眼直饒千載亦奚為。
0735b04: 西禪需云若要扶持大法舉唱宗乘這老
0735b05: 漢較些子諸人要見睦州麼為不平
0735b06: 離寶匣藥因救病出金瓶。靈隱嶽云以
0735b07: 毒攻毒以楔出楔還他睦州老漢始得今
0735b08: 日有人恁麼問虎丘也只恁麼答何故盡
0735b09: 法無民。
0735b10: 師示眾云我見百丈不識好惡大眾纔集以
0736a01: 拄杖一時打下復召大眾眾回首又云是什
0736a02: 麼有甚共語處黃檗和尚眾纔集以拄杖一
0736a03: 時打下復召大眾眾回首又云月似彎弓少
0736a04: 雨多風猶較些子。
0736a05: 雪竇顯云說甚猶較些子直是未在據雪
0736a06: 竇眾集一時打下便休或有箇無孔鐵鎚
0736a07: 為眾竭力善能擔荷可以籠古今乾坤
0736a08: 把斷乃驀拈拄杖云放過一著。石門
0736a09: 舉黃檗語了云前來甚是奇特後來龍頭
0736a10: 蛇尾。天聖泰云殺人須見血。
0736b01: 續瑯覺云若入洪波裏須是弄潮人。
0736b02: 靈隱嶽云轉見訛這幾箇老漢出來張
0736b03: 羅布網向平地上撈摝蜆用盡自己已
0736b04: 心笑破他人口。
0736b05: 師因西長老至致茶果次問長老今夏在
0736b06: 甚處安居云蘭溪師云有多少眾云七
0736b07: 十來人師云時中將何示徒拈起柑子師
0736b08: 云著什麼死急。
0736b09: 師問僧近離甚處僧便喝師云老僧被一
0736b10: 喝僧又喝師云三喝四喝後作麼生僧無語
0737a01: 師便打云這掠虛漢。
0737a02: 續泐潭清云這僧只解瞻前不能顧後恁
0737a03: 麼行鈍置殺人黃龍即不然待他道三
0737a04: 喝四喝後如何將坐具一摵拂袖便行非
0737a05: 唯截斷睦州葛藤且與天下衲僧出氣。
0737a06: 靈隱嶽云老睦州甚生氣向這僧手
0737a07: 裏呈。
0737a08: 師一日喚僧云大德僧回首師云擔板漢。
0737a09: 雪竇顯云睦州只具一隻眼何故這僧喚
0737a10: 既回首因甚成擔板。
0737b01: 續黃龍心云雪竇亦只具一隻眼這僧喚
0737b02: 既回頭因甚不成擔板。鼓山珪云睦
0737b03: 州和尚被這僧勘破。
0737b04: 師因秀才相看云會二十四家書師以拄杖
0737b05: 空中點一點云會麼秀才罔措師云又道會
0737b06: 二十四家書永字八法也不識。
0737b07: 黃龍南云睦州一點直在威音王已巳前及
0737b08: 乎八法論書被箇俗人勘破若是黃龍
0737b09: 即不然孔門弟子無人識碧眼胡僧笑點
0737b10: 頭。溈山云睦州不妨用得這一點妙
0738a01: 又似以勢欺人大溈即不然乃畫一圓相
0738a02: 云會麼字義炳然文不加點。
0738a03: 續徑山印舉大溈語了云睦州大似如風
0738a04: 吹水自然成紋惜乎逞俊太過烏焉成馬
0738a05: 山僧今日客來雖有拂子拄杖盡以束之
0738a06: 高閣何故文不在茲。
0738a07: 師示眾云裂開也在我捏聚也在我時有僧
0738a08: 問如何是裂開師云三九二十七菩提涅槃
0738a09: 真如解脫即心是佛我且與麼道又作麼
0738a10: 生僧云某甲不與麼道師云盞子撲落地楪
0738b01: 子成七片。
0738b02: 雲云相罵饒接觜相唾饒潑水。
0738b03: 續天童華云我且問諸人雲與麼道
0738b04: 為復是會睦州意明睦州語歸宗因行不
0738b05: 妨掉臂不是禪不是道不是玄不是妙久
0738b06: 立珍重。天童覺云睦州用處直是長三
0738b07: 短五七縱八橫撒在面前拋向背後不妨
0738b08: 奇特然則門庭施設自是一家入理深談
0738b09: 不啻百步。靈隱嶽云也好笑睦州被這
0738b10: 僧拶得恰似落湯螃七手八一時露。
0739a01: 師因雲門敲門乃問誰門云某甲師開門便
0739a02: 擒住云道道門擬議師便推出云秦時轢
0739a03: 鑽。
0739a04: 師問僧甚麼處來僧云瀏陽師云彼中老宿
0739a05: 祗對佛法大意道什麼僧云地無行路師
0739a06: 云老宿實有此語不僧云實有師拈拄杖打
0739a07: 云這念言語漢。
0739a08: 師因僧問門前金剛托即乾坤大地不托即
0739a09: 髮不逢時如何師云吽吽我不曾見此問
0739a10: 先跳三千倒退八百作麼生僧云諾師云
0739b01: 先責一紙罪狀好便打其僧擬去師云來我
0739b02: 共葛藤托即乾坤大地且道洞湖水
0739b03: 深多少僧云不曾量度師云洞湖又作麼
0739b04: 生僧云秪為今時師云只這葛藤尚不會又
0739b05: 打。
0739b06: 師問僧近離甚處僧云仰山師云五戒也不
0739b07: 持僧云什麼處是妄語師云這裏不著沙彌。
0739b08: 師問僧甚處來僧云那邊劄師云老僧屈僧
0739b09: 云和尚知即得師云擔枷過狀劈脊便打。
0739b10: 雲云睦州何用繁辭那邊劄劈脊便
0740a01: 棒。
0740a02: 師問僧近離甚處僧云河北師云河北有箇
0740a03: 趙州和尚上座曾到彼麼僧云某甲近離彼
0740a04: 中師云趙州有何言句示徒僧舉喫茶話師
0740a05: 乃云愧問僧趙州意作麼生僧云只是
0740a06: 一期方便師云苦哉趙州被將一杓屎潑
0740a07: 了也便打師問沙彌作麼會沙彌便設
0740a08: 拜師亦打其僧往沙彌處問適來和尚打
0740a09: 作什麼彌云若不是我和尚不打某甲。
0740a10: 雪竇顯云這僧克由耐將一杓屎潑他
0740b01: 二員古佛諸上座若能辯得非唯與趙睦
0740b02: 二州雪屈亦乃雪竇與天下老宿無過若
0740b03: 道不得到處潑人卒未了在。
0740b04: 續徑山杲云雪竇只知一杓屎潑他趙睦
0740b05: 二州殊不知這僧當時被趙州將一杓屎
0740b06: 潑了到睦州又遭一杓只是不知氣息
0740b07: 若知氣息什麼處有二員古佛。
0740b08: 師因吳尚書至門首便問三門俱開弟子從
0740b09: 何門而入師召尚書尚書應諾師云從信門
0740b10: 而入。
0741a01: 雪竇顯別云客是主人相師。
0741a02: 師示眾云等諸人還得箇入頭處也未若
0741a03: 未得箇入頭須得箇入頭若得箇入頭不得
0741a04: 孤負老僧。
0741a05: 雲云古人與麼道和身放倒了也汝
0741a06: 諸人還相委悉麼若相委悉孤負睦州若
0741a07: 不相委悉雲亦遭連累。
0741a08: 續法雲秀云還會麼睦州便是陳蒲鞋若
0741a09: 見可謂大施門開更無壅塞其或未然莫
0741a10: 道不窒礙好。白雲端云睦州老兒可
0741b01: 謂經事多矣要坐便坐要行便行雖然如
0741b02: 是天無全功。雪竇宗舉拂子云我若恁
0741b03: 麼穿睦州鼻孔若不恁麼換睦州眼
0741b04: 睛又云今人明明向道尚自不會驢年
0741b05: 夢見麼。
0741b06: 師見僧來云見成公案放三十棒雲云作賊
0741b07: 人心虛僧云某甲如是師云寺門前金剛為什
0741b08: 麼豎拳僧云金剛尚乃如是師便打。
0741b09: 雲門偃云睦州正恁麼時天下人披枷帶
0741b10: 。
0742a01: 續徑山杲云雖然無孔笛撞著拍板直
0742a02: 是五音調暢六律和諧仔細檢點將來未
0742a03: 免傍觀者哂且道誰是傍觀者良久云不
0742a04: 得動著動著打折驢腰。東禪嶽云臨
0742a05: 危不變真大丈夫當時若不是這僧幾被
0742a06: 打破蔡州諸人還識睦州麼貧無達士將
0742a07: 金贈病有閑人說藥方。
0742a08: 師一日見僧行胡餅次乃云行箇甚麼僧云
0742a09: 胡餅師云這俗漢。
0742a10: 保福展云睦州也好低聲。
0742b01: 師問武陵長老了即毛吞巨海始知大地一
0742b02: 微塵作麼生陵云和尚問誰師云問長老陵
0742b03: 云何不領話師云是我不領話不領話。
0742b04: 雪竇顯云墮也墮也復云這葛藤老漢好
0742b05: 與劃斷拈拄杖云什麼處去也。
0742b06: 鎮州臨濟慧照義玄禪師在黃檗會中因第
0742b07: 一座勉令問黃檗如何是佛法的的大意檗
0742b08: 遂與二十棒如是三次問每蒙賜棒乃告辭
0742b09: 第一座云早蒙激勸問法累蒙和尚賜棒所
0742b10: 恨愚魯且往諸方去第一座遂白黃檗云義
0743a01: 玄上座雖是後生甚奇特後五日為一株
0743a02: 大樹蔭覆天下人去在要起去忽辭和尚願
0743a03: 垂提誨師明日乃辭黃檗檗指往大愚處必
0743a04: 為汝說師至大愚愚問什麼處來師云黃檗
0743a05: 來愚云黃檗有何言句師遂舉前話復云不
0743a06: 知過在甚處愚云黃檗與麼老婆心為汝得
0743a07: 徹困猶覓過在師於是大悟乃云元來佛法
0743a08: 無多子愚扭住云尿鬼子適來又道不會
0743a09: 而今又道佛法無多子是多少速道速道師
0743a10: 便於大愚肋下築三拳愚托開云汝師黃檗
0743b01: 非干我事師返黃檗檗問來來去去有甚了
0743b02: 期師云只為老婆心切遂舉前話檗云大愚
0743b03: 老漢饒舌待見與打一頓師云說甚待見即
0743b04: 今便打遂與黃檗一掌檗吟吟而笑云這風
0743b05: 顛漢來這裏捋虎鬚師便喝檗云侍者引這
0743b06: 風顛漢堂去有本小異大同。
0743b07: 溈山祐問仰山臨濟得大愚力黃檗力仰
0743b08: 云非但捋虎鬚亦解坐虎頭。
0743b09: 師示眾云我於先師處三次問佛法大意三
0743b10: 次被打如蒿枝拂相似如今更思一頓誰與
0744a01: 下手時有僧出云某甲下手師拈棒度與僧
0744a02: 擬接師便打。
0744a03: 雪竇顯云臨濟放去較危來太速。
0744a04: 續五祖戒云臨濟大似貧兒思舊債。雪
0744a05: 竇宗云且道臨濟今日用底棒與當時喫
0744a06: 底棒是同是別若道同孤負他黃檗若道
0744a07: 別屈他臨濟若也盡其機來且道在阿誰
0744a08: 分上乃拈拄杖云退後退後。天童華云
0744a09: 臨濟在黃檗處三度喫棒底意旨諸人還
0744a10: 得透也未直饒一咬便斷也未是大丈
0744b01: 夫漢三世諸佛口挂壁上天下老和尚將
0744b02: 什麼喫飯。靈隱嶽舉雪竇語了拈拄杖
0744b03: 云臨濟據令而行不知孤負黃檗雪竇盡
0744b04: 力擔板也只見一邊且道薦福節文在甚
0744b05: 處擲下拄杖。
0744b06: 師因趙州遊方到院在後架洗次師便問
0744b07: 如何是祖師西來意州云恰遇山僧洗師
0744b08: 近前作聽勢州云會即便會啗啄作什麼師
0744b09: 便歸方丈州云三十年行今日錯為人下
0744b10: 註。
0745a01: 續法雲秀云眾中商量道趙州不識臨濟
0745a02: 作賊為他下箇註臨濟當時作聽勢
0745a03: 何不劈耳便掌若恁麼商量何曾夢見趙
0745a04: 州識得臨濟殊不知兩箇盡是老賊須知
0745a05: 一箇好手敢問諸人那箇是好手具眼者
0745a06: 辨取。教忠光云臨濟有驗人眼趙州又
0745a07: 飽叢林等閑略露風規自然頭正尾正還
0745a08: 會麼若不得流水還應過別山。
0745a09: 師侍德山次山云今日困師云這老漢寐語
0745a10: 作麼或云德山回顧云欲借一問得麼師便喝山便打師掀倒禪
0745b01: 。
0745b02: 雪竇顯云二員作者具啐啄同時眼有啐
0745b03: 啄同時用雪竇擬向飢鷹爪下奪肉餓虎
0745b04: 口裏爭餐敢謂德山臨濟俱是瞎漢有人
0745b05: 辯得天下橫行。雲云奇怪諸德看
0745b06: 此二員作家一拶一捺略露風規大似把
0745b07: 手上高山雖然如是未免傍觀者哂且道
0745b08: 誰是傍觀者喝一喝下座。
0745b09: 續徑山杲云雲與麼批判大似普州人
0745b10: 徑山若見縳作一束送在河裏不見道蚌
0746a01: 鷸相持俱落漁人之手。西堂顯云然則
0746a02: 德山門下草偃風行爭奈臨濟當機不讓
0746a03: 雖然如是未出葛藤窠裏。護國元云奇
0746a04: 怪諸禪德二老漢忒煞傍若無人當時真
0746a05: 如若見每人與二十棒且道利害在什麼
0746a06: 處有人明得許汝親見臨濟德山要見真
0746a07: 如亦未可何故鶴有九難翥翼馬無千
0746a08: 里謾追風。
0746a09: 師到三平和尚問發足甚處師云黃檗平
0746a10: 云黃檗近日有何言句師云金牛昨夜遭塗
0746b01: 炭直至如今不見蹤平云秋風吹玉管那箇
0746b02: 是知音師云直透萬重關不住青霄外平云
0746b03: 此語太高生師云龍生金鳳子衝破碧璃
0746b04: 平云且坐喫茶。
0746b05: 師因赴普請鋤茶次黃檗後至師問訊了按
0746b06: 钁而立檗云莫是困耶師云纔钁地何言困
0746b07: 檗拈拄杖便打師接住推倒檗乃喚維那拽
0746b08: 起我來維那云和尚爭容得這風顛漢檗
0746b09: 與維那一掌師遂钁地云諸方火葬我這裏
0746b10: 活埋。
0747a01: 溈山祐問仰山黃檗與臨濟此時作麼生
0747a02: 仰云作賊人不在邏贓人喫棒。溈山
0747a03: 云黃檗倒地維那扶起火葬活埋清風未
0747a04: 已巳。
0747a05: 續三交嵩云正狗不偷油銜燈盞走。
0747a06: 師在黃檗栽杉松次黃檗云深山裏栽許多
0747a07: 樹作麼師云一與山門作境致二與後人作
0747a08: 標榜道了將鋤打地一下檗云雖然如是子
0747a09: 已巳喫吾二十棒了也師又打地一下噓兩聲
0747a10: 檗云吾宗到汝大興於世。
0747b01: 溈山祐問仰山黃檗當時只囑臨濟一人
0747b02: 別更有在仰云有只是年代深遠不欲舉
0747b03: 似和尚溈山云雖然如是吾也要知但舉
0747b04: 看仰云一人指南吳越令行遇大風即止。
0747b05: 溈山云臨濟與麼大似平地喫交雖然
0747b06: 如是臨危不變方稱丈夫黃檗云吾宗到
0747b07: 汝大興於世也是憐兒不覺醜。
0747b08: 續天童華云黃檗道雖然如是子已巳喫吾
0747b09: 二十棒了也養子之緣故當如是臨濟正
0747b10: 令雖行可惜甘自向钁頭邊活埋仰山見
0748a01: 解未出常流豈止遇大風則止當時何不
0748a02: 道直待虛空界盡此話方始大行豈不頭
0748a03: 正尾正應菴今日捋下面皮要與諸人相
0748a04: 見去也驀拈拄杖卓一下云驚須是英
0748a05: 靈漢敵勝還他獅子兒。
0748a06: 師示眾云有一無位真人常向汝等諸人面
0748a07: 門出入未證據者看看時有僧出問如何是
0748a08: 無位真人師下繩扭住云道道僧無語師
0748a09: 拓開云無位真人是什麼乾屎橛。
0748a10: 雪存云臨濟大似白拈賊。雪竇顯云
0748b01: 夫善竊者鬼神莫知既被雪破臨濟
0748b02: 不是好手復召大眾雪竇今日換諸
0748b03: 人眼睛了也若不信各歸寮舍自摸索
0748b04: 看。
0748b05: 續瑯覺云臨濟可謂稜上度九
0748b06: 刃上得全身。薦福行云臨濟老人一條
0748b07: 春梁硬似鐵拗不折可憐末後不奈何
0748b08: 打破戽斗。
0748b09: 師問寺主什麼處去來主云州中糶黃米來
0748b10: 師以拄杖劃一劃云還糶得這箇麼主便喝
0749a01: 師便打次典座至師乃舉似典座座云寺主
0749a02: 不會和尚意師云又作麼生座禮拜師亦
0749a03: 打。
0749a04: 黃龍南云寺主下喝不可放過典座禮拜
0749a05: 放過不可臨濟令行歸宗放過三十年後
0749a06: 有人說破。溈山云寺主下喝典座禮
0749a07: 拜臨濟令行古今獨邁。
0749a08: 續黃龍新云典座禮拜有過無功寺主一
0749a09: 喝有功無過既是有功為甚麼被打棒
0749a10: 頭有眼明如日要識真金火裏看。天童
0749b01: 華云二尊宿雖則力提綱要檢點將來未
0749b02: 免依草附木殊不知大小臨濟被這兩箇
0749b03: 漢破家散宅還會麼殺人刀活人。西
0749b04: 禪需云院主一喝電卷雷奔山摧地裂典
0749b05: 座禮拜雲雨散月白風清雖然如是因
0749b06: 甚麼喫痛棒不見道臥龍纔奮迅丹鳳
0749b07: 便翱翔。
0749b08: 師臨遷化垂示云吾去後汝等諸人不得滅
0749b09: 吾正法眼藏三聖出云誰敢滅正法眼
0749b10: 藏師云後或有人問又作麼生聖便喝師
0750a01: 云誰知吾正法眼藏向這瞎驢邊滅聖便
0750a02: 作禮。
0750a03: 溈山秀云古者忍死待來因何正法眼藏
0750a04: 向瞎驢邊滅臨濟行計速速三聖又
0750a05: 因斯父子情忘遂使後人失望若不
0750a06: 得流水多應過別山。
0750a07: 師垂問一人在孤頂上無出身之路一人
0750a08: 在十字街頭亦無背面那箇在前那箇在後。
0750a09: 師垂問有一人論劫在途中不離家舍有一
0750a10: 人離家舍不在途中阿那箇合受人天供養。
0750b01: 續徑山杲云賊身已巳露。雲巖游云識取
0750b02: 頭意莫認定盤星。
0750b03: 師會下有同學二人相問一云離中下二
0750b04: 機請兄道一句子一云擬問則失一云與麼
0750b05: 則禮拜老兄去也一云這賊師聞乃陞堂云
0750b06: 要會臨濟主句問取堂中二禪客便下座。
0750b07: 師因一僧未人事乃問禮拜即是不禮拜
0750b08: 即是師便喝僧遂拜師云這賊僧云這賊便
0750b09: 出去師云莫道無事好首座在邊侍立師回
0750b10: 問還有過也無座云有師云家有過主家
0751a01: 有過座云二俱有過師云過在什麼處座便
0751a02: 出去師云莫道無事好。
0751a03: 南泉願云官馬相踏。
0751a04: 續保寧勇云這一賊其中有正賊有草
0751a05: 賊那箇是正賊那箇是草賊還辯得麼口
0751a06: 易招贓物難認。護國元云這僧身挨
0751a07: 白刃臨濟不虛施首座不善傍觀惹得
0751a08: 一身泥水雖然如是且道前頭無事與後
0751a09: 頭無事相較幾何於此緇素分明不但穿
0751a10: 臨濟鼻孔亦許眼光爍破四天下其
0751b01: 或未然莫道無事好。
0751b02: 師一日見普化來乃云我在南方馳書到溈
0751b03: 山時知先在此住待我來及至我到得汝
0751b04: 贊佐我今欲建立黃檗宗乘汝切須為我成
0751b05: 榹普化珍重下去克符後至師亦如是道符
0751b06: 亦珍重下去三日後普化上問云和尚前
0751b07: 日道什麼師拈棒便打下又三日後克符亦
0751b08: 上問云和尚前日打普化有甚事師拈棒亦
0751b09: 打下至晚陞堂示四料揀語了普化克符二
0751b10: 人遂出眾作禮師便下座。
0752a01: 續長蘆仁云普化克符不可放過臨濟老
0752a02: 人放過不可若是且菴一生擔板無人成
0752a03: 榹然雖恁麼須知遠煙浪別有好商量。
0752a04: 師一日在僧堂前坐見黃檗來閉目檗見
0752a05: 乃作怖勢遙遙過歸方丈師隨後具威儀去
0752a06: 禮謝了退于時首座在畔立檗云這僧雖是
0752a07: 後生知有此事座云老和尚跟不點地
0752a08: 證據箇後生檗於口上自摑云是老僧罪
0752a09: 過座云知即得。
0752a10: 師到京教化至一家門云家常添婆云太
0752b01: 無猒生師云飯也未曾得何言太無猒生婆
0752b02: 便閉門。
0752b03: 師因黃檗入見飯頭乃問作什麼頭云揀
0752b04: 眾僧米檗云一日喫多少頭云二石五檗云
0752b05: 莫太多頭云猶恐少在檗便打飯頭舉似師
0752b06: 師云與汝勘過這老漢纔出侍次檗便舉前
0752b07: 話師云飯頭不會請和尚代一轉語便問莫
0752b08: 太多麼檗云何不道來日更喫一頓師云說
0752b09: 甚來日即今便喫道了便掌檗云這風顛漢
0752b10: 又來這裏捋虎鬚師便喝出去。
0753a01: 溈山祐云養子方知父慈。仰山寂云大
0753a02: 似勾賊破家。
0753a03: 師陞堂有僧出師便喝僧亦喝便拜師便打。
0753a04: 翠巖芝云臨濟也心麤好彩是這僧若
0753a05: 是今時衲僧且作麼生出得。
0753a06: 續東禪觀云臨濟除是不作作則萬竅怒
0753a07: 號這僧摶扶搖而上九萬里。
0753a08: 師或見僧來乃豎起拂子僧禮拜師便打。
0753a09: 翠巖芝云這僧有理不伸死而不弔且作
0753a10: 麼生會如今作麼生與這僧出氣。
0753b01: 師或見僧來乃豎起拂子或云謝和尚指示或時僧不顧師
0753b02: 並打。
0753b03: 雲門偃云只老漢。
0753b04: 師問僧甚處來僧云定州來師拈棒僧擬議
0753b05: 師便打僧不肯師云已巳後遇明眼人去在僧
0753b06: 後三聖纔舉前話三聖拈棒僧擬議三聖
0753b07: 便打。
0753b08: 續天童華云臨濟三聖當時若有轉身句
0753b09: 後代兒孫未至掃土驀拈拄杖更有一箇
0753b10: 甚處去卓拄杖一下。
0754a01: 師因有座主相看師乃問講何經論主云某
0754a02: 甲荒虛粗習百法論師云有一人於三乘十
0754a03: 二分教明得有一人於三乘十二分教明不
0754a04: 得是同是別主云明得即同明不得即別時
0754a05: 洛浦為侍者乃云座主這裏是甚處說同說
0754a06: 別師回首問侍者汝又作麼生者便喝師送
0754a07: 座主回遂問適來是汝喝老僧那者云是師
0754a08: 便打。
0754a09: 師因半夏上黃檗山問訊見黃檗看經乃云
0754a10: 我將謂是箇人元來是淹黑豆老和尚住數
0754b01: 日乃辭去檗云汝破夏來不終夏了去師云
0754b02: 某甲蹔來禮拜和尚檗遂打令去師行數
0754b03: 里疑此事回終夏。
0754b04: 師應機或多用喝會下僧眾亦學師喝師一
0754b05: 日問僧汝學我喝我今問汝有一人從東
0754b06: 堂出一人從西堂出兩人齊喝一聲這裏分
0754b07: 得主汝且作麼生分若分不得己後不得
0754b08: 學老僧喝。
0754b09: 師聞德山示眾云道道道得也三十棒道不
0754b10: 得也三十棒師令侍者即洛浦也去見他如是道
0755a01: 便問道得為甚也三十棒待伊打便接拄
0755a02: 杖推一推者去一如指教德山被一推倒便
0755a03: 歸方丈閉門者回舉似師師云從來疑著
0755a04: 這漢雖然如是還見德山麼者擬議師便
0755a05: 打。
0755a06: 巖頭云德山尋常只據目前一箇拄杖
0755a07: 子佛來也打祖來也打爭奈較些子。
0755a08: 續雲居齊云只如臨濟道我從來疑著這
0755a09: 漢是肯語不肯語為當別有道理試斷看。
0755a10: 師訪平田路口見一婆使牛乃問婆婆平田
0755b01: 路向什麼處去婆便將牛打一棒云這畜生
0755b02: 諸處走到這裏不知路師云我問平田路
0755b03: 什麼處去婆云這畜生五歲也尚使不得師
0755b04: 云欲觀前人先觀所使便有抽釘拔屑之意
0755b05: 師至平田田問還見我婆也未師云已巳下
0755b06: 了也田云近離甚處師云江西黃檗田云情
0755b07: 知見作家來師云特來禮拜和尚田云已巳
0755b08: 相見了也師云不然主之禮合禮三拜田
0755b09: 云既是主之禮禮拜著。
0755b10: 師會下兩堂上座一日舉頭相顧各下一喝
0756a01: 僧舉問師未審具主眼不師云雖然如此
0756a02: 主歷然。
0756a03: 承天宗云臨濟此語走殺天下衲僧我即
0756a04: 不然當時見僧舉但云一對無孔鐵鎚。
0756a05: 續昭覺勤云正既行諸侯避道。大溈
0756a06: 智云作麼生是主歷然底道理若也會
0756a07: 得一雙孤鴈撲地高飛其或未然一對鴛
0756a08: 鴦池中獨立。
0756a09: 師到襄州華嚴嚴見來乃橫按拄杖作睡勢
0756a10: 師云莫瞌睡嚴云作家禪客宛爾不同師云
0756b01: 侍者點茶來與和尚喫嚴召維那第三位安
0756b02: 排一本曰到翠。
0756b03: 師到鳳林林云有事相借問得麼師云何得
0756b04: 剜肉作瘡林云海月澄無影游魚逐浪迷師
0756b05: 云海月既無影游魚何得迷。
0756b06: 或有云觀風波浪起翫水野僧飄師云孤
0756b07: 蟾獨耀江山靜長嘯一聲天地秋林云任
0756b08: 將三寸輝天靜一句臨機試道看師云路
0756b09: 逢客須呈不遇詩人不獻詩林便坐
0756b10: 師便出去。
0757a01: 或有云湛寂無高下隨風妄起波師云孤
0757a02: 月照臨山嶽靜幾多人向此中休林云老
0757a03: 僧與闍黎又作麼生師云高高直透千
0757a04: 外莫將螢火照山川道了拂袖便出復有
0757a05: 一頌云大道絕同各自西東石火莫及電
0757a06: 光罔通。
0757a07: 溈山祐問仰山臨濟道石火莫及電光罔
0757a08: 通從上諸聖以何為人仰云和尚作麼生
0757a09: 溈云但有言說都無實義仰云不然溈云
0757a10: 子又作麼生仰云官不容針私通車馬溈
0757b01: 云如是如是。
0757b02: 師因徑山有五百眾少人請每日乃遶佛
0757b03: 殿前大樹行道念觀音接人與黃檗是同
0757b04: 寄書與黃檗具言是事檗令師去云到彼
0757b05: 作麼生師云某甲自有方便師到徑山裝腰
0757b06: 直上法堂徑山纔舉頭師便喝山擬開口師
0757b07: 拂袖便行尋有僧問徑山適來這僧有甚言
0757b08: 句便喝和尚山云這僧從黃檗來要知自
0757b09: 去問取是時徑山五百眾太半分散。
0757b10: 師因僧乃展兩手僧無語師云會麼僧云
0758a01: 不會師云擘不破與兩文錢。
0758a02: 師因麻谷第二世者敷坐具問十二面觀音阿
0758a03: 那面正師下繩一手坐具一手扭麻谷
0758a04: 云十二面觀音向甚麼處去也谷轉身擬坐
0758a05: 繩師拈拄杖打谷接相捉歸方丈。
0758a06: 師到杏山問如何是露地白牛杏云吽師云
0758a07: 啞杏云長老又作麼生師云這畜生。
0758a08: 師到龍光問不展機鋒如何得勝光據坐師
0758a09: 云大善知識豈無方便光瞪目云嗄師拍手
0758a10: 云大眾看這老漢今日敗闕便行。
0758b01: 師往鳳林路逢一婆子問甚麼處去師云鳳
0758b02: 林去婆云鳳林不在師云甚麼處去婆便行
0758b03: 師召婆婆回首師云誰道不在。
0758b04: 師一日拈胡餅示洛浦云萬種千般不離這
0758b05: 箇其理不二浦云如何是不二之理師再拈
0758b06: 起餅示之浦云恁麼則萬種千般也師云屙
0758b07: 屎見解浦云羅公照鏡或依和尚問端長老小異大同。
0758b08: 溈山云臨濟便風帆掛洛浦鼓棹波
0758b09: 然雖如是臨濟門下則得溈山門下不得。
0758b10: 師辭黃檗檗問什麼處去師云不是河南便
0759a01: 是河北檗便打師約住棒遂與一掌檗呵呵
0759a02: 大笑喚侍者將先師禪板拂子來師召侍者
0759a03: 將火來檗云汝但將去已巳後坐天下人舌
0759a04: 頭去在。
0759a05: 溈山祐舉問仰山臨濟莫孤負他黃檗也
0759a06: 無仰云不然溈云子作麼生仰云知恩方
0759a07: 解報恩溈云從上莫有報恩事不仰云有
0759a08: 只是年代深遠不欲舉似溈云吾且不知
0759a09: 子但舉看仰云如楞嚴會上阿難讚佛云
0759a10: 將此深心奉塵剎是則名為報佛恩豈不
0759b01: 是報恩之事溈云如是如是見與師齊減
0759b02: 師半德見過於師方堪傳受。
0759b03: 續焦山體云主歷然師資道合輕來重
0759b04: 答不墮常情分付先師禪板拂子貴圖坐
0759b05: 天下人舌頭正是憐兒不覺醜假饒索
0759b06: 火燒終不向別處托生會麼老婆心切
0759b07: 呵呵笑一任傍人說短長。
0759b08: 福州烏石靈觀禪師一日因新到來偶引麵
0759b09: 次遂引麵示之其僧便去師晚間問首座今
0759b10: 日新到在甚處座云當時便去師云是即是
0760a01: 只得一橛。雪竇顯云老觀大似失錢遭罪。
0760a02: 報慈遂云甚麼處是少一橛。翠巖芝云
0760a03: 老觀道他只得一橛大似壓良為賤彼此
0760a04: 出家兒。續東禪觀云總似這箇師僧靈
0760a05: 山付囑有在老觀為什麼道只得一橛要
0760a06: 會麼若不酬價爭辯真偽。
0760a07: 師因雪來敲門師云誰云鳳凰兒師云
0760a08: 作什麼云來啗老觀師便開門扭住云道
0760a09: 道擬議師便托開閉門雪住後示眾
0760a10: 云我當時若入得老觀門這一隊酒糟
0760b01: 漢向甚處摸索。老宿云雪徒有此語當
0760b02: 時入不得今也入不得。明招謙代雪
0760b03: 纔見開門便云動即喪又代老觀云俊哉
0760b04: 俊哉。雪竇顯云這孤恩負德漢有甚麼
0760b05: 交涉當時入不得豈是教入今既摸索
0760b06: 不著累他雪俱在老觀門下。
0760b07: 師常閉門獨坐一日雪敲門師便開扭
0760b08: 住云是凡是聖師乃唾云野狐精拓開便閉
0760b09: 門雪云也只要識老兄。
0760b10: 師因曹山行時問如何是毘盧師法身主
0761a01: 師云不道曹舉似洞山洞云好箇話頭只欠
0761a02: 進語何不更去問為甚不道曹乃去進語師
0761a03: 云若言我不道即啞我口若言我道即禿
0761a04: 我舌曹歸舉似洞山山深肯之。
0761a05: 宗門統要續集卷第八
