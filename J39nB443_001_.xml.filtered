0333a01: 玉眉亮禪師語錄序
0333a02: 予昔奉
0333a03: 命宰蜀新寧公事之暇謁曇華三山老
0333a04: 人深蒙扣擊發明箇事迎老人於署
0333a05: 中諮決宗旨門人中相與唱酬者有
0333a06: 天湖定公雲林現公大笑崇公冷眼
0333a07: 證公若玉眉禪師所稱機鋒峻捷識
0333a08: 量超群者予敬服之老人嘗指目之
0333a09: 曰此耳菴兄獅子兒也方是時甚幸
0333a10: 良師益友晤對一堂將以永朝而永
0333a11: 夕無何以併邑歸里旋任欒城牧商
0333a12: 州瞬息夢遊廿年於茲適冰絃大師
0333a13: 自蜀來持玉師語錄問序於予予受
0333a14: 而閱之見其言言見諦句句超宗縱
0333a15: 奪所施不啻身受鉗錘覺廿年前面
0333a16: 目儼然在睹況冰公克承先志武林
0333a17: 永壽笑公丕振家聲法化今且南行
0333a18: 夫耳菴嵩和尚紹三巴掌祖之傳今
0333a19: 師繼之能裕其後只令寶峰巴掌打
0333a20: 盡天下無疑矣述而序之奚辭。
0333a21: 時
0333b01: 康熙庚午秋九月上浣
0333b02: 　嘉禾法弟沈廷勱頓首撰
0333b03: 
0333b04: 
0333b05: 
0333b06: 
0333b07: 
0333b08: 
0333b09: 
0333b10: 
0333b11: 
0333b12: 
0333b13: 
0333b14: 
0333b15: 
0333b16: 
0333b17: 
0333b18: 
0333b19: 
0333b20: 
0333b21: 
0333c01: 玉眉亮禪師語錄
0333c02: 書記空謐編
0333c03: 康熙八年九月十八日師受請住忠州五峰山天寧
0333c04: 禪寺入院。
0333c05: 三門　無量法門百千妙義新長老到此不消舉足
0333c06: 踏過了也以拄杖畫一畫遂進。
0333c07: 伽藍　空盃一舉便入山門好不唧溜新長老法令
0333c08: 森嚴不作者般去就拈拄杖畫一畫云放君出入一
0333c09: 毫也不能勾天寧院裏破沙盤大家出隻手。
0333c10: 佛殿　佛是自家屋裏底顧視左右云直下薦取遂
0333c11: 展身作禮。
0333c12: 方丈　從上古錐據此室中說道說理談妙談玄直
0333c13: 饒簇錦攢花尖新巧妙總無一字道著天寧今日斬
0333c14: 新一句合作麼生喝一喝云符到奉行。
0333c15: 祗圍檀越請陞座山僧自到天寧钁頭斧子日未釋
0333c16: 手運水搬柴是吾日用到者裏胸中佛法一點無存
0333c17: 更要抑逼山僧向曲彔床頭好肉剜瘡作麼但舉則
0333c18: 古人公案以表檀信布髮之誠昔帝釋隨世尊山行
0333c19: 次世尊以手指地云此處宜建一梵剎帝釋拈一莖
0333c20: 草插于地云建梵剎竟世尊微笑昔年張會極率姪
0333c21: 瑞奇男思勝舍宅為寺復同本境眾檀信捐資重建
0333c22: 以比一莖功增萬倍若論舉手未動分毫雖然如是
0333c23: 畢竟如何舉唱來年更有新條在無限風光向後看
0333c24: 陞座上大人丘乙己佳隹作人可知禮唵蘇嚧唎
0333c25: 哩。
0333c26: 示眾出家參禪更無別法直須向自己腳跟下薦取
0333c27: 若向外馳求則無禪也何故一切眾生有生以來於
0333c28: 一切塵勞境界中縱六根貪六塵根塵無染無明雜
0333c29: 毒妄想紛飛隨起隨逐毫不知返把本來清淨性體
0333c30: 攪得渾擾擾地未免六道輪迴好醜受報如此是皆
0334a01: 塵合覺之眾生也如修行人於二六時中妄想起時
0334a02: 便自覺照攝六根離六塵破無明絕紛飛久之塵淨
0334a03: 光生方能證得清淨本體圓明無礙如此即是背塵
0334a04: 合覺之諸佛也故曰迷時諸佛即眾生悟時眾生即
0334a05: 諸佛須是恁麼人始解恁麼事恁麼事且置如何是
0334a06: 恁麼人師召大眾云汝須會得好。
0334a07: 佛事
0334a08: 安本師和尚真
0334a09: 是真非真是相非相良久云天寧老和尚來也見麼
0334a10: 拈香入爐遂禮拜。
0334a11: 為本師和尚掃塔
0334a12: 南山南北山北東西何處堪摸索指塔云吾師面目
0334a13: 在此中覿體親承瞞我不得還知瞞不得底事麼不
0334a14: 腆供養伏惟尚饗。
0334a15: 禮本師和尚真
0334a16: 債有主冤有頭檢點將來事不自由某甲昔在熊耳
0334a17: 菴中咬著一粒鼠子糞翻腸攪胃歷有多年而今毒
0334a18: 害惡發直得償債酬冤去也喝一喝作禮三拜。
0334a19: 聞返素師伯訃音設供
0334a20: 春雨淋淋沒箇事六門閒曠坐泉林倏報南濱音信
0334a21: 至愁天點點淚痕新顧視左右云大眾還知返師伯
0334a22: 去處麼無端向沒底船中掉轉面目黃河九曲蜀水
0334a23: 三巴雲生古洞月照長沙舉缽云今朝瞻禮處請喫
0334a24: 趙州茶。
0334a25: 為鶴林大德起龕
0334a26: 小盡二十九日到來有甚巴鼻忽遇暴雨卒風折卻
0334a27: 鶴林廊壁咄咄咄不不不到者裏那容闍黎久住急
0334a28: 急回頭照腳跟又看面皮歸何處。
0334a29: 舉火
0334a30: 春山青秋水綠埜鶴棲巢尋歸路攛下火炬云烈火
0334b01: 燄中解抽身一腳蹈翻孃生褲咄。
0334b02: 為圓初碩德起龕
0334b03: 現成公案不用躊躇欲得大用現前須是別行一路
0334b04: 會麼乃以手引龕。
0334b05: 舉火
0334b06: 汝雖出塵不明大事汝雖年耄未達性空而今四大
0334b07: 巴離作麼是轉身底一句良久云涅槃臺上不用遲
0334b08: 留急急回頭更須進步遂舉火。
0334b09: 為長安湛休耆宿舉火
0334b10: 以火炬畫一畫云識得一萬事畢無去無來只者便
0334b11: 是老湛休知不知今朝拋御者臭皮長安雖樂不是
0334b12: 久居復畫十字云一任南北東西。
0334b13: 為見玄碩頭舉火
0334b14: 以火炬點龕云會麼者箇是汝效六祖處的公案今
0334b15: 日盡情放下了也且道抽身一句合作麼生湘之南
0334b16: 潭之北綠水悠悠青山疊疊。
0334b17: 偈讚
0334b18: 囑冰絃首座
0334b19: 天寧兀坐已巳多年為法煩心自有傳獅子窟中無異
0334b20: 獸他時吼出遍人間
0334b21: 讚達磨
0334b22: 到梁不契摘蘆渡江努睛拗杖為誰著忙正眼看來
0334b23: 手腳欠當若非莫後行履大似遊花浪蕩還知末後
0334b24: 事麼九年少室分皮髓萬古流傳作話揚
0334b25: 頌古著拈
0334b26: 舉僧問趙州柏樹子還有佛性也無說甚有無州云有諾
0334b27: 僧云柏樹子幾時成佛即今州云待虛空落地時柏樹
0334b28: 子成佛諾僧云虛空幾時落地即今州云待柏樹子成
0334b29: 佛虛空落地諾。
0334b30: 拈云顛拈倒弄本無他覆去翻來只者是。
0334c01: 頌柏子何知虛空何物畢竟如何落地成佛咄呵
0334c02: 呵大笑一場哭。
0334c03: 舉南院問僧老不歇心名甚麼李四張三僧云普參親言出親口院
0334c04: 云忽遇屎橛時如何普參僧云不審恁麼那院便打賞伊
0334c05: 罰伊。
0334c06: 頌名甚麼云普參忽遇屎橛參耶不參纔言不審
0334c07: 便遭打一棒湊成一二三。
0334c08: 舉僧問趙州便好劈口如何是祖師西來意此話問者甚多州
0334c09: 云庭前柏樹子拈出了也僧云和尚莫將境示人喚作境得麼
0334c10: 州云我不將境示人剜心刳腹僧云如何是祖師西來意
0334c11: 這邊向汝道底州云庭前柏樹子喏喏。
0334c12: 頌西來何意柏子何物重重拈來更無不足咄。
0334c13: 舉雙嶺真和尚問道吾是非只為多開口無神通菩薩為甚
0334c14: 麼足跡難尋不從人大來吾曰同道者方知將謂目前無云和
0334c15: 尚還知否瞞得過阿誰云不知和尚真同道者云何故不知不從雲水
0334c16: 來曰去恭敬不如從命不識我語山河大地如草如木。
0334c17: 頌菩薩沒神通處處足跡難尋入化工莫道不知
0334c18: 無伎倆兩岸楊花帶曉風。
0334c19: 舉興化在三聖處做首座賢者多勞聖云我聞你在南方
0334c20: 行腳一遭拄杖頭邊不曾撥著一箇半箇你具甚麼
0334c21: 眼便恁麼道問過始得化便喝太相生聖云須是你始得口胡
0334c22: 心反興化又在大覺處做監院禮下于人必有所求覺云我聞你
0334c23: 在南方行腳一遭拄杖頭邊不曾撥著一箇半箇你
0334c24: 具甚麼眼便恁麼道放過只不可化便喝莫犯當頭覺便打真門
0334c25: 一釘化又喝元向你道覺又打苦哉苦哉次日在廊下相逢冤家路窄
0334c26: 覺云我直下疑你昨日那兩喝莫針錐好化便喝築著磕著覺
0334c27: 又打蒼天蒼天化又喝猛虎口裏失身覺又打蒼天中更加冤苦興化云
0334c28: 某甲在三聖師兄處學得箇賓主句總被師兄折倒
0334c29: 了也者裏恰好會取願與某甲一箇安樂法門蹉過了也覺云者
0334c30: 瞎漢來者裏納敗闕為要徹脫下衲衣痛與一頓還會
0335a01: 疼麼化當下悟得臨濟先師在黃蘗處喫痛棒底道理。
0335a02: 頌一打二打三四打彌天風雨一齊下賓主句折
0335a03: 了也莫道相逢不下馬。
0335a04: 舉臨濟示眾云作麼作麼有一無位真人夜叉頭菩薩面常向汝
0335a05: 等面門出入有多少奇特未證據者看看祗恐入眼成翳有僧出
0335a06: 云如何是無位真人十萬八千程濟以手托開云無位
0335a07: 真人是甚麼乾屎橛喏喏喏。
0335a08: 頌無位真人乾屎橛堂堂大露漫徘徊看看著莫
0335a09: 疑猜一任面門去復來。
0335a10: 舉萬象之中獨露身。
0335a11: 頌綠樹成陰在上林草花木葉景鮮新春色滿園
0335a12: 關不住香風習習樹頭生。
0335a13: 舉黃龍和尚因化主歸陞座云大似開眼說夢有五種不易
0335a14: 且聽分解一施者不易也不得拖敬二化者不易無一不辨三變生
0335a15: 為熟者不易油鹽費多少四端坐食者不易祗管下口且道第
0335a16: 五不易者是甚麼人闡提漢良久云舉出了也便下座一場
0335a17: 。
0335a18: 拈黃龍老漢恁麼道若無末後一語管教失利不
0335a19: 少雖然也要識得此人。
0335a20: 頌獨坐高堂口易開隨君舉步任徘徊箇中說破
0335a21: 無餘事一句明明盡道來。
0335a22: 舉雲門示眾云便好劈口聞聲悟道耳根有事見色明心眼裏
0335a23: 有作麼生是聞聲悟道鳴啼詩夢醒見色明心茶熟敬人來觀
0335a24: 世音將錢買糊餅水向石邊流出冷放下手來風從花裏過來香元
0335a25: 來是饅頭瞞和尚不得。
0335a26: 頌桃花灼灼傍銀墻曉逐遊蜂偏韻長自從得啖
0335a27: 波羅味直至而今齒頰香。
0335a28: 舉曹山問僧甚處來老老大大來處也不識僧云掃地來實實答
0335a29: 山云佛前掃佛後拂一塵俱無何佛之有僧云佛前佛後一時
0335a30: 掃太潔白生山云與我過袈裟來只者箇更別有。
0335b01: 拈者僧直解掃除不解動用曹山道個與我過袈
0335b02: 裟來可謂別有方便。
0335b03: 頌甚處來云掃地佛前佛後一時畢但云教過袈
0335b04: 裟來大用明明不可棄。
0335b05: 舉僧問馬祖討甚碗離四句東水流西澗水絕百非南山風送北山
0335b06: 雲請師直指西來意直至而今笑殺人祖云我今日勞倦儘力
0335b07: 道不道不能為汝說問取智藏去賺過了也僧問藏錯會不少
0335b08: 藏云何不問和尚謝師答話僧云和尚教來問真實不虛藏云
0335b09: 我今日頭痛也須問過不能為汝說海兄去賺過了也
0335b10: 僧問海諸會不少海云者裏卻不會賺過了也僧回舉似
0335b11: 祖會不少祖云藏頭白唯唯海頭黑唯唯唯。
0335b12: 拈馬師父子不約而同把者阿僧三回賺過且道
0335b13: 過在甚麼處。
0335b14: 頌西來大意直者便是三問三答不解其意馬大
0335b15: 師太饒舌頭白頭黑誰人瞞得。
0335b16: 舉龐居士問馬祖作麼作麼不與萬法為侶者太尊生是甚
0335b17: 麼人本來無面祖云待汝一口吸盡西江水作吐勢云不中飽人
0335b18: 即向汝道善哉善哉。
0335b19: 頌胡焉萬法不為侶赤條條地盡無倚大洋海裏
0335b20: 轉身來煦日映川紅似脂。
0335b21: 舉保寧和尚云切忌說道理一是一○二是二○三是三
0335b22: ○四是四○數目甚分明喏喏上下依資次一二三四依資
0335b23: 次再道即不堪有何事良人自斷以拄杖畫一畫云不勞拈出大眾
0335b24: 一時亂卻六十甲子了也拍掌云一場笑其。
0335b25: 拈者老漢恁麼說話且道有過無過。
0335b26: 頌沒絃琴上韻幽然數目分明不用凡從今畫破
0335b27: 娘生面六十甲子顛倒顛。
0335b28: 詩
0335b29: 上恩師有序
0335b30: 亮自嬰孩沾師最後參叩五雲失依左右不勝答。
0335c01: 幽蘭產大壑朝露亦何濃芬芳無時惜移傍出頭峰
0335c02: 峰頭更值寒三友獨羨冰魂臨九九九九嚴寒不墮
0335c03: 顏清香蔭得一枝剖一枝得繼臘梅香不讓群英赴
0335c04: 燄陽群英鬥麗當和煦幽蘭一萼占春王為惜當年
0335c05: 善財子南詢五十經煙水煙水茫茫何所求不登樓
0335c06: 閣終無已巳忍聽啼鵑帶血呼玄猿月夜嘯聲孤鵑啼
0335c07: 猿嘯驚殘夢帶血和腸可憶無堪嗟久歷長城下幾
0335c08: 度披星跨鐵馬懸知令教夜寂寥戊兒何戀征途也
0335c09: 隆冬冽冽放江梅秋季風寒晚菊開空林落盡人蹤
0335c10: 滅魚舟獨載一輪回未羨羡春淋滋眾甫可憐黃口經
0335c11: 慈母驀念鴉雛為哺翎倏覺潸潸淚如雨清宵良夜
0335c12: 動深思襁褓曾沾隻手攜總有伯牙難瀉曲幽衷布
0335c13: 作扇頭詩
0335c14: 贈無言法兄口占
0335c15: 曹溪相悟是何年喜遘五雲共一天場頭社火重烹
0335c16: 煉煆出精金色燦然君在爐頭稱社長鉗鎚敲處弄
0335c17: 聲響吾曹也自列其班不覺銷忘閒伎倆剛纔別去
0335c18: 不雙秋及第心空三兩儔楖栗橫擔誰是者無端冤
0335c19: 債上君頭我君此衷恨未了歸來仍舊依山島五雲
0335c20: 及到不逢君卜日叩關絕懊惱西龍山真奇特賴是
0335c21: 君家新搆結落落疏疏獨掩關頓使虛空咸結舌無
0335c22: 言此際作何言不動唇皮道亦得歇歇長三短五無
0335c23: 平仄
0335c24: 祝慶雲衡老和尚壽
0335c25: 丹桂競開擁綠雲新香遙透氣芬芬嘗味遊人意若
0335c26: 醺尋芳陟徑幾回聞更有萬竹常圍遶微風呼嶺鳴
0335c27: 同鳥如箏彈徹河天皎聲傳到處咸縹緲曾看帶水
0335c28: 演溪潮急揣拖練帶山腰堪乘一葉任飄飄好向輪
0335c29: 橈泛小舠般般色色信舒陳舒陳今際慶誰人想是
0335c30: 人天知此日頻將眾髏已巳先屯獨餘弱姪傍幽谷斗
0336a01: 室空空無可掬為揉掬水攜滿壺三盞兩盞歌一曲
0336a02: 何方適我師歡留得儀型長相慕
0336a03: 答應真和尚見寄
0336a04: 本來非合亦非離覿面從教東復西麈尾清風揚少
0336a05: 室杖頭明月映曹溪煙霞有興隨君賞泉石無心怏
0336a06: 我棲此日相將同社火殷勤莫負一聯詩
0336a07: 答玉峰法兄見寄
0336a08: 幾度春來幾度秋梅花鬥雪綻枝頭常驚異質疇堪
0336a09: 比每竊餘芬莫與酬愧我樗才甘獨豎期君上苑前
0336a10: 同遊今朝且話無生句不羨王家利建侯
0336a11: 斗室夜坐
0336a12: 選勝幽棲夏日長箭深雲鼎暗生香危樓布塌堪容
0336a13: 膝斗室撐窗可納涼漫豎唇鎗誅地蕪橫拖舌劍破
0336a14: 天荒偶來話到成功處罷卻干戈憶子房
0336a15: 上元後二日祝無言法兄
0336a16: 庚星掩映色光鋩火樹餘輝慶未央照徹柳堤金染
0336a17: 翠耀開梅甲玉含香有生處處標宗趣常住時時建
0336a18: 法幢喜是君家無量壽聯枝永祝樂榆桑
0336a19: 雨後看山
0336a20: 長空初霽耀金蟆照徹嶒崚草徑斜落落光浮水上
0336a21: 石青青色映樹頭花狂猿嘯日曾聞否俊鷂乘風可
0336a22: 見耶一片白雲飛盡處數間茅屋埜人家
0336a23: 山居
0336a24: 閒僧問我西來意我話山居不記年汲水但將兩隻
0336a25: 手擔柴唯用一頭肩更無瓢衲穿城市那有弓雄
0336a26: 石泉落落蓬門空自啟當機古柏豎庭前
0336a27: 耕事二首
0336a28: 衲僧且自作農僧解卻腰絛繫短繩試把钁耡開半
0336a29: 畝莫教空缽叩頻仍
0336a30: 插禾一自樹枝分直至山鴉趁暮雲懈倦不須生
0336b01: 怯田間應有鵠超群
0336b02: 春望
0336b03: 散步踏林煙松風代素筵落花堆上苑流水過前川
0336b04: 有樹皆鳴鳥無雲不繫天凝眸看未盡又是一芳年
0336b05: 書問
0336b06: 候應真和尚
0336b07: 拜別慈顏將近一載瞻戀之懷寤寐云切侄不肖歷
0336b08: 年以來悠悠度日今春謬受衣缽于曇花者般冤債
0336b09: 當之痛感深愧淺薄根基匪能擔荷聚雲門庭者誠
0336b10: 恐駑力不前有負先師望並負老和尚一體之愛也
0336b11: 空啟上達容面禮不宜。
0336b12: 上弘歸尊宿
0336b13: 亮托足空門三十餘載劣質鈍根一無所得春謬
0336b14: 受曇花方丈之囑以豖未了公案于先師深愧薄德
0336b15: 匪躬無能擔荷不知何日得報師恩并答先德矚望
0336b16: 之恩也敬啟上達瞻禮有期。
0336b17: 候大笑法兄
0336b18: 悠悠歲月又別多時手足之思日夕切切弟不肖
0336b19: 春謬受函丈之累誠如螳臂當車烏能勝任其如先
0336b20: 債未償不能推脫何哉吾兄聞之當亦為之誚我致
0336b21: 意翠影師徒以酬關切并高峰諸德統此未另。
0336b22: 候離幻禪兄
0336b23: 話別歸來甚多離合之感　則如斯禪兄又何如耶
0336b24: 今大笑兄出江特具草楮奉候禪兄心腹之語不識
0336b25: 肯真心相許否直饒心不肯許叵耐五雲和尚數番
0336b26: 留念寶聖制解不妨緊鞘芒鞋踏過五雲一晤再此
0336b27: 代面餘不贅。
0336b28: 復應真和尚
0336b29: 接老和尚法教始知錫轉天寧侄以期制執事羈身
0336b30: 未能躬禮至于觸忤先師無端囈語俟叩覲時方
0336c01: 請正權此上復不宣。
0336c02: 復無言法兄
0336c03: 數載睽違中心怏怏忽接飛輪滿面春風弟庸才弱
0336c04: 質何能誘進後昆祖道重光惟吾兄是望倘出關後
0336c05: 不吝移玉談心話會庶不令山林寂寞耳鬱鬱離腸
0336c06: 難將筆罄臨池權復不宣。
0336c07: 復大衍法兄
0336c08: 前承移玉天寧慚多褻慢奈終朝碌碌未高
0336c09: 梁罪歉弟偷處林邊不過消磨歲月又何足煩言
0336c10: 煩若論聚雲後望唯吾兄衣能之至于家歸後裔
0336c11: 在頭上公如何安頓豈心力之所能辦歟然終成其
0336c12: 事效法叔三老和尚之所為弟其有望于吾兄者矣
0336c13: 忙中上復修候不悉。
0336c14: 候郎于碉老先生
0336c15: 二十餘年鄉關如夢其不與世局遞遷居諸迭更者
0336c16: 此舊識之老悉檀時時胸臆久思歸里得覲龍光奈
0336c17: 先師塔住天寧廬守難去法門分誼忍不能家師
0336c18: 叔幸旋祖院明仗護持斗山在望茲有懇者先師心
0336c19: 苦平生所遺法錄未經刊刻且缺隻字題于簡端揣
0336c20: 非大方無由借重仰希大檀越垂念梓桑不吝金玉
0336c21: 弁以數言俾知我酆陵慈棹尚蕩漾于洪波浩渺間
0336c22: 也亮以後生忝承衣缽擅敢唐突恐屬昧狂惟冀
0336c23: 原蚤賜肯諾功德應無量矣臨啟可勝瞻依。
0336c24: 達陳恒初
0336c25: 吾鄉之三姓梵剎由來舊矣雖經兵燹之後爾之尚
0336c26: 有餘芬況得護法重興如諸大檀者乎亮離鄉之一
0336c27: 四年故知舊識遼在天末每一念言臆腕憧憧追
0336c28: 古柏蒼巖奇蘿怪石祖院風景心目宛然首丘之
0336c29: 未敢忘也奈因先師塔墓
0336c30: 家師叔杖履之末共關荊大不
0337a01: 手雄支俾二諦交功鼎新建立亮異日亦將溯水
0337a02: 山合掌稱善于舞偕戲砌之間也遙聞垂念莫罄遐
0337a03: 思肅啟專候凡遇諸檀統希轉拜臨穎依依。
0337a04: 募燈引
0337a05: 萬松菴一方檀信之香火也為一方之香火必有一
0337a06: 方之護法論護法則無如供養慈尊供養慈尊則無
0337a07: 如點然燈炬夫然燈供養檀度之信心也以此一段
0337a08: 信心而長明不息是則迴光返照作善植福之一端
0337a09: 也山埜居此而緣為之引供慈尊也明檀度也是亦
0337a10: 勸善修福之一助也一方諸檀其勿我誚。
0337a11: 萬松菴募塑佛引
0337a12: 佛而可以相作乎何以色見聲求者謂之行邪道耶
0337a13: 佛而不可以相作乎何以無相不皈者莫以感眾生
0337a14: 也故知佛真法身猶若虛空應物現形如水中月明
0337a15: 乎此者直以法身還之虛空而以月影照其應現應
0337a16: 現之說所以示皈依之相也皈依在相而佛又豈不
0337a17: 可以相作乎萬松有菴菴宜作佛作佛之事係伊誰
0337a18: 事亮曰吾有檀信皈依足尊者久矣皈依者在心面
0337a19: 所以致皈依者未必不在相在相而作相匪其力無
0337a20: 以竭其心也竭其心當必盡其力力盡而心以見心
0337a21: 盡而力乃隨隨其力即長短布帛可也隨其力即多
0337a22: 募朱提可也隨其力即隨募而隨施隨施而速應可
0337a23: 也亮曰如是為檀信之力即如是見檀信之心矣一
0337a24: 月千江佛其有感召也哉勿謂應現之說徒示皈依
0337a25: 之跡可也證法身於虛空亮道人人有分在。
0337a26: 
0337a27: 
0337a28: 
0337a29: 
0337a30: 玉眉亮禪師語錄終
