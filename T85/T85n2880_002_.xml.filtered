1368b20: 
1368b21: No. 2880
1368b22: 【原】大英博物館藏燉煌本, S. 2224, 首題新加究竟大悲經卷第二
1368b23: 
1368b24: 首缺其地大何以然者□□□□□□□□□□
1368b25: □□□□□是病本云何如是解脫用。
1368b26: 佛告無礙菩薩摩訶薩曰。世間大地荷負四
1368b27: 種重擔。一者諸山。二者江河。三者草木。四
1368b28: 者眾生。淨穢俱載無心簡擇。是名地之功能。
1368b29: 外地如是。內地亦然。病本者謂不銷融乖地
1368c01: 之用。用同於地。即病解脫。
1368c02: 無礙菩薩摩訶薩白佛言。世尊地大可爾。水
1368c03: 大病本亦有百一。云何如言說為解脫。
1368c04: 佛告無礙菩薩摩訶薩曰。汝言地大可爾。水
1368c05: 大病本亦有百一者。此事不然。何以故。世間
1368c06: 水者能浣能洗能潤能漬。如無簡擇。無簡擇
1368c07: 故不選是擇非。無選是擇非故垢穢同歸。同
1368c08: 歸真淨故名水用。外水如是。內水亦然。以慎
1368c09: 水故混融真淨垢淨同如。即病解脫。若不慎
1368c10: 水違水之用。內外皆違名為病本。
1368c11: 無礙菩薩摩訶薩白佛言。世尊地水可然。火
1368c12: 大病本亦有百一。云何如說為解脫用。
1368c13: 佛告無礙菩薩摩訶薩曰。世間火者香臭俱
1368c14: 燒。如無簡擇為灰。是一味無有別。外火如
1368c15: 此。內火亦然。順火銷融名解脫用。若乖如違
1368c16: 之即是病本。
1368c17: 無礙菩薩摩訶薩白佛言。世尊地水火可爾。
1368c18: 風大病本亦有百一。云何世尊說為解脫用。
1368c19: 佛告無礙菩薩摩訶薩曰。世間風者香臭二
1368c20: 氣鼓擊普收歸於空理。外風如此。內風亦然。
1368c21: 順風普收歸空理一即解脫用。違風乖用名
1368c22: 為病元。
1368c23: 無礙菩薩摩訶薩白佛言。世尊地水火風一
1368c24: 一違用乖四用名為病元者。何法為是。唯願
1368c25: 慈哀愍此會眾及未來眾生。開違順二法令
1368c26: 眾得聞案教修學。
1368c27: 佛告無礙菩薩摩訶薩曰。地水火風四大尊
1368c28: 重順是非雙融。違招禍患萬端。何以故。世間
1368c29: 地者順便增長果實。以頭觸之喪命損身受
1369a01: 苦萬端。水大亦然。順便除去垢穢隨人轉用。
1369a02: 投身於中沒溺如死。火大亦然。順便溫和得
1369a03: 中吹生作熟濟養彌寬。投身於中喪失軀命。
1369a04: 風大亦然。順則鼓擊飄動生長萬物。投身於
1369a05: 風絕氣如死。比校內外其唯不別。順名體解。
1369a06: 違名外求。
1369a07: 無礙菩薩摩訶薩白佛言。世尊雖言比校內
1369a08: 外其唯不別。不解自身違順之由。願佛慈洪
1369a09: 囑當指授。
1369a10: 佛告無礙菩薩摩訶薩曰。一切眾生形質為
1369a11: 地大。血脈為水大。溫暖為火大。出入氣為風
1369a12: 大。違於地大則無身。違於水大脈川擁塞。違
1369a13: 於火大不能銷融。違於風大絕於氣息。是故
1369a14: 順為體解。違為繼結。順為體解名解脫元。違
1369a15: 為繼結名為病本。四百四病由違如起。無量
1369a16: 解脫從順如生。
1369a17: 無礙菩薩摩訶薩白佛言。世尊四大體解名
1369a18: 為真極。色受想行識未蒙大師指授囑當。唯
1369a19: 願大師慈哀愍念指授分明解眾生縛。
1369a20: 佛告無礙菩薩摩訶薩曰。色同四大。受想行
1369a21: 識今為汝等更說。受無簡擇。無簡擇故得失
1369a22: 是非一異俱受。俱受名順。即受解脫。妄辯得
1369a23: 失是非名為繼縛。亦名病本。想者想緣諸境
1369a24: 好惡得失香臭。俱緣無所簡擇。以無簡擇故
1369a25: 如能遍緣。緣如無間故曰解脫。妄為分別名
1369a26: 為患元。行者是非二境得失俱遊不背非存。
1369a27: 是故曰解脫。違如從之名為病元。識者遍緣
1369a28: 根門不簡垢淨。垢淨不簡任根使用。名為解
1369a29: 脫。若違一根即為病元。何以故。順如無逆名
1369b01: 為體解。體解無縛隨自性流。隨自性流故一
1369b02: 切身相貪欲恚癡皆解脫用。
1369b03: 無礙菩薩摩訶薩白佛言。世尊言順者。以何
1369b04: 等順順於順。復言隨自性流。以何等隨隨自
1369b05: 性流。聖說精微不能了故。唯願指授歸伏體
1369b06: 解。
1369b07: 佛告無礙菩薩摩訶薩曰。汝所問者甚大利
1369b08: 益。吾今為汝分明敷演。汝問順者以何順順
1369b09: 於順。以自性順順於自性。故知順性為聖。違
1369b10: 性為凡。以性順順性。無順無性。據違名順。
1369b11: 違沒順亡。是即解脫。違名繼業。順名業縛。
1369b12: 繼縛既沒。解脫亦無。復言隨自性流以何等
1369b13: 隨隨自性流者。以自性隨隨自性流故。影現
1369b14: 根門普遍身內。以隨隨隨。隨無不周。無所不
1369b15: 周故性隨性流。
1369b16: 爾時世尊說是法時。上至頂天下盡六欲宮
1369b17: 殿振動。無量大眾不覺喜踊投身佛前。
1369b18: 於時眾中有一無垢大士名曰靈真。奮迅哮
1369b19: 吼猛無畏力如白佛言。如此體解之人當生
1369b20: 何處。
1369b21: 佛告靈真曰。如此體解者別教所不攝。當生
1369b22: 翅頭未城彌勒佛國化城之內。耳零嚮出
1369b23: 沒隨佛。
1369b24: 顯一切眾生身內有佛父母品第六
1369b25: 復次無礙菩薩摩訶薩白佛言。世尊如上所
1369b26: 說體解歸真。一切身相皆解脫用。一切眾生
1369b27: 分段以下依因父母如有身相。身相既顯名
1369b28: 身為解脫用。若一切眾生身相悉解脫者。此
1369b29: 解脫依因父母如便有之。故知應佛緣佛報
1369c01: 佛亦有父母。何以然者。應佛緣佛報佛有出
1369c02: 生故。以有出生畢有父母。若佛有父母者。唯
1369c03: 願說之。
1369c04: 佛告無礙菩薩摩訶薩曰。汝言問道一切眾
1369c05: 生依因父母如得增長名為解脫者。以此類
1369c06: 之比校置問。吾今為汝廣開顯示。真處雖一
1369c07: 立名無量。名雖無量皆從感基如起。今為感
1369c08: 開通名為父母。所以者何。一切眾生身內佛
1369c09: 父母者。太陽真極已為父。無礙神性已為
1369c10: 母。寂照已為父。照寂已為母。天真已為父。零
1369c11: 宅已為母。如此父母出生應佛緣佛報佛真
1369c12: 一無名。為引未悟以名名之。名起不足名滅
1369c13: 有餘。
1369c14: 無礙菩薩摩訶薩白佛言。世尊說太陽真極
1369c15: 已為父。無礙神性已為母。寂照已為父。照寂
1369c16: 已為母。天真已為父。零宅已為母。出生之由
1369c17: 未蒙指授。
1369c18: 佛告無礙菩薩摩訶薩曰。太陽真極者。眾生
1369c19: 根本善惡玄元。群識零宅法界混沌。降注歸
1369c20: 下名之為父。無遍感應由感影現。稱之為母。
1369c21: 從此父母出生應佛緣佛報佛。感受太陽真
1369c22: 極。勇現神通通根不住照用千差。千差用寂
1369c23: 即是照真。真明內朗名為真照。真照照真混
1369c24: 融大寂。寂如常覺謂之生應。即覺惔虛謂之
1369c25: 生緣。惔虛苞容謂之生報。報緣應等皆是寂
1369c26: 用。用寂歸寂即無寂無寂不寂。體銷相融一
1369c27: 異俱亡。欲言其有不見其形。欲言其無空理
1369c28: 吐經。不有不無萬相由生。
1369c29: 無礙菩薩摩訶薩聞法歡喜已偈歎曰。
1370a01: 渾渾常不濁澄澄復不清
1370a02: 清濁合不合故號生無生
1370a03: 太一真無縫濛澒混沌流
1370a04: 是非無別用一一不獨夯
1370a05: 一一一無量無量一一一
1370a06: 澪流遍法界常滿如不溢
1370a07: 一一一普容普容於一一
1370a08: 圜中歸理軼無氣無形質
1370a09: 苞羅無內外內外即苞羅
1370a10: 是非無異同信心清流河
1370a11: 佛言無礙菩薩摩訶薩曰。汝今諦聽。重說偈
1370a12: 言。
1370a13: 身相容受等虛空納受是非無他我
1370a14: 愛是背非是狂亂歷劫增長於殃禍
1370a15: 於時無礙菩薩摩訶薩聞法歡喜。願共法界
1370a16: 眾生常聞深法體解歸真。
1370a17: 對治服藥治病品第七
1370a18: 復次無礙菩薩摩訶薩白佛言。世尊一切眾
1370a19: 生保重身命起無量顛倒。雖聞深法不能究
1370a20: 竟徹解其元。譬如有人性命為本。雖有性命
1370a21: 要假飲食衣服如有存立。雖蒙世尊指授契
1370a22: 要重玄真路。身剛意慮動心浮。不能就路
1370a23: 蹬真圜中。天真妙性為法身。要契重玄以為
1370a24: 慧命。唯願世尊為說折伏剛之法以嚴法
1370a25: 身慧命。
1370a26: 佛告無礙菩薩摩訶薩曰。汝今快問是義相
1370a27: 須之法。譬如有人居貧日久無方取濟。默念
1370a28: 思惟。我今貧病自不得金無以可除。有主之
1370a29: 金取之難得。無主之金隨我取用。復聞世有
1370b01: 金山。金雖無量仍在中。其剛毳不任鎚
1370b02: 打。看其色與金無別。雖是金不任金用。
1370b03: 何以故。未折伏故。未入鑪冶故。其貧人復作
1370b04: 是念。我欲覓舍除去貧病。闕於方便眼看叵
1370b05: 得。得金之來要須取金之具。取金具者爐冶
1370b06: 蒙炭甘斷杖及人功糧食資儲。雖得是
1370b07: 具不得金師。闕於方便亦不得金。復作是念。
1370b08: 何處有好金師。我當求之。空中有聲如語之
1370b09: 曰。汝心精專求金除貪不能得師。我教汝處
1370b10: 安在太府山中紫徹宮裏。與諸仙賢同共議
1370b11: 論。我今具教汝處不知求此金法可得以不。
1370b12: 貧人聞已心大歡喜。遂便膝行前進逕由三
1370b13: 百里達至其所。兩膝穿破不覺種失膝蓋。於
1370b14: 是長跪師前如求出金之法。專精虔重不覺
1370b15: 瘡痛。金師語曰。此法甚重不得輕。然相與觀
1370b16: 如來心志在穴徹已得為限終不相違。汝自
1370b17: 摧伏我慢。結齋百日清禁自居。立盟敬重吾
1370b18: 當授與。即奉師教摧伏我慢。結齋百日清禁
1370b19: 自居。要期立盟如至師所。師知其意泣如語
1370b20: 之曰。若逢良賢途中授與。若不逢賢父子不
1370b21: 傳。觀汝精專聞畢領解。來吾授汝真金之法。
1370b22: 真金之法不過寸素。汝持將去順如用之。貧
1370b23: 人得之生大歡喜。勇武還家如法造作。遂豐
1370b24: 金用自恭除貧慧及親族。以此類之。慧命法
1370b25: 身如實真金在自恃剛毳意慮浮之中。自
1370b26: 不折伏無由可現。
1370b27: 無礙菩薩摩訶薩白佛言。世尊今大聖即
1370b28: 是出一切眾生身內慧命法身真金無上。大
1370b29: 師唯願指授出之方軌。
1370c01: 佛告無礙菩薩摩訶薩曰。成如所言快問出
1370c02: 一切眾生身內慧命法身佛性真金。吾今為
1370c03: 汝敷演出之方軌。
1370c04: 於時眾中有一菩薩摩訶薩名曰遍敬。歡喜
1370c05: 無量如白佛言。唯願世尊為說一切眾生身
1370c06: 內佛性真金去具度取之要教。
1370c07: 佛告遍敬菩薩摩訶薩曰。一切眾生我慢自
1370c08: 居。是非盈懷增減二見。貢高自恃好勝欺人。
1370c09: 陵奪所愛蔓陷師長。輕實父母打斫眾生自
1370c10: 在加害。翳障佛性真金以為用。汝今請問
1370c11: 出之方軌。吾今與汝指當要切分班事用。何
1370c12: 以故。上盡龍象下盡蟻。於中一切眾生敬
1370c13: 之如佛。所有音聲愛之如法。於善於惡不生
1370c14: 分別頂戴如僧。以為取炭。敬一切眾生如佛。
1370c15: 除其我慢貢高。敬一切音聲愛之如法。除其
1370c16: 是非增減二見。於善於惡不生分別敬之如
1370c17: 僧。除其好勝欺人陵奪所愛蔓陷師長輕突
1370c18: 父母打斫眾生自在加害。以此三藥去前三
1370c19: 毒病。名之為得炭。常居下下進他自退。念除
1370c20: 已過不說人短。以為智火。說火未盡以偈頌
1370c21: 曰。
1370c22: 高元水不停最瀅眾流歸
1370c23: 摧慢學卑下法流自然依
1370c24: 法流常熾然要先隨下去
1370c25: 信器瀅淚裏決定在中住
1370c26: 守死蕩諍訟家定泯外緣
1370c27: 怨憎同一揆圓明顯法身
1370c28: 捨身常居賤存心作奴婢
1370c29: 恭給一切眾畢竟不休止
1371a01: 遍敬菩薩摩訶薩豁然意解如白佛言。世尊
1371a02: 一切眾生感形有命。悉皆諍其上如不諍下。
1371a03: 悉諍其勝如不諍不茹。悉皆諍前如不諍後。
1371a04: 是故上盡六欲下盡識海。於中一切眾生不
1371a05: 見有諍下諍不茹諍後諍賤諍卑諍無知。是
1371a06: 故學人常處無諍之中。怨憎自滅禍無由生。
1371a07: 畢願受持如說偈言。
1371a08: 棄眾人所收收眾人所棄
1371a09: 任縱隨塵轉無求樂自至
1371a10: 眾人所棄我獨存眾人所存我便捨
1371a11: 不與一切人諍愛無諍逍遙歸法社
1371a12: 遍敬菩薩摩訶薩如白佛言。世尊炭火已彰。
1371a13: 自餘未備。願大慈怜重說圓具。
1371a14: 佛告遍敬菩薩摩訶薩曰。萬相俱融名為甘
1371a15: 堝。泯歸大寂名為爐治。真際隨感以為扇。
1371a16: 鼓擊銷融去煻金現。若人能得如法奉修。蕩
1371a17: 除堅。慧命法身光輝顯曜。虛通無礙周圓
1371a18: 自在。又復譬如蜂王將領徒眾入空樹中如
1371a19: 作居宅。蜂王語蜂子曰。要須勤力可得蜜成。
1371a20: 是諸蜂子受加功蜜乃方成。蜜既成已。有
1371a21: 人遇見即便生念。蜜者世間上味方便定取。
1371a22: 取蜜之來樹去蜂然後取蜜。既取得蜜自
1371a23: 恭已用惠及親族。是故慧命法身在我見樹
1371a24: 中。為貢高疾得失是非談自所顯已濁
1371a25: 他我慢陵欺謗毀賢良眾蜂守護。先其樹
1371a26: 然後去蜂。乃得佛性天真。慧命法身不生不
1371a27: 滅不腐不壞。真如上蜜自恭已用同塵不染
1371a28: 惠及無量教人方軌。以是因緣對治服藥。
1371a29: 遍敬菩薩摩訶薩白佛言。世尊樹由斧。去
1371b01: 蜂由人。不知用何法得我見樹。用何法得
1371b02: 降貢高疾得失是非談自所顯己已濁他我
1371b03: 慢陵欺謗毀良賢眾蜂之蟲。慈尊哀愍願畢
1371b04: 為說。
1371b05: 佛告無礙菩薩摩訶薩曰。隨塵不染同他物
1371b06: 一。故名我見樹。覺過尋改一切相泯塵勞
1371b07: 歸寂。故言除蜂。說是法時。無量大眾生大歡
1371b08: 喜頂戴奉行。
1371b09: 除一切眾生修道作佛病品第八
1371b10: 無礙菩薩摩訶薩白佛言。世尊往古來今千
1371b11: 賢萬聖。從漸至頓修道作佛。何故如來今日
1371b12: 說道亡心滅意止章斷句。凡佛兩融玄果俱
1371b13: 喪。佛無佛果凡無入聖。凡聖是一。何用如來
1371b14: 說真法乎。
1371b15: 佛告無礙菩薩摩訶薩曰。為汝未悟如有言
1371b16: 說。若其體解言說則無。故知未悟之徒尋教
1371b17: 歸真。是故心是貪根。意是瞋本。緣動分別是
1371b18: 其癡。若不除毒害無由滅。是故亡心息意緣
1371b19: 動俱寂。心滅意亡緣動俱寂。名拔毒根。若不
1371b20: 然者。從心意緣慮中修道作善行。諸忍諸度
1371b21: 諸波羅蜜八萬四千諸度法門等。皆是貪瞋
1371b22: 癡三毒中修。何以故。心意緣慮是三毒根本。
1371b23: 故知斷河斷上元。樹先根。若不亡心息
1371b24: 意即緣動寂者。皆雜毒作善。因中雜毒果亦
1371b25: 雜毒。譬如乳蜜置毒於中。若有人飲乳蜜美
1371b26: 味不變如能殺人。乳蜜雖中有害毒。但嗜
1371b27: 其如不顧毒。當時口美久後便害。然先去
1371b28: 其毒如不除乳蜜。
1371b29: 無礙菩薩摩訶薩白佛言。世尊若貪瞋癡以
1371c01: 為毒者。貪世間美色財錢寶物。剋利擁己廣
1371c02: 起諸非造作顛倒五逆不善可以為毒。貪法
1371c03: 愛道順善修行。讓利先人自居不足。何妨之
1371c04: 有如言從心意緣慮如修道者皆言雜毒。
1371c05: 佛告無礙菩薩摩訶薩曰。從心意緣慮中貪
1371c06: 法愛道順善眾行讓利先人自居不足者。是
1371c07: 名毒心中善。如似毒中乳蜜。飲如食之非不
1371c08: 得美。當時解之尋後加害。從心意緣慮中修
1371c09: 道愛善非不得樂樂中有苦。譬如從心意緣
1371c10: 慮中修治善法招天王果報。果報精微世望
1371c11: 絕伴。衣則寶飾。食則百味。宮殿佳麗。磬嚮餘
1371c12: 振。遠看似炎。近若飛來。雖受此樂。樂中有
1371c13: 苦。何以然者。其中亦有魄怖驚芒眾懷死難。
1371c14: 藉此雜毒善資收。天王果既居上位自在處
1371c15: 寬。不依理路橫加殺戮。殺戮茲多造過無量。
1371c16: 因此過起墜落三塗。苦惱備受眾苦無暫時
1371c17: 息。豈不依因心意緣慮雜毒善中如招重劇。
1371c18: 故言貪法愛道。毒乳相和非不得樂。緣樂自
1371c19: 在樂盡苦至無量苦逼。故知三毒中修善故
1371c20: 名毒。修善毒修善法還受毒善之果。因毒善
1371c21: 果中起自在業殺戮無道。縱意造作無所畏
1371c22: 彈。墜落三塗受苦萬端。故知此苦善毒中苦。
1371c23: 何以故。有貪瞋癡故。貪佛一毒。憎惡二毒。
1371c24: 不識惡與佛體一名異。名為三毒。云何名為
1371c25: 真行。故知真行無行無行無不行。以此驗知
1371c26: 修道要期斷惡從善。背三塗苦歸佛果樂。如
1371c27: 此之徒名為修道。作佛病。聲聞二乘小行菩
1371c28: 薩都不能斷。何以故。非不能斷。但以封是心
1371c29: 強偏怗著淨去惡情重歸善處甚繼結成病不
1372a01: 能得捨。是故保病為是謂以為真。無內覺力
1372a02: 故不謂病是病愛病如不捨。自有覺力識病
1372a03: 是病即病解脫。
1372a04: 無礙菩薩摩訶薩白佛言。世尊雖聞此說。大
1372a05: 眾迷悶殞絕不甦。猶如病人欲趣死門精神
1372a06: 倒錯無方取濟。唯願大聖垂慈重為分明解
1372a07: 說。令此大眾還得惺悟。
1372a08: 爾時世尊一一毛端出大音聲。皆師子吼。其
1372a09: 聲遍滿無量世界。眾王遊步。從眾生一一毛
1372a10: 孔直入佛性山中本際無生大寂道場。天真
1372a11: 聖種如如子上靉靆垂雲降注法藥。本願鼓
1372a12: 擊一時惺悟。於時眾中有一大士名曰靈真。
1372a13: 歡喜無量涌身佛前。舉目一盻四方所有丘
1372a14: 墟塚垠山陵堆埠皆作微塵。一一塵中各有
1372a15: 化佛。異口同音如說偈言。
1372a16: 同塵隨物轉事用常不惑
1372a17: 寧神泯是非現居安樂國
1372a18: 無礙菩薩摩訶薩白佛言。世尊今此大眾蒙
1372a19: 聖覺力皆得惺悟。雖得惺悟於深。法中不能
1372a20: 具解。以不解故不識乳蜜及與毒合。願大悲
1372a21: 尊重為披折。令此會眾及未來世一切諸眾
1372a22: 生具細解了。
1372a23: 佛告無礙菩薩摩訶薩曰。心存真處已為乳
1372a24: 蜜。貪佛聖果是名一毒。既貪佛果即便棄凡。
1372a25: 棄凡憎惡名為瞋毒。貪瞋交競不反本。不
1372a26: 知佛凡無殊性相通照名為癡毒。如此三毒
1372a27: 置於乳蜜之中害損無量。何以故。貪瞋癡三
1372a28: 毒不亡。比校如言是非銷融。既非銷融生滅
1372a29: 所攝。名為毒乳相和。
1372b01: 說是法時。一切大眾生希有心。願常聞如是
1372b02: 真實法音。
1372b03: 究竟大悲經卷第二
