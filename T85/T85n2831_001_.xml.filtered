1269a17: 
1269a18: 
1269a19: No. 2831
1269a20: 【原】大英博物館藏燉煌本, S. 296無心論一卷
1269a21: 
1269a22: 釋菩提達摩製
1269a23: 夫至理無言。要假言而顯理。大道無相為
1269a24: 接而見形。今且假立二人共談無心之論
1269a25: 矣　弟子問和尚曰。有心無心　答曰。無心
1269a26: 　問曰。既云無心。誰能見聞覺知。誰知無心
1269a27: 　答曰。還是無心既見聞覺知。還是無心能
1269a28: 知無心　問曰。既若無心。即合無有見聞覺
1269a29: 知。云何得有見聞覺知　答曰。我雖無心能
1269b01: 見能聞能覺能知　問曰。既能見聞覺知。即
1269b02: 是有心。那得稱無　答曰。只是見聞覺知。即
1269b03: 是無心。何處更離見聞覺知別有無心。我今
1269b04: 恐汝不解。一一為汝解說。令汝得悟真理。假
1269b05: 如見終日見由為無見。見亦無心。聞終日聞
1269b06: 由為無聞。聞亦無心。覺終日覺由為無覺。覺
1269b07: 亦無心。知終日知由為無知。知亦無心終日
1269b08: 造作。作亦無作。作亦無心。故云見聞覺知總
1269b09: 是無心　問曰。若為能得知是無心　答曰。
1269b10: 汝但子細推求看。心作何相貌。其心復可得。
1269b11: 是心不是心。為復在內為復在外為復在中
1269b12: 間。如是三處推求覓心了不可得。乃至於一
1269b13: 切處求覓亦不可得。當知即是無心　問曰。
1269b14: 和尚既云一切處總是無心。即合無有罪福。
1269b15: 何故眾生輪迴六聚生死不斷。
1269b16: 答曰。眾生迷妄。於無心中而妄生心。造種
1269b17: 種業。妄執為有。足可致使輪迴六趣生死不
1269b18: 斷。譬有人於暗中見杌為鬼見繩為蛇便生
1269b19: 恐怖。眾生妄執亦復如是。於無心中妄執有
1269b20: 心造種種業。而實無不輪迴六趣。如是眾生
1269b21: 若遇大善知識教令坐禪覺悟無心。一切業障
1269b22: 盡皆銷滅生死即斷。譬如暗中日光一照而暗
1269b23: 皆盡。若悟無心。一切罪滅亦復如是　問曰。
1269b24: 弟子愚昧心猶未了審。一切處六根所用者
1269b25: 應　答曰。語種種施為煩惱菩提生死涅槃
1269b26: 定無心否　答曰。定是無心。只為眾生妄執
1269b27: 有心即有一切煩惱生死菩提涅槃。若覺無
1269b28: 心即無一切煩惱生死涅槃。是故如來為有
1269b29: 心者說有生死。菩提對煩惱得名。涅槃者對
1269c01: 生死得名。此皆對治之法。若無心可得。即煩
1269c02: 惱菩提亦不可得。乃至生死涅槃亦不可得
1269c03: 　問曰。菩提涅槃既不可得。過去諸佛皆得菩
1269c04: 提。此謂可乎　答曰。但以世諦文字之言得。
1269c05: 於真諦實無可得。故維摩經云。菩提者不可
1269c06: 以身得不可以心得。又金剛經云。無有少法
1269c07: 可得。諸佛如來但以不可得而得。當知有心
1269c08: 即一切有無心一切無　問曰。和尚既云於
1269c09: 一切處盡皆無心。木石亦無心。豈不同於木
1269c10: 石乎　答曰。而我無心心不同木石。何以故。
1269c11: 譬如天鼓。雖復無心自然出種種妙法教化
1269c12: 眾生。又如如意珠。雖復無心自然能作種種
1269c13: 變現。而我無心亦復如是。雖復無心善能覺
1269c14: 了諸法實相具真般若三身自在應用無妨。
1269c15: 故寶積經云。以無心意而現行。豈同木石乎。
1269c16: 夫無心者即真心也。真心者即無心也　問
1269c17: 曰。今於心中作若為修行　答曰。但於一切
1269c18: 事上覺了。無心即是修行。更不別有修行。故
1269c19: 知無心即一切。寂滅即無心也　弟子於是忽
1269c20: 然大悟。始知心外無物物外無心。舉止動用
1269c21: 皆得自在。斷諸疑網更無罣礙。即起作禮。而
1269c22: 銘無心乃為頌曰。
1269c23: 心神向寂無色無形之不見
1269c24: 聽之無聲似暗非暗如明不明
1269c25: 捨之不滅取之無生
1269c26: 大即廓周法界小即毛竭不停
1269c27: 煩惱混之不濁涅槃澄之不清
1269c28: 真如本無分別能辯有情無情
1269c29: 收之一切不立散之普遍含靈
1270a01: 妙神非知所測正覓絕於修行
1270a02: 滅則不見其懷生則不見其成
1270a03: 大道寂號無相萬像窈號無名
1270a04: 如斯運用自在總是無心之精
1270a05: 和尚又告曰。諸般若中以無心般若而為最
1270a06: 上故維摩經云。以無心意無受行。而悉摧伏
1270a07: 外道。又法鼓經。若知無心可得。法即不可得。
1270a08: 罪福亦不可得。生死涅槃亦不可得。乃至一
1270a09: 切盡不可得。不可得亦不可得。乃為頌曰。
1270a10: 昔日迷時為有心爾時悟罷了無心
1270a11: 雖復無心能照用照用常寂即如如
1270a12: 重曰。
1270a13: 無心無照亦無用無照無用即無為
1270a14: 此是如來真法界不同菩薩為辟支
1270a15: 言無心者即無妄相心也。
1270a16: 又問。何名為太上　答曰。太者大也。上者高
1270a17: 也。窮高之妙理故云太上也。又太者通泰之
1270a18: 位也。三界之天雖有延康之壽福盡。是故終
1270a19: 輪迴六趣。未足為太。十住菩薩雖出離生死。
1270a20: 而妙理未極。亦未為太。十住修心妄有入無。
1270a21: 又無其無有雙遣不妄中道。亦未為太。又忘
1270a22: 中道三處都盡。位皆妙覺。菩薩雖遣三處。不
1270a23: 能無其所妙。亦未為太。又忘其妙則佛道至
1270a24: 極。則無所存。無存思則無思慮。兼妄心智永
1270a25: 息。覺照俱盡。寂然無為。此名為太也。太是理
1270a26: 極之義。上是無等色＝之義？色。故云太上。即之佛如
1270a27: 來之別名也。
1270a28: 無心論一卷
