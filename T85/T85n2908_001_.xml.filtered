1454a10: 
1454a11: 
1454a12: No. 2908
1454a13: 【原】大英博物館藏燉煌本, S. 2384大方廣佛花嚴經普賢菩薩行
1454a14: 願王品
1454a15: 
1454a16: 應在十方剎土中遊於三世人師子
1454a17: 彼等諸佛我無遺以淨身口意稽首
1454a18: 為修普賢行願力諸佛現於意想中
1454a19: 俯身量等剎土塵虔心敬禮諸最勝
1454a20: 於一塵上微塵佛居中佛子眾圍繞
1454a21: 如是法界盡無遺諸佛滿中應信解
1454a22: 彼諸德海歎無盡妙響枝海眾言音
1454a23: 諸佛功德我稱揚一切善逝我今讚
1454a24: 最上妙花及花鬘鈴鐸塗香及寶蓋
1454a25: 最上燈明及燒香供養彼等諸最勝
1454a26: 眾妙衣服及薰香最上間錯莊嚴具
1454a27: 積妙香末等須彌供養彼等諸最勝
1454a28: 供養無上廣大者以信持獻諸最勝
1454a29: 樂修普賢行者力稽首供養諸最勝
1454b01: 貪嗔癡力所持故身業口業及意業
1454b02: 我曾所有造罪者悉皆隨類別別懺
1454b03: 十方最勝及佛子緣覺聲聞學無學
1454b04: 眾生所修何福德於彼我皆盡隨喜
1454b05: 誰於十方作世燈漸得菩提證無著
1454b06: 我於彼等諸導師勸請轉於無上輪
1454b07: 或樂趣於涅槃者皆為利樂諸有情
1454b08: 或樂住世剎塵劫我當合掌應勸請
1454b09: 禮拜供養及懺悔勸請隨喜及啟發
1454b10: 我所積集少善根皆為迴向於菩提
1454b11: 過去十方一切佛誰住於世應供養
1454b12: 未來所有諸世尊願證菩提速圓滿
1454b13: 應是十方諸剎土願皆廣大成清淨
1454b14: 趣菩提樹等覺者願諸佛子皆圓滿
1454b15: 十方所有眾生類願無病苦常安樂
1454b16: 眾生所有諸法義願所希望同得成
1454b17: 菩提之行我修行願所生處知宿命
1454b18: 世世捨身受身處願常出處成具足
1454b19: 依諸最勝學修行普賢之行為圓滿
1454b20: 戒行無垢最清淨願無瑕缺常奉持
1454b21: 天龍夜叉又鳩槃荼人及非人等諸類
1454b22: 隨其所有諸言音我皆於彼為說法
1454b23: 淳善精勤修諸度願常莫忘菩提心
1454b24: 所有諸幢成罪者願皆消滅永無餘
1454b25: 於業若等諸魔道解脫逍遙行世間
1454b26: 不著於水若蓮花修行無礙如日月
1454b27: 所有剎量及方所惡趣眾苦使消除
1454b28: 置諸有情安樂中饒益諸趣群生類
1454b29: 圓滿修習菩提故隨入眾生諸行中
1454c01: 開示普賢諸行願盡未來劫為修行
1454c02: 誰有同我行此行願與彼等常相隨
1454c03: 身業口業及意業與彼所行願為一
1454c04: 誰樂利我諸善友開示普賢行願者
1454c05: 願與彼等常相逢於彼永無違背意
1454c06: 佛子所饒眾道師現前常得親瞻仰
1454c07: 於彼應行大供養盡未來劫倦無時
1454c08: 護持諸佛勝妙法普示修行菩提者
1454c09: 若淨普賢菩薩行盡未來劫應修行
1454c10: 於諸有中輪轉時福德智慧獲無盡
1454c11: 定慧方便諸解脫願成無盡諸德藏
1454c12: 於一塵上微塵剎彼剎無邊佛無量
1454c13: 居中佛子眾圍繞行菩提行應瞻仰
1454c14: 如是無盡諸方所毫端之上三世量
1454c15: 佛海及與剎土海劫海修行要應入
1454c16: 一言音枝諸語海皆是諸佛淨言枝
1454c17: 隨其諸趣所樂聲常使入於佛音響
1454c18: 遊於三世諸最勝如法轉於諸法輪
1454c19: 彼等諸佛無盡音以智慧力我應入
1454c20: 若入未來諸劫時剎那之頃我應入
1454c21: 誰於三世劫等量剎那隨分入修行
1454c22: 誰遊三世人師子彼等剎那我瞻仰
1454c23: 常於彼等所行境如幻解脫力入中
1454c24: 誰以三世莊嚴剎悉皆建立一塵上
1454c25: 如是無盡諸方所入諸佛剎莊嚴中
1454c26: 所有未來諸世燈當成種覺轉法輪
1454c27: 示現涅槃趣真際諸導師所我應往
1454c28: 普及速疾諸神力普及普門諸乘力
1454c29: 普及諸行福德力普及普遍慈等力
1455a01: 普及諸善福德力無著所成大智力
1455a02: 智慧方便定慧力真實成就菩提力
1455a03: 能最清淨諸業力破壞一切苦惱力
1455a04: 摧伏一切諸魔力圓滿普賢行行力
1455a05: 諸眾剎海令清淨諸有情海令解脫
1455a06: 諸眾法海令得見諸眾智海令得觀
1455a07: 諸眾行海令清淨諸眾願海令圓滿
1455a08: 諸佛眾海應供養劫海修行無倦時
1455a09: 誰遊三世諸最勝菩提行願眾差別
1455a10: 修普賢行等覺已彼盡無遺我圓滿
1455a11: 諸佛子中最威勢是故號之為普賢
1455a12: 智者能同修彼行是等諸善應迴向
1455a13: 身業口業意業淨諸行清淨眾剎淨
1455a14: 普賢如何盡迴向願我亦同於彼行
1455a15: 皆善普賢之行故文殊之行亦應行
1455a16: 盡未來劫倦無時彼之所作應圓滿
1455a17: 願所修行無有量願諸福德亦無邊
1455a18: 雖住無量諸勝行彼諸神變要應知
1455a19: 盡於虛空所有際眾生無量際亦然
1455a20: 所有業際煩惱際我之願際量亦爾
1455a21: 應是十方無量剎以寶莊嚴諸佛
1455a22: 人及諸賢眾妙樂經劫塵剎持布施
1455a23: 誰聞如是迴向經於勝菩提生信解
1455a24: 若能於此一生信即成最勝功德聚
1455a25: 誰發普賢此行願是即捨離諸惡趣
1455a26: 亦名遠離諸惡友是人速見阿彌陀
1455a27: 是等獲最安樂壽現世亦招如意樂
1455a28: 普賢菩薩如云何此等不久亦如是
1455a29: 誰為無明力所轉造五無間等諸罪
1455b01: 若能稱此普賢行速疾消滅永無餘
1455b02: 智慧端嚴諸相具種族毫尊悉圓滿
1455b03: 如魔外道無能如三界一切咸供養
1455b04: 速趣自在菩提樹為利有情坐於彼
1455b05: 成等正覺轉法輪降伏一切魔軍眾
1455b06: 誰於普賢此行願受持讀誦及開演
1455b07: 彼之果報唯佛知於勝菩提莫疑惑
1455b08: 文殊雄猛及所知普賢菩薩亦如是
1455b09: 我依彼範而修行此等諸善悉迴向
1455b10: 遊於三世諸最善於迴向中最上者
1455b11: 我以此等諸善根為修普賢行迴向
1455b12: 我若臨欲命終時除遣一切諸蓋障
1455b13: 現前親彌陀尊速往遊於極樂國
1455b14: 到彼此等諸行願願悉分明皆現前
1455b15: 如是無遺我圓滿盡於世界利群生
1455b16: 極樂殊麗佛道場生彼勝妙蓮華中
1455b17: 親於最善彌陀前願我於中得授記
1455b18: 我於彼所授記已獲得無量億神通
1455b19: 以智慧力遍十方於諸眾生廣饒益
1455b20: 大方廣佛花嚴經普賢菩薩行願王品
