1431c01: 
1431c02: No. 2900
1431c03: 【原】龍谷大學藏燉煌本佛說齋法清淨經
1431c04: 
1431c05: 如是我聞。一時佛在竹林精舍。與二百五十
1431c06: 比丘比丘尼優婆塞優婆夷。及諸天龍八部
1431c07: 鬼神菩薩摩訶薩。一時集會。是大目揵連從
1431c08: 坐而起。為佛作禮。而白佛言。世尊。我昔日時
1431c09: 入城乞食。道逢見有數千萬人。頭如太山。腹
1431c10: 如須彌。咽頸如針。行步之時如五百乘車聲。
1431c11: 大口然。何罪所致。唯願世尊為我演說。佛
1431c12: 言。苦哉苦哉。告目連曰。此餓鬼者。先世之
1431c13: 時為造齋食供具食訖。中後破齋便得如是
1431c14: 罪報。食他齋食不持齋者亦得是報。若作齋
1431c15: 訖。所有餘食不得輒與不齋人。食過齋訖後
1431c16: 施主啟白。眾僧請乞歡喜。所有餘食眾僧應
1431c17: 施弟子。然後歡喜隨口意用。若不諮請眾僧
1431c18: 施主二俱得罪。目連答曰。實如聖教。佛言。
1431c19: 一切檀越施設法會供齋調度。若能持齋者
1431c20: 可得與食。若不持齋者不得輒食。此飯獲罪
1431c21: 無量無邊。若能一日持齋。得六十萬世餘糧。
1431c22: 若不持齋食齋食者。六十萬世墮餓鬼中。何
1431c23: 以故。此信施重食。寧可吞熱鐵丸不食此飯。
1431c24: 吞熱鐵丸須臾間。自食他信施久受懃苦。五
1431c25: 百萬世受餓鬼苦。但有設會之處。一切如法
1431c26: 作齋。不得懷俠餘殘。歸給親友宗親。食此
1431c27: 餅飯。若懷俠餘殘。五百萬世在地獄中。有熱
1431c28: 鐵輪左右而過腋脅。燋爛受大苦惱。一切齋
1431c29: 食不可不慎。不粒米麥化作熱鐵丸。一切施
1432a01: 主欲設福會。於先此食者都是殘食。唐作
1432a02: 此會。不如不作。何以故。諸天鬼神不歡喜
1432a03: 故。此人於先者。亦五百萬世受餓鬼苦。
1432a04: 自今以後欲得福者。好當清淨如上法作淨。
1432a05: 洗身手麩糠。於先安置屏處。藏蓋實莫。
1432a06: 如法作齋可得福利。諸天歡喜。百神慶悅。善
1432a07: 神擁護。經不虛言。福報如影響。此餓鬼本從
1432a08: 人道中來。以不淨手觸眾僧衣。以不淨手
1432a09: 濁沙門淨食。以不淨手著沙門食中。以不淨
1432a10: 食將施眾僧及與父母。後五百世墮餓鬼中。
1432a11: 常食不淨。始欲上廁食噉糞屎。即彼廁神手
1432a12: 把鐵杖。逆彼餓鬼不得近廁。恒食膿血涕唾
1432a13: 及蕩除惡汁。常守穢惡女婦產生血污不淨
1432a14: 以為資糧。復逕五百萬世墮在豚蜣蜋之
1432a15: 中。常食臭穢不淨之物。受斯苦切累世懃苦。
1432a16: 數千萬劫無有出期。難得解脫。痛不可言。或
1432a17: 以手觸身體男女根等。或以此手觸沙門父
1432a18: 母淨食。以不淨食著與沙門父母。當致此殃。
1432a19: 一切肉眼不知罪福。自今已後欲得佐助。眾
1432a20: 僧作飯食者。以清淨身手捉眾僧食器。以清
1432a21: 淨手澍米把麵。及以淨水作食。得福無量。自
1432a22: 今以後廣為一切普使聞知。如說修行。目連
1432a23: 白佛。我當流布。不敢忘失。至心奉行。
1432a24: 佛說齋法清淨經
