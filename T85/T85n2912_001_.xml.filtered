1458a24: 
1458a25: 
1458a26: No. 2912
1458a27: 【原】大英博物館藏燉煌本, S. 153, 首題新加佛說無常三啟經
1458a28: 
1458a29: 首缺□□□□□□□修者咸到無為岸
1458b01: 法雲法雨潤群生能除熱惱蠲眾病
1458b02: 難化之徒使調順隨機引導非強力
1458b03: 稽首歸依真聖眾八輩上人能離染
1458b04: 金剛智杵破邪山永斷無始相纏縛
1458b05: 始從鹿苑至雙林隨佛一代弘真教
1458b06: 各稱本緣行化已灰身滅智證無生
1458b07: 稽首總敬三寶尊是謂正因能普濟
1458b08: 生死迷愚鎮沈溺咸令出離至菩提
1458b09: 生者皆歸死容顏盡變衰強力病所侵
1458b10: 無能免斯者假使妙高山劫盡皆散壞
1458b11: 大海深無□亦復皆枯竭大地及日月
1458b12: 時至皆歸盡未曾有一事不被無常吞
1458b13: 上生非相處下至轉輪王七寶鎮隨身
1458b14: 千子常圍繞如其壽命盡須臾不暫停
1458b15: 還漂死海中隨緣受眾苦循環三界內
1458b16: 猶如汲井輪亦如蠶作繭吐絲還自縛
1458b17: 無上諸世尊獨覺聲聞眾尚捨無常身
1458b18: 何況諸凡夫父母及妻子兄弟并眷屬
1458b19: 目觀生死隔云何不愁歎是故勸諸子
1458b20: 諦聽真實法共捨無常處當行不死門
1458b21: 佛教如甘露除熱得清涼一心應善聽
1458b22: 能滅諸煩惱
1458b23: 如是我聞。一時薄伽梵在室羅伐城逝多林
1458b24: 給孤獨園。爾時佛告諸苾芻。有三種法。於諸
1458b25: 世間。是不可愛。是不光澤。是不可念。是不稱
1458b26: 意。何者為三。謂老病死。汝諸苾芻。此老病
1458b27: 死。於諸世間。實不可愛。實不光澤。實不可
1458b28: 念。實不稱意。若老病死世間無者。如來應正
1458b29: 等覺不出於世為諸眾生說所證法及調伏
1458c01: 事。是故應知此老病死。於諸世間。是不可愛。
1458c02: 是不光澤。是不可念。是不稱意。由此三事。如
1458c03: 來應正等覺。出現於世為諸眾生說所證法
1458c04: 及調伏事。爾時世尊重說頌曰。
1458c05: 外事莊采咸歸壞內身衰變亦同然
1458c06: 唯有勝法不滅亡諸有智人應善察
1458c07: 此老病死皆共嫌形儀醜惡極可厭
1458c08: 少年容貌暫時停不久咸悉成枯悴
1458c09: 假使壽命滿百年終歸不免無常逼
1458c10: 老病死苦常隨逐恒與眾生作無利
1458c11: 爾時世尊說是經已。諸苾芻眾天龍藥叉乾
1458c12: 達婆阿蘇洛等。皆大歡喜信受奉行。
1458c13: 常求諸欲境不行於善事云何保形命
1458c14: 不見死來侵命根氣欲盡支節悉分離
1458c15: 眾苦與死俱此時徒歎恨兩目俱翻上
1458c16: 死刀隨業下意想並慞惶無能相救濟
1458c17: 長喘連胸急噎氣喉中乾死王催伺命
1458c18: 親屬徒相守諸識皆昏昧行入險城中
1458c19: 親知咸棄捨任黑繩牽去將至琰摩王
1458c20: 隨業而受報勝因生善道惡業墮泥犁
1458c21: 明眼無過慧黑闇不過癡病不越怨家
1458c22: 大怖無過死有生皆必死造罪苦忉身
1458c23: 當勤策三業恒修於福智眷屬皆捨去
1458c24: 財貨任他將但持自善根險道充糧食
1458c25: 譬如路傍樹暫息非久停車馬及妻兒
1458c26: 不久皆如是譬如群宿鳥夜聚旦隨飛
1458c27: 死去別親知乖離亦如是唯有佛菩提
1458c28: 是真歸依處依經我略說智者善應思
1458c29: 天阿蘇羅藥叉等來聽法者應至心
1459a01: 擁護佛法使長存各各勤行世尊教
1459a02: 諸有聽徒來至此或在地上或居空
1459a03: 常於人世起慈心日夜自身依法住
1459a04: 願諸世界常安隱無邊福智益群生
1459a05: 所有罪業並銷除遠離眾苦歸圓寂
1459a06: 恒用戒香塗瑩體常持定服以資身
1459a07: 菩提妙花遍莊嚴隨所住處常安樂
1459a08: 佛說無常三啟經一卷初後讚歎乃是尊者馬鳴取經意而集造中是正經
1459a09: 金口所說事有三開故云三啟也
