0180a01: 
0180a02: No. 2749 [cf. No. 262]
0180a03: 【原】大英博物館藏燉煌本, S. 520, 首題新加法華經疏
0180a04: 
0180a05: 首闕值遇者檦難值也。所以者何。諸薄德人。過
0180a06: 無量劫。或見不見者。釋難值也。以此事故我
0180a07: 言如來難可得見者。結難值也。
0180a08: 經曰。斯眾生等至而言滅度者。此得也。斯
0180a09: 等聞語生難遭想者。內心啟悟也。心懷戀慕
0180a10: 渴仰於佛者。外仰至真也。便種善根者。發心
0180a11: 修行也。為有此故。須不滅言滅也。
0180a12: 經曰。又善男子至皆實不虛者。此宗益也。諸
0180a13: 佛如來法皆如是者。權行同也。為度眾生皆
0180a14: 實不虛者。利物一也。若不權唱涅槃。豈能進
0180a15: 彼懈怠。彼既得進利益不虛。
0180a16: 經曰。譬如良醫至善治眾病者。第二譬說兩
0180a17: 重。一明不死作住有餘譬。二明唱死作入無
0180a18: 餘譬。不死十重。一教主譬。二根緣譬。三道隱
0180a19: 譬。四或生譬。五佛興譬。六機過譬。七說教
0180a20: 譬。八令修譬。九利解譬。十鈍迷譬。此第一教
0180a21: 主譬良善也醫意也。善解四病之原。妙通八
0180a22: 術之要。下針定差。投藥必愈故曰良醫。阿含
0180a23: 經說良醫有四德。一知病。二知病因。三知治
0180a24: 方。四知差已不生。如來亦爾。一知苦。二知
0180a25: 苦因。三知苦滅。四知苦滅道故名良醫。凡夫
0180a26: 能治二界煩惱為下醫。二乘能治三界煩惱
0180a27: 為中醫。如來能治四界煩惱為上醫。又外
0180a28: 道治病還發為下醫。二乘治病或發不發為
0180a29: 中醫。如來治病畢竟不發為上醫。故曰良醫。
0180b01: 意無不決為智。聽無不了為聰。思無不通為
0180b02: 達。智譬種智。聰譬六通。達譬三達方。以譬教
0180b03: 藥。以譬理審教知理故日明練方藥。隨授必
0180b04: 行故曰善治眾病。
0180b05: 經曰。其人多諸至乃至百數者。第二根緣譬。
0180b06: 受化為子。傳化為息。舊解上根為十。中根為
0180b07: 二十。下根為百數。勝人少劣人多故。
0180b08: 經曰。以有事緣遠至他國者。第三道隱譬。他
0180b09: 方感興為事緣。此土息化為遠至。
0180b10: 經曰。諸子於後至宛轉於地者。第四或生譬。
0180b11: 諸魔外道。為他所立邪道為藥。能害慧命為
0180b12: 毒。諸子信受為飲。藥發者見愛互興。悶絕者
0180b13: 癡纏絡無出於三界。輪迴於六道故曰宛轉
0180b14: 於地。
0180b15: 經曰。是時其父還來歸家者。第五佛興譬。緣
0180b16: 盡所以前去。感熟所以還來。來何所歸還入
0180b17: 火宅故曰歸家。
0180b18: 經曰。諸子飲毒至更賜壽命者。第六機過譬。
0180b19: 失心者行淺惑深忘於本見。不失心者行深
0180b20: 或淺。猶存舊解。位在暖前得暖則不受邪教
0180b21: 故。遙見其父者未親給侍。皆大歡喜者意已
0180b22: 歸心。禮拜者身業崇重。問訊者口言稱嘆。稱
0180b23: 嘆之辭即是善安隱歸。安隱謂涅槃即是真
0180b24: 實。善從真實善道中來故曰安隱歸。我等愚
0180b25: 癡者悔受邪教。誤服毒藥者悔行邪道。願見
0180b26: 救療者邪病須攻。更賜壽命者正道須得。
0180b27: 經曰。父見子等至與子令服者。第七說教譬。
0180b28: 見子苦惱者愍彼病機。依諸經方者導行古
0180b29: 法。求好藥草者簡偽取真色。香美味者備答
0180c01: 三學。色以譬戒。香以譬定。味以譬慧。三學圓
0180c02: 滿故言具足。擣和合者說有　時。說小為
0180c03: 擣。說大為。說一為合。又示轉為擣。勸轉
0180c04: 為證轉為合。又令下種為擣。令修行為。
0180c05: 令解脫為合。以此授機故曰與子令服。
0180c06: 經曰。而作是言至無復眾患者。第八令修譬。
0180c07: 此大良藥色香美味者稱美正教。汝等可服
0180c08: 者勸令修行。速除苦惱者必得解脫。除苦苦
0180c09: 惱即於嗔解脫。除壞苦惱即於貪解脫。除行
0180c10: 苦惱即於癡解脫。於嗔解脫是解脫欲界。於
0180c11: 貪解脫是解脫色界。於癡解脫是解脫無色
0180c12: 界故曰無復眾患。
0180c13: 經曰。其諸子中至病盡除愈者。第九利解譬。
0180c14: 不失心者條前利根。見此良藥者明受正法。
0180c15: 即便服之者如說修行。病盡得愈者漏盡解
0180c16: 脫。
0180c17: 經曰。餘失心者至而謂不美者。第十鈍迷譬。
0180c18: 餘失心者者條前鈍根。見其父來者明得值
0180c19: 佛。雖亦歡喜者明有信心。求索治病者厭苦
0180c20: 求樂與藥。不服者彰其懈怠。失本心故者見
0180c21: 深慢重。於此良藥謂為不美者不得法味。
0180c22: 經曰。父作是念至心皆顛倒者。次第二唱死
0180c23: 作入無餘譬。文亦十重。一愍病。二興嗟。三
0180c24: 變術。四告期五付囑。六敦勵。七現滅。八解
0180c25: 生。九復真。十除妄。此第一愍病也。邪教居心
0180c26: 四倒競發封常既重。怠慢更深故曰心皆顛
0180c27: 倒。
0180c28: 經曰。雖見我喜至而不肯服者。第二興嗟也。
0180c29: 雖有信法之心。而無詣理之行故曰而不肯
0181a01: 服。
0181a02: 經曰。我今當設方便令服此藥者。第三變術
0181a03: 也。更須權稱滅度令其心生渴仰故。曰令服
0181a04: 此藥。
0181a05: 經曰。即作是言至死時已至者。第四告期也。
0181a06: 如經說吾年八十形如故車。當般涅槃故曰
0181a07: 死時已至。
0181a08: 經曰。是好良藥今留在此者。第五付囑也。三
0181a09: 藏法寶尚傳不滅。汝須記憶故曰今留在此。
0181a10: 經曰。汝可取服勿憂不差者。第六敦勵也。四
0181a11: 倒雖重行之即除。故曰勿憂不差。
0181a12: 經曰。作是教已至汝父已死者。第七現滅也。
0181a13: 作是教已者。付囑已周。復至他國者。身歸寂
0181a14: 滅。遣使還告者。碎身布骨。汝父已死者。隱智
0181a15: 光。
0181a16: 經曰。是時諸子至毒病皆愈者。第八解生也。
0181a17: 聞父背喪心大憂惱者。承凶權慟父在慈愍。
0181a18: 能見救護者。追仰深恩。今者捨我遠喪他國
0181a19: 者。慈尊永住。自惟孤露無所恃怙者。飄零何
0181a20: 託。常懷悲感心遂醒悟者。憶前付囑。乃知此
0181a21: 藥色味香美者。審教中機。即取服之毒病皆
0181a22: 愈者道修病破。
0181a23: 經曰。其父聞子至咸使見之者。第九復真也。
0181a24: 權既彰。真身須現。欲救變易歸令見之。
0181a25: 經曰。諸善男子至不也世尊者。第十除妄也。
0181a26: 不滅唱滅於言似虛。無益得益於心即實故。
0181a27: 無虛妄之罪也。
0181a28: 經曰。佛言我亦至阿僧祇劫者。次第三合說
0181a29: 三重。一合不死譬。二合唱死譬。三合無妄
0181b01: 譬。此合不死也。
0181b02: 經曰。為眾生故至言當滅度者。此合唱死也。
0181b03: 經曰。亦無有能至虛妄過者。此合無妄也。次
0181b04: 偈頌二十五偈半兩重。初十九偈半頌菩提
0181b05: 無上。後六偈頌涅槃無上。菩提兩重。初十一
0181b06: 偈半頌前唱久成。後八偈頌後稱不滅。久成
0181b07: 轉勢四節。頌之初一偈標久成。次一偈頌久
0181b08: 說。次八偈半拂久疑。後一偈示久所。拂久疑
0181b09: 八偈半四重。初三偈拂自處滅。次兩偈半拂
0181b10: 自處生。次一偈半拂他處生。後一偈半拂他
0181b11: 處滅。初三偈拂自處滅。約平等意說他滅為
0181b12: 已滅。拂此滅有三意。初偈明滅非實滅破中
0181b13: 間不說疑。次偈明不滅能滅破中間不見疑。
0181b14: 後偈明不滅須滅破中間何益疑。初偈破中
0181b15: 間不說疑者。疑曰。若釋迦久成而常說者何
0181b16: 得。於其中間入於涅槃耶。偈答明涅槃者。方
0181b17: 便示之耳。上半明以權示滅。下半明以實破
0181b18: 之。既滅非實滅。我所以常說。次偈破中間
0181b19: 不見疑者。疑曰。若言常說不滅。何故中間不
0181b20: 見耶。偈答明不見者。神力隱之耳。上半明我
0181b21: 能用神。下半明彼不能見。我既能滅。彼所以
0181b22: 不見。後偈破中間何益疑者。疑曰。若能令他
0181b23: 不見中間有何利益耶。偈答明令他慕之耳。
0181b24: 上半令崇舍利。下半令慕真身。為有此益。我
0181b25: 所以須滅。次兩偈半拂自處生者。疑曰。一時
0181b26: 一處無有二佛。若釋迦久成不滅。何得中間
0181b27: 復有燃燃出世耶。今約平等意說他生為自
0181b28: 生拂。此生有四意。初一偈明有生機。次半
0181b29: 偈即呈生相。次半偈拂生非實。後半偈顯生
0181c01: 是權。生機一偈。上半明內心柔軟。下半明外
0181c02: 求見佛。生相半偈。挺出靈山令彼得見此為
0181c03: 生耳。拂生半偈。若前有滅可今有生。前既不
0181c04: 滅故今不生。顯權半偈。前現涅槃為滅。此滅
0181c05: 既為非實。今現不滅為生。此生理即是權。次
0181c06: 一偈半拂他處生。明彼處感成則彼生而此
0181c07: 滅。後一偈半拂他處滅。明此處感成則彼滅
0181c08: 而此生。次一偈第四示久所可見。次八偈頌
0181c09: 後稱不滅兩重。初五偈明土不滅。後三偈明
0181c10: 身不滅。明土四重。初一偈明土體不滅。次一
0181c11: 偈明土相不滅。次一偈明土嚴不滅。後兩偈
0181c12: 明土障不滅。土體一偈上半明眾生見滅。下
0181c13: 半明土體常存。土障兩偈。初偈明不滅見滅。
0181c14: 後偈明應聞不聞。次三偈明身不滅三重。初
0181c15: 一偈為緣現身。次一偈為緣說法。後一偈示
0181c16: 緣壽量。偈內上半示慧命無盡。下半示身命
0181c17: 無盡。次六偈頌涅槃無上明唱滅非虛三重。
0181c18: 初一偈勸信非虛。次一偈譬說非虛。後四偈
0181c19: 合說非虛。合說四意。初一偈合前唱限次一
0181c20: 偈合前指病。次一偈合前說難。後一偈合前
0181c21: 宗益。合說難云行道不行道者。即有功德人
0181c22: 無功德人。隨應所可度為說種種法者。為有
0181c23: 功德人說佛不滅。為無功德人說佛滅度。難
0181c24: 可值遇。宗益偈云。以何令眾生速成就佛法
0181c25: 者。即以不滅唱滅法令不行者得行。
0181c26: 分別功德品第十七
0181c27: 前來十四品廣顯經宗。自下四品廣明經用。
0181c28: 故論曰勝妙力無上餘殘修多羅示現。案餘
0181c29: 殘二義。一上殘如前解。二下殘即自下四品。
0182a01: 初三品明生福勝妙力。常不輕品明進道勝
0182a02: 妙力。生福即約多以顯力。進道即約速以顯
0182a03: 力。生福有五門示現故。論曰法力有五門。一
0182a04: 者證二者信三者供養四者聞五者讀誦持
0182a05: 說。四種門彌勒品示現。一法門常精進品示
0182a06: 現。案言彌勒品。即攝分別功德品及隨喜品。
0182a07: 言常精進品。即法師功德品也。初三門分別
0182a08: 功德品示現。第四門隨喜功德品示現。第五
0182a09: 門法師功德品示現。分別功德品明聞經得
0182a10: 多福。隨喜功德品明隨喜得多福。法師功德
0182a11: 品明修行得多福。聞經得多福是生解益。隨
0182a12: 喜得多福是方便益。修行得多福是起行益。
0182a13: 今隨品別即以為三。初言分別功德者。分別
0182a14: 聞經得功德故以為名。品內三序三頌即為
0182a15: 三節。第一節明親聞功德。第二節明傳聞功
0182a16: 德。第三節明修行功德。初節序說兩重。一
0182a17: 總述二別述。
0182a18: 經曰。爾時大會至得大饒益者。此總述也。壽
0182a19: 命劫數長遠者。法身之壽無始無終。即無長
0182a20: 無短。報身之壽即有始無終。有長無短。應
0182a21: 身之壽則有始有終。有長有短。今明報身之
0182a22: 壽。雖復有始而無有終故。曰劫數長遠。然當
0182a23: 受之壽巧曆所不知故言長。已受之壽心計
0182a24: 莫測故言遠。時會聞此深生信仰故得大饒
0182a25: 益。
0182a26: 經曰。於時世尊至得無生法忍者。次別述也。
0182a27: 經文有十三章。功德論主總為三門。一證二
0182a28: 信三供養。依論即為三別。初十一章明因聞
0182a29: 得證。第十二章明因聞生信。第十三章明因
0182b01: 聞供養。證是得果。信是發心。供是報德。初
0182b02: 章兩重。初六章即現聞現證。後五章即現聞
0182b03: 當證。現證即深行入法。當證即淺行受道。現
0182b04: 證從淺至深。次第六階。當證從賒至促。次第
0182b05: 五階。合十一章。初六者。一無生二聞持三樂
0182b06: 說四捉持五不退六清淨。無生入見道。聞樂
0182b07: 捉三入修道。不退清淨入無功用道。無生忍
0182b08: 者。若仁王五忍。地前為伏。初三地為信。四
0182b09: 五六為順。七八九地為無生。第十地為寂滅。
0182b10: 信者證信無生。順者隨順七地無相無生七
0182b11: 地功用無相。八地九地無功用無相。此明初
0182b12: 地始證法空無生解行終心聞說進入初地無
0182b13: 生。聞持者。攝論云。三地菩薩得不退定大法
0182b14: 光明聞持陀羅尼以為依止。案三地證見法
0182b15: 界勝流始得聞持。樂說者。若約師位在第九。
0182b16: 隨分在五六地。捉持者。七地證見法界無差
0182b17: 別功德功用心住無相無間故得義。持八地
0182b18: 證見法界不增滅無功用心恒住無相有相有
0182b19: 功用不能退轉。為他說此九地轉不退為勝。
0182b20: 從初為名清淨者。第十地因位究竟名清淨。
0182b21: 為他說此名清淨。攝論云。初地名得清淨。至
0182b22: 第十地究竟清淨。次現聞當證謂證初無生。
0182b23: 經曰。佛說是諸菩薩至供養大會者。自下第
0182b24: 三因聞供養兩重。一諸天供養。二菩薩供養。
0182b25: 諸天即祥瑞下羅。菩薩即神幡上列。諸天在
0182b26: 上故向下呈祥。菩薩地居故浮空表瑞。初章
0182b27: 天瑞有六。一雨花。二雨香。三鳴鼓四雨衣。
0182b28: 五垂瓔。六燒香。雨花香是見受用。鳴鼓是聞
0182b29: 受用。垂瓔是觸受用。
0182c01: 經曰。一一佛上至至于梵天者。次菩薩供養。
0182c02: 一財二法。此財供養。
0182c03: 經曰。是諸菩薩至讚歎諸佛者。此法供養。次
0182c04: 頌說十九偈七重。初一偈頌聞法。次一偈頌
0182c05: 總益。次七偈頌得證。次一偈頌得信。次一偈
0182c06: 頌量福。次六偈頌供養。後兩偈總結歎。七偈
0182c07: 頌得證兩重。初三偈頌現聞現證。後四偈頌
0182c08: 現聞當證。現證三重。初偈頌四證。次偈頌不
0182c09: 退。後偈頌清淨當證得信。量福並可解。六
0182c10: 偈頌供養兩重。初四偈頌諸天供養。後兩偈
0182c11: 頌菩薩供養。諸天五重。初一偈頌雨華次一
0182c12: 偈頌雨香。次半偈頌鳴鼓。次半偈頌雨衣。後
0182c13: 一頌偈燒香頌。菩薩兩重。初一偈半頌財供
0182c14: 養。後半偈頌法供養。
0182c15: 經曰。爾時佛告至無有限量者。次第二節明
0182c16: 傳聞功德。由入道之徒通依五人而受法。一
0182c17: 佛二弟子三諸天四變化五神仙。今依後四
0182c18: 人故是傳聞也。序說三重。一即信明功德。二
0182c19: 對行明功德。三望果明功德。即信五意。一
0182c20: 信人即其有眾生。二信境即聞佛壽命。三信
0182c21: 時即乃至一念。四信體即是信解。五信益即
0182c22: 所得無限。此五中三劣而二勝。人劣時劣體
0182c23: 劣。由境勝故得福多也。
0182c24: 經曰。若有善男子至所不能知者。此對行明
0182c25: 功德也。亦五意。一行人即善男善女。（二）＋行？行境
0182c26: 即阿耨菩提。三行時即那由他劫。四行體即
0182c27: 五波羅蜜。五行果即得福無邊。此五中三勝
0182c28: 而二劣。人勝時勝境勝。但由體劣故得福少
0182c29: 也。但明五度者。信解之心即般若也。次頌說
0183a01: 十九偈半四重。初十一偈舉行體。次三偈量
0183a02: 信力。次四偈發信願。後一偈半獎信人。行體
0183a03: 六重。初一偈頌慧行。次三偈頌檀行。次一
0183a04: 偈頌戒行。次兩偈頌忍行。次一偈頌進行。後
0183a05: 三偈頌定行。檀行三偈。初一偈頌檀境。次
0183a06: 一偈頌檀具。後一偈頌檀心。忍行兩偈。初一
0183a07: 偈忍重惡。後一偈忍輕惡頌。定行三偈。初一
0183a08: 偈離定障。次一偈出定體。後一偈起定願。次
0183a09: 三偈量信力三重。初一偈牒行體。次一偈量
0183a10: 信力。後一偈結信成。次四偈頌信願四重。一
0183a11: 偈歎信壽。一偈歎得壽。一偈歎比壽。一偈歎
0183a12: 說壽。
0183a13: 經曰。又阿逸多至天上之慧者。次第三明修
0183a14: 行功德。前明信而無行。今明行必有信。有信
0183a15: 無行得益則少。有信有行得益則多。從少至
0183a16: 多開化漸也。序說兩重。一分別現在修行功
0183a17: 德。二分別未來修行功德。現在三重。一行因
0183a18: 即聞信功德。二行體即弘法功德。三行果即
0183a19: 見佛功德。初即聞惠。次即思惠。後即修惠。
0183a20: 此即行因也。
0183a21: 經曰。何況廣聞至一切種智者。此明行體也。
0183a22: 經曰。阿逸多至圍繞說法者。次明行果三重。
0183a23: 一見常身。二見常土。三顯見力。此見常身也。
0183a24: 經曰。又見此娑婆至咸處其中者。此見常土
0183a25: 也。
0183a26: 經曰。若有能如是至深信解相者。此顯見力
0183a27: 也。
0183a28: 經曰。又復如來至深信解者。自下第二分別
0183a29: 未來修行功德。約三行分別。即為三重。一單
0183b01: 修弘法行。二兼修六度行。三兼修供養佛僧
0183b02: 行。修一行者得福少。修二行者得福多。修三
0183b03: 行者得福極。此即初中後次第也。弘法行中
0183b04: 八重。一本因。二出體。三顯力。四勸省。五釋
0183b05: 意。六示相。七兼成。八結定。此即本因。
0183b06: 經曰。何況讀誦受持者。此出體。
0183b07: 經曰。斯人則為頂戴如來者。此顯力。
0183b08: 經曰。阿逸多至供養眾僧者。此勸省。
0183b09: 經曰。所以者何至供養眾僧者。此釋意。
0183b10: 經曰。則為以佛至供養是已者。此示相亦已
0183b11: 供養佛。
0183b12: 經曰。阿逸多至其數無量者。此兼成亦已供
0183b13: 養僧。
0183b14: 經曰。以此現前至供養眾僧者。此結定。
0183b15: 經曰。況復有人至一心智惠者。次第二明兼
0183b16: 修六度行三重。一明行漸多。二明福漸積。三
0183b17: 明力漸速。此明行漸多也。
0183b18: 經曰。其德最勝至亦復如是無量無邊者。此
0183b19: 明福漸積。
0183b20: 經曰。疾至一切種智者。此明力漸速也。
0183b21: 經曰。若人讀誦至若教人書者。次第三兼修
0183b22: 供養行亦三重。一明行漸多。二明福漸積。三
0183b23: 明力漸速。初章復三。一修弘法行。二修供養
0183b24: 行。三修六度行。此修弘法行也。
0183b25: 經曰。復能起塔至菩薩功德者。此修供養行
0183b26: 也。
0183b27: 經曰。又為他人至善答問難者。次修六度行。
0183b28: 解說此經者是法檀行。復能清淨持戒與柔
0183b29: 和者而共止者。是持戒行。忍辱無瞋志念堅
0183c01: 固者。是忍辱行。常貴坐禪得諸深定者。是禪
0183c02: 定行。精進勇猛攝諸善法者。是精進行利根
0183c03: 智惠善答問難者。是智惠行。
0183c04: 經曰。阿逸多至諸善功德者。此明福漸積。
0183c05: 經曰。當知是人至坐道樹下者。次明力漸速
0183c06: 兩重。一令身尊。二令處貴。此令身尊由成佛
0183c07: 故。
0183c08: 經曰。阿逸多至如佛之塔者。此令處貴也。次
0183c09: 頌說十九偈半轉勢頌未來功德三重。初四
0183c10: 偈半頌兼修供養舍利行。次四偈頌兼修供
0183c11: 養眾僧行。次十一偈頌兼修六波羅蜜行。初
0183c12: 二章可解。後章三重。初三偈明修法。次三偈
0183c13: 明修度。後五偈明修力。修力三重。初一偈半
0183c14: 明得天敬。次一偈明速成道。後兩偈半令處
0183c15: 尊。
0183c16: 隨喜功德品第十八
0183c17: 此品第二明方便益。隨以順從為義。喜以慶
0183c18: 悅為名。所謂聞法順從心生慶悅故名隨喜。
0183c19: 隨喜有兩。一自聞生。二勸聞生喜。自聞生
0183c20: 喜即受他法施。勸聞生喜。即以法施他。受他
0183c21: 法施。明生自聞慧。以法施他。令他生聞慧。生
0183c22: 自聞慧。即自利行。生他聞惠。即利他行。如是
0183c23: 因聞隨喜生聞惠。因聞惠生思惠。因思慧生
0183c24: 修惠。因修惠生證智。聞即熏。思即覺。修即
0183c25: 寂。證即通。此四即以隨喜為本故。名隨喜品。
0183c26: 品內兩序兩頌即為四重。一序問。二頌問。三
0183c27: 序答。四頌答。前二可解。
0183c28: 經曰。爾時佛告至隨喜已者。次序答分別五
0183c29: 人功德即為五重。一隨喜人。二往聽人。三分
0184a01: 坐人。四勸聽人。五修行人。前後二人明因不
0184a02: 明果。中間三人明果不明因。隱顯互論耳。初
0184a03: 明隨喜有五十人。即十信十解十行十迴向
0184a04: 十地為五十。此中從勝向劣而為次第故。以
0184a05: 法雲地為最初人。信心為最後人。初隨喜為
0184a06: 最勝。後隨喜為最劣。是故數至五十不多不
0184a07: 少。文有六重。一立初二總轉三條後四對田
0184a08: 五起行六量福。立初兩重。一喜聞二喜化。此
0184a09: 明喜聞三意。一喜時即如來滅後。二喜人即
0184a10: 道俗四眾。三喜事即聞經隨喜。
0184a11: 經曰。從法會出至隨力演說者。此喜化三意。
0184a12: 一化處即僧坊等。二化境即父母等。三化事
0184a13: 即隨力演說。
0184a14: 經曰。是諸人等至第五十者。第二總轉也。
0184a15: 經曰。阿逸多至汝當善聽者。第三條後也。
0184a16: 經曰。若四百萬億至眾生數者。第四對田也
0184a17: 三意。一器多即四百萬億阿僧祇世界。二生
0184a18: 多即五類眾生。三結多即如是等在眾生數
0184a19: 也。五類者。一道類。二生類。三界類。四體類。
0184a20: 五相類。道類則六趣。如序品解。生類即四
0184a21: 生。謂卵胎濕化生者新諸根起也。依而生
0184a22: 曰卵。含藏而出曰胎。假潤而興曰濕。欻然而
0184a23: 現曰化。卵生者孔雀鸚鵡等。胎生者象馬駝
0184a24: 驢等。濕生者蚊蚋精＝蜻？精蛉等。化生者地獄諸天
0184a25: 等。於五道中人畜具四生。地獄諸天但化生。
0184a26: 鬼神二種化生胎生。人卵生者。如世羅優波
0184a27: 世羅二比丘。從鶴卵中生。鶴鳥於山中生二
0184a28: 卵卵出兩童子。人奪養之為立名字。一名大
0184a29: 山。二名小山。後出家得羅漢。世羅言山。優
0184b01: 波世羅言小山。又如彌伽羅母毘舍佉夫人。
0184b02: 一時生三十二卵。卵出三十二子。值佛出家
0184b03: 並得初果。又如般遮羅王生五百子。並是卵
0184b04: 生。王及王子。後時並悟緣覺果。人胎生者如
0184b05: 今世人也。人濕生者。如頂生王遮婁王優波
0184b06: 遮婁王。劫初時布薩王頂生一胞。胞破生頂
0184b07: 生王。頂生王膝上生一胞。胞破生遮婁王。遮
0184b08: 婁王上生一胞。胞破生優波遮婁王。此三
0184b09: 即是祖父孫並登轉輪王位。又如耆婆母。從
0184b10: 菴羅樹生。亦是濕生也。人化生者。如劫初時
0184b11: 人。一切化生。畜生四生者前三可見。唯龍
0184b12: 及金翅鳥有化生不盡皆。然地獄諸天并中
0184b13: 陰。此三處唯化生。鬼神多化生。而亦有胎生
0184b14: 者。如女餓鬼。白目連云。我夜生五子。晝時亦
0184b15: 生五。生已皆食盡。如此我無飽。問。何生最
0184b16: 勝。答。化生。問。若爾云何最後生菩薩。已得
0184b17: 生自在唯受胎生。答。見大利益故。大利益者。
0184b18: 由親屬相關。今無量釋迦種得入正法故。此
0184b19: 人是轉輪種。但由此名生他恭敬尊重。背邪
0184b20: 歸正故。人道得此勝利。起受化者。正勤心
0184b21: 故。除世間疑。此眾生是何幻或為天為鬼故。
0184b22: 除外道謗。一百劫盡。幻人世噉食世間故。餘
0184b23: 師說為安立舍利。令他供養得生天解脫。何
0184b24: 以故。化生眾生無外種子。若死身不得住故。
0184b25: 若人信佛有成願通慧此救不然。因論起論。
0184b26: 若化生眾生屍骸不可得。經中云何說化生
0184b27: 迦婁羅取化生龍為食。答不解故無失。復有
0184b28: 食乃至未死。若死無復飽。此謂生類也。界類
0184b29: 者即有形無形也。界有三。（一）＋欲？欲界二色界三無
0184c01: 色界。俱舍云。界以持為義。或性為義。案持
0184c02: 是攝義。性是因義。各攝自相同類相生故名
0184c03: 為界。若法為欲欲所縛故名欲界。為色欲所
0184c04: 縛故名色界。為無色欲所縛故名無色界。三
0184c05: 處欲體是欲亦是界。三處欲外法是界而非
0184c06: 欲。而名欲界色界無色界者。一與三處欲相
0184c07: 應故。二能持三處欲故。故俱舍明是界與欲
0184c08: 欲相應故名欲界。復次此界是欲界家界能
0184c09: 持欲故。餘二亦爾。問。若三界通有欲則通是
0184c10: 欲界。云何立三界。答。欲界具有四欲。一色
0184c11: 欲。二心欲。三食欲。四婬欲。色界有二欲。色
0184c12: 欲心欲。無色界有一欲。謂心欲。欲界欲滿而
0184c13: 色微。色界色滿而欲微無色界色斷而欲微。
0184c14: 欲界欲滿故名欲界。色微故不名色界。有色
0184c15: 故非無色界。色界色滿故名色界。欲微故不
0184c16: 名欲界。有欲故非無欲界。如是建立三界。欲
0184c17: 界以二十處為體。色界或十六處。或十七處
0184c18: 為體。無色界四處為體。於中若眾生若器世。
0184c19: 若善若染污若無記若中陰。悉為三界體。由
0184c20: 三界貪使所使故。由能持三界欲故。故俱舍
0184c21: 明有諸界出五道。若善染污器世界中陰為
0184c22: 性。是界非道。五道者是無覆無記眾生非中
0184c23: 陰故。然此三界。欲界其必有色。色界其必無
0184c24: 欲。無色一界無色無欲。言有形攝下二界眾
0184c25: 生。言無形攝上一界眾生也。體類者即有想
0184c26: 無想非有想非無想也。一切眾生以想為性。
0184c27: 一有想。謂有心而。二無想。謂無心而寂。
0184c28: 三非有想非無想。謂雖有心非非寂非
0184c29: 故異乎有想。非寂故異乎無想。故曰非有想
0185a01: 非無想也。言有想即攝七有想定及欲界眾
0185a02: 生也。言無想即攝二無想定及無想天眾生
0185a03: 也。言非有想非無想即攝非想非非想眾生
0185a04: 也。真諦又解分別眾生有凡有聖。凡夫二種。
0185a05: 謂未成已成。未成者未成想位。謂從託胎以
0185a06: 去乃至愛位但名得界。未能得想。由未能具
0185a07: 足分別是非及安立來世生因故。但名無想。
0185a08: 已成者已成想位。謂從取至有得名有想。已
0185a09: 能分別是非及能安立來世生因故。故名有
0185a10: 想聖人。但有第三句。謂非想非非想非想者。
0185a11: 離三界想陰故。非非想者離三界所餘陰故。
0185a12: 唯是三無流根說名為覺。小乘從初果至羅
0185a13: 漢。大乘從初地至金剛。皆名非想非非想。五
0185a14: 方便及四十心並名相。似非想非非想。佛果
0185a15: 非是菩薩所化故不論之。相類者。即無足二
0185a16: 足四足多足可解。十地論云。六趣者苦樂差
0185a17: 別。四生者依止差別。依止業故。有形無形
0185a18: 者。色無色差別。有想無想者。細差別。有足
0185a19: 無足者。形相差別。如是等在眾生數者總結
0185a20: 也。
0185a21: 經曰。有人求福至滿八十年已者。此第五起
0185a22: 行也兩重。一起財施行。二起法施行。財施三
0185a23: 意。一隨求施。二勝物施。三長時施。隨其所
0185a24: 欲皆給與之者。是隨求施。七珍象馬等是勝
0185a25: 物施。與七寶者生藏攝利益喜。與象馬車乘
0185a26: 者生代步利益喜。與宮殿樓閣等生受用利
0185a27: 益喜。是大施主如是布施滿八十年者。是長
0185a28: 時施。佛在時上壽百二十。中壽百歲。下壽八
0185a29: 十。欲顯命難保故。以下壽為其量。
0185b01: 經曰。而作是念至而訓導之者。次起法施行
0185b02: 三重。一謀化。二正化。三受化謀化也。五欲
0185b03: 之具雖充百年之期已及。既與現世之樂。須
0185b04: 拔當來之苦故。曰當以佛法而訓導之。
0185b05: 經曰。即集此眾生示教利喜者。此正化也。示
0185b06: 教利喜如上解。
0185b07: 經曰。一時皆得至具八解脫者。此受化也。受
0185b08: 化之徒並具四沙門果及八解脫。
0185b09: 經曰。於意云何至寧為多不者。第六量福也。
0185b10: 四重。一問多。二答多。三比多。四況多。此問
0185b11: 多也。二施既弘兩福理積所生功德可為多
0185b12: 不。
0185b13: 經曰。彌勒白佛至阿羅漢果者。此答多也。直
0185b14: 施一人之財福已難測。況施多人之法福豈
0185b15: 可量。
0185b16: 經曰。佛告彌勒至所不能知者。此比多也。財
0185b17: 施但令得世間樂離貧窮苦法施。但令得二
0185b18: 乘樂離分段苦。隨喜能令得大乘樂離變易
0185b19: 苦。欲量其勝算如難知。
0185b20: 經曰。阿逸多至不可為比者。此況多也。最後
0185b21: 人喜最劣。其福既已過前。最初之喜最勝。其
0185b22: 福理難為比。
0185b23: 經曰。又阿逸多至及乘天宮者。次明第二往
0185b24: 聽人。此中取行詣聽法所故。以乘天宮等為
0185b25: 其報。若以聽法根亦無邊。然往人三品。下品
0185b26: 得乘象馬。中品得乘寶輿。上品得乘天宮。
0185b27: 經曰。若復有人至所坐之處者。次明第三分
0185b28: 坐人。亦由三心分坐故得三王坐處。下品得
0185b29: 輪王坐處。中品得帝釋坐處。上品得梵王坐
0185c01: 處也。
0185c02: 經曰。阿逸多至利根智惠者。次明第四勸聽
0185c03: 人。以勸聽義邊得四種勝根。一得勝智。二無
0185c04: 惡相。三有善相。四值善緣。此得勝智也與陀
0185c05: 羅尼菩薩同生一處者。此是得智緣。前由勸
0185c06: 人聽法故。為他得智緣。今與菩薩同生故為
0185c07: 自得智緣。利根智惠者。此是得智體外聞必
0185c08: 受為利根。內思必解為智惠。
0185c09: 經曰。百千萬世終不瘖者。次明無惡相也。
0185c10: 無八種惡相。一無聲惡二無氣惡。三無舌惡。
0185c11: 四無口惡。五無齒惡。六無脣惡。七無鼻惡。八
0185c12: 無面惡。此無聲惡聲惡有二。言不出為瘖。聲
0185c13: 不轉為。由高聲勸人聽故無此二惡。
0185c14: 經曰。口氣不臭者。此無氣惡氣惡有一。即是
0185c15: 口臭。實語為香語。虛語為臭語。由香語勸人
0185c16: 聽故無此臭惡。
0185c17: 經曰。舌無病口亦無病者。此二是無惡舌惡
0185c18: 口。口中三等為舌。人之面門為口。舌病則噤
0185c19: 口病爽。由耎語勸人聽故無舌噤惡。由正語
0185c20: 勸人聽故無口爽惡。
0185c21: 經曰。齒不垢黑至不差不曲者。此無齒惡齒
0185c22: 惡有六。薄黧為黑。微赤為黃。本闕為。中傷
0185c23: 為缺。差者不正之貌。曲者如鉤之像。由齒發
0185c24: 聲勸人聽故。總得無此六惡。
0185c25: 經曰。脣不下垂至無諸可惡者。此無脣惡脣
0185c26: 惡有九。下垂者遼怊而不掩。褰縮者編淺
0185c27: 而露斷。者加之以皮脧。瘡緊者增之以
0185c28: 肉坼。缺壞者體段不足。咼斜者相貌不圓。厚
0185c29: 者表裏過肥。大者東西越度。黧黑者自無丹
0186a01: 色。可惡者人不喜看。由脣發聲勸人聽故。總
0186a02: 得無此九惡。
0186a03: 經曰。鼻不亦不曲戾者。此無鼻惡鼻惡
0186a04: 有二。者高下不平。曲戾者東西不正。由
0186a05: 鼻發聲勸人聽故。無此二惡。
0186a06: 經曰。面色不黑至不可喜相者。此無面惡面
0186a07: 惡有四。面黑者色乏紅顏。狹長者形虧滿月。
0186a08: 窊者邊高中下。曲者額亞頤鉤。由含喜正面
0186a09: 勸人聽故。無此四惡。
0186a10: 經曰。脣舌牙齒至人相具足者。此明有善相。
0186a11: 翻前惡即是好。
0186a12: 經曰。世世所生至信受教誨者。此明值善緣。
0186a13: 見佛者是見受用。聞法者是聞受用。信受者
0186a14: 是念受用。教誨者顯觸受用。值此善緣得出
0186a15: 世四種受用也。此如序品中解。
0186a16: 經曰。阿逸多至如說修行者。此明第五修行
0186a17: 人可解。次偈頌十八偈頌。五人即五重。此中
0186a18: 轉勢從劣至勝次第頌之。初九偈隨喜人。次
0186a19: 五偈頌勸聽人。次兩偈頌往聽人。次一偈頌
0186a20: 分坐人。後一偈頌修行人。隨喜四重。初一偈
0186a21: 頌立初。次一偈頌條後。次五偈頌起行。後兩
0186a22: 偈頌對量起行兩重。初一偈頌財施。後四偈
0186a23: 頌法施。法施三重初一偈半頌謀化。次一偈
0186a24: 半頌正化。後一偈頌受化。對量兩重。〔初一偈〕－？初一
0186a25: 偈初一偈頌比多。後一偈頌況多。次五偈頌
0186a26: 勸聽人三重初一偈頌能勸。次一偈頌受勸。
0186a27: 後三偈頌勸果可解。次兩偈頌往聽人。初一
0186a28: 偈頌往聽。後一偈頌往報頌。分坐修行二人
0186a29: 可解。
0186b01: 法師功德品第十九
0186b02: 此品第三分別法師五行得六根功德故以為
0186b03: 名。此法師在三賢位。十信一向弟子故。十地
0186b04: 已捨分段故。品內兩重。一略標二廣釋。
0186b05: 經曰。爾時佛告至皆令清淨者。略標也。四意。
0186b06: 一扣告。二指因。三示果。四顯勝。佛告常精
0186b07: 進者。扣告也。欲因名以表義。非常精進者。不
0186b08: 能行故。告常精進也。
0186b09: 經曰。受持法華經至若書寫者。指因也。受持
0186b10: 是總相。讀誦說寫是別相。受是信力。持是念
0186b11: 力。讀誦書寫是精進力。解說是惠力定力。一
0186b12: 心通在其間。總別五業即為五因也。
0186b13: 經曰。是人得八百眼功德至千二百意功德
0186b14: 者。亦果也。正法華及莊嚴論。六根各具千二
0186b15: 百功德。合有七千二百功德。今經六根二例
0186b16: 三根各八百三根。各千二百。舊解一云。十善
0186b17: 為本。一善以九善莊嚴。十善成百善。自行百
0186b18: 教他百歎百法歎行百者。合有四百善。此四
0186b19: 百有三品。成千二百。三根持經勝具三品故
0186b20: 有千二百。三根持經劣但有中下品故唯得
0186b21: 八百。二云。六根各具百福。一一福以十善莊
0186b22: 嚴成一千。一根一千六根即六千。但三根弘
0186b23: 經勝故增二百。三根弘經劣故減二百。
0186b24: 經曰。以是功德莊嚴六根清淨者。顯勝也。論
0186b25: 云。此得六根清淨者。謂凡夫人以經力得勝
0186b26: 根用。未入初地菩薩。應知。又六根清淨者。
0186b27: 於一根中悉能具足見色聞聲知香味觸法
0186b28: 等。諸根互用應知。
0186b29: 經曰。是善男子至清淨肉眼者。次廣釋。釋六
0186c01: 根即六重。六根各有序頌合十二章。經序眼
0186c02: 根六意。一體類勝。二照境寬。三緣悉。四過
0186c03: 地度。五窮生類。六委事緒。此明體類勝眼體
0186c04: 有五。肉天惠法佛。如方便品解。眼類有兩。
0186c05: 一果根類。謂宿業所生。二長養類。謂現緣所
0186c06: 發。今言父母所生者。明是果根也清淨肉眼
0186c07: 者。明是淨根體也。以是地前菩薩分段根故。
0186c08: 經曰。見於三千世界者。照境寬也。明此眼力
0186c09: 用。與緣覺修得天眼及佛根。得天眼見境相
0186c10: 似。真諦引隨實論云。聲聞根得天眼見小千
0186c11: 世界色。修得天眼見中千世界色。緣覺根天
0186c12: 眼見中千世界色。修得天眼見大千世界色。
0186c13: 佛眼得天眼見大千世界色。修得天眼見無
0186c14: 邊世界色。此與雜心同。彼云。聲聞不方便見
0186c15: 小千世界。方便見二千世界。緣覺不方便見
0186c16: 二千世界。方便見三千世界佛不方便見三
0186c17: 千世界。方便見無量無邊億百千三千世界。
0186c18: 案不方便者是用根得天眼。方便者是用修
0186c19: 得天眼。真諦明此言報得天眼者。並是欲界
0186c20: 業所感。然勝天中根得天眼。三乘無學漏若
0186c21: 不盡應用此業。欲界天中受根。由不受後有
0186c22: 故。先所有勝業。悉於無學身中受勝天眼。在
0186c23: 肉眼中隨覺觀所弘。若欲見近色則發肉眼
0186c24: 識。若欲見遠名則發天眼識。今明持經力故。
0186c25: 肉眼亦見三千明力大也。不見三千外者。智
0186c26: 度論云。三千外有風輪。與眼相違故不能見
0186c27: 也。
0186c28: 經曰。內外所有山林河海者。見緣悉也。前雖
0186c29: 見寬其間或有見大不見小。如遠見大山不
0187a01: 細物。或見遠不見近。如遠日輪不見眼
0187a02: 。今明大小遠近一切悉見。一四天下有八
0187a03: 大山。有八大海。如是三千世界有百億八十
0187a04: 山百億八大海。有千中鐵圍有一大鐵圍。其
0187a05: 中小山小海諸林諸河不可勝數。如是悉見。
0187a06: 經曰。下至阿鼻上至有頂者。過地度也。地度
0187a07: 法上得見下下不見上。今此眼力亦能見上
0187a08: 至有色之頂故。過地度也。
0187a09: 經曰。亦見其中一切眾生者。窮生類也。如上
0187a10: 五類眾生悉皆見之故。言一切也。
0187a11: 經曰。及業因緣果根生處悉見悉知者。委事
0187a12: 緒也。四意。一知業體。二知業因。三知業緣。
0187a13: 四知業果。業者業體。謂身口意。身業眼根境。
0187a14: 口業耳根境。意業意根境。知身業者自用。知
0187a15: 口意者互用。因者業因也。惡業以三惡根為
0187a16: 因。善業以三善根為因。並是意根境。眼根知
0187a17: 者互用。緣者業緣。一人緣惡業。以惡友為
0187a18: 緣。善業以善友為緣。二物緣惡業。以刀仗等
0187a19: 為緣。善業以香花等為緣。此是眼根自境果
0187a20: 根生處者。是業果也。知果略有六門。一知好
0187a21: 惡。二知交賒。三知多少。四知生熟。五知受
0187a22: 處。六知受心。一知好惡者。十住論云。知根
0187a23: 者知諸業各各有根。善業或善處生或得涅
0187a24: 槃惡業惡處生。二知交賒者。謂知三時根。得
0187a25: 現根為交。得生後為賒。三知多少者感一世
0187a26: 為少。感二世三世為多。如是過去業得七根。
0187a27: 三單感三複感一總感現在業得三報。二單
0187a28: 感一總感未來業得一根。一單感合三世業
0187a29: 感　一根故。十住論說。佛知眾生過去業根。
0187b01: 或業過去根在過去。或業過去根在現在。或
0187b02: 業過去根在未來。或業過去根在過去未來。
0187b03: 或業過去根在過去現在。或業過去根在未
0187b04: 來現在。或業過去根在過去未來現在。或業
0187b05: 現在根在現在。或業現在根在未來。或業現
0187b06: 在根在現在未來。或業未來根在未來。有如
0187b07: 是分別。四知生熟者。智度論云。二種業必受
0187b08: 根不必受根。必受者不可離或待時待處待
0187b09: 人受根。如人應共輪王受福。待輪王出時。是
0187b10: 待時人即輪王處即輪王出處。五知受處者。
0187b11: 智度論云。欲界受三受業根處。色界受二受
0187b12: 業根處。無色界受一受業根處。六知受心者。
0187b13: 智度論云。善心中受善不善無記根不善心
0187b14: 無記心亦如是。如是六事一一知是名知業
0187b15: 果。問。為即肉眼知未來耶。為有別智知未來
0187b16: 耶。若即肉眼知者。肉眼見現在色不應知未
0187b17: 來。若有別智知者。云云何說父母所生肉眼
0187b18: 知耶。答。因肉眼起別智知故說肉眼知。肉
0187b19: 眼見人死時生時色。意識知未來。如天眼知
0187b20: 未來。此亦爾故。俱舍云。天眼天耳以色聲為
0187b21: 境。若爾死生通惠。云何知彼眾生與身口意
0187b22: 邪行相應誹謗聖人。由此捨命。必受無行惡
0187b23: 道墮負黑闇處生。廣說如經。答由天眼不得
0187b24: 知有別智。是天眼通惠伴類聖人相續中生
0187b25: 能知如此。解脫道論亦云。天眼生四智。未來
0187b26: 分智。自作業智。如行業智。果報業智。以未來
0187b27: 分智。於未來色當起知之。以自作業智見他。
0187b28: 以此業當往彼趣知之。以如行業智。見此人
0187b29: 生趣。以此業在先生此知之。以業果報智。至
0187c01: 此明至此煩惱至此方便。此業應熟。此業不
0187c02: 應受。此業應多受。此業應少受知之。案今由
0187c03: 經力肉眼起。智亦復如是。故云肉眼知。非即
0187c04: 肉眼知也。次偈頌六偈三重。初一偈頌眼因。
0187c05: 次一偈頌眼體。後三偈頌眼用。用中云彌樓
0187c06: 山者。此云高山。亦日光山。須彌山者。此云
0187c07: 妙高山。
0187c08: 經曰。復次常精進至得千二百耳功德者。次
0187c09: 明耳根功德。序說四重。一指定因果。二總境
0187c10: 寬狹。三委知巨細。四結其力能。此指定因果
0187c11: 也。
0187c12: 經曰。以是清淨耳至言語音聲者。此總境寬
0187c13: 狹。
0187c14: 經曰。象聲馬聲至佛聲者。此委知巨細也。
0187c15: 經曰。以要言之至不壞耳根者。此結其力能
0187c16: 也。凡人六根取塵過度。及塵過強其根則壞。
0187c17: 今由經力雖過雖強亦不能壞。次頌十八偈
0187c18: 四重。初一偈總境寬狹。次九偈半能知事類。
0187c19: 次四偈半善聽法音。後三偈美其力用。事類
0187c20: 六重。初兩偈聞人中事類聲。次一偈聞天中
0187c21: 事類聲。次兩偈聞山中事類聲。次兩偈聞海
0187c22: 中事類聲。次一偈聞亂鳥事類聲。後一偈半
0187c23: 聞淨天事類聲。次四偈半聞法音三重。初一
0187c24: 偈半聞聲聞說法聲。次一偈半聞菩薩說法
0187c25: 聲。後一偈半聞如來說法聲。次三偈美其力
0187c26: 用。初兩偈美能。後一偈美位。
0187c27: 經曰。復次常精至八百鼻功德者。次明鼻根。
0187c28: 序說四重一指定因果。二總境寬狹。三委知
0187c29: 巨細。四結其力能。此指定因果也。
0188a01: 經曰。以是清淨鼻根至種種諸香者。總境寬
0188a02: 狹也。
0188a03: 經曰。須曼那華至悉能分別者。次委知巨細
0188a04: 也。四重。一聞地居身外香。二聞地居身內
0188a05: 香。三聞天居身外香。四聞天居身內香。此聞
0188a06: 地居身外香也。須曼那者此云好意。闍提者
0188a07: 此云生亦曰實。瞻蔔者此云黃華。亦曰金色
0188a08: 華。波羅羅者此云重平聲。
0188a09: 經曰。又復別知至分別不錯者。此聞地居身
0188a10: 內香也。
0188a11: 經曰。持是經者至無不聞知者。此聞天居身
0188a12: 外香。波利質多羅者。此云護種種。鞞陀羅
0188a13: 者。此云大遊戲破地。
0188a14: 經曰。又聞諸天身香至皆悉遙聞者。次聞天
0188a15: 居身內香兩重。一聞地天身香。二聞空天身
0188a16: 香。此聞地天身香。忉利已下地居故。炎摩
0188a17: 已上空居故。
0188a18: 經曰。如是展轉至知其所在者。此聞空天身
0188a19: 香二意。一聞住空天身香。即生天住空不解
0188a20: 空故。二聞解空天身香。即淨天解空不住涅
0188a21: 槃故。
0188a22: 經曰。雖聞此香至憶念不謬者。此結其力能
0188a23: 也。次頌三十偈三重。初一偈頌總境。次二十
0188a24: 八偈頌別用。後一偈頌結力。別用八重。初五
0188a25: 偈知人中事。第二四偈知初天事。第三一偈
0188a26: 知修羅事。第四一偈知畜生事。第五五偈知
0188a27: 未形事。第六五偈知第二天事。第七兩偈知
0188a28: 空天事。第八五偈知淨天事。人中五得。一偈
0188a29: 知花香。一偈知男女。一偈知君臣。一偈知
0188b01: 寶物。一偈知內身第二四偈知初天事。初一
0188b02: 偈知遊戲。次一偈知華果。次兩偈知臣人。第
0188b03: 三一偈知修羅。第四一偈知畜生可解。第五
0188b04: 五偈知未形。一偈知胎男女。一偈知胎成壞。
0188b05: 一偈知人善惡。一偈知寶隱伏。一偈知價輕
0188b06: 重。第六五偈知第二天事。一偈知華果。一偈
0188b07: 知。一偈知宮殿。一偈知園林。一偈知聽法。
0188b08: 一偈知周遊。第七兩偈知空天事。一偈知禪
0188b09: 出入。一偈知禪死生。第八五偈知淨天事。初
0188b10: 兩偈知聲聞事。次一偈知菩薩事。後兩偈知
0188b11: 如來事。
0188b12: 經曰。復次常精進至千二百舌功德者。次明
0188b13: 舌根序說兩重。一指定因果。二敘其力能。此
0188b14: 指定因果也。
0188b15: 經曰。若好若醜至無不美者。次敘力能三重。
0188b16: 一能變塵。二能善說法。三善持法。此能變塵
0188b17: 也。變成上味者。如佛咽喉有甘露泉和一切
0188b18: 食皆成甘露。持經人亦爾。又隨福德力故變
0188b19: 成上味。
0188b20: 經曰。若以舌根至隨侍供養者。此明善說五
0188b21: 意。一悅眾。二來天。三來神。四來人。五來侍
0188b22: 可解。
0188b23: 經曰。又諸聲聞至深妙法音。此明善持四意。
0188b24: 一聖人樂見。二諸佛向說。三聞悉能持。四
0188b25: 誦聲深妙可解。次頌八偈半兩重。初一偈
0188b26: 頌變塵。後七偈半頌善說。善說五重。初一
0188b27: 偈半頌悅眾。次三偈頌來聽。次一偈頌來供。
0188b28: 後兩偈來護。來聽兩重。一偈頌神來聽。二
0188b29: 偈頌人來聽。來護兩重。一偈生天來護。一偈
0188c01: 淨天來護。
0188c02: 經曰。復次常精進至眾生喜見者。次明身根。
0188c03: 序說兩重。一指定因果。二鏡朗內外。此指定
0188c04: 因果也。
0188c05: 經曰。其身淨故至現其色像者。鏡朗內外也
0188c06: 三意。一橫鏡三千。二朗二界。三遠現。四
0188c07: 尊可解。次頌七偈半通為六重。初一偈頌得
0188c08: 體。次一偈半頌明用。次一偈半頌橫照。次
0188c09: 一偈半頌朗。次一偈頌現聖。後一偈頌現
0188c10: 力。
0188c11: 經曰。復次常精進至千二百意功德者。次明
0188c12: 意根五重。一指定因果。二委知法義。三外引
0188c13: 俗論。四善察他心。五美其力用。此指定因果
0188c14: 也。
0188c15: 經曰。以是清淨意根至不相違背者。此善知
0188c16: 法義也。聞一偈一句者得法辨。通達無量無
0188c17: 邊義者。得義辨。演說一句一偈至一月四月
0188c18: 一歲者。得辭辨。一月是一時中一月。四月是
0188c19: 三時中一時。外國以四月為時。一歲是三時。
0188c20: 十二月所說。義趣與實相不違者得應辨。
0188c21: 次頌十一偈通為五重。初一偈頌知法。次一
0188c22: 偈頌得辨。次兩偈頌察心。次四偈頌說法。後
0188c23: 三偈頌結。能說法四偈。一偈頌受持說。一偈
0188c24: 頌不倒說。一偈頌次第說。一偈頌無畏說。次
0188c25: 三偈頌結能。一偈結體相。一偈美地位。一偈
0188c26: 讚善巧。
0188c27: 常不輕菩薩品第二十
0188c28: 前三品已明生福勝妙力。此一品次明進道
0188c29: 勝妙力。前則約多顯力。此則約速顯力速由
0189a01: 菩薩常行不輕行故以為名。品內一序一頌。
0189a02: 序說三重。一張速本。二序速事。三會速人。
0189a03: 經曰。爾時佛告至如向所說者。第一張速本
0189a04: 兩意。一戒惡即張增上慢本。二獎善即張常
0189a05: 不輕本。言持法華經者罵詈誹謗獲大罪報
0189a06: 如前所說者。如譬喻品末所說。言其所得功
0189a07: 德如向所說者。如向法師功德品所說。
0189a08: 經曰。得大勢至阿僧祇劫者。第二序速事四
0189a09: 重。一值速緣緣。二逢速障。三違速名。四修速
0189a10: 行。值緣兩重。一值一佛緣。二值多佛緣。一
0189a11: 佛八重。一時節。二化主。三劫名。四國號。五
0189a12: 立教。六壽限。七住持。八歸寂。
0189a13: 經曰。有佛名威音王至佛世尊者。此化主也。
0189a14: 經曰。劫名離垢者。此劫名也。
0189a15: 經曰。國名大城者。此國號也。
0189a16: 經曰。其威音王佛至究竟清淨者。此立教也。
0189a17: 經曰。得大勢至恒河沙□□□＝劫者壽？□□□限也。
0189a18: 經曰。正法住世至四天下微塵者。此住持也。
0189a19: 經曰。其佛饒益至然後滅度者。此歸寂也。
0189a20: 經曰。正法像法至皆同一號者。次明敘多佛
0189a21: 緣。
0189a22: 經曰。最初威音王至有大勢力者。此第二逢
0189a23: 速障也。
0189a24: 經曰。爾時有一至名常不輕者。此第三違速
0189a25: 名。即名常不輕文六重。一舉名。二徵義。三
0189a26: 曉意。四專修。五受難。六得名。此舉名也。
0189a27: 經曰。得大勢以何因緣名常不輕者。此徵義
0189a28: 也。
0189a29: 經曰。是比丘至當得作佛者。此曉意。由行不
0189b01: 輕行故得不輕名。言我深教汝等不敢輕慢
0189b02: 者。為汝本有自性住佛性。言所以者何汝等
0189b03: 皆行菩薩道者。為汝即有引出性。言當得作
0189b04: 佛者。為汝當有至得果佛性。
0189b05: 經曰。而是比丘皆當作佛者。此專修故。往禮
0189b06: 拜者專修身不輕。讚歎者專修口不輕。汝當
0189b07: 作佛者。專修意不輕。
0189b08: 經曰。四眾之中至汝當作佛者。此受難。先
0189b09: □□＝受罵？□□詈難。後受打擲難。此受罵詈難。
0189b10: 經曰。說是語時至皆當作佛者。此受打擲難。
0189b11: 杖木以打之。瓦石以擲之。恐其得重罪所以。
0189b12: 避走而遠住。恐其不聞記所以高聲唱是言。
0189b13: 經曰。以其常作至號之為不輕者。此得名。
0189b14: 經曰。是比丘臨欲終時至悉能受持者。次第
0189b15: 四修速行四重。一威王佛所行速行。二燈明
0189b16: 佛所行速行。三雲自在佛所行速行四□□
0189b17: □□□□□□□□佛所六重。一稟速道。二
0189b18: 淨速根。三增速壽。四□□□□□□□□□
0189b19: □□□□□善此稟□道也。
0189b20: 經曰。即以下闕得。
