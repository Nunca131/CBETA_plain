1326b01: 
1326b02: No. 2866
1326b03: 【原】中村不折氏藏燉煌本，首題新加護身命經
1326b04: 
1326b05: 首缺者信佛妙法受習不忘。六者不貪世榮斷俗
1326b06: 因緣。七者願習聖慧為一切護。八者願集眾
1326b07: 生為作倡道。九者在所墮生常願值佛。十者
1326b08: 守持禁戒廣度群生。十一者博學眾智宣示
1326b09: 四輩。十二者常願與佛世世相值廣說道要
1326b10: 度人無量。是為十二聖慧者。
1326b11: 佛告阿難。若有比丘＋（比丘）？丘尼優婆塞優婆夷國王
1326b12: 子及諸婇女。有能奉行此十二法者。在所墮
1326b13: 生常得值佛。周旋教化長離眾苦入三法門
1326b14: 功得成就。疾得至佛猶步三界。無所罣礙無
1326b15: 能斷者。自五前世修行此事自致得佛。若有
1326b16: 國王大臣長者中宮眷屬及諸善男子善女人
1326b17: 四部弟子。欲求此無上道廣度一切者。亦當
1326b18: 讀此經。欲求三乘法者。亦當讀此經。欲求
1326b19: 早度世取無為者。亦當讀此經。欲求上生妙
1326b20: 樂天上者。亦當讀此經。欲求轉輪聖王者。亦
1326b21: 當讀此經。欲求尊貴富者。亦當讀此經。若
1326b22: 有女人求男子身者。亦當讀此經。欲求世世
1326b23: 常與明師相隨教化者。亦當讀此經。如是一
1326b24: 切諸願所欲者。皆當讀此經。此經尊猛。善男
1326b25: 子善女人能奉行持此經者。常為十方現在
1326b26: 諸佛威神所護。亦為過去七佛所護。及諸尊
1326b27: 菩薩大弟子所護為。又天龍鬼神日月五星二
1326b28: 十八宿一切諸尊天等。常隨擁護讀是經者。
1326b29: 終不令橫死。一切眾邪皆不得嬈害。是善男
1326c01: 子善女人行菩薩之道故。十方眾聖皆共護
1326c02: 視。讀是經者功德無量。佛不二言。聞是經者。
1326c03: 受持者書寫者。所願悉得。阿難汝好諦聽諦
1326c04: 聽受持是經。懃教一切人受學諷誦讀之。汝
1326c05: 莫忘墮。阿難即言。受天尊教。
1326c06: 佛說是經時。坐中有長者女名曰善信。與五
1326c07: 百同輩一時即起。稽首佛足五體投地。長跪
1326c08: 白佛言。世尊信等女人罪穢嬰身。蒙佛慈恩
1326c09: 得聞聖法。不以女賤願為弟子。佛言。善來
1326c10: 諸女。汝宿有福應得值佛。樂聞法者真得度
1326c11: 苦。生生之處遠離女身。佛受＝授？受五戒為清信
1326c12: 女。眾會無不歡喜。各前以頭面著地悉受五
1326c13: 戒。佛告阿難。善信女等久生於世。未聞佛時
1326c14: 未聞法時。為怨師所怪。隨世因緣或毀滅正
1326c15: 法。或破塔寺。或殺真人。或負三尊財物。或殺
1326c16: 父母。或犯眾怨。不自覺智＝知？智。所作眾罪不可
1326c17: 稱計。今得見佛。心開意解。及知前世所行為
1326c18: 非。信等同輩自今以後。改住修來奉佛尊戒。
1326c19: 并持此經。世世不犯。願佛哀愍悉賜五戒。
1326c20: 佛告諸女。汝諦聽受持。一者守仁不殺恩及群
1326c21: 生。二者義護不盜損己濟眾。三者貞潔不婬行
1326c22: 無沾污。四者言不詳不犯口過。五者遠酒
1326c23: 不飲不犯眾怨。修奉齋戒常行大慈。願一
1326c24: 切尊修佛語。終不中悔。任力所能寧守善而
1326c25: 死不犯怨而生。汝等以來持佛禁戒。諸天所
1326c26: 嘆。莫德隨俗邪罔跪拜鬼神護持禁戒。如拔
1326c27: 頭然。坐自觀身。形不久立。色不久解。命如風
1326c28: 遇少疾如裏。勿持容恣自處怨行。萬物無常。
1326c29: 當建精進棄損世念。如菩薩行所願發心。今
1327a01: 世後世欲求何等。如願悉得終不虛也。
1327a02: 佛告阿難。汝等護行可得至佛。佛道不可不
1327a03: 學。經法不可不讀。吾今得佛但積學所致。大
1327a04: 乘妙法。無男無女無貴無賤。聞是經者。諸佛
1327a05: 加護。所願悉得。佛說是經時。天龍鬼神帝王
1327a06: 人□及四部弟子有三億人。見佛說是經。皆
1327a07: 大歡喜嘆未曾有。各發無上正真道意。前以
1327a08: 頭面著地作禮奉行。
1327a09: 佛告阿難。汝諦聽受持廣宣流布。令一切眾
1327a10: 生有形之類。受持讀誦書寫供養。佛之要法
1327a11: 能除無數劫極重之罪。能度無量無邊阿僧
1327a12: 祇眾生悉得解脫。此經佛口中所出。有□讀
1327a13: 一句一偈讀嘆之者。眾邪違道一切怨鬼不
1327a14: 得來近。壽命正長終不橫死。所欲求者如願
1327a15: 悉得。說是經時。一切大眾及諸龍鬼神四部
1327a16: 弟子。頂禮佛足。受天尊教一心奉行。
1327a17: 正光二年十二月十五日　信士張阿宜寫
1327a18: 護身命經受持讀誦供養經。上及七世父
1327a19: 母。下及己身皆誠善之道。
