0557c01: 
0557c02: No. 2784 [cf. No. 1535]
0557c03: 【原】佛蘭西國民圖書館藏燉煌本, P. 2461, 首題新加大乘四法經釋抄
0557c04: 
0557c05: 大乘四法經　夫立經名者。皆約四種而立
0557c06: 其名。（一）＋者？ 者人。如維摩經等是　二處者。如楞
0557c07: 伽經。世尊謂楞伽王名羅波羅王。就楞伽山
0557c08: 說法。遂約□立其名　三法者。如大般若經
0557c09: 說。蘊界等法。內外俱空。不執人法二我故。
0557c10: 名約法立也　四喻者。如寶雲經等。說彼經
0557c11: 時。十方菩薩悉皆雲集故。立喻為名　問。此
0557c12: 經於此四種約何立名　答。今此經者約法
0557c13: 立也。其法云何。為不捨菩提心。及不捨於空
0557c14: 閑等。是也。
0557c15: 言所緣　言修行大者。廣修自行及他行者。
0557c16: 言自行者修六度等。六度之中。前三是他行。
0557c17: 後二是自利行。精進者行他行者。若有眾生。
0557c18: 應以佛身得度者。即現佛身及聲聞菩薩等
0557c19: 是也。以經四法合能發菩提心能攝自利利
0557c20: 他行。又釋不捨菩提心。善知諸樂住空閑等
0557c21: 是自行。心辱柔和是利他行。
0557c22: 言智大者。了人法俱空。不同聲聞能了人空。
0557c23: 不為法空。是以住於涅槃。無身利他。不同異
0557c24: 生俱不能了被煩惱縛。諸佛菩薩。了人空故
0557c25: 不住生死。了法空故不住涅槃。
0557c26: 言精進大者。三無數劫　一無數劫修四加
0557c27: 行圓滿　二無數劫。從初地至八地。修見道
0557c28: 成就　三無數劫。從八地至無學。如舍利弗
0557c29: 行菩薩行時。有一婆羅門乞眼。遂施與之婆
0558a01: 羅門得眼便以磋之。舍利弗問云。何故
0558a02: 磋之。答言。我要其聲。
0558a03: 言方便大。同上智大說。
0558a04: 言業大者。盡生生死際能作諸佛。乘者能發
0558a05: 四願。願大。若有一眾生不成佛者。誓不趣求
0558a06: 無上菩提。不同聲聞不發大願。
0558a07: 成就大者。而能成就十力。四無畏。十八不
0558a08: 共法等。大功德故。一一如餘處明。上來七大
0558a09: 義者。前六為因。為一一不能成十力等。要須
0558a10: 修此六大。後一為果。
0558a11: 言四法船者。即不捨菩提心。及樂住於空閑
0558a12: 者是。
0558a13: 言列數者論中自明。
0558a14: 言謂出生者。於此四法修行能出死海。
0558a15: 言號顯示者。能顯甚深法性。
0558a16: 言古今不易者。合上常義。前佛後佛不曾移
0558a17: 益。亦如十二因緣。法逕二字亦如上合。
0558a18: 言示處者。如是我聞至菩薩魔訶薩也是。
0558a19: 言於相者。即三相。是遍計所執等。
0558a20: 言法者。五蘊十八界等是。
0558a21: 言義者。即能詮其五蘊十八界體住者是。
0558a22: 言發起序者有二。一因請發起。二不因識發
0558a23: 起。問。何不廣釋證信之序。答。證信之序通
0558a24: 諸經共有。不假重釋。雖然今略明矣。
0558a25: 言佛化緣畢者。但度乃緣。不度無緣故。維摩
0558a26: 經云。佛威雖普。不度無根無澤無□不潤枯
0558a27: 木。
0558a28: 言四合處者。言觀身不淨者。此身之上三十
0558a29: 六物等種種不淨。共成此身故。名不淨言云云
0558b01: 言觀受是苦者。苦受樂受不苦不樂受。並皆
0558b02: 是苦。眾生不了。我執為樂。
0558b03: 迦葉菩薩等。等取彌勒文殊者是。
0558b04: 言觀心無常者。此心念念還謝。眾生不了。執
0558b05: 為常相。
0558b06: 言觀法無我者。於五蘊十八界上。本無其我
0558b07: 人眾生等。眾生不了。橫計有我。但不起如上
0558b08: 倒見。得成聖道。口者因也。
0558b09: 言梵壇者。此云默檳。
0558b10: 言雜事律者。即根本部中下五十卷中說。
0558b11: 言結集時者。佛涅槃後。於王舍城七葉巖窟。
0558b12: 集諸五百大阿羅漢。眾請阿難昇座說法。眾
0558b13: 起三疑。及乎阿難說如是我聞等。佛初成道。
0558b14: 鹿野苑中初度五俱輪等。說四諦法。三轉者
0558b15: 云云。
0558b16: 言時方人者。即彼經中一時是。方者處也。人
0558b17: 者聽法之徒。
0558b18: 言教者。即十二分教是。
0558b19: 言理者。即是真如之性。
0558b20: 言行者。即八聖道。
0558b21: 言果者。即有上果無上果等云云。
0558b22: 言依願得果為如者。布施得大福等云云。
0558b23: 言廢別就總者。有二義。一要假耳根發識。意
0558b24: 隨分別。
0558b25: 言一一陳遂成繁廣者。此是伏難云。經題之
0558b26: 中但安根意思識則得。何要我聞。答。義者安
0558b27: 如是遂成繁廣　何故但不舉一。答。若舉一
0558b28: 者義用不用　又伏難云。若爾何不經。
0558b29: 言無我聞。為引外道入法故。遂立我聞。如佛
0558c01: 方便為長爪梵志問佛世尊假立其我。
0558c02: 言善合時宜者。應食前堪化度者即以度之。
0558c03: 若食後堪度者即以度之。
0558c04: 言機感相應者。譬如清水。隨器大小。並感月
0558c05: 影於中。能現大小之影。言相應得益者。諸佛
0558c06: 如來。隨眾生三乘根性。應時說法。令眾生各
0558c07: 獲益。亦如醫人。隨病冷熱令服其藥。即得疾
0558c08: 癒。
0558c09: 言外典無如是能者。無如上應機設教。應病
0558c10: 施藥。無一時之言。
0558c11: 言前簡說聽者。餘部經中簡取四法。
0558c12: 言後簡說聽者。則是食前食後義。
0558c13: 言若爾諸法應非唯識者。伏難云。此四法經。
0558c14: 若依大乘三宗之中。且是唯識宗之所攝。如
0558c15: 上立一及時心外法故。此法應非唯識。答辭
0558c16: 同決文。
0558c17: 言世識者。即是世間器世間。
0558c18: 言數識者。一二三四是。
0558c19: 言最勝尊者。即是佛也。
0558c20: 言自在者。三界九地見修等煩惱不能繫縛。
0558c21: 於煩惱得自在故。
0558c22: 言炎猛者。以智慧火燒煩惱薪故。
0558c23: 言端嚴者。為恭敬父母師僧和上。獲得三十
0558c24: 二相八十種好等。
0558c25: 言吉祥者。親近恭養咸稱讚故具吉祥。譬如
0558c26: 盲者得見啞者能語等云云。
0558c27: 言常起方便利益安樂者。世間利益出世間
0558c28: 安樂。或增上勝安樂決定生利益翻。覆用名
0558c29: 尊貴義。亦云精進。
0559a01: 言佛具十德者。伏難云。何不經初安正遍知
0559a02: 等。但云薄伽梵名。答。辭如決中。
0559a03: 言然佛世尊有三身者。伏難云。因論生論。因
0559a04: 論生語。又問。佛有三者。為小根人即化身
0559a05: 說。化身者即丈六全身是　應身者為地上
0559a06: 說。應以佛身得度者。即現佛身而為說法。
0559a07: 言報身者。大圓鏡智為體。以分別智隱一真
0559a08: 如性為境。約前二身論。法身似有說。若約法
0559a09: 身論。無說不說。
