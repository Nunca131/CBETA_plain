0627a01: 
0627a02: 
0627a03: 
0627a04: 
0627a05: 
0627a06: 
0627a07: 
0627a08: 
0627a09: 
0627a10: 
0627a11: 雪峰即非禪師道影讚
0627a12: 有臨濟之機用而不濫行棒喝有玅喜之波瀾而不
0627a13: 虛施語言力救時弊疏通禪源凜凜乎道韻照冰雪
0627a14: 煌煌乎法化懸朝暾灼破佛祖肝膽揭露衲僧頂門
0627a15: 信為黃檗琦之嫡子徑山容之真孫者也。
0627a16: 三山弟子鄭溥元熏沐拜題
0627a17: 千虎溪山房
0627a18: 
0627a19: 
0627a20: 
0627a21: 即非禪師語錄序
0627a22: 向上一路千聖不傳又云向上一路千聖
0627a23: 不言設有言傳猶如好肉剜瘡昔日老瞿
0627a24: 曇未離兜率已降皇宮未出母胎度人已
0627a25: 畢有何言哉因中下之機不了只得假雪
0627a26: 山而悟道借波旬以張陳四十九年口吧
0627b01: 吧地欲俾一切眾生個個成佛轉見不堪
0627b02: 末後于多子塔前收竿罷釣屏絕言詮驀
0627b03: 然拈花示眾以表無言殊知欲隱彌張千
0627b04: 載之下有個多事婆羅門將無言之旨袖
0627b05: 入諸夏名曰教外別傳不知有多少血氣
0627b06: 男兒落他圈繢裏邇來插竿遍地道貫寰
0627b07: 區茲即非禪師閩中林氏鬳齋先生之後
0627b08: 裔也早年失怙至孝尊慈薙染之初遍參
0627b09: 尊宿然後歸來久依費老人之錘拂丰姿
0627b10: 挺特志操高尚于大火聚中逼得根深器
0627b11: 界總成一箇非上座并不見更有山河大
0627b12: 地也遂受隱元和尚之缽袋子有年元和
0627b13: 尚仍以無言之旨佩入搏桑卻將赤幟樹
0627b14: 千海壖扶起近代黃檗家風毒鼓震于豐
0627b15: 城挽迴三百年前法運雖云一花初放五
0627b16: 葉芬芳驅耕奪食虎頷捋鬚棒上成龍喝
0627b17: 下翻身原讓臨濟兒孫師其人也元和尚
0627b18: 鼻祖搏桑手札命師聖壽開堂號令人天
0627c01: 師不逾時買舟東上豐主大悅刱廣壽山
0627c02: 建寺顏曰福聚大開爐鍛聖煉凡啟百
0627c03: 世之徽猷豎千古之規鑒其黃檗一支不
0627c04: 致寂寥矣時門人將師數十年衛法之苦
0627c05: 心日積成帙稿寄南來嘉禾災棗附藏流
0627c06: 通命予數語弁于簡端予秖知治世語言
0627c07: 文字其格外提持威音那畔恨未夢見在
0627c08: 兼未識師面不副來機只得應命茲惟序
0627c09: 師之本色行履而師之法身向上事千聖
0627c10: 出頭無有下筆處。時
0627c11: 康熙三十三年夏蒲月節屆天中
0627c12: 賜進士及第
0627c13: 欽授翰林院修撰充纂修明史一統志兩
0627c14: 館纂修官甲戌科會試同考沈廷文元洲
0627c15: 氏拜題
0627c16: 
0627c17: 
0627c18: 
0628a01: 敘
0628a02: 神龍韜藏於巨海以時起而澤物則變化無方有情
0628a03: 且爾矧達道之世出者乎予叔即和尚少具超方之
0628a04: 志挺卓不群性稟至孝因以孝聞自弱齡削後遍
0628a05: 參知識苦工十餘祀出入內典吞吐百家其識弘其
0628a06: 用博發為文字皆寓至理自謂識量依通未為究竟
0628a07: 輒揮去卒力蒲團上復九載一日當臘月三十於撲
0628a08: 焚處撞破勝熱面門打失自家鼻孔直下如火裏青
0628a09: 蓮始得大事了畢既印可于黃檗隱大師甘活埋於
0628a10: 雪峰古法窟道香揜塞滿閻浮時節已巳彰皤然應
0628a11: 聘出世于崇福繼開山于廣壽現身法海示大津梁
0628a12: 上而王公碩德次而緇褐異宗聞名向化覿面歸依
0628a13: 隨機攝受頓入直指堂奧愧賓風塵俗漢兼以山川
0628a14: 問之未能躬承法誨祗從頒示尊錄中神領棒喝而
0628a15: 撫膺自腆己已爾重披二會新錄及勘辨機緣猶如那
0628a16: 伽出海雲雨相隨於霎然雷奔電掣中令人脫黏解
0628a17: 縛得大自在外於讚頌詩偈等篇不異化溥春工卷
0628a18: 舒無蹟舉地皆成簇錦蒸霞非深得少林不傳之宗
0628a19: 曷能闡古今未發之蘊哉然此猶言其觕未盡其徵
0628a20: 以和尚之道之德足以陶三乘津九族起東山之正
0628a21: 續昇濟北之未墮翼贊皇圖光揚聖教俾垂蔭於來
0628a22: 際其視玄言機用特緒餘耳賓塵列子行曷敢為出
0628a23: 世大人作先聲地第當見道之真不敢不為述其意
0628a24: 而盡其言先德曰見善不揚非君子之操具金剛眼
0628a25: 者自能鑒諸言外。
0628a26: 三山從子賓稽首拜撰
0628a27: 
0628a28: 
0628a29: 
0628a30: 
0628b01: 
0628b02: 
0628b03: 
0628b04: 
0628b05: 
0628b06: 
0628b07: 
0628b08: 
0628b09: 
0628b10: 
0628b11: 即非禪師全錄總目
0628b12: 卷第一
0628b13: 道影贊鄭溥元
0628b14: 序沈廷文　林賓
0628b15: 聖壽山崇福禪寺語錄
0628b16: 卷第二
0628b17: 廣壽山福聚禪寺語錄
0628b18: 卷第三
0628b19: 陞座
0628b20: 小參
0628b21: 秉拂
0628b22: 卷第四
0628b23: 法語
0628b24: 卷第五
0628b25: 舉古
0628b26: 拈古
0628b27: 卷第六
0628b28: 頌古
0628b29: 代古
0628b30: 答古
0628c01: 卷第七
0628c02: 機緣
0628c03: 答問
0628c04: 卷第八
0628c05: 贊
0628c06: 卷第九
0628c07: 贊
0628c08: 卷第十
0628c09: 贊
0628c10: 卷第十一
0628c11: 贊
0628c12: 卷第十二
0628c13: 自贊
0628c14: 卷第十三
0628c15: 書問
0628c16: 卷第十四
0628c17: 書問
0628c18: 卷第十五
0628c19: 書問
0628c20: 啟
0628c21: 疏
0628c22: 卷第十六
0628c23: 詩偈
0628c24: 卷第十七
0628c25: 詩偈
0628c26: 卷第十八
0628c27: 詩偈
0628c28: 卷第十九
0628c29: 詩偈
0628c30: 卷第二十
0629a01: 詩偈洛行艸
0629a02: 卷第二十一
0629a03: 詩偈豐州艸
0629a04: 卷第二十二
0629a05: 詩偈
0629a06: 卷第二十三
0629a07: 詩偈
0629a08: 卷第二十四
0629a09: 銘
0629a10: 序
0629a11: 跋
0629a12: 文
0629a13: 雜著
0629a14: 卷第二十五
0629a15: 佛事
0629a16: 遺囑語
0629a17: 末後事實
0629a18: 行業記
0629a19: 廣壽開山塔銘
0629a20: 聖壽舍利塔銘
0629a21: 
0629a22: 
0629a23: 
0629a24: 
0629a25: 
0629a26: 
0629a27: 
0629a28: 
0629a29: 
0629a30: 
0629b01: 即非禪師全錄卷之一
0629b02: 門人明洞性安性節明覺明幢仝編
0629b03: 戊戌年十二月初七日本寺檀越王引何高材林守
0629b04: 壂魏之琰林繼燰潘啟祚顧肇基薜柟何興楚何元
0629b05: 吉何高楨盧國棟林春茂王儀等請
0629b06: 師就當山開堂師至座前拈請疏云靈山記囑一會
0629b07: 儼然仰煩維那重新表白宣畢師指法座云須彌燈
0629b08: 王來也遂作女人揖云謝如來降尊讓我出頭便陞
0629b09: 拈香祝
0629b10: 聖竟復拈香云此瓣香十載從頂上頓出一旦向
0629b11: 胸襟中流出專申供養前住福建福州府福清縣
0629b12: 敕賜黃檗山萬福禪寺現住攝州慈雲山福元寺傳
0629b13: 臨濟正脈第三十二世
0629b14: 本師上隱下元琦老和尚仰酬法乳之恩斂衣就座
0629b15: 上首白椎何一粟居士問法幢初建為國祝釐如何
0629b16: 是撐天拄地人師卓杖云金烏初出海何處不光輝
0629b17: 進云與麼則接物利生活潑潑去也師云今日接得
0629b18: 一箇進云唯此燈燈無盡自然萬古風光師云一任
0629b19: 照天照地士禮拜師云且寄三十棒維那問六年雪
0629b20: 嶺藏身處五葉重開聖壽阿直指單傳即不問開堂
0629b21: 祝聖事如何師云杲日一輪紅進云恁麼則大地沐
0629b22: 恩光師云闍黎卻郤具眼進云臨濟兒孫天然有在師
0629b23: 打云更須識取臨濟始得道榮問昔日閩王輔弼雪
0629b24: 峰法席今朝鎮主作聖壽金湯瞻依和尚開堂未審
0629b25: 有何祥瑞師云輝天鑒地進云掀翻萬佛骨髓斬斷
0629b26: 千聖頂如何是一喝作金剛王寶劍師便打進云
0629b27: 百獸魂飛膽喪野孤飲氣吞聲如何是一喝作踞地
0629b28: 獅子師云照顧汝腦門進云展處彌綸法界收時毫
0629b29: 髮無存如何是一喝作探竿影艸師云深辨來風進
0629b30: 云佛祖窺覷無門人天瞻仰不及如何是一喝不作
0629c01: 一喝用師云一任疑著進云四喝已蒙師展演中興
0629c02: 祖業是如何師卓拄杖云會麼榮禮拜云聖壽祥雲
0629c03: 映寶座金襴紫氣貫山門師云善哉善財童子乃云
0629c04: 時節到來梅香雪裏因緣出現遍界優曇乃豎拂子
0629c05: 云諸大德委悉麼此一枝原是靈山所拈的少林所
0629c06: 開的西天東土奕葉相承自曹谿六傳至于臨濟萬
0629c07: 紫千紅濟傳第三十葉至于天童馨香愈盛重傳徑
0629c08: 山容師翁正榦獨攀翁傳黃檗琦老人一枝橫出老
0629c09: 人傳與雪峰一頭陀當下產箇三祗果圓陀陀活潑
0629c10: 潑含裏十虛該羅一切適纔諸上人所問的都在裏
0629c11: 許山僧所答的也在裏許乃至三藏十二部一千七
0629c12: 百則總在裏許更有諸佛諸祖說不到問答不到的
0629c13: 亦在裏許山僧不會收拾拋擲多年今朝輥過者幾
0629c14: 不消一捏依舊五葉重芳千枝競秀設有向根本上
0629c15: 著得隻眼堪報不報之恩其或回睛轉腦鷂子過新
0629c16: 羅了也茲承鎮主臨筵四眾雲集請陞此座為國開
0629c17: 堂壽聖治樂有道之天福兆民崇至善之德只如同
0629c18: 覺同證直下無私一句又作麼生擎展萬派百川歸
0629c19: 巨海一輪紅日上榑桑上首結椎下座。
0629c20: 開爐結制魏爾潛居士捐金充知浴請上堂雪機問
0629c21: 和尚以大地為爐烹庖佛祖鍛鍜鍊人天只如沒面目
0629c22: 漢子到來如何鉗鎚師打云棒頭有眼明如日進云
0629c23: 恁麼則掀天揭地承師恩力去也師云舉頭天外誰
0629c24: 是其人進云開爐結制已蒙指示如何是臨濟宗師
0629c25: 云青天轟霹靂進云如何是曹洞宗師云虎之缺馬
0629c26: 之馽進云如何是雲門宗師云腦後一輪紅進云如
0629c27: 何是溈仰宗師打圓相云天下人跳不出進云如何
0629c28: 是法眼宗師云大地沙門一隻眼進云五宗畢竟是
0629c29: 同是別師云五五二十五僧禮拜云謝和尚答話師
0629c30: 云汝是那一宗僧一喝師打云臨濟堂前半點頭乃
0630a01: 云馬嘴象腮收歸欄廄銅頭鐵額超入紅爐這裏還
0630a02: 有不費鉗鎚不窺鞭影的麼出來跳看山僧為汝
0630a03: 證據其或大器晚成普請九旬齊努力人天佛祖結
0630a04: 同參遂舉天童密雲老和尚上堂云今日禹門寺裏
0630a05: 結制須與諸人一議不用諸人參禪不用諸人會理
0630a06: 單單不用瞌睡若也瞌睡一棒打出骨髓莫言不道
0630a07: 喝一喝下座師云這老漢年老心孤老婆太切徹骨
0630a08: 相為恩大難酬子細觀來猶未盡善殊不知禪不參
0630a09: 則道不悟理不會則事遍枯單單不瞌睡不墮無記
0630a10: 則生亂想據令將來翻成鈍置何似新聖壽今日崇
0630a11: 福寺裏結制亦不用與諸人一議禪任他參理任他
0630a12: 會待他瞌睡送箇枕頭卻郤不敢動著何以如此不見
0630a13: 道但得雪消去自然春到來且道與禹門相去多少
0630a14: 老祖若聞必也點頭是事姑置只如今日魏檀越揮
0630a15: 金請開選佛之場畢竟如何指示聽取一偈早晨法
0630a16: 雨洗塵寰日出諸天展笑顏有相門中無相施福如
0630a17: 滄海壽如山下座。
0630a18: 冬至日東京舶主林爾受魏爾潛潘雲仍顧長卿薛
0630a19: 梅初何崑嵋何子謙何君騰諸檀越請上堂僧問葭
0630a20: 管飛灰繡紋添線即且置不涉化機請為指示師云
0630a21: 無奈東君漏洩何僧擬議師便打師乃云繡紋添一
0630a22: 線葭管正飛灰不涉化機句觸著吼如雷好箇時節
0630a23: 還有共轉法輪者麼出來助山僧應以此身得度者
0630a24: 即現此身而為說法其或未然山僧又自應去也遂
0630a25: 舉唯菴老叟船居曰船非水則不可行水非船則不
0630a26: 可居必二者相資而後成宋濂無相居士則不然我
0630a27: 非船何處不可行豈特水哉我非水何處不可居豈
0630a28: 特船哉師云一人就事施設煇煌魏國之珠一人入
0630a29: 理深譚賣弄趙城之璧山僧不識理事順水行舟拈
0630a30: 出如意寶要與二翁鬥富大眾證明聽我舉似甲將
0630b01: 船水費論評十分巧說不如行乙將船水都拈除長
0630b02: 安雖樂非久居爭似我諸檀氣壓孫李蘇遨遊東海
0630b03: 當西湖時乘隻葉閒來往飽看江山展畫圖法說竟
0630b04: 恰也無更助一帆風到岸腰金仍掛古珊瑚有問如
0630b05: 何西祖意崑崙山下石香爐卓拄杖下座。
0630b06: 佛成道日魏爾潛檀越薦兄請上堂爾潛問年來幾
0630b07: 點思兄淚灑向崎江白日寒今日請和尚薦拔一句
0630b08: 師云明星當午現潛禮拜云謝和尚慈悲師云夜半
0630b09: 日頭紅僧問六年已巳脫千生夢忽悟明星作麼生師
0630b10: 云山僧眼不花進云魏檀請師登寶座追薦一句是
0630b11: 如何師云髑髏眼底春風動無影枝頭爛熳紅進云
0630b12: 蒙師拔出無生路九品蓮花腦後開師云腦後一句
0630b13: 作麼生僧作禮師便打若乙問眉間掛劍魔驚怕袖
0630b14: 裏驪珠定有勛臨濟三玄即不問曹洞五位請師分
0630b15: 師云從頭問將來進云如何是正中偏師云皂馬爛
0630b16: 銀蹄進云如何是偏中正師云瓊花開鐵樹進云如
0630b17: 何是正中來師云午夜雪山一點明進云如何是兼
0630b18: 中至師云日月交輝進云如何是兼中到師云渾沌
0630b19: 無竅進云五位已蒙師指示只如瞿曇失卻郤眼睛淨
0630b20: 名開卻郤眼睛是同是別師云一合相不可得進云當
0630b21: 陽一著無私照觸處莫非是本光師打云是偏是正
0630b22: 乙禮拜師以拂子打圓相云大眾會麼釋迦老子于
0630b23: 雪山午夜悟得這箇六祖于碓坊中踏著這箇百丈
0630b24: 于钁頭下鋤著這箇溈山于木杓裏舀著這箇雪峰
0630b25: 于飯籮邊淘著這箇雲峰于鬧市頭撞著這箇古今
0630b26: 聖賢于日用中明得這箇本寺檀越于正因中信得
0630b27: 這箇如上所說置之勿論信得這箇以何為驗試為
0630b28: 舉看毓禎魏公在日發廣大心興隆三寶創建叢林
0630b29: 告世數載有弟爾潛體兄之心檀度如舊茲適世尊
0630b30: 睹星悟道之晨特設齋供養兼請上堂為薦乃兄施
0630c01: 米百石以資冥福更願檀護與叢林同悠久者此亦
0630c02: 幽明兩致其極誠希有也所謂大人具大見大智得
0630c03: 大用顯揚奇特事須還過量人且道這箇有甚奇特
0630c04: 能令人悟能令人信能令種種妙用皆從這箇流出
0630c05: 未審這箇向甚麼處流出若是口吞佛祖的向未有
0630c06: 這箇時一坐坐斷管取悟也不可得信也不可得踏
0630c07: 也踏不著鋤也鋤不見舀也不上淘也不出撞也不
0630c08: 著明也不得正恁麼時喚甚麼作佛祖喚甚麼作眾
0630c09: 生喚甚麼作生死喚甚麼作涅槃誰為供養誰受薦
0630c10: 拔乃喝一喝云若不得者一喝幾乎轉身不得身已
0630c11: 轉也如何得令他同覺同證去以拂子向空中點云
0630c12: 露出一星子水天上下明下座。
0630c13: 同門法兄木菴和尚請上堂僧問一佛出世萬佛讚
0630c14: 揚如何是萬佛讚揚底句師云笑破虛空口進云只
0630c15: 如赤肉團邊無位真人還讚得麼師云無位真人在
0630c16: 甚麼處僧擬議師便打問聖壽峰頭掛紫雲賓主相
0630c17: 對復何云少林一曲欣同調仲氏吹箎伯氏壎正與
0630c18: 麼時如何是主中賓師云下座陪師兄進云如何是
0630c19: 賓中主師云一朝權在手進云如何是賓中賓師云
0630c20: 面上三斗塵進云如何是主中主師云佛祖立下風
0630c21: 進云賓主已蒙師指示向上宗乘是如何師云還我
0630c22: 賓主句來進云恁麼則一花五葉開愈秀同條各露
0630c23: 一枝春師打云者一枝天下人有分乃云一佛出世
0630c24: 萬佛讚揚一花開敷萬花周匝花黃花紫一般春前
0630c25: 佛後佛無二道以無二之道廓人天未證之門揭佛
0630c26: 祖不傳之妙直得古多寶新釋迦當下如鏡照鏡似
0630c27: 空合空於中著得一隻眼方見三世佛祖脩多羅藏
0630c28: 盡向此中流出天地日月萬象森羅盡向此中建立
0630c29: 四生九有八難三途盡向此中隨流出沒從緣契證
0630c30: 百工技藝一切有情盡向此中各隨根性悉得受用
0631a01: 無物不周乾坤未可比其廣大一般奇特日月莫能
0631a02: 喻其光華任他通身是口也讚歎不及正當主賓互
0631a03: 換不落時機一句如何展演多寶塔中分半座萬花
0631a04: 叢裏兩優曇下座。
0631a05: 雪天上堂以友居士問達磨面壁二祖斷臂和尚今
0631a06: 日陞座雪裏如何安心師云還我一臂來進云我師
0631a07: 親的意能有幾人知師云用知作麼進云空生若不
0631a08: 巖中坐爭得天花動地來師云莫謗空生好乃云雪
0631a09: 裏九年流出通身熱汗爐邊打坐竟日卓豎寒毛還
0631a10: 有灰裏豆爆者麼試通消息看一僧云紅蓮雪裏開
0631a11: 一僧云虛空雪裏點頭一僧云銀山鐵壁八面玲瓏
0631a12: 師云欲得梅花香撲鼻還須徹骨一番寒卓拄杖下
0631a13: 座。
0631a14: 立春日曇璲監寺請上堂僧問曹谿五葉桑林裏如
0631a15: 何是長芳萬古春師云桃紅李白薔薇紫問著東君
0631a16: 總不知進云須彌頂上無根樹為甚麼不犯春風花
0631a17: 自開師云又被風吹別調中乃云雲門乾菌橛雨淋
0631a18: 目炙久矣昨夜被山僧蹉手一捏捏碎瞿曇鼻孔迸
0631a19: 出浩蕩春風吹得桃紅梅白遍界清香汝等諸人還
0631a20: 曾嗅著也未卓杖云松花若也霑春力根在深巖也
0631a21: 著開下座。
0631a22: 興福福濟三監寺仝請上堂澂一監寺問生從何來
0631a23: 死從何去師云澂不清攪不濁進云承師開示腳底
0631a24: 蓮花步步階師云一法通時萬法通乃云澂一蘊謙
0631a25: 二禪德歲暮逼山僧上堂舉揚箇事若論箇事佛祖
0631a26: 口閣壁上山僧如何舉揚因是讓之至再其請益堅
0631a27: 不得已向第二門頭傍通線路曲順來宜諸大德好
0631a28: 須採聽尺璧蘊于巨石勇者力攻而得之驪珠現于
0631a29: 澂潭智者逆浪而探之間有懦怯之士若不另具一
0631a30: 副手眼幾番苦心欲希冀此二寶譬如輟耕穫而望
0631b01: 秋收無以異也或迷者而不知知而不能取取而不
0631b02: 能用非惟孤負此寶抑亦自他俱失利濟耳世寶如
0631b03: 是僧寶亦然如何是僧寶昔日唐皇親賞鑒欽延鎮
0631b04: 國利人天下座。
0631b05: 除日若乙維那弘永書記同眾請上堂僧問今朝臘
0631b06: 月三十日作麼生是今日事師展兩手云會麼進云
0631b07: 某甲不會請和尚為說師云不是知音者徒勞話歲
0631b08: 闌僧禮拜師云果然弘永問古人烹露地白牛與大
0631b09: 眾分歲未審和尚今夜分箇甚麼師云與汝一箇鐵
0631b10: 饅頭進云大眾謝和尚師云咬得破堪受人天供養
0631b11: 乃舉雪峰敦和尚因僧問如何是佛曰把火照魚行
0631b12: 進云如何是法曰唐人譯不出又云佛法已蒙師指
0631b13: 示未審畢竟事如何曰臘月三十日師云古德答話
0631b14: 不帶枝葉山僧隨例攀條倒行一令今朝臘月三十
0631b15: 日諸人畢竟事作麼生只如唐人譯不出把火照魚
0631b16: 行且道佛法落在甚麼處如此會得參學已竟報恩
0631b17: 已畢其或不然三百六旬仍蹉過眉毛剔起又來年
0631b18: 下座。
0631b19: 元旦祝聖上堂僧問格外乾坤大榑桑日月新春風
0631b20: 吹破臘處處賀新正如何是最新一句師云一團和
0631b21: 氣萬劫同春乃云萬年春一夢夢醒萬年新新羅
0631b22: 打鼓日國賀新正艸木叢林俱作獅吼山河大地鼓
0631b23: 舞歡呼發揮固有風光喚起一新氣象萬邦歌有道
0631b24: 四海樂無為臥雲深處向不朝天聖恩廣被如何補
0631b25: 答驀豎拂子云一枝劫外春無盡仰祝堯天舜日長
0631b26: 下座。
0631b27: 解制監寺領魏之琰居士請上堂僧問如何是一印
0631b28: 印泥師云瑕生了也進云如何是一印印水師云鵝
0631b29: 王擇乳進云如何是一印印空師云無汝下手處問
0631b30: 如何是奪境不奪人師云拔卻郤眼中釘進云如何是
0631c01: 奪人不奪境師云日高猶未醒進云如何是人境兩
0631c02: 俱奪師云拈卻郤無生國進云如何是人境俱不奪師
0631c03: 云護取法王城進云人境已蒙師指示心空及第事
0631c04: 如何師云空裏掛燈籠進云恁麼則人人有分去也
0631c05: 師打云海上漫栽花乃云九十光陰一撮子五湖僧
0631c06: 在一毫端遂彈指一聲云為汝諸人解制了也還有
0631c07: 心空及第者麼三級浪高能變化風雷相送過龍門
0631c08: 復舉趙州和尚因趙王來參州端坐不起次日帥來
0631c09: 州下禪床受之侍者問曰昨日大王來為甚不下禪
0631c10: 床州曰非汝所知上等人來我禪床上接中等人來
0631c11: 下禪床接末等人來出三門外接不可目我王為中
0631c12: 下人也師曰趙老恁麼接王可謂不失宗師體裁簡
0631c13: 點將來未免因人上下山僧當時若在敢問趙州設
0631c14: 有無等級人來又作麼生接管取趙州至今要起起
0631c15: 不得要坐坐不成是事且止只如今日三島客九洲
0631c16: 僧俱殿下重臨法會觀選佛場揭曉龍蛇溷雜凡聖
0631c17: 交參畢竟如何分疏作何相接良久云萬派聲融滄
0631c18: 海上萬年流水不知春下座。
0631c19: 癸卯秋仲五日省覲回唐辭眾上堂道榮問孝義全
0631c20: 彰遽離雪峰法席因緣出現高踞聖壽猊床只如今
0631c21: 日符到奉行師資慶會一句作麼生展演師云報恩
0631c22: 須是忤逆兒進云栴檀圍繞栴檀樹獅子遊行獅子
0631c23: 窩師云不勞讚歎進云殿下臨筵聽法曾承靈山付
0631c24: 囑吾師機辯天縱不妨更借一問師云水流須到海
0631c25: 雲起必為霖進云恁麼則解使人天迎杖錫直教龍
0631c26: 象接金襴師云汝者一語翻成分外榮禮拜而退自
0631c27: 信問吾師為法到崎丘接物應機已六秋幸遇因緣
0631c28: 今出現杖挑明月上皇州人天交接則不問途中得
0631c29: 力一句乞師開示師云一帆秋水上皇州進云恁麼
0631c30: 則臨濟家風重振榑桑去也師云如何是臨濟一句
0632a01: 僧喝師云者一喝落在甚麼處進云不從天得不從
0632a02: 地生師云莫是從人得麼僧禮拜師一喝乃云見可
0632a03: 則進知難則退逆川禪師云古德恁麼說話大似趨
0632a04: 利避害取捨未忘所以山僧住此數載不敢妄動茲
0632a05: 緣故國六十餘位宰官居士于前年郵啟聘山僧回
0632a06: 唐為國開法不特感激道愛抑且熟處難忘尋修書
0632a07: 報復許可來春今秋覲別黃檗老人理當敘謝白眾
0632a08: 承崎主同四眾光臨證明舉似乃別古德云進則以
0632a09: 道退亦以道以道進退誰曰不可雖然此猶是山僧
0632a10: 分上諸人分上又作麼生道心相照千里如面忠孝
0632a11: 持身供養無盡至于向上一著各自努力附贅一偈
0632a12: 離此山門入國門千山萬水一乾坤我心如雨無遺
0632a13: 點深謝檀那六載恩下座。
