0661a01: 大方廣佛華嚴經綱要卷第二十四
0661a02: 于闐國三藏沙門實叉難陀　譯經
0661a03: 清涼山大華嚴寺沙門澄觀　疏義
0661a04: 明匡山法雲寺憨山沙門德清提挈
0661a05: 十迴向品第二十五之二
0661a06: 佛子。云何為菩薩摩訶薩不壞迴向。
0661a07: 第二釋不壞迴向。文中長行。先位行。後位果。今初
0661a08: 標名徵起。言不壞者。謂於地寶等十種勝境深信
0661a09: 堅固得不壞名。然十表無盡。信通事理故。本業云
0661a10: 觀一切法但有用。但有名。念念不住。故名不壞。是
0661a11: 知善根迴向皆通事事無礙。方真不壞耳。
0661a12: 佛子。此菩薩摩訶薩於去來今諸如來所。得不壞信。
0661a13: 悉能承事一切佛故。於諸菩薩乃至初發一念之心
0661a14: 求一切智。得不壞信。誓修一切菩薩善根無疲厭故。
0661a15: 於一切佛法得不壞信。發深志樂故。於一切佛教得
0661a16: 不壞信。守護住持故。於一切眾生得不壞信。慈眼等
0661a17: 觀善根迴向普利益故。於一切白淨法得不壞信。普
0661a18: 集無邊諸善根故。於一切菩薩迴向道得不壞信。滿
0661a19: 足殊勝諸欲解故。於一切菩薩法師得不壞信。於諸
0661a20: 菩薩起佛想故。於一切佛自在神通得不壞信。深信
0661a21: 諸佛難思議故。於一切菩薩善巧方便行得不壞信。
0661a22: 攝取種種無量無數行境界故。佛子。菩薩摩訶薩如
0661a23: 是安住不壞信時。於諸佛菩薩聲聞獨覺若諸佛教
0661a24: 若諸眾生。如是等種種境界中。種諸善根無量無邊。
0661b01: 令菩提心轉更增長。慈悲廣大平等觀察。隨順修學
0661b02: 諸佛所作。攝取一切清淨善根。入真實義集福德行
0661b03: 行大惠施。修諸功德等觀三世。
0661b04: 第二長行廣釋中。大分三段。初舉所迴善根。二辨
0661b05: 迴向之行。三明迴向所為。今初。於去來今下有十
0661b06: 五行經。初舉所迴善根。於中先十行經。明起不壞
0661b07: 信。次佛子如是安住下二行餘經。於信種善根中
0661b08: 先種善根。次令菩提心下十句。明長菩薩道。
0661b09: 菩薩摩訶薩以如是等善根功德。迴向一切智願。常
0661b10: 見諸佛。親近善友。與諸菩薩同共止住。念一切智心
0661b11: 無暫捨。受持佛教勤加守護。教化成熟一切眾生。心
0661b12: 常迴向出世之道。供養瞻侍一切法師。解了諸法憶
0661b13: 持不忘。修行大願悉使滿足。菩薩如是積集善根。成
0661b14: 就善根。增長善根。思惟善根。繫念善根。分別善根。愛
0661b15: 樂善根。修習善根。安住善根。菩薩摩訶薩如是積集
0661b16: 諸善根已巳。以此善根所得依果。修菩薩行。於念念中
0661b17: 見無量佛。如其所應承事供養。以阿僧祇寶阿僧祇
0661b18: 華。阿僧祇鬘。阿僧祇衣。阿僧祇蓋。阿僧祇幢。阿僧祇
0661b19: 幡。阿僧祇莊嚴具。阿僧祇給侍。阿僧祇塗飭地。阿僧
0661b20: 祇塗香。阿僧祇末香。阿僧祇和香。阿僧祇燒香。阿僧
0661b21: 祇深信。阿僧祇愛樂。阿僧祇淨心。阿僧祇尊重。阿僧
0661b22: 祇讚歎。阿僧祇禮敬。阿僧祇寶座。阿僧祇華座。阿僧
0661b23: 祇香座。阿僧祇鬘座。阿僧祇栴檀座。阿僧祇衣座。阿
0661b24: 僧祇金剛座。阿僧祇摩尼座。阿僧祇寶繒座。阿僧祇
0661c01: 寶色座。阿僧祇寶經行處。阿僧祇華經行處。阿僧祇
0661c02: 香經行處。阿僧祇鬘經行處。阿僧祇衣經行處。阿僧
0661c03: 祇寶間錯經行處。阿僧祇一切寶繒采經行處。阿僧
0661c04: 祇一切寶多羅樹經行處。阿僧祇一切寶欄楯經行
0661c05: 處。阿僧祇一切寶鈴網彌覆經行處。阿僧祇一切寶
0661c06: 宮殿。阿僧祇一切華宮殿。阿僧祇一切香宮殿。阿僧
0661c07: 祇一切鬘宮殿。阿僧祇一切栴檀宮殿。阿僧祇一切
0661c08: 堅固妙香藏宮殿。阿僧祇一切金剛宮殿。阿僧祇一
0661c09: 切摩尼宮殿。皆悉殊妙出過諸天。阿僧祇諸雜寶樹。
0661c10: 阿僧祇種種香樹。阿僧祇諸寶衣樹。阿僧祇諸音樂
0661c11: 樹。阿僧祇寶莊嚴具樹。阿僧祇妙音聲樹。阿僧祇無
0661c12: 厭寶樹。阿僧祇寶繒采樹。阿僧祇寶璫樹。阿僧祇一
0661c13: 切華香幢幡鬘蓋所嚴飭樹。如是等樹扶蔭。莊
0661c14: 嚴宮殿。其諸宮殿。復有阿僧祇軒檻莊嚴。阿僧祇
0661c15: 莊嚴。阿僧祇門闥莊嚴。阿僧祇樓閣莊嚴。阿僧祇
0661c16: 半月莊嚴。阿僧祇帳莊嚴。阿僧祇金網彌覆其上。阿
0661c17: 僧祇香周普熏。阿僧祇衣敷布其地。佛子。菩薩摩
0661c18: 訶薩以如是等諸供養具。於無量無數不可說不可
0661c19: 說劫。淨心尊重恭敬供養一切諸佛。恒不退轉無有
0661c20: 休息。一一如來滅度之後。所有舍利悉亦如是恭敬
0661c21: 供養。為令一切眾生生淨信故。一切眾生攝善根故。
0661c22: 一切眾生離諸苦故。一切眾生廣大解故。一切眾生
0661c23: 以大莊嚴而莊嚴故。無量莊嚴而莊嚴故。諸有所作
0661c24: 得究竟故。知諸佛興難可值故滿足如來無量力故。
0662a01: 莊嚴供養佛塔廟故。住持一切諸佛法故。如是供養
0662a02: 現在諸佛及滅度後所有舍利。其諸供養。於阿僧祇
0662a03: 劫說不可盡。
0662a04: 第二菩薩摩訶薩以如是下。明迴向行中初六行
0662a05: 餘經。明先將善根迴向。次如是積集善根下明將
0662a06: 勝報善根迴向。有二十五行經。於中初廣列供事。
0662a07: 以阿僧寶廣列六門。次佛子以如是等下二行餘
0662a08: 經。明先供現佛。次一一下明供舍利。次為令下五
0662a09: 行經。明供意。有十一句。次如是下結供分齊。
0662a10: 如是修集無量功德。皆為成熟一切眾生。無有退轉。
0662a11: 無有休息。無有疲厭。無有執著。離諸心想。無有依止。
0662a12: 永絕所依。遠離於我及以我所。如實法印印諸業門。
0662a13: 得法無生住佛所住。觀無生性。印諸境界。諸佛護念
0662a14: 發心迴向。與諸法性相應迴向。入無作法成就所作
0662a15: 方便迴向。捨離一切諸事想著方便迴向。住於無量
0662a16: 善巧迴向。永出一切諸有迴向。修行諸行不住於相
0662a17: 善巧迴向。普攝一切善根迴向。普淨一切菩薩諸行
0662a18: 廣大迴向。發無上菩提心迴向。與一切善根同住迴
0662a19: 向。滿足最上信解心迴向。佛子。菩薩摩訶薩以諸善
0662a20: 根如是迴向時。雖隨生死而不改變。求一切智未曾
0662a21: 退轉。在於諸有心無動亂。悉能度脫一切眾生。不染
0662a22: 有為法。不失無礙智。菩薩行位因緣無盡。世間諸法
0662a23: 無能變動。具足清淨諸波羅蜜。悉能成就一切智力。
0662a24: 菩薩如是離諸癡暗。成菩提心。開示光明。增長淨法。
0662b01: 迴向勝道。具足眾行。以清淨意善能分別。了一切法
0662b02: 悉隨心現。知業如幻。業報如像。諸行如化。因緣生法
0662b03: 悉皆如響。菩薩諸行一切如影。出生無著清淨法眼。
0662b04: 見於無作廣大境界。證寂滅性。了法無二。得法實相
0662b05: 具菩薩行。於一切相皆無所著。善能修行同事諸業。
0662b06: 於白淨法恒無廢捨。離一切著。住無著行。菩薩如是
0662b07: 善巧思惟無有迷惑。不違諸法。不壞業因。明見真實
0662b08: 善巧迴向。知法自性。以方便力成就業報。到於彼岸。
0662b09: 智慧觀察一切諸法。獲神通智。諸業善根無作而行
0662b10: 隨心自在。
0662b11: 第二如是修習下顯迴向行。中有三段。初迴向之
0662b12: 心。二迴向之相。三迴向行成。初有四行餘經。明迴
0662b13: 向之心。於中不離大悲。即兼迴向眾生之意。無有
0662b14: 執著。即離相之意。次與諸法性相應下五行經。明
0662b15: 迴向之相。兼顯迴向菩提。有十一句。次佛子以諸
0662b16: 善根下迴向行成。於中初一句牒前。次雖隨生死
0662b17: 下文有十句。正顯隨相行成。由前法性相應。故隨
0662b18: 生死而不變。次菩薩如是下一行半經。結前生後。
0662b19: 次以清淨意下六行餘經。明離相行成。由前事不
0662b20: 礙理。故觸境了如。十一句皆明離相觀行。次菩薩
0662b21: 如是善巧下三行餘經。雙結二行無礙。以成迴向。
0662b22: 菩薩摩訶薩以諸善根如是迴向。為欲度脫一切眾
0662b23: 生不斷佛種。永離魔業。見一切智無有邊際。信樂不
0662b24: 捨。離世境界。斷諸雜染。亦願眾生得清淨智。入深方
0662c01: 便。出生死法。獲佛善根。永斷一切諸魔事業。以平等
0662c02: 印普印諸業。發心趣人一切種智。成就一切出世間
0662c03: 法。
0662c04: 第三迴向所為。以專為度脫一切眾生不斷佛種。
0662c05: 是迴向所為也。於中魔業通一切惡魔事。通一切
0662c06: 相。但違法印。皆魔事故。
0662c07: 佛子。是為菩薩摩訶薩第二不壞迴向。
0662c08: 第三依釋結名。
0662c09: 菩薩摩訶薩住此迴向時得見一切無數諸佛。成就
0662c10: 無量清淨妙法。普於眾生得平等心。於一切法無有
0662c11: 疑惑。一切諸佛神力所加。降伏眾魔永離其業。成就
0662c12: 生貴滿菩提心。得無礙智不由他解。善能開闡一切
0662c13: 法義。能隨想力入一切剎。普照眾生悉使清淨。菩薩
0662c14: 摩訶薩以此不壞迴向之力。攝諸善根如是迴向。
0662c15: 第二位果。亦如十地調柔等果。初牒得時。次得見
0662c16: 下正辨果相。次菩薩下總結所屬。
0662c17: 爾時金剛幢菩薩。觀察十方。承佛神力即說頌言。
0662c18: 菩薩已巳得不壞意修行一切諸善業
0662c19: 是故能令佛歡喜智者以此而迴向
0662c20: 供養無量無邊佛布施持戒伏諸根
0662c21: 為欲利益諸眾生普使一切皆清淨
0662c22: 一切上妙諸香華無量差別勝衣服
0662c23: 寶蓋及以莊嚴具供養一切諸如來
0662c24: 如是供養於諸佛無量無數難思劫
0663a01: 恭敬尊重常歡喜未曾一念生疲厭
0663a02: 專心想念於諸佛一切世間大明燈
0663a03: 十方所有諸如來靡不現前如目
0663a04: 不可思議無量劫種種布施心無厭
0663a05: 百千萬億眾劫中修諸善法悉如是
0663a06: 彼諸如來滅度已巳供養舍利無厭足
0663a07: 悉以種種妙莊嚴建立難思眾塔廟
0663a08: 造立無等最勝形寶藏淨金為莊嚴
0663a09: 巍巍高大如山王其數無量百千億
0663a10: 淨心尊重供養已巳復生歡喜利益意
0663a11: 不思議劫處世間救護眾生令解脫
0663a12: 了知眾生皆妄想於彼一切無分別
0663a13: 而能善別眾生根普為群生作饒益
0663a14: 菩薩修集諸功德廣大最勝無與比
0663a15: 了達體性悉非有如是決定皆迴向
0663a16: 以最勝智觀諸法其中無有一法生
0663a17: 如是方便修迴向功德無量不可盡
0663a18: 以是方便令心淨悉與一切如來等
0663a19: 此方便力不可盡是故福報無盡極
0663a20: 發起無上菩提心一切世間無所依
0663a21: 普至十方諸世界而於一切無所礙
0663a22: 一切如來出世間為欲啟導眾生心
0663a23: 如其心性而觀察畢竟推求不可得
0663a24: 一切諸法無有餘悉入於如無體性
0663b01: 以是淨眼而迴向開彼世間生死獄
0663b02: 雖令諸有悉清淨亦不分別於諸有
0663b03: 知諸有性無所有而令歡喜意清淨
0663b04: 於一佛土無所依一切佛土悉如是
0663b05: 亦不染著有為法知彼法性無依處
0663b06: 以是修成一切智以是無上智莊嚴
0663b07: 以是諸佛皆歡喜是為菩薩迴向業
0663b08: 菩薩專心念諸佛無上智慧巧方便
0663b09: 如佛一切無所依願我修成此功德
0663b10: 專心救護於一切令其遠離眾惡業
0663b11: 如是饒益諸群生繫念思惟未曾捨
0663b12: 住於智地守護法不以餘乘取涅槃
0663b13: 唯願得佛無上道菩薩如是善迴向
0663b14: 不取眾生所言說一切有為妄事
0663b15: 雖復不依言語道亦復不著無言語
0663b16: 十方所有諸如來了達諸法無有餘
0663b17: 雖知一切皆空寂而不於空起心念
0663b18: 以一莊嚴嚴一切亦不於法生分別
0663b19: 如是開悟諸群生一切無性無所觀
0663b20: 第二偈頌。二十五偈分三。初二偈頌所迴善根及
0663b21: 第一節迴向。次十八偈頌所成供行。後五偈頌迴
0663b22: 向所為。
0663b23: 佛子。云何為菩薩摩訶薩等一切佛迴向。
0663b24: 第三等一切佛迴向。長行亦二。先位行。後位果。釋
0663c01: 名者。準下文但等三世諸佛所行之道。亦等善根。
0663c02: 文云如過去佛所修一切善根。我亦如是。故本業
0663c03: 云三世諸佛善一切時行兼顯無間。故下文云。與
0663c04: 妻子俱未曾暫捨菩提之心。此從所等立名。即等
0663c05: 一切佛之迴向以深入法性。行普門善而為其性。
0663c06: 佛子。此菩薩摩訶薩隨順修學去來現在諸佛世尊
0663c07: 迴向之道。如是修學迴向道時。見一切色乃至觸法。
0663c08: 若美若惡不生愛憎。心得自在。無諸過失廣大清淨。
0663c09: 歡喜悅樂離諸憂惱。心意柔軟諸根清涼。
0663c10: 次標舉廣釋中先顯迴向。後明成益。先迴向中先
0663c11: 等隨相。後等離相。隨相中復二。先明對境善根以
0663c12: 將迴向。後總攝萬善以將迴向。今初。如是下二行
0663c13: 半經。明所迴善根。謂學佛修時於六境違順成四
0663c14: 淨心。一於違順成就行捨。不為境牽。名心自在。二
0663c15: 於凡小以悲智廣大淨諸惑故。三離憂過故。有喜
0663c16: 樂捨。無憂苦惱。四禪定輕安故。心意柔軟。不妄取
0663c17: 境。故諸根清涼。此四淨心。學佛之修。為所迴善根。
0663c18: 佛子。菩薩摩訶薩獲得如是安樂之時。復更發心迴
0663c19: 向諸佛。作如是念。願以我今所種善根。令諸佛樂轉
0663c20: 更增勝。所謂不可思議佛所住樂。無有等比佛三昧
0663c21: 樂。不可限量大慈悲樂。一切諸佛解脫之樂。無有邊
0663c22: 際大神通樂。最極尊重大自在樂。廣大究竟無量力
0663c23: 樂。離諸知覺寂靜之樂。住無礙住恒正定樂。行無二
0663c24: 行不變異樂。佛子。菩薩摩訶薩以諸善根迴向佛已巳。
0664a01: 復以此善根迴向菩薩。所謂願未滿者令得圓滿。心
0664a02: 未淨者令得清淨。諸波羅蜜未滿足者令得滿足。安
0664a03: 在金剛菩提之心。於一切智得不退轉。不捨大精進。
0664a04: 守護菩提門一切善根。能令眾生捨離我慢。發菩提
0664a05: 心。所願成滿。安住一切菩薩所住。獲得菩薩明利諸
0664a06: 根。修習善根證薩婆若。佛子。菩薩摩訶薩以諸善根
0664a07: 如是迴向菩薩已巳。復以迴向一切眾生。願一切眾生
0664a08: 所有善根。乃至極少一彈指頃。見佛聞法。恭敬聖僧。
0664a09: 彼諸善根皆離障礙。念佛圓滿。念法方便。念僧尊重。
0664a10: 不離見佛。心得清淨獲諸佛法。集無量德淨諸神通。
0664a11: 捨法離念依教而住。如為眾生如是迴向。為聲聞辟
0664a12: 支佛迴向亦復如是。又願一切眾生永離地獄餓鬼
0664a13: 畜生閻羅王等一切惡處。增長無上菩提之心。專意
0664a14: 勤求一切種智。永不毀謗諸佛正法。得佛安樂。身心
0664a15: 清淨證一切智。
0664a16: 第二正迴向中迴向五乘之境。文分五段。一佛。二
0664a17: 菩薩。三有善眾生。四二乘。五有惡眾生。初一行餘
0664a18: 經。結前起後。次願以我今下五行經。正顯所願。所
0664a19: 願增佛。然佛德已巳圓。今願增者。尊重荷恩。展誠敬
0664a20: 故。亦猶獻芹於上。香華奉佛。非彼須待。次佛子下
0664a21: 迴向菩薩。初結前生後。所謂下正顯。有十願。前六
0664a22: 自利。後能令下四利他。次佛子下五行經迴向有
0664a23: 善眾生。次如為眾生下一行經。明迴向二乘。次又
0664a24: 願一切下三行經。明為有惡眾生。謂不遺闡提。上
0664b01: 來五段。初一迴向菩提。餘迴向眾生。上明對境
0664b02: 善根以將迴向竟。
0664b03: 佛子。菩薩摩訶薩所有善根。皆以大願發起正發起。
0664b04: 積集正積集。增長正增長。悉令廣大具足充滿。佛子。
0664b05: 菩薩摩訶薩在家宅中與妻子俱。未曾暫捨菩提之
0664b06: 心。正念思惟薩婆若境。自度度彼令得究竟。以善方
0664b07: 便化己巳眷屬。令入菩薩智。令成熟解脫。雖與同止心
0664b08: 無所著。以本大悲處於居家。以慈心故隨順妻子。於
0664b09: 菩薩清淨道無所障礙。菩薩摩訶薩雖在居家作諸
0664b10: 事業。未曾暫捨一切智心。所謂若著衣裳。若噉滋味。
0664b11: 若服湯藥。澡漱塗摩。迴旋顧視。行住坐臥。身語意業。
0664b12: 若睡若寤。如是一切諸有所作。心常迴向薩婆若道。
0664b13: 繫念思惟無時捨離。為欲饒益一切眾生。安住菩提
0664b14: 無量大願。攝取無數廣大善根。勤修諸善普救一切。
0664b15: 永離一切憍慢放逸。決定趣於一切智地。終不發意
0664b16: 向於餘道。常觀一切諸佛菩提。永捨一切諸雜染法。
0664b17: 修行一切菩薩所學。於一切智道無所障礙。住於智
0664b18: 地愛樂誦習。以無量智集諸善根。心不戀樂一切世
0664b19: 間。亦不染著所行之行。專心受持諸佛教法。菩薩如
0664b20: 是處在居家。普攝善根令其增長。迴向諸佛無上菩
0664b21: 提。佛子。菩薩爾時乃至施與畜生之食一摶一粒。咸
0664b22: 作是願。當令此等捨畜生道。利益安樂。究竟解脫。永
0664b23: 度苦海。永滅苦受。永除苦蘊。永斷苦覺。苦聚苦行苦
0664b24: 因苦本及諸苦處。願彼眾生皆得捨離。菩薩如是專
0664c01: 心繫念一切眾生。以彼善根而為上首。為其迴向一
0664c02: 切種智。菩薩初發菩提之心。普攝眾生修諸善根悉
0664c03: 以迴向。欲令永離生死曠野。得諸如來無礙快樂。出
0664c04: 煩惱海。修佛法道。慈心滿。悲力廣大。普使一切得
0664c05: 清淨樂。守護善根親近佛法。出魔境界入佛境界。斷
0664c06: 世間種植如來種。住於三世平等法中。菩薩摩訶薩
0664c07: 如是所有已巳集當集現集善根。悉以迴向。
0664c08: 第二總攝萬善迴向。有二十九行經。大分兩段。先
0664c09: 明歷事別陳。次顯積集迴向。前中初二行經。總顯
0664c10: 其相。於中所有善根即所發起等也。皆以大願即
0664c11: 能發起等也。云正發起等者。謂隨發起積集增進
0664c12: 必向二處。不餘趣求。離諸過失。名之為正。次佛子
0664c13: 下歷事別陳。初四行半經。明隨染無污。次雖在居
0664c14: 家下四行經。明動與道合。次為欲饒益下二行經。
0664c15: 總顯迴向之相。次永離下四行半經。別顯有十句。
0664c16: 次菩薩如是下總結歷事。次佛子菩薩爾時乃至
0664c17: 下。第二明積集迴向二。初明微細積集。一摶一粒
0664c18: 其福至微。施與眾生其田至劣。積此微善。亦以大
0664c19: 願。令成發起成迴向行。故云微細積集。次咸作是
0664c20: 願下十句。正明迴向之行。總名離苦得樂。次菩薩
0664c21: 初發菩提之心下明長時積集。以從初發心即積
0664c22: 集故。故云長時。言欲令者是心願故。文有十三句。
0664c23: 次如是所有下總結。一摶一粒即現集也。初發心
0664c24: 來即已巳集也。當來之善。亦必要起。故皆迴向。上
0665a01: 等隨相行竟。
0665a02: 復作是念。如過去諸佛菩薩所行恭敬供養一切諸
0665a03: 佛。度諸眾生令永出離。勤加修習一切善根。悉以迴
0665a04: 向而無所著。所謂不依色。不著受。無倒想。不作行。不
0665a05: 取識。捨離六處。不住世法樂出世間。知一切法皆如
0665a06: 空。無所從來。不生不滅。無有真實。無所染著。遠離
0665a07: 一切諸分別見。不動不轉。不失不壞。住於實際。無相
0665a08: 離相唯是一相。如是深入一切法性。常樂習行普門
0665a09: 善根。悉見一切諸佛眾會。如彼過去一切如來善根
0665a10: 迴向。我亦如是而為迴向。解如是法。證如是法。依如
0665a11: 是法。發心修習不違法相。知所修行如幻如影。如水
0665a12: 中月。如鏡中像。因緣和合之所顯現。乃至如來究竟
0665a13: 之地。佛子。菩薩摩訶薩復作是念。如過去諸佛修菩
0665a14: 薩行時。以諸善根如是迴向。未來現在悉亦如是。我
0665a15: 今亦應如彼諸佛如是發心。以諸善根而為迴向。第
0665a16: 一迴向。勝迴向。最勝迴向。上迴向。無上迴向。無等迴
0665a17: 向。無等等迴向。無比迴向。無對迴向。尊迴向。妙迴向。
0665a18: 平等迴向。正直迴向。大功德迴向。廣大迴向。善迴向。
0665a19: 清淨迴向。離惡迴向。不隨惡迴向。菩薩如是以諸善
0665a20: 根正迴向已巳。成就清淨身語意業。住菩薩住無諸過
0665a21: 失。修習善業離身語惡。心無瑕穢。修一切智住廣大
0665a22: 心。知一切法無有所作。住出世法世法不染。分別了
0665a23: 知無量諸業。成就迴向善巧方便。永拔一切取著根
0665a24: 本。
0665b01: 第二復作是念下等佛離相迴向者。即迴向實際。
0665b02: 於前二。說有先後行在一心。文中二。初等過去。後
0665b03: 佛子下等於現未。初中先舉所等。初二行經。言無
0665b04: 所著者。標隨相即有離相。次別顯離云。所謂不依
0665b05: 色等下顯離妄契真。次知一切法下釋前不著。次
0665b06: 如是深入下結其無礙。謂既稱法性。修隨相故。一
0665b07: 攝一切。名普門善。悉見諸佛。略辨成益。次如彼過
0665b08: 去下牒前。總顯能等。次解如是法下二行半經。別
0665b09: 顯等相。次佛子復作是念下等現未。初二行經牒
0665b10: 例。次我今亦應下總顯能等。次第一迴向下別明
0665b11: 等相。文有十九句。上顯迴向竟。下明成益。
0665b12: 佛子。是為菩薩摩訶薩第三等一切佛迴向。
0665b13: 第三依釋結名。
0665b15: 勝妙功德。入深清淨智慧境界。不離一切諸菩薩業。
0665b16: 善能分別巧妙方便。入深法界。善知菩薩修行次第
0665b17: 入佛種性。以巧方便。分別了知無量無邊一切諸法。
0665b18: 雖復現身於世中生。而於世法心無所著。
0665b19: 第二位果辨十種勝德。
0665b20: 爾時金剛幢菩薩承佛神力。普觀十方即說頌言。
0665b21: 彼諸菩薩摩訶薩修過去佛迴向法
0665b22: 亦學未來現在世一切導師之所行
0665b23: 於諸境界得安樂諸佛如來所稱讚
0665b24: 廣大光明清淨眼悉以迴向大聰哲
0665c01: 菩薩身根種種樂眼耳鼻舌亦復然
0665c02: 如是無量上妙樂悉以迴向諸最勝
0665c03: 一切世間眾善法及諸如來所成就
0665c04: 於彼悉攝無有餘盡以隨喜益眾生
0665c05: 世間隨喜無量種令此迴向為眾生
0665c06: 人中師子所有樂願使萌悉圓滿
0665c07: 一切國土諸如來凡所知見種種樂
0665c08: 願令眾生皆悉得而為照世大明燈
0665c09: 菩薩所得勝妙樂悉以迴向諸生
0665c10: 雖為生故迴向而於迴向無所著
0665c11: 菩薩修行此迴向興起無量大悲心
0665c12: 如佛所修迴向德願我修行悉成滿
0665c13: 如諸最勝所成就一切智乘微妙樂
0665c14: 及我在世之所行諸菩薩行無量樂
0665c15: 示入眾趣安隱樂恒守諸根寂靜樂
0665c16: 悉以迴向諸生普使修成無上智
0665c17: 非身語意即是業亦不離此而別有
0665c18: 但以方便滅癡冥如是修成無上智
0665c19: 菩薩所修諸行業積集無量勝功德
0665c20: 隨順如來生佛家寂然不亂正迴向
0665c21: 十方一切諸世界所有眾生咸攝受
0665c22: 悉以善根迴向彼願令具足安隱樂
0665c23: 不為自身求利益欲令一切悉安樂
0665c24: 未曾暫起戲論心但觀諸法空無我
0666a01: 十方無量諸最勝所見一切真佛子
0666a02: 悉以善根迴向彼願使速成無上覺
0666a03: 一切世間含識類等心攝取無有餘
0666a04: 以我所行諸善業令彼眾生速成佛
0666a05: 無量無邊諸大願無上導師所演說
0666a06: 願諸佛子皆清淨隨其心樂悉成滿
0666a07: 普觀十方諸世界悉以功德施於彼
0666a08: 願令皆具妙莊嚴菩薩如是學迴向
0666a09: 心不稱量諸二法但恒了達法無二
0666a10: 諸法若二若不二於中畢竟無所著
0666a11: 十方一切諸世間悉是眾生想分別
0666a12: 於想非想無所得如是了達於諸想
0666a13: 彼諸菩薩身淨已巳則意清淨無瑕穢
0666a14: 語業已巳淨無諸過當知意淨無所著
0666a15: 一心正念過去佛亦憶未來諸導師
0666a16: 及以現在天人尊悉學於其所說法
0666a17: 三世一切諸如來智慧明達心無礙
0666a18: 為欲利益眾生故迴向菩提集眾業
0666a19: 彼第一慧廣大慧不妄慧無倒慧
0666a20: 平等實慧清淨慧最勝慧者如是說
0666a21: 第二偈頌。有二十四偈。分三。初二十一頌頌前位
0666a22: 行。次二頌位果。後一結歎。
0666a23: 佛子。云何為菩薩摩訶薩至一切處迴向。
0666a24: 第四至一切處迴向。長行亦二。先位行。後位果。今
0666b01: 初牒名徵起。言至一切者。至是能至。善根及其供
0666b02: 具一切處即所至之供境。謂以大願令此善根供
0666b03: 具至一切時處。隨所應供。供諸福田。本業云以
0666b04: 大願力入一切佛國中。供養一切佛故。言至一切。
0666b05: 疏有多義。
0666b06: 佛子。此菩薩摩訶薩修習一切諸善根時作是念言。
0666b07: 願此善根功德之力至一切處。譬如實際無處不至。
0666b08: 至一切物。至一切世間。至一切眾生。至一切國土。至
0666b09: 一切法。至一切空。至一切三世。至一切有為無為。
0666b10: 至一切語言音聲。願此善根亦復如是。至一切諸
0666b11: 如來所。供養三世一切諸佛。過去諸佛所願悉滿。未
0666b12: 來諸佛具足莊嚴。現在諸佛及其國土道場眾會。
0666b13: 滿一切空法界。願以信解大威力故。廣大智慧無
0666b14: 障礙故。一切善根悉迴向故。以如諸天諸供養具而
0666b15: 為供養。充滿無量無邊世界。
0666b16: 第二依徵廣釋中三。初迴向眾生菩提。二迴向實
0666b17: 際。三結歎成益。初迴向眾生中。先略明有九行經。
0666b18: 有法喻合。法中謂願力及善根力。此二相資。故能
0666b19: 遍至。次譬如實際下舉喻。言實際者。即一切法真
0666b20: 實之際故。次願以下法合。先總。次過去下別明。先
0666b21: 舉三世合所至處。次願以信解下二行餘經。明能
0666b22: 至供。
0666b23: 佛子。菩薩摩訶薩復作是念。諸佛世尊普一切
0666b24: 空法界。種種業所起。十方不可說一切世界種世界。
0666c01: 不可說佛國土。佛境界。種種世界。無量世界。無分齊
0666c02: 世界。轉世界。側世界。仰世界。覆世界。如是一切諸世
0666c03: 界中現住於壽。示現種種神通變化。彼有菩薩以勝
0666c04: 解力。為諸眾生堪受化者。於彼一切諸世界中。現為
0666c05: 如來出興於世。以至一切處智。普開示如來無量
0666c06: 自在神力。法身往無有差別。平等普入一切法界。
0666c07: 如來藏身不生不滅。善巧方便普現世間。證法實性
0666c08: 超一切故。得不退轉無礙力故。生於如來無障礙見
0666c09: 廣大威德種性中故。佛子。菩薩摩訶薩以其所種一
0666c10: 切善根。願於如是諸如來所。以眾妙華及眾妙香。鬘
0666c11: 蓋幢旛。衣服燈燭。及餘一切諸莊嚴具以為供養。若
0666c12: 佛形像。若佛塔廟。悉亦如是。以此善根如是迴向。所
0666c13: 謂不亂迴向。一心迴向。自意迴向。尊敬迴向。不動迴
0666c14: 向。無住迴向。無依迴向。無眾生心迴向。無躁競心迴
0666c15: 向。寂靜心迴向。
0666c16: 二佛子下廣明至。於中二。初約十方佛明其
0666c17: 至。次約常住佛明其至。前中言不可說世界者
0666c18: 總明供處。次如是一切諸世界下別明供養。初供
0666c19: 現住壽者。是現在佛。於中有實報佛。有權應佛。現
0666c20: 身說法權應之事。有六行半經。次佛子以其所種
0666c21: 下二行經明供行。次若佛形像下供住持佛。次以
0666c22: 此善根如是迴向下通顯迴向之心。謂前以善根
0666c23: 迴向成供。供諸田時。如是用心。文有十句以顯十
0666c24: 心。故能即事順理。上明供十方佛竟。
0667a01: 復作是念。盡法界空界。去來現在一切劫中諸佛
0667a02: 世尊。得一切智。成菩提道。無量名字各各差別。於種
0667a03: 種時現成正覺。悉皆住壽盡未來際。一一各以法界
0667a04: 莊嚴而嚴其身。道場眾會周法界。一切國土隨時
0667a05: 出興而作佛事。如是一切諸佛如來。我以善根普皆
0667a06: 迴向。願以無數香蓋。無數香幢。無數香旛。無數香帳
0667a07: 無數香網。無數香像。無數香光。無數香。無數香雲。
0667a08: 無數香座。無數香經行地。無數香所住處。無數香世
0667a09: 界。無數香山。無數香海。無數香河。無數香樹。無數香
0667a10: 衣服。無數香蓮華。無數香宮殿。無量華蓋。廣說乃至
0667a11: 無量華宮殿。無邊鬘蓋。廣說乃至無邊鬘宮殿。無等
0667a12: 塗香蓋。廣說乃至無等塗香宮殿。不可數末香蓋。廣
0667a13: 說乃至不可數末香宮殿。不可稱衣蓋。廣說乃至不
0667a14: 可稱衣宮殿。不可思寶蓋。廣說乃至不可思寶宮殿。
0667a15: 不可量燈光明蓋。廣說乃至不可量燈光明宮殿。不
0667a16: 可說莊嚴具蓋。廣說乃至不可說莊嚴具宮殿。不可
0667a17: 說不可說摩尼寶蓋。不可說不可說摩尼寶幢。如是
0667a18: 摩尼寶旛。摩尼寶帳。摩尼寶網。摩尼寶像。摩尼寶光。
0667a19: 摩尼寶。摩尼寶雲。摩尼寶座。摩尼寶經行地。摩尼
0667a20: 寶所住處。摩尼寶剎。摩尼寶山。摩尼寶海。摩尼寶河。
0667a21: 摩尼寶樹。摩尼寶衣服。摩尼寶蓮華。摩尼寶宮殿。皆
0667a22: 不可說不可說。如是一一諸境界中。各有無數欄楯。
0667a23: 無數宮殿。無數樓閣。無數門闥。無數半月。無數敵。
0667a24: 無數牖。無數清淨寶。無數莊嚴具。以如是等諸供
0667b01: 養物。恭敬供養如上所說諸佛世尊。
0667b02: 第二約常住佛以明至。謂三世住壽盡未來際。
0667b03: 亦應常也。三身十身融無礙故。不同前文有塔廟
0667b04: 等。文中有三。初以善根迴向供佛。二願令一切下
0667b05: 以供佛善根迴向眾生。三譬如下總願善根普攝
0667b06: 迴向。初盡法界下四行餘經。明所供境。次顯能供
0667b07: 行。文云如是等三句。結前生後。次所成供具。列有
0667b08: 香蓋等二十八事。次如是一一下。又增前數。以如
0667b09: 是等下結成供行。上總顯佛行。下文以此供
0667b10: 佛行迴向眾生。
0667b11: 願令一切世間皆得清淨一切眾生咸得出離。住十
0667b12: 力地。於一切法中得無礙法明。令一切眾生具足善
0667b13: 根。悉得調伏。其心無量等空界。往一切剎而無所
0667b14: 至。入一切土施諸善法。常得見佛植諸善根。成就大
0667b15: 乘不著諸法。具足眾善立無量行。普入無邊一切法
0667b16: 界。成就諸佛神通之力。得於如來一切智智。
0667b17: 第二以供佛善根迴向眾生。正顯迴向之願。初總
0667b18: 顯所為。次令一切眾生下四行經。別顯願得因圓
0667b19: 果滿。
0667b20: 譬如無我普攝諸法。我諸善根亦復如是。普攝一切
0667b21: 諸佛如來。咸悉供養無有餘故。普攝一切無量諸法。
0667b22: 悉能悟入無障礙故。普攝一切諸菩薩眾。究竟皆與
0667b23: 同善根故。普攝一切諸菩薩行。以本願力皆圓滿故。
0667b24: 普攝一切菩薩法明。了達諸法皆無礙故。普攝諸佛
0667c01: 大神通力。成就無量諸善根故。普攝諸佛力無所畏。
0667c02: 發無量心滿一切故。普攝菩薩三昧辯才陀羅尼門。
0667c03: 善能照了無二法故。普攝諸佛善巧方便。示現如來
0667c04: 大神力故。普攝三世一切諸佛降生成道。轉正法輪。
0667c05: 調伏眾生入般涅槃。恭敬供養悉周故。普攝十方
0667c06: 一切世界。嚴淨佛剎咸究竟故。普攝一切諸廣大劫。
0667c07: 於中出現修菩薩行無斷絕故。普攝一切所有趣生。
0667c08: 悉於其中現受生故。普攝一切諸眾生界。具足普賢
0667c09: 菩薩行故。普攝一切諸惑習氣。悉以方便令清淨故。
0667c10: 普攝一切眾生諸根。無量差別咸了知故。普攝一切
0667c11: 眾生解欲。令離雜染得清淨故。普攝一切化眾生行。
0667c12: 隨其所應為現身故。普攝一切應眾生道。悉入一切
0667c13: 眾生界故。普攝一切如來智性。護持一切諸佛教故。
0667c14: 第三總願善根普攝迴向者。以上來三段別明善
0667c15: 根。但說成供供佛。今欲顯此善根無所不成。故復
0667c16: 明此。於此初喻謂二無我理。普攝理事無不周故。
0667c17: 次我諸善根下法合有二十句。前十二句攝成自
0667c18: 利德。次普攝一切下八句成利他德。
0667c19: 佛子。菩薩摩訶薩以諸善根如是迴向時。用無所得
0667c20: 而為方便。不於業中分別報。不於報中分別業。雖無
0667c21: 分別而普入法界。雖無所作而恒住善根。雖無所起
0667c22: 而勤修勝法。不信諸法而能深入。不有於法而悉知
0667c23: 見。若作不作皆不可得。知諸法性恒不自在。雖悉見
0667c24: 諸法而無所見。普知一切而無所知。菩薩如是了達
0668a01: 境界。知一切法因緣為本。見於一切諸佛法身。至一
0668a02: 切法離染實際。解了世間皆如變化。明達眾生唯是
0668a03: 一法。無有二性。不捨業境。善巧方便。於有為界示無
0668a04: 為法。而不滅壞有為之相。於無為界示有為法。而不
0668a05: 分別無為之相。菩薩如是觀一切法畢竟寂滅。成就
0668a06: 一切清淨善根而起救護眾生之心。智慧明達一切
0668a07: 法海。常樂修行離愚癡法。已巳具成就出世功德。不更
0668a08: 修學世間之法。得淨智眼。離諸癡翳。以善方便修迴
0668a09: 向道。
0668a10: 第二佛子至以諸善根下迴向實際。初總標云用
0668a11: 無所得為方便者。略有二義。一以無所得導前隨
0668a12: 相。則涉有不迷於空。為入有之方便。二假無得以
0668a13: 入有。不存無得。即此無得亦是方便。此為入空之
0668a14: 方便也。今文兼二義。欲顯隨相離相無前後故。次
0668a15: 下別顯有三段。初正顯觀心。文有十句。初不於業
0668a16: 中分別報等三句。明會事歸理觀。謂事法既。相
0668a17: 無不盡。理無不現。故業果皆空。業空故無體能招
0668a18: 報。況謂因中而有果耶。報空故無體可以酬因。況
0668a19: 謂果中有因耶。若約觀心。名用會歸寂。次云雖無
0668a20: 所作而恒住善根下五句。明理不礙事。約心則寂
0668a21: 不礙用。於中初句理無能所分別。而不礙有能入
0668a22: 之智所入之法界。次句無作而造作。次句無起而
0668a23: 修起。次句無能所信而能即事入玄。末句不有能
0668a24: 所見而不礙所見。次雖悉見諸法下二句。明事理
0668b01: 無礙。約心則寂照雙流。良以事攬理無不理之
0668b02: 事。理實應緣無不事之理。所以寂而常照。照而常
0668b03: 寂。故終日知見而無所知見。上總顯觀心。次菩
0668b04: 薩如是了達境界下明觀成之相。文有八句。通顯
0668b05: 緣生性空義。疏有多釋。三菩薩如是觀一切法下
0668b06: 明觀成之益。上明離相行。
0668b07: 佛子。菩薩摩訶薩以諸善根如是迴向。稱可一切諸
0668b08: 佛之心。嚴淨一切諸佛國土。教化成就一切眾生。具
0668b09: 足受持一切佛法。作一切眾生最上福田。為一切商
0668b10: 人智慧導師。作一切世間清淨日輪。一一善根充
0668b11: 法界。悉能救護一切眾生。皆令清淨具足功德。佛子。
0668b12: 菩薩摩訶薩如是迴向時。能護持一切佛種。能成熟
0668b13: 一切眾生。能嚴淨一切國土。能不壞一切諸業。能了
0668b14: 知一切諸法。能等觀諸法無二。能往十方世界。能
0668b15: 了達離欲實際。能成就清淨信解。能具足明利諸根。
0668b16: 佛子。是為菩薩摩訶薩第四至一切處迴向。菩薩摩
0668b17: 訶薩住此迴向時。得至一切處身業。普能應現一切
0668b18: 世界故。得至一切處語業。於一切世界中演說法故。
0668b19: 得至一切處意業。受持一切佛所說法故。得至一切
0668b20: 處神足通。隨眾生心悉往應故。得至一切處隨證智。
0668b21: 普能了達一切法故。得至一切處總持辯才。隨眾生
0668b22: 心令歡喜故。得至一切處入法界。於一毛孔中普入
0668b23: 一切世界故。得至一切處入身。於一眾生身普入
0668b24: 一切眾生身故。得至一切處普見劫。一一劫中常見
0668c01: 一切諸如來故。得至一切處普見念。一一念中一切
0668c02: 諸佛悉現前故。佛子。菩薩摩訶薩得至一切處迴向。
0668c03: 能以善根如是迴向。
0668c04: 第二大段位果。文有十句。初三三業體遍。次三三
0668c05: 業用遍。後四顯用自住。
0668c06: 爾時金剛幢菩薩承佛威力。普觀十方而說頌言。
0668c07: 內外一切諸世間菩薩悉皆無所著
0668c08: 不捨饒益眾生業大士修行如是智
0668c09: 十方所有諸國土一切無依無所住
0668c10: 不取活命等眾法亦不妄起諸分別
0668c11: 普攝十方世界中一切眾生無有餘
0668c12: 觀其體性無所有至一切處善迴向
0668c13: 普攝有為無為法不於其中起妄念
0668c14: 如於世間法亦然照世燈明如是覺
0668c15: 菩薩所修諸業行上中下品各差別
0668c16: 悉以善根迴向彼十方一切諸如來
0668c17: 菩薩迴向到彼岸隨如來學悉成就
0668c18: 恒以妙智善思惟具足人中最勝法
0668c19: 清淨善根普迴向利益群迷恒不捨
0668c20: 悉令一切諸眾生得成無上照世燈
0668c21: 未曾分別取眾生亦不妄想念諸法
0668c22: 雖於世間無染著亦復不捨諸含識
0668c23: 菩薩常樂寂滅法隨順得至涅槃境
0668c24: 亦不捨離眾生道獲如是等微妙智
0669a01: 菩薩未曾分別業亦不取著諸果報
0669a02: 一切世間從緣生不離因緣見諸法
0669a03: 深入如是諸境界不於其中起分別
0669a04: 一切眾生調御師於此明了善迴向
0669a05: 第二重頌有十一偈。分三。初七偈頌迴向眾生及
0669a06: 菩提。次三偈半頌迴向實際。後半偈頌成益。第
0669a07: 四迴向竟。
0669a08: 
0669a09: 大方廣佛華嚴經綱要卷第二十四
