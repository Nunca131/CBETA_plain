0485a06: 
0485a07: 
0485a08: 續燈正統卷十四
0485a09: 
0485a10: 南海普陀嗣祖沙門西蜀　性統　編集
0485a11: 臨濟宗
0485a12: 大鑑下第二十一世
0485a13: 徑山端禪師法嗣
0485a14: 杭州府徑山復原福報禪師台之寧海方氏子。母張。
0485a15: 出家杭良渚祟福。時石湖美主淨慈。師從祝髮。受具
0485a16: 戒。參徑山元叟。叟問。近離甚處。師曰淨慈。叟曰。來作
0485a17: 甚麼。師曰。久慕道風。特來禮拜。叟曰。趙州見南泉。作
0485a18: 麼生。師曰。頭頂天踏地。叟曰。見後如何。師曰。饑來
0485a19: 喫飯。困來打眠。叟曰。何處學得者頭來。師曰。今日
0485a20: 親見和尚。叟頷之。出世慈谿蘆山。次遷越州東山。四
0485a21: 明智門。洪武初。驛召道行沙門。師赴京。館天界。屢入
0485a22: 內庭。應對稱旨。留三年。仍賜還智門。後兩主徑山焉。
0485a23: 上堂。舉一不得舉二。放過一著。落在第二。古人恁麼
0485a24: 說話。正是抱贓屈。東山即不然。舉一不得舉二。放
0485b01: 過一著。落在第七。到者裡。更須知有向上一路始得。
0485b02: 如何是向上一路。良久曰。莫戀寒巖異草青。坐白
0485b03: 雲宗不妙。上堂。一葉落天下秋。一塵起大地收。誰
0485b04: 謂北鬱單越。不是南贍部洲。剛自騎牛更覓牛。上
0485b05: 堂。語是謗。默是誑。還有二俱不涉者麼。拍禪曰。洎
0485b06: 合停囚長智。上堂。終日著衣。未挂著一縷絲。終
0485b07: 日喫飯。未著一粒米。似地擎山。不知山之孤峻。
0485b08: 如石含玉。不知玉之無瑕。不著佛求。不著法求。不著
0485b09: 僧求。拈拄杖曰。有時乘好月。特地過滄洲。一日病
0485b10: 革。侍者請偈。師叱曰。吾世壽尚有三年。已巳而果然。及
0485b11: 化之日。忽拍手曰。阿呵呵。大眾是甚麼。看取。竟寂。世
0485b12: 壽八十四。僧夏六十四。全身瘞寂照之右岡。
0485b13: 杭州府靈隱性原慧朗禪師別號幻隱。台州黃巖項
0485b14: 氏子。依樂清寶冠寺魯山出家。首參竺元道於紫籜
0485b15: 山。繼詣徑山。謁元叟。叟問。東嶺來。西嶺來。師指下
0485b16: 草鞋曰。者是三文錢買得的。叟曰。未在更道。師曰。某
0485b17: 甲只恁麼。未審和尚作麼生。叟曰。念汝遠來。放汝三
0485b18: 十棒。師大悟。出世鄞之五峰。遷金峨。洪武壬子。召天
0485b19: 下高僧。建會鍾山。師與季潭泐與焉。季奉旨。住天界。
0485b20: 師居第一座。提綱舉要。得表率叢林體。明年舉師。主
0485b21: 金山。戊午陞靈隱。浴佛日上堂。舉藥山。因遵布衲浴
0485b22: 佛次。山問。你祇浴得者箇。還浴得那箇麼。遵曰。把將
0485b23: 那箇來。山便休去。師曰。者一箇。那一箇。一一從頭都
0485b24: 浴過。藥山布衲謾商量。仔細看來成話墮。成話墮。轉
0485c01: 。拍禪曰。武林春已巳老。臺榭綠陰多。佛誕上
0485c02: 堂。世尊纔生下。一手指天。一手指地。周行七步。目顧
0485c03: 四方曰。天上天下。唯吾獨尊。真成大人相。不是小兒
0485c04: 嬉。雲門曰。我當時若見。一棒打殺。與狗子喫。貴圖天
0485c05: 下太平。要作老胡種族。直須恁麼始得。法昌曰。好一
0485c06: 棒。太遲生。未離兜率。跟下好與一椎。豈到今日。雖
0485c07: 然如是。大似賊過後張弓。將謂鬍鬚赤。更有赤鬚鬍。
0485c08: 黃面老子末上賣俏。固是旁若無人。雲門法昌。雖則
0485c09: 見義勇為。爭奈劍去刻舟。以拄杖畫一畫曰。還會麼。
0485c10: 一把柳絲收不得。和煙搭在玉闌干。上堂。今朝閏
0485c11: 五月初一。依舊日從東畔出。衲僧箇箇解知音。短
0485c12: 長吟皆中律。梅雨晴樹陰密。林下優游何得失。無位
0485c13: 真人赤肉團。等閒靠倒維摩詰。佛涅槃日。上堂。涅
0485c14: 槃生死等是空華。佛及眾生皆為剩語。諸人到者裡
0485c15: 作麼生。良久拍禪曰。但見落花隨水去。不知流出
0485c16: 洞中春。浴佛上堂。香嚴道。去年貧未是貧。今年貧
0485c17: 始是貧。去年貧尚有卓錐之地。今年貧錐也無。眾中
0485c18: 若有箇漢出來道。長老錯了也。今朝四月八。是佛生
0485c19: 日。如何舉此公案。山僧只對他道。住持事繁。便下座。
0485c20: 為碧峰和尚闍維奠茶。五臺山拾得來。誠非凡種。
0485c21: 關西子沒頭腦。是靈根。惟茲一盞清茶。蕩滌眾生
0485c22: 熱惱。只如則川拋下茶籃。仰山撼動茶樹。畢竟明甚
0485c23: 麼邊事。乃度盞曰。踏翻生死海。靠倒涅槃城。室中
0485c24: 垂語曰。昨夜蓮華峰。被蜉蝣食半邊。你因甚麼。不
0486a01: 知冷泉亭。吞壑雷亭即不問。南高峰北高峰。額
0486a02: 是第幾機。眾莫有契者。無何遭誣罔被逮。或勸師早
0486a03: 自為計。師不顧。怡然詣所司。未鞫。即廡下說偈。端坐
0486a04: 而逝。時洪武丙寅六月二十三也。壽六十九。坐夏五
0486a05: 十八。
0486a06: 杭州府上竺我菴本無禪師黃巖人。從淨慈方山落
0486a07: 髮。依寂照於中竺掌綱維。有舅氏。教庠老成。挽之更
0486a08: 宗。於是見湛堂澄于演福。研精教部。寂照惜其去。作
0486a09: 偈寄之曰。從教入禪今古有。從禪入教古今無。一心
0486a10: 三觀門雖別。水滿千江月自孤。後出世弘教。既為湛
0486a11: 堂嗣。仍爇一香報寂照。不以跡異而二其心也。寂照
0486a12: 示寂時。師住四明延慶。照特遺書。囑其力弘大蘇少
0486a13: 林二家宗趣。餘無他言。師於祭筵拈香。乃曰。妙喜五
0486a14: 傳最光焰。寂照一代甘露門。等閒觸著肝腦裂。霜
0486a15: 忽作陽春溫。我思打失鼻孔日。是何氣息今猶存。天
0486a16: 風北來歲云暮。掣電討。甚空中痕。後臨終無疾。坐蛻
0486a17: 于白雲臺。
0486a18: 蘇州府開元愚仲善如禪師吳江人。上堂。佛身充滿
0486a19: 于法界。普現一切群生前。為甚麼滬瀆居民黃老之
0486a20: 流迎之。而風濤駭吐像即沉沒。吳縣朱膺東靈帛尼
0486a21: 請之。而靈相雙泛。試就提捧忽爾升舟。今山中
0486a22: 所奉。維衛迦葉二石相是也。豈非隨緣赴感靡不周。
0486a23: 而恒處此菩提座乎。然雖如是。若作恁麼會。大蟲看
0486a24: 水磨。不作恁麼會。真州望長蘆。恁麼不恁麼。總拈
0486b01: 又作麼生。清平世界不用言。示草菴僧偈曰。國
0486b02: 師萬代善知識。鴈宕草菴天下聞。得在其中居住者。
0486b03: 生難遭想報深恩。度牒親從天上降。得來何翅萬黃
0486b04: 金。時中若不修僧行。孤負皇王一片心。晚年因法
0486b05: 門從子瓛瑩中住萬壽。闢一室延之養老。及相本空
0486b06: 繼席。待之尤至。故得優游以樂其道。居葑門直指
0486b07: 菴。人因稱之曰直指和尚。將終。呼諸子訣別。泊然而
0486b08: 逝。
0486b09: 杭州府靈隱樸隱天鏡元禪師會稽倪氏子。狀貌
0486b10: 魁偉。性度坦夷。世間機。不識為何物。初從雪庭立
0486b11: 祝髮。從昭慶濡受具戒。又從天岸濟。習台衡止觀。嗣
0486b12: 有遠志。乃謁無見于華頂。復遊玉几叩石室。室令參
0486b13: 元叟于不動軒。入門。叟為厲聲一喝。師不覺汗下。黏
0486b14: 縛盡脫。遽稽首三拜而已巳。叟命居侍司。尋掌記室。至
0486b15: 正丙申。出世里之長慶。陞天衣。洪武壬子。詔天下名
0486b16: 桑門。建會鍾阜。師應召入內。從容問道。賜食而退。丙
0486b17: 辰繼席靈隱。上堂。聲不是聲。觀音三昧。色不是色。
0486b18: 文殊法門。聲色無礙。普賢境界。拈拄杖畫一畫曰。大
0486b19: 鵬展翹十洲。籮邊燕空啾啾。上堂。即心即佛。
0486b20: 嘉州牛喫禾。非心非佛。益州馬腹脹。不是心不是佛。
0486b21: 天下覓醫人。灸豬左膊上。良久曰。啼得血流無用處。
0486b22: 不如緘口過殘春。未浹旬嬰誣。坐謫陝陜西。至寶應。
0486b23: 謂從者曰。吾報身頗異常時。殆將盡乎。夜宿寧國寺。
0486b24: 其住持總了者。與師有舊。相見甚驩。師曰。我骨有
0486c01: 所託矣。是夜聚譚飲食如常。翌旦忽合爪端坐。泊然
0486c02: 而逝。時洪武戊午正月十九日也。法孫梵譯。骨以
0486c03: 還。骨間舍利。叢布如珠。於浴佛日結竁。于祖隴之側
0486c04: 瘞焉。壽六十七。臘五十有五。
0486c05: 台州府護聖原啟禪師臨海人。為書生時。拜叔父
0486c06: 堅上人于里之寶藏寺。偶閱首楞嚴經。至山河大地
0486c07: 皆是妙明心中所現物處。置卷紬繹良久。豁然有省。
0486c08: 白父母求出家。禮寂照為師。服頭陀行。久而益勤。出
0486c09: 世護聖。後退居東堂七年。著有書。曰大普幻海。曰法
0486c10: 運通略。曰贅談。曰疣說。曰儒釋精華。總若干卷。又作
0486c11: 佛祖大統賦。終時壽四十三。
0486c12: 蘇州府萬壽佛初智淳禪師送忠侍者偈曰。鳥窠吹
0486c13: 起布毛。侍者當下悟去。一對無孔鐵鎚。賣弄鬼家活
0486c14: 計。若是靈利阿師。別有天然氣宇。恢張本地風光。顯
0486c15: 出。衲僧巴鼻。以大千攝入毫端。將須彌納向芥子。直
0486c16: 踏毗盧頂上行。千手大悲攔不住。
0486c17: 寧波府天寧歸菴仲猷祖闡禪師鄞縣陳氏子。從佛
0486c18: 智匡剃染。參寂照于徑山得旨。出世蘆山。遷香山。陞
0486c19: 郡之天寧。上堂。即心即佛。非心非佛。不是心。不是佛。
0486c20: 五臺山上雲烝飯。佛殿前狗尿天。剎竿頭上煎
0486c21: 子。三箇猢猻夜簸錢。上堂。若論第一句。三世諸佛
0486c22: 道不得。六代祖師道不得。天下老和尚道不得。山僧
0486c23: 道不得。大眾道不得。拈拄杖曰。拄杖子道得麼。道得
0486c24: 也是第二句。元宵上堂。十五日已巳前。頭尾黃
0487a01: 金蓮。十五日已巳後。白牯狸奴成隊走。正當十五日。樓
0487a02: 臺上下火照火。車馬往來人看人。好。大眾且道。好在
0487a03: 甚麼處。眾眼難瞞。便下座。
0487a04: 江心萬禪師法嗣
0487a05: □□府報恩無方智普禪師桂陽龍氏子。住後上堂。
0487a06: 六月行人口吐煙。區區只為利名牽。爭如林下無心
0487a07: 客。一覺和衣到曉眠。拍禪曰。乾明不惜口業。為你
0487a08: 說破。臘月三十日。閻老子要問你索飯錢在。上堂。
0487a09: 春色濃春日融。園林暖野花紅。昔日靈雲一見。透脫
0487a10: 色空。而今諸人總見。因甚不悟。若也不悟。眼被色籠。
0487a11: 擊拂子曰。錯教人恨五更風。
0487a12: 南康府雲居小隱師大禪師終日方丈危坐。澹如也。
0487a13: 剃餘鬚髮。侍者鑷生。爭取藏之。信次即生舍利。有
0487a14: 示信禪人偈曰。信是道元功德母。藥如有不消多。
0487a15: 有人直下承當得。佛祖安能奈爾何。
0487a16: 徑山禪師法嗣
0487a17: 江寧府大龍翔集慶寺。笑隱大訢禪師九江義門陳
0487a18: 氏子。從郡之水陸院芟染。自幼開爽絕倫。初見一山
0487a19: 萬。既而遣詣百丈。參晦機。機一見器重。命掌記室。一
0487a20: 日問。黃龍既得旨於泐潭。及見慈明氣索汗下。過在
0487a21: 甚麼處。師抗聲曰。千年桃核裡。覓甚舊時仁。又室中
0487a22: 侍立次。機舉野狐話。詰曰。不落因果。便墮野狐身。不
0487a23: 昧因果。便脫野狐身。且道利害在甚麼處。師擬答機
0487a24: 遽震威一喝。師當下渙然釋。因同參苦問。師答頌
0487b01: 曰。百丈野狐。野狐百丈。埋作一坑。伏惟尚饗。後出世
0487b02: 湖之烏回。遷杭之報國中竺。至順庚午。文宗以潛邸
0487b03: 為大龍翔集慶寺。妙簡名德開山。師首膺其選。賜號
0487b04: 廣智全悟大禪師。復驛召赴闕。入見奎章閣。賜坐。咨
0487b05: 問法要。及順帝御極。待遇益隆。後以老病求退。優詔
0487b06: 不許。敕外臺護祝。使安居終老。上堂。安養國中。水
0487b07: 鳥樹林悉皆念佛。知足天上。樹相觸演說苦空。
0487b08: 拂子曰。山僧拂子。穿諸人鼻孔。諸人向甚處出氣。
0487b09: 。入新寺上堂。第一義諦。明如杲日。寬若太。萬
0487b10: 森然。纖塵不立。若乃明今舉古。無非節外生枝。立主
0487b11: 立賓。何異空釘橛。然聖旨建寺諸官臨筵。不可只
0487b12: 恁麼休去。還有共相激揚底麼。問答不錄。乃曰。釋迦
0487b13: 世尊。捨金輪而登佛位。今上皇帝。從佛位而御金輪。
0487b14: 收攝三千剎海於一印中。具足八萬法門於一毫上。
0487b15: 如華嚴會上菩薩。得無盡福德藏解脫門。於一器中。
0487b16: 出生種種美味飲食。又於眾會。仰觀空中。而雨種種
0487b17: 珍寶。隨眾生心。悉令滿足。然後得其寶者。盡證法門。
0487b18: 食其味者。咸成妙道。無一塵而不具足佛事。無一法
0487b19: 而不圓滿正宗。即今崇建寶坊。闡揚法施。諸天音樂。
0487b20: 不鼓自鳴。梵唄詠歌。自然敷奏。十方菩薩。咸集道場。
0487b21: 八部天龍。同伸慶讚。還有不歷化城。徑登寶所者麼。
0487b22: 遂擊拂子曰。四海已巳歸皇化裡。時清休唱太平歌。
0487b23: 上堂。孤峰頂上目視雲霄。無乃埋沒己已靈。十字街頭
0487b24: 和泥合水。且貴流通正眼。拈拄杖曰。釋迦已巳滅。彌勒
0487c01: 未生。正當今日。千聖命脈列祖鉗鎚。總在新報國手
0487c02: 裡。拈起也。七穿八穴。頭頭現無邊妙身。放下也。鑑地
0487c03: 輝天。處處彰寶王剎海。說甚麼谿山各異。雲月是同。
0487c04: 至化無為。功不宰。蕩然一片古皇風。復舉誌公令人
0487c05: 傳語思大曰。何不下山教化眾生去。一向目視雲漢
0487c06: 作甚麼。思大曰。三世諸佛。被我一口吞盡。何處更有
0487c07: 眾生可度。師曰。思大被誌公一拶。直得倒退三千。
0487c08: 進退兩序上堂。心空及第。選佛何必選官。荷負叢林。
0487c09: 為眾一以為己已。報國為法擇人。量材授職。如樂奏九
0487c10: 成。左右進退無不合度。只如一喝分賓主。照用一時
0487c11: 行。諸人作麼生甄別。喝一喝曰。九萬里鵬纔奮迅。三
0487c12: 千年便翱翔。上堂。言發非聲。色前不物。著甚來
0487c13: 由。聲色裡睡眠。聲色裡坐臥。較些子。所以道。即此
0487c14: 見聞非見聞。無餘聲色可呈君。箇中若了全無事。體
0487c15: 用何妨分不分。驀拈拄杖曰。水流黃葉來何處。牛帶
0487c16: 寒鴉過遠村。卓拄杖下座。上堂。舉黃龍南室中垂
0487c17: 語曰。我手何似佛手。我何似驢。人人有箇生緣。
0487c18: 那箇是上座生緣。師曰。黃龍三關。如商君立法。法雖
0487c19: 立。而先王之道廢矣。故當時出其門者甚多。得其傳
0487c20: 者益寡。使其恪守慈明家法。子孫未致斷絕。僧侍
0487c21: 立次。師展兩手曰。八字打開了也。為甚麼不肯承當。
0487c22: 僧曰。恐鈍置和尚。師曰。許多時沒一點氣息。便打。
0487c23: 問眾曰。青州布衫重七斤。古人已巳道過了也。畢竟萬
0487c24: 法歸一。一歸何處。一僧出曰。東廊頭。西廊下。師曰。甚
0488a01: 麼處見趙州。僧擬議。師曰。棒下不成龍。僧參。師曰。
0488a02: 拂拈椎。古人榜樣。擎叉舞劍。列祖條章。衲僧門下。
0488a03: 合作麼生。僧珍重便行。師曰。不消一劄。問僧。甚處
0488a04: 來。曰遊山來。師曰。笠子下拶破。洛浦參底作麼生。
0488a05: 曰未入門時。已巳呈似和尚了也。師曰。即今為甚麼不
0488a06: 拈出。僧擬議。師便打。至正甲申五月。示微疾。作手
0488a07: 書別交游。囑其徒。以兩朝所賜金幣。作萬佛閣。上報
0488a08: 國恩。二十四日。書偈。趺坐而寂。其年秋八月十有六
0488a09: 日。葬於石頭城塔院之後岡。壽六十一。臘四十六。洪
0488a10: 武甲寅。遷葬於撥雲山。與康僧會古塔相鄰。
0488a11: 江寧府保寧仲方天倫禪師象山張氏子。幼而岐嶷。
0488a12: 投廣德天寧竺源剃落。源俾其見虎丘東州。永偶過
0488a13: 栴檀林。同一僧看傳燈錄。僧曰。千七百則公案。渾如
0488a14: 生鐵鎖子一般。只要鎖匙入手。師言下點首默契。乃
0488a15: 參晦機於淨慈。纔入門。機曰。湖山靄靄。湖水漾漾。浸
0488a16: 爛你鼻孔。塞破你眼睛。因甚不知。師曰。通身無影象。
0488a17: 步步絕形蹤。機曰。未在更道。師拂袖便出。機俾居侍
0488a18: 司。旋掌藏鑰。師憚其繁。嘆曰。世降道衰。人根浮薄。即
0488a19: 宿師碩德具大知見。猶不為學者信服。無他。表裡
0488a20: 不純故也。自是遂縛茅於吳興桃華塢。一日灌園次。
0488a21: 忽驟雨疾風。摧析林木。霹一聲。胸中疑礙頓釋。乃
0488a22: 曰。大奇大奇也大奇。掇轉空顛倒騎。蟭螟。吞五
0488a23: 須彌。曩於南屏室中。屢叩老和尚。終不肯為我說。使
0488a24: 當時說破。安有今日耶。元泰定丁卯。出主廣德東泉。
0488b01: 遷明之佛巖。笑隱居龍翔。招師分座說法。南臺治書
0488b02: 吐魯。舉師主保寧。僧參。師曰。好箇師僧。恁麼行。
0488b03: 僧曰。撥草瞻風。豈圖別事。師曰。喫得棒也未。僧擬議。
0488b04: 師便喝。問如何是和尚家風。師曰。誰人看不見。
0488b05: 問如何是一相三昧。師曰。青黃赤白。問如何是鳳
0488b06: 臺境。師曰。鳳臺有甚麼境。上堂。初三十一。中九下
0488b07: 七。七九六十三。九九八十一。朝往西天。暮歸唐土。一
0488b08: 馬生三寅。石牛欄古路。臘八上堂。昨夜明星悟
0488b09: 道。後園風打籬笆倒。曉來無蹟可追尋。雪山依舊生
0488b10: 青草。上堂。言無展事。語不投機。承言者喪。滯句者
0488b11: 迷。與麼也不得。不與麼也不得。與麼不與麼總不得。
0488b12: 你有拄杖子。我與你拄杖子。你無拄杖子。我奪你
0488b13: 拄杖子。上堂。舉僧問雲門。久雨不晴時如何。門曰。
0488b14: 劄。師曰。雲門一劄。猿啼巴峽。熊耳峰高。石頭路滑。師
0488b15: 晚年。卜築鳳臺之西。曰新菴。將終。謂淨覺曇曰。欲以
0488b16: 後事相。今日何日。覺曰。二十九日。師曰。月窮日不
0488b17: 宜去。明日五月一吾行矣。至期召門人付囑。舉手作
0488b18: 別。端坐而逝。壽六十六。臘五十一。
0488b19: 寧波府育王石室祖瑛禪師吳江陳氏子。幼出家普
0488b20: 向寺。年十五。祝髮受具戒。初從谷陵于仰山。聞徑
0488b21: 山晦機道望。亟往投之。一見契合。遂留掌記。後出世
0488b22: 明之隆教。遷杭之萬壽。明之雪竇育王。謝天童。平石
0488b23: 砥問疾。有偈曰。是身無我病根深。慚愧文殊遠訪臨。
0488b24: 自有巖華談不二。青燈相對笑吟吟。法身在一切
0488c01: 處。飯空得自由。太白鄮峰煙雨裡。輿來往亦
0488c02: 風流。晚年得痿痺疾。造一龕曰木裰。日坐其中。不涉
0488c03: 世事。至正癸未三月。見一蓑衣婦人。扣頭請師。應身
0488c04: 為國王。師曰。吾不願生天王家。逾十七日趺坐而化。
0488c05: 臨終偈曰。五十三年。弄巧成。踏破空赤行。萬
0488c06: 象森羅笑不輟。闍維遵治命。以遺骨之。炭盡益以
0488c07: 香薪。百煉不回。鎔作金銅色。扣之有聲附。葬於三藏
0488c08: 道法師塔右。
0488c09: 杭州府中竺一關正逵禪師鄱陽方氏子。參晦機于
0488c10: 淨慈。機問。甚處人。師曰鄱陽。機曰。鄱陽湖水深多少。
0488c11: 師曰。瞪目不見底。機曰。恁麼則浸爛衲僧鼻孔也。師
0488c12: 曰。終不借和尚鼻孔出氣。機曰。畢竟借誰鼻孔出氣。
0488c13: 師曰。恭惟和尚萬福。機肯之。命充侍者。逾二年。往依
0488c14: 中峰于天目。復謁徑山元叟。典記室。笑隱主中竺。俾
0488c15: 師分座。出世金陵崇因。帝師授以佛日普照之號。遷
0488c16: 鳳山資福。陞主報國。再遷中竺。示眾。心不是佛。智
0488c17: 不是道。一念涉思惟。全身入荒草。所以道。目前無法。
0488c18: 意在目前。不是目前法。非耳目之所到。古今天地。古
0488c19: 今日月。古今山河。古今人倫。頭頭顯露。物物全彰。不
0488c20: 從千聖借。不向萬機求。內外絕承當。古今無處所。恁
0488c21: 麼解會。猶是錯認驢鞍橋。作阿爺下頷。雖然。既是泗
0488c22: 州大聖。因甚麼在揚州出現。良久曰。參。後示寂。世壽
0488c23: 五十七。僧臘四十四。
0488c24: 紹興府天衣業海子清禪師上堂。三歲孩兒抱華鼓。
0489a01: 八十翁翁輥繡毬。嬌羞老醜都呈露。直得諸人笑不
0489a02: 休。山僧昔在南屏山下。糞掃堆頭。拾得一領破襴衫
0489a03: 子。抖擻將呈天目。不為顧采釆。後過崇德。撞著惡辣漢。
0489a04: 被渠撦破七孔八穿。收拾歸南屏。深藏四十餘年。不
0489a05: 將輕與外人。無端今日來天衣。比看破舊相似。顏色
0489a06: 一般。著來嫌袖大。抖擻覺天寬。直得十峰齊起舞。雙
0489a07: 共鳴湍。盡看當場鮑老。不知笑倒傍觀。遂大笑。拈
0489a08: 拄杖畫一畫曰。更把一枝無孔笛。等閒吹出萬年歡。
0489a09: 復舉三聖逢人則出話。師曰。二大老。竊得臨濟些子
0489a10: 家私。各自賣弄。檢點將來。好與一坑埋。同參至
0489a11: 上堂。颯颯風景。同人訪寂寥。茶山下水。燒鼎洞
0489a12: 中樵。慈祖將常住物作人情。天衣則不然。供佛嬾拈
0489a13: 華。延賓不茶。莫嫌無禮數。冷淡是僧家。師出世天
0489a14: 衣時。年已巳八十六矣。
0489a15: 嘉興府祥符梅屋念常禪師華亭黃氏子。父文祐。母
0489a16: 楊。夢老僧託宿因而有娠。元世祖至元壬午三月十
0489a17: 二日誕生。是夜神光燭室。異香襲人。既長喜孤坐。年
0489a18: 十二。依平江圓明院體志出家。十四薙髮受具。至大
0489a19: 戊申。佛智晦機。自江西百丈。遷淨慈。師往參承。值上
0489a20: 堂。舉太原孚上座聞角聲悟道因緣。頌曰。琴生入滄
0489a21: 海。太史遊名山。從此揚州城外路。令嚴不許早開關。
0489a22: 師於言下。豁然有省。投丈室呈所解。佛智頷之。俾掌
0489a23: 記室。延祐乙卯。智遷徑山。師職後版表率一眾。丙辰
0489a24: 奉朝廷遴選。出世祥符。至治癸亥赴京。出入金門。討
0489b01: 論墳典。自帝師以下。皆尊愛之。南還主姑蘇萬壽。所
0489b02: 著。有佛祖通載二十二卷。行世。
0489b03: 杭州府淨慈元菴會藏主臨安人。參晦機於淨慈。居
0489b04: 蒙堂。因修涅槃堂。有偈曰。涅槃一路盡掀翻。觸處工
0489b05: 夫見不難。洗面驀然摸著鼻。繡鍼眼裡好藏山。晦機
0489b06: 稱賞之。
0489b07: 松江府南禪寶洲覺岸禪師吳興吳氏子。從獨孤明。
0489b08: 落髮受具。與梅屋同出佛智之門。一日偶為眾演楞
0489b09: 嚴。至七徵心處。忽淨瓶水騰湧注師懷。聽眾驚愕。師
0489b10: 笑曰。此偶然耳。
0489b11: 徑山高禪師法嗣
0489b12: 九江府東林古智禪師都昌巢氏子。初住興國興
0489b13: 聖。遷東林。上堂。過去諸佛已巳說。未來諸佛當說。現在
0489b14: 諸佛今說。且道畢竟說箇甚麼。卓拄杖下座。上堂。
0489b15: 盡令提綱。聖凡罔測。放開一線道。普請同參。良久曰。
0489b16: 薰風自南來。殿閣生微。上堂。明來暗謝。智起惑
0489b17: 亡。黑牛臥死水。癩馬繫枯樁。何似東村王四老。黃昏
0489b18: 伸睡。一覺到天光。山僧與麼道。切忌錯承當。上
0489b19: 堂。祖師道。圓同太無欠無餘。三條椽下七尺單前。
0489b20: 切忌依他作解。莫有向天外出頭底麼。乃曰。巡堂喫
0489b21: 茶。禮暹道者塔偈曰。髑髏元自有靈光。雪竇何曾
0489b22: 抖尿腸。截斷婆婆三寸舌。至今雙劍倚天長。
0489b23: 杭州府中竺一溪自如禪師閩人。幼值元兵下江南。
0489b24: 遭遊卒挾至浙。遺之臨安。胡氏收養令伴子讀。師隅
0489c01: 立默識無所失。胡氏因子之。既長俾隸里中無相寺
0489c02: 為僧。參雲峰於徑山。遂得旨。初住萬壽。天曆年。中竺
0489c03: 笑隱訢。奉詔開山龍翔。因舉代住者三人。御筆獨點
0489c04: 師名。住未幾化去。茶毗多靈異。其居萬壽時。寺後有
0489c05: 大家黃氏者。重師道行。供伊蒲塞饌。一日請歸其
0489c06: 家。進供愈勤。乃開私帑所藏金玉示師。師歸。語徒眾
0489c07: 曰。彼黃氏。以帑中寶示我。將欲誘我死去為其子耳。
0489c08: 出家兒。視金玉當如瓦礫。古來墮此轍者頗多。非但
0489c09: 為其子。為其牛馬者有之。遂與黃氏絕。
0489c10: 杭州府徑山本源善達禪師仙居柴氏子。早年同及
0489c11: 菴信行。誓不歷職。初見雪巖於仰山。尋還浙。參徑
0489c12: 山雲。入室有省。峰可之。適慧雲席。命師補處。後
0489c13: 遷保寧淨慈徑山。皆有成績可紀。居常不設臥榻。夜
0489c14: 則焚香然燭。端坐達旦。率以為常。又體所稟與人異。
0489c15: 遇嚴寒則衣絺綌。大熱則衣繒絮。以資建大圓
0489c16: 院於東路半山。接待雲侶。一日自知時至。會眾敘平
0489c17: 生行事畢。端坐而寂。
0489c18: 寧波府天童怪石奇禪師示眾此事。如人饑渴。相似
0489c19: 說飲說食。豈能救療。直須自飲水自喫飯。方有實
0489c20: 處。示眾舉。從上先德痛切語要。為諸人開發顯示。
0489c21: 諸人倘能向者。裡心。不即法相。不離法相。一聞
0489c22: 頓悟。便是涅槃會上。廣額屠兒。放下屠刀。立地成佛。
0489c23: 底時節是。即是不得恁麼會言多去。道轉遠且截斷
0489c24: 葛藤。喝一喝下座。示眾參禪本無難易。只要具大
0490a01: 信根。有決烈志。萬機休罷。千聖不。坐斷諸緣。不存
0490a02: 一法。如太空。了無朕。如須彌廬。吃然不動。無上
0490a03: 真乘。方可希冀。
0490a04: 龍巖真首座諸方屢聘。高臥不起。常作樂閒歌。其略
0490a05: 曰。即心是佛。無心是道。萬事但隨緣。自覺身心好。院
0490a06: 子從來不要住。便是佛也。不要做律。亦不曾持戒。亦
0490a07: 不曾破放。行把住總由人執法修行。驢拽磨要行。便
0490a08: 行要坐便坐也。不精進也。不嬾惰一卷無字經。逐目
0490a09: 為功課。有時深深海底行。有時高高山頂臥。幾生修
0490a10: 得做閒。人肯為名被羈鎖。云云。
0490a11: 何山明禪師法嗣
0490a12: 寧波府恭都寺者廉介自持。日誦法華。因聆鐵鏡上
0490a13: 堂語。遂得心要。夜坐有偈曰。點盡山一盞油。地
0490a14: 爐無火冷如秋。話頭留向明朝舉。道者敲鐘又上樓。
0490a15: 鐵鏡因陞堂。特稱賞之。臨終無疾。更衣坐逝。闍維舌
0490a16: 根不壞。人爭奇之。
0490a17: 天童鑒禪師法嗣
0490a18: 湖州府道場玉溪思禪師象山張氏子。首參雲峰
0490a19: 于徑塢。次謁止泓于天童。泓問。近自何來。師曰。徑山。
0490a20: 泓曰。未離徑山。一句作麼生道。師曰。平如鏡面。險似
0490a21: 懸崖。泓曰。昨夜山前。因甚虎大蟲。師擬進語。泓與
0490a22: 一掌。師忽有省一日侍。次泓舉。外道問。世尊不問。有
0490a23: 言。不問無言。世尊良久意旨如何。師叉手進前。泓曰。
0490a24: 外道讚歎曰。世尊大慈。開我迷雲。令我得入。又作麼
0490b01: 生。師曰。君子愛財取之有道。泓喜其類己令典藏。元
0490b02: 大德庚子。出世郡之吉祥。遷金文大梅保福。帝師賜
0490b03: 佛心明妙之號。至順壬申。廣教府聘主婺之雙林。元
0490b04: 統甲戌。行省選住道場。示眾。此事如鐵壁。銀山如
0490b05: 大火聚。湊泊不得。回避不得。你輩合作麼生。直饒
0490b06: 不點地。別有通霄活路也。是不快漆涌。上堂。依經
0490b07: 解義。三世佛冤離經一字。即同魔說。拈拄杖卓一下
0490b08: 曰。六月不熱正穀不結。至元丁丑四月。示微疾。至
0490b09: 二十八日。書偈而逝。
0490b10: 蘇州府萬壽竺田汝霖禪師四明昌國王氏子。從慈
0490b11: 溪永樂寺梅福。祝髮受具。參止泓于天童。典侍者
0490b12: 一日室中舉。趙州狗子無佛性話。師忽然有省。已巳而
0490b13: 見悅堂誾於靈隱堂。命典記室。其受業師祖方會。赴
0490b14: 隆興上藍。以師侍行。因遊百丈謁晦機。機命分座。未
0490b15: 幾繼會席。出世上藍久之。陞明之雪竇。閱三載。松江
0490b16: 澱山席屈師。俄寺。師為新之。晚主萬壽。僅一載。
0490b17: 臨寂更衣書偈訣眾而逝。當至正乙酉五月廿五茶
0490b18: 毗設利五色如菽粟者。不可勝數。壽六十六。臘五十。
0490b19: 靈隱誾禪師法嗣
0490b20: 九江府東林無外宗廓禪師南昌魏氏子。久依悅堂。
0490b21: 一日室中舉。溪聲盡是廣長舌。因緣機契。遂授記。
0490b22: 出世雲居。晚遷東林。送僧之東吳偈曰。佛是西天老
0490b23: 比丘。何緣臥倒在蘇州。憑君此去輕扶起。問取二千
0490b24: 年話頭。臨終集眾說偈曰。吾年七十一。世緣今已巳畢。
0490c01: 挨倒五須彌。夜半日頭出。語畢而逝。
0490c02: 
0490c03: 續燈正統卷之十四
