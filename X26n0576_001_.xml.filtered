0990b01: 
0990b02: 
0990b03: 
0990b04: 
0990b05: No. 576-A
0990b06:  觀音大士降筆法語
0990b07: 
0990b08: 南海老衲。致語善信。吾會有願。普度世人。因有心經。
0990b09: 流傳甚久。口誦者既多茫昧。強解者流入野狐。將吾
0990b10: 一片人天胥度之心。而為果報小乘之義。深可憫惻
0990b11: 蒙道　祖呂師逐字解。痛掃支離。歸於明顯。吾道心
0990b12: 燈。賴以不滅。善哉善哉。世人若能信心奉持。身有光
0990b13: 明。吉神擁護。不墮輪迴。不落苦趣。萬千罪。一概消
0990b14: 除。幸速付梓。普成善果。
0990b15: 大悲偈
0990b16: 白蓮馥郁。紫竹青。七情破蔽慧癡蒙。五蘊悟真空
0990b17: 四果融通。海日擁
0990b18: 　　慈容。
0990b19: 此偈。係於道光辛丑年。七月二十九日。蒙
0990b20: 大士降筆曰。老衲特示此大悲偈。可莊嚴於大
0990b21: 悲。多心經之首。凡善信誠誦此偈者。大有感應。
0990b22: 可廣傳諷。功德收皈等論。茲特敬錄補刊。普望善
0990b23: 信。虔誠補誦。廣布流通。福德無量。
0990b24: 
0990c01: 
0990c02: No. 576
0990c03: 多心經
0990c04: 
0990c05: 孚佑帝君　註解
0990c06: 金邑培真道人　校正重鐫
0990c07: 般若波羅蜜多心經
0990c08: 【註】般若。智慧也。波羅蜜。到彼岸也。多。定也。經徑也。
0990c09: 言此經。乃定心之徑路也。
0990c10: 觀自在菩薩。行深般若波羅蜜多時。照見五蘊皆空。
0990c11: 度一切苦厄。舍利子。色不異空。空不異色。色即是空。
0990c12: 空即是色。受想行識音志亦復如是。舍利子。是諸法空
0990c13: 相。不生不滅。不垢不淨。不增不減。是故空中無色。無
0990c14: 受想行識。無眼耳鼻舌身意。無色聲香味觸法。無眼
0990c15: 界。乃至無意識音式界。無無明。亦無無明盡。乃至無老
0990c16: 死。亦無老死盡。無苦集滅道。無智亦無得。以無所得。
0990c17: 故菩提薩埵。音孕依般若波羅蜜多故心無罣音卦礙。無
0990c18: 罣礙。故無有恐怖。遠離顛倒夢想。究竟涅槃。三世諸
0990c19: 佛。依般若波羅蜜多。故得阿耨多羅三藐三菩提。故
0990c20: 知般若波羅蜜多。是大神。是大明。是無上。是
0990c22: 多。即說曰。揭諦揭諦。波羅揭諦。波羅僧揭諦。菩
0990c23: 提薩婆訶
0990c24: 【註】觀自在者。變化從心。達觀自得也。菩。覺也。薩。情
0991a01: 也。義理先具。能覺一切有情之義。蘊藏也。色受想
0991a02: 行識。謂之五蘊。全經重此一句。度一切苦厄。兼自
0991a03: 度度他而言。舍利子人名。因色而有受。因受而有
0991a04: 想。因想而有行。行之不得則識於心而不忘。五者
0991a05: 相因。諸法空相者。謂真性。有而非有。無而非無。是
0991a06: 諸法之空相也。真性累劫不毀。故不生不滅。真性
0991a07: 本來無染。故不垢不淨。真性不著一物。故不增不
0991a08: 減。眼耳鼻舌身意。謂之六根。色聲香味觸法。謂之
0991a09: 六塵。一切諸法皆緣意起。故法屬意。或謂法與發
0991a10: 同。即發動也。亦通目之所見為眼界。心之所之。為
0991a11: 意識界。無無明者。無昏昧之處也。無老死者。常存
0991a12: 不壞也。苦。煩惱也。集。積也。猶云積萬過于愆於一
0991a13: 身也。二者謂之苦果苦因。滅。涅槃也。道。路也。猶云
0991a14: 修行得路也。二者謂之樂果樂因。梵語。菩提薩埵。
0991a15: 華言菩薩。涅不生。槃不死。阿。無也。耨多羅。上也。三。
0991a16: 正也。藐。等也。三菩提。正覺也。揭諦揭諦。揭妙諦以
0991a17: 度人也。重言之。自度度他也。僧。眾也。薩婆訶。疾速
0991a18: 也。謂疾速成就一切眾生也。
0991a19: 【講】阿難說。吾教有觀自在菩薩者。功行最深。具大
0991a20: 智慧。造到彼岸之時。照見自己巳之五蘊。與眾生之
0991a21: 五蘊。皆屬空。於己巳則修無上菩提。於人則多方
0991a22: 接引。俾一切苦惱之厄。盡歸解脫。弟子舍利子。正
0991a23: 是欲離苦厄者。菩薩呼其名而告之曰。舍利子。爾
0991a24: 知世間有形者。為色。無形者。為空。不知色乃夢幻
0991b01: 泡影。不異夫空也。空乃一真顯露。不異夫色也。色
0991b02: 不即是空。空不即是色乎。夫因色而有受。因受而
0991b03: 有想。因想而有行。行之不得。則識於心而不忘。此
0991b04: 五者相因而見者也。今色即是空。則受想行識。亦
0991b05: 復如是矣。由是真性常清常淨。毫無法相可名。不誠
0991b06: 為諸法中之空相乎。言乎其妙。則常存不蔽。不生
0991b07: 不滅也。湛然清。不垢不淨也。自然恰好。不增不
0991b08: 減也。是故真空之中。既無色受想行識。則六根俱
0991b09: 淨無眼耳鼻舌身意也。六塵不擾。無色聲香味觸
0991b10: 法也。六根之累。以眼為先。今眼界既空。則萬緣悉
0991b11: 泯。而意識胥忘。將見由定而靜。由靜而慧。無無明。
0991b12: 亦無無明盡也。由久而固。由固而貞。無老死。亦無
0991b13: 老死盡也。煩惱之苦果。作業之苦因。涅槃之樂果。
0991b14: 修持之樂因。一時俱盡。則真空中。本無智慧可名。
0991b15: 即到彼岸。亦屬假。而又何所得哉。然無智無得。
0991b16: 從乎既得菩提以後而言也。若未得之先。豈可無
0991b17: 法哉。所以菩提薩埵。以般若波羅蜜多。為修行之
0991b18: 法。守其六根。絕其六塵。故心無牽罣滯礙。遠離夫
0991b19: 神魂之顛倒。夢寐之妄想。至於不生不死而後已巳。
0991b20: 不但菩薩為然也。即三世諸佛。欲得無上菩提。亦
0991b21: 無有不依般若波羅蜜多者。是知般若波羅蜜多。
0991b22: 是變化不測之密語。是神光普照之密語。是至極
0991b23: 無如之密語。是獨絕無倫之密語。阿難所云。能除
0991b24: 一切苦。斯言誠真實而不。更有密。汝時時誦
0991c01: 之。可以生智慧。可以到彼岸矣。曰。揭諦揭諦。揭
0991c02: 出妙諦以度人也。重言之。自度度他也。波羅揭諦。
0991c03: 欲到彼岸。必須賴此妙諦也。僧。眾也。薩婆訶。疾速
0991c04: 也。謂疾速成就一切眾生也。總之密。雖修行之
0991c05: 徑路。而徑路。不外於此心。人能空其五蘊。則主翁
0991c06: 常定。而客感自清。豈有不得無上菩提者哉。
0991c07: 梅按心經。分六段讀則明顯。自觀自在菩薩。至度
0991c08: 一切苦厄。為一段。舍利子。至無智亦無得。為一段。
0991c09: 以無所得。至究竟涅槃。為一段。三世諸佛。至故得
0991c10: 阿耨多羅三藐三菩提。為一段。故知般若波羅蜜
0991c11: 多。至故說般若波羅蜜多。為一段。即說曰。至
0991c12: 菩提薩婆訶。為一段。經文本一氣呵成。分此六段
0991c13: 者。猶流水面上見微波。而初讀易於領會也。末段。
0991c14: 即字下宜著一又字解之。本經重在一多字。不多
0991c15: 不能成功也。
0991c16: 
0991c17: 般若波羅蜜多心經畢
0991c18: 
0991c19: 
0991c20: 
0991c21: 
0991c22: 
0991c23: 
0991c24: 
0992a01: 
0992a02: No. 576-B
0992a03:  
0992a04: 
0992a05: 金剛經大旨總是欲人守六根。絕六塵。而六根六塵
0992a06: 之不淨者。以五蘊未空也。觀自在菩薩。特為拈出。示
0992a07: 後學以會歸之路。文僅二百六十八字。而言簡意該。
0992a08: 可包金剛經三十二分之全。讀金剛經而不讀心經。
0992a09: 是涉博而不知反約也。烏乎可。純陽子敬
0992a10: 
0992a11: 
0992a12: No. 576-C
0992a13:  附呂祖師降三十二次偈
0992a14: 
0992a15: 第一章
0992a16: 得手工夫切莫疑疑心若起便途迷
0992a17: 行行直上山頭去柳媚華明遇自奇
0992a18: 第二章
0992a19: 作善如登百尺竿下來容易上來難
0992a20: 直須勤力行功過人獸幾希要細參
0992a21: 第三章
0992a22: 迅速光陰不可留年年只見水東流
0992a23: 不信試把青菱照昔日朱顏今白頭
0992a24: 第四章
0992b01: 萬轉身如不繫舟風翻浪湧便難收
0992b02: 臨流執定篙和舵一路輕帆到岸頭
0992b03: 第五章
0992b04: 萬法皆空莫浪求如來只在此心頭
0992b05: 清枷愛都拋無取無拘得自由
0992b06: 第六章
0992b07: 天堂快樂幾多般愛苦諸魂出獄難
0992b08: 苦樂由來爭一念青蓮原植沸湯間
0992b09: 第七章
0992b10: 恩愛牽纏解不開一朝身去不相借
0992b11: 於今撒手無沾滯直上靈山白玉臺
0992b12: 第八章
0992b13: 富貴由來水上漚何須騎上揚州
0992b14: 蓮池有箇收心法靜裏時吟七筆勾
0992b15: 第九章
0992b16: 華落華開又一年人生幾見月常圓
0992b17: 打開名利無栓烈火騰騰好種蓮
0992b18: 第十章
0992b19: 心境從來要廓清休教煩惱日相侵
0992b20: 靈山無限逍遙處功德池邊洗六塵
0992b21: 第十一章
0992b22: 休教六賊日相攻色色形形總是空
0992b23: 悟得本來無一物靈臺只在此心中
0992b24: 第十二章
0992c01: 心外求經路便差水中月影鏡中花
0992c02: 真空妙義君知否七寶莊嚴總欠佳
0992c03: 第十三章
0992c04: 風旛動處總非真自在如如只此心
0992c05: 解得拈華微笑意本來何地著纖塵
0992c06: 第十四章
0992c07: 流光迅速莫蹉跎名利牽纏以網羅
0992c08: 撒手懸崖無別法白蓮臺畔禮彌陀
0992c09: 第十五章
0992c10: 經營世故日忙忙錯認迷途是故鄉
0992c11: 識得本來真面目此身原是臭皮囊
0992c12: 第十六章
0992c13: 元宵燈後便無燈萬古常門只此心
0992c14: 朗照諸天終不滅一龕佛火月三更
0992c15: 第十七章
0992c16: 見美如無在一心莫將勾引怨摩登
0992c17: 防閑女色如防賊外寇何能奪主人
0992c18: 第十八章
0992c19: 望鄉臺畔尚思家月慘風悽冥路斜
0992c20: 縱有紙錢無處使都緣一點念頭差
0992c21: 第十九章
0992c22: 森羅殿上鬼多般百沸油鐺萬刃山
0992c23: 識得如來真實義無邊解脫一時閒
0992c24: 第二十章
0993a01: 陷溺沉迷已巳有年愛河瀼瀼浪滔淊天
0993a02: 持經自可登高岸何用中流更見船
0993a03: 第二十一章
0993a04: 塵緣斷後自消融清淨方知色是空
0993a05: 佛即心兮心即佛青山只在白雲中
0993a06: 第二十二章
0993a07: 聞說西方種異蓮花開十丈藕如船
0993a08: 靈臺自有祗園樹本地風光即佛天
0993a09: 第二十三章
0993a10: 嬌女原是粉骷髏暮樂朝歡總不愁
0993a11: 一旦無常歸冥路夜臺難逞舊風流
0993a12: 第二十四章
0993a13: 聚寶為山未足奇不如持經得菩提
0993a14: 金經明示成真路何事亡羊泣道岐
0993a15: 第二十五章
0993a16: 諸佛菩薩只此心何須泥塑與裝金
0993a17: 世間點燭燒香者笑倒慈悲觀世音
0993a18: 第二十六章
0993a19: 了悟猶如夜得燈無暗室忽開明
0993a20: 此身不向經中度更向何方度此身
0993a21: 第二十七章
0993a22: 去惡猶如治亂絲寧心自有得開時
0993a23: 若教錯用些兒力萬劫牽纏莫了期
0993a24: 第二十八章
0993b01: 日夜無期只認真略差些子便相爭
0993b02: 誰知一赴泉臺路悔把恩仇抵死分
0993b03: 第二十九章
0993b04: 鐵面閻羅不情剉燒舂磨實難禁
0993b05: 試從業鏡臺邊看地獄何曾見好人
0993b06: 第三十章
0993b07: 陷入汙泥久不回西江難洗垢形骸
0993b08: 一朝得證菩提願鐵樹奇花處處開
0993b09: 第三十一章
0993b10: 北邙山下列墳塋荒草迷離怪鳥鳴
0993b11: 長臥泉臺人不醒桃殘李謝過清明
0993b12: 第三十二章
0993b13: 佛說波羅蜜妙經前無千古後無令
0993b14: 註成人鬼齊超度功德如天莫比倫
0993b15: 
0993b16: 
0993b17: 
0993b18: 節錄
0993b19: 呂祖師三品經釋教原委一段。以闡是經真法寶效。
0993b20: 釋教清微肇於浩劫。觀空以空。無寂滅。昔有至人。
0993b21: 名曰燃燈。立於中古。轉大法輪。教化度脫。無量眾生。
0993b22: 佛傳始盛。次有佛出。號釋迦文。自種民天。降神贍部。
0993b23: 是時周昭。月寅之歲。西印度國。有迦維衛。其國王者。
0993b24: 名曰淨梵。四月八日。太子斯誕。三十二相。八十種好。
0993c01: 以夙願故。舍國修道。雪山六載。精思苦行。鵲巢於頂。
0993c02: 藤穿膝脛。臘月八日。明星出。豁然起悟。具六通識。
0993c03: 負龍象力。開來繼往。闡教西域。初於鹿苑。繼祗陀林。
0993c04: 黃金佈地。佛教崇興。四十九年。應化不一。是時比邱。
0993c05: 暨比邱尼。并優婆塞。與優婆夷。凡數千人。俱同聽法。
0993c06: 無不得度。有舍利弗佛。智慧第一。佛嘗因之。宣說法要。
0993c07: 有大弟子。名大迦葉。得佛心印。傳佛正宗。佛親授記。
0993c08: 是為初祖。又有弟子。名阿難陀。多聞第一。於佛滅後
0993c09: 傳佛教典。流怖人間。今之佛藏。皆所宣傳。延及達摩。
0993c10: 以大神通。一夕收攝。三十六處。邪魔外道。設洪誓願。
0993c11: 自西印度。歷恒沙河。至南贍部。說法演教。宗門大展。
0993c12: 授祕密旨。從超悟得。明心見性。佛法無多。一切掃除。
0993c13: 片言隻字。參悟本來。凡諸聰明。聞見知識。杜絀不事。
0993c14: 渾渾默默。傾傾宗旨。悟諦因緣。無無所無。空無所空。
0993c15: 內觀此心。如空際。如千江月。如鏡如泡。如華中香。
0993c16: 如是空空。以無無空。故無所執。一字之妙。通達無礙。
0993c17: 前無無前。後無無後。匪由聞見。玄覽超忽。任諸見聞。
0993c18: 頹然自喪。以因緣故。得無因緣。禪宗乃熾。又有歷代。
0993c19: 諸大法師。通經律論。取大法藏。闡譯文字。搜剔妙蘊。
0993c20: 傳諸三千大千一切閻浮提界。廣為眾生。說無量因。
0993c21: 解諸煩惱熱化清涼境。拔諸苦惱。離火宅厄。濟諸幽
0993c22: 魂。脫地獄趣。化諸六道。獲天人樂。利賴無窮。象教以
0993c23: 昌。流傳既久。厥旨無聞。凡彼緇流。罔得真傳。東西剽
0993c24: 竊。言語為宗。機鋒相對。口舌爭雄。所謂禪者。闡演密
0994a01: 典。認本來面。無用浮飾。若究厥弊。貽害後人。迷失真
0994a02: 宗。累主人翁。出居故舍。入無何有。渺茫漂泊。隨野狐
0994a03: 禪。迷罔狂悖。呵佛罵祖。儼大知識。抑又甚者。謬妄罔
0994a04: 悟。以傳。以承。我佛如來。法法何法。為究本
0994a05: 根。故空諸法。文字不立。非去文字。恐後學流。求文字
0994a06: 中。昧失本根。故去文字。豈知文字。正難盡去。去文字
0994a07: 者。會何沿流。但執文字。作文字觀。佛從文字。究佛經
0994a08: 旨。離失真宗。是文字障。斯害道矣。更可仁者。罔知是
0994a09: 經。是佛心印。傳流人問。為彼為生。廣為說法。俾有解
0994a10: 悟。即彼下等。愚暗不明。資經懺悔。原令此輩。生恭敬
0994a11: 心。朝夕諷誦。久或生明。了生死念。力諸善行。脫輪迴
0994a12: 趣。或悟耨數。超諸上乘。非第口誦。無悔悟心。便可宥
0994a13: 罪。即假口誦。亦獲利益。是彼誦時。生大歡喜。高吟朗
0994a14: 。令諸幽明。一切眾生。邪魔異類。幽魂餘孽。得聞是
0994a15: 經。普沾勝利。咸蒙濟度。非說是經但假口誦。無持受
0994a16: 心。無恭敬心。無誠信心。無踊躍心。無均利心。無無私
0994a17: 心。乃為誦經。乃獲功德。自流日下。日下日壞。一切佛
0994a18: 典。指為衣食。誦經之家。以文求。誦經之人。以文
0994a19: 應。一切眾生。以文故。故輕是經。而諸佛法。罔有存
0994a20: 者。要知是經。具大解脫。如廣陵散。化諸煩燥。如摩尼
0994a21: 珠。化諸煩惱。如般若船。度諸溺者。如波羅蜜。生諸津
0994a22: 液。如漆室燈。燭諸幽暗。具此種種。無量利益。但作文
0994a23: 字。草草有過。便如糟相曾無所賴。以故禪宗。知此等
0994a24: 故。掃除一切。冥心內觀。空內外相。寂坐玄默。領一參
0994b01: 頭。究極旨趣。有掃於空。空無所空。以無空故。乃明斯
0994b02: 旨。若住暗室。張一焰炬。無物不見。無不明朗。罔所障
0994b03: 礙。無障礙故。付子說也。與天完足。與天地俱。不為物
0994b04: 囿。不有於物。斯之為梵。梵香於。幽明交濟。斯之為
0994b05: 禪。禪理淵微。天人悉究。究厥旨者。佛菩提種。如是如
0994b06: 是。西來大意。作如是觀。佛法盡矣。
