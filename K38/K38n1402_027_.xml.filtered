0699c01: 高麗國新雕大藏挍正別錄卷第二十七　密
0699c02: 沙門　守其等奉　挍勘
0699c03: 弗　大毗婆沙論卷第六十五
0699c04: 此卷十九幅第六行此四果位對治
0699c05: 之下三結餘位不尒乃至九行及欲漏四十字
0699c06: 國宋二本並錯重寫丹本中作四法
0699c07: 餘位不尒謂預流果對治見瀑流軛
0699c08: 見取戒禁取及後二身繫一來果對
0699c09: 治欲瀑流軛取及初二身繫一分不
0699c10: 還果對治欲瀑流軛取及前二身繫
0699c11: 五十八字乃正文也。
0699c12: 廉　大毗婆沙論卷第一百九
0699c13: 此卷十九幅第二十行他心智不相
0699c14: 應之下苦字之上國本丹本皆有道無願
0699c15: 相應法乃至及空不相應等凡七十二
0699c16: 行文此宋本中無者脫之耳今依二
0699c17: 本加之又為看舊宋藏論者具錄其
0699c18: 文于左。
0699c19: 他心智不相應道無願相應法此無
0699c20: 願相應非他心智是他聚故有法他
0699c21: 心智相應亦無願謂二相應法即無
0699c22: 漏他心智俱生聚中除他心智及無
0699c23: 願三摩地諸餘心心所法此法是何
0700a01: 謂八大地法十大善地法尋伺及心
0700a02: 有法非他心智相應亦非無願謂他
0700a03: 心智不相應無願無願不相應他心
0700a04: 智及諸餘心心所法色無為心不相
0700a05: 應行此中他心智不相應無願者謂
0700a06: 苦集無願及他心智不相應道無願
0700a07: 此非他心智相應是他聚故亦非無
0700a08: 願相應自性與自性不相應故無願
0700a09: 不相應他心智者謂有漏他心智此
0700a10: 非無願相應是他聚故亦非他心智
0700a11: 相應自性與自性不相應故及諸餘
0700a12: 心心所法者謂空無相俱生聚中心
0700a13: 心所法及他心智不攝不相應有漏
0700a14: 心心所法此俱不相應是也聚故色
0700a15: 無為心不相應行者謂一切色無為
0700a16: 心不相應行此俱不相應無所緣故
0700a17: 對念精進喜輕安定捨覺支正思惟
0700a18: 正精進正念正定亦尒者如他心智
0700a19: 對無願有四句此對六覺支四道支
0700a20: 亦尒。
0700a21: 諸法他心智相應彼法已巳知根相應
0700a22: 耶荅應作四句義不定故有法他心
0700a23: 智相應非已巳知根謂已巳知根所不攝
0700b01: 他心智相應法此法是何謂具知根
0700b02: 所攝他心智相應及有漏他心智相
0700b03: 應心心所法此法他心智相應非已巳
0700b04: 知根是他聚故有法已巳知根相應非
0700b05: 他心智謂已巳知根所攝他心智及他
0700b06: 心智不攝不相應已巳知根相應法此
0700b07: 中已巳知根所攝他心智者謂修道中
0700b08: 無漏他心智此與已巳知根相應非他
0700b09: 心智自性與自性不相應故及他心
0700b10: 智不攝不相應已巳知根相應法者謂
0700b11: 修道中苦集滅智俱生聚及他心智
0700b12: 所不攝道智俱生聚中心心所法此
0700b13: 與已巳知根相應非他心智是他聚故
0700b14: 有法他心智相應亦已巳知根謂已巳知
0700b15: 根所攝他心智相應法此法是何謂
0700b16: 修道中無漏他心智相應法即此相
0700b17: 應八無漏根及彼相應餘非根心所
0700b18: 法有法非他心智相應亦非已巳知根
0700b19: 謂已巳知根所不攝他心智及他心智
0700b20: 已巳知根不攝不相應諸餘心心所法
0700b21: 色無為心不相應行此中已巳知根所
0700b22: 不攝他心智者謂具知根所攝他心
0700b23: 智及有漏他心智此非他心智相應
0700c01: 自性與自性不相應故亦非已巳知根
0700c02: 相應是他聚故及他心智已巳知根不
0700c03: 攝不相應諸餘心心所法者謂未知
0700c04: 當知根俱生聚心心所法他心智不
0700c05: 攝不相應具知根俱生聚心心所法
0700c06: 他心智不攝不相應有漏心心所法
0700c07: 此俱不相應是他聚故色無為心不
0700c08: 相應行者謂一切色無為心不相應
0700c09: 行俱不相應無所緣故對具知根亦
0700c10: 尒者如他心智對已巳知根有四句此
0700c11: 對具知根亦尒。
0700c12: 諸法世俗智相應彼法苦智乃至正
0700c13: 定相應耶荅不尒設法苦智乃至正
0700c14: 定相應彼法世俗智相應耶荅不尒
0700c15: 所以者何非一心故苦智乃至正定
0700c16: 皆無漏故。
0700c17: 諸法苦智相應彼法集智相應耶荅
0700c18: 不尒設法集智相應彼法苦智相應
0700c19: 耶荅不尒對滅道智無相三摩地亦
0700c20: 尒所以者何非一心故行相異故或
0700c21: 所緣異故。
0700c22: 諸法苦智相應彼法空三摩地相應
0700c23: 耶荅應作四句義不定故有法苦智
0701a01: 相應非空謂苦智相應空及空不相
0701a02: 應苦。
0701a03: 逸　大毗婆沙論卷第一百九十
0701a04: 九
0701a05: 此卷第二十三幅第十六行戒禁取
0701a06: 問之下善及染汙乃至故說命根緣緣識
0701a07: 三界四部隨眠隨增等一百四十六
0701a08: 字者即是此論第八十七卷卷末文
0701a09: 耳宋本錯寫焉此中二本即云此四
0701a10: 寧是前際分別荅此四皆於現在事
0701a11: 轉待未來故立前際名或有說者此
0701a12: 四皆緣先所聞教謂彼外道先聞自
0701a13: 師所說至教要由如是荅他所問生
0701a14: 不死天彼不死天要由如是荅問故
0701a15: 得故此四種皆是前際分別見攝如
0701a16: 是四種前際分別不死矯依怖妄
0701a17: 語邪見無知愚鈍事起此一百九字
0701a18: 乃正文也。
0701a19: 逸　大毗婆沙論卷第二百
0701a20: 初三幅第七行有過失之下二本無故
0701a21: 作是念此亦有色亦無色我死後有
0701a22: 想乃至俱有過失等凡八十五字宋本
0701a23: 錯重寫耳今依二本刪之。
0701b01: 十七幅第六行此二俱之下謗因等之上
0701b02: 二本有入見品以執無故有說入
0701b03: 二品由執我常等十七字宋本無者
0701b04: 脫耳今依二本補之。
0701b05: 十八幅第二十一行皆常見攝之下五
0701b06: 現法涅槃之上二本有故即常見品七
0701b07: 滅論見攝故即見品十七字
0701b08: 宋本無者脫耳今依二本足之。
0701b09: 十九幅初二行云一者有見之下一切
0701b10: 見之上二本有二者無見如次攝入常
0701b11: 見品師子吼經說十七字宋本無
0701b12: 者脫耳今依二本補之。
0701b13: 二十二幅十二三行定有前心為因
0701b14: 之下引後之上二本有引起將命終位無
0701b15: 極緣緣正死時心定能等十六字宋
0701b16: 本無者脫耳今依二本補之。
0701b17: 渭　分別功德論第五卷
0701b18: 按此論丹藏為四卷開元錄云四卷
0701b19: 而注云或三卷或五卷者但分卷有
0701b20: 異耳文無增減焉錄有注敘云右此
0701b21: 一論釋增一阿含經義從初序品至
0701b22: 弟子品過半釋王比丘即止法上錄
0701b23: 云竺法護譯者不然此中牒經解釋
0701c01: 文句並同本經似與增一阿含同一
0701c02: 人譯而餘錄並云失譯且依此定僧
0701c03: 祐錄云迦葉阿難撰者此亦不然如
0701c04: 論第一卷中引外國師及薩婆多說
0701c05: 故知非是二尊所撰。
0701c06: 渭　十八部論開元錄云新為失譯附秦錄
0701c07: 按此論者宋藏中錯重寫彼部異執
0701c08: 論名為十八部論故今取此國本為
0701c09: 正開元錄云右十八部論群錄並云
0701c10: 梁代三藏真諦所譯今詳真諦三藏
0701c11: 已巳譯十八部論不合更譯部異執論
0701c12: 其十八部論初首引文殊問經分別
0701c13: 部品後次云羅什法師集後方是論
0701c14: 若是羅什所翻秦時未有文殊問經
0701c15: 不合引之置於初也或可準別錄中
0701c16: 文殊問經編為失譯秦時引證此亦
0701c17: 無疑若是真諦再譯論中子注不合
0701c18: 有秦言之字詳其文理多是秦時羅
0701c19: 什譯出諸錄脫編致有疑焉其真諦
0701c20: 十八部即部異執是雖有斯理
0701c21: 未敢指南後諸聞請求實錄。
0701c22: 觀　菩薩本緣經卷上
0701c23: 右經第三幅十四行鹿群威猛之下丹
0702a01: 本有如我曾聞菩薩往昔以恚因緣
0702a02: 墮於龍中乃至五穀臨熟遇天惡雹等
0702a03: 凡二十六行四百四十二字國本宋
0702a04: 本所無者今撿彼文則是此經下卷
0702a05: 龍品第八之文丹藏錯亂妄置于茲
0702a06: 耳故今不取。
0702a07: 驚　雜寶藏經卷第五
0702a08: 右經此卷第二幅賈客造舍供養佛
0702a09: 生天緣之下丹本有貧人以團施見
0702a10: 獲報緣乃至乾陀衛國王治故塔寺得
0702a11: 延命緣等六緣國本宋本並無者今
0702a12: 撿此六緣則前第四卷初已巳有之丹
0702a13: 本錯亂重寫于茲耳故今不取。
0702a14: 畫　金七十論三卷
0702a15: 按開元錄亦名僧伽論或為二卷云
0702a16: 右一論外道迦毗羅仙人造明二十
0702a17: 五諦所謂數論經中云迦毗羅論是
0702a18: 也又長房內典二錄真諦譯中有金
0702a19: 七十論二卷復有僧伽論三卷二目
0702a20: 俱存者誤也此論及勝宗十句義論
0702a21: 者非是佛法而諸外道宗以此數勝
0702a22: 二論為上欲令學而破邪現正之
0702a23: 者先須委悉異道之宗故譯出之恐
0702b01: 其失而不傳故編入藏中耳。
0702b02: 右　神州三寶感通錄三卷
0702b03: 此錄上卷宋本與二本大異撿之宋
0702b04: 本錯將宣律師感通錄一卷為此上
0702b05: 卷耳今依二本正之又為看舊宋藏
0702b06: 者具錄正文于左。
0702b07: 集神州三寶感通錄卷上　　　右
0702b08: 唐麟德元年終南山釋道宣　撰
0702b09: 夫三寶利見其來久矣但以信毀相
0702b10: 故有感應之緣自漢洎唐年餘六
0702b11: 百靈相盻嚮群錄可尋而神化無方
0702b12: 待機而扣光瑞出沒開信於一時景
0702b13: 像垂容陳於萬代或見於既往或
0702b14: 顯於將來昭彰於道俗生信於迷悟
0702b15: 故撮舉其要三卷成部云。
0702b16: 初明舍利表塔次列靈像垂降後引聖寺瑞經
0702b17: 神僧。
0702b18: 初明舍利表塔昔如來行乞有童
0702b19: 子戲於路側以沙土為米麵逆請
0702b20: 以土麵奉佛因為受之命侍者以為
0702b21: 土漿塗佛住房足遍南記曰此童
0702b22: 子者吾滅度後一百年王閻浮提空
0702b23: 中地下四十里內所有鬼神並皆臣屬
0702c01: 開前八塔所獲舍利於一日夜諸
0702c02: 鬼神造八萬四千塔廣如眾經故不
0702c03: 載此土即洲之東境故塔現不足以疑舍利西梵天言此
0702c04: 云骨身也恐濫凡夫之骨故依本名而別之。
0702c05: 西會稽鄮塔緣一東金陵長干塔緣二
0702c06: 石趙青州東城塔緣三姚秦河東蒲塔緣四
0702c07: 周岐州岐山南塔緣五周瓜州城東古塔緣六
0702c08: 周沙州城內大乘寺塔緣七周洛州故都西塔緣八
0702c09: 周涼州姑臧縣塔緣九周甘州刪丹縣塔緣十
0702c10: 周州霍山南塔緣十一齊代州城東古塔緣十二
0702c11: 隋益州福感寺塔緣十三
0702c12: 隋益州源縣塔緣十四雒縣塔附
0702c13: 隋鄭州起化寺塔緣十五隋懷州妙樂寺塔緣十六
0702c14: 隋并州淨明寺塔緣十七隋并州榆社縣塔緣十八
0702c15: 隋魏州臨菑縣塔緣十九雜明神州山川藏寶等緣二十
0702c16: 初西會稽鄮塔者今在越州東三
0702c17: 百七十里鄮縣界東去海四十里在縣
0702c18: 東南七十里南去吳村二十五里案前
0702c19: 傳云大康二年有并州離石人劉薩
0702c20: 何者生在畋家弋獵為業得病死
0702c21: 見一梵僧語何曰汝罪重應入地獄
0702c22: 吾憫汝無識且放今洛下齊城丹陽
0702c23: 會稽並有古塔及浮江石像悉阿育
0703a01: 王所造可勤求禮懺得免此苦既醒
0703a02: 之後改革前習出家學道更名慧達
0703a03: 如言南行至會稽海畔山澤處處求
0703a04: 覓莫識基緒達悲塞煩冤投告地
0703a05: 忽於中夜聞土下鍾聲即迂記其處剡
0703a06: 木為三日間忽有寶塔及舍利從地
0703a07: 踊出靈塔相狀青色似石而非石高
0703a08: 一尺四寸方七寸五層露盤似西域
0703a09: 于闐所造面開子四周天鈴中懸
0703a10: 銅磬每有鍾聲疑此磬也遶塔身
0703a11: 上並是諸佛菩薩金剛聖僧雜類等
0703a12: 像狀極微細瞬目注睛乃有百千像
0703a13: 現面目手足咸具備焉斯可謂神功
0703a14: 聖非人智所及也今在大木塔內
0703a15: 於八王日舁巡邑里見者莫不下拜
0703a16: 念佛其舍利者在木塔底其塔左側
0703a17: 多有古塔側諸暨縣越舊都之地
0703a18: 以句章對鄮剡等四縣為之諸暨東北
0703a19: 一百七里大部鄉有古越城周迴三里
0703a20: 地記云越之中葉在此為都離宮別
0703a21: 遺基尚在悉生豫章多在門階之側
0703a22: 行伍相當森竦可愛風雨晦朔猶
0703a23: 聞鍾磬之聲百姓至今多懷肅敬
0703b01: 其繁矣諸暨西北百里新義鄉有
0703b02: 許公巖地志云時高陽許詢字玄
0703b03: 度與沙門支道林為友每相從歷覽
0703b04: 山水至此乃栖焉辟度為司徒椽徵
0703b05: 不就後詣建鄴見者傾都劉為丹
0703b06: 陽尹有名當世日數造之歎曰今見
0703b07: 許公使我遂為輕薄京尹於郡立齋
0703b08: 以處之至于梁代此屋猶在許椽既
0703b09: 反劉尹嘗至其齋曰清風朗月何嘗
0703b10: 不恒思玄度矣句章縣西南一百三十
0703b11: 里明鄉有四明天台赤城瀑布等山
0703b12: 天下稱最東北百四十里有沙塘道
0703b13: 廣數丈入海百餘里地記云是秦皇
0703b14: 追安期先生於蓬萊至深而息故此
0703b15: 塘道至今宛然鄮縣古城在句章東
0703b16: 三百餘里昔閩越所都其靈塔即縣
0703b17: 界孝義鄉也地志云阿育王造八万
0703b18: 四千塔此其一也宋會稽內史孟顗修
0703b19: 理之山有石坎方可三尺水味清淳
0703b20: 冬溫夏冷輿地志云阿育王釋迦弟
0703b21: 子能鬼神一日夜於天下造佛骨
0703b22: 寶塔八万四千皆從地出案沙門
0703b23: 笁慧遠云東方兩塔一在於此一在
0703c01: 彭城今秣陵長干又是其一則有三
0703c02: 矣今以經驗億家一塔計此東夏理
0703c03: 多不疑且見楊越即有二塔廣九
0703c04: 域故有之焉會稽記云東丞相
0703c05: 王導云初過江時有道人神彩不凡
0703c06: 言從海來相造昔與育王共遊鄮縣
0703c07: 下真舍利起塔鎮之育王與諸真人
0703c08: 捧塔飛行虛空入海諸弟子攀引一
0703c09: 時俱墮化為烏石石猶人形其塔在
0703c10: 圍山也大守褚府君云海行者述島
0703c11: 上有聚烏石作道人形頗有衣服褚
0703c12: 令取將視之石文悉如袈裟之狀
0703c13: 東海不遠島上是徐偃王避地之處
0703c14: 宮郭古基宛然昔周穆西巡登崑
0703c15: 崙山偃王乃有統焉穆王聞之馳還
0703c16: 日行万里偃王避之於此孫恩作
0703c17: 逆寄仙以惑眾築城自衛其處猶
0703c18: 存梁祖普通三年重其古建木浮圖
0703c19: 堂殿房廊周環備滿阿育王寺四
0703c20: 面山遶林竹花卉閒發飛走相娛
0703c21: 實閑放者之佳地也有碑頌之著作郎
0703c22: 胤祖文寺東南三十五里山上有佛
0703c23: 右足跡寺東北二里山頭有佛左足跡
0704a01: 二所現于石上莫測其先寺北二里有
0704a02: 聖井其實深池鰻魚俗為魚菩薩也
0704a03: 人至井所禮拜魚隨聲出來賊過偽禮
0704a04: 魚出賊便以刀斫之因魚尾自尒潛
0704a05: 隱魚不時出有至心邀請禮拜者但
0704a06: 濆水而已巳初有一僧聞塔來禮處所
0704a07: 荒持食為難有一老姥患來
0704a08: 為造食便去如是之去後私尋乃
0704a09: 入池內據量即魚所化也其塔靈
0704a10: 異往往不一大略為瑞多現聖僧遶塔
0704a11: 行道每夕然燈於光影中現形在壁
0704a12: 旋轉而行且列數條多則詞費。
0704a13: 貞觀十九年敏法師者禹道勝歷
0704a14: 覽聖依然動神領徒數百來寺
0704a15: 一月敷講經論士俗咸會夜中有人
0704a16: 見梵僧百餘遶塔行道以事告眾
0704a17: 寺僧曰此事常有不足可自古至
0704a18: 今四大良日遠近來寺建齋樹福然
0704a19: 於夜中每見梵僧行道誦經讚
0704a20: 頌等相。
0704a21: 永徽元年會稽處士張太玄於寺禮
0704a22: 誦沙門智獨與太玄連而寢半
0704a23: 夜聞誦金剛般若了了分明二人靜
0704b01: 聽形心欣泰乃至誦訖然契其相者
0704b02: 真尋視無形明知神授矣。
0704b03: 二東金陵長千塔者今在潤州江
0704b04: 寧縣故楊都朱雀門東南古越城東廢
0704b05: 長干寺內昔西未統江南是稱吳
0704b06: 國於長千舊里有古塔地即育王所
0704b07: 搆也依於邑里既崩子亮立孫琳執
0704b08: 政五鳳中毀除佛寺此塔同湮而舍
0704b09: 利潛地吳平之後諸僧頗依故處而
0704b10: 居起塔三層既不得舊塔之基事
0704b11: 蕪沒莫之或識至。
0704b12: 東咸安二年簡文立塔三層孝武
0704b13: 上金相輪露盤祥記云簡文有意
0704b14: 興搆未遂而崩即三層之塔疑是先立
0704b15: 至孝武太元末有并州西河沙門劉
0704b16: 慧達本名屑荷見於僧傳來尋古塔
0704b17: 莫知其地乃登越城四望獨見長干
0704b18: 有異氣便往禮拜而居焉時於昏夕
0704b19: 每有光明迂記其處掘之入地丈許得
0704b20: 三石碑長六尺中央一碑開方孔
0704b21: 內有銀金三函相重於金函內有
0704b22: 三舍利光明映徹及爪甲一枚又有
0704b23: 一髮申可數尺旋則成螺光彩照曜
0704c01: 咸以為育王之所藏也即從就塔北
0704c02: 更築一塔孝武加為三層故寺有
0704c03: 兩塔西邊是育王古塔也丹陽尹王
0704c04: 雅奉五斗米道常謂黜佛法除毀
0704c05: 塔寺其日下詔令會稽王道子將雅
0704c06: 觀焉時沙門正行舍利至雅撥翻其
0704c07: 而舍利附于器內終不墜落王更
0704c08: 貯清水燔香咒曰王丹陽酷不信法
0704c09: 世尊威靈願有以津示應聲光明煥然
0704c10: 騰發雅自此後雖未能精至終身不
0704c11: 復誣訾佛法梁大同中月犯五車老
0704c12: 人星見改造長干寺阿育王塔出舍
0704c13: 利髮爪天子幸寺設大無礙法會下
0704c14: 詔曰天地盈虛與時消息万物不得
0704c15: 齊其蠢生二儀不得恒其覆載故勞
0704c16: 逸異年懽殊日去歲失稔斗粟貴
0704c17: 騰民在困窮運臻斯濫原情察理或
0704c18: 有可矜下車問罪聞諸往誥責歸元
0704c19: 首寔在朕躬若皆以法繩則自新無
0704c20: 路書不云乎與其殺不寧失不經易
0704c21: 曰隨時之義大矣哉今真形舍利復
0704c22: 見於世逢希有之事起難遭之想今
0704c23: 出阿育王寺設無會耆年童齒
0705a01: 莫不欣如積飢得食如久別見親
0705a02: 幽顯心遠近顒仰士女霞布冠雲
0705a03: 集同時布德人靈凡天下罪無
0705a04: 輕重皆赦除之今潤州江寧故地但有
0705a05: 基三層并剎佛殿餘則榛木荒藂
0705a06: 非人所涉示是古基而已巳頻有大蟲
0705a07: 發塔基者多自死而草深人希惟有
0705a08: 獸於中產育或銜鹿而汙塔者
0705a09: 尋被打撲號叫驚人今去永安坊
0705a10: 張侯橋七八里余本住京師曲池日嚴
0705a11: 寺寺即隋煬所造昔在蕃作鎮
0705a12: 淮海京寺有塔未安舍利乃發長于寺
0705a13: 塔下取之入京埋於日嚴塔下施銘於
0705a14: 上于時江南大德五十餘人咸言京師
0705a15: 塔下舍利非育王者育王者乃長
0705a16: 干本寺而不測其是非也至武德七
0705a17: 年日嚴寺廢僧徒散配房宇官
0705a18: 唯舍利塔無人守護寺屬官事須移
0705a19: 徙余師徒十人配住崇義乃發掘塔
0705a20: 下得舍利三枚白色光明大如米
0705a21: 并爪一枚少有黃色并白髮數十餘
0705a22: 有雜寶璃古器等以大銅函盛
0705a23: 之撿無螺髮又疑爪黃而小如人者尋
0705b01: 佛倍人爪赤銅色今則不尒乃將至
0705b02: 崇義寺佛堂西南塔下依舊以大
0705b03: 石函盛之本銘覆上埋于地府余問隋
0705b04: 初南僧咸曰爪髮梁武帝者
0705b05: 舍利則有疑焉埋之本銘置于其上據
0705b06: 事以量則長干佛骨頗移於帝里然
0705b07: 江南古塔猶有神異崇義所流蔑
0705b08: 如也故兩述之矣但年歲綿遠後人
0705b09: 莫測略編斯紀以顯厥緣云。
0705b10: 三青州古城寺塔者代歷周秦莫知
0705b11: 其地石趙時佛圖澄者在鄴勒虎
0705b12: 敬重廣置寺塔而少露盤方欲作之
0705b13: 澄曰臨菑城中有阿余王寺猶有佛
0705b14: 像露盤在深林巨樹下上有伏石可
0705b15: 尋而取也虎使求之依言指授入地
0705b16: 二十丈獲之至鄴阿余阿育聲之轉耳
0705b17: 須訪故地處所故慧達在中告云雒
0705b18: 陽臨菑建鄴鄮縣成都此五處並育王
0705b19: 塔禮者不入地獄故知此塔不虛名也
0705b20: 四河東蒲古塔者後秦姚略叔父
0705b21: 為晉王鎮於河東古老傳云蒲古
0705b22: 塔即阿育王所立也疑之屢有光現
0705b23: 依掘得佛骨於石函銀匣中照耀殊
0705c01: 常送以上略略乃親迎於上今蒲
0705c02: 州東有救苦寺僧住立大像極宏
0705c03: 冠南古塔不樹云。
0705c04: 五扶風岐山南古塔者在平原上南下
0705c05: 北高東去武亭州十里西去歧山縣二
0705c06: 十里南去渭水三十里北去岐山二十
0705c07: 里一名馬額山同岥山斯並在大山
0705c08: 之北南有小山東西而列中閒大谷南
0705c09: 與北別故岐山岐即分也西北二十
0705c10: 餘里有鳳泉泉在岐山之陽極高顯
0705c11: 即周文時鸑鷟鳴於岐山斯地是也
0705c12: 飲此泉水故鳳泉又南飛至終南
0705c13: 之陰故渭南山下亦有鳳泉又西南
0705c14: 飛越山至于河池今所謂鳳州古
0705c15: 河池郡是也不可窮鳳之始末且論
0705c16: 置塔之根原故隋高美其地泉仍就
0705c17: 置塔俯臨目極誠為虛寺名久廢
0705c18: 僧徒化往人物全稀塔將壞余往
0705c19: 觀焉榛藂滿雖黍離之實深
0705c20: 切黍離之悲今平原上塔俗諺為阿
0705c21: 育王寺鄉曰柳泉取其北山之舊
0705c22: 耳周魏以前寺名育王僧徒五百及
0705c23: 周滅法廂宇外級唯有兩堂獨存隋
0706a01: 朝置之名成實寺大業五年僧不滿
0706a02: 五十人者廢之此寺從廢入京師寶昌
0706a03: 寺其塔故地仍為寺莊唐運伊始義
0706a04: 寧二年寶昌寺僧普賢慨寺被廢沒
0706a05: 諸草莽具狀上請于時特蒙大丞相
0706a06: 見識昔曾經往覽表攸然仍述本
0706a07: 由可名法門寺自尒至今武德二年薛
0706a08: 舉稱兵將事南及大宗率師薄伐初
0706a09: 度八十僧未有住寺寶昌寺僧惠素掃
0706a10: 洒鳳泉以僧未配遂奏請住法門蒙
0706a11: 依奏便住焉年歲既久殂落略
0706a12: 盡寺在孤城之中問其本起乃云大
0706a13: 業末年四方賊起諸鄉在平原之上
0706a14: 無以自安乃共築此城以防外唐
0706a15: 初雜住未得出居延火焚之一切都
0706a16: 盡二堂餘燼燋黑尚存貞觀五年岐
0706a17: 州史張亮素有信向來寺禮拜但
0706a18: 見古基曾無上覆奏
0706a19: 望雲宮殿以塔基下
0706a20: 詔許之因搆塔上尊嚴相顯古老傳云
0706a21: 此塔一閉經三十年一示人令生善亮
0706a22: 聞之以貞觀年中請開剖出舍利以示
0706a23: 人恐因聚眾不敢開塔有並許遂
0706b01: 依開發深一丈餘獲二古碑並周魏之
0706b02: 所樹也文不足觀故不載錄光相照燭
0706b03: 同諸舍利既出舍利通現道俗無數
0706b04: 千人一時同觀有一盲人積年目急
0706b05: 努眼直視忽然明淨京邑內外崩騰
0706b06: 同赴聚塔所日有數千舍利高出眾
0706b07: 人同見於方骨上見者不同或見如玉
0706b08: 白光徹或見綠色或不見者問眾
0706b09: 人曰舍利何在時有一人以不見故
0706b10: 感激懊搥而哭眾人愍之吊問
0706b11: 曰汝是宿作努力懺悔何用搥此
0706b12: 人見他燒指行供養者即以麻母
0706b13: 指燒之遶塔而走火盛心急來舍利
0706b14: 所欻然得見歡喜踊躍跳躑不覺指
0706b15: 痛火滅心歇還復不見顯慶四年九月
0706b16: 內山僧智琮弘靜見追入內語及育王
0706b17: 塔事年歲久遠須假護上曰豈
0706b18: 非童子施土之育王耶若近有之則
0706b19: 八万四千之一塔矣琮曰未詳虛實
0706b20: 古老傳云名育王寺言不應虛又傳
0706b21: 云三十年一度出前貞觀初已巳曾出
0706b22: 現大有感應今期已巳滿請更出之上
0706b23: 曰能得舍利深是善因可前至塔所
0706c01: 七日行道祈請有瑞乃可開發即給
0706c02: 錢五千五十疋以充供養琮與給
0706c03: 使王長信等十月五日從京旦發六日
0706c04: 逼夜方到琮即入塔內專精苦到行
0706c05: 道久之未有光現至十日三更乃
0706c06: 上安炭就而燒香懍厲專注曾異
0706c07: 想忽聞塔內像下振裂之聲尋聲往觀
0706c08: 乃見瑞光流溢霏霏上涌塔內三像
0706c09: 足各放光赤白綠色繞而上至於
0706c10: 衡桷合成帳琮大喜踴將欲召僧
0706c11: 乃塔內畟塞僧徒合掌而立謂是
0706c12: 同寺須既久光漸歇冉冉而下
0706c13: 去地三尺不見群僧方知聖隱即召
0706c14: 來使同瑞相既至塔所餘光薄地
0706c15: 流輝布滿赫弈潤滂百千種光若有
0706c16: 旋轉久方沒盡及旦看之獲舍利一
0706c17: 枚殊大於粒光明鮮潔更細尋視
0706c18: 又獲七枚置盤水一枚獨轉遶餘舍
0706c19: 利各放光明炫燿人目琮等以所感瑞
0706c20: 具狀上聞使常侍王君德等送
0706c21: 三千疋令造朕等身阿育王像餘
0706c22: 者修補故塔仍以像在塔可即開發
0706c23: 出佛舍利以開福慧僧以舊材多雜
0707a01: 朽故遂換以編石為基嚴輪
0707a02: 奐製置殊麗又下僧智琮靜鴻
0707a03: 臚給名住會昌寺初開塔日二十餘人
0707a04: 同共下鑿及獲舍利諸人並見唯一不
0707a05: 見其人懊自拔頭髮苦心邀請哀
0707a06: 哭號叫聲駭人畜徒自責終不可
0707a07: 見乃置舍利於掌雖覺其重不見
0707a08: 如初由是諸來謁者恐不見骨不敢
0707a09: 見其光瑞寺東云龍坊人使未至
0707a10: 前數日望寺塔上有赤色光周照遠
0707a11: 近或見如虹直上至天或見光照寺
0707a12: 城丹赤如畫且具以聞寺僧歎訝曰
0707a13: 舍利不久應開此瑞如貞觀不異其
0707a14: 舍利形狀如小指初骨長寸二分內孔
0707a15: 正方外楞亦尒下平上漸內外光淨餘
0707a16: 內小指於孔中恰受便得勝戴以示
0707a17: 大眾至於光相變現不可常准于時
0707a18: 京邑內外道俗連接二百里閒往來
0707a19: 相慶皆稱佛德一代光華京師大慈
0707a20: 恩寺僧惠滿在塔行道忽見綺井
0707a21: 覆海下一雙眼精光明殊大通召道
0707a22: 俗同視亦然皆懾然喪膽更不敢重
0707a23: 視顯慶五年春三月下
0707b01: 取舍利往東都入內供養時周人
0707b02: 獻佛頂骨至京師人或見者高五寸
0707b03: 闊四寸許黃紫色將往東都駕所
0707b04: 時又追京師僧七人往東都入內行道
0707b05: 以舍利及頂骨出示行道僧曰此
0707b06: 佛真身僧等可頂戴供養經一宿
0707b07: 還收入內皇后捨所寢衣帳直一千
0707b08: 疋為舍利造金棺銀槨數有九重雕
0707b09: 鏤窮奇以龍朔二年送還本塔至二
0707b10: 月十五日奉
0707b11: 令僧智琮靜京師諸僧與塔寺
0707b12: 僧及官人等無數千人共藏舍利于
0707b13: 石室掩之三十年後非余所知後有開
0707b14: 瑞可續而廣也。
0707b15: 
0707b16: 高麗國新雕大藏挍正別錄卷第二十七　二十四張
