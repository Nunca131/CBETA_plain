0593c01: 高麗國新雕大藏挍正別錄卷第十二　乂
0593c02: 沙門　守其等奉　挍勘
0593c03: 作　大智度論第四卷
0593c04: 第一幅第九行云荅曰之下菩薩雖應
0593c05: 次佛以諸煩惱乃至第二幅第八行云菩薩眾
0593c06: 荅曰等凡二十二行文此宋本中本
0593c07: 闕今依二本補之又為看舊宋藏論
0593c08: 者具錄其文于左。
0593c09: 荅曰菩薩雖應次佛以諸煩惱未盡
0593c10: 故先說阿羅漢諸阿羅漢智慧雖少
0593c11: 而已巳成熟諸菩薩智慧雖多而煩惱
0593c12: 未盡是故先說阿羅漢佛法有二種
0593c13: 一秘密二現示現示中佛辟支佛阿
0593c14: 羅漢皆是福田以其煩惱盡無餘故
0593c15: 秘密中說諸菩薩得無生法忍煩惱
0593c16: 已巳具六神通利益眾生以顯示法
0593c17: 故前說阿羅漢後說菩薩復次菩薩
0593c18: 以方便力現入五道受五欲引導眾
0593c19: 生若在阿羅漢上諸天世人當生疑
0593c20: 是故後說問曰在阿羅漢後可尒
0593c21: 何以乃在優婆塞優婆夷後荅曰四
0593c22: 眾雖漏未盡盡在不久故通名聲聞
0593c23: 眾若於四眾中閒說菩薩者即不便
0594a01: 如比丘尼得無量律儀故應次比丘
0594a02: 後在沙前佛以儀法不便故在沙
0594a03: 後此諸菩薩亦如是雖應在學人
0594a04: 三眾上以不便故在後說復次有人
0594a05: 言菩薩功德智慧超殊阿羅漢辟支
0594a06: 佛是故別說問曰聲聞經中但說四
0594a07: 眾此中何以別說菩薩眾荅曰。
0594a08: 聖　大智度論第十四卷
0594a09: 第十一幅初行云能到之下菩薩若遇
0594a10: 惡口乃至阿毗曇廣分別等凡十七行
0594a11: 文此宋本中本闕今依二本補之又
0594a12: 為看舊宋藏論者具錄其文于左。
0594a13: 菩薩若遇口罵詈若刀杖所加思
0594a14: 惟知罪福業因緣諸法內外畢竟空
0594a15: 無我無我所以三法印印諸法故力
0594a16: 雖能報不生心不起口業尒時
0594a17: 心數法生名為忍得是忍法故忍智
0594a18: 牢固譬如畫彩得膠即堅著有人言
0594a19: 善心有二種有有細名忍辱細
0594a20: 名禪定未得禪定心樂能遮眾是
0594a21: 名忍辱心得禪定樂不為眾是名
0594a22: 禪定是忍是心數法與心相應隨心
0594a23: 行非業非業報隨業行有人言二界
0594b01: 繫有人言但欲界繫或不繫色界無
0594b02: 外可忍故亦有漏亦無漏凡夫聖
0594b03: 人俱得故障己巳心他心不善法故名
0594b04: 為善善故或思惟或不如是等
0594b05: 種種阿毗曇廣分別。
0594b06: 建　大智度論第三十一卷
0594b07: 第二十七幅末六行云無始空之下
0594b08: 問曰有始法乃至第二十九幅初行云有始空
0594b09: 等凡三十一行文此宋本中本闕今
0594b10: 依二本補之又為看舊宋藏論者具
0594b11: 錄其文于左。
0594b12: 無始空問曰有始法亦是邪見應當
0594b13: 破何以但說破無始荅曰有始是大
0594b14: 惑所以者何若有始者初身則無罪
0594b15: 福因緣而生善處若從罪福因緣
0594b16: 而生不名為初身何以故若有罪福
0594b17: 則從前身受後身故若世閒無始無
0594b18: 如是是故菩薩先已巳捨是邪
0594b19: 見菩薩常習用無始念眾生故說無
0594b20: 始常行因緣法故言法無始未得一
0594b21: 切智故或於無始中錯謬是故說無
0594b22: 始空復次無始已巳破有始不須空破
0594b23: 有始今欲破無始故說始空問曰若
0594c01: 無始破有始者有始亦能破無始汝
0594c02: 何以言但以空破無始荅曰是二雖
0594c03: 皆邪見而有差別有始起諸煩惱邪
0594c04: 見因緣無始起慈悲及正見因緣所
0594c05: 以者何念眾生受無始世苦惱而生
0594c06: 悲心知從身次第生身相續不便
0594c07: 知罪福果報而生正見若人不著無
0594c08: 始即是助道善法若取相生著即是
0594c09: 邪見始常無常見有始見雖破無始
0594c10: 見不能畢竟破無始能畢竟破有始
0594c11: 是故無始為勝如善破不善不善破
0594c12: 善雖相破而善能畢竟破如得
0594c13: 賢聖道永不作法則不然勢力
0594c14: 微薄故如人雖起五逆罪善根墮
0594c15: 地獄久不過一劫因緣得脫地獄終
0594c16: 成道果無始有始優劣不同亦如是
0594c17: 以無始力大故能破有始是故不說
0594c18: 有始空。
0594c19: 谷　大寶積經論四卷菩提流支　譯
0594c20: 宋本第一卷與國丹二本異未知
0594c21: 去取今按開元錄中敘此論云右釋
0594c22: 舊單卷大寶積經即寶積第四十三
0594c23: 會是已巳上按寶積部第四十三普明菩
0595a01: 薩會一卷失譯右舊譯單卷大寶積
0595a02: 經有釋論四卷已巳上今對撿之宋本初
0595a03: 卷全是彼經非論文也是則宋本錯
0595a04: 將經本為論初卷耳其名加論字又
0595a05: 為流支譯何耶故今去彼取此為正
0595a06: 後賢欲知今之所去宋本初卷是何
0595a07: 等者請見大寶積經第一百一十二
0595a08: 卷則是耳今為看舊宋藏論者具錄
0595a09: 其文于左。
0595a10: 大寶積經論卷第一
0595a11: 後魏北印度三藏菩提流支譯
0595a12: 歸命世閒救苦海度彼岸大悲降魔怨。
0595a13: 我釋寶積經莊嚴十六種真實微妙義
0595a14: 欲令法久住自利利他故
0595a15: 問曰汝欲釋寶積經應先釋此法問
0595a16: 以何義故名為寶積荅曰大乘法寶
0595a17: 中一切諸法差別義攝取故所有大乘
0595a18: 法寶中諸法差別相者彼盡攝取義故
0595a19: 名曰寶積一聚二積三陰四合和義一
0595a20: 名異是中一切大乘法中如來為諸菩
0595a21: 薩十六種相差別說法何者十六種相
0595a22: 一法邪行相如是菩薩行邪行已名為
0595a23: 行邪行相二正行相如是菩薩行正行
0595b01: 已名為行正行相三行正行利益相菩
0595b02: 薩住正行已巳名法行等行善行四行法
0595b03: 行諸相差別五於諸菩薩所生慈心相
0595b04: 為令生敬重心行說相故六菩薩住正
0595b05: 行學戒相故七聲聞戒與菩薩戒中說
0595b06: 優劣勝如相故八菩薩善學菩薩戒已
0595b07: 能與世閒智等饒益他行差別相故九
0595b08: 受彼菩薩藏時教修聲聞戒相差別十
0595b09: 不善學沙門相差別故十一不學沙門
0595b10: 相差別故十二住假名行相差別故
0595b11: 十三住真實行相差別故十四如來
0595b12: 方便化度眾生相差別故十五說微
0595b13: 密語相差別故十六於菩薩藏中得
0595b14: 教誨已善信有益相差別故大乘經
0595b15: 中如來為諸菩薩說如是等十六種
0595b16: 相差別法故彼法門中此一切諸相
0595b17: 現所說故彼大乘法寶中所有諸相
0595b18: 盡攝取故此妙法門名為寶積問曰
0595b19: 云何彼大乘正法寶中所有諸相而
0595b20: 此法門中所攝取成荅曰迦葉有四
0595b21: 法退失智慧如是等黑朋所攝八種
0595b22: 四句攝邪行相差別故迦葉菩薩有
0595b23: 得四大伏藏如是等六種四句所攝
0595c01: 正行利益相差別如是此諸二十二
0595c02: 四句具說染淨退益之事迦葉名菩
0595c03: 薩者非但名字名為菩薩如是等有
0595c04: 三十二種相差別應知迦葉菩薩功
0595c05: 德無量無邊我當以譬喻演說如是
0595c06: 十九喻所明諸相差別應知迦葉菩
0595c07: 薩欲學此大寶積經乃至其燈明者
0595c08: 聖慧根是其黑闇者諸結業是是名
0595c09: 住正行中攝諸戒相差別應知迦葉
0595c10: 譬如種在空中而能生長者從本以
0595c11: 來無有是處乃至能出無量百千聲
0595c12: 聞辟支佛報如是等明聲聞戒喻菩
0595c13: 薩戒中勝劣相差別攝故應知尒時
0595c14: 世尊復告大迦葉言乃至從本以來
0595c15: 畢竟淨故如是等攝取世閒出世閒
0595c16: 智饒益他行事差別相應知迦葉汝
0595c17: 等觀內莫外逃走乃至出家人有二
0595c18: 種病何等為二一者懷增上慢而自
0595c19: 伏心二者壞他發大乘心如是等攝
0595c20: 取受彼菩薩藏時教修聲聞戒相差
0595c21: 別應知迦葉沙門沙門者以何義故
0595c22: 名為沙門復云何沙門迦葉有四種
0595c23: 沙門乃至如是普明是名菩薩速疾
0596a01: 法通如是等攝前三種沙門不善學
0596a02: 沙門相差別應知尒時尊者摩訶迦
0596a03: 葉白佛言世尊希有希有此大寶積
0596a04: 經行大乘者而能作利益乃至讀誦
0596a05: 受持書寫此大寶積經彼人即供養
0596a06: 一切諸佛如是等於菩薩得教授已巳
0596a07: 善信有益相差別攝故應知如是大
0596a08: 乘中所說十六種諸法相差別攝取
0596a09: 故此法門名為寶積應知耳佛住王
0596a10: 舍大城問曰何故初明住處荅曰佛
0596a11: 住此處者欲令敬重彼處故重福眾
0596a12: 生敬此處故增長善根是故先明住
0596a13: 處問曰何故此法唯王舍城說非餘
0596a14: 城郭荅曰釋此法門法王住處故喻
0596a15: 如王舍王所止住故明王舍此大法
0596a16: 門亦復如是法王住處釋成此義故
0596a17: 說住王舍城問曰何故唯在耆闍崛
0596a18: 山非餘方中答曰說此大乘法比於
0596a19: 聲聞緣覺乘中增上義故增上自利
0596a20: 利他行故與大比丘眾八千人俱菩
0596a21: 薩万六千人俱問曰既因菩薩明此
0596a22: 法門以是義故應說菩薩大名稱眾
0596a23: 說聲聞眾有何義也荅曰說聲聞眾
0596b01: 若有聲聞於大乘中所有疑心為除
0596b02: 彼疑故若有不定助成正信若有自
0596b03: 謂得清淨者為欲捨離彼淨心故復
0596b04: 有聲聞謂盡諸結於佛法中無復所
0596b05: 修所謂滅諸煩惱等障心生逮得來
0596b06: 利為欲捨離彼慢心故此法門中為
0596b07: 諸菩薩說煩惱障滅因彼煩惱障及
0596b08: 滅智障亦非餘所說勝於聲聞緣覺
0596b09: 中得上果報問曰聲聞眾數此諸菩
0596b10: 薩從何而至荅曰未來世中有疑惑
0596b11: 者為令除彼疑惑故經家所說從他
0596b12: 方諸佛國土而來集會問曰何故說
0596b13: 言皆得不退轉也荅曰皆得不退轉
0596b14: 者已巳得具足四忍故一生得者聞說
0596b15: 此法堪為器故問曰是諸菩薩從他
0596b16: 方諸佛國土而來此土成有何益彼
0596b17: 世界中是諸如來各自說法荅曰為
0596b18: 益眾生故此世界中亦有眾生彼諸
0596b19: 菩薩本所化受既見本同修諸行故
0596b20: 是則樂見及本所化諸菩薩法以復
0596b21: 受是行餘方亦有無量諸佛為令生
0596b22: 渴仰敬重諮請親近之心說無量佛
0596b23: 故令諸眾生生堪得心起勇猛精進
0596c01: 不生疲惓復是釋迦如來本所化故
0596c02: 憶本化度修諸願行事從他方來親
0596c03: 近如來問曰何故明菩薩多說聲聞
0596c04: 少荅曰說菩薩眾多者此法門中所
0596c05: 辯諸行彼盡因為諸菩薩說問曰何
0596c06: 故先說聲聞眾荅曰因彼加持所說
0596c07: 法故問曰何故說言從他方來集會
0596c08: 皆得一生者說懈怠我慢故令不生
0596c09: 往求於正法對治此患故言自樂法
0596c10: 故從他方來集會不為順他心故釋
0596c11: 成遠來諸佛世界中此諸菩薩已巳得
0596c12: 佛位尚為法來於餘者云何不來
0596c13: 問曰如來何故但對迦葉說此法門
0596c14: 不對菩薩荅曰如來告大迦葉時知
0596c15: 堪能說故唯未知覺復未正信以釋
0596c16: 成堪知覺信大乘義故是中邪行所
0596c17: 攝八種四句上上相釋漸次應知第
0596c18: 一四句說退失智慧邪行相事第二
0596c19: 四句退失智慧已巳忘於正念第三四
0596c20: 句滅正念已巳令滅白法第四四句滅
0596c21: 白法已似非菩薩行心相第五四
0596c22: 句行心相已巳難調伏故第六四句
0596c23: 難調伏已巳行於邪盜第七四句行邪
0597a01: 盜已巳不應親近而能親近第八四句
0597a02: 不應親近而能親近已巳令不助菩薩
0597a03: 行成於邪行對治此故正行所攝亦
0597a04: 有八四句上上相釋漸次應知第一
0597a05: 四句說為滿足助道智已巳令不忘正
0597a06: 念第二四句令不忘正念助道智增
0597a07: 長故第三四句不忘正念已巳增長白
0597a08: 法第四四句增長白法已巳行似菩薩
0597a09: 心想行故第五四句行不心事善
0597a10: 調伏故第六四句善調伏已巳行於正
0597a11: 道第七四句既行正道已巳應親近者
0597a12: 而能親近第八四句應親近而能親
0597a13: 近已巳令隨菩薩所行諸行成於正行
0597a14: 先所說正行利益有六種四句上下
0597a15: 相釋漸次應知第一四句菩薩如是
0597a16: 多行正行已巳習成福德智慧第二四
0597a17: 句依功德智慧習成已巳令得障淨第
0597a18: 三四句依障淨已巳令一切法門助習
0597a19: 通達一法門故第四四句依習一切
0597a20: 白法門已巳一切相一切種利益一切
0597a21: 眾生故復修行無量功德第五四句
0597a22: 既修行無量功德已巳令過無明住地
0597a23: 第六四句依過無明住地已巳令得無
0597b01: 障礙地是名此諸二十二四句之中
0597b02: 所說漸次自此已巳後還彼前四句次
0597b03: 第解釋說應知經言迦葉菩薩有四
0597b04: 法退失智慧問曰以何義故發此說
0597b05: 荅曰修大乘者為得無上菩提方便
0597b06: 故愚癡者為令示現故放逸者令正
0597b07: 勸故怯弱小心者令助慰喻使發大
0597b08: 意故已巳行正行者為令讚歎故問曰
0597b09: 明四法者此數無義而說自體明故
0597b10: 荅曰四筭數者說攝取義故廣不可
0597b11: 盡伏防聽者不樂多聞故以數攝故
0597b12: 令憶持則易如繩穿華不使零落故
0597b13: 問曰何以故唯定四不多亦不少荅
0597b14: 曰遮無窮及無義問故復有喻者退
0597b15: 失三種助智攝取故明四數復有餘
0597b16: 者略說有三種智慧聞思修等是中
0597b17: 前三法多示盡失助聞慧智故第四
0597b18: 法者多明盡失思修慧等是故說四
0597b19: 法次者是諸法中示相近漸次差別
0597b20: 解釋義佛告迦葉時勸令聽眾聽眾
0597b21: 之徒一心不念餘緣聽故法者捨於
0597b22: 人故言聽法若不言法者容有生疑
0597b23: 為欲說法為欲說人問曰先言菩薩
0597c01: 者以何義故名為菩薩荅曰行大乘
0597c02: 者此菩薩名為攝取多義然今略說
0597c03: 三義說應知一者信二者修行三者
0597c04: 證云何信覺知甚深智慧而能令覺
0597c05: 故云何修行為自利利他因故往行
0597c06: 無上菩提云何得證以智慧力故今
0597c07: 得證無上菩提退失智慧者明二時
0597c08: 有二種失一已巳得失二當得失何者
0597c09: 退云何失於無漏中失當得餘者世
0597c10: 閒故二時俱失不甄說退失智慧故
0597c11: 問曰無漏亦失荅已巳解釋不尒說退
0597c12: 失智慧者欲明不放逸因於所作事
0597c13: 中令作法故言退失智慧何以故有
0597c14: 漏智者與無漏智助道因故是有漏
0597c15: 智得已未得二故便失無漏智失者
0597c16: 以不得故既證無漏智則無有退失
0597c17: 問曰云何不尊重等法令能退失智
0597c18: 慧荅曰瞋恨故不敬不敬故不聞不
0597c19: 聞故不生解以不生解故即現退失
0597c20: 智慧惜諸法所受諸法秘不盡說
0597c21: 故不聞不聞故於未來世中眾緣不
0597c22: 具緣不具故退失智慧有樂法者為
0597c23: 作留難說諸因緣沮壞其心說有餘
0598a01: 言所犯覆藏不能悔過等故得聞障
0598a02: 報已巳聞障報故得愚癡因是故未來
0598a03: 必得愚癡以愚癡故退智慧其心憍
0598a04: 慢自高讚己巳卑下他人故令恨他以
0598a05: 恨他故即為倒說以顛倒說故於未
0598a06: 來世中招倒以招倒故退失智慧問
0598a07: 曰何時退失荅曰二時中現及未來
0598a08: 問曰若布施等諸法亦是退失因有
0598a09: 等諸法者何故但說唯退失智慧
0598a10: 因不說布施等退失因也荅曰易失
0598a11: 故先說菩提是智性故諸餘波羅蜜
0598a12: 者從彼智所生智依止故菩薩於智
0598a13: 中邪行已巳即於菩提及助菩提法中
0598a14: 不名正行是故但說退失智慧因不
0598a15: 說布施等退失因如是不敬等法退
0598a16: 失智慧因四句顯說不樂聞等四法
0598a17: 是中不敬重故顯說不樂聞惜法
0598a18: 故不聞障他法故得不聞障報我慢
0598a19: 故姤心倒說如是不能助聞等智退
0598a20: 失意此四法已巳以復有餘智相謂生
0598a21: 於四悔法現及未來何者四法一不
0598a22: 能生解二眾緣不具三助愚癡福報
0598a23: 四及已巳顛倒故依不聞故於現法中
0598b01: 不生正解依不聞故於未來世中眾
0598b02: 緣不具依聞障故亦於未來世中得
0598b03: 愚癡報依姤心倒說故未來世得顛
0598b04: 倒報問曰不尊重敬法及不敬法師
0598b05: 者此二句重說有何義荅曰此二句
0598b06: 重說中顯示具足不樂聞意設有人
0598b07: 瞋謗不敬法故不聞其法敬重法師
0598b08: 故樂聽聞法復有瞋恨不敬重法師
0598b09: 故不聽聞法復有瞋敬重法故能樂
0598b10: 聽聞法若二俱瞋恨謗不敬重者彼
0598b11: 眾無方而能聽聞是故此二句重說
0598b12: 示現具足不樂聽聞法意惜諸法
0598b13: 所受諸法秘不盡說者此二句有何
0598b14: 義惜諸法見既於他所知解中勝
0598b15: 故即於法中秘不盡說護得後不敬
0598b16: 防畏勝故或復有義若請不請一向
0598b17: 不說故法者或有向說或復不說
0598b18: 或復法故棄捨正法已巳捨法故即
0598b19: 壞其心所受諸法秘不盡說起惜
0598b20: 心行故說言壞行有樂法者為作留
0598b21: 難說諸因緣沮壞其心說有餘言所
0598b22: 犯覆藏不能悔過如是等句有何異
0598b23: 義是中有樂法而作留難者此是說
0598c01: 有餘言云何樂法者而作留難說諸
0598c02: 因緣沮壞其心呵責說有餘言所犯
0598c03: 覆藏不能悔過云何沮壞人法並說
0598c04: 諸所有法從人所欲樂聽聞者彼
0598c05: 法及彼人已無實言及無義者而言
0598c06: 能種種說既說已巳即令不復樂聞云
0598c07: 何說諸因緣呵責等所說不正復言
0598c08: 無限或復樂聞者為助種種難訪無
0598c09: 限等言說聞難訪等即便不聽亦不
0598c10: 樂聞云何不能為說教故復請而不
0598c11: 受有他樂法者來請問說法已巳惜
0598c12: 法故即不為說復不請餘法師等若
0598c13: 欲請聞不為許可云何覆藏說其聽
0598c14: 者及呵聽眾亦說彼法汝等無智此
0598c15: 法甚深不能通達知故已巳說聽眾故
0598c16: 覆藏正法如是障法因緣令得難處
0598c17: 果報其心憍慢自高讚己巳卑下他人
0598c18: 如是等句有何義憍慢者說初句云
0598c19: 何憍慢若讚己巳為勝毀謗於他云何
0598c20: 讚己巳為勝自所說不善修行不正見
0598c21: 他所說皆善修行亦正於中起慢
0598c22: 心云何毀謗於他若他善說善修行
0598c23: 中生不善說不善修憍慢心想已巳
0599a01: 憍慢患故令不能得證正覺智慧諸
0599a02: 法盡證所攝此要略而說一唯所退
0599a03: 失二如何退失三以何時失四所有
0599a04: 既法退失彼盡顯示何處退失者於
0599a05: 智慧中如何退失以何想退失者失
0599a06: 已巳解釋何時退失者現在及未來所
0599a07: 有既法而退失者明不敬重等四法
0599a08: 已巳有此不恭敬等四法能令退失智
0599a09: 慧等法障故說四對治法復次迦葉
0599a10: 菩薩有四法成大智慧何等為四所
0599a11: 謂尊敬重法及敬法師等菩薩順行
0599a12: 此敬等法因故得與大智因故生四
0599a13: 種智慧何等為四一者起二者成熟
0599a14: 三者滿足助道四者能為成菩提然
0599a15: 彼恭敬故樂聽聞法既聞法已巳便得
0599a16: 起發智慧隨所聞讀誦受持諸法以
0599a17: 清淨心廣為人說而不求一切名聞
0599a18: 利養恭敬等事故令得化他成熟心
0599a19: 智善知智慧從多聞生精進不懈怠
0599a20: 如救頭燃聞法誦持樂如說行不隨
0599a21: 言說常求多聞聞則憶持不忘故令
0599a22: 得滿足助道智行其實行行不隨言
0599a23: 語及己巳音聲為實行故令能得成菩
0599b01: 提智慧是中尊敬重法及敬法師者
0599b02: 以不敬重故對治說敬重應知隨所
0599b03: 聞諸法讀誦受持是中聞者以耳識
0599b04: 故誦持者以意識故或復聞者以聞
0599b05: 慧故誦持者以思慧故經言以清淨
0599b06: 心廣為人說者以離慳嫉心故不
0599b07: 求一切名聞利養恭敬等事者是則
0599b08: 法因故利養者衣服等恭敬者禮
0599b09: 拜等名聞者稱揚諸功德以多聞故
0599b10: 堪得聞慧等智已巳如救頭燃修求聞
0599b11: 慧為求聞慧故勸轉明修慧譬如有
0599b12: 人或燃頭或燃衣彼人捨一切諸事
0599b13: 先救頭及衣服菩薩亦如是知聞慧
0599b14: 是智因智者乃至亦能得一切智因
0599b15: 故轉勤求聞為自利利他故隨所聞
0599b16: 法而能誦持及如說行者若隨聞而
0599b17: 能取義者彼已巳順行故則能生如順
0599b18: 智非如但有音聲語言者非如但求
0599b19: 聞非但口說或復無義故或復所說
0599b20: 皆無出世之益順次解釋不尊敬重
0599b21: 法及行順法已成惜諸法惜法
0599b22: 已巳於樂求法者起諸障礙秘不為說
0599b23: 彼滅此三種智因已巳無智故則起我
0599c01: 慢自法對治尊敬法者已巳順行法及
0599c02: 次法故離慳惜心已巳隨所聞法廣
0599c03: 為人說好樂法故求多聞記具多聞
0599c04: 已巳即能行自利利他之行隨說修行
0599c05: 不著語言語言音聲等事菩提心者
0599c06: 唯智根本一切智者唯菩提心為本
0599c07: 是以不忘菩提心故忘菩提心及已巳
0599c08: 不忘諸法因故佛告迦葉菩薩有四
0599c09: 法忘失菩提心何等為四欺誑阿闍
0599c10: 梨等問曰何故但說有四法能忘失
0599c11: 菩提心因不多不少荅曰忘失有四
0599c12: 種故略說有四種一不正信忘失二
0599c13: 信顛倒忘失於菩提心中見有過故
0599c14: 三所受諸法皆是假名心故忘失四
0599c15: 得法體心忘失此四種忘失中對有
0599c16: 四種因如是次第應知是中欺誑阿
0599c17: 闍梨師長等者於師長前不能如實
0599c18: 語既犯罪不發露故妄語心誑故即
0599c19: 成欺誑師長是中阿闍梨者能諫及
0599c20: 勸指授隨彼所犯為令發露此不應
0599c21: 作先所犯罪為欲懺滅故說諸方便
0599c22: 汝應如是作師長者若能助益長秀
0599c23: 聖者雖非師長已巳有諸功德故憐愍
0600a01: 與樂勸止修善為既犯故令彼以
0600a02: 妄語忘失以是義故助得增上業報
0600a03: 已巳助得增上業報故成不正信忘失
0600a04: 菩提心應知若彼不能令忘失者如
0600a05: 是彼已巳習妄語及得戒障故忘失菩
0600a06: 提心是名初因無疑悔者令生疑悔
0600a07: 同修梵行中無疑能令生顛倒疑故
0600a08: 同梵行中正修戒行者於戒中令起
0600a09: 疑惑故彼如是同梵行中不至心恭
0600a10: 敬及行諂曲心能於戒中生疑惑故
0600a11: 生深重業障彼以是故於菩提心中
0600a12: 顛倒不正信見過故忘菩提心彼若
0600a13: 不能令生疑惑者如是彼已巳謗說故
0600a14: 令忘菩提心是名第二因修大乘人
0600a15: 呵罵誹謗廣彰名樂修法者隨所
0600a16: 有法利彼能令遠離背故若有信樂
0600a17: 修大乘者為欲壞彼故呵罵誹謗廣
0600a18: 彰名說不善言破壞說無利益無
0600a19: 利益語是中不善語者說名響彰
0600a20: 其諸過所謂破戒發言說謂廣彰
0600a21: 人短謂非梵行分別說者不稱功德
0600a22: 隨彰其說有如是等事彼如是向
0600a23: 諸菩薩說無利語分別廣彰名等
0600b01: 若欲修大乘者如是等令退迷惑彼
0600b02: 如是向諸菩薩心不恭敬已巳所有功
0600b03: 德則便覆藏已巳覆藏故令深重業
0600b04: 障以彼障故本所修戒心即便滅壞
0600b05: 若使不能覆藏菩薩真實功德者彼
0600b06: 如是以得戒障故退滅其心是名第
0600b07: 三因以諂曲心與他從事非真實心
0600b08: 者欲為諸法師開彰諸秘密之事令
0600b09: 生迷惑故是中諂者以虛偽無有實
0600b10: 心而與從事故曲者以心諂誑非真
0600b11: 實心與人隨順為欲諸法師開彰說
0600b12: 行諸秘密之事從諸法師所聞深密
0600b13: 微妙法已巳若有修行大乘者為彼能
0600b14: 起誹謗意作如是意已巳令助無量
0600b15: 業以有彼業障故應得順法心而成
0600b16: 遠離退失若不能誹謗遠離者彼以
0600b17: 如是故於戒障中心得退失略說以
0600b18: 何退失所謂心何時退失現法中及
0600b19: 已巳未來行中如何等行於師尊長中
0600b20: 不正恭敬等故有何等相具四法故
0600b21: 彼以顯說對治彼故說四善法應知
0600b22: 經言菩薩乃至失命因緣不故妄語
0600b23: 者護治實語故以不惜身命故何
0600c01: 戲笑者菩薩於微輕罪中生大怖畏
0600c02: 故常以真心與人從事者以離無我
0600c03: 諂曲心故是中真心者實心隨順親
0600c04: 近故離無我患者菩薩如實親近不示
0600c05: 假名行離諂曲遠離不調伏心故
0600c06: 於一切菩薩生世尊想能為諸菩薩
0600c07: 於四方中稱揚功德者隨所得法利
0600c08: 彼常讚歎故自不愛樂諸小乘法隨
0600c09: 所化眾生令彼一切住阿耨多羅三
0600c10: 藐三菩提者不樂狹小乘已巳劣弱故
0600c11: 既得上義行所攝取化意欲故此諸
0600c12: 句漸次重釋欺誑阿闍梨等復不供
0600c13: 養恭敬阿闍梨師長等故於戒法中
0600c14: 不生慇重速疾之意自無愧悔過
0600c15: 見他有慚愧悔過者為令惱故助不
0600c16: 安樂心憂惱彼已巳無慚愧開令悔故
0600c17: 於修大乘人中說諸事以謗菩提
0600c18: 心所起諸利益他心無故以諂曲心
0600c19: 與他從事非實真心復有不失諸句
0600c20: 漸次重釋以實語不忘菩提心集因
0600c21: 故不失菩提心所起眾生饒益故自
0600c22: 身中所有無量希有諸法知己已敬菩
0600c23: 提心及一切智因故於菩提心并一
0601a01: 切菩薩所起世尊想已巳敬菩提心故
0601a02: 所化眾生彼一切勸令向阿耨多羅
0601a03: 三藐三菩提不樂求行狹劣小乘
0601a04: 之法菩提心者是菩提應義問曰若
0601a05: 是菩薩初發心者我當成於正覺彼
0601a06: 心有何等性復有何相有何等念有
0601a07: 何功德有何勝事以何所攝為誰根
0601a08: 本是誰現氣因誰所依止荅曰初正
0601a09: 願性豈欲求相菩提為念及念眾生
0601a10: 以一切智因無量功德一切世閒聲
0601a11: 聞緣覺願中上故為勝信地所攝無
0601a12: 上菩提根本慈悲現氣因菩薩戒所
0601a13: 依止然是發菩提心略有二種一者
0601a14: 出世因二者不出世因是中出世因
0601a15: 者若發心已巳永遂不忘是名出世因
0601a16: 不出世因者若心不永遂中忘彼心
0601a17: 退亦有二種一者永退二者不永退
0601a18: 是中永退者若有數退而復能生不
0601a19: 永退者若退已巳即生然彼心以四種
0601a20: 緣四種因及四種力而能生何等四
0601a21: 種緣一者見聞如來希有變化故發
0601a22: 菩提心二者因於無上菩提以聞法
0601a23: 為憐愍利益眾生故發菩提心三者
0601b01: 菩薩為欲正法久住故發菩提心四
0601b02: 者見末世眾生受諸重苦故發菩提
0601b03: 心何者四種因一者具性故二者具
0601b04: 善知識故三者慈悲為首故四者不
0601b05: 驚怖世閒長夜種種深重有聞等因
0601b06: 故何等四力一者自力二者他力三
0601b07: 者因力四者修行力是中自力者以
0601b08: 自力故堪樂欲發阿耨多羅三藐三
0601b09: 菩提心是名自力他力者以他所勸
0601b10: 令發心是名他力前所習大乘善法
0601b11: 者是名因力現在法中親近知識長
0601b12: 夜之中聞思等正法習行善不息者
0601b13: 是名修行力是中若廣略此四緣及
0601b14: 四因藉故若使內自力及以因力具
0601b15: 此二因生彼心者如是故名為有益
0601b16: 名堅不動而生他力修行力生彼心
0601b17: 者名為不應動失應知彼心退轉相
0601b18: 亦有四種無性故知識所攝於諸
0601b19: 眾生不起悲愍心及恐怖世閒故不
0601b20: 忘菩提心菩薩還憶持彼菩提心故
0601b21: 能修行功德智明助道所攝善根法
0601b22: 中彼如是修諸行已巳善法滅不增長
0601b23: 因故說諸法經曰佛語迦葉菩薩成
0601c01: 就四法所生善法滅不增長何等為
0601c02: 四但以憍慢心讀誦世閒經典術
0601c03: 如是等問曰何故唯有四法明因能
0601c04: 滅善法不能增長不多亦不少荅曰
0601c05: 善法有四種滅不增長故此略有四
0601c06: 種善法滅不增長事一者不生滅不
0601c07: 增長二者不能增長滅不增長故三
0601c08: 者除拔根本滅不增長四者作及遠
0601c09: 離滅不增長是中不生諸白法滅因
0601c10: 者以我慢心故讀誦世閒經典求諸
0601c11: 術不能通達菩薩六波羅蜜及菩
0601c12: 薩法藏菩薩以我慢心降伏故悕望
0601c13: 名聞利養勝憎他常誑故求於世
0601c14: 閒術不能求善白等法已巳不生諸
0601c15: 白法滅盡故能令盡滅及先所得者
0601c16: 以緣事故聞習轉弱故是不增長滅。
0601c17: 
0601c18: 高麗國新雕大藏挍正別錄卷第十二　二十五張
