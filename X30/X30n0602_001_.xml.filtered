0276a01: 
0276a02: 
0276a03: 
0276a04: 
0276a05: No. 602-A
0276a06:  妙法蓮華經解序
0276a07: 
0276a08: 前住福州上生禪院嗣祖沙門及南撰
0276a09: 諸佛出興唯為一事。千經所演無有餘乘。直以妙萬
0276a10: 法而明一心。即幻華而示實相。則妙法蓮華經者。諸
0276a11: 佛之本宗千經之轄。一心之元鑑實相之妙門也。
0276a12: 秦譯已巳還垂八百載。訓辭釋義代有哲人。而責備求
0276a13: 全互有得失。信曰滿世間之鶖子。如恒沙之菩薩。盡
0276a14: 思度量莫知少分。故雖多歷講解有所未盡。而潤色
0276a15: 評論不拒來者。溫陵蓮寺環師。深究一乘博探眾說。
0276a16: 研幾摭要為之科解。宣和己巳亥初辱不鄙命予校證。
0276a17: 既又質宗匠務契佛心。越丙午復會予南山。討疏
0276a18: 尋經參詳再四。黜名相芟蘩蔓。使入佛知見者。無摘
0276a19: 葉尋枝之厭。有析薪秉燭之觀。是真能發明祕要之
0276a20: 藏也。或者扣師七軸文中何處為正說。妙法曰千經
0276a21: 萬論唯為此事。豈茲一席有異談。世尊以是而開
0276a22: 示。群迷以是而悟入。火宅以是而出離。寶所以是而
0276a23: 前進。若等多劫以半日。現大千於一身。龍女之成佛
0276a24: 不輕之記。藥王之然身。觀音之隨應。淨藏之轉邪。
0276b01: 普賢之勸發。凡以是也。不明此事則滿目陳言。開佛
0276b02: 知見則孰非妙法。竊觀一期之問答。見全經之述作
0276b03: 矣。儻沿披味深造而自得。遂可跏趺無量義處。反照
0276b04: 白毫相光。開方便門示真實相。直拋糞器長御白牛。
0276b05: 則一乘妙法備在我而不在佛。備在心而不在經矣。
0276b06: 譬如琴瑟箜篌雖有妙音。若無妙指終不能發。則夫
0276b07: 欲發明是事。當以斯解為妙指也。
0276b08: 靖康丁未春暮中澣日謹序
0276b09: 
0276b10: 
0276b11: 
0276b12: 
0276b13: 
0276b14: 
0276b15: 
0276b16: 
0276b17: 
0276b18: 
0276b19: 
0276b20: 
0276b21: 
0276b22: 
0276b23: 
0276b24: 
0276c01: 
0276c02: 
0276c03: 
0276c05: 
0276c06: 卷首
0276c07: 科
0276c08: 卷第一之一
0276c09: 序祥邁註弘傳序
0276c10: 序品第一
0276c11: 卷第一之二
0276c12: 序品之餘方便品第二
0276c13: 卷第一之三
0276c14: 方便品之餘
0276c15: 卷第二之一
0276c16: 譬喻品第三
0276c17: 卷第二之二
0276c18: 譬喻品之餘
0276c19: 卷第二之三
0276c20: 信解品第四
0276c21: 卷第三之一
0276c22: 藥草喻品第五授記品第六
0276c23: 卷第三之二
0276c24: 化城喻品第七
0277a01: 卷第三之三
0277a02: 化城喻品之餘
0277a03: 卷第四之一
0277a04: 五百弟子品第八人記品第九
0277a05: 卷第四之二
0277a06: 法師品第十寶塔品第十一
0277a07: 卷第四之三
0277a08: 提婆達多品第十二持品第十三
0277a09: 卷第五之一
0277a10: 安樂行品第十四
0277a11: 卷第五之二
0277a12: 涌出品第十五壽量品第十六
0277a13: 卷第五之三
0277a14: 分別功德品第十七
0277a15: 卷第六之一
0277a16: 隨喜功德品第十八法師功德品第十九
0277a17: 卷第六之二
0277a18: 不輕品第二十神力品第二十一
0277a19: 囑累品第二十二
0277a20: 卷第六之三
0277a21: 藥王品第二十二
0277a22: 卷第七之一
0277a23: 妙音品第二十四普門品第二十五
0277a24: 卷第七之二
0277b01: 陀羅尼品第二十六莊嚴品第二十七
0277b02: 勸發品第二十八
0277b03: 
0277b04: 法華經要解目次終
0277b05: 
0277b06: 
0277b07: 
0277b08: 
0277b09: 
0277b10: 
0277b11: 
0277b12: 
0277b13: 
0277b14: 
0277b15: 
0277b16: 
0277b17: 
0277b18: 
0277b19: 
0277b20: 
0277b21: 
0277b22: 
0277b23: 
0277b24: 
0277c01: 
0277c02: No. 602-B
0277c03:  妙法蓮華經弘傳序
0277c04: 
0277c05: 道者山如意野老　祥邁　註
0277c06: 妙法。
0277c07: 注曰。梵云薩達磨。此云妙法。或云正法。薩字之
0277c08: 中含攝二義。故秦本妙法晉本正法皆無失也。具
0277c09: 十妙義獨勝餘經。故云妙也。一乘真宗中道了義。
0277c10: 故云正也。住持真理為物軌範。故云法也。天台玄
0277c11: 義慈恩玄贊廣陳義門。此不具錄。
0277c12: 蓮華。
0277c13: 注曰。梵云奔茶利迦。此云白蓮華。白為眾色之本。
0277c14: 一乘為餘乘之宗。故取喻之。如下經中初放白毫
0277c15: 之光。終賜白牛之駕。是此義也。蓮華者。居泥不染
0277c16: 因果齊彰。喻前妙法開權顯實會三歸一。明佛知
0277c17: 見不同餘經。法喻雙題。故云妙法蓮華。
0277c18: 經序。
0277c19: 注曰。梵云素呾咀。此云契經。契謂契理契機。經謂
0277c20: 貫攝常法。即契理合機之教。故云契經。今略契字
0277c21: 務從簡也。述經奧旨敘列源由。名為序也。故天台
0277c22: 曰。發祕密之奧藏。稱之為妙。示權實之正軌。故號
0277c23: 為法。指久遠之本果。喻之以蓮。會不二之圓道。譬
0277c24: 之以華。聲為佛事稱之為經。圓詮之初目之為序。
0278a01: 此經蕩化城之執教。廢草菴之滯情。開方便之權
0278a02: 門。示真實之妙理。會眾善之小行。歸廣大之一乘。
0278a03: 文義深餘經莫及。若廣說者。妙有十妙。法有三
0278a04: 軌。蓮華六義。經有六釋。具如玄義中說。更有光宅
0278a05: 疏文慈恩玄贊。學者知之。
0278a06: 終南山釋道宣述
0278a07: 注曰。終南山名。在長安城南。與秦嶺太白太一皆
0278a08: 連接也。在扶風武功縣。關中記云。終南一名中南。
0278a09: 在天之中居都之南。故曰中南。三秦記云。終南一
0278a10: 名地可避洪水。道宣律師名也。姓錢氏。彭祖之
0278a11: 後。湖洲長城縣人。隋吏部尚書錢申之子。生於隋
0278a12: 開皇之間。大作佛事。於唐太宗高宗之代。文采釆照
0278a13: 灼戒德不群。製四分律鈔弘贊毗尼。又述弘明僧
0278a14: 傳等百有餘卷。有時行道失跌感韋將軍捧足。錯
0278a15: 裁座具致黃瓊天人指授。借得天上舍利流布人
0278a16: 間。別有感通傳具詳異事。諡謚號澄照大師。法華要
0278a17: 覽云。師述序時韋天以法華尊上未易冠言。遂稟
0278a18: 報十方諸佛。佛皆許肯。即今法華經之序也。故慈
0278a19: 照頌云。南山大士最幽玄。撮成樞要在經前。韋
0278a20: 天將親垂報。十方諸佛許師言。
0278a21: 妙法蓮華經者。統諸佛降靈之本致也。
0278a22: 注曰。致意也。諸佛出世本說此經。開方便門示真
0278a23: 實相。誘火宅之癡子。指衣下之明珠。悟諸法空入
0278a24: 佛知見。故下經云。諸佛世尊唯以一大事因緣故。
0278b01: 出現於世。所謂欲令眾生開佛知見。使得清淨故
0278b02: 出現於世。欲示眾生佛之知見故出現於世。欲令
0278b03: 眾生悟佛知見故出現於世。欲令眾生入佛知見
0278b04: 道故出現於世。是為諸佛以一大事因緣故出現
0278b05: 於世。天台師云。一即法身大即般若事即解脫。此
0278b06: 之三法眾生本具為因。諸佛顯示為緣。出世元意
0278b07: 秪為此矣。此釋一大事因緣。四種知見以四義釋。
0278b08: 一約四位。二約四智。三約四門。四約觀心。皆言佛
0278b09: 知見者。謂分真之初。三智五眼一時開發。同入一
0278b10: 乘諸佛實相也。天長釋云。非三非五故云一。廣博
0278b11: 包含故稱大。說此化生故曰事。機能感佛為因。佛
0278b12: 隨彼應名緣。有此一大事之因緣。所以出現於世
0278b13: 也。開示悟入者。上二即能化。謂大開而曲示。下二
0278b14: 即所化。謂始悟而終入。知即根本智。見即後得智。
0278b15: 亦名一切智智。南嶽思大師云。開佛知見是十住
0278b16: 位。示佛知見是十行位。悟佛知見是十迴向位。入
0278b17: 佛知見是十地位及等覺位。皆言佛知者。得一切
0278b18: 種智也。皆言佛見者。悉得佛眼也。此約位釋。谷響
0278b19: 鈔云。三智圓觀名佛知。五眼圓覺名佛見。
0278b20: 蘊結大廈出彼千齡。東傳震旦三百餘載。
0278b21: 注曰。蘊結積聚也。大廈西域也。震旦東國也。佛滅
0278b22: 度後千年之外教流東方。故積聚西域出於千年
0278b23: 也。自西晉法護創傳此經。至於唐國三百餘年也。
0278b24: 西晉惠帝永康年中。長安青門燉煌菩薩竺法護者。
0278c01: 初翻此經名正法華。
0278c02: 注曰。晉司馬氏都於洛陽。望於東晉故云西晉。惠
0278c03: 帝世祖之子。永康惠帝年號。青門長安東門。本長
0278c04: 安城門。俗呼為青門。竺法護本月氏國人。後移
0278c05: 居燉煌。故又為燉煌郡人也。少出家傳道為懷。以
0278c06: 西晉之代來化洛陽。立寺於長安青門外。設像行
0278c07: 道助誘後徒。譯出眾經光揚像法。人美其德號為
0278c08: 菩薩。初翻此經名正法華經。勒成十卷。其真言字
0278c09: 句皆作晉言。
0278c10: 東晉安帝隆安年中。後秦弘始龜茲沙門鳩摩羅什。
0278c11: 次翻此經。名妙法蓮華。
0278c12: 注曰。西晉遭亂。元帝渡江建都江東。故云東晉。安
0278c13: 帝孝武之子。隆安安帝年號。後秦姚興也。弘始姚
0278c14: 興年號。晉居正位。秦為旁僭。故先舉晉而後秦也。
0278c15: 鳩摩羅什龜茲國人。傳教秦大弘佛法。譯出般
0278c16: 若維摩等經智度中百等論。再翻前經名妙法蓮
0278c17: 華經。文成七卷。今所行者。
0278c18: 隋氏仁壽。大興善寺北天竺沙門闍那笈多。後所翻
0278c19: 者同名妙法。
0278c20: 注曰。隋氏謂隋文帝也。仁壽文帝年號。闍那笈多
0278c21: 三藏法師名也。笈多與師那連提梨耶舍同來此
0278c22: 土。文帝禮重安置於大興善寺。官給所須。譯出眾
0278c23: 經。後翻此經名添品妙法蓮華經八卷。但於藥艸
0278c24: 喻後加千餘字。外者皆與羅什本同。
0279a01: 三經重沓文旨互陳。時所宗尚皆弘秦本。
0279a02: 注曰。上之三譯本是一經故。文詞意旨重沓互有。
0279a03: 世人傳讀皆弘什譯。
0279a04: 自餘支品別偈不無其流。具如序歷故所非述。
0279a05: 注曰。宣公作大唐內典錄十卷。備括眾經該論本
0279a06: 末。今言三本之外。更有支流別行品偈。具如所撰
0279a07: 內典錄中。事多冗故此不述也。已巳上序翻譯源
0279a08: 流。已巳下述本經旨趣。
0279a09: 夫以靈嶽降靈。非大聖無由開化。
0279a10: 注曰。靈嶽降靈。謂山嶽蘊英靈之秀。生此靈明之
0279a11: 大聖。開化世間。意借詩中惟岳降神生甫及申之
0279a12: 文也。靈神也。彼美賢臣降生。此歎聖人現化降神
0279a13: 也。
0279a14: 適化所及。非昔緣無以導心。
0279a15: 注曰。佛雖大聖。不化無緣之人。故適化所及皆有
0279a16: 昔緣開導其心。故聞今所說。方能信受也。
0279a17: 所以仙苑告成。機分小大之別。
0279a18: 注曰。仙苑即波羅奈國鹿野苑也。是昔五通仙人
0279a19: 聞宮女音墮落之處。故又號仙人苑也。如來世尊
0279a20: 初成佛後。向此苑中三轉法輪。諸聞法者有登大
0279a21: 乘位者。有證小乘果者。從此世間有大小乘。隨
0279a22: 機器分也。
0279a23: 金河顧命。道殊半滿之科。
0279a24: 注曰。金河即拘尸那城北阿利羅提河。此譯為
0279b01: 有金河。河畔有娑羅林。如來於此娑羅林中入於
0279b02: 涅槃。顧命謂命將欲終而垂言教。謂之顧命。昔成
0279b03: 王將終。作顧命之書。今佛將終。說涅槃之經。殊分
0279b04: 也。如來於彼涅槃經中。說半滿二字。分大小二乘。
0279b05: 豈非教被乘時。無足覈其高會。
0279b06: 注曰。仙苑初唱。金河終談。道分大小者。豈非教被
0279b07: 隨根乘時設化。但愧無足得預考覈於高會也。
0279b08: 是知五千退席。為進增慢之儔。
0279b09: 注曰。如來將說法華一乘。五千比丘禮佛而退者。
0279b10: 欲顯今經甚深。令增上慢人進求大乘爾。
0279b11: 五百授記。俱崇密化之。
0279b12: 注曰。富樓那等五百聲聞。於古佛所久修梵行。皆
0279b13: 蒙釋迦往生勸化。內蘊菩薩外現聲聞。今於法華
0279b14: 會上。俱得授記作佛。
0279b15: 所以放光現瑞。開發請之教源。
0279b16: 注曰。放光現瑞發起教之因緣也。如來初放白毫
0279b17: 相光。照於東方萬八千界。於是彌勒七事以騰
0279b18: 疑。文殊擬十因而領答。此起教之因緣也。
0279b19: 出定揚德。暢佛慧之宏略。
0279b20: 注曰。佛從定起。明二種甚深。演暢佛慧之大略也。
0279b21: 二甚深者。一證甚深。經云。諸佛智慧甚深無量。二
0279b22: 阿含甚深。經云。其智慧門難解難入。此序意也。
0279b23: 朽宅通入大之文軌。
0279b24: 注曰。此火宅喻也。火宅喻於三界。諸子喻於眾生。
0279c01: 火宅門外而設三車。喻昔權說三乘也。末後等賜
0279c02: 大白牛車。喻今實說一乘也。破三顯一誘入大乘。
0279c03: 此如來之本致也。光宅疏主立四乘教。義准於此。
0279c04: 化城引昔緣之不墜。
0279c05: 注曰。此化城喻也。化城喻二乘。寶所喻於大乘。勸
0279c06: 進二乘令歸一極。勿滯權宗而為究竟。昔為王子
0279c07: 已巳化汝等。今說法華再引令入。此上三句明三周
0279c08: 之旨也。
0279c09: 繫珠明理性之常在。
0279c10: 注曰。繫珠喻也。珠喻一乘佛性。醉人衣下而繫寶
0279c11: 珠。昏沈不知枉受辛苦。喻諸聲聞。佛於往昔大通
0279c12: 佛所。為王子時。以大乘法而令發心。多劫廢忘不
0279c13: 知不覺。既得羅漢以少為足。今蒙佛說昔事方憶
0279c14: 授無上記。喻如親友指珠示之令離貧苦。
0279c15: 鑿井顯示悟之多方。
0279c16: 注曰。鑿井喻也。水喻法華一乘。穿鑿求之喻聞解
0279c17: 思修。若見濕泥知水必近。若聞法華成佛不遠。開
0279c18: 示多方令人悟入。又乾土喻如眾生。濕土喻如二
0279c19: 乘。泥喻菩薩。水喻諸佛。
0279c20: 詞義宛然喻陳惟遠。
0279c21: 注曰。佛說此經言詞義理明白宛然。譬喻鋪陳其
0279c22: 致惟遠。非佛智深悲厚。孰肯如是。
0279c23: 自非大哀曠濟拔滯溺之沈流。一極悲心拯昏迷之
0279c24: 失性。
0280a01: 注曰。哀悲也。曠遠也。一極至極也。言三周七譬顯
0280a02: 示一乘。四行六記攝諸含識。文喻巧妙勸進諄諄。
0280a03: 拔出生死之流。援拯昏迷之性。自非如來大悲遠
0280a04: 濟至極慈心。誰能如此。
0280a05: 自漢至唐六百餘載。總歷群籍四千餘軸。受持盛者
0280a06: 無出此經。
0280a07: 注曰。大教東傳自漢至唐。中間經籍四千餘卷。受
0280a08: 持轉誦斯經獨盛。
0280a09: 將非機教相扣。智勝之遺塵。聞而深敬。俱威王之
0280a10: 餘勣。
0280a11: 注曰。勣功也。扣投也。言根教相投聞而便敬之人。
0280a12: 皆大通智勝佛之遺塵。威音王佛之餘功也。
0280a13: 於經首敘而綜之。庶得早淨六根。仰慈尊之嘉會。
0280a14: 速成四德。趣樂土之玄猷。
0280a15: 注曰。庶冀欲也。此經殊勝隨喜者獲五福。書持者
0280a16: 淨六根。仰攀也。慈尊嘉會謂慈氏如來龍華之會
0280a17: 也。四德謂涅槃具常樂我淨之四德也。樂土謂法
0280a18: 性常寂光土。玄妙也。猷道也。
0280a19: 弘贊莫窮。永貽諸後云爾。
0280a20: 注曰。貽遺也。言弘贊此經永遺後代。冀流通之無
0280a21: 盡也。
0280a22: 
0280a23: 妙法蓮華經弘傳序
0280a24: 
0280b01: 
0280b02: 
0280b03: 
0280b04: 
0280b05: No. 602
0280b06: 妙法蓮華經解卷第一之一
0280b07: 
0280b08: 溫陵開元蓮寺比丘　戒環　解
0280b09: △開釋科五。初通釋經題。
0280b10: 實相妙法巧喻蓮華。內則直指乎一心。外則該通
0280b11: 乎萬境。方華即果處染常淨。此蓮之實相也。生佛
0280b12: 本有淪變靡殊。此心之實相也。其狀假其精甚
0280b13: 真。此境之實相也。心境萬類通謂之法。精粗一致
0280b14: 凡聖同源。即諸世諦觸事而真。言詞不可示分別
0280b15: 不能解。故以妙稱也。六趣之所迷淪。迷此也。諸
0280b16: 佛之所修證。證此也。洎夫廣演言教無數方便。
0280b17: 為此也。但以眾生垢重根器未純。先說三乘假
0280b18: 名引導。故權而未實麤而未妙。及乎諸糞既除心
0280b19: 相體信。乃示實相會歸一乘。則妙而無麤矣。諸佛
0280b20: 能事終畢於是也。然所謂妙法非去麤而取妙。
0280b21: 即麤以顯妙也。所謂一乘非離三而說一。會三
0280b22: 而歸一也。即麤顯妙猶蓮之即染而淨。會三歸一
0280b23: 猶蓮之自華而實。法喻雙彰名實並顯。故號妙法
0280b24: 蓮華。夫證是法者。必以大智為體妙行為用。智譬
0280c01: 則蓮行譬則華。智行兩全乃盡其妙。故經文始於
0280c02: 一光東照。智境全彰終於四法。成就行門悉備正
0280c03: 宗之初。三周開示皆所以明體也。囑累之後六品
0280c04: 敷揚。皆所以明用也。中間轍無非智行。旁顯體
0280c05: 用。兼明彰實相之大全。列開悟之真範。發明種智
0280c06: 成就果德。故若有聞者無不成佛。凡能領悟即得
0280c07: 授記。一事一相無非妙法也。由是而往。山河大地
0280c08: 明暗色空。擴而充之則物物燈明智體。推而行之
0280c09: 則步步普賢行門。直下即法以明心。不復離物以
0280c10: 觀妙。則所謂大事因緣一題盡之矣。
0280c11: △二通述己巳意。
0280c12: 欽惟斯典盛行於世。人莫不願洛誦深造。而每見
0280c13: 其難能者。非經之難特傳記難之也。夫傳以通經
0280c14: 為義。辭達則已巳。類且繁分名相尚。多駢煙颺細
0280c15: 科塵飛。雜辯滔滔謾謾杳莫可究。所以難能也。竊
0280c16: 觀近世明經之體。一於經旨不泥陳言。欲約而盡
0280c17: 深而明。釋義不出科目立言必求綸貫。煥乎有文
0280c18: 釋然易解。今效為斯解。然有其志無其才。深媿
0280c19: 其不逮也。妄意之初。竊謂法華為三乘括大事
0280c20: 指南。與華嚴實相終始。於是兩載覃思華嚴經論。
0280c21: 深考吾佛降靈之本致。復咨謀宗匠探賾講肆。歷
0280c22: 窮智者慈恩廣疏古今作者注解。摭其所聞。參諸
0280c23: 圓覺楞嚴維摩諸經。稽覈宗趣證正事法。然後命
0280c24: 筆。雖立科釋義有異舊說。而綜文會意稍合華嚴。
0281a01: 削繁錄實務在疏明。一大事佛知見而未敢自許。
0281a02: 達者苟不是古非今以人廢言。試詳覽之一校其
0281a03: 當否。
0281a04: △三通敘科判。
0281a05: 釋經有科。判教有宗。如禾有科以容其苞本。如水
0281a06: 有宗以會其支派。嘗謂華嚴法華一宗也。何以
0281a07: 明之。夫法王應運出真兆聖。唯為一事無有餘乘。
0281a08: 是以首唱華嚴特明頓法。雖知根鈍且稱本懷。及
0281a09: 乎怖大昏惑。乃權設方宜。至於眾志真純則還示
0281a10: 實法。然則二經一始一終實相資發。故今宗華嚴
0281a11: 而科釋也。或謂華嚴純談實性。獨被大機。法華引
0281a12: 權入實。三根齊被。二經旨趣不相及。引彼釋此
0281a13: 殆不知宗。而愚竊觀信解品。其父先來求子不得。
0281a14: 中止一城。其家大富。窮子遙見恐怖疾走。正喻初
0281a15: 說華嚴也。臨終命子委付財物。窮子歡喜得大寶
0281a16: 藏。正喻終說法華也。此觀之。始而驚怖終而親
0281a17: 附者無異父。窮之所棄達之所獲者無異寶。既無
0281a18: 以異何為而不應宗之耶。又況二經以智立體以
0281a19: 行成德。放光現瑞全法界之真機。融因會果開修
0281a20: 證之捷逕。凡所設法意緒並同。二經相宗亦足見
0281a21: 聖人說法始終一貫。果唯一事無有餘乘。旨趣稍
0281a22: 馴幸無深誚也。今科判此經二十八品分三。初序
0281a23: 分一品。二正宗分十九品。三流通分八品。正宗二。初
0281a24: 三周開示十品。自方便至學記八品。說三周法授
0281b01: 三根記。自法師至寶塔二品。授廣記以圓該前記。
0281b02: 會諸佛以圓證前法。二顯妙勸持九品。自提婆至
0281b03: 安樂行三品。顯功行之妙也。自涌出至壽量二品。
0281b04: 顯本之妙也。自分別至不輕四品。顯聞持之妙
0281b05: 也。使由前開悟依此弘持。乃不失宗圓契妙法。流
0281b06: 通八品。自神力品發起囑累品付授。其餘六品全
0281b07: 體前法示現行境。流通是道。名以行契智常然大
0281b08: 用之門。今初序分者。開發正宗之端緒也。其法有
0281b09: 二。自人天眾集無量義畢。佛踞大定天雨四華。六
0281b10: 震撼無明之障緣。一光現智境之實相。此釋尊標
0281b11: 本圓發其緒也。其次彌勒示問文殊決疑。引燈明
0281b12: 之本光。證今佛之瑞相。此大士承流助發其緒也。
0281b13: 自餘廣引意皆懸敘一經本末。欲達正宗必先明
0281b14: 序分。則於深經猶繹絲之得緒無所不盡。猶陞堂
0281b15: 之得序必臻其奧矣。△四譯經人時。
0281b16: 姚秦三藏法師鳩摩羅什奉詔譯
0281b17: 姚秦東晉偽王也。姓姚名興。為秦國王。梵語鳩摩
0281b18: 羅什此云童壽。謂童年而有耆德也。奉秦王詔翻
0281b19: 譯此經。
0281b20: 妙法蓮華經序品第一
0281b21: △五正解文義三。初序分分四。一說法時處。
0281b22: 如是我聞。一時佛住王舍城耆闍崛山中。
0281b23: 如是之法我從佛聞。此阿難結集時。陞座最初之
0281b24: 唱。以證法有所授而已巳。不必玄說。一時之語乃佛
0281c01: 遺言。諸經通用故不定指也。王舍城即靈山所附
0281c02: 之城。摩竭陀國之屬境也。即西域人間。耆闍崛山
0281c03: 此云鷲頭山。從形得名。即古佛住處。以古佛所住
0281c04: 故稱靈鷲。夫說法所依各隨宗趣。華嚴展轉十處
0281c05: 為圓彰法界。圓覺依大光明藏為直示本起。此依
0281c06: 人間之城者。同染淨以明蓮華之義。據古佛之處
0281c07: 者。示祖述以繼燈明之道耳。△二法會聽眾二。
0281c08: 初標敘科義。
0281c09: 二法會聽眾三。初聲聞次菩薩後人天。此經會權
0281c10: 歸實。聲聞當機所以初列。菩薩即主伴眾也。人天
0281c11: 外護眾也。△二依科列眾三。初聲聞眾二。初無
0281c12: 學眾。
0281c13: 與大比丘眾萬二千人俱至心得自在。
0281c14: 佛常隨眾止千二百五十人。今言萬二千者。兼他
0281c15: 方所集也。阿羅漢義翻殺賊。亦曰應供。亦曰不生
0281c16: 也。善淵之心不能全一。粘湛發識流逸奔境名漏。
0281c17: 諸漏者謂欲漏有漏無明漏。皆以粘湛妄識為體。
0281c18: 為三界煩惱之本。煩惱即貪嗔癡等十使。為諸漏
0281c19: 之緣。戕害法身逼惱正性。名煩惱賊。言漏盡無惱
0281c20: 者。以本盡故緣無。是謂殺賊也。己巳利即證智斷惑
0281c21: 之事。文句謂三界因果皆為他事。智斷功德乃名
0281c22: 己巳利。逮得己巳利乃堪為人天福田。故號應供。律文
0281c23: 凡於應供須忖己巳德行全缺者。使忖己巳利也。夫
0281c24: 苦身而作端坐而食。擎跽而拜逆立而受。苟無己巳
0282a01: 利之德其害非細。行人識之。諸有結者即惑習之
0282a02: 業為二十五有之生因。以因盡則果亡。是謂不生
0282a03: 也。小乘有定無慧為偏縛未得自在。今云心得自
0282a04: 在。乃是定慧兩足俱解脫人。以明大阿羅漢影響
0282a05: 眾爾。
0282a06: 其名曰阿若憍陳如至如是眾所知識大阿羅漢等。
0282a07: 此舉萬二千人領袖上德。即十大弟子之列也。佛
0282a08: 有十大弟子。為法王法臣各備眾德。權示專門輔
0282a09: 弼大化。故大迦葉頭陀第一。身子智慧第一。目連
0282a10: 神通。旃延論議。阿天眼。富那說法。善吉解空。阿
0282a11: 難多聞。波離持律。羅云密行。各居第一。如孔門十
0282a12: 哲之列。是其常數。今從憍陳至羅云有二十人者。
0282a13: 旁兼眾德圓彰法化也。亦各有第一之德。增一阿
0282a14: 含云。憍陳初悟解。優樓供養眾。伽耶伏諸結。那提
0282a15: 善教化。劫賓知星宿。憍梵受天供。離婆不倒亂。畢
0282a16: 陵能苦坐。薄拘壽不夭。俱絺善答難。孫陀容挺特。
0282a17: 各第一也。眾所知識者。其德顯著故。諸名緣義非
0282a18: 經要旨。不必繁講。△二有學眾。
0282a19: 復有學無學二千人至亦與眷屬俱。
0282a20: 此小聲聞眾。尚在學地。學於無學者也。摩訶波闍
0282a21: 此云大愛道。為尼眾首。與耶輸皆示同塵。影響
0282a22: 眾也。△二菩薩眾。
0282a23: 菩薩摩訶薩八萬人至能度無數百千眾生。
0282a24: 菩薩摩訶薩者。謂菩薩中之大菩薩。即地上等覺
0282b01: 之列。揀非地前也。阿耨菩提此云無上正正道。
0282b02: 陀羅尼此云總持。謂得一切智總持萬法也。樂說
0282b03: 辯即四辯之總。八地已巳上名不退位。五地七地得
0282b04: 陀羅尼。說決定法名不退輪。諸皆歎德也。住不退
0282b05: 位者。得是道以處已巳。轉不退輪者。運是道以利人。
0282b06: 此自覺覺他之德也。以慈修身者意在共濟。善入
0282b07: 佛慧謂能運漚和。通達大智則所證者明。到於彼
0282b08: 岸則所造者實。此內德也。由是充實著現。故名稱
0282b09: 普聞。此外德也。內德通達則有見而化者。外德普
0282b10: 聞則有聞而化者。故其所度至於無數百千。皆大
0282b11: 菩薩之德。地前所無矣。
0282b12: 其名曰文殊師利菩薩至八萬人俱。
0282b13: 此經以智立體故文殊居首。文殊具大智妙德
0282b14: 為法身體。為諸佛師為世間眼。開佛知見莫先於
0282b15: 此。餘各表此經之一德也。觀音助智行悲。大勢具
0282b16: 大德用。精進念不退轉。不息億劫勤修。寶掌掌握
0282b17: 法寶。藥王應機發藥。勇施一切能捨。寶月覺體明
0282b18: 淨。月光能除癡闇。滿月兼上二德。大力負荷大法。
0282b19: 無量力對境不動。越三界不現身意。陀羅善護
0282b20: 正見。彌勒以慈續佛。寶積能聚能利。導師導邪入
0282b21: 正。此八萬之上首一經之表法也。蓋由大智開佛
0282b22: 知見。而助智以悲歷備眾德。乃至導邪入正。則一
0282b23: 乘之體具萬行之用全矣。不列普賢者。自觀音已巳
0282b24: 下皆普賢之行。但初且以智立體開佛知見。終至
0282c01: 以行成德。乃見普賢各專表也。△三人天眾二。一
0282c02: 天龍八部六。初諸天眾。
0282c03: 爾時釋提桓因至與其眷屬萬二千天子俱。
0282c04: 釋提桓因即帝釋也。明月月天子。普香星天子。寶
0282c05: 光日天子也。欲界六天曰四天王天忉利夜摩兜
0282c06: 率化樂他化自在。帝釋即忉利天主。化樂天主號
0282c07: 自在。他化天主號大自在。不言夜摩兜率者。舉上
0282c08: 下以該中也。色界四禪十八天。初禪三梵天。其王
0282c09: 為娑婆界主號尸棄大梵。二禪三光天王號光明
0282c10: 大梵。不舉餘天者。言等以該之。△二諸龍眾。
0282c11: 有八龍王至各與若干百千眷屬俱。
0282c12: 難陀此云喜。云賢。以時雨喜物有賢德故。二龍
0282c13: 乃目連所降者。娑伽羅云海。和修吉云多頭。德叉
0282c14: 迦云現毒。阿耨達池名。摩那斯云大身。優羅云
0282c15: 青蓮池。若干即不定數。謂不勝數也。△三緊那羅
0282c16: 眾。
0282c17: 有四緊那羅王至各與若干百千眷屬俱。
0282c18: 緊那此云疑神。似人而有角可疑。亦云歌神。隨佛
0282c19: 說法皆能歌之。故皆名法也。法緊歌四諦。妙緊歌
0282c20: 十二緣。大緊歌六度。持緊歌一乘。△四乾闥婆眾。
0282c21: 有四乾闥婆王至各與若干百千眷屬俱。
0282c22: 乾闥婆此云嗅香。能尋香奏樂也。樂謂歌舞等伎。
0282c23: 樂音謂鼓節絃管。美即伎中勝者。美音音中勝者。
0282c24: △五阿修羅眾。
0283a01: 有四阿修羅王至各與若干百千眷屬俱。
0283a02: 修羅此云非天。多瞋無天行故。婆稚云有縛。好
0283a03: 戰故。佉羅云廣肩。涌海水者。毗摩質多云海水波
0283a04: 音。擊海波者。羅云障蔽。能障日月。△六迦樓羅
0283a05: 眾。
0283a06: 有四迦樓羅王至各與若干百千眷屬俱。
0283a07: 迦樓羅此云金翅鳥。常噉龍。大威懾龍。大身勝群。
0283a08: 大滿龍常滿意。如意頷有此珠。八部皆神眾能變
0283a09: 形預會。不列夜叉摩羅。略之也。△二人王等眾。
0283a10: 韋提希子阿闍世王至退坐一面。
0283a11: 摩竭陀國頻婆羅王夫人。號韋提希。其子號阿闍
0283a12: 世。不舉人民者。王出而民從可知。各禮佛足退坐
0283a13: 一面。言雖多不逼肅然有序。△三大覺圓發六。謂
0283a14: 之六瑞。一說法瑞。
0283a15: 爾時世尊四眾圍繞至教菩薩法佛所護念。
0283a16: △二入定瑞。
0283a17: 佛說此經已巳至身心不動。
0283a18: 無量義經云。無量義者從一實相生無量法。眾集
0283a19: 先說無量義經。經畢復入無量義定者。所以發妙
0283a20: 法端緒也。示於一事一理一動一寂之間。莫不具
0283a21: 無量義。然後可入妙法。△三雨華瑞。
0283a22: 是時天雨曼陀羅華至而散佛上及諸大眾。
0283a23: 摩訶云大。曼陀羅云適意。曼殊沙云柔。皆天妙
0283a24: 華也。華表正因。以因必趣果故。散佛上而又及大
0283b01: 眾者。示此會當得正因也。△四動地瑞。
0283b02: 普佛世界六種震動。
0283b03: 六震者。動起涌震吼擊六種也。東涌西沒動等
0283b04: 之說皆不離此。所以六震者。表依六識翻破無
0283b05: 明。楞嚴說。山河大地皆無明感結本唯一真。故云
0283b06: 普佛世界。△五眾喜瑞。
0283b07: 爾時會中比丘比丘尼至歡喜合掌一心觀佛。
0283b08: 喜前瑞翹嘉應。△六放光瑞三。一光相周
0283b09: 。
0283b10: 爾時佛放眉間白毫相光至靡不周。
0283b11: 一光周全彰妙體也。白毫即本覺妙明。東方為
0283b12: 不動智境。萬八千界依根塵識十八界言也。眾生
0283b13: 迷此本明本智成十八界。自為限礙難造妙體故。
0283b14: 將說法華先現此瑞。使行人直下自發本明照了
0283b15: 本智。則根塵識界通為智境。無復限礙廓達圓融。
0283b16: 故言萬八千界。△二圓現法界事相。
0283b17: 下至阿鼻地獄至及聞諸佛所說經法。
0283b18: 阿鼻此云無間。即地獄最下。阿迦膩吒云質礙究
0283b19: 竟。即色界極頂。不言無色者。無色非可見故。上極
0283b20: 諸天下窮地獄。於此世界盡見彼土。所謂圓現。△
0283b21: 三圓現生佛始終。
0283b22: 并見彼諸比丘比丘尼至以佛舍利起七寶塔。
0283b23: 始自比丘四眾修行得道。次見菩薩諸佛行相。終
0283b24: 至涅槃起塔。是現眾生諸佛之始終也。一光東照
0283c01: 周圓現。如此詳悉者。直依智境示諸法實相也。
0283c02: 世間萬法自識境觀之。悉皆幻惑莫得其實。自智
0283c03: 境觀之。如是性相因緣。如是果報本末。咸一妙明
0283c04: 無非實相。若諸眾生本明洞發本智現前。則廓照
0283c05: 圓現與佛不殊。妙體實相昭昭心目矣。故文殊曰。
0283c06: 今佛放光明助發實相義。自後經文全顯斯旨。故
0283c07: 先發緒如此。△四大士助發二。初彌勒示問二。
0283c08: 初示疑發問。
0283c09: 爾時彌勒菩薩作是念至悉見彼佛國界莊嚴。
0283c10: 彌勒為補處之主。欲作當來之利。故於此示疑以
0283c11: 問。文殊為世間之眼。欲發群盲之智。故於後援古
0283c12: 以證。是謂助發。△二以偈重宣二。初申疑問二。
0283c13: 初總問六瑞所以。
0283c14: 於是彌勒菩薩欲重宣此義。以偈問曰。
0283c15: 文殊師利至得未曾有。
0283c16: 此問放光雨華動地眾喜四瑞也。不問說法入定
0283c17: 二瑞者。為所常見故。△二詳問光中所見二。一
0283c18: 問圓現法界事相。
0283c19: 眉間放光至於此悉見。
0283c20: 頌上極諸天下窮地獄等相也。
0283c21: 又諸佛至為說淨道。
0283c22: 頌見聞諸佛所說經法也。聖主師子言說法無畏。
0283c23: 演說經典微妙第一至令人樂聞。即以一乘教諸
0283c24: 菩薩也。講說正法種種因緣至為說淨道。即以三
0284a01: 乘開悟眾生也。若人遭苦至盡諸苦際。即小乘四
0284a02: 諦法。四句如次配見苦斷集修道證滅也。若人有
0284a03: 福至為說緣覺。即中乘十二緣法也。聲聞三生種
0284a04: 福為厭苦。支佛百劫種福為求道。故有福供佛志
0284a05: 求勝法可授中乘。若有佛子至為說淨道。即大乘
0284a06: 六度法也。六度以種種行為用。以無上慧為體。行
0284a07: 得慧濟即無染著。故名淨道。於二乘言人。於大乘
0284a08: 言佛子者。止宿草菴自同使人。成就大志乃命為
0284a09: 子。
0284a10: 文殊師利至今當略說。
0284a11: 結前開後也。△二問圓現生佛始終。
0284a12: 我見彼土至而擊法鼓。
0284a13: 此頌修行之始。後頌涅槃之終。此即種種因緣信
0284a14: 解相貌。而大要不出六度。從或有行施至求佛智
0284a15: 慧檀度也。我見諸王至而被法服戒度也。比丘處
0284a16: 閒誦經忍度也。菩薩勇猛為道進度也。離欲修禪
0284a17: 至讚諸法王禪度也。智深志固至而擊法鼓智度
0284a18: 也。戒有三聚。謂攝善法戒。攝眾生戒。攝律儀戒。諸
0284a19: 王問道攝善法也。捨臣妾攝眾生也。被法服攝律
0284a20: 儀也。忍有三種。謂生忍苦忍第一義忍。比丘處閒
0284a21: 誦經。即閒林靜谷惡人惡獸為生忍。礪比丘節為
0284a22: 苦忍。樂誦經典即第一義忍也。離欲有三。謂五塵
0284a23: 欲二乘欲法愛欲皆離也。得五神通者非凡夫五
0284a24: 通。以初學對佛分有漏無漏耳。
0284b01: 又見菩薩至求無上道。
0284b02: 此廣頌菩薩行道因緣相貌也。天龍恭敬不以為
0284b03: 喜。菩薩自重也。處林放光濟地獄苦。菩薩大悲也。
0284b04: 癡眷屬謂唯恣情欲不能遷善者。自未嘗睡眠至
0284b05: 歡喜無厭。乃六度。眾行不復次第。但隨所見。或有
0284b06: 說寂滅法等者。或以教說求道也。觀諸法性等者。
0284b07: 或以覺觀求道也。心無所著等者。離教觀忘心
0284b08: 以求道也。雖種種因緣相貌不同。無非實相妙行。
0284b09: 故於光中詳現。
0284b10: 文殊師利至其華開敷。
0284b11: 此頌涅槃之終也。直曰縱橫曰廣。四十里為一由
0284b12: 旬。天樹王者。忉利天員生樹。寶華開時天界自然
0284b13: 嚴飾妙好。乃佛滅後供養舍利果報也。故諸佛子
0284b14: 為供舍利嚴好如之。△二請答疑。
0284b15: 佛放一光至為說何等。
0284b16: 仁指文殊也。
0284b17: 
0284b18: 妙法蓮華經解卷第一之一
0284b19: 
0284b20: 
0284b21: 妙法蓮華經解卷第一之二
0284b22: 
0284b23: 溫陵開元蓮寺比丘　戒環　解
0284b24: 妙法蓮華經序品第一之餘
0284c01: △二文殊決疑四。一忖答。
0284c02: 爾時文殊師利至故現斯瑞。
0284c03: 雨以一味霑洽。螺以一音徹。鼓以號令群眾。義
0284c04: 以開發隨宜。△二引證二。初引燈明本始。
0284c05: 諸善男子至天人師佛世尊。
0284c06: 阿僧云無數。劫云時分。欲原光瑞本始。而推之於
0284c07: 無數不思之劫者。此光此法固始於無始。超乎數
0284c08: 量也。佛號日月燈者。日昱晝月昱夜。燈則照於日
0284c09: 月所不照。而通乎晝夜之道相續無窮。彼佛妙智
0284c10: 真明兼三者之德。故以為號。十號初言本終言。
0284c11: 中言德本謂真性一切如也。故曰如來。謂道化。
0284c12: 人天尊仰。故曰世尊。德即萬德種智事也。為良福
0284c13: 田故應供養。圓具四智。故能正知。萬行真明曰
0284c14: 明行足。善入塵勞窮盡萬法曰善逝世間解。證無
0284c15: 等等曰無上士。化物不暴挺然不屈曰調御丈夫。
0284c16: 三界摸範曰天人師。自他覺滿曰佛。總而言之。從
0284c17: 如實道來具萬德應物。為世所尊之號也。
0284c18: 演說正法初善中善後善至成一切種智。
0284c19: 此敘燈明亦於一乘隨宜說三也。初中後者。指三
0284c20: 乘之法。皆應機契道無不善也。藉權顯實故其義
0284c21: 深遠。方便隨機故其語巧妙。本於一乘故純一無
0284c22: 雜。明菩薩行。故具足清白梵行之相。以一乘應三
0284c23: 乘而說。故云說應四諦等。於二乘言求。於菩薩不
0284c24: 言求者。佛為大事出興。本說教菩薩法。故不待求
0285a01: 於餘乘非所願說。特因樂小者求而後說也。於聲
0285a02: 聞言涅槃。於辟支菩薩言種智者。聲聞厭生死苦
0285a03: 取滅諦小果。故進之於究竟涅槃。辟支利智菩薩
0285a04: 大根。故成之以一切種智。一切種智唯佛能具。
0285a05: 次復有佛至植諸善本。
0285a06: 此又引然燈本始。以明妙法傳續之由也。自初燈
0285a07: 明至最後燈明。有二萬佛。然燈即最後燈明之王
0285a08: 子也。名字姓皆同者。明道同也。有八王子者。聖人
0285a09: 示表法也。依燈明有八意。表從妙明真心出妙
0285a10: 觀察意。其用有八也。妙心本空而能有用故名有
0285a11: 意。此妙有也。出乎妙心用無不善故名善意。此妙
0285a12: 善也。量不可測名無量意。此妙量也。對境利用名
0285a13: 寶意。此妙寶也。觸類而長名增意。此妙增也。善能
0285a14: 覺了名除疑意。此妙覺也。應物如響名響意。此妙
0285a15: 響也。建立萬法名法意。此妙法也。領四天下者。未
0285a16: 出家時未免物累也。聞父得道捨位出家者。離情
0285a17: 去累乃趣正覺之表也。智勝王子有珍玩之具。聞
0285a18: 父得道。捨之而往。其意同此。心王出三界家。則八
0285a19: 識之子隨出而為諸法師。亦若是矣。△二引瑞事
0285a20: 同今四。一六瑞同。
0285a21: 是時日月燈明佛說大乘經至如今所見是諸佛土。
0285a22: △二示疑同。
0285a23: 彌勒當知至欲知此光所為因緣。
0285a24: 昔眾見瑞欲知其緣亦如今眾。△三說證同。
0285b01: 時有菩薩名曰妙光至佛所護念。
0285b02: 妙光即文殊前身。昔因妙光而說者。為其為世間
0285b03: 眼能證此法故。今亦因其助發。△四廣引五。一
0285b04: 三昧同。
0285b05: 六十小劫不起于座至而生懈倦。
0285b06: 昔眾六十小劫謂如食頃。今眾五十小劫謂如半
0285b07: 日。皆由得法華三昧於道不倦如此。法華三昧
0285b08: 真知見力不為頃久推移。不為時劫加損故也。△
0285b09: 二唱滅同。
0285b10: 日月燈明佛於六十小劫至當入無餘涅槃。
0285b11: 經已巳唱滅欲付大事故。今佛經已巳亦云不久涅槃。
0285b12: 欲以妙法付囑有在也。涅槃此云滅度。謂滅盡諸
0285b13: 苦度生死海。真常道果之號。非喪亡之號也。真常
0285b14: 者生靈性命之大本也。本真無妄凝常不變。由一
0285b15: 念之迷妄。沈幻苦而失其所謂真。淪變生死而失
0285b16: 其所謂常。聖人復還元覺。不沈諸妄不受諸變。故
0285b17: 曰真常。與儒所謂復則不妄。老所謂復命曰常同
0285b18: 意。所謂有餘無餘者。小乘厭生死苦。欲速出三界
0285b19: 滯於偏真。證性未圓故名有餘。大乘離生死見無
0285b20: 退無出。凝然常寂。證性已巳圓故名無餘。今云入涅
0285b21: 槃者。示脫幻妄塵擾而反乎本真凝寂也。△三授
0285b22: 記同。
0285b23: 時有菩薩至入無餘涅槃。
0285b24: 亦如今說經後記諸弟子也。多陀阿伽度云如來。
0285c01: 阿羅訶云應供。三藐三佛云正正覺。略稱十號
0285c02: 之三也。△四助化傳續同。
0285c03: 佛滅度後至名曰然燈。
0285c04: 妙光昔助燈明為然燈之師。今助釋迦續燈明之
0285c05: 道。八子生於燈明師於妙光。至其成佛又號然燈。
0285c06: 而然燈又為釋迦之師。是道出於本覺明心。而
0285c07: 常資妙光智體。傳續不窮。如一燈明然百千燈。其
0285c08: 明不窮其光不二。此妙法大本也。故援引證此。△
0285c09: 五顯益同。
0285c10: 八百弟子中有一人至供養恭敬尊重讚歎。
0285c11: 彌勒初心貪著小乘利養。故於眾經唯求名言。無
0285c12: 所通達忘失正見。蒙燈明教故。得值多佛趨補處
0285c13: 果。如須菩提等貪著小果一日之價。於此大乘無
0285c14: 有志求。蒙釋迦教故。得近法王獲大寶位。△三結
0285c15: 證所忖。
0285c16: 彌勒當知至佛所護念。
0285c17: 今昔之事宛然相契。則將說法華斷可忖矣。夫引
0285c18: 瑞事同今所忖惟。此且又廣引三昧唱滅等者。意
0285c19: 在冥敘一經本末。故廣引之事皆契後文。△四以
0285c20: 偈重頌三。初頌引證二。初頌燈明本始。
0285c21: 爾時文殊師利於大眾中。欲重宣此義而說偈言。
0285c22: 我念過去世至亦隨修梵行。
0285c23: 此通頌初後燈明法化及八子之。△二頌瑞事
0285c24: 同今五。一頌六瑞同。
0286a01: 時佛說大乘至現諸希有事。
0286a02: △二頌光相同二。一頌圓現法界事相。
0286a03: 此光照東方至悉見彼大眾。
0286a04: 自然成佛道者。成就慧身不由他悟。△二頌圓現
0286a05: 生佛始終。
0286a06: 或有諸比丘至說法求佛道。
0286a07: 不頌涅槃相略之也。△三頌疑問同。
0286a08: 爾時四部眾至是事何因緣。
0286a09: △四頌說證同。
0286a10: 天人所奉尊至令妙光歡喜。
0286a11: △五頌廣引同五。一頌三昧同。
0286a12: 說是法華經至悉皆能受持。
0286a13: △二頌唱滅同。
0286a14: 佛說是法華至佛滅一何速。
0286a15: 諸子悲惱非為生滅。起愛見之悲為眾生悲也。諸
0286a16: 法實相義即法華要旨。下至億劫時一遇。皆燈明
0286a17: 臨滅宣付勉勗之辭。此經凡長行略則偈詳。長行
0286a18: 詳則偈略。聖言說約文體皆然。今此疑問等文。即
0286a19: 前詳偈略。唱滅之文。即前略偈詳也。△三頌授記
0286a20: 同。
0286a21: 聖主法之王至以求無上道。
0286a22: 由眾悲惱故慰安之。而授德藏記使依歸也。無漏
0286a23: 實相即妙法真體也。大覺滅度譬薪火者。以薪雖
0286a24: 窮而火傳不知其盡。所謂示滅也。自分布舍利起
0286b01: 塔至精進求道。言弟子追慕景仰之事。△四頌助
0286b02: 化傳續同。
0286b03: 是妙光法師至度脫無量眾。
0286b04: 妙光廣宣即助化事。八子已巳下明傳續之由。△五
0286b05: 頌顯益同。
0286b06: 時妙光法師至其數無有量。
0286b07: 心常懈怠等者。如懈退寶所貪著小乘也。多遊族
0286b08: 姓即尚名相也。棄捨所習不務本也。餘如前解。△
0286b09: 二頌結證所忖。
0286b10: 彼佛滅度後至欲說法華經。
0286b11: △三頌總牒決疑。
0286b12: 今相如本瑞至令盡無有餘。
0286b13: 疑悔者。以小疑大也。上序分竟。
0286b14: △二正宗分二。初分科敘義。二正宗分十九品
0286b15: 分二。一三周開示十品分三。初說三周法授三根
0286b16: 記。即方便至學記品是也。二授廣記圓該前記。即
0286b17: 法師品三會。諸佛圓證前法即寶塔品也。所謂三
0286b18: 周者。法說一周被上根。即方便品也。為上根猛利
0286b19: 則直說法體故曰法說。喻說一周被中根。即譬喻
0286b20: 品也。為中根稍鈍以譬喻始解。因緣說一周被下
0286b21: 根。即化城品也。為下根甚純故假宿世因緣啟。
0286b22: 然根雖列三。教實通被也。
0286b23: 妙法蓮華經方便品第二
0286b24: △二依科解文二。初三周開示三。初說三周法授
0286c01: 三根記三。初法說一周被上根二。初科分敘義。
0286c02: 前之一光東照妙體已巳全然默而識之不言而信。
0286c03: 非垢重眾生所及。須假語言方便開示。故名方便
0286c04: 品。諸法寂滅相不可以言宣。唯在方便開示使
0286c05: 自悟入。故下正說之文。但云如是妙法諸佛如來
0286c06: 時乃說之。又云。諸佛唯以一大事出現。欲令眾生
0286c07: 開佛知見。自此之外無復正說。特以異方便助顯
0286c08: 第一義而已巳。至於三周九喻百界千如。皆異方便
0286c09: 也。然則所謂妙法所謂一大事者。終何說示。所謂
0286c10: 佛知見所謂第一義者。若為開顯。而法華最後之
0286c11: 唱又豈徒然哉。由是觀之。信有非思量分別所解
0286c12: 者。存乎其間。而云不可言宣。固不誣矣。則凡涉語
0286c13: 言文字。皆為方便。故於正宗首標方便之名。深有
0286c14: 旨也。△二科釋正文三。初出定稱歎二。初出定。
0286c15: 爾時世尊從三昧安詳而起。
0286c16: 從無量義三昧起也。△二稱歎三。初歎諸佛二智。
0286c17: 告舍利弗至一切聲聞辟支佛所不能知。
0286c18: 雙歎二智一乘之深也。諸佛智慧指權實二智也。
0286c19: 權智說法實智證法。其智慧門指一乘妙法也。經
0286c20: 初發緒獨因文殊。而出定告鶖子者。此經以智
0286c21: 立體會權歸實。文殊為實智之首。鶖子為權智第
0286c22: 一。所以告之。意在引權入實也。
0286c23: 所以者何至隨宜所說意趣難解。
0286c24: 釋上智深法深之由也。親無數佛則所學之深。行
0287a01: 無量道則所造之深。勇猛精進則建志之深。名稱
0287a02: 普聞則積德之深。成就深法則所證之深。隨宜所
0287a03: 說則方便之深。所以難解難入也。如此深歎者。將
0287a04: 以引權入實會三歸一。欲發起二乘願慕也。△二
0287a05: 歎自行二智。
0287a06: 舍利弗吾從成佛已巳來至皆已巳具足。
0287a07: 釋尊出興種種演說方便導生。皆由權實二智耳。
0287a08: 方便波羅蜜權智也。知見波羅蜜實智也。非權不
0287a09: 能導生。非實不能離著。故須兩具也。諸著者。麤即
0287a10: 六塵業。細即二乘法。△三歎二智德用五。一歎
0287a11: 實智證法。
0287a12: 舍利弗至成就一切未曾有法。
0287a13: 如來真知見力。廣無不容深無不極。故四無量心
0287a14: 四無礙辯。十力四無畏深禪大定。諸解脫法諸三
0287a15: 昧門。一一深造實際。凡一切未曾有法無不由此
0287a16: 成就。是智也。攝一切法如空包色。融一切相如
0287a17: 海納流。故稱廣大深遠。△二歎權智說法。
0287a18: 舍利弗至言詞柔軟悅可眾心。
0287a19: 如來真方便力。能分別萬法巧說三乘。曲機宜
0287a20: 故言詞柔軟。稱適物性故悅可眾心。
0287a21: 舍利弗。取要言之。無量無邊未曾有法。佛悉成就。
0287a22: 結二智德用也。△三重顯深妙。
0287a23: 止舍利弗不須復說至乃能究盡諸法實相。
0287a24: 止之不說益顯深妙也。第一難解之法。即實相妙
0287b01: 法。非言所及故不須復說。非意所到故希有難解。
0287b02: 非二乘所造故唯佛能究。△四陳諸法實相。
0287b03: 所謂諸法如是相至如是本末究竟等。
0287b04: 上所謂實相者。即世間諸法性相體力本末究竟
0287b05: 等是也。可見為相。相本為性。形具為體。利用為力。
0287b06: 乍起為作。資始為因。助因為緣。緣熟為果。應果為
0287b07: 報。始終為本末。窮盡為究竟。一切諸法不離此十。
0287b08: 亦各具此十也。如是者。隨事指法之辭。謂諸法有
0287b09: 如是之相如是之性。乃至如是而始終。如是而窮
0287b10: 盡。無非實相也。即此而推現前種種。松直棘曲鵠
0287b11: 白烏黑。竹如是翠華如是黃。凡即諸世諦之事無
0287b12: 非實相也。唯其即世諦而無非實相。故證之者當不
0287b13: 虧其天真。不離其當體。而默得於色心之外。是謂
0287b14: 第一希有難解之法也。舊約四聖六凡十法界而
0287b15: 說。以一界各具十如合為十界。百如攝為百界千
0287b16: 如。融之以至於無盡。此乃即實相。而明法性也。又
0287b17: 作三觀回互而釋。空則是相如。假則如是相。中則
0287b18: 相如是。此乃即實相而明觀智也。然此正明諸法
0287b19: 實相。乃一乘極談。不應作如如理性釋之。況十如
0287b20: 三觀方是大乘圓融之法。於一乘實相同途異轍。
0287b21: 達者審之。△五以偈重頌六。初頌歎智德用。
0287b22: 爾時世尊欲重宣此義而說偈言。
0287b23: 世雄不可量至我已巳悉知見。
0287b24: 世雄不可量至無能測量者。歎諸佛二智之深也。
0287c01: 本從無數佛至難見難可了。頌諸佛智深之由也。
0287c02: 於億劫行道至我已巳悉知見。括顯自行也。佛號世
0287c03: 尊又號世雄者。世尊為十號之總。餘皆隨德之稱。
0287c04: 故或曰雄猛曰慧日曰兩足等。今言世雄者。乃釋
0287c05: 迦稱諸佛智德雄猛絕世也。餘如長行。△二頌歎
0287c06: 法實相。
0287c07: 如是大果報至其力所不堪。
0287c08: 頌十如及止身子不說之意也。是法不可示言辭
0287c09: 相寂滅者。如是實相觸事而真。擬之即差言之即
0287c10: 乖也。言諸餘生類無能解者。以即諸世諦性相。而
0287c11: 默得於色心之外。為難也。言除諸菩薩信堅固者。
0287c12: 許以信得入也。言諸弟子眾力所不堪者。明非二
0287c13: 乘法也。漏盡後身即二乘之果。所謂住最後身有
0287c14: 餘涅槃者。△三頌廣歎智。
0287c15: 假使滿世間至亦復不能知。
0287c16: 此自寡智而之眾智。以廣歎佛智之深也。舍利弗
0287c17: 智慧第一。而寡不如眾。故雖滿世間。又滿十方第
0287c18: 一之智。皆不足測佛深智也。
0287c19: 辟支佛利智至亦復不能知。
0287c20: 此又自利智而之上智。以廣歎也。聲聞之智不及
0287c21: 辟支之利。而辟支既證無漏後身。則其智為極明。
0287c22: 新發意菩薩能供佛以增長智慧。能了義以決擇
0287c23: 智慧。能說法以發明智慧。則其智之妙又過辟支
0287c24: 之利矣。地上不退菩薩之智。又過於地前發意。如
0288a01: 是竟不能知者。明佛智非三乘人所知。意在激發
0288a02: 權小也。辟支此云獨覺。竹林稻麻譬最多也。△四
0288a03: 頌廣歎法。
0288a04: 又告舍利弗至十方佛亦然。
0288a05: 無漏妙法。即一乘實相也。二乘不能測故。唯我知
0288a06: 是相。諸佛所同證故。十方佛亦然。△五頌正顯今
0288a07: 實。
0288a08: 舍利弗當知至要當說真實。
0288a09: △六斥權使悟。
0288a10: 告諸聲聞眾至引之令得出。
0288a11: 斥昔之權使悟今實也。初四句召二乘人。後四句
0288a12: 斥權而告之。△二眾疑請問六。一聲聞疑念。
0288a13: 爾時大眾中至一切聲聞辟支佛所不能及。
0288a14: 二乘聞佛深歎二智。而不能解故疑之。從而作是
0288a15: 言已巳下。皆敘佛前言。
0288a16: 佛說一解脫義至而今不知是義所趣。
0288a17: 因佛歎解脫諸三昧。遂以二乘解脫等佛解脫。謂
0288a18: 己已巳巳得。不知二乘但離妄名為解脫。其實未得
0288a19: 一切解脫也。△二身子發問。
0288a20: 爾時舍利弗知四眾心疑至而說偈言。
0288a21: 慧日大聖尊。久乃說是法。
0288a22: 二智破暗故稱慧日。此歎久默斯要。下乃申問。
0288a23: 自說得如是至願佛為解說。
0288a24: 此皆頌佛前言為問。即佛力無所畏解脫諸三昧
0288b01: 等文。道場所得法。言所證實智也。我意難可測。言
0288b02: 說法權智也。諸羅漢言已巳得果者求涅槃。言未得
0288b03: 果者求緣覺。即前所謂發聲聞辟支佛心之比丘。
0288b04: 皆疑佛所歎。
0288b05: 於諸聲聞眾至欲聞具足道。
0288b06: 究竟法即道之絕域。所行道則循斯須而已巳。佛口
0288b07: 所生者。諸弟子從佛口生從法化生。具足道即圓
0288b08: 頓法。△三佛止不說。
0288b09: 爾時佛告舍利弗至皆當驚疑。
0288b10: 道大機小故。聞者驚疑。△四身子再請。
0288b11: 舍利弗重白佛言至而說偈言。
0288b12: 法王無上尊。惟說願勿慮。是會無量眾。有能敬信者。
0288b13: 佛依小根而止。故獨言天人驚疑。身子依大根而
0288b14: 請。故廣言諸根明了。△五世尊再止。
0288b15: 佛復止舍利弗至爾時世尊重說偈言。
0288b16: 止止不須說。我法妙難思。諸增上慢者。聞必不敬信。
0288b17: 佛意非慮大根。預知有退席之眾。及恤人天驚疑
0288b18: 而已巳。身子未諭。故佛重舉天人增慢之眾止之。墜
0288b19: 大坑者。破法墮惡道之類也。△六身子三請。
0288b20: 爾時舍利弗重白佛言至而說偈言。
0288b21: 無上兩足尊至則生大歡喜。
0288b22: 身子為法之切固仗大根而請也。長夜安隱者。眾
0288b23: 生癡盲如處長夜。若蒙發明則得大安隱。兩足福
0288b24: 足慧足也。舍利弗於聲聞眾智慧第一。故稱長子。
0288c01: 
0288c02: 妙法蓮華經解卷第一之二
0288c03: 
0288c04: 妙法蓮華經解卷第一之三
0288c05: 
0288c06: 溫陵開元蓮寺比丘　戒環　解
0288c07: 妙法蓮華經方便品第二之餘
0288c08: △三正說妙法四。初佛許說。
0288c09: 爾時世尊告舍利弗至吾當為汝分別解說。
0288c10: 聖慈之心感之則應。故雖欲無言。不可得也。△二
0288c11: 上慢退席。
0288c12: 說此語時至世尊默然而不制止。
0288c13: 佛止不說俯為此輩故。諸增慢儔果然退去。然靈
0288c14: 山勝集豈有凡材。亦大權示。警進未學耳。故
0288c15: 宣師云。是知五千退席為進增慢之儔也。於法未
0288c16: 得而謂已巳得。於道未證而謂已巳證。已巳實下而自增
0288c17: 上。以慢法慢人曰增上慢。△三眾淨誡聽。
0288c18: 爾時佛告舍利弗至願樂欲聞。
0288c19: 枝葉譬瑣末之眾。貞實譬成德之眾。敬對曰唯。領
0288c20: 善聽之誡也。△四正為開示二。初全提。
0288c21: 佛告舍利弗至如優曇華時一現耳。
0288c22: 直指妙法全體也。下明一大事佛知見。與所謂是
0288c23: 法非思量分別所解者盡此矣。直可非思量分別
0288c24: 而解之。優曇此云靈瑞華。三千年一現。現則金輪
0289a01: 王出。譬妙法為一大事時乃說之。△二啟十四。
0289a02: 初令篤信。
0289a03: 舍利弗。汝等當信。佛之所說言不妄。
0289a04: 既已巳全提。復將啟。故之使以信得入。△二明
0289a05: 權顯實二。一標。
0289a06: 舍利弗。諸佛隨宜說法。意趣難解。
0289a07: △二釋。
0289a08: 所以者何至唯有諸佛乃能知之。
0289a09: 云我以方便演說。即明權也。云是法非思量所解。
0289a10: 顯實也。所以非思量分別者。離識情也。唯佛能知。
0289a11: 非二乘法也。△三示出世本懷。
0289a12: 所以者何。諸佛世尊唯以一大事因緣故。出現於世。
0289a13: 一大事者。一乘妙法也。即諸佛知見當人妙心。萬
0289a14: 法實相無二無三故曰一。此非小緣故曰大事。
0289a15: 舍利弗至出現於世。
0289a16: 徵釋上義。明諸佛出興本懷也。佛知見者。徹了實
0289a17: 相真知真見也。在法名一佛乘。在因名一大事。在
0289a18: 果名一切種智。故曰諸佛因一大事故出興。為一
0289a19: 佛乘故說法。欲令眾生開佛知見而究竟皆得一
0289a20: 切種智也。此真知見生佛等有本來清淨。唯人以
0289a21: 妄塵所染無明所覆而自迷失。故佛與開示使得
0289a22: 其本來清淨者而自悟入不復迷失也。開者破無
0289a23: 明之封。蔀示者指所迷之真體。悟者豁然洞視。入
0289a24: 者深造自得。而證一切種智。是謂佛知見道也。
0289b01: 舍利弗。是為諸佛以一大事因緣故出現於世。
0289b02: 結釋也。△四示無他道。
0289b03: 佛告舍利弗至無有餘乘若二若三。
0289b04: 諸佛為一大事出現故。諸有所作常為一事。以此
0289b05: 而教菩薩。以此而示眾生。以此而說諸法。曾無他
0289b06: 道也。△五十方道同。
0289b07: 舍利弗。一切十方諸佛法亦如是。
0289b08: 亦莫不由斯道也。△六三世道同。
0289b09: 舍利弗至究竟皆得一切種智。
0289b10: 雖說百千億無數諸法門。其實為一乘。一切種智
0289b11: 即佛果智也。
0289b12: 舍利弗至欲令眾生入佛之知見故。
0289b13: 結指歸同也。不言開者。云教化即開義。△七自行
0289b14: 道同。
0289b15: 舍利弗至如此皆為得一佛乘一切種智故。
0289b16: 我今說法皆式諸佛也。種種欲著者。或依濁業欲
0289b17: 五塵著愛染。或依淨業欲小果著二乘。△八結顯
0289b18: 一乘。
0289b19: 舍利弗。十方世界中尚無二乘。何況有三。
0289b20: △九原始要終。
0289b21: 舍利弗至於一佛乘分別說三。
0289b22: 此原聖人始以乘時濟導。不得已巳而說三。然要其
0289b23: 終實為一乘耳。五濁皆依性說。性本淵澄五事交
0289b24: 擾。起諸塵滓名濁。所謂劫濁者。劫言時也。時多惡
0289c01: 事混濁起業。煩惱濁者。開即九十八使。總即貪嗔
0289c02: 癡等五鈍。混濁障事。眾生濁者。長養無明支離六
0289c03: 道。眾惡相生混濁障性。見濁者。開即六十二見。總
0289c04: 即身邊等五利。混濁障理。命濁者。業識為種交遘
0289c05: 發生。隨劫短減汩沒生死。劫濁無別體。但依四者
0289c06: 增劇立名。釋迦出當劫減壽百歲時。四者正劇。故
0289c07: 云劫濁亂時眾生垢重等。△十斥名會實。
0289c08: 舍利弗至非辟支佛。
0289c09: 法王法中雖有二乘之名。曾無二乘之實。如來出
0289c10: 興但說教菩薩法而已巳。傳此乃為弟子。得此乃堪
0289c11: 應供。覺此乃真辟支。而不聞不知者烏足為弟子
0289c12: 等。故曰非也。是以迦葉領悟之後。乃云我等今者
0289c13: 真是聲聞。真阿羅漢。△十一揀邪勸信。
0289c14: 又舍利弗至無有是處。
0289c15: 以羅漢為後身。以小果為究竟。而不復回心求正
0289c16: 道者。皆為增慢邪人名字羅漢而已巳。△十二示作
0289c17: 遠因。
0289c18: 除佛滅度後現前無佛至於此法中便得決了。
0289c19: 除佛滅後去聖逾遠。容有不信。然亦可作得度因
0289c20: 緣故。若遇餘佛。於此法中便得決了。△十三結勸。
0289c21: 舍利弗至無有餘乘唯一佛乘。
0289c22: △十四以偈重宣三。初頌退席。
0289c23: 爾時世尊欲重宣此義。而說偈言。
0289c24: 比丘比丘尼至不堪受是法。
0290a01: 前獨云罪深增慢。此又云我慢不信等者。前則通
0290a02: 舉此則別頌。以比丘出家進取聖果多增慢。優婆
0290a03: 塞在家豪貴矜高多我慢。優婆夷女懦邪僻多不
0290a04: 信故也。護惜瑕疵謂覆罪文過。眾中糟糠謂亂淳
0290a05: 混粹也。佛威德故去者。若窮子之怖父也。△二頌
0290a06: 誡聽。
0290a07: 此眾無枝葉。唯有諸真實。舍利弗善聽。
0290a08: △三頌正說二。一頌全提。
0290a09: 諸佛所得法。
0290a10: 直指妙法也。
0290a11: △二頌啟十四。一頌明權。
0290a12: 無量方便力至以故說是經。
0290a13: 明應小機開權也。言眾生心所念等者。謂知其所
0290a14: 念小法所行小道。所欲小果所繫濁業。故以方便
0290a15: 說九部法。修多羅云契經。伽陀云孤起頌。本事說
0290a16: 佛本行。本生說佛前因。未曾有即希有之瑞。因緣
0290a17: 即種種緣法。譬喻引事顯法。祇夜云應頌。優婆提
0290a18: 舍云論議。此小乘九部也。大乘加方廣自說授記。
0290a19: 為十二部。是經指九部經也。為樂小之人。權設
0290a20: 方便引入佛慧。為大乘之本而已巳。△二頌顯實。
0290a21: 有佛子心淨至故為說大乘。
0290a22: 明應大機顯實也。心淨則異上欲性。利根異上鈍
0290a23: 根。行深妙道異上不行。是故為說大乘而記其成
0290a24: 佛也。深心念佛即念自性佛。修持淨戒即持無相
0290b01: 戒。此所以為得佛之道也。
0290b02: 聲聞若菩薩。聞我所說法。乃至於一偈。皆成佛無疑。
0290b03: 所謂究竟皆得一切種智也。夫佛道懸曠經劫積
0290b04: 行然後乃成。此則纔聞一偈而成何耶。佛性之
0290b05: 在纏若神珠之在衣。小乘向外求索。故甚大艱難。
0290b06: 法華直指當體。故不求自得。是以彼必經劫積行。
0290b07: 而此則不幾乎一偈。可以成佛也。
0290b08: 十方佛土中至說佛智慧故。
0290b09: 結顯一乘也。但以假名字等者。雖假三乘之名。實
0290b10: 說正智之法。△三頌出世本懷。
0290b11: 諸佛出於世至濟度於眾生。
0290b12: △四敘實通妨。
0290b13: 佛自住大乘至為說實相印。
0290b14: 聖人平等行慈至誠待物。故自安住大乘而一如
0290b15: 所得之法。加之定慧莊嚴以此度生。欲人同證。若
0290b16: 自證大道而以小乘化物則為慳法。於道有妨。是
0290b17: 不可也。故凡歸我以信則我待之以誠。不欺小機
0290b18: 不誑未學。不貪法利不嫉彼勝。法中諸惡佛皆
0290b19: 已巳斷。故能說法無畏也。安樂行云。若欲說是經。當
0290b20: 捨嫉恚慢諂誑邪偽心。此斷諸法中惡之義也。我
0290b21: 以相嚴身等者。謂有能信歸於我。我斯為現勝身
0290b22: 說實相法。其所說法皆與實相不相違背。名實相
0290b23: 印。又以一實相印一切法。如所謂山河大地一法
0290b24: 所印。
0290c01: 舍利弗當知至皆令入佛道。
0290c02: 昔願眾生同證實相。今獲顯實是滿本願。此結敘
0290c03: 實也。
0290c04: △五敘權通妨。
0290c05: 若我遇眾生。盡教以佛道。無智者錯亂。迷惑不受教。
0290c06: 以一實化雖我本願。柰何機小怖大。若窮子之驚
0290c07: 愕迷悶。則於物有妨。是以用權也。
0290c08: 我知此眾生至是亦非真滅。
0290c09: 彼所以迷不受教者。為善本未植濁業強盛故也。
0290c10: 堅著五欲癡愛生惱。即煩惱濁也。以欲因緣墜三
0290c11: 惡輪六趣。即眾生濁也。受胎微形增長眾苦。命濁
0290c12: 也。入邪見林著妄諂曲。見濁也。若有者常見。若無
0290c13: 者斷見。眾生因此二見於五蘊計我。故具足六十
0290c14: 二見。由是執妄益堅去道益遠。是以於萬億劫。不
0290c15: 聞佛名不聞正法。即劫濁也。五者交擾汩昏其性。
0290c16: 難以正道度之。是故不得已巳。而說盡苦道示權果
0290c17: 法。即小乘滅諦非真滅也。下示真滅。
0290c18: 諸法從本來。常自寂滅相。佛子行道已巳。來世得作佛。
0290c19: 修道證滅。是亦非真了法。本來常自寂滅不假修
0290c20: 證乃為真滅。能行此道與覺相應。故得作佛也。△
0290c21: 六會權歸實。
0290c22: 我有方便力至唯一無二乘。
0290c23: 雖說三乘皆歸一實。△七頌三世道同三。一頌過
0290c24: 去道同二。初諸佛等同。
0291a01: 過去無數劫至令入於佛道。
0291a02: 言皆依權演實也。
0291a03: 又諸大聖主至助顯第一義。
0291a04: 此又廣演諸佛隨機方便異。之言多也。謂以多方
0291a05: 便助顯妙法第一義諦。即下文所陳。上至菩薩下
0291a06: 至人天小善微因。皆成佛道是也。下文旁出四科。
0291a07: △二菩薩等同三。初頌菩薩行。
0291a08: 若有眾生類至皆已巳成佛道。
0291a09: 施戒忍進禪智。六度也。前四為福後二為慧。故曰
0291a10: 種種修福慧。自下諸行纖悉備舉。即多方助顯也。
0291a11: 使即其所顯明第一義。則一行一相無非妙法。舉
0291a12: 手低頭無非妙行。所以皆成佛道。縱雖未成其道
0291a13: 已巳具矣。△二頌聲聞行。
0291a14: 諸佛滅度已巳。若人善軟心。如是諸眾生。皆已巳成佛道。
0291a15: 以善軟為聲聞行者。大品歎羅漢心調柔軟。淨名
0291a16: 云。住調伏心是賢聖行。△三頌人天行四。一造
0291a17: 塔善行。
0291a18: 諸佛滅度已巳至皆已巳成佛道。
0291a19: 萬億種者。或七寶香木。或瓦石沙土。貴賤華質之
0291a20: 不同等。妙剎也。精誠戲笑之所寓等。妙心也。所以
0291a21: 皆成佛道。△二造像善行。
0291a22: 若人為佛故至度脫無量眾。
0291a23: 諸形像者。或木雕漆布。或泥塑寶鑽。或金銀乃至
0291a24: 錫鐵而鑄。或眾彩乃至指爪而畫。若形若影之精
0291b01: 朴等。妙相也。自作使人之專略等。妙心也。至若漸
0291b02: 積功德具足大悲。如是種種無非實相。皆第一義。
0291b03: 所以皆成佛道。然此非二乘所及。故曰但化諸菩
0291b04: 薩也。△三供佛善行。
0291b05: 若人於塔廟至如薪盡火滅。
0291b06: 或香華幡出於敬心。或眾鼓伎樂出於喜心。或
0291b07: 一色一香出於亂心。乃至歌唄之小音低頭之小
0291b08: 善。而皆成佛道者。第一義諦離敬怠絕喜惡。靜亂
0291b09: 小大皆通為一故也。若以敬喜為是。以怠亂為非。
0291b10: 則終身處乎是非之境喜惡之場。雖歷塵劫碎身
0291b11: 粉命。未有得道之期。況一舉手低頭之頃耶。度眾
0291b12: 入滅乃詳言成佛轉化之事也。貝螺也。大者繚曲
0291b13: 似角。故名角貝。△四散亂善行。
0291b14: 若人散亂心。入於塔廟中。一稱南無佛。皆已巳成佛道。
0291b15: 諸行首舉六度。福慧為最難。末舉亂心稱佛為最
0291b16: 易。而皆成佛道者。信乎道無難易。顛沛造次無非
0291b17: 妙法。無非第一義也。
0291b18: 於諸過去佛。在世或滅後。若有聞是法。皆已巳成佛道。
0291b19: 結過去道同也。△二頌未來道同。
0291b20: 未來諸世尊至亦同得此道。
0291b21: 此同釋迦本立誓願。次明隨機助顯。
0291b22: 未來世諸佛。雖說百千億。無數諸法門。其實為一乘。
0291b23: 此同過佛以異方便助顯等意。而簡其文也。
0291b24: 諸佛兩足尊至導師方便說。
0291c01: 重明佛說一乘之意也。法常無性則言詞相寂不
0291c02: 容有說。但為發起佛種故說一乘。此同後文知第
0291c03: 一寂滅以方便力說也。是法住法位者。森羅萬像
0291c04: 皆即實相也。世間相常住者。山河大地當體真常
0291c05: 也。三乘遣相明真故。法不住位。釋動求靜故。見有
0291c06: 遷流。一乘觸事而真。不生情解故。法法住位世相
0291c07: 常住。道場所證如此而已巳。故為眾生方便演說也。
0291c08: △三頌現在道同。
0291c09: 天人所供養至其實為佛乘。
0291c10: 次明隨機助顯。
0291c11: 知眾生諸行至隨應方便說。
0291c12: 亦同前助顯簡文。△八頌自行道同。
0291c13: 今我亦如是。安隱眾生故。以種種法門。宣示於佛道。
0291c14: 次明隨機助顯。
0291c15: 我以智慧力。知眾生性欲。方便說諸法。皆令得歡喜。
0291c16: 此亦助顯簡文也。所以逐節舉助顯事者。明三世
0291c17: 諸佛以至釋迦。說法儀式並同。△九頌原始開權。
0291c18: 舍利弗當知至而起大悲心。
0291c19: 頌佛出五濁等文。窮無福慧。眾生濁也。生死不斷。
0291c20: 命濁也。著欲盲冥。即煩惱濁。不求佛法。即劫濁。深
0291c21: 入邪見。即見濁也。以苦捨苦。言不知出要。聖人所
0291c22: 以為此起悲開權也。五眼中肉眼礙而不通。天眼
0291c23: 通而滯相。慧眼直以破相。法眼直以觀俗。佛眼無
0291c24: 不洞徹。而善觀眾生緣業。故云以佛眼觀也。牛
0292a01: 南夷之獸。蔽於愛尾因以害生。眾生蔽五欲之愛
0292a02: 害猶是也。大勢佛者。眾生窮無福慧墮險遭苦。唯
0292a03: 佛有大勢能救險道。法有大力能斷諸苦。
0292a04: 我始坐道場至云何而可度。
0292a05: 始坐道場者。華嚴之後隱舍那身現大權相。示成
0292a06: 正覺之始也。觀樹經行思以道蔭物也。三七思惟
0292a07: 思開三闡化也。眾生耽湎五欲迷失正道。名樂癡
0292a08: 所盲。
0292a09: 爾時諸梵王至請我轉法輪。
0292a10: 方思闡化而諸梵適請。乃世道交興機緣默感也。
0292a11: 我即自思惟至疾入於涅槃。
0292a12: 為機沈思進退未決。
0292a13: 尋念過去佛。所行方便力。我今所得道。亦應說三乘。
0292a14: 欲三世佛說法之儀式也。
0292a15: 作是思惟時至但為教菩薩。
0292a16: 此皆十方佛語歎釋迦之善思合諸佛之方便。
0292a17: 舍利弗當知至我亦隨順行。
0292a18: 釋迦昔聞十方佛語慰喻。乃稱名歸依而隨順其
0292a19: 語。以物機也。南無者歸依之辭。
0292a20: 思惟是事已巳至法僧差別名。
0292a21: 思得其宜。即趣鹿野苑。依實開權也。波羅奈即鹿
0292a22: 野苑之境號。最初說四諦處也。五比丘即憍陳如
0292a23: 等。於迦葉佛學道未證。誓於釋迦法中最先開悟。
0292a24: 故先度之。因是而三寶之名出焉。始坐道場故有
0292b01: 佛名。轉法輪說涅槃故有法名。度憍陳為羅漢故
0292b02: 有僧名。皆自一道而有差別也。若知佛即是法法
0292b03: 即是眾入不二法門。則何差別之有。
0292b04: 從久遠劫來。讚示涅槃法。生死苦永盡。我常如是說。
0292b05: 結始權意也。讚示涅槃法而說生死苦永盡。所謂
0292b06: 說諸盡苦道示之以涅槃。曲機權耳。△十頌
0292b07: 要終顯實。
0292b08: 舍利弗當知至今正是其時。
0292b09: 終見機熟乃思顯實。
0292b10: 舍利弗當知至但說無上道。
0292b11: 鈍根小智指退席眾也。今喜退矣。故不假方便。
0292b12: 菩薩聞是法。疑網皆已巳除。千二百羅漢。悉亦當作佛。
0292b13: 既遇如來正修行路。根無大小皆成佛果。
0292b14: 如三世諸佛。說法之儀式。我今亦如是。說無分別法。
0292b15: 結終實意也。△十一廣讚一乘。
0292b16: 諸佛興出世至過於優曇華。
0292b17: 讚一乘難值難聞也。如大通之前百八十劫空過
0292b18: 無佛。佛難值也。釋迦出五濁四十年待時。法難說
0292b19: 也。由是二者。故曠劫難聞。又有退席故聽受亦難。
0292b20: 四難相際所以希有如優曇華。而聞法能讚者。又
0292b21: 過前四。蓋是法甚深奧少有能信者故也。能讚是
0292b22: 法則為供佛者。三世諸佛皆從此出故。△十二慰
0292b23: 喻勸信。
0292b24: 汝等勿有疑至無聲聞弟子。
0292c01: 說一乘。恐其驚怪。故慰使勿疑。而知法王法中
0292c02: 本無二乘也。△十三流通法說。
0292c03: 汝等舍利弗至廣讚一乘道。
0292c04: 言當知祕要。使護持而流通也。言五濁惡世及當
0292c05: 來惡人。使擇機而流通也。言有愧清淨等。使應
0292c06: 機而流通也。△十四總結法說。
0292c07: 舍利弗當知至自知當作佛。
0292c08: 知昔之權為隨宜。信今之實而無惑。則諸佛實智
0292c09: 汝已巳得之。宜自忻慶知當作佛也。身子領悟偈云。
0292c10: 安住實智中我定當作佛。領悟此語。
0292c11: 
0292c12: 妙法蓮華經解卷第一之三
