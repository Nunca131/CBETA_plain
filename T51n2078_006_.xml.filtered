0744c02: 傳法正宗記卷第六
0744c03: 
0744c04: 宋藤州東山沙門釋契嵩編修
0744c05: 震旦第二十九祖慧可尊者傳
0744c06: 震旦第三十祖僧璨尊者傳
0744c07: 震旦第三十一祖道信尊者傳
0744c08: 震旦第三十二祖弘忍尊者傳
0744c09: 震旦第三十三祖慧能尊者傳
0744c10: 震旦第二十九祖慧可尊者傳
0744c11: 慧可尊者。武牢人也。姓姬氏。母始娠時。有異
0744c12: 光發其家。及生以故名之。尊者少嗜學世書。
0744c13: 無不闚者。尤能言莊老。年三十遽自感而歎
0744c14: 曰。老易世書非極大理。乃探佛經。遂遠遊求
0744c15: 師至洛陽香山。乃從禪師寶靜者出家。尋得
0744c16: 戒於永穆寺。去務義學。未幾而經論皆通。三
0744c17: 十二復歸其本師。歸八年。一夕有神人現。謂
0744c18: 尊者曰。何久于此。汝當得道。宜即南之。尊者
0744c19: 以神遇遂加其名曰神光。次夕其首忽痛殆
0744c20: 不可忍。師欲為灸之。俄聞空中有言曰。此換
0744c21: 骨非常痛也。以告其師。即罷不敢治。及曉
0744c22: 視其元骨果五處起。其師曰。異乎汝必有
0744c23: 勝遇行矣。無失其時。然其為人曠達有遠量。
0744c24: 雖有所出入人。而未輒發。混然自隱。故久於
0744c25: 京洛而世莫之知。及會菩提達磨授道易名。
0744c26: 當為法師宗。學者乃知其有大德。競歸如水
0744c27: 沛然趨下。一日俄有號居士者。年四十許以
0744c28: 疾狀趨其前。不稱姓名。謂尊者曰。弟子久嬰
0744c29: 業疾。欲師為之懺罪。願從所請。尊者曰。將罪
0745a01: 來為汝懺。其人良久曰。覓罪不可得。曰我與
0745a02: 汝懺罪竟。然汝宜依止乎佛法僧。其人曰。適
0745a03: 今師。已知僧矣。不識何謂佛法。答曰。是心
0745a04: 是佛。是心是法。法佛無二。汝知之乎。其人遂
0745a05: 曰。今日乃知罪性不在內外中間。如其心然。
0745a06: 誠佛法無二也。尊者器之。即為其釋褐落髮
0745a07: 曰。此法寶也。宜名之僧璨。戒後二載乃命之
0745a08: 曰昔佛傳大法眼。轉至達磨。達磨授我。我今
0745a09: 以付於汝并其衣。汝專傳之無使輒絕。聽
0745a10: 我偈曰。
0745a11: 本來緣有地因地種花生
0745a12: 本來無有種花亦不能生
0745a13: 既而復謂僧璨曰。我有夙累在鄴。將往償之。
0745a14: 然汝後自亦有難。甚宜避之。璨曰。此實我師
0745a15: 聖智先見。然願聞難之所以。答曰。斯非獨我
0745a16: 云。亦前祖般若多羅讖之耳。璨曰。何讖。答
0745a17: 曰。其所謂後之一百十五年而興者也。偈不
0745a18: 云乎。心中雖吉外頭凶。川下僧房名不中。為
0745a19: 遇毒龍生武子。忽逢小鼠寂無窮。以數計之
0745a20: 當在汝世。汝益宜護法。及可至鄴下說法。人
0745a21: 大化之。凡三十四載。一旦遽變節游息。不復
0745a22: 擇處。或或野。雖屠門酒家皆一混之。識
0745a23: 者或規曰。師高流豈宜此為。尊者曰。我自調
0745a24: 心何關汝事。初鄴有僧曰辨和者。方聚徒講
0745a25: 涅槃經於筦城縣之匡救寺。尊者每往其寺
0745a26: 門與人演說。適會正朝眾大從於可。辨和之
0745a27: 徒亦為之遷。辨和憤之尋。謂其令翟仲侃曰
0745a28: 慧可狂邪。頗誑惑人眾。此宜治之。仲侃聽其
0745a29: 言。乃取加之酷刑。尊者因是而化。時世壽一
0745b01: 百七歲。士女哀之。共收其遺骸葬於磁州滏
0745b02: 陽之東。當隋開皇癸丑之十三年也。唐德宗
0745b03: 賜諡曰大祖禪師。武德中高僧法琳。聞其風
0745b04: 嘗為碑之。其略曰。吁嗟彼禪師。莫知其所以
0745b05: 然。唯法斯在。非用書誌。則安知其道之尊。其
0745b06: 為後賢之所企慕如是也。
0745b07: 評曰。唐僧傳謂。可遭賊斷臂。與予＝子【宮】予子書云曷
0745b08: 其異乎。曰余考法琳碑曰。師乃雪立數宵。斷
0745b09: 臂無顧。投地碎身。營求開示。然為唐傳者
0745b10: 與琳同時。琳之說與禪者書合。而宣反之。豈
0745b11: 非其採聽之未至乎。故其書不足為詳。
0745b12: 震旦第三十祖僧璨尊者傳
0745b13: 僧璨尊者。不知其何許人也。初以處士見慧
0745b14: 可。尊者不稱姓名。因問答即有發悟。乃師其
0745b15: 出家。可祖器之。謂得法寶。遂為名之。當後周
0745b16: 之時。乃受戒於光福寺。戒後歸其師。復二載
0745b17: 乃得授法。可祖嘗規曰。後必有難。汝當遠引
0745b18: 避之。尊者從其言。遂去隱於舒之皖＝【宮】皖公山
0745b19: 今所謂山谷山寺者凡三十餘年。其寖顯。學者知求其
0745b20: 道。隋開皇間乃有沙彌曰道信者。一旦來禮
0745b21: 其座下。問之曰。乞大師發我解脫法門。尊者
0745b22: 曰。誰縛汝。曰無人縛。又曰。既無人縛。汝即
0745b23: 是解脫。何須更求解脫。道信即悟。乃願以弟
0745b24: 子禮事之。久之信往求戒於廬陵既還。尊者
0745b25: 曰。汝已戒道亦備矣。吾即往之。昔如來大法
0745b26: 眼藏今以付汝并其衣。汝皆將之。聽吾偈
0745b27: 曰。
0745b28: 花種雖因地從地種花生
0745b29: 若無人下種花地盡無生
0745c01: 復曰。汝善傳之。無使其絕。吾往游羅浮。非久
0745c02: 乃還。更二載遂復山谷。月餘盛會州人與其
0745c03: 說法。已而立化於大樹＝木【宮】，樹＋（本字避御名下倣此）八字夾註【宮】樹木本字避御名下倣此之下。當隋大業丙
0745c04: 寅之二年也。是時隋室方亂。未遑塔之。至唐
0745c05: 天寶五載。會趙郡李常移官於舒。乃發壙焚
0745c06: 之。得舍利立窣堵波於其化所。初璨尊者以
0745c07: 風疾出家。及居山谷疾雖愈而其元無復黑
0745c08: 髮。故舒人號為赤頭璨。然其奇見異德。誠不
0745c09: 測人也。先是其所居頗多蛇獸為害。及尊者
0745c10: 至皆絕。一日有神光遽發其寺。甘露泫於山
0745c11: 林。時人怪之。以而相問。尊者曰。此佛法將興
0745c12: 舍利欲至之先兆耳。其後京國大獲舍利。遂
0745c13: 頒天下。果置塔於山谷寺。其感皆此類也。
0745c14: 唐明皇諡曰鑒智禪師。塔曰覺寂。其後宰相
0745c15: 房琯為其碑。序之甚詳。
0745c16: 評曰。璨尊者初雖不自道其姓族鄉邑。後之
0745c17: 於世復三十餘載。豈絕口而不略云乎。此可
0745c18: 疑也。曰余視房碑曰。大師謂道信云有人
0745c19: 借問。勿道於我處得法。此明尊者自絕之甚
0745c20: 也。至人以物為大道之累。乃忘其心。今正
0745c21: 法之宗猶欲遺之。況其姓族鄉國。俗間之事
0745c22: 肯以為意耶。
0745c23: 震旦第三十一祖道信尊者傳
0745c24: 道信尊者。其先本居河內。後遷於蘄陽之廣
0745c25: 濟縣。信生遂為蘄人也。姓司馬氏。隋開皇壬
0745c26: 子之十二載。以沙彌參見僧璨尊者。即問答
0745c27: 悟道。遂北面師之。凡九年乃得其付法授衣。
0745c28: 隋大業間。尊者南游至廬陵。會賊黨曹武
0745c29: 衛。以兵圍其城七旬不解。尊者因勸城中人。
0746a01: 皆念摩〔訶〕－【宮】訶般若波羅蜜。賊黨俄見城堞之上
0746a02: 有人不翅千數。皆長丈許。其介冑金色赫赫
0746a03: 曜日。賊輩大駭相謂曰。是城必有大福德人。
0746a04: 不可攻也。即日引去。至唐武德七年。復北
0746a05: 趨乃居蘄之破頭山今所謂雙山者也大揚其所得之
0746a06: 法。四方學士歸之猶日中趨市。正觀中太宗。
0746a07: 聞其風三詔。尊者皆辭不起。又詔。太宗謂
0746a08: 使臣曰。今復不從吾命。即取首來。詔至。果
0746a09: 逆＝道【宮】逆道上意。尊者即引頸待刃。使者還以此奏
0746a10: 之。太宗嘉其堅正。慰諭甚盛。至是尊者居山
0746a11: 已二十載矣。一日往黃梅縣。途中遽見一兒
0746a12: 好骨目。可七歲許。心奇之。因問曰。爾何姓。
0746a13: 對曰。姓即有非常姓。曰是何姓。對曰。是佛
0746a14: 姓。曰汝沒姓耶。對曰。其姓空故。尊者即顧從
0746a15: 者曰。此兒非凡之器。後當大興佛事。遂使持
0746a16: 見其父母。道兒應對之異。欲命之出家。父母
0746a17: 從之。兒偕僧既還。尊者即為剃度。名之曰弘
0746a18: 忍。其後乃命曰。昔如來傳正法眼轉至於我。
0746a19: 我今付汝并前祖信衣。汝皆將之。勉其傳
0746a20: 授無使斷絕。聽吾偈曰。
0746a21: 花種有生性因地花生生
0746a22: 大緣與信合當生生不生
0746a23: 復謂忍曰。我昔武德中遊廬。昇其絕頂。
0746a24: 見此破頭山。其上有紫雲如蓋。下發白氣。橫
0746a25: 分六道。汝以為何瑞。忍曰。是必和尚已後
0746a26: 橫出一枝佛法之先兆也。尊者曰。善哉汝能
0746a27: 知之。已而沐浴宴坐而化。世壽七十有二。是
0746a28: 時實永徽二年辛亥九月四日也。葬後三載其
0746a29: 塔戶一日忽然自開。而尊者真體儼然若生。
0746b01: 大曆中。代宗賜諡曰大毉禪師。塔曰慈雲。
0746b02: 震旦第三十二祖弘忍尊者傳
0746b03: 弘忍尊者。蘄陽黃梅人也。姓周氏。其母孕時。
0746b04: 數數有祥光異香發其家。及生性大聰明。有
0746b05: 所聞見。無難易者一皆曉之。風骨絕異。有聖
0746b06: 人之相。有賢者嘗見忍於閭巷。謂人曰。此兒
0746b07: 具大人相。所不及如來者七種耳。七歲遇道
0746b08: 信尊者出家得戒。尋受其法。繼居於破頭山。
0746b09: 而教化益盛。是時天下慕其風學者。不遠千
0746b10: 里趨之。咸亨中客有號盧居士者。自稱慧能。
0746b11: 來法會致禮其前。尊者問曰。汝自何來。對
0746b12: 曰。嶺南來。曰欲求何事。對曰。唯求作佛。曰
0746b13: 嶺南人無佛性。若為得佛。對曰。人有南北佛
0746b14: 性豈然。尊者知其異人。佯訶之曰。著槽去。
0746b15: 慧能即退求處碓所。盡力於臼杵間。雖歷日
0746b16: 月而未嘗告勞。一日尊者以傳法時至。乃謂
0746b17: 其眾曰。正法難解。汝等宜各為一偈以明汝
0746b18: 見。若真有所至吾即付衣法。時神秀比丘者
0746b19: 號有博學。眾方尊為冠首。莫敢先之者。神秀
0746b20: 自以為眾所推。一夕遂作偈。書於寺廊之壁
0746b21: 曰。
0746b22: 身是菩提樹＝木【宮】＊，樹＋（避御名）夾註【宮】樹木避御名心如明鏡臺
0746b23: 時時勤拂拭莫使惹塵埃
0746b24: 尊者見賞之曰。後世若依。此修行亦得勝果。
0746b25: 勉眾誦之。慧能適聞。乃問其誦者曰。此誰所
0746b26: 為。曰此神秀上座之偈。大師善之。當得付法。
0746b27: 汝豈知乎。能曰。此言雖善而未了。其流輩皆
0746b28: 笑以能為妄言。能尋作偈和之。其夕假筆於
0746b29: 童子。並秀偈而書之曰。
0746c01: 菩提本無樹木明＝心【宮】明心鏡亦非臺
0746c02: 本來無一物何處有塵埃
0746c03: 及尊者見之。默許不即顯稱。恐嫉者相害乃
0746c04: 佯抑之曰。此誰所作。亦未見性。眾因是皆不
0746c05: 顧能言。中夜尊者遂潛命慧能入室。而告曰。
0746c06: 諸佛出世唯為一大事因緣。以其機器有大
0746c07: 小。遂從而導之。故有三乘十地頓漸眾。說為
0746c08: 之教門。獨以無上微妙真實正法眼藏初付
0746c09: 上首摩訶迦葉。其後迭傳歷二十八世至乎
0746c10: 達磨祖師。乃以東來。東之益傳。適至於我。我
0746c11: 今以是大法并其所受。前祖僧伽梨衣寶
0746c12: 皆付於汝。汝善保之無使法絕。聽吾偈曰。
0746c13: 有情來下種因地果還生
0746c14: 無情既無種無情亦無生
0746c15: 慧能居士既受法與其衣。作禮問曰。法則
0746c16: 聞命。衣復傳授乎。尊者曰。昔達磨以來自
0746c17: 異域。雖傳法於二祖。恐世未信其所師承。故
0746c18: 以衣為驗。今我宗天下聞之。莫不信者。則
0746c19: 此衣可止於汝。然正法自汝益廣。若必傳
0746c20: 其衣。恐起諍端。故曰。受衣之人命若懸絲。汝
0746c21: 即行矣。汝宜且隱晦。時而後化。慧能復問曰。
0746c22: 今某當往何所。尊者曰。逢懷即止。遇會且藏。
0746c23: 慧能稟教即夕去之。此後尊者三日不復說
0746c24: 法。其眾皆疑。因共請之。尊者曰。吾法已南行
0746c25: 矣。斯復何言。眾復曰。何人得之。答曰。能者
0746c26: 得之。眾乃悟盧居士傳其法也追之。而慧能
0746c27: 已亡。此後四載尊者一日忽謂眾曰。吾事已
0746c28: 畢。可以行矣。即入室宴坐而滅。實上元二年
0746c29: 乙亥歲也。其世壽七十有四。四眾建浮圖於
0747a01: 黃梅之東山。代宗諡。號曰大滿禪師。塔曰法
0747a02: 雨。
0747a03: 震旦第三十三祖慧能尊者傳
0747a04: 慧能尊者。姓盧氏。其先本籍范陽。父行。武
0747a05: 德中謫官新州。乃生能。遂為新興人也。方三
0747a06: 歲而父喪。母不復適人。獨養尊者以終其身。
0747a07: 然其家貧。母子殆不能自存。尊者遂鬻薪為
0747a08: 資。一日至市。逆旅聞客有誦經者。輒問其人
0747a09: 曰。此何經耶。客曰。金剛經也。曰君得之於何
0747a10: 人。客曰。今第五祖弘忍大師出世於黃梅縣。
0747a11: 謂人曰。若持此經。得速見性。我故誦之。尊
0747a12: 者喜之。為母備其歲儲。因告往求法。去之
0747a13: 至韶陽。會居士劉志略者。引尊者為善友。初
0747a14: 志略有姑為尼。號無盡藏者。方讀涅槃經為
0747a15: 業。尊者往聽其經。未幾欲為尼釋之。尼即推
0747a16: 經於尊者。尊者曰。汝讀我不識文字。尼曰。字
0747a17: 猶不識。安解其義。尊者曰。諸佛妙理豈在文
0747a18: 字。尼異其語。知必非常人。遂以告其鄉里。鄉
0747a19: 人德之。尋治寶林蘭若。請尊者居之。居未幾
0747a20: 忽自感曰。我始為法尋師。何久滯此。即去寶
0747a21: 林稍進至韶之樂昌縣。會高行沙門智遠尊
0747a22: 者。且依其處才十數朝。智遠謂尊者曰。觀子
0747a23: 知識非凡者。趣嚮吾道固不足相資。黃梅忍
0747a24: 禪師方當大法祖。宜汝師也。汝速詣之。若得
0747a25: 道南還。無相忘也。尊者遂北征。是時年已
0747a26: 三十有二。及至東山忍祖默識其法器。初示
0747a27: 以言試之。終乃付大法眼。及尊者得法南歸。
0747a28: 而東山先進之徒皆不甘相與追之。有曰慧
0747a29: 明者。相及於庾嶺。尊者即置其衣於盤石
0747b01: 而自亡草間。慧明舉其衣不能動。乃呼曰
0747b02: 我以法來。非為衣。法兄盍出之。遂相見。慧
0747b03: 明與之語。慧明即悟。致師禮於尊者而返。乃
0747b04: 紿其後之追者曰。其去已遠矣。尊者之南還
0747b05: 也。晦於四會懷集之間。混一流俗雖四載。
0747b06: 而莫有知者。儀鳳元年之春。乃抵南海息肩
0747b07: 於法性寺。會法師印宗於其寺講涅槃經。初
0747b08: 尊者寄室於廊廡間。一夕風起。剎幡飛揚。俄
0747b09: 有二僧室外議論。一曰風動。一曰幡動。其
0747b10: 問答如此者甚多。皆非得理。尊者聞輒出謂
0747b11: 二僧曰。可容俗士與議乎。僧曰。請聞子說。尊
0747b12: 者乃曰。不是風動不是幡動。仁者心動。二僧
0747b13: 翼＝翌【宮】翼翌日以其言告印宗。印宗異之。即引入室。
0747b14: 窮詰其義。尊者益＝一【宮】益一以大理語之。印宗於是益
0747b15: 伏。謂尊者曰。居士誠非凡人。師誰其何自而
0747b16: 得道勿隱幸以相示。尊者即以其得法本末
0747b17: 告之。印宗甚幸所遇。即執弟子禮。請學其法
0747b18: 要。遂謂其眾曰。此盧居士者。乃肉身菩薩也。
0747b19: 印宗一介凡夫。豈意得與其會。擇日乃會耆
0747b20: 德比丘。與之釋褐落髮。又擇日嚴其寺戒壇。
0747b21: 命律師智光為受具戒。其壇蓋宋時求那跋
0747b22: 摩三藏之經始也。初跋摩記曰。後當有肉身
0747b23: 菩薩於此受戒。及梁末真諦三藏臨其壇手
0747b24: 植二菩提樹木。亦記之曰。後第四代當有上乘
0747b25: 菩薩於此受戒。其說法度人無量。戒已眾即
0747b26: 請尊者開演東山法門。然跋摩真諦雖素號
0747b27: 為得果聖士。至此其人始驗。明年尊者思返
0747b28: 寶林精舍。乃欲別眾即往。印宗與道俗千餘
0747b29: 人送之韶陽。未幾韶之刺＝剌【宮】＊刺剌史韋據。命居其州
0747c01: 之大梵寺說法。其時玄儒之士趨而問道者
0747c02: 甚眾。猶孔氏之在洙泗也。其徒即集其說。目
0747c03: 曰壇經。然其平居眾亦不下千數。中宗聞其
0747c04: 風。神龍中乃下詔曰。朕延安秀二師問道於
0747c05: 宮中。皆推曰。南方有能禪師者。躬受衣法
0747c06: 於忍大師。可當此問。今遣內供奉薛簡馳詔
0747c07: 命師。宜念之來副朕意。尊者即上書稱疾不
0747c08: 起。薛簡因問尊者曰。京國禪者每謂。欲得會
0747c09: 道必須坐禪。非因禪定而得解脫。未之有也。
0747c10: 此言何如。尊者曰。道由心悟。豈在坐耶。經
0747c11: 云。若言如來若來若去若坐若臥。是人不解
0747c12: 我所說義。何以故。如來者無所從來亦無所
0747c13: 去故。名如來。夫無所從來故不生。亦無所去
0747c14: 故不滅。若無生滅即是如來清淨之禪。諸法
0747c15: 空寂即是如來清淨之坐。究竟無得亦無所
0747c16: 證。何必坐耶。薛簡曰。簡歸皇帝必有顧問。願
0747c17: 大師示教法要。庶得對。然布諸京國。使學
0747c18: 者修之。猶以一燈而燃百千燈。庶其冥者皆
0747c19: 明。而明終不盡。尊者曰。道無明暗。明暗是代
0747c20: 謝之義。明明無盡亦是有盡。蓋相待而立名。
0747c21: 故經云。法無有比。無相待故。薛簡曰。明譬智
0747c22: 慧。暗譬煩惱。修道之人苟不以智慧而照破
0747c23: 煩惱。則無始生死何由而出離。尊者曰。若以
0747c24: 智慧照煩惱者。此是二乘小兒羊鹿等機。上
0747c25: 智大器皆不如是。薛簡曰。何謂大乘見解。尊
0747c26: 者曰。明與無明其性無二。無二之性即是實
0747c27: 性。實性者處凡愚而不減。在賢聖而不增。住
0747c28: 煩惱而不亂。居禪定而不寂。不斷不常不來
0747c29: 不去。不在中間及其內外。不生不滅性相如
0748a01: 如常住不遷。名之曰道。薛簡曰。大師所說不
0748a02: 生不滅。與夫外道之言何異乎。尊者曰。外
0748a03: 道之說不生不滅者。蓋將滅止生。以生顯滅。
0748a04: 滅猶不滅。生說無生。我說不生不滅者。本自
0748a05: 無生今亦無滅。豈可同於外道乎。仁者欲明
0748a06: 心要。但一切善惡都莫思量。自然得入。心體
0748a07: 湛然常寂妙用恒沙。薛簡由是發悟。再拜而
0748a08: 去歸朝。果以其言奏。天子嘉之。復詔慰謝。錫
0748a09: 衲衣寶帛各有差。改寶林為中興寺。明年
0748a10: 命韶州刺剌史新之。復改為法泉寺。以其新州
0748a11: 舊居為國恩寺。尊者每謂眾曰。諸善知識。汝
0748a12: 等各各淨心聽吾說法。汝等諸人自心是佛。
0748a13: 更莫狐疑。外無一法而能建立。皆是自心生
0748a14: 萬種法。故經云。心生則種種法生。心滅則
0748a15: 種種法滅。若欲成就種智。須達一相三昧一
0748a16: 行三昧。若於一切處而不住相。於彼相中不
0748a17: 生憎愛。不取不捨。不念利益成壞等事。安隱
0748a18: 清淨。此名一相三昧。若一切處行住坐臥。純
0748a19: 一直心不動道場使＝便【宮】使便成淨土。此名一行三昧。
0748a20: 若人具二三昧。如地有種能含藏長養成就
0748a21: 其實。一相一行亦復如是。我今說法猶如時
0748a22: 雨溥潤大地。汝等佛性譬諸種子。遇此霑洽
0748a23: 悉得發生。取吾語者決得菩提。依吾行者定
0748a24: 證佛果。至先天元年。一日忽謂眾曰。吾忝於
0748a25: 忍大師處受其法要并之衣。今雖說法而
0748a26: 不傳衣者。蓋以汝等信心成熟無有疑者。
0748a27: 故不傳之。聽吾偈曰。
0748a28: 心地含諸種普雨悉皆生
0748a29: 頓悟華情已菩提果自成
0748b01: 復曰。其法無二其心亦然。其道清淨亦無諸
0748b02: 相。汝等慎勿觀淨及空其心。此心本淨無可
0748b03: 取捨。各自努力隨緣好去。尊者說法度人。至
0748b04: 是已四十載。先此命建浮圖於新州國恩
0748b05: 寺。及其年之六月六日。復促其倍工疾成。然
0748b06: 國恩寺蓋其家之舊址也。為塔之意乃欲報
0748b07: 其父母之德耳。先天二年七月一日謂門人
0748b08: 曰。吾將返新州。汝輩宜理舟。其時大眾皆
0748b09: 哀慕請留。尊者曰。諸佛出現猶示涅槃。有來
0748b10: 必去理之常耳。吾此形骸歸必有所。眾乃問
0748b11: 曰。師從此去早晚迴。曰葉落歸根來時無
0748b12: 口。又問曰。師之法眼付授何人。曰有道者得
0748b13: 無心者通。又問曰。師之遺教頗有難乎。曰吾
0748b14: 滅之後方五六年。必有一人來取吾首。聽我
0748b15: 偈曰。
0748b16: 頭上養親口裏須餐遇滿之難
0748b17: 楊柳為官
0748b18: 又曰。吾往七十年。有二菩薩之人自東方來。
0748b19: 其一出家。其一在家。共隆教化。治我伽藍。扶
0748b20: 我宗旨。已而即往新州。尋於國恩寺沐浴訖
0748b21: 安坐而化。異香酷烈。白虹屬地。其時實先
0748b22: 天二年癸丑八月之二日也。當是新韶二郡
0748b23: 各務建塔。爭迎其真體。久不能決。刺剌史乃
0748b24: 與二郡之人焚香祝之曰。香煙所向。即得舉
0748b25: 去。俄而香煙倏發北趣韶境。韶人乃得以十
0748b26: 一月十三日歸塔於曹侯溪之濱。今南華寺
0748b27: 是也。其世壽七十有六。前刺剌史韋據碑之。
0748b28: 始尊者入塔時。徒屬思其言將有人取吾首
0748b29: 者。遂以鐵鍱固護其項。開元十年八月三日。
0748c01: 其夕之半。俄聞塔間有若拽鐵索之聲。主塔
0748c02: 者驚起。遽見一人狀類孝子此當日見一人著縗絰而混。言類
0748c03: 孝子者。蓋順乎祖師隱語之意耳自塔馳出。尋視之其鐵鍱護
0748c04: 處已有痕。遂以賊事聞其州邑。官嚴捕之。
0748c05: 他日於邑之石角村果得其賊。史鞫問。賊自
0748c06: 稱姓張名淨滿。本汝州梁縣人。適於洪州開
0748c07: 元寺。受新羅國僧金大悲者。雇令取祖之首。
0748c08: 歸其國以事之。吏欲以法坐之。刺剌史以其
0748c09: 情不惡。乃問尊者弟子令禪師。令復以
0748c10: 佛法論。欲吏原之。刺剌史善之意亦從而恕
0748c11: 之。當其時州刺剌史曰柳無忝。縣令曰楊侃。
0748c12: 賊曰張淨滿驗其讖語無少差謬。上元中肅
0748c13: 宗慕尊者之道。嘗詔取其所傳衣。就內瞻
0748c14: 禮。肅宗崩代宗嗣位。永泰元年五月之五日。
0748c15: 遂夢尊者請還其衣。天子益敬其法。七日
0748c16: 即詔使臣持還曹溪。憲宗錫諡曰大鑒禪師。
0748c17: 塔曰元和靈照。初大鑒示為負薪之役。混一
0748c18: 凡輩。自謂不識文字。及其以道稍顯。雖三藏
0748c19: 教文俗間書傳。引於言論。一一若素練習。發
0748c20: 演聖道解釋經義。其無礙大辯灝若江海。人
0748c21: 不能得其涯涘。昔唐相始興公張九齡方為
0748c22: 童。其家人拜大鑒。大鑒撫其頂曰。此奇童
0748c23: 也。必為國器。其先知遠見皆若此類。孰謂其
0748c24: 不識世俗文字乎。識者曰。此非不識文字也。
0748c25: 示不識耳。正以其道非世俗文字語言之所
0748c26: 及。蓋有所表也。然正法東傳。自大鑒益廣。承
0748c27: 之者皆卓犖大士散布四海。其道德利人。人
0748c28: 至于今賴之。詳此豈真樵者而初學道乎。是
0748c29: 乃聖人降示出於微者也。其等覺乎妙覺
0749a01: 耶。不可得而必知。
0749a02: 評曰。聖人之法一也。安用南北而分其宗乎。
0749a03: 曰然。一國所歸有岐路焉。不分何正。一姓所
0749a04: 出有的庶焉。不分孰親。傳者宋高僧傳也以方三
0749a05: 力士共射一堅洛叉。一曰。摩健那。雖中而不
0749a06: 破。二曰羅塞建提。破而不度。三曰那羅延
0749a07: 箭。度而復穿他物。非堅洛叉有強弱。蓋射勢
0749a08: 之不同耳。南能可謂那羅延。躬而獲賞。其喻
0749a09: 近之矣。
0749a10: 傳法正宗記卷第六
