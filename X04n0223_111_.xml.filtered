0731b18: 
0731b19: 
0731b20: 
0731b21: 大方廣佛新華嚴經合論卷第一百十一
0731b22: 唐于闐國三藏沙門實叉難陀譯經
0731b23: 唐太原方山長者李通玄造論
0731b24: 唐福州開元寺沙門志寧釐經合論
0731c01: 入法界品第三十九之二十四
0731c02: 【論】第一正入當位法門中從爾時善財童子至我
0731c03: 唯知此教化眾生善根解脫於此段長科六門一
0731c04: 爾時善財童子已巳下至現本清淨法性身有十五
0731c05: 行經明善財往見大願精進力救護一切眾生夜
0731c06: 神所見夜神所現差別不同分二時善財童子已巳
0731c07: 下至是為十有十五行半經明善財見夜神五體
0731c08: 投地頂禮發十種心分三發是心已巳下至頌有六
0731c09: 十六行半經明善財得彼夜神與諸菩薩佛剎微
0731c10: 塵數同行分并善財說十行頌歎夜神德如文具
0731c11: 明四爾時善財已巳下至阿耨多羅三藐三菩提得
0731c12: 不退轉有六十六行經明夜神答善財法門名目
0731c13: 及悟此門現種種色身無盡分五善男子如汝所
0731c14: 問從幾時來發菩提心修菩薩行已巳下至滿足大
0731c15: 願成就諸力有三十七行經明夜神告善財菩薩
0731c16: 智輪遠離一切分別境界不可以生死中長短染
0731c17: 淨廣狹多少所知分六佛子乃往古世過世界海
0731c18: 已巳下至頌有五紙半經此一段明夜神答善財發
0731c19: 心久如分已巳下一段頌明夜神重頌前法隨文釋
0731c20: 義者善財見彼夜神在大眾中坐普見一切宮殿
0731c21: 摩尼王藏師子之座普現法界國土摩尼寶網彌
0731c22: 覆其上者表無功之智體淨無垢為座常現一切
0731c23: 人天龍神宮殿咸處其中摩尼寶網覆上表無功
0731c24: 之智恒施教網此明約智報成故現日月星宿影
0732a01: 像身現隨眾生心普令得見身明以智報得其座
0732a02: 還如智體能現眾法所現眾法如佛剎微塵數已巳
0732a03: 下如文具明善財五體投地者明敬法深重也善
0732a04: 財獲益如下文具明爾時善財問夜神得解脫其
0732a05: 名何等夜神答言名教化眾生令生善根者明一
0732a06: 切眾生皆從無性智生得此智者一切善根自然
0732a07: 而生一切諸苦自然而滅以智體性無作者故眾
0732a08: 生迷之於無苦之中妄作諸業若也達此苦亡善
0732a09: 生是故名教化眾生令生善根解脫又於此解脫
0732a10: 於無色身中以無依住智普現一切諸佛眾生身
0732a11: 如下文具明又善財問夜神發無上大菩提心其
0732a12: 已巳久如夜神答云如菩薩智輪遠離一切分別境
0732a13: 界不可以生死中長短染淨廣狹多少如是分別
0732a14: 顯示以菩薩智輪本性清淨離一切分別網超一
0732a15: 切障礙山隨應化而普化故從此已巳下舉六種喻
0732a16: 一如日遊空無有晝夜喻二如日輪住閻浮影現
0732a17: 一切寶中及以河海淨水中而眾生無不見日喻
0732a18: 三如船師常於大河流中不依彼此及中流喻四
0732a19: 如太空一切世界於中成壞而無分別本清淨
0732a20: 喻五以大願如風輪持萬象喻六如幻化人肢體
0732a21: 雖具而無出入息及寒熱飢渴憂喜生死喻此六
0732a22: 喻大約智性自如空無性無依無有處所而常現
0732a23: 一切諸佛眾生前教化無有休息以先所發大願
0732a24: 風輪所持故從佛子乃往古世過世界海微塵數
0732b01: 劫已巳下是夜神隨世說劫舉發心久近因緣此是
0732b02: 如幻中安立經云乃往古世過世界海微塵數劫
0732b03: 者明無數為數表本無數體可得時劫亦然有劫
0732b04: 名善光者明無功智體安立名也世界名寶光無
0732b05: 功用智任物現法名世界也於其劫中有一萬佛
0732b06: 出興者以無功之智隨根應現名一萬佛出興一
0732b07: 萬者以一智應萬行也其最初佛號法輪音空
0732b08: 燈王如來十號圓滿者以無功之智任運利生恒
0732b09: 轉法輪音如空中響無有依處而照燭一切眾
0732b10: 生故名燈明智自在故名王十號具足者智用
0732b11: 周隨行立名也彼閻浮提有一王都名寶莊嚴是
0732b12: 智王所化之境名寶莊嚴其東不遠有一大林名
0732b13: 曰妙光者東方表智化眾生令明生處也以東方
0732b14: 表法也以木貫日為東字林名妙光以行如林蔭
0732b15: 俗廣多啟明利物名為妙光中有道場名為寶華
0732b16: 表以行利生心華開敷故道場名寶華彼道場中
0732b17: 有普光明摩尼蓮華藏師子之座時彼如來於此
0732b18: 座上成阿耨菩提者以無功用智性恒普照法界
0732b19: 自性無垢為座以此智體性無成壞名曰成無上
0732b20: 菩提滿一百年坐於道場者百為表一地中十地
0732b21: 十十波羅蜜滿也又約此位升進後位過九地一
0732b22: 皆百波羅蜜滿至十地自佛位滿故約立一百為
0732b23: 階級已巳下勝光王是智之所治行慈之境界王及
0732b24: 太子舉善惡相形發慈心之方便也王名勝光是
0732c01: 智善伏太子是行慈之行已巳下諸苦境界是智所
0732c02: 行慈悲位也如下合會五百大臣欲害我者今提
0732c03: 婆達多五百徒黨是是諸人蒙佛所化於當來過
0732c04: 須彌山微塵數劫善光世中成佛有五百佛次第
0732c05: 而成乃至彼諸罪人我所救者即拘留孫佛等賢
0732c06: 劫千佛是拘留孫此云應斷已巳斷及百萬阿僧祇
0732c07: 菩薩在十方行菩薩行勝光王今薩遮尼乾子
0732c08: 大論師是薩遮尼乾者此外道形自餓不為衣
0732c09: 食所繫王宮人及諸眷屬彼尼乾六萬弟子是已巳
0732c10: 上總明智所化境成就之人佛子我於爾時救罪
0732c11: 人已巳父母聽我出家者表智位體淨無染名為出
0732c12: 家出有功用家於空燈王佛所出家學道五百
0732c13: 歲中淨修梵行即得成就百萬陀羅尼者五百歲
0732c14: 者表無功用智體通五位但生熟不同此為初佛
0732c15: 通此初佛有十九箇佛次第出興者明至八地無
0732c16: 功智中學佛十力自成一佛通為二十箇佛升九
0732c17: 地十地佛果故至此八地攝後二地果故在此八
0732c18: 地位中以無功之智即十地佛果不二故故於此
0732c19: 位安立十九箇佛明通八地無功之智共為二十
0732c20: 以相入故表八地中即十地行也三世一也其中
0732c21: 承事佛者表隨行之身初舉萬佛出興表九地萬
0732c22: 行滿次善光劫中有六十億佛出興表十地中六
0732c23: 位齊因果一體無前後也已巳上意明以普光明智
0732c24: 體升進利生大悲智自在無功之行益眾生之樣
0733a01: 式安立利人發行救眾生之法用令後學者倣之
0733a02: 如前或隨位中安立一百佛已巳後更安立一二三
0733a03: 四佛者總明約位成行故行中有果設使見其自
0733a04: 行果外佛者不離自行所見故行及方見即真佛
0733a05: 也要期而方見者暫化還亡是化佛也以即事即
0733a06: 理言之二十八相者欠四相不滿三十二相表此
0733a07: 第八地欠九地十地四重因果未滿位故一地兩
0733a08: 重因果以位位中有正位因果有向果故一切世
0733a09: 界海微塵數劫所有諸佛出興於世親近供養者
0733a10: 明無功之智周無法不佛佛即法也十方空
0733a11: 無有間缺鍼鋒毛端不是一切法一切佛故但有
0733a12: 微塵許是非染淨心皆不是見佛也以智眼印之
0733a13: 已巳下一段頌重頌前法如文自具善男子我唯知
0733a14: 此教化眾生令生善根解脫已巳下推德升進此是
0733a15: 第八不動地中善知識以願波羅蜜為主餘九為
0733a16: 伴治無功用智中說法未自在障令得自在第二
0733a17: 推德升進中從如諸菩薩摩訶薩已巳下至辭退而
0733a18: 去有十一行半經於此段中約分四門一推德升
0733a19: 進二示善知識所居之處云此閻浮提有一園林
0733a20: 名嵐毗尼三舉善知識名妙德圓滿光四禮敬辭
0733a21: 去都云閻浮提有一園林者明修第九善慧地法
0733a22: 光濟普蔭十方一切眾生行解廣大處生死如
0733a23: 園萬行如林故為名也嵐毗尼者此云樂勝園也
0733a24: 為以智慧法樂眾生故此園林亦是如來示現下
0733b01: 生時誕生之園明八地菩薩從兜率天降神下生
0733b02: 非為處胎為受生也於九地中修智慧利人天及
0733b03: 滿一切眾生之智慧故名為受生受學諸佛智慧
0733b04: 令滿一切眾生故如經自明有神名妙德圓滿者
0733b05: 明善慧地妙慧圓滿故神者以悲智善能說教為
0733b06: 神。
0733b07: 第九閻浮提嵐毗尼園妙德圓滿光夜神主善慧
0733b08: 地。
0733b09: 【經】爾時善財童子於大願精進力救護一切眾生夜
0733b10: 神所得菩薩解脫已巳憶念修習了達增長漸次遊行
0733b11: 至嵐毗尼林周尋覓彼妙德神見在一切寶樹莊
0733b12: 嚴樓閣中坐寶蓮華師子之座二十億那由他諸天
0733b13: 恭敬圍遶為說菩薩受生海經令其皆得生如來家
0733b14: 增長菩薩大功德海善財見已巳頂禮其足合掌前立
0733b15: 白言大聖我已巳先發阿耨多羅三藐三菩提心而未
0733b16: 能知菩薩云何修菩薩行生如來家為世大明彼神
0733b17: 答言善男子菩薩有十種受生藏若菩薩成就此法
0733b18: 則生如來家念念增長菩薩善根不疲不懈不厭不
0733b19: 退無斷無失離諸迷惑不生怯劣惱悔之心趣一切
0733b20: 智入法界門發廣大心增長諸度成就諸佛無上菩
0733b21: 提捨世間趣入如來地獲勝神通諸佛之法常現在
0733b22: 前順一切智真實義境何等為十一者願常供養一
0733b23: 切諸佛受生藏二者發菩提心受生藏三者觀諸法
0733b24: 門勤修行受生藏四者以深淨心普照三世受生藏
0733c01: 五者平等光明受生藏六者生如來家受生藏七者
0733c02: 佛力光明受生藏八者觀普智門受生藏九者普現
0733c03: 莊嚴受生藏十者入如來地受生藏善男子云何名
0733c04: 願常供養一切佛受生藏善男子菩薩初發心時作
0733c05: 如是願我當尊重恭敬供養一切諸佛見佛無厭於
0733c06: 諸佛所常生愛樂常起深信修諸功德恒無休息是
0733c07: 為菩薩為一切智始集善根受生藏云何名發菩提
0733c08: 心受生藏善男子此菩薩發阿耨多羅三藐三菩提
0733c09: 心所謂起大悲心救護一切眾生故起供養佛心究
0733c10: 竟承事故起普求正法心一切無故起廣大趣向
0733c11: 心求一切智故起慈無量心普攝眾生故起不捨一
0733c12: 切眾生心被求一切智堅誓甲故起無諂誑心得如
0733c13: 實智故起如說行心修菩薩道故起不誑諸佛心守
0733c15: 不休息故菩薩以如是等佛剎微塵數菩提心功德
0733c16: 故得生如來家是為菩薩第二受生藏云何名觀諸
0733c17: 法門勤修行受生藏善男子此菩薩摩訶薩起觀一
0733c18: 切法門海心起迴向一切智圓滿道心起正念無過
0733c19: 失業心起一切菩薩三昧海清淨心起修成一切菩
0733c20: 薩功德心起莊嚴一切菩薩道心起求一切智大精
0733c21: 進行修諸功德如劫火熾然無休息心起修普賢行
0733c22: 教化一切眾生心起善學一切威儀修菩薩功德捨
0733c23: 離一切所有住無所有真實心是為菩薩第三受生
0733c24: 藏云何名以深淨心普照三世受生藏善男子此菩
0734a01: 薩具清淨增上心得如來菩提光入菩薩方便海其
0734a02: 心堅固猶若金剛背捨一切諸有趣生成就一切佛
0734a03: 自在力修殊勝行具菩薩根其心明潔願力不動常
0734a04: 為諸佛之所護念破壞一切諸障礙山普為眾生作
0734a05: 所依處是為菩薩第四受生藏云何名平等光明受
0734a06: 生藏善男子此菩薩具足眾行普化眾生一切所有
0734a07: 悉皆能捨住佛究竟淨戒境界具足忍法成就諸佛
0734a08: 法忍光明以大精進趣一切智到於彼岸修習諸禪
0734a09: 得普門定淨智圓滿以智慧日明照諸法得無礙眼
0734a10: 見諸佛海悟入一切真實法性一切世間見者歡喜
0734a11: 善能修習如實法門是為菩薩第五受生藏云何名
0734a12: 生如來家受生藏善男子此菩薩生如來家隨諸佛
0734a13: 住成就一切甚深法門具三世佛清淨大願得一切
0734a14: 佛同一善根與諸如來共一體性具出世行白淨善
0734a15: 法安住廣大功德法門入諸三昧見佛神力隨所應
0734a16: 化淨諸眾生如問而對辯才無盡是為菩薩第六受
0734a17: 生藏云何名佛力光明受生藏善男子此菩薩深入
0734a18: 佛力遊諸佛剎心無退轉供養承事菩薩眾會無有
0734a19: 疲厭了一切法皆如幻起知諸世間如夢所見一切
0734a20: 色相猶如光影神通所作皆如變化一切受生悉皆
0734a21: 如影諸佛說法皆如谷響開示法界咸令究竟是為
0734a22: 菩薩第七受生藏云何名觀普智門受生藏善男子
0734a23: 此菩薩住童真位觀一切智一一智門盡無量劫開
0734a24: 演一切菩薩所行於諸菩薩甚深三昧心得自在念
0734b01: 念生於十方世界諸如來所於有差別境入無差別
0734b02: 定於無差別法現有差別智於無量境知無境界於
0734b03: 少境界入無量境通達法性廣大無際知諸世間悉
0734b04: 假施設一切皆是識心所起是為菩薩第八受生藏
0734b05: 云何名普現莊嚴受生藏善男子此菩薩能種種莊
0734b06: 嚴無量佛剎普能化現一切眾生及諸佛身得無所
0734b07: 畏演清淨法周流法界無所障礙隨其心樂普使知
0734b08: 見示現種種成菩提行令生無礙一切智道如是所
0734b09: 作不失其時而常在三昧毗盧遮那智慧之藏是為
0734b10: 菩薩第九受生藏云何名入如來地受生藏善男子
0734b11: 此菩薩悉於三世諸如來所受灌頂法普知一切境
0734b12: 界次第所謂知一切眾生前際後際歿生次第一切
0734b13: 菩薩修行次第一切眾生心念次第三世如來成佛
0734b14: 次第善巧方便說法次第亦知一切初中後際所有
0734b15: 諸劫若成若壞名號次第隨諸眾生所應化度為現
0734b16: 成道功德莊嚴神通說法方便調伏是為菩薩第十
0734b17: 受生藏佛子若菩薩摩訶薩於此十法修習增長圓
0734b18: 滿成就則能於一莊嚴中現種種莊嚴如是莊嚴一
0734b19: 切國土開導示悟一切眾生盡未來劫無有休息演
0734b20: 說一切諸佛法海種種境界種種成熟展轉傳來無
0734b21: 量諸法現不可思議佛自在力充滿一切空法界
0734b22: 於諸眾生心行海中而轉法輪於一切世界示現成
0734b23: 佛恒無間斷以不可說清淨言音說一切法住無量
0734b24: 處通達無礙以一切法莊嚴道場隨諸眾生欲解差
0734c01: 別而現成佛開示無量甚深法藏教化成就一切世
0734c02: 間爾時嵐毗尼林神欲重明其義以佛神力普觀十
0734c03: 方而說頌言。
0734c04: 最上離垢清淨心見一切佛無厭足
0734c05: 願盡未來常供養此明慧者受生藏
0734c06: 一切三世國土中所有眾生及諸佛
0734c07: 悉願度脫恒瞻奉此難思者受生藏
0734c08: 聞法無厭樂觀察普於三世無所礙
0734c09: 身心清淨如空此名稱者受生藏
0734c10: 其心恒住大悲海堅如金剛及寶山
0734c11: 了達一切種智門此最勝者受生藏
0734c12: 大慈普覆於一切妙行常增諸度海
0734c13: 以法光明照品此雄猛者受生藏
0734c14: 了達法性心無礙生於三世諸佛家
0734c15: 普入十方法界海此明智者受生藏
0734c16: 法身清淨心無礙普詣十方諸國土
0734c17: 一切佛力靡不成此不思議受生藏
0734c18: 入深智慧已巳自在於諸三昧亦究竟
0734c19: 觀一切智如實門此真身者受生藏
0734c20: 淨治一切諸佛土勤修普化眾生法
0734c21: 顯現如來自在力此大名者受生藏
0734c22: 久已巳修行薩婆若疾能趣入如來位
0734c23: 了知法界皆無礙此諸佛子受生藏
0734c24: 善男子菩薩具此十法生如來家為一切世間清淨
0735a01: 光明善男子我從無量劫來得是自在受生解脫門
0735a02: 善財白言聖者此解脫門境界云何答言善男子我
0735a03: 先發願願一切菩薩示受生時皆得親近願入毗盧
0735a04: 遮那如來無量受生海以昔願力生此世界閻浮提
0735a05: 中嵐毗尼園專念菩薩何時下生經於百年世尊果
0735a06: 從兜率陀天而來生此時此林中現十種相何等為
0735a07: 十一者此園中地忽自平坦坑坎阜悉皆不現二
0735a08: 者金剛為地眾寶莊嚴無有瓦礫荊棘株杌三者寶
0735a09: 多羅樹周行列其根深植至於水際四者生眾香
0735a10: 牙現眾香藏寶香為樹扶蔭其諸香氣皆踰天
0735a11: 香五者諸妙華鬘寶莊嚴具行列分布處處充滿六
0735a12: 者園中所有一切諸樹皆自然開摩尼寶華七者諸
0735a13: 池沼中皆自生華從地涌出周布水上八者時此林
0735a14: 中娑婆世界欲色所住天龍夜叉乾闥婆阿脩羅迦
0735a15: 樓羅緊那羅摩羅伽一切諸王莫不來集合掌而
0735a16: 住九者此世界中所有天女乃至摩羅伽女皆生
0735a17: 歡喜各各捧持諸供養具向畢洛叉樹前恭敬而立
0735a18: 十者十方一切諸佛中皆放光明名菩薩受生自
0735a19: 在燈普照此林一一光中悉現諸佛受生誕生所有
0735a20: 神變及一切菩薩受生功德又出諸佛種種言音是
0735a21: 為林中十種瑞相此相現時諸天王等即知當有菩
0735a22: 薩下生我見此瑞歡喜無量善男子摩耶夫人出迦
0735a23: 毗羅城入此林時復現十種光明瑞相令諸眾生得
0735a24: 法光明何等為十所謂一切寶華藏光寶香藏光寶
0735b01: 蓮華開演出真實妙音聲光十方菩薩初發心光一
0735b02: 切菩薩得入諸地現神變光一切菩薩修波羅蜜圓
0735b03: 滿智光一切菩薩大願智光一切菩薩教化眾生方
0735b04: 便智光一切菩薩證於法界真實智光一切菩薩得
0735b05: 佛自在受生出家成正覺光此十光明普照無量諸
0735b06: 眾生心善男子摩耶失人於畢洛叉樹下坐時復現
0735b07: 菩薩將欲誕生十種神變何等為十善男子菩薩將
0735b08: 欲誕生之時欲界諸天天子天女及以色界一切諸
0735b09: 天諸龍夜叉乾闥婆阿脩羅迦樓羅緊那羅摩羅
0735b10: 伽并其眷屬為供養故悉皆雲集摩耶夫人威德殊
0735b11: 勝身諸毛孔咸放光明普照三千大千世界無所障
0735b12: 礙一切光明悉皆不現除滅一切眾生煩惱及惡道
0735b13: 苦是為菩薩將欲誕生第一神變又善男子當爾之
0735b14: 時摩耶夫人腹中悉現三千世界一切形像其百億
0735b15: 閻浮提內各有都邑各有園林名號不同皆有摩耶
0735b16: 夫人於中止住天眾圍遶悉為顯現菩薩將生不可
0735b17: 思議神變之相是為菩薩將欲誕生第二神變又善
0735b18: 男子摩耶夫人一切毛孔皆現如來往昔修行菩薩
0735b19: 道時恭敬供養一切諸佛及聞諸佛說法音聲譬如
0735b20: 明鏡及以水中能現空日月星宿雲雷等像摩耶
0735b21: 夫人身諸毛孔亦復如是能現如來往昔因緣是為
0735b22: 菩薩將欲誕生第三神變又善男子摩耶夫人身諸
0735b23: 毛孔一一皆現如來往修菩薩行時所住世界城邑
0735b24: 聚落山林河海眾生劫數值佛出世入淨國土隨所
0735c01: 受生壽命長短依善知識修行善法於一切剎在在
0735c02: 生處摩耶夫人常為其母如是一切於毛孔中靡不
0735c03: 皆現是為菩薩將欲誕生第四神變又善男子摩耶
0735c04: 夫人一一毛孔顯現如來往昔修行菩薩行時隨所
0735c05: 生處色相形貌衣服飲食苦樂等事一一普現分明
0735c06: 辯了是為菩薩將欲誕生第五神變又善男子摩耶
0735c07: 夫人身諸毛孔一一皆現世尊往昔修施行時捨所
0735c08: 難捨頭目耳鼻脣舌牙齒身體手足血肉筋骨男女
0735c09: 妻妾城邑宮殿衣服纓絡金銀寶貨如是一切內外
0735c10: 諸物亦見受者形貌音聲及其處所是為菩薩將欲
0735c11: 誕生第六神變又善男子摩耶夫人入此園時其身
0735c12: 普現過去所有一切諸佛入母胎時國土園林衣服
0735c13: 華鬘塗香末香繒幡幢蓋一切眾寶莊嚴之事妓樂
0735c14: 歌詠上妙音聲令諸眾生普得見聞是為菩薩將欲
0735c15: 誕生時第七神變又善男子摩耶夫人入此園時從
0735c16: 其身出菩薩所住摩尼寶王宮殿樓閣超過一切天
0735c17: 龍夜叉乾闥婆阿脩羅迦樓羅緊那羅摩羅伽及
0735c18: 諸人王之所住者寶網覆上妙香普熏眾寶莊嚴內
0735c19: 外清淨各各差別不相雜亂周滿嵐毗尼園是
0735c20: 為菩薩將誕生時第八神變又善男子摩耶夫人入
0735c21: 此園時從其身出十不可說百千億那由他佛剎微
0735c22: 塵數菩薩其諸菩薩身形容貌相好光明進止威儀
0735c23: 神通眷屬皆與毗盧遮那菩薩等無有異悉共同時
0735c24: 讚歎如來是為菩薩將誕生時第九神變又善男子
0736a01: 摩耶夫人將欲誕生菩薩之時忽於其前從金剛際
0736a02: 出大蓮華名為一切寶莊嚴藏金剛為莖眾寶為鬚
0736a03: 如意寶王以為其臺有十佛剎微塵數葉一切皆以
0736a04: 摩尼所成寶網寶蓋以覆其上一切天王所共執持
0736a05: 一切龍王降注香雨一切夜叉王恭敬圍遶散諸天
0736a06: 華一切乾闥婆王出微妙音歌讚菩薩往昔供養諸
0736a07: 佛功德一切阿脩羅王捨憍慢心稽首敬禮一切迦
0736a08: 樓羅王垂寶繒幡滿空一切緊那羅王歡喜瞻
0736a09: 仰歌詠讚歎菩薩功德一切摩羅伽王皆生歡喜
0736a10: 歌詠讚歎普雨一切寶莊嚴雲是為菩薩將誕生時
0736a11: 第十神變善男子嵐毗尼園示現如是十種相已巳然
0736a12: 後菩薩其身誕生如空中現淨日輪如高山頂出
0736a13: 於慶雲如密雲中而耀電光如夜暗中而然大炬爾
0736a14: 時菩薩從母脅生身相光明亦復如是善男子菩薩
0736a15: 爾時雖現初生悉已巳了達一切諸法如夢如幻如影
0736a16: 如像無來無去不生不滅善男子當我見佛於此四
0736a17: 天下閻浮提內嵐毗尼園示現初生種種神變時亦
0736a18: 見如來於三千大千世界百億四天下閻浮提內嵐
0736a19: 毗尼園中示現初生種種神變亦見三千大千世界
0736a20: 一一塵中無量佛剎亦見百佛世界千佛世界乃至
0736a21: 十方一切世界一一塵中無量佛剎如是一切諸佛
0736a22: 剎中皆有如來示現受生種種神變如是念念常無
0736a23: 間斷時善財童子白彼神言大天得此解脫其已巳久
0736a24: 如答言善男子乃往古世過億佛剎微塵數劫復過
0736b01: 是數時有世界名為普寶劫名悅樂八十那由他佛
0736b02: 於中出現其第一佛名自在功德幢十號具足彼世
0736b03: 界中有四天下名妙光莊嚴其四天下閻浮提中有
0736b04: 一王都名須彌莊嚴幢其中有王名寶眼其王夫
0736b05: 人名曰喜光善男子如此世界摩耶夫人為毗盧遮
0736b06: 那如來之母彼世界中喜光夫人為初佛母亦復如
0736b07: 是善男子其喜光夫人將欲誕生菩薩之時與二十
0736b08: 億那由他婇女詣金華園園中有樓名妙寶其邊
0736b09: 有樹名一切施喜光夫人攀彼樹枝而生菩薩諸天
0736b10: 王眾各持香水共以洗沐時有乳母名為淨光侍立
0736b11: 其側既洗沐已巳諸天王眾授與乳母乳母敬受生大
0736b12: 歡喜即得菩薩普眼三昧得此三昧已巳普見十方無
0736b13: 量諸佛復得菩薩於一切處示現受生自在解脫如
0736b14: 初受胎識速疾無礙得此解脫故見一切佛乘本願
0736b15: 力受生自在亦復如是善男子於汝意云何彼乳母
0736b16: 者豈異人乎我身是也我從是來念念常見毗盧遮
0736b17: 那佛示現菩薩受生海調伏眾生自在神力如見毗
0736b18: 盧遮那佛乘本願力念念於此三千大千乃至十方
0736b19: 一切世界微塵之內皆現菩薩受生神變見一切佛
0736b20: 悉亦如是我皆恭敬承事供養聽所說法如說修行
0736b21: 時嵐毗尼林神欲重宣此解脫義承佛神力普觀十
0736b22: 方而說頌言。
0736b23: 佛子汝所問諸佛甚深境汝今應聽受
0736b24: 我說其因緣過億剎塵劫有劫名悅樂
0736c01: 八十那由他如來出興世最初如來號
0736c02: 自在功德幢我在金華園見彼初生日
0736c03: 我時為乳母智慧極聰利諸天授與我
0736c04: 菩薩金色身我時疾捧持諦觀不見頂
0736c05: 身相皆圓滿一一無邊際離垢清淨身
0736c06: 相好以莊嚴譬如妙寶像見已巳自欣慶
0736c07: 思惟彼功德疾增眾福海見此神通事
0736c08: 發大菩提心專求佛功德增廣諸大願
0736c09: 嚴淨一切剎滅除三惡道普於十方土
0736c10: 供養無數佛修行本誓願救脫眾生苦
0736c11: 我於彼佛所聞法得解脫億剎微塵數
0736c12: 無量劫修行劫中所有佛我悉曾供養
0736c13: 護持其正法淨此解脫海億剎微塵數
0736c14: 過去十力尊盡持其法輪增明此解脫
0736c15: 我於一念頃見此剎塵中一一有如來
0736c16: 所淨諸剎海剎內悉有佛園中示誕生
0736c17: 各現不思議廣大神通力或見不思議
0736c18: 億剎諸菩薩住於天宮上將證佛菩提
0736c19: 無量剎海中諸佛現受生說法眾圍遶
0736c20: 於此我皆見一念見億剎微塵數菩薩
0736c21: 出家趣道場示現佛境界我見剎塵內
0736c22: 無量佛成道各現諸方便度脫苦眾生
0736c23: 一一微塵中諸佛轉法輪悉以無盡音
0736c24: 普雨甘露法億剎微塵數一一剎塵中
0737a01: 悉見於如來示現般涅槃如是無量剎
0737a02: 如來示誕生而我悉分身現前興供養
0737a03: 不思議剎海無量趣差別我悉現其別
0737a04: 雨於大法雨佛子我知此難思解脫門
0737a05: 無量億劫中稱揚不可盡
0737a06: 善男子我唯知此菩薩於無量劫一切處示現受
0737a07: 生自在解脫如諸菩薩摩訶薩能以一念為諸劫藏
0737a08: 觀一切法以善方便而現受生周供養一切諸佛
0737a09: 究竟通達一切佛法於一切趣皆現受生一切佛前
0737a10: 坐蓮華座知諸眾生應可度時為現受生方便調伏
0737a11: 於一切剎現諸神變猶如影像悉現其前我當云何
0737a12: 能知能說彼功德行善男子此迦毗羅城有釋種女
0737a13: 名曰瞿波汝詣彼問菩薩云何於生死中教化眾生
0737a14: 時善財童子頂禮其足遶無數殷勤瞻仰辭退而
0737a15: 去。
0737a16: 
0737a17: 大方廣佛新華嚴經合論卷第一百十一
0737a18: 
0737a19: 音切
0737a20: 嵐盧含切。杌五骨切。郎果切。鋒風音。莖行音。蕀居逆切。倣分兩切。
0737a21: 都回切。阜房九切。
