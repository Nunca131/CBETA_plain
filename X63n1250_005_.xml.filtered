0639a01: 
0639a02: 
0639a03: 
0639a04: 禪林備用卷之五
0639a05: 
0639a06: 鹹　煎點住持
0639a07: 若法嗣到寺煎點。令帶行知事到庫司會議。造食。計
0639a08: 筭錢物送納。隔宿先到侍司咨稟命通覆住持。具威
0639a09: 儀詣方丈。插香展拜請。免禮則觸拜。請云。來辰就雲堂。聊具菲
0639a10: 供。伏望慈悲。特垂降重下情不勝感激之至稟侍者。令客頭。請兩班單寮
0639a11: 四寮。挂牌報請。至日鋪設住持位卓袱。分手煎點
0639a12: 人位。火板鳴。大眾赴堂。煎點人隨住持。入堂揖坐。中
0639a13: 燒香一炷。住持前問訊。轉龕後出。住持引手。揖煎點
0639a14: 人坐堂司行者。喝云。請大眾下食。煎點人燒香下嚫
0639a15: 問訊。住持揖復位。命人行嚫。食畢。司開齋。袱了。
0639a16: 退住持卓。煎點人燒香一炷。住持前問訊。龕後出爐
0639a17: 前問訊。鳴鐘行茶。往住持前。勸茶。復龕後出。進住
0639a18: 持前展。具云。此日薄禮屑瀆。重辱降重。下情不勝感激之至二展寒溫。觸禮
0639a19: 三拜。畣一拜。出堂送出。煎點人復歸堂。燒香一炷。上
0639a20: 下間問訊。以謝光伴。復中問訊。鳴鐘收盞。次詣方丈
0639a21: 謝降重。住持隨到客位致謝　　若諸山煎點。齋辦
0639a22: 同住持赴堂。揖住持坐。當免行禮。揖煎點人歸位。坐
0639a23: 定起燒香一炷。到住持前問訊。下嚫。俵眾人嚫。燒光
0639a24: 伴香一炷。歸位行食。茶禮則不講也。茶罷。同上方丈。
0639b01: 住持須先到客位致謝。
0639b02: 河　兩班寢堂煎點
0639b03: 至日煎點。首座知事耆舊。詣方丈插香。拜請住持已巳。
0639b04: 次請侍者小師。住持廟位。兩班耆舊如常坐。小師內
0639b05: 坐。至時首座請住持出。揖坐行禮。若免禮從爐右出。
0639b06: 燒香一炷。進前問訊。即下嚫。首座同前三人問訊歸
0639b07: 位。坐食畢。首座起身燒香。免禮。就座茶。
0639b08: 淡　諸山寢堂煎點
0639b09: 分手設位。如常式。煎點人詣方丈插香。請住持已巳。次
0639b10: 令客頭。請兩班。耆舊。蒙堂。侍者。小師。光伴。至時請出
0639b11: 寢堂。爐前略敘寒溫。住持免兔禮。則不揖坐也。入位了。
0639b12: 燒香一炷。下嚫。住持起身。揖煎點人坐。食畢。獻茶了。
0639b13: 爐前致謝降重。住持送兩班幾步。即詣安下致謝。
0639b14: 若辦事法眷小師煎點。隔日詣方丈。拜請。及兩班耆
0639b15: 舊蒙堂辦事。法眷鄉人。小師。寢堂鋪設廟位。餘人位
0639b16: 次準常。小師內坐。請坐茶禮。並與僧堂煎點禮同。
0639b17: 若法眷長上煎點。餘禮並免。但燒香下嚫而已巳。
0639b18: 鱗　尊宿相訪
0639b19: 山門探知到寺。預報維那挂牌迎接。到時先通門狀。
0639b20: 至方丈。即鳴大鐘。大眾門迎。若免接禮。潛入寺。方通
0639b21: 門狀。寢堂裝香秉燭。若法眷尊長。即斂歛僧堂前鐘。隨
0639b22: 至方丈人事。插香。住持免之。大眾未至先請坐。侍者
0639b23: 禮拜燒香。喫茶。眾至。首座知事。插香人事了。侍者方
0639b24: 插香禮拜。客頭揖請兩班耆舊。光伴喫茶。茶罷。帶行
0639c01: 行者。炷香禮拜。次直廳轎從參拜。方丈行者禮拜。參
0639c02: 頭領眾禮拜。直廳轎番參拜了。侍者燒香獻湯。送客
0639c03: 位。主居右送入。插香。客辭免。略敘寒溫而出。兩班各
0639c04: 插香人事。參隨別送安下了。客頭令備轎。住持同引
0639c05: 巡寮。侍者隨行。客頭預報諸寮。巡已巳。住持同入方丈
0639c06: 敘話。。如鄉人道舊。人事歸安下相接。請客侍者具狀。
0639c07: 請特為湯。詣客位。插香拜請。免則觸禮云。方丈拜請和尚。今晚
0639c08: 就寢堂特為湯。伏望慈悲　降重呈狀了。客頭覆云。請和尚。湯罷就座藥石寢
0639c09: 堂釘挂排照牌。設特為光伴位。催客行禮。湯罷藥石。
0639c10: 送出。並前特為禮同。客頭詣客位。請云。方丈請和尚今晚湯果
0639c11: 請兩班光伴。侍者覆來早上堂致謝。次早請湯。侍者
0639c12: 燒香。行者問訊。僕從聲喏。請粥了茶。侍者覆上堂。半
0639c13: 齋點心。首座眾頭首。上方丈稟白勸請。陞座開示法
0639c14: 要住持先到客位。炷香陳意。首座具狀。兩班大眾同
0639c15: 詣客位。插香拜請云。拜請和尚。為眾開示次請方丈云。拜請和尚引座
0639c16: 堂司令行者報寮挂牌。鋪設法座。座下排二位至時
0639c17: 覆鳴。住持同下法堂位前立。住持先引座下座。兩
0639c18: 班詣尊宿前問訊。尊宿往住持前問訊。歸中普問訊。
0639c19: 登座。兩班出班。侍者登座問訊。開示畢下座。住持前
0639c20: 問訊。普問訊謝眾。住持即詣客位。插香拜謝。兩班大
0639c21: 眾。隨詣插香拜謝。請客侍者具狀。請特為管待。山門
0639c22: 造食備嚫。衣閤備貼嚫。燒香侍者行禮。湯禮同。兩
0639c23: 班光伴。若弟姪法孫。泛常已巳下。禮勿過勤貽笑作者。
0639c24: 湯狀當寺住持比丘某。　右某以今晚。就寢堂點湯特為。伏望　尊慈。特垂　降重。謹狀
0640a01: 　年　　月　　日。當寺住持比丘某狀。
0640a02: 管待狀當寺住持比丘某。　右某以來日。就寢堂聊備水飯。伏望　尊慈。俯　降重謹
0640a03: 狀　年　　月　　日。同前。
0640a04: 兩班狀當寺首座比丘某。　右某以來日。拜請舉揚宗旨。開示後學。伏望尊慈俯開允
0640a05: 謹狀　年　　月　　日當寺首座比丘某等狀。
0640a06: 可漏狀請　某處堂頭和尚大禪師　當寺　比丘某等謹封。
0640a07: 潛　諸山相訪
0640a08: 若探知挂牌。相接相見。人事禮。同前。比近封見訪。
0640a09: 止宿方講湯禮。省事者徑到方丈免動眾迎接。此古
0640a10: 法也。
0640a11: 若法眷尊長垂訪。請據廟位立定。插香禮拜。還法眷
0640a12: 禮。次講諸山相見禮。方丈內坐。當讓主位迎接。如尊
0640a13: 宿獻湯躬行禮。力辭。侍者行禮。
0640a14: 若嗣法辦事法姪相訪。當躬至方丈。住持即令鳴僧
0640a15: 堂前鐘集眾人事。先請住持廟坐。行法眷禮。次講諸
0640a16: 山禮。接送同前。但特為湯管待。不具狀。請客侍者。炷
0640a17: 香陳請。又看年臘高低。臨時通變。
0640a18: 羽　官員相訪
0640a19: 山門挂牌報眾。探候迎接。將及門。鳴樓鐘。眾接入大
0640a20: 殿拈香。方丈獻茶湯了。送歸客位。請點心罷。陪從游
0640a21: 覽。庫司備湯果祇待。敘話中多談出塵之語。山門稍
0640a22: 有急切之事。方便善巧言之別詣懇及。若留宿須上
0640a23: 堂致謝。若即別鳴堂前鐘。集大眾送出門。
0640a24: 翔　施主請陞座齋僧
0640b01: 施主到門。知客接見。引上方丈。獻茶湯。送安下。若官
0640b02: 貴大施主。當鳴鐘集眾接。請知事商議。同上方丈。
0640b03: 炷香拜請陞座。至日鋪設法座。座前設施主位。挂上堂
0640b04: 牌。報眾。鳴集眾。知客同施主。上方丈。請住持。須備
0640b05: 燈旛鐃鈸。迎至座前。令長敬心。施主座前設拜。知客
0640b06: 揖引。入位聽法。但受禮坐。則慢法也下座。拜謝住持。若齋僧。須
0640b07: 與知事議定。齋料用費。維那實具僧行數目。嚫資隨
0640b08: 心均俵。逼抑令彼退心。彼我無益矣。僧堂內。設施主
0640b09: 位於住持分手。齋畢。住持知事。同到客位致謝。或寄
0640b10: 錢齋僧。住持須責付知事。盡數辦供俵嚫。勿移別用。
0640b11: 當思因果歷然。豈無憂懼。昔湖南雲蓋寺智禪師夜
0640b12: 坐方丈。見一僧項帶鐵枷。身纏猛火。倚門限告智曰。
0640b13: 守顒前住此山時。因將施主齋僧錢。移起僧堂。受此
0640b14: 苦報。望和尚慈悲。與甲齋增填還。庶免此罪。遂從其
0640b15: 請。後果得釋。楊岐祖師全身。塔于茲山。
0640b16: 
0640b17: 禪林備用卷之五
