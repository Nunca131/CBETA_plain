0885b11: 
0885b12: 
0885b13: 
0885b14: 大方廣佛華嚴經疏卷第一百二入第六十六經
0885b15: 清涼山沙門　澄觀　述
0885b16: 晉水沙門　淨源　錄疏注經
0885b17: △第五法寶髻長者。寄無癡亂行。文六。初依教趣
0885b18: 求。
0885b19: 爾時善財童子於明智居士至周推求寶髻長者。
0885b20: △二見敬諮問。
0885b21: 見此長者在於市中。
0885b22: 表處忘懷。亂中常定故。
0885b23: 遽即往詣頂禮其足至我乘此道趣一切智。
0885b24: △三授己巳法界四。初執手相引。即授法方便。
0885c01: 爾時長者執善財手將詣所居示其舍宅。
0885c02: 顯加行智。歸正證故。△二示其所住。即正授法界。
0885c03: 作如是言善男子且觀我家。
0885c04: △三正證法界二。初總。
0885c05: 爾時善財見其舍宅至其宅廣博十層八門。
0885c06: 如八角塔形。層門二事。各有三義。層別中解。門三
0885c07: 義者。一通約所修之道。以八正為門。八正通入諸
0885c08: 位中故。二約所依之道。即以八識為門。於眼根中。
0885c09: 入正定故。根若能入。境則可知。三約教顯理。即四
0885c10: 句入法。教理各四。故有八門。謂若失意。有空俱泯。
0885c11: 便成四謗。得意通入。並稱為門。尋教得解。即教四
0885c12: 門。於理得解。即理四門。△二別。
0885c13: 善財入已巳次第觀察。
0885c14: 十層具三義者。一表十地。
0885c15: 見最下層施諸飲食。
0885c16: 一施食。顯初地行檀。
0885c17: 見第二層施諸寶衣。
0885c18: 二地持戒。以慚愧為衣服。
0885c19: 見第三層布施一切寶莊嚴具。
0885c20: 三地忍行。以為嚴具。
0885c21: 見第四層施諸采釆女并及一切上妙珍寶。
0885c22: 四地道品。為內眷屬。精進可珍。
0885c23: 見第五層乃至五地至諸三昧行智慧光明。
0885c24: 五地文顯。六地般若現在前故。文中有三。先總。
0886a01: 見第六層有諸菩薩至分別顯示般若波羅蜜門。
0886a02: 次別顯十五門。
0886a03: 所謂寂靜藏般若波羅蜜門。
0886a04: 照體即寂。而無不包。
0886a05: 善分別諸眾生智般若波羅蜜門。
0886a06: 即寂之照。無機不鑒。
0886a07: 不可動轉般若波羅蜜門。
0886a08: 外緣不轉。
0886a09: 離欲光明般若波羅蜜門。
0886a10: 內照無求。
0886a11: 不可降伏藏般若波羅蜜門。
0886a12: 惑境不摧。
0886a13: 照眾生輪般若波羅蜜門。
0886a14: 摧諸惑。
0886a15: 海藏般若波羅蜜門。
0886a16: 包含勝德而甚深。
0886a17: 普眼捨得般若波羅蜜門。
0886a18: 普見法界而無礙。
0886a19: 入無盡藏般若波羅蜜門。
0886a20: 一即無盡。
0886a21: 一切方便海般若波羅蜜門。
0886a22: 巧化無邊。
0886a23: 入一切世間海般若波羅蜜門。
0886a24: 內證世間。
0886b01: 無礙辯才般若波羅蜜門。
0886b02: 外演勝辯。
0886b03: 隨順眾生般若波羅蜜門。
0886b04: 曲隨物欲。
0886b05: 無礙光明般若波羅蜜門。
0886b06: 事理交羅。
0886b07: 常觀宿緣而布法雲般若波羅蜜門。
0886b08: 觀緣授法。後總結上文。
0886b09: 說如是等百萬阿僧祇至悉能聞持諸佛正法。
0886b10: 七地有殊勝行。知種種教法。故云得如響忍。
0886b11: 見第八層無量菩薩至而為上首演說於法。
0886b12: 含於二位。一八地得無功用神通。能於二種世間
0886b13: 自在。二即九地法師一音能演。
0886b14: 見第九層一生所繫諸菩薩眾於中集會。
0886b15: 亦二位。一即十地。二即等覺。此位俱可為一生故。
0886b16: 見第十層一切如來至如是一切悉使明見。
0886b17: 即如來地。二表十行。謂以十行即十度故。前七
0886b18: 文顯。八大願所成神通等故。九一生所繫力最上
0886b19: 故。十唯至如來智方滿故。此即當位自攝諸位。向
0886b20: 攝十地。即攝後諸位。故以十層雙表二義。還如海
0886b21: 幢。當位攝盡。十位纔竟。說成佛故。前寄第六位攝
0886b22: 此寄第五位攝。前約正報攝。此約依報攝者。皆顯
0886b23: 位勝前故。三不表位。但此菩薩以行就機。現居
0886b24: 勝報。漸次增勝。十顯無盡。初四以物施。後後漸難。
0886c01: 次二集法施。前淺後深。次二得法。初後廣。後二
0886c02: 現勝德。先因後果。總上三義。因果行位等法。以為
0886c03: 長者之宅。△四問答因緣。即後得智二。初問。
0886c04: 爾時善財見是事已巳至種何善根獲如是報。
0886c05: △二答。
0886c06: 長者告言善男子至謂永離一切貧窮困苦。
0886c07: 迴向三處者。一離貧窮。招前四層之報。
0886c08: 常見諸佛及善知識恒聞正法故獲斯報。
0886c09: 二三兩果。即後六重。一丸之微因。願力故報勝。又
0886c10: 表萬行混融。發起向佛。則隨一行無不具矣。何果
0886c11: 不階。△四謙己巳推勝。
0886c12: 善男子我唯知此菩薩無量福德寶藏解脫門。
0886c13: 世寶三寶。皆悉蘊積十重之中。故云寶藏。常用無
0886c14: 盡。是故名為無量福德。上謙己巳。下推勝。
0886c15: 如諸菩薩摩訶薩得不思議功德寶藏。
0886c16: 當法顯勝。故功德寶藏皆不思議。上總。下別。
0886c17: 入無分別如來身海至住一切劫無有疲厭。
0886c18: 由無分別。而具諸法。故不思議。
0886c19: 而我云何能知能說彼功德行。
0886c20: △五指示後友。
0886c21: 善男子於此南方有一國土名曰藤根。
0886c22: 夫藤者。根深入地。上發華苗表善現行。般若證深。
0886c23: 能生後得。後得隨物而轉。故取類於藤。
0886c24: 其土有城名曰普門。
0887a01: 實相般若無所不通。
0887a02: 中有長者名為普眼。
0887a03: 觀照般若無不見故。
0887a04: 汝詣彼問菩薩云何學菩薩行修菩薩道。
0887a05: △六戀德禮辭。
0887a06: 時善財童子頂禮其足至殷勤瞻仰辭退而去。
0887a07: △第六普眼長者。寄善現行。文六。初依教趣求。
0887a08: 爾時善財童子於寶髻長者至深入諸佛無量知見。
0887a09: 無量有二。一多故即權智境。二無分量故。即實慧
0887a10: 境。境無量故。智亦無量。知見亦二。一別。謂知即是
0887a11: 智。見即是慧。即照二境之智慧。二通。謂知見二字。
0887a12: 俱是如來能證如實。知彼義故。即無障礙智。若爾
0887a14: 知。此如世親般若論釋。悉知悉見。入謂證達。
0887a15: 安住菩薩無量勝行至諸根離眾放逸。
0887a16: △二見敬諮問。先見依正。
0887a17: 然後乃得見普門城百千聚落周圍繞。
0887a18: 眷屬般若也。
0887a19: 雉堞崇峻。
0887a20: 般若防非。高而無上也。五板為堵。五堵為雉。堞即
0887a21: 女牆。
0887a22: 衢路寬平。
0887a23: 般若之道。諸佛常行。非權逕故。蕩然無涯。
0887a24: 見彼長者往詣其所於前頂禮至云何修菩薩道。
0887b01: 三稱讚授法二。初讚。
0887b02: 長者告言善哉善哉至阿耨多羅三藐三菩提心。
0887b03: △二授己巳法界二。初能療病。即下化眾生二。初除
0887b04: 身病二。初治無不能。
0887b05: 善男子我知一切眾生諸病至我悉能以方便救療。
0887b06: △二來者皆治。兼與身樂。
0887b07: 善男子十方眾生諸有病者至悉令充足無所乏短。
0887b08: △二治心病二。初明除惑。義通大小。
0887b09: 然後各為如應說法至為其顯示殊勝法門。
0887b10: △二令其成益。此唯大乘。有十六句。
0887b11: 為欲令其發菩提心至一切劫住修諸行網。
0887b12: 上五句通顯大心行願。次十別明十度之因。感十
0887b13: 身之果。
0887b14: 為欲令其具佛相好稱揚讚歎檀波羅蜜。
0887b15: 施滿他心。故相好悅物。
0887b16: 為欲令其得佛淨身至稱揚讚歎尸波羅蜜。
0887b17: 戒止惡。故淨身至。
0887b18: 為欲令其得佛清淨不思議身稱揚讚歎忍波羅蜜。
0887b19: 忍兼忍理。故不思議。
0887b20: 為欲令其獲於如來至稱揚讚歎精進波羅蜜。
0887b21: 進萬行。故無能勝。
0887b22: 為欲令其得於清淨無與等身稱揚讚歎禪波羅蜜。
0887b23: 禪唯一心。故無與等。
0887b24: 為欲令其顯現如來至稱揚讚歎般若波羅蜜。
0887c01: 般若照理。故顯法身。
0887c02: 為欲令其現佛世尊至稱揚讚歎方便波羅蜜。
0887c03: 方便顯用。色身可。
0887c04: 為欲令其為諸眾生住一切劫稱揚讚歎願波羅蜜。
0887c05: 願窮來際。住劫無窮。
0887c06: 為欲令其現清淨身至稱揚讚歎力波羅蜜。
0887c07: 力不可搖。悉過一切。
0887c08: 為欲令其現清淨身至稱揚讚歎智波羅蜜。
0887c09: 智窮事法。隨物成身。
0887c10: 為欲令其獲於究竟至如是施已巳各令還去。
0887c11: 後一句明總離諸惡故。究竟淨妙。△二明能合香。
0887c12: 即上供諸佛三。初知香體。
0887c13: 善男子我又善知和合一切至無等香辛頭波羅香。
0887c14: 辛頭者。即信度河也。波羅是岸。即彼岸之香。
0887c15: 無勝香覺悟香阿盧那底香。
0887c16: 阿盧那拔底。此云赤色極。
0887c17: 堅黑栴檀香烏洛迦栴檀香。
0887c18: 烏洛迦。西域蛇名。其蛇有毒。繞此檀樹故。
0887c19: 沉水香不動諸根香如是等香悉知調理和合之法。
0887c20: 和合者。戒定慧等。融無礙故。△二興供起願。
0887c21: 又善男子我持此香以為供養至供養一切如來願。
0887c22: △三能成大供。
0887c23: 又善男子然此香時至處處充滿以為莊嚴。
0887c24: △四謙己巳推勝。
0888a01: 善男子我唯知此令一切眾生普見諸佛歡喜法門。
0888a02: 謂身心病除。成二世樂。故皆歡喜。以香普供得佛
0888a03: 十身。則何佛不見。
0888a04: 如諸菩薩摩訶薩如大藥王至能知能說彼功德行。
0888a05: △五指示後友。
0888a06: 善男子於此南方有一大城名多羅幢。
0888a07: 多羅此云明淨。幢者建立。表無著行。依般若淨明。
0888a08: 立勝行故。
0888a09: 彼中有王名無厭足。
0888a10: 如幻方便。化無所著。故無疲厭心。
0888a11: 汝詣彼問菩薩云何學菩薩行修菩薩道。
0888a12: △六戀德禮辭。
0888a13: 時善財童子禮普眼足至殷勤瞻仰辭退而去。
0888a15: 教成益。
0888a16: 爾時善財童子憶念思惟至不捨十力心。
0888a17: △一趣求後友。
0888a18: 漸次游行經歷國土至宣布法化調御眾生。
0888a19: 既入其國。必聞其政。
0888a20: 可治者治可攝者攝至依眾人語尋即往詣。
0888a21: △二見敬諮問二。初見四。初見勝依正。
0888a22: 遙見彼王坐那羅延至前後圍繞共理王事。
0888a23: △二其逆化。
0888a24: 其前復有十萬猛卒至譬如眾合大地獄中。
0888b01: △三不了生疑。
0888b02: 善財見已巳作如是念至發大悲心救護眾生。
0888b03: △四空天曉喻二。初令憶念前教真實。使不生疑。
0888b04: 作是念時空中有天至至無險難安隱之處。
0888b05: △二辨後行洪玄。令其信入。
0888b06: 善男子菩薩善巧方便智至調伏眾生智不可思議。
0888b07: 然善財雖常憶教。而生疑者。逆行難知故。貪益此
0888b08: 世。不疑婆須。瞋癡現損。是故勝熱及與此王。並生
0888b09: 疑怪。言深玄者。通達非道。故梁攝論戒學中明。菩
0888b10: 薩逆行殺眾生等。生無量福乃至證得無上菩提。
0888b11: 要大菩薩方堪此事。此有二種。一者實行。二者變
0888b12: 化。言實行者。了知前人必定造作無間之業。無分
0888b13: 方便。令離此惡。唯可斷命。使其不作又知前人若
0888b14: 捨命已巳。必生善道。又菩薩自念。我行殺已巳。必墯地
0888b15: 獄。為彼受苦。彼人雖然現受輕苦。必得樂果。瑜伽
0888b16: 菩薩地戒品之中。亦同此說。言變化者。即當此文。
0888b17: 下王自說。△二敬問。
0888b18: 時善財童子聞此語已巳至善能教誨願為我說。
0888b19: △三授己巳法界二。初授法方便。
0888b20: 時阿那羅王理王事已巳至將入宮中命之同坐。
0888b21: 執手同坐。示無間之儀。表攝彼加行令趣真故。△
0888b22: 二正示法界令證相應四。初舉果令入。
0888b23: 告言善男子汝應觀我至先起後臥意承旨。
0888b24: △二以實顯權。
0888c01: 時阿那羅王告善財言至如是富贍如是自在。
0888c02: △二示其所得二。初名。
0888c03: 善男子我得菩薩如幻解脫。
0888c04: 了生如幻。故以幻化幻。△二明法門業用。
0888c05: 善男子我此國土所有眾生至三藐三菩提意。
0888c06: △三明法門勝益。
0888c07: 善男子我以如是巧方便故至究竟住於一切智地。
0888c08: △四直顯實德。
0888c09: 善男子我身語意未曾惱害至能生一切諸善法故。
0888c10: 慈念之深。然諸位至七。皆方便故。休捨觀自在。開
0888c11: 敷樹華。多約慈悲。△四謙己巳推勝。
0888c12: 善男子我唯得此如幻解脫至知諸有趣悉皆如幻。
0888c13: 由了如幻。方證此忍故。又後位中。當此忍故。
0888c14: 菩薩諸行悉皆如化至能知能說彼功德行。
0888c15: △五指示後友。
0888c16: 善男子於此南方有城名妙光。
0888c17: 前位悲增。今此已巳得無住妙慧。運眾生故。
0888c18: 王名大光。
0888c19: 慈定之智。無不該故。廣大願中。皆徹照故。
0888c20: 汝詣彼問菩薩云何學菩薩行修菩薩道。
0888c21: △六戀德禮辭。
0888c22: 時善財童子頂禮王足繞無數辭退而去。
0888c23: △第八大光王。寄難得行。文六。初依教趣求二。初
0888c24: 念前友教。
0889a01: 爾時善財童子一心正念至如幻變化如是思惟。
0889a02: △二趣求後友二。初推求得知。
0889a03: 漸次游行或至人間至是大光王之所住處。
0889a04: △二自慶當益。
0889a05: 時善財童子歡喜踊躍至不思議境界廣大清淨。
0889a06: △二見敬諮問三。初見亦三。初見依報二。初所見
0889a07: 殊勝。
0889a08: 作是念已巳入妙光城至彼大光王常處其中。
0889a09: 云十由旬者。欲明圓滿。既有十億衢道。道各無量
0889a10: 眾生。豈世間十小由旬之所能受。故此中事物。皆
0889a11: 應圓融表法。如理思之。△二能見無染。
0889a12: 爾時善財童子於此一切至一心願樂見善知識。
0889a13: △二見王正報。
0889a14: 漸次游行見大光王去於所住樓閣不遠四衢道中。
0889a15: 以四無量。用四攝法。攝眾生故。
0889a16: 坐如意摩尼寶蓮華藏至二十八種大人之相。
0889a17: 二十八相者。因未滿故。
0889a18: 八十隨好而以嚴身至種種智寶充滿其中。
0889a19: △三主伴攝生三。初列所施。
0889a20: 於王座前有金銀璃至悉置一切資生之具。
0889a21: 通情非。情六十四能。如第五地。△二能施人。即是
0889a22: 助伴。
0889a23: 一一道傍皆有二十億菩薩以此諸物給施眾生。
0889a24: △三明其施意。
0889b01: 為欲普攝眾生故至為令眾生淨諸業道故。
0889b02: △二敬。
0889b03: 時善財童子五體投地至經無量合掌而住。
0889b04: △三問。
0889b05: 白言聖者我已巳先發至善能誘誨願為我說。
0889b06: △三授己巳法界三。初總示法門。
0889b07: 時王告言善男子至我滿足菩薩大慈幢行。
0889b08: 謂大慈首。出離染圓滿故。△二明得法因緣。
0889b09: 善男子我於無量百千萬億至思惟觀察修習莊嚴。
0889b10: 問難是聞慧。以三種慧。莊嚴此慈。△三明其業用
0889b11: 五。初以法攝化。
0889b12: 善男子我以此法為王至能以正法教化世間。
0889b13: △二以無畏攝。
0889b14: 善男子我國土中一切眾生皆於我所無有恐怖。
0889b15: △三以財寶攝。
0889b16: 善男子若有眾生貧窮困乏至隨意而取勿生疑難。
0889b17: △四隨機攝。
0889b18: 善男子此妙光城所住眾生至眾寶嚴淨餘皆見穢。
0889b19: △五以三昧攝二。初以言告。
0889b20: 善男子此國土中一切眾生至且待須臾自當現見。
0889b21: △二正以定示。
0889b22: 時大光王即入此定至毒惡眾生悉亦如是。
0889b23: 顯定業用。情與非情咸成勝益者。謂同體大慈。物
0889b24: 我無二故。如世間王。德合乾坤。則麟鳳來儀。寶璧
0889c01: 呈瑞。況於出世大慈之力。不令草木屈膝歸耶。△
0889c02: 四謙己巳推勝。
0889c03: 時大光王從三昧起至大慈為首隨順世間三昧門。
0889c04: 慈本為物。名順世間。高出眾行。故名為首。即是幢
0889c05: 義。上謙己巳知一。下推勝知多。
0889c06: 如諸菩薩摩訶薩至能讚歎彼大慈悲雲。
0889c07: △五指示後友。
0889c08: 善男子於此南方有一王都。
0889c09: 王子位故。
0889c10: 名曰安住。
0889c11: 智契實法。不為緣壞。名為安住。
0889c12: 有優婆夷名曰不動。
0889c13: 自發心來。於一切法。無不得定。煩惱二乘。不能動
0889c14: 故。亦令眾生心不動故。以智修慈。故示以女。
0889c15: 汝詣彼問菩薩云何學菩薩行修菩薩道。
0889c16: △六戀德禮辭。
0889c17: 時善財童子頂禮王足至殷勤瞻仰辭退而去。
0889c18: 
0889c19: 大方廣佛華嚴經疏卷第一百二
