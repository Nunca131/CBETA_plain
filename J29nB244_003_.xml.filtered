0699c01: 三山來禪師語錄卷三
0699c02: 書記普定編
0699c03: 小參
0699c04: 小參先德有言赤肉團上壁立千仞山僧則道赤肉
0699c05: 團上一塵不著既是一塵不著更有何禪可參咦莫
0699c06: 道無事好。
0699c07: 小參凡做工夫如挽舟上灘一把緊一把不由他放
0699c08: 手不得又如久客還鄉一步趕一步不由他歇足不
0699c09: 得惟歇不得足放不得手自有個到家底日子渡險
0699c10: 底機關雖然如是渡得險來靜浪平江又恐真常流
0699c11: 注到得家後清閑自在更怕久居長安所以有親切
0699c12: 轉身異類末後一境有一境之受用一處有一處之
0699c13: 參差直待歷盡艱難方能隨緣任運活鱍鱍不動分
0699c14: 毫寂靈靈無些遮障去來不著生滅何存十方諸佛
0699c15: 從鼻孔裡裂破面門六道眾生向腳跟下倒翻筋斗
0699c16: 因甚恁麼奇特八十翁翁輥繡毬水牯天然即是牛
0699c17: 三歲孩兒弄花鼓大蟲原來是老虎長三丈闊八尺
0699c18: 僧金吒波羅蜜山僧拄杖無端今宵愛打瞌
0699c19: 睡。
0699c20: 小參若論本分一著穿衣喫飯待客迎賓無處不是
0699c21: 現成公案汝等能於現成處直下承當千足萬足必
0699c22: 待揚眉瞬目鼓舌搖唇蹉過了也山僧因齋慶讚直
0699c23: 得隨處葛藤日前驗一僧禮拜底是誰答云眼拙秪
0699c24: 這拙之一字具甚深玅義三世諸佛從拙處放大光
0699c25: 明歷代祖師從拙處扭轉鼻孔天下知識從拙處興
0699c26: 慈運悲山僧從拙處和泥合水現前宰官居士從拙
0699c27: 處看破世情看得破自是富貴功名牢籠他不得看
0699c28: 得破自是田園廬舍賺惑他不得看得破自是恩愛
0699c29: 妻孥羈縻他不得看得破自是是非煩惱擾亂他不
0699c30: 得到這一切不得處穿衣喫飯任運騰騰待客迎賓
0700a01: 騰騰任運不費纖毫氣力不假半點意思自性天真
0700a02: 渾然一個本來面目真俗無二巧拙不分現成公案
0700a03: 孰過於此就中還有一句未出方丈分明記得適纔
0700a04: 喫了禪悅居士一頓飽齋忘卻了也大眾各自歸堂
0700a05: 勿勞久立。
0700a06: 小參舉米胡令僧問仰山今時人還假悟否山云悟
0700a07: 即不無爭奈落第二頭何師拈云是則是春風不到
0700a08: 碧岫生光玉鏡纔圓寒潭弄影所以靈雲見花洞山
0700a09: 過水直饒心地開通終是命根未斷冥冥漠漠何須
0700a10: 威音那畔承當落落疏疏不向今時門中拈弄若也
0700a11: 會得烏雞啼夜月玉馬嚦霜天其或未然參要真參
0700a12: 悟要實悟打破疑團無拘無束撞木鐘擊石鼓半夜
0700a13: 入梨園誰聞復誰睹泥龍露柱可憐生現出心肝脾
0700a14: 臟腑擊禪床云甜瓜徹蒂甜苦瓠連根苦。
0700a15: 小參考功一法如明鏡當臺胡來現胡漢來現漢妍
0700a16: 媸好醜洞鑒鬚眉若是真正參學人單單提起本參
0700a17: 話頭秖管疑憤將去功夫自有相應日子如一向郊
0700a18: 外打野胡思亂想未問以前預計那一句可以祗
0700a19: 對既問以後妄臆那一語似蒙印許正當問時手忙
0700a20: 腳亂目瞶耳聾縱然鬥湊幾句閑花野草都是抓沙
0700a21: 抵水濟得甚麼邊事不知早被宗師看破如何躲避
0700a22: 閻家老子不見古人道休去歇去一念萬年去寒灰
0700a23: 枯木去古廟香爐去一條白練去恁麼時節乃得本
0700a24: 體乾淨內外一如舉起自知落處故汝等諸人直須
0700a25: 放下塵緣俗境拌著身心性命將無始以來習氣俱
0700a26: 向社火場中盡情銷鑠極力磨礱磨來磨去忽爾嚗
0700a27: 地一聲把那八識鏡子磨得粉花碎不惟習氣銷鎔
0700a28: 亦且靈光燦爛任是佛來祖來也瞞頇你不得更要
0700a29: 千錘百鍊鍊成一塊純鋼打出一柄殺人刀活人劍
0700a30: 隨時運用到處施為好不受用自在還委悉麼以兩
0700b01: 手摩胸。
0700b02: 小參長三短五七縱八橫頭正尾正眼全足全會得
0700b03: 分文不值不會疑則別參蒼天山僧生在萬曆四十
0700b04: 二年。
0700b05: 小參舉臨濟示眾云有一無位真人常向汝等面門
0700b06: 出入未證據者看看師著云憐兒不覺醜時有僧出
0700b07: 云如何是無位真人撞破髑髏濟下禪床擒住未是
0700b08: 好手僧擬議萬水千山濟托開云無位真人是甚麼
0700b09: 乾屎橛著甚死急復云這僧雖然當面蹉過猶解挨
0700b10: 拶將來臨濟恁麼道未免龍頭蛇尾如何即得未證
0700b11: 據者看看。
0700b12: 小參要明這件大事必須打貼身心潔淨若腳跟下
0700b13: 有絲毫沾滯百劫千生也沒個玅悟日子何故秖為
0700b14: 諸人屢劫以來被妄想情緣沉迷羈鎖在生死海中
0700b15: 頭出頭沒無有了期所以個個宗師出來百計千方
0700b16: 垂手拯濟你道他圖個甚麼諸昆仲當念知識難遇
0700b17: 法會難逢坐長連床住清涼殿水來濕手飯來張口
0700b18: 不肯盡情放下著實參尋莫道辜負流光何以酬檀
0700b19: 信脂膏行人血汗是即是參禪須是信得及然信有
0700b20: 淺深參禪須是見得到然見有真似深信則百折不
0700b21: 回真見則纖毫無礙纖毫無礙而內外圓明百折不
0700b22: 回而始終一致踢翻斷常窠窟打破生死關頭上無
0700b23: 佛道可成下無眾生可度灑灑脫脫優優游游纔叫
0700b24: 做了事凡夫出頭漢子設或未然喫飯喫茶切忌連
0700b25: 舌頭吞卻。
0700b26: 小參考功說話揚聲大罵說話考功喚雨呼風不說
0700b27: 不考無煩無惱又考又說有縱有奪一錯二錯三錯
0700b28: 四錯東街王老賣好膏藥。
0700b29: 小參舉乾峰上堂云舉一不得舉二師喝放過一著
0700b30: 落在第二師喝雲門出眾云昨日有人從天臺來卻
0700c01: 往徑山去師喝峰云明日不得普請師喝乃云兩個
0700c02: 老古錐揚聲止響掩耳偷鈴有甚交涉來上座據款
0700c03: 結案道是甚麼復喝一喝。
0700c04: 小參有言有說無縫插楔無說無言萬里青天一期
0700c05: 粥飯隨時到口終朝佛事任爾周旋參灶上烏雞深
0700c06: 夜繡暗中一線最難穿。
0700c07: 慈舟禪人緣化被害綠林師對靈小參云曾記雲集
0700c08: 院裡驗汝六六三十六如何會汝答云五五二十五。
0700c09: 又問死了燒了作麼相見汝掌云恰好相見鼻孔略
0700c10: 有些子氣息今向甚處去也昔有一老宿住山施主
0700c11: 送信供二十兩賊窺之以刀加宿頸索云汝寶宿
0700c12: 云僧家之寶非君所需賊云把將來宿大喝一聲遂
0700c13: 被害看這老宿雖是一刀兩段且喜法不容情汝今
0700c14: 為眾忘軀三生慶快是則是只是不許計較何故生
0700c15: 死罪福等空花順逆往來皆方便喝一喝。
0700c16: 小參昨日十三鐵牛銜月臥深灘明日十五木馬巖
0700c17: 前穿雲舞即今甚麼時節崑崙腳底腦門裂衲僧鼻
0700c18: 孔本天然何用憑空強摸索長不長短不短十字街
0700c19: 前打破碗七花八裂可憐生收來依舊團團轉見也
0700c20: 麼見也麼貓兒狗子下油鍋脫盡皮毛熬盡骨虛空
0700c21: 拍掌笑呵呵。
0700c22: 羯磨小參舉儒云過則勿憚改拳打心下事過而不
0700c23: 改是謂過矣再犯不容聖賢恁麼道無非教人從不
0700c24: 睹不聞中戒慎恐懼十目十手處誠意正心惟自慊
0700c25: 毋自欺穿靴拄棍一步步踏實行來若在衲僧分中
0700c26: 則道菩提生於煩惱妄想即是真如殺人刀收來放
0700c27: 去白拈賊換日偷天顛是倒非訶佛罵祖婬房彌勒
0700c28: 酒肆觀音果具這般手段一任橫行直撞不然也須
0700c29: 問過。
0700c30: 小參連喝四喝云這張不了公案古今混淆山僧今
0701a01: 日重新打算汝等還分疏得麼復喝一喝。
0701a02: 除夕小參小盡二十九兩臂一雙手大盡三十日下
0701a03: 床腳踏地年窮歲盡事如何燈籠露柱抱頭泣諸昆
0701a04: 仲誠然痛念生死須是愛惜寸陰勿謂今日不辦而
0701a05: 有來日今年不辦而有來年直此姑待因循從劫至
0701a06: 生不知虛費過多少日子秖如山僧與諸昆仲同住
0701a07: 興龍倏爾春倏爾夏倏爾秋冬眨眼轉盻又是一載
0701a08: 且與做個見丁著役底算帳就此一載之中果有實
0701a09: 落功夫麼得母造諸業緣麼若是真參實學苦志勞
0701a10: 心不逐境緣不貪利養從大火聚中安身一毛頭上
0701a11: 識取這一載總不虛過不則業由妄生妄由心生著
0701a12: 我著人執空執有量不足以容眾學不足以輔才此
0701a13: 等瑕疵實成疚患乘茲除夕聽吾道個解結偈子貴
0701a14: 圖解脫冤家彈指一下云業除妄除心亦除除到無
0701a15: 可除處一任數間茅屋縱步經行七尺長連伸腳打
0701a16: 睡晨朝起來依舊焚香掃地運水搬柴一上神通豈
0701a17: 同小小山僧恁麼告報設有個旁不甘底出來把住
0701a18: 云如來禪許和尚會得祖師禪猶未夢見在但向道
0701a19: 如來禪祖師禪一口吐盡野狐涎晝夜郎當三百六
0701a20: 明朝初一是新年擊禪床一下。
0701a21: 上元小參火樹銀花處處開街頭鬧市自徘徊山中
0701a22: 不作閑遊戲那識元宵今夜來驀豎拂子云此乃衲
0701a23: 僧家不息底明燈一盞時時朗耀在在輝煌三世佛
0701a24: 祖六道眾生鳥獸禽魚河山草木大以成大小以成
0701a25: 小短者自短長者自長莫不向這點光中分形別相
0701a26: 雖然還知有不別底道理麼三五一輪正月半金吾
0701a27: 不禁夜深行。
0701a28: 小參雲行雨施品物流形太和元氣草木皆春今朝
0701a29: 又是二月一了看那東風到處勾者萌甲者拆萬物
0701a30: 欣欣盡向榮面目本來不借借不借借為君決生前
0701b01: 鼻孔何曾別非青非黃非赤非白名之不能狀之不
0701b02: 得無物可倫無形可埒地一聲恁麼來踏破東西
0701b03: 與南北不問天寬何嫌地窄十方世界露全身到處
0701b04: 釋迦與彌勒舉拄杖云見麼擲下云翻身踢倒五須
0701b05: 彌大地虛空如潑墨。
0701b06: 小參古人道金剛圈要伊透栗棘蓬要伊吞大似苦
0701b07: 人以難山僧不然一粒栗隨伊吞太虛空隨伊透豈
0701b08: 不任人以易會得古人難底方會得山僧易底會得
0701b09: 山僧易底便會得古人難底難易且置如何是出格
0701b10: 句子冬瓜夏放花。
0701b11: 小參荷葉團團團似鏡菱角尖尖尖似錐風吹柳絮
0701b12: 毛毬走雨打梨花蛺蝶飛古人恁麼道未得十分親
0701b13: 切荷葉團團團似鏡菱角尖尖尖似錐風吹柳絮毛
0701b14: 毬走雨打梨花蛺蝶飛山僧恁麼道乃得親切十分
0701b15: 且道古人山僧有分別也無喝一喝云潑油救火渾
0701b16: 閑事雪上加霜愁殺人。
0701b17: 李松亭性真居士請小參惟此一事實餘二則非真
0701b18: 如何是此一事良久云山僧不解畫蛇添足松亭居
0701b19: 士遠涉關山皈予座下從派取名若道有名有也是
0701b20: 錯若道無名無也是錯將錯就錯道個偈子佛性真
0701b21: 如處處圓有無不著本天然回光直悟娘生面蘿月
0701b22: 松風總一般。
0701b23: 小參左顧云東邊底不用思量右顧云西邊底何須
0701b24: 摸索不如齊向中間待山僧為汝決破畫○相云會
0701b25: 麼好似金城砦一進門長街頭第二間謝象虛賣底
0701b26: 大膏藥畢竟如何苗自地生雨從天落。
0701b27: 小參山僧昨聞佛首座舉趙州勘婆公案驗眾云秪
0701b28: 如前僧如是問婆子如是答趙州亦如是問婆子亦
0701b29: 如是答那裡是趙州勘破婆子處峰維那云秪因前
0701b30: 僧如是問婆子如是答趙州亦如是問婆子亦如是
0701c01: 答這裡是趙州勘破婆子處這兩個不識好惡漢惑
0701c02: 亂人家男女各與三十拄杖雖然官不容鍼私通車
0701c03: 馬且道有過無過良久云弄潮須是吳江客別語還
0701c04: 他漢地人。
0701c05: 小參泰山巖巖高不可攀陟其巔者直下倒翻筋斗
0701c06: 滄海悠悠深不可測遊其淵者卓爾透出雲霄須是
0701c07: 恁麼人始解恁麼事僧出師云如何是千聖不傳句
0701c08: 僧點首師下座。
0701c09: 小參東四西五南七北九中央之帝無數安排普告
0701c10: 大眾直須知有知有後作麼生。
0701c11: 小參舉竹篦云只這個是汝等諸人各各本命元辰
0701c12: 見得分曉底出來道看一僧出師云絡索作麼。
0701c13: 除夕小參年年三百六十日日日遷移日日三四十
0701c14: 二時時時密運因甚殘臘喚作歲盡咄過去底不可
0701c15: 得因甚明朝喚作新年咄未來底不可得因甚今宵
0701c16: 喚作除夕咄現在底不可得既是皆不可得則密運
0701c17: 遷移底又在甚麼處見八兩半斤只這是莫教錯認
0701c18: 定盤星。
0701c19: 小參參禪一著本為了生脫死非徒冒禪者之名學
0701c20: 禪者之語裝禪者之模樣把來當得頓底何謂了生
0701c21: 脫死古人云不知生之來處是生之事大不知死
0701c22: 之去處是死之事大不知生死之去來處是生死事
0701c23: 大汝等將謂姓張姓李是生之來處耶將謂往南往
0701c24: 北是死之去處耶將謂一生一死是生死之去來處
0701c25: 耶恁麼會三生六十劫古人又云生本不生故生而
0701c26: 不來死本不死故死而不去本自不生不死故亦無
0701c27: 來無去汝等將謂地一聲而來喚作生耶將謂斷
0701c28: 卻一口氣而去喚作死耶將謂有生有死喚作生來
0701c29: 死去耶恁麼會三生六十劫山僧且為汝等下個註
0701c30: 腳驀豎拂子云這個生也畢竟生從何來擲下拂子
0702a01: 云這個死也畢竟死從何去以拂子拂一拂云這個
0702a02: 亦生亦死也畢竟生何來而死何去座元出連喝三
0702a03: 喝師云好喝元禮拜師復豎拂子云還見麼若於這
0702a04: 個見得分明方知生者自生這個原不生死者自死
0702a05: 這個原不死去來者自去來這個原不去不來生死
0702a06: 去來且置畢竟如何是這個參。
0702a07: 小參參禪無別事先要向自己已腳跟下討個落點更
0702a08: 將古人言句淆訛公案逐一參尋於古木巖前差路
0702a09: 上條條經過纔曉得閉戶造車出門合轍底道理曇
0702a10: 華結制以來五十餘期汝等有在樹倒藤枯話打失
0702a11: 腳根者有在狗子佛性話咬破舌頭者有在唯識唯
0702a12: 心話磕著額顱者山僧且與痛處加錐各打三十拄
0702a13: 杖道是賞伊罰伊。
0702a14: 小參占斷第一頭已巳落第二頭欲免第二頭須舉第
0702a15: 一頭且道第一頭畢竟如何舉眾下語畢師云山僧
0702a16: 今日失利。
0702a17: 小參參禪做工夫如人喫飯未可一口便飽須是二
0702a18: 六時中日用飲食漫漫咀嚼不管趙州茶金牛飯雲
0702a19: 門胡餅洞山冬瓜苦澀酸甜一一嘗過久之銷磨淨
0702a20: 盡連屎帶尿撒向他方世界不留一點餿飯殘羹氣
0702a21: 息然後將家常造作底百味珍饈要吞便吞要吐便
0702a22: 吐不惟自己已飽足且能濟彼饑虛唼著底滿口清香
0702a23: 嗅著底通身白汗醍醐甘露不是過也眾中有得此
0702a24: 受用底麼莫道山僧口滑。
0702a25: 小參山僧從來無些子佛法與諸人說汝等諸人不
0702a26: 得謂有些子佛法可求說於山僧若謂有佛可說是
0702a27: 名謗佛若謂有法可說是名謗法所以文殊起佛見
0702a28: 法見被世尊威神攝入二鐵圍山間今日山僧與汝
0702a29: 等同出鐵圍山間去也欲得不遭無間業莫謗如來
0702a30: 正法輪。
0702b01: 茶話
0702b02: 茶話春殘花落暗悲傷杜宇聲聲空斷腸血染枝頭
0702b03: 啼不盡行人畢竟為誰忙茲乃農事正殷之際法宇
0702b04: 秦善士遠來辦供可謂忙裡偷閑山僧唱個因時曲
0702b05: 子貴求滿座知音歸故鄉歸故鄉天涯漠漠水茫茫
0702b06: 可憐無數途中客迷卻家山實可傷實可傷實可傷
0702b07: 誰人不入利名場蠅頭蝸角成虛戰夢幻勞勞到北
0702b08: 邙到北邙到北邙離歌一曲淚千行本來面目空歸
0702b09: 去鳥自啼春花自香花自香花自香幾能鼻孔解承
0702b10: 當等閑識得東君面還有續得後韻者麼。
0702b11: 茶話一心不生萬法無疚法盡心空話個甚麼眾作
0702b12: 禮師下座。
0702b13: 茶話小除二十四一眾所共悉更擬問如何格外有
0702b14: 消息舉圓通秀云達磨九年冷坐剛被神光看破於
0702b15: 今玉石不分秖得麻纏紙裹這一個那一個又一個
0702b16: 若是明眼人不須重說破大慧杲云老胡九年話墮
0702b17: 可惜當時放過於今嘿照之徒鬼窟長年打坐這一
0702b18: 個那一個又一個雖然苦口叮嚀恰似樹頭風過我
0702b19: 聚雲師翁云碧眼老人格破東來第一上座自是本
0702b20: 色天真多少癡人慢過這一個那一個又一個強作
0702b21: 羅緞經紀都把尺頭認錯五雲則不然臊胡熊峰久
0702b22: 坐瀟瀟灑灑得過但是鐵骨脊梁那怕捱饑受餓這
0702b23: 一個那一個又一個大家任運縱橫何必更尋下落
0702b24: 具眼底緇素看。
0702b25: 茶話山僧有一味波羅蜜普施大眾能令服者止渴
0702b26: 療饑若是服久靈驗且能常飽不饑常清不渴有下
0702b27: 得口底麼咄。
0702b28: 除夕茶話維那白云今年今夜盡明歲明朝來正恁
0702b29: 麼時請和尚開示法要師云今年今夜盡明歲明朝
0702b30: 來但恁麼會更要開示個甚麼那云豈無因時及節
0702c01: 一句師云因時及節虛空腦裂黑漆崑崙渾身似雪
0702c02: 九夏不寒三冬不熱天地玄黃日月盈昃四序遷流
0702c03: 不改移五行迭更無休歇臘月三十來畢竟如何說
0702c04: 那喝一喝師云山中無爆竹聲響自何來那云明晨
0702c05: 元旦和尚出堂宜早師喚侍者者應諾師云爾須記
0702c06: 得好。
0702c07: 師誕期獨存禪人供茶請茶話師云雲門要打殺世
0702c08: 尊獨存乃供養山野打殺底與供養底是同是別這
0702c09: 裡合下一語存禮拜師云謝茶。
0702c10: 茶話乾為馬坤為牛子屬鼠申屬猴露柱燈籠閑鬥
0702c11: 額呵呵大笑淚長流昨日香罏山與半截礄論義同
0702c12: 聲同氣十分綢繆被這夥不識好惡底來我五雲請
0702c13: 求戒法當頭一踏各自而休大眾見麼欲超彼
0702c14: 岸高高立須乘般若深深行。
0702c15: 茶話山僧住五雲疏疏復落落檀信入山來畢竟何
0702c16: 所作舉盃云見麼如是作如是受如是因緣大吉無
0702c17: 咎放下云舌頭原在口。
0702c18: 大笑禪人母難請茶話笑出師云如何是汝報親一
0702c19: 句笑作禮師云恁麼不須山僧饒舌笑云還請和尚
0702c20: 垂慈師云臘八日巧相因世尊成道闍黎誕生成道
0702c21: 底直悟得有生面目誕生底便具有悟道風光正恁
0702c22: 麼時闍黎在世尊眼門世尊在闍黎腳底喚作生亦
0702c23: 得喚作悟亦得喚作有悟有生亦得喚作無生無悟
0702c24: 亦得雖然如是莫教辜負良宵夜覷著明星大孝全
0702c25: 珍重珍重。
0702c26: 除夕維那請開示茶話師云山僧與大眾歲歲年年
0702c27: 日日夜夜坐則同坐行則同行飲則同飲食則同食
0702c28: 問來答去日用周旋何嘗不是開示必待今夜茶間
0702c29: 說話然後為開示耶直得不違所請葛藤一上大凡
0702c30: 參禪人直須一個信字做工夫直須一個忙字信得
0703a01: 自己已成佛作祖有分則禪不容不參識得自己已了生
0703a02: 脫死為難則工不容不緊工夫喫緊底方名真正參
0703a03: 禪真正參禪底工夫自是喫緊所以然者無非為這
0703a04: 臘月三十日一著子恐其大事不明未免手忙腳亂
0703a05: 必是平日銷盡伎倆煆盡頑軀更無分毫罣欠臨末
0703a06: 梢頭乃能自在逍遙倘於這著子見得分曉便知入
0703a07: 口是茶開口是話何語非話何物非茶何茶何話不
0703a08: 為開示除此之外別有開示分也無爆竹一聲催臘
0703a09: 去梅花幾點送春來。
0703a10: 茶話維那白云文德宇居士特上高峰辦供請和尚
0703a11: 方便垂慈不負腳跟消息師云法無定緣因緣而遇
0703a12: 有條攀條無條攀例如何是條例邊事昔日黃山谷
0703a13: 居士參叩晦堂乞指捷徑處堂云秖如仲尼道二三
0703a14: 子以我為隱乎吾無隱乎爾者太史居恒如何理論
0703a15: 谷擬對堂云不是不是谷迷悶不已一日侍堂山行
0703a16: 次時巖桂盛開堂云聞木樨花香否谷云聞堂云吾
0703a17: 無隱乎爾谷乃釋然今日德宇文居士不辭跋涉登
0703a18: 山涉水而來辦希有供請求開示山僧但將如上因
0703a19: 緣潦草頌出習習香風樹底生無端巖畔暗驚人等
0703a20: 閑透得無隱旨處處林花處處聞還聞麼若也聞得
0703a21: 高峰頂上且許居士踏到。
0703a22: 茶話只這一句西天四七東土二三都來沒起口處
0703a23: 山僧為汝等道破逢人不得錯舉。
0703a24: 
0703a25: 
0703a26: 
0703a27: 
0703a28: 
0703a29: 
0703a30: 三山禪師語錄卷三
