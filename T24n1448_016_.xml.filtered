0076a03: 
0076a04: 
0076a05: 根本說一切有部毘奈耶藥事
0076a06: 卷第十六
0076a07: 
0076a08: 大唐三藏義淨奉　制譯
0076a09: 爾時世尊。是無上福田。恭敬尊重。能令國王。
0076a10: 及諸臣佐。婆羅門居士。商人商主。天龍藥叉。
0076a11: 阿素羅。迦樓羅。揵達婆。緊那落。莫呼洛伽。
0076a12: 乃至傍蘇畢舍遮等。以諸衣服臥具湯藥諸
0076a13: 療病物供給世尊及苾芻僧伽。爾時佛在室
0076a14: 羅筏城給孤獨園。時諸外道。共集講堂。皆相
0076a15: 謂言。仁者知不。我等比來。於此得諸國王群
0076a16: 臣居士婆羅門等。尊重供養供給衣服臥具
0076a17: 醫藥等物。今有沙門喬答摩。人間出現。所
0076a18: 有尊重恭敬供養供給醫藥衣服臥具等。皆
0076a19: 悉施彼。我等斷絕無有利養。今復云何。共設
0076a20: 何計。其中一人。作如是言。仁者應知。若持梵
0076a21: 行者。作非梵行。時諸外道答曰。如是復有一
0076a22: 外道。云何得之。說曰。我等法中。有一女人。形
0076a23: 貌端正。人所樂見。教彼女言。喬答摩沙門。共
0076a24: 為私事。眾皆問曰。是誰端正。答曰。彼氈遮外
0076a25: 道女。眾人即使令喚至已。告曰。小妹須知。我
0076a26: 等往日所有利養。皆被斷絕。今時所有利養
0076a27: 衣服。醫藥臥具等。悉皆尊重供養喬答摩沙
0076a28: 門。汝不助我耶。棄我等耶。其女問曰。仁者
0076a29: 使我便欲作何計。答曰。汝是我眷屬家小妹。
0076b01: 可能作是言沙門喬答摩。共我私行非梵行
0076b02: 事。若能如是。名為捍敵。世人即皆尊重供養
0076b03: 我等。如昔無異。其女告曰。我不能謗沙門喬
0076b04: 答摩。彼天人師。王臣敬重。威德無量。誰能輒
0076b05: 信。時諸外道報曰。妹子。汝若不能謗沙門喬
0076b06: 答摩。不依我等言者。我等大眾。不共汝言談
0076b07: 話說。不得入我等家中。共擯棄汝。令汝至死。
0076b08: 後墮地獄。女人身少智性。遂便問曰。仁者教
0076b09: 我。欲作何事。時諸外道告曰。汝可時時往逝
0076b10: 多林。其女依教。每日往逝多林。乃至後時。其
0076b11: 女腹上。覆一盂。詣如來所。爾時世尊為無
0076b12: 量百千大眾。前後圍遶說微妙法。然而此女
0076b13: 來入會中。世尊既見外道女來。作是念曰。我
0076b14: 昔曾作此業。積集成就。由如暴流。其外道魔
0076b15: 女。面前而住。說伽他曰。
0076b16: 聲響令人愛美言清巧語
0076b17: 染我懷妊胎而今復說法
0076b18: 爾時世尊以頌告曰。
0076b19: 若人為妄語當墮於地獄
0076b20: 外道女答曰。
0076b21: 若作云不作彼當墮地獄
0076b22: 世尊告曰。
0076b23: 二人皆墮於地獄墮與不墮自心知
0076b24: 謗法之者來生苦少句未見本
0076b25: 爾時天帝釋作是思惟。彼外道女。垢穢大聖
0076b26: 及苾芻僧伽。作是念已。即以神變解令墮。
0076b27: 是時魔女大生羞恥。速即婦去。
0076b28: 時諸眾首苾芻白佛言。世尊。云何勝軍大王。
0076b29: 佛為說法。初即授記於此正真等正覺。又復
0076c01: 我等。今欲往無熱池邊。於如來前。各自說
0076c02: 本事。佛即默然而受其請。諸佛常法出現於
0076c03: 世。未入涅槃教化有情。必作十事。云何為
0076c04: 十。一者久植善根法王太子灌頂授記。二者
0076c05: 未曾發心有情。令彼發起無上菩提之心。三
0076c06: 者建立三寶。四者結界。五者命壽五分之中。
0076c07: 要捨一分。六者於室羅伐城。現大神通。七者
0076c08: 於平林聚落。現從天下。八者於父母所令見
0076c09: 真諦。九者於無熱池中。共諸苾芻。說業報
0076c10: 因緣。由此義故。世尊共諸苾芻。於無熱池中。
0076c11: 說昔本業報事。告諸苾芻等。可往無熱池邊。
0076c12: 各說自本業事。時諸苾芻聞佛教。咸皆依
0076c13: 命。佛共四百九十九苾芻眾。於室羅伐城沒。
0076c14: 無熱池邊出。往詣野猛藥叉遊行之處。其處
0076c15: 花果甚可悅意。然而此池流注四海。一名弶
0076c16: 伽河。二名新度河。三名縛叉河。四名呬多河。
0076c17: 其處嶮峻。非得通人而不能往。佛與大眾。俱
0076c18: 到彼已。
0076c19: 爾時世尊起世俗心。作此心時。乃至蟲蟻皆
0076c20: 知佛意。難陀鄔波難陀龍王。知如來意。云
0076c21: 何世尊起世間心。見佛欲於無熱池中。共諸
0076c22: 苾芻。各說往昔因業。即於池中。化出大蓮
0076c23: 花。其花千葉。猶如車輪。色如天金。寶莖花
0076c24: 。金剛所作。無量千花周匝圍遶。爾時世尊
0076c25: 坐此花上。及諸苾芻各坐一蓮花。于時具壽
0076c26: 舍利弗佛在王舍城祇利跋窶山上。縫僧伽胝
0076c27: 衣。佛告大目揵連。往喚取汝同侶舍利弗
0076c28: 來。白言如是。時具壽大目揵連。從無熱池
0076c29: 沒。於祇利跋窶山現。到舍利弗前告言。具
0077a01: 壽舍利弗。今時世尊。共九百九十九苾芻
0077a02: 眾於無熱池住。我承佛。故來相喚。即可同
0077a03: 行。答曰。具壽大目連。汝可待我縫僧伽胝了
0077a04: 方得相隨。告曰。我共相助。縫不任意。時大目
0077a05: 連。以神變力五指為針助縫。其舍利弗告目
0077a06: 連曰。汝應前去。我即後來。大目連曰。仁若不
0077a07: 去。我強力將行。時具壽舍利弗即舒戶鉤。告
0077a08: 目連曰。汝神通為最。且取此戶鉤然後將我。
0077a09: 時大目連即挽戶鉤。然舍利弗又作是念。彼
0077a10: 大威德。若挽戶鉤并我將去。便以神通。以身
0077a11: 繫著祇闍崛山。其山即動。并贍部洲地俱時
0077a12: 皆動。難陀鄔波難陀龍王。并無熱大池之中
0077a13: 諸大德等。咸悉總動。時諸苾芻白佛言。此是
0077a14: 難陀鄔波難陀龍王令動地耶。佛告諸苾芻。
0077a15: 此非難陀鄔波難陀龍王動此地也。此是大
0077a16: 聲聞現神通也。其舍利弗復作是念。我若繫
0077a17: 著須彌山者。彼亦將去。我今以心繫著無熱
0077a18: 池中。如來所坐大蓮花已。即不能動。時大
0077a19: 目連告舍利弗曰。具壽捔神通訖。可往世尊
0077a20: 所。舍利弗曰。汝且前去。我在後來。其大目連
0077a21: 去已。未至佛所。舍利弗先到。禮佛雙足。於蓮
0077a22: 花上坐已。目連方至。尊者問曰。汝於先來。何
0077a23: 大遲之。時諸苾芻皆生疑惑。唯佛能斷。白
0077a24: 佛言。世尊。比見大目乾連神通第一。今乃不
0077a25: 如。佛告諸苾芻。汝等諦聽。非但今時。乃往古
0077a26: 昔。於中天國。有一畫師。其人因事。往詣餘國
0077a27: 至已。還向畫師家停。然而主人作一轉關木
0077a28: 女。彩色莊嚴。令其供給看侍。對前而住。客便
0077a29: 喚曰。來於此眠臥。其木女默然而立。斯人念
0077b01: 曰。主人發遣此女。看侍於我。即以手挽。其索
0077b02: 即斷。身手俱散。極生羞恥。便作是念。今者被
0077b03: 其私裏辱我。我應對眾而為恥辱。斯人即於
0077b04: 當門牆上。畫自己身。猶如自絞入門扇後隱
0077b05: 身而住。主人怪晚日高不起。即往看之。開
0077b06: 門乃見自絞而死。便作是念。彼人何故自勒
0077b07: 咽喉。復見木人聚在地上。緣我勝彼由斯致
0077b08: 死。其國立法。有人死者。先奏王知然後殯
0077b09: 葬。主人急告王曰。中天竺國。有一畫師。來居
0077b10: 我家。我作轉關木女供給。彼為是人手挽索
0077b11: 斷。斯人羞恥自懸而死。願王檢看。我願殯
0077b12: 葬。王即使往看。使者告曰。汝且斫索令斷
0077b13: 然後檢看。為是自懸而死。為是主人勒殺。
0077b14: 是時主人即以斧斫唯加斫壁。客便告曰。
0077b15: 為死活耶。既對王臣。深懷愧恥。佛告諸苾芻
0077b16: 於意云何。爾時畫師者。即舍利弗是。作機關
0077b17: 木女者。即大目乾連是。於彼時中。由有工巧
0077b18: 而能勝彼。今用神通還復得勝。
0077b19: 復次苾芻。汝等諦聽。乃往古昔。別於一方聚
0077b20: 落之中。有二畫師。共技能。皆稱我好。明解
0077b21: 工巧。俱詣王所。白言云。我明圖畫。第二亦云。
0077b22: 我能圖畫。時王即令壁上各畫一面。畫已能
0077b23: 知。我不信說。其一畫師。時經六月。乃畫一
0077b24: 面。其第二者。但唯摩飾壁面。其畫了者。即白
0077b25: 王言。我畫牆了。王共群臣來觀畫彩。告曰。大
0077b26: 端正。第二畫師白王。看我畫作。由前壁畫光
0077b27: 影現斯。以薄衣覆。王見此事。甚大怪之云更
0077b28: 勝彼。其人禮王足已。白言。此非我畫。由彼壁
0077b29: 畫。於此影現。大王。為復畫者端妙。為復此處
0077c01: 端正。王言如汝作者。甚為端正。佛告諸苾芻。
0077c02: 汝意云何。爾時六月磨作畫師者。即舍利弗
0077c03: 是。時經六月畫師者。即大目連是也。於彼
0077c04: 時中。由其工巧。而能得勝。今復神通而還獲
0077c05: 勝。
0077c06: 復次苾芻。汝等諦聽。非但今時神通得勝。古
0077c07: 昔於波羅斯城不遠。有二仙人。一名勝佉。
0077c08: 二名利棄多。彼於後時。天降大雨。地面多
0077c09: 泥。其勝佉仙人。膝跌倒地。被打瓶破。仙人
0077c10: 誓。於十二年中。天更不雨。其梵授王。及波
0077c11: 羅斯人眾。皆聞仙人誓。令十二年天不
0077c12: 降雨。王及國人同往彼仙所。白言大仙。莫
0077c13: 作如是。仙人告曰。我不忍之。令十二年不得
0077c14: 下雨。梵授王等。別向利棄多仙人所。以事白
0077c15: 言。此仙作實語。應時天降大雨。佛告諸苾芻
0077c16: 等。爾時名勝佉仙人者。即大目連是。利棄多
0077c17: 仙人者。即舍利弗是也。廣說如上。
0077c18: 復次苾芻。彼二仙人。有少惱緣。其利棄多仙
0077c19: 人。即於勝佉邊。求而懺摩。正禮足時。其勝佉
0077c20: 乃以蹋利棄多頭髻之上。被蹋之時。即作
0077c21: 誓。願明日日出之時。汝頭破裂。勝佉還即
0077c22: 誓。願日莫出。日既不出。世間黑闇。諸婆羅
0077c23: 門。城中人眾。皆來白勝佉仙人曰。莫作是事。
0077c24: 彼仙答曰。若令日出。頭決破裂。其利棄多告
0077c25: 勝佉曰。汝可作一土頭。其仙即作土頭戴之。
0077c26: 其日即出。土頭便破。佛告諸苾芻。莫作異見。
0077c27: 時勝佉仙人者。即大目揵連是。利棄多仙人
0077c28: 者。舍利弗苾芻是。於彼時中。而已勝彼。今時
0077c29: 亦勝。
0078a01: 佛告諸苾芻。汝等復聽。我今為汝說。昔中天
0078a02: 竺有一巧人。善解牙作。遂持象牙。刻為粳米
0078a03: 一斗。以充道糧。往波斯國。既至彼國。詣一巧
0078a04: 師家中。暫寄欲住。斯人不在。但有其妻。既見
0078a05: 妻已。報言。將此一斗白粳米。為我作飯。其巧
0078a06: 工妻答曰。此米留著。汝當且去。其人留米即
0078a07: 去。彼便為煮。柴薪俱盡。米仍不熟。夫主來至
0078a08: 家中。問其妻曰。賢首。汝今作何物耶。妻即具
0078a09: 說。夫便看米。乃知是象牙為米。夫以誑心告
0078a10: 曰。此水為有灰故。米不能熟。汝用淨甜水煮。
0078a11: 米當即熟。後時留米人來。其妻報曰。汝宜取
0078a12: 淨甜水來。其人持瓦瓶取水。預前速至。畫
0078a13: 作水池。於其池中。畫作一死狗。其形脹爛。
0078a14: 其取水人。至彼池已。乃見此狗。一手掩鼻。一
0078a15: 手下瓶。以眼視狗。遂打瓶破。瓶既破已。便自
0078a16: 羞恥。佛言。汝等苾芻。勿作異念。其昔巧工作
0078a17: 象牙米者。大目乾連是。畫作水池者。今舍利
0078a18: 弗是也。汝諸苾芻。如來所得之定。諸聖獨覺。
0078a19: 名亦不知。諸獨覺所得之定。舍利子大目連。
0078a20: 名亦不知。舍利子所得之定。餘聲聞眾。名亦
0078a21: 不知。舍利子苾芻。具大威德。勝大目連。然
0078a22: 而由彼多現神通。密作是說。大目乾連神通
0078a23: 第一。
0078a24: 復次大迦葉波自說其業。而說頌曰。
0078a25: 迦葉往詣於眾前具說前生修行法
0078a26: 捨施少分諸功德獲斯無量勝福田
0078a27: 猶如世間師子王無畏遊於諸山藪
0078a28: 今大迦葉亦復然演說昔法心無畏
0078a29: 我昔曾施升秕食當於無漏獨覺所
0078b01: 住最無垢三昧定我今信受亦復然
0078b02: 於佛教中發大願常聞如是最勝法
0078b03: 由是因緣獲果報千度生於北單
0078b04: 其國長壽無彼我漸獲尊貴無闕少
0078b05: 由斯一業獲果報千度得生忉利天
0078b06: 彼天受妙香瓔珞色相殊好以嚴身
0078b07: 彼壽報盡命既終還復天中獲安樂
0078b08: 由於一業發大願多饒財寶不貪著
0078b09: 不求五欲受諸樂便捨出家學佛道
0078b10: 我昔不遇大明師亦不逢彼聲聞眾
0078b11: 見服袈裟染衣者便即頂禮求出家
0078b12: 我見如是出家時在於佛前眾中坐
0078b13: 從眾而起頂禮佛說佛是我親教師
0078b14: 于時世尊出是言汝是弟子我為師
0078b15: 若求出離諸苦難宜應聽受淨妙法
0078b16: 世尊為我說妙法發大慈悲於我處
0078b17: 四禪十力及六根八支聖道令修學
0078b18: 我今獲致如斯法便以漏盡不復生
0078b19: 今我最後受此身與諸賢聖為同侶
0078b20: 如來常說真實法持淨戒者願隨心
0078b21: 我所發願今得隨更不受生最後有
0078b22: 我生及貪今已盡斷諸有結更不縛
0078b23: 我於法中為長子由法王力離眾苦
0078b24: 佛已記我為第一於杜多中最為上
0078b25: 已見實諦證真法我今惑盡獲不動
0078b26: 對聖尊前說本業在於阿耨大池中
0078b27: 大聖慈尊加被我安坐蓮花說斯事
0078b28: 爾時耆宿聲聞諸大苾芻。問具壽舍利子言。
0078b29: 汝昔曾作何業。由彼業故。得大智慧。辯才無
0078c01: 礙。爾時舍利弗以頌答曰。
0078c02: 我昔山林見隱人是其獨覺寂靜者
0078c03: 依止空閑修淨行身被垢弊破袈裟
0078c04: 我時見彼心歡悅即便取衣為浣染
0078c05: 更以針線好縫治殷勤頂禮申恭敬
0078c06: 彼便於我生哀愍舉身湧在大空中
0078c07: 為現種種變神通於是搖颺騰空去
0078c08: 時我斯神變已合掌慇心發弘願
0078c09: 願我生生常智慧有大勢力饒財寶
0078c10: 於彼榮豪族姓中常得出家捨五欲
0078c11: 由斯願力得出家五百生中離俗網
0078c12: 此是最後身得生於人間
0078c13: 親事大導師無上等正覺
0078c14: 我今得出家於釋師子教
0078c15: 以獲安隱法去熱得清涼
0078c16: 我於半月間讀誦達彼岸
0078c17: 對親教大師於僧眾宣示
0078c18: 而為我授記大慧最尊者
0078c19: 隨順轉法輪令眾生悟解
0078c20: 舍利子大慧於僧大眾中
0078c21: 自記宿業報無熱池中說
0078c22: 爾時耆宿聲聞諸大苾芻。告具壽大目連曰。
0078c23: 其舍利子。已說宿業。次至仁說本業報緣。作
0078c24: 是語時。大目連即以伽陀告諸耆宿。而說頌
0078c25: 曰。
0078c26: 我昔為隱士處在於山藪
0078c27: 時有一人來求我欲出家
0078c28: 即與剃鬚髮并沐浴染衣
0078c29: 授與令披著斯人於屏處
0079a01: 端身結加坐證得緣覺果
0079a02: 搖颺騰空去是時我歡喜
0079a03: 恭敬而合掌由斯發弘願
0079a04: 今獲大神通我願得斯通
0079a05: 如是大仙者由斯善根力
0079a06: 生處常獲福此是最後身
0079a07: 得生於人道親事大導師
0079a08: 無上等正覺於釋師子教
0079a09: 而我得出家已獲阿羅漢
0079a10: 去熱得清涼世尊記別我
0079a11: 神通為第一緣於施少分
0079a12: 今招大果報昔時殘惡業
0079a13: 我說仁善聽往因大國中
0079a14: 而生豪貴族初為童子時
0079a15: 出門庭遊戲入家欲飲食
0079a16: 遇父與母交既見生羞恥
0079a17: 便以杖打我為此懷嫌恨
0079a18: 發言願長大摧其身如
0079a19: 當發斯惡願生黑繩地獄
0079a20: 受諸極苦已得生於人中
0079a21: 此是最後身由有餘殘罪
0079a22: 遭斯外道難命根幾欲盡
0079a23: 最後罪報盡不復更有餘
0079a24: 於慈父母邊是故發清信
0079a25: 所有諸群生而墮於惡趣
0079a26: 由心懷惡事常見苦無樂
0079a27: 目連對耆德說是宿業報
0079a28: 阿耨大池中安坐花臺上
0079a29: 爾時耆宿聲聞諸大苾芻。於具壽善妙苾芻。
0079b01: 作如是說。具壽目連。已說宿業竟。次至仁說
0079b02: 本業報緣。作是語已。其時善妙即以伽他。而
0079b03: 說頌曰。
0079b04: 我昔入寺中見地有塵穢
0079b05: 即便持掃除糞及塗治
0079b06: 因發清信心掃洒令清淨
0079b07: 由斯善根故生處端正身
0079b08: 父母與立名名為妙善來
0079b09: 於眷屬等前時好美名稱
0079b10: 眾人常樂見見者生歡喜
0079b11: 親侍大導師無上等正覺
0079b12: 我獲阿羅漢去熱得清涼
0079b13: 我昔作斯願惱盡成無漏
0079b14: 於贍部等洲以繒綵掃地
0079b15: 若有人能掃離欲經行處
0079b16: 彼人能掃除此地并諸地
0079b17: 若有人能掃四方僧住處
0079b18: 塔地好如掌大如安許
0079b19: 斯人福增長亦能自覺悟
0079b20: 是故汝當知應正等妙覺
0079b21: 有大功德聚宜勤供養塔
0079b22: 獲斯大果報皆由往昔時
0079b23: 所修眾善業方獲斯安樂
0079b24: 所以於佛塔志心興供養
0079b25: 無上大福田淨心應布施
0079b26: 若於佛正覺或佛聲聞處
0079b27: 施少獲福多由持戒淨故
0079b28: 善妙大眾前自說宿業報
0079b29: 無熱池安住安坐妙蓮臺
0079c01: 爾時耆宿聲聞諸大苾芻。告具壽妙意曰。善
0079c02: 妙已說本業果報。次至於仁。說其本業。爾時
0079c03: 妙意便以伽陀。而說頌曰。
0079c04: 我昔為童子共諸同伴侶
0079c05: 耳安蘇秣那同往花林處
0079c06: 見佛毘尸大窣波塔
0079c07: 諸天人眾等咸興大供養
0079c08: 並以清淨心手持頂耳鬘
0079c09: 懸在高塔上各發斯誓願
0079c10: 我見彼施花即於大眾前
0079c11: 持其耳上花懸佛大塔上
0079c12: 由斯善根力生於六欲天
0079c13: 常得大果報我捨一花枝
0079c14: 一百俱胝歲天中受妙樂
0079c15: 最後證無生大德今應知
0079c16: 正覺多福德勤修勝供養
0079c17: 第一世間尊佛塔應恭敬
0079c18: 大師并弟子淨心施少分
0079c19: 獲福果無邊我念過去世
0079c20: 作斯微善業由斯福業故
0079c21: 常受諸天樂親覲天尊師
0079c22: 無上等正覺已獲阿羅漢
0079c23: 去熱得清涼此是最後身
0079c24: 不得受後有由此因緣故
0079c25: 名為蘇末那解脫諸苦蘊
0079c26: 已度於有海蘇摩那苾芻
0079c27: 對眾而宣說昔時因業報
0079c28: 無熱大池中安坐花臺上
0080a01: 爾時耆宿聲聞。告具壽俱胝苾芻曰。其具壽
0080a02: 蘇末那苾芻。已說自業。次至仁說。昔作何業。
0080a03: 由何業故。佛記於汝。精進之中。最為第一。
0080a04: 爾時具壽俱胝苾芻以頌告曰。
0080a05: 昔於親慧城造一毘訶羅
0080a06: 淨心修已畢奉施四方僧
0080a07: 於斯寺院內繒綵而敷地
0080a08: 歡喜心調暢發斯弘誓願
0080a09: 常願親事佛獲得無上果
0080a10: 證第一涅槃永離諸煩惱
0080a11: 我緣此福故於九十劫中
0080a12: 常受人天身快樂恒無畏
0080a13: 彼有餘殘業受此最後身
0080a14: 生於高族家唯有我一子
0080a15: 十月滿已誕心生大歡喜
0080a16: 父時給財物數有二百萬
0080a17: 我足有金毛長短向四寸
0080a18: 微妙絕柔軟喻若兜羅綿
0080a19: 已經九十劫足常不躡地
0080a20: 以福因緣故親侍大導師
0080a21: 無上等正覺得受人天樂
0080a22: 既證阿羅漢去熱得清涼
0080a23: 世尊已記我精進中第一
0080a24: 諸漏並已盡而獲無垢處
0080a25: 我俱胝二十對眾耆宿前
0080a26: 說其宿業報無熱大池中
0080a27: 爾時耆宿聲聞諸大苾芻。告具壽妙音曰。其
0080a28: 具壽二十俱胝苾芻已說本業。次至二說。爾
0080a29: 時具壽妙音以頌告曰。
0080b01: 我先種善業經於九十劫
0080b02: 不墮三惡趣而得天人身
0080b03: 我未識三寶唯見是佛塔
0080b04: 佛名毘尸而興大供養
0080b05: 復以三金錢用買塗香等
0080b06: 安於佛塔上一心無退轉
0080b07: 由斯福力故多受人天樂
0080b08: 今獲阿羅漢去熱得清涼
0080b09: 我於佛塔前廣發微妙願
0080b10: 以斯少供養受於無量果
0080b11: 大眾今應知等覺有大福
0080b12: 塔前呈少供獲果報無邊
0080b13: 世尊受我記於彼伽陀中
0080b14: 廣宣妙辯才多聞中第一
0080b15: 於斯大眾前并及諸耆宿
0080b16: 已說宿業事無熱大池中
0080b17: 爾時耆宿聲聞諸大苾芻。告具壽賓頭盧頗
0080b18: 羅墮闍。而作是言。具壽妙音。已說本業。次至
0080b19: 仁說。
0080b20: 爾時具壽賓頭盧以頌告曰。
0080b21: 我昔生貴家父母邊自在
0080b22: 父令知庫藏侍衛於父母
0080b23: 心常為慳於姊妹兄弟
0080b24: 及以奴婢類不給於衣食
0080b25: 我母亦索食慳而不與
0080b26: 口復出惡言可食諸瓦石
0080b27: 由斯惡業力墮於大地獄
0080b28: 大熱及黑繩於斯受眾苦
0080b29: 地獄受苦已方得生人間
0080c01: 由斯惡業力我常食瓦石
0080c02: 若得飲食時食常不知足
0080c03: 飢渴甚逼惱由斯恒受苦
0080c04: 此是最後身人中生出家
0080c05: 親事大導師無上等正覺
0080c06: 我以得出家於釋師子教
0080c07: 獲得阿羅漢去熱得清涼
0080c08: 世尊為我記煩惱漏已除
0080c09: 於師子吼中最名為第一
0080c10: 今雖得神通由常服瓦石
0080c11: 假令經百劫所作業不亡
0080c12: 耆宿今應知我念往惡業
0080c13: 已受種種苦餘業今應盡
0080c14: 我名賓頭盧今在大眾前
0080c15: 說自宿業報無熱大池中
0080c16: 爾時耆宿聲聞諸大苾芻。告具壽善來。作如
0080c17: 是言。具壽賓頭盧。已說宿業。次至仁說。作何
0080c18: 業報。
0080c19: 爾時善來苾芻以頌告曰。
0080c20: 我念過去世親意大城中
0080c21: 生於貴族家有無量倉庫
0080c22: 王名隨眾意諸臣亦復然
0080c23: 端嚴人樂見色相好容儀
0080c24: 于時我乘輅大眾咸恭敬
0080c25: 同詣勝園林共受五欲樂
0080c26: 於彼芳林見沙門調六根
0080c27: 身披垢弊衣寂然而宴坐
0080c28: 我既見斯人心生大歡喜
0080c29: 雖見著弊服而心不生厭
0081a01: 罵此出家人惡想不樂見
0081a02: 身著大癩病食時常變吐
0081a03: 由斯業報故口出於惡言
0081a04: 於人命終後生於地獄中
0081a05: 常為飢渴逼恒受於眾苦
0081a06: 厥名為遠來復名為眾棄
0081a07: 身色甚大惡受地獄苦已
0081a08: 方得生人聞身著大癩病
0081a09: 食常為變吐手抱人髑髏
0081a10: 竹葉為衣服用草而為壁
0081a11: 常居此舍中入聚落乞食
0081a12: 恒被他驅擯或復被杖打
0081a13: 或不聽入舍常被他嫌賤
0081a14: 五百生中然不順諸人心
0081a15: 人天神所捨于時我見佛
0081a16: 僧伽眾圍遶欲於此眾心
0081a17: 志誠當說悔遙見大眾已
0081a18: 便速奔馳走即發如是言
0081a19: 常願足飲食我身并大眾
0081a20: 佛前而聽法無人施我食
0081a21: 失望而欲去牟尼大導師
0081a22: 慈悲為我說眾中遙命我
0081a23: 善來汝應坐我聞心極喜
0081a24: 曲躬虔合掌禮佛雙足已
0081a25: 退坐於一面世尊大慈悲
0081a26: 應憐愍我故為我說妙法
0081a27: 聞法見真諦啼泣淚交流
0081a28: 而即請出家世尊許出家
0081a29: 我名為善來親事大導師
0081b01: 世尊受我記處界中第一
0081b02: 我今大眾前自說宿業事
0081b03: 安坐蓮華內無熱大池中
0081b04: 爾時諸大聲聞耆宿苾芻。告具壽有喜曰。具
0081b05: 壽善來。已說本業。次至仁說。昔作何業。爾時
0081b06: 具壽有喜說伽陀曰。
0081b07: 昔於王舍城身受大富貴
0081b08: 其時遭亢旱我設仙人食
0081b09: 後有一仙來容儀甚端正
0081b10: 此是緣覺性漏盡心自在
0081b11: 為我心慳遂起斯惡念
0081b12: 誰能於此人七年供給食
0081b13: 以馬尿煮飯令彼仙人食
0081b14: 仙人既食已由此命便終
0081b15: 為斯作惡業久在地獄受
0081b16: 眾合及大叫焰熱并大熱
0081b17: 地獄受苦已方始得人身
0081b18: 多病不自在死受於劇苦
0081b19: 展轉五百生生生恒受苦
0081b20: 重病常不離不免眾苦迫
0081b21: 此是最後身得生於人間
0081b22: 親侍大導師無上等正覺
0081b23: 我得出家已釋師子教中
0081b24: 證得阿羅漢去熱獲清涼
0081b25: 我入耆宿位獲得通無漏
0081b26: 隨順眾病人皆令病消殄
0081b27: 我苾芻有喜對諸耆宿前
0081b28: 自說昔業報無熱大池中
0081b29: 爾時諸大聲聞耆宿苾芻。告具壽名稱曰。具
0081c01: 壽有喜苾芻。說本業已。次至仁說。爾時名稱
0081c02: 苾芻。於大眾中。說伽他曰。
0081c03: 昔為隱士居蘭若為乞食故入村中
0081c04: 見一死女在道傍青泡膿流并糞尿
0081c05: 我即如理善觀察對此跏趺正憶念
0081c06: 于時我觀不淨行一心想念不散亂
0081c07: 我坐不久觀斯事然此死屍肚坼裂
0081c08: 當見肚裂流膿血糞尿臭穢皆充滿
0081c09: 遍體膿流肉壞爛無量蠅蛆皆唼食
0081c10: 我時從定起即詣空寂處
0081c11: 更不行乞食亦不思噉
0081c12: 若入聚落時但緣求飲食
0081c13: 諸女甚端正觀此不忍食
0081c14: 一切有情身皆由四大合
0081c15: 滿中多糞尿臭穢血膿流
0081c16: 如是正觀已便得離慾想
0081c17: 住於四梵行無量善觀察
0081c18: 從彼命終後生於大梵天
0081c19: 梵天中壽終生波羅斯
0081c20: 最尊富貴族長者家作子
0081c21: 一切皆具足晝夜常受樂
0081c22: 夜內眠臥時忽然驚覺見
0081c23: 諸綵美女等脫去瓔珞衣
0081c24: 身形皆裸露更相架枕眠
0081c25: 我由昔業力想彼舊寒林
0081c26: 念女皆不淨心便厭離欲
0081c27: 發聲稱苦哉遍告無人應
0081c28: 即從高樓下天眾為開門
0081c29: 出此大城中至一河南岸
0082a01: 見佛在北岸高聲而喚佛
0082a02: 我今被損害聖者哀救護
0082a03: 大師聞我聲便以善言答
0082a04: 汝來施無畏我聞速度河
0082a05: 遺一寶莊履既至大悲所
0082a06: 正覺無上士世尊知我渴
0082a07: 種種說妙法聞法心開悟
0082a08: 剃髮而出家得見真諦理
0082a09: 世尊加被我精進不放逸
0082a10: 後夜明星出漏盡得清涼
0082a11: 我於耆宿前名稱說本業
0082a12: 安坐蓮花內無熱大池中
0082a13: 爾時諸大聲聞耆宿苾芻。告具壽財益曰。具
0082a14: 壽苾芻名稱。已說本業。次至仁說。爾時具壽
0082a15: 財益即說業報。以頌答曰。
0082a16: 昔於波羅斯城國王名曰吉基羅
0082a17: 迦葉世尊滅度已為佛造立窣波
0082a18: 我為彼王之長子其王名稱遍諸方
0082a19: 於此寶塔我居先建立殊勝妙傘蓋
0082a20: 由作如是勝善業人天常得最勝福
0082a21: 所生之處常富貴為大施主多倉庫
0082a22: 我於五百生捨施無能數
0082a23: 諸來求乞者沙門婆波羅門
0082a24: 各各無違逆悉令充滿足
0082a25: 及諸緣覺等離欲無漏者
0082a26: 有五百緣覺清淨心供養
0082a27: 由是善根力得此最後身
0082a28: 而生富貴家生已即能語
0082a29: 云我家中有倉庫今欲捨施諸貧士
0082b01: 施諸貧士無厭足一切飲食并資具
0082b02: 諸賢善士今應知為我速答此有無
0082b03: 諸人見我說斯語各各驚怪皆逃走
0082b04: 汝為當是人為天物藥叉
0082b05: 汝當為我說速答如斯事
0082b06: 母今聽善說我是慈母子
0082b07: 非藥叉鬼神但由宿命智
0082b08: 常為長者恒布施母聞斯語甚歡喜
0082b09: 我之慈母說是言愛子無畏常行施
0082b10: 母作是言已親眷養育我
0082b11: 諸人咸愛樂見者生歡喜
0082b12: 始從生已來常增益倉庫
0082b13: 金銀及僕從由纔生能言
0082b14: 眾為立名字因生增益財
0082b15: 立我名財益彼時能施財
0082b16: 令求者充滿今侍等正覺
0082b17: 捨家而學道我不為避難
0082b18: 而求於出家已獲六神通
0082b19: 清淨求出離諸王常供養
0082b20: 臣等並尊貴為是豐衣食
0082b21: 我財益苾芻對諸耆宿前
0082b22: 說昔業報事
0082b23: 根本說一切有部毘奈耶藥事卷第十六
