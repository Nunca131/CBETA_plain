0243b16: 
0243b17: 
0243b18: 居士傳三十四
0243b19: 
0243b20: 真希元吳毅夫傳
0243b21: 真希元名德秀。建州浦城人。慶元五年登進士第。理
0243b22: 宗朝官至參知政事。立朝不滿十年。所上奏疏數十
0243b23: 萬言。皆切當世要務。直聲震朝野。洊歷州郡。民懷其
0243b24: 惠。自寧宗以來。屢下偽學之禁。真元晚出。獨慨然以
0243c01: 道自任。讀佛經通其旨趣。題遺教經云。遺教經
0243c02: 瞿曇氏最後教諸弟子語。今學佛者罕誦而習之。
0243c03: 自禪教既分。學者往往以為不階語言文字而佛
0243c04: 可得。於是脫略經教而求。其所謂禪者。高則高矣。至
0243c05: 其身心顛倒有不堪點檢者。則反不如誦經持律之
0243c06: 徒。循循規矩中。猶不至大謬也。今觀此經。以端心正
0243c07: 念為首。而深言持戒為禪定智慧之本。至謂制心之
0243c08: 道如牧牛。如馭馬。不使縱逸。去瞋止妄。息欲寡求。然
0243c09: 後由遠離以至精進。由禪定以造智慧。具有漸次梯
0243c10: 級。非如今之談者以為一超可到如來地位也。以吾
0243c11: 儒觀之。聖門教人以下學為本。然後可以上達。亦此
0243c12: 理也。學佛者不由持戒而欲至定慧。亦猶吾儒舍離
0243c13: 經辨志而急於大成。去灑掃應對而語性與天道之
0243c14: 妙。其可得哉。余謂佛氏之有此經。猶儒家之有論語。
0243c15: 而金剛．楞嚴．圓覺等經則易．中庸之比。未有不先論
0243c16: 語而可遽及易．中庸者也。其題蓮華經普門品云。昔
0243c17: 唐李文公問藥山儼禪師曰。如何是惡風吹船飄落
0243c18: 鬼國。師曰李翱小子問此何為。文公怫然怒形於色。
0243c19: 師笑曰如此便是黑風吹船飄入鬼國也。吁藥山可
0243c20: 為善啟發人矣。以是推之。則知利欲熾然即是火坑。
0243c21: 貪愛沉溺便是苦海。一念清淨烈焰成池。一念警覺
0243c22: 船到彼岸。災患纏縛隨處而安。我無怖畏如械自脫。
0243c23: 惡人侵凌待他橫逆。我無忿嫉如獸自奔。讀是經者
0243c24: 作如是觀。則知補陀大士真實為人。非語也。又
0244a01: 遺書提刑陳貴謙問禪門事。貴謙參月林鐵鞭諸
0244a02: 老。切究向上一機。答之曰。承下問禪門所謂話頭合
0244a03: 看與否。以愚觀之。初無定說。若能一念無生。全體是
0244a04: 佛。何處別有話頭。只緣多生習氣背覺合塵。剎那之
0244a05: 間念念起滅。如猴猻拾栗相似。祖師不得已巳權設方
0244a06: 便。令咬嚼一句無滋味話頭。淘汝業識都無實義。今
0244a07: 時學者於話頭上強生穿鑿。或至逐箇解說以當
0244a08: 事業。遠之遠矣。來教謂未誦佛之言。存佛之心。行佛
0244a09: 之行。久久須有得處。如此行履固不失為一世賢者。
0244a10: 然禪門一著又須見徹自己已本地風光方為究竟。此
0244a11: 事雖人人本有。但為客塵妄想所蔽。若不痛加煆煉。
0244a12: 終不明淨。來教又謂。道若不在言語文字上。諸佛諸
0244a13: 祖何為留許多經論在世。經是佛言。禪是佛心。初無
0244a14: 違背。但世人尋言逐句。沒溺教網。不知自己已有一段
0244a15: 光明大事。故達摩西來不立文字直指人心見性成
0244a16: 佛謂之教外別傳。非是教外別有一箇道理。只要明
0244a17: 了此心。不著教相。今若只誦佛語而不會歸自己已。如
0244a18: 人數他珍寶。自無半錢分。縱於中得少滋味。猶是法
0244a19: 愛之見。直須打併一切淨盡。方有少分相應也。以日
0244a20: 用驗之。雖無濁惡粗過。然於一切善惡逆順境界上
0244a21: 果能照破不為他所移換否。夜睡中夢覺一如否。恐
0244a22: 怖顛倒否。疾病而能作得主否。若目前猶有境在。則
0244a23: 夢寐未免顛倒。夢寐既顛倒。疾病必不能作得主宰。
0244a24: 疾病既作主宰不得。則生死岸頭必不自在。所謂如
0244b01: 人飲水冷暖自知。來教謂無下手處。只是無下手處
0244b02: 正是得力處。如前書所言。靜處處皆著一隻眼看
0244b03: 是甚麼道理。久久純熟。自無靜之異。其或雜亂紛
0244b04: 飛起滅不停。舉一則公案與之撕挨。則起滅之心
0244b05: 自然頓息。照與照者同時寂滅。即是到家消息也。端
0244b06: 平二年希元有疾。三上章乞祠祿。疾亟。冠帶起坐。神
0244b07: 爽不亂。卒諡謚文忠宋史．西山文集．緇門警訓。
0244b08: 吳毅夫名潛。寧國人。嘉定十年進士第一。立朝骨鯁。
0244b09: 不避權要。淳祐中拜右丞相。以直言忤旨。責授化州
0244b10: 團練使循州安置。居常究心大法。深有悟入。序大慧
0244b11: 正法眼藏。至此事古今漫天漫地。端視側視。直
0244b12: 視橫視。開視闔視。明視暗視。無不視亦無所視亦無
0244b13: 無不視無所視。謂正即離。謂法即塵。謂眼即鑿。謂藏
0244b14: 即塞。是故這四箇字直須撇向大洋海裏。方免擔枷
0244b15: 帶索受人圈。然雖如此。初機鈍根也要得一則半
0244b16: 則胡言漢語。來去綻須光景。此時正好命捨
0244b17: 身。單鎗直進。如老鼠入牛角挨牆拶壁更無去處。正
0244b18: 迷悶中。猛忽地頭破額裂通身流汗。得箇休歇。始知
0244b19: 法眼．慧眼．天眼．佛眼只是一雙凡眼。到這裏說道學
0244b20: 人事畢也且未在。履齋老子即說偈言。若以色見我。
0244b21: 以音聲求我。是人行邪道。不能見如來。及赴貶所。宿
0244b22: 楓亭接待寺。告寺僧曰。文殊珠言。我初入不思議三昧。
0244b23: 繫心一緣。若久習成就。更無他想。常與定俱。此繫心
0244b24: 一緣乃成佛作祖之階梯也。所謂繫心一緣。如日觀
0244c01: 月觀眉間毫相與鼻準白之類。事雖淺近。理實幽微。
0244c02: 如趙州云。老僧十二時惟粥飯二時是用心。溈山
0244c03: 問懶安曰汝十二時當作何務。安云牧牛。溈云作麼
0244c04: 生牧。安曰一回入草去驀鼻拽將來。凡此皆繫心一
0244c05: 緣也。是後尊宿又生巧妙方便。令學人看話頭。如
0244c06: 狗子佛性．麻三升．乾屎尿橛．青州布衫．鎮州蘿蔔．庭前
0244c07: 柏樹子之類。都是理路不通處。教人取次看一則。看
0244c08: 來看去。疑來疑去。十二時中常不放捨。忽然鼻孔噴
0244c09: 地一下。即是當人安身立命處。此寺僧徒戒行嚴潔。
0244c10: 誦經禮佛不附席。禪教律剎之希有。亦謂精進
0244c11: 矣。有此鎡基。更能趲上一層。繫心一緣。習定生慧。則
0244c12: 人人是佛。自家現成公案。不用借他珍寶開帳鋪席。
0244c13: 可惜只在有為法上過了一生。總然以今世持戒福
0244c14: 德來世不失人身。脫入何時休歇。一有蹉跌永
0244c15: 劫扶頭不起。所謂此生不向今生度。更向何生度此
0244c16: 身。此語最為悲切。履齋老子未能自度先願度人。因
0244c17: 書此以效法施云。履齋者。毅夫所自號也。將卒之日。
0244c18: 語人曰。吾將逝矣。夜必雷風大雨。已巳而果然。四更開
0244c19: 霽。撰遺表。作詩端坐而逝。事在景定三年徑山志．佛法金湯。
0244c20: 知歸子曰。希元之論佛法。信有功於下學矣。雖然學
0244c21: 佛而不明宗。如陷蹄涔求適大海。不亦左乎。故陳吳
0244c22: 之說。學者其不可不盡心也。
0244c23: 汪大紳云。明宗判得甚是。然明得宗。希元之論皆
0244c24: 宗也。明不得宗。陳吳之論皆枝節耳。儒門論禪。何
0245a01: 等切直。著於居士傳。法施之善者也。
