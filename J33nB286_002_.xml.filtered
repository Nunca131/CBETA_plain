0496a01: 攖寧禪師住黎川羅漢禪寺語錄卷之二
0496a02: 門人德因　編
0496a03: 侍者德玹記錄
0496a04: 師受蘇州府吳江縣黎里鎮縉紳工部金同太史
0496a05: 張刑部韋鴻臚朱文學毛秦沈周吳眾檀信并法
0496a06: 侶剖初元超等請入院。
0496a07: 師指山門云玄珠斲象拈來掣古揮今亞目豁機到
0496a08: 此越終超始龍象交參秪如入門一句作麼生道震
0496a09: 聲一喝云九萬里鵬纔展翼百千年鶴便翱翔。
0496a10: 彌勒殿
0496a11: 笑破機微頓絕背向今日相逢原無異樣是則固是
0496a12: 擔荷雖繇此老卷舒還在渠儂。
0496a13: 韋馱殿
0496a14: 舉香云護法護人全憑這著這著圓通無處不豁直
0496a15: 教魔外不能窺果是獅兒堪蹴踏。
0496a16: 大殿基
0496a17: 碧落青霄未是道人活計墻壁瓦礫豈宜吐舌弄唇
0496a18: 畢竟如何折合顧左右云大家扶起空王殿百億須
0496a19: 彌側耳聽。
0496a20: 毘盧佛殿
0496a21: 坐斷毘盧方堪話會踏翻玄奧始解抽機到此為甚
0496a22: 重添註腳展具云因我得禮汝自倒還自起即拜。
0496a23: 伽藍殿
0496a24: 拈香云一紙不曾饒全憑驗作手親受靈山囑提持
0496a25: 豁諸有觸音法法盡包羅萬古叢林好善護。
0496a26: 祖師殿
0496a27: 舉香云燒穿鼻孔摵斷莖眉殃及兒孫一番話墮燈
0496a28: 燈無盡響孤峰海底飛塵漫別弄。
0496a29: 方丈
0496a30: 握肘後靈符剪狐狼狂見挽已巳墜之風擊寒爐發焰
0496b01: 正令當行未歸早驗遂據座云道合君臣猶未貴深
0496b02: 登堂奧始容參。
0496b03: 是日眾請上堂
0496b04: 師指法座云觸破人天正眼擊開無孔鐵錘迥露當
0496b05: 央萬機點首卓拄杖云且看山僧話墮去也遂陞座
0496b06: 拈香祝
0496b07: 聖畢次拈香云此一瓣香惡惡辣辣孤峭難親啐啄不
0496b08: 呼玄要針芥頓絕暗明捉敗紫霞峰頂頓然觸發毒
0496b09: 聲秪得今日對眾拈出爇向爐中供養傳菩提達磨
0496b10: 正宗第四十三世天台山
0496b11: 護國堂上嘯雲大和尚用酬法乳之恩斂歛衣就座參頭
0496b12: 白槌云法筵龍象眾當觀第一義師云玉人夢破一
0496b13: 聲雞越起崑崙舞袖歸倒溯曹源流足下不萌枝上
0496b14: 吼如雷豎拂召眾云見麼眼看終未是擊拂云聞麼
0496b15: 耳聽豈能知然在動用中動用收不得然非聲色裏
0496b16: 聲色常迥特直須坐斷兩頭不存玄解始堪證據是
0496b17: 以古鏡臺前貴乎展足白雲巖下妙在抽機不遠不
0496b18: 近總在當人體露堂堂勿須向外尋詩要知大得一
0496b19: 以清地得一以寧王侯得一以天下貞百姓得一以
0496b20: 安生山僧得此便乃喝石走風雲號令無佛處展足
0496b21: 通玄隨行無礙敢問諸人還相委悉麼以手拍案云
0496b22: 霜花夜吐鏡湖徹杲日高懸古殿鳴僧問若見若聞
0496b23: 即不問鐘鼓交參人天畢集還是羅漢重輝還是洞
0496b24: 山復睹師云無鬚鎖子兩頭搖進云剡水興雲姑蘇
0496b25: 普潤不知法爾如然不知因緣時至師云隨處作主
0496b26: 遇緣即宗進云恁麼則金毛抖擻孤峰外漏盡嚬呻
0496b27: 不二門師云退後看取僧作禮云縱橫妙轉無私化
0496b28: 恰恰行從鳥道歸師云沒孔笛中好善吹僧歸眾僧
0496b29: 問未離於越已巳降姑蘇姑蘇於越即不問如何是羅
0496b30: 漢境師云白雲斷處家山深進云如何是羅漢體師
0496c01: 云古道紅塵絕伴侶進云如何是羅漢用師云摩醯
0496c02: 亞目驚回首進云體用已巳蒙師指示即今古殿重輝
0496c03: 森羅慶讚人天普賴一句請師直示師云凡有血氣
0496c04: 莫不尊親僧作禮云南嶽峰高擎正眼鏡湖波底奮
0496c05: 泥牛師云透過絕商量參頭結槌云諦觀法王法法
0496c06: 王法如是師下座謝辭不錄。
0496c07: 本鎮薛耀雲居士同庵主如鑑等設供請上堂師豎
0496c08: 拂云旨不墮玄黃意別迥象外坐斷有無關事事超
0496c09: 無礙達磨大師來此土直指人人本有風光教外別
0496c10: 傳不立文字奈何盡大地欲覓一個不受惑人了不
0496c11: 可得惜乎以正作邪以邪為正金鋀不辨大似認賊
0496c12: 為子錯過要關舉世尊昔日因外道問不問有言不
0496c13: 問無言世尊良久外道讚嘆云世尊大慈開我迷雲
0496c14: 令我得入乃作禮而去阿難白佛外道得何道理便
0496c15: 乃讚嘆世尊云如世良馬見鞭影而行師乃云這個
0496c16: 外道雖明不惑二字但恐錯認定盤星世尊指處也
0496c17: 是泥裏洗土塊豎拂云喚作鞭得麼秪恐不是玉是
0496c18: 玉也大奇果是個大力量漢握起金剛王寶劍勦絕
0496c19: 窠臼不立崖岸生佛盡除具個般手眼則千聖不能
0496c20: 羅籠萬魔不能潛覷乃至驗正削邪洞然作則誠謂
0496c21: 罷業忘功故云護生須是殺殺盡始安居大眾秪如
0496c22: 安居處還作麼相見山僧更為下個註腳孤峰雲底
0496c23: 休落塹回途未是本來面石馬嘶歸不應山拶出金
0496c24: 烏飛夜半卓拄杖云吽便下座。
0496c25: 臘八日華山周居士率眾信請上堂師云朔風惡發
0496c26: 吹徹骨漏泄諸人識不識三九廿七意何如門前啞
0496c27: 子吹嗶嚦恰恰是依稀雲樹月巢冷恰恰非白雲巖
0496c28: 下轉多岐相逢盡力吐不出露柱當先豁一機急薦
0496c29: 取莫羈縻當陽突出人天眼正令橫施奪化微豎拂
0496c30: 召眾云此是釋迦老子計窮力盡捏目生花夜睹明
0497a01: 星道個奇哉不意拈花時撞出迦葉老頭陀破顏微
0497a02: 笑看他父子一門承虛接響山僧今日既據此位別
0497a03: 行條令總不坐他家床榻驀擲拂云咄不得道著不
0497a04: 得動著向此中通得一線始可安邦定國撒手翻機
0497a05: 然華山居士為乞拈提個事但山僧口門窄狹不能
0497a06: 為眾添一元字腳惜今法久弊生雷同上下誠信者
0497a07: 更難弄影者遍地是以古德勉於後世先為道破云
0497a08: 堪惜今時學道流千千萬萬認門頭卻似入京朝帝
0497a09: 闕祗到潼關即便休冷地較量大可悲痛總之我眼
0497a10: 本正因師故邪今日拈撥處貴乎志勤眼察頭頭切
0497a11: 莫放過復舉雲巖晟禪師因僧參巖問甚處來僧云
0497a12: 石上語話來巖云石還點頭也未僧無語巖自代云
0497a13: 未語話時點首也師乃云羅漢這裏即不然若代此
0497a14: 僧下語便云點即不堪非惟為此僧掃除異解雲巖
0497a15: 亦乃首尾俱應眾兄弟此是為古人出格提持處還
0497a16: 能揀點得出麼良久云苔封古殿忘王化白髮童兒
0497a17: 舞袖歸僧問世尊未離兜率已巳降王宮還是他法身
0497a18: 邊事報身邊事師云兩頭俱不涉進云未出母胎度
0497a19: 人已巳畢為甚又睹明星得悟師云雪上更加霜僧作
0497a20: 禮云恁麼則萬古碧潭空界月再三撈摝始應知師
0497a21: 云太勞生即下座。
0497a22: 開戒日平望皎然庵主并眾信請上堂師云石虎吼
0497a23: 孤峰泥牛吞皓月踏破劫前機紅爐飛片雪豎拂云
0497a24: 此是佛祖說不盡處眾生意不到處山僧今日和盤
0497a25: 托出普請大家受用喝一喝云此即主即賓全體全
0497a26: 用無作無止非犯非持不即不離無偏無正不在戒
0497a27: 定慧裏安生豈宜功勳位中明旨隨處施威頭頭顯
0497a28: 露現前大眾還受用得來麼如或未然且看衣缽下
0497a29: 事不煩久立珍重僧問第一義即不問弘開大戒和
0497a30: 盤托出畢竟明甚麼邊事師云前三三後三三進云
0497b01: 信手橫拈無孔笛請師吹出太平歌師云你眼裏還
0497b02: 聞麼進云灼然韻出青霄外石女階前側耳聽師云
0497b03: 我不會禪僧歸眾師下座。
0497b04: 黎鎮薛耀雲陸晨仲徐繼橋居士等設供請上堂師
0497b05: 卓拄杖云山僧無力苦支撐為要諸人驀直行帶水
0497b06: 拖泥渾不顧畫蛇添足可憐生擬不是滯即沉拈來
0497b07: 獨露堂堂事那個男兒不自真既汝自真何故不會
0497b08: 汝等還信得及麼若信得及任他八風五慾黑浪滔
0497b09: 天毫忽不能鼓動能向個中得大自在始名上士故
0497b10: 曰信為道源功德母毋長養一切諸善根既已巳如是更
0497b11: 逼山僧個甚麼即倚杖云把手勸君行不得惟人自
0497b12: 肯那方親僧問拖泥帶水即不問諸佛未出世達磨
0497b13: 不西來舉坐具云先有這個消息還有未了一著請
0497b14: 師拈出師云汝腳跟點地也未進云此是已巳了事還
0497b15: 有末後句也無師云今日不能為汝說進云向上宗
0497b16: 乘莫便是否師云不遇知音不與談進云香煙觸破
0497b17: 太虛空驚得狸奴跌碎額師云三十棒自領去下座。
0497b18: 四月八日大鑑宋居士請上堂是日師兼辭眾師拈
0497b19: 拂云無縫罅裏吐出機輪沒孔笛中吹開正眼釋迦
0497b20: 老子大好不諳機宜纔出母胎便乃截長補短雲門
0497b21: 大師固具通天作略也是賊過後張弓若是羅漢門
0497b22: 下別有一番判斷當時若撞世尊初生時道個天上
0497b23: 天下惟我獨尊山僧在傍急為掩耳但云好事不如
0497b24: 無非惟世尊倒捲旗鎗亦令大地眾生亡鋒結舌豈
0497b25: 不直截茲因大鑑居士一見山僧信知個事即離家
0497b26: 叩道今同石屏庵主再四懇乞山僧應個時節仔細
0497b27: 較量也是一得一失乃召大鑑云汝若識得時節因
0497b28: 緣則知無星秤子橫拈豎舞將剎塵國土捏聚一團
0497b29: 擊不碎跌不破處受用得來始名有血氣漢不必與
0497b30: 山僧結聚一上師驀拈拄杖召眾云拄杖子近日不
0497c01: 受逆順意欲向深巖活埋孤迥迥地以至情與無情
0497c02: 悉為拱束不見道法無定所用豈有方未有常行而
0497c03: 不住未有常住而不行何故顧視左右云座中不
0497c04: 遇同途客君入瀟湘我往秦僧問昔日世尊未出母
0497c05: 胎度人已巳畢為甚又末後拈花累及兒孫師云世尊
0497c06: 無此事莫謗世尊好進云土曠人稀莫不是相逢者
0497c07: 少麼師云親言出親口進云有一人扯破袈裟打碎
0497c08: 缽盂還有罪過也無師云擬向何處下手僧云秪恐
0497c09: 觸忤和尚師喝云照顧頂門著僧云薰風覿面吹入
0497c10: 骨拽起泥牛鼻孔穿師云此去逢人不得錯舉下座。
0497c11: 師過洞庭三峰庵雪鴻關主監院心月率眾信請上
0497c12: 堂師云縹渺峰頭鬥額莫釐山頂傳聲惹得太湖瞠
0497c13: 眼滔滔浪底揚塵有時拈大千於足下不知寬闊有
0497c14: 時納須彌於眉睫那有重輕逢場作戲干水隨身驀
0497c15: 豎拂召眾云會麼於中會得饒伊曹山四借雲門三
0497c16: 句臨濟一喝這些腐爛葛藤一串穿來拋向太湖浪
0497c17: 裏如若不能定奪且向父母未生已巳前威音那畔更
0497c18: 那畔處聿轉面皮討個分曉則冷覷山僧總作笑具
0497c19: 還委悉麼玉殿不傳丹鳳詔鐵鞭空擊五更寒雪鴻
0497c20: 關主問請問和尚如何是雲門三句師云六機不著
0497c21: 便莫向語中看進云如何是函蓋乾坤句師云藕絲
0497c22: 牽斷崑崙足石女擎歸不夜天進云如何是截斷眾
0497c23: 流句師云海雲吹破扶桑外驚落機先大好山進云
0497c24: 如何是隨波逐浪句師云落霞與孤鶩齊飛秋水共
0497c25: 長天一色進云秋風凜凜樹凋葉落脫體一句事如
0497c26: 何師云八角磨盤空裏轉進云撞倒銀山鐵壁正恁
0497c27: 麼時如何相見師喝云漁父莫棲巢進云恁麼則雲
0497c28: 門面目儼然關中禮拜去也師云打破關來向汝道。
0497c29: 師誕日黎里德勝善士設供率眾請上堂己巳丑季冬三日師
0497c30: 豎拂云冰雪削寒威大地俱沉跡梅萼未曾舒靈枝
0498a01: 笑不歇等閒是事示時人頗奈時人渾不識未生前
0498a02: 應蚤徹悟得個中本無別泥牛夜半趁紅輪露柱燈
0498a03: 籠眼赫赫山僧未離母胎亦如是既離母胎亦如是
0498a04: 今日為四眾說法亦如是乃至盡未來際不可說不
0498a05: 可說亦如是以及過去無量劫不可說不可說亦如
0498a06: 是既以如是何故諸人重增枝蔓秪為沉生滅乃被
0498a07: 境緣轉山僧不惜莖眉與現前大眾唱個菩薩蠻去
0498a08: 也且道未生前是甚麼意以拂畫相云若也會得
0498a09: 石女橫吹沒孔笛木人鼓掌在庭前已巳生前是甚麼
0498a10: 意以拂畫相云個中會得毫頭湧出無盡藏窮子
0498a11: 歸途不識貧即今大地眾生情與無情盡向裏得
0498a12: 大自在渾然踹碎虛空骨跛鱉盲龜著耳聽汝等還
0498a13: 看個甚麼乃呈拄杖云我見燈明佛本光瑞如此史
0498a14: 瑞雲居士問云正不坐正明星當午現偏不坐偏夜
0498a15: 半日輪紅不屬偏正底人來和尚如何接待師云泥
0498a16: 龍奮發千峰外劈破崑崙雲夢低士一喝師便打士
0498a17: 禮拜云季冬嚴寒和尚尊重師云汝眉毛今日墮地
0498a18: 也姚振綱居士問云請問和尚如何是靈雲見桃花
0498a19: 的意師云莫被他觸卻眼進云如何是溈山護持的
0498a20: 意師云泥牛擎折角進云玄沙未徹意旨又作麼生
0498a21: 師云平白更添冤進云若恁麼溈山安邦定國玄沙
0498a22: 破宅亡家去此二途請師直指師云鳳啣丹詔傳來
0498a23: 遠莫向長安國裏居士云學人禮拜去也師云看取
0498a24: 問頭下座。
0498a25: 黃溪姚振綱史雲山居士同眾信設供請上堂師云
0498a26: 鐘鼓交參人天畢集新年頭佛法作麼商量豎拂云
0498a27: 會麼三界惟心萬法惟識剎竿頭上風車子三個猢
0498a28: 猻夜簸錢至道無難惟嫌揀擇夜半石人無影象縱
0498a29: 橫誰辨往來源但莫憎愛洞然明白井底蝦蟆吞卻
0498a30: 月三更不惜夜明簾今日山僧為諸仁者斬斷繩頭
0498b01: 汝等會得則世出世間如大鵬金翅鳥劈海吞龍毫
0498b02: 無隔礙乃至山河大地僧俗男女貧富貴賤總在汝
0498b03: 等自心發現蓋因爾等循業昧己巳障蔽本有光明故
0498b04: 爾先聖曲垂方便普攝群機流出一花五葉分宗設
0498b05: 教建立綱旨以至洞山五位臨濟三玄法眼六義雲
0498b06: 門顧鑒溈仰圓相拈來一槌擊得碎非惟慶快平生
0498b07: 亦且不負一隊老古錐為人徹困若甘自暴自棄秪
0498b08: 恐有鬼神兮減君福有時節兮促君壽也須打算果
0498b09: 是千里龍駒便乃奮身霄漢之外坐斷報化門頭則
0498b10: 能事事無礙且如不假脩證一句作麼指陳搖拂云
0498b11: 萬物靜觀皆自得四時佳興與人同西堂問新年頭
0498b12: 佛法百草頭邊俱漏泄提持舊公案老梅枝上露真
0498b13: 機不涉新舊一句請師別道師云兩個黃鸝鳴翠柳
0498b14: 一行白鷺上青天進云當陽吹出無生曲大地咸歸
0498b15: 掌握中向個裏得通消息麼師曰石虎吼春風堂復
0498b16: 挺身進前問云寰中不令無為化四海熙雍樂太平
0498b17: 如何是君師云玉簾深貯機輪外萬象渾忘化育深
0498b18: 進云五鳳樓前三舞蹈金鐘靜聽曉雞鳴如何是臣
0498b19: 師云和同萬籟音無令奉重咸知劫外聲進云九重
0498b20: 殿內頒天詔俯下群機展玉容如何是君視臣師云
0498b21: 苔封玉質延三五寶篆高臨下碧墀進云嚴持妙挾
0498b22: 尊方敕仰輔東王號令嚴如何是臣奉君師云頭頭
0498b23: 不逆通玄手滿擊金鞭漏永長進云皇風永扇清平
0498b24: 界野老謳歌力不知如何是君臣道合師云沉沉深
0498b25: 鎖含元殿無影枝頭爛熳春進云五位君臣蒙師指
0498b26: 金針玉線事如何師云木人倒舞鞦韆急九曲珠垂
0498b27: 午夜天堂禮拜云五葉叢中開法韻不萌枝上湧真
0498b28: 宗師云無文印子拋空裂祖脈源頭頂上看堂歸位。
0498b29: 僧問鐘鼓交參人天畢集新年佛法是如何師云一
0498b30: 湖野水綠兩岸矗山青僧一喝師云喝後如何進云
0498c01: 肩挑日月眼蓋乾坤師云汝腳跟下事作麼生僧舉
0498c02: 坐具云釋迦老子來也師云退身三步腦後看是甚
0498c03: 麼僧便作禮師打云頂門具眼始許汝答話下座。
0498c04: 平望金姚王諸善士設供請上堂師云日色融和景
0498c05: 倍妍春光爛熳鳥翩翩枝頭報道君休去頗奈時人
0498c06: 耳不便道不難秪要當人自肯擔若把萬緣俱放下
0498c07: 浮生塵夢一齊翻道不易莫把光陰當兒戲此生一
0498c08: 著不知源萬劫千生更難遇舉如意云汝等現前若
0498c09: 僧若俗若男若女若大若小皆具此一著眼能見耳
0498c10: 能聞鼻能嗅香足能運奔但汝等一口氣不來時則
0498c11: 又業識茫茫無本可據總是汝被業因蔽己巳愛欲縛
0498c12: 身業鬼借宅昧卻伊本地風光不見雲門大師云乾
0498c13: 坤之內宇宙之間中有一寶秘在形山然不住動用
0498c14: 聲色裏畢竟在何處顯現擊如意云欲識上大人須
0498c15: 明丘乙己巳若悟佳作仁便乃可知禮山僧今日借泥
0498c16: 團瓦礫大作佛事去也具眼者試出看按拄杖云禹
0498c17: 門浪暖貴擎頭沖霄切莫遭點額僧問夜半空中擊
0498c18: 毒鼓嚇得須彌顛倒舞天王惡發趁崑崙喝出扶桑
0498c19: 一輪古正與麼時和尚如何舉唱師云不合向汝道
0498c20: 進云一音清汛生潮舌萬籟傾聞正眼開如何是正
0498c21: 眼師云石女天明斜戴帽進云恁麼則無舌堪能語
0498c22: 談玄不假音師云滿座未聞聲僧作禮云謝師答話
0498c23: 適二居士出禮拜依位立師云好個消息秪恐不識
0498c24: 卓拄杖下座。
0498c25: 黃溪守防府王虎山居士并史雲山居士同嗣君調
0498c26: 君燦薦亡請上堂師云金剛透匣那吒失威截斷玄
0498c27: 微不容毫髮總連城之壁難以定其底價似照乘之
0498c28: 珠奚能並其光華是以藏身處沒蹤跡龜毛拂子擊
0498c29: 龍鼉沒蹤跡處莫藏身兔角杖頭挑日月諸仁者向
0498c30: 個裏會得吾宗無語句亦無一法與人如或不能薦
0499a01: 取秪得向第二門頭潑杓惡水去也擊拂云聞麼此
0499a02: 方真教體清淨在音聞一歷諸人耳根永為道種無
0499a03: 價寶珠迥然突露但他日在不萌枝上芬芳吐秀時
0499a04: 不得作個般去就何故若將耳聽終難會眼裏聞
0499a05: 聲方始知蓋因防府王虎山居士為薦室人張氏史
0499a06: 雲山居士以及嗣公為薦亡弟芳山史君假此威神
0499a07: 欲超無漏乃召眾云若作有薦又是畫蛇添足若謂
0499a08: 不受薦即今如何結案畢竟作麼即得要汝一舉兩
0499a09: 得剖出當下分明以拂畫相云咦無漏國中不住
0499a10: 足一毫端上展全機僧問云藏身處沒蹤跡沒蹤跡
0499a11: 處莫藏身且道今日受薦佛子向甚麼處安身立命
0499a12: 師云無毛鷂子過新羅進云突出虛空眼靈光射碧
0499a13: 溪還假接引否師云此猶是階下漢試別轉一路看
0499a14: 僧即進前云恁麼則撲盡三千及大千師云費力不
0499a15: 少僧歸位振綱居士問云適纔和尚道無價寶珠請
0499a16: 為指出看師豎拂云不值半文錢拈來觸鼻孔進云
0499a17: 恁麼則學人放光動地去也師云你向何處放光士
0499a18: 作禮云只有天在上更無山與齊師打云猶是假雞
0499a19: 鳴即下座。
0499a20: 薛德勝善人同嗣耀雲設供請上堂師云直心真實
0499a21: 菩提道場現成個事不假思量要會便會不須搜索
0499a22: 若還不會自己巳多錯是以目前萬法明暗色空乃至
0499a23: 山河大地風動雲起春生夏長時節遷移總向汝諸
0499a24: 人六根門頭覿體敷揚但汝自迷本心倒生錯亂自
0499a25: 悟本心何事不辨所以智人斷心愚人斷境若能悟
0499a26: 心萬象一體若也斷境狂妄競生只要汝自肯息心
0499a27: 故乃三界大師不吝慈悲頭頭說法若以比丘身得
0499a28: 度者即現比丘身而為說法若以宰官身得度者即
0499a29: 現宰官身而為說法若以婆羅門婦女身得度者即
0499a30: 皆現之而為說法汝等今日也恁麼明日也恁麼恐
0499b01: 他日諸緣報謝則措手不及自甘撞入昏醉之鄉果
0499b02: 能將無始業緣一劍截斷信知山僧時時上堂刻刻
0499b03: 說法何更有僧俗二門法非法也豎拂云觸開無盡
0499b04: 藏拈出大家看時維那出問云請問和尚一人發真
0499b05: 歸源十方世界悉皆消殞和尚向何處度生師打云
0499b06: 向這裏度生進云如此則度生已巳畢師連打云汝還
0499b07: 知落在甚處那禮拜起呈具師云亂做作麼師復云
0499b08: 今蓋因德勝善人深究此道為求透生死一著特同
0499b09: 嗣耀雲乞報薦先親乃召云汝若向一念不生已巳前
0499b10: 認得面目只汝多生父母頓超劫外世出世間孝道
0499b11: 普為圓成不煩久立下座。
0499b12: 德普善人設供薦親請上堂師云句超象外韻別宮
0499b13: 商高山流水尚乃罕遇知音撥動獅絃群機安不塞
0499b14: 耳是以智者超方愚人錯亂從上先德闡揚個事離
0499b15: 語言絕意識要汝等外息諸緣外息諸緣則內心無
0499b16: 喘心如墻壁方可入道即拈起拂云會麼會則途中
0499b17: 受用不會則眼底生塵急宜照顧驚看時光如箭急
0499b18: 虛生浪死一場悲爾等過患不在別人誤汝秪為汝
0499b19: 刻刻在六根門頭播弄業識口說魔話心行魔事秪
0499b20: 知檢點他人好惡長短不識自己巳本命元辰將來眼
0499b21: 光一散向鐵圍山裏扯拽不開噬臍何及且道這裏
0499b22: 還堪救麼乃振威一喝云眾兄弟這一喝不具殺不
0499b23: 具活亦非主亦非賓解交得來則事事皆圓冰河吐
0499b24: 焰鬨然產出靈苗終不抱贓叫屈誠云從佛口生從
0499b25: 法化生即能變生作熟點鐵成金豈不慶幸以至今
0499b26: 辰德普善人報本一著總教不隔毫釐坐斷塵剎去
0499b27: 也還證得麼卓拄杖云杖頭有眼明如日要識真金
0499b28: 火裏看便下座。
0499b29: 黃家溪史雲山居士同嗣君調君燦薦親請上堂師
0499b30: 云父母所生眼悉見三千界鋒前驗取頓超調御生
0499c01: 佛不立坐斷十方拈拄杖云大眾莫被他塞卻眼根
0499c02: 須是別行條令靈槎不遇乘風便焉得漁翁撞玉關
0499c03: 拄杖子今日具莫大威神將剎塵國土諸佛一時逼
0499c04: 勒出廣長舌相演不思議法令恒河沙眾生咸知本
0499c05: 有證不思議境雲山居士同嗣公君調君燦為報先
0499c06: 嚴不意中拾得一個信種供養山僧并現前大眾山
0499c07: 僧亦不敢囊藏點出古佛心直教個個具足得大自
0499c08: 在然汝敬村史君并外父韋公等盡向山僧拄杖子
0499c09: 頭上放光動地拍手呵呵露柱共為證明山河大地
0499c10: 悉霑利樂秪如酬恩普度一句作麼生道咦水晶簾
0499c11: 裏垂甘露明月堂前燦帝珠孤闍黎問黃葉無風自
0499c12: 落凍雲不雨常陰時節饒他遷變一真迥突諸緣如
0499c13: 何是一真迥突底句師云觸破毫頭進云今辰文鉉
0499c14: 居士請和尚說法薦親未審還來受薦麼師云一著
0499c15: 機先不容合伴孤作禮云石虎啣風吼泥牛帶月鳴
0499c16: 師云闍黎別道看進云一堂風冷淡千古意分明珍
0499c17: 重歸位師笑曰好個無尾大蟲僧問昔日普賢大願
0499c18: 請佛住世廣修供養目今史居士請和尚說法是同
0499c19: 是別師云另有同別更道將來進云即今普賢在何
0499c20: 處示現師便棒僧一喝師又打云再一喝看僧作禮
0499c21: 云遠在天邊近在目前師云閒言語僧問來如石火
0499c22: 去如電光不去不來意旨如何師震聲一喝進云棒
0499c23: 頭指出無生界一輪紅日恁東西師云汝知落處麼
0499c24: 進云萬古碧潭雲影盡今朝重振舊家風師云只恐
0499c25: 不是同流僧歸位師下座。
0499c26: 徽州陳聖先居士酬恩修懺請上堂
0499c27: 師豎拂云個事須遇過量人始得奮獅子全威驚群
0499c28: 哮吼若神鋒出匣立斬妖邪聖凡路絕知見情亡似
0499c29: 法藥離瓶救膏肓盲於當下驅耕奪食變生作熟將大
0499c30: 地群生蜎飛蝡動從頂至足針拶一上覿面回光咸
0500a01: 知本有復向蟭螟眼裏建大法幢與千佛萬佛握手
0500a02: 交參出廣長舌演大法義窮劫至劫終莫能盡忽有
0500a03: 個漢道這長老恁般話會即今山是山水是水僧是
0500a04: 僧俗是俗同途異轍爭奈目前何山僧衹得低頭合
0500a05: 掌云我不敢輕於汝等汝等皆當作佛即今聖先陳
0500a06: 君久懷道味但於塵緣汩沒特入喻指歸依山僧之
0500a07: 門法名德省復大作佛事懇逼山僧說幾句無生話
0500a08: 欲酬天地覆載父母劬勞莫大深恩併懺諸業若欲
0500a09: 酬報須顧名思義省之一字從上聖賢無不從此中
0500a10: 透出若欲懺罪且道罪性畢竟在甚麼處舉三祖燦
0500a11: 大師以處士身來謁二祖言弟子身纏風恙乞師懺
0500a12: 罪祖云將罪來與汝懺燦師良久進云覓罪了不可
0500a13: 得祖云與汝懺罪竟宜依佛法僧住後即印可師云
0500a14: 此是千古懺罪的樣子汝能徹其源即古即今同一
0500a15: 三昧同一受用何等現成不會聽取一偈翻身踏碎
0500a16: 須彌盧側手直掬香水海驀然坐斷一毫頭剎剎塵
0500a17: 塵事無礙下座。
0500a18: 秀水文學蛟門李居士為室人于氏德璿請對
0500a19: 靈小參。
0500a20: 三生石上扣角精魂未招鶖子臨機月上女身孰轉
0500a21: 一靈皮袋髑髏未識眼初明皮袋一靈功盡還歸于
0500a22: 祖父于氏德璿淑人幼長深閨能執婦道以班曹作
0500a23: 師傅以梁孟振家聲又知世數無常預歸三寶至期
0500a24: 順時化去若出籠銀鶴直沖霄漢絕不羈縻可謂女
0500a25: 中之人傑也大眾彼既能如是又何必山僧重為指
0500a26: 點以如意一擊云精金若不重經礦真偽誰能識得
0500a27: 渠。
0500a28: 
0500a29: 
0500a30: 
