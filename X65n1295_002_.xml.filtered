0481b10: 
0481b11: 禪宗頌古聯珠通集卷第二
0481b12: 
0481b13: 宋池州報恩光孝禪寺沙門法應　集
0481b14: 元紹興天衣萬壽禪寺沙門普會續集
0481b15: 世尊機緣
0481b16: 釋迦牟尼世尊初降生。一手指天一手指地。周
0481b17: 行七步目顧四方云。天上天下唯吾獨尊。後雲
0481b18: 門云。我當時若見。一棒打殺與狗子喫。貴圖天
0481b19: 下太平　瑯琊覺云。可謂將此深心奉塵剎。是
0481b20: 則名為報佛恩。　頌曰。
0481b21: 四月八佛降生日。指天指地稱第一。九龍噴水沐金
0481b22: 軀。摩訶般若波羅蜜。洞山聰。
0481b23: 指天指地語琅琅。送語傳言出畫堂。使者尚能多意
0481b24: 氣。主人應是不尋常。泉大道。
0481c01: 寶殿龍樓忽降時。周行七步豁眉開。言不是言無謙
0481c02: 遜。天上人間更有誰。野軒遵。
0481c03: 開基業前王事。端拱持盈後帝心。戟盡為農器
0481c04: 用。此時誰報太平音。佛印元。
0481c05: 纔降王宮示本然。周行七步又重宣。指天指地無人
0481c06: 會。獨震雷音大千。海印信。
0481c07: 混沌未分人未曉。乾坤纔剖事全彰。天生伎倆能奇
0481c08: 怪。末上他弄一場。保寧勇。
0481c09: 七步周行手指天。衲僧棒下命難全。母胎出後成何
0481c10: 事。爭似閻浮未降前。張無盡。
0481c11: 周行七步便稱尊。家醜那堪放出門。只向母胎度人
0481c12: 畢。也須一棒一條痕。長靈卓。
0481c13: 纔生能步便英靈。天上人間我獨尊。可笑瞻前不顧
0481c14: 後。那知身後有雲門。草堂清。
0481c15: 一火鑄成金彈子。團圞都不費鉗鎚。拈來萬仞頭
0481c16: 放。打落天邊白鳳兒。慈受深。
0481c17: 無憂樹下誕全身。七步周行事斬新。相見謂言侵早
0481c18: 起。誰知更有夜行人。南華昺。
0481c19: 老胡不免出胞胎。也解人前恁麼來。指地指天稱第
0481c20: 一。眾生四十九年。鼓山珪。
0481c21: 老漢纔生便著忙。周行七步似顛狂。賺他無限癡男
0481c22: 女。開眼堂堂入鑊湯。徑山杲。
0481c23: 兜羅綿手指天地。紺目重瞳顧四維。七步周行渾屬
0481c24: 我。一生賣弄小孩兒。佛燈珣。
0482a01: 黑白未分全體妙。纔彰文彩便成乖。因茲漏泄家風
0482a02: 甚。末代兒孫鼻孔喎。月菴果。
0482a03: 纔出胞胎便逸。周行七步獨稱尊。當時若見雲門
0482a04: 老。不到如今累子孫。山如。
0482a05: 【續收】老胡種種空意氣。一手指天兼指地。當時盡謂獨
0482a06: 稱尊。今日翻思誰不是。人人盡在光明裏。臨文不用
0482a07: 更加諱。育王達。
0482a08: 千年石虎產麒麟。一角通身五彩明。金玉關渾掣
0482a09: 斷。毗盧界內鼓煙塵。雪竇宗。
0482a10: 美如西子離金闕。嬌似楊妃下玉樓。猶把琵琶半遮
0482a11: 面。不令人見轉風流。佛鑑懃。
0482a12: 毗嵐園裏喪嘉聲。分手徒勞布惡名。決是一文偷不
0482a13: 得。至今作不良人。瞎堂遠。
0482a14: 五天一隻蓬蒿箭。攪動支那百萬兵。不得雲門行正
0482a15: 令。幾乎錯認定盤星。石恭。
0482a16: 周行四顧獨稱尊。平地無風起浪痕。禍及私門猶自
0482a17: 可。誰知千古累兒孫。懶菴需。
0482a18: 掀翻地軸乾坤窄。撥轉天輪宇宙寬。須向強中呈好
0482a19: 手。空打碎劫初看。正堂辯。
0482a20: 奴兒婢子。十生九死。於裏不正。被外邊使。縱饒開口
0482a21: 便過頭。未免渾身輥泥水。月堂昌。
0482a22: 無憂樹下浴嬰孩。清曉薔微帶露開。轉過衲僧相見
0482a23: 處。後槽驢馬出胞胎。天童淨。
0482a24: 草本無端拈出來。更加註轉癡呆。西天此土誰知
0482b01: 己已。夜半優曇火裏開。應菴華。
0482b02: 走出門風相副稱。東西南北更無人。看來不得韶陽
0482b03: 老。未免兒孫惹客塵。或菴體。
0482b04: 指天指地。無處回避。瞿曇瞿曇。討甚巴鼻。月林觀。
0482b05: 自謂五更侵早起。誰知更有夜行人。條風塊雨非云
0482b06: 昔。堯舜垂衣萬國賓。運菴巖。
0482b07: 未曾撞入摩耶腹。兩手知他甚處安。右脅出來魔境
0482b08: 現。只堪惆悵不堪看。天目禮。
0482b09: 一聲哇地便吒哩。突出如斯大闡提。此土西天起殃
0482b10: 害。堂堂洗土不成泥。北簡。
0482b11: 七步周行猶彷彿。指天指地不分明。是非既落傍人
0482b12: 耳。洗到驢年也不清。堂愚。
0482b13: 兩手指天地。周行步更多。可憐黃面老。螃蟹落湯鍋。
0482b14: 西巖惠。
0482b15: 生來自恨錯同條。鐵鑄心肝也合銷。還你獨尊三界
0482b16: 內。奈何今日又明朝。覺菴真。
0482b17: 僧問九虔云。承聞和尚有言。諸聖間出祇是
0482b18: 傳語人。是否。師曰是。曰世尊一手指天一手指
0482b19: 地云。天上天下唯吾獨尊。和尚為甚麼喚作
0482b20: 傳語人。師曰。祗為一手指天一手指地。所以喚
0482b21: 作傳語人。　頌曰。
0482b22: 妙相圓明不可親。奴兒婢子自殷勤。指天指地稱尊
0482b23: 大。也是傳言送語人。丹霞淳。
0482b24: 【增收】世尊未離兜率已巳降王宮。未出母胎度人已巳畢。
0482c01: 　頌曰。
0482c02: 大象本無形。至包萬有。末後已巳太過。面南看北斗。
0482c03: 王宮兜率度生出胎。始終一貫初無去來。掃蹤滅跡
0482c04: 除根蒂。火裏蓮華處處開。圓悟勤。
0482c05: 是非海裏橫身入。豺虎中自在行。莫把是非來辨
0482c06: 我。平生穿鑿不相干。鼓山珪。
0482c07: 利刃有蜜不須。蠱毒之家水莫。不不嘗俱不
0482c08: 犯。端然衣錦自還鄉。徑山杲。
0482c09: 本離兜率降王宮。便就刀山入鑊湯。等閑擒下白拈
0482c10: 賊。滿眼俱為敗露贓。瞎堂遠。
0482c11: 垂不似迷津客。張網誠非待兔人。半夜烏何處
0482c12: 去。天明吞玉麒麟。正堂辯。
0482c13: 肌骨當初赫赤窮。面皮今日厚千重。撩頭搭尾應更
0482c14: 點。嬴賽闍黎齋後鍾。或菴體。
0482c15: 【增收】世尊初於月八日明星出時。忽云。奇哉一切
0482c16: 眾生。具有如來智慧德相。但以妄想執著不能
0482c17: 證得。　頌曰。
0482c18: 瞿曇失眼睛時。雪裏梅華只一枝。而今到處生荊
0482c19: 。笑春風惱亂吹。晦堂心。
0482c20: 黃面瞿曇不丈夫。明星現處自塗糊。如今好生蛇
0482c21: 弄。免使兒孫在半途。佛心才。
0482c22: 一見明星夢便回。千年桃核長青梅。雖然不是調
0482c23: 味。曾與將軍止渴來。雪竇宗。
0482c24: 出得山來早是遲。於世上討便宜。直饒一念超三
0483a01: 界。好與拳頭劈面椎。佛照光。
0483a02: 此老從來謾自誇。無端病眼見空華。直教當下超三
0483a03: 際。檢點將來未到家。無用全。
0483a04: 六年落草野狐精。跳出渾身是葛藤。打失眼睛無處
0483a05: 覓。誑人剛道悟明星。天童淨。
0483a06: 二千年前黃面老。舉頭莫是見明星。茫茫宇宙人無
0483a07: 數。幾個男兒眼有睛。肯堂充。
0483a08: 雪嶺崎嶇歲月深。何曾夜半見明星。可憐業識茫茫
0483a09: 者。蹉過如來正法輪。妙善。
0483a10: 夜半明星出現時。分明喪盡目前機。若言總具如來
0483a11: 相。也是空拳誑小兒。頑石空。
0483a12: 六載隈藏在雪山。頭土面自慚顏。今朝忽明星
0483a13: 現。始覺從前被眼瞞。鐵山仁。
0483a14: 六載將身草裏埋。當時有眼幾曾開。果然見得明星
0483a15: 現。未到門庭冷似。介石朋。
0483a16: 雪嶺六年修苦行。今朝打失主人公。普天地無尋
0483a17: 處。百億分身是脫空。天目禮。
0483a18: 正覺山前失眼睛。是凡是聖盡生盲。至今夜夜明星
0483a19: 現。誰肯向伊行處行。癡絕。
0483a20: 明星見處月三更。箇箇眉毛眼上橫。平地起堆黃面
0483a21: 老。夢中說夢可憐生。大歇謙。
0483a22: 明星一見眼皮穿。漢語胡言萬萬千。暴富乞兒休說
0483a23: 夢。誰家裡火無煙。無量壽。
0483a24: 金鍾夜擊九重城。六載歸來改瘦形。待得眾生心眼
0483b01: 活。雪山依舊碧崚層。堂愚。
0483b02: 輕金輪位重草座。金彈換人泥彈丸。末世眾生心眼
0483b03: 巧。明星空照雪山寒。閑極雲。
0483b04: 月滿長空星滿天。瞿曇一見眼皮穿。長安市上人無
0483b05: 數。何似家家夜莫眠。千琬。
0483b06: 世尊一日陞座。大眾纔集定。文殊白槌云。諦觀
0483b07: 法王法。法王法如是。世尊便下座。　頌曰。
0483b08: 聲振大千龍虎伏。無人解和法王才。言下便明猶是
0483b09: 鈍。頓教千眼一時開。明招謙。
0483b10: 文殊白槌報眾知。法王法令合如斯。會中若有仙
0483b11: 客。不待眉間毫相輝。北塔祚。
0483b12: 列聖藂中作者知。法王法令不如斯。會中若有仙陀
0483b13: 客。何必文殊下一槌。雪竇顯。
0483b14: 百萬靈山似葦麻。風行雲集已巳周遮。當時不是文殊
0483b15: 老。往往瞿曇更撒沙。佛印元。
0483b16: 頭角麟龍眾若干。當時一例受欺謾。法王真子揮楗
0483b17: 椎。直至而今作笑端。正覺逸。
0483b18: 未兆之前早二三。白槌之後更那堪。當時若有仙陀
0483b19: 客。不到如今強指南。海印信。
0483b20: 七佛之師下一槌。王成鴨鱉成龜。滿筵龍象齊傾
0483b21: 耳。殺靈山老古錐。野軒遵。
0483b22: 巍巍頂相終難見。舒卷何當如掣電。彼時若有此時
0483b23: 人。文殊槌下分鍼線。白雲端。
0483b24: 諦觀法王法。法王法如是。玉輪影射珊瑚枝。一陣清
0483c01: 風動天地。地藏恩。
0483c02: 月在波心徹底寒。澄澄應不許龍蟠。五湖多少未歸
0483c03: 客。被傍人把釣竿。上方益。
0483c04: 彌盧出海橫天外。南北東西不見邊。一幅素縑描不
0483c05: 得。競將天下與人傳。大洪遂。
0483c06: 據坐凝眸語未形。一槌直下意何明。倒行此令如相
0483c07: 委。無限清風動地生。夢菴信。
0483c08: 一段真風見也麼。元元化母理機梭。織成古錦含春
0483c09: 象。無奈東君漏泄何。天童覺。
0483c10: 一輪明月映天心。四海生靈荷照臨。何必西風撼丹
0483c11: 桂。碧霄重送九秋音。佛鑑懃。
0483c12: 法王法令若為酬。老倒文殊強出頭。負累釋迦猶可
0483c13: 事。至今千古啾啾。龍門遠。
0483c14: 銀蟾皎潔豈容模。剛被文殊強塗糊。千古兒孫無覓
0483c15: 處。三條椽下觜盧都。月菴果。
0483c16: 金槌影動。寶光寒。百萬之眾。齊著眼看。楚安方。
0483c17: 瞿曇按指。文殊據令。漏泄天機。一槌打正。南華昺。
0483c18: 【續收】正令付全提。不存凡聖機。牢關百雜碎。石火電光
0483c19: 輝。尼無著總。
0483c20: 古皇前化超檄。無字印文明劃劃。今時衲子若當
0483c21: 陽。往往半千成五百。正堂辯。
0483c22: 法王法令沒周遮。一片凝絕點瑕。槌下不開諸聖
0483c23: 眼。幾多騏驥困鹽車。靈巖安。
0483c24: 見成活計莫周遮。椎下分事轉差。若是咬人師子
0484a01: 子。何須牙上更安牙。月林觀。
0484a02: 道泰時清才子貴。家肥國富小兒嬌。不因紫陌花開
0484a03: 早。爭見黃鶯下柳條。木菴永。
0484a04: 世尊因五通仙人問云。佛有六通。我有五通。如
0484a05: 何是那一通。世尊召仙人。仙人應諾。世尊曰。那
0484a06: 一通爾問我。　頌曰。
0484a07: 仙人一問通皆備。是瞿曇一物無。喚得兔來依舊
0484a08: 放。幾多山鬼暗相呼。佛印元。
0484a09: 那一通爾問我。令人慚愧釋迦老。只知步步踏紅蓮。
0484a10: 不覺茫茫入荒草。正覺逸。
0484a11: 無量劫來曾未遇。如何不動到其中。莫言佛法無多
0484a12: 子。最苦瞿曇那一通。保寧勇。
0484a13: 問佛如何那一通。世尊當面指迷蹤。祥雲密密微微
0484a14: 雨。大震雷音地風。雲溪恭。
0484a15: 汝問如何此問親。嶺梅江柳共芳春。抱贓不用行搜
0484a16: 檢。已巳自當堂露賊身。長靈卓。
0484a17: 【續收】那一通你問我。玄關倒插無鬚。等閑一掣掣得
0484a18: 開。三個老婆相對坐咄。斷橋倫。
0484a19: 那一通。你問我。口是禍門。招因帶果。慚愧慈悲大法
0484a20: 王。丙乙离壬不屬火。寶葉源。
0484a21: 世尊因外道問云。不問有言不問無言。世尊據
0484a22: 坐。外道讚曰。世尊大慈大悲。開我迷雲令我得
0484a23: 入。作禮而去。後阿難問佛。外道有何所證。而言
0484a24: 得入。世尊曰。如世良馬見鞭影而行。　頌曰。
0484b01: 鞭影分明指似君。多聞瞥地爽精神。汾陽報汝諸禪
0484b02: 侶。信手拈來莫厭塵。汾陽昭。
0484b03: 機輪曾未轉。轉必兩頭走。明鏡忽臨臺。當下知妍醜。
0484b04: 妍醜分兮迷雲開。慈門何處生塵埃。因思良馬窺鞭
0484b05: 影。千里追風喚得回。雪竇顯。
0484b06: 雙鋒覆護兩俱摧。迷雲從此豁然開。收得劫初鈴子
0484b07: 後。輕輕一振動雲雷。天衣懷。
0484b08: 萬丈寒潭徹底清。錦鱗夜靜向光行。和竿一掣隨
0484b09: 上。水面茫茫散月明。白雲端。
0484b10: 經過遇夜宿荒草。開得眼來天大曉。空心赤唱歌
0484b11: 歸。路上行人已巳不少。保寧勇。
0484b12: 特地殷勤問有無。因風應不費工夫。迷雲縱得開令
0484b13: 入。未免區區在半途。淨照臻。
0484b14: 雪覆喬林同一色。清光上下含碧。採樵人立渡頭
0484b15: 寒。極目圓蟾為誰白。成枯木。
0484b16: 外道麤心慣險夷。老胡鞭影露鍼錐。行人拾得東門
0484b17: 兔。誰管韓精力疲。長靈卓。
0484b18: 世尊恰似青銅鏡。掛向空秋月靜。表裏無私照膽
0484b19: 寒。高低一一皆相映。佛鑑懃。
0484b20: 杲日連天照有無。孰云善逝坐跏趺。如今要見當年
0484b21: 事。邪正由來在半途。龍門遠。
0484b22: 有無不問語先墯。明鏡當臺雙照破。迷雲散盡曉天
0484b23: 空。杲日團團紅似火。佛性泰。
0484b24: 露影藏身問世尊。瞿曇一點不加文。迷雲舒卷從斯
0484c01: 入。十倍精神減八分。佛燈珣。
0484c03: 鼓山珪。
0484c04: 兩處牢關擊不通。纖塵不動自乖宗。忽然業鏡百雜
0484c05: 碎。黃面瞿曇失蹤。徑山杲。
0484c06: 【續收】外道殷勤來問佛。有言不問及無言。大雄不費纖
0484c07: 毫力。良馬何曾用舉鞭。照堂一。
0484c08: 世尊隻眼通三界。外道雙眸貫五天。華意正濃桃臉
0484c09: 笑。春光不在柳梢邊。雪巢一。
0484c10: 不問有言無言。說甚見影見鞭。露柱口掛壁上。燈籠
0484c11: 倒退三千。瞎堂遠。
0484c12: 陷虎機關兩處安。湍流一截萬源乾。駿駒瞥爾窺鞭
0484c13: 影。凜凜霜蹄毛骨寒。尼無著總。
0484c14: 獵涉榮枯未是奇。到頭誰是出家兒。故鄉漠漠無消
0484c15: 息。時有孤雲嶺外歸。正堂辯。
0484c16: 赤日輝空照大千。佛魔俱盡頭超然。悠悠莫論途中
0484c17: 事。露出襟子細看。大溈智。
0484c18: 不問有無先話墯。軒轅古鏡忽臨臺。雖然當下分妍
0484c19: 醜。依舊迷雲撥不開。肯堂充。
0484c20: 自把碌磚空裏擲。必端自打自家頭。灼然自痛自難
0484c21: 說。自著摩挲歸去休。斷橋倫。
0484c22: 不問無言及有言。坐觀成敗自安然。仙陀瞥爾知宗
0484c23: 墮。誰謂世尊曾舉鞭。本覺一。
0484c24: 【增收】世尊因外道問。昨日說何法。曰說定法。又問。今
0485a01: 日說何法。曰說不定法云云。　頌曰。
0485a02: 古鑑從來絕點痕。隨其妍醜目前分。而今鑑破無光
0485a03: 影。風輥長江水色渾。塗毒。
0485a04: 昨日與今日。說定說不定。寰中天子敕。塞外將軍令。
0485a05: 外道當年入夢鄉。直至如今猶未省。高安悟。
0485a06: 昨日定今日不定。正令已巳行皆逐正。卓下靈山皁纛
0485a07: 旗。百萬麾軍皆乞命。山堂淳。
0485a08: 【增收】世尊因調達謗佛。生身陷地獄。佛敕阿難傳問
0485a09: 云。汝在地獄中安否。云我雖在地獄。如三禪天
0485a10: 樂。佛又令阿難傳問。你還求出不。云我待世尊
0485a11: 來便出。阿難云。佛是三界大師。豈有入地獄分。
0485a12: 云佛既無入地獄分。我豈有出地獄分。　頌曰。
0485a13: 好笑提婆達多。入捺落十小劫波。然得三禪妙樂。吹
0485a14: 布毛須還鳥窠。湛堂準。
0485a15: 大隱居。小隱居山。各得其所。隨分安閑。何必更來
0485a16: 論出入。人生在處有餘歡。別雲。
0485a17: 地獄天堂八字打開。誰知無去亦無來。若言已巳得三
0485a18: 禪樂。未免將身自活埋。松源岳。
0485a19: 萬仞崖頭得去。不知何處覓全屍。業風吹起再甦
0485a20: 省。問如今是甚時。堂愚。
0485a21: 【增收】世尊因長爪梵志索論義。預約云。我義若墯。我
0485a22: 自斬首以謝。世尊云。汝義以何為宗。梵志云。我
0485a23: 義以一切不受為宗。世尊云。是見受不。志拂袖
0485a24: 而去。行至中路有省。乃謂弟子云。吾當回去。斬
0485b01: 首以謝世尊。弟子云。人天眾前幸當得勝。何以
0485b02: 斬首。志云。我寧於有智人前斬首。不於無智人
0485b03: 前得勝。乃歎云。我義兩處負墯。是見若受負門
0485b04: 處麤。是見不受負門處細。一切人天二乘皆不
0485b05: 知我義墯處。唯有世尊諸大菩薩知我義墯。回
0485b06: 至世尊前云。我義兩處負墯。故當斬首以謝。世
0485b07: 尊云。我法中無如是事。汝當回心向道。於是同
0485b08: 五百徒眾。一時投佛出家證阿羅漢。　頌曰。
0485b09: 是見若受破家門。是見不受與誰論。匾檐驀折兩頭
0485b10: 脫。一毫頭上現乾坤。天衣懷。
0485b11: 一切不受逞家風。片言雙破兩頭攻。赤旛奪了回光
0485b12: 處。始信言前墮己已宗。本覺一。
0485b13: 是見受時眼著屑。見如不受事猶乖。賊身已巳露徒回
0485b14: 首。鬼面神頭一處埋。無用全。
0485b15: 【增收】世尊因乾闥婆王奏樂。其時山河大地盡作琴
0485b16: 聲。迦葉起舞。王問。迦葉豈不是阿羅漢。諸漏已巳
0485b17: 盡。何更有餘習。世尊曰。實無餘習。莫謗法也。王
0485b18: 又撫琴三。迦葉亦三度作舞。王曰。迦葉作舞。
0485b19: 豈不是。世尊曰。實不曾作舞。王曰。世尊何得妄
0485b20: 語。世尊曰。不妄語。汝撫琴山河大地草木盡作
0485b21: 琴聲。豈不是。王曰是。世尊曰。迦葉亦復如是。實
0485b22: 不曾作舞。王乃信受　修山主問澄源禪師。乾
0485b23: 闥婆王奏樂。直得須彌岌峇海水騰波。迦葉作
0485b24: 舞作麼生會。源曰。迦葉過去世曾作樂人來。習
0485c01: 氣未除。修曰。須彌岌峇海水騰波又作麼生。源
0485c02: 休去　法眼代曰。正是習氣。　頌曰。
0485c03: 輕輕撥轉一條絃。聲振三千與大千。賴得飲光知密
0485c04: 意。肯將羅袖惹春煙。塗毒。
0485c05: 有三尺。可以謁趙國。無千里眼。難以見懸絲。巍巍
0485c06: 堂堂。三界大師。堂愚。
0485c07: 【增收】世尊在忉利天為母說法。優瑱王思佛。命匠雕
0485c08: 旃檀像。及至世尊下來。像亦出迎。　頌曰。
0485c09: 紫金光聚照山河。天上人間意氣多。曾敕文殊領徒
0485c10: 眾。毗耶城裏問維摩。堂愚。
0485c11: 【增收】世尊一日坐次。見二人舁豬子過。乃問這箇是
0485c12: 甚麼。其人云。世尊具一切智。豬子也不識。世尊
0485c13: 曰。也要問過。　頌曰。
0485c14: 捨筏懷兼濟。逢更問津。將未歸意。說與欲行人。
0485c15: 木庵瓊首座。
0485c16: 【增收】世尊三喚三應乃云。無為真佛實在我身　大
0485c17: 溈智云。世尊為誰家分上事。又喝云。汝等切忌
0485c18: 認著昭昭靈靈。復頌曰。
0485c19: 真佛無為在我身。三呼三應太惺惺。若人不悟元由
0485c20: 者。塵劫茫茫認識神。
0485c21: 【增收】世尊一日敕阿難。食時將至。汝入城持。難應
0485c22: 諾。曰汝既持。當依過去七佛儀式。難遂問。如
0485c23: 何是七佛儀式。佛召阿難。難應諾。佛曰。持去
0485c24: 　密庵云。大小世尊。被阿難輕輕靠著。未免喚
0486a01: 鍾作甕。　頌曰。
0486a02: 從前七佛儀式。慶喜何曾欠少。堪笑黃面瞿曇。無端
0486a03: 打箇之遶。遯庵演。
0486a04: 【增收】世尊因靈山會上有五百比丘。得四禪定。具五
0486a05: 神通。未得法忍。以宿命智通各各自見。過去殺
0486a06: 父害母及諸重罪。心內懷疑。於甚深法不能證
0486a07: 入。於是文殊承佛神力。手握利持逼如來。世
0486a08: 尊謂文殊曰。住住。不應作逆。勿得害吾。吾必被
0486a09: 害為善被害。文殊。從本已巳來無有我人。但以內
0486a10: 心見有我人。內心起時我必被害。即名為害。於
0486a11: 是五百比丘。自悟本心如夢如幻。於夢幻中無
0486a12: 有我人。乃至能生所生父母。於是五百比丘同
0486a13: 聲讚歎曰。文殊大智士。深達法源底。自手握利
0486a14: 。持逼如來身。如佛亦爾。一相無有二。無相
0486a15: 無所生。是中云何殺。　頌曰。
0486a16: 為渠中路惹埃塵。致使全機截斷雲。佛兩忘何處
0486a17: 去。還家曲調一番新。象田卿。
0486a18: 佛祖由來總是冤。電機旋處直如弦。金毛若解和聲
0486a19: 拶。月裏麒麟笑揭天。瞎堂遠。
0486a20: 文殊當日逼如來。五百聲聞眼豁開。欲會如來佛亦
0486a21: 爾。青蛇匣裏吼風雷。本覺一。
0486a22: 【增收】世尊敲髑髏問耆婆。生何道。曰生人道。又敲一
0486a23: 曰。生何道。曰生天。又敲一。耆罔措。　頌曰。
0486a24: 如來一擊少人知。直下分明更是誰。無限月光隨水
0486b01: 去。片雲偏向故山歸。塗毒。
0486b02: 老胡一擊許誰知。大冶紅罏片雪飛。青草塚間留不
0486b03: 住。白雲還望故山歸。瞎堂遠。
0486b04: 【增收】世尊因地布掩泥。獻華於然燈佛。燈見布髮
0486b05: 處遂約退眾。乃指地云。此一方地宜建一梵剎。
0486b06: 時有賢于長者。持標於指處插云。建梵剎已巳竟。
0486b07: 時諸天散花讚云。庶子有大智矣。　頌曰。
0486b08: 百草頭上無邊春。信手拈來用得親。丈六金身功德
0486b09: 聚。等閑擺手入紅塵。塵中能作主。化外自來賓。觸處
0486b10: 生涯隨分足。未嫌伎倆不如人。天童覺。
0486b11: 一枝脩竹建精藍。風捲蟭螟入海南。惡水潑來成第
0486b12: 二。鈍根蹉過問前三。張無盡。
0486b13: 【增收】世尊因廣屠兒日殺千羊。一日至世尊前。颺
0486b14: 下屠刀云。我是千佛一數。世尊云。如是如是。
0486b15: 　頌曰。
0486b16: 昔日為刀今日佛。今朝為佛佛能刀。能刀能佛無差
0486b17: 別。便見眉間白玉毫。圓悟勤。
0486b18: 放下屠刀處。棒打不回頭。雲自帝鄉去。水歸江漢流。
0486b19: 退菴休。
0486b20: 【增收】世尊因波斯匿王問。勝義諦中有世俗諦否。若
0486b21: 言無智不應一。若言有智不應二。一二之義云
0486b22: 何。世尊曰。大王。汝於過去龍光佛法中曾問此
0486b23: 義。我今無說汝今無聽。無說無聽是名一義二
0486b24: 義。　頌曰。
0486c01: 問處奇特。答處殊絕。一二義諦。驪龍角折。真如。
0486c02: 無聽無說意無窮。鐵壁銀山一線通。何處是渠真聖
0486c03: 諦。秋風昨夜到梧桐。東谷光。
0486c04: 【增收】世尊昔至多子塔前。命摩訶迦葉分座令坐。以
0486c05: 僧伽黎圍之。遂告云。吾有正法眼藏密付於汝。
0486c06: 汝當護持。傳授將來毋令斷絕。　頌曰。
0486c07: 密傳分半座。正好驀面唾。不與麼且放過。子孫未免
0486c08: 遭殃禍。海印信。
0486c09: 僧問興化。多子塔前共談何事。化曰。一人傳。
0486c10: 萬人傳實。　頌曰。
0486c11: 於道無所證。方通萬法路。或明或闇行。不慎亦不護。
0486c12: 月來松色寒。雲去青山露。今古天台橋。幾人能得度。
0486c13: 投子青。
0486c14: 【增收】世尊因黑齒梵志運神力。以左右手擎合歡梧
0486c15: 桐樹兩株。至靈山獻佛。佛云梵志。志應諾。佛云
0486c16: 放下著。志放下左手一株。佛又云放下著。志放
0486c17: 下右手一株。佛又云放下著。志云我兩手盡空。
0486c18: 未審更放下個甚麼。佛云吾非教汝放捨其華。
0486c19: 汝當放下內六根外六塵中六識。無一可捨。是
0486c20: 你免生死處。志忽然大悟。　頌曰。
0486c21: 梵志誰知有過愆。閻王業鏡照無偏。因茲見佛成羅
0486c22: 漢。方信壺中別有天。南堂興。
0486c23: 兩手擎來教放下。空身立地更疑猜。根塵識界無尋
0486c24: 處。多謝春風爛漫開。心聞賁。
0487a01: 截斷千崖路。風前活計新。誰知蓆帽下。元是昔愁人。
0487a02: 無際派。
0487a03: 【增收】世尊臨入涅槃。文殊請佛再轉法輪。世尊咄云。
0487a04: 吾四十九年住世。未說一字。汝請吾再轉法
0487a05: 輪。是吾曾轉法輪邪。　頌曰。
0487a06: 四十九年打之遶。下梢大作師子吼。雖然未始轉法
0487a07: 輪。畢竟分成應口。無際派。
0487a08: 末上何曾轉法輪。只今再轉謾勞神。路行人不知天
0487a09: 曉。猶把靈符執夜明。北簡。
0487a10: 老漢生平太脫空。將無作有誑盲聾。臨期一語方真
0487a11: 實。也是闍黎飯後鐘。別山智。
0487a12: 世尊臨入涅槃。以手摩。普告人天大眾云。汝
0487a13: 等諦觀吾紫磨金色之身。瞻仰取足。莫令後悔。
0487a14: 若言吾滅度。非吾弟子。若言吾不滅。亦非吾弟
0487a15: 子。　頌曰。
0487a16: 言吾入滅非吾子。言吾不滅亦非親。但見落花隨水
0487a17: 去。不知流出洞中春。釋迦老若為。臨行賣弄紫金
0487a18: 身。雙林盡道泥洹也。夜夜星拱北辰。佛鑑懃。
0487a19: 【續收】老倒瞿曇不識羞。臨行猶自逞風流。摩示眾歸
0487a20: 何處。啼鳥一聲山更幽。皖山凝。
0487a21: 滅度不滅度。總非吾弟子。更把雙趺展示人。苦瓠連
0487a22: 根苦。雲靜。
0487a23: 雙林樹下手摩。說有談無恣脫空。若謂瞿曇曾入
0487a24: 滅。錯教啼鳥笑春風。盧舟度。
0487b01: 【增收】世尊涅槃日。迦葉最後至。世尊乃於槨中露雙
0487b02: 趺示之。迦葉乃作禮請如來。以三昧火而自闍
0487b03: 維。即時金棺從七寶升舉。繞俱尸羅城七。
0487b04: 還本處。化火光三昧而自焚之。　頌曰。
0487b05: 慚愧老胡槨示雙趺。金色尊者還會也無。目前悟得
0487b06: 未辨精麤。繞七兮成何事。箇箇男兒是丈夫。地
0487b07: 藏恩。
0487b08: 未出王宮已巳涅槃。何須雙足露金棺。致令迦葉雙眉
0487b09: 皺。慶喜門前倒剎竿。佛鑑懃。
0487b10: 
0487b11: 禪宗頌古聯珠通集卷第二
