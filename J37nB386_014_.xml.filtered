0394b01: 遠菴禪師語錄卷第十四
0394b02: 嗣法門人元視等編
0394b03: 贊
0394b04: 拈華始祖
0394b05: 四十九年齒欲寒一時拈出與人看春風在處華如
0394b06: 織豈只飲光解破顏
0394b07: 觀音大士
0394b08: 我聞大士善應方所天人群生無不垂撫拔苦與安
0394b09: 人之慈母寒則為衣饑則為哺迷示津梁暗作燈火
0394b10: 左提右挈眼聞耳顧通而互用大千無阻神而化物
0394b11: 物無不可在天為日在地為土如車之軛如舟之櫓
0394b12: 稽首大士吾心之祖
0394b13: 水晶彌勒
0394b14: 太虛明徹照無身何待龍華遇此人終日憨憨開笑
0394b15: 口肚皮天大不留塵咄若向此中親見得分明猶是
0394b16: 隔天真
0394b17: 折蘆初祖
0394b18: 眼角生秋虯結鬚洪波萬頃一枝蘆真機不契梁天
0394b19: 子賣箇風流上畫圖
0394b20: 祖源世系圖有序
0394b21: 粵自吾宗初祖來梁折蘆面壁浸昌於陳隋光
0394b22: 顯乎唐宋逮至有明中葉垂衰幾於洪音絕響
0394b23: 矣吾高祖笑巖和尚承關嶺一線之微周遊都
0394b24: 邑闡揚關鍵方使真燈重耀而禹門曾祖為之
0394b25: 繼起孤風凜凜奮大鉗錘得吾王父頓然丕顯
0394b26: 如日月之經天無幽不燭及我弘覺老人愈光
0394b27: 愈大不可得而稱揚焉予小子仰承先烈嗣席
0394b28: 祖山緬想高曾之美復思祖父之芳皇皇矩度
0394b29: 赫赫洪模自顧菲躬實生惶懼故繪斯圖朝夕
0394b30: 景仰庶幾追蹤祖武弗墜家聲雕肝鏤膈痛為
0394c01: 自警將恐弗克世濟斯美非止歲時伏臘虔祀
0394c02: 蒸嘗為敬而已巳謹為贊曰。
0394c03: 一華拈起千葉承芳道無顯晦時有低昂式生哲人
0394c04: 允為道光皇皇笑祖乘願悲王一絲九鼎振茲弛綱
0394c05: 揮戈返照重曜八荒偉哉幻祖高鑿禹門電砰雨射
0394c06: 變化鵬鯤修羅起舞日月為昏毒鼓奮撾聞者飄魂
0394c07: 赫矣王父發跡荊溪銅棺峰頂地陷山齏金粟揚眉
0394c08: 太白吐霓力起滹沱倒決天隄雲趨川赴赤驥青猊
0394c09: 荊榛指顧萬礎雲齊名重九重風響四維誰為克家
0394c10: 實維我師我師烜赫獨步寰中眾星羅天惟月不同
0394c11: 儒林若鳳緇海猶龍機允囓鏃用特渾雄法揚九剎
0394c12: 道闡皇宮靡方不照靡類弗從也何人忝附宗圖
0394c13: 況承斯席五山雄都戒謹恐懼顛覆是虞若為捐軀
0394c14: 致效洪模追此芳躅策我罷駑朝勤夕惕景仰無斁
0394c15: 稽首颺言雕肝鏤膈千秋萬祀為物作則
0394c16: 天童悟祖
0394c17: 機穩密用倜儻示赤心揮白棒力起五家宗單提只
0394c18: 向上不容佛祖當風那許鯨鯢作浪指顧則瓦礫生
0394c19: 光欠申則象龍縮項故乃動人主之歎不同時使重
0394c20: 譯而披風歸響若夫皇皇天地之襟浩浩滄海之量
0394c21: 作高山之景仰為雲日之瞻望芳聲莫得盡稱揚百
0394c22: 世人天真榜樣
0394c23: 平陽弘覺老和尚
0394c24: 一角殊姿九苞異表間生無佛之鄉瑞應有明之杪
0394c25: 拾卿相而不願低頭荷宗教而不辭墮腦語言燦若
0394c26: 春華機用疾於電掃佛祖為之披靡波旬為之懊惱
0394c27: 顧風行而艸偃允法令之森嚴何水赴而雲奔實象
0394c28: 龍之浩渺至於尊降九重禮優三老一語當天宸衷
0394c29: 洞曉千古一時風雲繚繞吾道之光如日之杲誰知
0394c30: 被者不肖兒一杓惡水頂倒
0395a01: 破山和尚師之孫語嵩裔禪師在德山時請
0395a02: 眉疏眼碧髮綜神全拈德山棒縱曹山顛入虎穴而
0395a03: 得子探驪珠而到淵藞藞苴苴翩翩躚躚少室峰前
0395a04: 誰共語枉川深處有人傳
0395a05: 御傳弘覺老和尚像
0395a06: 令行吳越濟北之先有讖道闡皇宮南陽之後無疇
0395a07: 咳唾掉臂之間九重龍鳳之姿願列門墻之下喜笑
0395a08: 怒罵之頃四海鶤鵬之屬自得變化之繇增白峰萬
0395a09: 尋之赫燄回關嶺百載之垂秋若贊以道大德備之
0395a10: 言繪太空而著五彩復贅以金相玉式之句沃滄溟
0395a11: 而瀝毛頭咦宸翰揮張千界體上林春色遍遐陬
0395a12: 白雲鹿門和尚
0395a13: 太白山中睡虎白雲深處象王不用然燈受記相投
0395a14: 水乳難忘道重山清水肅德尊天拱龍翔幾片春雲
0395a15: 垂峭壁一枝雪柏倚高岡
0395a16: 石霜爾瞻和尚
0395a17: 嚴冷如冰剛方似銕意不停玄語無枝葉一坐霜華
0395a18: 二十秋清風凜凜生寥泬鈍钁邊不貴瑞艸無根拄
0395a19: 杖頭只打皮下有血化瓦礫為寶坊雖未若乎舊觀
0395a20: 復上古之真規實無忝于先哲至於重宗圖敦風化
0395a21: 于師于友處己巳處人無不本於道誼而中乎美節故
0395a22: 身不蔽茆茨而遠祖已巳湮之靈藏特然光麗力不假
0395a23: 殊緣而先人垂秋之門祚頓生輝烈豈可與薄俗之
0395a24: 流奉權貴若尊親視祖源如寇讎朝秦暮楚唯利是
0395a25: 趨者之同年而說也哉
0395a26: 大溈慧山禪師
0395a27: 豐顏厚質偉度洪襟縱象王步吼獅子音千二百斤
0395a28: 擔子袒肩克荷未數子湖之神力萬五千指禪叢仆
0395a29: 地再興不讓空印之德林椎拂下龍翔鳳翥增同慶
0395a30: 之瑞氣钁頭邊父作子述起大仰之餘音咦藉咸莫
0395b01: 逆憐同病華杲推懷殊有心光大有君真烜赫得閒
0395b02: 癡叔任浮沉
0395b03: 錢聖月居士荷鉏圖
0395b04: 酒釀黃華而歸去瓜熟白雲而罷鉏清風徐來乎笠
0395b05: 底庶事盡付乎軒渠昨非也今是也有何憑據無懷
0395b06: 與葛天與夢亦蘧蘧咦我久向钁頭邊覓取一箇半
0395b07: 箇殊不知伊袒肩獨荷真箇非歟
0395b08: 退巖禪宿道影
0395b09: 清冷之姿和靄之腸秉心淵塞高臥巖房行粹美兮
0395b10: 玉潤戒敷榮兮蘭芳體乾乾而精勵道隱隱而韜光
0395b11: 豈同今日之自衒而奔競乎茫茫者哉
0395b12: 吳霜崖居士道影
0395b13: 咄者道人坐維摩座開不二門謂之霜崖居士又是
0395b14: 弘覺法孫三十年前得力處花栽石上三十年後轉
0395b15: 身時月落松根黃山露滴蟾光白楊子風清銀浪翻
0395b16: 曾到五雲深處望高從太白見真源
0395b17: 梵淨宗菴主道影
0395b18: 者箇道流巾幗固無鬚眉罕有若以名教而言則節
0395b19: 孝友于五倫之師表也若以釋教而言則施忍戒定
0395b20: 智慧精進六度之津梁也至于仁慈被物無彼此心
0395b21: 鏡空萬象忘人我相此緇素共知口碑載道者都人
0395b22: 士稱揚讚歎歌詠而傳寫之矣我又何說焉然我所
0395b23: 言者人或未之道也嗚呼道流六十八年前生不生
0395b24: 六十八年後沒不沒花針眼裏度鯤鵬烈燄爐中飛
0395b25: 鸑鷟大千擲向他方外千手大悲無處摸咄咄誰識
0395b26: 是渠真面目
0395b27: 自贊像藏神鼎
0395b28: 頭如嶽聳眼似湘清風前有韻棒下無情洞庭八百
0395b29: 里驚濤翻乎舌底衡峰七十二秀色插乎眉莖斯乃
0395b30: 依俙乎其影像彷彿乎其容形殊不知相逢無面目
0395c01: 舉措沒冬丁山頭鼓白浪火裏駕飛鯨從教天下人
0395c02: 疑殺任是僧繇描不成咦杜撰元來真不少湖南長
0395c03: 老不虛名
0395c04: 視首座請
0395c05: 分座青州酬百問住山湘嶺厭千峰而今太白傳新
0395c06: 令佛祖齊教立下風牙如劍口如弓破沙盆眼視雲
0395c07: 空日麗風和春正早不知誰解滅吾宗
0395c08: 巖西堂請
0395c09: 影像非真言說猶妄毀譽由人謾勞著相諾諾得人
0395c10: 歡諤諤得人謗噓嗟乎黃鍾毀棄兮瓦缶雷鳴曾參
0395c11: 殺人兮伯夷不讓今之世兮何也獨行古之人兮徒
0395c12: 然惘悵盼湘山之青青兮湘水之漾漾山兮水兮將
0395c13: 隨吾放分付巖西堂坐斷潑天浪無明山上起雲雷
0395c14: 切莫學伊者和尚
0395c15: 眸西堂請
0395c16: 撩盡百城煙水而步不曾移勘破諸方戶門而眼不
0395c17: 煩眨禪不管而道不論單提頂一著功不累而德
0395c18: 不積便坐五山望剎眉底虛虛閒閒而春山萬重胸
0395c19: 次軒軒豁豁而天衢八達嗔不畏修羅慈不戀菩薩
0395c20: 一條白棒硬糾糾三玄五位都抹殺
0395c21: 符長老請
0395c22: 面也不臞身也不腴看來不過中材誰知胸藏具區
0395c23: 張空拳而住名山只條棒而掃邊隅坐瀟湘兮竿投
0395c24: 夜月登太白兮釣拂珊瑚生就眼高而曠從譏志大
0395c25: 而紆是誰機契其先而玅合其符噫九苞彩鳳從來
0395c26: 有十二金鼇不怕無
0395c27: 學書記請
0395c28: 心無住著情不附依日月朗其衿抱河嶽廓其眼眉
0395c29: 疏通孔老畦畔裂破宗教籓籬橫抹三玄戈甲倒置
0395c30: 五位鎗旗淨缾裏洗澡缽盂中放遺說甚習學絕學
0396a01: 從教打鼓敲鼙罔修邊幅沒細威儀動步踏翻四大
0396a02: 海回身靠倒五須彌
0396a03: 證書記請
0396a04: 心直如弦面冷似鐵不施善巧機惟愛真實說生平
0396a05: 嬾賣死貓頭安肯將龜證作鱉文彩處拋出粹玉純
0396a06: 金孤硬時忽地枯柴鐵橛作略誰思不合時冤家佛
0396a07: 祖偏生結離鉤三寸釣獰龍披蓑獨泛千江雪
0396a08: 揆書記請
0396a09: 者箇模樣看來也像蠢似陝府鐵牛黠如嘉州大象
0396a10: 合卻兩片皮牢靠一條杖左右得逢源通下并徹上
0396a11: 釋迦既解拖水泥彌勒也能入艸莽少林骨髓馬駒
0396a12: 心臨濟拳頭黃檗掌只可近不可倣從來馬糞類驢
0396a13: 屎今古一揆殊不爽
0396a14: 珠書記請
0396a15: 面突百醜拙骨硬如剛鐵僧繇誇玅手下筆忙不徹
0396a16: 依俙南嶽雲彷彿天台雪明明六不收著著倒一說
0396a17: 世人豈得知佛眼不能別雖不合時宜慎勿輕拋撇
0396a18: 千年陳故紙也好將藥合
0396a19: 謙侍者請
0396a20: 事師惟久機深契爰有寂閒聲遠流住院無能弘法
0396a21: 化抑何圓照競攀留食堂萬指倉無粒一生不盡空
0396a22: 拳頭少不耽書長不學眼底長年閒索索一聲撞動
0396a23: 玉樓鐘胸中流出蓋寥廓謾言導物用謙光十分闊
0396a24: 略無著摸咦巉巖面目氣森森平坦襟懷洒落落
0396a25: 密西堂請
0396a26: 者獃漢性疏粗蘇州有天下無惡聲流海內虛形上
0396a27: 祖圖活剝子湖狗生烹川馬駒任是青原一角長沙
0396a28: 菸菟中邑獼猴百丈野狐總教伊受繩縛上刀俎剖
0396a29: 肝析髓為酪為酥一臠百味足不待價求沽引得閒
0396a30: 神野鬼競來咂噉塞路克途使他燈心皂角舖子不
0396b01: 勝暗地嗟吁看渠者箇模樣焉有那般苾芻請下一
0396b02: 轉語看咦不是前身作殃崛定應夙世做胡屠
0396b03: 範知客請
0396b04: 丹青描出未是真儀言說不到俱為剩辭作何楷範
0396b05: 與世為師殊不知模子裏脫來諸方故套印板上打
0396b06: 出今時設施等閒露些風彩貴要人天共知飛騰變
0396b07: 化不假強為皇皇雅度濟濟芳規百丈以前人自律
0396b08: 並無繫綴一絲絲
0396b09: 睿維那請
0396b10: 提解紐之綱匡不法之眾脫略從上規繩喪卻郤目前
0396b11: 機用貌離奇而不揚性坦率而不動軒軒豁豁空空
0396b12: 洞洞好將佛祖譏訶不愛俗流尊重趁克賓罰錢而
0396b13: 出院判興化一半令行使雲峰納悶於東司笑翠巖
0396b14: 全無操縱咄賊無種相鼓弄千峰影裏擲金鎚百尺
0396b15: 竿頭打白鳳
0396b16: 素都寺請
0396b17: 從無大碗效他顰三腳驢兒跨得親栲栳負街窮活
0396b18: 計雲泉烹鼎樂清貧行荒艸入深村杓柄短長鍋大
0396b19: 小瞞伊不過當家人
0396b20: 恢知客請
0396b21: 客來須待有主有賓賊來須打無黨無親如此盡法
0396b22: 不怕無民豈無方便偽不掩真任今之世魚目混珍
0396b23: 眉底雙瞳冏冏有神咦恢禪圖此影像切莫倣其為
0396b24: 人何以故男兒自有通霄路不向他人行處行
0396b25: 勤知客請
0396b26: 者箇形狀瘦而不枯肥而不胖崚崚疏疏宕宕
0396b27: 雲來春嶂前月過秋江上居常思退步當仁亦不讓
0396b28: 等閒撞著冤家棒折打還不放夙無慧業積胸中文
0396b29: 彩不知成片段
0396b30: 通副寺請
0396c01: 國一同鄉羞並芳狄三陸四恰廝當豎將脊起川方
0396c02: 盛直亞首羅目有光冶父山頭春爛熳玲瓏巖畔月
0396c03: 輝煌難蓋覆絕囊藏共云玉出在崑岡
0396c04: 清侍者請
0396c05: 遠棹歸湘興更濃秋深晚色看無窮蘆華吐雪汀汀
0396c06: 白楓葉堆霞岸岸紅獨釣洞庭千頃月高眠嶽頂萬
0396c07: 年松閒來倚杖隨情坐一段清幽畫不同
0396c08: 璽知客請
0396c09: 甘露降卿雲集紫芝生醴泉出屈產之乘垂棘之璧
0396c10: 人之以為瑞也我未之寶惜夫稻梁之養人也以為
0396c11: 適雨露之以時也而為澤所以不采春花而貴秋實
0396c12: 頂門具眼肘後懸符寧若不識不知順帝之則
0396c13: 桴監院請
0396c14: 精舍千三留不住卻郤來空外結蘧廬胸中實是無思
0396c15: 算兩眼偏能蓋十虛慣犯逆鱗之怒閒捋猛虎之鬚
0396c16: 阿呵呵一葦秋江泛牛協誰知倒跨三腳驢
0396c17: 慧侍者請
0396c18: 五短身材空圖身外之身半生作略虛作夢中之夢
0396c19: 任他仰山解原也是脫空取奉設使僧繇玅手管教
0396c20: 描伊不動那堪作贊自形容大似凡鳥當頭加箇鳳
0396c21: 呵呵呵三應三呼喚國師石鞏張弓半箇中
0396c22: 英知藏請
0396c23: 列列挈挈癡癡重重熟路不行生機不用火裏摸金
0396c24: 針天邊打白鳳殺活原自由縱奪誰能共彼此情不
0396c25: 生炎涼心不動醜模樣惡面孔任人稱頌任人嫌任
0396c26: 人撦破任人供
0396c27: 奕侍者請
0396c28: 咄者漢少不學長多錯聖不求佛不樂清不耽污偏
0396c29: 納軟不切硬偏嚼人好進渠喜卻郤眾尚奢渠獨約身
0396c30: 為說口為閣夜看日晝擊柝但能步步不隨人便是
0397a01: 渠儂先一著
0397a02: 體知藏請
0397a03: 肚腸似無肝膽實有全體是用通身是口等閒收下
0397a04: 石頭麟豈肯放過子湖狗抖擻屎腸一字無那羨他
0397a05: 家才八斗若云此是我模樣笑殺東村王十九
0397a06: 見維那請
0397a07: 生緣何處蘇州有不是阿獃便是呆十日始尋黃菊
0397a08: 看三冬便望碧桃開得人笑得人猜大都不與時相
0397a09: 合獨立乾坤外誰是我同儕
0397a10: 潤山主請
0397a11: 煉成一副煙霞骨賦就多生雲水襟情暢天台吟澗
0397a12: 雪夢幽南嶽臥松陰迭遷名剎儻來物拈美宗綱偶
0397a13: 爾心祖業近將拋撇去愛於空外闢荒岑咄如斯底
0397a14: 模樣切莫去倣伊分付潤上座古人曾有語不肖乃
0397a15: 佳兒
0397a16: 皓書記請
0397a17: 閒吹無孔笛常用破沙盆作略天然別行藏難摸捫
0397a18: 佛抬抬不起魔障障何昏一肚心腸熱十分面目村
0397a19: 掀倒多年顛普化潑天重復起家門
0397a20: 丕書記請
0397a21: 顏蒼貌古氣澹神閒跡隨萍水志在雲山湘江甬水
0397a22: 石畔松間擁千眾兮煙霏林杪主五山兮雁宿蘆灣
0397a23: 漚觀兮剎海電拂兮人寰誰知業緣不了春夢未闌
0397a24: 算來難效龜藏陸十二峰前債欲還
0397a25: 霄知客請
0397a26: 身無椰子大看來貌不驚人口乏懸河雄有甚言能
0397a27: 壓眾愚者固是罔知賢者亦何取重癡癡憨憨趨聲
0397a28: 譽而不能蕭蕭疏疏升兜率而無夢胡為乎四海走
0397a29: 英靈千千而圍繞五山推巨剎久久而尊奉莫是陡
0397a30: 險危而志不逾耐枯澹而心不動噫嘻山上鯉魚掠
0397b01: 漢波井底蓬塵撲白鳳
0397b02: 緒監院請
0397b03: 情疏似僻性澹若傲不合時宜寧行古道老知涉世
0397b04: 維艱一味忍之為要餘得者副骨頭也是純鋼鑄造
0397b05: 不守陽明古洞天歸臥芝峰自清嘯箇般旨趣阿誰
0397b06: 知熨斗煎茶不同銚
0397b07: 湛維那請
0397b08: 者漢素行直道不解徇物隨人履險如夷冰稜上度
0397b09: 過九鞠臨危不悚劍刃上拾得全身那怪乎眉侵霜
0397b10: 雪面拂埃塵聲揚太白月身隱石芝春劈破一乘圓
0397b11: 頓旨獨行格外一機新
0397b12: 曹後堂請
0397b13: 夢幻身泡影像閃電光中現壽相從來形段絕描摹
0397b14: 正體何曾有背向以此看來總不真將甚人天作榜
0397b15: 樣
0397b16: 默西堂請
0397b17: 阿獃本是吳儂卻郤愛三湘煙月消受萬朵雲山一味
0397b18: 深居淵默有時電掣雷奔放出銅唇銕舌剿絕衲僧
0397b19: 命根掀翻佛祖窠窟而今老倒無能何人替你接納
0397b20: 別別賴有楚之傖遼天飛一鶻
0397b21: 悟知藏請
0397b22: 人也土風土氣禪也杜拗杜田一生只想古寺閒房
0397b23: 豈意儼臨人天法筵有時雪淡冰清有時海湧雲旋
0397b24: 寵辱不驚山野萬緣總付流泉唯有衲僧冤不解惡
0397b25: 聲贏得遍流傳
0397b26: 珍維那請
0397b27: 面門突兀胸次坦平神來不畏鬼來不驚生平最怪
0397b28: 捏造受用不想現成浮蹤嶺雲江鶩幻影水月空明
0397b29: 收放全無巴鼻殺活時有縱橫克賓擯出興化雪峰
0397b30: 不肯鏡清普化打箇觔斗盤山從此話行
0397c01: 空侍者請
0397c02: 瞌睡虎之柔易質庫牛之自強真點胸之闊略炳鐵
0397c03: 面之端方看來雖有些兒相似究竟殊非渠之行藏
0397c04: 不定不亂非清非狂不勞月旦漫費雌黃噫嘻巧殺
0397c05: 丹青描未似從來眉眼不尋常
0397c06: 彥書記請
0397c07: 不師三頓棒掃蕩五家宗優曇覓火聚陸地釣黃龍
0397c08: 胸無元字腳舌鼓凌天風動見惹災殃了即本來空
0397c09: 手握雙拳居化鹿還丹不用藥爐功
0397c10: 祥西堂請
0397c11: 生也魯學復拙嚼木查參鐵橛人見而笑鬼見而懾
0397c12: 忽然豆爆冷灰穿破虛空一穴咦金雞啼上玉欄杆
0397c13: 留得閒名動賢哲
0397c14: 智維那請
0397c15: 耳不厭逆眼不認親茆茨同大廈千人如一人作密
0397c16: 雲之孫推開堂構為弘覺之子不擔父薪赤手獨撐
0397c17: 天地利人不藉家珍一生倔強少與為鄰說無師之
0397c18: 智智不是道似經天之月月固超倫倒接無根閒樹
0397c19: 子何如雲漢種松筠
0397c20: 澄書記請
0397c21: 面帶春容澄之不清神含秋霽撓之不渾行入崇山
0397c22: 峻嶺霄漢為懷住喜松蘿亮格日月為門老來未能
0397c23: 袖手年少那容躲跟語言無味休咀嚼喜怒不恒絕
0397c24: 摸捫闊卻郤口門吞佛祖橫開眼界蓋乾坤
0397c25: 德副寺請
0397c26: 生性拙意舒徐拋瓦石擲璠璵半唱陽春半巴歈懶
0397c27: 窺魯典并竺書脫卻郤寶華纓絡兮那好萬德莊嚴緝
0397c28: 就薜蘿精舍兮不樂清淨自居藕絲牽大象斤竹釣
0397c29: 鼇魚一生閒活計潘閬倒騎驢
0397c30: 固侍者請
0398a01: 丹瑤彩鳳絕言詮一段光華固儼然試看臨機活潑
0398a02: 潑風摶霄漢出遙天
0398a03: 覺菴主請
0398a04: 面不挂慈語不帶悲掀翻有作劈破無為只解拗曲
0398a05: 作直那管知時識宜截麒麟頭角削翡翠羽儀逼生
0398a06: 蛇而化獰龍撒閨閣而出鬚眉何游刃之恢恢豈無
0398a07: 功於陶鑄者哉
0398a08: 宗法孫請
0398a09: 丹青數筆水墨幾點似像非像似遠非遠熱腸無半
0398a10: 星冷氣剛一臉頭前祖父玉玲瓏腳下兒孫珠宛轉
0398a11: 喜應菴今見彰教不煩佛果指端住清禪而進蔔湯
0398a12: 何用白雲張眼繩繩繼繼到驢年不知殃害何時免
0398a13: 若將供養便癡呆劈面一拳真不忝
0398a14: 皇侍者請
0398a15: 熱時不索犀牛扇病起多餐蘿蔔湯侍者只圖禪入
0398a16: 手阿師無法授元皇空老大不成章一坐明州十二
0398a17: 霜清關橋畔看流水狼藉山花滿澗香
0398a18: 
0398a19: 
0398a20: 遠菴禪師語錄卷第十四
