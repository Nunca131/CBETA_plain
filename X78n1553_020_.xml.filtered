0518b01: 
0518b02: 
0518b03: 
0518b04: 天聖廣燈錄卷第二十　　　〔宋勒〕
0518b05: 
0518b06: 岳州永福院朗禪師上堂云。妙用無差。人心各異。諸
0518b07: 法同體。情見有殊。欲得親切。但離妄念。一毫盡除。眾
0518b08: 累自圓。何須晝夜妄求諸趣。如今向諸禪德道。直下
0518b09: 無事。早相埋沒。何況多途。成增疾。若是衲僧門下。
0518b10: 如何湊泊。還有會者麼。出來對眾說看。時有僧出
0518b11: 禮拜　師云。山僧失利　問。師唱宗風事。演法嗣何
0518b12: 人　師云。靈山親受記。迦葉最為初　進云。恁麼則
0518b14: 便為親　學云。爭奈大眾何　師云。秖秪見錐頭利。那
0518b15: 知鑿頭方。問。如何是新開境　師云。洞庭湖裏看
0518b16: 金鵝　進云。如何是境中人　師云。岳陽城畔雙把
0518b17: 手。問。一佛出世時如何　師云。合掌念觀音　進
0518b18: 云。出世後如何　師云。頂上挂數珠。問。如何是祖
0518b19: 師西來意　師云。瀟湘岸上雪蹄蹤。問。佛魔不到
0518b20: 處。如何辨來機　師云。望月摘乾宿。失到楊州。
0518b21: 問。牛頭未見四祖時如何　師云。頭戴朝天帽。身披
0518b22: 四衣　進云。見後如何　師云。手把龍杖。點出
0518b23: 異人機。問。三乘十二分教即不問。如何是和尚一
0518b24: 句　師以拄杖面前劃一劃　學人擬議　師云。還
0518c01: 我一句來。師問僧。什麼處來　僧云。南嶽來　師
0518c02: 云。還見五百羅漢麼　僧云。用見作什麼　師云。石
0518c03: 橋成兩段。汝又作麼生　僧無語　師云。參眾去
0518c04: 　問僧。什麼處來　僧云。德山來　師云。德山老人道
0518c05: 什麼　僧云。和尚道什麼　師云。汝且道洞庭水深
0518c06: 多少　僧無語　師便打。又云。汝還知落處也無
0518c07: 　僧云。不知　師云。一不成。兩不是。參眾去。師問僧。
0518c08: 汝是什麼處人事　僧云。荊南人　師云。還過公安
0518c09: 渡也無　僧云。過公安渡　師云。汝何不判公驗
0518c10: 　僧云。和尚何得特地　師云。爭奈岳陽關頭何　僧
0518c11: 無語　師便打。問僧。近離什麼處　僧云。德山
0518c12: 　師云。將得什麼來　僧近前不審　師云。踏破草鞋。
0518c13: 參堂去。
0518c14: 郢州芭蕉山弘義禪師上堂。有僧問。如何是佛　師
0518c15: 云。山青水淥。問。如何是色心不二　師云。來言深
0518c16: 辨。問。如何是最初一句　師云。舉起分明　進云。
0518c17: 如何領會　師云。蘇嚕哩。問。學人非時上來。請
0518c18: 師一接　師云。汝是什麼處人　學云。河北人　師
0518c19: 云。不易過黃河。
0518c20: 郢州趙橫山禪師上堂。有僧問。先師道。日裏看山。意
0518c21: 旨如何　師云。老僧今日困。問。十二時中如何用
0518c22: 心　師云。長連床上。喫粥喫飯。問。古人說不到處。
0518c23: 請師道　師云。道什麼　僧又再問　師云。賺殺人
0518c24: 　問。如何是諸佛師　師云。平地看高原。
0519a01: 郢州纂子山庵主師見僧。問。什麼處來　僧云。復州
0519a02: 來　師云。還逢見達磨麼　僧云。達磨即不見。見
0519a03: 箇庵主　師云。向他道什麼　僧云。今年好春雨
0519a04: 　師云。為什麼腦後出　僧云。恰是　師云。更
0519a05: 跳。問。如何是透法身句　師云。朝看東南。暮看西
0519a06: 北。問。如何是和尚接人一句　師云。下坡不走
0519a07: 　僧云。莫便是接人句也無　師云。後度難逢。
0519a08: 信州西禪欽禪師上堂。有僧問。如何是透法身句
0519a09: 　師云。青山不挂。問。法雨普霑於此日。向上宗風
0519a10: 又若何　師云。太陽看古。問。古殿興時如何
0519a11: 　師云。一回春到一回新。問。如何是函蓋乾坤句
0519a12: 　師云。天上有星皆拱北。問。如何是截斷眾流句
0519a13: 　師云。大地坦然平。問。如何是隨波逐浪句　師云。
0519a14: 春生夏長。
0519a15: 廬州東天王廣慈禪師有僧問。向上宗乘。請師舉唱
0519a16: 　師云。止。止。不須說　進云。學人未曉。乞師再指
0519a17: 　師云。雲有出山勢。水無投聲。問。如何是祖師西
0519a18: 來意　師云。普天地。問。如何是迦葉心燈　師
0519a19: 云。月似羅中鏡。問。如何是迦葉手傳衣　師云。黃
0519a20: 河三千年一度清。
0519a21: 廬州南天王海禪師有僧問。如何是吹毛　師云。
0519a22: 瓦解消　進云。用者如何　師云。拽。問。如何是
0519a23: 一體真如　師云。五郎手裏彈子。問。如何是西
0519a24: 來意　師云。驚天動地。問。十度發言九度休時如
0519b01: 何　師云。口邊生荊棘　進云。如何免得此過　師
0519b02: 云。半路好抽身。
0519b03: 廬州北天王微禪師僧問。如何是佛法大意　師云。
0519b04: 特地使人愁　進云。為什麼如此　師便打。問。
0519b05: 如何是東西密相付　師云。古今人罔措。問。文殊
0519b06: 與維摩對談何事　師云。聽　學云。未曉如何得親
0519b07: 切去　師云。響。問。如何是一大藏教　師云。高座
0519b08: 不曾登　進云。登後如何　師云。三段不同。
0519b09: 筠州黃檗山禪師僧問。如何是和尚家風　師云。與
0519b10: 天下人作牓樣。問。如何是佛　師云。眉麤眼大
0519b11: 　問。如何是本來身　師云。臥棘不由人。問。如何是
0519b12: 第一句　師云。打破大散關。赤倒迴步。
0519b13: 桂州覺華普照禪師上堂。示眾云。一言截斷。剖盡乾
0519b14: 坤。百千妙門。同時會合。諸禪德。不用思而知。不用慮
0519b15: 而解。更擬踏步向前。轉沒交涉。然雖如是。風不來。樹
0519b16: 不動。如今眾中還有久參作者。對眾商量看。時有
0519b17: 僧問。如來以一音演說法。未審和尚何法示人　師
0519b18: 云。白雲無定止。出沒太中　進云。恁麼則善法堂
0519b19: 前師子吼也　師云。退後。妨他別人問。問。數日不
0519b20: 聞師子吼。奮迅聲雄事若何　師云。幽洞龍吟天地
0519b21: 靜。巖前虎嘯瑞雲生　問。尋常之機人已巳曉。向上言
0519b22: 鋒意如何　師云。直下看　學云。是什麼　師便打。
0519b23: 師乃云。問答有什麼了期。若以唇吻聲色以為自己巳。
0519b24: 有什麼交涉。設使百千問難。秖秪益自勞。若是衲僧門
0519c01: 下。一言相契。萬別千差。徒爾自為。從上來事。合作麼
0519c02: 生。若向者裏薦得。早是二頭三首。更擬多途。去道轉
0519c03: 遠。如今清平世界。王法稍嚴。久立。珍重。
0519c05: 勞更泄機。久立。珍重。僧問。殺父殺母。佛前懺悔。殺
0519c06: 佛殺祖。向什麼處懺悔　師云。曙色未分人盡望。及
0519c07: 乎天曉也尋常。問。承古有言。今古應無墜。分明在
0519c08: 目前。未審是什麼物　師云。景色浩然千點異。江聲
0519c09: 還與四時同。問。大千世界為什麼轉身不得　師
0519c10: 云。誰礙闍梨　進云。爭奈轉不得何　師云。無用處。
0519c11: 問。聲色二字。如何透得　師云。空無變易。日月
0519c12: 自分拏　問。如何是真如涅槃　師云。秋風聲颯颯。
0519c13: 潤水響潺潺。問。盡大地人道不得。請師道　師云。
0519c14: 啞天下人口　進云。恁麼則謝師慈悲　師云。山
0519c15: 僧罪過。問。一念未生。如何分者邊那邊　師云。滿
0519c16: 眼皆岐路。終身無往來。
0519c17: 師上堂云。總似今日。老胡有望。然燈佛不如闍梨。又
0519c18: 云。若似今日。老胡絕望。闍梨不如然燈佛。於此明得。
0519c19: 大地微塵諸佛．西天二十八祖．唐土六祖．天下老宿。
0519c20: 一時拈來山僧拄杖頭上轉妙法輪。汝若於此明不
0519c21: 得。百千諸佛穿鼻孔。西天二十八祖透過髑髏。
0519c22: 還知麼。若不知。上僧與汝指出。良久。云。山河大地有
0519c23: 什麼過。久立。珍重。僧問。久居韶石。何以漓水芬芳
0519c24: 　師云。一輪千家月。無處不光輝　僧禮拜　師便
0520a01: 打。問。少林面壁坐。誰是立雪人　師云。鋒前一句
0520a02: 超調御。更嫌何處不尖新。問。承教有言香風吹萎
0520a03: 華。更雨新好者時如何　師云。向闍梨道得麼　進
0520a04: 云。恁麼則謝師指示　師云。山僧罪過。問。如何是
0520a05: 佛法大意　師云。松高人小。路遠馬嫌遙。師問
0520a06: 僧。杖錫雲騰。朝離何處　僧云。近離東院　師云。來
0520a07: 時還見古釋迦也無　僧云。不會　師云。且坐喫茶。
0520a08: 師問新到。入門便有師子吼。一句當鋒作麼生
0520a09: 　僧云。金剛壁上畫　師云。由是當地土儀　僧云。和
0520a10: 尚何不領話　師云。射虎不逢人。鈍致千鈞弩。參堂
0520a11: 去。
0520a12: 益州幢覺禪師上堂云。正法無言。何勞名貌。若論
0520a13: 即心即佛。大似不知時。更道非心非佛。恰是斬頭
0520a14: 活。諸上座囊挈。南北雲游。意在於何。莫見他諸
0520a15: 方老宿向曲木上坐。開兩片皮。阿轆轆地。汝便道是
0520a16: 禪是道。是真如解脫。莫錯會好。山僧如今事不獲已巳。
0520a17: 向汝恁麼道。早是相埋沒。然雖如是。須是箇人始得。
0520a18: 秖秪如今有什麼事。出來商量看。時有僧問。從上古
0520a19: 德以心傳心。和尚得法在於何人　師云。一音纔剖
0520a20: 無邊際。杲日騰輝天地間　進云。恁麼則今日親承
0520a21: 師顏去也　師云。華向三春秀。鳥啼四季聲。問。道
0520a22: 絕有無之說。法無去住之談。先祖家風如何舉唱
0520a23: 　師云。一輪印出寒潭影。萬象齊分祖道輝。問。如何
0520a24: 是和尚出身處　師云。天堂不厭。地獄寧疲。問。十
0520b02: 麼則謝師指示　師云。秖秪見錐頭利。
0520b03: 師上堂云。真不掩偽。曲不藏直。又道祖師遺下一隻
0520b04: 履。直至如今啾唧。諸上座且作麼生會。有人會得
0520b05: 者箇時節。不妨省力。不被人謾。隨緣過日。任性度時。
0520b06: 不用苦苦勞心。強生頭角。十二時中。著衣喫飯。自無
0520b07: 罣礙。若得如是。可謂格外道人。諸上座盡是恁麼人。
0520b08: 格外一句作麼生道。有道得底。出來道看。與證據。
0520b09: 若無人道得。天色稍寒。霜風削骨。伏惟珍重。僧問。
0520b10: 凝然湛寂時如何　師云。骨入水窮深底。海外休
0520b11: 誇掌上珠　進云。恁麼則省力也　師云。早晚不知
0520b12: 何處著。來朝更獻楚王看。問。和尚是大善知識。為
0520b13: 什麼無目　師云。瞎。問。將此深心奉塵剎。是即名
0520b14: 為報佛恩。如何是奉塵剎底心　師云。舉得甚分明
0520b15: 　進云。恁麼則此恩難報也　師云。山僧罪過。問。
0520b16: 如何是佛　師云。天上天下　進云。莫便是也無　師
0520b17: 云。莫錯認定盤星。問。如何是祖師西來意　師云。
0520b18: 夜聞犬吠　進云。未審意旨如何　師云。曉不知音。
0520b19: 問。如何是道　師云。蹋著　進云。如何是道中人
0520b20: 　師云。退後三步。問。如何是北斗裏藏身　師云。
0520b21: 沙囊裏堰水。問。牛頭橫說說。未知有向上關捩
0520b22: 子。如何是向上關捩子　師云。裂鼻孔。穿過
0520b23: 髑髏　學云。過在什麼處　師云。教休不肯休。問。
0520b24: 蓮華未出水時如何　師云。深隱未萌連根蔕　進
0520c01: 云。出水後如何　師云。連夜不用曉風吹。問。臨濟
0520c02: 入門便喝。德山入門便棒。未審意旨如何　師云。我
0520c03: 者裏不著閑人　進云。學人不會。乞師方便　師便
0520c04: 打。問。諸佛出世。當為何事　師云。截耳臥街。
0520c05: 新州延長山禪師後住龍景山真身見在上堂云。一塵纔舉。洞
0520c06: 攝大千。萬派齊歸。眾流截斷。文殊措之失利。普賢罔
0520c07: 而何依。古聖直須結舌無言。維摩謬為杜默。若是祖
0520c08: 師門下。誰敢言論。擬議千差。徒勞佇思。離此之外。合
0520c09: 作麼生。若見得去。許汝一隻眼。若不見。隨坑落。久
0520c10: 立。珍重。僧問。如何是和尚家風　師云。醜拙不可
0520c11: 當　進云。客來如何祇待　師云。瓦竹。問。如
0520c12: 何是延長水　師云。腥臊臭穢　進云。飲者如何
0520c13: 　師云。蘇嚕蘇嚕。問。從上古聖向什麼處去　師云。
0520c14: 不在山間。即居樹下　進云。未審畢竟成得箇什麼
0520c15: 　師云。汝還知落處麼　僧無語　師便打。問。如
0520c16: 何是向上一路　師以拄杖當面劃　僧禮拜　師
0520c17: 便打。師問僧。什麼處來　僧云。羅浮來　師云。山
0520c18: 中事作麼生　僧云。對和尚面前爭敢容易　師云。
0520c19: 且坐喫茶　問僧。什麼處來　僧云。曹谿來　師云。
0520c20: 曹溪一句作麼生道　僧云。兩重公案　師云。為
0520c21: 什麼在我手裡　僧無語　師便打。
0520c22: 眉州福化充禪師有僧問。從上古聖以心傳心。未審
0520c23: 和尚如何　師云。千年松竹翠。一徑引清風。問。如
0520c24: 何是大人相　師云。山僧者裏不曾容易對闍梨
0521a01: 　進云。如何得相承去　師云。白雲雖有影。綠竹且無
0521a02: 陰。問。如何是佛　師云。大有問了　進云。莫便是
0521a03: 也無　師云。汝見箇什麼道理　僧擬議　師云。秖秪
0521a04: 有照壁月。更無吹葉風。問。天皇也恁麼道。龍潭也
0521a05: 恁麼道。未審和尚作麼生道　師云。汝試道看　僧
0521a06: 云。比來請益。和尚豈無方便　師云。將謂是海東舶
0521a07: 主。元來是此地番人。問。天上天下。獨指稱尊。未委
0521a08: 是何人　師云。非汝境界。問。如何是祖師西來意
0521a09: 　師云。少林九年坐。多少亂猜疑　進云。四海參尋。
0521a10: 當求何事　師云。五度遭他藥。終不泄天機。問。如
0521a11: 何是和尚非時為人一句　師云。不為人　進云。為
0521a12: 什麼不為人　師云。教汝墮深坑。
0521a13: 眉州西禪光禪師有僧問。不施寸刃。便登寶位時如
0521a14: 何　師云。四海晏清　進云。恁麼則王道坦然也
0521a16: 之弩。問門。如何是佛法大意　師云。十字路頭華表
0521a17: 柱　學人不會。乞師再指　師云。君自行東我過西。
0521a18: 問。祖意與教意。是同是別　師云。拾得寒山子。相
0521a19: 招上石橋。問。諸佛未出世時如何　師云。畢巖
0521a20: 前曾宴處。一千年後不知音　進云。出世後如何
0521a21: 　師云。白日無藏住。青山任度時。問。三乘十二分教
0521a22: 即不問。直截一句請師道　師云。西天東土由可易。
0521a23: 新羅渤海是為難　問。一句了然時如何　師云。到
0521a24: 處問人看。問。如何是眉陽境　師云。地接蜀江流。
0521b01: 山連勝翠。問。如何是和尚家風　師云。客是主
0521b03: 問。雲門的旨。請師舉唱　師云。大眾證明　進云。
0521b04: 恁麼則領此一言也　師云。鈍置殺人。
0521b05: 眉州黃龍禪師有僧問。如何是黃龍　師云。不同赤
0521b06: 班　學云。還免得金翅難也無　師云。熱砂不墮
0521b07: 頭。免離三種怖。問。寶劍未出匣時如何　師云。陣
0521b08: 雲橫海上　進云。出匣後如何　師云。大地勿纖埃。
0521b09: 問。如何是和尚關捩子　師云。少人蹋得著　進
0521b10: 云。忽蹋得著時如何　師云。汝試進前看　僧便喝
0521b11: 　師便打。師問僧。近離什麼處　僧云。香林　師
0521b12: 云。在香林多少時　僧云。六年　師云。世尊在雪山
0521b14: 　僧無語　師云。祇是箇移喫飯。參堂去。三僧新
0521b15: 到　師問。三人同行。必有我師。阿那箇是汝師　一
0521b16: 僧云。今日得禮拜和尚　師云。第二箇道　第二僧
0521b17: 無語　師云。第三底道　僧亦無語　師云。將頭不
0521b18: 猛。帶類三軍。參眾去。師問僧。步步躡雲騰。朝離何
0521b19: 處巢　僧云。近離峨嵋　師云。還見普賢麼　僧云。
0521b20: 和尚慣得其便　師云。棒上不成龍　僧云。更跳
0521b21: 　師便打。
0521b22: 蘄州北禪悟同禪師上堂。拈起拄杖云。過去．未來．現
0521b23: 在三世諸佛。微塵菩薩。一時在拄杖頭上轉大法輪。
0521b24: 盡向諸人鼻孔過。還見麼。若見。與我拈將出來看。
0521c01: 若不見。大似立地死人。良久。云。風恬浪靜。不如歸堂。
0521c02: 珍重。僧問。如何是北禪境　師云。白雲峰前令
0521c03: 　進云。如何是境中人　師云。迦葉臺上。問。如何
0521c04: 是和尚家風　師云。時挑野菜和根。旋斫青柴帶
0521c05: 葉燒　進云。忽遇上上之賓。又如何祇待　師云。家
0521c06: 蔬三五飣。山茗一兩甌。問。如何是和尚深深處
0521c07: 　師云。淨掃眼前地。相伴白雲閑。問。如何是佛　師
0521c08: 云。對面如千里。師問僧。什麼處來　僧云。黃州來
0521c09: 　師云。夏在什麼處　僧云。資福　師云。福將何資
0521c10: 　僧云。兩重公案　師云。爭奈在北禪手裏　僧云。
0521c11: 在手裏即取　師便打。師問僧。離什麼處　僧
0521c12: 云。江南　師云。還見歸宗和尚麼　僧云。草賊自敗
0521c13: 　師云。汝為什麼抱贓屈　僧云。恰是　師便打。
0521c14: 衡州大聖院守賢禪師上堂。僧問。靈山一會。迦葉親
0521c15: 聞。未審和尚一會。什麼人得聞　師云。利不從師。
0521c16: 聵人徒側耳　學云。和尚慈悲何在　師云。放汝一
0521c17: 頓　學人掩耳出去　師云。雖得一場贏。未免拄杖
0521c18: 走。問。如何是佛道場　師云。五通廟裏勿香爐
0521c19: 　問。如何是佛法大意　師云。南斗七。北斗八。問。如
0521c20: 何是祖師西來意　師云。鑽龜打瓦。問。如何是衲
0521c21: 衣下事　師云。千山萬水。問。齧鏃當鋒時如何
0521c22: 　師云。穿過骨觜。吨呀萬仞頭。
0521c23: 舒州天柱山禪師上堂云。莫有作家戰將麼。試出來
0521c24: 與山僧相見。時有僧出來禮拜　師云。山僧打退鼓
0522a01: 　僧云。和尚是什麼心行　師云。敗將不戰。問。北
0522a02: 斗藏身。意旨如何　師云。闍梨豈不是荊南府人
0522a03: 　僧云。是　師云。秖秪見波瀾起。不測洞庭深　問。如何
0522a04: 是函蓋乾坤句　師云。秖秪聞風擊響。知是幾千竿
0522a05: 　問。如何是截斷眾流句　師云。昨夜寒風起。今朝刮
0522a06: 地霜　問。如何是隨波逐浪句　師云。春煦陽和華
0522a07: 織地。滿林初囀野鶯聲。問。牛頭未見四祖時如何
0522a08: 　師云。路僻人稀到。山深客少行　進云。見後如何
0522a09: 　師云。滿徑松風秋颯颯。盡堂明月夜依依　問。蓮
0522a10: 華未出水時如何　師云。根深連蔕經殘雨　進云。
0522a11: 出水後如何　師云。水仙頭捧實希奇。問。寶未
0522a12: 出匣時如何　師云。如今昭代無人問　進云。出匣
0522a13: 後如何　師云。萬里山河道太平。問。如何是佛向
0522a14: 上人　師云。寒山不知何處去。拾得至今笑不休。
0522a15: 問。如何是大人相　師云。相識滿天下。知心有幾人。
0522a16: 韶州龍光禪師上堂。僧問。從上古人。拈槌拂。盡是
0522a17: 捏目生華。學人上來。離是非。請師別道　師云。罕
0522a18: 遇作家　進云。秖秪恁麼。還當得也無　師拂子
0522a19: 　學云。何異前非　師便打。問。佛病祖病如何醫
0522a20: 　師云。世醫拱手。問。師子窟中無異獸。當軒哮吼事
0522a21: 如何　師云。汝試哮吼看　學人禮拜　師云。疑殺
0522a22: 人。問。如何是祖師西來意　師云。路逢穿耳客。
0522a23: 問。如何是佛法大意　師云。山高月上遲。問。如何
0522a24: 是龍光境　師云。白雲長覆青松頂　進云。如何是
0522b01: 境中人　師云。名利客來難過日。水雲僧到易經年。
0522b02: 問。如何是教意　師云。卷不釋手　進云。久久成
0522b03: 得箇什麼邊事　師云。信受奉行。
0522b04: 觀州水精院宮禪師上堂。僧問。師今登寶座。未審嗣
0522b05: 何人　師云。威音不話的。翹足謾勞形　進云。恁麼
0522b06: 則韶陽嗣也　師云。移船諳水勢。舉棹別波瀾。
0522b07: 問。不壞假名而談實相時如何　師云。青山不動足。
0522b08: 日月任分拏。問。如何是佛　師云。和泥合水　進
0522b09: 云。畢竟如何　師云。擗把生雷。問。美味醍醐。為什
0522b10: 麼變成毒藥　師云。道江紙貴。問。見色便見心時
0522b11: 如何　師云。南來底什麼處去　進云。心境俱亡時
0522b12: 如何　師云。坐地開眼睡。問。不犯目前事。來機何
0522b13: 辨的　師云。白雲生太華。日月遶須彌。問。如何是
0522b16: 未登寶山。如何辨別　師云。骨水底牽大象。
0522b17: 州羅漢果禪師上堂云。盡令提綱。十方坐斷。千
0522b18: 差同轍。萬里風清。此猶是化門之說。作麼生是衲僧
0522b19: 門下事。若是作者。不顧危亡。便請單刀相見。對眾證
0522b20: 據。時有僧問。沙場獨戰時如何　師云。秦王不作
0522b21: 家　進云。恁麼則今日得遇奇人　師云。受際城外
0522b22: 髑髏深。問。如何是吹毛　師便棒。問。和尚百
0522b23: 年後。有人問。和尚向什麼處去。如何酬對　師云。分
0522b24: 明舉　進云。誰是知音者　師云。知音即不問。問。
0522c01: 鑿壁偷光時如何　師云。錯　學云。爭奈苦志專心
0522c02: 　師云。錯。問。學人上來。請師一接　師云。汝是什
0522c03: 麼處人　進云。恁麼則得遇於師也　師云。賺殺一
0522c04: 船人。
0522c05: 隋州智門山法覲上座師到智門山三十餘年。每有
0522c06: 學者請益。不倦提撕。時有僧問。如何是佛　師云。
0522c07: 襴衫新翦無衣　進云。未審意旨如何　師云。手
0522c08: 把湘南竹。逢春點遠。問。古鏡未磨時如何　師
0522c09: 云。暗　進云。磨後如何　師云。照破髑髏寒。問。如
0522c10: 何是三乘教外別傳一句　師云。石人齊拍手。玉女
0522c11: 夜挑燈。問。如何是和尚出身處　師云。寒巖無宿
0522c12: 客。常與白雲閑。有僧入室請益宗風事。師有頌示
0522c13: 之。
0522c14: 從上綱宗事最奇卷舒生殺切須知
0522c15: 臨機便有威雄勢賓主相呈縱奪時
0522c16: 不若食龍金翅鳥當鋒一撮更難支
0522c17: 現成公案睦州斷四門有路趙州機
0522c18: 仰山插鍬猶因地雲門關捩幾人知
0522c19: 鏡清失利多風措高亭送客看臨岐
0522c20: 本分家風依時節夾山典座得便宜
0522c21: 唯有龍潭吹滅燭德山諦實更無疑
0522c22: 不是等閑妄說呵佛罵祖天下知
0522c23: 自古綱宗難隱跡如今著眼直須窺
0522c24: 秖秪道尋常記得徹洎乎把住眼如
0523a01: 敵磕便須大哮吼莫作埜犴狐兔兒
0523a02: 斯吒落水休吐氣密嘌智深誰瞻伊
0523a03: 提綱盡有同風事好看雲門顧鑒咦
0523a04: 韶州雲門山朗上座師自幼歲常遊講肆。時雲門禪
0523a05: 師出世。僧問。如何是透法身句　雲云。北斗裏藏身
0523a06: 　師聞斯語。罔測微旨。遂造之　雲門一見。把住云。
0523a07: 道。道　師擬議　雲門拓開。乃有頌。
0523a08: 雲門聳踢白雲低水急游魚不敢棲
0523a09: 入戶已巳知來見解何勞再舉轣中泥
0523a10: 師因斯大悟。自此依棲雲門為上座。廣主三召不赴。
0523a11: 師一日偶述葛藤歌一首。
0523a12: 阿呵呵。是什麼聽向精靈窟裡坐
0523a13: 朕兆生兮與未生驀口摑弓無罪過
0523a14: 如今口使誰人摑縱使摑弓復何責
0523a15: 除是知音同道流未言已巳過新羅國
0523a16: 乾坤大地本來靡用觀空作意除
0523a17: 作意除兮終不了還似霜鉤釣火魚
0523a18: 恨余數載勤勞苦為剖玄中一玄語
0523a19: 明明玄自不玄玄更尚玄中求玄悟
0523a20: 無法迷人及悟人忽於平地致難辛
0523a21: 丈夫須稟天生格蹋破空莫問津
0523a22: 單刀秀句施設剜肉成瘡向誰說
0523a23: 直鐃講得石點頭終歸不離水中月
0523a24: 更言者箇是如來誑他自誑苦哀哉
0523b01: 若也不信葛藤語一任青天掣電雷
0523b02: 余家一任青天笑碧落浮雲徒浩浩
0523b03: 解說刀兮口不傷今古豈無言語道
0523b04: 閑來把筆動毫鋩不欲然佇寂鄉
0523b05: 無事強生多種解爭如無事且尋常
0523b07: 可憐好箇究全子喚作究全早壓良
0523b08: 默不是。語乖張到此分明總是狂
0523b09: 為報諸方毳侶道最好波斯入大唐
0523b10: 有僧問。如何是佛　師云。牛頭上角　學人不曉
0523b11: 意旨如何　師云。石人腰下帶。問。如何是西來祖
0523b12: 師大道　師云。七顛八倒。問。如何是菩提　師云。
0523b13: 不履泥。問。如何是解脫　師云。穿靴水上行。
0523b14: 問。如何是透脫一路　師云。南贍部州。北單越
0523b15: 　學人不會意旨如何　師云。朝遊羅浮。暮歸檀特。
0523b16: 問。諸佛未出世。還有眾生可度也無　師云。騎牛登
0523b17: 雪刃。不見後園華　進云。諸佛出世後。還無眾生可
0523b18: 度也無　師云。三更不入市。未委弔塵人。問。師得
0523b19: 箇什麼。便秖秪棲雲門山　師云。任浮雲綻。皓月何
0523b21: 無間斷。何不自新鮮。
0523b22: 
0523b23: 天聖廣燈錄卷第二十
