0493b03: 
0493b04: 禪宗頌古聯珠通集卷第四
0493b05: 
0493b06: 宋池州報恩光孝禪寺沙門法應　集
0493b07: 元紹興天衣萬壽禪寺沙門普會續集
0493b08: 菩薩機緣
0493b09: 布袋和尚常在通衢。或問在此何為。師云。等箇
0493b10: 人來。曰來也。師曰。汝不是這箇人。或解布袋。百
0493b11: 物俱有。撒下曰。看看。又一一將起問人曰。這箇
0493b12: 喚作甚麼。或袋內探果子與僧。僧擬接。師乃縮
0493b13: 手曰。汝不是這箇人。或見僧行過。乃拊背一下。
0493b14: 僧回首。師曰。把一錢子來。有時倚袋終日憨睡。
0493b15: 或起行市肆間。小兒譁逐之。或拄杖。或數珠。與
0493b16: 兒戲。有僧問如何是祖師西來意。遂放下布袋
0493b17: 叉手而立。僧曰。祇此別更有在。師拈起布袋肩
0493b18: 負而去。　頌曰。
0493b19: 彌勒既非。布袋不是。是非兩忘。金生麗水。至寶滿袋。
0493b20: 貴買賤賣。若解商量。不勞三拜。詮了義註大乘。月裏
0493b21: 螢光日下燈。布袋枕頭眠一覺。倚天山色碧層層。
0493b22: 野軒遵。
0493b23: 拈起即行。放下便歇。瞌睡阿師。弄巧成拙。佛意祖意
0493b24: 寧知。裙子褊衫百結。有時獨立兮誰是知音。歸去來
0493c01: 兮一天明月。佛慧泉。
0493c02: 困來抱囊無語。傍觀盡生疑慮。未免開獻諸人。是甚
0493c03: 閑家破具。莫訝衣裳破碎。入且無忌諱。橫身要道
0493c04: 等人。那個便知圈繢。雲悅。
0493c05: 千般萬樣。有誰能會。瞌睡老僧。收拾滿袋。心無諸受。
0493c06: 觸處三昧。巷尾街頭。貴買賤賣。圓通秀。
0493c07: 都盧一箇布袋。裏面討甚奇怪。困來且得枕頭。去
0493c08: 亦無妨礙。有時市打開。多是自家買賣。白雲端。
0493c09: 咄這憨皮袋。眉麤兼眼大。終日在街頭。市行無買賣
0493c10: 阿呵呵歸去來。典錢還債。保寧勇。
0493c11: 分身百億混塵埃。氣貌憨憨勿可猜。一袋挑擎隨處
0493c12: 去。千般撒下復拈來。人間天上相呈示。市尾街頭睡
0493c13: 覺回。等得箇時還不是。至今猶是老黃梅。佛國白。
0493c14: 天不能蓋。地不能載。包括乾坤。全歸布袋。十字街頭
0493c15: 大打開。般般拈起隨人愛。靈源清。
0493c16: 三千威儀都不修。八萬細行全不顧。只因市裏等
0493c17: 人。被人喚作破落戶。兜率內院久拋離。縱歸忘來
0493c18: 時路。稽首彌勒世尊。得與麼寬腸大肚。徑山杲。
0493c19: 【續收】接著一箇半箇。得三文兩文。誰知破布袋裏。許
0493c20: 多彌勒世尊。瞎堂遠。
0493c21: 拊背覓錢成漏逗。回頭轉腦昧真機。可憐市無人
0493c22: 識。空手肩擔布袋歸。佛照光。
0493c23: 長汀汀上風顛子。曳杖回頭等阿誰。向道那人元不
0493c24: 在。汝須知有轉身時。天目禮。
0494a01: 轉得頭來已巳是遲。恰如曾未轉頭時。一錢覓得無及
0494a02: 處。猶自區區誑阿誰。北簡。
0494a03: 逢人乞一文。袋裏敵國富。不是下生遲。嫌佛不肯作。
0494a04: 環溪一。
0494a05: 【增收】尊者。因生法師論眾微聚曰。色眾微無自
0494a06: 性曰空。者云。只明得因中色空。未明得果上色
0494a07: 空。法師問。如何是果上色空。者云。一微空故眾
0494a08: 微空。眾微空故一微空。一微空中無眾微。眾微
0494a09: 空中無一微　鹽官云。因中色空。果上色空。總
0494a10: 是夢中說夢。　頌曰。
0494a11: 靈光滿目簇山河。幻境之中物像多。體妙已巳知緣不
0494a12: 礙。執情還被境消磨。雙泉瓊。
0494a13: 色空空色色空空。閡潼關路不通。劫火洞然毫末
0494a14: 盡。青山依舊白雲中。天衣懷。二。
0494a15: 東西南北。十萬八千。空生罔措。火裏生蓮。
0494a16: 堂堂色裏無空相。皎皎空中絕色形。直下色空無一
0494a17: 二。色號元來不我名。靈隱本。
0494a18: 【增收】維摩居士示疾毗耶離城。自念寢疾于。世尊
0494a19: 大慈寧不垂愍。佛知其意。告文殊師利言。汝行
0494a20: 詣維摩詰問疾。文殊白言世尊。彼上人者難為
0494a21: 對。深達實相善說法要。辯才無滯智慧無礙。
0494a22: 一切菩薩法式悉知。諸佛祕藏無不得入。降伏
0494a23: 眾魔遊戲神通。其慧方便皆已巳得度。雖然當承
0494a24: 佛聖旨詣彼問疾。　頌曰。
0494b01: 咄這維摩老。悲生空懊惱。臥病毗耶城。全身太枯槁。
0494b02: 七佛祖師來。一字俱屏掃。請問不二門。當時便靠倒。
0494b03: 不靠倒。金毛師子無處討。雪竇顯。
0494b04: 佛病法病最難醫。獨有雜摩也大奇。文殊稽首讚居
0494b05: 士。失金毛師子兒。天衣懷。
0494b06: 毗耶城裏維摩詰。知伊畢竟徹不徹。金毛師子未到
0494b07: 來。一室屏除先漏泄。及乎回問不二門。推出一團無
0494b08: 孔鐵。剛被文殊下一槌。千年萬載成凹凸。大洪遂。
0494b09: 冷坐毗耶城。百病一時發。不得文殊來。幾乎無合殺。
0494b10: 徑山杲。
0494b11: 千人萬人射一鴈。箇箇手親并眼辨。刮地西風鴈影
0494b12: 奇。可憐發盡弦中箭。臂將軍仰面看。弓開秋月影
0494b13: 團圓。飛星一點天邊去。羽翼離披落眼前。廣鑑英。
0494b14: 冤憎會苦。愛別離苦。鈍置瞿曇。一場莽鹵咄。正堂辯。
0494b15: 示疾毗耶方丈。文殊亦難近傍。看來無藥可醫。只是
0494b16: 忌口為上。淛翁。
0494b17: 詐病從來不可醫。文殊特為下鍼錐。事褫一喙長三
0494b18: 尺。問著依前似鼓椎。無準範。
0494b19: 一箇病維摩。無風自起波。富嫌千口少。貧恨一身多。
0494b20: 胡隱濟。
0494b21: 【增收】善財初詣娑羅林中參文殊。文殊指往南方勝
0494b22: 樂國謁德雲比丘。次第至彌勒樓閣所。歸至普
0494b23: 門城外。思惟立欲得奉覲文殊。文殊伸手過
0494b24: 百十由旬。與摩其頂。即見微塵數知識。即受行
0494c01: 其教　上藍超因僧問。善財見文殊後。為甚麼
0494c02: 往南方。師云。學憑入室。知乃通方。僧云。到蘇
0494c03: 摩城為甚麼彌勒遣見文殊。師云。道曠無涯。
0494c04: 逢人不盡　投子青云。然道無迷悟。發證由師。
0494c05: 不住聖凡莊嚴妙行。是以文殊遣去登須彌山。
0494c06: 海岸逢師市廛禮友。或刀山婬舍罪杻王宮。或
0494c07: 童女童男瞿夷聖后。彌勒彈指普賢親瞻。再見
0494c08: 文殊復有何事。信知通方知有。道曠無涯。不昧
0494c09: 光蹤。歷窮盡妙。諸仁者還知。更有一人。為甚麼
0494c10: 善財不參。且道是甚麼人。良久云滿頭白離
0494c11: 巖谷。半夜穿雲過市廛。復頌曰。
0494c12: 日出升空高下用。崑崙源派入川流。春山雲逗風無
0494c13: 盡。鴈去回南天地秋。
0494c14: 五十三人指路人。因循流落百餘城。草鞋踏破成何
0494c15: 事。爭似歸家罷問程。鐵山仁。
0494c16: 茫茫夢裏去遊南。五十三參發指端。大士臂長衫袖
0494c17: 短。善財瘦草鞋寬。大川濟。
0494c18: 【增收】善財詣妙山參德雲比丘。四維尋覓七日方
0494c19: 見。在別上徐步經行。頂禮聞法入佛境界。得
0494c20: 憶念諸佛普見法門。證發心住。　頌曰。
0494c21: 妙高頂尋知識。南北東西望何極。德雲遙自別山
0494c22: 來。珍重分身千百億。延慶忠。
0494c23: 妙高頂草茸茸。步步相隨不見蹤。若謂別山親覿
0494c24: 面。片帆已巳過海門東。別山智。
0495a01: 澹煙草茸茸。七日徘徊信不通。一步竿頭輕蹉
0495a02: 。海門波卷白蘋風。棘田心。
0495a03: 【增收】善財詣那羅素國。參毗目瞿沙仙人。無量仙人
0495a04: 同音讚已巳。下執手。佛剎現前。悟真淨智。卷舒
0495a05: 自在。得無勝幢法門。證童真住。　頌曰。
0495a06: 毗目仙人下寶。摩頭執手看殊祥。十方佛境同時
0495a07: 現。萬象森羅忽頓彰。無勝妙騰瑞色。遮那文藏顯
0495a08: 靈光。還本座求端的。轉覺平生見處長。佛國白。
0495a09: 坦然古路勿迂。霽月涼風動十。毗目善財當日
0495a10: 事。好如潘閬倒騎驢。或菴體。
0495a11: 【增收】善財詣佛會中。參普賢菩薩。見乘白象王處紅
0495a12: 蓮座。一心親近諮聞法要。智悲圓滿行願功成。
0495a13: 即獲佛德顯同果海。得一切佛果微塵數三昧
0495a14: 法門。　頌曰。
0495a15: 百一由旬摩頂歸。片心思見普賢師。堂堂現在紅蓮
0495a16: 座。落落分明白象兒。沙劫智悲方滿日。微塵行願正
0495a17: 圓時。佛功德海重宣說。愁見波濤轉渺瀰。佛國白。
0495a18: 打鼓弄琵琶。還他一會家。木童能撫掌。石女解煎茶。
0495a19: 雲散天邊月。春來樹上華。善財參處。黑豆未生芽。
0495a20: 延慶忠。
0495a21: 【增收】善財歷百十城。參五十三位善知識。後到毗盧
0495a22: 樓閣前曰。是解空無相無作之所住處云云。見
0495a23: 樓閣門閉。善財暫時斂歛念曰。大慈大悲願樓閣
0495a24: 門開令我得入。尋時彌勒領諸眷屬。至善財前。
0495b01: 彈指一下。樓閣門開。善財得入。入已巳還閉。見百
0495b02: 千萬億樓閣。一一樓閣有一彌勒。領諸眷屬。并
0495b03: 有一善財。面在前立。彌勒復彈指云。善男子起。
0495b04: 法性如是。　頌曰。
0495b05: 妙意童真末後收。善財到此罷南遊。豁然頓入毗盧
0495b06: 藏。悔向他山見比丘。張無盡。
0495b07: 妙孤頂無知識。百十城遊喪善財。樓閣若還彈指
0495b08: 現。分明有眼不曾開。或菴體。
0495b09: 五十三人一縷穿。小兒雖小膽如天。茫茫煙水無重
0495b10: 數。買得風光不用錢。北簡。
0495b11: 問處分明答處端。還同雙倚天寒。一從樓閣門開
0495b12: 後。滿面慚惶無處安。淛翁。
0495b13: 知識曾參五十三。精金百鍊罷鎚鉗。回頭萬壑雲
0495b14: 散。午夜蟾光浸碧潭。坦堂圓。
0495b15: 南方經歷幾雲。收得珍奇貨滿船。彈指便風帆到
0495b16: 岸。一時翻作大光錢。無準範。
0495b17: 【增收】天台智者大師。在南嶽誦法華經。至藥王品曰。
0495b18: 是真精進是名真法供養如來。於是悟法華三
0495b19: 昧。獲旋羅尼。見靈山一會儼然未散。　頌曰。
0495b20: 世尊三昧安詳起。師悟藥王精進時。靈鷲山中人未
0495b21: 散。不因南嶽有誰知。楊無為。
0495b22: 溪山盡處夕陽斜。溪上冬風雪滿沙。便是江南舊行
0495b23: 路。和隔水見梅華。蘿月瑩。
0495b24: 舍盡家財與己已財。只將真法供如來。當初一路今何
0495c01: 在。觸目靈山翠作堆。天目禮。
0495c02: 好將真法供如來。花在幽巖險處開。一夜狂風吹欲
0495c03: 盡。落英無數點苺苔。堂愚。
0495c04: 心迷念念法華轉。心悟時時轉法華。誰知百萬靈山
0495c05: 客。盡是天台眼裏沙。此山應。
0495c06: 【增收】金陵誌公和尚。或名寶公。令人傳語南嶽思大
0495c07: 云。何不下山教化眾生。一向目視雲霄作麼。思
0495c08: 云。三世諸佛被我一口吞盡。何處更有眾生可
0495c09: 度。　頌曰。
0495c10: 一口吞盡三世佛。牙如樹眼如鈴。斷絃不必鸞膠
0495c11: 續。只要知音側耳聽。堂愚。
0495c12: 佛與眾生一口吞。纖毫不立道方存。杖頭日月纔挑
0495c13: 起。鼓動三千海嶽昏。尼閑林英。
0495c14: 目視霄臥白雲。不知山下有乾坤。從何更有眾生
0495c15: 度。三世如來一口吞。本覺一。
0495c16: 時清休唱太平歌。大冶紅罏著一毛。試向其中撮
0495c17: 燼。天紅焰已巳周遭。蒙菴岳。
0495c18: 誌公曰。終日拈香擇火。不知身是道場　玄沙
0495c19: 曰。終日拈香擇火。不知真個道場　玄覺徵云。
0495c20: 只如此二尊者語。還有親也無　雪竇顯云。
0495c21: 一對無孔銕鎚　圓悟勤云。終日拈香擇火。不
0495c22: 知拈香擇火　天童覺云。奇怪八十翁翁出場
0495c23: 屋。不是小兒戲。且道利害在甚麼處。有智無智
0495c24: 較三十里。　頌曰。
0496a01: 五蘊山頭古佛堂。拈香擇火好承當。何須向外求賢
0496a02: 聖。終日無非是道場。本覺一。
0496a03: 大乘經偈
0496a04: 經首題字　昔有僧問地藏琛和尚。以字不
0496a05: 成八字不是。未審是甚麼字。地藏曰。看取下註
0496a06: 　又有問披雲寂。師答以頌曰。
0496a07: 以字不是八不成。森羅萬象此中明。直饒巧說千般
0496a08: 妙。不是漚和不是經。
0496a09: 以八不成只目前。經中未識註中看。垂慈不為多知
0496a10: 解。切要參玄達本源。汾陽昭。
0496a11: 以字不成八不是。拈起經題皆擬議。下頭註任君
0496a12: 看。是入門先問諱。佛印元。
0496a14: 路。依前和雨落滄溟。佛慧泉。
0496a15: 我佛金言義海深。開遮唯要悟真心。首標妙在當頭
0496a16: 劄。密使泥牛曉夜吟。雲居祐。
0496a17: 拈起題摸不著。看下頭註。了知字義炳然。大藏
0496a18: 潛通廣略。地藏恩。
0496a19: 以字不成八字不是。法身睡著無遮閉。衲僧對面不
0496a20: 知名。百萬人前呼不起。覺範洪。
0496a21: 以字不成。八字不是。十方諸佛同參。三世如來共軌。
0496a22: 慶喜多聞罔措。鶖子神通莫擬。若非金色頭。焉能
0496a23: 密傳斯旨。旻古佛。
0496a24: 以字不是八字非。滿琅函載絕毫釐。看經到此須開
0496b01: 眼。玉軸分明兩畔題。羅漢南。
0496b02: 經題滿目孰知元。點畫分明句義全。佐國欲知功力
0496b03: 大。蕭何元是漢朝賢。山常。
0496b04: 以字不是八不成。無言童子忻忻。優曇華現人間
0496b05: 世。鼻孔通天嗅不聞。開福寧。
0496b06: 以字不成八字非。爍迦羅眼不能窺。一毛頭上重拈
0496b07: 出。忿怒那吒失威。徑山杲。
0496b08: 龍宮海藏不曾收。梵語唐言亦謾求。剛被祖師輕漏
0496b09: 泄。當門齒缺乃因由。靈巖因。
0496b10: 【續收】鳥跡半露蒼苔。科斗並遊春水。若不信受奉行。未
0496b11: 免即從座起。石明。
0496b12: 不向經題識本真。紙堆討甚法王身。未開梵夾承當
0496b13: 去。免作循行數墨人。絕岸湘。
0496b14: 問你地藏知不知。下頭註萬千千。筭沙入海徒疲
0496b15: 倦。不若教他了目前。橫川珙。
0496b16: 楞嚴經。佛告阿難。吾不見時何不見吾不見之
0496b17: 處。若見不見。自然非彼不見之相。若不見吾不
0496b18: 見之地。自然非物。云何非汝。　頌曰。
0496b19: 全象全牛意不殊。從來作者共名模。如今要見瞿曇
0496b20: 老。剎剎塵塵在半途。雪竇顯。
0496b21: 堂堂露柱久懷胎。長下孩兒頗俊哉。未解語言先作
0496b22: 賦。一操直取狀元來。白雲端。
0496b23: 老胡徹底老婆心。為阿難陀意轉深。韓幹馬嘶芳草
0496b24: 渡。戴嵩牛臥綠楊陰。湛堂準。
0496c01: 雲收空闊天如水。月載姮娥四海流。慚愧牛郎癡愛
0496c02: 叟。一心猶在鵲橋頭。佛心才。
0496c03: 說離百非存軌則。言無一法尚筌。毗耶默默曾緘
0496c04: 口。摩竭寥寥鎮掩扉。佛鑑懃。
0496c05: 【續收】初學賣華日。嬌羞掩齒牙。及至容顏老。脫然無可
0496c06: 遮。白雲它自散。不知明月落誰家。崇覺空。
0496c07: 隔林彷彿聞機杼。知有人家在翠微。及至入門親見
0496c08: 了。元來只是小兒嬉。簡堂機。
0496c09: 見時不見非見見。非見不見總非非。織女機梭撩亂
0496c10: 擲。牧童鞭索恣胡揮。幽鳥一聲驚宇宙。碧灣溪畔綠
0496c11: 楊垂。獃堂定。
0496c12: 石潤非玉。水麗非金。大禹決而西。卞和泣而陸沉。
0496c13: 美兮渺兮。錯古礱今。堂愚。
0496c14: 楞嚴經。佛謂阿難。若能轉物。即同如來。　頌曰。
0496c15: 若能轉物即如來。春暖山華處處開。自有一雙窮相
0496c16: 手。不曾容易舞三臺。白雲端。
0496c17: 若能轉物即如來。處處門開見善財。花柳巷中呈舞
0496c18: 戲。九衢乘醉臥樓臺。真如。
0496c19: 毛吞巨海。芥納須彌。乾坤大地。直下同歸。一氣不言
0496c20: 含有象。萬靈何處謝無私。佛心才。
0496c21: 若能轉物。即同如來。咄哉瞿曇。誑謼癡呆。徑山杲。
0496c22: 【續收】雨色和四維。眼皮未綻若為窺。等閑破金
0496c23: 剛際。坦蕩無因役路岐。或菴體。
0496c24: 他人住處我不住。他人行處我不行。不是與人難共
0497a01: 處。大都緇素要分明。此山應。
0497a02: 楞巖經。佛謂阿難。見見之時。見非是見。見猶離
0497a03: 見。見不能及。　頌曰。
0497a04: 見不及處江山滿目。不纖毫花紅柳綠。白雲起處
0497a05: 本無心。江海滔滔豈盈縮。海印信。
0497a06: 拄杖頭邊無孔竅。大千沙界猶嫌小。毗婆尸佛早留
0497a07: 心。直至而今不得妙。鼓山珪。
0497a08: 春至自開花。秋來還落葉。黃面老瞿曇。休搖三寸舌。
0497a09: 徑山杲。
0497a10: 【續收】色空明暗本無因。見見由來亦誤人。見不及時猶
0497a11: 未瞥。那知殃祟是家親。遯菴演。
0497a12: 沒絃琴上無私曲。一曲彈來轉轆轤。斷崖流水少知
0497a13: 音。六六不成三十六。妙善。
0497a14: 瘦藤拄到風上。乞與遊人眼界寬。不知眼界寬多
0497a15: 少。白鳥去盡青天還。朴翁銛。
0497a16: 雨洗淡紅桃嫩。風搖淺碧柳絲輕。白雲影裏怪石
0497a17: 露。綠水光中古木清。潛菴光。
0497a18: 隔墻見角便騎牛。騎入紅塵市遊。遊歸來欄裏
0497a19: 臥。三更半夜失由。雪菴瑾。
0497a20: 【增收】楞嚴經。七處徵心。　頌曰。
0497a21: 七處徵心心不遂。懵懂阿難不瞥地。直饒徵得見無
0497a22: 心。也是泥中洗土塊。西余端。
0497a23: 七處徵心便成。推窮尋逐按分明。都緣家賊難防
0497a24: 備。撥亂乾坤見太平。卍菴顏。
0497b01: 吹糠著米。翻成特地。不因一事。不長一智。北簡。
0497b02: 七處徵他天外天。毫光直射阿難肩。瞿曇忒殺憐兒
0497b03: 切。逼得魚上竹竿。絕岸湘。
0497b04: 【增收】楞嚴經。八還辨見。頌曰。
0497b05: 八還之教垂來久。自古宗師各分剖。直饒還得不還
0497b06: 時。也是跳不出斗。西余端。
0497b07: 明暗色空不可還。不可還者絕躋攀。夾截空成畔
0497b08: 岸。一重水隔一重山。卍菴顏。
0497b09: 色空明暗。各不相知。行到水窮處。坐看雲起時。北
0497b10: 簡。
0497b11: 還還還後更無還。一箇閑人天地間。昨夜大蟲遭虎
0497b12: 咬。皮毛落盡體元斑。絕岸湘。
0497b13: 【增收】楞嚴經。阿難大眾。獲本妙心。　頌曰。
0497b14: 東西南北捉空。海角天涯信不通。力盡神疲無處
0497b15: 覓。萬年松在祝融。卍菴顏。
0497b16: 適我昔所願。今者已巳滿足。是玉也大奇。只恐不是玉。
0497b17: 北簡。
0497b18: 【增收】楞嚴經。觀世音菩薩。成三十二應身。獲十四無
0497b19: 畏法。　頌曰。
0497b20: 良哉觀世音。旋聞與聲脫。犬吠驢鳴休未休。世出世
0497b21: 間活鱍鱍。瞎堂遠。
0497b22: 三十二應不思議。十四無畏如流水。男子身中入定
0497b23: 時。女子身中從定起。卍菴顏。
0497b24: 隊選圓通。無端立下風。當時供死。錯說在聞中。
0497c01: 北簡。
0497c02: 【增收】楞嚴經。妙性圓明離諸名相。　頌曰。
0497c03: 一錢為本萬錢利。富不足而貧有餘。換骨奪胎些子
0497c04: 藥。輸他潘閬倒騎驢。卍菴顏。
0497c05: 金盤不可動。轆轆轉難住。停待良久間。圓明湛如露。
0497c06: 北簡。
0497c07: 【增收】楞嚴經。諸可還者自然非汝。不汝還者非汝而
0497c08: 誰。　頌曰。
0497c09: 日暖風和景更奇。華華草草露全機。荼一陣香風
0497c10: 起。引得遊峰到處飛。心聞賁。
0497c11: 千山鳥飛滅。萬里人絕。扁舟蓑笠翁。獨釣寒江雪。
0497c12: 肯堂充。
0497c13: 不汝還者復是誰。殘紅流在釣魚磯。日斜風定無人
0497c14: 掃。燕子將水際飛。天目禮。
0497c15: 【增收】楞嚴經。六解一亡。　頌曰。
0497c16: 根塵縛脫本同源。一處休復六用捐。手把一條紅斷
0497c17: 貫。娘生鼻孔一時穿。卍菴顏。
0497c18: 六用無功信不通。一時分付與春風。篆一縷閑清
0497c19: 晝。百鳥不來花自紅。北簡。
0497c20: 結解非殊。存亡無據。試問本來宗。當初誰縛汝。
0497c21: 【增收】楞嚴經。阿難大眾復白佛言。若此妙明真淨妙
0497c22: 心本來圓。如是乃至大地草木蠕動含靈。本
0497c23: 元真如。即是如來成佛真體。佛體真實。云何復
0497c24: 有地獄餓鬼畜生。　頌曰。
0498a01: 雙前古寺基。天尊元是一牟尼。時難只得同香
0498a02: 火。莫聽閑人說是非。卍菴顏。
0498a03: 三蛇九鼠。一畝之地。竿木隨身。逢場作戲。北簡。
0498a04: 【增收】楞嚴經。佛言阿難。此等眾生不識本心。受此輪
0498a05: 迴。經無量劫。不得真淨。皆由隨順殺盜婬故。反
0498a06: 此三種。又則出生無殺盜婬。有名鬼倫。無名天
0498a07: 趣。有無相傾起輪迴性。　頌曰。
0498a08: 七處精研一妄心。更隨三業殺盜婬。身心不是閑家
0498a09: 具。前箭猶輕後箭深。卍菴顏。
0498a10: 客舍并州已巳十霜。歸心日夜憶咸陽。無端又渡桑乾
0498a11: 水。望并州是故鄉。北簡。
0498a12: 【增收】楞嚴經。佛告阿難。無令心魔自起深孽。　頌曰。
0498a13: 瞿曇徹底老婆心。見明色發理難任。入鄉隨俗那伽
0498a14: 定。佛魔到此盡平沉。卍菴顏。
0498a15: 挽弓須挽強。用鏘須用長。射人先射馬。擒賊先擒王。
0498a16: 北簡。
0498a17: 【增收】楞嚴經。佛言富樓那。如汝所言。清淨本然云何
0498a18: 忽生山河大地。汝常不聞如來宣說。性覺妙明
0498a19: 本覺明妙詳在本經。　頌曰。
0498a20: 清淨本然法界。山河大地即皆現。性覺必明認影
0498a21: 明。眼耳便隨聲色轉。卍菴顏。
0498a22: 彌滿清淨。中不容他。山河大地。萬象森羅。北簡。
0498a23: 【增收】楞嚴經。若能推者即是汝心。則是認賊為子
0498a24: 修山主云。若能推者不是汝心。則是認賊為子。
0498b01: 　頌曰。
0498b02: 如今推也。是子是賊。買帽相頭。食魚去骨。天童覺。
0498b03: 【增收】楞嚴經。陀婆羅入浴忽悟水因。　頌曰。
0498b04: 了事衲僧消一個。長連床上展臥。夢中曾說悟圓
0498b05: 通。香水洗來驀面唾。雪竇顯。
0498b06: 超諸現量。即悟水因。體明無垢。孰云洗塵。得無所有。
0498b07: 了無相身。成佛子住。妙觸常存。大溈智。
0498b08: 洗塵觸體兩空寂。妙證密圓超見思。白璧無瑕空受
0498b09: 玷。圓通會裏受塗糊。塗毒。
0498b10: 【增收】楞嚴經。當知空生汝心內。猶如片雲點太清
0498b11: 裏。況諸世界在空耶。汝等一人發真歸元。此
0498b12: 十方空皆悉消殞。　頌曰。
0498b13: 一人發真歸元。十方空消殞。試問楊岐栗蓬。何似
0498b14: 雲門胡餅。尼無著總。
0498b15: 瞌睡茫茫困思來。喫濃茶眼便開。四海五湖王化
0498b16: 裡。更無一物是塵埃。朴翁銛。
0498b17: 
0498b18: 禪宗頌古聯珠通集卷第四
