0641a14: 
0641a15: 
0641a16: 
0641a17: 五燈嚴統卷第四
0641a18: 
0641a19: 南嶽下三世
0641a20: 百丈海禪師法嗣
0641a21: 洪州黃檗希運禪師閩人也。幼於本州黃檗山出家。
0641a22: 額間隆起如珠。音辭朗潤。志意沖澹。後遊天台逢一
0641a23: 僧。與之言笑。如舊相識。熟視之。目光射人。乃偕行。屬
0641a24: 水暴漲。捐笠植杖而止。其僧率師同渡。師曰。兄要
0641b01: 渡自渡。彼即褰衣躡波。若履平地。回顧曰。渡來渡來。
0641b02: 師曰。咄這自了漢。吾早知。當斫汝脛。其僧歎曰。真大
0641b03: 乘法器。我所不及。言訖不見。師後遊京師。因人啟發。
0641b04: 乃往參百丈。丈問。巍巍堂堂從何方來。師曰。巍巍堂
0641b05: 堂從嶺南來。丈曰。巍巍堂堂當為何事。師曰。巍巍堂
0641b06: 堂不為別事。便禮拜。問曰。從上宗乘如何指示。丈良
0641b07: 久。師曰。不可教後人斷絕去也。丈曰。將謂汝是箇人。
0641b08: 乃起入方丈。師隨後入曰。某甲特來。丈曰。若爾則他
0641b09: 後不得孤負吾。丈一日問師。甚麼處去來。曰大雄山
0641b10: 下採菌子來。丈曰。還見大蟲麼。師便作虎聲。丈拈斧
0641b11: 作斫勢。師即打丈一摑。丈吟吟而笑便歸。上堂曰。大
0641b12: 雄山下有一大蟲。汝等諸人也須好看。百丈老漢。今
0641b13: 日親遭一口。師在南泉。普請擇菜次。泉問。甚麼處去。
0641b14: 曰擇菜去。泉曰。將甚麼擇。師起刀。泉曰。祇解作賓。
0641b15: 不解作主。師以刀點三下。泉曰。大家擇菜去。泉一日
0641b16: 曰。老僧有牧牛歌。請長老和。師曰。某甲自有師在。師
0641b17: 辭南泉。泉門送提起師笠曰。長老身材沒量大。笠子
0641b18: 大小生。師曰。雖然如此。大千世界。總在裏許。泉曰。王
0641b19: 老師。師戴笠便行。師在鹽官殿上禮佛次。時唐宣
0641b20: 宗為沙彌。問曰。不著佛求。不著法求。不著僧求。長老
0641b21: 禮拜當何所求。師曰。不著佛求。不著法求。不著僧求。
0641b22: 常禮如是事。彌曰。用禮何為。師便掌。彌曰。大麤生。師
0641b23: 曰。這裏是甚麼所在。說麤說細。隨後又掌。裴相國。鎮
0641b24: 宛陵。建大禪苑請師說法。以師酷愛舊山。還以黃檗
0641c01: 名之。公一日。拓一尊佛於師前跪曰。請師安名。師召
0641c02: 曰。裴休。公應諾。師曰。與汝安名竟。公禮拜。師因有六
0641c03: 人新到。五人作禮。中一人提起坐具作一圓相。師曰。
0641c04: 我聞有一隻獵犬甚惡。僧曰。尋羺羊聲來。師曰。羺羊
0641c05: 無聲到汝尋。曰尋羺羊跡來。師曰。羺羊無跡到汝尋。
0641c06: 曰。尋羺羊蹤來。師曰。羺羊無蹤到汝尋。曰與麼則死
0641c07: 羺羊也。師便休去。明日陞堂曰。昨日尋羺羊僧出來。
0641c08: 僧便出。師曰。昨日公案未了。老僧休去。你作麼生。僧
0641c09: 無語。師曰。將謂是本色衲僧。元來祇是義學沙門。便
0641c10: 打出。師一日拳曰。天下老和尚總在這裏。我若
0641c11: 放一線道。從汝七縱八橫。若不放過。不消一。僧問。
0641c12: 放一線道時如何。師曰。七縱八橫。曰不放過不消一
0641c13: 時如何。師曰普。裴相國。一日請師至郡。以所解一
0641c14: 編示師。師接置於座略不披閱。良久曰。會麼。裴曰。未
0641c15: 測。師曰。若便恁麼會得。猶較些子。若也形於紙墨。何
0641c16: 有吾宗。裴乃贈詩一章曰。自從大士傳心印。額有圓
0641c17: 珠七尺身。挂錫十年棲蜀水。浮盃今日渡漳。一千
0641c18: 龍象隨高步。萬里香花結勝因。擬欲事師為弟子。不
0641c19: 知將法付何人。師亦無喜色。自爾黃檗門風盛于江
0641c20: 表矣。一日上堂。大眾雲集。乃曰汝等諸人欲何所求。
0641c21: 以拄杖之。大眾不散。師復坐。曰汝等諸人。盡是
0641c22: 酒糟漢。恁麼行。取笑於人。但見八百一千人處
0641c23: 便去。不可圖他熱也。老漢行時。或遇草根下有
0641c24: 一箇漢。便從頂門上一錐。看他若知痛痒。可以布袋
0642a01: 盛米供養他。可中總似汝如此容易。何處更有今日
0642a02: 事也。汝等既稱行。亦須著些精神好。還知道大唐
0642a03: 國內無禪師麼。時有僧問。諸方尊宿盡聚眾開化。為
0642a04: 甚麼道無禪師。師曰。不道無禪。祇是無師。闍黎不
0642a05: 見馬大師下。有八十四人坐道場。得馬師正法眼者。
0642a06: 止三兩人。廬山歸宗和尚。是其一。夫出家人。須知有
0642a07: 從上來事分始得。且如四祖下牛頭。橫說說。猶未
0642a08: 知向上關子。有此眼目。方辨得邪正宗黨。且當人
0642a09: 事宜不能體會得。但知學言語。念向皮袋裏安著。到
0642a10: 處稱我會禪。還替得汝生死麼。輕忽老宿。入地獄如
0642a11: 箭。我纔見汝入門來。便識得了也。還知麼。急須努力。
0642a12: 莫容易事持片衣口食空過一生。明眼人笑汝。久後
0642a13: 總被俗漢筭將去在。宜自看遠近是阿誰面上事。若
0642a14: 會即便會。若不會即散去。珍重。問如何是西來意。師
0642a15: 便打。自餘施設。皆被上機。中下之流。莫窺涯涘。唐大
0642a16: 中年。終於本山。諡謚斷際禪師。
0642a17: 福州長慶大安禪師號安郡之陳氏子。受業於黃檗
0642a18: 山。習律乘。自念言。我雖勤苦。而未聞玄極之理。乃
0642a19: 孤錫遊方。將往洪井。路出上元。逢一老父。謂師曰。師
0642a20: 往南昌。當有所得。師即造百丈。禮而問曰。學人欲求
0642a21: 識佛。何者即是。丈曰。大似騎牛牛。師曰。識得後如
0642a22: 何。丈曰。如人騎牛至家。師曰。未審始終如何保任。丈
0642a23: 曰。如牧牛人執杖視之。不令犯人苗稼。師自茲領旨。
0642a24: 更不馳求。同參祐禪師。創居溈山。師躬耕助道。及祐
0642b01: 歸寂。眾請接踵住持。上堂。汝諸人總來就安。求甚
0642b02: 麼。若欲作佛。汝自是佛。擔佛傍家走。如渴鹿陽燄
0642b03: 相似。何時得相應去。汝欲作佛。但無許多顛倒攀緣
0642b04: 妄想惡覺垢淨眾生之心。便是初心正覺。佛更向何
0642b05: 處別討。所以安在溈山三十來年。喫溈山飯。屙溈山
0642b06: 屎。不學溈山禪。祇看一頭水牯牛。若落路入草。便把
0642b07: 鼻孔拽轉來。纔犯人苗稼。即鞭撻調伏既久。可憐生。
0642b08: 受人言語。如今變作箇露地白牛。常在面前。終日露
0642b09: 迥迥地。亦不去。汝諸人各自有無價大寶。從眼門
0642b10: 放光。照見山河大地。耳門放光。領釆一切善惡音響。
0642b11: 如是六門。晝夜常放光明。亦名放光三昧。汝自不識
0642b12: 取影。在四大身中。內外扶持。不教傾側。如人負重擔
0642b13: 從獨木橋上過。亦不教失。且道是甚麼物任持。便
0642b14: 得如是。且無絲髮。可見。豈不見。誌公和尚云。內外追
0642b15: 尋總無。境上施為渾大有。珍重。僧問。一切施為是
0642b16: 法身用。如何是法身。師曰。一切施為是法身用。曰離
0642b17: 五蘊。如何是本來身。師曰。地水火風受想行識。曰
0642b18: 這箇是五蘊。師曰。這箇異五蘊。問此陰已巳謝。彼陰未
0642b19: 生時如何。師曰。此陰未謝。那箇是大德。曰不會。師曰。
0642b20: 若會此陰。便明彼陰。問大用現前。不存軌則時如何。
0642b21: 師曰。汝用得但用。僧乃脫膊。遶師三匝。師曰。向上事
0642b22: 何不道取。僧擬開口。師便打曰。這野狐精出去。有僧
0642b23: 上法堂。顧視東西不見師。乃曰。好箇法堂。祇是無人。
0642b24: 師從門裏出曰。作麼。僧無對。雪因入山。採得一枝
0642c01: 木。其形似。於背上題曰。本自天然。不假雕琢。寄與
0642c02: 師。師曰。本色住山人。且無刀斧痕。僧問。佛在何處。師
0642c03: 曰。不離心。又問。雙上人有何所得。師曰。法無所得。
0642c04: 設有所得。得本無得。問黃巢軍來。和尚向甚麼處回
0642c05: 避。師曰。五蘊山中。曰忽被他捉著時如何。師曰。惱亂
0642c06: 將軍。師大化閩堪。唐中和三年。歸黃檗示寂。塔于楞
0642c07: 伽山。諡謚圓智禪師。
0642c08: 杭州大慈山寰中禪師蒲盧氏子。頂骨圓聳。其聲
0642c09: 如鏡。少丁母憂。盧于墓。所服闋。思報罔極。乃於并州
0642c10: 童子寺出家。嵩嶽登戒。習諸律學。後參百丈。受心印。
0642c11: 辭往南嶽常樂寺。結茅于山頂。一日南泉至問。如何
0642c12: 是庵中主。師曰。蒼天蒼天。泉曰。蒼天且置。如何是庵
0642c13: 中主。師曰。會即便會。莫忉忉。泉拂袖而出。後住大慈。
0642c14: 上堂。山僧不解答話。祇能識病。時有僧出。師便歸方
0642c15: 丈。法眼云。眾中喚作病。在目前不識。玄覺云。且道大慈識病。不識病。此僧出來。是病。不是病。若言是病。
0642c16: 每日行住。不可總是病。若言不是病。出來又作麼生趙州問。般若以何為體。師
0642c17: 曰。般若以何為體。州大笑而出。明日州掃地次。師曰。
0642c18: 般若以何為體。州置帚。拊掌大笑。師便歸方丈。僧辭。
0642c19: 師問。甚麼處去。曰江西去。師曰。我勞汝一段事得否。
0642c20: 曰和尚有甚麼事。師曰。將取老僧去得麼。曰更有過
0642c21: 於和尚者。亦不能將去。師便休。僧後舉似洞山。山曰。
0642c22: 闍黎爭合恁麼道。曰和尚作麼生。山曰得。法眼別云。和尚若去
0642c23: 某甲提笠子山又問其僧。大慈別有甚麼言句。曰有時示
0642c24: 眾曰。說得一丈。不如行取一尺。說得一尺。不如行取
0643a01: 一寸。山曰。我不恁麼道。曰和尚作麼生。山曰。說取行
0643a02: 不得底。行取說不得底。雲居云。行時無說路。說時無行路。不說不行時合行甚麼
0643a03: 路。洛浦云。行說俱到。即本分事無。行說俱不到。即本分事在後屬武宗廢教。師短
0643a04: 褐隱居。大中歲重剃染。大揚宗旨。咸通三年。不疾而
0643a05: 逝。僖宗諡謚性空大師。
0643a06: 天台平田普岸禪師洪州人也。於百丈門下得旨。後
0643a07: 聞天台勝聖賢間出。思欲高蹈方外。遠追遐躅。乃
0643a08: 結茅薙草。宴寂林下。日居月諸。為四眾所知。創平田
0643a09: 禪院居之。上堂。神光不昧。萬古徽猷。入此門來。莫存
0643a10: 知解。便下座。僧參。師打一拄杖。其僧近前。把住拄杖。
0643a11: 師曰。老僧適來造次。僧打師一拄杖。師曰。作家作
0643a12: 家。僧禮拜。師把住曰。是闍黎造次。僧大笑。師曰。這箇
0643a13: 師僧今日大敗也。臨濟訪師。到路口先。逢一嫂在田
0643a14: 使牛。濟問嫂。平田路向甚麼處去。嫂打牛一棒曰。這
0643a15: 畜生。到處走到。此路也不識。濟又曰。我問你平田路。
0643a16: 向甚麼處去。嫂曰。這畜生五歲尚使不得。濟心語曰。
0643a17: 欲觀前人。先觀所使。便有抽釘楔之意。及見師。師
0643a18: 問你還曾見我嫂也未。濟曰。已巳收下了也。師遂問。近
0643a19: 離甚處。濟曰。江西黃檗。師曰。情知你見作家來。濟曰。
0643a20: 特來禮拜和尚。師曰。已巳相見了也。濟曰。賓主之禮。合
0643a21: 施三拜。師曰。既是賓主之禮。禮拜著。有偈示眾曰。大
0643a22: 道曠。常一真心。善惡莫思。神清物表。隨緣飲。更
0643a23: 復何為。終于本院。遺塔存焉。
0643a24: 瑞州五常觀禪師僧問。如何是五境。師曰險。曰
0643b01: 如何是境中人。師曰塞。僧辭。師曰。甚麼處去。曰臺山
0643b02: 去。師一指曰。若見文殊了。來這裏。與汝相見。僧
0643b03: 無語。師問僧。甚麼處來。曰莊上來。師曰。汝還見牛麼。
0643b04: 曰見。師曰。見左角。見右角。僧無語。師代曰。見無左右。
0643b05: 仰山別云。還辨左右麼又僧辭。師曰。汝諸方去。莫謗老僧在這
0643b06: 裏。曰某甲不道。和尚在這裏。師曰。汝道老僧在甚麼
0643b07: 處。僧起一指。師曰。早是謗老僧也。
0643b08: 潭州石霜山性空禪師僧問。如何是祖師西來意。師
0643b09: 曰。如人在千尺井中。不假寸繩出得。此人即答汝西
0643b10: 來意。僧曰。近日湖南暢和尚出世。亦為人東語西話。
0643b11: 師喚沙彌拽出這死屍著沙彌即仰山。山後問耽源。如何出得井中人。源曰。咄
0643b12: 癡漢。誰在井中。山復問溈山。溈召慧寂。山應諾。溈曰出也。仰山住後常舉前語。謂眾曰。我在耽源處得名。溈山
0643b13: 處得地。
0643b14: 福州古靈神贊禪師本州大中寺受業。後行。遇百
0643b15: 丈開悟。回受業本師。問曰。汝離吾在外。得何事業。
0643b16: 曰並無事業。遂遣執役。一日因澡身。命師去垢。師乃
0643b17: 拊背曰。好所佛堂而佛不聖。本師回首視之。師曰。佛
0643b18: 雖不聖。且能放光。本師又一日在下看經。蜂子投
0643b19: 紙求出。師之曰。世界如許廣不肯出。鑽他故
0643b20: 紙驢年去。遂有偈曰。空門不肯出。投也大癡。百年
0643b21: 鑽故紙。何日出頭時。本師置經問曰。汝行遇何人。
0643b22: 吾前後見汝。發言異常。師曰。某甲蒙百丈和尚指箇
0643b23: 歇處。今欲報慈德耳。本師於是告眾致齋。請師說法。
0643b24: 師乃登座舉唱百丈門風曰。靈光獨耀。脫根塵。體
0643c01: 露真常。不拘文字。心性無染。本自圓成。但離妄緣。即
0643c02: 如如佛。本師於言下感悟曰。何期垂老。得聞極則事。
0643c03: 師後住古靈。聚徒數載。臨遷化剃浴。聲鐘告眾曰。汝
0643c04: 等諸人還識無聲三昧否。眾曰不識。師曰。汝等靜聽。
0643c05: 莫別思惟。眾皆側聆。師儼然順寂。塔存本山。
0643c06: 廣州和安寺通禪師婺州雙林寺受業。自幼寡言。時
0643c07: 人謂之不語通。因禮佛次。有禪者問。座主禮底是甚
0643c08: 麼。師曰是佛。禪者乃指像曰。這箇是何物。師無對。至
0643c09: 夜具威儀禮問。今日所問。某甲未知意旨如何。禪者
0643c10: 曰。座主幾夏邪。師曰十夏。禪者曰。還曾出家也未。師
0643c11: 轉茫然。禪者曰。若也不會。百夏奚為。乃命同參馬祖。
0643c12: 及至江西。祖已巳圓寂。遂謁百丈。頓釋疑情。有人問。師
0643c13: 是禪師否。師曰。貧道不曾學禪。師良久召其人。其人
0643c14: 應諾。師指櫚樹子。其人無對。師一日召仰山。將
0643c15: 子來。山將到。師曰。送本處。山從之。師召慧寂。山
0643c16: 應諾。師曰。子那邊是甚麼物。山曰枕子。師曰。枕子
0643c17: 這邊是甚麼物。山曰無物。師復召慧寂。山應諾。師曰。
0643c18: 是甚麼。山無對。師曰。去。
0643c19: 江州龍雲臺禪師僧問。如何是祖師西來意。師曰。昨
0643c20: 夜欄中失牛。
0643c21: 京兆衛國院道禪師新到參。師問何方來。曰河南來。
0643c22: 師曰。黃河清也未。僧無對。溈山代云。小小狐兒要過。但過用疑作甚麼師
0643c23: 不安。不見客。有人來謁。乃曰。久聆和尚道德。忽承法
0643c24: 體違和。略請和尚相見。師將鐼盛榰。令侍者擎
0644a01: 出呈之。其人無對。
0644a02: 鎮州萬歲和尚僧問。大眾雲集。合譚何事。師曰。序品
0644a03: 第一歸宗柔別云。禮拜了去。
0644a04: 洪州東山慧禪師遊山見一巖。僧問。此巖還有主也
0644a05: 無。師曰有。曰是甚麼人。師曰。三家村裏甚麼。曰如
0644a06: 何是巖中主。師曰。汝還氣急麼。小師行回。師問。汝
0644a07: 離吾在外。多少時邪。曰十年。師曰。不用指東指西。直
0644a08: 道將來。曰對和尚不敢謾語。師喝曰。這打野漢。師
0644a09: 同大于南用到茶堂。有僧近前不審。用曰。我既不納
0644a10: 汝。汝亦不見我。不審阿誰。僧無語。師曰。不得平白地
0644a11: 恁麼問伊。用曰。大于亦無語邪。于把定其僧曰。是你
0644a12: 恁麼。累我亦然。便打一摑。用大笑曰。朗月與青天。大
0644a13: 于侍者到。師問。金剛正定一切皆然。秋去冬來。且作
0644a14: 麼生。者曰。不妨和尚借問。師曰。即今即得去。後作麼
0644a15: 生。者曰。誰敢問著某甲。師曰。大于還得麼。者曰。猶要
0644a16: 別人點檢在。師曰。輔弼宗師。不廢光彩。侍者禮拜。
0644a17: 清田和尚與上座煎茶次。師敲繩三下。亦敲
0644a18: 三下。師曰。老僧敲有箇善巧。上座敲有何道理。曰。
0644a19: 某甲敲有箇方便。和尚敲作麼生。師舉起盞子。曰。
0644a20: 善知識眼。應須恁麼。茶罷問。和尚適來舉起盞
0644a21: 子。意作麼生。師曰。不可更別有也。
0644a22: 百丈山涅槃和尚一日謂眾曰。汝等與我開田。我與
0644a23: 汝說大義。眾開田了。歸請說大義。師乃展兩手。眾罔
0644a24: 措。洪覺範林間錄云。百丈第二代法正禪師。大智之高弟。其先當誦涅槃經。不言姓名。時呼為涅槃和
0644b01: 尚。住成法席。師功最多。使眾開田。方說大義者。乃師也。黃檗古靈諸大士。皆推尊之。唐文人黃武翊。撰其碑甚
0644b02: 詳。柳公權。書妙絕今古。而傳燈所載。百丈惟政禪師。又係於馬祖法嗣之列。矣。及觀正宗記。則有惟政法正。
0644b03: 然百丈第代可數。明教但皆見其名不能辨。而俱存也。今當以柳碑為正。
0644b04: 南泉願禪師法嗣
0644b05: 趙州觀音院亦曰東院從諗禪師曹州郝鄉人也。姓郝氏。
0644b06: 童稚於本州扈通院。從師披剃。未納戒。便抵池陽參
0644b07: 南泉。值泉偃息而問曰。近離甚處。師曰。瑞像。泉曰。還
0644b08: 見瑞像麼。師曰。不見瑞像。祇見臥如來。泉便起坐。問
0644b09: 汝是有主沙彌。無主沙彌。師曰。有主沙彌。泉曰。那箇
0644b10: 是你主。師近前躬身曰。仲冬嚴寒。伏惟和尚尊候萬
0644b11: 福。泉器之。許其入室。他日問泉曰。如何是道。泉曰。平
0644b12: 常心是道。師曰。還可趣向也無。泉曰。擬向即乖。師曰。
0644b13: 不擬爭知是道。泉曰。道不屬知。不屬不知。知是妄覺。
0644b14: 不知是無記。若真達不疑之道。猶如太廓然蕩豁。
0644b15: 豈可強是非邪。師於言下悟理。乃往嵩嶽璃壇納
0644b16: 戒。仍返南泉。一日問泉曰。知有底人。向甚麼處去。泉
0644b17: 曰。山前檀越家。作一頭水牯牛去。師曰。謝師指示。泉
0644b18: 曰。昨夜三更月到。泉曰。今時人須向異類中行始
0644b19: 得。師曰。異即不問。如何是類。泉以兩手拓地。師近前
0644b20: 一踏踏倒。向涅槃堂裏曰。悔悔。泉令侍者問。悔
0644b21: 箇甚麼。師曰。悔不更與兩踏。南泉上堂。師出問。明頭
0644b22: 合暗頭合。泉便下座。歸方丈。師曰。這老和尚。被我一
0644b23: 問。直得無言可對。首座曰。莫道和尚無語好。自是上
0644b24: 座不會。師便打一掌曰。此掌合是堂頭老漢喫。師到
0644c01: 黃檗。檗見來便閉方丈門。師乃把火於法堂內曰。
0644c02: 救火救火。檗開門捉住曰。道道。師曰。賊過後張弓。到
0644c03: 寶壽。壽見來。於禪上背坐。師展坐具禮拜。壽下禪
0644c04: 。師便出。又到道吾。纔入堂。吾曰。南泉一隻箭來也。
0644c05: 師曰。看箭。吾曰過也。師曰中。又到茱萸。執拄杖。於法
0644c06: 堂上。從東過西。萸曰。作甚麼。師曰探水。萸曰。我這裏
0644c07: 一滴也無。探箇甚麼。師以杖倚壁便下。師將遊五臺。
0644c08: 有大德作偈留曰。無處青山不道場。何須杖禮清
0644c09: 涼。雲中縱有金毛現。正眼觀時非吉祥。師曰。作麼生
0644c10: 是正眼。德無對。法眼代云。請上座領某甲情。同安顯代云。是上座眼師自此道
0644c11: 化。被於北地。眾請住觀音院。上堂。如明珠在掌。胡來
0644c12: 胡現。漢來漢現。老僧把一枝草。為丈六金身用。把丈
0644c13: 六金身。為一枝草用。佛是煩惱。煩惱是佛。僧問。未審
0644c14: 佛是誰家煩惱。師曰。與一切人煩惱。曰如何免得。師
0644c15: 曰。用免作麼。掃地次僧問。和尚是大善知識。為甚麼
0644c16: 掃地。師曰。塵從外來。曰既是清淨伽藍。為甚麼有塵。
0644c17: 師曰。又一點也。師與官人遊園次。兔見乃驚走。遂問。
0644c18: 和尚是大善知識。兔見為甚麼走。師曰。老僧好殺。問
0644c19: 覺華未發時如何辨真實。師曰。開也。曰是真是實。師
0644c20: 曰。真是實。實是真。曰甚麼人分上事。師曰。老僧有分。
0644c21: 闍黎有分。曰某甲不招納時如何。師佯不聞。僧無語。
0644c22: 師曰。去。石幢子被風吹折。僧問。陀羅尼幢子作凡去
0644c23: 作聖去。師曰。也不作凡。亦不作聖。曰畢竟作甚麼。師
0644c24: 曰。落地去也。僧辭。師曰。甚處去。曰諸方學佛法去。師
0645a01: 起拂子曰。有佛處不得住。無佛處急走過。三千里
0645a02: 外。逢人不得錯舉。曰與麼則不去也。師曰。摘楊花摘
0645a03: 楊花。問承聞和尚親見南泉是否。師曰。鎮州出大蘿
0645a04: 蔔頭。大眾晚參。師曰。今夜答話去也。有解問者出來。
0645a05: 時有一僧便出禮拜。師曰。比來拋引玉。引得箇
0645a06: 墼子。保壽云。射虎不真。徒勞沒羽。長慶問覺上座云。那僧纔出禮拜。為甚麼便收伊為墼子。覺云。適
0645a07: 來那邊亦有人恁麼問。慶云。向伊道甚麼。覺云。也向伊恁麼道。玄覺云。甚麼處成墼子。去叢林中道纔出來。
0645a08: 便成墼子。祇如每日出入行住坐臥不可總成墼子。且道這僧出來。具眼不具眼上堂。金佛
0645a09: 不度爐。木佛不度火。泥佛不度水。真佛內裏坐。菩提
0645a10: 涅槃。真如佛性。盡是貼體衣服。亦名煩惱。實際理地。
0645a11: 甚麼處著。一心不生。萬法無咎。汝但究理坐看三二
0645a12: 十年。若不會。截取老僧頭去。夢幻空華。徒勞把捉。心
0645a13: 若不異。萬法一如。既不從外得。更拘執作麼。如羊相
0645a14: 似。亂拾物安向口裏。老僧見藥山和尚道。有人問著。
0645a15: 但教合取狗口。老僧亦教合取狗口。取我是垢。不取
0645a16: 我是淨。一似獵狗專欲得物喫。佛法在甚麼處。千人
0645a17: 萬人。盡是佛漢子。於中一箇道人無。若與空王
0645a18: 為弟子。莫教心病最難醫。未有世界。早有此性。世界
0645a19: 壞時。此性不壞。一從見老僧後。更不是別人。祇是箇
0645a20: 主人公。這箇更向外作麼。正恁麼時。莫轉頭換腦。
0645a21: 若轉頭換腦。即失也。僧問。承師有言。世界壞時此
0645a22: 性不壞。如何是此性。師曰。四大五陰。曰此猶是壞底。
0645a23: 如何是此性。師曰。四大五陰。法眼云。是一箇兩箇。是壞不壞。且作麼生會。試
0645a24: 斷看師因老宿問近離甚處。曰滑州。宿曰。幾程到這裏。
0645b01: 師曰。一躂到。宿曰。好箇捷疾鬼。師曰。萬福大王。宿曰。
0645b02: 參堂去。師應喏喏。尼問。如何是密密意。師以手掐之。
0645b03: 尼曰。和尚猶有這箇在。師曰。是你有這箇在。僧辭。
0645b04: 師問甚麼處去。曰閩中去。師曰。彼中兵馬隘。你須回
0645b05: 避始得。曰向甚麼處回避。師曰恰好。問如何是賓中
0645b06: 主。師曰。山僧不問婦。曰如何是主中賓。師曰。山僧無
0645b07: 丈人。有僧遊五臺。問一婆子曰。臺山路向甚麼處去。
0645b08: 婆曰。驀直去。僧便去。婆曰。好箇師僧又恁麼去。後有
0645b09: 僧舉似師。師曰。待我去勘過。明日師便去。問臺山路
0645b10: 向甚麼處去。婆曰。驀直去。師便去。婆曰。好箇師僧又
0645b11: 恁麼去。師歸院謂僧曰。臺山婆子。為汝勘破了也。玄覺
0645b12: 云。前來僧也恁麼道。趙州去也恁麼道。甚麼處是勘破婆子處。又云。非唯被趙州勘破。亦被這僧勘破
0645b13: 問恁麼來底人。師還接否。師曰接。曰不恁麼來底。師
0645b14: 還接否。師曰接。曰。恁麼來者。從師接。不恁麼來者。如
0645b15: 何接。師曰。止止不須說。我法妙難思。師因出。路逢一
0645b16: 婆。婆問。和尚住甚麼處。師曰。趙州東院西。婆無語。師
0645b17: 歸問眾僧。合使那箇西字。或言東西字。或言棲泊字。
0645b18: 師曰。汝等總作得鹽鐵判官。曰和尚為甚恁麼道。師
0645b19: 曰。為汝總識字。法燈別眾僧云。已巳知去處問如何是囊中寶。師曰。
0645b20: 合取口。法燈別云。莫說似人有一婆子。令人送錢。請轉藏經。師
0645b21: 受施利了。下禪。轉一匝乃曰。傳語婆轉藏經已巳
0645b22: 竟。其人回舉似婆。婆曰。比來請轉全藏。如何祇為轉
0645b23: 半藏。玄覺云。甚麼處是欠半藏處。且道那婆子具甚麼眼。便與麼道因僧侍次。遂指
0645b24: 火問曰。這箇是火。你不得喚作火。老僧道了也。僧無
0645c01: 對。復筴起火曰。會麼。曰不會。師曰。此去舒州有投子
0645c02: 和尚。汝往禮拜問之。必為汝說。因緣相契。不用更來。
0645c03: 不相契來。其僧到投子。子問。近離甚處。曰趙州。子
0645c04: 曰。趙州有何言句。僧舉前話。子曰。汝會麼。曰不會。乞
0645c05: 師指示。子下禪行三步。坐。問曰會麼。曰不會。子
0645c06: 曰。你歸舉似趙州。其僧回舉似師。師曰。還會麼。曰
0645c07: 不會。師曰。投子與麼不較多也。有新到謂師曰。某甲
0645c08: 從長安來。橫擔一條拄杖。不曾撥著一人。師曰。自是
0645c09: 大德拄杖短。同安顯別云。老僧這裏不曾見恁麼人僧無對。法眼代云。呵呵。同安
0645c10: 顯代云。也不短僧寫師真呈。師曰。且道似我不似我。若似我
0645c11: 即打殺老僧。不似我即燒真。僧無對。玄覺代云。留取供養問
0645c12: 如何是祖師西來意。師曰。庭前樹子。曰和尚莫將
0645c13: 境示人。師曰。我不將境示人。曰如何是祖師西來意。
0645c14: 師曰。庭前樹子。問僧發足甚處。曰雪。師曰。雪
0645c15: 有何言句示人。曰尋常道。盡十方世界。是沙門一隻
0645c16: 眼。你等諸人。向甚處屙。師曰。闍黎若回。寄箇鍬子去。
0645c17: 師謂眾曰。我向行。到南方火爐頭。有箇無賓主話。
0645c18: 直至如今。無人舉著。上堂。至道無難。唯嫌揀擇。纔有
0645c19: 語言。是揀擇是明白。老僧不在明白裏。是汝還護惜
0645c20: 也無。時有僧問。既不在明白裏。護惜箇甚麼。師曰。我
0645c21: 亦不知。僧曰。和尚既不知。為甚道不在明白裏。師曰。
0645c22: 問事即得。禮拜了退。別僧問。至道無難。唯嫌揀擇。是
0645c23: 時人窠窟否。師曰。曾有人問我。老僧直得。五年分
0645c24: 不下。又問。至道無難。唯嫌揀擇。如何是不揀擇。師曰。
0646a01: 天上天下唯我獨尊。曰此猶是揀擇。師曰。田庫奴。甚
0646a02: 處是揀擇。僧無語。問至道無難。唯嫌揀擇。纔有語言
0646a03: 是揀擇。和尚如何為人。師曰。何不引盡此語。僧曰。某
0646a04: 甲祇念得到這裏。師曰。至道無難。唯嫌揀擇。問如何
0646a05: 是道。師曰。墻外底。曰不問這箇。師曰。你問那箇。曰大
0646a06: 道。師曰。大道透長安。問道人相見時如何。師曰。呈漆
0646a07: 器。上堂。兄弟若從南方來者。即與下載。若從北方來
0646a08: 者。即與上載。所以道近上人問道。即失道。近下人問
0646a09: 道。即得道。師因與文遠行。乃指一片地曰。這裏好造
0646a10: 箇巡舖。文遠便去。路傍立曰。把將公驗來。師遂與一
0646a11: 摑。遠曰。公驗分明過。師與文遠論義曰。劣不勝。
0646a12: 勝者輸果子。遠曰。請和尚立義。師曰。我是一頭驢。遠
0646a13: 曰。我是驢胃胄。師曰。我是驢糞。遠曰。我是糞中蟲。師曰。
0646a14: 你在彼中作甚麼。遠曰。我在彼中過夏。師曰。把將果
0646a15: 子來。新到參。師問。甚麼處來。曰南方來。師曰。佛法盡
0646a16: 在南方。汝來這裏作甚麼。曰佛法豈有南北邪。師曰。
0646a17: 饒汝從雪雲居來。祇是箇擔板漢。崇壽稠云。和尚是據客置主人
0646a18: 問如何是佛。師曰。殿裏底。曰殿裏者豈不是泥龕塑
0646a19: 像。師曰是。曰如何是佛。師曰。殿裏底。問學人乍入叢
0646a20: 林。乞師指示。師曰。喫粥了也未。曰喫粥了也。師曰。洗
0646a21: 盂去。其僧忽然省悟。上堂。纔有是非。紛然失心。還
0646a22: 有答話分也無。僧舉似洛浦。浦扣齒。又舉似雲居。居
0646a23: 曰何必。僧回舉似師。師曰。南方大有人。喪身失命。曰
0646a24: 請和尚舉。師纔舉前語。僧指傍僧曰。這箇師僧。喫
0646b01: 飯了。作恁麼語話。師休去。問久嚮趙州石橋。到來祇
0646b02: 見略彴。師曰。汝祇見略彴。且不見石橋。曰如何是石
0646b03: 橋。師曰。度驢度馬。曰如何是略彴。師曰。箇箇度人。後
0646b04: 有如前問。師如前答。又僧問。如何是石橋。師曰。過來
0646b05: 過來。雲居錫云。趙州為當扶石橋扶略彴師聞沙彌。喝參向侍者曰。教
0646b06: 伊去。者乃教去。沙彌便珍重。師曰。沙彌得入門。侍者
0646b07: 在門外。雲居錫云。甚麼處是沙彌入門。侍者在門外。這裏若會得。便見趙州問僧甚麼
0646b08: 處來。曰從南來。師曰。還知有趙州關否。曰須知有不
0646b09: 涉關者。師曰。這販私鹽漢。問如何是西來意。師下禪
0646b10: 立曰。莫祇這箇便是否。師曰。老僧未有語在。問菜
0646b11: 頭。今日喫生菜。喫熟菜。頭拈起菜呈之。師曰。知恩者
0646b12: 少。負恩者多。問狗子還有佛性也無。師曰無。曰上至
0646b13: 諸佛。下至螻蟻。皆有佛性。狗子為甚麼無。師曰。為
0646b14: 伊有業識在。師問一婆子。甚麼處去。曰偷趙州筍去。
0646b15: 師曰。忽遇趙州。又作麼生。婆便與一掌。師休去。師一
0646b16: 日於雪中臥曰。相救相救。有僧便去身邊臥。師便起
0646b17: 去。問如何是趙州一句。師曰。老僧半句也無。曰豈無
0646b18: 和尚在。師曰。老僧不是一句。師問新到。曾到此間麼。
0646b19: 曰曾到。師曰。喫茶去。又問僧。僧曰。不曾到。師曰。喫茶
0646b20: 去。後院主問曰。為甚麼曾到。也云喫茶去。不曾到。也
0646b21: 云喫茶去。師召院主。主應喏。師帥曰。喫茶去。問二龍爭
0646b22: 珠。誰是得者。師曰。老僧祇管看。問空劫中還有人修
0646b23: 行也無。師曰。汝喚甚麼作空劫。曰無一物是。師曰。這
0646b24: 箇始稱得修行。喚甚麼。作空劫。僧無語。問如何是玄
0646c01: 中玄。師曰。汝玄來多少時邪。曰玄之久矣。師曰。闍黎
0646c02: 若不遇。老僧幾被玄殺。問萬法歸一。一歸何所。師曰。
0646c03: 老僧在青州。作得一領布衫。重七斤。問夜生兜率。晝
0646c04: 降閻浮。於其中間。摩尼珠為甚麼不現。師曰。道甚麼。
0646c05: 其僧再問。師曰。毗婆尸佛。早留心。直至如今。不得妙。
0646c06: 問院主甚麼處來。主曰。送生來。師曰為甚麼飛去。
0646c07: 主曰。怕某甲。師曰。汝十年知事。作恁麼語話。主問。
0646c08: 為甚麼飛去。師曰。院主無殺心。師拓起曰。三十
0646c09: 年後。若見老僧。留取供養。若不見。即撲破。別僧曰。三
0646c10: 十年後。敢道見和尚。師乃撲破。師在東司上。見遠侍
0646c11: 者過。驀召文遠。遠應諾。師曰。東司上。不可與汝說佛
0646c12: 法。僧辭。師問。甚麼處去。曰雪去。師曰。雪忽若問
0646c13: 和尚有何言句。汝作麼生祇對。曰某甲道不得。請和
0646c14: 尚道。師曰。冬即言寒。夏即道熱。又曰。雪更問。汝畢
0646c15: 竟事作麼生。僧又曰。道不得。師曰。但道親從趙州來。
0646c16: 不是傳語人。其僧到雪。一依前語祇對。曰。也須
0646c17: 是趙州始得。玄沙聞曰。大小趙州。敗闕也不知。雲居錫云。甚麼處是趙州敗闕。若檢得出是
0646c18: 上座眼問如何是出家。師曰。不履高名。不求苟得。問澄
0646c19: 澄絕點時如何。師曰。這裏不著客作漢。問如何是祖
0646c20: 師意。師敲。僧曰。祇這莫便是否。師曰。是即脫取
0646c21: 去。問如何是毗盧圓相。師曰。老僧自幼出家。不曾眼
0646c22: 花。曰豈不為人。師曰。願汝常見毗盧圓相。官人問和
0646c23: 尚還入地獄否。師曰。老僧末上入。曰大善知識。為甚
0646c24: 麼入地獄。師曰。我若不入。阿誰教化汝。真定帥王公
0647a01: 諸子入院。師坐而問曰。大王會麼。王曰不會。師曰。
0647a02: 自小持齋身已巳老。見人無力下禪。王尤加禮重。翌
0647a03: 日令客將傳語。師下禪受之。侍者曰。和尚見大王
0647a04: 來。不下禪。今日軍將來。為甚麼下禪。師曰。非
0647a05: 汝所知。第一等人來。禪上接。中等人來。下禪接。
0647a06: 末等人來。三門外接。因侍者報大王來也。師曰。萬福
0647a07: 大王。者曰。未到在。師曰。又道來也。師到一庵主處問。
0647a08: 有麼有麼。主起拳頭。師曰。水淺不是泊船處。便行。
0647a09: 又到一庵主處問。有麼有麼。主亦起拳頭。師曰。能
0647a10: 縱能奪。能殺能活。便作禮。問僧一日看多少經。曰或
0647a11: 七八或十卷。師曰。闍黎不會看經。曰和尚一日看多
0647a12: 少。師曰。老僧一日祇看一字。文遠侍者。在佛殿禮拜
0647a13: 次。師見以拄杖打一下曰。作甚麼。者曰禮佛。師曰。用
0647a14: 禮作甚麼。者曰。禮佛也是好事。師曰。好事不如無。上
0647a15: 堂。正人說邪法。邪法悉皆正。邪人說正法。正法悉皆
0647a16: 邪。諸方難見易識。我這裏易見難識。問如何是趙州。
0647a17: 師曰。東門西門南門北門。問初生孩子。還具六識也
0647a18: 無。師曰。急水上打毬子。僧問投子。急水上打毬子。
0647a19: 意旨如何。子曰。念念不停留。問和尚姓甚麼。師曰。常
0647a20: 州有。曰甲子多少。師曰。蘇州有。問十二時中。如何用
0647a21: 心。師曰。汝被十二時辰使。老僧使得十二時。乃曰。兄
0647a22: 弟莫久立。有事商量。無事向衣下坐窮理好。老僧
0647a23: 行時。除二時粥飯。是雜用心處。除外更無別用心
0647a24: 處。若不如是。大遠在。僧問。如何是古佛心。師曰。三箇
0647b01: 婆子排班拜。問如何是不遷義。師曰。一箇野雀兒。從
0647b02: 東飛過西。問學人有疑時如何。師曰。大宜小宜。曰大
0647b03: 疑。師曰。大宜東北角。小宜僧堂後。問樹子還有佛
0647b04: 性也無。師曰有。曰幾時成佛。師曰。待空落地時。曰
0647b05: 空幾時落地。師曰。待樹子成佛時。問如何是毗
0647b06: 盧師。師便起立。僧曰。如何是法身主。師便坐。僧禮拜。
0647b07: 師曰。且道。坐者是。立者是。師謂眾曰。你若一生不離
0647b08: 叢林。不語五年十載。無人喚你作漢。已巳後佛也不
0647b09: 柰你何。你若不信。截取老僧頭去。師魚鼓頌曰。四大
0647b10: 由來造化功。有聲全貴裏頭空。莫嫌不與凡夫說。祇
0647b11: 為宮商調不同。師因趙王問師尊年。有幾箇齒在。師
0647b12: 曰。祇有一箇。王曰。爭喫得物。師曰。雖然一箇下下
0647b13: 著。師寄拂子與王曰。若問何處得來。但說老僧平生
0647b14: 用不盡者。師之玄言。布於天下。時謂趙州門風。皆悚
0647b15: 然信伏矣。唐乾寧四年。十一月二日。右而寂。壽一
0647b16: 百二十歲。諡謚真際大師。
0647b17: 湖南長沙景岑招賢禪師初住鹿苑。為第一世。其後
0647b18: 居無定所。但徇緣接物。隨宜說法。時謂之長沙和尚。
0647b19: 上堂。我若一向舉揚宗教。法堂裏須草深一丈。事不
0647b20: 獲已巳。向汝諸人道。盡十方世界。是沙門眼。盡十方世
0647b21: 界。是沙門全身。盡十方世界。是自己巳光明。盡十方世
0647b22: 界。在自己巳光明裏。盡十方世界。無一人不是自己巳。我
0647b23: 常向汝諸人道。三世諸佛。法界眾生。是摩訶般若光。
0647b24: 光未發時。汝等諸人向甚麼處委悉。光未發時。尚無
0647c01: 佛無眾生消息。何處得山河國土來。時有僧問。如何
0647c02: 是沙門眼。師曰。長長出不得。又曰。成佛成祖出不得。
0647c03: 六道輪回出不得。僧曰。未審出箇甚麼不得。師曰。晝
0647c04: 見日。夜見星。曰學人不會。師曰。妙高山色青又青。問
0647c05: 教中道。而常處此菩提座。如何是座。師曰。老僧正坐。
0647c06: 大德正立。問如何是大道。師曰。沒汝。問諸佛師是
0647c07: 誰。師曰。從無始劫來。承誰覆蔭。曰未有諸佛已巳前。作
0647c08: 麼生。師曰。魯祖開堂。亦與師僧東道西說。問學人不
0647c09: 據地時如何。師曰。汝向甚麼處。安身立命。曰據地
0647c10: 時如何。師曰。拖出死屍著。問如何是異類。師曰。尺短
0647c11: 寸長。問如何是諸佛師。師曰。不可更拗直作曲邪。曰
0647c12: 請和尚向上說。師曰。闍黎眼瞎耳聾作麼。遊山歸。首
0647c13: 座問。和尚甚處去來。師曰。遊山來。座曰。到甚麼處。師
0647c14: 曰。始從芳草去。又逐落花回。座曰。大似春意。師曰。也
0647c15: 勝秋露滴芙蕖。師遣僧問同參會和尚曰。和尚見南
0647c16: 泉後如何。會默然。僧曰。和尚未見南泉已巳前作麼生。
0647c17: 會曰。不可更別有也。僧回舉似師。師示偈曰。百尺竿
0647c18: 頭不動人。雖然得入未為真。百尺竿頭須進步。十方
0647c19: 世界是全身。僧便問。祇如百尺竿頭如何進步。師曰。
0647c20: 朗州山。澧州水。曰不會。師曰。四海五湖皇化裏。有客
0647c21: 來謁。師召尚書。其人應諾。師曰。不是尚書本命。曰不
0647c22: 可離。即今抵對。別有第二主人。師曰。喚尚書作至
0647c23: 尊得麼。曰恁麼總不祇對時。莫是弟子主人否。師曰。
0647c24: 非但祇對與不祗對時。無始劫來。是箇生死根本。有
0648a01: 偈曰。學道之人不識真。祇為從來認識神。無始劫來
0648a02: 生死本。癡人喚作本來人。有秀才看千佛名經。問曰。
0648a03: 百千諸佛但見其名。未審居何國土還化物也無。師
0648a04: 曰。黃鶴樓。崔顥題後。秀才還曾題也未。曰未曾。師曰。
0648a05: 得閑題取一篇好。問南泉遷化。向甚麼處去。師曰。東
0648a06: 家作驢。西家作馬。曰學人不會。此意如何。師曰。要騎
0648a07: 即騎。要下即下。皓月供奉問。天下善知識。證三德涅
0648a08: 槃也未。師曰。大德問果上涅槃因中涅槃。曰問果上
0648a09: 涅槃。師曰。天下善知識未證。曰為甚麼未證。師曰。功
0648a10: 未齊於諸聖。曰功未齊於諸聖。何為善知識。師曰。明
0648a11: 見佛性。亦得名為善知識。曰未審功齊何道。名證大
0648a12: 涅槃。師示偈曰。摩訶般若照。解脫甚深法。法身寂滅
0648a13: 體。三一理圓常。欲識功齊處。此名常寂光。曰果上三
0648a14: 德涅槃已巳蒙開示。如何是因中涅槃。師曰。大德是月。
0648a15: 又問。教中說幻意是有邪。師曰。大德是何言歟。曰恁
0648a16: 麼則幻意是無邪。師曰。大德是何言歟。曰恁麼則幻
0648a17: 意。是不有不無邪。師曰。大德是何言歟。曰如某三明
0648a18: 盡不契於幻意。未審和尚如何明教中幻意。師曰。大
0648a19: 德信一切法不思議否。曰佛之誠言。那敢不信。師曰。
0648a20: 大德言信。二信之中是何信。曰如某所明。二信之中
0648a21: 是名緣信。師曰。依何教門。得生緣信。曰華嚴云。菩薩
0648a22: 摩訶薩。以無障無礙智慧。信一切世間境界。是如來
0648a23: 境界。又華嚴云。諸佛世尊。悉知世法及諸佛法。性無
0648a24: 差別。決定無二。又華嚴云。佛法世間法。若見其真實。
0648b01: 一切無差別。師曰。大德所舉緣信教門。甚有來處。聽
0648b02: 老僧與大德。明教中幻意。若人見幻本來真。是則名
0648b03: 為見佛人。圓通法法無生滅。無滅無生是佛身。月又
0648b04: 問。蚯蚓斷為兩段。兩頭俱動。未審佛性在阿那頭。師
0648b05: 曰。動與不動。是何境界。曰言不干典。非智者之所談。
0648b06: 祇如和尚言。動與不動。是何境界。出自何經。師曰。灼
0648b07: 然言不干典。非智者之所談。大德豈不見。首楞嚴云。
0648b08: 當知十方無邊不動空。并其動搖地水火風。均名
0648b09: 六大。性真圓融。皆如來藏。本無生滅。師示偈曰。最甚
0648b10: 深。最甚深。法界人身便是心。迷者迷心為眾色。悟時
0648b11: 剎境是真心。身界二塵無實相。分明達此號知音。月
0648b12: 又問。如何是陀羅尼。師指禪右邊曰。這箇師僧
0648b13: 誦得。曰別還有人誦得否。師又指禪左邊曰。這箇
0648b14: 師僧亦誦得。曰某甲為甚麼不聞。師曰。大德豈不知
0648b15: 道。真誦無響。真聽無聞。曰恁麼則音聲不入法界性
0648b16: 也。師曰。離色求觀非正見。離聲求聽是邪聞。曰。如何
0648b17: 是不離色是正見。不離聲是真聞。師示偈曰。滿眼本
0648b18: 非色。滿耳本非聲。文殊常觸目。觀音塞耳根。會三元
0648b19: 一體。達四本同真。堂堂法界性。無佛亦無人。僧問。南
0648b20: 泉道。三世諸佛不知有。貍奴白牯知有。為甚麼三
0648b21: 世諸佛不知有。師曰。未入鹿苑時。猶較些子。曰貍奴
0648b22: 白牯為甚麼知有。師曰。汝爭怪得伊。僧問。和尚繼
0648b23: 嗣何人。師曰。我無人得繼嗣。曰還參學也無。師曰。我
0648b24: 自參學。曰師意如何。師有偈曰。空問萬象。萬象答
0648c01: 空。誰人親得聞。木叉丱角童。問如何是平常心。師
0648c02: 曰。要眠即眠。要坐即坐。曰學人不會意旨如何。師曰。
0648c03: 熱即取涼。寒即向火。問向上一路請師道。師曰。一口
0648c04: 針三尺線。曰如何領會。師曰。益州布楊州絹。問動是
0648c05: 法王苗。寂是法王根。如何是法王。師指露柱曰。何不
0648c06: 問大士。師與仰山翫月次。山曰。人人盡有這箇。祇是
0648c07: 用不得。師曰。恰是倩汝用。山曰。你作麼生用。師劈
0648c08: 與一踏。山曰。直下似箇大蟲。長慶云。前彼此作家。後彼此不作家。乃別
0648c09: 云。邪法難扶自此諸方稱為岑大蟲。問本來人還成佛也
0648c10: 無。師曰。汝見大唐天子還自種田割稻麼。曰未審是
0648c11: 何人成佛。師曰。是汝成佛。僧無語。師曰會麼。曰不會。
0648c12: 師曰。如人因地而倒。依地而起。地道甚麼。三聖令秀
0648c13: 上座問曰。南泉遷化。向甚麼處去。師曰。石頭作沙彌
0648c14: 時。參見六祖。秀曰。不問石頭見六祖。南泉遷化向甚
0648c15: 麼處去。師曰。教伊尋思去。秀曰。和尚雖有千尺寒松。
0648c16: 且無抽條石筍。師默然。秀曰。謝和尚答話。師亦默然。
0648c17: 秀回舉似三聖。聖曰。若恁麼猶勝臨濟七步。然雖如
0648c18: 此。待我更驗看。至明日三聖上問。承聞。和尚昨日答
0648c19: 南泉遷化一則語。可謂光前絕後。今古罕聞。師亦默
0648c20: 然。僧問。如何是文殊。師曰。墻壁瓦礫是。曰如何是觀
0648c21: 音。師曰。音聲語言是。曰如何是普賢。師曰。眾生心是。
0648c22: 曰。如何是佛。師曰。眾生色身是。曰河沙諸佛體皆同。
0648c23: 何故有種種名字。師曰。從眼根返源名文殊。耳根返
0648c24: 源名觀音。從心返源名普賢。文殊是佛妙觀察智。觀
0649a01: 音是佛無緣大慈。普賢是佛無為妙行。三聖是佛之
0649a02: 妙用。佛是三聖之真體。用則有河沙假名。體則總名
0649a03: 一薄伽梵。問色即是空空即是色。此理如何。師曰。聽
0649a04: 老僧偈。礙處非墻壁。通處沒空。若人如是解。心色
0649a05: 本來同。又曰。佛性堂堂顯現。住性有情難見。若悟眾
0649a06: 生無我。我面何如佛面。問第六第七識及第八識畢
0649a07: 竟無體。云何得名轉第八為大圓鏡智。師示偈曰。七
0649a08: 生依一滅。一滅持七生。一滅滅亦滅。六七永無遷。問
0649a09: 蚯蚓斷為兩段。兩頭俱動。未審佛性在阿那頭。師曰。
0649a10: 妄想作麼。曰其如動何。師曰。汝豈不知火風未散。問
0649a11: 如何轉得山河國土。歸自己巳去。師曰。如何轉得自己巳。
0649a12: 成山河國土去。曰不會。師曰。湖南城下好養民。米賤
0649a13: 柴多足四鄰。僧無語。師示偈曰。誰問山河轉。山河轉
0649a14: 向誰。圓通無兩畔。法性本無歸。華嚴座主問。空為
0649a15: 是定有。為是定無。師曰。言有亦得。言無亦得。空有
0649a16: 時但有假有。空無時但無假無。曰如和尚所說。有
0649a17: 何教文。師曰。大德豈不聞。首楞嚴云。十方空生汝
0649a18: 心內。猶如片雲點太清裏。豈不是空生時。但生假
0649a19: 名。又云。汝等一人。發真歸源。十方空悉皆消殞。豈
0649a20: 不是空滅時。但滅假名。老僧所以道。有是假有。無
0649a21: 是假無。又問。經云。如淨璃中內現真金像。此意如
0649a22: 何。師曰。以淨璃為法界體。以真金像為無漏智體。
0649a23: 能生智。智能達體。故云如淨璃中。內現真金像。問
0649a24: 如何是上上人行處。師曰。如死人眼。曰上上人相見
0649b01: 時如何。師曰。如死人手。問善財為甚麼。無量劫遊普
0649b02: 賢身中世界不遍。師曰。你從無量劫來。還遊得遍否。
0649b03: 曰如何是普賢身。師曰。含元殿裏更長安。問如何
0649b04: 是學人心。師曰。盡十方世界是你心。曰恁麼則學人
0649b05: 無著身處也。師曰。是你著身處。曰如何是著身處。師
0649b06: 曰。大海水深又深。曰學人不會。師曰。魚龍出入任升
0649b07: 沉。問有人問和尚即隨因緣答。無人問和尚時如何。
0649b08: 師曰。困則睡。則起。曰教學人作麼生會。師曰。夏天
0649b09: 赤骨力。冬寒須得被。問亡僧遷化甚麼處去也。師示
0649b10: 偈曰。不識金剛體。喚作緣生。十方真寂滅。誰在復
0649b11: 誰行。師讚南泉真曰。堂堂南泉。三世之源。金剛常住。
0649b12: 十方無邊。生佛無盡。現已巳還。久依南泉。有投機偈
0649b13: 曰。今日還鄉入大門。南泉親道遍乾坤。法法分明皆
0649b14: 祖父。回頭愧好兒孫。泉答曰。今日投機事莫論。南
0649b15: 泉不道遍乾坤。還鄉盡是兒孫事。祖父從來不出門。
0649b16: 勸學偈曰。萬丈竿頭未得休。堂堂有路少人遊。禪師
0649b17: 願達南泉去。滿目青山萬萬秋。臨濟云。赤肉團上有
0649b18: 一無位真人。師因有偈曰。萬法一如不用揀。一如誰
0649b19: 揀誰不揀。即今生死本菩提。三世如來同箇眼。誡斫
0649b20: 松竹偈曰。千年竹萬年松。枝枝葉葉盡皆同。為報四
0649b21: 方玄學者。動手無非觸祖公。
0649b22: 鄂州茱萸山和尚初住隨州護國。上堂擎起一橛竹
0649b23: 曰。還有人空裏。釘得橛麼。時有靈上座。出眾曰。
0649b24: 空是橛。師擲下竹便下座。趙州到雲居。居曰。老老
0649c01: 大大。何不箇住處。曰甚麼處住得。居曰。山前有箇
0649c02: 古寺基。州曰。和尚自住取。後到師處。師曰。老老大大
0649c03: 何不箇住處。州曰。向甚處住。師曰。老老大大。住處
0649c04: 也不知。州曰。三十年弄馬騎。今日被驢撲。雲居錫云。甚麼
0649c05: 處是趙州被驢撲處眾僧侍立次。師曰。祇恁麼白立。無箇說處。
0649c06: 一場氣悶。僧擬問。師便打曰。為眾竭力。便入方丈。有
0649c07: 行者參。師曰。會去看趙州麼。曰和尚敢道否。師曰。非
0649c08: 但茱萸。一切人道不得。曰和尚放某甲過。師曰。這裏
0649c09: 從前不通人情。曰要且慈悲心在。師便打曰。醒後來
0649c10: 為汝。
0649c11: 衢州子湖巖和蹤禪師澶州人也。姓周氏。幽州開元
0649c12: 寺出家。依年受具。後入南泉之室。乃抵于衢州之馬
0649c13: 蹄山。結茅宴居。唐開元二年。邑人翁遷貴施山下子
0649c14: 湖創院。師於門下立牌曰。子湖有一隻狗。上取人頭。
0649c15: 中取人心。下取人足。擬議即喪身失命。臨濟會下二
0649c16: 僧參方揭簾。師喝曰。看狗。僧回顧。師便歸方丈。與勝
0649c17: 光和尚鉏園次。驀按钁回視光曰。事即不無。擬心即
0649c18: 差。光便問。如何是事。被師攔踏倒。從此有省。尼到
0649c19: 參。師曰。汝莫是劉鐵磨否。曰不敢。師曰。左轉右轉。曰
0649c20: 和尚莫顛倒。師便打。師一夜於僧堂前曰。有賊。眾
0649c21: 皆驚動。有一僧在堂內出。師把住曰。維那捉得也。捉
0649c22: 得也。曰不是某甲。師曰。是即是。祇是汝不肯承當。有
0649c23: 偈示眾曰。三十年來住子湖。二時齋粥氣力麤。無事
0649c24: 上山行一轉。借問時人會也無。廣明中無疾歸寂。塔
0650a01: 于本山。
0650a02: 荊南白馬曇照禪師常曰。快活快活。及臨終時。苦
0650a03: 苦。又曰。閻羅王來取我也。院主問曰。和尚當時被節
0650a04: 度使拋向水中。神色不動。如今何得恁麼地。師舉枕
0650a05: 子曰。汝道當時是。如今是。院主無對法眼代云。此時但掩耳出去。
0650a06: 終南山雲際師祖禪師初參南泉問。摩尼珠人不識。
0650a07: 如來藏裏親收得。如何是藏。泉曰。與汝往來者是。師
0650a08: 曰。不往來者如何。泉曰亦是。曰如何是珠。泉召師祖。
0650a09: 師應諾。泉曰。去汝不會我語。師從此信入。
0650a10: 鄧州香嚴下堂義端禪師上堂。兄弟彼此未了。有甚
0650a11: 麼事。相共商量。我三五日即發去也。如今學者。須了
0650a12: 今時。莫愛他向上人無事。兄弟縱學得種種差別
0650a13: 義路。終不代得自己巳見解。畢竟著力始得。空記持他
0650a14: 巧妙章句。即轉加煩亂去。汝若欲相應。但恭恭地盡
0650a15: 莫停留纖毫。直似空。方有少分。以空無閉無
0650a16: 壁落無形段無心眼。時有僧問。古人相見時如何。師
0650a17: 曰。老僧不曾見古人。曰今時血不斷處。如何似羨。
0650a18: 師曰。有甚麼仰羨處。問某甲不問閑事。請和尚答話。
0650a19: 師曰。更從我甚麼。曰不為閑事。師曰。汝教我道。乃
0650a20: 曰。兄弟。佛是塵。法是塵。終日馳求。有甚麼休歇。但時
0650a21: 中不用挂情。情不挂物。無善可取。無惡可棄。莫教他
0650a22: 籠著。始是學處也。問某甲曾辭一老宿。宿曰。去則
0650a23: 親良朋。附善友。某今辭和尚。未審有何指示。師曰。禮
0650a24: 拜著。僧禮拜。師曰。禮拜一任禮拜。不得認奴作郎。上
0650b01: 堂。僧問。如何是直截根源。師乃擲下拄杖。便歸方丈。
0650b02: 上堂。語是謗。寂是誑。語寂向上有路在。老僧口門窄。
0650b03: 不能與汝說得。便下座。上堂。問正因為甚麼無事。師
0650b04: 曰。我不曾停留。乃曰。假饒重重剝得。淨盡無停留。權
0650b05: 時施設亦是方便接人。若是那邊事。無有是處。
0650b06: 池州靈鷲閑禪師上堂。是汝諸人本分事。若教老僧
0650b07: 道。即是與蛇畫足。時有僧問。與蛇畫足即不問。如何
0650b08: 是本分事。師曰。闍黎試道看。僧擬再問。師曰。畫足作
0650b09: 麼。明水和尚問。如何是頓獲法身。師曰。一透龍門雲
0650b10: 外望。莫作黃河點額魚。仰山問。寂寂無言。如何視聽。
0650b11: 師曰。無縫塔前多雨水。僧問。二彼無言時如何。師曰
0650b12: 是常。曰還有過常者無。師曰有。曰請師唱起。師曰。玄
0650b13: 珠自朗耀。何須壁外光。問今日供養西川無染大師。
0650b14: 未審還來否。師曰。本自無所至。今豈隨風轉。曰恁麼
0650b15: 則供養何用。師曰。功力有為。不換義相涉。
0650b16: 洛京嵩山和尚僧問。古路坦然時如何。師曰不前。曰
0650b17: 為甚麼不前。師曰。無遮障處。問如何是嵩山境。師曰。
0650b18: 日從東出。月向西頹。曰學人不會。師曰。東西也不會。
0650b19: 問六識俱生時如何。師曰異。曰為甚麼如此。師曰。同。
0650b20: 日子和尚因亞谿來參。師作起勢。谿曰。這老山鬼。猶
0650b21: 見某甲在。師曰。罪過罪過。適來失祇對。谿欲進語。師
0650b22: 便喝。谿曰。大陣當前不妨難禦。師曰是是。谿曰。不是
0650b23: 不是趙州云。可憐兩箇漢不識轉身句。
0650b24: 蘇州西禪和尚僧問。三乘十二分教則不問。如何是
0650c01: 祖師西來的的意。師舉拂子示之。其僧不禮拜。竟參
0650c02: 雪。問。甚麼處來。曰浙中來。曰。今夏甚麼處。曰
0650c03: 西禪。曰。和尚安否。曰來時萬福。曰。何不且在彼
0650c04: 從容。曰佛法不明。曰。有甚麼事。僧舉前話。曰。汝
0650c05: 作麼生不肯伊。曰是境。曰。汝見蘇州城裏人家男
0650c06: 女否。曰見。曰。汝見路上林木池沼否。曰見曰。凡
0650c07: 人家男女大地林沼總是境。汝還肯否。曰肯。曰。
0650c08: 祇如舉起拂子。汝作麼生不肯。僧乃禮拜曰。學人取
0650c09: 次發言。乞師慈悲。曰。盡乾坤是箇眼。汝向甚麼處
0650c10: 蹲坐。僧無語。
0650c11: 宣州刺史陸大夫問南泉。古人瓶中養一鵝。鵝漸
0650c12: 長大出瓶不得。如今不得毀瓶。不得損鵝。和尚作麼
0650c13: 生出得。泉召大夫。陸應諾。泉曰出也。陸從此開解。即
0650c14: 禮謝。暨南泉圓寂。院主問曰。大夫何不哭先師。陸曰。
0650c15: 院主道得即哭。院主無對長慶代云。合哭不合哭。
0650c16: 池州甘贄行者一日入南泉設齋。黃檗為首座。行者
0650c17: 請施財。座曰。財法二施。等無差別。甘曰。恁麼道爭消
0650c18: 得某甲。便將出去。須臾復入曰。請施財。座曰。財法
0650c19: 二施。等無差別。甘乃行。又一日入寺設粥。仍請南
0650c20: 泉念誦。泉乃白椎曰。請大眾。為貍奴白牯念摩訶般
0650c21: 若波羅蜜。甘拂袖便出。泉粥後問典座。行者在甚處。
0650c22: 座曰。當時便去也。泉便打破鍋子。甘常接待往來。有
0650c23: 僧問曰。行者接待不易。甘曰。譬如餧驢餧馬僧休去。
0650c24: 有住庵僧緣化什物。甘曰。有一問。若道得即施。乃書
0651a01: 心字問。是甚麼字。曰心字。又問妻甚麼字。妻曰心字。
0651a02: 甘曰。某甲山妻亦合住庵。其僧無語。甘亦無施。又問
0651a03: 一僧。甚麼處來。曰溈山來。甘曰。曾有僧問溈山。如何
0651a04: 是西來意。溈山舉起拂子。上座作麼生會溈山意。曰
0651a05: 借事明心。附物顯理。甘曰。且歸溈山去好保福聞之。乃仰手覆
0651a06: 手。
0651a07: 鹽官安國師法嗣
0651a08: 襄州關南道常禪師僧問。如何是西來意。師舉拄杖
0651a09: 曰。會麼。曰不會。師便打。師每見僧來參禮。多以拄杖
0651a10: 打。或曰。遲一刻。或曰。打動關南鼓。而時輩鮮有唱
0651a11: 和者。
0651a12: 洪州雙嶺玄真禪師初問道吾。無神通菩薩。為甚麼
0651a13: 足難尋。吾曰。同道者方知。師曰。和尚還知否。吾曰
0651a14: 不知。師曰。何故不知。吾曰。去你不識我語。師後於鹽
0651a15: 官處。悟旨焉。
0651a16: 杭州徑山鑒宗禪師湖州錢氏子。依本州開元寺大
0651a17: 德高閑出家。學通淨名思益經。後往鹽官。決擇疑滯。
0651a18: 唐咸通三年。住徑山。有小師洪諲。以講論自矜。諲即法濟
0651a19: 大師師謂之曰。佛祖正法。直截亡詮。汝筭海沙。於理何
0651a20: 益。但能莫存知見。泯絕外緣。離一切心。即汝真性。諲
0651a21: 茫然。遂禮辭。遊方。至溈山。方悟玄旨。乃嗣溈山。師咸
0651a22: 通七年示滅。諡謚無上大師。
0651a23: 歸宗常禪師法嗣
0651a24: 福州芙蓉山靈訓禪師初參歸宗。問如何是佛。宗曰。
0651b01: 我向汝道。汝還信否。曰和尚誠言。安敢不信。宗曰。即
0651b02: 汝便是。師曰。如何保任。宗曰。一翳在眼。空華亂墜。法眼
0651b03: 云。若無後語有甚麼歸宗也師辭。宗問。甚麼處去。師曰。歸嶺中去。
0651b04: 宗曰。子在此多年。裝束了來。為子說一上佛法。師
0651b05: 結束了上去。宗曰。近前來。師乃近前。宗曰。時寒途中
0651b06: 善為。師聆此言。頓忘前解。歸寂。諡謚弘照大師。
0651b07: 漢南高亭和尚有僧自夾山來。禮拜。師便打。僧曰。特
0651b08: 來禮拜。何得打某甲。僧再禮拜。師又打。僧回舉似
0651b09: 夾山。山曰。汝會也無。曰不會。山曰。賴汝不會。若會即
0651b10: 夾山口。
0651b11: 新羅大茅和尚上堂。欲識諸佛師。向無明心內識取。
0651b12: 欲識常住不凋性。向萬物遷變處識取。僧問。如何是
0651b13: 大茅境。師曰。不露鋒。曰為甚麼不露鋒。師曰。無當者。
0651b14: 五臺山智通禪師自稱大禪佛初住歸宗會下。忽一夜連
0651b15: 曰。我大悟也。眾駭之。明日上堂。眾集。宗曰。昨夜大
0651b16: 悟底僧出來。師出曰某甲。宗曰。汝見甚麼道理。便言
0651b17: 大悟。試說看。師曰。師姑元是女人作。宗異之。師便辭
0651b18: 去。宗門送與提笠子。師接得笠子。戴頭上便行。便不
0651b19: 回顧。後居臺山法華寺。臨終有偈曰。舉手攀南斗。回
0651b20: 身倚北辰。出頭天外看。誰是我般人。
0651b21: 大梅常禪師法嗣
0651b22: 新羅國迦智禪師僧問。如何是西來意。師曰。待汝裏
0651b23: 頭來。即與汝道。問如何是大梅的旨。師曰。酪本一時
0651b24: 拋。
0651c01: 杭州天龍和尚上堂。大眾莫待老僧。上來便上來。下
0651c02: 去便下去。各有華藏性海。具足功德。無礙光明。各各
0651c03: 參取。珍重。僧問。如何得出三界去。師曰。汝即今在甚
0651c04: 麼處。
0651c05: 佛光滿禪師法嗣
0651c06: 杭州刺剌史白居易字樂天。久參佛光。得心法。兼稟大
0651c07: 乘金剛寶戒。元和中。造于京兆興善法堂。致四問。語見
0651c08: 與善章十五年。牧杭州。訪鳥窠和尚。有問答語句。見鳥窠章。
0651c09: 致書于濟法師以佛無上大慧。演出教理。安有
0651c10: 機高下應病不同。與平等一味之說相反。援引維摩
0651c11: 及金剛三昧等六經。闢二義而難之。又以五蘊十二
0651c12: 緣說名色。前後不類。立理而徵之。並鉤深索隱。通幽
0651c13: 洞微。然未法師對。後來亦鮮有代答者。復受東
0651c14: 都凝禪師八漸之目。各廣一言而為一偈。釋其旨趣。
0651c15: 自淺之深。猶貫珠焉。凡守任處。多訪祖道。學無常師。
0651c16: 後為賓客。分司東都。罄己巳俸。修龍門香山寺。寺成自
0651c17: 撰記。凡為文。動關教化。無不贊美佛乘。見于本集。其
0651c18: 歷官次第。歸全代祀。即史傳存焉。
0651c19: 五洩默禪師法嗣
0651c20: 福州龜山正元禪師宣州蔡氏子。述偈示徒。一曰。
0651c21: 滄溟幾度變桑田。唯有空獨湛然。已巳到岸人休戀
0651c22: 筏。未曾度者要須船。二曰。尋師認得本心源。兩岸俱
0651c23: 玄一不全。是佛不須更佛。祇因如此便忘緣。咸通
0651c24: 十年。終于本山。諡謚性空大師。
0652a01: 蘇溪和尚僧問。如何是定光佛。師曰。鴨吞螺。師曰。還
0652a02: 許學人轉身也無。師曰。眼睛突出。
0652a03: 盤山積禪師法嗣
0652a04: 鎮州普化和尚者不知何許人也。師事盤山。密受真
0652a05: 訣。而徉狂出言無度。暨盤山順世。乃於北地行化。或
0652a06: 城市。或塚間。振一鐸曰。明頭來明頭打。暗頭來暗頭
0652a07: 打。四方八面來旋風打。空來連架打。一日。臨濟令
0652a08: 僧捉住曰。總不恁麼來時如何。師拓開曰。來日大悲
0652a09: 院裏有齋。僧回舉似濟。濟曰。我從來疑著這漢。凡見
0652a10: 人無高下。皆振鐸一聲。時號普化和尚。或將鐸就人
0652a11: 耳邊振之。或附其背。有回顧者。即展手曰。乞我一錢。
0652a12: 非時遇食亦喫。暮入臨濟院。喫生菜。濟曰。這漢大
0652a13: 似一頭驢。師便作驢鳴。濟謂直歲曰。細抹草料著。師
0652a14: 曰。少室人不識。金陵又再來。臨濟一隻眼。到處為人
0652a15: 開。師見馬步使。出喝道。師亦喝道。作相撲勢。馬步使
0652a16: 令人打五棒。師曰。似即似。是即不是。師於闤闠間。
0652a17: 搖鐸唱曰。箇去處不可得。時道吾遇之。把住問曰。
0652a18: 汝擬去甚麼處。師曰。汝從甚麼處來。吾無語。師掣手
0652a19: 便去。臨濟一日與河陽木塔長老。同在僧堂內坐。正
0652a20: 說師每日在街市。掣風掣顛。知他是凡是聖。師忽入
0652a21: 來。濟便問。汝是凡是聖。師曰。汝且道。我是凡是聖。濟
0652a22: 便喝。師以手指曰。河陽新婦子。木塔老婆禪。臨濟小
0652a23: 廝兒。具一隻眼。濟曰這賊。師曰。賊賊便出去。唐咸
0652a24: 通初。將示滅。乃入市謂人曰。乞我一箇直裰。人或與
0652b01: 披襖。或與布裘。皆不受。振鐸而去。臨濟令人送與一
0652b02: 棺。師笑曰。臨濟廝兒饒舌。便受之。乃辭眾曰。普化明
0652b03: 日去東門死也。郡人相率送出城。師厲聲曰。今日葬
0652b04: 不合青烏。乃曰。明日南門遷化。人亦隨之。又曰。明日
0652b05: 出西門方吉。人出漸稀。出已巳還返。人意稍怠。第四日。
0652b06: 自擎棺出北門外。振鐸入棺而逝。郡人奔走出城。揭
0652b07: 棺視之。已巳不見。唯聞空中鐸聲漸遠。莫測其由。
0652b08: 麻谷徹禪師法嗣
0652b09: 壽州良遂禪師參麻谷。谷見來。便將鉏頭去鉏草。師
0652b10: 到鉏草處。谷殊不顧。便歸方丈閉門。師次日復去。
0652b11: 谷又閉門。師乃敲門。谷問阿誰。師曰良遂。纔稱名忽
0652b12: 然契悟。曰和尚莫謾良遂。良遂若不來禮拜和尚。洎
0652b13: 被經論賺過一生。谷便開門相見。及歸講肆。謂眾曰。
0652b14: 諸人知處。良遂總知。良遂知處。諸人不知。
0652b15: 東寺會禪師法嗣
0652b16: 吉州薯山慧超禪師洞山來禮拜次。師曰。汝已巳住一
0652b17: 方。又來這裏作麼。曰良价無柰疑何。特來見和尚。師
0652b18: 召良价。价應諾。師曰。是甚麼。价無語。師曰。好箇佛。祇
0652b19: 是無光燄。
0652b20: 西堂藏禪師法嗣
0652b21: 州處微禪師僧問。三乘十二分教。體理得妙。與祖
0652b22: 意是同是別。師曰。須向六句外鑒。不得隨聲色轉。曰
0652b23: 如何是六句。師曰。語底默底。不語不默。總是總不是。
0652b24: 汝合作麼生。僧無對。問仰山。汝名甚麼。山曰慧寂。師
0652c01: 曰。那箇是慧。那箇是寂。山曰祇在目前。師曰。猶有前
0652c02: 後在。山曰。前後且置和。尚見箇甚麼。師曰。喫茶去。
0652c03: 章敬禪師法嗣
0652c04: 京兆大薦福寺弘辨禪師唐宣宗問。禪宗何有南北
0652c05: 之名。對曰。禪門本無南北。昔如來以正法眼。付大迦
0652c06: 葉。展轉相傳。至二十八祖菩提達磨。來遊此方。為初
0652c07: 祖。暨第五祖弘忍大師。在蘄州東山開法。時有二弟
0652c08: 子。一名慧能。受衣法居嶺南。為六祖。一名神秀。在北
0652c09: 揚化。其後神秀門人普寂者。立秀為第六祖。而自稱
0652c10: 七祖。其所得法雖一。而開導發悟有頓漸之異。故曰
0652c11: 南頓北漸。非禪宗本有南北之號也。帝曰。云何名戒。
0652c12: 對曰。防非止惡。謂之戒。帝曰。云何為定。對曰。六根涉
0652c13: 境。心不隨緣。名定。帝曰。云何為慧。對曰。心境俱空。照
0652c14: 無惑。名慧。帝曰。何為方便。對曰。方便者。隱實覆相。
0652c15: 權巧之門也。被接中下。曲施誘迪。謂之方便。設為上
0652c16: 根言。捨方便。但說無上道者。斯亦方便之譚。乃至祖
0652c17: 師玄言。忘功絕謂。亦無出方便之。帝曰。何為佛心。
0652c18: 對曰。佛者西天之語。唐言覺。謂人有智慧覺照。為佛
0652c19: 心。心者。佛之別名。有百千異號。體唯其一。無形狀。非
0652c20: 青黃赤白男女等相。在天非天。在人非人。而現天現
0652c21: 人。能男能女。非始非終。無生無滅。故號靈覺之性。如
0652c22: 陛下日應萬機。即是陛下佛心。假使千佛共傳。而不
0652c23: 念別有所得也。帝曰。如今有人念佛如何。對曰。如來
0652c24: 出世。為天人師。善知識。隨根器而說法。為上根者。開
0653a01: 最上乘。頓悟至理。中下者。未能頓曉。是以佛為韋提
0653a02: 希。權開十六觀門。令念佛生於極樂。故經云。是心是
0653a03: 佛。是心作佛。心外無佛。佛外無心。帝曰。有人持經念
0653a04: 佛持求佛如何。對曰。如來種種開讚。皆為最上一
0653a05: 乘。如百川眾流。莫不朝宗于海。如是差別諸數。皆歸
0653a06: 薩婆若海。帝曰。祖師既契會心印。金剛經云無所得
0653a07: 法如何。對曰。佛之一化。實無一法與人。但示眾人各
0653a08: 各自性同一法藏。當時然燈如來但印釋迦本法。而
0653a09: 無所得。方契然燈本意。故經云。無我無人無眾生無
0653a10: 壽者。是法平等。修一切善法。不住於相。帝曰。禪師既
0653a11: 會祖意。還禮佛轉經否。對曰。沙門釋子。禮佛轉經。
0653a12: 是住持常法。有四報焉。然依佛戒修身。參尋知識。漸
0653a13: 修梵行。履踐如來所行之。帝曰。何為頓見。何為漸
0653a14: 修。對曰。頓明自性。與佛同儔。然有無始染習故。假漸
0653a15: 修對治。令順性起用。如人喫飯。不一口便飽。師是日
0653a16: 辯對七刻。賜紫方袍。號圓智禪師。仍修天下祖塔。
0653a17: 各令守護。
0653a18: 福州龜山智具禪師揚州柳氏子。初謁章敬。敬問。何
0653a19: 所而至。師曰。至無所至。來無所來。敬雖默然。師亦自
0653a20: 悟。住後上堂。動容瞬目。無出當人一念淨心本來是
0653a21: 佛。仍說偈曰。心本絕塵何用洗。身中無病豈求醫。欲
0653a22: 知是佛非身處。明鑑高懸未照時。後值武宗沙汰。有
0653a23: 偈示眾曰。命如雷下翠微。風前垂淚脫禪衣。雲中
0653a24: 有寺不容住。塵裏無家何處歸。明月分形處處新。白
0653b01: 衣寧墜解空人。誰言在俗妨修道。金粟曾為居士身。
0653b02: 忍僊林下坐禪時。曾被歌王割截肢。況我聖朝無此
0653b03: 事。祇令休道亦何悲。暨宣宗中興。乃不復披緇。咸通
0653b04: 六年。終于本山。諡謚歸寂禪師。
0653b05: 金州操禪師請米和尚齋。不排坐位。米到展坐具禮
0653b06: 拜。師下禪。米乃坐師位。師席地而坐。齋訖米便
0653b07: 去。侍者曰。和尚受一切人欽仰。今日坐位被人奪。
0653b08: 師曰。三日後。若來即受救在。米三日後果來。曰前日
0653b09: 遭賊僧問鏡清。古人道前日遭賊意旨如何。清云。祇見錐頭利。不見鑿頭方。
0653b10: 朗州古堤和尚尋常見僧來。但曰。去汝無佛性。僧無
0653b11: 對。或有對者。莫契其旨。仰山到參。師曰。去汝無佛性。
0653b12: 山叉手近前三步應喏。師笑曰。子甚麼處。得此三昧
0653b13: 來。山曰。我從耽源處得名。溈山處得地。師曰。莫是溈
0653b14: 山的子麼。山曰。世諦即不無。佛法即不敢。山問。和
0653b15: 尚從甚處。得此三昧。師曰。我從章敬處。得此三昧。山
0653b16: 嘆曰。不可思議。來者難為湊泊。
0653b17: 河中府公畿和尚僧問。如何是道。如何是禪。師以偈
0653b18: 示之曰。有名非大道。是非俱不禪。欲識箇中意。黃葉
0653b19: 止啼錢。
0653b20: 永泰湍禪師法嗣
0653b21: 湖南上林戒靈禪師初參溈山。山曰。大德作甚麼來。
0653b22: 師曰。介胃全具。山曰。盡卸了來。與大德相見。師曰。卸
0653b23: 了也。山咄曰。賊尚未打卸作甚麼。師無對。仰山代曰。
0653b24: 請和尚屏左右。溈山以手揖曰。喏喏。師後參永泰。
0653c01: 方諭其旨。
0653c02: 五臺山祕魔巖和尚常持一木叉。每見僧來禮拜。即
0653c03: 叉頸曰。那箇魔魅。教汝出家。那箇魔魅。教汝行腳。
0653c04: 道得也叉下死。道不得也叉下死。速道速道。學徒鮮
0653c05: 有對者。法眼代云。乞命。法燈代。但引頸示之。玄覺代云。老兒家放下子得也霍山通
0653c06: 和尚。訪師。纔見不禮拜。便攛入懷裏。師拊通背三下。
0653c07: 通起拍手曰。師兄三千里外賺我來。三千里外賺我
0653c08: 來。便回。
0653c09: 湖南祇林和尚每叱文殊普賢。皆為精魅。手持木。
0653c10: 自謂降魔。纔見僧來參。便曰。魔來也。魔來也。以亂
0653c11: 揮歸方丈。如是十二年。後置無言。僧問。十二年前。
0653c12: 為甚麼降魔。師曰。賊不打貧兒家。曰十二年後。為甚
0653c13: 麼不降魔。師曰。賊不打貧兒家。
0653c14: 華嚴藏禪師法嗣
0653c15: 黃州齊安禪師上堂。言不落句。佛祖徒施。玄韻不墜。
0653c16: 誰人知得。僧問。如何識得自己巳佛。師曰。一葉明時消
0653c17: 不盡。松風韻罷怨無人。曰如何是自己巳佛。師曰。草前
0653c18: 駿馬實難窮。妙盡還須畜生行。有人問。師年多少。師
0653c19: 曰。五六四三不得類。豈同一二實難窮。師有偈曰。猛
0653c20: 熾燄中人有路。旋風頂上屹然棲。鎮常歷劫誰差互。
0653c21: 杲日無言運照齊。
0653c22: 南嶽下四世
0653c23: 黃檗運禪師法嗣
0653c24: 睦州陳尊宿諱道明。江南陳氏之後也。生時紅光滿
0654a01: 室。祥雲空。旬日方散。目有重瞳。面列七星。形相奇
0654a02: 特。與眾奪倫。因往開元寺。禮佛見僧如故知。歸白父
0654a03: 母願求出家。父母聽許為僧。後持戒精嚴。學通三藏。
0654a04: 遊方契旨於黃檗。後為四眾請。住觀音院。常百餘眾。
0654a05: 經數十載。學者叩激。隨問遽答。詞語峻險。既非循轍。
0654a06: 故淺機之流。往往嗤之。唯玄學性敏者欽伏。由是諸
0654a07: 方歸慕。咸以尊宿稱。後歸開元。今改兜率居房。織蒲鞋以
0654a08: 養母。故有陳蒲鞋之號。巢入境。師標大草屨於城
0654a09: 門。巢欲棄之。竭力不能舉。歎曰。睦州有大聖人。舍城
0654a10: 而去。遂免擾攘。一日晚參。謂眾曰。汝等諸人。還得箇
0654a11: 入頭處也未。若未得箇入頭處。須箇入頭處。若得
0654a12: 箇入頭處。已巳後不得孤負老僧。時有僧出禮拜曰。某
0654a13: 甲終不敢孤負和尚。師曰。早是孤負我了也。又曰。明
0654a14: 明向你道。尚自不會。何況覆將來。又曰。老僧在此
0654a15: 住持。不曾見箇無事人到來。汝等何不近前。時有一
0654a16: 僧。方近前。師曰。維那不在。汝自領去。三門外與二十
0654a17: 棒。曰某甲過在甚麼處。師曰。枷上更著杻。師尋常見
0654a18: 衲僧來。即閉門。或見講僧乃召曰。座主。主應諾。師曰。
0654a19: 擔板漢。或曰。這裏有桶。與我取水。一日在廊階上立。
0654a20: 僧問。陳尊宿房在何處。師脫草屨。驀頭打。僧便走。師
0654a21: 召大德。僧回首。師指曰。從那邊去。天使問。三門俱
0654a22: 開。從那門入。師喚尚書。使應諾。師曰。從信門入。使又
0654a23: 見畫壁問曰。二尊者。對譚何事。師摑露柱曰。三身中
0654a24: 那箇不說法。座主參。師問。莫是講唯識論否。曰不敢。
0654b01: 師曰。朝去西天。暮歸唐土。會麼。曰不會。師曰吽吽。五
0654b02: 戒不持。師問一長老。了即毛端吞巨海。始知大地一
0654b03: 微塵。長老作麼生。曰問阿誰。師曰。問長老。曰何不領
0654b04: 話。師曰。汝不領話。我不領話。問座主。講甚麼經。曰講
0654b05: 涅槃經。師曰。問一段義得麼。曰得。師以踢空。吹一
0654b06: 吹曰。是甚麼義。曰經中無此義。師曰。脫空謾語漢。五
0654b07: 百力士揭石義。道無。師見僧乃曰。見成公案。放汝
0654b08: 三十棒。曰某甲如是。師曰。三門頭金剛。為甚麼舉拳。
0654b09: 曰金剛尚乃如是。師便打。問如何是向上一路。師曰。
0654b10: 要道有甚麼難。曰請師道。師曰。初三十一。中九下七。
0654b11: 問以一重去一重即不問。不以一重去一重時如何。
0654b12: 師曰。昨朝栽茄子。今日種冬瓜。問如何是曹谿的的
0654b13: 意。師曰。老僧愛瞋不愛喜。曰為甚麼如是。師曰。路逢
0654b14: 客須呈。不是詩人莫說詩。問僧甚處來。曰瀏陽。
0654b15: 師曰。彼中老宿。祇對佛法大意。道甚麼。曰地無行
0654b16: 路。師曰。老宿實有此語否。曰實有師拈拄杖打曰。這
0654b17: 念言語漢。師問一長老。若有。兄弟來。將何祇對。曰待
0654b18: 他來。師曰。何不道。曰和尚欠少甚麼。師曰。請不煩葛
0654b19: 藤。僧參。師曰。汝豈不是行僧。曰是。師曰。禮佛也未。
0654b20: 曰禮那土堆作麼。師曰。自領出去。問。某甲講兼行。
0654b21: 不會教意時如何。師曰。灼然實語當懺悔。曰乞師指
0654b22: 示。師曰。汝若不問。老僧即緘口無言。汝既問。老僧不
0654b23: 可緘口去也。曰。請師便道。師曰。心不負人。面無色。
0654b24: 問一句道盡時如何。師曰。義墮也。曰甚麼處是學人
0654c01: 義墮處。師曰。三十棒教誰喫。問高揖釋迦不拜彌勒
0654c02: 時如何。師曰。昨日有人問出了也。曰和尚恐某甲
0654c03: 不實邪。師曰。拄杖不在。苕帚柄聊與三十。上堂。我見
0654c04: 百丈不識好惡。大眾纔集。以拄杖一時打下。復召大
0654c05: 眾。眾回首。乃云。是甚麼。有甚共語處。又黃檗和尚亦
0654c06: 然。復召大眾。眾回首。乃云。月似彎弓少雨多風。猶較
0654c07: 些子。問僧近離甚處。僧便喝。師曰。老僧被你一喝。僧
0654c08: 又喝。師曰。三喝四喝後作麼生。僧無語。師便打曰。這
0654c09: 掠漢。秀才訪師。稱會二十四家書。師以拄杖空中
0654c10: 點一點曰。會麼。秀才罔措。師曰。又道會二十四家書。
0654c11: 永字八法也不識。上堂。裂開也在我。聚也在我。時
0654c12: 有僧問。如何是裂開。師曰。三九二十七。菩提涅槃。真
0654c13: 如解脫。即心即佛。我且與麼道。你又作麼生。曰某甲
0654c14: 不與麼道。師曰。盞子撲落地。碟子成七片。曰如何是
0654c15: 聚。師乃斂歛手而坐。問教意祖意是同是別。師曰。青
0654c16: 山自青山。白雲自白雲。曰如何是青山。師曰。還我一
0654c17: 滴雨來。曰道不得請師道。師曰。法華鋒前陣。涅槃句
0654c18: 後收。問僧今夏在甚麼處。曰待和尚有住處即說。師
0654c19: 曰。狐非師子類。燈非日月明。問僧甚處來。僧瞪目視
0654c20: 之。師曰。驢前馬後漢。曰請師鑒。師曰。驢前馬後漢。道
0654c21: 將一句來。僧無對。師看經次。陳操尚書問。和尚看甚
0654c22: 麼經。師曰。金剛經。書曰。六朝翻譯。此當第幾。師舉起
0654c23: 經曰。一切有為法。如夢泡幻影。看經次。僧問。和尚看
0654c24: 甚麼經。師曰。涅槃經。茶毗品最在後。問僧。今夏在甚
0655a01: 處。曰徑山。曰這喫夜飯漢。曰尊宿叢林。何言喫夜飯。
0655a02: 師以棒出。師聞一老宿難親近。躬往相訪。纔入方
0655a03: 丈。宿便喝。師側掌曰。兩重公案。宿曰。過在甚麼處。師
0655a04: 曰。這野狐精。便退。問僧。近離甚處。曰江西。師曰。踏破
0655a05: 多少草鞋。僧無對。與講僧喫茶次。師曰。我救汝不得
0655a06: 也。曰某甲不曉。乞師垂示。師拈油餅曰。這箇是甚麼。
0655a07: 曰色法。師曰。這入鑊湯漢。紫衣大德到禮拜。師拈帽
0655a08: 子帶問曰。這箇喚作甚麼。曰朝天帽。師曰。恁麼則老
0655a09: 僧不卸也。復問所習何業。曰唯識。師曰。作麼生說。曰
0655a10: 三界唯心。萬法唯識。師指門扇曰。這箇是甚麼。曰是
0655a11: 色法。師曰。簾前賜紫對御譚經。何得不持五戒。德無
0655a12: 對。問某甲乍入叢林。乞師指示。師曰。你不解問。曰和
0655a13: 尚作麼生。師曰。放汝三十棒。自領出去。問教意請師
0655a14: 提綱。師曰。但問將來與你道。曰請和尚道。師曰。佛殿
0655a15: 裏燒香。三門頭合掌。問如何是展演之言。師曰。量才
0655a16: 補職。曰如何是不展演之言。師曰。伏惟尚饗。焦山借
0655a17: 斧頭次。師呼童子。取斧來。童取斧至曰。未有繩墨。且
0655a18: 斫麤。師便喝。又問童曰。作麼生是你斫頭。童遂作斫
0655a19: 勢。師曰。斫你老爺頭不得。師問秀才。先輩治甚經。才
0655a20: 曰治易。師曰。易中道。百姓日用而不知。且道不知箇
0655a21: 甚麼。才曰。不知其道。師曰。作麼生是道。才無對。僧問
0655a22: 一氣還轉得一大藏教也無。師曰。有甚羅鎚子快
0655a23: 下將來。問如何是一代時教。師曰。上大人丘乙己巳。問
0655a24: 如何是禪。師曰。猛火著油煎。僧參。師曰。汝是新到否。
0655b01: 曰是。師曰。且放下葛藤會麼。曰不會。師曰。擔枷陳狀。
0655b02: 自領出去。僧便出。師曰。來來。我實問你甚處來。曰江
0655b03: 西。師曰。泐潭和尚在汝背後。怕你亂道見麼。僧無對。
0655b04: 問寺門前金剛。拓即乾坤大地。不拓即絲髮不逢。時
0655b05: 如何。師曰。吽吽。我不曾見此。師問。先跳三千。倒退
0655b06: 八百。你合作麼生。曰諾。師曰。先責一紙罪狀好。便打。
0655b07: 其僧擬出。師曰。來我共你葛藤。拓即乾坤大地。你且
0655b08: 道。洞庭湖水深多少。曰不曾量度。師曰。洞庭湖又作
0655b09: 麼生。曰祇為今時。師曰。祇這葛藤尚不會。便打。問如
0655b10: 何是觸途無滯底句。師曰。我不恁麼道。曰師作麼生
0655b11: 道。師曰。箭過西天十萬里。向大唐國裏等候。看華
0655b12: 嚴經次。僧問。看甚麼經。師曰。大光明雲。青色光明雲。
0655b13: 紫色光明雲。指面前曰。那邊是甚麼雲。曰南邊是
0655b14: 黑雲。師曰。今日須有雨。問以字不成。八字不是。是何
0655b15: 章句。師彈指一聲曰。會麼。曰不會。師曰。上來講讚無
0655b16: 限勝因。蝦跳上天。蚯蚓驀過東海。問僧。近離甚
0655b17: 處。曰河北。師曰。彼中有趙州和尚。你曾到否。曰某甲
0655b18: 近離彼中。師曰。趙州有何言句示徒。僧舉喫茶話。師
0655b19: 乃呵呵大笑曰。慚愧。問趙州意作麼生。曰祇是一
0655b20: 期方便。師曰。苦哉。趙州被你將一杓屎潑了也。便打。
0655b21: 師問沙彌。你作麼生會。彌便設拜。師亦打。其僧往
0655b22: 沙彌處問。適來和尚打你作甚麼。彌曰。若不是我。和
0655b23: 尚不打某甲。新到參方禮拜。師叱曰。闍黎因何偷常
0655b24: 住果子喫。曰學人纔到和尚。為甚麼道偷果子。師曰。
0655c01: 贓物見在。問僧。近離甚處。曰仰山。師曰。五戒也不持。
0655c02: 曰某甲甚麼處是妄語。師曰。這裏不著沙彌。師臨終
0655c03: 召門人曰。此處緣息。吾當逝矣。乃跏趺而寂。郡人以
0655c04: 香薪焚之。舍利如雨。乃收靈骨。塑像于寺。壽九十八。
0655c05: 臘七十六。
0655c06: 杭州千頃山楚南禪師福州張氏子。初參芙蓉。蓉見
0655c07: 曰。吾非汝師。汝師江外黃檗是也。師禮辭。遂參黃檗。
0655c08: 檗問。子未現三界影像時如何。師曰。即今豈是有邪。
0655c09: 檗曰。有無且置。即今如何。師曰。非今古。檗曰。吾之法
0655c10: 眼已巳在汝躬。住後。上堂。諸子設使解得三世佛教。如
0655c11: 缾注水。及得百千三昧。不如一念修無漏道。免被人
0655c12: 天因果繫絆。時有僧問。無漏道如何修。師曰。未有闍
0655c13: 黎時體取。曰未有某甲時。教誰體。師曰。體者亦無。問。
0655c14: 如何是易。師曰。著衣喫飯。不用讀經看教。不用行道
0655c15: 禮拜燒身煉頂。豈不易邪。曰如何是難。師曰。微有念
0655c16: 生。便具五陰。三界輪回生死。皆從汝一念生。所以佛
0655c17: 教諸菩薩云。佛所護念。師雖應機無倦。而常寂然處
0655c18: 定。或逾月。或浹旬。文德六年五月。遷化。塔于院之西
0655c19: 隈。大順二年。宣州孫儒錢塘。發塔師。全身儼然。
0655c20: 爪髮俱長。拜謝而去。
0655c21: 福州烏石山靈觀禪師時稱老觀尋常戶。人罕見之。唯
0655c22: 一信士。每至食時。送供方開。一日雪伺便扣門。師
0655c23: 開門。驀搊住曰。是凡是聖。師唾曰。這野狐精。便
0655c24: 推出閉門。曰。也祇要識老兄。草次。問僧。汝何
0656a01: 處去。曰西院禮拜安和尚去。時竹上有一青蛇。師指
0656a02: 蛇曰。欲識西院老野狐精。祇這便是。師問西院。此一
0656a03: 片地。堪著甚麼物。院曰。好著箇無相佛。師曰。好片地。
0656a04: 被兄放不淨污了也。引麵次。僧參。師引麵示之。僧便
0656a05: 去。師至暮問小師。適來僧在何處。小師曰。當時便去
0656a06: 也。師曰。是即是。祇得一橛。玄覺云。甚麼處是少一橛問。如何是佛。
0656a07: 師出舌示之。其僧禮謝。師曰。住住。你見甚麼便禮拜。
0656a08: 曰謝和尚慈悲出舌相示。師曰。老僧近日舌上生瘡。
0656a09: 僧到敲門。行者開門便出去。僧入禮拜。問。如何是西
0656a10: 來意。師曰。適來出去者。是甚麼人。僧擬近前。師便推
0656a11: 出閉門。曹山行時。問如何是毗盧師。法身主。師
0656a12: 曰。我若向你道。即別有也。曹山舉似洞山。山曰。好箇
0656a13: 話頭。祇欠進語。何不問為甚麼不道。曹來進前語。
0656a14: 師曰。若言我不道。即我口。若言我道。即謇我
0656a15: 舌。曹山歸舉似洞山。山深肯之。
0656a16: 杭州羅漢院宗徹禪師湖州吳氏子。上堂。僧問。如何
0656a17: 是祖師西來意。師曰。骨剉也。師對機多用此語。時號骨剉和尚問如
0656a18: 何是南宗北宗。師曰心為宗。曰還看教也無。師曰。教
0656a19: 是心。問性地多昏。如何了悟。師曰。煩雲風卷太廓
0656a20: 清。曰如何得明去。師曰。一輪皎潔。萬里騰光。
0656a21: 相國裴休居士字公美。河東聞喜人也。守新安日。屬
0656a22: 運禪師初於嶺南黃檗山捨眾。入大安精舍。混勞
0656a23: 侶。掃灑殿堂。公入寺燒香。主事祇接。因觀壁畫乃問。
0656a24: 是何圖相。主事對曰。高僧真儀。公曰。真儀可觀。高僧
0656b01: 何在。主事無對。公曰。此間有禪人否。曰近有一僧投
0656b02: 寺執役。頗似禪者。公曰。可請來詢問得否。於是遽尋
0656b03: 檗至。公之欣然曰。休適有一問。諸德吝辭。今請上
0656b04: 人代一語。檗曰。請相公垂問。公舉前話。檗朗聲曰。
0656b05: 裴休。公應諾。檗曰。在甚麼處。公當下知旨。如獲髻珠。
0656b06: 曰。吾師真善知識也。示人剋的若是。何故汩沒於此
0656b07: 乎。寺眾愕然。自此延入府署執弟子禮。屢辭不已巳。復
0656b08: 堅請住黃檗山。荐興祖道。有暇即躬入山頂謁。或渴
0656b09: 聞玄論。即請入州中。公既通徹祖意。復博綜教相。諸
0656b10: 方禪學。咸謂裴相不浪出黃檗之門也。至遷鎮宣城。
0656b11: 還思瞻禮。亦創精藍。迎請居之。雖圭該通禪講為
0656b12: 裴之所重。未若歸心於黃檗而傾竭服膺者也。又撰
0656b13: 圭碑云。休與師於法為昆仲。於義為交友。於恩為
0656b14: 善知識。於教為內外護。斯可見矣。仍集黃檗語要。親
0656b15: 書序引冠於編首。留鎮山門。又親書大藏經五百函
0656b16: 號。迄今寶之。又圭禪師。著禪源詮。原人論。及圓覺
0656b17: 經疏。注法界觀。皆為之序。公篤志內典。深入法會。有
0656b18: 發願文。傳於世。
0656b19: 長慶安禪師法嗣
0656b20: 益州大隨法真禪師梓州王氏子。妙齡夙悟。決志尋
0656b21: 師。於慧義寺出家。圓具後南遊。初見藥山道吾雲巖
0656b22: 洞山。次至嶺外大溈會下。數載食不至充。臥不求暖。
0656b23: 清苦鍊行。操履不。溈深器之。一日問曰。闍黎在老
0656b24: 僧。此間不曾問一轉話。師曰。教某甲向甚麼處下口。
0656c01: 溈曰。何不道。如何是佛。師便作手勢掩溈口。溈歎曰。
0656c02: 子真得其髓。從此名傳四海。爾後還蜀寄錫天彭堋
0656c03: 口山龍懷寺。於路旁煎茶普施三年。因往後山見一
0656c04: 古院。號大隨。矗秀。水清冷。中有一樹。圍四丈
0656c05: 餘。南開一門。中空無礙。不假斤斧自然一菴。時目為
0656c06: 木禪菴。師乃居之十餘載。影不出山。聲聞于外。四方
0656c07: 玄學千里趨風。蜀主欽尚。遣使屢徵。師皆辭以老病。
0656c08: 署神照大師。上堂。此性本來清淨。具足萬德。但以染
0656c09: 淨二緣而有差別故。諸聖悟之。一向淨用。而成覺道。
0656c10: 凡夫迷之。一向染用。沒溺輪回。其體不二。故般若云。
0656c11: 無二無二分。無別無斷故。僧問。劫火洞然。大千俱壞。
0656c12: 未審這箇壞不壞。師曰壞。曰恁麼則隨他去也。師曰。
0656c13: 隨他去。僧不肯。後到投子。舉前話。子遂裝香遙禮曰。
0656c14: 西川古佛出世。謂其僧曰。汝速回去懺悔。僧回大隨。
0656c15: 師已巳歿。僧再至投子。子亦遷化。問如何是大人相。師
0656c16: 曰。肚上不貼榜。問僧。甚處去。曰西山住菴去。師曰。我
0656c17: 向東山頭喚汝。汝便來得麼。曰不然。師曰。汝住菴未
0656c18: 得。問生死到來時如何。師曰。遇茶喫茶。遇飯喫飯。曰
0656c19: 誰受供養。師曰。合取盂。庵側有一龜。僧問。一切眾
0656c20: 生皮裏骨。這箇眾生為甚骨裏皮。師拈草履覆龜背
0656c21: 上。僧無語。問如何是諸佛法要。師舉拂子曰。會麼。曰
0656c22: 不會。師曰。麈尾拂子。問如何是學人自己巳。師曰。是我
0656c23: 自己巳。曰為甚麼是和尚自己巳。師曰。是汝自己巳。問如
0656c24: 何是大隨一面事。師曰。東西南北。問佛法在一切
0657a01: 處。教學人向甚麼處駐足。師曰。大海從魚躍。長空任
0657a02: 鳥飛。問父子至親岐路各別時如何。師曰為有父子。
0657a03: 問如何是無縫塔。師曰。高五尺。曰學人不會。師曰。鶻
0657a04: 崙。問和尚百年後。法付何人。師曰。露柱火鑪。曰還
0657a05: 受也無。師曰。火鑪露柱。行者領眾參。師問。參得底人。
0657a06: 喚東作甚麼。曰不可喚作東。師咄曰。臭驢漢。不喚作
0657a07: 東。喚作甚麼。者無語。問如何是和尚家風。師曰。赤土
0657a08: 畫簸箕。曰未審此理如何。師曰。簸箕有脣。米跳不出。
0657a09: 問僧。講甚麼教法。曰百法論。師拈杖曰。從何而起。曰
0657a10: 從緣而起。師曰。苦哉苦哉。問僧。甚處去。曰。峨嵋禮普
0657a11: 賢去。師舉拂子曰。文殊普賢。總在這裏。僧作圓相。拋
0657a12: 向後。乃禮拜。師喚侍者。取一貼茶與這僧。眾僧參次。
0657a13: 師以口作患風勢曰。還有人醫得吾口麼。眾僧競送
0657a14: 藥以至。俗士聞之。亦多送藥。師並不受。七日後。師自
0657a15: 摑口令正乃曰。如許多時。鼓這兩片皮。至今無人醫
0657a16: 得。即端坐而逝。
0657a17: 韶州靈樹如敏禪師閩人也。廣主劉氏。奕世欽重。署
0657a18: 知聖大師。僧問。佛法至理如何。師展手而已巳。問如何
0657a19: 是和尚家風。師曰。千年田八百主。曰如何是千年田
0657a20: 八百主。師曰。郎當屋舍沒人修。問如何是西來意。師
0657a21: 曰。童子莫傜兒。曰乞師指示。師曰。汝從州來。問是
0657a22: 甚麼得恁麼難會。師曰。火官頭上風車子。有尼送瓷
0657a23: 與師。師拓起問曰。這箇出在甚麼。曰出在定州。法燈
0657a24: 別云。不遽此間師乃撲破。尼無對。保福代云。欺敵者亡問和尚年多少。
0657b01: 師曰。今日生來朝死。又問。和尚生緣甚麼處。師曰。日
0657b02: 出東。月落西。師四十餘年。化被嶺表。頗有異。廣主
0657b03: 將興兵。躬入院請師決臧否。師已巳先知。怡然坐化。主
0657b04: 怒知事曰。和尚何時得疾。對曰。不曾有疾。適封一函
0657b05: 子。令呈大王。主開函得一帖子云。人天眼目堂中上
0657b06: 座。主悟師旨。遂寢兵乃召第一座。開堂說法。即雲門也龕
0657b07: 塔儀。廣主具辦。諡謚靈樹禪師。真身塔焉。
0657b08: 福州靈雲志勤禪師本州長谿人也。初在溈山。因見
0657b09: 桃華悟道。有偈曰。三十年來尋劍客。幾回落葉又抽
0657b10: 枝。自從一見桃華後。直至如今更不疑。溈偈詰其
0657b11: 所悟。與之府契。溈曰。從緣悟達永無退失。善自護持。
0657b12: 有僧舉似玄沙。沙云。諦當甚諦當。敢保老兄未徹在。眾疑此語。沙問地藏。我恁麼道。汝作麼生會。藏云。不是桂
0657b13: 琛。即走殺天下人住後上堂。諸仁者。所有長短。盡至不常。且
0657b14: 觀四時。草木華落華開。何況塵劫來。天人七趣。地水
0657b15: 火風。成壞輪轉。因果將盡。三惡道苦。毛髮不曾添減。
0657b16: 唯根帶神識常存。上根者遇善友伸明。當處解脫。便
0657b17: 是道場。中下癡愚。不能覺照。沈迷三界。流轉生死。釋
0657b18: 尊為伊天上人間。設教證明。顯發智道。汝等還會麼。
0657b19: 僧問。如何得出離生老病死。師曰。青山元不動。浮雲
0657b20: 任去來。問君王出陣時如何。師曰。春明門外。不問長
0657b21: 安。曰如何得覲天子。師曰。盲鶴下清池。魚從底過。
0657b22: 問如何是佛法大意。師曰。驢事未去馬事到來。曰學
0657b23: 人不會。師曰。彩氣夜常動。精靈日少逢。雪有偈送
0657b24: 雙末句云。雷罷不停聲。師別云。雷震不問聲。聞。
0657c01: 乃曰。靈雲山頭古月現。後問曰。古人道。前三三後
0657c02: 三三意旨如何。師曰。水中魚天上鳥。曰。意作麼生。
0657c03: 師曰。高可射兮深可釣。僧問。諸方悉皆雜食。未審和
0657c04: 尚如何。師曰。獨有閩中異。雄雄鎮海涯。問久戰沙場。
0657c05: 為甚麼功名不就。師曰。君王有道三邊靜。何勞萬里
0657c06: 築長城。曰罷干戈束手歸朝時如何。師曰。慈雲普
0657c07: 潤無邊剎。枯樹無華爭柰何。長生問。混沌未分時。含
0657c08: 生何來。師曰。如露柱懷胎。曰分後如何。師曰。如片雲
0657c09: 點太清。曰未審太清還受點也無。師不答。曰恁麼則
0657c10: 含生不來也。師亦不答。曰直得純清絕點時如何。師
0657c11: 曰。猶是真常流注。曰如何是真常流注。師曰。似鏡長
0657c12: 明。曰向上更有事也無。師曰有。曰如何是向上事。師
0657c13: 曰。打破鏡來與汝相見。僧問。如何是西來意。師曰。井
0657c14: 底種林檎。曰學人不會。師曰。今年桃李貴。一顆直千
0657c15: 金。問摩尼珠不隨眾色。未審作何色。師曰白色。曰恁
0657c16: 麼則隨眾色也。師曰。趙璧本無瑕。相如誑秦主。問
0657c17: 僧。甚處去。曰雪去。師曰。我有一信。寄雪得麼。曰
0657c18: 便請。師脫隻履拋向面前。僧便去至雪。問甚處
0657c19: 來。曰靈雲來。曰。靈雲安否。曰有一信相寄。曰。在
0657c20: 那裏。僧脫隻履拋向面前。休去。
0657c21: 福州壽山師解禪師參洞山。山問。闍黎生緣何處。
0657c22: 師曰。和尚若實問。某甲即是閩中人也。曰汝父名甚
0657c23: 麼。師曰。今日蒙和尚致此一問。直得忘前失後。住後。
0657c24: 上堂。諸上座。幸有真實言語。相勸諸兄弟。合各自體
0658a01: 悉。凡聖情盡。體露真常。但一時卸從前妄攀緣
0658a02: 塵垢。心如空相似。他時後日。合識得些子好惡。閩
0658a03: 帥問。壽山年多少。師曰。與空齊年。曰空年多少。
0658a04: 師曰與壽山齊年。
0658a05: 饒州山和尚僧問如何是西來意。師曰。仲冬嚴寒。
0658a06: 問。如何是和尚深深處。師曰。待汝舌頭落地。即向汝
0658a07: 道。問如何是丈六金身。師曰。判官斷案相公改。長慶
0658a08: 問。從上宗乘此間如何言論。師曰。有願不負先聖。慶
0658a09: 曰。不負先聖作麼生。師曰不露。慶曰。恁麼則請師領
0658a10: 話。師曰。甚麼處去來。慶曰。祇守甚麼處去來。
0658a11: 泉州國歡崇福院。文矩慧日禪師福州黃氏子。生而
0658a12: 有異。及長。為縣獄卒。每每棄役往神光觀和尚。及西
0658a13: 院安禪師。所吏不能禁。後謁萬歲塔譚空禪師落髮。
0658a14: 不披袈裟。不受具戒。唯以雜綵為挂子。復至神光。光
0658a15: 曰。我非汝師。汝禮西院去。師一小青竹杖。入西院
0658a16: 法堂。院遙見笑曰。入涅槃堂去。師應諾。輪竹杖而入
0658a17: 時有五百許僧染時疾。師以杖次第點之。各隨點而
0658a18: 起。閩王禮重創院以居之。厥後頗多靈跡。唐乾寧中
0658a19: 示滅。
0658a20: 台州浮江和尚雪領眾到問。即今有二百人。寄此
0658a21: 過夏。得麼。師將拄杖畫一畫著不得即道。休去。
0658a22: 潞州淥水和尚僧問。如何是祖師西來意。師曰。還見
0658a23: 庭前華藥欄麼。僧無語。
0658a24: 廣州文殊院圓明禪師福州陳氏子。參大溈得旨。後
0658b01: 造雪請益。法無異味。遊五臺山。文殊化現。乃
0658b02: 隨方建院。以文殊為額。開寶中樞密使李崇矩。巡護
0658b03: 南方。因入院地藏菩薩像問僧。地藏何以展手。僧
0658b04: 曰。手中珠被賊偷也。李問師。既是地藏。為甚麼
0658b05: 遭賊。師曰。今日捉下也。李禮謝之。
0658b06: 趙州諗禪師法嗣
0658b07: 洪州新興嚴陽尊者諱善信。初參趙州。問一物不將
0658b08: 來時如何。州曰。放下著。師曰。既是一物不將來。放下
0658b09: 箇甚麼。州曰。放不下擔取去。師於言下大悟。住後。僧
0658b10: 問。如何是佛。師曰。土塊。曰如何是法。師曰。地動也。曰
0658b11: 如何是僧。師曰。喫粥喫飯。問如何是新興水。師曰。面
0658b12: 前江裏。問如何是應物現形。師曰。與我拈子過來。
0658b13: 師常有一蛇一虎。隨從手中與食。
0658b14: 揚州光孝院慧覺禪師僧問。覺華纔綻遍滿娑婆。祖
0658b15: 印西來合談何事。師曰。情生智隔。曰此是教意。師曰。
0658b16: 汝披甚麼衣服。問一棒打破空時如何。師曰。困即
0658b17: 歇去。師問相國宋齊丘曰。還會道麼。宋曰。若是道也
0658b18: 著不得。師曰。是有著不得。是無著不得。宋曰。總不恁
0658b19: 麼。師曰。著不得底。宋無對。師領眾。出見露柱。乃合
0658b20: 掌曰。不審世尊。僧曰。和尚是露柱。師曰。啼得血流無
0658b21: 用處。不如緘口過殘春。問。遠遠投師。師意如何。師曰。
0658b22: 官家嚴切不許安排。曰。豈無方便。師曰。且向火倉裏
0658b23: 一宿。師到崇壽。法眼問。近離甚處。師曰。趙州。眼曰。承
0658b24: 聞趙州有庭前樹子話。是否。師曰無。眼曰。往來皆
0658c01: 謂。僧問如何是祖師西來意。州曰。庭前樹子。上座
0658c02: 何得言無。師曰。先師實無此語。和尚莫謗先師好。張
0658c03: 居士問。爭奈老何。師曰。年多少。張曰。八十也。師曰。可
0658c04: 謂老也。曰究竟如何。師曰。直至千歲也未在。俗士問。
0658c05: 某甲平生殺牛。還有罪否。師曰。無罪。曰為甚麼無罪。
0658c06: 師曰殺一箇還一箇。
0658c07: 隴州國清院奉禪師僧問。祖意教意是同是別。師曰。
0658c08: 雨滋三草秀。春風不裹頭。曰。畢竟是一是二。師曰。祥
0658c09: 雲競起。巖洞不虧。問如何是和尚家風。師曰。臺盤椅
0658c10: 子。火爐牖。問如何是出家人。師曰。銅頭鐵額。鳥觜
0658c11: 鹿身。曰如何是出家人本分事。師曰。早起不審。夜問
0658c12: 珍重。問牛頭未見四祖時。為甚麼百鳥銜花。師曰。如
0658c13: 陝陜府人送錢財與牛。曰。見後為甚麼不銜花。師曰。
0658c14: 木馬投明行八百。問十二時中如何降伏其心。師曰。
0658c15: 敲冰求火。論劫不逢。問十二分教是止啼之義。離
0658c16: 止啼請師一句。師曰。孤頂上雙角女。問如何是佛
0658c17: 法大意。師曰。釋迦是牛頭獄卒。祖師是馬面阿旁。問
0658c18: 如何是西來意。師曰。東壁打西壁。問如何是撲不破
0658c19: 底句。師曰。不隔毫氂。時人遠嚮。
0658c20: 婺州木陳從朗禪師僧問。放鶴出籠和雪去時如何。
0658c21: 師曰。我道不一色。因金剛倒。僧問。既是金剛不壞身。
0658c22: 為甚麼倒地。師敲禪曰。行住坐臥。師將歸寂。有
0658c23: 偈曰。三十年來住木陳。時中無一假功成。有人問我
0658c24: 西來意。展似眉毛作麼生。
0659a01: 婺州新建禪師不度小師。有僧問。和尚年老。何不畜
0659a02: 一童子侍奉。師曰。有瞽聵者。為吾討來。僧辭。師問甚
0659a03: 處去。曰府下開元寺去。師曰。我有一信附與了寺主。
0659a04: 汝將去得否。曰便請。師曰。想汝也不奈何。
0659a05: 杭州多福和尚僧問。如何是多福一叢竹。師曰。一莖
0659a06: 兩莖斜。曰學人不會。師曰。三莖四莖曲。問如何是衲
0659a07: 衣下事。師曰。大有人疑著在。曰為甚麼如是。師曰。月
0659a08: 裏藏頭。
0659a09: 益州西睦和尚上堂。有俗士舉手曰。和尚便是一頭
0659a10: 驢。師曰。老僧被汝騎。士無語。去後三日。再來白言。某
0659a11: 甲三日前著賊。師拈杖出。師有時驀喚侍者。者應
0659a12: 諾。師曰。更深夜靜。共伊商量。
0659a13: 長沙岑禪師法嗣
0659a14: 明州雪竇常通禪師邢州李氏子。參長沙。沙問。何處
0659a15: 人。師曰。邢州人。沙曰。我道汝不從彼來。師曰。和尚還
0659a16: 曾住此否。沙然之。乃容入室。住後。僧問。如何是密室。
0659a17: 師曰。不通風信。曰如何是密室中人。師曰。諸聖求
0659a18: 不見。僧作禮。師曰。千聖不能思。萬聖不能議。乾坤壞
0659a19: 不壞。空包不包。一切無比倫。三世唱不起。問如何
0659a20: 是三世諸佛出身處。師曰。伊不肯知有汝三世。僧良
0659a21: 久。師曰。薦否。不然者。且向著佛不得處體取。時中常
0659a22: 在。識盡功亡。瞥然而起。即是傷他。而況言句乎。天祐
0659a23: 二年七月示寂。塔於寺西南隅。
0659a24: 茱萸和尚法嗣
0659b01: 石梯和尚因侍者請浴。師曰。既不洗塵。亦不洗體。汝
0659b02: 作麼生。者曰。和尚先去。某甲將皂角來。師呵呵大笑。
0659b03: 有新到於師前立。少頃便出去。師曰。有甚麼辨白處。
0659b04: 僧再回。師曰。辨得也。曰辨後作麼生。師曰。埋得也。
0659b05: 曰蒼天蒼天。師曰。適來恁麼。如今還不當。僧乃出
0659b06: 去。一日見侍者拓赴堂。乃喚侍者。者應諾。師曰。甚
0659b07: 處去。者曰。上堂齋去。師曰。我豈不知。汝上堂齋去。者
0659b08: 曰。除此外別道箇甚麼。師曰。我祇問汝本分事。者曰。
0659b09: 和尚若問本分事。某甲實是上堂齋去。師曰。汝不謬
0659b10: 為吾侍者。
0659b11: 子湖蹤禪師法嗣
0659b12: 台州勝光和尚僧問。如何是和尚家風。師曰。福州
0659b13: 枝。泉州刺剌桐。問如何是佛法兩字。師曰。要道即道。曰
0659b14: 請師道。師曰。穿耳胡僧笑點頭。龍華照和尚來。師把
0659b15: 住曰。作麼生。照曰莫錯。師乃放手。照曰。久嚮勝光。師
0659b16: 默然。照乃辭。師門送曰。自此一別甚麼處相見。照呵
0659b17: 呵而去。
0659b18: 漳州浮石和尚上堂。山僧開箇卜舖。能斷人貧富。定
0659b19: 人生死。僧問。離生死貧富。不落五行。請師直道。師
0659b20: 曰。金木水火土。
0659b21: 紫桐和尚僧問。如何是紫桐境。師曰。汝眼裡著沙得
0659b22: 麼。曰大好。紫桐境也不識。師曰。老僧不諱此事。其僧
0659b23: 擬出去。師下禪。擒住曰。今日好箇公案。老僧未得
0659b24: 分文入手。曰賴遇某甲是僧。師拓開曰。禍不單行。
0659c01: 日容遠和尚因上座參。師拊掌三下曰。猛虎當軒。
0659c02: 誰是敵者。曰。俊鷂沖天。阿誰捉得。師曰。彼此難當。
0659c03: 曰。且休。未要斷這公案。師將拄杖舞歸方丈。無
0659c04: 語。師曰。死這漢也。
0659c05: 關南常禪師法嗣
0659c06: 襄州關南道吾和尚始經村墅。聞巫者樂神云識神
0659c07: 無。忽然省悟。後參常禪師。印其所解。復遊德山之門。
0659c08: 法味彌著。住後。凡上堂。戴蓮華笠。披襴執簡。擊鼓吹
0659c09: 笛。口稱魯三郎神識神不識神神從空裏來。往空
0659c10: 裏去。便下座。有時曰。打動關南鼓。唱起德山歌。僧問
0659c11: 如何是祖師西來意。師以簡揖曰。喏有時執木橫
0659c12: 肩上作舞。僧問。手中甚處得來。師擲於地。僧置
0659c13: 師手中師曰。甚處得來。僧無對。師曰。容汝三日內下
0659c14: 取一轉語。其僧亦無對。師自代拈橫肩上作舞曰
0659c15: 須恁麼始得。趙州訪師。師乃著豹皮執吉獠棒在
0659c16: 三門下翹一足等候纔見州便高聲唱喏而立。州曰。
0659c17: 小心祇候著。師又唱喏一聲而去。問如何是和尚家
0659c18: 風。師下禪。作女人拜曰。謝子遠來無可祇。待問灌
0659c19: 溪。作麼生。溪曰。無位。師曰。莫同空麼。溪曰。這屠兒。
0659c20: 師曰。有生可殺即不倦。
0659c21: 漳州羅漢和尚初參關南問。如何是大道之源。南打
0659c22: 師一拳。師遂有省。乃為歌曰。咸通七載。初參道。到處
0659c23: 逢言不識言。心裏疑團若栲。栳三春不樂止林泉。忽
0659c24: 遇法王氈上坐。便陳疑懇向師前。師從氈上那伽起。
0660a01: 袒膊當胸打一拳。駭散疑團獦狙落。舉頭看見日初
0660a02: 圓。從茲蹬蹬以碣碣。直至如今常快活。只聞肚裏飽
0660a03: 膨脝。更不東西去持。又述偈曰。宇內為閒客。人中
0660a04: 作野僧。任從他笑我。隨處自騰騰。
0660a05: 高安大愚禪師法嗣
0660a06: 瑞州末山尼了然禪師因灌谿閑和尚到曰。若相當
0660a07: 即住。不然即推倒禪。便入堂內。師遣侍者問。上座
0660a08: 遊山來。為佛法來。谿曰。為佛。法來。師乃升座。谿上參。
0660a09: 師問。上座今日離何處。曰路口。師曰。何不。溪無
0660a10: 對。末山代云。爭得到這裏始禮拜。問如何是末山。師曰。不露頂。
0660a11: 曰。如何是末山主。師曰。非男女相。溪乃喝曰。何不變
0660a12: 去。師曰。不是神。不是鬼。變箇甚麼。溪於是伏膺。作園
0660a13: 頭三載。僧到參。師曰。太縷生。曰雖然如此。且是師
0660a14: 子兒。師曰。既是師子兒。為甚麼被文殊騎。僧無對。問
0660a15: 如何是古佛心。師曰。世界傾壞。曰世界為甚麼傾壞。
0660a16: 師曰寧無我身。
0660a17: 杭州天龍和尚法嗣
0660a18: 婺州金華山。俱胝和尚初住庵時。有尼名實際。來戴
0660a19: 笠子執錫遶師三匝曰。道得即下笠子。如是三問。師
0660a20: 皆無對。尼便去。師曰。日勢稍晚。何不且住。尼曰。道得
0660a21: 即住。師又無對。尼去後。師斷曰。我雖處丈夫之形。而
0660a22: 無丈夫之氣。不如棄庵。往諸方參尋知識去。其夜山
0660a23: 神告曰。不須離此。將有肉身菩薩來。為和尚說法也。
0660a24: 逾旬。果天龍和尚到庵。師乃迎禮具陳前事。龍一
0660b01: 指示之。師當下大悟。自此凡有學者參問。師唯舉一
0660b02: 指。無別提唱。有一供過童子。每見人問事。亦指祇
0660b03: 對。人謂師曰。和尚童子亦會佛法。凡有問皆如和尚
0660b04: 指。師一日。潛袖刀子問童曰。聞你會佛法是否。童
0660b05: 曰是。師曰。如何是佛。童起指頭。師以刀斷其指。童
0660b06: 喚走出。師召童子。童回首。師曰。如何是佛。童舉手
0660b07: 不見指頭。豁然大悟。師將順世謂眾曰。吾得天龍一
0660b08: 指頭禪。一生用不盡。言訖示滅長慶代眾云。美食不中飽人喫。玄沙云。我
0660b09: 當時若見。拗折指頭。玄覺云。且道玄沙恁麼道。意作麼生。雲居錫云。祇如玄沙恁麼道。肯伊。不肯伊。若肯何言
0660b10: 拗折指頭。若不肯。俱胝過在甚麼處。先曹山云。俱胝承當處鹵莽。祇認得一機一境一等。是拍手拊掌。是他西
0660b11: 園奇怪。玄覺又云。且道俱胝還悟也無。若悟為甚麼道承當處鹵莽。若不悟。又道用一指頭禪不盡。且道曹山
0660b12: 意在甚麼處。
0660b13: 南嶽下五世
0660b14: 睦州陳尊宿法嗣
0660b15: 睦州刺剌史陳操尚書齋次。拈起餬餅問僧。江西湖南
0660b16: 還有這箇麼。曰尚書適來。喫箇甚麼。公曰。敲鐘謝響。
0660b17: 又齋僧次。躬自行餅。一僧展手擬接。公縮手。僧無
0660b18: 語。公曰。果然果然。問僧有箇事。與上座商量得麼。曰
0660b19: 合取狗口。公自摑口曰。某甲罪過。曰知過必改。公曰。
0660b20: 恁麼則乞上座口喫飯得麼。又齋僧。自行食次乃曰。
0660b21: 上座施食。僧曰。三德六味。公曰錯。僧無對。又與僚屬
0660b22: 登樓次。見數僧行來。有一官人曰。來者總是行僧。
0660b23: 公曰不是。曰焉知不是。公曰。待來勘過。須臾僧至樓
0660b24: 前。公驀喚上座。僧皆舉首。公謂諸官曰。不信道。又與
0660c01: 禪者頌曰。禪者有玄機。機玄是復非。欲了機前旨。咸
0660c02: 於句下違。
0660c03: 光孝覺禪師法嗣
0660c04: 昇州長慶道巘禪師廬州人也。初侍光孝。便領悟微
0660c05: 言。即於湖南大光山剃度。既化緣彌盛。出住長慶。上
0660c06: 堂。彌勒朝入伽藍。暮成正覺。說偈曰。三界上下法。我
0660c07: 說皆是心。離於諸心法。更無有可得。看他恁麼道。也
0660c08: 太殺惺惺。若比吾徒。猶是鈍漢。所以一念見道三世
0660c09: 情盡。如印印泥。更無前後。諸子生死事大。快須薦取。
0660c10: 莫為等閑。業識茫茫。為迷己巳逐物。世尊臨入涅槃。
0660c11: 文殊請再轉法輪。世尊咄曰。吾四十九年住世。不曾
0660c12: 說一字。汝請吾再轉法輪。是吾曾轉法輪邪。然今時
0660c13: 眾中。建立箇賓主問答。事不獲已巳。為初心耳。僧問
0660c14: 如何是長慶境。師曰。闍黎履踐看。問如何是佛法大
0660c15: 意。師曰。今日三月三。曰。學人不會。師曰。止止不須說。
0660c16: 我法妙難思。便下座。咸平二年示寂。
0660c17: 
0660c18: 五燈嚴統卷第四
