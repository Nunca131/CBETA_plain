0677b11: 
0677b12: 
0677b13: 
0677b14: 五燈嚴統卷第六
0677b15: 
0677b16: 青原下五世
0677b17: 石霜諸禪師法嗣
0677b18: 潭州大光山居誨禪師京兆人也。初造石霜。長坐不
0677b19: 臥。麻衣草履。亡身為法。霜遂令主性空塔院。一日霜
0677b20: 知緣熟。試其所得。問曰。國家每年放舉人及第。朝門
0677b21: 還得拜也無。師曰。有一人不求進。霜曰憑何。師曰。他
0677b22: 且不為名。霜曰。除今日。別更有時也無。師曰。他亦
0677b23: 不道今日是。如是酬問。往復無滯。盤桓二十餘祀。眾
0677b24: 請出世。僧問。祇如達磨是祖否。師曰。不是祖。曰既不
0677c01: 是祖。又來作甚麼。師曰。祇為汝不薦。曰薦後如何。師
0677c02: 曰。方知不是祖。問混沌未分時如何。師曰。時教阿誰
0677c03: 敘。上堂。一代時教。祇是整理時人手。直饒剝盡到
0677c04: 底。也祇成得箇了事人。不可將當衲衣下事。所以道。
0677c05: 四十九年。明不盡標不起。倒這裏合作麼生。更若忉
0677c06: 忉。恐成負累。珍重。
0677c07: 瑞州九道禪師福州人也。為石霜侍者。洎霜
0677c08: 歸寂。眾請首座。繼住持。師白眾曰。須明得先師意始
0677c09: 可。座曰。先師有甚麼意。師曰。先師道。休去。歇去。冷湫
0677c10: 湫地去。一念萬年去。寒枯木去。古廟香爐去。一條
0677c11: 白練去。其餘則不問。如何是一條白練去。座曰。這箇
0677c12: 祇是明一色邊事。師曰。元來未會先師意在。座曰。爾
0677c13: 不肯我那。但裝香來。香煙斷處。若去不得。即不會先
0677c14: 師意。遂焚香。香煙未斷。座已巳脫去。師拊座背曰。坐脫
0677c15: 立亡即不無。先師意未夢見在。住後。僧問。無間中人
0677c16: 行甚麼行。師曰。畜生行。曰畜生復行甚麼行。師曰。無
0677c17: 間行。曰此猶是長生路上人。師曰。汝須知有不共命
0677c18: 者。曰不共甚麼命。師曰。長生氣不常。師乃曰。諸兄弟
0677c19: 還識得命麼。欲知命。流泉是命。湛寂是身。千波競涌。
0677c20: 是文殊境界。一晴空是普賢榻。其次借一句子
0677c21: 是指月。於中事是話月。從上宗門中事。如節度使信
0677c22: 旗相似。且如諸方先德。未建許多名目指陳已巳前。諸
0677c23: 兄弟約甚麼體格商量。到這裏。不假三寸。試話會看。
0677c24: 不假耳。試釆聽看。不假眼。試辯白看。所以道。聲前拋
0678a01: 不出。句後不藏形。盡乾坤大地。都來是汝當人箇體。
0678a02: 向甚麼處。安眼耳鼻舌。莫但向意根下圖度作解。盡
0678a03: 未來際。亦未有休歇分。所以洞山道。擬將心意學玄
0678a04: 宗。大似西行向東。珍重。問承古有言。向外紹則臣
0678a05: 位。向內紹則王種。是否。師曰是。曰如何是外紹。師曰。
0678a06: 若不知事極頭。祇得了事。喚作外紹。是為臣種。曰如
0678a07: 何是內紹。師曰。知向裏許承當擔荷。是為內紹。曰如
0678a08: 何是王種。師曰。須見無承當底人。無擔荷底人。始得
0678a09: 同一色。同一色了。所以借為誕生。是為王種。曰恁麼
0678a10: 則內紹亦須得轉。師曰。灼然有承當擔荷。爭得不轉。
0678a11: 汝道內紹便是人王種。你且道。如今還有紹底道理
0678a12: 麼。所以古人道。紹是功。紹了非是功。轉功位了。始喚
0678a13: 作人王種。曰未審外紹還轉也無。師曰。外紹全未知
0678a14: 有。且教渠知有。曰如何是知有。師曰。天明不覺曉。問
0678a15: 如何是外紹。師曰。不借別人家裏事。曰如何是內紹。
0678a16: 師曰。推爺向裏頭。曰二語之中那語最親。師曰。臣在
0678a17: 門裏。王不出門。曰恁麼則不出門者。不落二邊。師曰。
0678a18: 渠也不獨坐世界裏紹王種。名外紹王種姓。所以道。
0678a19: 紹是功名臣。是偏中正。紹了轉功名君。是正中偏。問
0678a20: 誕生還更知聞也無。師曰。更知聞阿誰。曰恁麼則莫
0678a21: 便是否。師曰若是。古人為甚麼道。誕生王有父。曰既
0678a22: 有父。為甚麼不知聞。師曰。同時不識祖。問古人云。直
0678a23: 得不恁麼來者。猶是兒孫。意旨如何。師曰。古人不謾
0678a24: 語。曰如何是來底兒孫。師曰。猶守珍御在。曰如何是
0678b01: 父。師曰。無家可坐。無世可興。問諸聖間出。祇是箇傳
0678b02: 語底人。豈不是和尚語。師曰是。曰祇如世尊生下。一
0678b03: 手指天。一手指地云。天上天下唯我獨尊。為甚麼喚
0678b04: 作傳語底人。師曰。為他指天指地。所以喚作傳語底
0678b05: 人。僧禮拜而退。問九重無信恩赦何來。師曰。流光雖
0678b06: 。閫內不周。曰流光與閫內相去多少。師曰。綠水騰
0678b07: 波。青山秀色。問人人盡言請益。未審師將何拯濟。師
0678b08: 曰。汝道。巨嶽還曾乏寸土也無。曰恁麼則四海參尋。
0678b09: 當為何事。師曰。演若迷頭心自狂。曰還有不狂者麼。
0678b10: 師曰有。曰如何是不狂者。師曰。突曉途中眼不開。問
0678b11: 如何是學人自己巳。師曰。更問阿誰。曰便恁麼承當時
0678b12: 如何。師曰。須彌還更戴須彌。問祖祖相傳。復傳何事。
0678b13: 師曰。釋迦慳。迦葉富。曰如何是釋迦慳。師曰。無物與
0678b14: 人。曰如何是迦葉富。師曰。國內孟君。曰畢竟傳底
0678b15: 事作麼生。師曰。百歲老人分夜燈。問諸佛非我道。如
0678b16: 何是我道。師曰。我非諸佛。曰既非諸佛。為甚麼立
0678b17: 我道。師曰。適來暫喚來。如今遣出。曰為甚麼遣
0678b18: 出。師曰。若不遣出。眼裏塵生。問一切處覓不得。豈不
0678b19: 是聖。師曰。是甚麼聖。曰牛頭未見四祖時。豈不是聖。
0678b20: 師曰。是聖境未忘。曰二聖相去幾何。師曰。塵中雖有
0678b21: 隱形術。爭奈全身入帝鄉。問古人道。因真立妄。從妄
0678b22: 顯真。是否。師曰是。曰如何是真心。師曰。不雜食是。曰
0678b23: 如何是妄心。師曰。攀緣起倒是。曰離此二途。如何是
0678b24: 本體。師曰。本體不離。曰為甚麼不離。師曰。不敬功德
0678c01: 天。誰嫌黑暗女。問盡乾坤都來是箇眼。如何是乾坤
0678c02: 眼。師曰。乾坤在裏許。曰乾坤眼何在。師曰。正是乾坤
0678c03: 眼。曰還照矚也無。師曰。不借三光勢。曰既不借三光
0678c04: 勢。憑何喚作乾坤眼。師曰。若不如是。髑髏前見鬼人
0678c05: 無數。問一筆丹青。為甚麼邈誌公真不得。師曰。僧繇
0678c06: 許誌公。曰未審僧繇得甚麼人證旨。許誌公。師
0678c07: 曰。烏龜稽首須彌柱。問動容沉古路。身沒乃方知。此
0678c08: 意如何。師曰。偷佛錢買佛香。曰學人不會。師曰。不會
0678c09: 即燒香。供養本爺娘。師後住泐潭而終。諡謚大覺禪師。
0678c10: 台州涌泉景欣禪師泉州人也。自石霜開示。而止涌
0678c11: 泉。一日不披袈裟喫飯。有僧問。莫成俗否。師曰。即今
0678c12: 豈是僧邪。彊德二禪客。於路次見師騎牛。不識師。忽
0678c13: 曰。蹄角甚分明。爭柰騎者不鑒。師驟牛而去。彊德憩
0678c14: 於樹下煎茶。師回下牛。問曰。二禪客。近離甚麼處。
0678c15: 彊曰。那邊。師曰。那邊事作麼生。彊提起茶盞。師曰。此
0678c16: 猶是這邊事。那邊事作麼生。彊無對。師曰。莫道騎者
0678c17: 不鑒好。上堂。我四十九年在這裏。尚自有時走作。汝
0678c18: 等諸人。莫開大口。見解人多。行解人萬中無一箇。見
0678c19: 解言語。總要知通。若識不盡。敢道輪回去在。為何如
0678c20: 此。蓋為識漏未盡。汝但盡今時。始得成立。亦喚作
0678c21: 立中功。轉功就他去。亦喚作就中功親他去。我所以
0678c22: 道。親人不得度。渠不度親人。恁麼譬喻尚不會薦取。
0678c23: 渾崙底但管取性。亂動舌頭。不見洞山道。相續也大
0678c24: 難。汝須知有此事。若不知有。啼哭有日在。上堂。拍盲
0679a01: 不見佛。開眼遇途人。借問途中事。渠無丈六身。不從
0679a02: 五天來。漢地不曾踏。不是張家生。誰云李家子。三人
0679a03: 拄一杖臥一。似伊不似伊。拈來搭肩上。為他十八
0679a04: 兒論。不奈伊何。
0679a05: 潭州雲山志元圓淨禪師遊方時。問雲居曰。志元
0679a06: 不奈何時如何。居曰。祇為闍黎功力不到。師不禮拜。
0679a07: 直造石霜。亦如前問。霜曰。非但闍黎。老僧亦不奈何。
0679a08: 師曰。和尚為甚麼不奈何。霜曰。老僧若奈何。拈過汝
0679a09: 不奈何。師便禮拜。僧問石霜。萬戶俱閉即不問。萬戶
0679a10: 俱開時如何。霜曰。堂中事作麼生。僧無對。經半年。方
0679a11: 始下一轉語。曰無人接得渠。霜曰。道即太煞道。祇道
0679a12: 得八成。曰和尚又且如何。霜曰。無人識得渠。師知乃
0679a13: 禮拜。乞為舉。霜不肯。師乃抱霜上方丈曰。和尚若不
0679a14: 道。打和尚去在。霜曰得在。師頻禮拜。霜曰。無人識得
0679a15: 渠。師於言下頓省。住後僧問。如何是佛。師曰。黃面底
0679a16: 是。曰如何是法。師曰。藏裏是。問然燈未出時如何。師
0679a17: 曰。昧不得。問蛇為甚麼吞師。師曰。通身色不同。問
0679a18: 如何是衲僧。師曰。參尋訪道。潭州道正。表聞馬王。乞
0679a19: 師論義。王請師上殿相見。茶罷。師就王乞。師握。
0679a20: 問道正曰。你本教中道。恍恍惚惚。其中有物。是何物。
0679a21: 杳杳冥冥。其中有精。是何精。道得不斬。道不得即斬。
0679a22: 道正茫然。便禮拜懺悔。師謂王曰。還識此人否。王曰
0679a23: 識。師曰是誰。王曰道正。師曰。不是。其道若正。合對得
0679a24: 臣僧。此祇是箇無主孤魂。因茲道士更不紛紜。
0679b01: 潭州谷山藏禪師僧問。法尚應捨。何況非法。如何是
0679b02: 法尚應捨。師曰。空裏撒醍醐。曰如何是非法。師曰。嵩
0679b03: 山道士詐明頭。問逼迫出來時如何。師曰。還曾拶著
0679b04: 汝麼。
0679b05: 潭州中雲禪師僧問。和尚開堂。當為何事。師曰。為
0679b06: 汝驢漢。曰諸佛出世。當為何事。師曰。為汝驢漢。問祖
0679b07: 佛未出世時如何。師曰。像不得。曰出世後如何。師曰。
0679b08: 闍黎也須側身始得。問如何是向上一句。師曰。文殊
0679b09: 失口。曰如何是門頭一句。師曰。頭上插花子。問如
0679b10: 何是超百億。師曰。超人不得肯。
0679b11: 河中南際山僧一禪師僧問。幸獲親近。乞師指示。師
0679b12: 曰。我若指示。即屈著汝。曰教學人作麼生即是。師曰。
0679b13: 切忌是非。問如何是衲僧氣息。師曰。還曾薰著汝也
0679b14: 無。問同類即不問。如何是異類。師曰。要頭斫將去。問
0679b15: 如何是法身主。師曰。不過來。問如何是毗盧師。師曰。
0679b16: 不超越。師終于長慶。諡謚本淨大師。
0679b17: 廬山棲賢懷祐禪師泉州人也。僧問。如何是五老峰
0679b18: 前事。師曰。萬古千秋。曰恁恁則成絕嗣去也。師曰。躊
0679b19: 躇欲與誰。問自遠趨風。請師激發。師曰。他不憑時。曰
0679b20: 請師憑時。師曰。我亦不換。問如何是法法無差。師曰。
0679b21: 雪上更加霜。上堂。若會此箇事。無有下口處。問如何
0679b22: 是祖師西來意。師曰。井底寒蟾。天中明月。
0679b23: 福州覆船山洪薦禪師僧問。如何是本來面目。師便
0679b24: 閉目吐舌。又開目吐舌。曰本來有許多面目。師曰。適
0679c01: 來見甚麼。僧無語。問如何是師子。師曰。善哮吼。僧拊
0679c02: 掌曰。好手好手。師曰。青天白日。被鬼迷。僧作掀禪
0679c03: 勢。師便打。曰驢事未去。馬事到來。師曰。灼然作家。
0679c04: 僧拂袖便出。師曰。將甌盛水。擬比大洋。問如何是玄
0679c05: 妙。師曰。未聞已巳前。道吾問。久嚮和尚會禪。是否。師曰。
0679c06: 蒼天蒼天。吾近前掩師口曰。低聲低聲。師與一掌。吾
0679c07: 曰。蒼天蒼天。師把住曰。得恁麼無禮。吾與一掌。師
0679c08: 曰。老僧罪過。吾拂袖便行。師呵呵大笑曰。早知如是。
0679c09: 不見如是。僧參。師便作起勢。僧便出。師曰。闍黎且來
0679c10: 人事。僧回作抽坐具勢。師歸方丈。僧曰。蒼天蒼天。
0679c11: 師曰。龍頭蛇尾。僧近前叉手立。師曰。敗將投王。不存
0679c12: 性命。問抱璞投師。師還接否。師以手拍香臺。僧禮拜。
0679c13: 師曰。禮拜則不無。其中事作麼生。僧拍香臺。師曰。
0679c14: 舌頭不出口。師將示寂三日前。令侍者喚第一座來。
0679c15: 師臥出氣一聲。座喚侍者曰。和尚渴要湯水喫。師乃
0679c16: 面壁而臥。臨終令集眾。乃展兩手。出舌示之。時第三
0679c17: 座曰。諸人和尚舌根硬也。師曰。苦哉苦哉。誠如第三
0679c18: 座所言。舌根硬去也。言訖而寂。諡謚紹隆大師。
0679c19: 鼎州德山存德慧空禪師僧問。如何是一句。師曰。更
0679c20: 請問。問如何是和尚仙陀婆。師曰。昨夜三更見月明。
0679c21: 吉州崇恩禪師僧問。祖意教意是同是別。師曰。少林
0679c22: 雖有月。嶺不穿雲。問如何是類。師曰。奈何橋畔嘶
0679c23: 聲切。樹林中去復來。
0679c24: 石霜禪師僧問。世尊出世先度五俱輪。和尚出世
0680a01: 先度何人。師曰。總不度。曰為甚麼不度。師曰。為伊不
0680a02: 是五俱輪。
0680a03: 郢州芭蕉禪師僧問。從上宗乘如何舉唱。師曰。已被巳彼
0680a04: 人冷眼破了。問不落諸緣。請師直指。師曰。有問有
0680a05: 答。問如何是和尚為人一句。師曰。祇恐闍黎不問。問
0680a06: 如何是向去底人。師曰。董家稚子聲聲哭。曰如何是
0680a07: 來底人。師曰。枯木驪龍露爪牙。
0680a08: 潭州肥田慧覺伏禪師僧問。如何是未出世邊事。師
0680a09: 曰。髻中珠未解。石女斂雙眉。曰出世後如何。師曰。靈
0680a10: 龜呈卦兆。失自家身。問此地名甚麼。師曰肥田。曰
0680a11: 宜種甚麼。師便打。師有偈曰。修多好句枉工夫。返本
0680a12: 還源是大愚。祖佛不從修證得。縱行玄略也崎嶇。
0680a13: 潭州鹿苑暉禪師僧問。不假諸緣請師道。師敲火爐
0680a14: 曰會麼。曰不會。師曰。瞌睡漢。問牛頭未見四祖時如
0680a15: 何。師曰。如月在水。曰見後如何。師曰。如水在月。問祖
0680a16: 祖相傳。未審傳箇甚麼。師曰。汝問我我問汝。曰恁麼
0680a17: 則緇素不分也。師曰。甚麼處去來。
0680a18: 潭州寶約禪師僧問。寶高高挂。其中事若何。請
0680a19: 師言下旨一句不消多。師曰。寶挂空中。有路不曾
0680a20: 通。儻求言下旨。便是有西東。
0680a21: 越州雲門山拯迷寺海晏禪師僧問。如何是衲衣下
0680a22: 事。師曰。如硬石頭。問如何是古寺一爐香。師曰。歷
0680a23: 代無人。曰者如何。師曰。六根俱不到。問久嚮拯
0680a24: 迷。到來為甚麼。不見拯迷。師曰。闍黎不識拯迷。
0680b01: 湖南文殊禪師僧問。僧繇為甚麼邈誌公真不得。師
0680b02: 曰。非但僧繇。誌公也邈不得。曰誌公為甚麼邈不得。
0680b03: 師曰。彩繪不將來。曰和尚還邈得也無。師曰。我亦邈
0680b04: 不得。曰和尚為甚麼邈不得。師曰。渠不以苟我顏色。
0680b05: 教我作麼生邈。問如何是密室。師曰。緊不就。曰如何
0680b06: 是密室中人。師曰。不坐上色牛。
0680b07: 鳳翔府石柱禪師遊方時。到洞山。時虔和尚垂語曰。
0680b08: 有四種人。一人說過佛祖。一步行不得。一人行過佛
0680b09: 祖。一句說不得。一人說得行得。一人說不得行不得。
0680b10: 阿那箇是其人。師出眾曰。一人說過佛祖行不得者。
0680b11: 祇是無舌不許行。一人行過佛祖。一句說不得者。祇
0680b12: 是無足不許說。一人說得行得者。祇是函相稱。一
0680b13: 人說不得行不得者。如斷命求活。此是石女兒披枷
0680b14: 帶。山曰。闍黎分上作麼生。師曰。該通分上卓卓寧
0680b15: 彰。山曰。祇如海上明公秀。又作麼生。師曰。幻人相逢
0680b16: 拊掌呵呵。
0680b17: 河中府棲巖山大通院存壽禪師初講經論。後於石
0680b18: 霜之室忘筌。住後僧問。如何是和尚得力處。師曰。不
0680b19: 居無理位。豈坐白牛車。問蓮華未出水時如何。師曰。
0680b20: 汝莫問出水後蓮華事麼。僧無語。師平居罕言。叩之
0680b21: 則應。諡謚真寂禪師。
0680b22: 南嶽玄泰禪師沉靜寡言。未衣帛。時謂之泰布衲。
0680b23: 始見德山。陞于堂矣。後謁石霜。遂入室焉。掌翰二十
0680b24: 年。與貫休齊己巳為友。後居蘭若。曰金剛臺。誓不立門
0680c01: 徒。四方後進依附。皆用交友之禮。以衡山多被山
0680c02: 民斬伐燒畬。為害滋甚。乃作畬山謠曰。畬山兒畬山
0680c03: 兒無所知。年年斫斷青山嵋。就中最好衡嶽色。杉松
0680c04: 利斧摧貞枝。靈禽野鶴無因依。白雲回避青煙飛。猿
0680c05: 猱路絕巖崖出。芝失根茆草肥。年年斫罷仍再鉏。
0680c06: 千秋終是難復初。又道今年種不多。來年更斫當陽
0680c07: 坡。國家嶽域尚如此。不知此理如之何。遠邇傳播。達
0680c08: 於九重。有詔禁止。故嶽中蘭若無復延燎。師之力也。
0680c09: 將示滅。乃召一僧。令備薪蒸。留偈曰。今年六十五。四
0680c10: 大將離主。其道自玄玄。箇中無佛祖。不用剃頭。不須
0680c11: 澡浴。一堆猛火。千足萬足。端坐垂一足而逝。闍維收
0680c12: 舍利。建塔於迎雲亭側。
0680c13: 潭州雲禪師僧問。佛未出世時如何。師曰。月中藏
0680c14: 玉兔。曰出後如何。師曰。日裏背金烏。問不可以情測
0680c15: 時如何。師曰。無舌童兒機智盡。風穴參。師問。石角穿
0680c16: 雲路。筇意若何。穴曰。紅霞籠玉象。擁嶂照川源。師
0680c17: 曰。相隨來也。穴曰。和尚也須低聲。師曰。且坐喫茶。
0680c18: 邵武軍龍湖普聞禪師唐僖宗太子也。幼不茹葷。長
0680c19: 無經世意。僖宗鍾愛之。然百計陶寫。終不能回。中和
0680c20: 初。僖宗幸蜀。師斷髮逸遊。人無知者。造石霜問曰。祖
0680c21: 師別傳事。肯以相付乎。霜曰。莫謗祖師。師曰。天下宗
0680c22: 旨盛大。豈妄為之邪。霜曰。是實事那。師曰。師意如何。
0680c23: 霜曰。待案山點頭。即向汝道。師於言下頓省。辭去至
0680c24: 邵武。城外見山鬱然深秀。遂撥草至。煙起處有一苦
0681a01: 行居焉。苦行見師至。乃曰。上人當興此。長揖而去。師
0681a02: 居十餘年。一日有一老人拜謁。師問。住在何處。至此
0681a03: 何求。老人曰。住在此山。然非人龍也。行雨不職。上天
0681a04: 有罰當死。願垂救護。師曰。汝得罪上帝。我何能致力。
0681a05: 雖然可易形來。俄失老人所在。視坐傍有一小蛇。延
0681a06: 緣入袖。至暮雷電震山。風雨交作。師危坐不傾。達旦
0681a07: 晴霽。垂袖蛇墮地而去。有頃老人拜而泣曰。自非大
0681a08: 士慈悲。為血腥穢此山矣。念何以報斯恩。即穴巖下
0681a09: 為泉曰。此泉為他日多眾之設。今號龍湖。人聞其
0681a10: 事。施財施力相與建寺。衲子雲趨。師闡化三十餘年。
0681a11: 臨示寂。聲鍾集眾說偈曰。我逃世難來出家。宗師指
0681a12: 示箇歇處。住山聚眾三十年。尋常不欲輕分付。今日
0681a13: 分明說似君。我斂目時齊聽取。安然而逝。塔於本山
0681a14: 諡謚圓覺禪師。
0681a15: 張拙秀才因禪月大師。指參石霜。霜問。秀才何姓。曰
0681a16: 姓張。名拙。霜曰。覓巧尚不可得。拙自何來。公忽有省。
0681a17: 乃呈偈曰。光明寂照河沙。凡聖含靈共我家。一念
0681a18: 不生全體現。六根纔動被雲遮。斷除煩惱重增病。趣
0681a19: 向真如亦是邪。隨順世緣無罣礙。涅槃生死等空花。
0681a20: 夾山會禪師法嗣
0681a21: 澧州洛浦山元安禪師鳳翔麟遊人也。丱年出家。具
0681a22: 戒。通經論。問道臨濟。後為侍者。濟對眾美之曰。臨
0681a23: 濟門下一隻箭。誰敢當鋒。師蒙印可。自謂已巳足。一日
0681a24: 侍立次。有座主參濟。濟問。有一人於三乘十二分教
0681b01: 明得。有一人不於三乘十二分教明得。且道。此二人
0681b02: 是同是別。主曰。明得即同。明不得即別。師曰。這裏是
0681b03: 甚麼所在。說同說別。濟顧師曰。汝又作麼生。師便喝。
0681b04: 濟送座主。回問師。汝豈不是適來喝老僧者。師曰。是。
0681b05: 濟便打。師後辭濟。濟問甚麼處去。師曰。南方去。濟以
0681b06: 拄杖畫一畫曰。過得這箇便去。師乃喝。濟便打。師作
0681b07: 禮而去。濟明日陞堂曰。臨濟門下。有箇赤梢鯉魚。搖
0681b08: 頭擺尾向南方去。不知向誰家虀甕裏淹殺。師遊歷
0681b09: 罷。直往夾山卓庵經年。不訪夾山。山乃修書。令僧馳
0681b10: 往。師接得便坐。再展手索。僧無對。師便打曰。歸去
0681b11: 舉似和尚。僧回舉似。山曰。這僧若開書。三日內必來。
0681b12: 若不開書。斯人救不得也。師果三日後至。見夾山。不
0681b13: 禮拜。乃當面叉手而立。山曰。棲鳳巢非其同類出
0681b14: 去。師曰。自遠趨風。請師一接。山曰。目前無闍黎。此間
0681b15: 無老僧。師便喝。山曰。住住且莫草草。雲月是同。
0681b16: 谿山各異。截斷天下人舌頭即不無。闍黎爭教無舌
0681b17: 人解語。師佇思。山便打。因茲服膺。興化代云。但知作佛莫愁眾生一
0681b18: 日問山。佛魔不到處如何體會。山曰。燭明千里像。闇
0681b19: 室老僧迷。又問。朝陽已巳昇。夜月不現時如何。山曰。龍
0681b20: 銜海珠。遊魚不顧。山將示滅。垂語曰。石頭一枝。看看
0681b21: 即滅矣。師曰。不然。山曰。何也。師曰。他家自有青山在。
0681b22: 山曰。苟如是即吾宗不墜矣。暨夾山順世。師抵于涔
0681b23: 陽。遇故人。因話武陵事。問曰。忽數年何處逃難。師
0681b24: 曰。祇在闤闠中。曰何不向無人處去。師曰。無人處有
0681c01: 何難。曰闤闠中如何逃避。師曰。雖在闤闠中。要且人
0681c02: 不識。故人罔測。又問。佛佛相應。祖祖相傳。彼此不垂
0681c03: 曲時如何。師曰。野老前門不話朝堂之事。曰。合譚何
0681c04: 事。師曰。未逢別者終不開拳。曰有人不從朝堂來。相
0681c05: 逢還話會否。師曰。量外之機徒勞目擊。師尋之灃陽
0681c06: 洛浦山。卜築宴處。後遷止朗州蘇谿。四方玄侶憧憧
0681c07: 奔湊。上堂。末後一句。始到牢關。斷要津。不通凡聖。
0681c08: 尋常向諸人道。任從天下樂欣欣。我獨不肯欲知。上
0681c09: 流之士。不將佛祖言教。貼在額頭上。如龜負圖自取
0681c10: 喪身之兆。鳳縈金網趍霄漢以何期。直須旨外明宗。
0681c11: 莫向言中取則。是以石人機似汝。也解唱巴歌。汝若
0681c12: 似石人。雪曲也應和。指南一路。智者知疏。僧問。瞥然
0681c13: 便見時如何。師曰。曉星分曙色。爭似太陽輝。又問。恁
0681c14: 麼來不立。恁麼去不泯時如何。師曰。鬻薪樵子貴。衣
0681c15: 錦道人輕。問供養百千諸佛。不如供養一箇無心道
0681c16: 人。未審百千諸佛有何過。無心道人有何德。師曰。一
0681c17: 片白雲橫谷口。幾多歸鳥盡迷巢。問日未出時如何。
0681c18: 師曰。水竭滄溟龍尚隱。雲騰碧漢鳳猶飛。問如何是
0681c19: 本來事。師曰。一粒在荒田。不耘苗自秀。曰若也不耘。
0681c20: 莫被草埋也無。師曰。肌骨異蕘。稊稗終難隱。問
0681c21: 不傷物命者如何。師曰。眼花山影轉。迷者謾彷徨。問
0681c22: 不譚今古時如何。師曰。靈龜無卦兆。空不勞鑽。曰
0681c23: 爭奈空何。師曰。見盡無機所。邪正不可立。曰恁麼
0681c24: 則無棲泊處也。師曰。玄象始於未形。勞煩於飾彩。
0682a01: 問。龍機不吐霧。滋益事如何。師曰。道本無名。不有明
0682a02: 暗。曰不挂明暗底事。又作麼生。師曰。言中易舉。意外
0682a03: 難提。問不生如來家。不坐華王座時如何。師曰。汝道
0682a04: 火爐重多少。問祖意教意是同是別。師曰。師子窟中
0682a05: 無異獸。象王行處絕狐蹤。問一時舉來時如何。師曰。
0682a06: 獻璞不知機。徒勞招刖足。問僧。近離甚處。曰荊南。師
0682a07: 曰。有一人與麼去。還逢麼。曰不逢。師曰。為甚不逢。曰
0682a08: 若逢即頭粉碎。師曰。闍黎三寸甚密。雲門於江西見
0682a09: 其僧。乃問。還有此語否。曰是。門曰。洛浦倒退三千里。
0682a10: 問行不思議處如何。師曰。青山常舉足。白日不移輪。
0682a11: 問枯盡荒田獨立事如何。師曰。鷺倚雪巢猶可辯。烏
0682a12: 投漆立事難分。問如何是主中賓。師曰。逢人常問路。
0682a13: 足下鎮長迷。曰如何是賓主雙舉。師曰。枯樹無橫枝。
0682a14: 鳥來難措足。問終日朧時如何。師曰。擲寶混沙中。
0682a15: 識者天然異。曰恁麼則展手不逢師也。師曰。莫將鶴
0682a16: 唳作鶯啼。問圓伊三點人皆會。洛浦家風事若何。
0682a17: 師曰。雷霆一震。布鼓聲銷。問正當亭午時如何。師帥曰。
0682a18: 亭午猶虧半。烏沈始得圓。要會箇中意。牛頭尾上安。
0682a19: 問。如何是祖師西來意。師曰。颯颯當軒竹。經霜不自
0682a20: 寒。僧擬進語。師曰。祇聞風擊響。知是幾千竿。上堂。孫
0682a21: 臏收鋪去。也有卜者出來。僧曰。請和尚卜。師曰。汝家
0682a22: 爺死。僧無對。法眼代拊掌三下問如何是西來意。師以拂子
0682a23: 擊禪曰會麼曰不會。師曰。天上忽雷驚宇宙。井底
0682a24: 蝦不舉頭。問如何是佛法大意。師曰。雪覆孤峰峰
0682b01: 不白。兩滋石須生。問法身無為不墮諸數。是否。
0682b02: 師曰。惜取眉毛好。曰如何免得斯咎。師曰。泥龜任你
0682b03: 千年。終不解隨雲鶴。曰直是孫臏也遭貶剝。師曰。不
0682b04: 穿鼻孔底牛。有甚禦處。僧便作牛吼。師曰。這畜生。僧
0682b05: 便喝。師曰。掩尾露牙。終非好手。問萬丈懸崖撒手去。
0682b06: 如何免得喪於身時如何。師曰。須彌繫藕絲。曰是何
0682b07: 境界。師曰。剎竿頭上仰蓮心。曰恁麼則湛湛澄澄去
0682b08: 也。師曰。須彌頂上再翻身。曰恁麼則競競切切去也。
0682b09: 師曰。空隨媒鴿走喪網羅身。曰如何得不隨去。師
0682b10: 曰。罌鵝缾項小。擬透望天飛。問露不垂木時如何。
0682b11: 師曰。有虎鴉須噪。無人鳥不驚。問撥亂乾坤底人來。
0682b12: 師還接否。師拂子。僧曰。恁麼則得遇明君去也。師
0682b13: 曰。依稀似曲纔堪聽。又被風吹別調中。問佛魔不到
0682b14: 處如何辨得。師曰。演若頭非失。鏡中認取乖。問如何
0682b15: 是救離生死。師曰。執水苟延生。不聞天樂妙。問四大
0682b16: 從何而有。師曰。湛水無波。漚因風激。曰漚滅歸水時
0682b17: 如何。師曰。不渾不濁魚龍任躍。問如何離得生死去。
0682b18: 師曰。一念忘機。太無玷。問如何是道。師曰。存機猶
0682b19: 滯。去杌通途。問如何是一大藏教收不得者。師
0682b20: 曰。雨滋三草秀。片玉本來輝。問一毫吞盡巨海。於中
0682b21: 更復何言。師曰。家有白澤之圖。必無如是妖怪。保福別云。
0682b22: 家無白澤之圖。亦無如是妖怪問凝然時如何。師曰。時雷應節震嶽
0682b23: 驚蟄。曰千般運動。不異箇凝然時如何。師曰。靈鶴翥
0682b24: 空外。鈍鳥不離巢。曰如何。師曰。白首拜少年。舉世人
0682c01: 難信。問諸聖恁麼來。將何供養。師曰。土宿雖持錫。不
0682c02: 是婆羅門。問祖意教意是同是別。師曰。日月並輪輝
0682c03: 誰家別有路。曰恁麼則顯晦殊途。事非一。師曰。但
0682c04: 自不亡羊。何須泣岐路。問人擬學歸鄉時如何。師曰。
0682c05: 家破人亡子歸何處。曰恁麼則不歸去也。師曰。庭前
0682c06: 殘雪日輪消。室內游塵遣誰掃。乃有偈曰。決志歸鄉
0682c07: 去。乘船渡五湖。舉篙星月隱。停棹日輪孤。解纜離邪
0682c08: 岸。張帆出正途。到來家蕩盡。免作屋中愚。問動是法
0682c09: 王苗。寂是法王根。根苗即不問。如何是法王。師舉拂
0682c10: 子。僧曰。此猶是法王苗。師曰。龍不出洞。誰人奈何。侍
0682c11: 者謂師曰。肇法師制得四論甚奇怪。師曰。肇公甚奇
0682c12: 怪。要且不見祖師。者無對。法燈代云。和尚甚麼處是。雲居錫云。甚麼處是肇公
0682c13: 不見祖師處。莫是有許多言語麼。又云。肇公有多少言語問如何是生機一路。師
0682c14: 曰。敲空有響。擊木無聲。師兩山開法。語播諸方。光化
0682c15: 元年八月。誡主事曰。出家之法。長物不留。播種之時。
0682c16: 切宜減省。締搆之務。悉從廢停。流光迅速。大道玄深。
0682c17: 苟或因循。曷由體悟。雖激厲懇切。眾以為常略。不相
0682c18: 儆。至冬示微疾。亦不倦參請。十二月一日。告眾曰。吾
0682c19: 非明即後也。今有一事。問汝等。若道這箇是。即頭上
0682c20: 安頭。若道不是。即斬頭求活。第一座對曰。青山不舉
0682c21: 足。日下不挑燈。師曰。是甚麼時節。作這箇語話。時有
0682c22: 彥從上座。對曰。離此二途請和尚不問。師曰。未在更
0682c23: 道。曰彥從道不盡。師曰。我不管汝盡不盡。曰彥從無
0682c24: 侍者祇對和尚。師便休。至夜。令侍者喚從問曰。闍黎
0683a01: 今日祇對甚有道理。汝合體得先師意。先師道。目前
0683a02: 無法。意在目前。不是目前法。非耳目之所到。且道。那
0683a03: 句是賓。那句是主。若擇得出。分付袋子。曰彥從不
0683a04: 會。師曰。汝合會。曰彥從實不會。師喝出乃曰。苦苦。玄覺
0683a05: 云。且道從上座實不會。是怕見袋子拈著伊二日午時。別僧舉前話問師。
0683a06: 師曰。慈舟不棹清波上。峽徒勞放木鵝。便告寂。
0683a07: 撫州逍遙山懷忠禪師僧問。不似之句。還有人道得
0683a08: 否。師曰。或即五日齋前。或即五日齋後。問鏡明利
0683a09: 毫毛何惑。師曰。不空罥索。問洪鑪猛燄烹鍛何物。師
0683a10: 曰。烹佛烹祖。曰佛祖作麼生烹。師曰。業在其中。曰喚
0683a11: 作甚麼業。師曰。佛力不如。問四十九年不說一句。如
0683a12: 何是不說底句。師曰日。隻履西行道人不顧。曰莫便是
0683a13: 和尚消停處也無。師曰。馬是官馬不用印。問如何是
0683a14: 一老一不老。師曰。三從六義。曰如何是奇特一句。師
0683a15: 曰。坐佛斫佛朴。問祖與佛阿那箇最親。師曰。真金
0683a16: 不肯博。誰肯換泥丸。曰恁麼則不肯去也。師曰。汝貴
0683a17: 我賤。問懸萬年松時如何。師曰。非言可及。曰當為
0683a18: 何事。師曰。為汝道話。曰言外事如何明得。師曰。日久
0683a19: 年多筋骨成。問不敵魔軍。如何證道。師曰。海水不勞
0683a20: 杓子舀。問不住有雲山。常居無底船時如何。師曰。果
0683a21: 熟自然香。曰更請師道。師曰。門前真佛子。曰學人為
0683a22: 甚麼不見。師曰。處處王老師。
0683a23: 袁州蟠龍山可文禪師僧問。亡僧遷化向甚麼處去
0683a24: 也。師曰。石牛古路。日裏夜明燈。問如何是佛。師曰。
0683b01: 癡兒捨父逃。
0683b02: 撫州黃山月輪禪師福唐許氏子。初謁三。機緣靡
0683b03: 契。尋聞來山盛化。乃往叩之。山問。名甚麼。師曰月輪。
0683b04: 山作一圓相曰。何似這箇。師曰。和尚恁麼語話。諸方
0683b05: 大有人不肯在。山曰。闍黎作麼生。師曰。還見月輪麼。
0683b06: 山曰。闍黎恁麼道。此間大有人。不肯諸方。師乃服膺。
0683b07: 參訊。一日夾山抗聲問曰。子是甚麼處人。師曰。閩中
0683b08: 人。山曰。還識老僧麼。師曰。和尚還識學人麼。山曰。不
0683b09: 然子且還老僧草鞋錢。然後老僧還子廬陵米價。師
0683b10: 曰。恁麼則不識和尚。也未委廬陵米作麼價。山曰。真
0683b11: 師子兒善能哮吼。乃入室受印。依附七年。眾請住黃
0683b12: 山。上堂。祖師西來。特唱此事。自是諸人不薦。向外馳
0683b13: 求。投赤水以尋珠。就荊山而覓玉。所以道。從門入者
0683b14: 不是家珍。認影迷頭。豈非大錯。僧問。如何是祖師西
0683b15: 來意。師曰。梁殿不施功。魏絕心。問如何是道。師
0683b16: 曰。石牛頻吐三春霧。木馬嘶聲滿道途。問如何得見
0683b17: 本來面目。師曰。不勞懸石鏡。天曉自鳴。問宗乘一
0683b18: 句請師商量。師曰。黃峰獨脫物外秀。年來月往冷颼
0683b19: 颼。問不辨中言如何指撥。師曰。去遠矣。爾方刻舟。
0683b20: 問。如何是衲衣下事。師曰。石牛水上臥。東西得自由。
0683b21: 問。如何是目前意。師曰。秋風有韻片月無方。問如何
0683b22: 是學人用心處。師曰。覺戶不掩。對月莫迷。問如何是
0683b23: 青霄路。師曰。鶴棲雲外樹。不倦苦風霜。問過去事如
0683b24: 何。師曰。龍清潭波瀾自肅。師於同光三年示寂。塔
0683c01: 於院之西北隅。
0683c02: 洛京韶山寰普禪師有僧到參。禮拜起立。師曰。大才
0683c03: 藏拙戶。僧過一邊立。師曰。喪棟梁材。問如何是韶
0683c04: 山境。師曰。古今猿鳥。翠色薄煙籠。曰如何是境中
0683c05: 人。師曰。退後看。僧參。師問。莫是多口白頭因麼。因曰。
0683c06: 不敢。師曰。有多少口。曰通身是。師曰。尋常向甚麼處
0683c07: 屙。曰向韶山口裏屙。師曰。有韶山口即得。無韶山口。
0683c08: 向甚麼處屙。因無語。師便打。遵布衲訪師。在山下相
0683c09: 見。遵問。韶山路向甚麼處去。師以手指曰。嗚那青青
0683c10: 黯黯處去。遵近前把住曰。久嚮韶山莫便是否。師曰。
0683c11: 是即是。闍黎有甚麼事。遵曰。擬伸一問。師還答否。師
0683c12: 曰。看君不是金牙作。爭解彎弓射尉遲。遵曰。鳳凰直
0683c13: 入煙霄去。誰怕林間野雀兒。師曰。當軒鼓從君擊。
0683c14: 試展家風似老僧。遵曰。一句迥超千聖外。松蘿不與
0683c15: 月輪齊。師曰。饒君直出威音外。猶較韶山半月程。遵
0683c16: 曰。過在甚處。師曰。倜儻之辭時人知有。遵曰。恁麼則
0683c17: 真玉泥中異。不撥萬機塵。師曰。魯般門下徒施巧妙。
0683c18: 遵曰。學人即恁麼。未審師意如何。師曰。玉女夜拋梭。
0683c19: 織錦於西舍。遵曰。莫便是和尚家風也無。師曰。耕夫
0683c20: 製玉漏。不是行家作。遵曰。此猶是文言。如何是和尚
0683c21: 家風。師曰。橫身當宇宙。誰是出頭人。遵無語。師遂同
0683c22: 歸山。纔人事了。師召近前曰。闍黎有衝天之氣。老僧
0683c23: 有入地之謀。闍黎橫吞巨海。老僧背負須彌。闍黎按
0683c24: 上來。老僧掗鎗相待。向上一路速道速道。遵曰。明
0684a01: 鏡當臺。請師一鑒。師曰。不鑒。遵曰為甚不鑒。師曰。水
0684a02: 淺無魚。徒勞下釣。遵無對。師便打。僧問。如何是一如
0684a03: 相。師曰。鷺飛霄漢白。山遠色深青。問是非不到處還
0684a04: 有句也無。師曰有。曰是甚麼句。師曰。一片白雲不露
0684a05: 醜。終後諡謚無畏禪師。
0684a06: 洪州上藍令超禪師初住瑞州上藍山。唱夾山之道。
0684a07: 學侶俱會。後於洪井創禪苑。還以上藍為名。化道益
0684a08: 盛。僧問。如何是上藍本分事。師曰。不從千聖借。豈向
0684a09: 萬機求。曰祇如不借不求時如何。師曰。不可拈放汝
0684a10: 手裏得麼。問鋒前如何辨的。師曰。鋒前不露影。莫向
0684a11: 舌頭尋。問如何是無舌人唱歌。師曰。韻震青霄。宮商
0684a12: 不犯。問二龍爭珠。誰是得者。師曰。其珠地。目如
0684a13: 泥。問善財見文殊。後為甚往南方。師曰。學入室
0684a14: 知乃通方。曰為甚麼彌勒。遣見文殊。師曰。道廣無
0684a15: 涯。逢人不盡。至唐大順正月。初告眾曰。吾本約住此
0684a16: 十年。今化事既畢。當即行矣。齋畢。聲鐘。端坐長往。諡謚
0684a17: 元真禪師。
0684a18: 鄆州四禪禪師僧問。古人有請不背。今請和尚入井
0684a19: 還去也無。師曰。深深無別源。飲者消諸患。問如何是
0684a20: 和尚家風。師曰。會得底人意須知月色寒。問。諸佛未
0684a21: 出世時如何。師曰。王宮絕消息。曰出世後如何。師曰。
0684a22: 榮枯各不同。
0684a23: 太原海湖禪師因有人請灌頂三藏供養敷坐訖。師
0684a24: 乃就彼位坐。時有雲涉座主問曰。和尚甚麼年行道。
0684b01: 師曰。座主近前來。涉近前。師曰。祇如憍陳如。是甚麼
0684b02: 年行道。涉茫然。師喝曰。這尿鬼。問和尚院內人。何
0684b03: 太少。定水院人。何太多。師曰。草深多野鹿。巖高獬豸
0684b04: 稀。問如何是無問而自答。師曰。松韻琴聲響。
0684b05: 嘉州白水禪師僧問。如何是西來意。師曰。四溟無窟
0684b06: 宅。一滴潤乾坤。問曹溪一路合譚何事。師曰。松千
0684b07: 載鶴來聚。月中香桂鳳凰歸。問如何是此經。師曰。拋
0684b08: 梭石女遼空響。海底泥牛夜頻。
0684b09: 鳳翔府天山幽禪師僧問。如何是天水。師曰。四
0684b10: 海滂不犯涓滴。問學人擬看經時如何。師曰。既是
0684b11: 大商。何求小利。問對境不動時如何。師曰。邊方雖有
0684b12: 令。不是太平年。
0684b13: 清平遵禪師法嗣
0684b14: 靳州三角山令珪禪師初參清平。平問來作麼。師曰。
0684b15: 來禮拜。平曰。禮拜阿誰。師曰。特來禮拜和尚。平咄曰。
0684b16: 這鈍根阿師。師乃禮拜。平以手斫師頸一下。從此領
0684b17: 旨。住後僧問。如何是佛。師曰。明日來向汝道。如今道
0684b18: 不得。
0684b19: 投子同禪師法嗣
0684b20: 投子感溫禪師僧問。師登寶座。接示何人。師曰。如月
0684b21: 赴千溪。曰恁麼則滿地不虧也。師曰。莫恁麼道。問父
0684b22: 不投。為甚麼投子。師曰。豈是別人屋裡事。曰父與
0684b23: 子還屬功也無。師曰不屬。曰不屬功底如何。師曰。父
0684b24: 子各自脫。曰為甚麼如此。師曰。汝與我會。師遊山。見
0684c01: 蟬蛻。侍者問曰。在這裏。蟬向甚麼處去也。師拈
0684c02: 就耳畔搖三五下。作蟬聲。侍者於是開悟。
0684c03: 福州牛頭微禪師上堂。三世諸佛。用一點伎倆不得。
0684c04: 天下老師。口似匾擔。諸人作麼生。大不容易。除非知
0684c05: 有。餘莫能知。僧問。如何是和尚家風。師曰。山畬脫粟
0684c06: 飯。野菜澹黃虀。曰忽遇上客來。又作麼生。師曰。喫即
0684c07: 從君喫不喫任東西。問不問驪龍頷下珠。如何識得
0684c08: 家中寶。師曰。忙中爭得作閑人。
0684c09: 西川青城香山澄照禪師僧問。諸佛有難。向火燄裏
0684c10: 藏身。未審衲僧有難。向甚麼處藏身。師曰。水精甕裏
0684c11: 著波斯。問如何是初生月。師曰。太半人不見。
0684c12: 陝陜府天福禪師僧問。如何是佛法大意。師曰。黃河無
0684c13: 滴水。華嶽總平沈。
0684c14: 興元府中梁山遵古禪師僧問。空劫無人能問法。即
0684c15: 今有問法何安。師曰。大悲菩薩甕裏坐。問如何是祖
0684c16: 師西來意。師曰。道士擔漏。
0684c17: 襄州谷隱禪師僧問。如何是不觸白雲機。師曰。鶴帶
0684c18: 顏。浮生不棄。
0684c19: 安州九嵕山禪師僧問。遠聞九嵕。及乎到來。祇見一
0684c20: 嵕。師曰。闍黎祇見一嵕。不見九嵕。曰如何是九嵕。師
0684c21: 曰。水急浪花麤。
0684c22: 幽州盤山禪師二世僧問。如何出得三界。師曰。在裏頭
0684c23: 來多少時邪。曰如何出得。師曰。青山不礙白雲飛。問
0684c24: 承教有言如化人煩惱。如石女兒。此理如何。師曰。闍
0685a01: 黎直如石女兒去。
0685a02: 九嵕敬慧禪師僧問。解脫深坑如何過得。師曰。不求
0685a03: 過。曰如何過得。師曰。求過亦非。
0685a04: 東京觀音院巖俊禪師者邢臺廉氏子。初參祖席。
0685a05: 歷衡廬岷蜀。經鳳林深谷。欻珍寶發現。同侶相
0685a06: 顧。意將取之。師曰。古人鉏園觸黃金。若瓦礫。待吾菅
0685a07: 覆頂。須此供四方僧。言訖捨去。謁投子。子問。昨夜宿
0685a08: 何處。師曰。不動道場。子曰。既言不動。曷由至此。師曰。
0685a09: 至此豈是動邪。子曰。元來宿不著處。投子默許之。尋
0685a10: 住觀音。眾常數百。周高祖世宗二帝潛隱時。每登方
0685a11: 丈必施禮。及即位。特賜紫衣。署淨戒大師。示寂。垂誡
0685a12: 門人訖。怡顏合掌而逝。
0685a13: 濠州思明禪師在眾時。僧問。如何是上座沙彌童行。
0685a14: 師曰。諾。問如何是清淨法身。師曰。屎裏蛆兒。頭出頭
0685a15: 沒。
0685a16: 鳳翔府招福禪師僧問。東牙烏牙皆出隊。和尚為甚
0685a17: 麼不出隊。師曰。住持各不同。闍黎爭得怪。
0685a18: 青原下六世
0685a19: 大光誨禪師法嗣
0685a20: 潭州谷山有緣禪師僧間。之子如何得歸向。師
0685a21: 曰。會人路不通。曰恁麼則無奉重處也。師曰。我道你
0685a22: 盂落地拈不起。問一撥便轉時如何。師曰。野馬走
0685a23: 時鞭轡斷。石人撫掌笑呵呵。
0685a24: 潭州龍興禪師僧問。一撥便轉時如何。師曰。根不利。
0685b01: 問得坐披衣時如何。師曰。不端嚴。曰為甚麼不端嚴。
0685b02: 師曰。不從修證得。問如何是道中人。師曰。終日寂攢
0685b03: 眉。問文不加點時如何。師曰。無目童兒不出戶。問賓
0685b04: 主未分時如何。師曰。雙陸盤中不喝彩。曰分後如何。
0685b05: 師曰。骰子未曾拋。
0685b06: 潭州伏龍山禪師第一世僧問。攪長河為酥酥。變大地
0685b07: 作黃金時如何。師曰。臂長衫袖短。問隨緣認得時如
0685b08: 何。師曰。雪內牡丹花。問如何是祖師西來意。師曰。你
0685b09: 得恁麼不識痛痒。
0685b10: 京兆白雲善藏禪師僧問。如何是和尚深深處。師曰。
0685b11: 矮子渡深谿。問赤時如何。師曰。何不脫。問如何
0685b12: 是法法不生。師曰。萬類千差。曰如何是法法不滅。師
0685b13: 曰。縱橫滿目。
0685b14: 伏龍山禪師第二世僧問。隨緣認得時如何。師曰。汝道
0685b15: 興國門樓高多少。問子不譚父德時如何。師曰。闍黎
0685b16: 且低聲。
0685b17: 陝陜府龍峻山禪師僧問。如何是不知善惡底人。師曰。
0685b18: 千聖近不得。曰此人還知有向上事也無。師曰。不知。
0685b19: 曰為甚麼不知。師曰。不識善惡說甚麼向上事。曰畢
0685b20: 竟如何。師曰。不見道犴。問如何是佛向上人。師曰。
0685b21: 不帶容。問凡有展拓盡落。今時不展拓時如何。師曰。
0685b22: 不展不展。曰畢竟如何。師曰。不拓不拓。
0685b23: 伏龍山和尚第三世僧問。行盡千山路玄機事若何。師
0685b24: 曰。鳥道不曾棲。問既是師為甚無位次。師曰。古今
0685c01: 排不出。三際豈能安。曰恁麼則某甲隨手去也。師曰。
0685c02: 春風吹柳絮。往復幾時休。問如何是真際。師曰。曠劫
0685c03: 無異。不存階級。
0685c04: 九峰虔禪師法嗣
0685c05: 新羅國清院禪師僧問。奔馬爭毬誰是得者。師曰。誰
0685c06: 是不得者。曰恁麼則不在爭也。師曰。直得不爭。亦有
0685c07: 過在。曰如何免得此過。師曰。要且不曾失。曰不失處
0685c08: 如何鍛鍊。師曰。兩手捧不起。
0685c09: 洪州泐潭神黨禪師僧問。四威儀中如何辨主。師曰。
0685c10: 正遇寶峰不脫鞋。問如何是佛法大意。師曰。空駕
0685c11: 鐵船。岳頂浪滔天。
0685c12: 袁州南源行修慧觀禪師亦曰光睦僧問。如何是南源境。
0685c13: 師曰。幾處峰巒猿鳥。一帶平川遊子迷。問如何是
0685c14: 南源深深處。師曰。眾人皆見。曰恁麼則淺也。師曰。也
0685c15: 是兩頭搖。問有口談不得。無心未見伊時如何。師曰。
0685c16: 古洞有龍吟不出。巖前木馬喊無形。
0685c17: 泐潭明禪師一日下到客位。眾請。師歸方丈。師曰。道
0685c18: 得即去。時牟和尚對曰。大眾請師乃上法堂。僧問。非
0685c19: 思量處。識情難測時如何。師曰。我不欲違古人。曰不
0685c20: 違古人意作麼生。師曰。也合消得汝三拜。僧問。碓擣
0685c21: 磨磨不得忘此意如何。師曰。虎口裏活雀兒。問定
0685c22: 慧不生時如何。師曰。鐵牛草上臥。昏昏不舉頭。問如
0685c23: 何是道者。師曰。毛地。曰如何是道者家風。師曰。
0685c24: 佛殿前逢尊者。問如何是和尚終日事。師曰。盂裏
0686a01: 無折筋。曰如何是沙門日用事。師曰。轟轟不借萬人
0686a02: 機。
0686a03: 吉州禾山禪師僧問。如何是祖師西來意。師曰。杉樹
0686a04: 子。問文殊以何為師。師曰。風箏有韻真堪聽。聽得由
0686a05: 來曲不成。
0686a06: 泐潭延茂禪師僧問。如何是古佛心。師曰。終不道土
0686a07: 木瓦礫是。問日落西山去。林中事若何。師曰。庭前花
0686a08: 盛發。室內不知春。問如何是閉門造車。師曰。失斑
0686a09: 兒。曰如何是出門合轍。師曰。坐地到長安。問如何
0686a10: 是和尚正主。師曰。鼓連槌響。耳畔不聞聲。
0686a11: 洪州鳳棲同安院常察禪師僧問。如何是鳳棲家風。
0686a12: 師曰。鳳棲無家風。曰既是鳳棲。為甚麼無家風。師曰。
0686a13: 不迎賓不待客。曰恁麼則四海參尋當為何事。師曰。
0686a14: 盤飣自有旁人施。問如何是鳳棲境。師曰。千連岳
0686a15: 秀。萬嶂不知春。曰如何是境中人。師曰。孤巖倚石坐。
0686a16: 不下白雲心。問祖意教意是同是別。師曰。鐵狗吠石
0686a17: 牛。幻人看月色。問如何是披毛戴角底人。師曰。蓑衣
0686a18: 箬笠賣黃金。幾箇相逢不解喚。問學人未曉時。機乞
0686a19: 師指示。師曰。參差松竹煙籠薄。重疊峰巒月上遲。僧
0686a20: 擬進語。師曰。甲未施。賊身已巳露。僧曰何也。師曰。精
0686a21: 陽不剪霜前竹。水墨徒誇海上龍。僧遶禪而出。師
0686a22: 曰。閉目食蝸牛。一場酸苦。問返本還源時如何。師
0686a23: 曰。蟭蟟雖脫。不免抱寒枝。問如何是猛利底人。師
0686a24: 曰。石牛步步吼深潭。紙馬聲聲火中。新到持錫遶
0686b01: 師三匝。振錫一下曰。凡聖不到處請師道。師鳴指三
0686b02: 下。僧曰。同安今日嚇得忘前失後。師曰。闍黎發足何
0686b03: 處。僧珍重便出。師曰。五湖衲子一錫禪人。未到同安
0686b04: 不妨疑著。僧回首曰。遠聞不如近見。師曰。貪他一杯
0686b05: 酒。失滿船魚。問如何是大沒慚愧底人。師曰。老僧
0686b06: 見作這業次。問如何是祖師西來意。師曰。犀因翫月
0686b07: 紋生角。象被雷驚花入牙。問如何是向去底人。師曰。
0686b08: 寒蟬抱枯木。泣盡不回頭。曰如何是來底人。師曰。
0686b09: 火裏蘆花秀。逢春恰似秋。曰如何是不來不去底人。
0686b10: 師曰。石羊遇石虎。相看早晚休。座主問。三乘十二分
0686b11: 教某甲粗知。未審和尚說何法示人。師曰。我說一乘
0686b12: 法。曰如何是一乘法。師曰。幾般雲色出頂。一樣泉
0686b13: 聲落檻前。曰不問這箇。如何是一乘法。師曰。你不妨
0686b14: 靈利。翫月次謂僧曰。奇哉奇哉。星明月朗。足可觀瞻。
0686b15: 豈異道乎。僧曰。如何是道。師曰。汝試道看。曰彼自無
0686b16: 瘡勿傷之也。師曰。負笈攻文。不閑弓矢。問僧。近離何
0686b17: 處。曰江西。師曰。江西法道何似此間。曰賴遇問著某
0686b18: 甲。若問別人則禍生也。師曰。老僧適來造次。曰某甲
0686b19: 不是嬰兒。徒用此啼黃葉。師曰。傷恕龜。殺活由我。
0686b20: 問僧。甚處來。曰五臺。師曰。還見文殊麼。僧展兩手。師
0686b21: 曰展手頗多。文殊誰。曰氣急殺人。師曰。不雲中
0686b22: 鴈。焉知沙塞寒。問。遠趨丈室乞師一言。師曰。孫臏門
0686b23: 下。徒話鑽龜。曰名不浪得。師曰。喫茶去。僧便珍重。師
0686b24: 曰。雖得一場榮。刖一雙足。師看經次。有僧來問訊。
0686c01: 師曰。古佛今佛皆無別理。曰和尚如何。師打一掌。僧
0686c02: 曰。如是如是。師曰。這風顛漢。曰今古皆然。師曰。擬欲
0686c03: 降龍。逢死虎。曰同安甚生光彩。師曰。守株停舶非
0686c04: 汝而誰。曰和尚。師曰。胡羊往楚抱屈而歸。師問僧。
0686c05: 眼界無光如何得見。曰北斗東轉。南斗西移。師曰。夫
0686c06: 子入太廟。曰與麼則同安門下。道絕人荒去也。師曰。
0686c07: 橫抱孩。擬彰皇簡。師聞鵲聲。謂眾曰。喜鵲鳴寒檜。
0686c08: 心印是渠傳。僧出問曰。何別。師曰。眾中有人在。曰同
0686c09: 安門下。道絕人荒。師曰。胡人飲乳返怪良醫。曰休休。
0686c10: 師曰。老鶴入枯池。不見魚蹤跡。
0686c11: 洪州泐潭悟禪師僧問。如何是直截一路。師曰恰
0686c12: 好消息。曰還通向上事也無。師曰。魚從下過。問幽關
0686c13: 未度。信息不通時如何。師曰。客路如天遠。侯門似海
0686c14: 深。問香煙馥郁大張法筵。從上宗乘如何舉唱。師曰。
0686c15: 莫錯舉似人。曰恁麼則總應如是。師曰。還是沒交涉。
0686c16: 問六葉芬芳。師傳何葉。師曰。六葉不相續。花開果不
0686c17: 成。曰豈無今日事。師曰。若是今日即有。曰今日事如
0686c18: 何。師曰。葉葉連枝秀。花開處處芳。
0686c19: 吉州禾山無殷禪師福州吳氏子。七歲從雪峰出家。
0686c20: 依年受具。謁九峰。峰問。汝遠遠而來。音袞隨眾。見
0686c21: 何境界而可修行。由何徑路而能出離。師曰。重昏廓
0686c22: 闢。盲者自盲。峰乃許入室。後住禾山。學徒濟濟。諸方
0686c23: 降。江南李氏召而問曰。和尚何處來。師曰。禾山來。
0686c24: 曰山在甚麼處。師曰。人來朝鳳闕。山嶽不曾移。國主
0687a01: 重之。命居楊州祥光院。復乞入山。以翠巖而棲止焉。
0687a02: 時上藍亦其室。命師來往闡化。號澄源禪師。僧問。
0687a03: 學人乍入叢林。乞師指示。師曰。於汝不惜。問仰山插
0687a04: 鍬意旨如何。師曰。汝問我。曰玄沙踏倒鍬又作麼生。
0687a05: 師曰。我問汝。曰未辯其宗。如何體悉。師曰。頭大尾尖。
0687a06: 問咫尺之間。為甚麼不師顏。師曰。且與闍黎道一
0687a07: 半。曰為甚麼不全道。師曰。盡法無民。曰不怕無民請
0687a08: 師盡法。師曰。推倒禾山也。問習學謂之聞。絕學謂之
0687a09: 。過此二者。謂之真過。如何是真過。師曰。禾山解打
0687a10: 鼓。曰如何是真諦。師曰。禾山解打鼓。問即心即佛則
0687a11: 不問。如何是非心非佛。師曰。禾山解打鼓。曰如何是
0687a12: 向上事。師曰。禾山解打鼓。問萬法齊興時如何。師曰。
0687a13: 禾山解打鼓。問如何是古佛心。師曰。世界崩陷。曰為
0687a14: 甚如此。師曰。寧無我身。問尊者撥眉擊目。視育王時
0687a15: 如何。師曰。即今也恁麼。曰學人如何領會。師曰。莫非
0687a16: 摩利支山。問摩尼寶殿有四角。一角常露。如何是露
0687a17: 底角。師舉手曰。汝打我。復曰。汝還會麼。曰不會。師曰。
0687a18: 汝爭解打得我。問如何是西來意。師曰。撲破著。問已巳
0687a19: 在紅爐請師烹鍊。師曰。槌下成器。曰恁麼則烹鍊去
0687a20: 也。師曰。池州和尚。問四壁打禾。中間草。和尚赴阿
0687a21: 那頭。師曰。甚麼處不赴。曰恁麼則同於眾去也。師曰。
0687a22: 小師弟子。建隆元年二月示微疾。三月二日。辭眾乃
0687a23: 曰。後來學者未識禾山。即今識取珍重。言訖而寂。諡
0687a24: 法性禪師。
0687b01: 洪州泐潭牟禪師僧問。如何是學人著力處。師曰。正
0687b02: 是著力處。上堂僧問。百丈捲席意旨如何。師曰。珍重
0687b03: 便下座。
0687b04: 涌泉欣禪師法嗣
0687b05: 台州六通院紹禪師一日涌泉問。甚麼處去來。師曰。
0687b06: 燒畬來。泉曰。火後事作麼生。師曰。鐵蛇鑽不入。住後
0687b07: 僧問。不出咽喉脣吻事如何。師曰。待汝一钁斸斷巾
0687b08: 子山。我亦不向汝道。問南山有一毒蛇。如何近得。師
0687b09: 日。非但闍黎。千聖亦近不得人。問承聞。南方有一
0687b10: 話。如何是一。師曰。不當鋒。曰頭落又作麼生。師曰。
0687b11: 我道不當鋒。有甚麼頭。其人禮謝而去。問父母未生
0687b12: 時。那人何處立。師曰。卦兆未興。孫臏失算。問如何是
0687b13: 大千頂。師曰。不與眾峰齊。師休夏入天台山華頂。
0687b14: 晦莫知所終。
0687b15: 雲元禪師法嗣
0687b16: 潭州雲山志罕禪師僧問。如何是須彌頂上浪滔
0687b17: 天。師曰。文殊正作。曰如何是正位中事。師曰。不向
0687b18: 機前展大悲。問如何是那邊人。師曰。鋒前不露影。句
0687b19: 後覓無蹤。
0687b20: 新羅國臥龍禪師僧問。如何是大人相。師曰。紫羅帳
0687b21: 裏不垂手。曰為甚麼不垂手。師曰。不尊貴。問十二時
0687b22: 中如何用心。師曰。猢猻喫毛蟲。問如何是潭中意。師
0687b23: 曰。絲綸垂不到。磻溪謾放鉤。曰如何是潭外事。師曰。
0687b24: 日裏金烏。蟾中玉兔驚。
0687c01: 彭州天台燈禪師僧問。古佛向甚麼處去也。師曰。中
0687c02: 央甲第高。歲歲出靈苗。問古鏡未磨時如何。師曰。不
0687c03: 施功。曰磨後如何。師曰。不照燭。問如何是佛。師曰。紅
0687c04: 蓮座上不天冠。
0687c05: 谷山藏禪師法嗣
0687c06: 新羅國瑞巖禪師僧問。黑白兩亡。開佛眼時如何。師
0687c07: 曰。恐你守內。問如何是誕生王子。師曰。深宮引不出。
0687c08: 曰如何是朝生王子。師曰。宮中不列位。曰如何是末
0687c09: 生王子。師曰。處處無標的。不展萬人機。
0687c10: 新羅國百巖禪師僧問。如何是禪。師曰。古塚不為家。
0687c11: 曰如何是道。師曰。徒勞車馬。曰如何是教。師曰。貝
0687c12: 葉收不盡。
0687c13: 新羅國大嶺禪師僧問。古人道。祇到潼關便即休。會
0687c14: 了便休。未會便休。師曰。祇為迷途中活計。曰離迷
0687c15: 途。還得其中活計也無。師曰。體即得。當即不得。曰既
0687c16: 是體得。為甚麼當不得。師曰。體是甚麼人分上事。曰
0687c17: 其中事如何。師曰。不作尊貴。問如何是一切處清淨。
0687c18: 師曰。截瓊枝寸寸是寶。析旃檀片片皆香。問如何是
0687c19: 用中無礙。師曰。一片白雲繚亂飛。
0687c20: 中雲禪師法嗣
0687c21: 潭州雲山證覺景禪師僧問。國土晏清功歸何處。
0687c22: 師曰。銀臺門下不展賀。曰轉功無位時如何。師曰。王
0687c23: 家事宛然。曰如何是閫外底事。師曰。鼓聲終後。將
0687c24: 軍不點頭。
0688a01: 吉州禾山師陰禪師僧問。王子未來登。誰人當治化。
0688a02: 師曰。閫外不行邊塞令。將軍自致太平年。曰恁麼則
0688a03: 治化之功猶不當。師曰。亦有當。曰如何是當。師曰。十
0688a04: 方國土盡屬於王。問久久尋源為甚麼不見。師曰。為
0688a05: 步數太多。曰恁麼則不覓去也。師曰。還同避溺而投
0688a06: 火。問如何是佛。師曰。承當者不是好手。
0688a07: 幽州柘溪從實禪師僧問。如何是道。師曰。箇中無紫
0688a08: 皁。曰如何是禪。師曰。不與白雲連。師問僧。作甚麼來。
0688a09: 曰親近來。師曰。任你白雲朝嶽頂。爭奈青山不展眉。
0688a10: 洛浦安禪師法嗣
0688a11: 蘄州烏牙山彥賓禪師僧問。未作人身已巳前。作甚麼
0688a12: 來。師曰。三石牛坡上走。一枝瑞草目前分。問疋馬
0688a13: 單鎗直入時如何。師曰。饒你雄信解拈鎗。猶較秦王
0688a14: 百步在。問久戰沙場為甚麼功名不就。師曰。雙鵰隨
0688a15: 箭落。李廣不當名。問百步穿楊中的者誰。師曰。將軍
0688a16: 不上便橋。金牙徒勞拈筈。問螮蝀飲雲根時如何。師
0688a17: 曰。金輪天子下閻浮。鐵縵頭上金花異。曰正當恁麼
0688a18: 時如何。師曰。當今不坐靈明殿。鼓休停八佾音。
0688a19: 鳳翔府青傳楚禪師涇州人也。一日洛浦問曰。院
0688a20: 主去甚麼處來。師曰。掃雪來。浦曰。雪深多少。師曰。樹
0688a21: 上總是。浦曰。得即得。汝向後住箇雪窟定矣。後訪白
0688a22: 水。水曰。見說洛浦有生機一路。是否。師曰是。水曰。止
0688a23: 生路。向熟路上來。師曰。生路上死人無數。熟路上
0688a24: 不著活漢。水曰。此是洛浦底。你底作麼生。師曰。非但
0688b01: 洛浦。夾山亦不奈何。水曰。夾山為甚麼不奈何。師曰。
0688b02: 不見道生機一路。住後。僧問。佛魔未現。向甚麼處應。
0688b03: 師曰。諸上座聽祇對。問大事已巳明。為甚麼也如喪考
0688b04: 妣。師曰。不得春風花不開。及至花開又吹落。問如何
0688b05: 是一色。師曰。全無一滴水。浪激似銀山。問如何是臨
0688b06: 機一句。師曰。便道將來。曰請和尚道。師曰。穿過髑髏。
0688b07: 不知痛痒。問如何是明了底人一句。師曰。駿馬寸步
0688b08: 不移。鈍鳥昇騰出路。
0688b09: 京兆府永安院善靜禪師郡之王氏子。母夢金像。覺
0688b10: 而有娠。師幼習儒學。博通言。年二十七。忽厭浮幻。
0688b11: 潛詣終南山。禮廣度禪師披削。唐天復中。南謁洛浦。
0688b12: 浦器之。容其入室。乃典園。務力營眾事。一日有僧辭
0688b13: 浦。浦曰。四面是山。闍黎向甚麼處去。僧無對。浦曰。限
0688b14: 汝十日。下語得中。即從汝去。其僧經行冥搜。偶入園
0688b15: 中。師問曰。上座既是辭去。今何在此。僧具陳所以。堅
0688b16: 請代語。師曰。竹密豈妨流水過。山高那阻野雲飛。其
0688b17: 僧喜踊。師囑之曰。不得道是某甲語。僧遂白。浦曰。誰
0688b18: 語。曰某甲語。浦曰。非汝語。僧具言園頭見教。浦至晚
0688b19: 上堂。謂眾曰。莫輕園頭。他日座下有五百人在。後住
0688b20: 汞安。眾餘五百。果符洛浦之記。僧問。知有道不得時
0688b21: 如何。師曰。知有箇甚麼。曰不可無去也。師曰。恁麼則
0688b22: 合道得。曰。道即不無。爭奈語偏。師曰。水凍魚難躍。山
0688b23: 寒花發遲。問如何是和尚家風。師曰。木馬背斜陽。入
0688b24: 草無蹤跡。問如何是一色。師曰。易分雪裏粉。難辯墨
0688c01: 中煤。問如何是衲衣向上事。師曰。龍魚不出海。水月
0688c02: 不吞光。問不可以智知。不可以識識時如何。師曰。鶴
0688c03: 鷺頭踏雪睡。月明驚起兩遲疑。問牛頭未見四祖
0688c04: 時如何。師曰。異境靈松者皆羨。曰見後如何。師曰。
0688c05: 葉落已巳枝摧。風來不得韻。問如何得生如來家。師曰。
0688c06: 披衣望曉。論劫不明。曰明後如何。師曰。一句不可得。
0688c07: 曰如何是不坐如來座。師曰。抱頭石女歸來晚。祇園
0688c08: 會裡沒蹤由。師往遊道。避昭宗蒙塵之亂。以漢開
0688c09: 運。丙午冬。鳴犍槌。集僧囑累。入方丈。東向右而化。
0688c10: 諡謚淨悟禪師。
0688c11: 鄧州中度禪師僧問。海內不逢師。如何是寰中主。師
0688c12: 曰。金常報曉。時人自不聞。問如何是暗中明鏡。師
0688c13: 曰。昧不得。曰未審照何物。師曰。甚麼物不照。問如何
0688c14: 是實際理地不受一塵。佛事門中不捨一法。師曰。真
0688c15: 常塵不染。海納百川流。曰請和尚離聲色外答。師曰。
0688c16: 木人常對語。有性不能言。
0688c17: 嘉州洞谿戒定禪師初問洛浦。月樹無枝長覆蔭。請
0688c18: 師直指妙玄微。浦曰。森羅秀處。事不相依。淥水千波
0688c19: 孤自異。師於是領旨。住後。僧問。蛇師為甚麼被蛇
0688c20: 吞。師曰。幾度扣門招不出。將身直入裏頭看。有官人
0688c21: 問。既是清淨伽藍。為甚打魚鼓。師曰。直須打出青霄
0688c22: 外。免見龍門點額人。
0688c23: 京兆府臥龍禪師僧問。杲日符天際。珠光照舊都。浦
0688c24: 津通法海。今日意如何。師曰。寶揮時。豈該明暗。
0689a01: 逍遙忠禪師法嗣
0689a02: 泉州福清院師巍通玄禪師僧問。枝分夾嶺。的紹逍
0689a03: 遙。寶座既登。法雷請震。師曰。逍遙迥物外。物外霞不
0689a04: 生。問如何是西來的的意。師曰。立雪未為勞。斷臂方
0689a05: 為的。曰恁麼則一華開五葉。芬芳直至今。師曰。因圓
0689a06: 三界外。果滿十方知。
0689a07: 京兆府白雲無休禪師僧問。路逢猛虎如何降伏。師
0689a08: 曰。歸依佛法僧。問如何是白雲境。師曰。月夜樓邊海
0689a09: 客愁。
0689a10: 蟠龍文禪師法嗣
0689a11: 廬山永安淨悟禪師僧問。如何是出家底事。師曰。萬
0689a12: 丈懸崖撒手去。曰如何是不出家底事。師曰。迥殊雪
0689a13: 嶺安巢節。有異許由挂一瓢。問六門不通。如何達信。
0689a14: 師曰。闍黎外邊與誰相識。問脫籠頭卸角來時如
0689a15: 何。師曰。換骨洗腸投紫塞。鴈門切忌更銜蘆。問從上
0689a16: 諸聖將何示人。師曰。有異祖龍行化節。超棲鳳越
0689a17: 揚塵。問如何是解作客底人。師曰。寶御珍裝猶尚棄。
0689a18: 誰能歷劫傍他門。問如何是西來意。師曰。海底泥牛
0689a19: 吼。雲中木馬嘶。問眾手淘金誰是得者。師曰。黃帝不
0689a20: 曾遊赤水。神珠罔象也然。問雪覆蘆華時如何。師
0689a21: 曰。雖則沍凝呈瑞色。太陽暉後迷人。
0689a22: 袁州木平山善道禪師初謁洛浦問。一漚未發已巳前。
0689a23: 如何辨其水。浦曰。移舟諳水。舉棹別波瀾。師不
0689a24: 契。乃參蟠龍語同前問。龍曰。移舟不別水。舉棹即迷
0689b01: 源。師從此悟入。僧問。如何是西來意。師曰。石羊頭子
0689b02: 向東看。問如何是正法眼。師曰。拄杖孔。問如何是不
0689b03: 動尊。師曰。浪浪蕩蕩。問如何是木平一句。師曰。塞
0689b04: 空。曰塞空即不問。如何是一句。師便打。凡有
0689b05: 新到。未許參禮。先令運土。三擔而示偈曰。南山路側
0689b06: 東山低。新到莫辭三轉泥。嗟汝在途經日久。明明不
0689b07: 曉成迷。師肉髻螺紋。金陵李氏嚮其道譽。迎請供
0689b08: 養。待以師禮。問。如何是木平。師曰。不勞斤斧。曰為
0689b09: 甚麼不勞斤斧。師曰木平。法眼禪師有偈贈曰。木平
0689b10: 山裏人。貌古言復少。相看陌路同。論心秋月皎。壞衲
0689b11: 線非蠶。助歌聲有鳥。城闕今日來。一漚曾已巳曉。滅後
0689b12: 門人建塔。諡謚真寂禪師。
0689b13: 崇福志禪師僧問。供養百千諸佛。不如供養一無心
0689b14: 道人。未審諸佛有何過。無心道人有何德。師曰。雪深
0689b15: 宜近火。身煖覺春遲。問貧子獻珠時如何。師曰。甚麼
0689b16: 處得來。問如何是道。師曰回車有分。
0689b17: 陝陜府龍溪禪師上堂僧問。如何是無縫塔。師曰。百寶
0689b18: 莊嚴今已巳了。四門開豁幾多時。師乃曰。直饒說似箇
0689b19: 無縫塔。也不免老僧下箇橛。作麼生免得去。眾無對。
0689b20: 師曰下去。
0689b21: 黃山輪禪師法嗣
0689b22: 郢州桐或作潼泉山禪師參黃山。山問。天門一合。十方
0689b23: 無路。有人道得。擺手出漳江。師曰。蟄戶不開。龍無龍
0689b24: 句。山曰。是你恁麼道。師曰。是即直言是。不是直言不
0689c01: 是。山曰。擺手出漳江。山復問。卞和到處荊山秀。玉印
0689c02: 從他天子傳時如何。師曰。靈鶴不於林下憩。野老不
0689c03: 重太平年。山深肯之。住後。僧問。如何是相傳底事。師
0689c04: 曰。龍吐長生水。魚吞無盡漚。曰請師挑剔。師曰。擂鼓
0689c05: 轉船頭。棹穿波裏月。
0689c06: 韶山普禪師法嗣
0689c07: 潭州文殊禪師僧問。如何是祝融峰前事。師曰。巖前
0689c08: 瑞草生。問仁王登位。萬姓霑恩。和尚出世有何祥瑞。
0689c09: 師曰。萬里長沙駕鐵船。問如何是本爾莊嚴。師曰。菊
0689c10: 花原上景。行人去路長。
0689c11: 耀州密行禪師僧問。密室之言。請師垂示。師曰。南方
0689c12: 水。北地風多。曰不會。乞師再指。師曰。鳥棲林麓易。
0689c13: 人出是非難。
0689c14: 思明禪師法嗣
0689c15: 襄州鷲嶺善本禪師浴次。僧問。和尚是離垢人。為甚
0689c16: 麼浴。師曰。定水湛然滿。浴此無垢人。問祖意教意
0689c17: 是同是別。師曰。鷲嶺上青草參天。鹿野苑中狐兔
0689c18: 交橫。
0689c19: 青原下七世
0689c20: 藤霞禪師法嗣
0689c21: 澧州藥山禪師上堂。夫學般若菩薩。不懼得失。有事
0689c22: 近前。時有僧問。藥山祖裔請師舉唱。師曰。萬機挑不
0689c23: 出。曰為甚麼萬機挑不出。師曰。他緣岸谷。問如何是
0689c24: 藥山家風。師曰。葉落不如初。問法雷哮吼時如何。師
0690a01: 曰。宇宙不曾震。曰為甚麼不曾震。師曰。地娑婆未
0690a02: 哮吼。曰不哮吼底事如何。師曰。闔國無人知。
0690a03: 雲蓋景禪師法嗣
0690a04: 衡嶽南臺寺藏禪師僧問。遠遠投師。請師一接。師曰。
0690a05: 不隔戶。問如何是南臺境。師曰。松韻拂時石不點。孤
0690a06: 峰山下壘難齊。曰如何是境中人。師曰。巖前栽野。
0690a07: 接待往來賓。曰恁麼則謝師供養。師曰。怎生滋味。問
0690a08: 如何是法堂。師曰。無壁落。問不顧諸緣時如何。師良
0690a09: 久。
0690a10: 潭州雲蓋山證覺禪師僧問。如何是和尚家風。師曰。
0690a11: 四海不曾通。問如何是一塵含法界。師曰。通身體不
0690a12: 圓。曰如何是九世剎那分。師曰。繁興不布彩。師如何
0690a13: 是宗門中的的意。師曰。萬里胡僧不入波瀾。
0690a14: 烏牙賓禪師法嗣
0690a15: 安州大安山興古禪師僧問。亡僧遷化向甚麼處去
0690a16: 也。師曰。昨夜三更拜南郊。問維摩默然意旨如何。師
0690a17: 曰。黯黑石牛兒。超然不出戶。問如何是那邊事。師曰。
0690a18: 黑漆牧童不展手。銀籠鶴畔野雲飛。
0690a19: 蘄州烏牙山行朗禪師僧問。未作人身已巳前。作甚麼
0690a20: 來。師曰。海上石牛歌三拍。一條紅線掌間分。問迦葉
0690a21: 上行衣。何人合得披。師曰。天然無相子。不挂出塵衣。
0690a22: 青楚禪師法嗣
0690a23: 西川靈龕禪師僧問。如何是諸佛出身處。師曰。出處
0690a24: 非干佛。春來草自青。問碌碌地時如何。師曰。試進一
0690b01: 步看。
0690b02: 京兆府紫閣山端己巳禪師僧問。四相俱盡立。甚麼為
0690b03: 真。師曰。你甚麼處去來。問渭水正東流時如何。師曰。
0690b04: 從來無間斷。
0690b05: 房州開山懷晝禪師僧問。作何行業。即得不違於千
0690b06: 聖。師曰。妙行無倫匹。情玄體自殊。問有耳不臨清水
0690b07: 洗。無心誰為白雲幽時如何。師曰。無木挂千金。曰挂
0690b08: 後如何。師曰。杳杳人難辯。問如何是塵中師。師曰。荊
0690b09: 棘林中隨處到。旃檀林裡任縱橫。問如何是祖師西
0690b10: 來意。師曰。月隱澄潭。金輝正午。
0690b11: 幽州傳法禪師僧問。教意祖意是同是別。師曰。華開
0690b12: 金線秀。古洞白雲深。問別人為甚麼徒弟多。師為甚
0690b13: 麼無徒弟。師曰。海島龍多隱。茅茨鳳不棲。
0690b14: 益州淨眾寺歸信禪師僧問。蓮華未出水時如何。師
0690b15: 曰。菡萏滿池流。曰出水後如何。師曰。葉落不知秋。問
0690b16: 不假浮囊。便登巨海時如何。師曰。紅觜飛超三界外。
0690b17: 綠毛也解道煎茶。問如何是自在底人。師曰。樹霜
0690b18: 林去便行。曰如何是不自在底人。師曰。釋迦在闍黎
0690b19: 後。
0690b20: 青峰山清勉禪師僧問。久醞蒲萄酒。今日為誰開。師
0690b21: 曰。飲者方知。問如何是祖師西來意。師曰。耨池無一
0690b22: 滴。四海自滔滔。
0690b23: 宋世玉音
0690b24: 宋太宗皇帝一日幸相國寺。見僧看經問曰。是甚麼
0690c01: 經。僧曰。仁王經。帝曰。既是寡人經。因甚在卿手裏。
0690c02: 僧無對。雪竇代云。皇天無親。唯德是輔幸開寶塔。問僧。卿是甚人。對
0690c03: 曰塔主。帝曰。朕之塔為甚麼卿作主。僧無對。雪竇代曰。合國
0690c04: 咸知一日因僧朝見。帝問。甚處來。對曰。廬山臥雲庵。帝
0690c05: 曰。朕聞臥雲深處不朝天。為甚到此。僧無對。雪竇代云。難逃
0690c06: 至化僧入對次奏曰。陛下還記得麼。帝曰。甚處相見來。
0690c07: 奏曰。靈山一別直至如今。帝曰。卿以何為驗。僧無對。
0690c08: 雪竇代曰。貧道得得而來京寺回祿。藏經悉為煨燼。僧欲乞宣賜。
0690c09: 召問。昔日摩騰不燒。如今為甚燒。僧無對。雪竇代云。陛下
0690c10: 不忘付囑帝嘗夢神人。報曰。請陛下發菩提心。因早朝宣
0690c11: 問左右街。菩提心作麼生發。街無對。雪竇代云。實謂今古罕聞智
0690c12: 寂大師進三界圖。帝問。朕在那一界中。寂無對。保寧勇代
0690c13: 曰。陛下何處不稱尊一日朝罷。帝擎問丞相王隨曰。既是大
0690c14: 庾嶺頭提不起。為甚麼在朕手裏。隨無對。
0690c15: 徽宗皇帝政和三年嘉州巡捕官奏。本部路傍。有大
0690c16: 古樹。因風摧折。中有一僧禪定。鬚髮被體。指爪遶身。
0690c17: 帝降旨令肩輿入京。命西天總持三藏。以金磬出其
0690c18: 定。遂問。何代僧。曰。我乃東林遠法師之弟。名慧持。因
0690c19: 遊峨嵋入定於樹。遠法師無恙否。藏曰。遠法師晉人
0690c20: 也。化去七百年矣。持不復語。藏問。師既至此欲歸何
0690c21: 所。持曰。陳留縣復入定。帝製三偈令繪像頒行。偈曰。
0690c22: 七百年來老古錐。定中消息許誰知。爭如隻履西歸
0690c23: 去。生死何勞木作皮。藏山於澤亦藏身。天下無藏道
0690c24: 可親。寄語莊周休擬議。樹中不是負趍人。有情身不
0691a01: 是無情。彼此人人定裏身。會得菩提本無樹。不須辛
0691a02: 苦問盧能。
0691a03: 孝宗皇帝宣問靈隱佛照光禪師曰。釋迦佛入山修
0691a04: 道。六年而成。所成者何事。請師明說。對曰。將謂陛下
0691a05: 忘。
0691a06: 
0691a07: 五燈嚴統卷第六
