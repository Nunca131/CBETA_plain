0072c16: 
0072c17: 雜毒海卷四
0072c18: 
0072c19: 京都林嗣祖沙門　性音　重編
0072c20: 蓋大殿
0072c21: 黃面老子眼眵。千方百計討便宜。而今無著渾身
0072c22: 處。要兒孫蓋覆伊松源岳。
0072c23: 瞿曇老子面皮黃。一箇渾身沒處藏。普請為渠遮蓋
0072c24: 去。免教赤體露堂堂秀嵒瑞。
0073a01: 挂鐘
0073a02: 重似鴻毛輕似山。當陽挂起大家看。一聲直透威音
0073a03: 外。撼動一天星斗寒浙翁。
0073a04: 一模脫就轉風流。平地教休不肯休。要得洪音喧宇
0073a05: 宙。直須更上一層樓枯禪鏡。
0073a06: 五十三參壁
0073a07: 幸得十方無壁落。誰將五彩畫空。善財眼裏生花
0073a08: 翳。去一重又一重西慧。
0073a09: 鑄鐘
0073a10: 通身祇是一張口。百鍊爐中輥出來。斷送夕陽歸去
0073a11: 後。又催明月上樓臺雪欽。
0073a12: 大爐裏翻身出。不犯鉗錘勢萬鈞。一擊清風寰
0073a13: 宇。喚回多少夢中人簡菴清。
0073a14: 大爐裏翻身轉。開口當知有賞音。多少師僧齊側
0073a15: 耳。聽渠號令震叢林呆菴莊。
0073a16: 化藏
0073a17: 八面渾無刀斧痕。堆金抹綠要爭新。出門遇著經綸
0073a18: 手。撥轉如來正法輪。
0073a19: 瞿曇老賊口親屙。驢屎相兼馬屎多。打得一團都撥
0073a20: 轉。潑天臭氣柰渠何長翁淨。
0073a21: 化燈
0073a22: 一點光明未發輝。燈籠露柱暗攢眉。驀然觸著星兒
0073a23: 子。照破瞿曇鐵面皮簡堂機。
0073a24: 點著心光便發花。從教千古照河沙。假饒大地毗嵐
0073b01: 起。到底如何滅得他谷源道。
0073b02: 劫初一點光明種。猛烈工夫拶出來。瀉入碧琉璃裏
0073b03: 去。百千諸佛笑顏開唯菴然。
0073b04: 水燈
0073b05: 萬里煙波接素秋。銀釭耿耿泛中流。自從一點光明
0073b06: 見。逐浪隨波未肯休癡絕沖。
0073b07: 血書蓮經
0073b08: 大丈夫兒皮有血。自家針劄自家知。一毫頭上能通
0073b09: 變。紅菡萏花三四枝雲谷。
0073b10: 寫經
0073b11: 以字不成八字非。當陽拈出大家知。釋迦老子舌無
0073b12: 骨。黃葉拈來嚇小兒雲巢。
0073b13: 焙經
0073b14: 始終鹿苑提河。四十餘年口過多。爐炭上頭遭拔
0073b15: 舌。莫言有罪不重科黃龍南。
0073b16: 寫法華塔為僧
0073b17: 此經一字何曾有。莫寫浮屠謗老胡。若謗老胡終有
0073b18: 報。定教鬚髮一莖無谷源道。
0073b19: 化鹽
0073b20: 紅爐鼓浪立教乾。突出銀山照膽寒。便是馬師胡亂
0073b21: 後。要須不被舌頭瞞松源岳。
0073b22: 合水和泥一處烹。水乾泥盡雪花生。乘時索起撩天
0073b23: 價。公驗分明孰敢爭潛菴光。
0073b24: 化柴
0073c01: 一刀兩段絕訛。未免依然入草窩。直得通身紅爛
0073c02: 後。變生作熟總由他浙翁。
0073c03: 化炭
0073c04: 黑漆渾身鐵面皮。當頭觸著火星飛。檀那切莫輕酬
0073c05: 價。煆聖鎔凡總是伊復菴。
0073c06: 賀澤藏山修涅盤堂把鍼閣贖所溺坑等緣
0073c07: 涅盤一路盡掀翻。觸處工夫見不難。洗面驀然摸著
0073c08: 鼻。繡針眼裏好藏山會藏主。
0073c09: 求度
0073c10: 天書入手頂門開。解道心空及第來。翻笑當年負舂
0073c11: 老。半生擔閣在黃梅浙翁。
0073c12: 我儂嫌佛不肯做。子要伽黎搭半肩。一等共行山下
0073c13: 路。眼頭各自看風煙天目禮。
0073c14: 化浴
0073c15: 渾身脫下赤條條。滿杓盛來痒處澆。但得通身冷汗
0073c16: 出。自然百病一時消竹菴珪。
0073c17: 洗到無塵垢轉多。杓頭拋下看如何。對人不是揚家
0073c18: 醜。祇要添柴助熱鍋標指堂。
0073c19: 化馬祖殿瓦
0073c20: 寄語江西老古錐。從教日炙與風吹。不是兒孫無料
0073c21: 理。要見冰消瓦解時土竺悟二。
0073c22: 德彬修雙陽求頌
0073c23: 九層聳青霄外。七佛靈蹤在上方。山冷雲寒當午
0073c24: 夜。惟聞天樂散天香。
0074a01: 老僧乞偈募龕
0074a02: 藏身無地復何藏。冰骨仙人玉作裳。佛眼謾云窺不
0074a03: 見。分明北斗曬斜陽梅逢忍。
0074a04: 修船
0074a05: 生死河邊箇破舟。七穿八落半沉浮。娑婆業海風波
0074a06: 惡。苦勸諸君努力修孤雲鑑。
0074a07: 重鞔法鼓
0074a08: 膽在渾身肯便藏。惡聲一任播諸方。乾坤未信知音
0074a09: 少。骨露皮穿總不妨呆翁悅。
0074a10: 鄮嶺接待
0074a11: 玉几高難措足。行人多向半途休。無棲泊處開門
0074a12: 戶。箇箇教伊到地頭佛照光。
0074a13: 大亭接待裝泗洲
0074a14: 潮生潮落三江口。人去人來四路頭。放下便知安樂
0074a15: 處。泗洲元不在揚州無準範。
0074a16: 大芙蓉接待
0074a17: 水雲何處覓行蹤。踏遍天台雁宕。力盡時消息
0074a18: 盡。小芙蓉接大芙蓉無準範。
0074a19: 風月接待
0074a20: 不蓄莖虀并粒米。要餐風月任從伊。莫嫌冷澹無滋
0074a21: 味。一飽能消萬劫饑商源。
0074a22: 雞鳴接待
0074a23: 一粒米從檀度乞。一莖菜是別人栽。家私不與諸方
0074a24: 比。也要開門接往來商隱予。
0074b01: 黃漢嶺開接待
0074b02: 路繞懸崖萬仞頭。行人到此一場愁。驀然得箇休歇
0074b03: 處。重疊關山信遊高原泉。
0074b04: 漁浦接待
0074b05: 吳山那畔越山前。有飯充饑有榻眠。到此便能休歇
0074b06: 去。帝鄉猶隔一潮船絕岸湘。
0074b07: 進月軒
0074b08: 桂輪孤朗碧天寬。簾卷清風入座寒。底事明明人不
0074b09: 薦。又隨花影上欄杆大川濟。
0074b10: 留江心
0074b11: 孤嶼江心浪潑天。漁翁來看釣魚船。煙蓑雨笠渾無
0074b12: 用。收卷絲綸展眠竹菴珪。
0074b13: 三教圖
0074b14: 各立門庭各自尊。談禪談道又談文。桃紅李白薔薇
0074b15: 紫。畢竟根苗一樣春雲山。
0074b16: 三笑圖
0074b17: 三箇難分劣與優。你心頭似我心頭。不堪說破祇堪
0074b18: 笑。笑到驢年未肯休無準範二。
0074b19: 祖圖
0074b20: 等是清平世界人。為因閒事長無明。使他箇箇能安
0074b21: 分。圖上緣何有姓名。
0074b22: 宗派圖
0074b23: 名驚世刻舟痕。乃祖初無一法存。流出胸中蓋天
0074b24: 地。祇今子子又孫孫東山源。
0074c01: 列派分宗定此圖。繩繩相貫若聯珠。不知佛祖未興
0074c02: 日。還有許多消息無癡絕。
0074c03: 枯松圖
0074c04: 瘦骨槎牙耐歲寒。碧雲深處老龍蟠。笑他摘葉尋枝
0074c05: 者。到此如何著手攀谷源道。
0074c06: 選佛圖
0074c07: 百千諸佛及眾生。休向圖中強較量。心印當陽輕擿
0074c08: 出。堂堂端坐寂光場一源靈。
0074c09: 題天目弔和菴主
0074c10: 西丘老人八十餘。頭髮白盡黃牙。買得扁舟如葉
0074c11: 大。哭和菴主過東湖竺元道。
0074c12: 大義渡
0074c13: 白頭望盡萬重山。曠劫恩波徹底乾。不是胸中藏忤
0074c14: 逆。出家端的報親難天目禮。
0074c15: 歸湖上
0074c16: 鳥不驚飛水不流。碧潭空冷涵秋。一絲頭上無香
0074c17: 餌。風輥蘆花落釣舟石菴玸。
0074c18: 海山寄興
0074c19: 午窗定起晝沉沉。觸目凝一片心。好鳥關關知我
0074c20: 意。盡情啼破綠楊陰大歇謙。
0074c21: 翠寺
0074c22: 野僧迎客下煙嵐。試問如何是翠。門近洪千尺
0074c23: 井。石橋分水繞松杉張無盡。
0074c24: 三
0075a01: 山前三要重修。凡聖齊教著地頭。肯似山窮鬼
0075a02: 子。一錢不使逞風流或菴體。
0075a03: 善權洞
0075a04: 下寒泉曲有聲。洞中丹紫霞生。現成門戶入不
0075a05: 得。白日茫茫把火行雪山。
0075a06: 登祝融
0075a07: 南岳諸七十二。惟有祝融最高。九千七百三十
0075a08: 丈。下視寰海如秋毫堂愚二。
0075a09: 岷華頂遠俯伏。九華五老來相朝。上方老僧日無
0075a10: 事。興來以手摩雲霄。
0075a11: 東林
0075a12: 白薝蔔花露滴滴。碧苾草香濛濛。田地更無塵一
0075a13: 點。是何人合住其中禪月。
0075a14: 一山南北煙霞裏。兩寺東西林麓間。開眼如今渾似
0075a15: 夢。莫言真箇在盧山竹菴珪。
0075a16: 西林
0075a17: 橫看成嶺直成。向背高低各不同。不識廬山真面
0075a18: 目。祇緣身在此山中蘇東坡。
0075a19: 作家爐烹佛祖。客來更撾茶毒鼓。昨夜南山鼻
0075a20: 蛇。殺大雄白額虎竹菴珪一作題雪。
0075a21: 鼻菴
0075a22: 毒氣炎炎未肯休。草中交輥沒蹤由。如今橫在平坡
0075a23: 上。誰敢當先摸鼻頭。
0075a24: 詠大椒
0075b01: 萬木凋殘方吐。先實綴枝頭。從來辣性天然
0075b02: 在。嚼著通身白汗流夢菴格。
0075b03: 呈遠錄公
0075b04: 誰能一日兩梳頭。撮得髻根牢便休。大抵還他肌骨
0075b05: 好。不搽紅粉也風流圓通秀。
0075b06: 丈亭
0075b07: 青山歷歷映江流。半見明州半越州。亭下寒潮亭上
0075b08: 客。不知來往幾時休朴翁銛。
0075b09: 涅槃臺
0075b10: 當陽立箇鬼門關。未死偷心過者難。火急翻身開得
0075b11: 眼。屋頭元是舊青山。
0075b12: 生香亭
0075b13: 一種靈苗發秀時。須知花綻不萌枝。其間氣息難藏
0075b14: 處。不假春風特地吹。
0075b15: 生公石
0075b16: 講經聲在轆轤間。要見生公又難。一曲欄杆千古
0075b17: 意。老僧無語石頭頑。
0075b18: 荷葉沼
0075b19: 徹骨貧來更有誰。鬖壞衲藕絲垂。春風池面添新
0075b20: 綠。又見冰蠶作繭時。
0075b21: 遇物令人仰祖風。弊衣遺在一池中。秋風吹破春風
0075b22: 補。不犯清波一功。
0075b23: 他山堰
0075b24: 截斷寒流疊石基。海潮從此作回期。行人自老青山
0075c01: 在。闊水聲無絕時隱山。
0075c02: 破草
0075c03: 踏遍山邊與水邊。歸來脫向法堂前。僧參不用袈裟
0075c04: 裹。問汝何時底穿夢菴格。
0075c05: 和菴主故居
0075c06: 影落深雲不自名。午香菰米雜黃精。不知那裏欠綿
0075c07: 密。長有人來問二靈象潭泳。
0075c08: 三生石
0075c09: 去來今世互相瞞。休弄精魂業識團。一片石頭遭帶
0075c10: 累。幾人來拂蘚痕看。
0075c11: 一聲軒
0075c12: 瓦礫聲中喪髑髏。門風從此轉蕭條。最憐萬竹當欄
0075c13: 立。雨洗風磨恨不消。
0075c14: 棋盤石
0075c15: 明明黑白未分來。一片方方嶮似崖。試向機前投著
0075c16: 看。春風春雨幾莓苔。
0075c17: 蘇公隄
0075c18: 春風細細柳抽條。十里湖光落畫橈。覿面坡仙知蹉
0075c19: 過。古祠猶在第三橋。
0075c20: 龍湫瀑布
0075c21: 懸崖萬丈似危簷。放下珠簾六月寒。幾度風來半遮
0075c22: 掩。不容卷祇容看。
0075c23: 龍鼻水
0075c24: 洞裏當中忽迸開。磷磷青石滑如苔。五湖四海翻桃
0076a01: 浪。盡向鼻端流出來。
0076a02: 石龍滴滴鼻中水。二十名泉莫齊。白髮老僧貪
0076a03: 齒。杖黎日日過西橫川珙。
0076a04: 石臺
0076a05: 天地生來本現成。最稜層處坦然平。其中自有點頭
0076a06: 底。祇是無人解講經。
0076a07: 老馬
0076a08: 營司牽浴柳邊池。吐沫垂涎步較遲。洗見箭瘢知有
0076a09: 恨。將軍忘未侯時藏雲二。
0076a10: 桃源圖
0076a11: 綵雲綻處落欹斜。雞犬無聲祇幾家。五百年中興廢
0076a12: 事。紛紛紅雨落桃花。
0076a13: 牛圖
0076a14: 三三五五戲平蕪。踏裂春風百草枯。莫寫溈山僧某
0076a15: 甲。恐人喚作祖師圖希叟曇。
0076a16: 中
0076a17: 狐猿落中巖月。野客吟殘半夜燈。此景此時誰會
0076a18: 得。白雲深處坐禪僧無量壽。
0076a19: 妙高臺
0076a20: 鴛鷺池塘芳草雨。綺羅簾幙杏花風。何如月在欄杆
0076a21: 夜。長嘯一聲千嶂中蘿月瑩。
0076a22: 松枯石老凍雲摧。到此空漸覺低。力盡時情興
0076a23: 遠。與誰手上天梯堂愚。
0076a24: 琉璃泡觀音
0076b01: 一氣工夫做出來。圓陀陀地絕纖埃。都盧一箇圓通
0076b02: 境。門戶不將容易開古梅友二。
0076b03: 血書金剛經入佛腹藏
0076b04: 點點滴滴孃生血。狼狼藉藉給孤園。盡大地人收不
0076b05: 得。依然返本又還源。
0076b06: 燈華
0076b07: 休將春色擬栽培。脫略人工巧翦裁。遊子滿園覓不
0076b08: 得。祇因伊向火中開磬山修。
0076b09: 竹
0076b10: 看取當場手眼親。胸中毒氣種來深。借他一點無明
0076b11: 種。擊碎千層與萬層箬菴問。
0076b12: 紙裹麻纏解不開。因緣時至出頭來。一聲霹靂驚天
0076b13: 地。曠劫無明當下愍生念。
0076b14: 燈籠
0076b15: 靈明豈藉三光照。慣向昏衢立大功。祇為寸心恒不
0076b16: 昧。輝天鑑地自玲瓏琅琊真。
0076b17: 破衲
0076b18: 零零落落幾經年。信手拈來搭半肩。午夜定回和束
0076b19: 倒。箇中消息許誰傳柏凝。
0076b20: 住山將就度流年。窮漢家私不直錢。一領衲衣冬又
0076b21: 夏。熱來脫冷來穿箬菴問二。
0076b22: 破被
0076b23: 長將破被蒙頭臥。地老天荒總不知。此是死心真受
0076b24: 用。失便宜也得便宜。
0076c01: 觸衣碎甚作
0076c02: 不挂寸方免寒。何須特地裊長竿。而今落落零零
0076c03: 也。七佛之名何處安印首座。
0076c04: 走馬燈
0076c05: 團團馳走不停留。無箇明人指路頭。滅心中些子
0076c06: 火。刀槍人馬一齊休無際悟。
0076c07: 槍如雨刺馬如風。殺入重圍不放鬆。不是不容鍼劄
0076c08: 空。目前住幾英雄養菴心。
0076c09: 業風吹得走如梭。勝爭強不放過。未得中間星火
0076c10: 盡。不知何日息干戈且菴。
0076c11: 破錢
0076c12: 半輪殘月掩塵埃挨。依稀猶有開元字。暗想清光未破
0076c13: 時。買盡人間不平事毗陵女子。
0076c14: 芳塘
0076c15: 芳塘雨霽綠初肥。折得青條串露歸。一樹殘花喧
0076c16: 。紅香滿徑撲人飛天隱至。
0076c17: 漁父
0076c18: 籃裏無魚欠酒錢。酒家留下釣漁船。幾迴欲脫蓑衣
0076c19: 當。又恐明朝是雨天西湖僧。
0076c20: 過天目山活埋菴
0076c21: 自古名高累不輕。飲牛終是上流清。吾師未死先埋
0076c22: 。又向巢由頂上行紫柏可。
0076c23: 宿永慶寺建文帝
0076c24: 杖錫南遊歲月深。山雲水月傍閒吟。塵心消盡無些
0077a01: 子。不受人間物色侵建文帝。
0077a02: 宿深
0077a03: 行行一宿深裏。雞犬豐年如市。黃昏見客合家
0077a04: 喜。月下取魚戽塘水禪月三。
0077a05: 深山逢老僧
0077a06: 衲衣心似月。自把矩鉏同榾柮。青石谿邊踏葉
0077a07: 行。數片雲隨兩眉雪。
0077a08: 臨川道中
0077a09: 出谷入谷路迴轉。秋風已巳至歸期晚。舉頭何處望來
0077a10: 蹤。萬仞千山鳥飛遠。
0077a11: 宿雪菴
0077a12: 雪深麋鹿無行跡。雲外樵歸何處笛。老禪騎虎不驚
0077a13: 人。猿拾荒苔挂高石笑隱訢。
0077a14: 虎丘禮隆祖
0077a15: 爪牙曾展此峰頭。睡虎耽耽莫敢儔。千古知恩誰箇
0077a16: 是。空階落葉響深秋牧雲門。
0077a17: 送可生禪人省親
0077a18: 六尺堂堂稟最靈。此身來處要分明。春風送上新安
0077a19: 路。一片依依望母情。
0077a20: 受業處題偈行
0077a21: 古佛放光留不住。鐵牛無也須行。雖然未踏曹谿
0077a22: 路。且喜今朝離火坑大慧杲。
0077a23: 宿北山贈唯山主
0077a24: 載雲松老響晴濤。數轉谿灣見把茅。深閉竹籬春不
0077b01: 管。亂啼山鳥踏花稍三宜盂。
0077b02: 臨平道中
0077b03: 風蒲獵獵弄輕柔。欲立蜻蜓不自由。五月臨平山下
0077b04: 路。藕花無數滿汀洲道潛。
0077b05: 舁母渡錢塘
0077b06: 母在籃輿子在途。子行不上母先呼。斷橋流水斜陽
0077b07: 外。羞見寒林返哺烏己巳恭行。
0077b08: 石門道中
0077b09: 枝頭蜀魄一聲聲。百里春山送又迎。拈得泐潭潭上
0077b10: 月。直教千古照人清古雪。
0077b11: 登維摩金粟堂憶洞聞和尚
0077b12: 青山滿目祇如前。初地尋師憶往年。不二法門無異
0077b13: 相。空庭添得草芊芊牧雲門。
0077b14: 暢情
0077b15: 花無長在樹。人無長在世。有花須當賞。有酒須當醉。
0077b16: 秋霜上來。春舂風吹不去鄧青陽。
0077b17: 普請罷書偈
0077b18: 茶芽蔍蔌初離焙。筍角狼忙又吐泥。山舍一年春事
0077b19: 辦。得閒誰管版頭低志芝菴主。
0077b20: 遣興
0077b21: 小鍋菜上蒸飯。菜熟飯香人正饑。一補饑瘡了無
0077b22: 事。明朝依樣畫貓兒祖某主。
0077b23: 自適
0077b24: 雪裏梅花春信息。池中月色夜精神。年來可是無佳
0077c01: 趣。莫把家風舉似人菴樞。
0077c02: 偶成
0077c03: 簷頭密布蜘蛛網。砌下高堆曲泥。達磨眼睛渾不
0077c04: 顧。尋常讀作一聯詩中峰本二。
0077c05: 秋雲片片秋空闊。秋葉沉沉秋雨寒。林下野人難曬
0077c06: 。眉毛終日不曾乾。
0077c07: 遣興
0077c08: 逸興應須傚皎然。此生瀟灑老詩禪。何妨剩得驚人
0077c09: 句。詠江山一萬篇明教嵩。
0077c10: 立玉亭
0077c11: 山當崖斷孤亭立。竹樹迴環翠萬層。倒看夕陽深
0077c12: 底。不知雲外有歸僧玉芝聚。
0077c13: 冷泉畫廊壁
0077c14: 一一塵中堅密身。改頭換面轉精神。誰知東壁打西
0077c15: 壁。盡是靈山會上人雙杉。
0077c16: 屋子
0077c17: 瓦泥假合成。周縫隙罅用功深。就中有箇安身
0077c18: 處。多少迷人不識門無用寬。
0077c19: 佛母堂
0077c20: 熱鐵洋銅地獄坑。禍胎今日又重生。黃梅山下人無
0077c21: 數。誰解門前掉臂行中峰本。
0077c22: 湖上草堂
0077c23: 山居不買剡中山。湖上千峰處處閒。芳草白雲留我
0077c24: 住。世人何事得相關皎然。
0078a01: 天台石橋
0078a02: 橋橫飛上崔嵬。瀑千尋吼怒雷。五百聲聞看不
0078a03: 破。至今活在隈天目禮。
0078a04: 過東坡影堂
0078a05: 力將正說排邪說。夢到黃州與惠州。竹屋數椽容老
0078a06: 貌。大江千古祇東流大慧杲二。
0078a07: 過秦檜祠
0078a08: 路傍一對新華表。見說昔年官不小。爭知道冷煙
0078a09: 雨埋荒草。
0078a10: 子禪
0078a11: 杖黎何處問禪。回首胥村鎖暮煙。一曲漁歌秋浦
0078a12: 外。腥風吹滿渡頭船夢觀仁。
0078a13: 雷遷
0078a14: 一念慈容元不隔。何須特地肆乖張。平高就下婆心
0078a15: 切。惱得雷公一夜忙石田薰。
0078a16: 女官墓
0078a17: 隴頭死樹丫微活。路口崩亭半斜。玉骨年深無祭
0078a18: 祠。變成蝴蝶撲松花。
0078a19: 廬山佛手
0078a20: 清淨身中金色臂。匡廬曉雲開。為人隻手無伸
0078a21: 處。且聽勞生空望崖中峰本。
0078a22: 迥耀峰
0078a23: 草徑離離山影斜。寒清入骨半紗。數聲啼鳥破幽
0078a24: 寂。晚色不侵茅屋家雪嶠信四。
0078b01: 青龍泉
0078b02: 不假雲雷勢自豪。一噴平地盡波濤。溶溶流入浙江
0078b03: 水。飲者如何風調高。
0078b04: 出生臺
0078b05: 何處啼烏去復來。朝朝上我出生臺。有時粥飯因緣
0078b06: 盡。脫落皮毛眼豁開。
0078b07: 曉發
0078b08: 葛捲衣邊秋捲蕉。曉行寒露草頭飄。中尚未炊煙
0078b09: 火。且逐雞聲過版橋。
0078b10: 試心石
0078b11: 屼高懸可試心。幾回獨立畏崖深。忽然踏空
0078b12: 碎。石上風生大地春磬山修。
0078b13: 漂母祠
0078b14: 一諾千金肯背盟。始知義重見身輕。滔滔淮水長流
0078b15: 在。愧盡王孫怨不平箬菴問三。
0078b16: 淮陰墓
0078b17: 墓石能存漢姓名。驚濤拍岸似猶爭。功成祇說英雄
0078b18: 貴。跨下何殊走狗烹。
0078b19: 西亭懷古
0078b20: 千古朱涇得釣名。覆舟何處問途程。一天霜月無人
0078b21: 夜。散作蕭蕭折葦聲。
0078b22: 寶刀隴
0078b23: 從來利刃號吹毛。萬樹松絲繫獨牢。莫謂鈍根虧斷
0078b24: 得。此中原是活人刀蓮池宏。
0078c01: 
0078c02: 雜毒海卷四
