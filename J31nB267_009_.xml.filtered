0601a01: 牧雲和尚嬾齋別集卷之九
0601a02: 東吳　毛晉子晉　編閱
0601a03: 鄂州　記室智時　較訂
0601a04: 詩甲之一銅井時
0601a05: 杪冬還山口占
0601a06: 還山正及是殘冬乘興門前一拄筇欲望琴川呼艇
0601a07: 處寒雲已巳隔最高峰
0601a08: 招鶴兄西山看梅八首
0601a09: 山樓無事恣清談曾約看梅到我菴冷地梅開思舊
0601a10: 話日遲帆影破春嵐
0601a11: 二
0601a12: 西山遠峙太湖隈同道相尋不易來所喜自來民俗
0601a13: 古四時生計只鋤梅
0601a14: 三
0601a15: 湖濱梅圃一家家臘月時暄小放葩深謝鄰菴有方
0601a16: 誼頻來邀看早開花
0601a17: 四
0601a18: 青山高下總皆梅春力花顏曉夜催不出戶庭聊縱
0601a19: 目也疑香國飽餐回
0601a20: 五
0601a21: 梅椒糝雪露微紅開落他山亦自同爭若環湖三十
0601a22: 里平鋪如雪傲春風
0601a23: 六
0601a24: 空山梅放寂無聲一點寒香壓眾英坐怪看花多熱
0601a25: 鬧那知花不近人情
0601a26: 七
0601a27: 百草頭邊是祖機謾云吾道色香非湖山佳處梅千
0601a28: 樹苔骨冰花聽指揮
0601a29: 八
0601a30: 忽地寒香撲面來當人鼻孔洞無埋翻思昔日靈雲
0601b01: 鈍何待桃花三月開
0601b02: 庚辰夏再登銅井設關禁足
0601b03: 銅井山菴坐半巔開門湖水漾漪漣三年兩度來休
0601b04: 夏一缽孤峰踵昔賢松子落時閒植杖梅花開際偶
0601b05: 移船只今收足圓光裏祗在山中又一天
0601b06: 馮荃升文學冒暑過訪
0601b07: 跫然足音至棲息豈琳宮道味同嘗蠟詩懷欲化虹
0601b08: 再扶蓮社範不減竹林風磐礡清陰下涼生語笑中
0601b09: 新秋書事
0601b10: 大火西流令序長庭梧一葉報新涼棲遲松院閒堪
0601b11: 詠想像荷風遠亦香野老雲霓方切望平疇禾稼未
0601b12: 登黃山家雖不憂時事擊壞謳歌世願康
0601b13: 晚秋寓湖上
0601b14: 青山不改舊時紅宛轉霜林遠近通曳策斷橋殘炤
0601b15: 裡坐看秋意畫難工
0601b16: 冬日放舟鶴湖抵梅居晤周君謨孝廉走筆書
0601b17: 贈
0601b18: 澹蕩鶴湖水東流幾盤曲朔風激揚之塞波渙層綠
0601b19: 我舟為誰來有客在其澳筆寫尼山文記欣耆闍囑
0601b20: 現身冠履場和光導塵俗相聞固有年茲秋乃面矚
0601b21: 坦度見襟期端操徵素蓄靡靡末法運力為樹竿纛
0601b22: 斯人念不忘斯行遂所欲城闥一水渡第宅如鱗簇
0601b23: 何為居士居梅花環小築何者居士風蕭蕭數竿竹
0601b24: 再晤別無言兩眼對雙目宴坐以終日去住各無束
0601b25: 哂彼鈍根師法施嫌未足
0601b26: 龍湖蚤發擬之長水阻風泊王江涇作
0601b27: 冬行苦日短舟發嘗恐遲誰謂出溪口北風變南吹
0601b28: 湖端擁千浪舟首如鳴槌一浪逆百槳槳槳抱艱危
0601b29: 舟子競努力胥稱腕力疲雲黃日易暮告我增畏疑
0601b30: 水宿固有程或瞑焉可期不若風隔處穩將孤舟艤
0601c01: 我心為之制動靜隨所宜岸傍得閒立水際雜有窺
0601c02: 近廛正作市人語叢叢私顧我以為異不言心若思
0601c03: 石梁駕河曲奔走知是誰鳧鴨何乃縱出沒波問嬉
0601c04: 物習從所慣異哉忘險夷爰有遠商舶前邁捷如馳
0601c05: 歎彼能勇往不為風波欺指以語同舟篙師佯不知
0601c06: 永懷濟川意扣舷聊自怡
0601c07: 題穎源弟靜室
0601c08: 朱砂澗傍精廬小門設嘗關人境杳當軒不知何代
0601c09: 松摩空猶龍勢夭矯暮鼓晨鐘有比鄰雲荒日冷無
0601c10: 飛鳥山僧晏起無事營自將落葉空庭掃
0601c11: 婁江靜室曉作
0601c12: 落落村雞叫數聲床頭睡漢盡惺惺茅簷不覺霜花
0601c13: 落衲被寒深是五更
0601c14: 宿虎丘西隱
0601c15: 浪遊忘卻山中宿枕上悠然夢不同到曉高樓鐘鼓
0601c16: 靜幽禽語語喚春風
0601c17: 過不二上人
0601c18: 傍溪精舍兩三楹炯炯軒窗一色明靜者安居觀實
0601c19: 相不妨門外弄橈聲
0601c20: 題竹
0601c21: 野竹蕭蕭紙上留展來眉睫頓生秋香嚴去後何人
0601c22: 識拳石從傍解點頭
0601c23: 再登程純甫書樓
0601c24: 虛閣登來非一度清秋良晤更相宜謾言襆被中宵
0601c25: 宿最好斜陽遠望時
0601c26: 張靜垣同舟至乾元菴
0601c27: 扁舟隨我過龍湖高掛風帆興不孤相坐空堂未鳴
0601c28: 磬秋聲瑟瑟起茭蘆
0601c29: 詩部甲之二古南時上
0601c30: 折蘆菴二首
0602a01: 野情愛枕石頭眠同道招遊煙水邊坐有軒窗堪望
0602a02: 遠行非舟楫莫教前芙渠露冷花猶炤蘆葦秋深葉
0602a03: 盡偏偶憶朱涇垂釣意離鉤三寸驗諸禪
0602a04: 矮矮柴門向水開煙林四面遶池臺安居自不生凡
0602a05: 想晦跡從言養聖胎清曉語聞幽樹鳥中宵夢入白
0602a06: 雲堆隔溪肴見迷津者不惜拋蘆為渡來
0602a07: 開爐古南閱諸衲子除夕之作
0602a08: 祖風導世古凌然荒院開爐順昔緣杖子山形全正
0602a09: 今柴頭品字發新煙兒童竹馬看相戲村里桃符又
0602a10: 改年笑我端居無事想也隨人和歲除篇
0602a11: 村懷三首
0602a12: 村荒遠人事不異居深山門庭無棲泊鳥雀閒往還
0602a13: 二
0602a14: 水邊與林下原是道人居生性送迎嬾非關絕交書
0602a15: 三
0602a16: 驟雨夜來過春池徹底清自非濠上客時有觀魚情
0602a17: 溪濱落花觸目成偈五首
0602a18: 長溪昨夜殷其雷驟雨繁花打作堆有客夢中方栩
0602a19: 栩朱顏未信一時頹
0602a20: 二
0602a21: 花下一壺難得醉人間兩鬢易成絲負趨休訝南華
0602a22: 語川上徘徊有仲尼
0602a23: 三
0602a24: 誰家梁燕羽差池實相深談自不知也惜落花啣上
0602a25: 下忙忙直作有情癡
0602a26: 四
0602a27: 綠陰漸漸暗香臺餘萼葳蕤葉底開最苦游蜂情不
0602a28: 斷不辭谿路遠飛來
0602a29: 五
0602a30: 春風行令自無虛花落花開總信渠吹盡殘紅無著
0602b01: 處拈來水面飼遊魚
0602b02: 杪秋晤唐祈遠於烏戍書園
0602b03: 涼風無事坐荒村呼艇來尋不二門高閣倚空連野
0602b04: 色寒花炤眼抹秋痕峰巒峭峻忘成簣潭水汪洋擬
0602b05: 擲綸獅座試憑機掣覓毘耶誰道竟無言
0602b06: 九日於住波菴小閣
0602b07: 秋杪金風涼遠行思故鄉故鄉在何處眠來知夜長
0602b08: 宿當湖西林寺二首
0602b09: 當湖煙水際古殿何時興清梵中宵發東吹過舊城
0602b10: 二
0602b11: 空樓隔市廛一似絕人煙曉日推窗起稻花香滿田
0602b12: 題金山圖二首
0602b13: 微茫江岸艸蕭蕭水次蒼山有姓焦自昔漁人嘗此
0602b14: 泛不知南北是何朝
0602b15: 二
0602b16: 江面微風撼塔鈴塔中長日走江聲剎竿便是瓜洲
0602b17: 渡北望長安自此行
0602b18: 寄懷天台靈鷲寺石奇和尚二首
0602b19: 谿院經年坐春條暖日熏幾思華頂月未踏石橋雲
0602b20: 病骨悲同立深言近莫聞溪山原不異終惜一江分
0602b21: 二
0602b22: 平野春光潤寒巖遼燒熏法筵餘凍雪木座擁高雲
0602b23: 杖擊峰齊舞花拈眾樂聞靈山一會在今古又何分
0602b24: 贈褚鳳廷道翁
0602b25: 壯年雄志四方攜京國風光入馬蹄何似耆年真受
0602b26: 用時尋寂樂遇招提
0602b27: 褚鳳廷宅看閩中將樂石
0602b28: 信是他山石從來未有觀移時踰峻嶺止處近微瀾
0602b29: 宛具全峰勢如蒙宿霧寒真光無外洩仁壽此中安
0602b30: 登魯菴水閣右個
0602c01: 小閣真如斗登來眼豁然溪聲通足下山意在簷邊
0602c02: 蒼竹亭亭立斜陽淡淡懸火雲蒸六月想就北窗眠
0602c03: 寄吳門玄若機公二首
0602c04: 惘惘窮途客年年畏卜居自將同鶴跡時以負角書
0602c05: 最可知心久能忘晤面初遙思吟臥處昔竹近何如
0602c06: 二
0602c07: 溪柳緣參差溪光無定時十年林下誼五字客中詩
0602c08: 燕乳花將盡鶯鳴席未移閒將臨水意報與故人知
0602c09: 春暮雜詠十首
0602c10: 春眠溪院冷無雲曉夢禽聲亦有聞遙憶故山湖水
0602c11: 上梅花如雪早紛紛
0602c12: 二
0602c13: 丈室虛閒篆縷浮忘言摩詰病無儔春風欲盡繩床
0602c14: 臥問疾何人一唱酬
0602c15: 三
0602c16: 梅子青青花事稀後開籬落有薔薇日長隱几心無
0602c17: 住閒看中林蝶影飛
0602c18: 四
0602c19: 溪上花殘少客遊虛廊鎮日似山幽階前稚竹無心
0602c20: 長柔綠枝枝自可眸
0602c21: 五
0602c22: 阡陌猗然帶女桑水村幽致未云荒一茅欲避溪雲
0602c23: 暖白石青松詎可忘
0602c24: 六
0602c25: 小艇桃源未得尋楊花飛落水深深白鷗黃鳥閒相
0602c26: 識不礙時時在柳陰
0602c27: 七
0602c28: 出岫無心雲片片啣花有意鳥雙雙卻嫌性彌年
0602c29: 嬾只麼閒閒臥北窗
0602c30: 八
0603a01: 一花到地春隨去數竹穿泥夏早來坐愛薰風應時
0603a02: 節不時吹我殿扉開
0603a03: 九
0603a04: 柔桑采朵碧溪灣蠶月安居自得閒竹杖靠軒聊探
0603a05: 水草鞋懸壁待看山
0603a06: 十
0603a07: 一任飛花落古菴垂絲千尺在深潭打魚船子真為
0603a08: 逸顛酒曹山未是憨
0603a09: 夢戒雷震公二首有序
0603a10: 公梁谿人也倜儻有英氣喜屬詩初與予遊期明
0603a11: 已巳事後以一代時教講席多立門戶欲窮其致焚
0603a12: 膏繼晷苦心幾二十年庚辰冬從南都得疾旅臥
0603a13: 吳門之龍樹菴不起無葬地友人慈築火化之移
0603a14: 其骨歸石盂山。
0603a15: 夏夜雨不息孤燈耿無煙伏枕忽成寐故人來我前
0603a16: 容顏宛如昔蹈厲殊翩翩緬懷平生懽把臂憑高筵
0603a17: 詢之別來意欲語仍嘿然有若分題夜搆思入虛玄
0603a18: 不知萍梗蹤宿痾何時痊前冬遠聞訃無乃夢中傳
0603a19: 二
0603a20: 吾生四方遊所立望同志於何此相見微覺較前異
0603a21: 攢眉對知己巳何者不得意我留煙村間春夏已巳易二
0603a22: 眷言姑蘇山有君敦道義惠然肯來顧所感不相棄
0603a23: 溪花已巳無飛梅雨適時至水田亂蛙鳴中夜警無睡
0603a24: 枕簞時轉側神情見游戲與君學無生生死何足累
0603a25: 君雖乘白雲未忘法門季謂君夢中來能免數行淚
0603a26: 夏晚同程純甫菴後散步二首
0603a27: 三年不見常時想六月能過一面歡舊路未忘無待
0603a28: 引新墻初築且須觀
0603a29: 二
0603a30: 犁鋤遠近皆耕水殿閣東南忽打雷竹扇葛衣涼正
0603b01: 納村風溪雨夜俱來
0603b02: 范遵甫覽予山偈擊節別後寄贈二首
0603b03: 天壤有斯文世界不空立精華古人味天機信吐翕
0603b04: 在昔洙泗沒餘響授參伋德者必有言聖經賴明緝
0603b05: 率循閑隱怪厥中方允執百世誰則師性道于焉集
0603b06: 以茲願學眾水流必就濕君家大范風文行乃固習
0603b07: 豈直正冠履兼知浩篇什英英高雲志青紫可芥拾
0603b08: 而余山林人於世何汲汲違親影惟單遠遊歲踰廿
0603b09: 死生古稱大用是眉宇急徒懷孝友意莫耕桑梓粒
0603b10: 感彼陟岵吟中情每岌岌途窮忽返步縣解本無縶
0603b11: 抱病欣忘言望古如不及白雲曾高臥青溪一停笠
0603b12: 詞章非我事紙墨何暇給偶然流胸襟造次欲滿笈
0603b13: 嗟咨自成趣敢落文字級時值枯稿流把讀嘆艱澀
0603b14: 誰謂風雅倫見之反珍襲擇術本相異臭味何忽入
0603b15: 得非君之懷化理有所吸春花落何處蜂髯爭嗜汁
0603b16: 空庭雨餘後竹色正霑浥坐次忘舞蹈風中豁於邑
0603b17: 冥心太古上干戈等讓揖乃知楊朱徒多岐自為泣
0603b18: 千古惟春雷可以動凡蟄
0603b19: 二
0603b20: 聖賢生憂患智者當以勗君子所為貴落落乃如玉
0603b21: 緬思古先王與聚遂民欲使如登春臺有若醉醽醁
0603b22: 飲食會男女水火視菽粟一夫澤不被自慊失亭毒
0603b23: 吁嗟斯民中誰者能拔俗簡編不將事風塵屢僕僕
0603b24: 斗酒使氣揚青銅炤髮綠徒然負此軀大道莫可告
0603b25: 君資誠卓秀義理自天屬晏如環堵間蔬水歡亦足
0603b26: 文章列芻豢今古靡不囑心力久為殫辛苦過自督
0603b27: 胡然遭蹭蹬志不逞鴻鵠天命若可把人事多所局
0603b28: 荏苒歲華逝淹留日月促回也其庶乎屢空得君續
0603b29: 懷抱幸自寬固窮節不辱三生因緣在讀我林下錄
0603b30: 恍然投法味快得我心曲竊嗟有生類難解濁世梏
0603c01: 鬚眉均丈夫有髮何曲跼良驥躍千里要當秣以蓐
0603c02: 神魚入重淵其奈網罟數遭逢時有待淪溺苦惟酷
0603c03: 君看血氣儔初非不息燭一念從之迷百身亦何贖
0603c04: 飛舉欲仙仙妄矣登真籙所以大觀士三界指為獄
0603c05: 榮名悲草露甲兵笑蠻觸霸王同一化不讓吳與蜀
0603c06: 未聞千載後周鼎在郟鄏我言雖曰放君志乃可沃
0603c07: 結纓生未知賢也徒結束聞道夕死可聖兮想其躅
0603c08: 時乎不再來逝者亦云速念茲如臨淵其勿寢安褥
0603c09: 曠劫良在今萬古碧潭淥晦明在吾眼旋轉任朝旭
0603c10: 聿來竹院中宴坐消暑溽法緣偶相聚情好永為篤
0603c11: 寧靜近枯淡紛譁謝繁縟因以性命憂要君醍醐浴
0603c12: 謾嗤奔蜂微而以化藿蠋
0603c13: 久雨
0603c14: 梅溪為水鄉一雨經彌月溪流忽高岸舟行如地發
0603c15: 天地煙濛濛暑月冷侵骨朝旭豈全蔽晚雷聲不歇
0603c16: 所棲異孤峰卑濕上履襪布衲暈白花烘爐無榾拙
0603c17: 土階時浸潤出戶有顛蹶老農樹新苗日夕恐見沒
0603c18: 荷蓑來遠阡皤然曲鬚髮口稱去年旱溝水村村竭
0603c19: 桔槔喧中夜用力徒搰搰今年雨水多川壇不煩謁
0603c20: 屋茅雖漏爛上天何敢忽鄰翁偶相值與語同咄咄
0603c21: 眷彼淳古意想見休明碣取貌誠則野近仁信哉訥
0603c22: 歸來坐室中抱膝亦如兀稍晴軒窗開輒喜遠帆突
0603c23: 蒼蒼長天空靄靄陰翳揭杖藜有高情思同采山蕨
0603c24: 刪竹二首
0603c25: 素性愛丘壑煙村無半峰少留林間意惟此竹一叢
0603c26: 入夏取涼便嫌彼枝葉濃斜陽自披剪于以利其鋒
0603c27: 運斤值新霽寒翠衫袖封坐石矚高蔭約略欲無重
0603c28: 清風應手至幽韻如吹松生成聳秀榦亭亭無秋冬
0603c29: 問起有數枝培土同厚鬆立節甚不直謾嗟難見容
0603c30: 快哉當西北剪擇空蒙茸忽見天一方高明曠心胸
0604a01: 又
0604a02: 種竹非遣俗竹中自無塵虛心持特操待老完其真
0604a03: 豈欲故伐汝縛去同柴薪昨者北窗下所黜皆非珍
0604a04: 況爾當前軒耳目之所親到門無爽氣何以慰嘉賓
0604a05: 昏昏但蒙密卑身風雨晨中豈無卓立或難前自陳
0604a06: 信哉物因混君子慚經綸吾今選於眾孰曰無其仁
0604a07: 疇昔一擊士知非等閒人
0604a08: 古木
0604a09: 古木臨高簷兀然墮其枝風霜久獨立綠竹左右之
0604a10: 木得竹而葉竹同木而欹微風行是中蕭蕭息相吹
0604a11: 木喜竹多韻竹欣木無奇木獨存老意竹各挺秀姿
0604a12: 並處無嫌猜歲寒將與期木也若無用去之非所宜
0604a13: 返照
0604a14: 斜日欲西落餘光射東垣萬象復輝映溪林寂無喧
0604a15: 其時有逸者與客坐中軒撫茲一過目有會忘乎言
0604a16: 移蕉
0604a17: 微蕉托我庭始生亦殊苦數日抽一葉畏風莫敢舞
0604a18: 遂有清音來曉空落疏雨獨以遠窗下來者恐相侮
0604a19: 清晨手種過東西同一土暫移若違性全身忽傴僂
0604a20: 茲物體本空眾葉偶合聚觸類悟其軀在乎明眼睹
0604a21: 因思滋舊根盆水頻掬取山情近草木非關過惜撫
0604a22: 待看碧陰高清涼映簾廡
0604a23: 摘瓜
0604a24: 天地好生物寸土不空荒人力輔之運溉灌扶其良
0604a25: 遂致竹架碧映斯瓜實黃葉大冒赤日蔓延上新篁
0604a26: 懸蒂影直直及晨露瀼瀼每資伊蒲饌齒舌有潔香
0604a27: 疑傳青門種藝此招提房我摘非不惜恐其秋忽霜
0604a28: 凡物不虛生利用乃為臧當美不飫人過時徒自傷
0604a29: 君看映階艸不栽亦自長青青交春夏殊省撫視忙
0604a30: 所因無致用任之委爨傍
0604b01: 曝書
0604b02: 伊誰於古初巧製此文字賢哲去千載心精儼相示
0604b03: 目擊不容聲蕩默立天地賴以正眾情多聞未為至
0604b04: 何哉蠹魚癡咀嚼競從事飽腹而已巳矣寧達作者意
0604b05: 我生輕外物自期行古志負之為遠遊未嘗窮途棄
0604b06: 晤對樂無時膠漆投不異於今久彌敬朝夕發幽秘
0604b07: 秋陽以暴之古人端在是任彼老斲輪乃以糟粕視
0604b08: 觀帖
0604b09: 曾聞古之人有工臨池筆灑墨不苟然落紙皆有律
0604b10: 末學怪膚甚各信手腕出深觀凝其思默默增恂慄
0604b11: 何乃風格殊何乃點畫一六書稱一藝古為童子恤
0604b12: 何乃及其至作者亦憚述擬似神已巳死脫法豈終吉
0604b13: 縱橫得體間其妙難意必欲速敢窺奧手拙徒費日
0604b14: 所以入道門種性許超逸矜式惟苦心臻化能事畢
0604b15: 觀魚
0604b16: 小池良不寬中有數尾魚莫知其誰饋畜之傍我廬
0604b17: 魚躍時洋洋予覺日于于相忘不知樂各自遂厥初
0604b18: 微物信亦神呼吸波光舒曉窗騰竹霧恆疑其巨噓
0604b19: 尾赬曾無勞水清行自如悠然非江湖潛處歲月餘
0604b20: 鯨鯢沉巨浸任竿難放渠眾鱗在他水往往登庖廚
0604b21: 皆因身味厚自致戕全軀所以達生士掩材類山
0604b22: 一龍復一蛇世罟不能漁隱見終天年淡漠神明居
0604b23: 得非其慮遠所適為之殊
0604b24: 納涼
0604b25: 九月霜露降無衣悲歲窮六月日酷甚把扇思清風
0604b26: 有生雖云眾極其體則同感觸以自遣端苦寒暑攻
0604b27: 何如息心士煩熱消胸中三伏坐竹院有時吟孤桐
0604b28: 大汗豈不流微涼時覺通鳴磬及午飯火雲正燒空
0604b29: 自喜得閒暇解衣忘蘊隆晚來簷前踞久焉盻蒼穹
0604b30: 依徊二三子語話隨其衷殿戶闃寂寞河漢高昭融
0604c01: 微蚊颺輕扇小鳥伏蒿蓬四體喜無倦深更惜餘功
0604c02: 匏葉露涓滴竹陰月朦朧臥去室生白覺來窗日紅
0604c03: 爽心良在茲遺世非所崇緬思天地運循環何時終
0604c04: 又觀魚
0604c05: 近水多見魚在山多見鳥見鳥羨羡高飛見魚忻伏沼
0604c06: 魚鳥本無機人情自為杳華亭古都會煙水亦渺渺
0604c07: 朱涇古船子風儀超世表披緇把釣竿垂絲向紅蓼
0604c08: 跡疏鳧鷗親眼曠佛祖小眾漁殊不識鼓枻乃相嬲
0604c09: 蓑笠送春秋蓬窗臥昏曉尋常傍釣來他魚不為少
0604c10: 躍躍雖可人俯視何其眇錦鱗洪波得生平事則了
0604c11: 吁嗟祖庭秋先烈誰克紹浩歌留此情一解世紛擾
0604c12: 將登天台寄王言遠孝廉
0604c13: 宇內多名山越中聞天台梵宮出雲漢林壑千重迴
0604c14: 古息大乘士渡水嗤浮杯于今無其人神丘成死灰
0604c15: 吾師天童老頂髮如霜堆曳杖坐耽耽法鼓從空雷
0604c16: 龍象遠騰踏山光一時開今也實不幸泰山忽焉頹
0604c17: 初聞心神亂踊跳罹大災向無兒女情忽作孩提哀
0604c18: 懷香拾溪藻隕涕流海苔病軀將一奔敢曰陟崔嵬
0604c19: 及門亦多士某也愧匪材既與爐錘問冥頑蒙化裁
0604c20: 正眼悲即滅寸心盡如摧惻惻難告人中宵自低回
0604c21: 疾思凌赤城遂乃步瓊臺藉以散鬱憂因之觀九垓
0604c22: 到時秋正中月色無纖埃千里或不隔清光當飛來
0604c23: 錢塘值雨
0604c24: 掣電轟雷過海門孤舟煙雨一時昏越中山色無看
0604c25: 處獨見天邊白鳥翻
0604c26: 過棗樹灣
0604c27: 雞鳴犬吠古山家曲曲溪光抱遠沙鼓枻浩歌誰氏
0604c28: 子溯流乘興夕陽斜
0604c29: 
0604c30: 嬾齋別集卷九終
