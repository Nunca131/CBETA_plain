0731a01: 
0731a02: 
0731a03: 
0731a04: 
0731a05: No. 1443-A
0731a06:  長慶宗寶獨禪師語錄序　〔龍其〕
0731a07: 
0731a08: 嗣法門人　　撰
0731a09: 刻華首語錄成。承和尚特遣人。命為序。謹
0731a10: 再拜稽首而言曰。烏足以稱道和尚哉。雖然。聞之。
0731a11: 知弟子者莫如師。六七年。親承訓迪。所費和尚熏
0731a12: 陶涵育。若或於揚眉瞬目。若或非揚眉瞬目。其為之
0731a13: 也既奢。則意其遇之也必浚。將俾之遭目接。以
0731a14: 示天下後世之為者。此則之弗敢辭也。憶。甲
0731a15: 戌知有此事來。循天下。彼時胸中。惟黃巖天童兩
0731a16: 老而已巳。及一到黃巖。便絕志行。非謂天下無人也。
0731a17: 一山老漢。日堆堆地。無長技奇識。而乃窮歲月。而
0731a18: 不得竟其所至。是用焉往耶。目今門下士。惟不慧。
0731a19: 餘皆瑰琦俊偉。出可為人天師。隱亦堪作山林典則。
0731a20: 而且逐逐焉營營焉。如有所戀而弗去。夫孰為是。是
0731a21: 則天下後世。亦大見矣。至於提持向上。則古之百
0731a22: 丈黃檗。足以當之。語錄具在。知音者可辨也。若讀
0731a23: 其書。而思見其人。則祇今華首山。依然日堆堆地。
0731a24: 無長技奇識耳。親之而一無所與。遠之而若有所失。
0731b01: 當此如人飲水冷煖自知。幸毋當吾世而坐失也。此
0731b02: 之所以告天下後世也。然終不足稱道和尚也。
0731b03: 
0731b04: No. 1443-B
0731b05:  自序
0731b06: 
0731b07: 詳夫。佛祖之道。原以直指人心見性成佛為標題。以
0731b08: 悟為則。夫云人心即是。即不煩手矣。但以悟不悟
0731b09: 差別耳。若悟。則凡夫與佛祖契同。即凡心而見佛性。
0731b10: 誠無轉摺。不悟。則業識茫茫。無本可據。即是生死苦
0731b11: 海。實不從他有。本法不曾動著一毫。是以。空劫今時。
0731b12: 打成一片。眾生諸佛。豈有二耶。詰本窮源。祇是一心
0731b13: 而已巳。惟此一心。更無毫釐可得。德山云。佛也無法也
0731b14: 無。又云。若向盡十方世界。若有一法一塵許。與汝執
0731b15: 取生解者。盡落天魔外道水陸諸神。自己亦不是善
0731b16: 知識。亦無禪道可學。恁麼舉揚。可謂不容毫髮矣。初
0731b17: 祖西來。密傳心印。心心印可。以心傳心。不開門戶。不
0731b18: 許解會。惟貴直下醒得。至於垂手接人。或入門便喝
0731b19: 便棒。或攔胸搊住。或言辭善巧。痛處著錐。甚至云麻
0731b20: 三觔乾矢橛。直指之道。於斯盡矣。道獨不知何幸。熏
0731b21: 得此心。一聞即心是佛。便信得及。捨此必無他向。偶
0731b22: 遇壇經。一言便醒。如甘露灌頂。醍醐潤心。嗣後還疑
0731b23: 別有。或參或究。或問或學。實用盡心神。費盡心力。累
0731b24: 盡形骸。比研究五宗。及諸祖腦後鉗錘。至於極頭處。
0731c01: 九九還歸八十一。從前用了許多工夫。畢竟臨末梢
0731c02: 頭。亦非別有。自此本擬深隱。與麋鹿為群。豈敢人前
0731c03: 露布。說是說非耶。無柰法字卍子。夙生緣熟。一見便
0731c04: 信。如膠如漆。不覺囊錐始露。又引得數子。亦來嘗些
0731c05: 苦味。帶累山僧。不能緘口嘿然。偶隨問隨答。諸子隨
0731c06: 抄隨錄。遂成一冊。固請流通。山僧再三止之。古人許
0731c07: 多語錄。束之高閣。而今人又過於古人耶。且吾實取
0731c08: 信於心。不求人信。何用刊刻哉。諸子固請不已巳。不
0731c09: 得已巳而從之。
0731c10: 
0731c11: 
0731c12: 
0731c13: 長慶宗寶獨禪師語錄目錄
0731c14: 
0731c15: 卷首
0731c16: 序文
0731c17: 卷第一
0731c18: 上堂示眾
0731c19: 卷第二
0731c20: 示眾
0731c21: 卷第三
0731c22: 示眾茶話問答著語
0731c23: 卷第四
0731c24: 頌古偈贊
0732a01: 卷第五
0732a02: 書問
0732a03: 卷第六
0732a04: 書問雜著行狀附塔銘附
0732a05: 
0732a06: 長慶宗寶獨禪師語錄目錄終
0732a07: 
0732a08: 
0732a09: 
0732a10: 
0732a11: No. 1443
0732a12: 長慶宗寶獨禪師語錄卷第一
0732a13: 
0732a14: 丹霞法孫　今釋　重編
0732a15: 上堂
0732a16: 拈香云。者一瓣香。雖本自天然。不從他得。然畢竟有
0732a17: 箇緣起。爇向爐中。奉為江西廣信府博山先師無異
0732a18: 大和尚。用酬法乳之恩。斂衣就座。僧問。華首重開。復
0732a19: 拈花微笑。法筵始建。諦觀大法全提。空劫以前即
0732a20: 不問。即今天下太平。百僚奉職。為什麼主心未慰。師
0732a21: 云。仁者說底太親切。進云。從來有道之世。堂簾深遠。
0732a22: 百姓不知。畢竟教什麼人安享豐亨。師云。無面目漢。
0732a23: 進云。恁麼則無絃琴無聲曲。不犯手口。今日人天眾
0732a24: 前。請師高彈一過。師云。闍黎深諳來風。僧掩耳歸眾。
0732b01: 僧問。智藥三藏。當年於此有五百菩薩乞戒。隱而不
0732b02: 現。即不問。即今智藥在什麼處。師敲案云。來也來也。
0732b03: 僧回身指大眾云。智藥法筵宛然未散。師云。承闍黎
0732b04: 讚揚。且退三步。僧禮拜。師便喝。復顧眾云。還有問話
0732b05: 者麼。僧出纔禮拜。師便喝。僧再拜。師復喝。僧又拜。師
0732b06: 云。大眾。看者僧還不知羞。進云。達磨西來。如何是經。
0732b07: 師云。者野干鳴。乃豎拂子云。昔日靈山會上。世尊拈
0732b08: 花。百萬人天中。惟迦葉破顏微笑。世尊云。吾有正法
0732b09: 眼藏涅槃妙心。付囑摩訶迦葉。今日華首開堂豎拂。
0732b10: 大眾儼然。且道。是同是別。諸上座。者裏具得一隻眼。
0732b11: 不妨省力。更莫遲疑。莫入意根裏計較卜度。縱饒卜
0732b12: 度得成。計較得就。與本分事。愈相懸遠。諸上座。明明
0732b13: 白白一件事。為什麼特地難將去。汝若一念回光。放
0732b14: 下許多伎倆。一點事也無。只為汝無量劫來。違背自
0732b15: 己。馳逐聲色。方便教汝回光達本。汝又不解。坐在
0732b16: 鬼窟裏。認箇無見無聞空空洞洞底。是以六祖大師
0732b17: 云。世人外迷著相。內迷著空。若能於相離相。於空離
0732b18: 空。即是內外不迷。本來真性而得出現。諸上座。汝但
0732b19: 外不著聲色名言句義。內不存能所知見。自然露
0732b20: 。盡十方世界。無一塵一法不承此威光顯現。還費
0732b21: 多少力。會麼。會得是汝。不會得也是汝。東去也是汝。
0732b22: 西去也是汝。既是汝。管他會不會。不見玄沙道。汝等
0732b23: 諸人。如在大洋海裏沒頭沒腦。還更伸手問人討水
0732b24: 喫。山僧恁麼舉揚。事不獲已巳。不過要諸上座回光達
0732c01: 本。若在通人分上。總沒恁麼說。大眾還會麼。卓拄杖
0732c02: 云。還鄉盡是兒孫事。祖父從來不出門。珍重。
0732c03: 副寺記葬父請上堂。僧問。臨濟道。第一句薦得。與
0732c04: 佛祖為師。第二句薦得。與人天為師。第三句薦得。自
0732c05: 救不了。伏乞和尚慈悲垂示。師云。從頭問來。進云。如
0732c06: 何是第一句。師云。無佛無祖。進云。恁麼則光中垂手
0732c07: 去也。師云。從何處得者消息來。進云。覿面相呈不隔
0732c08: 絲。師云。猶是閒言語。進云。黃龍開口笑。雲頂玉雞啼。
0732c09: 師云。昨日有人道過了。僧禮拜起喝一喝。師云。好一
0732c10: 喝。進云。貧窮生孝子。富貴出嬌兒。師云。且放下。斬新
0732c11: 條令。道將一句來。進云。金牛昨夜遭塗炭。殺耕夫
0732c12: 失路程。師云。且退。乃豎拂子云。我宗無語句。亦無一
0732c13: 法與人。教山僧作麼開口。諸上座。既是我宗無語句。
0732c14: 華首今日上堂。說箇什麼。既無一法與人。諸上座向
0732c15: 華首。覓箇什麼。諸上座。此是徹頭相為。莫要錯過了
0732c16: 自己跟下。只管踏步向前從他覓。古人道。覓亦不
0732c17: 得。得亦不真。即今山僧說底。便是諸上座聽底。諸上
0732c18: 座聽底。便是山僧說底。山僧說底外。沒有諸人聽底。
0732c19: 諸人聽底外。沒有山僧說底。會麼。舉藥山問石頭。三
0732c20: 乘十二分教。某甲麤知。嘗聞南方直指人心見性成
0732c21: 佛。實未能了。頭云。恁麼也不得。不恁麼也不得。恁麼
0732c22: 不恁麼總不得。子作麼生。藥山罔措。頭云。子因緣不
0732c23: 在者裏。見馬大師去。藥山見馬祖。述前因緣。祖云。我
0732c24: 有時教伊揚眉瞬目。有時不教伊揚眉瞬目。有時揚
0733a01: 眉瞬目者是。有時揚眉瞬目者不是。子作麼生。山便
0733a02: 禮拜。祖云。見箇什麼道理便禮拜。山云。某甲在石頭
0733a03: 處。如蚊子上鐵牛。師云。者是直指人心見性成佛底
0733a04: 榜樣。者裏有殺有活。有縱有奪。我宗須是具者手段。
0733a05: 方纔為得人。山僧今日為汝諸人注破。恁麼也不得。
0733a06: 不恁麼也不得。恁麼不恁麼總不得。甕裏何曾走
0733a07: 。我有時教伊揚眉瞬目。有時不教伊揚眉瞬目。有
0733a08: 時揚眉瞬目者是。有時揚眉瞬目者不是。海從魚
0733a09: 躍。天空任鳥飛。大眾會麼。復舉七賢女遊屍陀林。一
0733a10: 女云。屍在者裏。人在什麼處。一女云。作麼作麼。七女
0733a11: 同時悟無生忍。師云。記副寺。持其父鏡宗良上座靈
0733a12: 骨。入羅浮建塔。請山僧上堂。與大眾結般若緣。資其
0733a13: 冥福。忽有人問。良上座骨在者裏。人在什麼處。山僧
0733a14: 又作麼生。良久云。明日清明節。大眾珍重。
0733a15: 生日請上堂。僧問。塵點劫前即不問。如何是現前無
0733a16: 量壽。師云。兩眼對兩眼。進云。世尊未離兜率已巳降王
0733a17: 宮。未出母胎度人已巳畢。即今華首還存度人消息麼。
0733a18: 師舉拂子。進云。雞唱頭月。魚躍海中天。師云。有勞
0733a19: 繁用。僧問。和尚今日好日子。惟願生涯一錢為本。萬
0733a20: 錢為利。師良久云。會麼。進云。本少人無見。利多滿大
0733a21: 千。師云。且放過一著。乃云。諸上座。空劫以前事作麼
0733a22: 生。即今事作麼生。南泉云。空劫以前無佛名無眾生
0733a23: 名。恁麼時正是道。祇是無人覺知。王老師可謂體道
0733a24: 者也。若是華首即不然。即今世界建立。生佛分也。心
0733b01: 境紛然。聲色交參。與空劫以前不別。諸上座。還信得
0733b02: 及麼。若信得及。直下無一絲毫頭事。各人本來祖翁
0733b03: 田地。直下無一絲毫可得。祇要要直下知歸。擬心即
0733b04: 差。不擬心一一天真。一一明玅。波羅提尊者云。在胎
0733b05: 為身。處世為人。在眼曰見。在耳曰聞。在鼻辨香。在口
0733b06: 談論。在手執捉。在足運奔。現俱該法界收攝在一
0733b07: 微塵。識者知是佛性。不識喚作精魂。華首又不然。識
0733b08: 者喚作精魂。不識是佛性。且道。還有優劣麼。具眼
0733b09: 者辨看。如或未能。更看風旛因緣。六祖當時到法性
0733b10: 寺。聞二僧爭論。一曰風動。一曰旛動。祖從旁忍俊不
0733b11: 禁。特地向伊道。不是風動。不是旛動。仁者心動。諸上
0733b12: 座。汝若會得。便直下見六祖安身處。便直下見釋迦
0733b13: 老子安身處。便直下見自己安身處。透頂透底。更無
0733b14: 餘法。古人有現成四句。美如西子離金闕。嬌似楊妃
0733b15: 下玉樓。日日與君花下醉。更嫌何處不風流。山僧拈
0733b16: 來。為諸人下箇註。不是風動不是旛動。美如西子
0733b17: 離金闕。嬌似楊妃下玉樓。仁者心動。日日與君花下
0733b18: 醉。更嫌何處不風流。以拂子擊案下座。
0733b19: 浴佛日上堂。僧問。空劫前四月八。現前四月八。是同
0733b20: 是別。師云。羅浮山。進云。世尊初生。一手指天一手指
0733b21: 地云。天上天下惟吾獨尊。者箇人人本具。箇箇不無。
0733b22: 因甚世尊道箇獨尊。師云。龜毛拂子長三尺。僧問。和
0733b23: 尚未登法座。學人未離禪堂。者一句請師指示。師云。
0733b24: 者已巳是闍黎太絡索了也。進云。和尚作麼生。師云。山
0733c01: 僧退身有地。進云。今日醜媳婦少。不得見翁姑。師云。
0733c02: 自領出去。僧禮拜。師乃云。今日四月八。是我佛降誕
0733c03: 之辰。法華云。如來出世。為一大事因緣。惟令眾生開
0733c04: 佛知見。示佛知見。悟佛知見。入佛知見。六祖云。當知
0733c05: 如來已巳具知見。何用更開。所言佛之知見。即汝自心。
0733c06: 諸上座。此一心法。有佛無佛。法爾如然。叵耐無人識
0733c07: 得。如來出世。纔為眾生露者箇消息。雖露者箇消息。
0733c08: 猶是兒孫邊事。此一心法。總不曾動著。豈不聞。未離
0733c09: 兜率。已巳降王宮。未出母胎。度人已巳畢。我道。諸上座即
0733c10: 今成佛竟。度生竟。涅槃竟。還信得及麼。諸上座。莫言
0733c11: 佛是累劫熏修而成。我乃博地凡夫。怎能搆得。若作
0733c12: 恁麼見。是汝諸人。自開眾生知見。又莫言佛出世放
0733c13: 光動地。龍天擁衛。神鬼欽崇。我無如是神通妙用。若
0733c14: 作恁麼見。自是仁者心有高下。不依佛慧。古人道。如
0733c15: 來舉身相。為順世間情。恐人生斷見。權且立名。假
0733c16: 名三十二。八十也聲。有身非覺體。無相乃真形。此
0733c17: 無相佛。即今目前箇箇完具。常自圓明。佛不過是識
0733c18: 得了有自由分。雖在五蘊生死中。而伊無生死。雖在
0733c19: 根塵萬境交參。而伊自蕭然獨脫。臨濟云。是汝四大
0733c20: 色身。不解說法聽法。空不解說法聽法。是什麼解
0733c21: 說法聽法。是汝目前歷歷底沒形段。是者箇解說法
0733c22: 聽法。諸上座。豈不是在者裏聽法。汝特地要求他面
0733c23: 目。了不可得。雖不可得。而一切用處。又分明。是箇
0733c24: 什麼。如水無筋骨。能勝萬斛舟。珍重。
0734a01: 結夏上堂。僧問。恁麼也不得。不恁麼也不得。恁麼不
0734a02: 恁麼總不得時如何。師云。山僧道不得。進云。恁麼則
0734a03: 雨暗羅浮深又深。潮歸大海總無聲。師云。庭下空
0734a04: 為汝道。進云。昨夜老人起舞南樓上。玉女笙歌向翠
0734a05: 屏。師卓拄杖一下。進云。只如今日結夏升堂。拈椎豎
0734a06: 拂。未審以何等法。示何等人。師又卓兩下。僧禮拜。僧
0734a07: 問。前覺不生。後覺不滅。現在如如。退後一步。請師速
0734a08: 道。師云。南無觀世音菩薩。僧進前退後。師云。汝進前
0734a09: 退後作麼。僧作禮云。放下。師云。笑殺大眾。僧問。華首
0734a10: 開爐。柴炭俱無。薰風劈面裂肌膚。同堂海眾忘消息。
0734a11: 現前共證古毗盧。如何是毗盧。師豎一拳。進云。聖凡
0734a12: 情盡。還容淘汰麼。師又豎一拳。進云。如何是覿面無
0734a13: 私句。師又豎一拳云。闍黎還知痛痒庠麼。僧一偈云。石
0734a14: 虎嘯時風滿谷。泥龍吟處霧遮天。師云。山僧今日失
0734a15: 利。乃召大眾。卓拄杖一下云。赤眼歸宗道。會得則途
0734a16: 中受用。不會則世諦流布。山僧不隨古人跟轉。不
0734a17: 會則世諦流布。坐斷聖凡情。若在者裏透得。也做箇
0734a18: 脫灑衲僧。便能驅耕夫之牛。奪饑人之食。其或未然。
0734a19: 總是弄泥團漢。復卓一下云。會得則途中受用。亦且
0734a20: 救得一半。便下座。
0734a21: 端午上堂。僧問。耀古騰今即不問。喝一喝云。現前一
0734a22: 喝請詶機。師云。不酬機。進豎一拳。師云。笑殺滿堂。僧
0734a23: 進一喝。師云。一喝兩喝且置。三喝四喝又作麼生。僧
0734a24: 。師便打。僧問。剿除狂。卸甲倒戈。猶是功勳邊
0734b01: 事。君臣道合。海晏河清。猶是法身邊事。如何是衲僧
0734b02: 本分事。師云。口橫鼻直。乃云。纔過四月八。又是端陽
0734b03: 節。奉報諸禪德。光陰如電掣。世事若有若無。人情或
0734b04: 欣或厭。波斯匿王云。變化密移。我誠不覺。寒暑遷流。
0734b05: 漸至於此。諸上座。還知有不遷流者麼。驀拈拄杖云。
0734b06: 惟有拄杖子。蕭然獨脫。寒暑不能促其壽。鬼神不能
0734b07: 其福。雖然如是。衲僧分上。眼中著屑。以拄杖卓一
0734b08: 下。舉瑞巖問巖頭。如何是本常理。頭曰動也。師云。金
0734b09: 剛寶劍當頭截。又問動時如何。頭曰。不見本常理。巖
0734b10: 良久。頭曰。肯即未脫根塵。不肯即永沈生死。巖遂大
0734b11: 悟。師云。者太煞按牛頭了。大眾珍重。
0734b12: 可都寺為其父太保韓文恪公請上堂。僧問。有箇人
0734b13: 兒。與某甲同行同住。為什麼不度渠儂。師以拂子作
0734b14: 圓相。復拂三拂示之。僧問。習得千經萬論。為甚當鋒
0734b15: 一字拈不出。師云。上灘不肯住。下灘不相干。進云。人
0734b16: 人跟一條大路。有箇漢子問著。便恁麼眼睜口啞。
0734b17: 師云。闍黎好一問。還自知麼。進云。和尚婆心太切。人
0734b18: 天眾前合當禮拜。坐具子吾無隱乎爾。師云。尋常套
0734b19: 子也不消得。僧拜起喝云。若要有心聽此調。耳根瞎
0734b20: 眼根聾。師云。自納敗闕。乃云。夾山大師道。目前無
0734b21: 法。意在目前。不是目前法。非耳目之所到。舉拂子云。
0734b22: 今日夾山現廣大身。逼塞空。諸禪德還見麼。夾山
0734b23: 發大圓音。告諸禪德。不得以色見我。不得以音聲求
0734b24: 我。若以色見我。以音聲求我。是人行邪道。不得見我。
0734c01: 山僧道。不以色見。不以音聲求。如何得見大師。夾山
0734c02: 云。汝豈不聞。擬議前後。安置中邊。不得一法。沒溺深
0734c03: 泉。山僧道。都不如是時如何。夾山云。不敢說。山僧道。
0734c04: 為甚不敢說。夾山云。堂頭即得。恐諸禪德隨語生解。
0734c05: 山僧道。官不容針。私通車馬。請大師不吝慈悲。夾山
0734c06: 云。會麼。都不如是我我。現前諸禪德請著眼。者裏眨
0734c07: 上眉毛。蹉過了也。急急快急急。著靴水上立。走馬到
0734c08: 長安。靴頭猶未溼。今日都寺祖禪。同聖心原心妙心
0734c09: 三居士設齋。請山僧上堂。資其父文恪公冥福。伏願。
0734c10: 於真際中。不守自性。天上人間。隨處安樂。舉文殊問
0734c11: 奄提遮女。生以何為義。女云。生以不生生為義。殊云。
0734c12: 云何生以不生生為義。女云。若能明知地水火風四
0734c13: 緣。未曾自得有所和合。而能隨其所宜。是為生義。殊
0734c14: 又問。死以何為義。女云。死以不死死為義。殊云。云何
0734c15: 死以不死死為義。女云。若能明知地水火風四緣。未
0734c16: 曾自得有所離散。而能隨其所宜。是為死義。諸禪德。
0734c17: 恁麼會去。生也未曾生。死也未曾死。皆如來藏妙真
0734c18: 如性。如來禪許汝搆去。祖師禪未夢見在。且道。祖師
0734c19: 禪有什麼長處。良久。復舉進山主問修山主。明知生
0734c20: 是不生之理。為什麼為生死之所流轉。修云。畢竟
0734c21: 成竹。如今作篾使得麼。進云。汝他日自悟去在。修云。
0734c22: 某甲祇恁麼。上座如何。進云。者箇是監院房。那箇是
0734c23: 典座房。修便禮拜。師云。者箇是監院房。那箇是典座
0734c24: 房。有什麼禪道佛法。於今三家裏。販夫牧豎。街頭
0735a01: 市尾。也解恁麼道。有什麼奇特。諸禪德會麼。以拂子
0735a02: 擊案云。苦瓠連根苦。甜瓜徹蒂甜。下座。
0735a03: 解夏上堂。僧出禮拜。師便喝。進云。更一喝。師又喝。進
0735a04: 云。落霞孤鶩齊飛。秋水長天一色。師云。拈者現成句
0735a05: 作麼。進云。請和尚道新底。師云。山僧今日失利。進云。
0735a06: 某甲也大錯去。師不顧。乃云。諸上座。一夏以來。還搆
0735a07: 得也未。若搆不得。者一夏又度也。舉子方上座問
0735a08: 法眼云。公久參長慶。為甚嗣地藏。眼云。為不解他
0735a09: 萬象之中獨露身意。子方豎拂子。眼云。撥萬象不撥
0735a10: 萬象。方云。不撥萬象。眼云。獨露身。方云。撥萬象。眼
0735a11: 云。萬象之中。方云。若不到者裏。幾乎過一生。師
0735a12: 云。若要透脫生死。把者一則公案。反覆尋思。自然有
0735a13: 箇入處。不見文殊云。我真文殊。無是文殊。若有是者。
0735a14: 即二文殊。然我今者非無文殊。於中實無是非二相。
0735a15: 即今諸上座。直下無第二人。者裏不生難易想。便可
0735a16: 獨行獨步。會麼。復學六祖大師云。吾有一物。無頭無
0735a17: 尾。無背無面。無名無字。諸人還識否。荷澤云。是諸佛
0735a18: 之本源。神會之佛性。祖云。向汝道無名無字。汝又喚
0735a19: 作本源佛性。汝向後有把茅蓋頭。也只成箇知解宗
0735a20: 徒。山僧今日八字打開。為諸人下箇註。若是箇殺
0735a21: 人不眨眼底漢。纔見祖師道箇吾有。便與震威一喝。
0735a22: 直饒通天伎倆。也合一場。為甚如此。諸上座。人
0735a23: 人壁立萬仞。箇箇鼻孔撩天。以拂子擊案下座。
0735a24: 林戒菴太守。薦張恭人。請上堂。師召大眾云。佛法本
0735b01: 自現成。盡十方世界。都盧是箇金剛正體。眾生諸佛。
0735b02: 情與無情。山河大地。日月星辰。總承此光明顯發。譬
0735b03: 如空體非象。而不礙彼象發揮。當其發揮。即
0735b04: 非象。所以道人行處。實無一法可當情。實無一物
0735b05: 為緣為對。大溈安云。行高士。直須向聲色裏睡眠。
0735b06: 聲色裏坐臥。且喚什麼作聲色。聲色裏又作麼生坐
0735b07: 臥睡眠。不見古人道。見聞覺知無障礙。聲香味觸常
0735b08: 三昧。如鳥空中只麼飛。無取無捨無憎愛。若會應處
0735b09: 本無心。方得名為觀自在。諸上座。空劫以前也恁麼。
0735b10: 即今也恁麼。盡未來際也恁麼。若信得及。釋迦老子
0735b11: 與汝同參。若信不及。便茫茫地向外著境。外既著境。
0735b12: 內則生心。心境相對。妄想不停。遂成生死業繫。謂之
0735b13: 塵勞之儔。汝等試返照看。者箇妄想從何處起。是從
0735b14: 心起。是從境起。若從心起。心本無生。若從境起。境本
0735b15: 無情。目前空不言空。目前有不言有。者箇妄想。皆從
0735b16: 自己已一念顛倒取相而起。知心與境本不相到。一一
0735b17: 諸法當處解脫。當處全真。昔二祖斷臂求初祖安心。
0735b18: 祖云。將心來與汝安。二祖道箇覓心了不可得。祖云。
0735b19: 與汝安心竟。諸上座。還覺痛快也未。良久云。覓心無
0735b20: 得便心休。著衣喫飯還仍舊。大盡三十日。小盡二十
0735b21: 九。如上舉揚般若。奉為張氏恭人。及諸亡眷。伏願。無
0735b22: 邊業障。一念霜融。曠劫塵勞。當下頓息。且道。懺摩薦
0735b23: 拔一句。作麼生道。回光便是通霄路。母子同登安養
0735b24: 臺。下座。
0735c01: 示眾
0735c02: 黃巖示眾。此事實非容易。當時汾陽最後到首山。舉
0735c03: 卷席話。始大徹去。你看。龍袖拂開全體現。象王行處
0735c04: 絕狐蹤。者方是放身捨命。會得者則。管取透得風旛
0735c05: 那則。今日山僧拈出。若有人問。不是風動不是旛動。
0735c06: 意旨如何。向他道。龍袖拂開全體現。仁者心動意旨
0735c07: 如何。向云。象王行處絕狐蹤。大眾會麼。又如大慧當
0735c08: 時參有句無句話。屢請圓悟舉在五祖處問答因緣。
0735c09: 悟為舉了。大慧方得大徹。今日山僧又為拈出。若有
0735c10: 人問。不是風動不是旛動。意旨如何。向云。描也描不
0735c11: 成。畫也畫不就。仁者心動意旨如何。向云。相隨來也。
0735c12: 會麼會麼。
0735c13: 雙柏林示眾。大眾。你道。今時人病在什麼處。一箇箇
0735c14: 勞盡心力。祇學得箇心所法。有什麼交涉。即如我年
0735c15: 來鑒賞即心即佛句。妙不可言。其柰知音者少。當時
0735c16: 亦止有大梅一人。直下承當。何況後代。你看僧問大
0735c17: 梅。因何便住此山。梅云。我當時見馬大師。向我道即
0735c18: 心即佛。便向此住。僧云。于今大師又道非心非佛。梅
0735c19: 云。者老漢惑亂人未有了日在。任你非心非佛。我祇
0735c20: 是即心即佛。大眾。者則因緣。那一箇不曉得。為什麼
0735c21: 在各人自己分上。便用不著。且道。病在什麼處。咦。此
0735c22: 事大難承當。直饒一句下承當得。已巳遲八刻。更費盡
0735c23: 心力。勞而無功。切莫打頭便蹉了路。珍重。
0735c24: 歸宗示眾。我宗門下。大是奇絕。當時黃龍南。趙州勘
0736a01: 婆頌云。傑出叢林是趙州。老婆勘破有來由。而今四
0736a02: 海清如鏡。行人莫與路為。祇因者頌大了當。後來
0736a03: 出許多人。黃龍心。湛堂。真淨文。都是者一支。湛堂
0736a04: 託偈云。之乎者也。衲僧鼻孔。大頭向下。若也不會。
0736a05: 問取東村王大姐。真淨住歸宗。有一僧。持其法語至
0736a06: 黃梅。五祖演亟呼首座圓悟云。真大善知識。者法語
0736a07: 實希有。中云。于今學道人有兩種。一種祇是認箇平
0736a08: 常。如云金剛是泥塑。露柱是木頭。倚將去靠將去。又
0736a09: 一種坐在無依倚處。殊不知。早依倚了也。者兩種人。
0736a10: 到己已眼豁開時。兩條拄杖都丟。獨行獨步。十方蕩
0736a11: 蕩。無有不可。五祖深服者段話。合掌讚歎。所以雲居
0736a12: 膺和尚云。饒你學到佛邊。猶是雜用心。何以故。祇因
0736a13: 將心求道故。若將心求道。便是心識用事。便是生死
0736a14: 根本。玄沙亦云。有為心法。不可相依。日久年深。全無
0736a15: 利益。此事大難。于今人。祇是學些道理。太遠在。眾禮
0736a16: 拜。師復云。我所以處處都提即心即佛。我即以即心
0736a17: 即佛為宗旨。汝等悉之。
0736a18: 歸宗示眾。邪人行正法。正法悉皆邪。正人行邪法。邪
0736a19: 法悉皆正。於今有種邪人。便拈提佛祖言句。也歸於
0736a20: 邪。總為他從正法中。多生支節。真箇入地獄如箭射。
0736a21: 大可憐愍。從上佛祖。祇令直指人心見性成佛。更無
0736a22: 層級。大根器人。當下省得。便謂之悟。即未悟之前。實
0736a23: 無途路。實無方法也。祇是教他疑著。所以云。信得極
0736a24: 便疑。疑得極便悟。趙州云。若要隨根機接人。三乘十
0736b01: 二分教。儘有方便。老僧者裏。祇以本分接人。大眾。若
0736b02: 信得者話。只管疑著。不必解會他。日久自然瞥地。始
0736b03: 知山僧不是相瞞。珍重。
0736b04: 小歇場示眾。山僧自公去後。心中一發冷然。渠一
0736b05: 生為此事孜孜矻矻。纔有箇見處。正好修行。早已巳整
0736b06: 手不辦。況其他乎。即以道眼觀之。彭殤無別。然已巳
0736b07: 恨其力行日短。若論世眼。更不堪提起。咦。世間人信
0736b08: 心難生。善根難長。不能深信因果。未免為現前報應
0736b09: 所惑。山僧每每見人發一箇好念頭。便生病惱。作事
0736b10: 便不知意。那一生造業底。偏更快便。爭怪得。初心人
0736b11: 不打退鼓。于今目前大眾。都是看得破底。何不趁色
0736b12: 力康健。急切取辦。人生好光景難得。若到病苦時。作
0736b13: 主不來。雖有善師良友。不能替代。今日與大眾道破。
0736b14: 一知半解。當不得甚事。石屋云。欲求成佛真箇易。欲
0736b15: 斷妄心真箇難。幾度霜天明月夜。坐來猶覺五更寒。
0736b16: 見解人多。行解人萬中無一。湧泉亦嘗恁麼道。故知
0736b17: 此事不是說了便休。到此須大著精彩始得。昔丹霞
0736b18: 淳與友論道。到暢快處。大笑一聲。其師叱之云。你者
0736b19: 一笑。失多少好事。他是得底人。其師尚如此說。如
0736b20: 今學人。終日談彼說此。山僧最是不喜。山僧二十歲
0736b21: 前。便得箇歸著。在廣州東門。行至西門。如瞬息間。人
0736b22: 物房屋都不見有。經言。阿彌陀佛。七千歲在城託。
0736b23: 不辨男女。七千歲不貪睡眠。大眾。此事雖是現成。也
0736b24: 要善用其心。譬如一團黃金。全憑巧匠。方成器用。不
0736c01: 是一番寒徹骨。爭得梅花撲鼻香。記得。馬祖會下有
0736c02: 箇無業國師。幾句說話。山僧常舉以自儆云。古人得
0736c03: 意之後。都是茅茨石室。王侯不得而友。那像于今為
0736c04: 名為利。又當時三祖傳衣後。囑四祖。勿向人道在者
0736c05: 裏得法。覺範云。名與跡。人生之大累也。古人未得意
0736c06: 時。一雙草鞋。一條拄杖。到處訪道。及其既得。便向深
0736c07: 山中。埋名滅跡數十年。人無知者。你看三祖如此。尚
0736c08: 沒人知他姓名。與他住處。後來開堂說法。乃至五宗
0736c09: 分派。遞及宋元。漸失古意。涅槃經有箇喻。如做乳酪。
0736c10: 初賣底是真乳酪。遞轉侵水。全無真味。難道法有什
0736c11: 麼古今。叵耐古今人。大相懸絕。趙州嘗道。老僧見馬
0736c12: 祖會下善知識。箇箇出格。九十歲後見者些。都是向
0736c13: 大路開飯店。覓人禮拜。到今日越發可傷了。那一起
0736c14: 求化底不說為辦道之資。且問。他辦得箇什麼道。咦。
0736c15: 古人說。佛之一字。尚不喜聞。如今佛之一字。真箇不
0736c16: 喜聞了。你道。是同是別。大眾。生死事大。無常迅速。山
0736c17: 僧十餘歲時。心中早已巳有些了當妄想。道六祖大師。
0736c18: 二十四歲。方傳衣。我今還未滿二十。若到三十歲。
0736c19: 一字不看。但饑餐渴飲。混同樵牧。彼時山僧老母尚
0736c20: 存。常到城中省視。老母深知山僧意。每道。我實為你
0736c21: 累。若不是我。你早入山去也。後來老母去世。靈泌弟。
0736c22: 將母衣物。一時散。山僧亦將靜室中所用器具。一
0736c23: 時散。止剩些破衣襖。兩人共湊六十觔行李。走到
0736c24: 博山。者段因緣。舉起太長。約略如此。那時法緯樵雲。
0737a01: 都在博山。樵雲在外面。不知何以得箇消息。託人向
0737a02: 悅眾。求入後堂。與山僧單。後來山僧要辭先師。先
0737a03: 師苦留。幾次收入行李及得脫身。二子苦要相隨。山
0737a04: 僧此時亦無意廬山。因過瑞洪。聞無用道友在歸宗。
0737a05: 遂去尋他。不期遇見半偈老師。隨上金輪禮。半
0737a06: 師留住金輪。山僧向他道。我本意要隱終南。聞終南
0737a07: 多草衣木食。與人境相絕。半師謂。金輪閉關。與終南
0737a08: 無異。因留止三年。自出關後。便要別諸子。千較百
0737a09: 計。支遣不開。及後公又到。與諸子遊徽州。復返盧
0737a10: 山。一路追隨。偶到黃巖。樂其深入。遂止於此。數年以
0737a11: 來。又置些田地。添許多絡索。山僧前日。從中還山。
0737a12: 見大眾著忙。心極不快。修行人常得安閒。方可入道。
0737a13: 止是家業相累。徒過光陰。昨星子張公。同歸宗當家
0737a14: 來請。山僧尚躊躇未決。于今到是恰好。乘此機會。卸
0737a15: 擔子。何等輕安。山僧從幼便擬孤獨宿。誰知事
0737a16: 不由人提起來。真是媿。博山先師當時常道。宗寶
0737a17: 我深悉汝意。汝只想入山去。得兩餐飯喫。便一切不
0737a18: 管。正道著山僧意中事。于今大眾須要體諒。雖山僧
0737a19: 者等像小乘。依菩薩行。祇願度盡眾生。寧可自家
0737a20: 墮落。乃至度一人。數劫相隨。其人不發心。菩薩亦不
0737a21: 動念。山僧不能行菩薩行。度盡眾生。但願與大眾。大
0737a22: 家著緊。如救頭然。便滿鄙意。大眾。既恁麼相信。須是
0737a23: 依山僧說始得。此事元沒有愛憎彼此。盡力道不出
0737a24: 底。只是冷暖自知。緩急自辦。時節到來。不怕你會不
0737b01: 會。所以前日公去時。我對法緯說。以後更不必題
0737b02: 起禪道佛法。口說底無用。須是急切有恁麼事始得。
0737b03: 你看公底心。真是成佛有餘。祇是不曾實落用心。
0737b04: 便已巳容易蹉過。大眾。于今只管蹉跎去。真不知等到
0737b05: 彌勒佛婁至佛了。咦。山僧要說說不盡。然亦不消說。
0737b06: 伶俐漢。向未舉以前。便知痛癢。就是山僧者一段話。
0737b07: 都是多底。明日過歸宗。須要甘得澹薄。圓通訥禪師。
0737b08: 祇有一塊布。日間當裙。夜聞當被。山僧自來。不曾貪
0737b09: 著好衣好食。如今但有兩餐粥飯。便放下身心。絲毫
0737b10: 不管。佛在世時。弟子甚眾。一千五百大阿羅漢。常隨
0737b11: 其身。那時有什麼常住錢糧也。只各人入城乞食。食
0737b12: 已巳便各人樹下趺坐。大眾。于今各人。也須自家料理。
0737b13: 牛頭嬾融。肩挑石二。腰纏八斗。供其徒眾。大眾。都是
0737b14: 難得底。山僧亦當古人所為。只是賤體太弱。不能
0737b15: 如願。大眾須要體諒山僧始得。珍重。
0737b16: 
0737b17: 長慶宗寶獨禪師語錄卷第一
0737b18: 
0737b19: 音釋
0737b20: 瑰姑回切。音傀。瑰瑋琦玩也　偉于鬼切。音韙。人才傀偉　摺之涉切。音讋摺疊也　麋旻悲
0737b21: 切。音眉。鹿屬　嘿密北切。音墨。與默同
