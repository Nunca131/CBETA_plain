0621c01: 鼓山為霖和尚餐香錄卷下
0621c02: 書記　太泉　錄
0621c03: 紀賢傳
0621c04: 本智西堂傳
0621c05: 師諱如騰。字本智。福州福清人。姓劉氏。早歲喪親。即
0621c06: 慕出塵。不謀生產。唯日與諸善友。共營佛事。年三十。
0621c07: 禮支提升公落髮。修諸密行。一眾敬畏。出嶺見雲棲
0621c08: 和尚。授以念佛法門。一聞諦信。身心歡喜。復還福州。
0621c09: 閉關於水西之象鼻庵三載。苦履踐。每以靜中。覺
0621c10: 諸念紛擾。因閱傳燈。至外道問佛。不問有言無言。世
0621c11: 尊良久處。忽爾狂性頓歇。不覺失聲曰。世尊印證我。
0621c12: 自是不假調伏。淨念純至。出關至支提。一日山門經
0621c13: 行次。忽面前開廓。身心豁。得大輕安。遂有偈曰。水
0621c14: 骨拄杖火毛拂。釋迦不知是何物。四方八面沒遮攔。
0621c15: 信手拈來活轆轆。丁卯至鼓山。與履徵諸公謀興祖
0621c16: 庭。延博山和尚開法。山至一見器重。舉為西堂。及山
0621c17: 還江右。席七載。皆師匡維眾事。情向背。一攝之
0621c18: 以真慈大悲。人人德之。甲戌。永老人來主當山。師復
0621c19: 內外調護。且時與老人盤錯。日臻玄奧。常喜作無生
0621c20: 偈。老人深為讚美。又呈前偈。老人親為書之。誡勿令
0621c21: 人見。浪杖人來山。師復周旋無間。杖人一日為大眾
0621c22: 開示。是法住法位。世間相常住。雄辯滔滔。辭鋒橫發。
0621c23: 師曰。和尚固慈悲。但太費辭耳。某甲祇兩句可盡。杖
0621c24: 人曰。如何。師曰。法本不生。常住不滅。杖人撫掌大笑
0622a01: 曰。這老賊。我今日識得你也。後在天界寄師偈。有火
0622a02: 毛拂子笑春風之句。敘師語也。師操履深密。見地
0622a03: 穩實。容貌粹。言辭簡雅。雖德臘俱高。而謙光燭人。
0622a04: 精勤不倦。見者意消。癸巳四月初旬示微恙。起坐如
0622a05: 常。至十八日辰刻。泊然而化。世壽七十有七。僧臘四
0622a06: 十有八。
0622a07: 青林尊宿傳
0622a08: 尊宿諱如鑑。字青林。候宮人。姓林氏。幼孤。奉母至孝。
0622a09: 十八茹素持戒。至雲棲禮蓮池大師。得淨土旨訣。又
0622a10: 至顯聖。參湛然和尚。令看無字。遂執侍左右。一日因
0622a11: 低頭拾箑有省。作偈呈曰。趙州狗子無佛性。脫下
0622a12: 子來遮面。面子未曾遮得全。半身露出令人厭。湛公
0622a13: 撫而印之。首座麥浪。每欲勘之。而未得其便。一日因
0622a14: 師呈吹毛劍頌曰。我有吹毛劍。寒光如閃電。當機覿
0622a15: 面揮。鋒鋩人不見。浪便問曰。如何是吹毛劍。師作拔
0622a16: 劍勢。浪曰。此是刈禾刀。師曰。吾昨日在石橋上過。無
0622a17: 端打破盂。湛公按住曰。首座氣宇如王。侍者踏
0622a18: 實地。兩人乃各休去。久之以母老辭歸閩。年三十五。
0622a19: 始往國懽寺。禮岳山西公祝髮。遂結屋石林。與母偕
0622a20: 隱。後母亦落為尼。精修無間。實師至孝所感云。及
0622a21: 母卒。師復同曹源越山二公出嶺。參湛和尚于雲門。
0622a22: 時林得山司農在座。謂湛和尚曰。青師已巳有省發。何
0622a23: 不對眾吐露。湛目師。師遽指傍僧曰。和尚問。何不祗
0622a24: 對。其僧惘然。湛曰。這賊。師遂拂袖而去。未幾過吼山。
0622b01: 參密雲和尚。不契。乃拉曹越二公。返閩入鼓山。創東
0622b02: 庵居之。及眾迎博山無異和尚開法。師遂捨庵為方
0622b03: 丈。明年異旋博山。師與諸公。送至建溪而別。因禮聞
0622b04: 谷老人于寶善。遂同曹越。相依煆煉。閉關六載。日增
0622b05: 智證。及聞老人返真寂。師亦同二師還三山。越公居
0622b06: 鼓山之調象庵終焉。師與曹師。卜居長基嶺之松庵。
0622b07: 承雲棲詔旨。日持佛號。晚修懺摩。深夜頂觀音像旋
0622b08: 繞。凡二十餘年。後因世亂。曹師既出住福清之靈石。
0622b09: 師乃返石林。掩關不出。精進如少壯時。而一室中。時
0622b10: 聞異香焉。師平日所得淨施。悉買生命放之。然每以
0622b11: 念佛放生勸人。故福城感其化者甚眾。師以康丙
0622b12: 午六月初旬示微疾。神思安詳。不沉不亂。至期。弟子
0622b13: 問曰。師此時作麼生。師曰。平日所幹何事。大眾來問
0622b14: 疾者。皆環繞助師念佛。師曰。今日可謂。蓮池勝會也。
0622b15: 乃泊然而化。世壽八十有七。僧臘五十有二。越七日
0622b16: 茶毗。火光金色。時發香氣。平日所持木念珠不壞。弟
0622b17: 子性晉性證等。奉師靈骨。塔於鼓山。論曰。時當末法。
0622b18: 祖風凋零。後生輩纔跨禪門。便受衣拂。自既易得。又
0622b19: 易以與人。誑閭閻。成作隊。鞠其端倪。總由因地
0622b20: 不真。故陷入魔罥。不自覺知耳。今觀青林尊宿。早年
0622b21: 如是發心。如是見人。如是省發。如是言句。而深埋頭
0622b22: 角。隱遁終身。潛修密煉。六十餘年如一日。功末後。
0622b23: 頭尾俱正。此豈今日禪者。所能夢見耶。嗚呼若師者。
0622b24: 可謂法門之魯靈光也歟。
0622c01: 明一靜主傳
0622c02: 靜主諱太悟。字明一。漳州漳浦人。姓張氏。幼業儒。年
0622c03: 二十五棄家。往杭州黃山光明寺。禮雪杭師剃落。首
0622c04: 參天童密老人。即從稟戒。次參顯聖金粟。後旋閩至
0622c05: 鼓山。一見先師。不覺心折曰。真吾師也。遂傾心受誨。
0622c06: 居下板凡一十八載。一日堂中經行。忽然靈光披露。
0622c07: 萬法平沉。自是每入室呈所見。先師無可否。惟微笑
0622c08: 而已巳。先師年八十。示以偈曰。君今學道已巳多年一知
0622c09: 半解許君說。若要縱橫無礙用。尚須拔去一重楔。到
0622c10: 此方知事事如。豈容俗學妄分別。穿衣吃飯只尋常。
0622c11: 通天徹地一輪月。悟得偈。益自勉勵。先師入滅。余繼
0622c12: 席。悟居寺後之調象庵。又五載。密自履踐。深有所證。
0622c13: 時舉古德機緣。或拈或頌。吟笑自樂。其拈無夢無想
0622c14: 話曰。此則公案。判論者雖多。錯會者不少。為未透
0622c15: 向上一竅。祇向識神中。妄起分別。殊不知。主人公也
0622c16: 不在有夢想處。也不在無夢想處。也不在日用浩浩
0622c17: 處。且道。在什麼處。良久云。一雙窮瘦足。從來不出門。
0622c18: 其頌本來面目曰。從來箇事絕言詮。狗口纔開落二
0622c19: 三。生與本生轉是錯。所知忘處頗相當。其自適曰。大
0622c20: 道絕有無。有無被情驅。跳出有無外。方能得自如。得
0622c21: 自如有何拘。大海波心騎鐵馬。須彌頂上釣金魚。此
0622c22: 係道人快樂處。造次凡流爭識吾。一日微恙。即自剃
0622c23: 髮。沐浴更衣。謂侍者曰。吾當去矣。者曰。師何往。何所
0622c24: 分付乎。悟即自取紙筆大書曰。衣履送上方丈。經書
0623a01: 歸禪堂。不須沐浴更衣。火化入舊塔。偈曰。打破太
0623a02: 空。踢翻生死岸。優游無底舟。真箇快活漢。遂歸榻吉
0623a03: 祥而臥。侍者走報余。急往覘之。見其微息綿綿。大呼
0623a04: 曰。靜主去得好。宜著精彩。頂門上一箭。直透過那邊
0623a05: 去。悟復開眼點首。大噫一聲化去。實壬寅三月念二
0623a06: 日午時也。茶毗牙齒不壞。有骨一片。五色鮮明。世壽
0623a07: 五十有一。僧臘二十有六。悟為人性剛毅。事不合意。
0623a08: 輒形辭色。甚至怒罵。故人多以是少之。今觀其末後
0623a09: 一著。則其生平所得者不淺。未可以常情議之也。嗚
0623a10: 呼。若悟者。可謂克始克終。有頭有尾。鼓山門下。一了
0623a11: 事衲僧也。
0623a12: 一行上人傳
0623a13: 一行上人晉江人。姓莊氏。幼業儒。即知佛理。年二十
0623a14: 八。禮無異和尚于鼓山。立名智嚴。授念佛法門。問所
0623a15: 以念法。異曰。一心念去。行受教三十餘年。把定題目。
0623a16: 深有契證。乃作一心念佛歌以自見。辭旨雋朗。事理
0623a17: 圓備。大有裨於淨業行人。稟如是律師菩薩戒。聽
0623a18: 素華法師天台教觀。一相居士林公曾。佳公子也。
0623a19: 與締世外交。最稱莫逆。于別業。資以四事。凡三十
0623a20: 年如一日。可謂難能也。壬寅冬。謁余于紫雲。余問曰。
0623a21: 一心念佛歌。是居士作否。行曰。不敢。余曰。佛即今在
0623a22: 什麼處。行一指。余曰。死燒作一堆了。向甚處與
0623a23: 山僧相見。行乃低頭。余曰。居士是通佛法人。可點茶
0623a24: 來。行笑曰。和尚也不消得。又一日余謂之曰。人皆病
0623b01: 居士恩愛重不能出家。是否。行曰。政坐此耳。余曰。金
0623b02: 剛王寶劍。何不拈出。行曰。和尚若肯攝受。某敢憚其
0623b03: 行乎。余唯唯。即日上堂曰。無見頂相。箇箇圓滿。為什
0623b04: 麼我顯汝隱。燈王座子。人人有分。為什麼我坐汝立。
0623b05: 還知麼。鏌未出匣。游絲千萬丈。等閒拈出來。一斷
0623b06: 一切斷。下座。行趨入方丈曰。謝和尚慈悲重重相為。
0623b07: 余曰。知即得。行便禮拜。癸卯正月。隨余還鼓山。二月
0623b08: 八日落髮。頓進三戒。取文殊一行三昧。字之曰一行。
0623b09: 安單正法藏殿。行業精勤。一眾敬愛。與諸禪德。作
0623b10: 答唐復禮法師真妄偈。極為得旨。被余認出。行德余
0623b11: 賞音。益自憤悱。八月中秋後。以事至溫陵。九月廿八
0623b12: 日還山。即入方丈。作禮曰。某此行雖赴道友林公之
0623b13: 召。亦欲借此還俗家一看。至泉忽生一正念。我已巳出
0623b14: 家。豈有復入俗舍之理。遂不去。書禁足二字。貼于壁
0623b15: 間。親友見訪。俱不報謁。唯與林公。傾譚數日而已巳。即
0623b16: 日示疾。日見沉重。余往慰之曰。上座此病恐不起。生
0623b17: 死關頭。不可被他瞞了。一生修行得力處。全在這裏。
0623b18: 行唯唯。至十月初三日。乃謂余曰。某大期至矣。但無
0623b19: 以報和尚慈恩。當于淨土相見耳。遂謝醫藥。吉祥而
0623b20: 臥。念佛不絕口。稅擔上座謂之曰。公決志往生。何不
0623b21: 留一偈。與眾言別。行曰。要偈作麼。但要受用耳。雖然。
0623b22: 要偈也不難。即說偈曰。何用談玄說偈。一句彌陀便
0623b23: 是。從來十念往生。是心不可思議。至初八日辰刻。請
0623b24: 余至榻前。曰某當去矣。余謂之曰。阿彌陀佛是法界
0623c01: 身。還記得麼。行曰。記得。菩薩亦是法界身。眾生亦是
0623c02: 法界身。余曰。上座自己已。行笑曰。豈有二耶。余曰。正
0623c03: 好向這裏。上品上生去。行遂對余。朗誦上品上生章
0623c04: 一。余亦念佛五百聲。助之回向畢。行曰。請和尚歸
0623c05: 方丈歇息。某尚未也。余趨出。少頃令人扶起。坐定即
0623c06: 瞑目。嗚呼。行出家。未及一載。履道方殷。而遽化去。似
0623c07: 若緣淺。然以余觀之。行家居六十餘年。而末後一著。
0623c08: 乃在名山大剎。圓頂納戒。臨終神思不亂。念佛坐化。
0623c09: 其往生必矣。謂非夙于佛法中。具大因緣。能有是乎。
0623c10: 故為傳之。以勗夫後來者。
0623c11: 闍黎無一純公傳
0623c12: 闍黎名太純。字無一。建陽水東張氏子。家世業儒。年
0623c13: 七八歲好放生。十二慕出家。父母不許。十七。博山無
0623c14: 異和尚代座董巖。公往參禮。領狗子無佛性話。念四
0623c15: 補邑庠。有人相勸云。汝求出家。有何利益於人。不如
0623c16: 做功名。如陸相公等。行菩薩行。豈不更玅。公遂發願
0623c17: 云。若使我得志。必使昆虫草木。皆得其所。頭目髓腦。
0623c18: 俱報佛恩。連三科不第。遂隱本處妙高。專提話頭。
0623c19: 時刻不放忽。一日早課。誦楞嚴。至一心聽佛無見
0623c20: 頂相。豁然有省。得大慶快。遂有頌曰。頂門出入。應用
0623c21: 無情。全憑自己已。莫問他人。乃作據本論。先老人見之。
0623c22: 深為贊歎。有弟子。來求講學。公為約云。我的法門。
0623c23: 與諸學究不同。要吃齋學課誦。參究性命。一炷香後。
0623c24: 方許開講。諸弟子皆翕然從之。於佛法中。得生正信。
0624a01: 三十六。在聞谷師太會下。受菩薩戒。後古航和尚。從
0624a02: 博山回。公同眾於鳳凰山下。創報親庵居之。每從請
0624a03: 益。公父達宇居士。久依博山。留心參究。一日示微疾。
0624a04: 端坐廳堂。親朋圍繞。手捻數珠。念佛而化。眾皆嘆仰。
0624a05: 得未曾有。公益感發。遂矢志出家。先老人。本與公先
0624a06: 人。締世外交。最為莫逆。乃以書招之。丙申春。為達宇
0624a07: 公營葬畢。即辭家人。直抵鼓山。老人一見。大喜曰。此
0624a08: 秀才出家榜樣也。即為剃落。居禪堂隨眾。每自念青
0624a09: 山白雲。常懷夢寐。今一旦得之。豈可作等閑看耶。是
0624a10: 以十餘年來。朝禪暮誦。操履愈嚴。山中為祈昇平。修
0624a11: 大悲懺三年。公皆與焉。最後眾推公主壇。公道宇魁
0624a12: 梧。執爐行道。威儀虔肅。眾望之以為須菩提從空而
0624a13: 下也。丙午秋。得脾疾。飲食減少。精修不懈。臘月八日。
0624a14: 為眾戒子羯磨。梵音琅然。至望後體漸衰憊。公遂無
0624a15: 意人世。決志往生。乃書偈四首。以見志曰。念佛通身
0624a16: 佛現。箇中那討背面。百千三昧法門。當下一時周。
0624a17: 摩頭佛上我頂。舉手佛光現前。要見時時得見。華開
0624a18: 誰說遲延。彌陀法界身。我亦法界體。今日空歸空。何
0624a19: 曾有此彼。西方在目前。何處不周圓。恒在寶蓮臺。經
0624a20: 行及坐眠。丁未正月四日夜。余率眾為公禮大悲懺。
0624a21: 禱觀世音。助公往生。懺畢往覘之。公奄然一息。偃臥
0624a22: 禪榻。余問曰。正恁麼時如何。公曰。某全體首楞嚴大
0624a23: 定。余曰。正是受用處。公然合掌謝之。良久自起趺
0624a24: 坐。泊然而化。世壽七十。僧臘一紀。留龕三日。茶毗斂歛
0624b01: 骨石。即於本年臘月大寒日。入舍利窟之海會塔。
0624b02: 道霈曰。余年十八。往遊董巖。道過潭陽。晤公于妙高
0624b03: 峰。見其儒服而佛行。與語甚懽。知為有道人也。後二
0624b04: 十四年。公入鼓山披剃。獲與同堂。如隔世再逢。喜出
0624b05: 望外。方二年而先師遷化。余忝繼席。舉公教授新戒。
0624b06: 以德不以臘也。公年近古稀。而精進如少壯時。居
0624b07: 常以此事相切磋。一語會心。未不手舞足蹈。今觀
0624b08: 其末後一段光明。知其所得者不淺。故為傳之。以示
0624b09: 諸來者。
0624b10: 記
0624b11: 重修萬歲塔記
0624b12: 昔閩忠懿王。於梁開平間。立寺于福城東南隅之補
0624b13: 山。額曰萬歲。為祝釐也。寺後建磚浮圖七級。高一百
0624b14: 五十尺。舉城皆見。極為壯麗。自梁至今垂千載。興修
0624b15: 不一。弗可考也。崇禎間。住持靜菴。募緣重修。順治
0624b16: 己亥。颶風大作。層級剝落。且有大榕。生於堂之上級。
0624b17: 靜菴之孫一微。克承先志。乃謀諸封。君方公克之公。
0624b18: 慨然捐金倡緣。諸宰宮善信。各樂贊助。起手于康
0624b19: 二年癸卯五月甲戌。落成于七月庚辰。共費白金二
0624b20: 百餘兩。內外堅密。足垂永久。事竣。微乞余記其事。余
0624b21: 聞。塔廟所在。即有如來真身。八部諸天。及一切護塔
0624b22: 善神。晝夜擁護。散花供養。又塔者取其矗雲插漢。高
0624b23: 顯殊特。使一切含齒。戴髮。舉目即見。一瞻一禮。植菩
0624b24: 提種。法華經云。若人散亂心。入于塔廟中。一稱南無
0624c01: 佛。皆共成佛道。如是則建塔修塔。欲與大地生。
0624c02: 結成佛因緣。又即是供養如來真身。其功德利益。不
0624c03: 可思議。豈特區區為省會壯觀而已巳哉。是不可不記
0624c04: 也。因以付諸管城。
0624c05: 光孝寺重修大雄寶殿記
0624c06: 富沙據八閩上游。山川清淑。風物閒美。而俗尤雅嚮
0624c07: 佛乘。郡城四郊。梵宇碁布。鐘磬交接。居然雒之嵩少
0624c08: 杭之西湖。光孝在郡治之南。距城二里許。隔岸塵囂。
0624c09: 虹橋鎖斷。背獅而面雙水。極稱形勝。且寺基弘廠。
0624c10: 曲徑重門。脩廊廣殿。金容晃耀。祇樹菁。凡信心登
0624c11: 禮者。疑梵釋龍天之宮。從空而墮。不知身之在人間
0624c12: 世也。按舊志。寺創自六朝。唐額隆興。宋為景德天寧
0624c13: 萬壽。至紹興。改賜今額。元末兵燹寺弛。至洪武二年。
0624c14: 僧原聳及徒惠開文佳者鼎修之。太師文敏楊公榮。
0624c15: 狀元丁公顯。各有記。而復於嘉靖辛酉島夷之
0624c16: 變。是冬僧一正等。先搆小殿五楹。至萬曆丙子。中丞
0624c17: 龐公尚鵬。欲蠲寺稅。而甌令曾公士彥。力贊之。始得
0624c18: 以所蠲并募緣。重樹大殿。極為鉅麗。迄今已巳九十載
0624c19: 矣。況經鼎革。戎馬蹂躪。雖佛像如生。而毀瓦腐椽。岌
0624c20: 然有棟橈之懼。康熙壬寅。建安邑侯山陰周公霞城。
0624c21: 以公餘之暇。往遊其間。智種頓發。恍若夙契。慨念今
0624c22: 昔之頓易。興廢之靡常。愴然者久之。乃特捐俸為倡。
0624c23: 命寺僧悟關洪緯等。募緣修葺。一時紳衿士庶。聞風
0624c24: 響應。各舍所有。以勷厥舉。是役也。始工於壬寅夏六
0625a01: 月。告竣於明年癸卯冬十月。共費白金千兩有奇。壯
0625a02: 實牢固。有若鼎造。又明年甲辰季秋。余自石鼓來寶
0625a03: 善。悟關洪緯輩來請記。余樂觀其功德之有成。故不
0625a04: 辭而為之言曰。昔世尊於靈山會上。以佛法付囑國
0625a05: 王大臣者。政慮末法澆漓。正宗澹泊。苟非有力大士。
0625a06: 不足以振興之。仰惟。今上以幼之年。誕登寶位。統
0625a07: 有中外。在處興崇三寶。丕闡宗風。而周公以名進士
0625a08: 起家。出領大邑。政事之餘。乃能雅留神於方外。新古
0625a09: 殿於將傾。聖君賢臣相與顯發。引斯民於正覺。贊皇
0625a10: 圖於永年。究其實地。皆從佛會中來。不忘佛囑。與廣
0625a11: 大願力所致然耳。昔唐宰相裴休之父肅。先世為許
0625a12: 玄度。建越州塔。未終而化。後託生梁武帝之孫蕭。
0625a13: 因訪曇彥禪師。為入定觀其夙因。師云。許玄度來何
0625a14: 暮。昔日浮圖今如故。後眾請師。修龍興大殿。師云。非
0625a15: 吾所為。三百年後。自有非衣功德主。遂銘之。至唐三
0625a16: 生為裴肅。果如其言。觀此。則昔甌令曾公贊龐撫公。
0625a17: 以所蠲寺稅。鼎建斯殿。未滿百年。殿已巳朽獘。而周公
0625a18: 適臨建邑。乃特倡緣修葺。復還舊觀。庸詎知周公非
0625a19: 昔曾令公。乘其願力。復重來耶。因果不爽。事非徒然。
0625a20: 乃特發之。以告來者。是為記。
0625a21: 紫雲佛頂庵知白玄公生淨土記
0625a22: 聞之。古德云。佛法有什麼事。行得即是。入佛法
0625a23: 中出家。本為度生死。苟不能行。即於生死不得力。何
0625a24: 佛法之足云。予觀近世出家。稱能行者。殊不多見。因
0625b01: 讀知白玄公傳。獨有感焉。公溫陵人。姓鄭氏。徵仕郎
0625b02: 謙初公仲子也。幼業儒。娶陳氏生一子。是為玄文上
0625b03: 人。文生不染俗。志慕出塵。公中歲陳氏卒。遂偕文蔬
0625b04: 食修淨業。及文脫白。庵於紫雲。公就養。而清修之志
0625b05: 彌篤。居常百事不干懷。靜坐一室。念佛不輟口。年八
0625b06: 十。適予開法寺中。遂從剃染納戒。歎曰。何期衰暮逢
0625b07: 此勝緣。喜不自勝。經二年。一日示微恙。偃臥禪榻。一
0625b08: 息奄奄。乃寄語檀越。斯以西方相見。又與子文問答
0625b09: 訖。遂起趺坐。念佛化去。實康甲辰歲九月七日子
0625b10: 時也。嗚呼。今童年出家。至於白首。而一句彌陀。如嬰
0625b11: 兒學語。旋念旋忘。不得純熟。公八十落髮。方三年。而
0625b12: 臨終正念分明。神思不亂。念佛坐化。其生西方無疑
0625b13: 矣。是固公平日。見得明。信得及。行得力之所致。而佛
0625b14: 法中出家有若公。則行之一字。亦庶幾無愧矣。昔
0625b15: 尊者八十出家。三年證阿羅漢果。公八十剃度。三年
0625b16: 而生淨土。時有今古。理實同然。故特筆之。以風來者。
0625b17: 是為記。
0625b18: 青林尊宿塔誌
0625b19: 此花磁瓶內。乃青林尊宿靈骨也。尊宿諱如鑑。候官
0625b20: 林氏子。十八矢志慕道。出嶺禮雲棲。又參顯聖湛和
0625b21: 尚。看無字有省。後以省親歸閩。及祝髮。復出嶺侍湛。
0625b22: 久之歸鼓山居東菴。及博山無異和尚開法茲山。宿
0625b23: 傾心事之。遂得旨焉。自是深埋頭角。潛修密煉。至年
0625b24: 八十七。示寂于石林舊隱。茶毗。火光金色。香氣馥郁。
0625c01: 平日所持木念珠不壞。道霈仝銓部林孔碩居士等。
0625c02: 請靈骨歸于本山尊宿塔。時康丙午年臘月大寒
0625c03: 日也。住山道霈謹識。
0625c04: 大炤山記
0625c05: 昔世尊誡比丘。不得好遊聚落。當于山間林下。閒
0625c06: 居靜處。念所受法。以滅苦本。故凡在佛世出家者。皆
0625c07: 得道證果。無空過者。今時當後五百歲。諍堅固。而
0625c08: 染衣剃髮之人。汩沒塵勞中。竟不知出家為何事。往
0625c09: 往干涉人間。動違經律。為白衣居士所譏嫌。求其正
0625c10: 因出家。修遠離法。不染世間者。如星中揀月。非曰全
0625c11: 無。希有耳。明普炤公。永安龍江鄭氏子。幼業儒。中
0625c12: 年深悟浮幻。志求出世。乃棄家投博山離凡西堂。削
0625c13: 髮納戒。既而思阿練若。為真修行地。遂於清溪林
0625c14: 。得藍氏山。林木蓊蔚。泉竹清泚。坐鐃鈸而面金鰲。
0625c15: 頗稱形勝。遂捐衣盂貿得之。結屋數楹。于其上額曰
0625c16: 大炤。時崇禎癸未夏也。至順治丁酉。徒眾雲集。而菴
0625c17: 狹無所容。遂募眾鳩工。鼎建大殿。照廊兩廡。又于左
0625c18: 臂。建樓五間。右臂為齋堂庖廚。更立田為香燈之需。
0625c19: 建塔為歸藏之地。而大炤道場。煥然遂為一方勝剎
0625c20: 矣。今炤公年逾古稀。而精神矍鑠。修淨業課法華。日
0625c21: 無暇。而諸徒子輩。皆能深體師心。克勤煉行。亭亭
0625c22: 物外。不染世氛。豈非能仰遵如來明誨。而為末法真
0625c23: 比丘耶。高足無涯上人實始終厥事。特乞余文。刊石
0625c24: 以垂永久。炤公道行。余素所敬慕。故不辭荒蕪。而漫
0626a01: 為之書。
0626a02: 鼎建毫光閣餐香堂記
0626a03: 夫僧預三寶之數。為人天大福田。四海同居。合和無
0626a04: 諍。同法而修。同堂而食。乃期趨乎大同之道也。物無
0626a05: 巨細。一歸招提。便屬十方。或私之者。得無量罪。千佛
0626a06: 出世。不通懺悔。金口凜然。詳載經律。鼓山自梁開平
0626a07: 神晏國師。肇建叢林。禪祖相承。八十餘代。至天啟丁
0626a08: 卯。山無異和尚開法茲山。龍象雲從。乃于大殿之
0626a09: 東。建堂五楹。西向為應供之所。逮崇禎甲戌。先師永
0626a10: 覺老人。來主當山。重建寺宇。乃改堂南向。縱五丈三
0626a11: 尺。廣六丈六尺。而兩分之。前為齋堂。後為庫寮。先師
0626a12: 既沒。道霈忝承遺烈。繼守山門。僧眾日集。而堂無
0626a13: 所容。有大檀那楊公諱士傑法名太隆者。關東州
0626a14: 衛人。為　靖南王耿公之姻戚也。隨駕入閩。休官多
0626a15: 暇。每策馬登山。傾心問道。一旦智種頓發。慨然願捐
0626a16: 貲。撤去故屋。命工掄材。即其址建大閣五楹。上為庫
0626a17: 寮。凡檀信所施。六和所需。皆出內于此。顏曰毫光。取
0626a18: 如來白毫相中一分功德。蔭庇子孫之義。下通為齋
0626a19: 堂。足容五百僧。列坐而食。顏曰餐香。取維摩詰請飯
0626a20: 香積。飯諸大眾之義。起工于康六年丁未二月念
0626a21: 有一日。告竣于本年閏四月念有八日。共費白金六
0626a22: 百餘兩。不求他緣。皆居士一人獨任。可謂難能也。南
0626a23: 閻浮提眾生。以財為命。即藏有朽貫。倉有陳紅。未肯
0626a24: 輕以與人。今居士乃欣然揮金。以成斯閣。藏貯招提
0626b01: 物。供養十方僧。苟非于三寶真淨福田中。夙植善根。
0626b02: 深生正信。疇克爾耶。且僧者佛祖所自出。供僧即供
0626b03: 佛。其所得福德。曷可思議。故為記之。勒諸貞。以垂
0626b04: 永久云。
0626b05: 序
0626b06: 四家頌古序
0626b07: 古公案無頌。頌自汾陽始。陽之後雪竇繼之。號稱頌
0626b08: 古之聖。嗣是諸家皆有頌。洞上頌名最著者三人。投
0626b09: 子青。丹霞淳。天童覺是已巳。頌無評。評自圓悟始。悟之
0626b10: 後。萬松林泉繼之。悟評雪竇。松評天童。林泉評丹霞
0626b11: 與投子。是已巳。後人合之。目為四家頌古。禪者倚為指
0626b12: 南。予以為。道本離言。言莫之及。古尊宿為物作則。臨
0626b13: 機拈出。如石火電光。苟非眼辨手親。早是白雲萬里。
0626b14: 所以頌之者。猶寫鳥跡于空中。數魚蹤于底。但
0626b15: 於想像之間而已巳。又從而評之哉。雖則慈悲之
0626b16: 故。有此落草之談。不知如水益乳轉失本味。識者惜
0626b17: 之。茲特刪去評唱。錄其本頌。壽諸剞劂。以公天下。儻
0626b18: 有本色衲僧。一見心許。則余是刻。功不唐捐。如謂不
0626b19: 然。自有諸師之評本在。
0626b20: 刻佛果圓悟禪師法語序
0626b21: 達祖西來。直指人心。見性成佛。而曹溪猶云。說箇直
0626b22: 指。早是曲了也。矧乎後代牽枝引蔓。說參究說踐履。
0626b23: 以至種種關防。得非以實法繫綴人。而背祖宗之明
0626b24: 訓耶。是大不然。眾生根性。萬有不同。上根利智。單
0626c01: 刀直入。固所不論。若中下之機。未能領荷。全賴至人
0626c02: 間出。苦口垂慈。曲施方便。不然。何以救末流之乾慧。
0626c03: 起狂學之痼疾哉。宋圓悟禪師。飽參諸方。備艱苦。
0626c04: 後於演祖聲色中。頓斷命根。遂嗣其法。故其示徒法
0626c05: 語。皆自真參實悟。力踐純養中來。所以能攻人之偏
0626c06: 蔽。人所未至。杲大慧。禪中傑也。於大悟之際。乃為
0626c07: 渠曰。正好參禪。又云。一切但低細和合。先防自犯三
0626c08: 業。提向上那一著子。教兄弟日有趣向。至於虎丘隆。
0626c09: 佛智。華藏民。皆一代偉人。其教之修己已之方。接人
0626c10: 之要。亦靡不委曲周至。不致滲漏而後已巳。今之學者。
0626c11: 資稟志氣。較大慧輩。不啻霄壤之隔。而又弁髦參悟
0626c12: 操履之功。妄欲荷擔佛祖重任。是奚異跛鱉而逐飛
0626c13: 龍。凡庸而希梵位哉。師有言。同學之中。唯龍門智
0626c14: 海。昔嘗熟與究明。但逢緣遇境。莫不管帶。何止此生
0626c15: 而已巳。窮未來際。證無量聖身。也未是他泊頭處。斯
0626c16: 語也。則當時之知此者。亦鮮矣。又何怪乎今之世
0626c17: 哉。霈生也晚。且駑鈍無似。每思唐宋法運之隆。龍象
0626c18: 之盛。未嘗不心飛神馳。將奮力而企及之。不可得也。
0626c19: 茲於師全錄中。得此法語讀之。如暗遇明。如貧人得
0626c20: 寶。霈雖不敏。請事斯語。故手錄出。將鐫板別行於世。
0626c21: 客有難於予曰。此濟家語耳。子業洞宗。不本宗是圖。
0626c22: 而亟亟於他宗之語。毋乃迂乎。予應之曰。佛法者自
0626c23: 心之佛法也。雖建立門戶。有若不同。而究竟窮極。豈
0626c24: 有二致。故師有云。佛法本無彼此。諸宗皆六祖下兒
0627a01: 孫。若謂我臨濟宗須得我宗派盛。寧粉身碎骨。終不
0627a02: 作此見解。予何人斯。顧敢別生異見乎。客慚而退。因
0627a03: 併筆之。以冠諸卷首。
0627a04: 重刻天如禪師淨土或問序
0627a05: 昔世尊於三乘教外。別示淨土一門。詳開九品。普接
0627a06: 三根。本是至簡至易之道。又是難信難解之法。故經
0627a07: 云。不可以少福德因緣得生彼國。可見能諦信淨土
0627a08: 者。乃是多福德。多因緣之人也。近世參禪未得旨者。
0627a09: 樂談向上。佛祖在所詆訶。心性亦復掃蕩。況教令念
0627a10: 阿彌陀佛。求生淨土。是猶資章甫而適越。匪徒無用。
0627a11: 反滋鄙笑。昔永明壽禪師作四料揀。以禪淨二門。抑
0627a12: 揚誡勸。政為此輩耳。其意。謂參禪者。縱得一念。從
0627a13: 緣領悟。猶有無始習氣。一生功行。未能卒盡。若不求
0627a14: 生淨土。親覲諸佛。以自磨煉。久居娑婆。則有陰境之
0627a15: 患。故有十人九錯路之誡。念佛者雖現在未曾開悟。
0627a16: 而一生彼國。即階不退。一見彌陀。即悟無生。故有萬
0627a17: 修萬人去之勸。夫永明為法眼嫡孫。不專以本分事
0627a18: 接人。而乃於淨土一門。曉曉若此。是豈無故而然耶。
0627a19: 學者盍深思之。天如和尚得法天目。禪淨圓融。固是
0627a20: 家法。又慮禪者。不達永明料揀之旨。乃作淨土或問
0627a21: 一書。自立主客。反覆酬詰。釋其疑。示其修法。其
0627a22: 怠惰。然皆博引大經大論及諸祖成言。以證其說。以
0627a23: 生其信。余觀淨土諸書。不啻汗牛。求其婆心苦口。
0627a24: 的示人。無出或問。是不獨為淨土指南。實乃禪學者
0627b01: 之金針也。銓部林公。涵齋居士。長齋繡佛。棲心禪淨
0627b02: 者有年。痛今時禪者。務名忽實踐。弁髦淨土。自失
0627b03: 法利。深可悲怋。乃特倡刻是書。庶幾藥其萬一。是亦
0627b04: 永明天如之心也。命余一言。以發其意。勸讚淨土。本
0627b05: 屬夙懷。不敢以不文辭。漫為識諸簡首。
0627b06: 靈石曹源禪師語錄序
0627b07: 夫知識有明眼。衲子有正因。一見一語。畢世不忘。苟
0627b08: 師家眼目不明。學者行因地不真。即使久依座下。
0627b09: 親相授受。但彼此欺誑而已巳。何益於道哉。靈石曹源
0627b10: 禪師。早歲與青林越山二公。結伴參禪。歷諸方。如
0627b11: 顯聖金粟。皆久親炙之。不契。乃振錫返閩。見山於
0627b12: 石鼓。深蒙錐劄。領旨言外。遂傾心師事之。及博山歸。
0627b13: 而三師復同掩關於延之寶善。凡六載。共相砥礪。先
0627b14: 真寂老人。甚器重之。時扣關而入。與之盤錯。及老人
0627b15: 歸杭。而三師亦即出關返福州。越師隱鼓山之調象
0627b16: 庵終焉。而曹師偕青師。隱長基嶺之松庵。前後凡三
0627b17: 十載。青師善藏其用。深蓄厚養。今年八十有三。而慧
0627b18: 光渾圓。如出水芙蕖。亭亭物外。天下不得而物色之。
0627b19: 曹師乃俯隨眾請。出住靈石。剪荊棘驅虎豹。革故鼎
0627b20: 新。升堂入室。煥然一代中興矣。乃客冬化去。其子
0627b21: 寒輝。錄其語示余。且徵序焉。余觀其拈弄拋擲。皆自
0627b22: 真參實踐中來。非世掠之輩可得而彷彿。但出世
0627b23: 未久。遽掩化權。不獲盡展厥蘊。以光顯祖道。深為法
0627b24: 門惜耳。按師自題真贊云。新豐之孫。博山之子。觀此
0627c01: 則知其心。嗣之已巳非一日。即博山在常寂光中。亦當
0627c02: 然微笑。不至於橫點首。師家之眼目。與學者之
0627c03: 因地。兩相會遇。明感暗合。有終不可得而忘者矣。是
0627c04: 為序。
0627c05: 丫山晦杲禪師語錄序
0627c06: 晦杲禪師怙公。久依博山法席。深有所證入。既而一
0627c07: 衲參方。深埋頭角。方是時。密雲老人盛化天童。中興
0627c08: 臨濟之道。座下龍象蹴踏。常不減千眾。公隱居雜務
0627c09: 寮。行業精苦。一眾敬畏。崇禎丁丑冬。余至山。適公起
0627c10: 單去。每聞飽參弟兄稱歎公不少。置心慕之。恨未之
0627c11: 見也。未幾。聞其出世羅浮丫山兩處。道風大播。龍天
0627c12: 推出。果不容埋沒矣。後三十年。公塔木已巳拱。始得其
0627c13: 錄讀之。喟然歎曰。此後學參禪榜樣也。今時無復此
0627c14: 等人物矣。觀其拈弄。皆自實地中流出。其所作歌偈。
0627c15: 雖多不協音律。而受用處不淺。然皆信口而說。信筆
0627c16: 而書。不容人改竄一字。其不為文字相所縳如此。而
0627c17: 皮相者。乃以是病之。不知此老長處。正在此也。夫攢
0627c18: 花簇錦。勾章辣句。如今之三家村土地廟。稱堂頭和
0627c19: 尚者。如稻麻竹葦。是豈可與公同日而語哉。公真
0627c20: 操實踐。親自博山爐中出。且見前輩有道尊宿。
0627c21: 及其出世。乃說自己巳心中所證法門。語言工拙不計
0627c22: 也。中孚上人從公得度。居士樊君蒼雪歸依門下。且
0627c23: 親見其臨終書偈坐脫一段因緣。特入山請余較閱。
0627c24: 重刻流通。余嘉其志。不避僭越。細為讎較。凡字之訛
0628a01: 者正之。句之滯者疏之。間有繁冗者刪之。如是而已巳
0628a02: 矣。不敢別加色澤。以失其本真也。公在常寂光中。必
0628a03: 以余為知言。而亦藉此。與公神交于無間云。
0628a04: 靈石寺志序
0628a05: 山川顯晦有時。人遇山川有緣。苟非其時。非其緣。雖
0628a06: 有若無。遇猶不遇也。靈石為玉融古剎。創于唐興于
0628a07: 宋。實曹山耽章禪師脫白處。其主席皆宗門巨匠。如
0628a08: 佛心才山堂洵。備載傳燈諸書可考也。入明衰。至
0628a09: 萬曆初。殿宇圮毀。僧徒淪沒。同我禪師以邑名諸生。
0628a10: 掛冠披緇。棲止其中。徒眾雲從。行業精苦。晨鐘夕梵。
0628a11: 稍復清規。葉文忠公過訪贈詩。有安得捨身從老衲。
0628a12: 坐看初地布黃金之句。其見重如此。同公涅槃後。上
0628a13: 首弟子曹源公繼之。重建法堂。請方冊大藏經。以
0628a14: 本分事訓徒。諸徒子皆能仰遵遺範。克肖前懿。靈石
0628a15: 之名。遂駸駸然有聞矣。今夏施虹郭孟履兩先生。
0628a16: 幅巾杖履。相約來遊。淹留旬日。攀蘿緣磴。蒐剔諸名
0628a17: 勝。其朱晦翁張徽蔣之奇程師孟諸賢題。皆于苔
0628a18: 蘚中捫得之。復得宋參軍許難十五景詩。又作記序。
0628a19: 詳紀其事。且率諸巨卿名公和朱夫子葉文忠諸作。
0628a20: 前後搜羅。共得若干首。集成鉅帙。列為四篇。曰形勝。
0628a21: 曰僧寶。曰建置。曰藝文。而茲山之巒樹石。殿閣樓
0628a22: 臺。名僧碩儒。佳文麗句。大已巳見。靈石諸勝。從此當
0628a23: 益大著于世矣。豈非時哉。兩先生當代名公卿。所遇
0628a24: 極通。顯然猶雅。留意名山一景一人。一泉一石。廣探
0628b01: 博採。亹亹不倦。苟非於茲山。夙有因緣。疇克爾耶。書
0628b02: 成將付梓以行。命余弁首。余媿不文。無以發兩先生
0628b03: 之幽懷雅趣。為此山增重。聊舉時緣二義塞白。兩先
0628b04: 生其不以我為誕乎。
0628b05: 禪影草題辭
0628b06: 溫陵素稱佛國。而近代禪學尤盛。有郭台在道人。世
0628b07: 本閥閱。幼讀書攻詩文。年二十餘。屏去所習。為先師
0628b08: 座下五戒弟子。靜居守志。長齋參禪。又三十餘年。每
0628b09: 以所得。形諸偈頌。時與諸老師碩衲。問答酬唱。余開
0628b10: 法桑蓮。來求圓菩薩戒。以所著禪影草一冊求證。究
0628b11: 觀其見地平實。句法老練。靈機慧質。得自天性。第惜
0628b12: 坐在理路。不免為知見所使。果能勇撥塵緣。力探道
0628b13: 賾。破無始之迷關。了向上之大事。則空室妙總。又是
0628b14: 一箇再來也。余日望之。道人其勉諸。
0628b15: 謝飛卿道友六十壽序
0628b16: 壽居五福之首。古今之所共尚。然皆以歲月為壽耳。
0628b17: 夫以有限色身。與無窮之歲月。互相摩盪。其能勝之
0628b18: 者。寧有幾人哉。何者。吾人莫不稟父母之氣。受四大
0628b19: 之身。自墮地以來。生住異滅。更互貿遷。剎那不住。所
0628b20: 以自童而壯而老。皆念念密移。而昧者不覺。即莊生
0628b21: 之論大年也。以大椿八千歲為春。八千歲為秋。而悲
0628b22: 夫彭祖。達人洞觀。亦朝菌蟪蛄耳。何壽之可言。夫真
0628b23: 壽者。人之神明也。如鹽在水。如膠在色。量包乾坤而
0628b24: 不大。明逾日月而不光。盤根空劫。垂蔭萬象。雖示生
0628c01: 而不為生之所流。示滅而不為滅之所變。剎那洞貫
0628c02: 十世。微塵橫十方。匪有假于他術。乃自性之常分
0628c03: 耳。善慧大士曰。有物先天地。無形本寂寥。能為萬象
0628c04: 主。不逐四時凋。吾以此自壽。今敢以壽吾飛卿道
0628c05: 兄。將與道兄。立足威音之先。而握手樓至之後。坐
0628c06: 水月之道場。修空花之佛事。轉娑婆為淨土。變地獄
0628c07: 為天宮。如一眾生未成佛。誓不于此取泥洹。其為壽
0628c08: 地。寧有量乎。即述此為飛兄六十壽言。亦使世人知
0628c09: 有此真壽。不徒以色身歲月。為活計也。區區九如之
0628c10: 頌。顧可同日而語哉。
0628c11: 張在輝道友六十壽言
0628c12: 康丁未秋八月念有一日。乃在輝張公花甲初周
0628c13: 令辰。蓮社諸友。請余一言。為公南山之祝。余與公道
0628c14: 交。餘十載矣。見其兩丈夫子。挺然玉立。孝友醇至。克
0628c15: 世其家。諸孫曾迭起方進。而未艾公。可謂向平累畢
0628c16: 世間福德無事人也。而公則未肯以此自安。乃從朝
0628c17: 至暮。矻矻孜孜。或為法門。營辦佛事。或為戚里。挫銳
0628c18: 解紛。無刻暇。至于為鼓山。散累僧之殘田。冊膳僧
0628c19: 之稅米。規模區畫。殫厥心力。無不為千年常住之計
0628c20: 者。其好善樂施之心。與恤貧赴急之意。皆得之天性。
0628c21: 自少至老。志不少衰。且年來神益王。體益豐。而心益
0628c22: 仁慈寬厚。則公之壽量。已巳見諸行事。形諸肢體矣。惡
0628c23: 俟余言之祝哉。抑聞之。古德云。福觀人量。壽觀人
0628c24: 之用心。二者公皆有焉。何者。往歲當散田時。里人欲
0629a01: 私其所有者。以蠢語侵公。公恬然不介。默然無辯。及
0629a02: 其事告成。而公毫無所染。其人始大慚服。以此知。公
0629a03: 之量與用心。皆福壽之相也。惡俟余言之祝哉。雖然。
0629a04: 世間福壽。公備有矣。然更有進者。吾覺皇氏之教人
0629a05: 一句彌陀。澄清五濁。期生淨土。受法性身。供諸佛于
0629a06: 晨朝。度生于曠劫。出五陰窟宅。裂三界樊籠。劫火
0629a07: 洞然而不焦。大浸稽天而不溺。無起無盡。不滅不生。
0629a08: 直至成佛。永不退轉。此出世間之真福真壽也。因併
0629a09: 書之。以為公大年之祝。
0629a10: 題
0629a11: 書禪源詮後
0629a12: 禪源詮都序。以余所見。凡三本。一南藏。一楞嚴。一雲
0629a13: 棲。楞嚴與藏本同。藏本註蛇足。而字多亥豕。雲棲
0629a14: 本削正是矣。而獨于本文。添減字句處。不無臆見。細
0629a15: 觀文意。上下不相連屬。猶不若藏本之為妥。然後知
0629a16: 非出大師筆。或大師化後。門人所刻也。今乃以三本
0629a17: 心參酌。務成善本。付梓流通。讀者試一較勘。其得
0629a18: 失可知也。
0629a19: 題佛牙
0629a20: 或疑此牙非是佛牙。而嘲予起塔者。予謂。是否俱無
0629a21: 所考。但予見建州開元越州顯聖。所供佛牙。皆相類
0629a22: 故塔之。且佛十身中。有眾生身國土身。然則一切世
0629a23: 間。若依若正。皆是如來清淨法身。況此牙乎。即如世
0629a24: 人用金銀銅鐵。土木寶石。致作佛像。固不可執定謂
0629b01: 是佛。亦不可執謂非佛。況巍巍寶塔。使見者相起
0629b02: 信。發菩提心。悟入實相。何不可之有乎。
0629b03: 書憨山大師壽昌語錄題辭後
0629b04: 壽昌師翁。撾毒鼓于萬曆間。中其毒而死者。實繁有
0629b05: 徒。而博山鼓山。相繼而起。尤為顯著。今觀憨山老人。
0629b06: 題壽昌語錄。謂壽昌钁頭。大似黃面衣。此語不減
0629b07: 靈山葛藤。又被盡底破矣。至謂聞聲中毒。與感悟
0629b08: 流涕如空生。不知能得幾何人者是中毒最深。感悟
0629b09: 流涕最切者。無如此老人也。豈可謂天下無知心之
0629b10: 人哉。辛丑冬日。偶閱老人夢遊全集。見此題辭。遂錄
0629b11: 冠師翁語錄卷首。倘天下後世有見此錄。而中毒流
0629b12: 涕者。是又老之所發起也。
0629b13: 題洪紫農先生墨蹟
0629b14: 余至溫陵。首晤紫農先生。見其為人脫略機械。飄然
0629b15: 塵垢之外。功名利祿。雜然陳前。竟無以奪其志。又縱
0629b16: 觀其所書紫陽九曲詩帖。峻骨擎天。匠心獨出。一點
0629b17: 一畫。不肯落晉宋人圈繢。然後知斯人為希世之人。
0629b18: 而斯書為希世之書。政當與斯文。並傳萬世而無弊
0629b19: 者也。昔人謂。論書當兼論其平生。顏魯公書借不工。
0629b20: 尤當為希世之寶。況又工耶。余於先生亦云。
0629b21: 為池心宇道友題畫
0629b22: 澄公筆底溪山。心老中丘壑。兩人驀劄相逢。不覺
0629b23: 一時呈露。古松偃蹇。崖石嵯峨。木橋流水自縱橫。茅
0629b24: 舍竹籬儘曠。亭下對坐晤語者。余與心老。共話無
0629c01: 生也。有客扶杖度橋而來者。不知為誰。觀其意欲尋
0629c02: 余二人共商底事。有道之士也。遠之外。更有洞
0629c03: 天。澄公筆寫不出。心老想所不到。余亦嗒然忘言矣。
0629c04: 黃子漸戒弁言
0629c05: 佛戒廣矣。然必以殺戒為首者。以其情最慘。業最重。
0629c06: 果報最苦故也。世人噉肉習深。不能頓斷。姑令漸戒。
0629c07: 此黃子救世之心也。經月六齋十齋。年三長齋。與孔
0629c08: 之不綱不射。孟之不見不聞。是又黃子之注也歟。
0629c09: 書成索余弁言。此余素所樂道。漫為書諸簡首。
0629c10: 題清明上河圖
0629c11: 宇宙之間。總是一幅大畫。今觀實父所作。清明上
0629c12: 河圖。又是畫上作畫。雖則山川形勝。街市縱橫。車馬
0629c13: 駢鬧。人物紛錯。極其精妙。要之九牛一毛。楊天衢居
0629c14: 士家藏此卷。命余題後。不免於一毛端上。又加一番
0629c15: 點染耳。此卷且止。只如宇宙間。那一幅大畫。畢竟是
0629c16: 誰所作。三點如流水。曲似刈禾鐮。
0629c17: 題揭圖
0629c18: 馬法秀東王公家。藏元人錢舜舉所畫。鬼子母揭
0629c19: 圖。極其精妙。經云。母有萬子。皆為鬼王。兇獰暴惡。日
0629c20: 食人子。人民不堪。往白于佛。佛取其幼子賓迦羅。藏
0629c21: 于底。母率諸鬼子。所謂草木神。舍宅神。山神。石神。
0629c22: 禽虫神等。悉皆奔赴。各展神力。挽其天車。求賓迦羅。
0629c23: 而不可得。其慞惶之狀。哀戀之情。極其肖似。因思鬼
0629c24: 子母。日殺人子噉之而不厭。一旦失其己已子。推求尋
0630a01: 。號天泣地。無所不至。及見世尊。但令其推愛子之
0630a02: 心。以愛人之子。當下殺心即滅。矢志歸戒。證須陀洹
0630a03: 果。且發大願。福庇生。凡國中人民無子。從我求子
0630a04: 者。悉皆與之。以此觀之。轉凡成聖。只在一念之間而
0630a05: 已巳。何難之有哉。此卷不獨繪畫之妙。其警世之意良
0630a06: 深。秀公蓄此。以遺子孫。豈無意哉。敬為識諸卷末。
0630a07: 題合圭亭石塔
0630a08: 亭曰合圭者。取上巨石得名也。亭中古有阿育
0630a09: 王塔。不知建自何年。由頂及座石皆毀缺。無一堅完
0630a10: 者。監院成源。乃捐資重造。欲令通霄路上。往來之
0630a11: 者。於此起一念淨信。合掌低頭。下菩提種。不特為此
0630a12: 亭飾觀而已巳。功既竣。敬為識其緣起如此。康五
0630a13: 年十月十二日。住山某書。
0630a14: 疏
0630a15: 翻刻法華維摩圓覺楞伽佛祖三經起信論
0630a16: 募緣疏
0630a17: 夫如來所說法。有微塵數偈句。其流傳震旦者。才五
0630a18: 千軸。又僅閟之龍藏而已巳。出家之士。往往有終身不
0630a19: 聞名字者。況得其旨。以了佛之心乎。此佛法所以日
0630a20: 衰。而僧徒愈趨愈下。有由然也。古德愍之。於大藏中
0630a21: 揭出大乘精髓。流通內。使人人皆可以受持。如法
0630a22: 華楞嚴維摩圓覺楞伽佛祖三經起信論等是也。法
0630a23: 華圓顯實相。楞嚴巧示真心。維摩廣談不二。圓覺指
0630a24: 體投機。楞伽明自覺聖智之境。達摩引之印心者也。
0630b01: 三經則如來始終吃緊之訓。與夫溈山苦口之警。至
0630b02: 於起信。則馬鳴大士。宗百本大乘經。示一心二門三
0630b03: 大之義。極為詳明。是諸部其言既簡。其理極要。如提
0630b04: 綱而眾目皆舉。挈領而群縷皆順。果能通此。則一大
0630b05: 藏無剩義矣。故唐宋以來。朝廷以是諸經試僧。使中
0630b06: 式者得度。豈不以是哉。楞嚴山中業已巳翻刻。而法華
0630b07: 諸經。則闕如也。禪者有志明經者。每苦於難得其本。
0630b08: 九達靜主。慨然願募緣翻板。則流通益廣。法施益。
0630b09: 佛祖一慧命。賴以不絕矣。願諸檀信。各捨不堅之
0630b10: 財。共成希有之法。昔世尊捨全身。以求半偈。常啼賣
0630b11: 心肝。以求般若。況此數部。大乘無上法寶。但捨身外
0630b12: 浮財。以得之。又廣為印施。以開群生之慧目。其功
0630b13: 德利益。曷可思議。或曰。子宗匠。不流通諸祖語錄。而
0630b14: 區區翻刻法華圓覺諸經。得無捨其本業趨於岐路
0630b15: 乎。余曰。不然。爾且道。佛經祖錄中說底是什麼。其人
0630b16: 無語。余曰。師子咬人。韓逐塊。因并贅於此。以解夫
0630b17: 惑者。
0630b18: 瑞跡寺諷華嚴經疏
0630b19: 夫華嚴一經。示諸佛之果海。群生之性源。與五位菩
0630b20: 薩。修行成佛之軌範。具諸法門。廣大悉備。昔如來始
0630b21: 成正覺時。不離菩提場。七處九會稱性所說。是為一
0630b22: 乘圓頓法門。非三乘諸經可得而比擬。如來出現品
0630b23: 云。此經珍寶。不入一切餘眾生手。唯除如來法王真
0630b24: 子。生如來家。種如來相。諸善根者。若無此等佛之真
0630c01: 子。如此法門。不久散滅。何以故。一切二乘。不聞此經。
0630c02: 何況受持讀誦書寫。分別解說。唯諸菩薩。乃能如是。
0630c03: 可見無上廣大法門。要諸真正大乘根器。方克領荷。
0630c04: 凡今日有能於此經中。見聞隨喜。生一念淨信者。即
0630c05: 是其人。如蒙光天子。聞天鼓說法。頓超十地是也。苟
0630c06: 不生信。雖見不見。雖聞不聞。如聲聞在座。如聾如瞽
0630c07: 是也。佛法大海。信為能入。不信則不能入。如到寶
0630c08: 山而空回首。未免覿面錯過耳。印瑞老衲。受林浦眾
0630c09: 檀之請。重興瑞跡古剎落成。將募諸善信。諷誦華嚴
0630c10: 大經。以結一乘圓頓種子。為疏大旨。以俟賞音。
0630c11: 廩山募緣疏
0630c12: 廩山我宗岷源也。今子孫天下。而塔委荒草。剎掩
0630c13: 寒雲。無問及者。有無可禪師。天界之的嗣也。獨熱于
0630c14: 衷。乃特廣其基。搆修其塔石。復立香燈。為永遠之需。
0630c15: 余千里遙聞。為之加額。既竭微力。以贊厥事。復書是
0630c16: 語。以告同門。惟願大家出手。共闡祖風。則宗屬幸甚。
0630c17: 法門幸甚。
0630c18: 募掩骼疏
0630c19: 時當末造。煞氣橫流。蒼生之歿于非命者夥矣。所以
0630c20: 荒郊髑髏。道傍棺柩。積年暴露。無主無依。仁人君子。
0630c21: 謀為掩埋。斯其主矣。庸詎知斯人也。非未來之諸佛。
0630c22: 或過去之六親歟。即此一舉。陰功浩大。誠不可思議
0630c23: 者矣。福城林丹章。道友。善念根心。福田日茂。既遂豐
0630c24: 年之願。復發廣之心。特告同仁。共襄勝舉屍陀林
0631a01: 裏。正好悟無生之機。苦海波中。何妨垂援溺之手。物
0631a02: 我本同一體。聖凡只是一心。各人若肯承當。普天必
0631a03: 臻仁壽。
0631a04: 募修靈源洞疏
0631a05: 靈源勝。閩省奇觀。今古名賢。後先遊目。託之吟詠。
0631a06: 鐫之金石。斑斑可考也。第歲月云邁。物力匪堅。古
0631a07: 亭古庵。既已巳廢墜。石垣石磴。尤見荒。凡登臨之士。
0631a08: 莫不動今昔之感。興修之望也。且床頭阿堵秘惜固
0631a09: 為儉德。而方外佳境。收拾何異家園。惟願有力大人。
0631a10: 幸垂留意焉。雖施濟眾。堯舜猶病。而樂山樂水。亦
0631a11: 仁智者之能事也。不辭饒舌。會有賞音。
0631a12: 新造大悲香像成修懺慶贊疏
0631a13: 皇清御宇。天下歸仁。獨閩海未寧。風時警。金戈鐵
0631a14: 馬。王師苦辛。血海屍山。生靈塗炭。道霈與善人池大
0631a15: 長。觸目興懷。乃同發願募眾。修禮大悲懺法三年。蓋
0631a16: 欲哀感觀世音菩薩。廣大圓滿。無大悲之心。為大
0631a17: 地蒼生。懺悔罪障。祈致昇平。壬癸甲三春。從事以來。
0631a18: 果見海波漸息。山霧潛消。風雨順時。太平有象。無不
0631a19: 人人懽忭踴躍。由是復募眾。以旃檀香。雕刻菩薩寶
0631a20: 像一軀。安奉法堂。永充供養功德。既竣。復有修懺慶
0631a21: 贊之舉。第所費不資。亦賴眾緣。惟願有力大人達官
0631a22: 長者。幸為留意。蓋大福德事。須待大福德人。即一香
0631a23: 一花。一瞻一禮。但自正信中流出者。莫非與觀世音
0631a24: 無大悲之心。同體無二。登斯民于覺地。贊皇圖于
0631b01: 永年。功有所歸。事不唐設。謹疏。
0631b02: 募塑大佛像
0631b03: 鼓山大殿東尊佛像。方四十載。乃為蟻所壞。或是當
0631b04: 時施者信心不專故。所作功德。亦不堅固耳。然法不
0631b05: 孤起。仗緣方生。安知前佛化去。不為後佛發起之緣
0631b06: 乎。監院成源。始發意鑄鐵佛。以垂永久。第功程浩大。
0631b07: 未敢輕舉。今輿議增塑為上。以石柱為骨。磚土為身。
0631b08: 漆布固其內。黃金塗其外。如此可保永無蟻患矣。法
0631b09: 華經云。若人為佛故。建立諸形像。或以七寶成。石
0631b10: 赤白銅。白蠟。及鉛。錫。鐵。木及與泥。或以膠漆布嚴飾
0631b11: 作佛像。如是諸人等。皆已巳成佛道。是知造佛。乃成佛
0631b12: 因緣。不獨為人天福報而已巳。自雙林滅度之後。唯賴
0631b13: 像教。以啟群迷。凡四眾人等。於尊像之前。燒香散
0631b14: 華。禮拜供養。乃至發無上菩提之心。皆藉是為增上
0631b15: 緣。其功德利益。豈止區區為一身而已巳哉。是心作佛。
0631b16: 是心是佛。心耶佛耶。元非二物。敬疏大旨。以告有緣。
0631b17: 南園建菴疏
0631b18: 白雲廨院前有南園。延袤十餘畝。環墻繚繞。果木繁
0631b19: 蔭。倚鼓麓而面三山。乃通霄路。上別一區域也。張在
0631b20: 輝道友。發願于中建小菴一所。以祀普賢大士。蓋普
0631b21: 賢乃華嚴長子。願行廣大。彌綸法界。盡未來際。無有
0631b22: 窮極。在老之志。其有取於此。既已巳捐貲倡首。而復命
0631b23: 余言以告同志。敬為書其緣起。當有賞音者耳。
0631b24: 文
0631c01: 普勸念佛放生文
0631c02: 夫人生于世。百年光景。能有幾何。一息不來。便是隔
0631c03: 世。萬般將不去。唯有業隨身。當此之時。欲念一句佛
0631c04: 得麼。欲放一生命得麼。故我今日。普勸世人。毋論若
0631c05: 貴若賤。若富若貧。若男若女。若老若少。皆可回頭著
0631c06: 眼看破。偷一日之閒。念三時之佛。節浮濫之費。救危
0631c07: 厄之命。作淨土正因。植慈悲種子。所謂念佛者。非念
0631c08: 他佛。乃念極樂世界阿彌陀佛。以彼佛夙有重誓。攝
0631c09: 受念佛眾生。往生淨土故也。放生者非放他生。乃放
0631c10: 自己已多生。六親眷屬。以渠無始劫來。曾與我互為父
0631c11: 子兄弟諸親。但改形易報。不復相識故也。何以知然。
0631c12: 阿彌陀經云。從是西方。過十萬億佛土。有世界。名曰
0631c13: 極樂。其土有佛。號阿彌陀。今現在說法。乃至云。聞說
0631c14: 阿彌陀佛。執持名號。若一日。若二日。若三日。若四日。
0631c15: 若五日。若六日。若七日。一心不亂。其人臨命終時。阿
0631c16: 彌陀佛。與諸聖眾。現在其前。是人終時。心不顛倒。即
0631c17: 得往生阿彌陀佛。極樂國土。十六觀經云。或有眾生。
0631c18: 若能至心。令聲不絕。具足十念。稱南無阿彌陀佛。稱
0631c19: 佛名故。於念念中。除八十億劫。生死重罪。命終之時。
0631c20: 見金蓮花。猶如日輪。住其人前。如一念頃。即得往生。
0631c21: 極樂世界。楞嚴經云。憶佛念佛。現前當來。必定見佛。
0631c22: 如上三經所云。豈非念阿彌陀佛者。往生淨土之明
0631c23: 證乎。華嚴經云。一切眾生。有命之者。常生利益慈念
0631c24: 之心。尚不惡心惱諸眾生。何況於他起眾生想故。以
0632a01: 重意而行殺害。楞伽經云。有無量因緣。不應食肉。謂
0632a02: 一切眾生。從本以來。展轉因緣。常為六親。以親想故。
0632a03: 不應食肉。梵網經云。以慈心故。行放生業。應作是念。
0632a04: 一切男子是我父。一切女人是我母。我生生無不從
0632a05: 之受生。故六道眾生。皆是我父母。而殺而食者。即殺
0632a06: 我父母。如上三經所云。豈非放生者。乃放自己已多生
0632a07: 眷屬之明證乎。古德云。佛言不信。何言可信。人道不
0632a08: 修。何道可修。今得生人道矣。得聞佛言矣。而不信不
0632a09: 修者。吾末如之何也已巳矣。其娑婆淨土之鄙劣殊勝。
0632a10: 殺生放生之罪福因果。俱廣載經文。茲不繁贅。惟高
0632a11: 明者。幸自博。轉化未信。功莫大焉。
0632a12: 普勸念佛文
0632a13: 夫人之情。莫不厭苦而欣樂。舍苦而取樂。今有極苦。
0632a14: 而不知厭舍。有極樂。而不知欣取。非大惑歟。極苦者。
0632a15: 此堪忍世界。生老病死。種種逼迫是也。極樂者。西方
0632a16: 阿彌陀佛極樂世界。依正二報。清淨莊嚴是也。古德
0632a17: 以眾生長迷。不達苦樂之故。乃合兩土。而較量之曰。
0632a18: 此則血肉形軀。有生皆苦。彼則蓮華化生。無生苦也。
0632a19: 此則時序代謝。衰老日侵。彼則寒暑不遷。無老苦也。
0632a20: 此則有漏之身。病苦交纏。彼則報體清淨。無病苦也。
0632a21: 此則七十者稀。無常迅速。彼則壽命無量。無死苦也。
0632a22: 此則親情愛戀。有愛必離。彼則法性眷屬。無愛別離
0632a23: 苦也。此則仇敵冤。有冤必會。彼則上善聚會。無冤
0632a24: 憎會苦也。此則困苦饑寒。貪求不足。彼則衣食珍寶。
0632b01: 受用現成。此則醜惡形骸。根多缺陋。彼則端嚴相好。
0632b02: 體有光明。此則輪轉生死。彼則永證無生。此則修道
0632b03: 難成。彼則直階不退。此則丘陵坑坎。荊棘為林。土石
0632b04: 諸山。穢惡充滿。彼則黃金為地。寶樹參天。樓聳七珍。
0632b05: 花敷四色。此則雙林已巳滅。龍華未來。彼則阿彌陀佛
0632b06: 現在說法。此則觀音勢至。徒仰嘉名。彼則與二上人。
0632b07: 親為勝友。此則魔外道。惱亂正修。彼則佛化一統。
0632b08: 魔外絕蹤。此則媚色妖淫。迷惑行者。彼則正報清淨。
0632b09: 實無女人。此則惡獸魑魅。交煽邪聲。彼則水鳥樹林。
0632b10: 咸宣玅法。二土較量。境緣別。而樂之勝。其數無
0632b11: 窮。未能悉舉也。今據此而審觀之。娑婆之苦既如此。
0632b12: 西方之樂又如彼。而世之人懵然。不知欣之厭之。
0632b13: 取之舍之者。皆由多生妄習。覆自心。智慧不生。晰
0632b14: 理不明故也。嗚呼人無遠慮。必有近憂。世人莫不知
0632b15: 有死。而不為死後安置。好去處者。亦太錯矣。所以世
0632b16: 尊出世。種種方便。勸人念佛。求生淨土。無非指示人
0632b17: 箇去處底路頭耳。阿彌陀經云。若有善男子善女人。
0632b18: 聞說阿彌陀佛。執持名號。若一日。若二日。乃至七日。
0632b19: 一心不亂。其人臨命終時。阿彌陀佛。與諸聖眾。現在
0632b20: 其前。是人終時。心不顛倒。即得往生。阿彌陀佛極樂
0632b21: 國土。夫一日二日。至七日。一心念佛。尚得往生。況
0632b22: 一月一年。乃至盡形壽。一心念佛。而不得往生者乎。
0632b23: 又觀無量壽佛經云。或有眾生。作不善業。五逆十惡。
0632b24: 以惡業故。應墮惡道。若能至心。令聲不絕。具足十念。
0632c01: 稱南無阿彌陀佛。稱佛名故。於念念中。除八十億劫。
0632c02: 生死重罪。命終之時。見金蓮華。猶如日輪。住其人前。
0632c03: 如一念頃。即得往生。極樂世界。夫十惡之人。十念之
0632c04: 頃。乘佛願力。猶得滅罪。而往生。況正信之士。百念千
0632c05: 念萬念。至不可說念。而不得滅罪往生者乎。故我
0632c06: 普勸世人。忙裏偷閒。每日念佛。或百或千或萬。念訖
0632c07: 填圈。迴向淨土。一年既滿。然後總算。共念佛若干萬。
0632c08: 記之于冊。盡形受持。漸積淨業。現為佛光照燭。罪滅
0632c09: 福增遠為三聖接引。必生淨土。行實願實。因真果真。
0632c10: 若肯信從。是真法侶。
0632c11: 祭覺林警公
0632c12: 嗚呼惟公。參博山禪。稟石鼓戒。直心直行。無罣無礙。
0632c13: 覺林既茂。覺華久開。香風界。拂去塵埃。木馬逐風。
0632c14: 去無跡。坐斷今時。千聖不識。粢盛奉薦。用表所思。
0632c15: 不起滅定。其來歆斯尚饗。
0632c16: 祭部臺李公
0632c17: 維康五年正月六日。鼓山沙門道霈。謹以香積之
0632c18: 供。奉奠於大檀越。本省總督部院李公之靈。而言曰。
0632c19: 於惟。皇清奄有中土。閩稱難治。山高海阻。辱公持節。
0632c20: 德威震霆。發號施令。山海以寧。朝野紛紛。咸頌公德。
0632c21: 青如碧漢。正如繩墨。客歲王春來遊石鼓。一見如舊。
0632c22: 傾肺腑。進以戒善。公乃唯然。喜溢顏面曰。願學焉。
0632c23: 別僅一年。三遣訊。我期再入山。庶登慧舸。胡意一疾
0632c24: 永揖。人間萬姓號呼。如失所天。余物外人。久絕情謂。
0633a01: 懷公正直。不覺殞淚。形雖幻故。神本恒新。長居人天。
0633a02: 護國祐民。敢陳香供薦之。靈几願公不昧。深味斯旨。
0633a03: 嗚呼尚饗。
0633a04: 祭方克翁
0633a05: 維康五年歲次丙午十月己亥朔二日。鼓山湧泉
0633a06: 寺沙門道霈。謹汲龍泉烹鳳茗。致祭于大封君廣巖
0633a07: 方公老居士之靈。而言曰。於戲。道霈與老居士。締世
0633a08: 外交。僅十載矣。居士以我。為般若船。而我以居士。為
0633a09: 法城。寒溫動靜。顧盻周旋。一出于誠。非強也。道霈
0633a10: 之將去石鼓也。居士誓以死留。其辭氣慷慨激烈。至
0633a11: 于垂涕。霈中心感動。為之稅駕。且十載以來。手書淋
0633a12: 漓。存問無月。久而愈敬。不見少怠。居士之為法為
0633a13: 人何如也。今秋居士。以高年得疾。令嗣聲木先生。宦
0633a14: 遊未旋。而太夫人就養。亦未在側。心甚憂懸。不知
0633a15: 所出。乃率僧眾。禱佛誦經。仰祝壽祺。遣侍往慰。至載
0633a16: 至三。而居士竟致香積遺手澤。示永訣焉。於戲。尚忍
0633a17: 言哉。雖然居士之于世。圓滿周備。而無憾矣。何者曰
0633a18: 富。曰貴。曰壽。曰子孫。種種具足。夫何憾之有。且建開
0633a19: 元之寶殿。範靈源之洪鐘。刻龍舒之淨土。護諸山之
0633a20: 叢林。凡法門一切鉅細。莫不殫厥心力而為之。是皆
0633a21: 樹不朽于祇園。資福慧于生生者也。至于敦睦戚里。
0633a22: 周恤煢獨。爵愈高而德愈恭。年愈老而力愈。和煦
0633a23: 慈祥。謙光愷悌。信為福城大福德長者人也。當其居
0633a24: 疾也。神思怡然。絲毫不亂。付囑後事。一一分明。正念
0633b01: 堅凝。坐以待盡。是何異維摩詰之空諸所有。唯置一
0633b02: 。疾而臥者歟。及其將易簀也。道霈遣僧。餞以偈
0633b03: 曰。業卸娑婆界。神歸淨土中。本來無一物。如鳥出樊
0633b04: 籠。居士見之欣然。首肯移時即化。則居士必乘其平
0633b05: 生信力福力。願行之力。往生上品無疑矣。以此觀之
0633b06: 居士世間之福既如彼。而出世之福又如此。所稱圓
0633b07: 滿周備。而無憾者。舍居士其誰耶。而又何庸傷乎。但
0633b08: 念儒宗失其典型。法門喪其外護。風清月白之間。永
0633b09: 懷道誼。不能忘情。而時出涕焉。由是謹奠以茗果。而
0633b10: 為文昭告于靈幃如此。居士其鑒之乎。於戲尚饗。
0633b11: 四警語
0633b12: 王岐崗道友。關中人。齊莊端謹。與人無競。然僧慮
0633b13: 涉世墮乎。四者之病。乃乞余。作四警語。以勉之。故
0633b14: 為拈儒佛之語。互相發明。是不獨為岐崗發藥。
0633b15: 亦聊以自治云。
0633b16: 忍辱
0633b17: 語曰。小不忍。則亂大謀。法華曰。住忍辱地。柔和善順。
0633b18: 而不卒暴。心亦不驚。世出世間之事。莫不成於忍。
0633b19: 而敗於不忍。彼果是而我非。則過在我矣。焉得不忍。
0633b20: 彼果非而我是。則我心無愧矣。安用較為故學道之
0633b21: 士。當達物我本空。安心如地。一任牛羊犬馬踐踏。不
0633b22: 生一念嗔恨之心。是名忍辱。
0633b23: 和氣
0633b24: 語曰。色厲而內荏。乃穿窬之小人。世尊以和言愛語。
0633c01: 開諭眾生。必含笑先言。和者元氣也。天地萬物之
0633c02: 所由生者也。一有不和。則乖戾不祥之氣。萃之厥身。
0633c03: 不可不誡。故學道之士。當平其心地。恬其辭色。使人
0633c04: 人望見意消。是名和氣。
0633c05: 慎言
0633c06: 易曰。亂之所生也。則言語以為階。經云。守口如瓶。
0633c07: 凡夫三業中。唯口業為最重。興喪。在乎一言。一
0633c08: 言既出。駟馬莫追。不可不慎。故學道之士。凡有所欲
0633c09: 言。當籌之於心。揆之於理。離諸曲。質直無偽。然後
0633c10: 發之。無不合轍。是名慎言。
0633c11: 節食
0633c12: 易曰。節飲食。遺教曰。節身時食。欲界眾生。依食而
0633c13: 住。一有不節。百病是起。至於殞命。不可不謹。故學道
0633c14: 之士。調身有則。方饑而食。將飽而止。病延年端在
0633c15: 乎。此是名節食。
0633c16: 偈
0633c17: 示自菴禪人
0633c18: 父母未生前一句。百千佛祖也難知。今日與君親說
0633c19: 破。石牛吞木羊兒。
0633c20: 示希聲禪人
0633c21: 現成一句彌陀佛。日用尋常塞口門。一旦忽然親念
0633c22: 出。百千相好耀乾坤。
0633c23: 曾維輔居士薦妣索偈
0633c24: 人生貴知有。乃不負所天。百世祇彈指。三心疾逝川。
0634a01: 衣珠原晃耀。宅藏本完全。一悟無生理。超然出纏。
0634a02: 示極禪人
0634a03: 出家本為度生死。豈肯甘為粥飯僧。一句話頭參不
0634a04: 徹。諸方禪會枉擔簦。跟站定偷心滅。寶藏掀開家
0634a05: 業興。不向此時尋活路。履霜誠恐至堅。
0634a06: 示僧
0634a07: 浮生有盡日。世事無了時。是誰能猛省。來此學無為。
0634a08: 三衣堪忍凍。一自忘饑。蓮花開水面。亭亭出汙泥。
0634a09: 示郭瞻卿居士
0634a10: 西方去此不遙。只在當人一念。念染五濁即生。念淨
0634a11: 九蓮即現。裂破娑婆愛網。放出彌陀舊面。惟有大智
0634a12: 丈夫。方能具此利劍。
0634a13: 牟迦醯牟尼歸迦毗羅國
0634a14: 本是西天真梵種。來東土禮文殊。支那遊還歸
0634a15: 去。須信驅驅不在途。
0634a16: 贈至善禪人監造三塔
0634a17: 忍寒耐暑不辭勞。運石搬泥興轉高。五百年前曾著
0634a18: 力。用來殊不費纖毫。
0634a19: 奉輓空隱和尚
0634a20: 博山法擔荷師肩。一旦如何便出纏。袋有傳名可
0634a21: 謝。家風無恙道長堅。木人踏破澄潭月。石女掀開劫
0634a22: 外天。每憶尊慈今已巳矣。靈幃望拜淚如漣。
0634a23: 一監院化修路
0634a24: 本是一條大道。年深崩壞難行。大家出手修理。世界
0634b01: 從茲坦平。
0634b02: 壽輝生道友四十初度
0634b03: 一自紅塵。心心在問津。觀河無異見。慕道有全神。
0634b04: 壽量來祇劫。年華秀小春。夙根原不惑。何必羨松筠。
0634b05: 示知化上座
0634b06: 夢裏身心休執著。鏡中世界莫貪求。眼光照破三千
0634b07: 界。更有玄關在上頭。
0634b08: 次韻陶季深居士入山聽法
0634b09: 此道知君能默識。芟開覺路閒荊棘。幅巾杖屨入山
0634b10: 來。魔火燒空早已巳熄。人生學道貴志真。要從這裏脫
0634b11: 根塵。親一滴曹溪水。頓淨人間熱惱心。
0634b12: 寄龍山古雪和尚
0634b13: 天童老牯將八十。產下一麟獨超逸。西江吸盡起波
0634b14: 瀾。千山萬山皆洋溢。年來懶動說禪口。歸臥龍山藏
0634b15: 北斗。慕羶之蟻競趨之。教萬象師子吼。我昔曾登
0634b16: 太白。與師志趣可符同。彼此機緣各有在。鼻中一
0634b17: 竅元相通。
0634b18: 祝壽邑僧會悟明大德六
0634b19: 派出鵝湖道長。六環高挂在鰲陽。諸山領袖推慈
0634b20: 德。一邑梯航噴戒香。月清秋圓皎皎。巒松盛夏
0634b21: 蒼蒼。四時景物常如。盡是吾師大壽光。
0634b22: 夏日送妙湛耆德歸舊隱
0634b23: 溽暑辭余去。家山信可歸。年高世自冷。德重智尤微。
0634b24: 宗鏡懸空淨。心燈徹夜暉。何時重聚首。共話箭鋒機。
0634c01: 示淨白悅眾養
0634c02: 世人不學道。血氣每猖狂。一病忽臨身。逼迫何可當。
0634c03: 道者自知病。世念久消忘。唯看不病者。病歸無何鄉。
0634c04: 病與不病者。二俱不可量。方知赤肉團。巍巍復堂堂。
0634c05: 示懶生上人
0634c06: 懶瓚逢人懶拭涕。懶融見人亦不起。兩翁千古真懶
0634c07: 人。一段高風誰可比。上人道號曰懶生。不識緣何立
0634c08: 此名。果然會得懶中意。鞭起泥牛火裏耕。
0634c09: 次韻答陳靜機居士
0634c10: 石鼓榕城咫尺間。是誰來扣祖師關。生前有箇窮和
0634c11: 尚。偏向紅塵住山。
0634c12: 一念微萌是禍端。箇中境量實洪寬。豁開夢眼曾何
0634c13: 有。火宅煎徹骨寒。
0634c14: 答唐復禮法師真妄偈
0634c15: 真如不守性。隨迷妄念起。妄與真俱生。悟真妄即止。
0634c16: 止處似有終。迷時號無始。迷悟雖有殊。不動如如理。
0634c17: 此是還源術。了之度生死。
0634c18: 贈澄雪禪友出家
0634c19: 般若鋒元利。寒光每自騰。裂開三界網。放出五湖僧。
0634c20: 筆底藏丘壑。中盡愛憎。迷途長夜裏。好為剔心燈。
0634c21: 送思聖靜主還舊隱
0634c22: 送我還山春又夏。看雲坐石每相親。巖前喝斷隨流
0634c23: 水。嶺上掃開沾足塵。既已巳無心懷去住。不知何處
0634c24: 貪嗔為憐舊隱鐺兒在。一杖何妨往返頻。
0635a01: 送達際靜主還紫雲修甘露戒壇并柬寺中
0635a02: 諸耆德
0635a03: 紫雲深處多殊勝。地湧壇場戒法真。層級降陞皆有
0635a04: 度。鬼神呵護亦非嗔。好憑願力新梁棟。勿恤人言避
0635a05: 客塵。臨別叮嚀無剩語。佇看甘露又維新。
0635a06: 題八仙聚慶圖祝施母繆氏七十初度
0635a07: 王母蟠桃正熟時。仙聚慶此佳期。瑤花瑞草俱拈
0635a08: 出。爭似蓮池那一枝。施母高齡方七十。長齋繡佛心
0635a09: 恒一。信根植在此池中。壽量綿綿何有極。清旦天花
0635a10: 飄渺來。香風陣陣自縈迴。彌陀老子未開口。法語宣
0635a11: 流響若雷。聞法即時登不退。光明相好超凡類。海屋
0635a12: 籌盈頃刻間。擬比斯人方一睟。
0635a13: 贈鄭一水居士
0635a14: 羨君深隱無名處。竹徑茆齋自樂天。飲水曲肱誰認
0635a15: 得。孔門家法有真傳。
0635a16: 贈一行禪人
0635a17: 三昧恒沙宗一行。文殊智母教修持。繫緣法界離生
0635a18: 位。直念彌陀見本師。五濁界中清徹底。四威儀內坐
0635a19: 無為。百千佛祖從茲出。豈負娘生這面皮。
0635a20: 次韻答楊康侯吏部
0635a21: 毗耶金粟後。芳名久悅服。翰墨人間。處處得披讀。
0635a22: 邐迤入仁。擬可常追逐。擊目果道存。夙緣知已巳熟。
0635a23: 示我以佳篇。論議勢破竹。臨風一長。喜氣如新沐。
0635a24: 會當吸龍泉。待君折足。
0635b01: 夏日送還一耆德還紫雲
0635b02: 老僧年七十。拄杖活如龍。遠訪崱頂。方乘盛暑中。
0635b03: 開懷論祖道。促膝說家風。別我然去。雲山翠幾重。
0635b04: 送宅出禪人還紫雲
0635b05: 師親年老遙相憶。數遣音書到石門。我欲留之留不
0635b06: 得。此情難與世人論。
0635b07: 泉南獨擅桑蓮地。近日桑蓮又發芽。不惜身心勤種
0635b08: 植。春來處處長靈葩。
0635b09: 壽黃母朱孺人五十初度
0635b10: 彌陀壽量元無量。母念彌陀壽亦然。淨土不曾離五
0635b11: 濁。須知步步踏青蓮。
0635b12: 輓溫陵黃靜谷文宗
0635b13: 暌別先生近一年。此心時到紫雲邊。忽聞長揖人間
0635b14: 世。淚洒秋風滴露圓。
0635b15: 平生學佛竟如何。生死無因染得他。七十餘年來去
0635b16: 事。片雲舒卷在松蘿。
0635b17: 化鹽
0635b18: 長年唯吃福清鹽。眾口調和色力堅。珍重檀恩何以
0635b19: 報。三頓飽參五味禪。
0635b20: 石鼓頭雲水眾。青薺白共加餐。檀那若肯施鹽
0635b21: 醬。尤見菜根滋味長。
0635b22: 唐泊菴先生以詩見寄次韻奉答
0635b23: 幻世茫茫何有涯。凝眸得岸即歸家。藏開暗室天真
0635b24: 寶。用發當陽春樹花。道俗渾融元不二。聖凡一體本
0635c01: 非遐。頂門正具摩醯眼。陸地何妨自泛槎。
0635c02: 贈林丹章居士父母雙壽
0635c03: 草木迎薰瑞色鮮。仙姿佛骨體同堅。聲和一似關睢
0635c04: 鳥。質妙應如蒂蓮。砌下芝蘭長養志。堂中日月久
0635c05: 忘年。軒轅花甲從頭數。大展三山作壽筵。
0635c06: 題古雪禪師龍山十景
0635c07: 法王
0635c08: 出千上。巍然勢獨尊。諦觀法王法。花雨滿祇園。
0635c09: 續
0635c10: 眾山將斷處。孤又起來。心光常耿耿。不用撥寒。
0635c11: 棒月臺
0635c12: 棒落當空月。從教摸壁行。直令階下漢。這裏出無生。
0635c13: 護雲屏
0635c14: 本是無心物。飄然欲出山。一屏橫截住。未肯即開關。
0635c15: 潛龍池
0635c16: 恒陽方亢旱。大地望雲霓。一壑潛難穩。終當碧漢飛。
0635c17: 金洞
0635c18: 昔人得道處。洞亦得佳名。浮生大夢裏。時聞一聲。
0635c19: 騰空嶺
0635c20: 雲中橫鳥道。百折自天開。足下無私者。騰空任往來。
0635c21: 聽經石
0635c22: 空開大口。晝夜自談經。唯有山頭石。靈然善聽。
0635c23: 耀祖巖
0635c24: 巖石本奇秀。藤蘿久幔藏。一番開闢處。祖道復重光。
0636a01: 大道窠
0636a02: 窠中有大道。筆直透長安。不令躲跟者。長年戀碧巒。
0636a03: 寄潘士雲道友
0636a04: 故人作令臨漳去。數載音書未一通。遙想牛刀聊自
0636a05: 試。技經肯綮善藏鋒。
0636a06: 次韻余長愚居士
0636a07: 逝水滔滔競去前。青山不改自年年。法緣一晤良難
0636a08: 矣。古寺重逢亦粲然。毛生春常爛熳。文瀾瀉玉每
0636a09: 潺湲。匡廬蓮社應非寂。又喜宗雷入講筵。
0636a10: 支提山募修　御賜藏經
0636a11: 三藏微言佛慧命。九天降下極尊崇。今朝次第重修
0636a12: 飾。建立生生福慧功。
0636a13: 寄唐泊菴居士
0636a14: 父母未生前。分明只這箇。起念欲承當。覿面已巳錯過。
0636a15: 微塵元不小。空亦不大。生死水中漚。佛祖淨地唾。
0636a16: 本來無一物。計議轉。惟有香嚴老。擊竹便裂破。
0636a17: 畢竟是什麼。咄。
0636a18: 奉答清溪寒照禪師見寄
0636a19: 十載不聞君隱處。佳音慰我樂何涯。文章盡棄雕蟲
0636a20: 習。筆力全施縛虎才。得趣雲山道高矣。任緣出處思
0636a21: 悠哉。今時法海尤屍穢。珍重清溪絕點埃。
0636a22: 題喝水巖
0636a23: 削壁天開巴峽同。怒流長吼此山中。誰云水是無情
0636a24: 物。一囑回頭萬籟空。
0636b01: 夏日次韻夏藥園居士入山見贈
0636b02: 末學支離失所宗。風流儒雅特雍容。涉園種菊已巳成
0636b03: 趣。冒暑登山又過從。聖世是誰儀彩鳳。茅廬端自起
0636b04: 潛龍。靈源深處親遊履。不用重修怪石供。
0636b05: 四威儀
0636b06: 山中行。步履輕。觀萬象。自枯榮。
0636b07: 山中住。無思慮。但隨緣。同逆旅。
0636b08: 山中坐。空破。超佛祖。唯這箇。
0636b09: 山中臥。乾坤大。人不是。少客過。
0636b10: 喜雨無邊龍王是三千世界龍王主見大雲經
0636b11: 無邊龍起布慈雲。雨降閻浮四面分。大地田疇皆已巳
0636b12: 足。太平有象普天聞。
0636b13: 謝竺菴和尚請住壽昌
0636b14: 黃龍下法王家。枯木重開優花。要會兒孫得力
0636b15: 句。還須問取老棲霞。
0636b16: 馬駒踏殺天下人。黃龍捄活天下賓。一水洋洋任兼
0636b17: 帶。看君殺活令維新時公方應上藍請。
0636b18: 稅擔上座因機不發示此
0636b19: 當人機軸何曾滯。試看六門常放光。幹地旋天頻活
0636b20: 轆。超今邁古自騰驤。漢邊日月爭馳逐。人間寒暑競
0636b21: 溫。大用本來無隱顯。只因夢境遮藏。
0636b22: 鄭道者誕日入山有詩答此
0636b23: 夢境原無幾百千。今年年是去年年。身如聚沫呈
0636b24: 質。名似狂風鼓妄緣。萬木染秋容自瘦。孤著雨色
0636c01: 尤鮮。欲知真壽不生滅。試看依稀象帝先。
0636c02: 勉寒輝維那
0636c03: 枯木堂中久坐禪。將知見漫縈纏。門頭戶底徒收
0636c04: 拾。野店孤村枉向前。有所得時終是錯。無栖泊處始
0636c05: 妄緣。威音那畔真消息。越格道流乃可傳。
0636c06: 勉道果禪人行
0636c07: 出門一步最宜端。千里行來事不難。教海禪河能吸
0636c08: 盡。始堪平地起波瀾。
0636c09: 鄉鄰有盜葬下院主龍者既鳴　官遷去仍
0636c10: 作詩鐫石上以誡後來之覬覦者
0636c11: 累朝祝　聖萬年山。臭骨何容穢此間。陰既傷心
0636c12: 地壞。歿存受譴事非閑。
0636c13: 廟後神前盜葬墳。子孫旋踵敗紛紛。目前如此見多
0636c14: 少。今日留題特誡君。
0636c15: 無涯禪人求偈示此
0636c16: 大道本無涯。逢人何有盡。南詢五十三。履空成遠近。
0636c17: 歸來見文殊。方知無少剩。普賢毛孔中。多生成佛竟。
0636c18: 壽陶正淑居士六十初度
0636c19: 陶公長者人。時來白雲裏。扣我修行門。為說西方理。
0636c20: 公聞即信受。掀髯一笑喜。猛力斷葷羶。清齋能克己已。
0636c21: 今辰值懸弧。花甲方周美。高堂展華筵。子孫拜累累。
0636c22: 我本物外人。無物堪持似。壽公無量壽。蓮花出泥滓。
0636c23: 琉球國人求幻佛二字偈
0636c24: 諸佛眾生本是幻。大地山河亦是幻。若人識得幻樞
0637a01: 機。方知幻幻原非幻。
0637a02: 佛是何人我是誰。箇中反覆細尋推。一朝親見渠儂
0637a03: 面孔子原來是仲尼。
0637a04: 示游金聲茂才
0637a05: 昔日宣尼集大成。琅琅木鐸振金聲。三綱位定知人
0637a06: 類。六藝刪修示法程。道貫唐虞心不二。教盈霄壤理
0637a07: 尤精。斯文未喪真機括。一念無私繼聖明。
0637a08: 贈丘羲之居士
0637a09: 茫茫宇宙間。貴賤皆有命。豈是天所與。乃由自己已定。
0637a10: 所以有智士。罪福宜戒慎。不止圖目前。深達三世徑。
0637a11: 丘君本仙姿。形神自閒靜。見客不開眸。心中明若鏡。
0637a12: 懸斷死與生。細推衰與盛。毫髮未曾差。王公皆悅聽。
0637a13: 世不安命者。險途枉蹭蹬。失足始歸家。四山皆已巳瞑。
0637a14: 君訪我山中。一念生正信。矢志受歸戒。菩提果當證。
0637a15: 此去凡接物。不須別評訂。有問造命術。惟以此理進。
0637a16: 壽桑蓮玄文靜主文業楞嚴
0637a17: 處俗不沾塵。披緇道益親。白蓮堪託足。金地是栖神。
0637a18: 見豈觀河異。年因閱世新。楞嚴方誦罷。不覺換時辰。
0637a19: 警世二首
0637a20: 三界分明一戲場。登場各各逞剛強。更闌鑼鼓忽
0637a21: 拾。徒使傍人說短長。
0637a22: 生在閻浮不學道。終日忙忙向外討。縱饒討得竟何
0637a23: 為。可惜棄金而擔草。
0637a24: 和林介菴居士二首
0637b01: 閒尋老衲跏趺坐。論議風生聽者誰。唯有山頭松與
0637b02: 石。時時點首解思惟。
0637b03: 眾類受形皆有命。萬錢下箸孰能思。禽魚縱放歸天
0637b04: 海。仁者怡然各賦詩。
0637b05: 王有官善友六十初度諷法華經書此為祝
0637b06: 夙稟金剛骨。能知不壞身。抹塵為壽量。荷業本天真。
0637b07: 門外三車舊。衣中一寶新。清光常照耀。瑞氣自彌綸。
0637b08: 釣絲竹二首
0637b09: 誰向青山把釣竿。求魚緣木太無端。何如一撒漫天
0637b10: 網。水陸空行透出難。
0637b11: 頭無餌引黿鼉。也把絲綸地面拖。不著味底來上
0637b12: 釣。華亭老子笑呵呵。
0637b13: 喜南嶽毒翻姪孫禪師入山次韻
0637b14: 親自石頭路上來。迢迢千里到巖隈。十年別情如
0637b15: 海。一晤論心語若雷。荷法知君能秘重。匡時愧我拙
0637b16: 爐鎚。好山深處多靈木支本參天賴厚培。
0637b17: 贈西乾上人回西域
0637b18: 雪嶺流沙俱踏。迢迢十萬到中華。不求大法度生
0637b19: 死。翫水觀山也大差。
0637b20: 東土西天共一洲。多君瓶錫自遨遊。而今更欲還西
0637b21: 去。莫昧來時那路頭。
0637b22: 示梵珠維那二首
0637b23: 大道本來無向背。擬求大道即迷塗。不求又落無明
0637b24: 界。猛省還他大丈夫。
0637c01: 世風薄惡不堪親。立志應須效古人。子細用心休自
0637c02: 錯。莫教眼裏著金塵。
0637c03: 贈曾常仲居士二首
0637c04: 三年不喫眾生肉。念念存誠報母恩。好憶多生多父
0637c05: 母。一心齊度入慈門。
0637c06: 三界炎炎真火宅。是誰猛省清。彌陀處處常垂
0637c07: 手。一念知歸即樂。
0637c08: 贈彭爾仁居士二首
0637c09: 親自普陀巖上來。弟兄乘願入胞胎。果然不昧來時
0637c10: 路。並蒂芙蕖火裏開。
0637c11: 日用千差皆是妄。不知何處更求真。箇中端的如明
0637c12: 悟。鐵樹花開別是春。
0637c13: 登屴崱峰有序
0637c14: 余不登絕頂十載矣。康丁未秋。適青原無可禪
0637c15: 師方田伯諸公入山。遂約同遊。是日積雨初霽。
0637c16: 天氣清朗。萬峰羅列。騁奇逞秀。東望大海。茫茫一
0637c17: 白。烹茶坐石。笑語冷然。既而微風從東北來。可公
0637c18: 不禁寒栗。別余先歸。而余復約諸子。盡鳳池之興。
0637c19: 及歸則日山矣。可公詩先成示余。漫和二律。以
0637c20: 志一時之興云。
0637c21: 屴崱崛然起。迢迢一徑通。萬峰爭列下。二水競朝東。
0637c22: 日月看馳逐。乾坤若轉蓬。十年何不到。身在此山中。
0637c23: 住山不見山。久負此躋攀。師至能招我。天開亦破顏。
0637c24: 草香茶共。字古石非頑。一海山盡。乘風拂袖還。
0638a01: 題青原瀑布有序
0638a02: 無可禪師住青原之明年。于東之源。得三疊瀑
0638a03: 布。發千載之秘。甚為奇絕。偈以贈之。
0638a04: 萬斛泉源一迸開。三拖白練下雲臺。多年藏在無人
0638a05: 處。被無人引出來。
0638a06: 示張在輝居士淨業
0638a07: 此去西方十萬億。只在當人一念中。心淨自然佛土
0638a08: 淨。彌陀何處不相逢。
0638a09: 一到西方花便開。親承受記脫凡胎。身入塵沙
0638a10: 界。廣接生歸去來。
0638a11: 贊
0638a12: 釋迦如來持贊
0638a13: 本是西天老比丘。著衣持逞風流。長街曲巷區區
0638a14: 去。總為生強出頭。
0638a15: 大悲菩薩贊
0638a16: 法界是真身。萬象為手眼。空尚可量。手眼莫能數。
0638a17: 為下劣眾生。聊示一千爾。即用一手眼。捄大地眾生。
0638a18: 猶故用不盡。何況千手眼。大士無緣慈。與眾生平等。
0638a19: 眾生心不盡。慈悲亦無盡。才一念稱名。全體即現前。
0638a20: 我以現前心。贊現前大士。譬如空合空。一相無有二。
0638a21: 紫芝觀音大士贊有引
0638a22: 客有惠余。紫芝一朵。儼然觀音大士欹身坐普陀
0638a23: 巖上。手執淨瓶。相好備具。因感菩薩無礙大悲。隨
0638a24: 物賦形。不可思議。敬薰沐拜讚。
0638b01: 我觀此芝。生于大地。大士形儀。從何而至。是知菩薩。
0638b02: 無礙大悲。處處應現。如月臨池。一瞻一禮。當發是願。
0638b03: 隨類化佛。不著不戀。
0638b04: 水月觀音讚
0638b05: 水中月是天邊月。幻化身為法性身。念念返聞聞自
0638b06: 性。觀音元不是他人。
0638b07: 準提菩薩讚
0638b08: 我觀菩薩本無身。現其身福有。三目圓照不縱
0638b09: 橫。一十八臂執乃異。或慈或威廣攝受。七俱胝佛之
0638b10: 所師。以是世間稱佛母。包納養育無遺者。所說神
0638b11: 五部主。救護眾生益廣大。禦難祈福感即應。如鏡現
0638b12: 象不前後。無作妙德不思議。我作讚辭蠡測海。但願
0638b13: 相發信心。攝入宏深願海中。圓滿菩提無所得。亦
0638b14: 如菩薩福有。
0638b15: 善吒瞿婆二天讚
0638b16: 色界欲界諸天子。善吒瞿婆為上首。隨佛入於普陀
0638b17: 山。與眾菩薩同法會。親見大悲觀自在。密放神通大
0638b18: 光明。無邊佛土皆震動。是知欲說微妙法。果聞廣大
0638b19: 陀羅尼。一切眾會皆果證。此人此法實難思。故重請
0638b20: 問於形貌。大士示以大悲心。平等無為無染著。亦無
0638b21: 雜亂與惱害。於諸一切皆謙敬。無上菩提心最勝。普
0638b22: 法界導迷。繁興種種利益事。其心本性自空寂。
0638b23: 大梵聞此即釋然。至今受持不忘失。微密深證不可
0638b24: 測。乃復示現天形像。一切如來法會中。與諸天眾皆
0638c01: 同入。覆護持諸行人。令所求者皆果遂。無邊功德
0638c02: 妙難思。與觀世音無差別。我作讚辭說少分。如空一
0638c03: 隙海一滴。
0638c04: 天童密雲老和尚贊
0638c05: 銅棺山頂。煥然顯現。白棒縱橫。無背面。我昔入室。
0638c06: 即信不疑。只今思著。何啻蒿枝。太白千尋。直插青漢。
0638c07: 瞻之仰之。巍巍震旦。
0638c08: 鼓山老人贊
0638c09: 壽昌一滴血。曹溪萬丈波。獨立閻浮界。音韻自婆和。
0638c10: 一髮存千聖。孤心寄薜蘿。誰人知此意。西來老達磨。
0638c11: 天華石雨和尚讚
0638c12: 釣魚放生。殺活已巳具。一枝斷拂。當面分付。三十餘年。
0638c13: 天華飄雨。散木根株發異苗。婆娑一似閻浮樹。
0638c14: 靈隱具德和尚讚有引
0638c15: 靈隱之名。久鬧耳中。今日於丹青之上。驀地相逢。
0638c16: 見其道貌。天形儼然。臨天人之上。其善用瞎驢手
0638c17: 段。滅臨濟正宗。大三之門於天下後世者。非師
0638c18: 而誰。衲子之多。報緣之盛。乃師之餘事矣。東魯自
0638c19: 明禪人請讚。敬題數語。
0638c20: 心法無形。德具無量。要用便用。何礙何障。起臨濟宗。
0638c21: 滅正法藏。箇是阿誰。靈隱和尚。
0638c22: 雪樵道兄讚
0638c23: 禪會早參承。叢林久歷職。天性本疏通。毋固亦毋必。
0638c24: 故使聞者喜見者懌。親近之者蒙益。最後受先師毗
0639a01: 尼。儼然一眾矜式。但厥蘊未展。而遽趨涅槃。於吾師
0639a02: 乎何憾。深為法門之惜。
0639a03: 東巒公上座讚
0639a04: 巒師化去三年。及啟龕茶毗。肉身儼然不壞。
0639a05: 石鼓山中選佛人。妻孥棄去等微塵。生前行業無人
0639a06: 識。死後能留不壞身。
0639a07: 一監院行樂讚
0639a08: 屴崱峰前。跏趺而坐。行襲楊岐。衣披達磨。默然時自
0639a09: 說無生。賴有頑石同唱和。微微一笑妙機先。山河大
0639a10: 地俱包褁。
0639a11: 均頌道兄像讚
0639a12: 託質建水。毓秀芝山。接物和樂。宅心閒。勇于淨業。
0639a13: 勤于福田。處五濁界。如出水蓮。若師者。可謂僧中之
0639a14: 翹楚。世外之瑚璉者也。
0639a15: 一相鏡公耆宿讚
0639a16: 早入博山室。親參洞上禪。年高心益壯。世變志尤堅。
0639a17: 戒月懸空淨。慈雲蔭物圓。晚來歸石鼓。聲光燭大千。
0639a18: 慧雲庵主讚
0639a19: 這箇老尼。夙稟福智。七齡出家。便爾萃。戒德既圓。
0639a20: 慧鋒亦利。事無不達。理無不至。為眾導師。淨業是志。
0639a21: 廣化有緣。同歸覺地。年逾六旬。別眾棄世。緇素欽風。
0639a22: 吁嗟涕泗。遺像儼然。永錫爾類。晝香夜燈。庶幾無媿。
0639a23: 林文若居士讚
0639a24: 善根昔植金剛地。福果今圓祇樹林。莫謂冠裳慕仙
0639b01: 跡。應知心是佛陀心。
0639b02: 鄭鈞衡道友行樂讚
0639b03: 褰裳歷萬巔。採藥歸來氣藹然。長在塵中塵不
0639b04: 染。此身便是地行仙。
0639b05: 池心宇道友讚
0639b06: 這箇老子。鬚髮皤然。直心直行。念念福緣。買田僧。
0639b07: 燒瓦殿。修懺三年。太平立見。如此數者。人所難行。
0639b08: 公憑願力。談笑而成。我知此公。是福德聚。廣接有緣。
0639b09: 同趣覺路。
0639b10: 我聞上座讚
0639b11: 蓮花為心。金剛為骨。居塵不染。臨難不辱。體無我之
0639b12: 我。花開古木。用無聞之聞。聲傳空谷。天形道貌孰能
0639b13: 知。等閒一筆俱描出。
0639b14: 華林心一耆德讚
0639b15: 我晤一公。餘三十載。歲月云邁。此志不改。華林深處。
0639b16: 謹閉禪房。繙經念佛。德業流香。年臨古稀。心如赤子。
0639b17: 哆哆和和。接物最普。居塵不染。淨土是期。亭亭物外。
0639b18: 僧中白眉。
0639b19: 李今止優婆夷讚有序
0639b20: 善男子管世民世貴。以尊慈李氏優婆夷。法名今
0639b21: 止。持齋念佛。二十有餘載。茲屆屇古稀。初度特入山
0639b22: 飯僧請法。以申南山之祝。且持其道影來請贊。余
0639b23: 惟。二子孝母之心。即母氏念佛之心。佛憶母氏之
0639b24: 心。即母愛二子之心。所以子孝母而母必得其壽。
0639c01: 母念佛而必定見佛。二者發自至性。非人偽所
0639c02: 能雜于其間者也。觀其道貌天形。趺坐圓蒲之上。
0639c03: 摩尼在手。經卷在案。童女執杖。侍立于右。意況蕭
0639c04: 然。雖則身居堪忍。而神已巳遊於極樂國中矣。敬為
0639c05: 之贊。
0639c06: 影端形直。茂本隆。返觀形本。豈墮聲容。一筆丹青。
0639c07: 等閒描出。面目儼然。三更紅日。六字佛號。廿載自持。
0639c08: 上品寶蓮。是其所期。
0639c09: 池心宇道友傳余陋質自執拄杖侍立於傍
0639c10: 敬讚數語
0639c11: 盤陀石上。一笑微微。惟此侍者。默契當機。父少子老。
0639c12: 舉世不信。爾我自知。定於天性。菩提種子。深植覺場。
0639c13: 生生世世。同作津梁。
0639c14: 覺林警公讚
0639c15: 人趨學問。吾不取也。而獨取師之不學問。人競說禪。
0639c16: 吾不與也。而獨與師之不說禪。不說真說。不學真
0639c17: 學故。使遠者懷。而近者悅。直令博山鼓山戒法。洋溢
0639c18: 乎中國。彼世之羊質虎皮。見草而悅。視其中枵然無
0639c19: 有者。奚啻天淵之隔耶。噫末法風微波日下。故吾
0639c20: 于師。不得不懷景仰之私云。
0639c21: 廣福德水禪人讚
0639c22: 鎗刀林裏出得身。急浪波中拾得命。回頭直入法王
0639c23: 家。一片實心修實行。志若金剛恒不改。懶把空塗
0639c24: 五彩。唯憑一句阿彌陀。度盡無邊生死海。
0640a01: 楊君榮道友贊
0640a02: 幼同里巷。聚沙嬉戲。中歲相逢。宛如隔世。緇素雖殊
0640a03: 道本一致。深入法門。信心不二。圖像於茲。豈徒寫意。
0640a04: 我作贊辭。俟龍華記。
0640a05: 空生禪友贊
0640a06: 幼入空門。以至於老。守志不移。瞿曇之道。充然德宇。
0640a07: 廓爾襟。望之意消。悟物也深。近登石鼓。親稟妙戒。
0640a08: 行願彌弘。法門鼎鼐。
0640a09: 惠如禪友贊
0640a10: 出生名族。脫白南山。童年至老。一志不還。宅心似朴
0640a11: 立業惟勤。慈和接物。盎然如春。一句彌陀。六根都攝。
0640a12: 極樂娑婆。同歸點雪。
0640a13: 雲聚開山祖公贊
0640a14: 脫白雲巖。開山雲聚。古貌古心。實行實語。空山梵剎。
0640a15: 高插穹窿。惟憑願力。積累成功。年至古稀。蓮果熟。
0640a16: 怡然坐化。香風馥郁。遺像于茲。儼然如在。維爾後人。
0640a17: 繼業無怠。
0640a18: 潘其西文學行樂贊
0640a19: 豁達襟懷得自天。四方之志不徒然。昂然特立閻浮
0640a20: 界。巾服飄颻又似仙。
0640a21: 潘山子孝廉贊
0640a22: 文心夙稟。孝友天植。既冠成名。不費腕力。浮雲富貴。
0640a23: 幻泡死生。飄然即世。非幻常存。夫子賢回。而哭之慟。
0640a24: 乃翁念子。而心不忘。二者一於天性。本非情之所強。
0640b01: 唯此存者。慰子慰翁。試看旭日。朝朝而東。
0640b02: 懷光老衲贊
0640b03: 九旬老衲已巳忘機。心似嬰兒百不知。唯有彌陀常繫
0640b04: 念。栖神元在寶蓮池。
0640b05: 寶善內瑩監院贊
0640b06: 荷眾精勤十數秋。赤心片片實無儔。平生行願深如
0640b07: 海。不為魔風浪鼓漚。
0640b08: 桃花庵寂庵老叔贊
0640b09: 親見壽昌古佛來。肌雪骨絕纖埃。九旬功滿歸家
0640b10: 去。界桃花爛熳開。
0640b11: 青林尊宿道影贊
0640b12: 入諸方籠。出諸方籠。三五十載。東隱西遁。
0640b13: 佛也難他行蹤。今年八十有六。猶把一句阿彌陀。
0640b14: 切切自念教人念。決定往生。如水必東。試問他是禪
0640b15: 是淨。依然齒不露風。箇是阿誰。石林精舍老凍膿。
0640b16: 大中丞邵劍津先生贊
0640b17: 早掇巍科。備歷諸任。提師撫蜀。見危致命。至今功德
0640b18: 在生民。眉山月同圓淨。
0640b19: 林介菴先生道影贊
0640b20: 易得二千石。難求一盂。將明出世旨。先具此頭顱。
0640b21: 宋璟徒云悔。璟悔不出家趙州曾道無。焚香靜觀處。浮世
0640b22: 自榮枯。
0640b23: 道居士。於余夙有法緣。乃圖兩小影。對坐
0640b24: 松石上。丙午中秋。再訪余山中。出圖展觀。不
0640c01: 覺一笑。敬題數語
0640c02: 不知何世相逢。今生又復聚首。雖共松石忘言。彼此
0640c03: 原來俱有。且道有箇什麼。巍巍殿塔聳雲中。歷劫現
0640c04: 前常不朽。
0640c05: 五松圖贊祝林印自居士八十初度有序
0640c06: 予開蓮社於寺之別院。每喜里中耆英入會。相與
0640c07: 締世外交。林浦印翁老居士其一也。今歲在乙巳
0640c08: 菊月既望。屬翁八十初度。令子德之茂才侍杖履
0640c09: 入社。以五松圖請贊。為翁南山之祝。余不得而辭。
0640c10: 翁家世五公。齠年習舉子業。霜蹄屢蹶。乃奮然曰。
0640c11: 安事此咕嗶為哉。因發孫吳秘讀之曰。此可以
0640c12: 收功名矣。累建武勳。擢授遊府。後謝事投林。唯開
0640c13: 三徑。與賓朋。為河朔會。課子孫詩書。僮僕桑麻
0640c14: 而已巳。此外是非。無庸關白也。凡長者之車入鄉。無
0640c15: 不式閭而問焉。男女孫曾若干人。依依膝下。凡四
0640c16: 世玉樹崢嶸。芝蘭兢茂。方進而未艾也。今春秋高
0640c17: 八十。童顏秀潔。髮婆娑。諸子孫輩。團繞堂前。奉
0640c18: 觴上壽。人望之以為南極老人從空而下。喜氣洋
0640c19: 洋。其樂無極。林涵齋先生。作五松圖以祝。取其
0640c20: 操霜雪而愈茂。秉貞固以自堅。將來之壽。本不可
0640c21: 量。區區期云乎哉。敬為之贊曰。
0640c22: 五松植。如如龍。根盤白石。勢拔蒼穹。紫鱗耀日。
0640c23: 翠吟風。堅貞自稟。造化同功。拏雲攫霧。矯矯寰中。
0640c24: 吾不測其歲月邊際。聊舉以壽夫老翁。
0641a01: 封君方克之老居士贊
0641a02: 豁達姿英特氣。儒衣冠佛心地。樂人樂憂人憂。能愛
0641a03: 惡無忮求。爵愈高德愈厚。禪淨門久通透。年八旬貌
0641a04: 孺子。儼如在耀千古。
0641a05: 謝獻可老居士贊
0641a06: 東山鍾秀。桂林挺枝。家傳耕讀。壽茂期。子既跨。
0641a07: 孫愈岐嶷。身逸心閒。性靜神怡。賓于上庠。季世所師。
0641a08: 噫斯人也。吾無得而贊之。
0641a09: 廣宣耆德贊
0641a10: 貴介種性。衲子行藏。畢竟來陞。石鼓之堂。禪淨圓修。
0641a11: 矢志蓮。珠瑩川媚。德業流香。超塵累。月出高岡。
0641a12: 瞻之仰之。清光在望。
0641a13: 自贊
0641a14: 屴崱頭雲。靈源洞口雪。一筆纔成。天機俱漏洩。
0641a15: 或者更問像不像。似空重釘橛。而今揭出示諸
0641a16: 人。一任嗔者嗔悅者悅。
0641a17: 南閻浮提。北單越。面目儼然。何勞更說。一朝描上
0641a18: 丹青。未免證龜作。宣侍者急須瞥。莫教眼裏重著
0641a19: 屑宣侍者侍側。
0641a20: 這箇工畫師。畫出這箇像。惑亂天下人。將他去供養。
0641a21: 休供養。看取未舉筆時。是何模樣。
0641a22: 這漢子實無知。視名位如脫髮。賤禪道如汙泥。儱儱
0641a23: 侗侗。憨憨痴痴。有人問著西來意。便拈出當年那一
0641a24: 枝。分明半文不值。云。是從上佛祖不傳底。咦。
0641b01: 石鼓老頭陀。突出三尺絹。是知堅密身。一切塵中現。
0641b02: 處處盡逢渠。難得不相見。眉目何儼然。空無背面
0641b03: 普蔭道人請。
0641b04: 山連雲起。月逐風行。欲知端的。日午三更。
0641b05: 未有這箇。十分顯露。既有這箇。喚馬作兔。將錯就錯。
0641b06: 為君指注。佛是泥作。鍋是鐵鑄。更問如何。青天起霧。
0641b07: 這漢無知。不識佛祖。自肯自信。人莫攔阻。呵教毀宗。
0641b08: 輕今薄古。指土為金。指金為土。顛倒倒顛。孰與為伍。
0641b09: 似恁麼不唧。只好貶向無佛世界。任他道短說長。
0641b10: 安用揭出祖堂。入一千七百之數靈石請。
0641b11: 智光耆德贊
0641b12: 出生名族。脫白普陀。山天童。深探禪河。晚來石鼓。
0641b13: 掩彩娑婆。餘光掩映。松籮。生耶死耶。月渚風柯。
0641b14: 面目儼然。高山。
0641b15: 都統則行王公贊有敘
0641b16: 公承　帝命於　靖王駕前。統領萬軍。威震海內。
0641b17: 駐閩凡五載。兩訪余於山中。送難發疑。傾倒底蘊。
0641b18: 未不擊節稱善。留詩而去。一旦無疾溘化。朝野
0641b19: 為之驚動。余謂。公之德澤在軍民。功勳存社稷。更
0641b20: 有歷生死而不變。貫天地而不磨者在。公豈死乎。
0641b21: 敬為之贊。以遺其冢子瑜。克世其家者也。贊曰。
0641b22: 於惟王公。人中之龍。頎然而長。肅然而恭。氣稟賢良。
0641b23: 才全文武。為國之瑞。為王之輔。蕩平海宇。奠安域。
0641b24: 談笑雍容。不遺餘力。一旦溘然。人疑尸解。有化無死。
0641c01: 斯言不駭。閩海可竭。閩山或隤。惟公令聞。萬古如雷。
0641c02: 曾維輔居士贊
0641c03: 這箇漢子。夙稟靈骨。居堪忍而欣慕淨土。業儒術而
0641c04: 勤勞學佛。一句彌陀。事理圓融。十卷楞嚴。文義爛熟。
0641c05: 時至撒手便行。蓮香幾日馥郁。生西之驗既明。始信
0641c06: 斯人如玉。誰謂塵勞海深。究竟不能埋沒。
0641c07: 銘
0641c08: 福州開元寺大鐘銘
0641c09: 大口師時說法。扣無虧聞普洽。昧者覺暴者仁。億萬
0641c10: 載日日新。
0641c11: 福清靈石寺鐘銘
0641c12: 維茲靈石。乃古禪叢。中興啟運。首範洪鐘。一模脫就。
0641c13: 萬德具成。圓常靜應。耳處全聲。無明巨夜。生長。
0641c14: 羅云一擊。即時喚醒。九疊秀。列祖重來。雷音永震。
0641c15: 火裏蓮開。
0641c16: 丫山晦杲禪師塔銘
0641c17: 新豐之道。壽昌崛起。博山得之。波瀾浩爾。謹把牢關。
0641c18: 聲莫詭。唯師傑出。實稱得旨。鐵樹花香。三更日暐。
0641c19: 有言必行。慎終如始。取舍兩忘。孰生孰死。塔立丫山。
0641c20: 去天尺咫。歷億萬年。清風未已巳。
0641c21: 龍舒華嚴山太初坤法師塔銘
0641c22: 法海汪洋。杳無邊際。孰乘智舟。縱橫遊戲。爰有大士。
0641c23: 乘願再來。性相關鍵。一擊而開。名儒傾心。執經請益。
0641c24: 洪震雷音。斂歛衽辟易。華藏法界。處處全彰。龍舒黃龍。
0642a01: 不離覺場。白塔矗雲。青山秀。維師靈光。千古如晝。
0642a02: 方竹杖銘
0642a03: 履險如平。登高若下。此君之心。空空不借。
0642a04: 佛事
0642a05: 掃廩山蘊空老祖塔
0642a06: 林間睡虎威獰甚。路滑雲深少見逢。昔日壽昌遭毒
0642a07: 口。直令界起腥風。且道以何為驗。舉香云。。便燒。
0642a08: 掃壽昌無明師翁塔
0642a09: 三十年前大好山。三十年後山不好。賺兒孫無住
0642a10: 處。只今唯把祖塔掃。掃塔一句作麼生。遂燒香。
0642a11: 掃雲栖師太塔
0642a12: 恭惟。雲栖師太蓮池老和尚。樂化主。堪忍導師。推
0642a13: 開火宅一門。直指歸元徑路。殺人刀活人劍。一句彌
0642a14: 陀。布慈雲洒甘露。三聚淨戒。名喧宇宙。道播古今。道
0642a15: 霈忝千花之一葉。分接有緣。傳六字之微言。代揚淨
0642a16: 化。閩山萬疊。孰非法界真身。閩海汪洋。盡是五雲法
0642a17: 雨。致瓣香于千里。表寸衷于無窮。唯冀倒駕慈航。截
0642a18: 愛河之逸浪。高標赤幟。伏末法之狂邪。重剔心燈。光
0642a19: 茲正法。
0642a20: 掃瓶匋真寂師太塔
0642a21: 恭惟。真寂師太掌石老和尚。握白馬符。行雲栖令。當
0642a22: 陽把斷。魔佛罔測其靈蹤。密地放開。蚊皆飲其法
0642a23: 海。道霈甫離火宅。首拜猊床。指往荷山。遂參籌室。仰
0642a24: 懷法澤。即粉骨以難酬。遵稟遺言。唯傳法而可報。遙
0642b01: 呈千里之供。聊展無盡之心。白塔。望真容而如
0642b02: 在。青山疊疊。沐法化以長新。唯冀不起滅定。倒駕慈
0642b03: 航。拯末法之淪湑。續常住之慧命。
0642b04: 安奉本山歷代祖師入列祖堂拈香
0642b05: 白雲深處。一夥嘍羅。攪渾世界。陸地生波。今日落在
0642b06: 山僧手裏。不免一齊生按過。燒香云。萬古閒名除不
0642b07: 盡。日日香夜夜燈。
0642b08: 丁未七月十九日　老和尚九十誕辰拈香
0642b09: 趙州使得十二時。看來猶被時辰使。我師一證無時
0642b10: 法。萬劫剎那無彼此。降生成道入涅槃。至今未出剎
0642b11: 那際。函天地無欠餘。斡地旋天何動止。石女生兒
0642b12: 年九十。人間歲月從頭數。一片檀雲籠法界。塵塵剎
0642b13: 剎香風起。
0642b14: 謝飛卿居士薦悟非上人對靈
0642b15: 悟得昔日非。方知今日是。坐斷是非關。即到如來地。
0642b16: 悟非上人。是非關已巳坐斷了也。如來地在什麼處。究
0642b17: 竟未曾離本位。箇中誰悟復誰迷。
0642b18: 至雲聚山為祖脈山主上供拈香
0642b19: 道交三十載。一別十餘年。今日復重來。死生無間然。
0642b20: 恭惟。雲聚開山祖脈接公山主。正因出家。實地著。
0642b21: 言行無闕。而寡悔寡尤。禪淨圓修。而無住無著。青山
0642b22: 梵剎。願力化成。寶國金蓮。淨心夢得。因圓果滿。水到
0642b23: 渠成。坐斷今時。高登上品。只如道霈今日特來。燒此
0642b24: 一瓣旃檀。且道。還有相見處也無。乃燒香云。極樂娑
0642c01: 婆毫不隔。香雲影裏現全身。生耶死耶俱不道。那論
0642c02: 昔人非昔人。
0642c03: 丙午十月七日　先和尚十週忌辰拈香
0642c04: 吾師一念超三際。癡子孤懷記十年。把住空尋鳥
0642c05: 跡。掀翻大地龍淵。新豐調古聞沙界。石鼓聲希震
0642c06: 大千。欲報深恩祇這是。清香一縷自綿綿。
0642c07: 竺菴和尚遷化上供拈香
0642c08: 恭惟。示寂長慶南嶽竺菴和尚。天界之子。壽昌之孫。
0642c09: 建祖庭于燼之餘。荷道法于凋零之際。瀉懸河口。
0642c10: 掣閃電機。大用繁興。玄關洞闢。茲者抽身處。何妨
0642c11: 就路還家。撒手那邊。一任空花落蒂。正與麼時。且道
0642c12: 與竺公。如何相見。乃彈指云。夜半木童敲月戶。暗中
0642c13: 驚破玉人眠。遂燒香。
0642c14: 為汝器禪人火
0642c15: 數載參尋。為了生死。四山相逼。如何回互。髑髏裏面
0642c16: 眼睛開。大地山河無寸土。
0642c17: 為明一靜主火
0642c18: 一自鼓山安鼻孔。點自許氣如虹。更饒一副罵人
0642c19: 口。末後方知實踐功。踢翻生死岸。打破太空。凡聖
0642c20: 位中不得。無底船烈中。擲火炬。喝一喝云。切
0642c21: 忌躲跟。
0642c22: 為慧雲菴主舉火
0642c23: 瑟瑟西風透遠林。道人滅跡正難尋。通霄路上重相
0642c24: 遇。一句何曾有古今。恭惟。圓寂尼慧雲覺師。童真出
0643a01: 家。白首抱道。一生廣大願。建立無量因緣。一點慈悲
0643a02: 心。教化幾多男女。而今娑婆緣謝。何妨裏抽身。淨
0643a03: 土花開。一任定中見佛。正與麼時。更有末後相送一
0643a04: 句。如何道。惟憑一炬性空火。煉淨人間五漏身。坐斷
0643a05: 十方全體現。彌陀原不是他人。遂擲火炬。
0643a06: 為一相耆德舉火
0643a07: 恭惟。圓寂一相鏡公耆宿。弱冠披緇。即入博山之室。
0643a08: 終身肥遯。久棲建水之。精進修心。坐立宛如鐵橛。
0643a09: 慈悲接物。哆一似嬰兒。四眾依歸。諸山仰慕。某早
0643a10: 承提激。晚覲光儀。方思久坐於白雲。詎意遽反乎清
0643a11: 泰。乃因圓果滿之日。正花開見佛之時。聊備茶毗。用
0643a12: 焚浮幻。一相老師知麼。東方入定西方起。九品花開
0643a13: 第一枝。勝熱門前重煆煉。火光映入寶蓮池。
0643a14: 為羅信潮善友舉火
0643a15: 火性無我。寄於諸緣。四大五蘊。亦復皆然。恭惟。羅信
0643a16: 潮善友。孝悌修身。慈和接物。處世無著世之念。居家
0643a17: 有出家之心。取蓮國於金方。蘭若於石鼓。而今報
0643a18: 緣告謝。撒手歸來。回首風塵。一場夢事。須知生也是
0643a19: 夢。死也是夢。直饒道箇不生不死亦是夢。祇如破夢
0643a20: 而出一句。作麼生道。以火炬打圓相云。不見一法即
0643a21: 如來。始得名為觀自在。遂擲火炬。
0643a22: 為石衣上座舉火
0643a23: 掃父塔來。全身歸父。大光明中。文彩畢露。
0643a24: 為希夷張居士舉火
0643b01: 聽之不聞名曰希。視之不見名曰夷。親證不聞不見
0643b02: 處。驗取飛滅時。遂攛炬。
0643b03: 為本素上座舉火
0643b04: 潔白地上。切忌染污。猛火堆中。還他本素。
0643b05: 為智楞上座舉火
0643b06: 破閻浮夢。來參石鼓禪。三年如一日。行業若青蓮。
0643b07: 托歸來也。坐脫未生前。大冶爐中重煆煉。現前大
0643b08: 用又昭然。
0643b09: 為良恭上人舉火
0643b10: 自心造業自心現。自心懺悔自心見。般若光中心業
0643b11: 空。這裏急薦本來面。
0643b12: 為爍欣上人舉火
0643b13: 身為苦本能招病。病到無身病始安。只這無身重煆
0643b14: 過。煆過後如何。倚天長劍逼人寒。便擲入火炬。
0643b15: 為淨輝侍者舉火
0643b16: 這箇皮袋。拋多少。今又一箇。猶然不了。若要了。識
0643b17: 取未生前一竅。擲火炬云。火後一莖草。
0643b18: 為青林老宿舉火
0643b19: 一生林下自磨礱。縝密修持獨有翁。截斷眾流無一
0643b20: 滴。挽回末法有全功。恭惟。石林堂上青翁尊宿。禪林
0643b21: 玉樹。僧海寶珠。早歷諸方。得師子踞地之法。終隱林
0643b22: 藪。用羚羊掛角之機。佛念一心。事理圓備。蓮分九品。
0643b23: 愚智兼收。禽魚皆樂其生。緇素咸頌其德。因圓果滿。
0643b24: 水到渠成。撒手便行。舉步即到。正與麼時。重參勝熱
0643c01: 一句。作麼生道。四山火發無遺影。上品花開正是時。
0643c02: 便攛入火炬。
0643c03: 為圓證上人舉火
0643c04: 出家雖晚。行業維勤。棲心淨土。不染埃塵。曉鐘夢覺。
0643c05: 俄爾歸真。勝熱門中重煆煉。西方寶樹正逢春。便擲
0643c06: 火炬。
0643c07: 為三學耆德舉火
0643c08: 一病淹淹經八月。安閒有法孰能知。然坐臥禪床
0643c09: 上。已巳驗修行得力時。祇如今日。風火既散。藥病俱忘
0643c10: 一著子。落在甚麼處。以火炬打圓相云。火光三昧無
0643c11: 遺影。又見蓮花出污泥。便攛入火炬。
0643c12: 為尚實上座火
0643c13: 脫白此山三十年。精修梵行若青蓮。我今助爾一把
0643c14: 火。還髑髏未兆前。
0643c15: 為蓮生上人舉火
0643c16: 持齋十六年。建亭三五所。推恩撫二侄。竭力事老母。
0643c17: 末後乞披緇。預參三寶數。一心一句佛。志願度生死。
0643c18: 臨終心不亂。屹然坐而亡。人天留不住。果熟在蓮。
0643c19: 萬緣俱擺脫。唯剩這皮囊。資爾般若火。體發真光。
0643c20: 遂擲入火炬。
0643c21: 為無一闍黎舉火
0643c22: 恭惟。無一純公闍黎。居家學道。即俗明真。披緇雖晚。
0643c23: 行業維勤。禮誦無間于朝昏。宗教深明于性地。據本
0643c24: 有論。實踐無虧。法門典型。後學矜式。茲屆屇古稀之壽。
0644a01: 乃終今世之緣。定入首楞嚴。願歸極樂國。可謂頭尾
0644a02: 俱正。因果全真。正與麼時。末後相資一句。如何道。以
0644a03: 火炬打圓相云。空合空兮無縫罅。火燒火也自清。
0644a04: 剎剎塵塵皆淨土。何妨作戲又逢場。
0644a05: 執骨入塔
0644a06: 不壞之身。重加煆煉。石鼓歸來。西方出現東巒上座。
0644a07: 皮膚脫盡惟真實。收入歸藏白塔中。坐斷上頭無貴
0644a08: 位。桃花依舊笑春風眾僧靈骨。
0644a09: 一塔雙親。千秋如在。世出世間。了無掛礙定祥父母。
0644a10: 心淨土淨。因真果真。雲中白塔。法界全身太育母道剛。
0644a11: 太靜出家。父母入塔。真俗雙彰。火蓮秀發太靜父母。
0644a12: 親生子身。子掩親骨。生死本空。天然妙眾父母。
0644a13: 白骨堆頭。生死不到。無縫塔中。聲光浩浩鄧禹生父。
0644a14: 煉成一具黃金骨。等閒敲著似銅鳴。無縫塔中光閃
0644a15: 閃。古今坐斷不知名一相耆宿。
0644a16: 八十二年。知白知玄。死生夢破。出二邊。箇中一座
0644a17: 團圞塔。占斷三千及大千玄文上座父母。
0644a18: 精修七十年。純金經百煉。只在此山中。佛眼不見
0644a19: 青林尊宿。
0644a20: 戒定慧學。三者本有。果滿因圓。收歸這裏三學耆宿。
0644a21: 尚實不尚。無欠亦無餘。閻浮歸白塔。極樂現芙蕖
0644a22: 尚實耆宿。
0644a23: 
0644a24: 鼓山為霖和尚餐香錄卷下終
