0266b08: 
0266b09: 無異禪師廣錄卷第七
0266b10: 
0266b11: 住博山法孫　弘瀚　編
0266b12: 首座法孫　弘裕　同集
0266b13: 住金陵天界禪寺語錄
0266b14: 金剛殿拈香。三門高聳臨霄漢。廓爾方知祖道玄。今
0266b15: 日跟親蹋著。優曇花影遍三千。
0266b16: 天王殿拈香。從來願力展慈威。爍破空毫相輝。依
0266b17: 正報中誰辯得。山頭多見紫雲飛。
0266b18: 大雄殿拈香。黃金殿上三尊佛。白玉光中一箇僧。正
0266b19: 恁麼時何所據。香雲旋結萬千層。
0266b20: 振宗堂據坐。寶鏡當臺驗正邪。阿誰獨蹈大方家。博
0266b21: 山手段從來辣。客到蒿湯便當茶。
0266b22: 開堂。此一瓣香。彌天地。耀古輝今。太極鍾祥。乾元
0266b23: 衍慶。爇向爐中。端為供養我明
0266b24: 太祖高皇帝
0266c01: 成祖文皇帝。建立
0266c02: 三寶。弘通大乘。廣化眾生。同圓聖智。山僧某今日在
0266c03: 此法莚。一言一句。皆從
0266c04: 聖恩中流出。以海水為墨。書其贊辭。不能盡其萬一
0266c05: 也伏願
0266c06: 皇極御天遍。大千而廣被
0266c07: 聖靈奕世昭。萬古以常明
0266c08: 此一瓣香。靈苗含潤。寶樹敷榮。景星聚以沐清庥。祥
0266c09: 雲凝而乘嘉運。爇向爐中。端為祝延。當今
0266c10: 皇帝聖壽萬安
0266c11: 皇后偕聖壽以無疆
0266c12: 太子懋元良而永泰。伏願
0266c13: 金輪永鎮日。新鷲嶺之風。寶位增輝時。邁唐虞之治。
0266c14: 此一瓣香。萬物毓以生成。陰陽而秀發。為霖現瑞。
0266c15: 裕國祐民。爇向爐中。用詶檀護。
0266c16: 滿朝合郡。宰官。護法大居士。福基祿位。咸增性種。靈
0266c17: 根並茂。
0266c18: 此一瓣香。龍宮湧出。鷲嶺拈來。輝寶鏡而利益生。
0266c19: 徹重玄而全該正命。爇向爐中。耑申供養。
0266c20: 先本師壽昌大和尚。用詶法乳之恩。斂歛衣就座。白椎
0266c21: 竟。師乃卓拄杖云諸昆仲。達磨大師航海而來。直指
0266c22: 人心。見性成佛。雖則門庭萬仞。壁立千層。祇演一心
0266c23: 之法。更無餘事。乃至六祖傳衣。五宗競出。運無礙輪
0266c24: 化無緣眾。祇演一心之法。更無餘事。溈山大師敲唱
0267a01: 同時。暗機圓合。傾瓶以辯超方。撼茶而彰妙用。祇演
0267a02: 一心之法。更無餘事。雲門大師箭鋒相拄。函乾坤。
0267a03: 揚眉落臼。顧盼猶遲。如流雲翔。湛水晴空。祇演一
0267a04: 心之法。更無餘事。法眼大師。拈現前石。塞空口。一
0267a05: 切處現成。六根互用。六用齊施。祇演一心之法。更無
0267a06: 餘事。臨濟大師一語中具三玄。一玄中具三要。驅耕
0267a07: 夫牛。奪饑人食。電光石火。開眼猶迷。祇演一心之法。
0267a08: 更無餘事。洞山大師混不得。類不齊。立寶鏡三昧。炤
0267a09: 學者肺肝。分五湖玉石。雪盛銀。月炤金沙。祇演一
0267a10: 心之法。更無餘事。乃至博山。今日遠承諸祖慈蔭。循
0267a11: 規蹈矩。借路還家。駕輕就熟。祇演一心之法。更無餘
0267a12: 事。諸昆仲含靈具此一心之法。學人欲明此一心之
0267a13: 法。三世諸佛。歷代祖師。示此一心之法故。楞伽經云。
0267a14: 佛語心為宗。無門為法門。諸昆仲大地沒遮攔。要行
0267a15: 行不去。要住住不得。且道。向甚麼處出氣。還知麼。鳥
0267a16: 鳴雲樹。聲聲喚遊子歸家。魚躍煙波。色色翻誌公陳
0267a17: 案。漩澓空中梵字。刮開眼底重。且道。向甚麼處。認
0267a18: 取自家心地。卓拄杖云。鼻根浮面上。更不用躊。珍
0267a19: 重。
0267a20: 當晚小參。南嶽大師云。一切萬法皆從心生。心無所
0267a21: 生。法無能住。若達心地。所作無礙。諸昆仲心無所生。
0267a22: 山河大地。從甚麼處得來。法無能住。終日著衣喫飯。
0267a23: 因甚麼只認定著箇自己已。去此二途。作麼生折合。諸
0267a24: 人分上。也須自看。有人通得消息。博山將袈裟。以覆
0267b01: 之。
0267b02: 魏國徐六翁居士誕日。請上堂。因緣所生法。莊嚴世
0267b03: 間相。了彼性空者。斯人具正眼。諸昆仲心本無生。從
0267b04: 緣有生。生緣勝故。佛種亦勝。法華經云。佛種從緣起。
0267b05: 是故說一乘。作麼生是說一乘底道理。諸昆仲毫端
0267b06: 斂歛法界之方。滴水含滄海之。無明全諸佛之智。藏
0267b07: 識潛增上之緣。理應箭鋒。事存函。不可以思議而
0267b08: 得之者也。諸昆仲茲因魏國六翁老居士華筵大誕
0267b09: 之辰。合郡眾居士。於濟生菴中。設此無遮大會。為六
0267b10: 翁居士祝壽。且道。將何為祝耶。須彌耶。滄海耶。大地
0267b11: 耶。草木叢林耶。若以須彌為壽。須彌高而有頂。若以
0267b12: 滄海為壽。滄海深而有源。若以大地為壽。大地厚而
0267b13: 有輪。若以草木叢林為壽。草木叢林多而有盡。惟以
0267b14: 吾大圓覺中。華藏界內。香雲。花雲。幢幡雲。音樂雲。寶
0267b15: 雲。若舉一。若舉二。若舉百。若舉千。乃至百千萬億
0267b16: 數中。隨拈一微塵許。皆與有情無情等。與毗盧遮那
0267b17: 等。皆可為居士祝壽也。雖然如是。不免為居士傍通
0267b18: 箇消息。作麼是傍通底消息。華藏界中纔一念。閻浮
0267b19: 早已巳萬千年。珍重。僧問。如何是無量壽。師云。烏龍潭
0267b20: 上浪滔天。進云。恁麼則有量也。師云。天池一滴水。怎
0267b21: 與眾同流。茹居士問。向上一著如何道。師云石頭城
0267b22: 外垂楊柳。進云。者是眾生眼。如何是和尚眼。師云。吹
0267b23: 盡殘花色愈鮮。進云。某甲參學二十年。今日學得一
0267b24: 拜。師云。三十棒。且待別時。
0267c01: 皖上吳盛二居士。就濟生菴請。上堂。博山三年前。回
0267c02: 桑梓為桑梓。諸親友演箇還鄉曲子。眾中有聞名者。
0267c03: 聽音聲者。見形影者。摩皮膚者。契心髓者。復有進其
0267c04: 門。升其堂。入其室者。忽三載。若剎那際。今眾居士。
0267c05: 復以幣帛見召。博山雖在他方千萬里外。其實寸步。
0267c06: 未曾離故鄉田地。諸昆仲。龍眠靄靄。紫金足下。雲生
0267c07: 浮渡。滔滔鍾阜。山中水溢。析毫端而含剎土。懸慧鏡
0267c08: 以辯方來。誌公剪尺尚存。投子油瓶現在。然雖如是。
0267c09: 也要眾居士見其面孔。聽其法句始得。且道。是何法
0267c10: 句。卓拄杖云。諦聽諦聽。
0267c11: 余集生任文升二居士請。上堂。道不屬知。不屬不知。
0267c12: 知是妄覺。不知是無記。只饒坐斷兩頭。更須知有向
0267c13: 上事始得。諸昆仲若論向上事。諸人分上。一一天真。
0267c14: 一一靈明。一一具足。上至諸佛。下至含靈。各各不欠
0267c15: 缺纖毫。是以余集生任文升二居士。同合郡大居士。
0267c16: 向者裏設無上玅供。運同體大悲。救砧几眾生。解籠
0267c17: 檻囚縶。飛者適霄漢。走者縱山林。潛者躍深淵。以無
0267c18: 功之功。無行之行。於無眾生界中。解脫鏡像有情。諸
0267c19: 昆仲青山挺秀。流鶯囀樹裏之聲。綠水瀰漫。躍鯉現
0267c20: 波中之色。昧真常於山水。迷現量於飛潛。大似陽
0267c21: 翻波。渾成戲論。諸昆仲還識得麼。若能返照。直下逢
0267c22: 渠。舉措施為。無虧實相。卓拄杖。下座。
0267c23: 上堂。洞山大師悟道偈云。切忌從他覓。迢迢與我。
0267c24: 我今獨自往。處處得逢渠。渠今正是我。我今不是渠。
0268a01: 若能如是會。方得契如如。此是洞山宗旨。綿密回互。
0268a02: 皆從此偈中流出。不可不理會。諸昆仲此偈中有二
0268a03: 句最嚴。渠今正是我。我今不是渠。渠者何物也。而正
0268a04: 是我。我者復何物也。而不是渠。且道。是一箇是兩箇。
0268a05: 若向者裏會去。始可有參學分。須知。此偈豈但曹洞
0268a06: 宗旨。即五家應機接物。皆當向此句中印過始得。不
0268a07: 然。在一機一境上。得些子解路。盡是掠頭漢。有甚
0268a08: 麼話會處。所以曹洞有三種滲漏。一者見滲漏。機不
0268a09: 離位。墮在毒海。此不離即毒海也。二者情滲漏。情存
0268a10: 向背。見處偏枯。此向背即偏枯也。三者語滲漏。體妙
0268a11: 失宗。機昧終始。此體妙即機昧也。若據此三種滲漏。
0268a12: 學者明晦。如見肺肝。所以博山舉眼無人。非敢以生
0268a13: 滅。勘驗諸方。若見徹此偈。洞山大師未曾入滅。博山
0268a14: 雖在今時。亦不諳今時事。祇與諸人。二時逐隊。諸昆
0268a15: 仲古木叢中躑躅。漏逗法身。大洋海底翻騰。侵損漁
0268a16: 父。徹見本來面目。野雲散而天青。掀開煩熱胸襟。衣
0268a17: 線綻而體露。還有與洞山大師共出一隻手者麼。卓
0268a18: 拄杖云。舉頭天外看。誰似我般人。僧問。如何是和尚
0268a19: 底具眼處。師云。善世橋邊逢　聖主。進云。未是和尚
0268a20: 具眼處。師云。三十棒出。僧一喝。師云者一喝落在
0268a21: 甚處。僧無語。師直打。出法堂。
0268a22: 上堂。如何是佛。十方世界最靈物。如何是法。古路迢
0268a23: 迢苔蘚滑。仍將佛法問根源。雲散長空唳天。纖塵
0268a24: 不立清如洗。三箇猢猻夜簸錢。諸昆仲宗門中事。豈
0268b01: 同容易一言一句。一大藏教註不破。歷代祖師機深
0268b02: 智廣。潛興密運須彌倒。卓拄杖橫趨。繪彩色於空中。
0268b03: 擲大千於方外。且道向甚麼處捫摸。所以云。羅籠不
0268b04: 肯住。呼喚不回頭。古聖不安排。至今無處所。玄沙大
0268b05: 師恁麼老婆心切。也只要諸人知箇落處始得。諸昆
0268b06: 仲青黯黯處。樵子不借路以還家。綿密密時。機婦罷
0268b07: 金針而夜織。香銷錦帳。露浥芙蓉。發清嘯於深閨。吐
0268b08: 微言於連枕。情濃意洽。試問。諸昆仲還知得也無。良
0268b09: 久云。分明一段風流事。不與諸人較短長。
0268b10: 上堂。南陽忠國師云。青蘿夤緣。直上寒松之頂。白雲
0268b11: 淡泞。出沒太之中。萬法本閒。而人自。諸昆仲作
0268b12: 麼生說。箇本閒底法。若會得本閒法。則大千世界有
0268b13: 情無情等。無纖毫相。若有纖毫相者。則不得本
0268b14: 閒法也。何以故。即法故。所以道。靜則埋根千尺。動
0268b15: 則當處生苗。只饒不動不靜。未免飄飄搖搖。博山則
0268b16: 不然。動則寒凝結。靜則白浪滔天。直下了無動靜。
0268b17: 紅爐片雪如綿。若於此二偈中會去。始明得本閒法
0268b18: 也。諸昆仲動非動相。雖動極以恒安。靜復靜元。總靜
0268b19: 機而常運。秉常運之樞機。履恒安之玄軌。寶鏡懸而
0268b20: 無隱慝。珠簾捲以納方來。不涉呼吸之離微。寧有去
0268b21: 來之蹤跡。諸昆仲順則吉也。逆則忤也。肯則自許也。
0268b22: 若於靜親。而較其優劣者。盡其恒沙思量分別。
0268b23: 莫能得其量也。卓拄杖。下座。
0268b24: 上堂。僧問。古德撥塵見佛時如何。直須揮。若不揮
0268c01: 劍。漁父棲巢。又僧問。古德撥塵見佛時如何。渠無國
0268c02: 土。何處逢渠。二大老各道得一邊。一箇則門庭施設。
0268c03: 輝煌掌上之珠。一箇則入理深談。擊碎秦時之鏡。若
0268c04: 是博山則不然。有問。撥塵見佛時如何。紺髮旋螺髻
0268c05: 兜綿。印手文學人不會。意旨如何。青蓮捧雙足。赤肉
0268c06: 挂金襴。且道。與古人是同是別。若說是同。作麼生說
0268c07: 箇同底道理。若說是別。作麼生說箇別底道理。若向
0268c08: 者裏融會得去。博山與汝結箇同參。諸昆仲。居正而
0268c09: 不立正位。泥牛吼海岸之風。垂偏而不住偏方。石女
0268c10: 弄珊瑚之影。乞食於三家村裏。謳歌於萬仞頭。借
0268c11: 松鏡以瀉清光。拾苔錢而嚴富態。有人向三種問答
0268c12: 上徹去。洞上宗風。於斯有賴矣。僧問。學人一口氣不
0268c13: 來。向何處安身立命。師云毗盧閣後鳳凰山。
0268c14: 真州海吉禪人。率眾道侶請。上堂。不與萬法為侶者。
0268c15: 是甚麼人。紅塵堆裏露全身。了知萬象空無物。那見
0268c16: 山河礙眼睛。三歲孩兒頭似雪。神光萬里一條鐵。底
0268c17: 事分明說與知。當戶連山也太奇。兼帶位中親迸出。
0268c18: 巖前石虎夜生兒。生兒則且置。且道。是甚麼時。子丑
0268c19: 寅卯辰巳午未申酉戌亥。乾三連。坤六斷。離中。坎
0268c20: 中滿。屈指顛倒。數來依舊。寸長尺短。珍重。
0268c21: 余集生居士誕日請。上堂。佛於無量劫。廣行無量行。
0268c22: 度脫無量眾。是名無量壽。諸昆仲我等同世尊。因地
0268c23: 以來至於今日。而世尊成道已巳經無量恒沙劫數。我
0268c24: 等輪迴生死六道。往還亦經無量恒沙劫數。世界成
0269a01: 住壞空。亦經無量恒沙劫數。毗嵐風起。金藏雲成。而
0269a02: 空之性。湛然不動。亦經無量恒沙劫數。以此則知
0269a03: 諸佛壽命亦無量。眾生壽命亦無量。世界壽命亦無
0269a04: 量。空壽命亦無量。今日集生余居士華筵大誕。而
0269a05: 一切人。皆以世禮年月為居士壽。博山則不然。但願
0269a06: 居士壽同善財。菩提心解脫海亦無量。願居士壽同
0269a07: 彌勒。成佛度生海亦無量。願居士壽同普賢。行願莊
0269a08: 嚴海亦無量。願居士壽同觀音。大悲示現海亦無量。
0269a09: 願居士壽同文殊。般舟智慧海亦無量。願居士祿位
0269a10: 亦無量。眷屬亦無量。親受用亦無量。三三昧亦無量。
0269a11: 豈但居士如是。即現前大眾。親受用三三昧等。壽命
0269a12: 亦無量。博山是真語者。實語者。不異語者。且更將何
0269a13: 物為居士壽耶。良久云。珍重。
0269a14: 解制上堂。佛真法身。猶若空。應物現形。如水中月。
0269a15: 博山從廣信登舟。過鄱陽。出湖口。跨長江。登石頭城
0269a16: 江岸。從濟生菴。至天界寺。安置水月道場。修習空花
0269a17: 萬行。降伏鏡裏魔軍。成就夢中佛事。豈但博山。自
0269a18: 釋迦大師開場。四十九年。末後拈花示眾。正法眼藏
0269a19: 涅槃妙心。付囑摩訶迦葉。亦是夢中佛事。達磨大師
0269a20: 航海而來少林。面壁九載。雪庭深夜。斷臂詶心。亦是
0269a21: 夢中佛事。乃至執役負舂。傳衣半夜。亦是夢中佛事。
0269a22: 至使五家競出。千燈列焰。吹簫打。舞揮叉。棒喝
0269a23: 交馳。語言遊戲。亦是夢中佛事。即今博山同。諸昆仲
0269a24: 結制解制。陞堂入室。問答機緣。勞彼列眾監院及天
0269b01: 界方丈十位首領道人并諸執事。不以身為身。不以
0269b02: 命為命。喫盡艱辛。護揚大法。亦是夢中佛事。諸昆仲
0269b03: 博山恁麼舉似。正是好肉剜瘡。夢中說夢。假如有一
0269b04: 漢子大喝一聲。諸人睡夢醒時。又作麼生道。良久
0269b05: 云。毫光直三千界。永祝皇圖億萬年。僧問。上根人
0269b06: 來如何接。師云。此去祖堂三十里。進云。中根人來如
0269b07: 何接。師云。獻花巖畔古今聞。進云。下根人來如何接。
0269b08: 師云。門外好與三十棒。進云。不落階級人來如何接。
0269b09: 師云。闍黎只今。在第幾位。僧禮拜。
0269b10: 小參
0269b11: 小參。臘盡逢春事事奇。海風吹動碧玻璃。昨宵偶得
0269b12: 家鄉信。破院荒村絕所依。諸昆仲博山家鄉。是破院
0269b13: 耶。是荒村耶。有人簡點得出。博山與彼手同歸。其
0269b14: 或未然。法華且謾添塵點。數盡閻浮又一年。
0269b15: 小參。僧問竟。師乃云。時名五濁。世曰娑婆。地面丘墟。
0269b16: 人心荊棘。青林掌中毒氣。破驢脊上來蠅。蹈水火以
0269b17: 脩行。逐腥膻而喘息。胸中無半點禪氣。強作機鋒肚
0269b18: 裏懷。一塊骯。伸為問答。鬼見拍手而笑。人逢側目
0269b19: 而嗔。埋沒己已靈。辜負先聖。洗心改過。莫逐妄緣。不悛
0269b20: 前。果從因墜。豈不見。靈山會上知音少。長者園中
0269b21: 木耳多。卓拄杖。下座。
0269b22: 生生社小參。宗門中事。難以措詞。盡力道不得底句。
0269b23: 作麼生開口。三乘十二分教。有人說去了也。即心即
0269b24: 佛。有人說去了也。非心非佛。有人說去了也。不是心
0269c01: 不是佛不是物。亦有人說去了也。且道。與諸昆仲分
0269c02: 析箇甚麼即得。良久云。黃金自有黃金價。肯為和沙
0269c03: 賣與人。珍重。
0269c04: 月上庵小參。忠國師云。青蘿夤緣。直上寒松之頂。白
0269c05: 雲淡泞。出沒太之中。萬法本閒。而人自。諸昆仲
0269c06: 即今山河大地。萬象森羅。水鳥樹林。人叢馬蹋。喚作
0269c07: 萬法。作麼生說箇本閒底道理。捨萬法而求本閒。未
0269c08: 之有也。即萬法而求本閒。須要衣線下迸開始得。所
0269c09: 以博山。教人將一句話頭。置在八識田中。眉毛與大
0269c10: 地廝結。只教自悟自肯。其或未然。聽取一偈。諸佛依
0269c11: 何住。靈山問意新。心宗為社主。金粟作檀人。一雨滋
0269c12: 春國。千燈薄暮雲。須知塵界裏。真俗未容分。珍重。
0269c13: 浮山華嚴寺立新住持請。小參。一大圓覺。為我伽藍。
0269c14: 又當知。以我伽藍。為一大圓覺。互攝互融。無二無別。
0269c15: 然後應事接物。始無障礙。夫善住持者。先得根本不
0269c16: 動智。然後得差別智。根本不動智中容不得絲毫動
0269c17: 念處。差別智者。應事接物。頭頭合轍。若有絲毫念慮
0269c18: 可動。未免有生滅去來之相。不名智也。得此智者。以
0269c19: 理應事。事事全理。如其不然。不名住持。不見。僧問。雲
0269c20: 門不起一念時如何。門云。須彌山天童頌云。不起一
0269c21: 念須彌山。雲門法施。亦非慳。肯來兩手相分付。擬去
0269c22: 千尋不可攀。山海白雲閒。莫將毫髮著其間。假雞
0269c23: 聲韻難瞞我。未肯模糊放過關。天童大師重門擊柝。
0269c24: 以待暴客。匙鑰在手。防禦甚嚴。昔茲山住持遠錄公。
0270a01: 棋無敵手。固是奪角衝關。祇是博山今日。要問伊黑
0270a02: 白未分以前。者一著子。畢竟如何下手。從來十九路。
0270a03: 迷悟幾多人。且道。迷箇甚麼。悟箇甚麼。良久云。珍重
0270a04: 大龍山中方寺小參。若欲說法。無法可說。無可說者。
0270a05: 始名說法。有法可說。恐辱大法。昔世尊陞座。文殊白
0270a06: 槌云。諦觀法王法。法王法如是。世尊便下座。諸昆仲
0270a07: 且道。世尊有法可說耶無法可說耶。諸人也須向者
0270a08: 裏開眼始得。文殊恁麼道。在甚麼處。見世尊說法。世
0270a09: 尊便下座。是許文殊。是不許文殊。諸昆仲還簡點得
0270a10: 出麼。其或未然。聽取一偈。白雲山頂中方寺。清梵無
0270a11: 停僧自閒。只恐溪深流水急。賸分花雨落人間。
0270a12: 宮諭吳觀我居士請。小參。若欲究宗門中事。須正信
0270a13: 因果。熟爛教乘。思地獄苦。發菩提心。古德云。禪律並
0270a14: 行。不相留礙。若論淨白心地。人人具足。只因妄興一
0270a15: 念起貪嗔癡。有貪嗔癡之因。便感三惡道之果。教中
0270a16: 謂。縱而為貪。地獄有不息之機。抑而為嗔。餓鬼有肢
0270a17: 節火然之苦。合而為癡。畜生道中。但念水草。餘無所
0270a18: 知。若無貪嗔癡。則三惡道何有。博山所以教列位。向
0270a19: 淨白地上。發起一念。肯心單提。一口氣不來。畢竟向
0270a20: 甚麼處去。切不得起思惟度量。思惟度量。謂之藥忌。
0270a21: 雲棲大師云。獅子之乳。非璃瓶貯之則裂。無上玅
0270a22: 道。非淨法之器。莫能載也。壽昌和尚云。醍醐上味出
0270a23: 乎乳。滴水攙中總不成。謂滴水者。正思惟度量也。若
0270a24: 無思惟度量。便能單刀直入。力破重圍。如吳太史發
0270b01: 大乘心。受大乘戒。正所謂淨法之器。但未知有向上
0270b02: 事。今日緣會。勉起信向。偈曰。江北有居士。天人興仰
0270b03: 止。傳聞金粟來。緣境頗相似。論心秋月皎。談教春雲
0270b04: 起。機感得相符。令予特來此。勉究向上事。向上何深
0270b05: 旨。踢破指頭時。舒州吳太史。
0270b06: 洪濤山毗尼菴。小參。諸昆仲生不知何來。不得不疑
0270b07: 來處。死不知何去。不得不疑去處。大丈夫兒。豈肯甘
0270b08: 心隨業受報。若欲究竟此事。貴在純真一念。不得草
0270b09: 草。如香林四十年。始打成一片。靈雲三十載。見桃花
0270b10: 始悟。所以博山教人看一句話頭。一口氣不來。畢竟
0270b11: 向甚麼處去。行裏坐裏。著衣喫飯裏。畢竟一口氣不
0270b12: 來。向甚麼處去。慎勿思量分別。思量分別。與究竟此
0270b13: 事大不相應。若果能真參實究。一朝洗面。摸著鼻孔。
0270b14: 也太近。
0270b15: 小參。百千法門。無量妙義。盡在諸人心意識中。悉皆
0270b16: 具足。汝若認著心意識。便昧百千法門。汝若體會
0270b17: 得百千法門。何處有心意識來者。些子關竅。亦能殺
0270b18: 人。亦能活人。諸禪者各各在衣線下開眼。拌此一生。
0270b19: 討箇著落。
0270b20: 小參。長慶道。萬象之中獨露身。惟人自肯乃相親。即
0270b21: 今山河大地。樓臺池。滿目青黃。是萬象。喚甚麼作
0270b22: 獨露底身。拈拄杖云。莫祇圖他山色好。須知。別有故
0270b23: 園春。卓拄杖一下。
0270b24: 為劉和居士對靈。小參。公生耶。死耶。誰道。空有
0270c01: 變遷。公死耶。生耶。誰道。滄溟有傾覆。公生死洞然。也
0270c02: 雖劫風。而莫能吹。公慧光渾圓。也縱劫火。而莫能移。
0270c03: 公之趣向。也肉眼罔窺。公之行業。也孰不奇。公之
0270c04: 見地。也住向莫齊。公之受用。也惟聖乃知。霞坊山色
0270c05: 空今古。靜聽玄猿徹夜啼。
0270c06: 因事晚參今晚好月。大眾見麼。可謂。玉鑑光輝觸處
0270c07: 週。幾多盲瞽黑漫頭。可憐不受金錍者。頭白終歸暗
0270c08: 裏休。此月古今評論者不少。自世尊以來。迨於今日。
0270c09: 千賢萬聖。莫不盡力提。老婆心切。簡點將來。祇說
0270c10: 得月影邊事。要見真月麼。須是自己已開眼始得。所謂
0270c11: 靈山話曹溪。指南泉翫寒山。比說得彷彷彿彿。依依
0270c12: 稀稀。縱然道得十成。博山未敢相許。何以故。肘後不
0270c13: 具靈符。盡在是非窩裏。大眾直須努力跳出是非關。
0270c14: 若不跳出是非關。三途黑暗將何抵。珍重。
0270c15: 
0270c16: 無異禪師廣錄卷第七
