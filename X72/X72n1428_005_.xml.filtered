0146b04: 
0146b05: 靈竺淨慈自得禪師錄卷第五
0146b06: 
0146b07: 師初參見天童宏智禪師。問曰如何是舌上妙味。智
0146b08: 曰此是甘露門。師曰還出入否。智曰來往不遮。師曰
0146b09: 為甚在人人口中。智曰見聞之妙超彼聲色。師便禮
0146b10: 拜。智曰近日離何處。師曰和尚不知乎。智曰且在這
0146b11: 裡談話。師便歸客位。自此依止十七年。從天童至長
0146b12: 蘆而請師主首座。眾皆異之矣。
0146b13: 師因到徑山見了和尚。問曰井底蝦吞月。三更
0146b14: 不借夜明簾。意旨如何。了曰你還體得麼。師曰。吾是
0146b15: 所生身。爭怪得和尚。了曰親見作家來。師便作禮。了
0146b16: 曰今日始逢人毒手。
0146b17: 師因到大洪見顯和尚。問。從上諸聖未曾為人說著。
0146b18: 和尚又作麼生。顯曰老僧又恁麼。師曰柰何這箇。顯
0146b19: 曰任嫌著。師曰。若如是。學人見伊無分乎。顯曰且坐
0146b20: 而喫茶。師曰什麼心行。顯呵呵大笑。師乃作禮。
0146b21: 師因到石門見聰和尚。問曰。至一氣以後。而機前承
0146b22: 當時如何。聰曰蹉過了也。師曰。和尚蹉過。某甲蹉過
0146b24: 道什麼。聰笑然矣。
0146c01: 師因到雲居見西和尚。問曰某甲兼聞和尚不會禪
0146c02: 是也否。居曰是。師曰為什麼不會。居默然。師乃歸知
0146c03: 客寮。西令侍者送偈曰。雲居不會禪。洗足上床眠。不
0146c04: 覺枕子落。打破常住。師開見乃有答偈曰。和尚不
0146c05: 知禪。困來便打眠。泥牛喫水草。木馬咬瓦。侍者持
0146c06: 偈呈西。西曰是什麼。侍者擬開口。西乃打。侍者於此
0146c07: 忽然大悟。師聞得曰。可惜痛棒放過。
0146c08: 師因到蔣山見照和尚。問曰。了了無悟法。為什麼有
0146c09: 付受。山曰無悟法故。師曰落在什麼處。山曰喫茶去。
0146c10: 師曰猶不逃金之難。山乃休。師乃作禮。
0146c11: 師因到法雲見仙和尚。仙曰何處來。師曰自足下來。
0146c12: 仙曰足下多少人。師作蹈勢。仙曰蹉過也不知。師曰
0146c13: 果然果然。
0146c14: 師因到夾山見勤和尚。問曰。和尚得臨濟佛法至今
0146c15: 住此山。如何是自家底眼。勤和聲而便喝。師曰某甲
0146c16: 被和尚一喝。勤曰見何人來。師曰天童覺和尚。勤曰
0146c17: 恁麼不作家。師又和聲乃喝。勤曰。真獅子兒。能獅子
0146c18: 吼。師拂袖出去。
0146c19: 師因到雪見如和尚。如曰來往客何處來。師曰自
0146c20: 天童來。如曰將得何物來。師揖曰看。如曰勘破了也。
0146c21: 師曰露露。如打掌曰草賊大敗。師曰是老賊。如曰天
0146c22: 童有何言句示徒。師曰和尚又如何。如曰賊心未除。
0146c23: 師曰果然果然。如曰還吾一句子來。師便作禮。
0146c24: 師因到靈隱見性和尚。問曰如何是洞上家傳。性曰。
0147a01: 偏正曾不離本位。無生豈涉語因緣。師曰。此是傍參
0147a02: 邊事。如何是向上一句。性曰不見異類中行耶。師乃
0147a03: 作禮。性曰不是異類中行麼。師乃微笑而去。性曰且
0147a04: 在這裡喫茶著。
0147a05: 師因到育王見禪和尚。禪曰近離何處。師曰靈隱。禪
0147a06: 曰還見性禪師麼。師舉前話。禪曰。回互宛轉則不無。
0147a07: 老僧常用箇手段。別有人不肯。師曰是何人。禪擬開
0147a08: 口。師曰早是外人。禪不覺吐舌。師曰請和尚一兩則。
0147a09: 禪曰逢知音稀。師曰。忽有人問。和尚如何祗對。禪默
0147a10: 然。師乃禮拜。
0147a11: 師因到金山見青和尚。問曰如何是祖師西來意。青
0147a12: 曰此是祖師西來意。師曰別有一句也否。青曰莫妄
0147a13: 想。師曰慚愧。青曰少林妙訣何人受傳來。師曰不墮
0147a14: 教經者。青曰你又如何。師曰此是功行之事。青曰是
0147a15: 是。師曰謝答話。
0147a16: 師因到雲蓋見靈和尚。靈曰何處僧。師曰近離金山。
0147a17: 靈曰金山法道如何。師展開兩手。靈曰是什麼消息。
0147a18: 師揖曰和尚不知字。靈曰謝你箇答話。師曰。謝即不
0147a19: 無。爭柰那箇何。靈曰將得那箇來麼。師澄然去。靈曰
0147a20: 不是不是。師再不言。
0147a21: 師因到開福見寧和尚。問曰如何是父母未生前本
0147a22: 來面目。寧曰你是禪和子。師曰是什麼用處。寧曰
0147a23: 下有盤石一片。師乃作禮。寧曰侍者點茶來與尊賓。
0147a24: 師和聲乃喝。寧曰。用賊為什麼。須喫茶去。師曰某甲
0147b01: 罪過。寧乃歸方丈。
0147b02: 師因到大慈見翌和尚。翌見師來面壁而坐。師乃打
0147b03: 侍者三掌。侍者呵呵大笑。師曰見與師齊減師半德。
0147b04: 智過師方堪傳授。其問甚諦當。侍者無語。翌回首。師
0147b05: 曰龍頭蛇尾漢。翌曰。雖然與麼。子細商量。師曰一見
0147b06: 更不用再見。翌曰太麤生。師曰和尚又如何。翌良久。
0147b07: 師推倒出去。翌曰三十年來未曾逢如是作家。
0147b08: 師因到百丈見明和尚。明曰。此山嶮峻無人到。子為
0147b09: 什麼得到。師曰三千里外知有和尚故來而已巳。明曰
0147b10: 把茅蓋頭老僧用底。師曰恐是尚掛唇吻。明曰錯。師
0147b11: 曰和尚慈悲許一句。明曰錯。師曰錯錯。明乃歸方丈。
0147b12: 師乃出去。明又令侍者曰。今日稍晚矣且留一宿。師
0147b13: 曰還許一句也否。乃出去。
0147b14: 師因到天台見慈和尚。慈曰何處來。師曰百丈來。慈
0147b15: 曰謝你遠來。師曰非遠近底事如何。慈乃喝。師曰落
0147b16: 在什麼處。慈又喝。師乃喝。慈曰甚是作家。師曰壓良
0147b17: 莫成賤。慈曰仰之彌高鑽之彌堅。師曰謝和尚印可。
0147b18: 慈曰正是實語。
0147b19: 師因到五臺禮文殊。有院主問。上坐為禮他。為禮自
0147b20: 乎。師乃禮文殊。院主生呵呵大笑。師以坐具劈面擲。院
0147b21: 主吐舌驚。師曰不丈夫。院主乃作禮。師曰不丈夫。院
0147b22: 主休去。師乃去。
0147b23: 師因到嵋禮普賢。有院主問何處來。師曰五臺來。
0147b24: 院主曰太高生太高生。師曰爭敢辭勞。院主曰行
0147c01: 多少時。師曰五年。院主曰不關往來是什麼物。師以
0147c02: 掌打院主面。院主微笑。師乃休。
0147c03: 師因到補陀岩禮觀音。有院主問近離何處。師曰峨
0147c04: 嵋往來之客。院主曰峨嵋還有普賢麼。師曰面目堂
0147c05: 堂。院主曰年多少。師曰被院主生一問通身汗流。院主
0147c06: 迎師歸院令宿。師曰院主參見何人來。院主曰吾曾
0147c07: 見佛果和尚來。師曰親參見作家。院主曰如何是作
0147c08: 家手段。師乃打院主。主乃作禮。師又打院主曰。一十
0147c09: 三年住此山。未曾逢正師。今日始逢作家。
0147c10: 師因到一庵主處。主問曰來來去去作什麼。師曰蹈
0147c11: 著庵主鼻孔來。主曰老僧鼻孔如何蹈著。師乃與一
0147c12: 掌。主乃喝。師曰瞎漢。主曰慚愧。師乃問訊。
0147c13: 師因到庵主處。主曰。老僧夢見參洞下大尊宿。正
0147c14: 當昨夜子時也。今朝見上座子甚奇怪。師曰癡人面
0147c15: 前莫原夢。主曰原看原看。師乃展開兩手。主曰如是
0147c16: 如是。
0147c17: 師因到瑩庵主處。問曰和尚何不出世。主曰老僧不
0147c18: 用出不出邊事。師曰如何是向上玄路。主曰千聖也
0147c19: 道不得。師乃作禮而去。
0147c20: 師因到義庵主處。問曰如何是庵中主人公。主揖曰
0147c21: 坐客位。師曰今日始逢衲子。主曰你作什麼來。師曰
0147c22: 一物不將來。主曰這箇。師乃休。主曰喫茶去。
0147c23: 師因到庵主處。主曰淨慈雲眾久望師來。未請主
0147c24: 宰。師曰何故如是。主曰長蘆了和尚．天童覺和尚兩
0148a01: 員古佛共作證明故。師曰。吾五年間得二師授記。行
0148a02: 而已巳未曾疑著。主曰和尚早歸天童。若歸便得淨
0148a03: 慈請主。師曰到也只客邊事。主曰主事又如何。師良
0148a04: 久。主曰猶是兒孫邊。師曰果然。主乃作禮。
0148a05: 
0148a06: 靈竺淨慈自得禪師錄卷第五
