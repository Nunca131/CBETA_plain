0652c05: 
0652c06: 鼓山為霖禪師還山錄卷二
0652c07: 
0652c08: 侍者　心亮　錄
0652c09: 結冬示眾普說。師云。佛出世。祖西來。選佛壇場處處
0652c10: 開。冬夏安居窮底事。一悟心空及第回。還有與麼人
0652c11: 麼。良久云。昔日初祖達磨大師見東土有大乘根器。
0652c12: 乃特航海而來。直指人心見性成佛。且道如何是他
0652c13: 直指處。豈不見梁武帝問。朕即位以來。印經造寺度
0652c14: 僧不可勝數。有何功德。祖云無功德。這箇豈不是直
0652c15: 指。又問。如何是聖諦第一義。祖云廓然無聖。帝云對
0652c16: 朕者誰。祖云不識。豈不是直指。二祖問。弟子心未寧。
0652c17: 乞師安心。祖云。將心來。與汝安。二祖云心了不可
0652c18: 得。祖云與汝安心竟。豈不是直指。自是以來。六代傳
0652c19: 衣五宗競出。莫不用此道接人。故見性得道者不可
0652c20: 紀極。如六祖問南嶽什麼處來。嶽云嵩山來。祖云什
0652c21: 麼物恁麼來。青原思禪師居論道。師唯默然。龐居
0652c22: 士問石頭。不與萬法為侶者是甚麼人。頭以手掩其
0652c23: 口。又問馬祖。祖云。待汝一口吸盡西江水。即向汝道。
0652c24: 僧問馬祖。如何是佛。祖云即心是佛。問雲門。門云乾
0653a01: 屎橛。又云麻三觔。僧問趙州。如何是祖師西來意。州
0653a02: 云庭前樹子。臨濟三問黃蘗佛法的的大意。三度
0653a03: 賜棒。如上皆是古人劈腹剜心覿面提持兩手分付。
0653a04: 無奈後人不唧。聞說樹子。便向樹子作活計。
0653a05: 聞說乾屎橛。即向乾屎橛上討。聞說即心是佛。便向
0653a06: 心中作妄想。此所謂刻舟求。錯過古人。孤負不少。
0653a07: 所以此事也須是箇出世福慧男子方堪領荷。方可
0653a08: 入作。苟非其人。三門外無他立地處。況入門耶。所以
0653a09: 此事看來大難大難。雖然如是。若是箇皮下有血的
0653a10: 漢子。一聞此語徹骨痛心。發起真實志願。決要此一
0653a11: 著子明白。了無量劫來未了之生死。悟明無量劫
0653a12: 來未明之自心。續佛慧命。傳化將來。報佛恩德。若能
0653a13: 如此要期。敢保究竟成就。所以古德云。聖賢都是凡
0653a14: 夫作。何不依他子修。復云。從上古德參方求道。雖
0653a15: 無箇作工夫的名字。然大事未明一心在道。念念不
0653a16: 肯放過。所以悟明有日。直至宋朝始有看話頭作工
0653a17: 夫之說。當時只教人提起箇話頭。看是什麼道理。如
0653a18: 大慧禪師每教人看箇狗子無佛性話。謂盡大地是
0653a19: 箇無字。正當無明煩惱現前時。一提提起云無。如百
0653a20: 沸湯中攙一杓冷水相似。當下清去。提話頭大約
0653a21: 如是。後來尊宿又令人痛起疑情。以箇疑情發起悟
0653a22: 機。故云不疑言句是為大患。大疑大悟。小疑小悟。不
0653a23: 疑不悟。如此作工夫得道者亦不可勝數。至元始有
0653a24: 作死工夫之說。雪巖高諸大老自己已既從死工夫
0653b01: 上悟明。故每以死工夫示人。依之開悟得道者亦多。
0653b02: 總之有一片真實為生死心。自然相應耳。故云。參禪
0653b03: 無別訣。只要生死切。一分切便有一分工夫。十分切
0653b04: 便有十分工夫。若不知有生死大事。此人無參禪分。
0653b05: 雖然如是。有箇不落生死的人。畢竟是何面目。良久
0653b06: 云。大眾久立珍重。
0653b07: 示眾。師云。南泉道不是心。眼裏無瞳看得真。不是佛。
0653b08: 百千相好難形出。不是物。大悲千手摩不著。古人恁
0653b09: 麼舉揚。老僧恁麼判斷。正如大慧和尚謂。如福州人
0653b10: 喫枝剝了皮。去了核。送在你口中。只是不解吞。老
0653b11: 僧謂。縱然吞得下。又須吐得出。直饒吞吐分明。到鼓
0653b12: 山門下始好喫棒。是事且止。只如堂中結制以來已巳
0653b13: 經半月了也。諸人還曾諦審諦觀自己已分上切要事
0653b14: 麼。如何是自己已分上切要事。前日舉出箇生死兩字。
0653b15: 豈不是自己已切要事。又舉出箇不落生死底人令汝
0653b16: 參究。豈不是切要事。如今人把生死二字只作口頭
0653b17: 語看得尋常。將謂此身百年可保。只向髑髏上作計
0653b18: 較。殊不知無常殺鬼念念不饒。一旦開交千載長往。
0653b19: 豈不空過一生。若謂我再出頭來於佛法中參禪學
0653b20: 道。只恐不能必也。若如實知得有箇不落生死的人。
0653b21: 自解憤憤地切切究明豈肯自寬。如人識得自己已室
0653b22: 中有箇寶藏。自然解將一把沒柄鋤頭東掘西掘。忽
0653b23: 然掘著。噁元來只在這裏。自得大受用。慶快平生去
0653b24: 也。可怪今時人拾得一片瓦礫便謂是真金。生奇特
0653c01: 想。生滿足想。豈不自誤。雖然如是。只如古人道。不是
0653c02: 心不是佛不是物。且道此語是真金是瓦礫。鴛鴦枕
0653c03: 上雙行淚。半是思君半恨君。珍重。
0653c04: 示眾。師云。前日舉出生死兩字未曾勦絕。今日不免
0653c05: 再為眾葛藤一上。昔有僧問投子和尚曰。四山相逼
0653c06: 時如何。投子云五蘊皆空。大眾。且道投子恁麼答話。
0653c07: 為是禪為是教。若道是禪。五蘊皆空有甚麼難會。若
0653c08: 道是教。五蘊皆空豈易會耶。須知五蘊即四山。四山
0653c09: 即五蘊。果然悟得五蘊皆空。更有什麼四山可得。所
0653c10: 以當時觀音老人修般若時。照見五蘊皆空。便千了
0653c11: 百當。更有甚麼苦厄可度。若道度苦厄。成增語。今
0653c12: 時人只管念將去。全不理會。可不哀耶。古德頌云。五
0653c13: 蘊山頭一段空。空與五蘊是一是二。同門出入不相
0653c14: 逢。逢即髑髏粉碎。無量劫來賃屋住。客作漢說他作
0653c15: 麼。到頭不識主人公。主人公作麼生識。如今人問他
0653c16: 主人公。箇箇道我會也。十箇五雙只是認箇目前鑒
0653c17: 覺昭昭靈靈時即有。若睡著時即無。生時即有。死了
0653c18: 即無。殊不知這箇鑒覺是無量劫來生死根本。認作
0653c19: 主人公豈不大錯。楞嚴經中呵為認賊為子是也。故
0653c20: 長沙和尚云。學道之人不識真。只為從前認識神。無
0653c21: 量劫來生死本。癡人喚作本來人。更有一等引祖
0653c22: 師語自印證云。在眼曰見。在耳曰聞。在手執捉。在足
0653c23: 運奔。現俱該沙界。收攝在一微塵。識者喚作佛性。
0653c24: 不識喚作精魂。若果然識得。喚作佛性不為分外。如
0654a01: 或未然。只是箇弄精魂漢。有甚麼共語處。須知當時
0654a02: 祖師此語雖是醍醐亦是毒藥。還有人揀擇得出麼。
0654a03: 若揀不出。更聽重說偈言。醍醐毒藥齊拈出。幾箇男
0654a04: 兒識得真。捉住空敲骨髓。敲出後如何。良久云。鼻
0654a05: 孔依然搭上脣。珍重。
0654a06: 開戒示眾。師云。諸仁者多是千里數百里涉溪山
0654a07: 遠來求戒。即此一念已巳得戒了也。是謂本源自性清
0654a08: 淨戒。無持無犯。無染無淨。無得無失。萬德具足不假
0654a09: 外求。但以無量劫來內為結使所纏。外為境緣所惑。
0654a10: 不得透露。今日纔發一念清淨求戒之心。則此戒全
0654a11: 體現前。如雲開月出清光普照。有何遮障。然此本源
0654a12: 自性戒亦名金剛寶戒。謂堅固不壞也。亦名無作戒
0654a13: 體。謂不從緣生唯從緣顯也。所以三世諸佛已巳誦今
0654a14: 誦當誦。誦此戒也。三世菩薩已巳學今學當學。學此戒
0654a15: 也。三師授受。受此戒也。七眾證明。證此戒也。戒外無
0654a16: 戒。又何戒哉。諸仁者。若向這裏見得徹。信得及。則知
0654a17: 登壇羯磨全體金剛道場。展披衣盡是舍那心地。
0654a18: 處處戒光照耀。時時戒法流通。可謂眾生受佛戒。即
0654a19: 入諸佛位。位同大覺已巳。真是諸佛子。諸仁者。既到這
0654a20: 裏如八十翁翁入場屋。豈是等閒。須是發真實心。發
0654a21: 廣大心。發度生死心。發度眾生心。發求無上菩提心。
0654a22: 受此玅戒。始於今日直至成佛。於其中間。驀直行去
0654a23: 了無紆曲。若能如此要期。始名真正佛子。真比丘僧
0654a24: 也。如或心行不真實。願力不廣大。甚至衣苟簡。逐
0654b01: 隊登壇。雖則於這片實地上投箇種子。若望開花結
0654b02: 果不知又在何時。諸仁者。人身難得。佛法難遇。一念
0654b03: 回光即登戒品。還知麼。更聽重說偈言。本源自性清
0654b04: 淨戒。大寶霾塵久不知。一念淨心全體現。黧奴白牯
0654b05: 笑嘻嘻。大眾久立珍重。
0654b06: 乙丑除夕示眾。大地眾生未登聖果。總在凡夫界中。
0654b07: 一年三百六十日。日日十二時。舉足動步。開口動舌。
0654b08: 起心動念。與理不相應處無非是罪。此罪若有體性。
0654b09: 盡空界不能容受。以性空故。所以我佛世尊開懺
0654b10: 悔門。令其改往修來復還元淨。且道如何懺悔。普賢
0654b11: 觀經云。一切業障海。皆從妄想生。若欲懺悔者。端坐
0654b12: 念實相。且道實相作麼生念。昔日世尊因靈山會上
0654b13: 五百比丘得四禪定。具五神通。未得法忍。以宿命智
0654b14: 通各各見過去世時殺父害母及諸眾罪。於自心內
0654b15: 各各懷疑。於甚深法不能證入。於是文殊師利承佛
0654b16: 神力。手握利持逼如來。世尊乃謂文殊曰。住住。勿
0654b17: 應作逆。勿得害吾。吾若被害。為善被害。文殊師利。爾
0654b18: 從本以來。無有我人。但以內心見有我人。內心起時
0654b19: 我必被害。即名為害。於是五百比丘自悟本心如夢
0654b20: 如幻。於夢幻中無有我人。亦無能生所生父母。於是
0654b21: 五百比丘同聲讚歎曰。文殊大智士。深達法源底。自
0654b22: 手握利。持逼如來身。如佛亦爾。一相無有二。無
0654b23: 相無所生。是中云何殺。大眾。且道五百比丘過去生
0654b24: 中殺父害母。與文殊握持逼如來相去幾何。若向
0654c01: 這裏見得。直下一刀兩斷。福相不可得。何處罪來。
0654c02: 如或未然。且向葛藤裏薦取去。大眾。好箇世尊云住
0654c03: 住勿應作逆。好箇文殊師利爾從本以來無有我人。
0654c04: 但以內心見有我人。內心起時吾必被害。即名為害。
0654c05: 好箇五百比丘自悟本心如夢如幻。於夢幻中無有
0654c06: 我人及能生所生父母。又好箇如佛亦爾。一相無
0654c07: 有二。無相無所生。是中云何殺。若向這四箇好字見
0654c08: 得徹。信得及。無量劫來煩惱障業障報障當處清淨。
0654c09: 如湯消冰。一念化成無上知覺。何況修行證入者乎。
0654c10: 如或不信不解。恣己已愚情造諸眾罪。無所忌憚。正恐
0654c11: 袈裟下失人身。又非地獄所比。可不悲哉。
0654c12: 丙寅元宵示眾。夜夜燃燈出世。朝朝日面放光。一年
0654c13: 三百餘日。為君子細商量。且道商量箇甚麼。良久云。
0654c14: 天地玄黃。宇宙洪荒。
0654c15: 示眾。師云。古人得道之後。或依眾遣日。或深山蓄養。
0654c16: 惟恐名落於人間。一旦果熟香飄。龍天推出。舍己已
0654c17: 從人。乃是不獲已巳。豈似今人有少聞見。惟恐人不知。
0654c18: 亟亟然求售於人。則其志趣卑陋可知矣。又古人行
0654c19: 只為見人。未發明者。朝參暮請。求一言半句以開
0654c20: 發性地。已巳發明者。求師決擇定其宗旨。豈似今時人
0654c21: 只在名色上著。入一叢林出一叢林。總無真實求
0654c22: 法之心。只是隨喫飯打野梩日過。佛法興衰有自
0654c23: 來矣。今日特為大眾舉出洞山與密師伯參見隱山
0654c24: 一段因緣作箇榜。使智者知慚識愧。見賢思齊。不
0655a01: 至墮于流俗。孤負平生。乃云。昔有老宿見馬祖得旨
0655a02: 後。隱於潭州之龍山。不知幾許年。人無知者。一日洞
0655a03: 山與密師伯偕行。經由山下見溪中菜葉流出。二
0655a04: 人相謂曰。深山無人。何有菜葉隨流。莫有道人居否。
0655a05: 乃議撥艸瞻風。沿溪行五七里。忽見一茅屋。中有老
0655a06: 宿羸形異貌。乃放下行李問訊。老宿曰。此山無路。闍
0655a07: 黎從何處來著語云。從空拋直釣。洞山曰。無路且置。和尚從何
0655a08: 而入反釣釣漁人。老宿曰。我不從雲水來不向外邊求。洞山又
0655a09: 問。和尚住此山多少年意在頭。老宿曰。春秋不涉山中無歷
0655a10: 日。又問。此山先住。和尚先住且道山與和尚是同是別。老宿曰不
0655a11: 知一椎粉碎。洞山曰為甚麼不知入海窮到底。老宿曰我不從
0655a12: 人天來亦不從佛位來。又問。和尚見甚麼道理便住此山敲骨
0655a13: 打髓。老宿曰。我見兩箇泥牛入海。直至如今絕消息
0655a14: 家破人亡後。界絕行蹤。洞山始具威儀禮拜。又問。如何是主中
0655a15: 賓。老宿曰青山覆白雲豈不見洞山後來道。青山白雲父。白雲青山兒。白雲終日
0655a16: 倚。青山總不知。又問。如何是主中主。老宿曰長年不出戶從來
0655a17: 一雙足。曾不到人間。又問賓主相去幾何。老宿曰長江水上波
0655a18: 是一是二。又問賓主相見有何言說。老宿曰清風拂白月
0655a19: 木人方歌石女起舞。洞山與密師伯禮謝辭退。老宿乃述偈曰。
0655a20: 三間茅屋從來住空中樓閣。一道神光萬境閒心外無法滿目青山。
0655a21: 莫把是非來辨我龜毛縛太虛。浮生穿鑿不相關徒勞心力。從
0655a22: 茲燒菴深入不見。後人號為隱山和尚也是虛空安耳朵。大
0655a23: 眾。隱山是得道後住山第一箇子。洞山與密師伯
0655a24: 是行見人第一箇子。洞山前四問辨主。後四問
0655b01: 請益。洞山隱山既是作家相見。一問一答。絲來線去
0655b02: 各有來由。句句歸根不帶枝葉。洞上四賓主話源出
0655b03: 於此。雖然如是。只如隱山燒菴深入不見。且道他畢
0655b04: 竟向甚麼處去。良久云。只在此山中。雲深不知處。大
0655b05: 眾珍重。
0655b06: 示眾。昔先師老人嘗云。予相依博山師兄凡三年。未
0655b07: 聞一語滲入情識。博山有造於予者大矣。霈上座親
0655b08: 依先師會下二十餘年。一言一行未見落於世諦。其
0655b09: 所造就豈淺鮮哉。所以古人常教人離心意識參。出
0655b10: 凡聖路學。最為親切。今時人不肯遵行。只在心意識
0655b11: 上搬弄。全不知有離心意識一著子。只在凡聖路上
0655b12: 行。不知有出凡聖底路頭。故九和尚云。擬將心
0655b13: 意學禪宗。大似西行向東。所以愈行愈遠愈親愈
0655b14: 。法門之衰有自來矣。雖然如是。只如離心意識作
0655b15: 麼生參。霈上座道。實無參者。出凡聖路作麼生學。箇
0655b16: 中無學路。只如箇中無學路。是學不是學。實無參者。
0655b17: 是參不是參。只須恁麼學始是真學。恁麼參始是真
0655b18: 參。到這裏始有參學分。不然只在門外打之遶。有甚
0655b19: 麼了期。豈不見昔日藥山一日在石上坐次。石頭問
0655b20: 曰汝在這裏作麼。曰一物不為。頭曰恁麼則閒坐也。
0655b21: 曰若閒坐即為也。頭曰。汝道不為。不為箇甚麼。曰千
0655b22: 聖亦不識。頭以偈讚曰。從來共住不知名。任運相將
0655b23: 祇麼行。自古上賢猶不識。造次凡流豈可明。又一日
0655b24: 藥山坐次。有僧問兀兀地思量箇甚麼。山曰思量箇
0655c01: 不思量底。曰不思量底作麼生思量。山曰非思量。大
0655c02: 眾。好箇一物不為。若閒坐即為也。好箇千聖亦不識。
0655c03: 又好箇思量箇不思量底。不思量底如何思量非思
0655c04: 量。若向這裏的的識得古人落處。離心意識參。出凡
0655c05: 聖路學。有什麼難。且道古人的的意畢竟作麼生。良
0655c06: 久云。大眾。人身難得。正法難逢。只須領荷。毋得自輕
0655c07: 好。珍重。
0655c08: 示眾。昨日維那請益覺經四句未曾結局。今日於大
0655c09: 眾前不免重葛藤一上。圓覺經中道。居一切時不起
0655c10: 妄念。於諸妄心亦不息滅。住妄想境不加了知。於無
0655c11: 了知不辨真實。圭宗密禪師云。忘心頓證。大眾。若
0655c12: 要頓證的須忘心。若不忘心何由頓證。所以動念息
0655c13: 念了知辨別皆墮心病。不能證也。後大慧杲禪師頌
0655c14: 云。荷葉團團團似鏡。菱角尖尖尖似錐。風吹柳絮毛
0655c15: 毬走。雨打梨花蛺蝶飛。若也直下見得。所謂頌即是
0655c16: 經。經即是頌。非欺我也。今日鼓山亦有一頌。須彌騎
0655c17: 日月。大海跨泥牛。走遍塵沙國。從來不記秋。且道此
0655c18: 頌與圭大慧是同是別。若也揀得出。許渠具眼。大
0655c19: 眾。如來禪祖師禪一齊拈出布施了也。更有佛祖未
0655c20: 出世已巳前一著子。如何通得箇消息去。良久云。寧可
0655c21: 截舌。不犯國諱。
0655c22: 示眾。舉大般若經曼殊室利分。佛告文殊曰。汝於佛
0655c23: 法豈不趣求。文殊答曰。我不見有法非佛法者。何以
0655c24: 趣求。世尊曰汝於佛法已巳成就耶。文殊答言。我都不
0656a01: 見法可名佛法。何所成就。世尊曰汝豈不得無著性
0656a02: 耶。文殊答曰。我即無著。豈無著性復得無著。師云。世
0656a03: 尊三問問。問在文殊足下藏身。文殊三答答。答在毗
0656a04: 盧頂上獨步。須知毗盧頂上不離文殊足下。文殊足
0656a05: 下只在毗盧頂上。忽有箇人類精奇底向這裏直下
0656a06: 見得徹。信得及。擔荷得去。從文殊一門深入。驀直歸
0656a07: 家。更有何事。雖然如是。只如最初入門一句作麼生。
0656a08: 良久云。誰為文殊。誰是文殊。
0656a09: 示眾。師云。昔臨濟老人於黃檗手中喫棒。向大愚
0656a10: 下還拳。如空合空了無縫罅。後來壽昌師翁頌云。醍
0656a11: 醐上味出乎乳。滴水攙中總不成。三十棒頭開正眼。
0656a12: 何曾傳得祖師心。可謂徹骨徹髓矣。雖然如是。更須
0656a13: 知臨濟中夏上黃檗一段因緣。今日不免舉似大眾
0656a14: 去也。臨濟中夏上黃檗山師云貧兒思舊債。見檗看經。乃云。
0656a15: 將謂是箇人。原來是箇唵黑豆老和尚敲空作響。住數日
0656a16: 告辭。檗曰。子破夏來。何不終夏去仁義道中。濟曰某甲暫
0656a17: 來禮拜和尚。檗便打令去理合如是。濟行數里。疑此事
0656a18: 回終夏這一疑疑殺天下不疑者。後又辭檗。檗曰甚麼處去。濟
0656a19: 曰不是河南便歸河北全身拋擲。檗便打。濟約住與一掌。
0656a20: 檗大笑似水投水更無異味。檗喚侍者將百丈先師禪板几案
0656a21: 來勾賊破家。濟云侍者將火來一狀領過。檗云。不然。子但將去。
0656a22: 已巳後坐斷天下人舌頭去在憐兒不覺醜。大眾。舉已巳舉了。
0656a23: 判已巳判了。只如臨濟當時行數里。疑此事回終夏。
0656a24: 且道他畢竟疑箇什麼。聽取一頌。自是頭更有。
0656b01: 木人飛上絕行蹤。可憐天下無疑者。甘坐朧薄霧
0656b02: 中。大眾珍重。
0656b03: 示眾。舉乾和尚上堂云。法身有三種病。二種光。須
0656b04: 一一透得始解歸家穩坐。更須知有向上一竅。雲門
0656b05: 出眾問云。菴內人為甚不知菴外事。呵呵大笑。門
0656b06: 云猶是學人疑處。云子是什麼心行。門云也要和
0656b07: 尚相委。云。只須恁麼。始解歸家穩坐。門應諾諾。師
0656b08: 云。雲門得道後參洞上尊宿。深得洞上宗旨。山
0656b09: 乾皆有機緣。乾三種病二種光。雲門出世特為
0656b10: 發明云。光不透脫有兩般病。一切處不明。面前有物。
0656b11: 是一。透得一切法空。隱隱地似有箇物相似。亦是光
0656b12: 不透脫。法身亦有兩般病。到得法身。法執不忘。己已見
0656b13: 猶存。墮在法身邊。是一。直饒透得。放過即不可。子細
0656b14: 點檢將來。有什麼氣息。亦是病。古德嘗有言。老僧不
0656b15: 解說禪。只是識病。二種光三種病。雲門若非親見乾
0656b16: 。親悟親證。焉能一一拈示於人。作箇人天眼目。雖
0656b17: 然。只如乾云。法身有三種病。那一種。雲門為什麼
0656b18: 不舉出。子細簡點來。更須知有向上一竅。豈不是病。
0656b19: 何故。不見道。堯舜之君猶有化在。且道究竟事作麼
0656b20: 生。召大眾云。喫茶去。
0656b21: 示眾。師云。若論此事。只在目前。一切成現。若是夙有
0656b22: 靈骨底。如放爆竹相似。輕輕點著便爾全身散。聲
0656b23: 震寰宇。豈不見溈山於百丈一星火中煇天鑑地。臨
0656b24: 濟於黃檗三頓棒下徹骨徹髓。洞山因過水影而
0656c01: 五位昭然。雲門為睦州折足而命根頓斷。法眼向庭
0656c02: 前片石究竟唯識唯心透頂透底。從此五宗諸祖以
0656c03: 及從上老古錐。自利利他莫不皆用目前成現這一
0656c04: 著子徹困為人。如打地和尚有人問著。只是打地。秘
0656c05: 魔和尚有人問著。只是擎叉。乃至普化搖鈴。禾山打
0656c06: 鼓。皆是劈腹剜心全體拋出。無奈孤負者多。知恩者
0656c07: 少。至於今日一隊不唧漢。只是認定箇冊子。全不
0656c08: 知冊子裏說底是什麼。如韓逐塊相似。何堪共語。
0656c09: 雖然如是。十室之邑必有忠信。三五百眾中豈無一
0656c10: 二賢達。於言前得旨句外明宗者乎。若有。喚來與痛
0656c11: 椎一上。庶此一之不至廢墜。豈不慶幸。如或不
0656c12: 然。三十年後切莫道曾在鼓山親近來好。
0656c13: 示眾。師云。昔日長慶會下有子昭首座。與大法眼禪
0656c14: 師同參。聞法眼出世特往相見。問曰。和尚久參長慶。
0656c15: 為甚麼嗣地藏。法眼曰。我不會長慶一轉因緣。昭
0656c16: 曰何不舉來。眼曰。長慶道。萬象之中獨露身。意作麼
0656c17: 生。昭豎起拂子。眼曰此是當年學得底。畢竟意作麼
0656c18: 生。子昭無語。法眼云。只如萬象之中獨露身。為撥萬
0656c19: 象不撥萬象。昭曰不撥。眼曰兩箇。昭隨聲云撥。眼曰
0656c20: 萬象之中獨露身。昭於是發明。遂嗣法眼。更不開
0656c21: 堂。師云。嗣法乃出世大事因緣。上續佛祖慧命。下開
0656c22: 後學智眼。差之毫釐失之千里。苟少差遲自他。
0656c23: 其害非細。當時法眼不會長慶一轉因緣。不敢嗣
0656c24: 長慶。其不欺心如此。子昭於法眼言下發明。遂嗣法
0657a01: 眼。其心如此。二尊宿乃從上參禪嗣法榜。後學
0657a02: 有志者可不於此憤心企及哉。雖然如是。長慶道。萬
0657a03: 象之中獨露身。撥萬象不撥萬象。猶是藥病對治之
0657a04: 言。且道長慶意畢竟作麼生。良久云。春潮帶雨晚來
0657a05: 急。野渡無人舟自橫。
0657a06: 示眾。師云。前日恒濤禪人入方丈問。萬象之中獨露
0657a07: 身是何意旨。老僧陵答曰露。渠云在甚麼處露。老
0657a08: 僧道在汝眼裏露。耳裏露。鼻孔裏露。舌頭上露。乃至
0657a09: 四大髑髏無明妄想。以及殿閣樓臺僧堂庫。大地
0657a10: 山河何處不露。渠曰不會。老僧曰。會也露。不會也露。
0657a11: 渠禮拜而去。雖然如是。只如今日有箇無眼耳鼻舌
0657a12: 身意底來。向他道在甚麼處露。良久云。遍界不曾藏。
0657a13: 佛眼不見。
0657a14: 示眾。師云。昨夜夢中作得四首夢頌。今日不免舉似
0657a15: 大眾。乃云。夢中人所作。夢中中聚觀。俄傾二俱散。曉
0657a16: 月上欄杆。其二曰。夢境元無有。夢境亦不無。有無俱
0657a17: 是夢。何用費工夫。其三曰。開眼作夢時。即是閉眼夢。
0657a18: 親見本來人。方知元不動。其四曰。夢裏千般事。事事
0657a19: 盡無生。的悟無生旨。泥牛海底行。大眾。昨夜夢中作
0657a20: 的。今日舉的。大眾聽的。且道是同是別。良久云。目前
0657a21: 無闍黎。座上無老僧。
0657a22: 結冬示眾。師云。今朝十月十五。打動喧空石鼓。四大
0657a23: 天王提出寶刀謹守門戶。直得蚖蛇蝮蝎藏竄無門。
0657a24: 虎豹豺狼迴避洞府。風以時。雨以時。百穀苗稼處處
0657b01: 豐熟。空王拱默無為。智臣一何所事。正當恁麼時。安
0657b02: 家樂業一句作麼生。夜明簾外風光靜。鼓腹謳歌頌
0657b03: 太平。
0657b04: 七期示眾。師云。今時人參不得禪。為不信有離心
0657b05: 意識一著子。只向心意識上搬弄。工夫不得成片。縱
0657b06: 稍有所見。不得與見處相應。搬弄到臘月三十日一
0657b07: 場。今時人大約如是。然者箇心意識來自無始。
0657b08: 根蒂既深。卒難為他倒斷。所以從上諸佛諸祖苦心
0657b09: 苦口。遺下許多長言短語。所謂將這蜜果子換你
0657b10: 苦葫蘆。換去一箇即得一箇。換得盡始是丈夫。只如
0657b11: 佛祖有什麼長言短語。釋迦老子云。心之可畏甚於
0657b12: 毒蛇惡獸冤賊大火。越逸未足喻也。釋迦老子只是
0657b13: 要我等識得。不至認賊為子耳。永嘉云。損法財。滅功
0657b14: 德。莫不由茲心意識。是以禪門了心。頓入無生知
0657b15: 見力。且道這箇心作麼生了。不見道。過去心不可得。
0657b16: 現在心不可得。未來心不可得。只這不可得。是三世
0657b17: 諸佛歷代祖師放身捨命處。華嚴論主云。但能一念
0657b18: 緣起無生。超彼三乘權學等見。即今與大眾聚會說
0657b19: 話。豈不是一念緣起。作麼生說箇無生底道理。良久
0657b20: 云。纔生不可得。不貴未生前。雖然如是。只如今日搬
0657b21: 出這一絡索與大眾打葛藤。且道是心意識非心意
0657b22: 識。會麼。泥牛逢石虎。相看各自休。珍重。
0657b23: 示眾。雪祖師云。望州亭相見了也。烏石嶺相見了
0657b24: 也。僧堂前相見了也。意作麼生。乃云。甚麼處不是雪
0657c01: 。鼓山則不然。望州亭不相見。烏石嶺不相見。僧堂
0657c02: 前不相見。意作麼生。乃云。甚麼處是鼓山。雖然如是。
0657c03: 只如今日大家在這裏。眼眼相耳耳相聞。是相見
0657c04: 是不相見。師襄無目看還的。師曠能聰聽似聾。
0657c05: 元宵示眾。師云。今夜元宵屆節。然燈古佛出現於世。
0657c06: 放大光明。普為大地眾生一時受記成佛。釋迦不先
0657c07: 我等不後。一道清淨平等平等。何者。以實無有法名
0657c08: 阿耨菩提。然燈佛為我授記。若有法名阿耨菩提。然
0657c09: 燈佛則不為我授記。大眾。還信麼還肯麼。若自信自
0657c10: 肯。說箇授記也是頭上安頭。若也不信。無奈然燈佛
0657c11: 鋪箇漫天網子無你迴避處。知麼。家家門前火把子。
0657c12: 時時照見夜行人。珍重。
0657c13: 示眾。舉壽昌師翁示博山和尚偈云。空拶空兮功莫
0657c14: 大。有追有也德猶微。謗他迦葉安生理。得便宜處失
0657c15: 便宜。大眾。師翁指出一條大道。不特為博山發藥。直
0657c16: 令天下後世人驀直歸家。可謂婆心徹困。恩大難酬。
0657c17: 今日不肖兒孫如何為他發明。空拶空兮。步步踏上
0657c19: 處。破全身喪古今。破後如何。喝一喝云。喚甚麼
0657c20: 作迦葉。
0657c21: 佛涅槃日示眾。無憂樹下空生。雙林樹下空滅。
0657c22: 試問空生不生。試問空滅不滅。箇中定當得分
0657c23: 明。何妨證龜而作。稽首南無釋迦尊。稽首南無乾
0657c24: 屎橛。須知我法玅難思。大家止止不須說。喝一喝。
0658a01: 示眾。舉僧問古德。深山巖崖中還有佛法也無。古德
0658a02: 云有。僧云如何是深山巖崖中佛法。古德云。奇怪石
0658a03: 頭形似虎。火燒松樹勢如龍。師云。頭頭上明。物物上
0658a04: 了。則不無古德。若是深山巖崖佛法。猶隔山在。今日
0658a05: 有人問鼓山。深山巖崖中還有佛法也無。亦答云有。
0658a06: 若問如何是深山巖崖中佛法。但向他道。深固幽遠
0658a07: 無人能到。且道與古人是同是別。若揀辨得出。許渠
0658a08: 具眼。
0658a09: 示眾。舉僧問雲門。如何是一大藏教。門云對一說。又
0658a10: 一日僧問。不是目前機亦非目前事時如何。門云倒
0658a11: 一說。師云。一是什麼而可對。對是什麼而可對一。又
0658a12: 一是什麼而可倒。倒是什麼而可倒一。韶陽老人以
0658a13: 慈悲之故乃有落草之談。今日鼓山則不然。若有人
0658a14: 問如何是一大藏教。但向他道茶裏飯裏。若問不是
0658a15: 目前機亦非目前事時如何。向他道眼裏耳裏。且道
0658a16: 與雲門是同是別。會麼。易分雪裏粉。難辨墨中煤。珍
0658a17: 重。
0658a18: 結夏示眾。師云。年年四月十五。不論西天東土。三月
0658a19: 禁足護生。家家謹守門戶。且道生作麼生護。豈不見
0658a20: 龐居士云。護生須是殺。殺盡始安居。會得箇中意。鐵
0658a21: 船水上浮。鼓山道。法法無生法。心心寂滅心。千聖同
0658a22: 源處。日午打三更。大眾。且恁麼安居好。珍重。
0658a23: 示眾。舉溈山一日坐法堂上。庫頭擊木魚。火頭擲下
0658a24: 火叉拊掌大笑。溈山云。眾中也有恁麼人。遂喚來問。
0658b01: 汝作麼生。火頭云。某甲不喫粥肚饑。所以歡喜。溈山
0658b02: 乃點頭。後來鏡清云。將知溈山眾裏無人。臥龍云。將
0658b03: 知溈山眾裏有人。鼓山道。溈山眾裏有人。畫出空
0658b04: 眉目。溈山眾裏無人。摟金剛眼睛。只如庫頭擊木
0658b05: 魚。火頭擲火叉。溈山點頭意。畢竟作麼生。三箇柴頭
0658b06: 品字煨。不用援毫文彩露。雖然如是。只如鼓山今日
0658b07: 坐法堂上。大眾簇簇上來禮拜了排班立。聽老僧口
0658b08: 喃喃地談今論古說黃道白。為是有人。為是無人。若
0658b09: 道無人。為什麼聞鐘聲即來。若道有人。為什麼聞鐘
0658b10: 聲不來。來是阿誰。不來又是阿誰。良久云。大眾歸堂
0658b11: 各自參詳好。
0658b12: 示眾。舉龍興宗靖禪師初參雪發明心要。即承印
0658b13: 可。乃誓充飯頭服勞十餘載。一日袒一膊於眾堂中
0658b14: 釘簾。雪見而記曰。汝向後住持有千眾。其中無一
0658b15: 人衲子也。靖禮謝悔過。後辭歸台州。錢王請住龍興。
0658b16: 眾滿千餘。皆三宗誦習之徒。果如雪所記。師云。時
0658b17: 當末法。叢林凋晚。人根淺陋。求一真實三宗誦習者
0658b18: 不可得。況衲僧乎。且道衲僧畢竟有什麼長處。良久
0658b19: 云。若不同床睡。焉知被底穿。
0658b20: 示眾。舉僧問洞山和尚。尋常令學人行鳥道。如何是
0658b21: 鳥道。山云不逢一人。曰如何行。山云只須足下無私
0658b22: 去。曰行鳥道莫便是本來面目否。山云闍黎為甚
0658b23: 認奴作郎。曰如何是本來面目。山云不行鳥道。師云。
0658b24: 洞山恁麼道。可謂棒打石人頭。嚗嚗論實事。親切為
0658c01: 人也。雖然更有一頌。不免舉似大眾。鳥道行兮與不
0658c02: 行。看來猶自涉途程。本來面目無藏處。任使僧繇
0658c03: 不成。
0658c04: 示眾。師云。若論此事雖是現成底。然參究悟明亦係
0658c05: 乎因緣時節。躁求不得也。故古德云。知有此事。但念
0658c06: 念不休。又云。以歲月磨之。無有不得者。所以昔日雪
0658c07: 山登投子九上洞山求師決擇。後乃於鼇三店上
0658c08: 成道。長慶稜禪師二十餘年往來雪玄沙之門。坐
0658c09: 破七箇蒲團。後因捲簾始大悟。雲巖二十年在百丈
0658c10: 心燈不續。後見藥山乃克了當。此是從上大善知識
0658c11: 用工如此之久。得道如是之遲。故能續佛慧命。震耀
0658c12: 古今。豈似今時學人入耳出口。亟亟然求售於人。究
0658c13: 竟濟得甚麼邊事。於自己已分上有甚麼交涉。又世尊
0658c14: 以彈琴示學人用心。謂緩固不可而急亦不得。心
0658c15: 若調適乃可得道。於道若暴。暴即身疲。其身若疲。意
0658c16: 即生惱。意若生惱。行即退矣。其行既退。罪必加矣。但
0658c17: 清淨安樂。道不失矣。大眾。此清淨安樂四字。乃釋迦
0658c18: 老子劈腹剜心骨示人。若也知得信得。即粉骨碎
0658c19: 身無由報答。若也不知不信。是自誤也。豈獨今生。只
0658c20: 恐無量百千萬劫皆從這裏錯去。知麼。珍重。
0658c21: 示眾。舉昔雪因僧來參。問甚麼處來。僧云浙中。
0658c22: 云船來陸來。僧云二途俱不涉。云爭得到這裏。僧
0658c23: 云有什麼隔礙。打了出。僧後十年再來。問甚
0658c24: 麼處來。僧云湖南來。云與此間相去多少。僧云不
0659a01: 隔。豎拂子云還隔這箇麼。僧云若隔爭得到這裏。
0659a02: 亦打了出。僧住後每見人必罵雪。同行聞得
0659a03: 特去相訪。問你為什麼罵雪。僧舉前兩段因緣。同
0659a04: 行痛罵與伊點破。其僧悲泣每中夜焚香望雪禮
0659a05: 拜。師云。奪食驅耕是雪老人尋常手段。滿把黃金
0659a06: 當面擲。亦是徹困婆心。這僧兩番錯過焉得不罵。若
0659a07: 非同行點破。罵到彌勒下生也未有了日在。雖然如
0659a08: 是。今日要這箇會罵的僧也難得。敢問大眾。只如雪
0659a09: 兩處行令。甚麼處是奪食驅耕。甚麼處是滿把黃
0659a10: 金當面擲。若向這裏簡辨得出。許渠具眼。
0659a11: 結冬示眾。今朝十月十五。冬月安居得所。大家脫落
0659a12: 身心。石頭原是猛虎。一箭射透那邊。法法了無間然。
0659a13: 泥牛跳過海。木馬驟飛上天。且道是阿誰分上事。
0659a14: 良久云。上大人丘乙己巳。
0659a15: 誕日示眾。師云。世尊拈花。遠觀山有色。迦葉微笑。近
0659a16: 聽水無聲。吾有正法眼藏。涅槃玅心。付囑摩訶迦葉。
0659a17: 護持傳化。無令斷絕。落花有意隨流水。流水無心戀
0659a18: 落花。雖然如是。只如無憂樹下右降誕又作麼生。
0659a19: 昨夜鐵牛懷犢子。天明生得白烏鴉。
0659a20: 戊辰元旦示眾。師云。昨日舊年尾。今日新年頭。新新
0659a21: 常不住。歲月去如流。其中有一人。歲月沒交涉。新舊
0659a22: 更非他。常在動用中。動用中覆不得。若端的識得
0659a23: 此人。如子得母。始有參學分。如或不然。長年門外打
0659a24: 之遶。向文字上搬弄。根境中作活。流落天涯辛
0659b01: 苦。是誰之咎。雖然如是。且道此人畢竟如何識得他。
0659b02: 良久云。了了見時無一物。未生前驗更分明。
0659b03: 示眾。師云。前日落堂論箇不二法門尚未勦絕。今日
0659b04: 於大眾前不免重為舉似。貴在大家知有。乃云。盡大
0659b05: 地是箇不二門。盡古今人總在裏許。出入往來了無
0659b06: 遮障。所以當時毗耶離城一會。三十二菩薩恁麼說。
0659b07: 維摩居士恁麼默。文殊大士恁麼贊。為後來者作箇
0659b08: 指路底牌子。若不撩起便行。翻成鈍置。直饒更道箇
0659b09: 說時默。默時說。大施門開無壅塞。子細看來。求親反
0659b10: 。爭似今日現前大眾聞鐘聲即上來。禮拜了便下
0659b11: 去。歸堂底歸堂。歸寮底歸寮。驀直而行。有什麼阻滯。
0659b12: 雖然如是。只是不得動著指頭。動著三十棒。
0659b13: 垂問五則
0659b14: 一問。父母未生前即不問。死了燒了道一句來。
0659b15: 二問。釋迦未出世。達磨未西來。什麼人主持佛法。
0659b16: 三問。禪道佛法拈向一邊。實地上道一句看。
0659b17: 四問。如何是無垢佛。
0659b18: 五問。如何是離垢佛。
