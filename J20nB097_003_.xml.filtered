0494a01: 天樂鳴空集卷下
0494a02: 山陰天鼓居士鮑宗肇述
0494a03: 靈峰蕅益沙門智　旭定
0494a04: 會稽石梁居士陶奭齡
0494a05: 秀水止菴居士王起隆　閱
0494a06: 悟後讀書
0494a07: 有僧某齒尚少氣吞諸方遍歷叢席後入廣閩依憨
0494a08: 山會下數載有龍居士從彼來訊僧作何狀曰渠已
0494a09: 悟徹憨師印可可出世為人矣為外學未通古今未
0494a10: 博難以接賢士大夫故特避靜處潛心博學數載之
0494a11: 後當出也予笑曰若作此解敢保未徹在正好買草
0494a12: 鞋行腳去居士愕然曰何謂也予曰請以小譬之欲
0494a13: 殺人者只消精熟一件器械便可無敵於天下豈得
0494a14: 般般學過且如六祖高峰未嘗識文字而為人天師
0494a15: 範曾未聞其悟道之後復讀儒書也當時帝皇臣宰
0494a16: 未嘗以學未博而短之也大慧稱真淨之禪如一柄
0494a17: 利刀於咽喉一刺即殺五祖之禪手上著即手上殺
0494a18: 足上著即足上殺具如上手段方為大善知識初不
0494a19: 聞其悟後而讀儒書博今古也黃檗接裴公兜率降
0494a20: 無盡東林出蘇子鳥窠伏樂天真率之於荊公法雲
0494a21: 之於山谷大慧門下士夫宰官盈百此諸大老其文
0494a22: 學不知勝出於諸公否諸公之信從悅服不審服其
0494a23: 文字之博學識之廣抑耑為大法也君歸持此語謝
0494a24: 之請細裁焉龍公乃唯唯而去。
0494a25: 儒釋文理各別執
0494a26: 儒釋文理其間旨趣或深淺不同而謂文理各別是
0494a27: 大不然華梵方言難以辨認前代尊宿重重翻譯悉
0494b01: 已瞭然佛者覺也佛不同而覺可知矣阿彌陀云無
0494b02: 量壽無量光毘盧遮那此云種種光明遍照彌勒云
0494b03: 慈氏文殊云妙德般若云智慧例皆如是何有不同
0494b04: 若以跡拘即中國一統南北音聲亦別所謂莊岳數
0494b05: 年悉曉達矣是故文字即音聲也所指者即義理義
0494b06: 理既得則音聲文字縱無量差別豈能惑哉是故不
0494b07: 務得義理而執兩家文理各別必讀儒教者真魔道
0494b08: 也。
0494b09: 金剛般若
0494b10: 夫此經者凡聖共有全體具足不屬五千餘言文字
0494b11: 章句也體性堅凝湛然常住不可破壞能壞一切故
0494b12: 謂之曰金剛唯寂唯默性自神解寂而常照法界朗
0494b13: 然故謂之般若昧之者曠劫昏迷生死輪迴無有休
0494b14: 息故謂之此岸悟之者豁如夢覺萬法銷殞本無生
0494b15: 死本自涅槃故謂之彼岸生不為有滅不為亡凡聖
0494b16: 之本亙古如常故謂之經若達此經則十方三世佛
0494b17: 及眾生想非想情非情乃至一切所有悉皆空寂故
0494b18: 曰十二類生我皆令入無餘涅槃而滅度之一切滅
0494b19: 盡彼我皆無故曰無我相人相眾生相壽者相本來
0494b20: 無有非今始無本來寂滅非今始滅故曰實無眾生
0494b21: 得滅度者若能達此則攀緣頓息妄念何從故曰善
0494b22: 護念念念相承心心相印故曰善付囑經行坐臥全
0494b23: 體住中故曰應如是住心體平等不須捺伏故曰如
0494b24: 是降伏其心根塵銷落纖介無蹤故曰應無所住行
0494b25: 於布施平等真空本自無相眾生情計妄見有相故
0494b26: 曰凡所有相皆是虛妄然此諸相原是自心則諸相
0494b27: 頓空心光頓顯故曰若見諸相非相即見如來自心
0494c01: 真如不動不變無去無來故名如來即相非相相即
0494c02: 如來若無宿種聞必不信故曰如來滅後後五百歲
0494c03: 有持戒修福者於此章句能生實信不於一二三四
0494c04: 五佛而種善根已於無量百千萬億諸佛而種諸善
0494c05: 根十法界中悉由心造一切萬法悉從心變心無形
0494c06: 相而熾然建立絕言絕慮而言說縱然舒之則萬別
0494c07: 千差卷之則一真無性故曰一切賢聖皆以無為法
0494c08: 而有差別佛及眾生以心為體無上菩提皆從心出
0494c09: 離心何有心即此經故曰一切諸佛及法皆從此經
0494c10: 出四聖六凡體本空寂無性隨緣實無所得若有所
0494c11: 得不隨緣起是故隨緣起處悉無體性悉無所得故
0494c12: 曰須陀洹以至如來在然燈佛所於法實無所得色
0494c13: 相本無根塵非有眾生日用全體皆空不達真空妄
0494c14: 見色相心即有住若達真空則常住真心朗然獨耀
0494c15: 法爾無住非有色香味觸而勿令住著根塵銷落則
0494c16: 心體湛然故曰不應住色生心不應住聲香味觸法
0494c17: 生心應無所住而生其心即心是佛即心是法一體
0494c18: 三寶常現在前故曰若是經典所在之處即為有佛
0494c19: 若尊重弟子因指見月顧名思義持而勿失故曰以
0494c20: 是名字汝當奉持五陰本空四大非有即為歌利王
0494c21: 割截身體節節支解若不達空毫釐計有即起嗔恨
0494c22: 若達真空本無人我即為忍辱仙人此心體非實非
0494c23: 虛欲言其有無相無名欲言其無萬事萬形故曰如
0494c24: 來所得法無實無虛而凡夫無始昏迷計執不能開
0494c25: 悟故曰如人入闇則無所見一念心開如千日並照
0494c26: 根本常光如日光明顯現萬象種種照了故曰如人
0494c27: 有目日光明照見種種色直談心體了無迂曲不歷
0495a01: 階梯不俟修證故曰如來為發大乘者說為發最上
0495a02: 乘者說若樂小法妄執人我高推聖位自鄙下凡雖
0495a03: 讀此經不能信受故曰若樂小法則於此經不能聽
0495a04: 受讀誦為人解說迷失此心妄執人我無始以來不
0495a05: 能解脫是為先世罪業應墮惡道受持讀誦此經之
0495a06: 時則人我俱亡一體平等故曰先世罪業則為消滅
0495a07: 三際無蹤十方無跡見有去來執有三際即是虛妄
0495a08: 馬鳴曰十方諦求了不可得豈有去來三際之相故
0495a09: 曰過去現在未來心俱不可得過去已去了不可得
0495a10: 未來不來了不可得現在不住亦不可得則無住真
0495a11: 心湛然常住二祖覓不安之心了不可得達磨即與
0495a12: 授記故實無所得燃燈即與授記亦為是也真佛無
0495a13: 形真法無說無說之說說遍大千無形之形形充法
0495a14: 界迷此無形而見有佛昧此無說而見有法是為虛
0495a15: 妄顛倒情執故曰若人言如來有所說法即為謗佛
0495a16: 不能解我所說故平等真法界無佛無眾生自心法
0495a17: 界如大圓鏡一切差別鏡中影像迷之者執影是實
0495a18: 遺失圓鏡殊不知影像原空坦然平等故曰是法平
0495a19: 等無有高下不見無相妙心本具如來乃欲以色見
0495a20: 聲求顛倒已甚故曰若以色見我以音聲求我是人
0495a21: 行邪道不能見如來即相無相無相即相即相無相
0495a22: 不應以相觀佛無相即相不應離相觀佛非有非無
0495a23: 非常非斷故曰發菩提心者於法不說斷滅相心體
0495a24: 廣大量過太虛莫測邊際若見此心無量福德稱性
0495a25: 滿足非有為造作之福可比故一日三時分以恒河
0495a26: 沙等身命布施乃至窮劫如是不及有人聞此經典
0495a27: 信心不逆其福勝彼既云無我孰為受持讀誦之人
0495b01: 既無人相復向誰人演說人我俱亡何處覓福以勝
0495b02: 於彼無我之我遍滿十方而無不是我達此真我即
0495b03: 名受持讀誦幻化之人本無形相而即我之人未達
0495b04: 此旨不妨為其演說雖現人我猶如鏡中影像鏡光
0495b05: 未嘗變動故曰為人演說不取於相如如不動嗟乎
0495b06: 是經既名金剛則一切無不堅固矣何必復觀有為
0495b07: 之法如夢幻泡影等耶南嶽大師曰因果無明互迭
0495b08: 相生無始流轉號曰眾生後遇善友為說諸法但一
0495b09: 心作唯虛無實此解成時爾時意識轉名無塵智以
0495b10: 知無實塵故爾時妄想及妄境滅也無塵智熟意識
0495b11: 不復生迷一切所有悉皆破壞皮膚脫落盡唯有真
0495b12: 實在即為金剛無礙智也由是觀之如來金剛般若
0495b13: 之經豈與南嶽大師金剛無礙之智有二哉故欲達
0495b14: 如來金剛般若必從日用諦觀一切萬法有即非有
0495b15: 如夢不實如幻不真如泡本虛如影無體如露不久
0495b16: 如電剎那悉皆妄誑悉無實體皆從自心循業發現
0495b17: 者也能作是觀則即此一切有為之法無體無性皆
0495b18: 是金剛般若波羅蜜經也玄沙曰髑髏即金剛體長
0495b19: 沙曰欲識金剛體但看髑髏前雪峰曰不識金剛體
0495b20: 郤喚作緣生是故無論有為無為一切萬法本是金
0495b21: 剛堅固之體縱南嶽大師金剛無礙之智亦從信解
0495b22: 諸法但一心作唯虛無實方成金剛無礙智也是知
0495b23: 前佛後佛皆同一轍若不爾者欲解五千餘言文字
0495b24: 章句前文又如何後段又如何則走入經文渾身纏
0495b25: 遶將金剛般若為陳爛葛藤粘滯不暇而何暇出生
0495b26: 死華嚴經曰如人食金剛少許皮肉骨血悉皆爛壞
0495b27: 金剛穿出方已巳何以故金剛不與血肉共處故若人
0495c01: 有智聞法界妙心一念信入無明煩惱悉皆壞盡此
0495c02: 金剛種子透出方已巳何以故此法不與無明共處故
0495c03: 吾人聞此常住真心本具金剛種子諸相本無悉是
0495c04: 心造如是種子一經於耳一念信入設未修習有此
0495c05: 種子留入識田將來透出無明煩惱必致壞盡直至
0495c06: 金剛般若迥然露現然後已也雖然此特約根鈍者
0495c07: 耳若利根宿種則應念透出直下瞥然將十方三世
0495c08: 佛及眾生一吸而盡果見十二類生悉入無餘涅槃
0495c09: 而滅度之矣春門徐居士每述王季常高明水二公
0495c10: 所論此經大意詢予顧予未暇遍參亦未知諸家疏
0495c11: 論若何輒以己巳意信筆若此無分章列句起前接後
0495c12: 之法願老居士以大心眼視之則爾我與佛此經與
0495c13: 我言混同一體了無差別念念金剛塵塵般若方為
0495c14: 受持讀誦此經切勿為五千餘言文字所轉也。
0495c15: 希望彌勒下生時解脫執
0495c16: 一種人聞彌勒下生時三會說法初會度裝佛者二
0495c17: 會度達法并造經者三會度飯僧者以此為實則許
0495c18: 多時劫落得且放縱待彌勒出來自然得度反笑研
0495c19: 窮勤苦之士是蓋不知方便而執權為實也時劫本
0495c20: 空真佛常現何必待下生古云念念釋迦出世步步
0495c21: 彌勒下生不知此等作何解會起信論云欲得早成
0495c22: 者即與早成欲遲成者即與遲成無性體中悉從緣
0495c23: 起本無遲速而隨意成就且十方諸佛現在說法不
0495c24: 可窮盡佛佛可從度脫豈印定為彌勒所度哉亦豈
0495c25: 諸佛分界吾輩乃在彌勒界內哉況彌勒現在兜率
0495c26: 說法何不直往相見而待其下生作是見者不智之
0495c27: 甚本欲放縱六情而欺己巳欺人實可哀也。
0496a01: 分身佛多執
0496a02: 法身無形應緣普現如月落萬川分而不分一即一
0496a03: 切一切即一法爾如是也眾生迷昧執四大為身是
0496a04: 以隱而不現麤而不妙若空我執以悲願熏之則遍
0496a05: 界現身隨緣赴感不期然而然矣在眾生分中雖麤
0496a06: 而隱然未嘗不具若肯返照莫執前塵則應時顯現
0496a07: 即麤而妙矣永明曰高低嶽瀆共轉根本法輪大小
0496a08: 鱗毛普現色身三味故曰樸落非他物縱橫不是塵
0496a09: 山河及大地全露法王身則根根塵塵悉是法身普
0496a10: 現未嘗有毫髮隱覆法華經中分身諸佛亦非分析
0496a11: 法身為多亦非前後差別也交集同時而多寶古佛
0496a12: 開塔相見者此表亙古已巳來寂滅法身即為多寶古
0496a13: 佛釋迦乃現在五陰之軀分身者即萬法森然根塵
0496a14: 馳逐也世尊設象以令眾生自悟一念回光則分身
0496a15: 交集古佛出現不離現在五陰之軀欲令後人會法
0496a16: 歸心見月亡指以受實益耳今有以文害意者乃曰
0496a17: 眾生未成佛時則受一報身必有一佛有一靈性直
0496a18: 待最後成佛時則從前無量分身齊成佛矣故法華
0496a19: 會上釋迦分身多多無盡也若是則我成佛在釋迦
0496a20: 后其分身更多萬倍最初成佛者分身必少流浪三
0496a21: 塗者他時成佛之分身更莫可算矣想要分身佛多
0496a22: 者落得遲遲有是理否蓋法身無性隨緣受熏諸佛
0496a23: 菩薩悲願純熟則分身應現地獄三塗惡業純熟亦
0496a24: 能分身受報雖善惡兩途熏極而現總不離無性一
0496a25: 法身耳在人道中有別業純熟者亦能分身或有身
0496a26: 臥在床而已巳受他報者或有未命終而現別報者總
0496a27: 是法身受差別之熏以致如是斷非法身分有二也
0496b01: 故曰一月普現一切水一切水月一月攝非月之有
0496b02: 分也。
0496b03: 一念變化
0496b04: 秀州北門有李畫師見水蛭於烈日中反覆曝之其
0496b05: 腹裂開見蜻蜒游颺而去其人戲將一蛭反覆擾之
0496b06: 頃之腹開即出蜈蚣一條蓋其一念嗔毒即化是類
0496b07: 矣足徵藏識無體從緣現相業無定性剎那變易夫
0496b08: 水蛭之與蜻蜓異也水蛭重濁遲鈍忽已巳游颺太虛
0496b09: 輕清自在則其業力純熟不期而然也蜈蚣之化一
0496b10: 期之形視蜻蜓毫釐千里矣六道升沉亦猶是耳善
0496b11: 業純熟忽然飛升惡業純熟忽爾墜下世謂善惡無
0496b12: 應驗乃前業未謝今業未熟耳前業將謝今業已巳純
0496b13: 則忽然變作莫為而為莫致而致矣觀一念嗔心即
0496b14: 化毒物乃知臨終報謝之頃尤所當謹或聞佛名或
0496b15: 聞經名或遇知識開導即得善趣正為是也。
0496b16: 習氣
0496b17: 平等光明生佛無異為習氣差殊致粗妙不等而不
0496b18: 能透脫耳休論凡夫縱證聖果者亦未斷盡如舍利
0496b19: 弗有嗔習難陀有貪習畢陵有慢習多生習染豈同
0496b20: 兒戲然則當如何哉古人謂念念頻以佛知見治之
0496b21: 何謂佛知見明達心外無法法外無心心體光明湛
0496b22: 然常露更以大悲大願薰之此則佛菩薩之習也佛
0496b23: 菩薩習氣漸熟則無始惡習氣自然銷落矣。
0496b24: 效驗
0496b25: 學道者效驗不在禪定神通天眼宿命等但在除惡
0496b26: 習廣心量令本地風光巍巍蕩蕩上契十方諸佛下
0496b27: 合六道群生沕然混合一體銷鎔唯同道者默默相
0496c01: 符三乘權漸了不能測此真效驗耳舍此別有均非
0496c02: 真正是故心地透脫赫奕光明則各項習氣自然脫
0496c03: 落吾輩尋常自然體察如僧有僧習俗有俗習王侯
0496c04: 有尊貴習宰官有傲慢習秀才有頭巾習小人有卑
0496c05: 諂習市井有欺詐習乃至禪有禪習講有講習千差
0496c06: 萬別習得精熟日用之中不覺不知默默發現常在
0496c07: 目前成一窠臼不能透出總有聰明伶俐廣學多能
0496c08: 者亦復不知不能自照可哀也哉惟速求心地光明
0496c09: 則自然銷落其神通天眼等一切殊勝不求自至矣。
0496c10: 金剛種子
0496c11: 華嚴經云譬如丈夫食少金剛終竟不消要穿其身
0496c12: 出何以故金剛不與雜穢而同止故於如來所種少
0496c13: 善根亦復如是要穿一切有為諸行煩惱身過到於
0496c14: 無為究竟智處何以故此少善根不與有為諸行煩
0496c15: 惱而共住故又曰少作功力得無師自然智夫學道
0496c16: 者一聞是說即忻然自謂少種善根獲大果報即謂
0496c17: 聞名讀誦等少作功力便為金剛種子矣是大不然
0496c18: 審爾則無數在法中何嘗見有穿過諸行煩惱得無
0496c19: 師自然智者是皆錯解佛意也夫眾生本具無量劫
0496c20: 來不生不滅不動不變者名為金剛種智蓋為不知
0496c21: 無師發覆妄想攀緣顛倒馳逐歷劫已巳來未曾暫省
0496c22: 為一切有為諸行煩惱覆裹然金剛種智雖曰迷昧
0496c23: 未曾變動亙古常然諸行煩惱雖曰淪流本自空寂
0496c24: 若藉佛光一念頓省則金剛種智迥然透露諸行煩
0496c25: 惱應時銷滅此一念間是為金剛種子是為於如來
0496c26: 所種少善根是為少作功力得無師自然智蓋為本
0496c27: 自天然非關造作故名自然智不可授受唯自己巳知
0497a01: 故名無師智此一念間無量劫來所有無明煩惱根
0497a02: 塵業識黑白果報等一切無量無邊悉皆斷盡更無
0497a03: 餘遺此真金剛種子共無明等若不悉底斷盡則金
0497a04: 剛種子亦不透露故金剛種子透露之頃即無明等
0497a05: 斷盡時也亦如夜夢千般覺即隨滅佛者覺也既覺
0497a06: 之後雖不保護復生迷昧然其所起無明煩惱等相
0497a07: 如輕煙薄霧南嶽大師所謂轉復輕妙不同前也何
0497a08: 以故其無始無明煩惱已巳曾徹底斷盡故雖暫起而
0497a09: 無力也金剛種智已巳曾顯現故雖暫昧而易覺也又
0497a10: 此種智性明利故堅剛故能破除無明故是故無明
0497a11: 煩惱不得不消也又此無明本來無故無根本故是
0497a12: 故不得不消也故曰食少金剛終竟不消直至穿出
0497a13: 不與一切共止住也世人多疑曠劫以來無明煩惱
0497a14: 豈容頓斷金剛種智豈可頓明復生退縮者不知無
0497a15: 明本無故種智本具故本無故易斷本具故易明如
0497a16: 千年暗室一燈即破此暗不云我住已巳久不肯頓去
0497a17: 也無明亦爾此燈不云我今初來未能頓明也種智
0497a18: 亦然學道者務令本具光明豁露則曠劫無明頓斷
0497a19: 若依稀彷彿不曾親見外法不破而欲藉聞名誦讀
0497a20: 識心領略者此即無明具在原是有為諸行而妄謂
0497a21: 金剛種子者迷中倍人也。
0497a22: 歸無所得
0497a23: 楞嚴經末從三賢十聖等妙二覺入於如來妙莊嚴
0497a24: 海圓滿菩提歸無所得予謂直至成佛因圓果滿將
0497a25: 謂大有所得而乃歸無所得乎則知從前所證地位
0497a26: 進一位時但空一分而非得一分也分分空時分分
0497a27: 圓滿可見眾生本自圓滿但為有所得心反成虧欠
0497b01: 不知者欲向無所得中安排造作望成一尊佛故致
0497b02: 差別以落魔道然此無性海中無得法內舉意隨緣
0497b03: 隨其所作各成一類故曰各各自謂成無上道不知
0497b04: 纔有所得便是生死故曰實無所得然燈佛即與受
0497b05: 記也若要得時反不得若要成時反不成今學道者
0497b06: 未得相應正為自家心意識中必要得一個菩提成
0497b07: 一尊新佛或希望功德福報神通定慧等有此影子
0497b08: 蘊積胸中故永不相應也。
0497b09: 生死
0497b10: 自心緣起幻化無窮知之者以為神通寶藏昧之者
0497b11: 以為生死輪迴傅大士曰一境雖無異三人乃見差
0497b12: 了茲名不實長御白牛車譬如真金隨緣造成釵釧
0497b13: 愚者迷失金體謂是釵釧生矣忽銷鎔為簪珥又謂
0497b14: 釵釧已死簪珥生矣隨虛妄相轉見有生死而不知
0497b15: 金體毫無變動故曰是諸法空相不生滅不垢淨不
0497b16: 增減也諸有智者可曉即生死法上全是無生之法
0497b17: 常住真體故六祖曰常即無常無常即常更無二法
0497b18: 也古佛偈曰如人掘路土私自造為像愚人謂像生
0497b19: 智者知路土後時官欲行還將像填路像本無生滅
0497b20: 路亦非新故前佛後佛同指眾生分中生死法內全
0497b21: 是無生之法何不悟而甘受生死更欲舍生死別求
0497b22: 無生轉益迷倒矣。
0497b23: 大舜浚井法
0497b24: 火宅中觸目逢緣無非障道法具大知見有大力量
0497b25: 方能翻越所謂猛火生蓮若稍遲疑即為所焚矣吾
0497b26: 嘗以大舜浚井為比瞽叟必欲殺舜于井勢所難逃
0497b27: 方浚井時傍鑿一竅一旦掩之不知已從別道出矣
0497c01: 吾輩于五欲樊籠愛憎羈鎖中勢難逃避亦當傍鑿
0497c02: 一竅一旦掩之庶不為陷耳宣政間有老人平時未
0497c03: 見修行忽一日宴會親友於座間從容告別諸子駭
0497c04: 愕哭拜求遺訓但曰爾輩可五鼓起來幹辦自己事
0497c05: 諸子曰吾等家業頗豐且五鼓起來幹辦何事曰一
0497c06: 切皆非自己事在死時將得去者方為自己事如我
0497c07: 今日是也我從五六年來每五鼓起辦之人所未知
0497c08: 故覺範老人曰此事如絮裘百衲置之閑處天寒歲
0497c09: 晚有時而用也火宅中人既來南閻浮提出世一番
0497c10: 休教折本去頻自省察一日中種幾何福虧幾何本
0497c11: 願世人頻須種福辦自己事致死時可將去如大舜
0497c12: 浚井著著有出身之路不則一旦受掩不知將何望
0497c13: 也。
0497c14: 返照回光
0497c15: 山河大地本常寂光無始來執為外境習之熟矣佛
0497c16: 菩薩設以方便教令回光返照非有光之可回照之
0497c17: 可返但了知一切萬法悉我常光則外相頓空而常
0497c18: 光頓顯故曰返照回光耳世人不知例皆要默坐定
0497c19: 心返照四大身中有常光或望肉團心上豁然透出
0497c20: 光明是以癡寂返照竟成魔事者眾矣。
0497c21: 透脫
0497c22: 無始不能透脫蓋為法身隱於萬像之中然非實有
0497c23: 法身在萬像外為其所隱亦非實有萬像在法身外
0497c24: 而為能隱蓋萬像即法身法身即萬像眾生迷昧妄
0497c25: 見萬像故法身隱而假名萬像當萬像正顯現時即
0497c26: 是法身熾然顯現時也法界觀曰事既攬理則事虛
0497c27: 理實全事中之理挺然露現亦如求真金於瓶盤釵
0498a01: 釧之中左提右挈終不可得而不知渾身是金也求
0498a02: 法身於萬象者亦爾若見萬象渾是法身則應念透
0498a03: 出萬象即隱法身即顯方知萬象本無法身本有萬
0498a04: 象本隱法身本顯生死結業悉成夢事此所謂透脫
0498a05: 矣故長慶忽然大悟作偈曰萬象之中獨現身唯人
0498a06: 自肯乃方親昔時謬向途中覓今日看來火裏冰。
0498a07: 融通
0498a08: 纔有絲毫便成隔礙乃為心境所縛聲色所膠如衣
0498a09: 敝絮行荊棘林裹牛皮於烈日下展轉不能自在終
0498a10: 日能所終日對待縱有細密功夫而不能融化奈何
0498a11: 永明大師曰物我遇智火之燄融唯心之爐妙哉斯
0498a12: 旨以盡法界虛空界為一唯心之大爐上至諸佛下
0498a13: 及群生并一切差別窒礙之物悉于中烹鍊徹底銷
0498a14: 融攪為一味了無乖異則取舍喪情識亡變化縱橫
0498a15: 無不自在通達故曰融則通矣不然雖有施為秪增
0498a16: 結業欲求融通得乎。
0498a17: 說法
0498a18: 經云報化非真佛亦非說法者報化既非真佛則真
0498a19: 佛乃在法身故曰真佛無形真法無聲無形之形形
0498a20: 充法界無聲之聲聲遍剎塵既遍界是法身佛則遍
0498a21: 界是真法矣華嚴經曰塵說剎說熾然說無間歇說
0498a22: 忠國師曰墻壁瓦礫皆能放光說法洞山聞無情說
0498a23: 法之語遂大悟曰也大奇也大奇無情說法不思議
0498a24: 若將耳聽終難會眼處聞時便得知故遍界遍空總
0498a25: 是遮那妙體根塵幻化盡宜般若玄音有智者直下
0498a26: 信入即見真佛聞真法不知者乃將眼見耳聞即落
0498a27: 法塵墮在陰界縱有所得非真法矣世尊謂阿難曰
0498b01: 汝以緣心聽法此法亦緣古人亦曰汝等諸人纔見
0498b02: 我動兩片皮便來拱聽終日鴉鳴鵲噪卻不理會有
0498b03: 勸政黃牛出世說法者答曰煩萬象為我說法達此
0498b04: 則法身真佛不生不滅而亙古常存般若玄音非寂
0498b05: 非喧而熾然常說若必藉耳聽舌談是生滅之本虛
0498b06: 妄之法也。
0498b07: 執默然無說
0498b08: 人果得道則終日說而無所說無所說而熾然說故
0498b09: 曰說時默默時說大施門開無壅塞法爾如是也今
0498b10: 有執默然無說為維摩入不二法門者病彼言說是
0498b11: 大不然竟不達維摩不說法音雷吼至今大地普聞
0498b12: 而乃謗為默耶經曰雖復不依言語道亦復不著無
0498b13: 言說雲巖曰雖非有為不是無語藥山曰第一不得
0498b14: 絕卻言語所有言語顯箇無語的彼病言說者不見
0498b15: 真法執作聲色縱橫故欲避喧趨寂耳。
0498b16: 煩惱即菩提
0498b17: 古德云菩提本有不須用守煩惱本無不須用除何
0498b18: 以故為煩惱即是菩提故猶迷者謂東為西不知所
0498b19: 迷之西即東也則知迷處之西全無但有執見不須
0498b20: 除也其東本有但為不知不須覓也眾生無始無明
0498b21: 煩惱一切根塵識界全本如來藏妙真如性蓋為不
0498b22: 知執作外法以致生死輪轉若頓了悟則一切本無
0498b23: 原是如來藏也若未悟者但見一切不見如來藏若
0498b24: 了悟者但見如來藏不見一切猶如迷者但見有西
0498b25: 而不見有東悟者不但見本無西併東亦無定也一
0498b26: 切眾生乃欲捨煩惱而覓菩提亦如迷者欲捨西而
0498b27: 另覓東有是理乎世尊談空蕩有一切言教但破其
0498c01: 情不破其理但除其執不除其法故破無所破除無
0498c02: 所除本無實法也破迷人謂東為西之執而本無西
0498c03: 可破無東可與也有聞一切皆空等法將謂實有外
0498c04: 法可空遂硬撥置或閉眉合眼或不起一念等不知
0498c05: 本無外法而欲除本無菩提而欲覓亦如迷者本無
0498c06: 有西而欲舍之本無有東而欲覓之是謂迷中倍人
0498c07: 如來說為可憐憫者故纔見有法即無明矣謂東為
0498c08: 西矣更欲除之是以無明而除無明也則無明愈多
0498c09: 煩惱益厚而反謂之修行可乎一切萬法本是自己
0498c10: 如來藏現量性境彰現不知故名無明已巳是一重障
0498c11: 法而又增欲除去之想真自心取自心非幻成幻法
0498c12: 矣玄沙大師曰猶如畫師自畫作虎狼刀劍地獄等
0498c13: 相卻自生怕怖此不是別人與汝為過一切眾生悉
0498c14: 從八識變起山河大地自己變幻而復自生憂喜若
0498c15: 識得無纖塵露現其識得處即為金剛眼睛以其堅
0498c16: 利破盡一切萬法故也又豈非不取無非幻非幻尚
0498c17: 不生幻法云何立是名妙蓮華金剛王寶覺乎學道
0498c18: 者當先具此金剛眼睛洞徹法界乃知迷處全空菩
0498c19: 提本有若不務此而自立外法乃千方百計破除逃
0498c20: 避希望菩提總是生盲之徒謂盆為日也。
0498c21: 辯真偽
0498c22: 天台云無明即是佛性止也煩惱即是菩提觀也於
0498c23: 日用根塵中直下體認不須向外尋覓是為圓頓止
0498c24: 觀若果薦得後則無明轉為明煩惱轉為菩提矣今
0498c25: 有一種以詞害意者乃以無明煩惱為菩提愈令放
0498c26: 縱嗟乎夫佛性菩提既顯之後豈得復起無明煩惱
0498c27: 哉是為放縱六情誤解佛意也。
0499a01: 諸經各稱第一
0499a02: 或謂諸部經中各自稱讚為第一華嚴固為稱性之
0499a03: 談無加矣法華曰諸經中王此謂第一般若曰一切
0499a04: 諸佛及法皆從此經出如是各各稱尊說妙果何部
0499a05: 可當第一耶予曰此部尊經亙古稱尊三界第一無
0499a06: 往不妙無處不真全體現前爾自不知故勞諸佛讚
0499a07: 揚聖賢重說猶尚不省乃向紙墨文字尋討不亦癡
0499a08: 乎昔有僧閱維摩經雲居曰汝念的什麼經答曰維
0499a09: 摩經雲居曰我問你那念的是什麼經其僧從此悟
0499a10: 入故見得自己巳真經者一大藏俱為註解若不知則
0499a11: 反是乃以真經為註解而解於文字也豈不顛倒乎。
0499a12: 藏公喻法
0499a13: 密藏開公當代奇衲興楞嚴開藏板時予猶及見嘗
0499a14: 語人曰道人做事當似蜘蛛打了一片大網身卻在
0499a15: 外進退自由若像了蠶便連身做在裏邊故此老不
0499a16: 拘縛此身忽然遁去無跡與亮座主何異是透網不
0499a17: 為纏縛也此喻不但世事即參禪學道亦爾一切無
0499a18: 智窮年鑽在禪道佛法裏邊自纏自裹永不能透東
0499a19: 坡曰不識廬山真面目只緣身在此山中。
0499a20: 念佛法門
0499a21: 夫佛者覺也自心也念者想也觀也念佛即是觀心
0499a22: 觀心即是念佛非二法也解脫長者曰我得觀佛三
0499a23: 昧即念佛三昧也夫心何以觀佛何以念如上所言
0499a24: 各各本具大圓鏡智生佛同體迷而不知故須想念
0499a25: 觀察體究明達其光一顯則十方三世一切諸佛悉
0499a26: 皆念盡了無餘遺何以故同體故平等故無分別故
0499a27: 一即一切故一切即一故以各各言之亦皆念盡一
0499b01: 切即一故以同體言之亦皆念盡一即一切故如是
0499b02: 念如是觀即成三昧不離日用動靜行住坐臥見色
0499b03: 聞聲罄欬彈指悉皆念佛三昧也故曰佛真法身猶
0499b04: 若虛空既如虛空則無所不遍無所不在無有揀擇
0499b05: 彼此欲覓空者無處不是乃至渾身都是若不信者
0499b06: 欲舍此空另覓彼空豈為智者。
0499b07: 轉物
0499b08: 楞嚴經曰一切眾生從無始來迷己巳為物失於本心
0499b09: 為物所轉故於是中觀大觀小若能轉物則同如來
0499b10: 大慧禪師有頌曰若能轉物則同如來咄哉瞿曇謔
0499b11: 誑癡呆蓋盡大地都是自心原無有物何所轉乎恐
0499b12: 依文解義之流將謂實有物而強欲轉之故大慧重
0499b13: 頌發明也無物可轉是真轉物不知此者縱見佛為
0499b14: 佛轉聞法為法轉講道理為道理轉做功夫為功夫
0499b15: 轉乃至一切殊勝玄妙境界得力階級次第悉為所
0499b16: 轉埋沒其中永不能出何得淨裸裸赤灑灑故趙州
0499b17: 曰別人為菩提使老僧使得菩提南泉曰別人為十
0499b18: 二時使老僧使得十二時大慧曰能號令佛祖佛祖
0499b19: 號令他不得大光王入慈心三昧一切山河林樹鳥
0499b20: 獸人民悉皆向王頂禮設有毫髮未盡便成對壘故
0499b21: 曰一翳在目空華亂墜。
0499b22: 宗教
0499b23: 古德曰宗是佛心教是佛語諸佛心口必不相違是
0499b24: 故一大藏教更無別法唯談一心一心之宗諸佛洞
0499b25: 然悉備於教則離教之外無別宗離宗之外無他教
0499b26: 若曰教乃天台賢首所傳宗係少室曹溪所授宗在
0499b27: 教外教在宗外故曰教外別傳豈得混濫審爾則天
0499c01: 台賢首親證古聖乃不明宗耶少室曹溪應聖之師
0499c02: 乃不明教耶夫曰教外別傳者指教中所詮非文字
0499c03: 語言之謂也若以文字語言為教非但不明宗亦不
0499c04: 知教矣得文字所詮見言外之旨則宗教兩得譬之
0499c05: 富人家業寶藏恐後遺失特置冊籍詳載自後子孫
0499c06: 閱冊而家寶瞭然若認冊為家寶此依文解義三世
0499c07: 佛冤也若以魚目為夜光水晶為碧玉而不按冊籍
0499c08: 此離經一字即同魔說也世人為名相所膠以教為
0499c09: 天台賢首以宗為少室曹溪不知向來看何教教中
0499c10: 談何法亦不知達磨傳何物豈南天竺另有一件奇
0499c11: 物中國所無者特航海來密付二祖乎。
0499c12: 無明
0499c13: 教中有根本無明微細無明不知者謂根本無明歷
0499c14: 劫生死猶如盤根錯節極難除破故聞直指圓頓弗
0499c15: 信云豈無始無明而遽可破耶是不詳佛旨明示曰
0499c16: 不了第一義諦故號曰無明不達一法界相故心不
0499c17: 相應忽然念起名為無明則知無明者不了自心不
0499c18: 明見自心之謂也則無明頓破有何難哉夫不達根
0499c19: 本即為根本無明以無明為本即輪迴六道舍此無
0499c20: 明則無六道可得故曰根本無明若一達根本即根
0499c21: 本無明頓破非實有無明如盤根錯節也如人迷惑
0499c22: 謂東為西方實不轉迷東為西者即無明也迷豈有
0499c23: 實哉又如千年暗室一燈即破此暗豈謂我已巳住千
0499c24: 年而不肯去哉眾生不知自心即號無明一念知之
0499c25: 即明矣豈實有無明掙住謂我住歷劫而不肯去者
0499c26: 故不詳佛意不照自心而謂根本無明極難破者此
0499c27: 正自帶枷鎖無明益厚矣又執根本無明雖破而微
0500a01: 細無明難斷者謂根本如樹根微細如樹枝枝繁則
0500a02: 視根本更難不知微細流注念念走作不能保護此
0500a03: 謂微細無明耳蓋為根本雖達而習氣難忘故古人
0500a04: 謂見道之後方可守道也所以古人既悟之後更無
0500a05: 他囑但令其保護長養休教不覺不知微細流注非
0500a06: 根本之外另有枝葉也。
0500a07: 證
0500a08: 圓覺經云一切眾生皆證圓覺此係如來真語實語
0500a09: 夫證者即現有而實證非虛妄之法也如病傷寒則
0500a10: 謂之證舌作何色眼作何態種種外現非若他病之
0500a11: 有隱覆也是故清淨法身眾生現證佛眼大師曰眼
0500a12: 見色豈非證耳聞聲豈非證一一絕能所無處不現
0500a13: 證若知之者千了百當若不知者乃欲舍此而別求
0500a14: 實證夾山大師所謂勞持生死法唯向佛邊求目前
0500a15: 迷正理撥水覓浮漚也今之老宿耆舊俱不肯直下
0500a16: 承當謂此道須實脩實證夫清淨法身本絕思議豈
0500a17: 容脩證若加毫髮已巳是白淨地上屙屎矣若頓了知
0500a18: 則本來已巳證此即無脩之脩無證之證乃所謂真脩
0500a19: 實證耳噫難矣哉只為分明極翻令所得遲至哉言
0500a20: 乎。
0500a21: 情與無情共一體
0500a22: 杞妻哭夫而城崩孟宗哭竹而冬筍李廣射石而沒
0500a23: 羽王祥臥冰而魚躍可驗法界唯心原是一體更無
0500a24: 情與非情之異第眾生執久自成隔礙非法界有差
0500a25: 別也蓋大地本是當人八識大圓鏡智城非外有杞
0500a26: 妻正哭之際意識專注但見其夫而不見有城則八
0500a27: 識隨緣而應現矣若執城為實有豈有崩哉李廣見
0500b01: 虎意識中唯有虎則八識之體全為虎矣後見為石
0500b02: 則意識轉變藏識從緣而為石矣豈復能入哉眾生
0500b03: 分中原是一體但意識自執為二而擾之是以不驗
0500b04: 若杞妻之純一無雜李廣之精決勇猛何患無驗哉
0500b05: 生西方者亦猶是耳以意識觀想彌陀及勝境久而
0500b06: 不散即藏識化為淨土矣故楞嚴經中地水火風非
0500b07: 因非緣皆是如來藏中循業發現也或疑此城係眾
0500b08: 人共有何杞妻一人而能變眾人之境耶曰是不知
0500b09: 共中不共共中共耳夫大圓鏡智如千燈同室光不
0500b10: 可分即共中共也各各不妨是燈即共中不共也夫
0500b11: 眾人同業感報同見此城即共中共也杞妻別業感
0500b12: 報即不共中共矣如神仙指石為金本亦是一人所
0500b13: 變別業感報而令眾生同得受用諸佛及大菩薩以
0500b14: 妙觀察智繫大圓鏡智故變大地作黃金攪長河為
0500b15: 酥酪而令眾生同得受用小乘菩薩與外道神仙亦
0500b16: 能變化但不知自心識變小乘則謂以神通定力能
0500b17: 變外道神仙則謂實有外物我神通能轉變之以此
0500b18: 分大小內外而體則無別也知得唯心識變物我一
0500b19: 體則轉識成智而為大乘菩薩久而勿失何不可以
0500b20: 轉變天地自在縱橫也哉。
0500b21: 因果
0500b22: 普賢觀經云大乘因者即是實相大乘果者亦是實
0500b23: 相又曰初觀實相名因觀竟名果夫因果不外實相
0500b24: 實相不外自心自心不離當念而迷執者乃以過去
0500b25: 名因現在為果又以現在為因未來為果是皆虛妄
0500b26: 因果隔生而不能三世融徹一念具足不了實相之
0500b27: 體為玄因妙果也何則夫過去為因因已巳謝滅感現
0500c01: 在之果則現在是實過去是虛以現在為因未來為
0500c02: 果則未來未至以現在為實則現在是實未來是虛
0500c03: 是故現在一念即是三世因果同時具足也一念之
0500c04: 內既酬往因復招後果以過去言之則此現在為果
0500c05: 矣以未來言之則此現在為因矣故曰即因即果因
0500c06: 果交徹則無始無量劫因果未來無量劫因果總屬
0500c07: 現在一念此一念即是無量劫無量劫即是一念故
0500c08: 文殊師利曰一念普觀無量劫無去無來亦無住如
0500c09: 是了知三世事超諸方便成十力又曰智入三世而
0500c10: 無來往既三世同時因果同體一念總具一念諦觀
0500c11: 現在一念了不可得既現在一念不可得則三世亦
0500c12: 不可得三世不可得則因果亦不可得因果不可得
0500c13: 則知無因果之因果無因果之因果是即實相因果
0500c14: 也是知因果乃實相之異名而實相乃因果之原本
0500c15: 龍女曰深達罪福相遍照於十方永嘉曰了即業障
0500c16: 本來空未了應須償宿債智者當念達得實相因果
0500c17: 之體以非因非果而因而果便能超越凌跨馳驟縱
0500c18: 橫迥然獨脫而不為因果之所籠罩如其不然總被
0500c19: 閻老子繩索穿卻鼻孔在。
0500c20: 國土
0500c21: 十法界中依正果報所居國土悉由自心隨業所感
0500c22: 華嚴經中十信位中諸大菩薩所從來國名金色世
0500c23: 界等夫世界何以稱金色蓋凡夫創始入道乍得心
0500c24: 開猶未離于色塵曠劫以來執有外色虛妄受用今
0500c25: 雖乍破未能頓盡雖未終盡然巳信得總是自心實
0500c26: 無外色以自己巳根境所變幻者為國土而自己巳居之
0500c27: 則盡空法界一體平等而為金色世界矣何為金色
0501a01: 乃表自心無染白淨之色非世俗所有窒礙之色也
0501a02: 餘名雖別類此可知十住位中諸大菩薩所從來國
0501a03: 名寶華世界等夫世界何以名華既見自心則全體
0501a04: 住中根境互融事理開發無量妙義悉如華開放則
0501a05: 香氣馥郁故又名妙香等餘名類此可知而色法永
0501a06: 盡矣十行位中諸大菩薩所從來國名幢慧世界等
0501a07: 夫世界何以稱慧蓋自心既顯理事開敷欲興大願
0501a08: 發大悲則惟憑智慧幢者高勝義不傾動義以此大
0501a09: 義運載悲願生死海中不致沉沒了無傾動故名幢
0501a10: 慧也餘名類此可知十迴向中諸大菩薩所從來國
0501a11: 名妙寶世界等夫世界何以稱妙寶萬行紛然而了
0501a12: 無所得纖塵絕跡而遍界彌綸出死入生而如幻化
0501a13: 廣行悲願而非有非無如摩尼珠不思不為能隨眾
0501a14: 意而雨寶無盡如大圓鏡無造無作天然任運而寫
0501a15: 像無窮故稱妙寶餘名類此可知毘盧遮那以華藏
0501a16: 莊嚴世界海重重無盡交徹融攝為國土此皆可以
0501a17: 意得即今我等同業眾生名娑婆世界以地水火風
0501a18: 等為國土堅濕煖動等為有喜怒哀樂等情所載也
0501a19: 諸天外道神仙等各以苦樂相間粗妙不等為國土
0501a20: 魚龍等以水為國土蟲蟻等以巖穴樹隙為國土地
0501a21: 獄三途以刀山劍樹等為國土如是乃至無量無邊
0501a22: 差別不可說不可說苦樂不同麤妙不等一人一國
0501a23: 土各自受用各不相知悉從自心所感則吾輩將來
0501a24: 所生國土可知矣請問大眾二六時中心所向意所
0501a25: 緣趣所從志所往新新無間運運不停不事覺知而
0501a26: 發現者於十界中屬何道耶心志所在即成國土現
0501a27: 前所有視不見聽不聞有亦同無而嘿嘿發現者或
0501b01: 在娑婆而緣別國或在禪林而緣廛市或在廛市而
0501b02: 緣淨土回頭一省了了自知不待問人而將來受用
0501b03: 可以立見余每勸人倘未發明未得穩當或習氣未
0501b04: 淨力量未充則專持楞嚴法華大乘佛法為國土日
0501b05: 作課程管教心神漸染藏識薰成則現在將來以大
0501b06: 乘法寶為國土決不生在別國且得與諸上善人同
0501b07: 會一處智者以為何如。
0501b08: 
0501b09: 天樂鳴空集卷下終
0501b10: 　助刻芳名
0501b11: 善信吳周瑾　譚吉瑄　徐善　高以永
0501b12: 　　高佑　沈蕙纕　王亦含　王贊佺
0501b13: 　　王履恒　孫去瑕　張拔　朱有禮
0501b14: 　　盛民譽　周元經
0501b15: 
0501b16: 比丘濟　蘇　真　介　德　芳　性　論
0501b17: 　　如　珂　了　蘊　照　先　通　戒
0501b18: 　　大　昌
