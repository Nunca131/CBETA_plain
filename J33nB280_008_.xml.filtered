0290b01: 雲外禪師語錄卷第八
0290b02: 侍者深極編
0290b03: 機緣二
0290b04: 師問鏡公云一言絕斷千江口萬仞峰頭始得玄千
0290b05: 江口且置如何是萬仞峰頭進云驗在目前師云如
0290b06: 何是目前事進云動容揚古路不墮悄然機師云猶
0290b07: 較香嚴三十里。
0290b08: 師問僧本來成現不用安排作麼生是不安排底句
0290b09: 僧云某甲不道師云為甚麼云道則不免安排師喚
0290b10: 行者快將這僧丟在糞窖裏去僧罔然師打出。
0290b11: 師問僧不與萬法為侶底人是何面目僧云頂天立
0290b12: 地師云昨日恁麼舉早有人悟去今日卻問著箇土
0290b13: 墼子僧擬議師喝出。
0290b14: 二僧參師云你二人是山僧鄉里一般云不是師云
0290b15: 那箇是麼云也不是師云兩箇木楖槌出去僧齊出
0290b16: 師云一箇死一箇活侍者問那箇死那箇活師云這
0290b17: 二人是你蘄州人汝該識得他者云不識師打云不
0290b18: 知死活漢出去。
0290b19: 問僧你有多少年紀云請和尚道師云三十六歲半
0290b20: 是麼云不是師云死水生蟲。
0290b21: 問僧那裏來云湖廣師云與何人同來云若有同來
0290b22: 則辜負和尚師云山僧罪過云知即得師打云小娘
0290b23: 禪客出去。
0290b24: 僧問如何是學人自己師云折東籬補西壁云意旨
0290b25: 如何師云目無全牛方可游刃。
0290b26: 問在聖不增在凡不減時如何師云兒童誤喜朱顏
0290b27: 在一笑那知是醉紅僧禮拜師喝云錯會作麼。
0290b28: 問直下休去時如何師云人平不語水平不流云一
0290b29: 絲不掛時如何師云洗面去僧佇思師打出。
0290b30: 問言生理喪不如無言時如何師云密掩暗房無兩
0290c01: 目那知日月甚光明云彼自無瘡勿傷之也師云醋
0290c02: 裏生蟲不怕酸云謝師指示師云貪觀白浪失卻手
0290c03: 橈云與麼則物物頭頭全體現師云彼自無瘡勿傷
0290c04: 之也云如何得不傷去師云老步龍鐘休執杖僧禮
0290c05: 謝云入水見長人師云見甚麼道理云因師得悟生
0290c06: 前面直過無邊大銕圍師云張天師著鬼進云即今
0290c07: 覿面無蹤影師云莫向這裏躲根云橫身不怕浸泥
0290c08: 水識者方知大作家師云更須道始得僧作禮繞師
0290c09: 一匝而出師云好與三十棒。
0290c10: 師食次僧問如何是三昧師云總在碗裏云打破碗
0290c11: 時如何師云張公喫酒李公醉。
0290c12: 問麻三斤意旨如何師云秤頭八兩秤尾半斤云不
0290c13: 會師云秤鎚落地。
0290c14: 問如何是心識不到處師云問這屎坑作麼云北斗
0290c15: 藏身時如何師云巢知風穴知雨。
0290c16: 問如何得了生死師云現鐘不打剛要煉銅云便與
0290c17: 麼去時如何師云折腳蝦蟆井底游如何是本分草
0290c18: 料師云黑雲接日明朝定是有雨。
0290c19: 問撒手懸崖時如何師云正好喫棒云專為流通去
0290c20: 也師云山門向南開。
0290c21: 問文殊乃七佛之師為什麼作釋迦弟子師云鐘樓
0290c22: 走馬佛殿裏騎驢。
0290c23: 問水泄不通時如何師云無風荷葉動決定有魚行
0290c24: 僧再問師打出。
0290c25: 問心識絕處如何修行師云你是神鼎堂裏僧。
0290c26: 問百千國土人語音不同一齊問來和尚如何應荅
0290c27: 師云舉揚有分云還別有麼師云關。
0290c28: 問世尊拈華迦葉微笑還端的也無師云拈卻鼻孔
0290c29: 道將來云道什麼師云舉不顧即差亙。
0290c30: 問如何是學人自己師云一行二座云學人了無入
0291a01: 路求和尚慈悲師云一二三四僧擬議師推出。
0291a02: 問堂奧中事如何師云板響過堂云如何是堂中主
0291a03: 師云再三瀆則不告。
0291a04: 問牛頭未見四祖時如何師云白毫光裏坐見後如
0291a05: 何師云芥子納須彌即今事如何師云躲根漢。
0291a06: 問心境雙空時如何師云什麼人向你說底僧無語
0291a07: 師打云掠虛漢傍僧便問請問和尚心境雙空什麼
0291a08: 人說底師云三家村裏臭奴才云莫是和尚見處麼
0291a09: 師云此去長沙九十里。
0291a10: 問某甲單刀直入請和尚覿面提持師云了沒相干
0291a11: 云為什麼如此師云頭大腳尖。
0291a12: 問如何是佛佛道同底句師云人來客往云纔生便
0291a13: 咬時如何師云六國相印任蘇秦。
0291a14: 問古人道但得本莫愁末末則不問如何是本師云
0291a15: 鉤長線短云恁麼則聖凡二途俱不涉也師云客星
0291a16: 犯帝座僧無語師喝出。
0291a17: 問語嘿涉離微如何俱不犯師云山妻死來二十四
0291a18: 五年了也僧擬議師喝出。
0291a19: 先和尚忌辰設供僧問供養先和尚和尚還來喫否
0291a20: 師云黃金無假云與麼則無剎不現身也師云阿魏
0291a21: 無真。
0291a22: 師乘肩輿次僧問和尚道從來不借他人力今朝為
0291a23: 什麼要人抬師云不借借云既是不借借因甚卻與
0291a24: 麼師云各自奔前程相逢不下馬。
0291a25: 香燈問大事未明乞師拔濟師云殿裏香燈休種火
0291a26: 燈禮拜師便打。
0291a27: 送亡僧歸僧問古人道一隊死人送一箇活漢明明
0291a28: 是一隊活人為什麼喚作死人師云蝦跳不出斗云
0291a29: 明明一箇亡僧為什麼喚作活漢師云五眼不能觀。
0291a30: 師問講師三藐三菩提皆從此經出如何是此經僧
0291b01: 擬對師云佛殿裏且置三門外道將一句來僧無語
0291b02: 師云脫空妄語漢。
0291b03: 磊落舉殃崛摩羅救產難話并大慧請益湛堂方便
0291b04: 因緣師云要識世尊麼處處綠楊堪繫馬要識湛堂
0291b05: 麼家家門路到長安落云恁麼則平等普融去也師
0291b06: 云不是苦心人不知落云意不在言來機亦赴師云
0291b07: 汝會也落禮拜師一笑。
0291b08: 磊落舉會某禪師論紙衣道者見曹山因緣師云那
0291b09: 僧且置如今你且道道看磊落無語師云相逢盡道
0291b10: 休官去林下何曾見一人進云不借借意旨如何請
0291b11: 和尚道師云苦痛冤家落云不會師云生老病死落
0291b12: 云路遠夜長休把火大家吹滅暗中行師云又與麼
0291b13: 去也。
0291b14: 僧禮觀音文師云還識觀世音菩薩麼云不識師云
0291b15: 既不識禮他何為云如何是觀世音菩薩師云尋聲
0291b16: 救苦云和尚為什麼向第二頭道師云也知你未到
0291b17: 這境界。
0291b18: 問如何是宗門中事師云香爐云莫只這便是否師
0291b19: 云這便是什麼云香爐師云果然摸索不著。
0291b20: 僧舉庭前柏樹子話問此意如何師云官差不自由
0291b21: 僧擬議師云也知你吞吐不下。
0291b22: 師喚僧名僧應諾師云打水魚頭痛僧無對眾下語
0291b23: 不契師云汝屈我我屈汝。
0291b24: 師問僧那裏來云江西師云到這裏多少路云五百
0291b25: 餘里師云誰信你。
0291b26: 師問僧你是甚麼東西變底得與麼毛毿毿地云獅
0291b27: 子兒師云你為什麼生身變作畜生云向異類中行
0291b28: 又何妨師云這畜生五歲尚使不得。
0291b29: 師問你是昨日新到麼云是師云放下缽盂拈起碗
0291b30: 筋你作麼生會云不會師云掩耳偷鈴漢出去僧便
0291c01: 出師云苦哉屈哉。
0291c02: 僧問秘魔擎杈意旨如何師云懸羊頭賣狗肉云霍
0291c03: 山便攛入懷裏魔拊山背三下又作麼生師云普州
0291c04: 人捉賊云三千里外賺我來便回又如何師云虎頭
0291c05: 虎尾一時收僧禮拜師打云且道是為你說答你話
0291c06: 若人於此辨得許他於伊字法門有箇入處。
0291c07: 圍爐次極侍者舉臨濟示眾六十棒如蒿枝拂更思
0291c08: 一頓話師云我且問你當初遞棒與你你如何極拂
0291c09: 袖便行師喚云蒿枝拂道理又作麼生極云識取鉤
0291c10: 頭意莫認定盤星師云子徹也極禮拜師打云一釣
0291c11: 便上。
0291c12: 問入門便喝意旨如何師云喪身失命也不知云乞
0291c13: 師方便師云鍼鋒頭上五須彌。
0291c14: 問萬法歸一一歸何處師喚行者快將茶來與客喫
0291c15: 僧無語師云你適才作麼說僧再舉師便打。
0291c16: 僧禮拜師云山僧不在這裏莫拜莫拜僧云和尚在
0291c17: 什麼處師云相隨來也。
0291c18: 一僧荅十二問呈師師云未在僧云和尚未看如何
0291c19: 便道未在師云山僧重重看破了也僧無語而退師
0291c20: 笑云活埋多少禪和。
0291c21: 問學人單刀直入請和尚直指根源師云你如何會
0291c22: 得僧擬議師云一捏便死。
0291c23: 問如何是平常心師云仔細仔細莫被神鼎山撐破
0291c24: 鼻孔云和尚莫瞞人好師打云前言何在。
0291c25: 問生死卒臨時如何師云在什麼處僧擬議師打云
0291c26: 這不是生死卒臨。
0291c27: 問作麼生得了生死師云莫費力云如何得不費力
0291c28: 師云忒難生。
0291c29: 問古人道一句中具三玄三要作麼生是一句師云
0291c30: 適才向汝道了也云道什麼師云瞌睡漢。
0292a01: 問某甲初入叢林乞和尚指示師云那箇師僧過這
0292a02: 邊來僧動足師云錯。
0292a03: 問如何是吹毛劍師云昨日有人與麼問打出去了。
0292a04: 問如何是主中主師云腳瘦艸鞋寬僧佇思師喝出。
0292a05: 問撒手懸崖時如何師云兩腳梢空。
0292a06: 僧求開示師云你來幾時了云一月了師云分明記
0292a07: 取舉似作家云不涉聖凡一句作麼生道師云山僧
0292a08: 不在裏許。
0292a09: 問古人道離心意識參秪如離心意識畢竟如何參
0292a10: 師云切莫錯怪山僧。
0292a11: 問瓦解冰消後求師更指迷師云這箇問頭甚好山
0292a12: 僧荅得更奇僧擬議師云甚麼人教你的老實供招
0292a13: 免打僧云此是寶華和尚語師拓開云我與寶華無
0292a14: 量罪過且喜不干汝事。
0292a15: 問如何是鬧中靜師云腳蹋草鞋僧擬議師喝出。
0292a16: 師垂問十二則前後數年下語者多不契眾乞師自
0292a17: 答。問佛與眾生同一真性為什麼根器不等。荅云
0292a18: 誰敢與麼道。問四大分散五陰皆空真如淨性在
0292a19: 什麼處。答云正搔著山僧癢處。問悟徹法身底人
0292a20: 還見有色身無色身。荅云明眼人落井。問十方世
0292a21: 界只在目前為什麼有遠有近。荅云不坐白雲峰。
0292a22: 問海內盲龜為什麼上船不上岸。荅云六耳不同謀。
0292a23: 問撒手懸崖為什麼命根不斷。荅云赫赫師尹民
0292a24: 具爾瞻。問明眼衲僧為什麼自救不了。荅云有年
0292a25: 無德。問沒量大人為什麼粒米拖不起。荅云赤腳
0292a26: 上船。問千差洞徹底人為什麼向芥子裏懸梁。荅
0292a27: 云腳大木履小。問不曾參禪底人為什向毘盧國
0292a28: 裏賣菜。荅云父母不聽不得出家。問王家大姐為
0292a29: 什麼鬍鬚滿面。荅云今夜不須種火。問名相由心
0292a30: 生為什麼反為心礙。答雪覆千山不露頂。
0292b01: 法語
0292b02: 同住示語
0292b03: 荒基初住凡百不周時更多艱愈難措手苦辛各要
0292b04: 備嘗勞逸必須平等汝既來瞻風撥艸砥志參隨我
0292b05: 豈吝曲徇機宜旁通一線髑髏前暗行賞罰電光裏
0292b06: 明驗主賓外差瓦礫荊榛為汝深談實相內倩水薪
0292b07: 烹爨發爾玅用宏機不勞土上更加堆但信師姑元
0292b08: 是女果能眼親手捷不妨常住作人情如其見覺未
0292b09: 融切忌自欺虛日用菴草舍施設無他香板钁頭
0292b10: 互為賓主打點一腔之冰銕將古風碩行平地追回
0292b11: 步繩歷祖之芳蹤有至德良猷如天儼在掃除自己
0292b12: 枝葉不打諸方葛藤是在爾曹毋墜厥志。
0292b13: 示鏡公怤徒
0292b14: 怤子舊字野藪參侍於予者洎二年乃遍謁諸方始
0292b15: 叩大雄次參廣潤復持竿木往返諸方見今時付囑
0292b16: 紛繁率多酸庸鄙陋之士因浩然嘆曰吾師如玉人
0292b17: 治璞碔砆廢盡方乃研磨今林林總總果何為者耶
0292b18: 吾負吾師多矣遂挈缽溯千八百里之遙而歸侍山
0292b19: 僧於高崖峻嶺之上志亦有足嘉者一日持軸白其
0292b20: 意而求法語因信筆示之曰子所云者皆其最初不
0292b21: 具決定大志而但以會禪會道為參悟耳古不云乎
0292b22: 參須真參悟須實悟參既不真悟豈有實實也者直
0292b23: 透佛祖牢關不借纖毫知見解會是也故盤山云似
0292b24: 地擎山不知山之孤峻如石含玉不知玉之無瑕雖
0292b25: 然如是猶是方便途程且道畢竟如何是真實處但
0292b26: 請將從前參悟得底一齊放下放下亦放下放至無
0292b27: 可放處然後拈紫雲山置汝眉毛罅裏將洞庭湖傾
0292b28: 入你缽囊中三千里外逢人更須識取山僧面孔始
0292b29: 可作吾家真種艸也勉之勉之毋辜予望。
0292b30: 示晃孚極侍者
0292c01: 學道無他要在頓空我見我見若盡昏霧不生自然
0292c02: 虛融恬適任運無依向一切處游履不見一法可取
0292c03: 亦不見一法可捨脫然獨照照體孤立心境一如直
0292c04: 下照亦不立如大死人永絕餘想然後甦醒將來拈
0292c05: 土成金變金作土世出世間古今凡聖明暗是非千
0292c06: 差萬別都盧打成一片方可謂之了事漢子耳極徒
0292c07: 若要生死自由請於此著精彩至於開鑿人天正眼
0292c08: 更須將此一片拋向東洋大海轉向那邊更那邊來
0292c09: 與汝三十棒有分莫言不道。
0292c10: 示禪人
0292c11: 汝欲學佛先須識心心佛無異始可修行心苟不真
0292c12: 修行無益故經云心真無罪福心妄墮輪迴良以心
0292c13: 雖平等凡聖無差圓明了知不假心念皆由不守自
0292c14: 性瞥爾生心遂使內外俄分空有斯二徇念遷流枉
0292c15: 淪諸趣雖淪諸有而衣線下一段光明坦然自在若
0292c16: 能向諸佛諸祖直截指示處放身捨命脫體承當不
0292c17: 涉因緣不居內外堂堂顯現法法無差促百千劫于
0292c18: 一念收十方界于剎那塵塵爾剎剎爾更說箇什麼
0292c19: 識心達本即心即佛耶到這裏僧也如是俗也如是
0292c20: 凡也如是聖也如是平等大道浩然普均始不愧為
0292c21: 丈夫漢也若是半疑半信忽怠忽勤寒一上熱一上
0292c22: 幾番偏作主宰強解分明未久終沒奈何者皆由立
0292c23: 志未真工夫不一把作匹似間事看過弄到眼光落
0292c24: 地時猢猻子走出髑髏外了也要收攝收攝不得了
0292c25: 也那時不是恨健時因循便是謗參禪無驗縱有活
0292c26: 佛現前亦相救不得了也今時大有具種性之士能
0292c27: 始末覷破幻緣在誠般若中者固少即有不過知見
0292c28: 解會自畫而於佛祖方便力全然輕忽坐在業識邊
0292c29: 際縱然解會到盛水不漏總不出教乘指宗極則耳
0292c30: 禪人欲得正智現前直須脫盡知見解會來與你三
0293a01: 十痛棒咄。
0293a02: 古德先賢負大根器孜孜切切扣己巳真參萬水千山
0293a03: 不以為勞者其志大且決也志大則不肯因循流浪
0293a04: 逐隊隨群一切世間名利食睡可喜可戀之事視如
0293a05: 敝屣曾不足以少移其心志決則不破生死魔軍動
0293a06: 經三二十年死志撕捱縱使骨化形銷而無一念別
0293a07: 求之妄心心奮發無間無疲決不取次受人印證寧
0293a08: 可終世參不得翻身再來決定不為野狐精魅籠罩
0293a09: 卻做自欺欺人底劫賊也所以香林四十年打成一
0293a10: 片長慶坐破七箇蒲團一朝忽蹋到底如獲故物更
0293a11: 無纖毫知解證悟之跡方可作吾家真種草也。
0293a12: 祖師西來并無些子岐曲道箇直指人心見性成佛
0293a13: 後人猶謂早已巳曲了秪這些子便是一大藏教詮註
0293a14: 不及處若是有血性漢子向這裏單刀直入坐享太
0293a15: 平自然無欲無依超諸三昧所以道不起纖毫修學
0293a16: 心無相光中常自在如斯履踐將去更無絲毫走作
0293a17: 五欲八風撼搖不動生也與麼死也與麼是為學道
0293a18: 真實得力處也若這一念子未得透脫二六時中如
0293a19: 燈焰焰似水涓涓我所熾然如何消繳得下有志丈
0293a20: 夫寧可饑死凍死決定不肯食人涕唾受人處分未
0293a21: 徹證時胸懷梗梗地如吞棘栗蓬相似擇箇咬豬狗
0293a22: 手腳宗師放下複子三二十年真參實究不到佛祖
0293a23: 田地死也不休野狐涎吐豈能湊泊乎。
0293a24: 示劉千里居士
0293a25: 此道自世尊拈花迦葉微笑以來一人傳虛百人傳
0293a26: 實爾後西天四七唐土二三乃至五宗派立愈出愈
0293a27: 奇并無些子玄玅與人為知為解只是人人腳跟下
0293a28: 步步不離的受用一著子而已巳曰心曰佛曰祖曰禪
0293a29: 或為菩薩或為眾生或現比丘或現居士善其應則
0293a30: 無量無邊究其根則名言絕分所以古人道饒你辨
0293b01: 似懸河解齊龍樹了沒相干直須痛下毒手鏟盡從
0293b02: 上佛祖機關玄玅窠臼放教胸次空勞勞地如初生
0293b03: 孩子喚作本地風光已巳是曲垂方便更說什麼古今
0293b04: 公案得失淆訛者哉千里劉居士夙植靈根世緣味
0293b05: 淡死心參究亢志宗乘每相見必孜孜以此道為扣
0293b06: 切但未到頓然大歇之地不免為玄玅理解所礙而
0293b07: 神通光明不得現前余故為援古德之語以示之居
0293b08: 士曰弟子於此事實有了然明白處為什麼當機又
0293b09: 道不得余驀召千里士應諾余便喝士無語余云外
0293b10: 面打鑼聲作什麼士云拖柞子余云又說道不得噫
0293b11: 此是醍醐亦是毒藥若向這裏倜儻分明正好痛棒
0293b12: 更存見解轉見不堪去此二途汝作麼生速道速道
0293b13: 士無對次日呈頌數十則因書此段葛藤于後以勉
0293b14: 之。
0293b15: 又
0293b16: 山僧徂春北渡向滔天浪底下三百六十箇釣全無
0293b17: 赤梢錦鱗賴有一二小鯉不虛竿底浮沉耳惟
0293b18: 賢契氣骨不凡孜孜此事雖不能如摩天俊鶻遇物
0293b19: 便斷命根然亦有一番相見一番新之操守足慰野
0293b20: 懷今可不須勤學佛法學頌學拈弄來弄去有甚了
0293b21: 時不如痛自割捨愈退步愈光鮮須知此事大不容
0293b22: 易麤餐易飽細嚼難饑往往士大夫以聰明利智領
0293b23: 略纔入門來便掉得個動轉施為無不是這箇底見
0293b24: 解及本來無事無滅無生等現成說話向意根下作
0293b25: 主宰任運世緣依前流浪莫道風火煎迫時即今些
0293b26: 微境界便打不過者皆由證悟不深功夫不盡把作
0293b27: 當有當無一件事所謂因地不真果招紆曲耳試看
0293b28: 古人何等悟徹何等操持而尚有隔生便昧卻者豈
0293b29: 其見道之未真多由踐履之紛雜故也不見百丈和
0293b30: 尚道三十二相屬色十二分教屬聲只如今截斷一
0293c01: 切有無聲色流過心如虛空相似合與麼學如救頭
0293c02: 然始得臨命終時尋舊路行尚恐未徹到與麼時新
0293c03: 調初學無有得期汝看古人為道何等綿密雖然水
0293c04: 泄不通卻乃通霄有路所以信口言信腳走不犯鋒
0293c05: 鋩全機殺活豈是冊子裏鑽研得的不見趙州和尚
0293c06: 到茱萸法堂從東過西從西過東萸云作什麼州云
0293c07: 探水萸云遮裏一滴也無探箇什麼州以拄杖靠壁
0293c08: 而出你看他等閑露一機一境千古萬古人撲不破
0293c09: 賢契試向這裏下一語與古人相見得許你作吾宗
0293c10: 種草有分如或未然莫道飯來容易喫當知不借夜
0293c11: 行船山僧眉毛在麼咄。
0293c12: 又
0293c13: 前東痛下鉗錘猶是扶偏救弊脫汝解行分岐之懶
0293c14: 廦而負墮病根尚未詳點出在今春火爐頭種種逼
0293c15: 拶依然隨語生解渾吐渾吞總不出山僧指示初學
0293c16: 以想當參以解當悟之通病耳及至供招悟由全無
0293c17: 一語搔著山僧癢處山僧嘿而置之惟勸汝精嚴戒
0293c18: 行漸淘業根麤想若澄細惑方現那時汝自著忙方
0293c19: 知生死事大不是口頭取證意下承當者所能了脫
0293c20: 若是上根利器一刀兩斷更不思前算後也者之乎
0293c21: 直下如入百萬軍中取大將頭不見一人相似豈似
0293c22: 汝輩顧名務勝保惜體面如尺蠖蟲取一放一者所
0293c23: 能企及哉今時法門大壞皆由師承不真以業識茫
0293c24: 茫為大機大用酸寒鄙吝作事事無礙處處現成驀
0293c25: 劄當陽七花八裂勉強支吾具眼每為悲涕邪類互
0293c26: 相贊揚玷辱法門濫觸宗教此大慧所以有寧可將
0293c27: 身入地獄不將佛法做人情之嘆也願千里勉之溈
0293c28: 山云今時人雖從緣得入頓悟自心猶有無始劫習
0293c29: 未能頓除須教渠淨除現業流識即是修不可別有
0293c30: 法教渠修行趨向懶菴謂溈山古佛乃能道此語千
0294a01: 里欲作法門真正種草請於此著精彩也。
0294a02: 示千里受戒四偈
0294a03: 世尊明誨四清淨違現因兮刳正性言行相應佛祖
0294a04: 欽繁興永處那伽定。
0294a05: 世夢名根看破了不辭為汝痛加錐虛空撲落無閑
0294a06: 地後仍須與一椎。
0294a07: 一椎擊破無生國到處逢人驀面欺殺活縱橫無忌
0294a08: 諱電光影裏討便宜。
0294a09: 蹴蹋奔騰天馬駒唐言梵語吸無餘如今好覓生蛇
0294a10: 弄千里何人更識渠。
0294a11: 又
0294a12: 山僧用處從來辣毒藥醍醐同潑撒多少貪生怕死
0294a13: 人未到門庭先嚇殺千里當年運未通耽糟啜粕意
0294a14: 忡忡幾番熱屎當頭潑納款輸誠拜下風痛劄深錐
0294a15: 難卒死夢裏驚回撞采耳重重受我惡鉗錘脫盡衣
0294a16: 裳識羞恥而今也解弄些些拈得麻繩當毒蛇三十
0294a17: 六人提不起無端枯木變成華同生同死疾如電眨
0294a18: 上眉毛還不見卻許宏通小廝兒見得山僧半邊面
0294a19: 聊將此偈定綱宗久久操持始契同覿面能分泥水
0294a20: 路重來領棒展家風。
0294a21: 示張長人宏法居士
0294a22: 出世間法無有邊際世間法亦無有邊際若待打點
0294a23: 世緣妥當而後學道則刺剌腦入膠盆永無妥當之期
0294a24: 了也若能了知世法起落處即是出世間法但有假
0294a25: 名而無實義事來即應事去則休一心不動萬法風
0294a26: 行無厭無忻無取無捨身心器界當體虛玄亦無知
0294a27: 虛玄之者得到與麼田地正好脫盡衣裳痛領三頓
0294a28: 何以故平蕪盡處是青山行人更在青山外。
0294a29: 博學聰明心機伶俐可以會道而不可以了道何也
0294a30: 蓋會道者領解在心自矜自是故于行解多致參差
0294b01: 縱云理事一體終是觸向多迷了道者如太陽昇天
0294b02: 萬象頓現更不假思惟忘念拈來便用更不遲疑長
0294b03: 人欲得現前便請猛著精彩眨上眉毛劍去久矣。
0294b04: 古人言句直切痛快無一毫岐路與人行無一點窠
0294b05: 窟與人坐今時佛法衰微每以奇言玅句問荅語言
0294b06: 以為禪道一句來一句去如鬥百草一般謂之不被
0294b07: 移換作主到頭驢年也不得休歇如今欲得馳求心
0294b08: 歇生死魔空須是將無始至今所有藏識魔根一刀
0294b09: 兩斷十方三際廓爾無蹤然後扯住伊便問恁麼中
0294b10: 不恁麼不恁麼中卻恁麼時如何咄覿對即不堪。
0294b11: 余北渡以來為法相從矢心參究者三人其一即
0294b12: 長人也長人學博才淵年甫壯而譽馳鄉國志拯
0294b13: 斯民但時際齟齬長人既不肯少貶以售其身而
0294b14: 揚聞於勢利之途又不屑與凡庸輩碌碌於生死
0294b15: 輪迴之域決欲行解相應以期至乎佛祖所不能
0294b16: 至之地視耽化城知解以自足者為可憐可謂火
0294b17: 中蓮華者矣辛亞元旦致拜家廟罷即束裝踄疊
0294b18: 巘歷兼程而侍余擁爐酌茗於老祖之室者月有
0294b19: 餘矣余以金剛圈棘栗蓬劈頭拈似之長人盡其
0294b20: 神通奈何不得適其郎君來迓暫假歸廬因出紙
0294b21: 乞言以為警策書此三段以示之。
0294b22: 無逸字說
0294b23: 聖賢之以身表世者舉皆收攝精神拳拳端謹之士
0294b24: 而世之豪然曠漫然逸以自高者終有所不及豈拳
0294b25: 拳執守者皆得道之楷模耶曰非然也何則道曠無
0294b26: 涯非超方玄鑑者則靡不巍然而喟其卓矣況拳拳
0294b27: 執守者乎古人以上智不資言句而悟恐中下機之
0294b28: 憚夫艱而自畫也故告之精勤無逸以誘之使至而
0294b29: 新州道上樵夫則一聞金剛遂盡道玅是可以類之
0294b30: 肖而望舉世之目不識丁者以同至其至耶乃世之
0294c01: 狂愚妄誕之夫不遵聖人之權誘以入道乃以其麤
0294c02: 浮氣習傲然自是漫然自逸欲舉其狂豪蛙見以為
0294c03: 高浮論一唱世翕然和之是以空言無實之學日勝
0294c04: 而世道衰矣余友張長人郎君諱佳隹逸字無逸乞說
0294c05: 於余余觀其端厚溫良淵潛俊雅足以振家聲而翼
0294c06: 至道其名近矣其字則然者豈非懲世之漫然自逸
0294c07: 語行分岐者而欲收斂歛精神以將大有為於世出世
0294c08: 間者乎子勉之余將俟子於聖賢之域也。
0294c09: 示張一生居士
0294c10: 教外別傳並無些子委曲若能直下信入不動一毫
0294c11: 氣力便可佛祖同行學人不知此旨著意尋求將謂
0294c12: 離卻現前妙用外更有許多奇特殊不知反被者箇
0294c13: 要尋求的一障障住永無歇期只管在意根下卜度
0294c14: 思惟打入八斗米糟裏耽味不休見古人垂手處便
0294c15: 以所知境界勉強配合以為得旨教中所謂以生滅
0294c16: 心測度如來圓覺境界如將螢火燒須彌山者是也
0294c17: 然此事不可以有心得不可以無心求不可以語言
0294c18: 造不可以寂嘿通賢契若能於此四段葛藤一刀兩
0294c19: 斷亦不存兩斷之跡則二六時中卓卓巍巍孤標獨
0294c20: 立入世出世無不合宜遮邊那邊應用不倦入林不
0294c21: 動草入水不動波雖則塵勞居然淨土六門湛寂萬
0294c22: 國安和五欲八風無處著腳只遮便是腳跟下做工
0294c23: 夫得力之受用也曰佛曰祖曰聖曰賢無不由此道
0294c24: 者故曰無不從此法界流無不還歸此法界且道如
0294c25: 何是法界咄草鞋無耳參。
0294c26: 又
0294c27: 吾聞海中大鳥來東國鐘鼓饗之愁不食丈夫生世
0294c28: 各有志疇能俛首就鞿勒一生氣骨天下奇正志不
0294c29: 受洪鈞羈拂袖翩翩參佛祖甘貧慕道如餐飴四年
0294c30: 侍我求方便直下為伊通一線沉吟幾許始知歸解
0295a01: 道長江急如箭而今此解須休卻瘥病不假驢駝藥
0295a02: 好箇騰空五色鱗何如身絆黃金索黃金索斷聲價
0295a03: 高娑婆量寶償君勞赤手全提真秘密塵緣佛法爛
0295a04: 如糟咄。
0295a05: 雲外禪師語錄卷第八終
0295a06: 　怡則　真龍　智舟　二如　楚賢
0295a07: 　寂音　眾師助刻
0295a08: 　神鼎雲外和尚語錄第八卷
0295a09: 康熙乙巳夏月塔院識
