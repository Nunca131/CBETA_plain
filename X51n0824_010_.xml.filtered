0436c19: 
0436c20: 
0436c21: 成唯識論觀心法要卷第十
0436c22: 
0436c23: 蕅益沙門　智旭　述
0436c24: 上來修習位中。三釋十重障。初標起。二正釋竟。△
0437a01: 三結屬二。初正結二障所攝。二申明二障斷義。今
0437a02: 初。
0437a03: 此十一障皆即煩惱所知。二障所攝。
0437a04: △二申明二障斷義二。初斷種現位。二斷種頓漸。
0437a05: 今初。
0437a06: 煩惱障中見所斷之種子於極喜地見道初斷。彼障
0437a07: 之現起者地前已巳伏。修所斷之種子。金剛喻定現在
0437a08: 前時一切頓斷。彼障之現起者地前漸伏。初地以上。
0437a09: 能頓伏盡令永不行猶。如阿羅漢一般由故作意之力
0437a10: 或于。前七地中雖暫現起。而不為失若。八地以上。畢竟
0437a11: 不行。○所知障中見所斷之種子於極喜地見道初
0437a12: 斷。彼障之現起者地前已巳伏。修所斷之種子於十地
0437a13: 中漸次斷滅直至。金剛喻定現在前時。方永斷盡。彼障
0437a14: 之現起者地前漸伏。乃至十地方永斷盡。八地以上
0437a15: 若與。六識俱者。不復現行以。無漏觀心及生空智果相續。
0437a16: 能違彼第六識中俱生所知障之現行故若與。第七識俱者。猶可現行
0437a17: 須是。法空智果起位方伏。前五轉識設未轉依由。無漏
0437a18: 觀之所伏故。障不現起。
0437a19: 此正釋伏斷二障種子現行之位也。
0437a20: 雖於修道十地位中。皆不斷滅煩惱障種。而彼煩惱麤
0437a21: 重無堪任性亦漸斷滅。由斯故說二障麤重。一一皆有三
0437a22: 位斷義。
0437a23: 此釋伏難也。難曰。所知障種。於十地中漸次斷滅。
0437a24: 可云三位皆有斷義。若夫煩惱障種。其分別者是
0437b01: 見道頓斷。其俱生者則是金剛喻定頓斷。但有二
0437b02: 位斷義。何云亦有三位斷義耶。答釋可知。言三位
0437b03: 者。一通達位。二修習位。三究竟位也。
0437b04: 雖諸位中。皆斷麤重。而三位顯。是所偏說。
0437b05: 亦釋伏難也。難曰。若麤重言。但指無堪任性。則資
0437b06: 糧加行位中。亦有斷麤重義。何故不說耶。答釋可
0437b07: 知。初斷種現位竟。△二斷種頓漸。
0437b08: 問斷二障種。漸頓云何答。第七識俱之煩惱障種。三
0437b09: 乘將得無學果時。一剎那中三界頓斷。所知障種。將
0437b10: 成佛時。一剎那中一切頓斷以其。任運內起。無麤細故。
0437b11: ○餘六識俱之煩惱障種若屬。見所斷者。三乘見位真
0437b12: 見道中。一切頓斷若屬。修所斷者。隨其所應或有。一類二
0437b13: 乘于。三界九地俱生煩惱。一一漸次九品別斷復有。一類二
0437b14: 乘。三界九地俱生煩惱合為一聚九品別斷其在。菩薩要起
0437b15: 金剛喻定。一剎那中三界頓斷。所知障種。初地初心
0437b16: 頓斷一切見所斷者若夫。修所斷者則。後於十地修道
0437b17: 位中漸次而斷。乃至正起金剛喻定一剎那中。方皆
0437b18: 斷盡以彼六識相應之所知障。通緣內外麤細境生。品類差別有
0437b19: 眾多故所以不容頓斷。
0437b20: 此正明所斷種也。下復明能斷之道。
0437b21: 二乘根鈍故于。漸斷六識俱生煩惱障時。必各別起無間解脫
0437b22: 二道若夫加行勝進則可。或別或總。
0437b23: 若前之勝進。即為後之加行。則名為總。或不同時。
0437b24: 則名為別也。
0437c01: 菩薩利根故于漸斷六識俱生所知障位。非要別起無間解脫
0437c02: 二道。即于剎那剎那之中能斷證故所以。加行等四道于剎那剎
0437c03: 那前後相望。皆容具有。
0437c04: 念念能斷。即無間道。念念能證。即解脫道。不住解
0437c05: 脫。即為勝進。此位勝進。又復即是後位加行。正加
0437c06: 行時。又於後位若障若理能斷能證。是故念念之
0437c07: 中。望前即為解脫為勝進。望後即為加行為無間
0437c08: 也。三釋十重障竟。△四釋十真如。
0437c09: 十真如者。一行真如。謂此真如。二空所顯。無有一
0437c10: 法而不在故。
0437c11: 初地無間道中。深觀我法二空。永斷異生性障。故
0437c12: 於解脫道中所證真如。名曰行。謂於五位百法。
0437c13: 一一無實補特伽羅。亦無實法。無實補特伽羅。名
0437c14: 為生空。亦名我空。亦名為人無我。無有實法。名為
0437c15: 法空。亦名為法無我。了知我法俱不可得。乃顯唯
0437c16: 識實性。此性不妄。故名為真。此性不改。故名為如。
0437c17: 異生凡夫從無始來。妄執實我實法。雖此真如無
0437c18: 所不在。日用不知。二乘雖斷我執。而猶不知法空
0437c19: 所顯真如無所不在。仍於有為無為定作二解。又
0437c20: 或妄執色不相應及無為法不即唯識。唯有大乘
0437c21: 種性之人。先信解此唯識理已巳。發起深固大菩提
0437c22: 心。於資糧加行位中。強觀諸法皆悉無性。令二空
0437c23: 觀漸熏漸著。乃至通達位中。頓斷分別二障種子。
0437c24: 方實觸證真如法界之理。於五位百法無所不
0438a01: 在。故遂能得百法明門。於彼一一法中。具證真如
0438a02: 無所不之性。當知真如性本自。非今始。但
0438a03: 由此位初證真如本之體。獨得行之名。已巳後
0438a04: 諸位。不過隨德立稱。更無有二如也。依此行真
0438a05: 如實義。故云初地具足一切諸地功德。依後隨德
0438a06: 立稱之義。故云初地不知二地。乃至等覺菩薩。不
0438a07: 知如來舉足下足事等。金剛經云。一切賢聖。皆以
0438a08: 無為法而有差別。夫無為法。豈有差別。證無為法。
0438a09: 仍有差別。如淺深皆大海。而入海仍論淺深。如丈
0438a10: 尺顯空。而空原非丈尺。此行真如。喻如哉
0438a11: 生明之新月。已巳見月之全體大用。不異望後圓月。
0438a12: 亦不即望夜圓月。思之思之。
0438a13: 二最勝真如。謂此真如。具無邊德。於一切法最為勝
0438a14: 故。
0438a15: 秖是二空所顯五位百法行真如之理。本來具
0438a16: 無邊德。本來最勝。但由無始迷惑。而為邪行所障。
0438a17: 令此勝德不得顯現。今由菩薩了知法性無染。隨
0438a18: 順修行尸波羅蜜。斷邪行障。是故全性所起三聚
0438a19: 淨戒妙無作體。具足無邊功德。於一切法最為勝
0438a20: 也。經云。心無盡故。戒亦無盡。當知所緣無邊故。戒
0438a21: 亦無邊。如不殺戒。於五位百法得不殺德。如不
0438a22: 盜戒。於五位百法得不盜德。如不邪婬戒。於
0438a23: 五位百法得不邪德。如不妄語戒。於五位百法
0438a24: 得不妄德。乃至十善。一一皆爾。又於五位百法
0438b01: 有斷惡德。即於五位百法有生善德。亦於五
0438b02: 位百法有度生德。斷惡名律儀戒。即成法身斷德。
0438b03: 生善名攝善法戒。即成報身智德。度生名饒益有
0438b04: 情戒。即成化身恩德。又復即是法身般若解脫三
0438b05: 德。當知舉真如全體而為三聚淨戒。仍舉三聚淨
0438b06: 戒。一一無非真如全體。是故橫悉無邊。豎悉最勝。
0438b07: 無有一法而不無邊。無有一法而不最勝也。
0438b08: 三勝流真如。謂此真如所流教法。於餘教法極為勝
0438b09: 故。
0438b10: 亦只二空所顯五位百法真如之理。雖復四句皆
0438b11: 不可說。而有四悉檀因緣故。亦可得說。但由無始
0438b12: 闇鈍所障。不能契理契機。稱性演說。今由菩薩善
0438b13: 巧增益聞思修慧勝定總持。斷闇鈍障。故於真如
0438b14: 流出正智。於正智中流出後得智。於後得智中流
0438b15: 出大悲心。於大悲心流出十二部經。極為勝妙。若
0438b16: 餘二乘凡夫等所說教法。非證真如之所流出。故
0438b17: 不為勝。
0438b18: 四無攝受真如。謂此真如。無所繫屬。非我執等所依
0438b19: 取故。
0438b20: 亦只二空所顯五位百法真如之理。本來無所繫
0438b21: 屬。本非我執我愛我慢我癡等之所依所取。但由
0438b22: 無始以來。微細煩惱現行所障。不能達其本無攝
0438b23: 受。今由菩薩善修無漏菩提分法。斷此微細煩惱
0438b24: 現行障已巳。真如本無繫屬之性。方得顯現。名無攝
0438c01: 受真如。
0438c02: 五類無別真如。謂此真如。類無差別。非如眼等類有
0438c03: 異故。
0438c04: 亦只二空所顯五位百法真如之理。本來無有生
0438c05: 死涅槃差別。但由無始迷惑。妄有生死。對彼生死。
0438c06: 權立涅槃。依此妄緣起生死涅槃。妄生欣厭。名
0438c07: 為下乘般涅槃障。今由菩薩深觀平等四諦。斷此
0438c08: 障已巳。類無差別之真如理。方顯現也。言非如眼等
0438c09: 類有別者。謂真如不變隨緣。則有五位百法類別。
0438c10: 且如同一色法。而根與塵別。又如同一根法。而眼
0438c11: 與耳別。此皆依他起性。如幻事等。元非實我實法。
0438c12: 既非實我實法。則同一真如體性。所謂隨緣不變。
0438c13: 眼即非眼。耳即非耳。何得更有類別哉。故曰。真俗
0438c14: 兩智。行相互違。合令相應。名難勝地也。若依文解
0438c15: 義。妄謂眼等一向類別。真如一向無別。則行相仍
0438c16: 互違矣。讀者思之。
0438c17: 六無染淨真如。謂此真如。本性無染。亦不可說後方
0438c18: 淨故。
0438c19: 亦只二空所顯五位百法真如之理。在生死而無
0438c20: 染。證涅槃非新淨。但由無始迷惑。妄成流轉。因於
0438c21: 流轉。權說還滅。流轉名染。還滅名淨。執此染淨以
0438c22: 為實有。名麤相現行障。今由菩薩深觀平等緣起。
0438c23: 斷此障已巳。本無染淨之真如理。方顯現也。
0438c24: 七法無別真如。謂此真如。雖多教法種種安立。而無
0439a01: 異故。
0439a02: 亦只二空所顯五位百法真如之理。依之安立種
0439a03: 種教法。而此真理。本來無異。相即無相。空有兩融。
0439a04: 但由不達相本無相。作意勤求無相。名細相現行
0439a05: 障。今由菩薩善修稱性方便。滿足一切佛法。斷此
0439a06: 細相現行障已巳。法無別之真如妙理。方顯現也。
0439a07: 八不增減真如。謂此真如。離增減執。不隨染淨有增
0439a08: 減故。即此亦名相土自在所依真如。謂若證得此真
0439a09: 如已巳。現相現土俱自在故。
0439a10: 亦只二空所顯五位百法真如之理。隨緣不變。故
0439a11: 非染淨所能增減。不變隨緣。故現相土無不自在。
0439a12: 但由不達性無增減。猶於真如而有趣向。名無相
0439a13: 中作加行障。今由菩薩善得無功用道。深證無生
0439a14: 法忍。斷此加行障已巳。隨緣不變之體任運顯現。名
0439a15: 不增減真如。不變隨緣之用任運顯現。名相土自
0439a16: 在所依真如。當知五法百法之中。隨拈一法。皆不
0439a17: 增減。皆相土自在也。相約現身。土約器界。
0439a18: 九智自在所依真如。謂若證得此真如已巳。於無礙解
0439a19: 得自在故。
0439a20: 亦只二空所顯五位百法真如之理。以一一法皆
0439a21: 真如故。所以隨一一法。皆能總持一切所詮之義。
0439a22: 隨一一法。皆能總持一切能詮之名句字。隨一一
0439a23: 法。皆能總持一切言音訓釋。隨一一法。皆能逗
0439a24: 一切眾生機宜。巧說無盡。令得四益。是故名此真
0439b01: 如為智自在所依也。但由所知障故。不達一義一
0439b02: 切義。一切義一義。不達一法一切法。一切法一法。
0439b03: 不達一言音一切言音。一切言音一言音。不達義
0439b04: 義法法言言各具四教四門。一一門中各具四悉。
0439b05: 遂於利樂有情事中不樂勤行。名利他中不欲行
0439b06: 障。今由菩薩以無量智。思量觀察一切法行。如實
0439b07: 了知一切稠林。斷此不欲行障已巳。真如顯現。依之
0439b08: 而發四無礙解。無不自在也。
0439b09: 十業自在等所依真如。謂若證得此真如已巳。普於一
0439b10: 切神通作業總持定門皆自在故。
0439b11: 亦只二空所顯五位百法真如之理。隨一一法。皆
0439b12: 是真如不變全體。皆具真如隨緣大用。重重無盡。
0439b13: 無盡重重。一切神通。一切事業。一切總持。一切定
0439b14: 門。性即真如。本無分劑。但由微細所知障故。未證
0439b15: 能所不可思議。未證體用不可思議。猶於無分劑
0439b16: 中而存分劑。名為於諸法中未自在障。今由菩薩
0439b17: 智慧圓滿。斷此障已巳。真如圓顯。普於諸業得自在
0439b18: 也。問曰。前第十障後云。猶有俱生微所知障。及有
0439b19: 任運煩惱障種。金剛喻定現在前時。彼皆頓斷入
0439b20: 如來地。此中胡不別明佛地所證真如。答曰。真如
0439b21: 尚不名一。云何有十。前約十地分證。故隨勝德。假
0439b22: 立十名。至於圓滿菩提。歸無所得。則一切名義。皆
0439b23: 悉究竟。無勞別立異名矣。
0439b24: 雖真如性。實無差別。而隨勝德。假立十種。雖初地中。
0439c01: 已巳達一切。而能證之十勝行。猶未圓滿。為令圓滿十勝行故
0439c02: 依于後後建立十名。
0439c03: 此總結十真如義。兼釋伏難也。難曰。有為之法。可
0439c04: 有數量。真如既非有為。安得有十。釋曰。但隨勝德
0439c05: 假立十名。其實無差別也。難曰。真如既無差別。則
0439c06: 初地已巳證無差別性。名為行真如。何須建立後
0439c07: 九。若初地所證不即後九。何名行。若初地所證
0439c08: 已巳即後九。何須再證。釋曰。所證理體。雖已巳頓達。而
0439c09: 能證事行。猶未圓滿。為滿勝行。建立十名耳。初明
0439c10: 十地因竟。問曰。能所不二。理事相即。今胡得云所
0439c11: 證理圓。能證事行猶未滿耶。答曰。能所不二。亦不
0439c12: 定一。理事相即。亦不相濫。若以事從理。以理攝事。
0439c13: 則初地中。亦能具足諸地功德。而又不妨仍是初
0439c14: 地。若以理從事。以事顯理。則後後位。乃能漸顯本
0439c15: 來法性。而又不妨仍自平等。大佛頂經云。理則頓
0439c16: 悟。乘悟併銷。事非頓除。因次第盡。當知頓漸二悟
0439c17: 同名為頓。以即事之理。理仍無差別故。頓漸二修。
0439c18: 同名為漸。以即理之事。事仍有初後故。予於佛頂
0439c19: 文句。辨之頗詳。幸細尋之。△二明轉依果三。初來
0439c20: 意。二正釋。三簡示。今初。
0439c21: 如是菩薩於十地中。勇猛修行十種勝行。斷十重障。
0439c22: 證十真如。於二轉依。便能證得。
0439c23: △二正釋二。初明位別。二明義別。今初。
0439c24: 轉依位別。略有六種。一損染力益淨能名之為轉。謂初
0440a01: 資糧二加行位。由習勝解取慚愧故。損本識中染種勢力。
0440a02: 益本識內淨種功能。雖未斷障種實證轉依。而漸伏
0440a03: 二障現行。亦名為轉。二通達轉。謂通達位。由見道力。通
0440a04: 達真如。斷分別生之二障麤重。證得一分真實轉依。
0440a05: 三修習轉。謂修習位。由數修習十地行故。漸斷俱生
0440a06: 二障麤重。漸次證得真實轉依然。攝大乘論中又說
0440a07: 通達轉在前六地者。謂彼以有相無相二觀通達真俗。間
0440a08: 雜現前。令真非真現不現故。說修習轉在後四地者。謂
0440a09: 純無相觀長時現前。勇猛修習斷餘麤重。多令非真
0440a10: 不顯現故。
0440a11: 前六地中。或以有相觀通達俗諦。則令非真現而
0440a12: 真不現。或以無相觀通達真諦。則令真現而非真
0440a13: 不現。故名間雜現前。餘可知。
0440a14: 四果圓滿轉。謂究竟位。由三大劫阿僧企耶。修習無
0440a15: 邊難行勝行故至。金剛喻定現在前時。永斷本來一切
0440a16: 麤重。頓證佛果圓滿轉依。窮未來際利樂無盡。
0440a17: 阿僧企耶。亦云阿僧祇。此翻無數。起信論云。一切
0440a18: 菩薩。皆經三阿僧祇劫故。無有超過之法。問曰。大
0440a19: 佛頂經云。狂心頓歇。歇即菩提。何藉劬勞肯綮修
0440a20: 證。又云。不歷僧祇獲法身。又云。識陰若盡。則汝現
0440a21: 前諸根互用。從互用中。能入菩薩金剛乾慧。如是
0440a22: 乃超十信。十住。十行。十迴向。四加行心。菩薩所行
0440a23: 金剛十地。等覺圓明。入於如來妙莊嚴海。經論明
0440a24: 文。何其碩異。答曰。依文解義。三世佛冤。豈不聞十
0440b01: 世古今。始終不離當念。一剎那際三昧。智入三世
0440b02: 而無往來乎。法華五十小劫謂如半日。長入短也。
0440b03: 瞿目仙人執善財手。已巳於無量佛所無量劫中修
0440b04: 菩薩行。短攝長也。是故若唯約理。則長短並空。若
0440b05: 唯約事。則長短各異。若約理事不二。則互奪兩忘
0440b06: 若約理事交徹。則長短互在。今由理不礙事。故雖
0440b07: 頓悟同於善財。而一生之中。三祇具足。亦未有
0440b08: 所超過。復由事不礙理。故雖積行猶如釋迦。而塵
0440b09: 點劫來。猶如今日。亦未出於剎那。且善財雖云
0440b10: 一生圓滿。而彌勒菩薩仍記之云。我成佛時。汝及
0440b11: 文殊皆得見我。普賢又導之云。願我臨欲命終時。
0440b12: 盡除一切諸障礙。面見彼佛阿彌陀。即得往生安
0440b13: 樂剎。彼佛眾會咸清淨。我時於勝蓮華生。親如
0440b14: 來無量光。現前授我菩提記。由此觀之。經所謂頓
0440b15: 悟者。悟此時劫原無實性也。論所謂經劫者。經此
0440b16: 無實性之時劫也。不悟無性。則厭倦之心必生。不
0440b17: 經矌劫。則稱性之修不滿。不悟無性。則不能稱性
0440b18: 以起真修。不事真修。則無以除障而顯本性。是故
0440b19: 阿難頓獲法身之後。方請入華屋門。觀音超越世
0440b20: 出世間。仍居極樂補處。閱經論者。曷深思之。
0440b21: 五下劣轉。謂二乘位一則。專求自利二則。厭苦欣寂三則。唯
0440b22: 能通達生空所顯真如四則唯。斷煩惱障種五則唯能。證真擇
0440b23: 滅無為無勝堪能所以。名下劣轉。六廣大轉。謂大乘位一則。
0440b24: 為利他故。趣大菩提二則。生死涅槃俱無欣厭三則。具能
0440c01: 通達二空所顯真如四則。雙斷所知煩惱障種五則。頓證無
0440c02: 上菩提涅槃。有如此勝堪能所以。名廣大轉今。此頌中之
0440c03: 意正說廣大轉依以。捨二障麤重而證得故。
0440c04: 前之四義。豎約大乘五位而辨。此之二義。橫約三
0440c05: 乘勝劣對辨。仍結歸頌意也。蓋下劣轉中。亦有五
0440c06: 位四義不同。以非頌所說義。故不辨之。又大乘五
0440c07: 位四轉。亦同天台六即之義。資糧。即觀行轉。加行
0440c08: 即相似轉。通達修習。皆分證轉。圓滿。即究竟轉。不
0440c09: 言名字及理即者。轉義未顯著故。然非名字先轉。
0440c10: 何由得入資糧位轉。又若性中不具理轉。何由聞
0440c11: 名得生信解。又理轉者。即是轉菩提為所知障。轉
0440c12: 涅槃為煩惱障。名字已巳去。即皆轉煩惱障成大涅
0440c13: 槃。轉所知障成大菩提。故曰但轉其名無實性。如
0440c14: 水成。還成水也。初明位別竟。△二明義別三。
0440c15: 初總標。二別釋。三結指。今初。
0440c16: 轉依義別。略有四種。
0440c17: △二別釋四。初釋能轉道。二釋所轉依。三釋所轉
0440c18: 捨。四釋所轉得。今初。
0440c19: 一能轉道。此復有二。一能伏道。謂伏二障之隨眠勢
0440c20: 力。令不引起二障之現行。此通有漏無漏二道亦通。加
0440c21: 行根本後得三智。隨其所應。漸頓伏彼二障現行。
0440c22: 若有漏六行觀厭下苦麤障欣上淨妙理。唯能漸伏俱生煩惱
0440c23: 現行。若有漏位中加行智。能頓伏分別二障現行。
0440c24: 漸伏俱生二障現行。若無漏根本智。頓伏一切俱
0441a01: 生現行。若無漏後得智。漸伏一切俱生現行。又無
0441a02: 漏位中加行智。亦漸伏一切俱生現行。
0441a03: 二能斷道。謂能永斷二障隨眠。此道定非有漏道及加
0441a04: 行智所能以有漏道是夙曾習又是。相執所引。未泯相故以。加
0441a05: 行智趣求所證真如所引本智。未成辦故。
0441a06: 此正簡有漏道及加行智。不能斷惑。唯根本後得
0441a07: 二無漏智。乃為能斷道也。相執所引者。謂與第七
0441a08: 識中煩惱相依。
0441a09: 有義。根本無分別智。親證二空所顯真理。無境相故。
0441a10: 能斷隨眠。後得不然。故非斷道。
0441a11: 此辨後得智為能斷道。共有二義。今初義也。言後
0441a12: 得不然者。謂變相觀空。不能親證真如故。
0441a13: 有義。後得無分別智。雖不親證二空真理。無力能斷
0441a14: 迷理隨眠。而於安立非安立相。明了現前無倒證故。
0441a15: 亦能永斷迷事隨眠。故瑜伽說。修道位中。有出世斷
0441a16: 道亦有。世出世斷道。無有純以世間道而能永害隨眠
0441a17: 者。以世間道是曾習故又。相執所引故。由斯理趣。諸見所
0441a18: 斷及修所斷之迷理隨眠。唯有根本無分別智親證
0441a19: 理故。能正斷彼。餘修所斷之迷事隨眠。根本後得俱
0441a20: 能正斷。
0441a21: 此第二正義也。迷理隨眠者。迷二空理。妄起我法
0441a22: 二執。所有分別俱生之種子也。迷事隨眠者。由迷
0441a23: 二空。故於事境不能了達。起於貪瞋癡慢諸餘煩
0441a24: 惱。所有俱生之種子也。出世斷道。即根本智。世出
0441b01: 世斷道。即後得智。純世間道。即有漏道及加行智。
0441b02: 餘可知。初釋能轉道竟。△二釋所轉依。
0441b03: 二所轉依。此復有二。一持種依。謂根本識。由此能持
0441b04: 染淨法之種子與染淨法俱為所依。聖道轉令捨染
0441b06: 餘依他起性。指前七轉識也。
0441b07: 二迷悟依。謂真如。由此能作迷悟根本。諸染法法依
0441b08: 之得生。聖道轉令捨染得淨。餘雖亦作迷悟法依。而
0441b09: 非根本。故此不說。
0441b10: 若論真如隨緣不變。則迷不能染。悟不能淨。今約
0441b11: 真如不變隨緣。則迷之為在纏真如。一切染法依
0441b12: 之得生。悟之為出纏真如。一切淨法依之得生。故
0441b13: 以真如為迷悟依。譬如方雖不轉。而依方故迷。依
0441b14: 方故悟也。餘雖亦作迷悟依者。謂五蘊十二處十
0441b15: 八界等。一一皆以無性為性。皆即真如。故皆可作
0441b16: 迷悟法依。而隨相差別。則非根本。故不說之。二釋
0441b17: 所轉依竟。△三釋所轉捨。
0441b18: 三所轉捨。此復有二。一所斷捨。謂二障種。真無間道
0441b20: 成就。說之為捨。彼種既已巳斷故。不復現行妄執我法。所
0441b21: 執我法。不復對彼妄計執情。亦說為捨。由此名捨
0441b22: 計所執。二所棄捨。謂餘有漏善種及與劣無漏種。金剛喻
0441b23: 定現在前時。引極圓明純淨本識。非彼有漏及劣無漏種所依
0441b24: 故。皆永棄捨彼種捨已巳。現有漏法及劣無漏畢竟不
0441c01: 生。既永不生。亦說為捨。由此名捨變易生死劣法。有義。
0441c02: 所餘有漏法種及劣無漏種。于金剛喻定現在前時。皆
0441c03: 已巳棄捨。與俱生微細所知煩惱二障種子俱時捨故。有義。爾時
0441c04: 但捨二障種子。猶未捨彼有漏善種劣無漏種。以彼與無間道不相違故
0441c05: 若言爾時即已巳捨者。菩薩應無一分變易生死法故又。此位所持有漏等種
0441c06: 若捨應亦無所熏能持之異熟識故是則。住無間道之時。不應猶名金剛
0441c07: 後心菩薩。即應名為佛故既即名佛。後解脫道應無用故。由此
0441c08: 應知。餘有漏等種子直俟解脫道起方棄捨之以。第八淨
0441c09: 識乃。非彼二種之所依故。
0441c10: 餘有漏種者。即十地中有相觀俱所修勝行之種
0441c11: 也。劣無漏種者。即十地中無相觀俱所修勝行之
0441c12: 種也。此二皆能感於變易生死。故名劣法。捨此種
0441c13: 時。有兩家解。初義在無間道。次義在解脫道。次義
0441c14: 為正也。△四釋所轉得又三。初總標。二別釋。三總
0441c15: 示。今初。
0441c16: 四所轉得。此復有二。
0441c17: △二別釋二。初釋所顯得。二釋所得。初又二。初正
0441c18: 釋。二料簡。今初。
0441c19: 一所顯得。謂大涅槃。此雖本來自性清淨。而由客障。
0441c20: 覆令不顯。真聖道生。斷彼障故。令其相顯。名得涅槃。
0441c21: 此依真如離障施設名字故體即是清淨法界。
0441c22: 客障。即所知煩惱二障也。非本來有。故名為客。然
0441c23: 亦不從真如外來。以真如體無外故。但以非我計
0441c24: 我。名煩惱障。非法計法。名所知障。此障無體。全是
0442a01: 妄所以可斷。了障本妄。無可當情。名真聖道。故
0442a02: 如明之與闇。定不俱生。非敵對斷也。
0442a03: 涅槃義別。略有四種。一本來自性清淨涅槃。謂一切
0442a04: 陰處界等。法相所依真如之理。雖有客染。而本性淨。具無數
0442a05: 量微妙功德。無生無滅。湛若空。一切有情。平等共
0442a06: 有。與一切法不一不異。離一切相一切分別。尋思路
0442a07: 絕。名言道斷。唯真聖者自內所證。其性本寂。故名涅
0442a08: 槃。
0442a09: 一切諸法。皆是因緣所生。觀相元妄。無可指陳。觀
0442a10: 性元真。即真如理。所謂五陰六入十二處十八界。
0442a11: 本如來藏妙真如性也。雖有客染者。幻妄稱相。約
0442a12: 迷情而言也。而本性淨者。染而不染。離一切相。因
0442a13: 緣即空也。具無數量微妙功德者。即一切法。因緣
0442a14: 即假也。無生無滅湛若空者。離即離非是即非
0442a15: 即。因緣即中也。是故真如本淨。則陰入界等一切
0442a16: 法無不本淨也。真如具德。則陰入界等一切法無
0442a17: 不具德也。真如無生無滅湛若空。則陰入界等
0442a18: 一切法無不無生無滅湛若空也。一切有情。惟
0442a19: 其平等共有陰入界法。所以即復平等共有真如。
0442a20: 若謂真如與法定一。則真如無差別。諸法亦應無
0442a21: 別。或諸法有差別。真如亦應差別。而實不然。故不
0442a22: 定一。若謂真如與法定異。則真如非諸法。諸法應
0442a23: 有自性。諸法非真如。真如應不常。而實不然。故
0442a24: 不定異。是故真如離一切有相無相雙亦相雙非
0442b01: 相。即諸法亦離一切有相無相雙亦相雙非相也。
0442b02: 真如離一切分別。即諸法亦離一切分別也。真如
0442b03: 尋思路絕名言道斷。即諸法亦尋思路絕名言道
0442b04: 斷也。唯於諸法尋思路絕。名言道斷。故證真如。倘
0442b05: 於真如妄尋思。安立名言。翻成計矣。言自內
0442b06: 所證者。以無外故。強名為內。以挾帶故。強名為證。
0442b07: 雖聖所證。非是聖所獨有。故云。一切眾生即涅槃
0442b08: 雖聖所證。非是聖所獨有。故云。一切眾生即涅槃
0442b09: 相。不可復滅也。
0442b10: 二有餘依涅槃。謂即真如出煩惱障。雖有微苦所依
0442b11: 未滅。而障永寂。故名涅槃。
0442b12: 三乘無學斷煩惱障。證得生空所顯真如。即此真
0442b13: 如。依義假名涅槃。以其身智果縛尚在。未滅苦依
0442b14: 故名有餘依也。
0442b15: 三無餘依涅槃。謂即真如出生死苦。煩惱既盡。餘依
0442b16: 亦滅。眾苦永寂。故名涅槃。
0442b17: 身智都泯。永無三界苦因苦果。即此所顯真如之
0442b18: 性。依義假名無餘依涅槃也。
0442b19: 四無住處涅槃。謂即真如兼復出所知障。大悲般若常
0442b20: 所輔翼。由斯不住生死涅槃。利樂有情。窮未來際。用
0442b21: 而常寂。故名涅槃。
0442b22: 即前本來自性清淨涅槃真如之理。由出二障。方
0442b23: 能圓顯。以般若故。不住生死。以大悲故。不住涅槃。
0442b24: 以般若即大悲故。利樂有情窮未來際。以大悲即
0442c01: 般若故。用而常寂。故復依義假名無住處涅槃也。
0442c02: 當知真如不變。舉體隨於染緣。則有煩惱所知二
0442c03: 障。而二障隨緣不變。本無自性。故復舉體隨於淨
0442c04: 緣。轉成大悲般若二德。以此二德。乃稱性所起。不
0442c05: 離本性。故云常所輔翼耳。初正釋竟。△二料簡七。
0442c06: 初約凡聖通簡至。七簡頌唯指後三種。今初。
0442c07: 一切有情。皆有初一。二乘無學。容有前三。唯我世尊
0442c08: 可言具四。
0442c09: 自性清淨涅槃。一切有情皆共有之。所謂心佛眾
0442c10: 生。三無差別。亦所謂諸法從本來。常自寂滅相。有
0442c11: 佛無佛。性相常住。天台依此說六而常即。約性德
0442c12: 也。二乘更加有餘無餘二種。然未入滅時。但有有
0442c13: 餘而無無餘。已巳入滅後。但證無餘而非有餘。故云
0442c14: 容有。惟我世尊。并具無住處義。所謂一切賢聖。皆
0442c15: 以無為法而有差別。三乘因果。歷然不濫。天台依
0442c16: 此說即而常六。約修德也。全性起修。故平等不妨
0442c17: 差別。全修在性。故差別不妨平等。是謂常同常別
0442c18: 法界法門。△二簡善逝有有餘依。
0442c19: 問。如何善逝尚有微苦未盡之有餘依答。雖無實依。而現
0442c20: 似有又。或苦依盡故說之為無餘依。非苦依在可。說為
0442c21: 有餘依是故世尊可言具四。
0442c22: 苦依盡者。世尊金剛不壞之身。不同羅漢果縛也。
0442c23: 非苦依在者。無漏五蘊。盡未來際常住不滅也。此
0442c24: 則四涅槃義同時具足。不同二乘甚矣。△三簡二
0443a01: 乘容有前三。
0443a02: 問。若聲聞等有無餘依。如何有處說彼非有又。有處
0443a03: 說彼二乘都無涅槃。豈有餘依彼亦非有耶。答。然聲聞等
0443a04: 智身在時由。有所知障故苦依未盡。圓寂義隱。說無
0443a05: 涅槃。非彼實無煩惱障盡所顯真理之有餘涅槃也。又
0443a06: 因爾時未證無餘圓寂。故亦說彼無無餘依。非彼後
0443a07: 時滅身智已巳。無苦依盡之無餘涅槃也又或說二乘無
0443a08: 涅槃者乃。依無住處大涅槃說不依前三說也。又說彼二乘無
0443a09: 無餘依者。依不定性二乘而說。彼纔證得有餘涅槃。
0443a10: 決定迴心求無上覺。由定願力留身久住。非如一類
0443a11: 定性二乘竟入無餘依也謂有一類定性二乘。深樂圓寂。得生
0443a12: 空觀。親證真如。永滅感生煩惱障盡先。顯依真理之
0443a13: 有餘涅槃。彼能感生之煩惱既得盡故則。後有之異熟
0443a14: 果無由更生所以。現苦所依任運滅位。餘有為法既無
0443a15: 所依。與彼苦依同時頓捨。顯依真理之無餘涅槃。爾
0443a16: 時雖無二乘身智。而先由彼身智證得此理。故可假說彼有
0443a17: 無餘涅槃此無餘涅槃位中惟有清淨真如。離相湛然。寂滅安
0443a18: 樂。依斯說彼二乘與佛無差。但無菩提利樂他業。故復
0443a19: 說彼與佛有異。
0443a20: 不定性二乘。即退大取小者。或是通教利根二乘。
0443a21: 至已巳辦支佛地中。接入別圓。以其未斷故知障種。
0443a22: 未得法身應本。故且留分段身。久住世間。上求下
0443a23: 化也。定性二乘。即本來習小者。或是藏教鈍根。故
0443a24: 不迴心向大。只待此身任運壽盡。永入涅槃。決不
0443b01: 更受三有生身也。餘有為法。指彼所知障種。然此
0443b02: 論既是以別入通。通含別圓。故仍不壞界內教道。
0443b03: 若依釋論。則出三界外有淨土。一切聲聞緣覺出
0443b04: 生其中。受法性身。非分段生。法華亦云。是人雖生
0443b05: 滅度之想。入於涅槃。而於彼土求佛智慧。得聞是
0443b06: 經。唯以佛乘而得滅度。更無餘乘。當知此中所云
0443b07: 清淨真如離相湛然。秪是方便有餘但空法性土
0443b08: 耳。若有變易生死。非大涅槃也。△四簡斷所知得
0443b09: 無住處。
0443b10: 問諸所知障。既不感生。如何斷彼。得無住處答。彼能
0443b11: 隱覆法空真如。令不發生大悲般若。窮未來際利樂
0443b12: 有情。故斷彼時。顯法空理。此理即是無住涅槃。令於
0443b13: 二邊俱不住故。
0443b14: 生死涅槃。本來空寂。由所知障障此法空。所以不
0443b15: 能稱性發生大悲般若。如水成冰。今斷彼障。遂能
0443b16: 不住生死。不住涅槃。如還成水也。△五簡斷所
0443b17: 知不得擇滅。
0443b18: 問冰所知障。亦障無住涅槃真理。如何斷彼所知障種。不得擇
0443b19: 滅無為。答。擇滅是離煩惱縛。彼所知障。非分段生死縛故問。既爾
0443b20: 非縛。則斷彼時亦寧得無住涅槃答。非諸涅槃皆擇滅攝若。
0443b21: 不爾者。性淨既非擇滅。豈亦應非涅槃須知。能縛有情住分段生
0443b22: 死者。斷此縛故說得擇滅無為。諸所知障。不感分段生死。
0443b23: 非如煩惱能縛有情。故斷彼時。不名為得擇滅。然因斷
0443b24: 彼所知障故。法空理顯。此理相寂故亦。說為涅槃。非必謂此
0443c01: 無住涅槃亦以擇滅為性也故今四種圓寂于。諸無為之
0443c02: 中。初後二種。即真如無為。中間擇種乃二滅無為所攝。
0443c03: 此正簡示有餘無餘二種涅槃。乃名擇滅無為。若
0443c04: 自性清淨涅槃。及無住處涅槃。皆即真如無為也。
0443c05: 問。若唯斷縛得擇滅者則。不動等二屬無為。于餘四無為中
0443c06: 當屬誰攝答曰。不動無為。滅受想無為。即。非擇滅無為所攝。說此二皆是暫離
0443c07: 有似緣闕不生義故若夫。擇滅無為。唯究竟滅。有非擇滅無為屬
0443c08: 非永滅者故又。或可無住處涅槃。亦是擇滅無為所攝。由
0443c09: 法空智真擇之力。滅所知障而顯得故是則。擇滅有二。一滅縛
0443c10: 得。謂斷感生之煩惱而得者。二滅障得。謂斷餘所知障
0443c11: 而證得者。故四圓寂于。諸無為之中。初一即真如。後
0443c12: 三皆擇滅若夫。不動等二或那含及違行地前所入。不過。暫伏滅者即是。
0443c13: 非擇滅攝或無學果人所入。即屬。究竟滅者亦可。擇滅所攝。
0443c14: 此復以六種無為互對簡也。真如即是無為體性。
0443c15: 餘五皆是約義立名。已巳如第二卷中所釋。是故不
0443c16: 動無為。依入四禪假立。滅受想無為。依入滅定假
0443c17: 立。皆屬暫離。非究竟滅。並是非擇滅所攝耳。就非
0443c18: 擇滅。元有二義。若本性清淨義。即是永滅。若緣闕
0443c19: 所顯義。即非永滅。今不動及受想滅二種無為。既
0443c20: 非永滅。即同緣闕所顯義也。或無住處下。更作一
0443c21: 解。無住處亦可擇滅所攝。不動等二亦可兩攝。文
0443c22: 並易知。△六簡所知障亦障涅槃。
0443c23: 問既所知障亦障無住涅槃。如何但說是菩提障答。如。說
0443c24: 煩惱障但障涅槃。豈彼不能為菩提障。應知聖教依
0444a01: 勝用說各別障一。理實俱能通障二果。
0444a02: 煩惱亦障無上菩提。所知亦障無住涅槃。但我執
0444a03: 招感生死用勝。法執隱覆正智用勝。故云煩惱障
0444a04: 障涅槃。所知障障菩提耳。△七簡頌唯指後三種。
0444a05: 如是所說四涅槃中。唯後三種。名所顯得。
0444a06: 自性清淨涅槃。不由斷障所顯得故。初釋所顯得
0444a07: 竟。△二釋所生得三。初總釋。二別釋。三結成。今初。
0444a08: 二所生得。謂大菩提。此雖本來有能生種。而所知障
0444a09: 礙故不生。由聖道力斷彼障故。令從種起。名得菩提。
0444a10: 起已巳相續。窮未來際。此即四智相應心品。
0444a11: 本來有能生種。即無始以來法爾所具無漏種子
0444a12: 也。即以智慧為性。智慧本即別境心所。由與十一
0444a13: 善法。行五法。及欲解念定四法同時俱起。故名
0444a14: 菩提智品。只此智品。若與第八淨識相應。即名大
0444a15: 圓鏡智。照一切法無不盡故。若與第七淨識相應。
0444a16: 即名平等性智。達二無我平等性故。若與第六淨
0444a17: 識相應。即名妙觀察智。善了諸法自共相等。知
0444a18: 一切眾生機故。若與前五淨識相應。即名成所作
0444a19: 智。能起三輪不思議化。成就利樂眾生事故。八淨
0444a20: 識為所依。慧心所為能依。餘二十善心所為助伴。
0444a21: 異類合成一聚。故名為品。八識相用有別。故說有
0444a22: 四。以其有漏障斷。無漏智起。故名生得。實非本無
0444a23: 今有之謂也。思之。△二別釋二。初正釋智品。二諸
0444a24: 門分別。今初。
0444b01: 云何四智相應心品。一大圓鏡智相應心品。謂此心
0444b02: 品。離諸分別。所緣行相。微細難知。不妄不愚于一切
0444b03: 境相。性相清淨。離諸雜染。純淨圓滿功德之現行種子所
0444b04: 依持體能現能生自受用等三身四土及後三智之影。無間
0444b05: 無斷。窮未來際。如大圓鏡。現眾色像。
0444b06: 此智圓融無礙。無所不照。故以大圓鏡為喻也。不
0444b07: 緣非量。故不妄。無有迷闇。故不愚。無雜故純。無染
0444b08: 故淨。功德現行。皆依於此。功德種子。皆此所持。一
0444b09: 切現行。皆此所緣。故能現。一切種子。皆此所持。故
0444b10: 能生也。
0444b11: 二平等性智相應心品。謂此心品。觀一切法自他有
0444b12: 情悉皆平等。大慈悲等恒共相應。隨諸十地大機有情所
0444b13: 樂。示現他受用身及他受用土影像差別為。妙觀察智之
0444b14: 不共所依。無住涅槃之所建立。一味相續。窮未來際。
0444b15: 證得十平等故。名為平等性智。如第四卷所明也
0444b16: 由與悲智相應。依之建立無住涅槃。性唯無漏。故
0444b17: 名一味。餘可知。
0444b18: 三妙觀察智相應心品。謂此心品。善觀諸法自相共
0444b20: 德珍寶。於大眾會。能現無邊作用差別。皆得自在。雨
0444b21: 大法雨。斷一切疑。令諸有情皆獲利樂。
0444b22: 諸法自相。謂依他起性。當體各別故。諸法共相。謂
0444b23: 圓成實性。同一真如故。又自相。謂心心所色等。各
0444b24: 有自體故。共相。謂苦無常空等。無不皆然故。能不
0444c01: 忘失。名之為攝。能善照察。名之為觀。功德珍寶。即
0444c02: 六度道品。作用差別。即神通妙用。餘可知。
0444c03: 四成所作智相應心品。謂此心品。為欲利樂諸有情
0444c04: 故。普於十方示現種種變化三業。成本願力所應作
0444c05: 事。
0444c06: 佛地經論云。身化復有三種。一現神通化。二現受
0444c07: 生化。三現業果化。語化亦有三種。一慶慰語化。二
0444c08: 方便語化。三辯揚語化。意化復有四種。一決擇意
0444c09: 化。二造作意化。三發起意化。四受領意化。成所作
0444c10: 智。能起如是三業化用。此是以用顯體。皆是智上
0444c11: 所現相分也。
0444c12: 如是四智相應心品。雖各定有二十二法。能變所變
0444c13: 種子現行俱生。而智用增故但。以智名顯。故此四品。總
0444c14: 攝佛地一切有為功德皆盡。
0444c15: 二十二法者。每一心王。皆有二十一心所相應也。
0444c16: 能變。指內二分。所變。指外二分。有為功德。指稱性
0444c17: 所起修德。初正釋智品竟。△二諸門分別四。初轉
0444c18: 得門。二初起門。三緣境門。四作用門。今初。
0444c19: 此四智品。即轉有漏八七六識及相應品如次而得。智
0444c20: 雖非識。而依識轉。識為主故。說轉識得。又有漏位。智
0444c21: 劣識強。無漏位中。智強識劣。為勸有情依智捨識。故
0444c22: 說轉八識而得此四智。
0444c23: 初此轉下。一約轉識成智釋。次智雖下。二約智依
0444c24: 識轉釋。後又有下。三約轉強得強釋也。智雖非識
0445a01: 者。識是心王。智是慧心所故。智強識劣者。智則無
0445a02: 惡慧而決斷勝。故強。識則有淨分而無染分。故劣
0445a03: 也。△二初起門。
0445a04: 大圓鏡智相應心品。有義。菩薩金剛喻定現在前時。
0445a05: 即初現起。異熟識種。與極微細所知障種俱時捨故。
0445a06: 若圓鏡智爾時未起。便無能持淨種之本識故。有義。此
0445a07: 品須俟解脫道時初成佛故。乃得初起以彼。異熟識種。金
0445a08: 剛喻定現在前時猶未頓捨。與無間道不相違故彼無
0445a09: 聞道。但違二障種子。非障有漏善及劣無漏法此有漏善及劣無漏。但與佛
0445a10: 果定相違故又若。金剛喻定無所熏之異熟識則。無漏不
0445a11: 復增長即應已巳成佛故。由斯此品。從初成佛。盡未來際
0445a12: 相續不斷。持無漏種令不失故。
0445a13: 釋有二義。第二為正。如文可知。
0445a14: 平等性智相應心品。菩薩見道初現前位。違分別我法二
0445a15: 執故。方得初起。後十地中俱生二。執猶未斷故故于。有漏
0445a16: 等位。或有間斷直至。法雲地後。與淨第八相依相續。盡
0445a17: 未來際。
0445a18: 有漏等位者。等於無漏位也。若第六識入法空觀。
0445a19: 則此智便得現前。若第六識但入生空觀時。雖名
0445a20: 無漏。此智亦不現前。或第六識出觀之後。名有漏
0445a21: 位。此智亦不現前。故云或有間斷。直至十地後心。
0445a22: 法空智果恒時相續。乃令此智恒無間斷。
0445a23: 妙觀察智相應心品有二種別。一者。生空觀品。二乘見位亦
0445a24: 得初起。此後展轉至無學位方得究竟。其在大乘。或至菩薩解
0445b01: 行地終初見道時。此智初起。或至上七地位。若于非有漏心時。或于非
0445b02: 入滅盡定無心時。皆容現起二者。法空觀品惟于。菩薩見位方
0445b03: 得初起。此後展轉乃至上十地位。若非有漏心。又非但生空
0445b04: 智果。或非入滅定無心時。皆容現起。
0445b05: 言此後展轉者。二乘見道之後。若有漏心。則生空
0445b06: 觀便不現起。若入滅定。則生空觀亦不現起。故仍
0445b07: 有間斷也。菩薩七地已巳前亦然。法空觀品。雖菩薩
0445b08: 見道方能有之。然於十地已巳前。或於有漏心中。或
0445b09: 於但生空智心中。或於滅盡定中。皆不現起。除此
0445b10: 三位。方得現前。故亦有間斷也。
0445b11: 成所作智相應心品。有義。菩薩修道位中為第六識。後得
0445b12: 智所引故。亦得初起。有義。成佛方得初起。以十地中。依
0445b13: 異熟識所變眼等非無漏故設以。有漏之不共必俱同
0445b14: 境五根而發無漏五識。理不相應故。此二於境明昧
0445b15: 異故。由斯此品。要得成佛。依于無漏五根。方容現起。
0445b16: 而數間斷以必待。作意緣力方引起故。
0445b17: 明昧異者。有漏根識於境昧。無漏根識於境明也。
0445b18: 問曰。小乘神通。名為作意。佛地神通。名為無記化
0445b19: 化。今云成所作智。作意方起。何異小乘耶。答曰。小
0445b20: 乘神通。作意方有。不作意則無。佛果神通。任運恒
0445b21: 有。但應機方現。若無前機。不浪起應。故名作意起
0445b22: 耳。
0445b23: 此四種性。雖皆本有。而要熏發。方得現行。因位漸增。
0445b24: 佛果圓滿。不增不減。盡未來際何故不增不減。以其。但從種生。
0445c01: 不復更熏成種何不更熏成種。勿前佛德勝後佛故。
0445c02: 種皆本有者。性德也。熏發現行者。修德也。因位漸
0445c03: 增者。全性起修。無差而差也。佛果圓滿不增不減
0445c04: 者。全修在性。差而無差也。所知障如。四智品如
0445c05: 水。所知障如月之黑。四智品如月之白。還成水。
0445c06: 濕性何殊。白月漸圓。月體不動。性相不二之旨。於
0445c07: 此亦可思矣。二初起門竟。△三緣境門。
0445c08: 大圓鏡智相應心品。有義。但緣真如為境。是無分別。
0445c09: 非後得智。行相所緣不可知故。有義。此品緣一切法。
0445c10: 莊嚴論說。大圓鏡智。於一切境不愚迷故。佛地經說。
0445c11: 如來鏡智。諸處境識眾像現故。又此決定緣無漏種
0445c12: 及身土等諸影故但以。行緣微細。說不可知猶。如阿
0445c13: 賴耶識亦緣俗故當知。緣真如故。是無分別。緣餘境故
0445c14: 即是。後得智攝。其體是一。隨用分二但以。了俗由證真。故
0445c15: 說為後得非實有先後也。餘一分二。准此應知。
0445c16: 釋有二義。後義為正也。初證二智。必先證真而後
0445c17: 了俗。所以說有前後。既在佛地。則念念真俗並照。
0445c18: 但約緣真如義。即名為根本智。約緣餘境義。即
0445c19: 名為後得智耳。餘平等性智。及妙觀察智。亦各一
0445c20: 體隨用分二。准此應知。
0445c21: 平等性智相應心品。有義。但緣第八淨識。如染第七
0445c22: 緣藏識故。有義。但緣真如為境。緣一切法平等性故。
0445c23: 有義。遍緣真俗為境。佛地經說。平等性智。證得十種
0445c24: 平等性故。莊嚴論說。緣諸有情自他平等。隨他勝。解。
0446a01: 示現無邊佛影像故。由斯此品通緣真俗亦是根本後得。二
0446a02: 智所攝。於理無違。
0446a03: 釋有三義。第三為正也。十平等性。已巳現第四卷中。
0446a04: 妙觀察智相應心品。緣一切法自相共相皆無障礙。
0446a05: 二智所攝。○成所作智相應心品。有義。但緣五種現
0446a06: 境。莊嚴論說。如來五根。一一皆於五境轉故。有義。此
0446a07: 品亦能緣三世諸法。不違正理。佛地經說。成所作
0446a08: 智。起作三業諸變化事。決擇有情心行差別。領受去
0446a09: 來現在等義。若不緣。無此能故。然此心品。隨意樂
0446a10: 力。或緣一法。或二或多莊嚴論中。且一往說五根於五境轉
0446a11: 然。不言唯爾。故不相違此智。隨作意生。緣事相境以。起
0446a12: 化他業故唯屬。後得智攝。
0446a13: 釋亦二義。後義為正也。三緣境門竟。△四作用門。
0446a14: 此四心品。雖皆能緣一切法。而用有異。謂鏡智品。
0446a15: 現自受用身淨土相。持無漏種。平等智品。現他受用
0446a16: 身淨土相。成事智品。能現變化身及土相。觀察智品。
0446a17: 觀察自他功能過失。雨大法雨。破諸疑網。利樂有情。
0446a18: 如是等門。差別多種。
0446a19: 二釋所生得中二別釋竟。△三結成。
0446a20: 此四心品。名所生得。
0446a21: 四釋所轉得中。二別釋竟。△三結示。
0446a22: 此所生得。總名菩提。及前所顯得之涅槃二皆。名所轉得。
0446a23: 二明義別中二別釋竟。△三結指。
0446a24: 雖轉依義。總有能轉道等四種。而今頌意但取所顯所生之二所
0446b01: 轉得以。頌說證得轉依之言故。
0446b02: 二明轉依果中二正釋竟。△三簡示。
0446b03: 此修習位但。說能證得義。非是說已巳證得以屬。因位攝故。
0446b04: 即四義中初能轉道義也。四釋修習位竟。△五釋
0446b05: 究竟位二。初舉頌。二論釋。今初。
0446b06: 後究竟位。其相云何。頌曰。此即無漏界。不思議善常。
0446b07: 安樂解脫身。大牟尼名法。
0446b08: △二論釋六。初釋無漏界。二釋不思議。三釋善。四
0446b09: 釋常。五釋安樂。六釋解脫身大牟尼名法。初中二。
0446b10: 初正釋。二釋妨。今初。
0446b11: 論曰。前修習位所得轉依。應知即是究竟位相。此者
0446b12: 謂此前所說二轉依果。即是究竟無漏界攝。諸漏永盡。
0446b13: 非漏隨增。性淨圓明。故名無漏。界。是藏義。此中含容
0446b14: 無邊希有大功德故。或是因義。能生五乘世出世間
0446b15: 利樂事故。
0446b16: 性淨者。簡異二乘。圓明者。簡異十地。五乘者。一人
0446b17: 乘。二天乘。三聲聞乘。四緣覺乘。五大乘也。人天是
0446b18: 世間利樂事。後三乘是出世利樂事。△二釋妨二。
0446b19: 初釋四智唯無漏妨。二釋佛應無五根等妨。今初。
0446b20: 問清淨法界。可唯無漏攝。四智心品。如何唯無漏答。
0446b21: 道諦攝故。唯無漏攝。謂佛功德及身土等。皆是無漏
0446b22: 種性所生。有漏法種已巳永捨故。雖有示現作生死身。
0446b23: 業煩惱等。似苦集諦。而實無漏道諦所攝。
0446b24: 作生死身。似苦諦也。業煩惱等。似集諦也。似苦諦。
0446c01: 則同形九界。似集諦。則示行逆惡。而皆稱性施設。
0446c02: 總屬無漏。所謂三千果成。咸稱常樂。煩惱即菩提。
0446c03: 生死即涅槃。性惡法門。此為誠證矣。△二釋佛應
0446c04: 無五根等妨。
0446c05: 問集論等說。十五界等。唯是有漏。如來豈無五根五
0446c06: 識五外界等。
0446c07: 十五界。即五根果。五識界。五塵界也。五塵名外界
0446c08: 者。妄情不執為自身故。隨情說外。非謂在心外也。
0446c09: 此因上文說四智心品唯屬無漏而興難問。謂佛
0446c10: 若有前十五界。則不應唯無漏攝。若佛唯是無漏。
0446c11: 則不應有十五界。以十五界。集論等說唯有漏故。
0446c12: 下文有三家答。第三為正。
0446c13: 有義。如來功德身土。甚深微妙。非有非無。離諸分別。
0446c14: 絕諸戲論。非界處等法門所攝。故與彼集論等說理不
0446c15: 相違。
0446c16: 此初家答也。雖似有理。而實儱侗無有的義。近時
0446c17: 宗門及圓頓教。多墮此見。
0446c18: 有義。如來五根五境從首楞嚴等。妙定生故但是。法界色攝
0446c19: 其九界。非佛之五識。雖依此如來法界所攝色為本質。變相而緣。然所變
0446c20: 者麤為質者。細其體各。異故。非五塵境攝而。如來之五識
0446c21: 亦。非五識界攝。以經說佛心恒在定故。論說五識性散
0446c22: 亂故問曰既如來五識非五識界。則。成所作智與。何淨識相應答曰與。
0446c23: 第六淨識相應由觀機而。起三類分身之化用故問曰。既與第六淨識相應。則。
0446c24: 與妙觀察智性有何別答曰。彼觀察智善觀諸法自共相等。
0447a01: 此成所作智。唯起化用。故有差別問曰。若然。則。此二智品應不
0447a02: 並生以一類二識不俱起故答曰。許不並起亦。於理無
0447a03: 違又或。同體而約用分則。俱起仍亦非失又成所作智。或與第七
0447a04: 淨識相應以其。依眼等五根。緣色等五境即。是平等智
0447a05: 之作用差別耳。問曰。此則與平等性智有何差別。答曰。謂即淨第七識起
0447a06: 他受用身土相者則屬。平等品攝。起變化者則屬。成事品
0447a07: 攝問曰。既依五根緣五塵境。豈不此成所作智品如其所應。攝歸五識亦得
0447a08: 答曰。非是轉彼五識而得此智。便謂此智體即是彼五識。如轉生死。
0447a09: 言得涅槃。不可涅槃同生死攝。是故於此不應為難。
0447a10: 此次家答也。雖不似初家一味儱侗。而義多牽強。
0447a11: 終違正理。
0447a12: 有義。如來功德身土。如應攝在五蘊十二處十八界中以。
0447a13: 彼蘊處界三。皆通有漏無漏故。而集論等說十五界等唯
0447a14: 有漏者。彼依二乘麤淺境說。非說一切也。謂餘九界有情
0447a15: 成就十八界中。唯有後意根意識法塵三界通無漏攝若。佛
0447a16: 所成就十八界者。雖皆無漏。而非二乘所知境攝。然餘
0447a17: 處說佛功德等非界等者但以。不同二乘劣智所知界
0447a18: 等相故。理必應爾。所以者何經。說一切有為法。皆屬五蘊
0447a19: 攝故又。說一切有漏無漏法皆是十八。界十二處攝故設使蘊界處外別有
0447a20: 佛法。即是第六蘊第十三處第十九界。而。十九界等乃是。聖所遮故又。若謂
0447a21: 絕諸戲論。便非界處等攝。亦不應說即無漏界善常
0447a22: 安樂解脫身等。又處處說轉無常五蘊。獲得常住五蘊
0447a23: 十八。界十二處亦然。寧可竟說如來非蘊處界。故凡言非蘊處
0447a24: 界等者但。是密意說耳。又論說五識性散亂者乃。說餘
0447b01: 九界之所成者。非說佛所成之五識亦散亂也。故佛身中。十八界
0447b02: 等皆悉具足。而純無漏。
0447b03: 此第三正答也。佛身具足十八界等。故與眾生平
0447b04: 等無二。而蘊處界皆純無漏。故顯一一無非法界。
0447b05: 是故如來蘊處界等。一一含容無邊希有大功德
0447b06: 聚。一一能生五乘世出世間利樂事業。又如來蘊
0447b07: 處界等。既皆即無漏界。當知眾生蘊處界等。未
0447b08: 不具無漏界性。故曰轉無常蘊。獲得常蘊。界處亦
0447b09: 然。如轉得水。濕性無殊。喻九界有漏蘊處界
0447b10: 法。水喻佛界無漏蘊處界法。濕喻真如無為實性。
0447b11: 與有為法不一不異。此則性相融通。本來無二。分
0447b12: 而愈合。旨趣彰明矣。紛紛諍論。豈理也哉。初釋無
0447b13: 漏界竟。△二釋不思議。
0447b14: 此二轉依果。又不思議。超過尋思言議道故。微妙甚
0447b15: 深自內證故故不可思。非諸世間喻所喻故故不可議。
0447b16: △三釋善。
0447b17: 此二轉依果。又唯是善以是。白淨法性故謂。清淨法界。遠離
0447b18: 生滅。極安隱故。四智心品。妙用無方。極巧便故此。二
0447b19: 種皆有順益相故。違不善法之違損相故。俱說為善難曰。論
0447b20: 說十二處等惟五根與香味觸三塵性是無記。餘通三性。不唯無記今言佛四智等
0447b21: 亦唯是善。如來豈無無記五根及香味觸三無記境。此中亦有三釋。廣
0447b22: 釋如前無漏界中。今第三正釋曰。一切如來身土等法。皆是滅道
0447b23: 二諦所攝。故唯是善。聖說滅道唯善性故。說佛土等非
0447b24: 苦集故。佛識所變有漏不善無記相等。皆從無漏善
0447c01: 種所生無漏善攝。
0447c02: 佛識所變相。自有二種。一者大悲願力。同流九界。
0447c03: 變為九界蘊處界相。如其所應。或同無漏。或同有
0447c04: 漏。或同小善。或同不善。或同有覆無覆二種無記。
0447c05: 而皆無漏善種所生。正是巧用性惡法門。故一切
0447c06: 諸法無非佛法也。二者九界有漏不善無記相等
0447c07: 以為本質。變起佛識無漏相分。所謂諸佛心內眾
0447c08: 生塵塵極樂者也。理具事造兩重三千。同居一念。
0447c09: 於此亦可悟矣。△四釋常。
0447c10: 此二轉依果。又皆是常。無盡期故謂。清淨法界。無生無滅。
0447c11: 性無變易。故說為常。四智心品。所依法界常故永永。無斷
0447c12: 盡故。亦說為常然而。非自性常心四智品。從因生故。生者歸
0447c14: 本願力。所化有情無盡期故。窮未來際無斷無盡。
0447c15: 前已巳具明真如與一切法不一不異。今故但言法
0447c16: 界是自性常。四智非自性常。即顯常與無常二鳥
0447c17: 雙遊之義矣。仍恐迷者執文失旨。故特申明四智
0447c18: 非自性常。亦非無常。以雙遮之。既可雙遮。便可雙
0447c19: 照。既知四智雙遮雙照。便可例知清淨法界亦必
0447c20: 雙遮雙照。何以言之。真如不變隨緣。則有在纏出
0447c21: 纏之分。非常即無常乎。真如隨緣不變。原無增減
0447c22: 垢淨之別。非無常即常乎。又不變隨緣。故雙照常
0447c23: 與無常。隨緣不變。故雙非常與無常。又四智心品
0447c24: 為能依。真如法界為所依。如波依水。不一不異。無
0448a01: 有水而不波。無有波而非水。波無常即水相無常。
0448a02: 水常即波性常矣。乃至理事。性修。體用。不二而二。
0448a03: 二而不二。莫不皆然。思之思之。△五釋安樂。
0448a04: 此二轉依果又皆安樂。無逼惱故謂。清淨法界。眾相寂靜。
0448a05: 故名安樂。四智心品。永離智體之害。故名安樂。此二
0448a06: 自性皆無逼惱。及能安樂一切有情。故二轉依俱名
0448a07: 安樂。
0448a08: 體害。即法執。能障所知妙理。故名智體之害也。△
0448a09: 六釋解脫身大牟尼名法二。初釋解脫身。二釋大
0448a10: 牟尼名法。今初。
0448a11: 二乘所得二轉依果。唯永遠離煩惱障縛。無殊勝法。
0448a12: 故恒名解脫身。
0448a13: 二乘二轉依果者。一是擇滅無為。二是生空智品
0448a14: 也。但出分段生死苦輪。無有菩提利樂他業。故恒
0448a15: 名解脫身。恒。或作但。△二釋大牟尼名法二。初略
0448a16: 明頌義。二廣解法身。今初。
0448a17: 大覺世尊。成就無上寂默法故。名大牟尼。此牟尼尊
0448a18: 所得菩提涅槃二轉依果。永離所知煩惱二障。亦即名為法身法者。
0448a19: 謂。無量無邊力無畏等大功德法所莊嚴故身者。謂。體
0448a20: 義依義聚義。總說名身。故此法身總以真如及四智菩提。五法
0448a21: 為性非但以清淨法界一種獨名為法身也。以二轉依果。皆
0448a22: 此法身所攝故。
0448a23: 梵語牟尼。此云寂默。謂永寂二邊。默契中道也。法
0448a24: 身總以五法為性。即是體義。合此五法以為法身。
0448b01: 即是聚義。下云大功德法所依止故。即是依義。△
0448b02: 二廣解法身三。初明能依之身。二明所依之土。三
0448b03: 身土合簡。初中四。初正釋三身。二五法相攝。三三
0448b04: 身德別。四自他利殊。今初。
0448b05: 如是法身。有三相別。
0448b06: 即法報應三身也。法身名自性身。報身名受用身。
0448b07: 應身名變化身。相雖三別。皆名法身。即一而三。即
0448b08: 三而一。不縱不橫。不並不別。分而言之。法身是依
0448b09: 義。報應二身是體義。三相總名法身是聚義。合而
0448b10: 言之。一一皆有體依聚義。
0448b11: 一自性身。謂諸如來所證真淨法界乃。受用身及變化身之
0448b12: 平等所依。離相寂然。絕諸戲論。具無邊際真常功德。
0448b13: 是一切法平等實性。即此自性。亦名三身中之法身以是。大
0448b14: 功德法所依止故。
0448b15: 一切法平等實性。所謂有佛無佛。性相常住。悟不
0448b16: 能增。迷不能減者也。然於眾生分中。名為在纏真
0448b17: 如。亦名本性清淨法身。而於諸佛分中。名為出纏
0448b18: 真如。亦名離垢妙極法身。是故諸佛如來無別所
0448b19: 證。全證眾生理本而已巳。
0448b20: 二受用身。此有二種。一自受用。謂諸如來。三無數劫
0448b21: 修集無量福慧資糧引生本具無漏種子。所起現行四智菩提無邊真
0448b22: 實功德。及大圓鏡智所變極圓滿極清淨常色身。相續湛然。
0448b23: 盡未來際。恒自受用廣大法樂。二他受用身謂諸如
0448b24: 來。由證自受用故。以平等智力示現微妙淨功德身。居純淨
0448c01: 土。為住十地諸菩薩眾。現大神通。轉正法輪。決眾疑
0448c02: 網。令彼受用大乘法樂。合此二種。名受用身。
0448c03: 自受用身。正名報身。等覺以下所不能見。他受用
0448c04: 身。亦名報身。亦名勝應。如華嚴經所明盧舍那身。
0448c05: 隨十地機。所見不等。故名勝應。即托自受用身以
0448c06: 為本質。令彼各各變相而見。不同所示界內分段
0448c07: 生身。故亦名報也。純淨土。即實報無障礙土。
0448c08: 三變化身。謂諸如來由證自受用故。以成事智力變現無量
0448c09: 隨類化身。居淨穢土。為未登地諸菩薩眾及。二乘人。并
0448c10: 一切異生。稱彼機宜。現通說法。令各獲得諸利樂事。
0448c11: 隨類化身。謂十法界影像身也。淨穢土。謂方便有
0448c12: 餘土。及凡聖同居土。或淨或穢。差別無量。初正釋
0448c13: 三身竟。△二五法相攝。
0448c14: 以五法性攝三身者。
0448c15: 五法性。即一真法界及四智菩提也。有兩家釋義
0448c16: 不同。第二義正。
0448c17: 有義。初一真法界。二大圓鏡智。攝自性身。經說真如是法身故。
0448c18: 論說轉去阿賴耶識得自性身而。圓鏡智品乃。轉去
0448c19: 藏識而證得故。○中平等性妙觀察二智品。攝受用身。說平
0448c20: 等智。於純淨土。為諸菩薩現佛身故。說觀察智。大集
0448c21: 會中說法斷疑。現自在故。說轉諸轉識得受用身故。
0448c22: ○後成所作一智品。攝變化身。說成事智。於十方土現
0448c23: 無量種難思化故。○又智殊勝。具攝三身。故知三身
0448c24: 皆有實智。
0449a01: 此初義也。智殊勝具攝三身者。謂佛三身。皆是智
0449a02: 殊勝攝。
0449a03: 有義。初一真法界。攝自性身。說自性身。本性常故。說佛
0449a04: 法身無生滅故。說法身是證因得。非生因所生故。又說法
0449a05: 身諸佛共有。一切法。猶若空。無相無為。非色心
0449a06: 故。然論中說轉去藏識得自性身者。謂由轉滅第八識中
0449a07: 二障麤重然後。顯法身故又智殊勝中說攝法身者謂法
0449a08: 身。是彼四智所依止是彼四智之實性故其實。自性法身。雖
0449a09: 有真實無邊功德。而無為故。不可說為色心等物。
0449a10: 此下皆第二正義也。今先明自性身。唯是一真法
0449a11: 界所攝。不應亦是大圓鏡智所攝。一者自性身是
0449a12: 本性常。而鏡智非本性常。二者自性身無生無滅。
0449a13: 而鏡智無滅有生。三者自性身是了因所了。而鏡
0449a14: 智是生因所生了因。即本文所云證因。四者自性身無相無
0449a15: 為。非色非心。而鏡智有相有為。體是心法。又能持
0449a16: 於色法。然說轉去下。通前所引二文可知。
0449a17: 四智品中真實功德及。鏡智所起常色身。攝自受
0449a18: 用。○平等智品所現佛身。攝他受用。○成事智品所
0449a19: 現隨類種種身相。攝變化身。
0449a20: 此正釋四智攝後二身之義。然四智心品。皆是自
0449a21: 受用攝。平等智品所起。乃名為他受用。非徑以平
0449a22: 等智攝他受用。成所作智所起。乃名為變化身。非
0449a23: 徑以成事智攝變化身也。
0449a24: 應說圓鏡智。是自受用佛以。轉諸轉識而。得受用故。
0449b01: 雖轉藏識。亦得自受用然已巳說轉彼藏識而顯法身故
0449b02: 所以。於得受用之義。略不說之。又說法身無生無滅。唯證
0449b03: 因得。并色心等今。圓鏡智品。與此法身之義相違。若使非
0449b04: 自受用身攝。屬何身攝。又自受用身。攝佛不與二乘共之
0449b05: 有為實德。故四智品實有色心。皆受用攝。又他受用
0449b06: 及變化身。皆為化他方便示現。故不可說實智為體。
0449b07: 雖說化身亦是智殊勝攝。而似智現。或智所起。假說智
0449b08: 名。體實非智。但說平等成所作智。能現他受用身及三
0449b09: 業化身。不說他受用及變化二身。即是二智。故此二智亦是。自
0449b10: 受用攝。
0449b11: 此轉釋自受用身總攝四智之義也。先明大圓鏡
0449b12: 智既非法身所攝。必應攝屬自受用身。次明他受
0449b13: 用及變化身。但是平等成事二智所起。體非二智。
0449b14: 故此二智。亦必攝屬自受用身。
0449b15: 然變化身及他受用。雖無真實心及心所。而有化現
0449b16: 心心所法良以。無上覺者。神力難思。故能化現無形質
0449b17: 法若不爾但是化現者。云何如來現貪瞋等以如來于貪瞋等。久
0449b18: 已巳斷故又。云何聲聞及傍生等亦能知如來心以。如來
0449b19: 實心謂。等覺菩薩尚不知故。由此經說。化無量類皆
0449b20: 令有心。又說。如來成所作智化作三業。又說。變化有
0449b21: 依他心謂。依他實心以為本質。而有心心所相分假現起故。雖
0449b22: 他處說變化人無根心等。而依餘三乘及異生等所變化人說。不依
0449b23: 如來所變化人說也。又餘人雖化色根心心所法而。無根等實
0449b24: 用。故不說有若如來難思妙化所變根等。則便有實用故。
0449c01: 此釋伏難也。難曰。若他受用及變化身。不以實智
0449c02: 為體。云何現有心心所用。釋曰。皆是化現而有。又
0449c03: 難曰。色有形質。故可化現。心無形質。豈可化現。釋
0449c04: 曰。佛力難思。故能化現。若謂是佛實心。非化現者。
0449c05: 佛豈實有貪瞋等心。又豈等覺以下所能知哉。由
0449c06: 此經說下。連引三文以證。可知。又難曰。若佛果能
0449c07: 化作三業。何故復說變化無根心等。釋曰。此依餘
0449c08: 所化說。不依如來所化說也。二五法相攝竟。△三
0449c09: 三身德別。
0449c10: 如是三身。雖皆具足無邊功德。而各有異。謂自性身。
0449c11: 唯有真實常樂我淨離諸雜染眾善所依無為功德。
0449c12: 無色心等差別相用。自受用身。具無量種妙色心等
0449c13: 真實功德。若他受用及變化身。唯具無邊似色心等
0449c14: 利樂他用化相功德。
0449c15: 皆具足無邊功德者。異而不異。三即一也。而各有
0449c16: 異者。不異而異。一即三也。自性身如濕性。自受用
0449c17: 身如水。他受用及變化身如波。自性身如月體。自
0449c18: 受用身如圓滿白月。他受用及變化身如千江月
0449c19: 影。觸波之時。全觸水濕。月影時。便光體。是故
0449c20: 智者觀於土木等像。三身宛然。四德無減。以是如
0449c21: 來大悲大智。入眾生心想。仗因托緣而顯現故。
0449c22: 因緣所生。即空假中。無有微塵許法。出於法界外
0449c23: 故。皆非計所行境故。如彼愚小。計繩為蛇。而繩
0449c24: 未不即麻故。△四自他利殊。
0450a01: 又自性身。正自利攝。寂靜安樂。無動作故。亦兼利他。
0450a02: 為增上緣。令諸有情得利樂故。又與受用及變化身
0450a03: 為所依止。故俱利攝。自受用身。唯屬自利。若他受用
0450a04: 及變化身。唯屬利他。為他現故。
0450a05: 自性身為增上緣者。法界妙理。生佛體同。由此同
0450a06: 體法性。所以佛與眾生得有感應道交之事也。餘
0450a07: 皆可知。初明能依之身竟。△二明所依之土。
0450a08: 又自性身。依法性土。雖此身土。體無差別。而屬佛法
0450a09: 相性異故。此佛身土。俱非色攝。雖不可說形量大小。
0450a10: 然隨受用變化身土等事相。其量無邊。譬如空。一切處。
0450a11: 屬佛法相性異者。謂法性屬佛。名法性身。法性屬
0450a12: 法。名法性土。性隨能依所依之相而異。蓋於無能
0450a13: 所中而說能所。雖分能所。能所不二也。非色攝者。
0450a14: 謂色即是空。故不可說形量大小。而復空即是色。
0450a15: 故隨事相。其量無邊。所謂性色真空。性空真色。清
0450a16: 淨本然。周法界。故曰譬如空一切處。非指
0450a17: 太以為圓佛也。
0450a18: 自受用身。還依自土。謂圓鏡智相應淨識。由昔所修
0450a19: 自利無漏純淨佛土因緣成熟。從初成佛。盡未來際。
0450a20: 相續變為純淨佛土。周圓無際。眾寶莊嚴。自受用身
0450a21: 常依而住。如淨土量。身量亦爾。諸根相好。一一無邊。
0450a22: 無限善根所引生故。功德智慧。既非色法。雖不可說
0450a23: 形量大小。而依所證二空真如及所依自性法身。亦可說言
0450a24: 一切處。
0450b01: 純淨佛土因緣者。無漏種子為因。福慧二修為緣
0450b02: 也。法性身土。皆約性德。受用身土。皆約修德。就法
0450b03: 性中。能依名身。所依名土。此性德能所。本自不二。
0450b04: 不二而二。名為身土。而性德身土。皆為所證。今之
0450b05: 修德。乃是能證。就修德中。復約能依名自受用身。
0450b06: 所依名自受用土。此修德能所。亦復不二。不二而
0450b07: 二。名為身土。又全性起修。全修在性。則性修不二。
0450b08: 亦以不二而二。故約性德名法性身土。約修德名
0450b09: 受用身土耳。其實二而不二。離法性外無受用。離
0450b10: 受用外無法性也。又法性不變隨緣。故迷之者成
0450b11: 分段變易二種身土。悟之者成無漏純淨受用身
0450b12: 土。此全性起於逆順二修。無差而差。聖凡條別也。
0450b13: 法性隨緣不變。故分段變易身土真如之性。不垢
0450b14: 不減。無漏純淨身土真如之性。不淨不增。此逆順
0450b15: 二修。無不全即在性。差而無差。聖凡平等也。今所
0450b16: 明自受用身。即圓滿報身。自受用土。即上品實報
0450b17: 無障礙土。並皆圓教究竟果位之相。故是通含別
0450b18: 圓法門。
0450b19: 他受用身。亦依自土。謂平等性智大慈悲力。由昔所
0450b20: 修利他無漏純淨佛土因緣成熟。隨住十地菩薩所
0450b21: 宜變為淨土。或小或大。或劣或勝。前後改轉。他受用
0450b22: 身依之而住。能依身量。亦無定限。
0450b23: 純淨佛土因緣。謂直心是道場等。具如維摩經中
0450b24: 所明。或小或大者。謂初地見百界。二地見千界等。
0450c01: 成劣或勝者。謂界外鈍根。次第而見。不能稱性。名
0450c02: 之為劣。即實報無障礙穢土。若界外利根。不次第
0450c03: 見。頓同法性。名之為勝。即實報無障礙淨土。能依
0450c04: 身量亦無定限者。身必稱土。土小則身亦小。土大
0450c05: 則身亦大也。
0450c06: 若變化身依變化土。謂成事智大慈悲力。由昔所修
0450c07: 利他無漏淨穢佛土因緣成熟。隨未登地有情所宜。
0450c08: 化為佛土。或淨或穢。或小或大。前後改轉。佛變化身
0450c09: 依之而住。能依身量。亦無定限。
0450c10: 此有二種。一方便有餘土。二凡聖同居土也。方便
0450c11: 有餘土者。如藏教二乘極果。通教七地。皆斷煩惱。
0450c12: 不復受三界生。而所知障未斷。又不能入他受用
0450c13: 土。故彼雖作滅度之想。入於涅槃。而出三界外。有
0450c14: 此淨土。仍於其中受變易身。又別教七住以上。圓
0450c15: 教七信以上。通惑已巳斷。無明未破。亦生此中。故云。
0450c16: 隨未登地有情所宜。化為佛土也。就此方便土中。
0450c17: 亦有大小。亦分淨穢。如藏教二乘法執重故。則土
0450c18: 小而穢。通教七地。法執輕故。則土大而淨。別七住
0450c19: 以上。勝於通教所見。十行又勝。十向倍勝。若圓十
0450c20: 信。所見尤為勝妙。然此方便若淨若穢。自同居土
0450c21: 視之。則總名淨。以非分段生故。凡聖同居土者。有
0450c22: 三惡道。則名為穢。如娑婆等。無三惡道。則名為淨。
0450c23: 如極樂等。或一向淨。或一向穢。或淨兼穢。或穢兼
0450c24: 淨。或淨轉穢。或穢轉淨。淨亦有無量差別。穢亦有
0451a01: 無量差別。佛身大小。亦復無量差別不等。具如諸
0451a02: 輕所明。此中淨穢佛土因緣者。應折應攝等機為
0451a03: 緣。二十五王三昧為因。具如法華玄義所明。二明
0451a04: 所依之土竟。△三身土合簡二。初簡所變同別。二
0451a05: 簡能變同別。今初。
0451a06: 自性身土。一切如來同所證故。體無差別。○自受用
0451a07: 身及所依土。雖一切佛各變不同。而皆無邊又復。不相
0451a09: 所化共者。同處同時。諸佛各變為身為土。形狀相似。
0451a10: 不相障礙。展轉相雜。為增上緣。令所化之眾生于。自識
0451a11: 上變現佛化身土。彼但謂於一土有一佛身為現神通說法
0451a12: 饒益而不知其實是諸佛所共變也。若復。於不共者縱使彼謂見十方佛。實。唯一
0451a13: 佛所變良由。諸有情類無始時來。種性法爾更相繫屬。
0451a14: 或多有情。唯屬一佛所化。或一有情。須屬多佛所化。故所化眾
0451a15: 生法爾。有共不共若。不爾者。則多佛久住世間。各事劬勞。
0451a16: 實為無益以。一佛即能益一切生故。
0451a17: 餘二身土。謂他受用身他受用土。及變化身變化
0451a18: 土也。一切眾生。由有我法二執。故使自他不二而
0451a19: 二。諸佛已巳斷此執。故於自他二而不二。但因眾生
0451a20: 所屬之機有同有別。故佛化用隨而應之。是故若
0451a21: 論佛德無量。則決能度盡眾生。若論眾生無緣。則
0451a22: 不能受諸佛化。如日光雖無所不照。而覆盆之下
0451a23: 便無日光。然眾生未破法執以前。唯受有緣佛化。
0451a24: 若破法執。登於圓住別地。則為一切諸佛同體所
0451b01: 護念矣。△二簡能變同別二。初正簡漏無漏別。二
0451b02: 約三性結成五觀。今初。
0451b03: 此諸三身四土若淨若穢若從諸佛。無漏識上所變現者。
0451b04: 同能變識俱善無漏以從。純善無漏因緣所生。是道諦
0451b05: 攝。非苦集故然能變之識雖是無漏。而所變之。蘊等識相不必皆同
0451b06: 以從。諸佛心內眾生之蘊處界。三法因緣雜引生故。
0451b07: 純善無漏因緣者。無垢識中本具十界性相為因。
0451b08: 悲智行願及一切眾生機感為緣也。蘊等識相不
0451b09: 必皆同者。謂若眾生入二空觀。則其意識法之三
0451b10: 界。便與諸佛同其無漏。若復未入二空觀智。則其
0451b11: 蘊處界三。一向皆是有漏所攝。而諸佛託此眾生
0451b12: 有漏無漏本質。自皆變為無漏相分也。夫佛變淨
0451b13: 土。純善無漏。固無論已巳。佛變穢土。乃從眾生三法
0451b14: 因緣引生。所以識相不必皆同。然在如來分中。雖
0451b15: 現九法界影。而九法界影。亦皆純善無漏所攝。所
0451b16: 謂三千果成。咸稱常樂。豈不信哉。
0451b17: 即此身土若淨若穢。若從九界有漏識上所變現者。同能變識皆是
0451b18: 有漏。純從有漏因緣所生。是苦集攝。非滅道故然能變識
0451b19: 雖唯無記。而所變。善等三性之識相。不必皆同以從眾生心內諸佛示現隨順
0451b20: 善惡無記。三性因緣雜引生故所變眾生心內諸佛之。蘊等有同有
0451b21: 異。類此應知若。不爾者。則化現之佛。應無五蘊十二處等。
0451b22: 有漏因緣者。異熟識中本具十界性相為因。與二
0451b23: 障俱之聞思修慧及諸福行為緣也。蘊等同異類
0451b24: 此應知者。謂若眾生心內諸佛。則蘊處界皆善無
0451c01: 漏。若復眾生心內三乘聖眾。則意識法三。屬於無
0451c02: 漏。前十五界。仍屬有漏。而眾生託此四聖無漏有
0451c03: 漏本質。自皆變為有漏相分也。夫生見穢土。純屬
0451c04: 有漏。固無論已巳。生見淨穢兩土及諸佛身。乃從諸
0451c05: 佛示現三性三法因緣引生。所以識相不必皆同。
0451c06: 然在眾生分中。雖佛身土影。而佛身土影。皆是
0451c07: 有漏所攝。所謂三千在理。同名無明。豈不信哉。初
0451c08: 正簡漏無漏別竟。△二約三性結成五觀五。初示
0451c09: 遣存實觀。二示捨濫留純觀。三示攝末歸本觀。
0451c10: 四示遣相證性觀。五示隱劣顯勝觀。問曰。何故隱
0451c11: 劣顯勝。反在遣相證性後耶。答曰。既達真如即識
0451c12: 實性。方知真如亦即心所實性。既達識性之外無
0451c13: 別真如。方知心所性外亦復無別真如。故遣相者。
0451c14: 遣其迷性妄見差別之相。證性者。證其即相無非
0451c15: 平等之性也。今初。
0451c16: 然相分等。依識變現。非如識性為依他中實有之妙俗諦。若
0451c17: 不爾者。則唯識理應不得成以其。許識內境俱實有故。
0451c18: 此遣存實觀中。有兩家解。今初即安慧師義。謂
0451c19: 相見二分是。自證體性是實也。相分等。等於見
0451c20: 分。識性。即自證分。
0451c21: 或識中相見二分。等皆從緣所生。俱是依他起性。其與
0451c22: 實猶如識之自體。須知唯之為言但。遣識外我法。不遮識內相分
0451c23: 境也。若不爾者。則根本智所緣真如內實相境。亦應非實。
0451c24: 此即護法正義。謂遮計所執是。四分皆依他起
0452a01: 是實也。言實如識者。依真勝義。則識體既如幻
0452a02: 夢。所變相見二分亦。約理世俗。則依他識體不
0452a03: 無。所變相見二分亦實。蓋所言唯識者。但以唯字
0452a04: 遮彼計所執識外我法。非并遮此識內相見也。
0452a05: 且如根本實智緣真如時。雖非變帶相狀。許是挾
0452a06: 帶體相。若謂相見二分是。則本智真如亦應非
0452a07: 實矣。豈可乎哉。大佛頂經云。見與見緣。并所想相。
0452a08: 如空華。本無所有。此約真諦遣相。而安慧師依
0452a09: 此立於初義。又云。此見及緣。元是菩提妙淨明體。
0452a10: 云何於中有是非是。此約即俗恒真。而護法師依
0452a11: 此立於次義。故奘師並存其說。亦以可互發明故
0452a12: 也。然執初義者。必失次義。而知次義者。必達初義。
0452a13: 故仍以次義為正。△二示捨濫留純觀。
0452a14: 問。內境與識。既並非。如何但言唯識。非言唯見唯境答。
0452a15: 識唯內有。境亦通外。恐濫計所執外故。但言唯識又。或
0452a16: 諸愚夫迷執於境。起煩惱業。生死沉淪。不解觀心勤
0452a17: 求出離。哀愍彼故。說唯識言。令自觀心。解脫生死。非
0452a18: 謂內境如外都無。
0452a19: 境從心變。心外無境。而愚夫不達唯識。妄生執著。
0452a20: 起見起愛。受輪迴。故但言唯識。令彼觀心。言觀
0452a21: 心者。秪是強觀諸法無實。皆從識變。則能伏滅
0452a22: 計執情。△三示攝末歸本觀。
0452a23: 或相分等。皆以識為體性。由熏習力。似多分生。
0452a24: 一秪識性。由熏習力。似有四分生起不同。實論
0452b01: 之。相見之末。何離於識體。故大佛頂經云。本是
0452b02: 妙明無上菩提淨圓真心。妄為色空及與聞見。如
0452b03: 第二月。誰為是月。又誰非月。△四示遣相證性觀。
0452b04: 真如亦是識之實性。故除識性之外。無別有法。
0452b05: 欲知如外無識。先觀識外無如。若知識外無如。方
0452b06: 悟如外無識。識外無如者。圓成實性不離依他也。
0452b07: 如外無識者。依他無性。即圓成實也。故前頌云。圓
0452b08: 成實於彼。常遠離前性。故此與依他。非異非不異。
0452b09: 又云。此諸法勝義。亦即是真如常如。其性故。即唯
0452b10: 識實性。而後之講者。妄謂法相宗中立凝然不變
0452b11: 以為真如。不亦冤乎。△五示隱劣顯勝觀。
0452b12: 此中識言。亦攝心所。心與心所定相應故。
0452b13: 但以勝攝劣。故云唯識耳。非謂離心無別心所也。
0452b14: 一一心所。皆具四分依他起性。一一依他。皆與真
0452b15: 如非異不異。故得介爾有心。三千具足。若不然者。
0452b16: 不墮饒伺。則墮支離。豈大乘中道法義也哉。統論
0452b17: 唯識修證法門。總不離此五觀。以對南嶽大乘止
0452b18: 觀。如出一轍。初遣存實。二捨濫留純。即分別性
0452b19: 中止觀也。三攝末歸本。即依他性中止觀也。四遣
0452b20: 相證性。即真實性中止觀也。五隱劣顯勝。即密顯
0452b21: 染分三性淨分三性。皆可具前四觀。何以言之。若
0452b22: 但論心王。則不顯染淨差別。唯兼論相應心所。方
0452b23: 知三性各各不同。既於心王得論四觀。亦於心所
0452b24: 得論四觀。且如貪瞋癡等。隨舉一法。若遣存實。
0452c01: 則知所貪外境非有。若捨濫留純。則知內相分境
0452c02: 亦。若攝末歸本。則知能貪所貪本無二體。若遣
0452c03: 相證性。則知貪之實性即真如性。瞋癡慢等。例此
0452c04: 可知。惡法尚爾。無記與善益復可知。有漏尚爾。無
0452c05: 漏諸法益復可知。故能於五位百法。通達三性
0452c06: 及三無性。成就真俗不二觀門。此佛祖傳心要訣。
0452c07: 法性法相真源。願有智者。慎思明辯而篤行之。勿
0452c08: 蹈尋章摘句窠臼。勿招算沙數寶譏嫌。勿殉世諦
0452c09: 流布陳言。勿犯諍堅固記。庶不負天親護法
0452c10: 等諸大菩薩慈力。亦不負戒賢玄奘等師資授受
0452c11: 苦心。已巳上第二大科依教廣成分竟。
0452c12: △三釋結施願分二。初釋結。二施願。今初。
0452c13: 此論三分成立唯識。是故說為成唯識論。亦說此論
0452c14: 名淨唯識。顯唯識理極明淨故。
0452c15: 此先釋結末釋論也。三分。謂宗因喻三支比量。又
0452c16: 略廣位三分。境行果三分。相性位三分。故開蒙曰。
0452c17: 有三種三科。一略廣位三科者。初一頌半。略答外
0452c18: 難略標識相。次二十三行頌半。廣明識相顯前頌
0452c19: 意。後有五頌。明修行之位次。二境行果三科者。前
0452c20: 二十五頌。明唯識境。次四頌。明唯識行。後一頌。明
0452c21: 唯識果。三相性位三科者。前二十四頌。明唯識相。
0452c22: 第二十五頌。明唯識性。後五頌。明唯識位。當知三
0452c23: 科即三分也。
0452c24: 此本論名唯識三十。由天親大士造三十頌。顯于唯識之
0453a01: 理乃得圓滿。非有增減於本頌故。
0453a02: 此更釋結本宗論也。非略不足以提綱。非廣不足
0453a03: 以盡義。非位不足顯修證。故三十頌不容增減。又
0453a04: 非境不足以導行。非行不足以果。非果不足以
0453a05: 證境。故三十頌不容增減。又非相不足辨邪正。非
0453a06: 性不足以融空有。非位不足以證性相。故三十頌
0453a07: 不容增減。今依此三十頌而釋成之。先廣破我法
0453a08: 二執。略明能變唯三。次廣明三能變相。申明所變
0453a09: 唯識。既於依他起之心及心所。破其我法二種
0453a10: 計。即知二空所顯真如。與依他起非異不異。故得
0453a11: 真俗理明。性相交徹。依之起行。便可歷五位而證
0453a12: 二種轉依。雖十家殊釋。廣有百卷。細繹精搜。揉成
0453a13: 十冊。亦於三十本頌。義無增減。可謂入大乘之初
0453a14: 門。破邪執之利斧。接權小之巧便。顯性具之前茅
0453a15: 矣。初釋結竟。△二施願。
0453a16: 已巳依聖教及正理。分別唯識性相義。所護功德施
0453a17: 生。願共速登無上覺。
0453a18: 聖教。指能詮之文。正理。指所詮之義。文隨於義。義
0453a19: 隨於文。教之與理。何有二。但恐依文解義。則為
0453a20: 三世佛冤。故既依聖教。仍須正理以為司南。又恐
0453a21: 離經一字。則便同於魔說。故既依正理。仍須聖教
0453a22: 以為定量也。分別性相義者。若不了性。亦不了相。
0453a23: 其相即妄。若不識相。亦不識性。其性即孤。故須性
0453a24: 相俱通。方得自他兼利。又性相秪是事理。不達事
0453b01: 而理非圓。不了理而事奚立。故今分別此義。令於
0453b02: 真俗二諦了了分明。以為起行歷位證果之本。只
0453b03: 此一念弘法功德。能報十方諸佛深恩。又復施
0453b04: 生。以順大悲。願登大覺。以順大智。悲智雙運。即
0453b05: 是四弘誓鎧。大乘唯識之正印也。
0453b06: 
0453b07: 成唯識論觀心法要卷第十終
0453b08: 
0453b09: 
0453b10: 
0453b11: 
0453b12: No. 824-A
0453b13:  跋語
0453b14: 
0453b15: 宗鏡錄云。應須以智慧合其多聞。終不執詮而認
0453b16: 指。以多聞度其智慧。免成孤陋而面牆。設有一微
0453b17: 塵處未了。此猶有無明在。以不了處為障翳故。何
0453b18: 況自身根門之內。日用之中。有無量應急法門。全
0453b19: 未明一。若欲為人。憑何剖析。只成自誑。反墮無知。
0453b20: 自眼未明。焉開他目。故須三量定其是非。真修匪
0453b21: 濫。四分成其體用。正理無虧。然後十因四緣。辨染
0453b22: 淨之生處。三報五果。鑒真俗之所歸。若不達三量。
0453b23: 真妄何分。若不知四分。體用俱失。又云。一心實相。
0453b24: 悉是諸法。諸法所生。皆從現行善惡熏習第八識
0453c01: 含藏種子為因。發起染淨差別報應為果。若不微
0453c02: 細剖析。問答決疑。何由到一心總別之源。徹八識
0453c03: 性相之際。古德謂提綱意在張網。不可去網存綱。
0453c04: 舉領意在著衣。不可棄衣取領。故知理事雙明。方
0453c05: 通圓旨。教觀齊運。始達一乘。又云。若不因教所指。
0453c06: 何由得識自心。設不因教發明。亦須憑教印可。若
0453c07: 不然者。皆成自然外道。闇證禪師。直饒生而知之。
0453c08: 亦是多生聞經熏種。或乃諸聖本願冥加。嗚呼。永
0453c09: 明大師。以法眼嫡孫。悟齊諸祖。而苦心苦口勸誡
0453c10: 若此。誰謂成唯識論。非佛祖傳心之要訣耶。予自
0453c11: 恨障深惑重。不能折伏現行煩惱。深負出家初心。
0453c12: 而性相源頭。頗窺一線。誠或佛祖本願冥加。故亦
0453c13: 不敢自私自秘。聊竭隙明。和盤拈出。舉筆于丁亥
0453c14: 年三月二十五日。脫稿於本年五月二十五日。凡
0453c15: 閱兩月。述成觀心法要十卷。伏願見聞隨喜。不退
0453c16: 菩提。若信若疑。咸成妙種。同生極樂淨。先覲阿
0453c17: 彌陀佛。還入龍華初會。影響彌勒世尊。盡未來時。
0453c18: 廣度含識。眾生皆悉度盡。方證無上涅槃。蕅益沙
0453c19: 門智旭閣筆故。時年四十有九。
0453c20: 
0453c21: 
0453c22: 
0453c23: 二白居士蔡屏周。捐貲刻此
0453c24: 唯識心要第十卷。伏願祿壽增崇。福慧昌盛。破執
0454a01: 顯理。轉識成智。普與法界有情。同證
0454a02: 唯識妙性。頓悟三身。圓淨四土。覲
0454a03: 彌陀于樂國。輔
0454a04: 慈氏于龍華。
0454a05: 丁亥仲秋日識于祖堂
