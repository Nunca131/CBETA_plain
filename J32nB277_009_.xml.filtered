0684a01: 自知錄下
0684a02: 過門
0684a03: 【不忠孝類】
0684a04: △事父母失敬失養。一事為一過。違犯義方之訓。一
0684a05: 事為一過。父母責怒。生嗔者為一過。抵觸者為十
0684a06: 過。父母所愛故薄之。一事為一過。父母沒後應資
0684a07: 薦不資薦。一度為十過。父母有失。不能善巧勸化。
0684a08: 一事為一過。
0684a09: △不敬養祖父母繼母。一事為一過。
0684a10: △事君王不竭忠盡力。一事為一過。當直言不直言
0684a11: 小事為一過。大事為十過。極大事為五十過。違犯
0684a12: 時王之制。一事為一過。虛言欺罔。一事為一過。
0684a13: △不敬奉師長。一日為一過。不依師良誨。一言為一
0684a14: 過。反背為三十過。若師不賢而捨之者非過。○【解】
0684a15: 反背。如陳相學許行之類。不賢而捨。如目連離外
0684a16: 道師之類。
0684a17: △兄弟相讎者。一事為二過。欺陵異母所出及庶出
0684a18: 者一事為三過。
0684a19: 【不仁慈類】
0684a20: △重疾求救不救。一人為二過。小疾一人為一過。無
0684a21: 財無術而不救者非過。
0684a22: △修合毒藥為五過。欲害人為十過。害人一命為百
0684a23: 過。不死而病為五十過。害禽畜一命為十過。不死
0684a24: 而病為五過。
0684a25: △咒禱厭咀。害人一命為百過。不死而病為五十過。
0684a26: △錯斷人死刑成為八十過。故入為百過。錯斷人軍
0684a27: 刑徒刑成為三十過。故入為四十過。錯斷人杖刑
0684a28: 成為八過。故入為十過。錯斷人笞刑成為四過。故
0684a29: 入為五過。私家治責婢僕之屬者同論。○【解】錯。謂
0684a30: 無心。故謂有心。
0684b01: △非法用刑。一用為十過。無罪笞人一下為一過。
0684b02: △謀人死刑成為百過。不成為五十過。舉意為十過。
0684b03: 軍刑徒刑成為四十過。不成為二十過。舉意為八
0684b04: 過。杖刑成為十過。不成為八過。舉意為五過。笞刑
0684b05: 成為五過。不成為四過。舉意為三過。
0684b06: △父母溺初生子女。一命為五十過。墮胎為二十過。
0684b07: ○【解】上帝垂訓。父母無罪殺兒。是殺天下人民也。
0684b08: 故成重過。
0684b09: △殺降屠城。一命為百過。以平民作俘虜者。一人為
0684b10: 五十過。致死為百過。
0684b11: △主事明知冤枉。或拘忌權勢。或執守舊案。不與伸
0684b12: 雪者。死刑成為八十過。軍刑徒刑為三十過。杖刑
0684b13: 為八過。笞刑成為四過。若受賄者。死刑為百過。以
0684b14: 下俱同前論。諸枉法斷事。隨輕重亦同前論。
0684b15: △心中暗舉惡意。欲損害人。一人為一過。事成。一人
0684b16: 為十過。
0684b17: △故殺傷人。一命為百過。傷而不死為八十過。使人
0684b18: 殺者同論。
0684b19: △故殺有力報人之畜。一命為二十過。誤殺為五過。
0684b20: 故殺無力報人之畜。一命為十過。誤殺為二過。故
0684b21: 殺微畜。一命為一過。誤殺十命為一過。故殺極微
0684b22: 畜。十命為一過。誤殺二十命。為一過。使人殺者同
0684b23: 論。讚助他人殺者同論。逐日飲食殺者同論。畜養
0684b24: 賣與人殺者同論。妄談禍福祭禱鬼神殺者同論。
0684b25: 修合藥餌殺者同論。看蠶者與畜養殺同論。
0684b26: △故殺害人之畜。一命為一過。誤殺十命為一過。
0684b27: △見殺不救。隨上所開過減半。無門可救者非過。不
0684b28: 可救而不生慈念為二過。○【解】減半者如殺有力
0684b29: 報人之畜十過。今五過是也。下以次減同上。
0684b30: △耕牛乘馬家犬等。老病死而賣其肉者。大命為十
0684c01: 過。小命為五過。
0684c02: △時當禁屠故殺者。隨上所開過加一倍。私買者同
0684c03: 論。居上位反為民開殺端者同論。○【解】加一倍如
0684c04: 殺有力報人之畜二十過。今四十過是也。下以次
0684c05: 增同上。
0684c06: △非法烹炮生物。使受極苦者。一命為二十過。○【解】
0684c07: 如活烹鱉蟹。火逼羊羔之類是也。
0684c08: △放鷹走狗釣魚射鳥等。傷而不死。一物為五過。致
0684c09: 死。與前故殺諸畜同論。發蟄驚棲填穴覆巢破卵
0684c10: 傷胎者同論。發蟄等因作善事誤傷非過。○【解】作
0684c11: 善誤傷。如修橋。砌路。建寺。造塔。種種善事。本出好
0684c12: 心。故不為過。然須懺悔資薦。
0684c13: △籠繫禽畜。一日為一過。
0684c14: △見人畜死不起慈心為一過。
0684c15: △見鰥寡孤獨窮民饑渴寒凍等。不救濟。一人為一
0684c16: 過。無財者非過。
0684c17: △欺弄損害瞽人聾人病人愚人老人小兒者。一人
0684c18: 為十過。
0684c19: △見人有憂不行解釋為一過。反生暢快為二過。更
0684c20: 增其憂為五過。見人失利失名心生歡喜為二過。
0684c21: 見人富貴願他貧賤為五過。
0684c22: △荒年囤米不發。坐索高價者。為五十過。遏糴者亦
0684c23: 同此論。
0684c24: △逼取貧民債負。使受鞭朴罪名為五過。借人財物
0684c25: 不還。百錢為一過。
0684c26: △役使人畜。至力竭疲乏不矜其苦而強役者。一時
0684c27: 為十過。加之鞭笞者。一杖為一過。
0684c28: △放火燒人廬舍山林為五十過。因而害人。一命為
0684c29: 五十過。害畜如前殺畜同論。本意欲害人命者。一
0684c30: 命為百過。
0685a01: △掘人塚棄其骨殖者。一塚為五十過。平人塚。一塚
0685a02: 為十過。太古無骨殖者非過。
0685a03: △倚勢白佔人田地房屋等。所值百錢為十過。賤價
0685a04: 強買。百錢為一過。
0685a05: △損壞道路使人畜艱於行履。一日為五過。損壞義
0685a06: 井涼亭橋梁渡船等俱同論。
0685a07: △居上官輕壞卑職前程。一人為三十過。枉法壞之
0685a08: 者為五十過。凡居上凌虐下人者同論。
0685a09: △幽繫婢妾。一人為一過。謀人妻女一人為五十過。
0685a10: 【三寶罪業類】
0685a11: △廢壞三寶尊像。所值百錢為二過。廢壞諸天治世
0685a12: 正神賢人君子等像。所值百錢為一過。葷血邪神
0685a13: 惑世者非過。
0685a14: △以言謗斥佛菩薩羅漢。一言為五過。謗斥諸天正
0685a15: 神聖賢。一言為一過。斥邪救迷出於真誠者非過。
0685a16: △禮佛失時為一過。因病因正事非過。葷辛酒肉觸
0685a17: 欲失時為五過。六齋日犯者加一倍論。
0685a18: △毀壞三寶殿堂床座諸供器等。所值百錢為一過。
0685a19: 誘他人使之毀壞者同論。見毀壞不諫勸為五過。
0685a20: 反助成為十過。諸天正神。聖賢等廟宇。所值二百
0685a21: 錢為一過。葷血淫祠惑世者非過。○【解】誘。謂他本
0685a22: 無心。我教彼為之。助。謂他先欲毀。我從旁讚之。
0685a23: △佔三寶地。所值百錢為一過。佔屋宇者同論。
0685a24: △新立葷血祭祀神祠。一所為五十過。神像一軀。為
0685a25: 十過。重修者。祠像各減半論。○【解】新立。謂非古原
0685a26: 有。特地刱造。
0685a27: △毀壞出世正法經典。所值百錢為二過。二乘人天
0685a28: 因果。所值百錢為一過。
0685a29: △謗訕出世正法經典。一言為十過。人天因果。一言
0685a30: 為五過。
0685b01: △吝法不教為十過。因彼不足教者非過。阻隔善法
0685b02: 不使流通為十過。屬邪見謬說者非過。雖屬善法。
0685b03: 時當韜晦。順時休止者非過。
0685b04: △誦經差一字為一過。漏一字為一過。心中雜想為
0685b05: 五過。想惡事為十過。外語雜事為五過。語善事為
0685b06: 一過。起身迎待賓客為二過。王臣來者非過。不依
0685b07: 式苟且誦為五過。誦時發嗔為十過。罵人為二十
0685b08: 過。打人為三十過。寫疏差漏者同論。
0685b09: △以外道邪法授弟子者。一人為二十過。
0685b10: △著撰偽經一卷為十過。
0685b11: △講演邪法惑眾。在席一人為一過。往彼聽受。一席廣
0685b12: 為一過。
0685b13: △講演正法。任己巳僻見。違經旨背先賢者。在席五人
0685b14: 為一過。
0685b15: △著撰脂粉詞章傳記等。一篇為一過。傳布一人為
0685b16: 二過。自己已記誦一篇為一過。○【解】一篇。謂詩一首。
0685b17: 文一段。戲一出之類。
0685b18: △傳人厭魅墮胎種種惡方。一方為二十過。
0685b19: △僧人乞食不與。一人為一過。非僧人乞食不與。二
0685b20: 人為一過。無而不與者非過。不與而反加叱辱者
0685b21: 為三過。僧不飯僧而拒絕者。一僧為二過。○【解】上
0685b22: 謂俗不齋僧。其過猶輕。下。謂僧不齋僧。其過尤重。
0685b23: △畜養惡弟子不遣去者。一人為五十過。弟子有過
0685b24: 不訓誨。小事一事為一過。大事一事為十過。
0685b25: 【雜不善類】
0685b26: △取不義之財。所值百錢為一過。處大富地而取者。
0685b27: 百錢為二過。
0685b28: △欲染極親為五十過。良家為十過。娼家為二過。尼
0685b29: 僧節婦為五十過。見良家美色。起心私之為二過。
0685b30: ○【解】此為在俗者。若出家僧。不論親疏良賤。但犯
0685c01: 俱五十過。起心私之俱二過。
0685c02: △盜取財物。百錢為一過。零盜積至百錢為一過。瞞
0685c03: 官偷稅者同論。威取詐取百錢為十過。
0685c04: △主事受賄而擢人官出人罪。百錢為一過。受賄而
0685c05: 壞人官入人罪。百錢為十過。
0685c06: △借人財物不還。百錢為一過。負他債願他身死為
0685c07: 十過。
0685c08: △斗秤等小出大入。所值百錢為一過。
0685c09: △見賢不舉為五過。反擠之為十過。見惡不去為五
0685c10: 過。反助之為十過。隱人善一事為一過。揚人惡一
0685c11: 事為一過。有言責而舉惡者非過。為除害救人而
0685c12: 舉惡者非過。
0685c13: △刻意搜求先賢之短。創為新說者。一言為一過。於
0685c14: 理乖違者。一言為十過。做造野史小說戲文歌曲
0685c15: 誣污善良者。一事為二十過。不審實傳播人陰私
0685c16: 及閨幃中事者。一事為十過。全無而妄自捏成者。
0685c17: 為五十過。遞送揭帖發人惡跡。半實半虛者為二
0685c18: 十過。全虛者為五十過。言言皆實而出自公心。為
0685c19: 民除害者非過。
0685c20: △募緣營修諸福事。而盜用所施入己巳者。百錢為一
0685c21: 過。三寶物十錢為一過。因果差移。百錢為一過。
0685c22: △讚助人詞訟。死刑成為三十過。軍刑徒刑成為二
0685c23: 十過。杖刑成為十過。笞刑成為五過。讚助人鬥諍
0685c24: 為一過。若教唆取利。死刑成為百過。軍刑徒刑成
0685c25: 為三十過。笞刑為十五過。離間人骨肉者為三十
0685c26: 過。破人婚姻為五過。理不應婚者非過。
0685c27: △出損德之言。一言為十過。○【解】如金陵三不足。曹
0685c28: 孟德。寧我負人毋人負我之類。是也。
0685c29: △虛誑妄語。一事為一過。因而害人為十過。
0685c30: △　見善不行。一事為一過。有過不改。一事為一過。過
0686a01: 不認過。反爭為是。對平交為二過。對父母師長為
0686a02: 十過。
0686a03: △論辯偏執己巳見不服善者。一義為一過。
0686a04: △不教誨子孫。任其為不善者。一事為一過。容縱家
0686a05: 人門客者同論。
0686a06: △大賢不師為五過。勝友不交為二過。反加謗毀欺
0686a07: 侮為十過。
0686a08: △惡語向所尊為十過。向平交為四過。向卑幼為一
0686a09: 過。向聖人為百過。向賢人君子為十過。
0686a10: △教人為不善。一事為二過。教人不忠不孝等大惡
0686a11: 者。一事為五十過。見人為不善。不諫勸者為一過。
0686a12: 大事為三十過。知彼人剛愎決不受諫者非過。
0686a13: △造人歌謠。取人插號者。一人為五過。
0686a14: △妄語不實。一言為一過。自云證聖誑惑世人者。一
0686a15: 言為五十過。
0686a16: △許友負信。小事為一過。大事為十過。負財物寄託
0686a17: 者。百錢為一過。
0686a18: △有恩不報。一事為一過。有冤必報。一事為一過。報
0686a19: 冤過分為十過。致死為百過。於所冤人欲其喪滅
0686a20: 為一過。聞冤滅已巳。心生歡喜為一過。
0686a21: △肉食一食為一過。違禁物。若龜鱉之類。一食為二
0686a22: 過。有義物。若耕牛乘馬家犬之類。一食為三過。○
0686a23: 【解】以上謂市買者。若自殺食。在前故殺中論。
0686a24: △飲酒。為評議惡事飲。一升為六過。與不良人飲。一
0686a25: 升為二過。無故與常人飲為一過。奉養父母延待
0686a26: 正賓者非過。煎送藥餌者非過。
0686a27: △開酒肆招人飲。一人為一過。
0686a28: △五辛。無故食。一食為一過。治病服者非過。食後誦
0686a29: 經一卷為一過。
0686a30: △六齋日食肉。一食為二過。食而上殿為一過。飲酒
0686b01: 啖五辛者同論。
0686b02: △過分美衣。一衣為一過。美食。一食為一過。唯奉養
0686b03: 父母非過。○【解】過分者。謂富貴人分應受福。然於
0686b04: 本等享用外。過為奢侈是也。唯除父母。不曰祀神
0686b05: 宴賓者。周易二簋可享。茅容蔬食非薄。是也。
0686b06: △齋素人。必求美衣美食。一衣為一過。一食為一過。
0686b07: ○【解】謂既知齋素。自合惜福。雖是布衣。必求精好。
0686b08: 雖是菜食。必求甘美。亦折福故。
0686b09: △輕賤五穀天物。所值百錢為一過。
0686b10: △販賣屠刀漁網等物。所費值百錢為一過。
0686b11: △拾遺不還主。所值百錢為一過。
0686b12: △有功歸己已。有罪引人。一事為二過。
0686b13: △名位財利。夤緣營謀而求必得不顧非義者。一事
0686b14: 為十過。
0686b15: △處眾唯知為己巳。不為眾者。所處之地。一日為一過。
0686b16: △寧他人失財失位。而唯保全己巳之財位者為五十
0686b17: 過。
0686b18: △遇失利及諸患難。動輒怨天尤人者。一事為三過。
0686b19: △祈福禳災等。不修善事而許牲牢惡願者為十過。
0686b20: 所殺生命。與殺畜同論。○【解】十過者。但許願時。心
0686b21: 已巳不良故。至後酬願宰殺時。另與殺畜同論。
0686b22: △救病藥方。不肯傳人者。五方為一過。未驗恐誤人
0686b23: 者非過。
0686b24: △遺棄字紙不顧者。十字為一過。
0686b25: △離父母出家。更拜他人作乾父母者為五十過。
0686b26: △人授爐火丹術受之為三十過。行使丹銀所值百
0686b27: 錢為三過。實成真金。煎燒百度不變者非過。
0686b28: 【補遺】
0686b29: △無故殿上行。塔上登者為五過。殿塔上葷酒污穢
0686b30: 者為十過。○【解】故。謂燒香掃地諷經等。
0686c01: △受賄囑託擢官出罪等。五百錢為一過。受賄囑託
0686c02: 壞官入罪等。五百錢為十過。
