0223a01: 大明三藏法數卷第二十　　　　　碣二
0223a02: 上天竺前住持沙門一如等奉　集註
0223a03: 六輪對位出菩薩瓔珞本業經輪有二義一運轉二摧碾
0223a04: 謂佛菩薩轉於法輪則能摧碾眾生惑業
0223a05: 故以六輪對諸位次也。【一銅寶輪對十住
0223a06: 位】銅似金色不具金用雖無鐵之麤垢而
0223a07: 猶有查滓若鍊磨攻治則能成諸皿濟
0223a08: 用於世謂十住菩薩已巳斷見思之惑如離
0223a09: 麤垢於四十一品無明之惑未能盡斷如
0223a10: 銅之猶有查滓惑既分斷德亦分顯故能
0223b01: 從體起用隨類現形化諸眾生如成濟
0223b02: 世故以銅寶輪對十住位也十住者發心住治地住修
0223b03: 行住生貴住方便具足住正心住不退住童真住法王子住灌頂住也四十一品者
0223b04: 謂十住十行十回向十地等覺各一品也。【二銀寶輪對十行位】
0223b05: 銀體瑩潔不受塵垢雖經鎔鍊性恒不變
0223b06: 謂十行菩薩不加功力任運分斷無明之
0223b07: 惑顯發本然清淨之性如銀之瑩潔鎔鍊
0223b08: 不變故以銀寶輪對十行位也十行者歡喜行饒益
0223b09: 行無嗔恨行無盡行離癡亂行善現行無行尊重行善法行真實行也。【三金
0223b10: 寶輪對十回向位】金體貴重濟用極大土
0224a01: 埋火煆其色不變謂十回向菩薩功行加
0224a02: 深教化亦廣雖混眾塵而不為塵垢所染
0224a03: 雖居五欲而不為欲火所燒故以金寶輪
0224a04: 對十回向位也十回向者救一切眾生離眾生相回向不壞回向等
0224a05: 一切佛回向至一切處回向無盡功德藏回向隨順平等善根回向隨順等觀一切
0224a06: 眾生回向真如相回向無縛解脫回向法界無量回向也五欲者色欲聲欲香欲味
0224a07: 欲觸欲也。【四璃寶輪對十地位】梵語璃華
0224a08: 言青色寶出須彌山一切眾寶皆不能壞
0224a09: 謂十地菩薩所證真實不為外魔之所動
0224a10: 壞故以璃寶輪對十地位也梵語須彌華言妙高
0224b01: 十地者歡喜地離垢地發光地慧地難勝地現前地遠行地不動地善慧地法雲
0224b02: 地也。【五摩尼寶輪對等覺位】梵語摩尼又云
0224b03: 末尼華言離垢此寶光淨不為塵垢所染
0224b04: 若以青物褁之投水水色即青紅黃赤白
0224b05: 亦復如是謂等覺菩薩無明之惑將盡位
0224b06: 居十地之上其隨類現形化用自在故以
0224b07: 摩尼寶輪對等覺位也等覺者望後妙覺猶有一等勝前諸
0224b08: 位得稱為覺也。【六水精寶輪對妙覺位】水精內外
0224b09: 徹無物不現謂妙覺果佛諸惑淨盡萬
0224b10: 德圓明常住湛然有感則應故以水精寶
0225a01: 輪對妙覺位也妙覺者自覺覺他覺行圓滿不可思議也。
0225a02: 六種住出菩薩地持經六種住者約別教位次而論也以
0225a03: 此六人所證之位皆不退失故名為住。【一
0225a04: 種性住】種即能生之義性即自分不改之
0225a05: 義謂別教菩薩於十住十行位中道種成
0225a06: 就無有退失數數增進故名種性住十住者發
0225a07: 心住治地住修行住生貴住方便具足住正心住不退住童真住法王子住灌頂住
0225a08: 也十行者歡喜行饒益行無嗔恨行無盡行離癡亂行善現行無行尊重行善法
0225a09: 行真實行也。【二解行住】解即解了行即修行謂
0225a10: 別教菩薩於十回向位中修習中觀為入
0225b01: 初地之方便故名解行住十回向者救一切眾生離眾生
0225b02: 相回向不壞回向等一切佛回向至一切處回向無盡功德藏回向隨順平等善根
0225b03: 回向隨順等觀一切眾生回向真如相回向無縛解脫回向法界無量回向也。【三
0225b04: 淨心住】謂別教菩薩於初地斷根本見惑
0225b05: 得出世間心離凡夫我相障故名淨心住
0225b06: 初地即歡喜地也根本見惑者即三界外見惑以界內諸惑由之而生也凡夫我相
0225b07: 者謂凡夫之人於五陰身執為我也。【四行道住】猶足
0225b08: 謂別教菩薩從二地至七地修習中觀皆
0225b09: 斷根本思惑而有證入之故名行道
0225b10: 住二地至七地者離垢地發光地慧地難勝地現前地遠行地也。【五
0226a01: 定住】謂別教菩薩從八地九地已得真實
0226a02: 之行不還不退故名定住八地九地者不動地善慧
0226a03: 地也。【六究竟住】謂此非圓教妙覺果佛之究
0226a04: 竟乃是別教第十地菩薩學行滿足究竟
0226a05: 不退故名究竟住第十地者法雲地也。
0226a06: 六種定出大乘莊嚴經論論云菩薩由六度增上
0226a07: 得六種定。【一財成定】謂菩薩由布施
0226a08: 力必定常得大財成就是名財成定。【二
0226a09: 生勝定】謂菩薩由持戒力必定常得貴
0226a10: 勝之家隨意受生是名生勝定。【三不退
0226b01: 定】謂菩薩由忍辱力所修善法必定常
0226b02: 不退失是名不退定。【四修習定】謂菩
0226b03: 薩由精進力常時修習善法必定無有間
0226b04: 息是名修習定。【五定業定】謂菩薩由
0226b05: 禪定力成就眾生正定之業必定永不退
0226b06: 失是名定業定。【六無功用定】謂菩薩
0226b07: 由智慧力不加功行必定自然住理是名
0226b08: 無功用定。
0226b09: 六種攝出菩薩地持經攝即攝取亦攝受也謂菩薩
0226b10: 以此六種攝諸眾生過去已巳攝現在今攝
0227a01: 未來當攝乃至歷塵數劫無有疲厭故名
0227a02: 六種攝劫梵語具云劫波華言分別時節。【一頓攝】頓遽也
0227a03: 謂菩薩從初發心於一切眾生作父母想
0227a04: 隨力所能直以一切樂事饒益而攝取之
0227a05: 是名頓攝菩薩梵語具云菩提薩埵華言覺有情。【二增上攝】
0227a06: 增上猶增勝也謂菩薩既已巳發心若於父
0227a07: 母起尊重心種種方便勸修善法隨時供
0227a08: 養知恩報恩若於妻子眷屬教修善法令
0227a09: 其勝進或菩薩為王即攝受人民如法正
0227a10: 化不加非罰以財以法而為饒益隨其力
0227b01: 能教諸眾生令修善法是名增上攝。【三取
0227b02: 攝】謂菩薩常以二種攝取眾生一者常以
0227b03: 捨心以財饒益一切眾生令其離於貧窮
0227b04: 二者常以慈悲心以法饒益一切眾生
0227b05: 惡邪見教修正法是名取攝。【四久攝】謂菩
0227b06: 薩攝取眾生多歷時數久久教化乃得成
0227b07: 熟是名久攝。【五不久攝】謂菩薩攝取眾生
0227b08: 教化不久即得成熟是名不久攝。【六後攝】
0227b09: 謂菩薩於前五攝之後攝取眾生於此生
0227b10: 內即能成熟是名後攝。
0228a01: 六種阿羅漢出法華玄義梵語阿羅漢華言無生
0228a02: 又云無學謂三界生死已巳盡故名無生無
0228a03: 法可學故名無學三界者欲界色界無色界也。【一退法阿
0228a04: 羅漢】謂因遇違緣退失所得道法即第四
0228a05: 果退至初果故名退法違緣者涅槃經明五緣一樂多事二
0228a06: 樂說世事三樂睡眠四樂近在家五樂多遊行皆名違緣也第四果即阿羅漢初果
0228a07: 即須陀洹也。【二思法阿羅漢】謂常自思惟所得
0228a08: 之法恐有退失故名思法。【三護法阿羅漢】
0228a09: 謂於所證之法心生愛樂善加守護故名
0228a10: 護法。【四住法阿羅漢】謂住於所證之法不
0228b01: 退不進故名住法。【五進法阿羅漢】謂能加
0228b02: 功進行至不動法故名進法。【六不動法阿
0228b03: 羅漢】謂不被煩惱之所動亂故名不動法。
0228b04: 六法師出大智度論法華文句云法者軌則也師
0228b05: 者訓匠也謂師於妙法自行成就又能以
0228b06: 妙法訓導於他故稱法師。【一信力故受】信
0228b07: 信向也受領納也謂以信向之力聞正
0228b08: 法乃至一句一偈領納在心故名信力故
0228b09: 受。【二念力故持】念憶念也持執持也謂所
0228b10: 聞之法由憶念之力執持不失故名念力
0229a01: 故持。【三看文為讀】謂目視經卷之文以口
0229a02: 習宣演故名看文為讀。【四不忘為誦】謂習
0229a03: 讀既熟不假看文自然成誦無有忘失故
0229a04: 名不忘為誦。【五宣傳為說】宣揚也傳轉也
0229a05: 謂自己巳所得之法展轉為他人說故名宣
0229a06: 傳為說。【六難曉須釋】謂佛所說經教義趣
0229a07: 深遠卒難曉了必須解釋方能解悟故名
0229a08: 難曉須釋。
0229a09: 六和敬出法界次第和敬者和同愛敬也此六者
0229a10: 通名和敬蓋外同他善謂之和內自謙卑
0229b01: 謂之敬今稱僧為六和蓋出於此。【一同戒
0229b02: 和敬】謂比丘通達實相正理知罪不可得
0229b03: 為欲安立眾生於實相正理以方便善巧
0229b04: 同持戒品無有乖諍亦知眾生同此戒善
0229b05: 未來必得菩提大果是以敬之如佛故名
0229b06: 同戒和敬也梵語比丘華言乞士梵語菩提華言道。【二同見
0229b07: 和敬】謂比丘通達實相正理而能了知諸
0229b08: 法本無所得亦無所知見為欲安立眾生
0229b09: 於實相正見以方便善巧同一切知見無
0229b10: 有乖諍亦知眾生因此知見必得種智圓
0230a01: 明是以敬之如佛故名同見和敬也種智者即
0230a02: 一切種智也。【三同行和敬】謂比丘通達實相正
0230a03: 行而能了知無作無行為欲安立眾生於
0230a04: 實相正行以方便善巧同修諸行無有乖
0230a05: 諍亦知眾生同此諸行漸積功德當成佛
0230a06: 道是以敬之如佛故名同行和敬也。【四身
0230a07: 慈和敬】謂比丘住平等大慈以修其身常
0230a08: 與眾生一切樂事無有乖諍亦知眾生悉
0230a09: 有佛性未來必得金剛之身是以敬之如
0230a10: 佛故名身慈和敬也金剛者言法性之身不可壞也。【五口
0230b01: 慈和敬】謂比丘住平等大慈以修其口常
0230b02: 與眾生說一切法令其得樂無有乖諍亦
0230b03: 知眾生悉有佛性未來必得上上清淨口
0230b04: 業是以敬之如佛故名口慈和敬也上上謂佛
0230b05: 也。【六意慈和敬】謂比丘住平等大慈以修
0230b06: 其意常知眾生諸根性欲與眾生樂無有
0230b07: 乖諍亦知眾生悉有佛性未來必得心如
0230b08: 佛心是以敬之如佛故名意慈和敬也。
0230b09: 六比丘出十住毘婆沙論梵語比丘華言乞士謂此
0230b10: 等比丘於佛世時聚集成眾作諸非威儀
0231a01: 事出隊入故名六比丘。【一闡陀】又云
0231a02: 闡那即車匿。【二迦留陀夷】車匿又云闡釋
0231a03: 迦無翻是釋種也梵語迦留陀夷華言麤黑
0231a04: 以其顏貌麤黑故也是婆羅門種此二人
0231a05: 性多貪癡不受人語住迦尸黑山聚落作
0231a06: 諸非威儀事時黑山聚落諸優婆塞來白
0231a07: 佛言六比丘於彼聚落作諸非法佛令
0231a08: 阿難同六十比丘往彼作驅出羯磨二人
0231a09: 知之便出一由旬外迎請阿難即求懺悔
0231a10: 言我所作非善從今已巳去不敢復作即同
0231b01: 阿難還至佛所後迦留陀夷因入婆羅門
0231b02: 家說法被賊打殺梵語婆羅門華言淨行梵語優婆塞華言清淨
0231b03: 土梵語阿難華言慶喜梵語羯磨華言作法。【三三文陀達多】又
0231b04: 云難陀。【四摩醯沙達多】又云難陀梵語
0231b05: 三文陀達多摩醯沙達多無翻此二人是釋
0231b06: 種性多愚癡不受人語住黑山聚落作諸
0231b07: 非威儀事聞佛令阿難來作驅出羯磨二
0231b08: 人便走到於王道聚落後三文陀達多以
0231b09: 祠廟生天。【五馬師】又云馬宿。【六滿宿】馬
0231b10: 師性多愚癡滿宿性多嗔恚此二人本是
0232a01: 田夫亦釋種也共議我等作田辛苦可共
0232a02: 出家於佛法中衣食自然復更籌量就誰
0232a03: 出家即到舍利弗目犍連所求欲出家既
0232a04: 出家已巳住雞山聚落不受人語作諸非
0232a05: 威儀事於六比丘中最為上首後二人
0232a06: 因多愚癡嗔恚墮生龍中梵語舍利弗華言身子梵語目
0232a07: 犍連華言采菽氏皆佛之弟子也。
0232a08: 三寶有六義出諸經要集三寶者佛法僧也乃四
0232a09: 生之導首六趣之舟航為世所貴故名為
0232a10: 寶四生者胎生卵生濕生化生也六趣者天趣人趣阿修羅趣餓鬼趣畜生趣地
0232b01: 獄趣也。【一希有義】謂如世珍寶貧窮之人所
0232b02: 不能得三寶亦爾薄福眾生百千萬世不
0232b03: 能值遇故名希有。【二離垢義】謂如世珍寶
0232b04: 內外瑩徹體無瑕穢三寶亦爾諸漏淨盡
0232b05: 無有垢染故名離垢諸漏淨盡者謂一切惑業斷盡無遺不漏
0232b06: 落生死也。【三勢力義】謂如世珍寶除貧去毒有
0232b07: 大勢力三寶亦爾具六神通濟眾生出
0232b08: 離苦趣故名勢力六神通者天耳通天眼通宿命通他心通神足
0232b09: 通漏盡通也。【四莊嚴義】謂如世珍寶嚴飾身首
0232b10: 令人姝好三寶亦爾能以正法嚴飾行人
0233a01: 令得身心清淨故名莊嚴。【五最勝義】謂如
0233a02: 世寶諸物中勝三寶亦爾一切世間最
0233a03: 為殊勝故名最勝。【六不改義】謂如世真金
0233a04: 燒打磨鍊不能變改三寶亦爾不為世間
0233a05: 八法之所變易故名不改八法者一利二衰三毀四譽五
0233a06: 稱六譏七苦八樂也。
0233a07: 六欲天出楞嚴經欲即色欲四天王以形交為欲
0233a08: 忉利以風為欲夜摩以抱持為欲兜率以
0233a09: 執手為欲化樂以視笑為欲他化但以視
0233a10: 為欲也謂之天者天然自然樂勝身勝亦
0233b01: 名最勝亦名光明以其所欲不同故名六
0233b02: 欲天。【一四天王天】東方持國天王謂能護
0233b03: 持國土故居須彌山黃金埵南方增長天
0233b04: 王謂能令他善根增長故居須彌山璃
0233b05: 埵西方廣目天王謂能以淨天眼常觀擁
0233b06: 護此閻浮提故居須彌山白銀埵北方多
0233b07: 聞天王謂福德之名聞四方故居須彌山
0233b08: 水晶埵梵語須彌華言妙高梵語閻浮提華言勝金洲。【二忉利天】
0233b09: 梵語忉利華言三十三大智度論云昔有
0233b10: 婆羅門姓憍尸迦與知友三十二人共修
0234a01: 福德命終皆生須彌山頂憍尸迦為天主
0234a02: 名帝釋天三十二人為輔臣周圍列居而
0234a03: 帝釋獨處其中又淨名云昔迦葉佛滅
0234a04: 後有一女人發心修塔報為天主有三十
0234a05: 二人助修報為輔臣君臣合之為三十三
0234a06: 也梵語婆羅門華言淨行梵語憍尸迦又云釋提桓因華言能天主言帝釋者華
0234a07: 梵舉也三十二人名字經論不載據正法念處經所載三十三天各有住處謂善
0234a08: 法堂天山天山頂天善見城天私他天俱吒天雜殿天懽喜園天光明天波利
0234a09: 耶多天離險岸天谷崖岸天摩尼藏天旋行大金殿天鬘影天柔軟天雜莊嚴天如
0234a10: 意天細行天歌音喜樂天威德輪天月行天閻摩那娑羅天速行天影照天智慧
0234b01: 行天眾分天曼陀羅天上行天威德顏天威德輪光天清淨天也。【三夜摩
0234b02: 天】梵語夜摩華言善時亦名時分謂其時
0234b03: 時唱快樂故以蓮華開合分其晝夜此天
0234b04: 依空而居。【四兜率天】梵語兜率華言知足
0234b05: 謂其於五欲境知止足故此王依空而居
0234b06: 五欲者色欲聲欲香欲味欲觸欲也。【五化樂天】化樂天者謂
0234b07: 自化五塵之欲而娛樂故此天依空而居
0234b08: 五塵者色塵聲塵香塵味塵觸塵也。【六他化自在天】他化自
0234b09: 在天者謂假他所化以成己樂故此天依
0234b10: 空而居即魔王天也。
0235a01: 六界聚出中阿含經界即界分聚即聚集謂人之
0235a02: 身聚集六法各有分齊故名六界聚。【一地
0235a03: 界聚】地以堅礙為性謂人之身有內地界
0235a04: 而受於生即髮毛爪齒麤細皮膚骨肉筋
0235a05: 腎心肝脾肺之類是名地界聚。【二水界聚】
0235a06: 水以潤濕為性謂人之身有內水界而受
0235a07: 於生即腦髓眼淚汗涕唾膿肪血涎痰之
0235a08: 類是名水界聚。【三火界聚】火以燥熱為性
0235a09: 謂人之身有內火界而受於生即熱身煖
0235a10: 身煩悶身溫壯身及能消飲食之類是名
0235b01: 火界聚。【四風界聚】風以動轉為性謂人之
0235b02: 身有內風界而受於生即出息入息及掣
0235b03: 縮等風之類是名風界聚掣縮風者凡身動轉皆屬於風
0235b04: 故也。【五空界聚】空以無礙為性謂人之身有
0235b05: 內空界而受於生即眼空耳空鼻空口空
0235b06: 咽喉動搖食消下過之類是名空界聚。【六
0235b07: 識界聚】識以分別為性即心識也所謂樂
0235b08: 識苦識喜識憂識是名識界聚。
0235b09: 六難出涅槃經【一佛世難遇】謂諸佛不常出世眾
0235b10: 生懸遠難遇而眾生不修勝因不行眾
0236a01: 善雖佛出世亦不得遇故云佛世難遇。【二
0236a02: 正法難聞】謂雖值佛出世或緣有違逆身
0236a03: 有障難根有愚鈍不能受又若佛滅後
0236a04: 或有說正法處身為他人制伏不能往
0236a05: 或生邪見雖不能信受故云正法難聞。
0236a06: 【三善心難生】謂人生世間宿習垢重惡緣
0236a07: 易染而邪惑蔽心生諸貪若不遇善
0236a08: 知識勸教則終不能發心修習善行故云
0236a09: 善心難生。【四中國難生】謂中華之國聖人
0236a10: 出生其中仁義昭明佛法流布實為文物
0236b01: 之地若非持戒修福不得生此故云中國
0236b02: 難生。【五人身難得】謂因行五常五戒出離
0236b03: 四趣方得人身經云得人身者如爪上土
0236b04: 失人身者如大地土以其得少失多故云
0236b05: 人身難得五常者仁義禮智信也五戒者不殺不盜不邪不妄語不飲
0236b06: 酒也四趣者阿修羅趣餓鬼趣畜生趣地獄趣也。【六諸根難具】謂
0236b07: 雖得人身或有盲聾瘖則為殘癈六根
0236b08: 完具是亦難得故云諸根難具六根者眼根耳根鼻
0236b09: 根舌根身根意根也。
0236b10: 父六親出善見毘婆沙律謂佛令比丘避於譏嫌不
0237a01: 得於非親之女及比丘尼洗浣故衣若父
0237a02: 母之親可使洗浣故說父六親及母六親
0237a03: 也梵語比丘華言乞士梵語尼華言女。【一伯】伯者即父之伯
0237a04: 於己已為伯祖也。【二叔】叔者即父之叔於己已
0237a05: 為叔祖也。【三兄】兄者即父之兄於己為伯
0237a06: 也。【四弟】弟者即父之弟於己已為叔也。【五兒】
0237a07: 兒者即父之子於己已為兄弟也。【六孫】孫者
0237a08: 即父之孫乃兄弟之子於己已為姪男也。
0237a09: 母六親出善見毘婆沙律【一舅】舅者即母之舅乃外
0237a10: 祖母之兄弟於己已為舅公也。【二姨】姨者即
0237b01: 母之姨乃外祖母之姊妹於己為姨婆也。
0237b02: 【三兄】兄者即母之兄於己已為舅也。【四弟】弟
0237b03: 者即母之弟於己已亦為舅也。【五兒】兒者即
0237b04: 母之女於己巳為姊妹也。【六孫】孫者即母之
0237b05: 孫乃兄弟之子於己已為姪女也。
0237b06: 人死六驗出諸經要集謂人生世間作善作惡罪
0237b07: 福昭然纖毫無隱及臨終時將感來生善
0237b08: 惡果報先有六驗。【一驗生人中】謂若作善
0237b09: 之人將死之時先從足冷至臍臍上猶溫
0237b10: 然後氣盡者即生人中。【二驗生天上】謂若
0238a01: 作善之人將死之時頭頂皆溫然後氣盡
0238a02: 者即生天上。【三驗生餓鬼中】謂若作惡之
0238a03: 人從頂冷至腰腰下猶溫然後氣盡者即
0238a04: 生餓鬼中。【四驗生旁生中】旁生即畜生也
0238a05: 謂若作惡之人從頂冷至膝膝下猶溫然
0238a06: 後氣盡者即生旁生中。【五驗生地獄中】謂
0238a07: 若作極惡之人從頂冷至足足底猶溫然
0238a08: 後氣盡者即生地獄中。【六驗入涅槃】謂若
0238a09: 羅漢聖人入於涅槃或心及頂數日皆溫
0238a10: 者是也梵語羅漢華言無生梵語涅槃華言滅度。
0238b01: 廣六度行出成具光明定意經亦名六德行【一廣施】曠大曰
0238b02: 廣捨財曰施謂行施者既懷廣大之心應
0238b03: 當知身非常四大不淨會歸敗壞知身既
0238b04: 不我有財物亦是虛幻乃至世間萬物皆
0238b05: 悉無常由是觀身非身觀物非物縱心恣
0238b06: 施了無罣礙復能廣弘法施開化愚蒙故
0238b07: 曰廣施四大者地大水大火大風大也。【二廣戒】戒律也戒
0238b08: 品雖多不出身口意之三業謂或見眾寶
0238b09: 珍琦凡諸可意之物身雖貧乏不妄貪取
0238b10: 或見細妙之色內觀朽爛生厭離心乃至
0239a01: 不殺不盜不等皆身戒也或以惡言加
0239a02: 己已乃以善言和語至誠而荅乃至不妄言
0239a03: 不綺語不兩舌皆口戒也復能思惟生死
0239a04: 常懷解脫又能修習道品之要深入無為
0239a05: 之理乃至不貪不嗔不癡等皆意戒也修
0239a06: 行之人於此三業之戒自既堅持不犯復
0239a07: 能展轉化他廣弘戒法故曰廣戒。【三廣忍】
0239a08: 忍者耐也謂菩薩修行之時若人罵詈知
0239a09: 其從聲而出於此觀了言語性空意亦如
0239a10: 是視諸辱空無所有如此則瞋恚不生
0239b01: 忍行可進身既能爾復能展轉化他令行
0239b02: 忍耐故曰廣忍菩薩梵語具云菩提薩埵華言覺有情。【四廣
0239b03: 精進】謂菩薩修行道品當勤精進節其飲
0239b04: 食除於睡臥晨夜惺惺莫令怠墯乃至為
0239b05: 人廣說法要不以為煩開教愚頑不勞
0239b06: 倦自既能爾復能展轉化他令其精進故
0239b07: 曰廣精進。【五廣一心】一心者心不雜亂也
0239b08: 謂菩薩修行禪定之時一心寂靜離諸散
0239b09: 亂於孝事父母尊敬師友斷愛遠俗空閑
0239b10: 寂寞皆當專一其心乃至多欲多諍多作
0240a01: 多惱或譽或毀或利或失於是等處並當
0240a02: 專一其心不撓不動自既能爾復能展轉
0240a03: 化他於一切時處皆一其心故曰廣一心。
0240a04: 【六廣智慧】智慧者照了萬法通達無礙也
0240a05: 謂菩薩修行之時若墮見聞則有一切塵
0240a06: 境所蔽當以智慧一一照了觀其所起察
0240a07: 其所滅處愛欲中心在道品之藏寄濁惡
0240a08: 界心遊清淨之鄉入險隘路心思方便之
0240a09: 道故能絕三界之妄想證涅槃之真空自
0240a10: 既能爾復能展轉化他令修智慧故曰廣
0240b01: 智慧三界者欲界色界無色界也梵語涅槃華言滅度。
0240b02: 六種戒出瑜伽師地論【一向戒】向戒者謂菩薩
0240b03: 利他心大則以持戒善利普皆向一切
0240b04: 眾生同成佛果也菩薩梵語具云菩提薩埵華言覺有情。【二
0240b05: 廣戒】廣戒者謂菩薩運心廣大普
0240b06: 雖持一戒而能廣攝一切所學諸戒也。【三
0240b07: 無罪歡喜戒】無罪歡喜戒者謂菩薩遠離
0240b08: 五欲而於諸戒無所毀犯故得歡喜之樂
0240b09: 也五欲者色欲聲欲香欲味欲觸欲也。【四恒常戒】恒常戒者
0240b10: 謂菩薩於所學諸戒雖盡形壽亦不棄捨
0241a01: 也。【五堅固戒】堅固戒者謂菩薩持戒時一
0241a02: 切利養恭敬及諸貪瞋煩惱悉皆不能惑
0241a03: 動而毀壞也。【六尸羅莊嚴具相應戒】梵語
0241a04: 尸羅華言清以能除破戒熱惱故也謂
0241a05: 菩薩持戒則能莊嚴一切所修善法而具
0241a06: 足一切諸相應戒也相應戒者謂與戒法相應也。
0241a07: 六齋日出四天王經并增一阿含經六齋日者據毘婆沙
0241a08: 論所說凡遇持齋之日則過中不食。【一每
0241a09: 月初八日】帝釋四天王各治一方至此
0241a10: 日四王遣輔臣觀察世間人民善惡帝釋梵語
0241b01: 釋提桓因華言能天主言帝釋者華梵舉也四天王者東方持國天王南方增長
0241b02: 天王西方廣目天王北方多聞天王也。【二每月十四日】此日
0241b03: 四天王遣太子按行天下伺察人民善惡。
0241b04: 【三每月十五日】此日四天王親自按行天
0241b05: 下有慈孝父母恭敬三寶及尊長者并修
0241b06: 六度持八戒齋者諸天相慶則降善福注
0241b07: 祿增筭如不修善持齋唯造惡業諸天憂
0241b08: 慼降以不祥減祿除筭六度者一布施二持戒三忍辱四精
0241b09: 進五禪定六智慧也八戒者不殺生不偷盜不邪不妄語不飲酒不坐高廣大
0241b10: 不華鬘瓔珞不習歌舞戲樂也齋者過午不食也。【四每月二十三
0242a01: 日】此日四天王遣輔臣觀察與初八日同。
0242a02: 【五每月二十九日】此日四天王遣太子觀
0242a03: 察與十四日同。【六每月三十日】此日四天
0242a04: 王躬自按行觀察與十五日同。
0242a05: 六種巧方便出菩薩地持經【一隨順巧方便】謂菩薩欲
0242a06: 為眾生說法先以善巧方便隨順教誡令
0242a07: 生信樂之心然後以如來甚深法義分別
0242a08: 解說令其易解易入獲大利益是名隨順
0242a09: 巧方便菩薩梵語具云菩提薩埵華言覺有情。【二立要巧方
0242a10: 便】要即誓約也謂若有眾生來從菩薩求
0242b01: 索田宅飲食錢財種種資生之具菩薩即
0242b02: 與立要誓之言汝能供養父母沙門婆羅
0242b03: 門及受持禁戒我當施與如其不能則不
0242b04: 施與彼諸眾生既聞如是要誓即能如說
0242b05: 修行滿所願欲是名立要巧方便梵語沙門華言
0242b06: 勤息梵語婆羅門華言淨行。【三異相巧方便】謂菩薩既
0242b07: 教眾生供養父母沙門婆羅門及受持禁
0242b08: 戒者或有不順其教菩薩則現乖異瞋責
0242b09: 之相令彼有所畏懼捨惡從善是名異相
0242b10: 巧方便。【四逼迫巧方便】謂菩薩於自眷屬
0243a01: 作是教言若我眷屬有不供養父母乃至
0243a02: 犯諸禁戒者我當斷其供給或加謫罰或
0243a03: 至斥彼諸眷屬畏其謫罰即修眾善斷
0243a04: 諸惡法彼雖不樂逼令修習是名逼迫巧
0243a05: 方便。【五報恩巧方便】謂菩薩先有恩德及
0243a06: 於眾生或施以財物或脫諸苦難及免諸
0243a07: 恐怖救療眾病令得安樂而眾生知恩欲
0243a08: 酬報者菩薩則不欲其世間財利但勸其
0243a09: 供養父母乃至受持禁戒是名報恩巧方
0243a10: 便。【六清淨巧方便】謂菩薩住究竟地生兜
0243b01: 率天從兜率天來生世間或生王宮捨上
0243b02: 妙樂出家學道令諸眾生捨離高慢及成
0243b03: 無上菩提又令眾生堅固信樂同求佛道
0243b04: 所有惑染悉皆清淨是名清淨巧方便究竟
0243b05: 地即佛地梵語兜率華言知足。
0243b06: 思修六意出攝大乘論【一廣大意】謂菩薩修行發
0243b07: 廣大心歷無數劫而得菩提於此時劫常
0243b08: 捨身命及以恒河沙數世界滿中七寶供施
0243b09: 如來從初至終其心猶不滿足是名菩薩廣
0243b10: 大意菩薩梵語具云菩提薩埵華言覺有情梵語菩提華言道七寶者金銀琉
0244a01: 璃玻硨磲碼赤真珠也。【二長時意】謂菩薩修行從
0244a02: 初發心乃至成佛心不放捨常行布施持
0244a03: 戒歷無數劫無有厭足是名菩薩長時意。
0244a04: 【三歡喜意】謂菩薩修行常行六度之行利
0244a05: 益一切眾生而於自他皆生無等歡喜是
0244a06: 名菩薩歡喜意六度者一布施二持戒三忍辱四精進五禪定六智
0244a07: 慧也。【四有恩德意】謂菩薩修行常行六度之
0244a08: 行利益一切眾生雖見彼於我有大恩德
0244a09: 而不見自身於彼有恩是名菩薩有恩德
0244a10: 意。【五大志意】謂菩薩修行常行六度之行
0244b01: 其所生功德善根以無心回施一切眾
0244b02: 生令彼皆得可愛果報是名菩薩大志意。
0244b03: 【六善好意】謂菩薩修行常行六度之行所
0244b04: 生功德善根令一切眾生平等皆得仍復
0244b05: 為彼迴向無上菩提是名菩薩善好意。
0244b06: 六種意樂出攝大乘論謂菩薩修習一切法門皆
0244b07: 須作意欣樂也菩薩梵語具云菩提薩埵華言覺有情。【一廣大
0244b08: 意樂】謂菩薩以滿恒河沙等世界七寶奉
0244b09: 施如來復能持戒忍辱精進禪定智慧乃
0244b10: 至現世得證佛果猶無厭足是名廣大意
0245a01: 樂七寶者金銀琉璃玻硨磲碼赤真珠也。【二長時意樂】謂
0245a02: 菩薩行於六度乃至現世得證佛果心常
0245a03: 好樂無有間息是名長時意樂六度者一布施二持
0245a04: 戒三忍辱四精進五禪定六智慧也。【三歡喜意樂】謂菩薩能
0245a05: 以六度饒益有情由此所作心生歡喜是
0245a06: 名歡喜意樂。【四荷恩意樂】荷負也謂菩薩
0245a07: 以此六度饒益有情不見自身於彼有恩
0245a08: 是名荷恩意樂。【五大志意樂】謂菩薩即以
0245a09: 如是六度所集善根功德迴施一切眾生
0245a10: 令其同得勝果是名大志意樂。【六純善意
0245b01: 樂】謂菩薩復以如是六度所集善根功德
0245b02: 共諸眾生迴求佛果心無間雜是名純善
0245b03: 意樂。
0245b04: 起塔有六意出華嚴經【一為表人勝】謂如來三
0245b05: 界至尊最勝無比故建塔以表之令人瞻
0245b06: 禮而歸敬也三界者欲界色界無色界也。【二令生淨信】謂
0245b07: 建造佛塔蓋令一切眾生瞻仰頂禮而生
0245b08: 崇重正信之心也。【三令標心有在】謂建造
0245b09: 佛塔蓋令一切眾生心有所向而敬慕歸
0245b10: 依也。【四令供養生福】謂建造佛塔蓋令一
0246a01: 切眾生至心恭敬供養則能生諸福利也。
0246a02: 【五為報恩行畢】謂建造佛塔非惟利益於
0246a03: 己已身蓋將荅報四恩而畢無邊之行願也
0246a04: 四恩者國王父母師友檀越也。【六生福滅罪】謂建造佛塔
0246a05: 非惟生自己巳之福滅自己巳之罪蓋令一切
0246a06: 眾生凡瞻頂禮者無不生一切福滅一
0246a07: 切罪也。
0246a08: 六法令他歡喜出根本說一切有部毘奈耶雜事【一身業行
0246a09: 慈】謂於諸賢聖及同修梵行人處起慈善
0246a10: 心以為禮敬燒香散華種種供養若見其
0246b01: 病苦隨時供給令他歡喜是名身業行慈
0246b02: 梵行即淨行也。【二語業行慈】謂於諸賢聖及同修
0246b03: 梵行人處起慈善心以語讚歎彰其實德
0246b04: 他不聞者令他得聞復讀誦經典晝夜精
0246b05: 勤令他歡喜是名語業行慈。【三意業行慈】
0246b06: 謂於諸賢聖及同修梵行人處起慈善心
0246b07: 不生害慳嫉之想於諸眾生起悲愍心
0246b08: 起利益心令他歡喜是名意業行慈。【四如
0246b09: 法利養】謂凡所有資生之物乃至得少飲
0246b10: 食於同修梵行之人情無彼此悉皆共他
0247a01: 受用令他歡喜是名如法利養。【五受持戒
0247a02: 法】謂於所受戒法始終堅持不毀不犯而
0247a03: 於同修梵行之人不生輕鄙令他歡喜是
0247a04: 名受持戒法。【六能生正見】謂於一切道法
0247a05: 發起正見無有疑惑而與同修梵行之人
0247a06: 共同此見令他歡喜是名能生正見。
0247a07: 外道六師出陀羅尼集經并翻譯名義邪心見理發於邪
0247a08: 智不稟正教故名外道輔行云六師元祖
0247a09: 是迦毘羅支流分異遂為六宗梵語迦毘羅華言黃
0247a10: 色。【一富蘭那迦葉】梵語富蘭那字也無翻迦
0247b01: 葉因母之姓而為姓也其人起邪見謂一
0247b02: 切法斷滅無君臣父子忠孝之道名為色
0247b03: 空外道以色破欲界有以空破色界有謂
0247b04: 空為至極故也。【二末伽拘】梵語末
0247b05: 伽華言不見道字也梵語拘無翻因
0247b06: 母之名而為名也其人起邪見謂眾生苦
0247b07: 樂不由自行而得皆是自然而有此計自
0247b08: 然者即是無因亦邪見也。【三刪闍夜毘羅
0247b09: 胝】梵語刪闍夜華言正勝字也梵語毘羅
0247b10: 胝華言不作因母之名而為名也其人起
0248a01: 邪見謂道不須求經生死劫數苦盡自然
0248a02: 而得又云八萬劫滿自然得道也劫梵語具云劫
0248a03: 波華言分別時節。【四阿多趐舍欽婆羅】梵語阿
0248a04: 多趐舍字也梵語欽婆羅麤衣名因以
0248a05: 為名也無翻其人起邪見非因計因麤弊
0248a06: 衣自其髮以熏鼻及五熱炙身修諸
0248a07: 苦行為道自謂今身併受諸苦則後身常
0248a08: 得樂也非因計因者本非得樂之因而妄計此因能得樂也五熱者四面火
0248a09: 聚更加頭上有日故云五熱炙身。【五迦羅鳩迦旃延】梵
0248a10: 語迦羅鳩華言牛領字也梵語迦旃延
0248b01: 華言剪髮姓也其人謂諸法亦有相亦無
0248b02: 相即邪見也有相即常見無相即斷見。【六尼犍陀若提
0248b03: 子】梵語尼犍陀華言離繫此外道出家之
0248b04: 總名梵語若提無翻因母之名而為名也其
0248b05: 人謂罪福苦樂本有定因要當必受非行
0248b06: 道所能斷如此計者即邪見也。
0248b07: 六苦行外道出大涅槃經【一自餓外道】謂外道修
0248b08: 行不羨羡飲食長忍飢虛執此苦行以為得
0248b09: 果之因是名自餓外道。【二投淵外道】謂外
0248b10: 道修行寒入深淵忍受凍苦執此苦行以
0249a01: 為得果之因是名投淵外道。【三赴火外道】
0249a02: 謂外道修行常熱炙身及熏鼻等甘受熱
0249a03: 惱執此苦行以為得果之因是名赴火外
0249a04: 道。【四自坐外道】謂外道修行常自形不
0249a05: 拘寒暑露地而坐執此苦行以為得果之
0249a06: 因是名自坐外道。【五寂默外道】謂外道修
0249a07: 行於屍林塚間以為住處寂默不語執此
0249a08: 苦行以為得果之因是名寂默外道。【六牛
0249a09: 狗外道】謂外道修行自謂前世從牛狗中
0249a10: 來即持牛狗戒齕草噉污唯望生天執此
0249b01: 苦行以為得果之因是名牛狗外道。
0249b02: 六道出法華文句道即能通之義謂六道生死展
0249b03: 轉相通故名六道。【一天道】天即天然自然
0249b04: 樂勝身勝是名天道。【二人道】人者忍也於
0249b05: 世苦樂之境而能安忍是名人道。【三阿修
0249b06: 羅道】梵語阿修羅華言無酒又言無端正
0249b07: 又言無天此道或居海岸海底或居半須
0249b08: 彌山巖窟宮殿嚴飾懷猜忌心常好戰
0249b09: 是名阿修羅道無酒者法華云修羅於四天下採華醞海為酒魚
0249b10: 龍業力其味不變於是嗔誓願斷酒故云無酒無端正者修羅種類男醜女端故
0250a01: 云無端正無天者淨名云此神果報最勝次諸天而非天又無天德故云無天。
0250a02: 【四餓鬼道】謂此道或居海底或在人間山
0250a03: 林中或似人形或似獸形不得飲食業重者
0250a04: 飢火炎炎不聞漿水之名次者伺求人間
0250a05: 蕩滌膿血糞穢輕者時薄一飽是名餓鬼
0250a06: 道。【五畜生道】畜生亦云旁生謂此道在
0250a07: 諸處披毛戴角鱗甲羽毛其類非一互相
0250a08: 吞噉受苦無窮是名畜生道旁生者婆沙論云形旁行
0250a09: 旁形旁者謂身形橫生不正也行旁者謂其宿世所行之行偏邪不正也。【六地
0250a10: 獄道】謂此獄在地之下而有鑊湯等
0250b01: 苦是名地獄道。
0250b02: 六蔽心出大智度論【一慳心】謂眾生由此慳蔽
0250b03: 覆於心不能行於布施縱行布施亦不能
0250b04: 以好物與人是名慳心。【二破戒心】謂眾生
0250b05: 由貪瞋癡等煩惱蔽覆於心行於惡行不
0250b06: 能堅持禁戒是名破戒心。【三瞋恚心】謂眾
0250b07: 生由瞋恨忿恚蔽覆於心歷事對境常懷
0250b08: 惱害于他而無忍辱之行是名瞋恚心。【四
0250b09: 懈怠心】謂眾生由懈怠蔽覆於心不能精
0250b10: 進勤修聖道之行是名懈怠心。【五亂心】謂
0251a01: 眾生由散亂蔽覆於心妨於禪定如風中
0251a02: 燈雖有光明不能照物是名亂心。【六癡心】
0251a03: 謂眾生由愚癡蔽覆於心而無智慧於一
0251a04: 切事皆不能知受邪法不起正見是名
0251a05: 癡心。
0251a06: 六染心出起信論六染心者謂心體本淨離諸妄
0251a07: 染以依不覺忽起無明由無明熏習力故
0251a08: 遂有六種染心之相。【一執相應染】謂於苦
0251a09: 樂等境不了虛無妄起執與心相應見
0251a10: 思煩惱之惑污其淨心故名執相應染即
0251b01: 是六麤中第三執取相第四計名字相也
0251b02: 見思者見即分別也謂意根對法塵起諸邪見故名見惑思即思惟也又貪染曰思
0251b03: 謂眼耳鼻舌身五根貪愛色聲香味觸五塵而起想著故名思惑六麤者智相相續
0251b04: 相執取相計名字相起業相業繫苦相也。【二不斷相應染】不斷
0251b05: 即相續也謂於苦樂等境與心相應數數
0251b06: 起念相續不斷故名不斷相應染即是六
0251b07: 麤中第二相續相也。【三分別智相應染】謂
0251b08: 能分別世間出世間諸法染淨故云智也
0251b09: 此智分別亦是法執與心相應故名分別
0251b10: 智相應染即是六麤中第一智相也。【四現
0252a01: 色不相應染】現色者謂依根本無明熏動
0252a02: 淨心令現境界之相雖現境界之相而根
0252a03: 本無明最極細不與心王心所相應故
0252a04: 名不相應染即是三細中第三現相也根本
0252a05: 無明者謂其能生見思等惑也心王者即第八識也心所者受想行也三細者業相
0252a06: 轉相現相也。【五能見心不相應染】能見心者謂
0252a07: 根本無明動故能令心有所見雖令心有
0252a08: 所見而不與心王心所相應故名不相應
0252a09: 染即是三細中第二轉相也。【六根本業不
0252a10: 相應染】根本業者即根本無明也謂以無
0252b01: 明力故不覺心動動即成業雖動成業而
0252b02: 不與心王心所相應故名不相應染即是
0252b03: 三細中第一業相也。
0252b04: 六心出華嚴孔目并演義鈔【一貪心】引取之心為
0252b05: 貪謂於六塵等順情之境引取無厭戀
0252b06: 不捨故名貪心六塵者色塵聲塵香塵味塵觸塵法塵也。【二
0252b07: 愛心】貪取之心為愛謂於六塵等順情
0252b08: 之境而生愛欲戀不捨故名愛心。【三
0252b09: 瞋心】忿怒之心為瞋謂於一切違情之
0252b10: 境即起忿怒不能捨去故名瞋心。【四癡
0253a01: 心】迷惑之心為癡謂於一切事理諸法
0253a02: 無所明了妄生邪見執不捨故名癡
0253a03: 心。【五欲心】樂取之心為欲謂於可愛之
0253a04: 境而起樂欲戀不捨故名欲心。【六慢
0253a05: 心】自恃輕他之心為慢謂自恃種姓高
0253a06: 貴有多才能輕蔑於他不能捨去故名慢
0253a07: 心。
0253a08: 六相應想出大集法門經【一眼相應想】謂眼根對色
0253a09: 時與識相應而起想念是名眼相應想。【二
0253a10: 耳相應想】謂耳根聞聲時與識相應而起
0253b01: 想念是名耳相應想。【三鼻相應想】謂鼻根
0253b02: 聞香時與識相應而起想念是名鼻相應
0253b03: 想。【四舌相應想】謂舌根味時與識相應
0253b04: 而起想念是名舌相應想。【五身相應想】謂
0253b05: 身根覺觸時與識相應而起想念是名身
0253b06: 相應想。【六意相應想】謂意根分別諸法之
0253b07: 時與識相應而起想念是名意相應想。
0253b08: 六種散亂出阿毘達磨雜集論【一自性散亂】謂五識自
0253b09: 性馳逐外緣乖於靜定故名自性散亂五識
0253b10: 者眼識耳識鼻識舌識身識也。【二外散亂】謂正修善時於
0254a01: 五欲境上其心馳散不能寂靜故名外散
0254a02: 亂五欲者色欲聲欲香欲味欲觸欲也。【三內散亂】謂修定時
0254a03: 發起沉掉及於諸塵而生味退失靜定
0254a04: 故名內散亂沉掉者沉即昏沉掉即掉舉謂動散也。【四相散
0254a05: 亂】謂欲令他人信己已有德詐見修善之相
0254a06: 由此因緣所修善法漸更退失故名相散
0254a07: 亂。【五麤重散亂】謂修善法時起我我所執
0254a08: 及我慢等邪見由此邪執麤重力故所修
0254a09: 善法永不清淨是名麤重散亂我者於色受想行識
0254a10: 五陰中計有我也我所者即色身及財宅眷屬也。【六作意散亂】謂
0254b01: 或依餘乘或依餘定作意修習不能證悟
0254b02: 發起散亂是名作意散亂餘乘者謂人天乘也餘定者謂
0254b03: 世間禪定也。
0254b04: 六麤相出起信論六麤謂由業轉現三細而生故
0254b05: 名六麤業轉現即第八藏識中初起之三相以其微細故名三細也。【一
0254b06: 智相】謂依三細中第三境界相不了自心
0254b07: 所現妄起分別染淨之相於淨境則愛於
0254b08: 染境則不愛是名智相境界相即二細中之現相也。【二
0254b09: 相續相】謂依前智相分別於愛境則生樂
0254b10: 於不愛境則生苦覺心起念相應不斷是
0255a01: 名相續相。【三執取相】謂依前相續緣念苦
0255a02: 樂等境心起故是名執取相。【四計名字
0255a03: 相】謂依前妄執分別假名言說之相是名
0255a04: 計名字相假名者虛假之名謂依前執取相上更立假名也已上四相皆
0255a05: 論起惑。【五起業相】謂依前名字執取生迼
0255a06: 種種業是名起業相。【六業繫苦相】苦即生
0255a07: 死之苦也謂業繫縛則有生死逼迫之苦
0255a08: 不得自在是名業繫苦相。
0255a09: 六種俱生惑出大乘百法明門論惑即昏迷不了之義
0255a10: 謂貪瞋等惑與身俱生故名俱生惑。【一貪
0255b01: 惑】謂於五塵順情境上引取無厭昏迷不了
0255b02: 是名貪惑五塵者色塵聲塵香塵味塵觸塵也。【二嗔惑】謂於
0255b03: 五塵違情境上忿怒暴起昏迷不了是名
0255b04: 嗔惑。【三癡惑】謂於一切事理之法無所分
0255b05: 別顛倒妄執起諸邪見昏迷不了是名癡
0255b06: 惑。【四慢惑】謂我能他不能我解他不解因
0255b07: 此起輕慢心凌傲於人昏迷不了是名慢
0255b08: 惑。【五疑惑】謂無正信之心於正法中猶豫
0255b09: 無昏迷不了是名疑惑。【六覺惑】謂無正
0255b10: 知正見而於五塵之境常起惡覺染愛生
0256a01: 昏迷不了是名覺惑。
0256a02: 六欲出釋禪波羅蜜次第法門【一色欲】謂若見青黃赤白
0256a03: 及男女等色無智愚人不知其患心生貪
0256a04: 是名色欲。【二形貌欲】謂若見端容貌
0256a05: 無智愚人不知其患心生貪是名形貌
0256a06: 欲。【三威儀姿態欲】謂若見行步輕徐舉止
0256a07: 詳緩揚眉頓臉含笑嬌盈無智愚人不知
0256a08: 其患便生愛染是名威儀姿態欲。【四言語
0256a09: 音聲欲】謂若聞巧言美語稱情適意音聲
0256a10: 清雅歌詠讚歎無智愚人不知其患便生
0256b01: 愛是名言語音聲欲。【五細滑欲】謂男女
0256b02: 身分軟細滑澤等無智愚人不知其患
0256b03: 染沒溺是名細滑欲。【六人相欲】謂若男若
0256b04: 女必得所愛之人互相貪染是名人相欲。
0256b05: 六煩惱出瑜伽師地論謂貪瞋等昏煩之法惱亂心
0256b06: 神名為煩惱。【一貪煩惱】貪即貪愛謂於五
0256b07: 欲順情等境求而未獲愛而不捨以不捨
0256b08: 故便起煩惱故名貪煩惱五欲者色欲聲欲香欲味欲觸
0256b09: 欲也。【二瞋煩惱】謂於五欲違情等境即起瞋
0256b10: 恚忿恨纏結記憶在心而生煩惱故名瞋
0257a01: 煩惱。【三慢煩惱】慢即輕慢謂自任其能輕
0257a02: 凌於他起不敬心傲慢結縛而生煩惱故
0257a03: 名慢煩惱。【四無明煩惱】謂於一切諸法無
0257a04: 所明了故曰無明以不了故起貪瞋癡等
0257a05: 煩惱故名無明煩惱。【五疑煩惱】猶豫不
0257a06: 為疑謂因前無明不了即起疑惑以亂真
0257a07: 心或是或非或善或惡展轉纏結而生煩
0257a08: 惱故名疑煩惱。【六不正見煩惱】謂因前疑
0257a09: 心不了所見不正以不正故遂起邪見含
0257a10: 藏結縛而生煩惱故名不正見煩惱。
0257b01: 大明三藏法數卷第二十
