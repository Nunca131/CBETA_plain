0379c01: 蓮峰禪師語錄卷第十
0379c02: 嗣法門人性深等編
0379c03: 雜詠下
0379c04: 梅花百詠
0379c05: 梅種
0379c06: 遺來嘉實木天然嬴得色香一著先枝葉奇從箇裏
0379c07: 發溪山何處不堪傳
0379c08: 種梅
0379c09: 為愛聞香霜雪前多培巖下與溪邊箇中含盡未生
0379c10: 韻發幹成花任歲年
0379c11: 丐梅
0379c12: 久慕林逋騷興奢株株搜索通鄰家山翁謾笑余貪
0379c13: 愛異口流芳占百花
0379c14: 移梅
0379c15: 蟠根豈必定何宜官閤未嘗異素籬瘦影忽隨斜日
0379c16: 去寒蜂空向故園窺
0379c17: 溉梅
0379c18: 綠葉蕭疏雨色遲不辭朝夕洒枯枝因貪霜夜香明
0379c19: 月費盡勞心秪自知
0379c20: 接梅
0379c21: 截斷他枝見本原別拈芳萼續新痕寒花未即樹頭
0379c22: 放紫陌從今變雪村
0379c23: 盤梅
0379c24: 請披雪幹自高低巧結層層剪不齊何待天花如雨
0379c25: 下滿盤閒托小亭西
0379c26: 尋梅
0379c27: 遠近無端煙谷迷此間春色向何棲方隨倦步前村
0379c28: 去文道相逢在小溪
0379c29: 催梅
0379c30: 山谷衝寒意已巳深況多騷客每相尋連宵好向南枝
0380a01: 放莫負原來一點心
0380a02: 夢梅
0380a03: 高臥山窗百慮清空花蹤影見分明幾將身置羅浮
0380a04: 上爭柰簷前鳥一聲
0380a05: 望梅
0380a06: 停策極眸光霽天數株含雪倚墻邊分明裏許無人
0380a07: 見誰信孤山尚儼然
0380a08: 聞梅
0380a09: 清香拂拂自何來莫是梁園花乍開得意不堪重話
0380a10: 破階前月下獨徘徊
0380a11: 話梅
0380a12: 孤標絕世動評論淡致不親豔冶魂有說會歸無說
0380a13: 處舌頭香噴兩三分
0380a14: 見梅
0380a15: 不盡清高興倚闌枝枝橫亞競衝寒現前消息無心
0380a16: 得總與時人一樣看
0380a17: 賞梅
0380a18: 幾回高詠玉林間靜致須還靜者扳支杖更詢何所
0380a19: 有六橋深處是孤山
0380a20: 詠梅
0380a21: 閣筆山房與雪鄰花心知我亦傷神現前一句輕拈
0380a22: 出字字清馨欲逼人
0380a23: 折梅
0380a24: 東君有意付阿誰立雪高扳香滿衣歸取永壺聊索
0380a25: 笑草堂倏爾漏春暉
0380a26: 寄梅
0380a27: 江南春色閒先得方外交情淡更深千里借君通線
0380a28: 路見君便見故人心
0380a29: 浣梅
0380a30: 雪骨永心絕點塵臨溪猶沐笑顏新一枝拈出深深
0380b01: 處分外香侵物外人
0380b02: 掃梅
0380b03: 無端片片落東風擁篲尋常惱曉童幽徑何曾嫌砌
0380b04: 玉山翁偏愛色塵空
0380b05: 簪梅
0380b06: 懶將紅紫插鬟間幾點斜分雪月閒冰骨不須多粉
0380b07: 飾自然清雅奪朱顏
0380b08: 嚼梅
0380b09: 攢卻眉頭折卻牙拈來借問熟誰家謾云滋味無多
0380b10: 子得意方知韻更嘉
0380b11: 繡梅
0380b12: 含藏春象一機先閒想冰肌到宛然玉線未抽花已巳
0380b13: 吐誰知不向指中圓
0380b14: 畫梅
0380b15: 幾點墨波傳素質孤山未雪吐低昂草堂高掛清如
0380b16: 許錯引追芳蝶數行
0380b17: 梅箭
0380b18: 孤高骨格奪春風直幹多抽曲幹中未射已巳穿斜日
0380b19: 影梢頭棲鳥誤傷弓
0380b20: 梅葉
0380b21: 花落玉林萼又新晴軒幽徑翠鱗鱗清霜剪盡非干
0380b22: 妒破臘高梢舊有人
0380b23: 梅蕊
0380b24: 碧眼纖纖乍有無連宵霜露釀成珠陽春景色含多
0380b25: 少惱殺遊人未肯舒
0380b26: 梅香
0380b27: 芳韻沉沉西復東襲人遠近只憑風豈無形跡堪追
0380b28: 覓盡在花中與雪中
0380b29: 梅影
0380b30: 寒花錯落映蒼苔不定光中去又來生滅根原何所
0380c01: 有真容見後絕疑猜
0380c02: 梅子
0380c03: 多餐雨雪產春煙葉載青黃相間妍辛苦釀成滋味
0380c04: 別偶然聞見亦垂涎
0380c05: 含梅
0380c06: 五葉花芳迥不群似迷似悟樹頭分化工指日仝開
0380c07: 眼白傲山中聚散雲
0380c08: 開梅
0380c09: 傑閣寒林倩玉粧飄飄遠望一天霜東皇不解深藏
0380c10: 舌漏泄枝頭多少香
0380c11: 殘梅
0380c12: 素心默地每相留不住孤梢恨不休去亦不須風雨
0380c13: 送頻將流水作遊舟
0380c14: 孤梅
0380c15: 獨立山中與世遙風塵不傲自高標等閒放出花三
0380c16: 五羞殺群芳浪鬥嬌
0380c17: 瘦梅
0380c18: 歷盡冰霜獨占貧乾坤無礙一臞身孤標不以形容
0380c19: 媚誰識花中骨立人
0380c20: 矮梅
0380c21: 庾嶺遺來久屈身年高枝葉更低人東風幾度吹難
0380c22: 動嬴得花飛大地春
0380c23: 枯梅
0380c24: 高居物表勢何雄兀突爪牙半是龍鱗甲雖然脫落
0380c25: 盡明珠猶吐碧空中
0380c26: 倒梅
0380c27: 迢遞春光不記多一堆白雪臥煙蘿孫枝幾欲高扶
0380c28: 起爭柰傍無著力何
0380c29: 蚤梅
0380c30: 奪得東君第一叢先來壟上餞秋風競霜菊叟休相
0381a01: 訝為愛追陪晚節中
0381a02: 遲梅
0381a03: 同芳何事不尋盟獨立溪邊褁雪英待遍樓臺無覓
0381a04: 處放來偏占一山清
0381a05: 夏梅
0381a06: 昔時美景盡驚過珠玉皆空剩綠羅林下炎蒸誰解
0381a07: 得含冰幾朵不須多
0381a08: 秋梅
0381a09: 霜露繁凝葉漸空亭亭赤骨傲金風有香何似無香
0381a10: 好免使遊蜂戀碧叢
0381a11: 紅梅
0381a12: 穠豔數株間碧叢胭脂點點綴東風明朝假使隨流
0381a13: 去人道桃源路已巳通
0381a14: 綵梅
0381a15: 隨殘隨豔總非真生意雖稀亦有神借問誰家傳妙
0381a16: 手一枝剪出綴陽春
0381a17: 玉梅
0381a18: 不從培植吐林丘質潤香空異素儔五葉琢開霜雪
0381a19: 外孤高聲價待誰酬
0381a20: 夾色梅
0381a21: 東君何事喜揙斕一樹嬌分兩樹顏自是清高禁不
0381a22: 住多塗脂粉賣人間
0381a23: 重臺梅
0381a24: 數朵疊成一朵奇心花如雪吐南枝本來無樹臺何
0381a25: 有假設重重欲待誰
0381a26: 綠夢梅
0381a27: 衝寒滿口嚼青霜芽茁纖纖趁蕊粧不但綠珠顏似
0381a28: 玉至今肌骨也芬芳
0381a29: 品字梅
0381a30: 同氣交參不二門分身鼎足小乾坤妙容脫落春風
0381b01: 後多把摩尼認作孫
0381b02: 磬口梅即臘梅
0381b03: 輕風細雨擊無聲滿口香騎蘭蕙清高士休誇多結
0381b04: 子誰如黃面不留情
0381b05: 點額梅
0381b06: 春心托出許誰知一點高縣綴翠眉撩亂禁宮同窈
0381b07: 窕買多京國貴胭脂
0381b08: 紙帳梅
0381b09: 山房布置淡相宜紙帳疏攤雪數枝疑是有香生竹
0381b10: 榻仲舒旦暮故垂帷
0381b11: 樵擔梅
0381b12: 一山春色一肩挑幾度相尋獨老樵巖谷自憐留不
0381b13: 住卻來煙市賣清嬌
0381b14: 鳥啣梅
0381b15: 逐隊高翔入雪林啣花已巳見獻花心無端錯落寒巖
0381b16: 下猶向空中取次尋
0381b17: 杖頭梅
0381b18: 瀟洒數枝任倒顛閒笻頭上白雲翩幾經雪後增清
0381b19: 價買醉何愁缺酒錢
0381b20: 盆中梅
0381b21: 枝蟠何以異浮山不動根原去住閒大地無私香不
0381b22: 著誰家孤鶴立庭間
0381b23: 燈下梅
0381b24: 漫將澹致寄山房香散深宵雪滿床一朵忽然和影
0381b25: 落驚多蝴蝶暗中忙
0381b26: 瓶中梅
0381b27: 幾本橫斜清韻多壺中寄跡似巖阿支頤試問忙忙
0381b28: 者門外尋芳意欲何
0381b29: 舟中梅
0381b30: 滿棹清香自去留乾坤無著漾悠悠年深懶作羅浮
0381c01: 夢伴釣寒江雪一舟
0381c02: 馬上梅
0381c03: 征鞍欲掛已巳傳馡萬里春光急似飛野草如茵鞭影
0381c04: 過相逢盡道玉郎歸
0381c05: 掛月梅
0381c06: 徹夜寒光映雪枝花明猶怪眾星稀婆娑影裏人天
0381c07: 靜幾度暗香獨自飛
0381c08: 臨風梅
0381c09: 梢頭渾似散珠璣逐景蜂狂戰雪飛到底為憐春色
0381c10: 少家家斜貼半蘿扉
0381c11: 雲棲梅
0381c12: 濃淡留連未肯飛隴頭誰道故人稀憶從出岫無心
0381c13: 後高臥芳叢任白衣
0381c14: 帶雨梅
0381c15: 碧玉翩翩不染塵淋漓樹下恍鋪茵寒香洗去知多
0381c16: 少幾度憑闌嘆美人
0381c17: 冒雪梅
0381c18: 破臘香沉六出間雰雰千樹戴芳顏清光一片描盡
0381c19: 就珍重趙昌莫等閒
0381c20: 苑梅
0381c21: 久培素質淡如濃倚日撐雲傲漢宮嬪侍只憐肌骨
0381c22: 瘦不知身在雪霜中
0381c23: 丹墀梅
0381c24: 吐盡珠璣壓眾英似留香味待和美不知林下歸何
0381c25: 日白首猶耽玉漏聲
0381c26: 邊塞梅
0381c27: 百花叢裏逞英雄卓立孤城勢若龍謾道玉門春不
0381c28: 到年年香襯馬蹄濃
0381c29: 海鳥梅
0381c30: 瓊花錯擁一江天雞犬聲稀春色全任爾夭桃誇豔
0382a01: 冶蓬瀛消息占傳先
0382a02: 僧舍梅
0382a03: 鐵幹亭亭挺出塵久經冷淡見天真數枝庭際將舒
0382a04: 臘渾似當年立雪人
0382a05: 隱居梅
0382a06: 謝盡浮華潔一身深居巖谷倍精神王侯不解高扳
0382a07: 賞惟有琴書入夢頻
0382a08: 書館梅
0382a09: 獨培庭際意何如為愛香侵几上晝夜半忽然花影
0382a10: 落驚殘春夢到華胥
0382a11: 琴閣梅
0382a12: 暖閣花飛逸興增古絃彈罷月初登孤梢斜倚西軒
0382a13: 外休作玉人側耳聽
0382a14: 笛樓梅
0382a15: 歌管聲喧雪未開高低吹入別樓臺江城五月殘猶
0382a16: 晚好向陽春律裏來
0382a17: 譙樓梅
0382a18: 嚴凝樓外碧高低畫角飛霜子夜凄漠漠煙城人睡
0382a19: 盡獨陪明月下峰西
0382a20: 酒店梅
0382a21: 煙火叢中雪數枝香延僊侶醉相知解貂客去多珍
0382a22: 囑樓角于今莫掛旗
0382a23: 妓館梅
0382a24: 雪幹相宜傍竹溪無端斜倚青樓低春新花下多車
0382a25: 馬回步嬌容付雨泥
0382a26: 客館梅
0382a27: 黃昏時節正衝寒白首嗟君行路難高潔一枝頻作
0382a28: 主何妨征馬暫辭鞍
0382a29: 村舍梅
0382a30: 雞犬聲中白似霜數株屋角賣清芳歲寒價重無人
0382b01: 識嬴得春深帶雨黃
0382b02: 窗前梅
0382b03: 瓊蕊數枝月一庭暗香拂拂透疏櫺尋光時綴琴書
0382b04: 上高臥主人見未曾
0382b05: 戶外梅
0382b06: 凝霜瘦質立簷牙消息未傳預放花隱者相尋何處
0382b07: 是舉頭認作林逋家
0382b08: 井邊梅
0382b09: 瑤花何事傍疏悟展轉春聲近轆轤幾丈泉深長濯
0382b10: 魄騷人猶折寄水壺
0382b11: 橋頭梅
0382b12: 雪冒危橋夾岸馡去來襲盡度人衣可憐花外風塵
0382b13: 客猶笑簑翁坐釣磯
0382b14: 籬邊梅
0382b15: 黃花乍老槿餘酣碧蕊須臾放二三臘到故園催點
0382b16: 綴高人幾度倩笻探
0382b17: 路傍梅
0382b18: 閱遍風塵白滿眶霜華未結也清涼雖非大樹遮天
0382b19: 下留盡行人撲鼻香
0382b20: 溪頭梅
0382b21: 數朵蕭疏掛碧流淡容不漱自清幽漁樵竟日忘來
0382b22: 往花下何人泛剡舟
0382b23: 江上梅
0382b24: 乍渡陽春春又輝亭亭不逐蘆花飛相知惟有波心
0382b25: 月徹夜梢頭照雪馡
0382b26: 松下梅
0382b27: 清操同老質同堅寒色臨梢不變遷誰似蒼顏與皓
0382b28: 首盤桓林下兩忘年
0382b29: 竹間梅
0382b30: 竿竿翠裏立芳顏春色深藏孰解扳為問龍孫何日
0382c01: 長高扶老叟出青山
0382c02: 柳隄梅
0382c03: 未展新眉古陌黃先開碧眼瞷春光亂絲不必長相
0382c04: 絆自有清風播遠香
0382c05: 居山梅
0382c06: 木石作鄰雪作窠相知惟有牧樵多孤高不鬥閒花
0382c07: 豔誰信春光在薜蘿
0382c08: 出墻梅
0382c09: 園外春光不盡窺引多車馬叩松扉橫斜何必人如
0382c10: 玉過客也沾香滿衣
0382c11: 覆池梅
0382c12: 根蟠水際別風塵蕩漾清波枝葉新魚鳥休疑花影
0382c13: 動是龍早已巳自翻身
0382c14: 倚石梅
0382c15: 傲骨長依片石幽花晨雪夜恍羅浮年高正好酣春
0382c16: 夢矯首話君謾點頭
0382c17: 掛瀑梅
0382c18: 瀑布飛花一樣清縱然藏跡未藏聲水晶簾外雲初
0382c19: 捲粒粒神丹煉不成
0382c20: 懸崖梅
0382c21: 臨危古樹偃崔嵬潦倒花飛春乍回遠望何人扳得
0382c22: 及還他高士老山隈
0382c23: 墳林梅
0382c24: 花落花芳俱不知徒傳春信向南枝浮生到此須開
0382c25: 眼去後追馨亦已巳遲
0382c26: 聖廟梅
0382c27: 素心時傍至人居樹不在春韻自如雪裏文章天地
0382c28: 老浮生空讀焚餘書
0382c29: 道院梅
0382c30: 賽玉花飛別一天丹成何處更求僊孤高不為劉郎
0383a01: 種桃李休來問歲年
0383a02: 佛寺梅
0383a03: 不假天工自破顏枝枝香擁雪中山東皇面目無高
0383a04: 下分付伊人信手扳
0383a05: 落花吟三十首次黃十華居士韻
0383a06: 一東
0383a07: 群英次第托林東倏爾孤飛度翠叢倩月疏攤書案
0383a08: 白承風斜點釣磯紅神光閒寓枯榮外芳躅徒馳枝
0383a09: 葉中蜀魄啼時春已巳老幾人對景悟真空
0383a10: 二冬
0383a11: 漸減南枝一片濃不堪煙雨遍遺蹤藥闌豔冶多延
0383a12: 客香國虛無錯引蜂樹老青存龍甲瑩村深紅逐馬
0383a13: 蹄彸高低為語休爭價俯仰茫茫盡醉容
0383a14: 三江
0383a15: 縹緲非圖掩雪釭驚迴幻夢到山窗未曾結子垂僊
0383a16: 苑幾度隨流濯楚江和靖空遺梅鶴影富春惟見去
0383a17: 來艭芳心一點今奚在不逐狂風獨自降
0383a18: 四支
0383a19: 繁榮久戀亦堪嗤浪逐韶光棄故枝失隊黃鶯猶欲
0383a20: 語離巢紫燕向何之畫艎泛盡無人渡金地鋪平映
0383a21: 月遲自有天工閒作主從來形影不相思
0383a22: 五微
0383a23: 把臂相尋入翠微爛紅一逕掩松扉離人始覺留無
0383a24: 計啣鳥何曾去不歸點綴古今能幾朵廓開天地只
0383a25: 空幃許多猶作紅塵夢惆悵殘霞對落暉
0383a26: 六魚
0383a27: 紅紫何曾染碧虛一天瀟洒浪居諸籬邊瘦幹猶堪
0383a28: 愛欄外清香望再舒不盡聲消鳥語後偶然影落夜
0383a29: 明初年年景象渾如是匝地芳蹤懶掃除
0383a30: 七虞
0383b01: 極日園林半綠蕪從前粉飾費工夫空枝未曉星初
0383b02: 隕殘蒂深宵月更孤斯際歌中猶有酒誰家臉上不
0383b03: 垂珠眩人顏色須臾改徒把黃金鬻畫圖
0383b04: 八齊
0383b05: 紅雨瀟瀟望不齊晨風夕月洒東西淡濃錯落苔千
0383b06: 點桃李虛粧夢一蹊羽士悟身洞幻化高人托意遍
0383b07: 留題春光何事隨流去路曲山深
0383b08: 九佳
0383b09: 物華節候偶相諧多恨群英自活埋幾度鳥聲催
0383b10: 夢半生國色葬空階丹翻大地疑僊島春去誰家脫
0383b11: 草鞋石罅苔斑皆落處謾追孤鳥過天涯
0383b12: 十灰
0383b13: 窈窕難辭歲月催愛君幾度獨徘徊積多珠玉門成
0383b14: 市棲老煙霞水一杯柳畔相逢渾有約窗前無語伴
0383b15: 誰來東皇借問歸何促伸手欄邊挽不回
0383b16: 十一真
0383b17: 逍遙無處不天真任泊芳叢任出塵上苑于今休擊
0383b18: 鼓故園奚異昔逃秦心空謾說成僊術葉落渾如去
0383b19: 國人舉世未忘炎冷態頻頻回首暗傷春
0383b20: 十二文
0383b21: 家僮未掃遍繽紛疑是長空散彩文碧蕊含春驚破
0383b22: 玉黃鸝遶樹啄流雲江山滿目哀遷謝版蕩彌天忍
0383b23: 見聞時去雖非風雨事可憐片片燦谿漬
0383b24: 十三元
0383b25: 無意送春獨閉門枝枝月色漏黃昏參差鮮滴杜鵑
0383b26: 血潦倒暗驚蝴蝶魂浮動江干舒瘦影從容庭際聽
0383b27: 香痕上林憶昔顏如玉借問於今幾樹存
0383b28: 十四寒
0383b29: 未生消息覓還難偶涉春秋撩亂殘聞盡木樨非在
0383b30: 樹飄空閬苑不成丹高僧定裏疑天散處士閒餘呼
0383c01: 鶴餐此際主人休眷眷明年依舊笑長安
0383c02: 十五刪
0383c03: 高低無處隱微顏一別青山望不還窗外催詩輕曳
0383c04: 曳江頭別賦對潸潸色香過眼何堪著雲水追蹤未
0383c05: 肯閑最是有情枝上鳥殷勤相送下苔斑
0383c06: 十六先
0383c07: 貪生漢武遍求僊悟到空花亦可憐滿國黃金飛縹
0383c08: 緲一池青草染渾全今朝豈復為渠妒昔日無端越
0383c09: 樣妍月照空庭人睡盡寥寥愁殺美人天
0383c10: 十七蕭
0383c11: 綺園涉遍冷蕭蕭西子依稀懶賣嬌墜露驚殘棲蝶
0383c12: 夢臨風疑伴落霞飄漢官綠暗無人到隋苑春深任
0383c13: 草驕失路漁翁多悵望武陵何復獲招邀
0383c14: 十八肴
0383c15: 花片參差散遠郊猶餘殘蒂半春梢一枝胭粉原無
0383c16: 著幾度杖藜是素交浪跡溪濆憑自浣獨吟松下宛
0383c17: 相嘲山翁另有山中趣多種珊瑚綴草茅
0383c18: 十九豪
0383c19: 色香脫盡始為高氣候相催似太勞柳絮遙尋歸燕
0383c20: 路杏村紅入酒家醪滿園採女憐鋪砌孤影移人懶
0383c21: 讀騷惟有老僧多妙用六時收拾補方袍
0383c22: 二十歌
0383c23: 誰家高閣亂拋梭寂寂無聲生意多莫向春城爭豔
0383c24: 冶肯辭祗樹共蹉跎香山積雪寒樵子曲澗堆朱染
0383c25: 釣簑面目現前聊借問當年微笑事如何
0383c26: 廿一麻
0383c27: 回首桃源路不遐流漣千里泊誰家天香夜靜凋明
0383c28: 月金谷春深散小霞志士蒼黃留眼覷詩翁瀟洒向
0383c29: 人誇寄言市上賣花者依舊歸耕問黍麻
0383c30: 廿二陽
0384a01: 遊蜂久矣息追香香去餘枝自短長彭澤傷心寧種
0384a02: 柳蘭亭得意獨流觴江梅早占群英老巖桂疏鋪幽
0384a03: 徑黃士女休嬿多變態古今面目擲虛粧
0384a04: 廿三庚
0384a05: 山谷嚶嚶曉未晴山翁高臥任凋英翩翩墻外扶無
0384a06: 力點點階前恨有聲妃子已巳辭樓閣去正孫猶向村
0384a07: 郊行一身自是輕如羽何處煙波不縱橫
0384a08: 廿四青
0384a09: 怪卻枝頭漸擁青幾多朱紫盡飄零貞魂冷泊江心
0384a10: 月涼夜孤依草際螢深望禁庭誰解醉試看覺樹遍
0384a11: 垂馨陸離芳草徒延茂何復春風上錦屏
0384a12: 廿五蒸
0384a13: 家家梅雨甚相陵洗盡紅粧獨久憑鶴過畫軒疑羽
0384a14: 脫人歸香徑駭雲凌天工此日成烏有雪髮今年長
0384a15: 更增看到榮枯環轉際何如高臥枕橫肱
0384a16: 廿六尤
0384a17: 浮華蹤跡謾延留醉舞高棲得自由車馬已巳辭喧戶
0384a18: 外煙霞無復戀梢頭芳聲撲地春還在幻色媚人敗
0384a19: 始休何似松篁長滴翠飽餐霜露不知秋
0384a20: 廿七侵
0384a21: 不盡芳叢變綠陰曉風猶恨急相侵蕭蕭臺榭沉荒
0384a22: 草灼灼精華帶苦心萬象關頭多著眼何人林下獨
0384a23: 投簪看他蜂蝶空來往自是無香可細尋
0384a24: 廿八覃
0384a25: 草色苔痕月二三嬌移玉步下晴嵐人因對景驚春
0384a26: 老樹亦辭金砥世貪瀟洒不承繁露力傾欹仍帶去
0384a27: 年酣枝頭生滅經多少黃鳥于今孰與談
0384a28: 廿九鹽
0384a29: 數枝疏影掛疏簾百億分飛動顧瞻人在玉樓猶未
0384a30: 醒魚驚香餌卻爭噞原非僊子拋神劍豈是天孫墜
0384b01: 幅縑無限升沉何所似殘雲搖曳過低簷
0384b02: 三十咸
0384b03: 東風吹去似輕帆象外群芳取次芟繚繞何殊天女
0384b04: 散凋零猶有野禽啣了知景色原如夢淨掃煙霞自
0384b05: 不凡回首故園多感嘆敲深夜月續玄函
0384b06: 
0384b07: 　　　　康熙三十一年三月板送嘉興
0384b08: 　　　　楞嚴寺般若堂大藏流通
