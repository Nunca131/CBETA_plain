0643a11: 華嚴宗七祖出歷代通載
0643a12: 初祖馬鳴尊者。馬鳴大士者乃西土十二祖。波羅奈國
0643a13: 人也。造起信論。亦名功勝。以有作無作諸功德最為殊
0643a14: 勝。故名焉。昔世尊示寂六百年中。第十一祖富那夜奢。
0643a15: 華氏國人也。姓瞿曇氏。父寶身既得法於脅尊者。尋詣
0643a16: 波羅奈國。有馬鳴大士迎而作禮。因問曰。我欲識佛。何
0643a17: 者即是。祖曰。汝欲識佛。不識者是。曰佛既不識。焉知是
0643a18: 乎。祖曰既不識佛。焉知不是。曰此是鋸義。祖曰。彼是木
0643a19: 義。復問鋸義者何。曰與師平出。又問木義者何。祖曰汝
0643a20: 被我解。馬鳴豁然惺悟。稽首歸依。遂求剃度。祖謂眾曰。
0643a21: 此大士者。昔為毘舍離國王。有一類人。如馬裸露。王運
0643a22: 神力分身為蠶。彼乃得衣。王後復生中印度。馬人感戀
0643a23: 悲鳴。因號馬鳴。如來記云。吾滅度後六百年。當有賢者
0643a24: 馬鳴。於波羅奈國摧伏異道。度人無量。繼吾傳化。今正
0643a25: 是時。即告之曰。如來大法眼藏。今付於汝。即說偈曰。迷
0643a26: 悟如隱顯明暗不相離。今付隱顯法非一亦非二。付法
0643a27: 已巳。即現神變湛然圓寂。既受法於夜奢尊者。後於華氏
0643a28: 國轉妙法輪。忽有老人坐前仆地。師謂眾曰。此非庸流
0643a29: 當有異相。言訖不見。俄從地踴出一金色人。復化為女
0643a30: 子。右手指師而說偈曰。稽首長老尊。當受如來記。今於
0643b01: 此地上宣通第一義。說偈已巳。瞥然不見。師曰。將有魔來
0643b02: 與我校力。有頃風雨暴至。天地晦冥。師曰。魔之來信矣。
0643b03: 吾當除之。即指空中。現一大金龍。奮發威神。震動山嶽。
0643b04: 師儼然於座魔事隨滅。經七日。有一小蟲。大若蟭螟。潛
0643b05: 形座下。師以手取之。示眾曰。斯乃魔之所變。盜聽吾法
0643b06: 耳。乃放之令去。魔不能動。師告之曰。汝但歸依三寶。即
0643b07: 得神通。遂復本形。作禮懺悔。師問曰。汝名誰邪。眷屬多
0643b08: 少。曰我名迦毘摩羅。有三千眷屬。師曰。汝盡神力變化
0643b09: 若何。曰我化巨海。極為小事。師曰汝化性海得否。曰何
0643b10: 為性海。我未嘗知。師即為說性海云。山河大地。皆依建
0643b11: 立。三昧六通。由茲發現。毘摩羅聞言。遂發信心與徒眾
0643b12: 三千。俱來剃度。師乃召五百羅漢與授具戒。復告之曰。
0643b13: 如來大法眼藏今當付汝。汝聽偈言隱顯即本法。明暗
0643b14: 元不二。今付悟了法。非取亦非離。付法已巳即入龍奮迅
0643b15: 三昧。挺身空中如日輪相。然後示滅。四眾以真體藏之
0643b16: 龍龕。即顯王四十二年甲午歲也。是為初祖。
0643b17: 二祖龍樹尊者。龍樹。乃西土十四祖。西天竺國人也。申
0643b18: 明起信。亦名龍勝。始於毘羅尊者得法。後至南印度。彼
0643b19: 國之人多信福業。聞尊者為說妙法。遞相謂曰。人有福
0643b20: 樂世間第一。徒言佛性誰能睹之。尊者曰。汝欲見佛性。
0643b21: 先須除我慢。彼人曰佛性大小。尊者曰非大非小。非廣
0643b22: 非狹。無福無報。不死不生。彼聞理勝。悉回初心。尊者復
0643b23: 於座上現自在身如滿月輪。一切眾唯聞法音。不睹師
0643b24: 相。彼眾中有長者子。名迦那提婆。謂眾曰識此相否。眾
0643b25: 曰目所未睹。安能辯識。提婆曰此是尊者現佛性體相
0643b26: 以示我等。何以知之。蓋以無相三昧。形如滿月。佛性之
0643b27: 義。廓然虛明。言訖。輪相即隱。復居本座而說偈言。身現
0643b28: 圓月相。以表諸佛體。說法無其形。用辯非聲色。彼眾聞
0643b29: 偈。咸願出家以求解脫。尊者即為剃髮。命諸聖授具。其
0643b30: 國先有外道五千餘人。作大幻術。眾皆宗仰。尊者悉為
0643c01: 化之令歸三寶。復造大智度論中論十二門論垂之於
0643c02: 世。後告上首弟子迦那提婆曰。如來大法眼藏今當付
0643c03: 汝。聽吾偈言為明隱顯法。方說解脫理。於法心不證。無
0643c04: 瞋亦無喜。付法訖入月輪三昧廣現神變。復就本座凝
0643c05: 然禪寂。迦那提婆與諸四眾。共建寶塔以葬焉。即秦始
0643c06: 皇三十五年己巳丑歲也。是為二祖。
0643c07: 三祖帝心法順法師。卒順。生杜氏。亦稱杜順。如晦族長
0643c08: 也。長安萬年人。以陳永定二年生。少為隋文帝所重。給
0643c09: 月俸供之。有病者。師對之危坐。少頃即愈。或生而聾者。
0643c10: 順召之與言耳即聰。或生而啞者。順就與之語即能言。
0643c11: 或狂而顛者。順使人領住。向之禪定。少選彼即拜謝而
0643c12: 去。又嘗臨溪隨侍者懼不可濟。順率同涉。水即斷流。其
0643c13: 神跡類如此。而順隤然初不以介意。尤邃華嚴宗旨。帝
0643c14: 素敬重之。嘗引入宮禁。導迎善氣。妃主戚里諸貴奉之。
0643c15: 有如生佛。唐太宗詔謂之曰。朕苦勞熱。師之神力何以
0643c16: 蠲除。師曰。聖德御宇。微恙何憂。但頒大赦。聖躬自安。上
0643c17: 從之。疾遂瘳。因賜鍚號曰帝心。作法界觀門專弘華嚴。弟
0643c18: 子智儼尊者傳其教。是為三祖。
0643c19: 四祖雲華智儼法師。雲華。寺名也。師居是寺。因以名之。
0643c20: 親信觀法。姓趙。諱智儼。得帝心之親傳以授賢首。其教
0643c21: 大行。是為四祖。
0643c22: 五祖賢首法師。賢首諡謚號也。諱法藏。其先康居國人。天
0643c23: 冊萬歲元年。詔沙彌康法藏於太原寺。開示華嚴宗旨。
0643c24: 方緒經題。感白光昱然自日而出。須臾成蓋停空久之。
0643c25: 萬眾歡呼歎異。都講僧恒奏其事。則天悅。有旨命京城
0643c26: 十大德為藏授滿分戒。賜號賢首。詔入大遍空寺參譯
0643c27: 經。是歲詔賢首法師法藏於東都佛授記寺講新華嚴
0643c28: 經。至華藏世界。感大地震動。逾時乃息。即日召對長生
0643c29: 殿。問帝網十重玄門海印三昧。參合六相總別同異成
0643c30: 壞之義。藏敷宣有緒。玄旨通貫。則天驟聞茫然驚異。伸
0644a01: 請再三。藏就指殿隅金師子為曉譬之。至所謂一毛頭
0644a02: 師子百億毛頭師子。則天豁然領解。由是集其語。目為
0644a03: 金師子章。初雲華寺儼尊者傳杜順華嚴宗旨。藏執侍
0644a04: 儼。盡傳其教。及儼去世。藏以巾幘說法。於是京城耆德。
0644a05: 連名抗表。乞度為僧。凡藏落髮受具。皆則天特旨。又嘗
0644a06: 為則天以十圓鏡置八隅上下皆使相向。中安像佛。然
0644a07: 燭炤之。則鏡鏡現像互相攝入。及觀之者交羅齊現。以
0644a08: 表剎海十界普容無盡之旨。藏沒清涼國師澄觀宗其
0644a09: 教。天下學者宗之。目為一念圓融具德宗。謂之賢首開
0644a10: 宗判教。是為五祖。
0644a11: 清涼國師疏鈔緣起
0644a12: 六祖清涼國師澄觀。字大休會稽人。姓夏侯氏廣造疏
0644a13: 鈔。生於開元戊寅。身長九尺四寸。垂手過膝。口四十齒。
0644a14: 目光夜發。晝乃不眴。天寶七年出家。至肅宗二年丁酉
0644a15: 受具。是年奉詔入內敕譯華嚴。初至德中即以十事自
0644a16: 勵。曰體不捐沙門之表。心不違如來之制。坐不背法界
0644a17: 之經。性不染情礙之境。足不履尼寺之塵。脅不觸居士
0644a18: 之榻。目不視非儀之綵。舌不味過午之餚。手不釋圓明
0644a19: 之珠。宿不離衣缽之側。從牛頭忠徑山欽問西來宗旨。
0644a20: 授華嚴圓教於京都詵禪師。至是大曆三年。代宗詔入
0644a21: 內。與大辯正三藏譯經為潤文大德。既而辭入五臺大
0644a22: 華嚴寺覃思華嚴。以五地聖人。栖身佛境。心體真如。猶
0644a23: 於後得智。起世俗心。學世間解。繇是博覽六藝圖史九
0644a24: 流異學。華夏訓詁竺經梵字。及四圍五明聖教世典等
0644a25: 書靡不該洽。至建中四年。下筆著疏。先求瑞應。一夕夢
0644a26: 金容當陽山峙。光相顒顒。因以手捧咽面門。既覺而喜
0644a27: 以謂獲光明遍炤之徵。自是落筆無停思。乃以信解行
0644a28: 證分華嚴為四科。理無不包。觀每慨舊疏未盡經旨。唯
0644a29: 賢首國師頗涉淵源。遂宗承之製疏。凡歷四年而文成。
0644a30: 又夢身為龍。矯首南臺。尾蟠北臺。宛轉凌虛。鱗鬣耀日。
0644b01: 須臾變百千數。蜿蜒青冥。分散四方而去。識者以為流
0644b02: 通之像也。初為眾講之。感景雲凝停講堂庭前之空中。
0644b03: 又為僧叡等著隨疏演義四十卷。隨文手鏡一百卷云。
0644b04: 詔清涼講華嚴經題
0644b05: 丙子十二年。宣河東節度使禮部尚書李詵。備禮迎法
0644b06: 師。澄觀入京觀至。有旨命同罽賓三藏般若翻譯烏茶
0644b07: 國所進華嚴後分梵夾。帝親預譯場。一日不至。即差僧
0644b08: 寂光依僧欲云。皇帝國事因緣。如法僧事與欲清淨。觀
0644b09: 承睿旨翻宣既就進之。帝命開示華嚴宗旨。群臣大集。
0644b10: 觀陞高座曰。我皇御宇。德合乾坤。光宅萬方重譯來貢。
0644b11: 東風入律。西天輸越海之誠。南印御書北闕。獻朝宗之
0644b12: 敬。特回明詔。再譯真詮。光闡大猷。增輝新理。澄觀顧多
0644b13: 天幸。欽屬盛明。奉詔譯場。承旨幽讚。抃躍兢惕愓。三復竭
0644b14: 愚。露滴天池喜合百川之味。塵培華岳。無增萬仞之高
0644b15: 極虛空之可度。體無邊涯。大也。竭滄溟而可飲。法門無
0644b16: 盡。方也。碎塵剎而可數。用無能測廣也。離覺所覺朗萬
0644b17: 法之幽邃。佛也。芬敷萬行。榮耀眾德華也。圓茲行德飾
0644b18: 彼十身嚴也。貫攝玄微。以成真光之彩。經也。總斯七字。
0644b19: 為一部之宏綱。將契本性。非行莫階。故說普賢無邊勝
0644b20: 行。行起解絕。智證圓明。無礙融通。現前受用。帝大悅。賜
0644b21: 觀紫方袍。號教授和尚。其後相國齊抗鄭餘慶高郢請
0644b22: 撰華嚴綱要三卷。相國李吉甫侍郎歸登駙馬杜琮請
0644b23: 述正要一卷。又為南康王韋皋相國武元衡著法界觀
0644b24: 玄鏡一卷。僕射高崇文請著鏡燈說文一卷。司徒嚴綬
0644b25: 司空鄭元刺剌史陸長源請撰三聖圓融觀一卷。節度使
0644b26: 薛華觀察使孟簡中書錢徽拾遺白居易給事杜羔等
0644b27: 請製七處九會華藏界圖心鏡說文十卷。又與僧錄靈
0644b28: 邃大師十八首座十寺三學上流製華嚴圓覺四分中
0644b29: 觀等經律論關脈三十餘部。皆古錦純金。隨器任用耳。
0644b30: 詔清涼講華嚴宗旨
0644c01: 己巳卯十五年。清涼受鎮國大師號進天下大僧錄。四月。
0644c02: 帝誕節。敕有司備儀輦迎教授和尚澄觀入內殿闡揚
0644c03: 華嚴宗旨。觀陞高座曰。大哉真界萬法資始。包空有而
0644c04: 絕相。入言象而無跡。妙有得之而不有。真空得之而不
0644c05: 空。生滅得之而真常。緣起得之而交映。我佛得之妙踐
0644c06: 真覺。廓盡塵習。寂寥於萬化之域。動用於一虛之中。融
0644c07: 身剎以相含。流聲光而遐燭。我皇得之靈鑒虛極。保合
0644c08: 大和。聖文掩於百王。淳風扇於萬國。敷玄化以覺夢。垂
0644c09: 天真以性情。是知不有太虛曷展無涯之炤。不有真界
0644c10: 豈淨等空之心。華嚴教者即窮斯旨趣。盡其源流。故恢
0644c11: 廓宏遠包納沖邃不可得而思議矣。指其源也。情塵有
0644c12: 經。智海無外。妄惑非取。重玄不空。四句之火莫焚。萬法
0644c13: 之門皆入。冥二際而不一。動千變而非多。事理交涉而
0644c14: 兩忘。性相融通而無盡。若秦鏡之互炤。猶帝珠之相含。
0644c15: 重重交光。歷歷齊現。故得圓至功於頃刻。見佛境於塵
0644c16: 毛。諸佛心內眾生新新作佛。眾生心中諸佛念念證真。
0644c17: 一字法門海墨書而不盡。一毫之善。空界盡而無窮。語
0644c18: 其定也。冥一如於無心。即萬動而常寂。海湛真智。光
0644c19: 含性空。星羅法身。影落心水。圓音非扣而長演。果海離
0644c20: 念而心傳萬行忘炤而齊修。漸頓無礙而雙入。雖四心
0644c21: 被廣。八難頓超。而一極唱高。二乘絕聽。當其器也。百城
0644c22: 詢友。一道棲神。明正為南。方盡南矣。益我為友。人皆友
0644c23: 焉。遇三毒而三德圓。入一塵而一心淨。千化不變其慮
0644c24: 萬境順通于道。契文殊之妙智。宛是初心。入普賢之玄
0644c25: 門。曾無別體。失其旨也。徒修因於曠劫。得其門也。等諸
0644c26: 佛於一朝。諦觀一塵法界在掌。理深智遠。識昧辭單。塵
0644c27: 黷聖聰。退座而已巳。帝時默湛海印。朗然大覺。顧謂群臣
0644c28: 曰。朕之師。言雅而簡。辭典而富。扇真風於第一義天。能
0644c29: 以聖法清涼朕心。仍以清涼賜為國師之號。朕思從來
0644c30: 執身心我人。及諸法定相。斯為甚倒。群臣再拜稽首頂
0645a01: 奉明命。由是中外台輔重臣。咸以八戒禮而師之。凡歷
0645a02: 九朝。為七帝門師。是為六祖。九朝者。唐玄宗。肅宗。代宗。德宗。順宗。憲宗。穆宗。敬宗。
0645a03: 文宗也。七帝者即代宗以下七帝也。。
0645a04: 上問華嚴法界
0645a05: 帝問國師澄觀曰。華嚴所詮。何謂法界。奏曰。法界者。一
0645a06: 切眾生之身心本體也。從本以來。靈明廓徹。廣大虛寂。
0645a07: 唯一真境而已巳。無有形貌而森羅大千。無有邊際而含
0645a08: 容萬有。昭昭於心目之間而相不可睹。晃晃於色塵之
0645a09: 內而理不可分。非徹法之慧目。離念之明智。不能見自
0645a10: 心如此之靈通也。故世尊初成正覺。歎曰。奇哉。我今普
0645a11: 見一切眾生具有如來智慧德相。但以妄想執著而不
0645a12: 能證得。於是稱法界性說華嚴經。全以真空簡情。事理
0645a13: 融攝。周遍凝寂。帝天縱聖明。一聽玄談廓然自得。於是
0645a14: 敕有司備禮鑄印遷國師統冠天下緇徒。號僧統清涼
0645a15: 國師。
0645a16: 御讚清涼國師碑銘
0645a17: 開成三年三月六日僧統清涼國師澄觀將示寂。謂其
0645a18: 徒海岸等曰。吾聞偶運無功先聖悼歎。復質無行。古人
0645a19: 恥之。無昭穆動靜。無綸緒往復。勿穿鑿異端。勿順非辯
0645a20: 偽。勿迷陷邪心。勿固牢鬥諍。大明不能破長夜之昏。慈
0645a21: 母不能保身後之子。當取信於佛。無取信於人。真離玄
0645a22: 微。非言說所顯。要以深心體解朗然現前。對境無心逢
0645a23: 緣不動。則不孤我矣。言訖而逝。師生歷九朝。為七帝門
0645a24: 師。春秋一百有二。僧臘八十有三。身長九尺四寸。垂手
0645a25: 過膝。目光夜發。晝視不瞬。才供二筆。聲韻如鐘。文宗以
0645a26: 祖聖崇仰。特輟朝三日。重民縞素。奉全身塔于終南山。
0645a27: 未幾有梵僧到闕。表稱於蔥嶺。見二使者凌空而過。以
0645a28: 咒止而問之。答曰北印度文殊堂神也。東取華嚴菩薩
0645a29: 大牙歸國供養。有旨啟塔。果失一牙。唯三十九存焉。遂
0645a30: 闍維。舍利光明瑩潤。舌如紅蓮色。賜諡謚仍號清涼國師
0645b01: 妙覺之塔。相國裴休奉敕撰碑。其銘曰寶月清涼。寂炤
0645b02: 法界。以沙門相藏世間解。澄湛含虛。氣清鍾鼎。雪沃剡
0645b03: 溪。霞橫緱嶺。真室寥敻。靈嶽崔嵬。虛融天地。峻拔風雷。
0645b04: 離微休命。實際龐鴻。奉若時政。革彼幽蒙。炯乎禹質。元
0645b05: 聖孕靈。德雲冉冉凝眸幻形。谷響入耳。性不可為。青蓮
0645b06: 出水。深不可闚。才受尸羅。奉持止作。原始要終。克諧適
0645b07: 莫。鳳藻瑰奇。遺演秘密。染翰風生。供盈二筆。欲造玄關。
0645b08: 咽金一象。逮竟將流龍飛千颺。疏新五頂。光銜二京。躍
0645b09: 出法界。功齊百城。萬行分披華開古錦。啟迪群甿。與甘
0645b10: 露飲。燮讚金偈懷生保乂。聖主師資聿興遐裔。貝葉翻
0645b11: 宣譯揚獨步。譂柄一揮。幾回天顧。王庭闡法。傾河湧泉。
0645b12: 屬辭縱辯。玄玄玄玄。紫衲命衣。清涼國號。不有我師。孰
0645b13: 知吾道。九州傳命。然無盡燈。一人拜錫鍚。統天下僧。帝網
0645b14: 沖融。潛通萬戶。歷天不周。同時顯晤。卷舒自在。來往無
0645b15: 蹤。大士知見。允執厥中。西域供牙。梵倫遽至。奏啟石驗
0645b16: 嘉風益熾。敕俾圖真相即無相。海印大龍蟠居方丈。哲
0645b17: 人去矣。資何所參。即事之理。塔鎖終南。
0645b18: 敕寫國師真。奉安大興唐寺。文宗皇帝御製讚曰。朕觀
0645b19: 法界。曠闃無垠。應緣成事。允用虛根。清涼國師。體象啟
0645b20: 門。奄有法界。我祖聿尊。教融海岳。恩廓乾坤。首相二疏
0645b21: 拔擢幽昏。間氣斯來。拱承佛日。四海光凝。九州慶溢。敞
0645b22: 金仙門。奪古賢席。大手名曹。橫經請益。仍師臣休。保余
0645b23: 遐曆。爰抒顓毫式揚茂實。真空罔盡機。就而駕。白月虛
0645b24: 秋。清風適夏。妙有不遷。緣息而化。邈爾禹儀。煥乎精舍。
0645b25: 七祖圭峰宗密禪師。撰圓覺疏鈔。是年己巳未正月六日。
0645b26: 師示寂。相國裴休撰傳法碑。師姓何氏。果州西充人。釋
0645b27: 迦如來三十九代法孫也。釋迦住世八十年。為無量天
0645b28: 人聲聞菩薩說種種法。最後以法眼付大迦葉。令祖祖
0645b29: 相傳。別行千世。顧此法眾生之本源。諸佛之所證。超一
0645b30: 切理。離一切相。不可以言語智識有無隱顯推求而得。
0645c01: 但心心相印。印印相契。使自證知。光明受用而已巳。自迦
0645c02: 葉至達磨。達磨東來至曹溪。凡三十三世。曹溪傳荷澤。
0645c03: 荷澤傳磁州如。如傳荊南忠。忠傳遂州圓。圓傳禪師。師
0645c04: 於荷澤為五世。於迦葉為三十八世。其宗系如此。師豪
0645c05: 家。少通儒學。一日謁遂州。未及與語。退遊徒中。見其儼
0645c06: 然在定。忻躍慕之。遂剃染受道。嘗赴齋次受經。得圓覺
0645c07: 十二章。誦未終。豁然大悟。歸以告其師。師印可乃謁東
0645c08: 京炤。炤曰菩薩人也。誰其識之。次謁清涼觀。觀曰毘盧
0645c09: 華藏能從我遊者其汝乎。及因漢上僧授華嚴新疏。遂
0645c10: 講華嚴。久之著圓覺華嚴涅槃金剛唯識起信法界觀
0645c11: 等經疏鈔。及禮懺修證圖傳纂略。亦集諸宗禪語為禪
0645c12: 藏。并書偈論議。凡九十餘卷。或以師不守禪行而講經
0645c13: 論。遊名邑大都。以興建為務。乃為多聞之所役。豈聲利
0645c14: 之所未忘乎。曰嘻。夫一心者。萬法之總也。分而為定慧。
0645c15: 開而為六度。散而為萬行。萬行未嘗非一心。一心未嘗
0645c16: 違萬行。禪者六度之一耳。何能總諸法哉。且如來以法
0645c17: 眼付迦葉。不以法行。故自心而證者為法。隨行而起者
0645c18: 為役。得未必嘗同也。然則一心者。萬法之所生而不屬
0645c19: 於萬法。得之者則於法自在矣。見之者則於教無礙矣。
0645c20: 本非法。不可以法說。本非教不可以教傳。豈可以軌跡
0645c21: 而尋哉。自迦葉至富那夜奢。凡十祖。皆羅漢所度亦羅
0645c22: 漢。至馬鳴龍樹提婆天親。始開摩訶衍。著論釋經。摧滅
0645c23: 外道。為菩薩唱首。而尊者闍夜獨以戒力為威神。尊者
0645c24: 摩羅獨以苦行為道跡。其他諸祖或廣行法教。或專心
0645c25: 禪定。或蟬蛻而去。或化火而滅。或攀樹以示終。或受害
0645c26: 而償債。是乃法必同而行不必同也。且循轍跡者非善
0645c27: 行。守規墨者非善巧。不迅疾無以為大牛。不超過無以
0645c28: 為大士。故禪師之為道也。以知見為沙門。以寂靜為正
0645c29: 味。慈忍為甲冑。慧斷為劍矛。破內魔之高壘。陷外賊之
0645c30: 堅陣。鎮撫邪雜。解釋縲籠。遇窮子。則叱而使歸其家。見
0646a01: 貧女。則呵而使炤其室。窮子不歸。貧女不富。吾師恥之
0646a02: 三乘不興。四分不振。吾師恥之。忠孝不並化。荷擔不勝
0646a03: 任。吾師恥之。故皇皇於濟拔。汲汲於開誘。不以一行自
0646a04: 高。不以一德自聳。人有歸依者不俟請而往也。有求益
0646a05: 者不俟。憤則啟矣。雖童幼不簡於應接。雖傲狠不怠於
0646a06: 扣勵。其以闡教度生助國家之化也如此。故親師之法
0646a07: 者。貪則施。暴則斂。剛則隨。戾則順。昏則開。惰則奮。自榮
0646a08: 者謙。自堅者化。循私者公。溺情者義。故士俗有變活業
0646a09: 絕血食持戒法而為近住者。有出而修政理以救疾苦
0646a10: 為道者。有退而奉父母以豐供養為行者。其餘憧憧而
0646a11: 來。欣欣而去。揚袂而至。實腹而歸。所在不可勝紀真如
0646a12: 來付囑之菩薩。眾生不請之良友。其四依之一乎。其十
0646a13: 地之人乎。吾不識其境界庭宇之廣狹議者又焉知大
0646a14: 道之所趣哉。唐文宗詔問佛法大意。賜號大德。是為七
0646a15: 祖。閱世六十二。僧臘三十四。宣宗追諡謚定慧禪師。門弟
0646a16: 子僧尼四眾。凡數千人。
0646a17: 大方廣佛華嚴經七祖行蹟終
0646a18: 九會主名
0646a19: 初八普賢七九佛第二文殊三法慧
0646a20: 四功德林五剛幢第六會是金剛藏
0646a21: 九會八十一卷經數
0646a22: 菩提十一普光四忉三夜三兜十二
0646a23: 他化有六七十三八七園林二十一
0646a24: 會品分周總要
0646a25: 信分所信因果周初會六品說依正
0646a26: 解分二會至六七信住等妙次第論
0646a27: 其中品有三十一差別平等二周并
0646a28: 八會一品二千門成行因果為行分
0646a29: 說果法界第九會證入因果證行分
0646a30: 大經綱要欲粗知以斯歌訣而熟記
0646b01: 九會三十九品數
0646b02: 六六六四及與三一十一一亦復一
0646b03: 
0646b04: 
0646b05: 
0646b06: 
0646b07: 
0646b08: 
0646b09: 
0646b10: 
0646b11: 
0646b12: 
0646b13: 
0646b14: 
0646b15: 
0646b16: 
0646b17: 
0646b18: 
