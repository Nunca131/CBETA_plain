0023a08: 
0023a09: 
0023a10: 五燈全書卷第三十六
0023a11: 
0023a12: 京都聖感禪寺住持臣僧　超永　編輯
0023a13: 京都古華嚴寺住持臣僧　超揆　較閱　進
0023a14: 呈
0023a15: 雲門宗
0023a16: 南嶽下十三世
0023a17: 法雲本禪師法嗣
0023a18: 臨安府淨慈楚明寶印禪師萬張氏。上堂。祖師心
0023a19: 印。非長非短。非方非圓。非內非外。亦非中間。且問大
0023a20: 眾。決定是何形貌。拈拄杖曰。還見麼。古篆不成文。飛
0023a21: 帛難同體。從本自分明。何須重特地。擊禪。下座
0023a22: 　上堂。出門見山水。入門見佛殿。靈光觸處通。諸人何
0023a23: 不薦。若不薦。淨慈今日不著便　上堂。祖師道。吾本
0023a24: 來茲土。傳法救迷情。一花開五葉。結果自然成。淨慈
0023b01: 當時若見恁麼道。用黑漆拄杖子。一棒打殺。埋向無
0023b02: 陰陽地上。令他出氣不得。何故。耐他瞞我唐土。人
0023b03: 眾中。莫有為祖師出氣底麼。出來。和你一時埋
0023b04: 　上堂。若論此事。如散鋪寶貝。亂堆金玉。昧己巳者自甘
0023b05: 窮困。有眼底信手拈來。所以道。閻浮有大寶。見少得
0023b06: 還稀。若人將獻我。成佛一餉時。乃拈拄杖曰。如今一
0023b07: 時。呈似普請。大眾高著眼。擲拄杖。下座。
0023b08: 真州長蘆道和祖照禪師興化潘氏子。僧問。無遮聖
0023b09: 會。還有不到者麼。師曰。有曰誰是不到者。師曰。金剛
0023b10: 下鐵崑崙　問不許夜行。投明須到。意旨如何。師
0023b11: 曰。羊頭車子推明月。曰便恁麼去時如何。師曰。鐵門
0023b12: 路嶮　問一槌兩當時如何。師曰。踏藕得魚歸　問
0023b13: 教外別傳。未審傳個甚麼。師曰。鐵彈子　問百城遊
0023b14: 罷時如何。師曰。前頭更有趙州關　上堂。一二三四
0023b15: 五六。碧眼胡僧數不足。泥牛入海過新羅。木馬追風
0023b16: 到天竺。天竺茫茫何處尋。補陀巖上問觀音。普賢拍
0023b17: 手呵呵笑。歸去來兮秋水深。
0023b18: 福州雪峰思慧妙湛禪師錢塘俞氏子。僧問。古殿無
0023b19: 燈時如何。師曰。東壁打西壁。曰恁麼則撞著露柱也。
0023b20: 師曰。未敢相許　上堂。一法若通。萬緣方透。拈拄杖
0023b21: 曰。這裏悟了。提起拄杖。海上橫行。若到雲居山頭。為
0023b22: 我傳語雪峰和尚。咄　上堂。布大教網。摝人天魚。護
0023b23: 聖不似老胡拖泥帶水。祇是見兔放鷹。遇獐發箭。乃
0023b24: 高聲召眾曰。中　上堂。昔日藥山。早晚不參。動經旬
0023c01: 月。一日大眾纔集。藥山便歸方丈。諸禪德。彼時佛法
0023c02: 早自淡薄。論來猶較些子。如今每日鳴鼓陞堂。忉忉
0023c03: 怛怛地。問者口似紡車。答者舌如霹靂。總似今日。靈
0023c04: 山慧命。殆若懸絲。少室家風。危如纍卵。又安得個。慨
0023c05: 然有志。扶豎宗乘底衲子。出來喝散大眾。非唯耳邊
0023c06: 靜辦。當使正法久住。豈不偉哉。如或棒上不成龍。山
0023c07: 僧倒行此令。以拄杖一時散　上堂。眼睫橫十
0023c08: 方。眉毛上透青天。下徹黃泉。且道。鼻孔在甚麼處。良
0023c09: 久曰。劄　上堂。妙高山頂。雲海茫茫。少室巖前。雪霜
0023c10: 。齊腰獨立。徒自苦疲。七日不逢一場。別峰
0023c11: 相見落在半途。隻履西歸遠之遠矣。卓拄杖。下座
0023c12: 　上堂。大道祇在目前。要且目前難睹。欲識大道真體
0023c13: 今朝三月十五。不勞久立　建炎改元上堂。天地之
0023c14: 大德曰生。聖人之大寶曰位。今上皇帝。踐登寶位。萬
0023c15: 國歸仁。草木禽魚。咸被其德。此猶是聖主應世邊事。
0023c16: 王宮降誕已巳前一句。天下人摸索不著　上堂。一切
0023c17: 法無差。雲門胡餅趙州茶。黃樓中吹玉笛。江城五
0023c18: 月落梅花。慚愧太原孚上座。五更聞鼓角。天曉弄琵
0023c19: 琶。喝一喝　上堂。南詢諸友。踏破草鞋。絕學無為。坐
0023c20: 消日月。凡情易脫。聖解難忘。但有纖毫。皆成滲漏。可
0023c21: 中為道。似地擎山。應物現形。如驢井。縱無計較。途
0023c22: 轍已巳成。若論相應。轉沒交涉。勉諸仁者。莫錯用心。各
0023c23: 自歸堂。更求何事。
0023c24: 婺州寶林果昌寶覺禪師安州時氏子。師與提刑楊
0024a01: 次公。同遊山次。楊拈起大士飯石。問既是飯石。為甚
0024a02: 麼不破。師曰。祇為太硬。楊曰。猶涉繁詞。師曰。未審。
0024a03: 提刑作麼生。楊曰。硬師曰。也是第二月　楊為寫七
0024a04: 佛殿額乃問。七佛重出世時如何。師曰。一回相見一
0024a05: 回新　上堂。一即一。二即二。著直是無香氣。驀拈
0024a06: 拄杖。卓一下曰。識得山僧楖栗條。莫向南山尋鼻。
0024a07: 鄭州資福法明寶月禪師上堂。資福別無所補。五日
0024a08: 一參。擊鼓何曾說妙談元。祇是麤言直語。甘草自來
0024a09: 甜。黃連依舊苦。忽若鼻孔遼天。逢人切忌錯舉。參
0024a10: 　上堂。若論此事。譬如伐樹得根。炙病得穴。若也得根。
0024a11: 豈在千枝斫。若也得穴。不假六分全燒。以拄杖卓
0024a12: 一下曰。這個是根。那個是穴。擲下拄杖曰。這個是穴。
0024a13: 又喚甚麼作根。咄是何言歟。
0024a14: 潭州雲峰志祖燈禪師南陳氏子。上堂。休去歇
0024a15: 去。一念萬年去。寒枯木去。古廟香爐去。一條白練
0024a16: 去。大眾。古人見處。如日暉空。不著二邊。豈墮陰界。堪
0024a17: 嗟後代兒孫。多作一色邊會。山僧即不然。不休去。不
0024a18: 歇去。業識茫茫去。七顛八倒去。十字街頭鬧浩浩地。
0024a19: 聲色裏坐臥去。三家村裏。盈衢塞路。荊棘裏游戲去。
0024a20: 刀山樹。劈腹剜心。鑊湯爐炭。皮穿骨爛去。如斯舉
0024a21: 唱。大似三歲孩兒輥繡毬　上堂。一切聲是佛聲。塗
0024a22: 毒鼓透入耳朵裏。一切色是佛色。鐵蒺藜穿過眼睛
0024a23: 中。好事不如無。便下座　上堂。盡乾坤大地。是個熱
0024a24: 鐵團。汝等諸人。向甚麼處下口。良久曰。吞不進。吐不
0024b01: 出　上堂。瘦竹長松滴翠香。流風疏月度炎涼。不知
0024b02: 誰住原西寺。每日鐘聲送夕陽　上堂。聲色堆頭睡
0024b03: 眠。虎狼裏安禪。荊棘林內翻身。雪刃叢中遊戲。竹
0024b04: 影掃塵不動。月穿潭底水無痕　上堂。不是風動。
0024b05: 不是幡動。衲僧失鼻孔。是風動。是幡動。分明是個
0024b06: 漆桶。兩段不同。眼暗耳聾。水如藍碧。山花似火紅
0024b07: 　上堂。僧問。如何是西來意。師曰。築著額頭。磕著鼻。
0024b08: 曰。意旨如何。師曰。驢馬載。曰向上還有事也無。師
0024b09: 曰。朝到西天。暮歸唐土。曰謝師答話。師曰。大乘砑郎
0024b10: 當。僧退。師乃曰。僧問西來意。築著額頭磕著鼻。意旨
0024b11: 又如何。驢并馬載。朝到西天暮歸唐。大乘恰似砑
0024b12: 郎當。何故。沒量大人。被語裏轉。遂拊掌大笑。下
0024b13: 座　僧問。丹霞燒木佛。院主為甚麼眉鬚墮落。師曰。
0024b14: 一人傳。萬人傳實。曰恁麼則不落也。師曰。兩重公
0024b15: 案。曰學人未曉。特伸請益。師曰。筠袁虔吉。頭上插筆
0024b16: 　問德山入門便棒。意旨如何。師曰。束杖理民。曰臨
0024b17: 濟入門便喝。又作麼生。師曰。不言而化。曰未審。和尚
0024b18: 如何為人。師曰。一刀兩段　問無縫鐵門。請師一啟。
0024b19: 師曰。進前三步。曰向上無關。請師一閉。師曰。退後一
0024b20: 尋。曰不開不閉。又作麼生。師曰。吽吽。便打。
0024b21: 東京慧林常悟禪師僧問。若不傳法度眾生。舉世無
0024b22: 由報恩者。未審傳個甚麼法。師曰。開宗明義章第一
0024b23: 　問達磨未來時如何。師曰。省得草鞋錢。曰來後如
0024b24: 何。師曰。重關山路。
0024c01: 安吉州道場有規禪師婺州姜氏子。上堂。拈拄杖曰。
0024c02: 還見麼。窮諸玄辯。若一毫置於大。竭世樞機。似一
0024c03: 滴投於巨壑。德山老人。雖則焚其疏鈔。也是賊過後
0024c04: 張弓。且道。文彩未彰以前。又作麼生理論。三千客
0024c05: 今何在。獨許莊周致太平　上堂。種田博飯。地藏家
0024c06: 風。客來喫茶。趙州禮度。且道。護聖門下。別有甚麼長
0024c07: 處。良久曰。尋常不放山泉出。屋底清池冷照人　化
0024c08: 士出問。促裝已巳辦。乞師一言。師曰。好看前路事。莫比
0024c09: 在家時。曰恁麼則三家村裏。十字街頭。等個人去也。
0024c10: 師曰。照顧打失布袋。
0024c11: 越州延慶可復禪師上堂。番來番現。漢來漢現。忽然
0024c12: 番漢俱來時如何祇準。良久曰。落霞與孤鶩齊飛。秋
0024c13: 水共長天一色　上堂。驀拈拄杖。橫按膝上曰。苦痛
0024c14: 深。苦痛深。碧潭千萬丈。那個是知音。卓一下。下座。
0024c15: 安吉州道場慧顏禪師上堂。世尊按指。海印發光。拈
0024c16: 拄杖曰。莫妄想。便下座。
0024c17: 溫州雙峰普寂宗達佛海禪師僧問。如何是永嘉境。
0024c18: 師曰。華峰。曰如何是境中人。師曰。一宿覺　上堂。
0024c19: 眾集定。喝一喝曰。冤有頭債有主珍重。
0024c20: 越州五峰子琪禪師僧問。學人上來。乞師垂示。師曰。
0024c21: 花開千朵秀。曰學人不會。師曰。雨後萬山青。曰謝指
0024c22: 示師。曰你作麼生會。僧便喝。師曰。未在。僧又喝。師曰。
0024c23: 一喝兩喝。後作麼生。曰也知和尚有此機要。師曰。適
0024c24: 來道甚麼。僧無語。師便喝。
0025a01: 西京韶山雲門道信禪師僧問。如何是祖師西來意。
0025a02: 師曰。千年古墓蛇。今日頭生角。曰莫便是和尚家風
0025a03: 也無。師曰。卜度則喪身失命　問如何是學人自己。
0025a04: 師曰。無人識者。曰如何得脫灑去。師曰。你問我答。
0025a05: 臨安府上天竺從諫慈辯講師處州松陽人。具大知
0025a06: 見。聲播講席。於止觀深有所契。每與禪衲遊。以道
0025a07: 力扣大通。通一日作書寄之。師發緘。睹黑白二圓相。
0025a08: 乃悟。答偈曰。黑相白相。擔枷過狀。了不了兮。無風起
0025a09: 浪。若問究竟事如何。洞庭山在太湖上。
0025a10: 紹興承天滋須禪師單州黃氏子。受業東京常興寺。
0025a11: 深窮經論。律行精持。參大通。言下契悟。出住承天。上
0025a12: 堂。拈起拄杖曰。見麼。明如鏡。平如秤。四七二三。親行
0025a13: 此令。有眼底辯取。擊禪一下。
0025a14: 蘇州吳江聖壽法晏禪師上堂。山頭浪起。水底塵飛。
0025a15: 果結空花。兒生石女。如今即不恁麼。三年一閏。九月
0025a16: 重陽。冬天日短。春天漸長。寒即向火。熱即取涼。且道
0025a17: 佛法在甚麼處。不離當處常湛然。覓即知君不可見。
0025a18: 喝一喝。
0025a19: 紹興天衣慧通禪師上堂。僧問。師子未出窟時如何。
0025a20: 師曰。藏牙伏爪。曰出窟後如何。師曰。群狐屏亦。問如
0025a21: 何是祖師西來意。師曰。青松倒影垂幽徑。曰學人不
0025a22: 會。師曰。綠竹寒聲夾亂流。曰從此更無疑也。師曰。且
0025a23: 緩緩。乃曰。金鐘一扣。響振妙峰。玉燭騰輝。大千普照。
0025a24: 觀音菩薩到這裏。無處藏身。更問。如何若何。鐵圍山
0025b01: 畔。更過三千。
0025b02: 湖州天聖齊月禪師僧問。如何是祖師西來意。師曰。
0025b03: 南地冬生。曰乞師再指。師曰。波斯不繫腰　問師
0025b04: 唱誰家曲。宗風嗣阿誰。師曰。魚行水濁。曰恁麼則淨
0025b05: 慈一箭。直射翠峰也。師曰。卦是天門。筭來五兆。曰
0025b06: 人端的處。下口便知音。師曰。一任摸索。
0025b07: 柳州宜章圓明希古禪師上堂。天地無四壁。日月無
0025b08: 四時。暑往寒來。風恬浪靜。古今天地。古今山河。情與
0025b09: 無情。皆承恩力。不用南詢諸祖。北見文殊。古佛堂前。
0025b10: 此時參畢。見個什麼。良久曰。是迷逢達磨。
0025b11: 江南通州狼山文慧禪師僧問。和尚未見淨慈時如
0025b12: 何。師曰。鐵牛生角。曰見後如何。師曰。石馬懷胎　問
0025b13: 如何是祖師西來意。師曰。海雲生嶽頂。曰學人不會。
0025b14: 師曰。揚子水朝東。
0025b15: 金山寧禪師法嗣
0025b16: 婺州普濟子淳圓濟禪師僧問。摩尼珠人不識。如來
0025b17: 藏裏親收得。如何是珠。師曰。不撥自轉。曰如何是藏。
0025b18: 師曰。一撥便轉。曰轉後如何。師曰。把不住　上堂。雨
0025b19: 過山青。雲開月白。帶雪寒松。搖風庭。山僧恁麼說
0025b20: 話。還有祖師意也無。其或未然。良久曰。看看。
0025b21: 吉州禾山用安禪師僧問。蓮華未出水時如何。師曰。
0025b22: 魚挨鱉倚。曰出水後如何。師曰。水仙頭上戴。好手絕
0025b23: 躋攀。曰出與未出時如何。師曰。應是乾坤措。不教容
0025b24: 易看。
0025c01: 嘉典禪悅知相禪師上堂。或住城隍或住山。任緣無
0025c02: 事可相關。有時默坐令人笑。道是閒時又不閒。且問
0025c03: 諸人。為什麼成不閒。良久曰。昨朝秋令盡。今日孟
0025c04: 冬初。
0025c05: 嘉興鹿苑道齊禪師上堂。若論此事。直下無私。輝騰
0025c06: 今古。不離當處。應現無虧。更逞詞鋒。徒勞側耳。門庭
0025c07: 敲磕。萬別千差。到者裏。維摩老漢。祇可傍觀。達磨九
0025c08: 年。看即有分。良久曰。參。
0025c09: 本覺一禪師法嗣
0025c10: 福州越峰粹珪妙覺禪師本郡林氏子。僧問。如何是
0025c11: 祖師西來意。師曰。瘦田損種。曰未審如何領會。師曰。
0025c12: 刈禾鎌子曲如鉤　問機關不到時如何。師曰。抱甕
0025c13: 灌園。曰此猶是機關邊事。師曰。須要雨淋頭。
0025c14: 台州天台如庵主久依法真。因看雲門東山水上行
0025c15: 語。發明己巳見。歸隱故山。猿鹿為伍。郡守聞其風。遣使
0025c16: 逼令住持。師作偈曰。三十年來住此山。郡符何事到
0025c17: 林間。休將瑣瑣塵寰事。換我一生閑又閑。遂焚其廬。
0025c18: 竟不知所止。
0025c19: 福州壽山本明禪師僧問。如何是壽山境。師曰。三山
0025c20: 長在目。一徑是松杉。曰如何是境中人。師曰。閒持楖
0025c21: 栗木。笑問往來人　問如何是向上宗乘。師曰。龍吟
0025c22: 霧起。虎嘯風生。曰作麼生是吹毛。師曰。清風八面。
0025c23: 曰。中下之機。如何曉解。師曰。切忌當鋒。
0025c24: 平江府西竺寺尼法海禪師寶文呂嘉姑也。首參法
0026a01: 雲秀和尚。後領旨於法真言下。諸名儒。屢挽應世。堅
0026a02: 不從。殂日說偈曰。霜天雲霧結。山月冷涵輝。夜接故
0026a03: 鄉信。曉行人不知。屆明坐脫。
0026a04: 投子顒禪師法嗣
0026a05: 壽州資壽灌禪師上堂。良久曰便恁麼散去。已巳是葛
0026a06: 藤。更若喃喃有何所益。以拂子擊禪。下座。
0026a07: 西京白馬崇壽江禪師僧問。知師久蘊囊中寶。今日
0026a08: 開堂略借看。師曰。不借。曰為甚麼不借。師曰。賣金須
0026a09: 是買金人。
0026a10: 鄧州香嚴智月海印禪師上堂。僧問。法雷已巳震選佛
0026a11: 場開。不昧宗乘。請師直指。師曰。三月三日時。千花萬
0026a12: 花拆。曰普天匝地承恩力。覺苑仙葩一夜開。師曰。切
0026a13: 忌隨他去。乃曰。判府吏部。此日命山僧開堂祝聖。紹
0026a14: 續祖燈。祇如祖燈。作麼生續。不見古者道。六街鐘鼓
0026a15: 響鼕鼕。即處鋪金世界中。池長芰荷庭長。更將何
0026a16: 法演真宗。恁麼說話。也是事不獲已巳。有旁不肯底出
0026a17: 來。把山僧拽下禪。痛打一頓。許伊是個本分衲僧。
0026a18: 若未有這箇作家手。切不得草草。勘得跟
0026a19: 下。不實頭沒去處。須倒喫香嚴手中钁柄。莫言不
0026a20: 道　上堂。吾家寶藏不慳惜。覿面相呈人罕識。輝今
0026a21: 耀古體圓時。照地照天光赫赤。荊山美玉奚為貴。合
0026a22: 浦明珠比不得。借問誰人敢價。波斯鼻孔長三尺。
0026a23: 咄。
0026a24: 丞相富弼居士字彥國。由清獻公警勵之後。不舍晝
0026b01: 夜。力進此道。聞投子顒法席冠淮甸。往質所疑。會顒
0026b02: 為眾登座。見其顧視如象王回旋。公微有得。因執弟
0026b03: 子禮。趨函丈。命侍者請為入室。顒見即曰。相公已巳入
0026b04: 來。富弼猶在外。公聞汗流浹背。即大悟。尋以偈寄圓
0026b05: 照本曰。一見顒公悟入深。夤緣傳得老師心。東南謾
0026b06: 說江山遠。目對靈光與妙音。後奏署顒師號。顒上堂
0026b07: 謝語有曰。彼一期之。我亦將錯而就錯。公作偈贊
0026b08: 曰。萬木千花欲向榮。臥龍猶未出滄溟。彤雲彩霧呈
0026b09: 嘉瑞。依舊南山一色青。
0026b10: 甘露宣禪師法嗣
0026b11: 平江府妙湛寺尼文照禪師溫陵人。上堂。靈源不動。
0026b12: 妙體何依。歷歷孤明。是誰光彩。若道真如實際。大似
0026b13: 好肉剜瘡。更作祖意商量。正是迷頭認影。老胡四十
0026b14: 九年說夢即且止。僧堂裏。憍陳如上座。為你諸人舉
0026b15: 覺底。還記得麼。良久曰。惜取眉毛好。
0026b16: 瑞巖居禪師法嗣
0026b17: 台州萬年處幽禪師上堂。先聖行不到處。凡流恰到。
0026b18: 凡流既到。先聖莫知。到與不到。知與不知。總置一壁。
0026b19: 祇如僧問乾峰。十方薄伽梵。一路涅槃門。未審路頭
0026b20: 在甚麼處。峰以拄杖畫一畫曰。在這裏。且道。此老與
0026b21: 他先聖凡流。相去幾何。南山虎石羊兒。須向其中
0026b22: 識生死。
0026b23: 廣靈祖禪師法嗣
0026b24: 處州縉雲仙巖懷義禪師僧問。如何是佛。師曰。自屈
0026c01: 作麼。曰如何是道。師曰。你道了。曰向上更有事也無。
0026c02: 師曰無。曰恁麼則小出大遇也。師曰。祇恐不恁麼。曰
0026c03: 也是。師曰。恁麼去也。
0026c04: 嚴州烏龍山廣堅禪師上堂。明珠在掌。別者還稀。寶
0026c05: 鏡當臺。何人委悉。鋒前一路。截斷眾流。言下千差。隨
0026c06: 波逐浪。所以道。棒頭取證。喝下承當。擬議之間。新羅
0026c07: 國裏如斯舉唱。曲為初機。若是明眼高流。不在鑽龜
0026c08: 打瓦。
0026c09: 嚴州清溪西禪智誠禪師示眾。庭凋一葉之悟。普天
0026c10: 秋色。雲過數行之鴈。匝地寒聲。忽薦西風。頓清野水。
0026c11: 頭頭顯露。物物全彰。有眼底總見。有耳底總聞。且道。
0026c12: 佛法在甚麼處。良久曰。多少分明。
0026c13: 淨因嶽禪師法嗣
0026c14: 福州鼓山體淳禪鑒禪師上堂。由基弓矢不射田蛙。
0026c15: 任氏絲綸。要投溟渤。發則穿楊破的。得則修鯨巨鰲。
0026c16: 隻箭既入重城。長竿豈釣淺水。而今莫有吞鉤齧鏃
0026c17: 底麼。若無。山僧卷起絲綸。折弓箭去也。擲拄杖下
0026c18: 座。
0026c19: 乾明覺禪師法嗣
0026c20: 岳州平江長慶應圓禪師上堂。寒氣將殘春日到。無
0026c21: 索泥牛皆跳。築著崑崙鼻孔頭。觸倒須彌成糞掃。
0026c22: 牧童兒鞭棄了。懶吹無孔笛。拍手呵呵笑。歸去來兮
0026c23: 歸去來。煙霞深處和衣倒。良久曰。切忌睡著。
0026c24: 長蘆信禪師法嗣
0027a01: 東京慧林懷深慈受禪師壽春府夏氏子。生而祥光
0027a02: 現舍。文殊堅。遙見疑火。詰旦。知師始生。往訪之。師見
0027a03: 堅笑。母許出家。十四。割愛冠祝髮。後四年。訪道方
0027a04: 外。依淨照於嘉禾資聖。照舉良遂見麻谷因緣。問曰。
0027a05: 如何是良遂知處。師即洞明。出住資福。屨滿戶外。蔣
0027a06: 山佛鑑懃行化至。茶退。師引巡寮。至千人街坊。鑑問。
0027a07: 既是千人街坊。為甚麼祇有一人。師曰。多不如少
0027a08: 實。懃曰。恁麼那。師赧然。偶朝廷改資福。為神霄宮。因
0027a09: 棄。往蔣山留西庵。陳請益。懃曰。資福知是般事便休。
0027a10: 師曰。某實未穩。望和尚不外。懃舉倩女離魂話。反覆
0027a11: 窮之。大豁疑礙。呈偈曰。祇是舊時行履處。等閑舉著
0027a12: 便訛。夜來一陣狂風起。吹落桃花知幾多。懃拊几
0027a13: 曰。這底豈不是活祖師意。未幾。被旨住焦山　僧問。
0027a14: 如何是佛。師曰。面黃不是真金貼。曰如何是佛向上
0027a15: 事。師曰。一箭一蓮華。僧作禮。師彈指三下　問知有
0027a16: 道不得時如何。師曰。子喫蜜。曰道得不知有時如
0027a17: 何。師曰。鸚鵡喚人。僧禮拜。師叱曰。這傳語漢　問甚
0027a18: 麼人不被無常吞。師曰。祇恐他無下口處。曰恁麼則
0027a19: 一念通元箭。三尸鬼失奸也。師曰。汝有一念。定被他
0027a20: 吞了。曰無一念時如何。師曰。捉著闍黎　上堂。古者
0027a21: 道。忍忍。三世如來從此盡。饒饒。萬禍千殃從此消。默
0027a22: 默。無上菩提從此得。師曰。會得此三種語了。好個不
0027a23: 快活漢。山僧祇是得人一牛。還人一馬。潑水相唾。插
0027a24: 觜廝罵。卓拄杖曰。平出平出　上堂。雲自何山起。風
0027b01: 從甚生。好個入頭處。官路少人行　上堂。不是境。
0027b02: 亦非心。喚作佛時也陸沈。個中本自無階級。切忌無
0027b03: 階級處尋。總不尋。過猶深。打破雲門飯袋子。方知赤
0027b04: 土是黃金。咄。
0027b05: 平江府萬壽如證悟禪師建寧魏氏子。開堂日。僧
0027b06: 問。如何是蘇臺境。師曰。山橫師子秀。水接太湖清。曰
0027b07: 如何是境中人。師曰。衣冠皇宋後。禮樂大周前。師凡
0027b08: 見僧。必問近日如何。僧擬對。即拊其背曰。不可思議。
0027b09: 將示寂。眾集。復曰不可思議。乃合掌而終。
0027b10: 越州天衣如哲禪師族里未詳。自退席。寓平江之萬
0027b11: 壽。飲啖無擇。人多侮之。有以瑞巖喚主人公話問者。
0027b12: 師答以偈曰。瑞巖長喚主人公。突出須彌最上峰。大
0027b13: 地掀翻無覓處。笙歌一曲畫樓中　一日曰。吾行矣。
0027b14: 令拂拭所乘輿。乃書偈告眾曰。道在用處。用在死
0027b15: 處。時人祇管貪歡樂。不肯學無為。敘平昔參問。勉眾
0027b16: 進修已巳。忽豎起拳曰。諸人且道。這個落在甚麼處。眾
0027b17: 無對。師揮案一下曰。一齊分付與秋風。遂入輿。端坐
0027b18: 而逝。
0027b19: 婺州智者法銓禪師上堂。要扣玄關。須是有節操。極
0027b20: 慷慨。斬得釘。截得鐵。硬剝剝地漢始得。若是隈刀避
0027b21: 箭。碌碌之徒。看即有分。以拂子擊禪。下座。
0027b22: 臨安府徑山智訥妙空禪師秀州夏氏子。初住淮之
0027b23: 天寧。建炎初。靈隱慈聖皇后。賜號佛海。韓世忠。表請
0027b24: 靈巖為功德院。命師主之。凡五踞法席。僧問。牛頭未
0027c01: 見四祖時如何。師曰。坐久成勞。曰見後如何。師曰。不
0027c02: 妨我東行西行　宋高宗紹興丁丑。師至華亭。有朱
0027c03: 宅請師齋。以十一月二十六至其家。據坐說法。緇白
0027c04: 畢集。有僧出問。如何是生死根本。師酬對。語未卒。舉
0027c05: 拂扣一擊而逝。壽八十。僧臘六十七。葬於寺之白
0027c06: 雲庵。
0027c07: 金山慧禪師法嗣
0027c08: 常州報恩覺然寶月禪師越州鄭氏子。上堂。學者無
0027c09: 事空言。須求妙悟去。妙悟而事空言。其猶逐臭耳。然
0027c10: 雖如是。罕逢穿耳客。多遇刻舟人　一日與眾曰。世
0027c11: 緣易染。道業難辦。汝等勉之。語卒而逝。
0027c12: 法雲白禪師法嗣
0027c13: 婺州智者紹先禪師潭州人。上堂。根塵同源。縛脫無
0027c14: 二。動動絲毫。十方遊戲。子湖犬子雖獰。爭似南山
0027c15: 鼻。遂高聲曰。大眾看下　上堂。團不聚。撥不散。日
0027c16: 曬不乾。水浸不爛。等閑挂在大中。一任旁人冷眼
0027c17: 看。
0027c18: 沂州馬鞍山福聖院仲易禪師上堂。一二三四五。陞
0027c19: 堂擊法鼓。簇簇齊上來。一一面相睹。秋色滿庭。秋
0027c20: 風動寰宇。更問祖師禪。雪峰到投子。咄。
0027c21: 東京慧林慧海月印禪師僧問。師唱誰家曲。宗風嗣
0027c22: 阿誰。師曰。黃金地上玉樓臺。曰如何是祖師西來意。
0027c23: 師曰。三月洛陽人戴花　上堂。黃金地上。具眼者未
0027c24: 肯安居。荊棘林中。本分底留伊不得。祇如去此二途。
0028a01: 作麼生是衲僧行履處。良久曰。舉頭煙靄裏。依約見
0028a02: 家山　上堂。顧視大眾。拍禪一下曰。聊表不空。便
0028a03: 下座。
0028a04: 揚州建隆原禪師姑蘇夏氏子。上堂。拈拄杖曰。買帽
0028a05: 相頭。依模畫樣。從他野老自顰眉。誌公不是閑和尚。
0028a06: 卓拄杖下座。
0028a07: 鎮江金山佛鑑惟仲禪師汀州人。游廬山。歷淮浙。
0028a08: 扣宗師。至龜山。參佛國。入室次。聞舉樹子話。豁然
0028a09: 契悟。出世磁州慧果。後佛國奉詔。住東京法雲。師典
0028a10: 第一座。宋元符庚辰。哲宗上僊。五七命師入內說法。
0028a11: 賜師法號佛鑑。徽宗建中靖國辛巳。住持金山。皇后
0028a12: 遣中使降香。為國祝延。上堂。僧問。選佛場開當此日。
0028a13: 師將何法答皇恩。師曰。萬年松在祝融峰。曰祇如大
0028a14: 監臨筵。如何補報。師曰。漁樵千里樂昇平。曰飄來新
0028a15: 雨露。洗出舊樓臺。師曰。說得道理好。乃曰。法本無說。
0028a16: 隨事應機。心本絕形。遇緣即現。古今如是。凡聖同途。
0028a17: 眾生迷妄不知。遂成流轉。故能仁頓忘情見。了達
0028a18: 根源。不從外求。亦非內得。所以佛佛授手。祖祖相傳。
0028a19: 建立門風。各張舖席。包含萬象。該括大千。冥冥不混。
0028a20: 於色聲蕩蕩。豈妨於語嘿。把定則十方坐斷。虎踞龍
0028a21: 蟠。放行則千聖出興。風行草偃。助堯仁政化。祝睿筭
0028a22: 延鴻。降伏眾魔。普利群有。雖然。猶涉程途。且正令當
0028a23: 行。如何理論。乃擊拂子曰。一氣不言含有象。萬靈何
0028a24: 處謝無私。
0028b01: 漢中褒城中梁山乾明永因禪師僧問。改律為禪。非
0028b02: 無所以。學人上來。乞師便道。師曰。分明一句。作者猶
0028b03: 迷。曰漢水祇應流到海。月輪直上最高峰。師曰。且得
0028b04: 領話　問世尊出世。地涌金蓮。和尚出世。有何祥瑞
0028b05: 師曰。昨日雨。今日晴。曰向上更有事也無。師曰。東西
0028b06: 南北。上下四維。
0028b07: 淮安勝因崇愷禪師上堂。僧問。菩薩人見性。如晝見
0028b08: 日。聲聞人見性。如夜見月。未審和尚見性如何。師曰。
0028b09: 一筆勾下。曰是何意旨。師曰。萬里無雲。千峰壁立。乃
0028b10: 曰。祖師正令。今古全提。函乾坤。把定世界。直得天
0028b11: 輪左轉。地軸右旋。夜月流光。朝曦曜彩。四方炳煥。八
0028b12: 顧恢張。不隱微毫。無遺纖芥。山青水碧。鵠白烏玄。霧
0028b13: 起郊原。龍吟城際。風生檻外。虎嘯亭前。木童揭出幽
0028b14: 關。石女擘開金鎖。石鞏弓。秘魔叉。直須放下。德山棒。
0028b15: 臨濟喝。無地施呈。何須擊鼓搬泥。不用輥毬拽石。個
0028b16: 中道理俱盡。巴鼻全無。雖然。祇如超宗越格底事。又
0028b17: 作麼生。良久曰。大地載不起。乾坤藏亦難。
0028b18: 開封大覺法慶禪師初住泗州普照。後遷嵩少。次居
0028b19: 東京。因侍者讀洞山錄。作愚癡齋處。者曰。古人甚奇
0028b20: 怪。師曰。吾他日化後。汝可喚之。若能回來。是我道力
0028b21: 也。後臨寂時至。作偈曰。今年五月初五。四大將離本
0028b22: 主。白骨當風颺。莫占檀那地土。乃盡出衣物飯僧。
0028b23: 聞初夜鍾聲竟。坐逝。侍者如約喚之。師應曰。作麼。者
0028b24: 曰。和尚何裸跣而去。師曰。來時何有。者欲強穿衣。師
0028c01: 曰。休留與後人。者曰。正恁麼時如何。師曰。也只恁麼。
0028c02: 復書一偈曰。七十三年如掣電。臨行為君通一線。鐵
0028c03: 牛跳過新羅。撞破空七八片。儼然而化。當宋高
0028c04: 宗紹興癸亥五月五日也。
0028c05: 保寧英禪師法嗣
0028c06: 臨安府廣福院惟尚禪師初參覺印。問曰。南泉斬貓
0028c07: 兒。意旨如何。印曰。須是南泉始得。印以前語詰之。師
0028c08: 不能對。至僧堂。忽大悟曰。古人道。從今日去。更不疑
0028c09: 天下老和尚舌頭。信有之矣。述偈呈印曰。須是南泉
0028c10: 第一機。不知不覺驀頭錐。覿面若無青白眼。還如
0028c11: 守空池。舉未絕。印豎拳曰。正當恁麼時作麼生。師
0028c12: 掀倒禪。印遂喝。師曰。賊過後張弓。便出。住廣福日。
0028c13: 室中問僧。提起來作麼生會。又曰。且道是個甚麼。要
0028c14: 人提起。
0028c15: 明州雪竇法寧禪師衢州杜氏子。上堂。百川異流。以
0028c16: 海為極。森羅萬象。以空為極。四聖六凡。以佛為極。明
0028c17: 眼衲子。以拄杖子為極。且道。拄杖子以何為極。有人
0028c18: 道得。山僧兩手分付。儻或未然。不如閑倚禪畔。留
0028c19: 與兒孫指路頭。
0028c20: 廬州羅漢勤禪師上堂。羅漢有一句。擬議成露布。直
0028c21: 下便承當。歸堂喫茶去　上堂。月生一。三世如來跳
0028c22: 不出。月生二。直下分明絕擬議。月生三。凜凜霜風徹
0028c23: 骨寒。遂拈拄杖曰。山僧拄杖子。過去不可得。見在不
0028c24: 可得。諸人作麼生會。向這裏辨得羅紋。十字一任橫
0029a01: 行。苟或未然。切忌亂走。擊禪下座。
0029a02: 廬州羅漢善修禪師上堂。一氣不言。群芳競吐。
0029a03: 兮。水綠山青。日遲遲兮。鶯吟燕語。桃花依舊笑春
0029a04: 風。靈雲別後知何許。驀拈柱杖曰。見麼。鼻孔眼睛。一
0029a05: 時穿。
0029a06: 開先珣禪師法嗣
0029a07: 廬州延昌詠禪師僧問。少陵面壁。意旨如何。師曰。
0029a08: 慚惶殺人。
0029a09: 廬州開先宗禪師上堂。一不做。二不休。捩轉鼻孔。捺
0029a10: 下雲頭。禾山解打鹽官鼓。僧繇不寫戴嵩牛。廬陵米。
0029a11: 投子油。雪峰依舊輥雙毬。夜來風送衡陽信。寒鴈一
0029a12: 聲霜月幽。
0029a13: 甘露顒禪師法嗣
0029a14: 揚州光孝元禪師僧問。如何是和尚家風。師曰。七顛
0029a15: 八倒。曰忽遇客來。如何祇待。師曰。生鐵蒺藜劈口。
0029a16: 雪竇榮禪師法嗣
0029a17: 福州雪峰大智禪師僧問。如何是祖師西來意。師銜
0029a18: 拂柄示之。僧曰。此是香嚴底。和尚又作麼生。師便喝。
0029a19: 僧大笑。師叱曰。這野狐精。
0029a20: 元豐滿禪師法嗣
0029a21: 福州雪峰宗演圓覺禪師恩州崔氏子。法貌修整。持
0029a22: 守嚴密。宣和中。徽宗詔入內庭說法。賜紫方袍。住院
0029a23: 凡十有三。僧問。不慕諸聖不重己已靈時如何。師曰。
0029a24: 出囚口。曰便恁麼會去時如何。師曰。換手搥胸。問如
0029b01: 何是大善知識心。師曰。十字街頭片瓦子。辭眾曰。僧
0029b02: 問。如何是臨岐一句。師曰。有馬騎馬。無馬步行。曰途
0029b03: 中事作麼生。師曰。賤避貴　上堂。遣迷求悟。不知迷
0029b04: 是悟之鉗鎚。愛聖憎凡。不知凡是聖之鑪。祇如聖
0029b05: 凡雙泯。迷悟俱忘一句。作麼生道。半夜彩霞籠玉像。
0029b06: 天明峰頂五雲遮。
0029b07: 衛州王大夫遺其名。以喪偶厭世相。遂參元豐。於言
0029b08: 下知歸。豐一日謂曰。子乃今之陸也。公便掩耳。既
0029b09: 而回壇山之陽。縛茅自處者三載。偶歌曰。壇山裏。日
0029b10: 何長。青松嶺。白雲鄉。吟鳥啼猿作道場。散髮采釆薇歌
0029b11: 又笑。從教人道野夫狂。
0029b12: 育王振禪師法嗣
0029b13: 明州岳林真禪師上堂。古人道。初秋夏末。合有責情
0029b14: 三十棒。岳林則不然。靈山會上。世尊拈華。迦葉微笑。
0029b15: 正當恁麼時。好與三十棒。何故如此。太平時節。強起
0029b16: 干戈。教人吹大法螺。擊大法鼓。舉步則金蓮蹀。端
0029b17: 居則寶座巍。梵王引之於前。香花繚繞。帝釋隨之
0029b18: 於後。龍象駢羅。致令後代兒孫。相倣。三三兩兩。
0029b19: 皆言出格風標。劫劫波波。未肯歸家。穩坐鼓唇搖舌。
0029b20: 宛如鐘磬笙竽。奮臂點胸。何啻稻麻竹葦。更逞遊山
0029b21: 玩水。撥草瞻風。人前說得石點頭。天上飛來花撲地。
0029b22: 也好與三十棒。且道。坐夏賞勞。如何酬獎。良久曰。萬
0029b23: 寶功成何厚薄。千鈞價重自低昂。
0029b24: 招提湛禪師法嗣
0029c01: 秀州華亭觀音和尚僧問。如何是佛。師曰。半夜烏龜
0029c02: 火裏行。曰意作麼生。師曰。空無背面。僧禮拜。師便
0029c03: 打。
0029c04: 南嶽下十四世
0029c05: 淨慈明禪師法嗣
0029c06: 臨安府淨慈象禪師越州山陰人。上堂。古者道。一翳
0029c07: 在眼。空花亂墜。拈拄杖曰。淨慈拈起拄杖。豈不是一
0029c08: 翳在眼。百千諸佛。總在拄杖頭。現丈六紫磨金色之
0029c09: 身。乘其國土。遊歷十方。說一切法。度一切眾。豈不是
0029c10: 空花亂墜。即今莫有向拄杖未拈已巳前。坐斷得麼。出
0029c11: 來與淨慈相見。如無。切忌向空本無花。眼本無翳處
0029c12: 著倒。乃擲拄杖。下座。
0029c13: 福州雪峰隆禪師上堂。一不成。二不是。口喫飯。鼻出
0029c14: 氣。休云北斗藏身。說甚南山鼻。家財運出任交關。
0029c15: 勸君莫競錐頭利。
0029c16: 長蘆和禪師法嗣
0029c17: 鎮江府甘露達珠禪師福州人。上堂。聖賢不分。古今
0029c18: 惟一。可謂火就燥。水流濕。鑿井而飲。耕田而食。大眾。
0029c19: 東村王老去不歸。紛紛黃葉空狼籍。
0029c20: 臨安府靈隱惠淳圓智禪師上堂。吾心似秋月。碧潭
0029c21: 清皎潔。乃喝曰。寒山子話墮了也。諸禪德。皎潔無塵。
0029c22: 豈中秋之月可比。明絕待。非照世之珠可倫。獨露
0029c23: 乾坤。光吞萬象。普天匝地。耀古騰今。且道。是個甚麼。
0029c24: 良久曰。此夜一輪滿。清光何處無。
0030a01: 雪峰慧禪師法嗣
0030a02: 臨安府淨慈月堂道昌佛行禪師湖州寶溪吳氏子。
0030a03: 僧問。大用現前。不存軌則時如何。師曰。張家兄弟太
0030a04: 無良。曰恁麼則一切處皆是去也。師曰。莫唐突人好
0030a05: 　問心生則法生。心滅則法滅。祇如心法雙忘時。生
0030a06: 滅在甚麼處。師曰。左手得來右手用　問如何是從
0030a07: 上宗門中事。師曰。一畝地。曰便恁麼會時如何。師曰。
0030a08: 埋沒不少　問如何是諸佛本源。師曰。屋頭問路。曰
0030a09: 向上還有事也無。師曰。月下拋　上堂。未透祖師
0030a10: 關。千難與萬難。既透祖師關。千難與萬難。未透時難
0030a11: 即且置。既透了。因甚麼難。放下笊籬雖得價。動他
0030a12: 杓柄也無端　上堂。與我相似。共你無緣。打翻茶銚。
0030a13: 傾出爐煙。還丹一粒分明在。流落人間是幾年。咄
0030a14: 　上堂。鴈過長空。影沉寒水。鴈無遺蹤之意。水無留影
0030a15: 之心。若能如是。正好買草鞋行。所以道。動則影現。
0030a16: 覺則冰生。不動不覺。正在死水裏。薦福老人出頭不
0030a17: 得。即且置。育王今日又作麼生。向道莫行山下路。果
0030a18: 聞猿斷腸聲　歲旦上堂。舉拂子曰。歲朝把筆。萬
0030a19: 事皆吉。忽有個漢出來道。和尚這個是三家村裏保
0030a20: 正書門底。為甚麼將來華王座上。當作宗乘。祇向他
0030a21: 道。牛進千頭。馬入百疋　師為人高古。法嗣無聞。或
0030a22: 謂。和尚無意囑託。得不辜妙湛乎。師曰。種瓜而愛盛
0030a23: 者。夏日方中而灌之。瓜不旋踵而死。其愛之非不勤。
0030a24: 灌之非不以時也。諸方提挈衲子。不觀其道業內充。
0030b01: 才器宏遠。只欲速其為人。逮審其道德則淫汙。察其
0030b02: 言行則乖戾。謂其公正邪。得非愛過其分乎。正猶
0030b03: 日中灌瓜。予深恐識者笑。故不為耳。
0030b04: 臨安府徑山照堂了一禪師明州徐氏子。初住石泉。
0030b05: 次遷黃檗。宋高宗紹興甲戌。被旨住徑山。上堂。參元
0030b06: 之士。觸境遇緣。不能直下透脫者。為業識深重。情
0030b07: 妄膠固。六門未息。一處不通。絕點純清。含生難到。直
0030b08: 須入林不動草。入水不動波。始可順生死流。入人間
0030b10: 指芝巖遺址曰。吾將築室居焉。乙亥三月示微疾。退
0030b11: 處明月堂。唱衣供眾。翌日書偈而逝。壽六十四。臘五
0030b12: 十。遵治命。塔所指遺址。
0030b13: 鎮江府金山了心禪師上堂。佛之一字孰云無。木馬
0030b14: 泥牛滿道途。倚遍欄干春色晚。海風吹斷碧珊瑚。還
0030b15: 有同聲相應。同氣相求者麼。百鳥不來樓閣閉。祇聞
0030b16: 夜雨滴芭蕉。
0030b17: 香嚴月禪師法嗣
0030b18: 鄧州香嚴倚松如壁禪師撫州饒氏子。上堂。變化密
0030b19: 移何太急。剎那念念一呼吸。八萬四千方便門。且道
0030b20: 何門不可入。入不入。曉來雨打芭蕉濕。殷勤更問個
0030b21: 中人。門外堂堂相對立　聞木鳥鳴。說偈曰。剝剝
0030b22: 剝。裏面有蟲外面。多少茫茫瞌睡人。頂後一錐猶
0030b23: 未覺。若不覺。更聽山僧剝剝剝。
0030b24: 慧林深禪師法嗣
0030c01: 臨安府靈隱寂室慧光禪師錢塘夏侯氏子。僧問。飛
0030c02: 來山色。示清淨法身。合溪聲。演廣長舌相。正當恁
0030c03: 麼時。如何是雲門一曲。師曰。芭蕉葉上三更雨。曰一
0030c04: 句全提超佛祖。滿筵朱紫盡知音。師曰。逢人不得錯
0030c05: 舉　上堂。不用求真。何須息見。倒騎牛兮入佛殿。
0030c06: 笛一聲天地空。不知誰識瞿曇面。
0030c07: 台州國清愚谷妙印禪師上堂。滿口道得底。為甚麼
0030c08: 不知有。十分知有底。為甚麼滿口道不得。且道。訛
0030c09: 在甚麼處。若也知得。許你照用同時。明闇俱了。其或
0030c10: 未然。道得道不得。知有不知有。南山石大蟲。解作師
0030c11: 子吼。
0030c12: 台州國清垂慈普紹禪師上堂。靈雲悟桃花。元沙傍
0030c13: 不肯。多少癡禪和。擔雪去填井。今春花又開。此意誰
0030c14: 能領。端的少人知。花落春風靜。
0030c15: 泉州九座慧禪師上堂。九座今日向孤峰絕頂。駕
0030c16: 一隻鐵船。截斷天下人要津。教他揮篙動掉不得。有
0030c17: 個錦標子。且道。在甚麼人手裏。拈拄杖曰。看看。向道
0030c18: 是龍剛不信。等閑奪得始驚人。
0030c19: 報恩然禪師法嗣
0030c20: 秀州資聖元祖禪師僧問。紫金蓮捧千輪足。白玉毫
0030c21: 輝萬德身。如何是佛。師曰。拖槍帶甲。曰貫花千偈雖
0030c22: 殊品。標月還歸理一如。如何是法。師曰。元豐條。紹興
0030c23: 令。曰林下雅為方外客。人間堪作火中蓮。如何是僧。
0030c24: 師曰。披席把。
0031a01: 慧林海禪師法嗣
0031a02: 廬州萬杉壽堅禪師相州人。歲旦上堂。有一人。不拜
0031a03: 歲。不迎新。寒暑不能侵其體。聖凡不能混其。從來
0031a04: 鼻孔遼天。誰管多年曆日。大眾且道。此人即今在甚
0031a05: 麼處。卓拄杖曰。咄咄咄沒處去。
0031a06: 開先宗禪師法嗣
0031a07: 瑞州黃檗惟初禪師常州蔡氏子。上堂。我見宗大哥。
0031a08: 平生槁默危坐。所謂朽木形骸。未嘗口角譊譊。將佛
0031a09: 祖言教。以當門庭。祇要當人歇得。十成自然。不向這
0031a10: 漏子上著倒。有僧問。既不向這漏子上著倒。未
0031a11: 審如何保任。師曰。無你用心處。曰和尚豈無方便。師
0031a12: 曰。餅既無汁。壓沙那有油。
0031a13: 潭州嶽麓海禪師僧問。進前三步時如何。師曰。撞頭
0031a14: 磕額。曰退後三步時如何。師曰。墮坑落。曰不進不
0031a15: 退時如何。師曰。立地死漢。
0031a16: 雪峰演禪師法嗣
0031a17: 福州西禪慧舜禪師真定府人。上堂。五日一參。三八
0031a18: 普說。千說萬說。橫說豎說。忽有個漢出來道。說即不
0031a19: 無。爭奈三門頭兩個不肯。山僧即向他道。瞎漢若不
0031a20: 得他兩個。西禪大似不遇知音。
0031a21: 南嶽下十五世
0031a22: 雪竇明禪師法嗣
0031a23: 密州山寧禪師上堂。有時孤峰頂上。嘯月眠雲。有
0031a24: 時大洋海中。翻波走浪。有時十字街頭。七穿八穴。諸
0031b01: 人還相委悉麼。樟樹花開盛。芭蕉葉最多　後朱諤。
0031b02: 迎主佘山昭慶。而逝。塔于寺之東。
0031b03: 淨慈昌禪師法嗣
0031b04: 臨安府五雲悟禪師苕溪人。上堂。月堂老漢道。行不
0031b05: 見行。是個甚麼。坐不見坐。是個甚麼。著衣時不見著
0031b06: 衣。是個甚麼。喫飯時不見喫飯。是個甚麼。山僧雖與
0031b07: 他同打睡。要且各自做夢。何故。行見行。坐見坐。著
0031b08: 衣時見著衣。喫飯時見喫飯。無有不見底道理亦。無
0031b09: 個是甚麼。諸人且道。老漢底是。五雲底是。拈拄杖。卓
0031b10: 一下曰。桃紅李白薔薇紫。問著春風總不知。
0031b11: 靈隱光禪師法嗣
0031b12: 臨安府中竺癡禪元妙禪師婺州王氏子。僧問。如何
0031b13: 是截斷眾流句。師曰。佛祖開口無分。曰如何是函
0031b14: 乾坤句。師曰。匝地普天。曰如何是隨波逐浪句。師曰。
0031b15: 有時入荒草。有時上孤峰　上堂。黃昏雞報曉。半夜
0031b16: 日頭明。驚起雪師子。瞠開紅眼睛　上堂。去年梅。今
0031b17: 歲柳。顏色馨香。喝一喝。良久曰。若不得這一喝。幾乎
0031b18: 道著依舊。且道。道著後如何。眼睛突出。
0031b19: 圓覺曇禪師法嗣
0031b20: 撫州靈巖圓日禪師上堂。悟無不悟。得無不得。九年
0031b21: 面壁空勞力。三驢兒跳上天。泥牛入海無蹤跡。為
0031b22: 甚如此。九九八十一跳。
0031b23: 嶽麓海禪師法嗣
0031b24: 荊門軍玉泉思達磨師僧問。如何是一印印空。師曰。
0031c01: 萬象收歸古鑑中。曰如何是一印印水。師曰。秋蟾影
0031c02: 落千江裏。曰如何是一印印泥。師曰。細觀文彩未生
0031c03: 時。
0031c04: 南嶽下十六世
0031c05: 中竺妙禪師法嗣
0031c06: 溫州光孝己菴深禪師本郡人。上堂。龍生龍。鳳生鳳。
0031c07: 老鼠養兒□□。達磨大師不會禪。歷魏遊梁乾打
0031c08: 鬨　上堂。一九二九。相逢不出手。三九二十七。籬頭
0031c09: 吹觱栗。翻憶小釋迦。雙子抱屈膝。知不知。實不實。摩
0031c10: 訶般若波羅蜜　上堂。維摩默然。普賢廣說。歷代聖
0031c11: 人互呈醜拙。君不見。落花三月子規啼。一聲聲是一
0031c12: 點血　上堂。風蕭蕭。葉飄飄。雲片片。水茫茫。江干獨
0031c13: 立向誰說。天外飛鴻三兩行。
0031c14: 
0031c15: 五燈全書卷第三十六
