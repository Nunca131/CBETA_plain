0680b05: 靈峰蕅益大師選定淨土十要卷第五
0680b06: 
0680b07: 述曰。昔雲棲宏祖在日。深慕飛錫法師寶王論
0680b08: 及妙禪師念佛直指二書。往往博諏未獲遘
0680b09: 止。神廟末年古吳萬融老宿某。偶於亂楮中獲
0680b10: 一遺編。蓋二書合刻也。磨滅之餘僅存墨影。韓
0680b11: 朝集居士正知與靈峰旭老人後先梓而行之。
0680b12: 及老人流通淨要時。遂將二書雙薦。而直
0680b13: 指前序略載此緣。且若深惜其未入宏祖之慧
0680b14: 照也。今刻十要。奉寶王次十疑之後。其論所云
0680b15: 念未來佛即信願二種資糧。故最為得要云。
0680b16: No. 1164-7
0680b17:  念佛三昧寶王論卷上
0680b18: 唐紫閣山草堂寺沙門　飛錫　撰
0680b19: 客有高信至吾禪居前禮致問曰。成道捷徑。法華三
0680b20: 昧不輕之行。念佛三昧般舟之宗。僉為無上深妙禪
0680b21: 門。願聞其致。對曰。希高扣寂。未有若君之問者也。子
0680c01: 將涉無生之龍津。欲圖南以鵬舉。吾不敏。嘗試論之。
0680c02: 略開二十門以明斯旨。
0680c03: 上卷七門念未來佛
0680c04: 念未來佛速成三昧門一
0680c05: 嬖女盜皆不可輕門二
0680c06: 持戒破戒但生佛想門三
0680c07: 現處湯獄不妨受記門四
0680c08: 觀空無我擇善而從門五
0680c09: 無善可擇無惡可棄門六
0680c10: 一切眾生肉不可食門七
0680c11: 中卷六門念現在佛
0680c12: 念現在佛專注一境門八
0680c13: 此生他生一念十念門九
0680c14: 是心是佛是心作佛門十
0680c15: 高聲念佛面向西方門十一
0680c16: 夢覺一心以明三昧門十二
0680c17: 念三身佛破三種障門十三
0680c18: 下卷七門通念三世無不是佛
0680c19: 念過去佛因果相同門十四
0680c20: 無心念佛理事雙修門十五
0681a01: 了心境界妄想不生門十六
0681a02: 諸佛解脫心行中求門十七
0681a03: 三業供養真實表敬門十八
0681a04: 無相獻華信毀交報門十九
0681a05: 萬善同歸皆成三昧門二十
0681a06: 念未來佛速成三昧門第一速成念阿彌陀佛一行三昧
0681a07: 心之二也。生於妄。妄雖。惑者猶滯。滯之不釋。
0681a08: 聖以之憂。今夫玄韻暢而無說皆不可得是以法身空而具相
0681a09: 無不是佛。相之不明說之不圓。則具相一味之旨無說絕言之
0681a10: 路詎可知其所歸歟。夫帝網未張千瓔焉覿不念過現佛豈
0681a11: 知未來佛。宏綱忽舉萬目齊開既念過現佛則知未來無不是佛矣。浴大海
0681a12: 者已巳用於百川。念佛名者必成於一相之三昧。一言以
0681a13: 蔽。其在茲焉。亦猶清珠下於濁水。濁水不得不清。佛
0681a14: 想投於亂心。亂心不得不佛何眾生非佛耶。而世人念過去
0681a15: 釋迦。想現在彌陀。獨未聞念未來諸佛。何耶。蓋不了
0681a16: 如來對眾生之麤說諸佛之妙。遂隔生於佛外。淨名
0681a17: 有薝蔔不餘香。花有著身不著身者。此抑揚大
0681a18: 乘也。抑小則置茫然。揚大則大小同遊於不二。法華
0681a19: 決了聲聞法。是諸經之王。則一切香皆薝蔔大小俱不著
0681a20: 之旨明矣。苟非其人。以諸佛為至尊也。眾生為至卑
0681b01: 也。高下出焉。妄興矣。敬傲立焉。一真隱矣。夫如是
0681b02: 必草芥萬有。錙銖天下。慢幢已巳設高倨稜層。目送飛
0681b03: 鴻心游青漢。不可屈也。維摩經。一切見敬為供養中
0681b04: 最。楞伽經。如來藏自性清淨轉三十二相入一切眾
0681b05: 生心中。如大無價寶珠垢衣所纏。又城中最下乞人
0681b06: 與難勝如來等無有異。所以圓念三世佛。普觀十方
0681b07: 尊。理趣般若云。一切有情皆如來藏。普賢菩薩自體
0681b08: 故。夫貧女懷王。米在。鏡然可觀。豈可罹八慢
0681b09: 之責哉。人皆侮未來玉毫。不敢侮過現金色。起罪之
0681b10: 源在當來佛上。非已巳今佛上也。眾生苟非。當佛焉在。
0681b11: 若知母因子貴米以全。有法華不輕之心。則念
0681b12: 佛三昧不速而成矣。法華念佛元是一門。如芝之
0681b13: 藥。列仙之子。昔各天涯都無仙號。人服其藥羽化雲
0681b14: 行。故藥受仙標。人得仙譽。人藥異也。其仙一也。若無
0681b15: 聖人誰與道遊。法無佛悟豈令自悟。法非佛不悟。念
0681b16: 佛三昧生焉。佛非法不明。法華三昧起矣。一仙兩稱
0681b17: 俱得仙名。念佛法華同名佛慧。佛慧既同則不輕般
0681b18: 舟無上深妙禪於茲悟矣。
0681b19: 嬖女盜皆不可輕門第二
0681b20: 問。嬖女盜惡之至者。安得敬如佛歟。對。如佛所演。
0681c01: 有對待門．決了門。對女子偽。說如來至真。佛可尊
0681c02: 崇。女可厭離。厭離有二。一訶欲。二放心。菩薩訶色欲
0681c03: 經。女色者世間枷鎖。凡夫戀著不能自。世間重患
0681c04: 凡夫困之至死不免。世間衰禍凡夫遭之無厄不至。
0681c05: 行者既捨。若復顧念。是為從獄得出還復思入。從狂
0681c06: 得止而復樂之。從病得瘥復思得病。智者知其愚而
0681c07: 顛。蹶死無日矣。凡夫重女。甘為僕使。終身馳驟為之
0681c08: 辛苦。雖鐵鑕千刃鋒鏑交至不以為患。行者若能棄
0681c09: 之不顧。則破枷脫惡狂厭病。離於衰禍既安且吉。
0681c10: 得出牢獄永無患難。女人之相。言如蜜。心如毒。停泉
0681c11: 澄波蛟龍居之。金山寶窟師子處之。此害不可近也。
0681c12: 室家不和婦人之由。毀宗敗族婦人之酷。實為陰賊
0681c13: 滅人慧明。亦如獵圍鮮得出生。譬如高羅。鳥落之
0681c14: 不能奮飛。又如密網。眾魚投之刳腸肌。亦如闇阬。
0681c15: 無目投之如蛾赴火奔競求之。是以智者知而遠之
0681c16: 不受其賊。惡而薉之不為此物之所惑也。大寶積經。
0681c17: 鋒刃刀山毒箭諸苦。女人能集眾多苦事。假以香華
0681c18: 為嚴好。愚人於此妄貪求。如海疲鳥迷於彼岸。死必
0681c19: 當墮阿鼻地獄。現見眾苦皆來集身。善友乖離天宮
0681c20: 永失。寧投鐵獄馳走刀山眠臥炎爐不親女色。如鳥
0682a01: 為求食不知避網羅。貪愛於女人被害亦如是。譬如
0682a02: 水中魚。游泳網者前。便為他所執。豈非自傷損。女若
0682a03: 捕魚人。諂誑猶如網。男子同於魚。被網亦如是。次放
0682a04: 心者。大寶積經。若人一心專精自守。貪欲心發即應
0682a05: 覺知。方便散除還令寂靜。云何散除。應作是念。此是
0682a06: 空。此是不淨。求此欲心生處滅處。從何所來去至何
0682a07: 所。是中誰染。誰受染者。誰為染法。如是觀時。不見能
0682a08: 染。不見所染。不見染事。以不見故則無有取。以不取
0682a09: 故則無有捨。以不捨故則無有愛。不捨不愛名離欲
0682a10: 寂靜涅槃。又恣入塵勞生死而亦不患貪恚癡等。是
0682a11: 謂放心。已巳上明對待門竟。決了門者。若究竟離諸妄。
0682a13: 下於滄溟。采釆智慧寶必求於煩惱。五逆相即解脫相。
0682a14: 魔界如即佛界如。若聆佛音而喜。聞魔聲而恚。非覺
0682a15: 於諸法者。北轅適越安得與之論道哉。昔列仙鹿蹄
0682a16: 令國旱。嬖女誘而得之。女者耶輸也。未來成佛。號
0682a17: 具足千萬光相如來。阿那律昔為盜首。入寺盜佛額
0682a18: 珠。箭挑佛燈令光不滅。阿那律此翻無滅。良在茲焉。
0682a19: 當來作佛。號普明如來。未來兩佛猶如皎日。
0682a20: 持戒破戒但生佛想門第三
0682b01: 問。梵網經。若人受佛戒。即入諸佛位。而緇服之流佩
0682b02: 明月之戒。懸瓔珞之珠。參位三尊。範圍七眾。苟非精
0682b03: 持。動行顛沛。斯人也慢之何過焉。捶之何罪焉。對。如
0682b04: 來三昧海經。為父王說昔四比丘犯律為恥。將無所
0682b05: 怙。忽聞空中曰。汝謂無救。不然也。空王如來雖涅槃。
0682b06: 形像尚在。汝可入塔一觀寶像眉間白毫。比丘隨之
0682b07: 泣淚言曰。佛像尚爾。況真容乎。舉身投地如大如字山
0682b08: 崩。今於四方皆成正覺。東阿佛。南寶相佛。西無量
0682b09: 壽佛。北微妙聲佛。四破戒比丘。一觀寶像僉為世雄。
0682b10: 念佛之人豈得自惑惑他歟。大集經。若諸王臣打罵
0682b11: 出家持戒破戒。罪同出百億佛身血。若見被袈裟者。
0682b12: 無論持犯但生佛想。佛想者念佛三昧也。斯金口明
0682b13: 不輕之深旨。安得不懼哉。經云。寧為心師。不師於心。
0682b14: 見慳貪人作施想。見破戒人作持戒想。夫然則不為
0682b15: 六蔽境界所纏。成六度彼岸觀門焉。若分別心。自取
0682b16: 冥罰。能翻此見。念佛三昧如川之流矣。
0682b17: 現處湯獄不妨受記門第四
0682b18: 問。如現處湯獄嬰鬼趣。菩提難發。河清未期。安得同
0682b19: 於佛歟。對。采釆良藥者非華堂所出。集法藥者非無為
0682b20: 自出。首楞嚴說四種記。一未發心記。二初發心記。三
0682c01: 密與授記。四現前授記。今現處鬼獄。佛記當來必發
0682c02: 大志。遇真善友。行菩薩行。還成正覺。即是未發心記
0682c03: 也。佛說四種記時。迦葉白佛。我等從今當於一切眾
0682c04: 生生世尊想。若生輕心則為自傷。佛言。善哉快論。人
0682c05: 皆不應稱量眾生。唯有如來乃能量爾。我敕諸聲聞
0682c06: 及餘菩薩。於諸眾生應生佛想。華嚴普賢行願品。破
0682c07: 百萬障門亦用此想。夫宅寶未開不妨寶在宅內。頞
0682c08: 珠沒何妨珠隱頞中。若不念眾生為當來佛。必以
0682c09: 六塵為賊。則防魔軍適自壞其壁壘。自存敵國。使
0682c10: 常起於怨仇。金革所以未寧。鼙鼓於焉尚振。安得高
0682c11: 枕於其間哉。能悟色聲為佛。則眾生皆當來佛。必不
0682c12: 立心前之境也。或想自身為本尊也。瑜伽真言深妙
0682c13: 觀門不謀而會。問。湯獄之子殊未發心。如來法王宥
0682c14: 過與記。原夫未悟。從何得醒耶。對。長江之源濫乎一
0682c15: 觴。大迷之本存乎二見。若念外立無念。生外立無生。
0682c16: 則生死異於涅槃也。萬佛洪音莫能訓矣。若了念而
0682c17: 無念生而不生。煩惱即菩提也。一相莊嚴斯能悟矣。
0682c18: 亦猶巖上蜂己巳房純蜜。井中七寶何廢稱珍。皆本
0682c19: 有之非適今也。吾放其心。一切所緣之處。皆見如
0682c20: 來道從恚等生。於是乎在。如來藏經。我以佛眼觀一
0683a01: 切眾生貪欲恚癡。諸煩惱中有如來智．如來眼．如來
0683a02: 身。結加趺坐儼然不動。乃至德相備足如我無異。以
0683a03: 九喻廣說一切眾生有如來藏。寶性論頌釋萎華中
0683a04: 諸佛。糞薉中真金。地中珍寶藏。諸果子中芽。朽故弊
0683a05: 壞衣纏裹真金像。貧賤醜陋女懷轉輪聖王。焦黑泥
0683a06: 模中有上妙寶像。眾生貪瞋癡妄想煩惱等塵勞諸
0683a07: 境中皆有如來藏。下至阿鼻獄皆有如來身。真如清
0683a08: 淨法名為如來體。以此文證。湯獄之記頓覺明焉。問。
0683a09: 至人用心攀緣永絕。今放心緣。教何在焉。對。教說
0683a10: 起心緣六塵三業。仍發妙願入佛境界。一一緣起
0683a11: 不離如來名為悉見。此是圓見非由眼也。涅槃經。聲
0683a12: 聞天眼為肉眼。學大乘者肉眼為佛眼。曉了己巳身有
0683a13: 佛性故。勝天王經。菩薩摩訶薩以方便力行般若波
0683a14: 羅蜜。於一切法心緣自在。緣一切色願得佛色。無所
0683a15: 得故。緣眾聲願得如來微妙音聲。緣眾香願得如來
0683a16: 清淨戒香。緣諸味願得如來味中第一大丈夫相。緣
0683a17: 諸觸願得如來柔手掌。緣諸法願得如來寂靜之
0683a18: 心。緣身願得佛身。緣口願得佛口。緣意願得如來平
0683a19: 等之意。菩薩摩訶薩行般若波羅密。無一心一行空
0683a20: 過不向薩婆若者。緣諸法而能不著。觀見諸法無
0683b01: 不趣向菩提之道。菩薩修習諸行皆因外緣而得成
0683b02: 立。又如大地住在水上。若鑿池井即得水用。其不鑿
0683b03: 者無由見之。如是聖智境界一切法。若有勤修般
0683b04: 若方便則便得之。其不修者云何能得。
0683b05: 觀空無我擇善而從門第五
0683b06: 問。即凡而聖。為無我也。三教無我理既不殊。其義焉
0683b07: 在。對。三教名未始異。理未始同。夫子四絕中無我者。
0683b08: 謙光義也。道無我者。長而不宰也。佛無我者。觀五蘊
0683b09: 空也。二教都不明五蘊。孰辨其四諦。六度萬行賢聖
0683b10: 階級蔑然無聞。修心之士擇善而從可也。蓋不善無
0683b11: 益於至真。無記雙亡於善惡。妨亂佛法何莫由斯。故
0683b12: 聖人簡之而不取也。念佛三昧。善之最上。萬行元首。
0683b13: 故曰三昧王焉。
0683b14: 無善可擇無惡可棄門第六
0683b15: 問。若擇善而從。何不擇諸佛之善。棄眾生之惡耶。對。
0683b16: 不易來問。自成我答。何者擇善而從。蓋即惡而善。即
0683b17: 妄而真也。苟能念未來之佛。不輕之行。天地一指。
0683b18: 萬物一馬。眾生皆佛。此土常淨。異鶖子之土石沙礫。
0683b19: 同梵王之珍寶莊嚴。擇善之至矣。無惡可棄矣。法華
0683b20: 明絕待。妙云。眾生見劫盡。大火所燒然。我此土安隱。
0683c01: 天人常充滿。園林諸堂閣。種種寶莊嚴。勝天王經。佛
0683c02: 所住處實無薉土。眾生薄福而見不淨。夫然則烈三
0683c03: 昧之猛。不居於纖妄蚊蚋謂不復存纖妄之見。鏗十念之洪
0683c04: 鐘。不間於散亂稱佛。明矣謂散不異定。此四句約色心二法明眾生皆佛。念
0683c05: 彌陀通三世既爾。念諸佛菩薩亦然。起信論。依方故
0683c06: 轉。方實不轉。是則悟一方。方自正。念一佛。諸佛現
0683c07: 前。此為大乘法門要義也。
0683c08: 一切眾生肉不可食門第七
0683c09: 問。肉者人之所食。而念佛之家絕之。何耶。對。尸毗救
0683c10: 鴿。上稱方平。王禽異。保命一也。安得故食其肉用資
0683c11: 敗軀而不知懼哉。苟悟為未來諸佛。孰飛白刃自
0683c12: 取其斃歟。楞伽偈。為利殺眾生。以財網諸肉。二俱是
0683c13: 惡業。死墮叫喚獄。以斯聖旨。若不施如字此財。網屠自
0683c14: 息矣。且龍樹不輕鴿。高僧不跨蟲蟻。或問其故。答
0683c15: 曰。斯之與吾同在生死。彼或先成正覺。安可妄輕耶。
0683c16: 輕尚不可。豈得食其血肉哉。寶性論引如來藏經。眾
0683c17: 生者即第一義諦。即如來藏。即法身。即菩提。吾謂犬
0683c18: 唯逐塊不知逐人。塊終不息。唯念過現不念未來。慢
0683c19: 終不息。若師子逐人其塊自息。聞夫敬慢之道一以
0683c20: 貫之。移敬就慢。均父母於平人。逆之甚也。移慢就敬。
0684a01: 均平人於父母。孝之大也。故梵網經。六道眾生皆我
0684a02: 父母。孝名為戒。良在茲焉。觀六道為當來佛者。父母
0684a03: 之談猶近耳。若能等沙彌之救蟻。促壽更延。同流水
0684a04: 之濟魚。天華雨。革曠劫眾生之見。念未來善逝之
0684a05: 身。糞薉知有真金。重雲信有明月。則食肉昏霧生死
0684a06: 煙霾。慧風埽之於三昧長空矣。梵網經。我是已巳成佛。
0684a07: 汝是當成佛。常作如是信。戒品已巳具足。豈得不念之
0684a08: 哉。問。肉不可食信矣。五辛如何。對。大佛頂經。是五種
0684a09: 辛。熟食發淫。生噉增恚。縱能宣說十二部經。十方天
0684a10: 仙嫌其臭薉咸皆遠離。諸餓鬼等因彼食次。其脣
0684a11: 吻常與鬼住。福德日消長無利益。是人修三摩地。菩
0684a12: 薩天仙十方善神不來守護。大力魔王得其方便。修
0684a13: 菩提者永斷五辛。是為第一增進修行漸次。斯金口
0684a14: 也。不亦誠哉。酒固不待言矣。百喻經。貧人在路得一
0684a15: 囊金。錢數未周錢主忽至。盡奪去。其人悔不疾去。懊
0684a16: 惱苦極。遇佛法者不勤方便修行。而好多聞。忽爾命
0684a17: 終墮三惡道。如彼愚人還為主奪。偈曰。今日營此事。
0684a18: 明日營彼事此不但是世法。即汎汎營福慧業。無一相三昧妙觀以為錦密之修。皆所謂今
0684a19: 日三明日四。如隔日瘧也。樂著不觀苦。不覺死賊至。營眾務。
0684a20: 凡人無不爾汎汎營福慧業。終歸世諦流布無益真修。凡人亦無不爾也。如彼數
0684b01: 錢人。其事亦如是。已巳上七門。是念未來佛以通三世
0684b02: 也。
0684b03: 寶王論上
0684b04: 
0684b05: 念佛三昧寶王論卷中
0684b06: 念現在佛專注一境門第八
0684b07: 問。專西方。念一佛。以通三世。希霑九品。踐不退地。不
0684b08: 亦可乎。對。十住婆沙論并龍樹菩薩造釋華嚴經論。
0684b09: 菩薩道有難行行。如陸地行舟。有易行行。如水路乘
0684b10: 舟。阿彌陀佛本願之力。若人聞名稱念。自歸彼國。如
0684b11: 舟得水又遇便風。一舉千里。釋迦如來父王眷屬六
0684b12: 萬釋種皆生極樂。蓋佛與此界眾生緣深也。專注一
0684b13: 境。圓通三世。不亦良哉。問。往生彼國。有為偽。風多
0684b14: 浪鼓。曷若不馳想於外。但攝心於內。協無為之旨乎。
0684b15: 對。有為雖偽。捨之則道業不成。無為雖實。取之則慧
0684b16: 心不朗。經云。厭離有為功德是為魔業。樂著無為功
0684b17: 德亦為魔業。又聖賢攝心謂之內。凡夫馳想謂之外。
0684b18: 苟以馳外為亂住內為定。復是內外所馳。非念佛三
0684b19: 昧攝心之意也。注維摩經什師云。外國一女。身金色。
0684b20: 有長者子達暮多羅以千兩金邀入竹林。文殊變白
0684c01: 衣士。寶衣嚴好。女人見之貪心內發。文殊言。欲得衣
0684c02: 者當發菩提心。女曰何為菩提心。言汝身是。云何是。
0684c03: 曰。菩提性空。汝身亦空。女於迦葉佛所多植善本。廣
0684c04: 修智慧。聞說即得無生法忍。將示欲之過。還與長者
0684c05: 子入林。自現身死脹爛臭。長者子大怖。往詣佛所。
0684c06: 佛為說法。亦得法忍。如自觀身實相。觀佛亦然。是則
0684c07: 一切有為即無為矣。一切內外非內外矣。在有未嘗
0684c08: 有。居無未嘗無。何患佛有相心有念哉。
0684c09: 此生他生一念十念門第九
0684c10: 問。人生石火電光。一念蹉跎悔無所及。修道之人尚
0684c11: 不親心。況親於身。況身外歟。常恐出息不還屬於後
0684c12: 世。狂風蓬茫茫何之。願示一生之計。對淨土之會。
0684c13: 功業之大者。二乘澄神無耽空怖相。不念眾生故
0684c14: 無淨土。而大乘有之。悲華經。阿彌陀佛昔為轉輪王。
0684c15: 名無諍念。千子具足。於寶藏佛所發菩提心。取西方
0684c16: 極樂淨土。諸經中知名佛．菩薩．聲聞等皆昔之千子
0684c17: 也。太子不瞬。觀音也。次摩尼。勢至也。次王眾。文殊也。
0684c18: 次能伽奴。即金剛智慧光明菩薩。次無畏。即蓮華尊
0684c19: 如來。次菴婆羅。即空光明菩薩。次善臂。即師子香
0684c20: 菩薩。次泯圖。即普賢也。次密蘇。阿佛也。密蘇發心
0685a01: 已巳來。行時步步心心數法。常念諸佛今登正覺生妙
0685a02: 樂剎焉。吾謂經行廣陌徒步幽林固當如密蘇之見。
0685a03: 即鳴珂入仗動珮朝天。肅肅羽儀駸駸車馬。又安得
0685a04: 不用心於步步間哉。夫含齒戴髮死生交際。未有無
0685a05: 出入息者。世人多以寶玉木等為數珠。吾以出入
0685a06: 息為念珠焉。稱佛名號隨之於息。有大恃怙。安懼一
0685a07: 息不還即屬後世者哉。余行住坐臥常用此珠。縱昏
0685a08: 寐含佛而寢。覺即續之。必於夢中得見彼佛。如鑽燧
0685a09: 煙飛。火之前相。夢之不已巳三昧成焉。面玉毫。親蒙
0685a10: 授記。萬無一失也。子宜勉之。又問。一念十念往生淨
0685a11: 土。何者為正。對。一念往生。住不退地。此為正也。如佛
0685a12: 說謗佛毀經打僧罵尊。五逆四重皆一念惡業成。墮
0685a13: 無間獄如箭射。今念佛生淨土亦一念善業成。登極
0685a14: 樂土如臂屈前。一念五陰滅後。一念五陰生。如蠟印
0685a15: 印泥印壞文成。不須兩念。愛酪沙彌生一念愛心。後
0685a16: 生酪中作蟲。大薩婆長者妻坐對明鏡自愛其身。海
0685a17: 風破船生故屍中作蟲。斯皆一念也。大無量壽經明
0685a18: 一念念佛皆得往生。觀經十念為遘疾羸力微心
0685a19: 劣。故十稱以助其一念。若心盛不昧。一念生焉。猶植
0685a20: 絲髮其茂百圍也。
0685b01: 是心是佛是心作佛門第十
0685b02: 問。經明是心是佛。是心作佛。何用遠稱彌陀。存想極
0685b03: 樂。自外而求耶。對。子所引經。觀經也。正明念阿彌陀
0685b04: 佛。以念佛故。彼佛從想生。故云是心是佛。安得竊取
0685b05: 彌陀之觀。反噬彌陀之心。若都不念佛而是心是佛。
0685b06: 亦應不想惡而是心是惡。彼既不然。此亦焉可。況極
0685b07: 樂國彌陀至尊。十萬億之須彌山王不與眼根為障
0685b08: 礙者以恒河沙之光明相好由佛願力而想成故也。由佛願力
0685b09: 者。謂佛身是佛自願力所成。而想成者謂彼佛自願力所成之身。由我現前心想顯現。屈臂即
0685b10: 得往生。寧計彼方之遠近也。問。魔光佛光。自觀他觀。
0685b11: 邪正混雜。願一一示之。對。依想而現曰自曰正。不依
0685b12: 想現曰他曰邪。謂本想白毫。白毫不現。未想紺目。紺
0685b13: 目現。乖其本心。況諸想歟。又魔火有影耀眼。佛光無
0685b14: 影耀眼。楞伽云。照耀如盛火。光明悉至。熾不壞
0685b15: 目。又真光令念佛人身心澄渟。清淨偽光令念佛人
0685b16: 躁動恍惚。涅槃經。澄渟清淨即真解脫。又問。至人無
0685b17: 思而今用想。豈不謬哉。對。大威德陀羅尼經。超過有
0685b18: 結。應發欲心想無欲事。今例之。欲修念佛。應發想心
0685b19: 想無想事。方等賢護經。惡欲想女夢見女。善欲想佛
0685b20: 夢見佛。二想名同善惡天隔。不可聞想一厭之。若
0685c01: 果厭之必生無想天。若執無想謗想佛者。永入十方
0685c02: 無擇之囹圄。豈有天宮之望乎。況外道天非解脫路。
0685c03: 涅槃經。隨聞毒鼓。遠近俱死。此亦如是。隨其撥想。遠
0685c04: 近俱墮。經云。或時離地一尺二尺。往返遊行斯之謂
0685c05: 矣。夫覆舟載舟。水也。因倒因起。地也。想妄即眾生。想
0685c06: 真即諸佛。離想之外更用何焉。般舟云。心起想即癡。
0685c07: 無想即涅槃。當知存所想之佛。能想之心。及避想佛
0685c08: 以惡取空為無想者。皆癡也。今了佛從想生。無佛無
0685c09: 想何癡之有。此觀空三昧。無邪見也。夫至人冥真體
0685c10: 寂。空其懷。萬法照。心未嘗有。是則真智無緣可
0685c11: 名無念。俗智有緣想念以生。又想不異空。空不異想。
0685c12: 第一義中道也。此顯法身矣。空即是想。俗諦也。恒沙
0685c13: 萬德皆依俗諦。此顯報身矣。想即是空。真諦也。破二
0685c14: 十五有。得二十五三昧。常空常化。和光利物。此顯化
0685c15: 身矣。是則以三觀觀三諦。證三德成三身。乃至十種
0685c16: 三法有何不可。而欲擯清淨之想。取無想之想耶。楞
0685c17: 伽．密嚴皆曰。寧起有見如須彌。不起空見如芥子。謂
0685c18: 信有因果。存想念佛。生極樂淨土。撥無因果謗於念
0685c19: 佛。墮阿鼻獄也。吁可畏哉。
0685c20: 高聲念佛面向西方門第十一
0686a01: 問。方等經修無上深妙禪定。令繼想白毫兼稱佛號。
0686a02: 以祈勝定。然默念泉澄。三昧自至。何必聲喧里巷。響
0686a03: 震山林。然後為道哉。對。聲亦無爽。夫辟散之要。要存
0686a04: 於聲。聲之不厲。心竊無定。有五義焉。拔茅連茹乘
0686a05: 其後。畢命一對長謝百憂。一也。聲光所及萬禍冰消。
0686a06: 功德叢林千山松茂。二也。金容熒煌以散彩。寶華淅
0686a07: 瀝而雨空。若指諸掌。皆聲致焉。三也。如牽木石重而
0686a08: 不前。洪音發號飄然輕舉。四也。與魔軍戰。旗鼓相望。
0686a09: 用聲律於戎軒。以定破於強敵。五也。喧靜兩全。止觀
0686a10: 雙運。夫佛意。不亦可乎。念佛三昧序云。功高易
0686a11: 進。念佛為先。夫玄音之扣。塵累每銷。滯情融朗。非天
0686a12: 下之至妙。其孰能與於此。華嚴經。寧受無量苦。得聞
0686a13: 佛音聲。不受一切樂。而不聞佛名。然則佛聲遠震。開
0686a14: 善萌芽。猶春雷之動百草。安得輕誣哉。問。十方淨土
0686a15: 皆有如來。面之西向何滯甚耶。對。方等經作如是說。
0686a16: 非人師意。豈可謗於方等歟。癡人見觀音十一面。難
0686a17: 云。何不安十二面。及隨其語。又難。何不安十一面。將
0686a18: 東難西。其謬若此。勝天王經明如來八十種好。中有
0686a19: 隨好光明功德。名一切向不背他。是知佛不可背。常
0686a20: 面向於一切眾生。行人一向一切向。無彼此之殊。向
0686b01: 背之異。智者大師爰自撫塵。終於耳順。臥必合掌。坐
0686b02: 必面西。往生之際令讀四十八願九品觀章。光明滿
0686b03: 山。天樂遰奏。面西之義不亦弘哉。問。般舟之義在何
0686b04: 耶。對。梵語般舟。此云現前。謂思惟不已巳佛現定中。九
0686b05: 十日常行者。助般舟之緣。非正釋其義也。問。近代已巳
0686b06: 來誰登養國。既無相報。焉知所詣。對。晉廬山遠法師
0686b07: 從佛陀跋陀羅三藏授念佛三昧。與弟慧持．高僧慧
0686b08: 永。朝賢貴士隱逸清信。宗炳．張野．劉遺民．雷次宗．周
0686b09: 續之．闕公則等一百二十三人。鑿山銘誓俱生淨土。
0686b10: 闕公則願生而來報。後同誓友人夜在東京白馬寺
0686b11: 為公則追忌轉經。於時林殿皆作金色。空中有聲曰。
0686b12: 我闕公則也。祈生極樂。今果矣。故來相報。言訖不現。
0686b13: 支道林讚曰。大哉闕公。歆納靈。神化西域。跡驗東
0686b14: 京。徘徊霄。流響耀形。豈欽一贊。示以匪冥。虞孝敬
0686b15: 贊曰。猗歟公則。先甘法味。知我者希。其道乃貴。金光
0686b16: 夜朗。玉顏朝晬。不捨有緣。言告其類。
0686b17: 夢覺一心以明三昧門第十二
0686b18: 問。佛說一切法如夢。未知所念之佛。所生淨土。亦如
0686b19: 夢否。若非如夢。則佛在心外。若如夢者。夢中得金覺
0686b20: 無所獲。誠恐念終歸一妄。對。修念佛三昧之人。究
0686c01: 竟因念佛而生淨土。如習天眼法。先想珠火等光。想
0686c02: 之不已巳。實發天眼。孰曰妄焉。華嚴經。心佛及眾生。是
0686c03: 三無差別。心迷如夢。九法界眾生是矣。心悟如覺。諸
0686c04: 佛法界是也。迷悟秪在於一心。夢覺曾無於兩轍。經
0686c05: 謂。了妄本自真。則見盧舍那。縱夢妄亦何爽哉。
0686c06: 念三身佛破三種障門第十三
0686c07: 問。佛有三身。如何憶念。對。佛三身。非一異。法身如月。
0686c08: 報身如月光。化身如水中月影。不可言一。萬水之月
0686c09: 常差。不可言多。空之月常一。如伊字三點。摩醯三
0686c10: 目。縱橫別皆不可議。經云。或現小身丈六八尺。皆
0686c11: 眾生心水中佛也。佛尚無形。豈有二哉。淨國薉土亦
0686c12: 自彼耳。又佛身從止觀生。止觀不均。其障必起。念佛
0686c13: 之人修止心沈。昏闇障起。障化身佛。須以觀心之。
0686c14: 念白毫火。破昏闇障也。修觀心浮。無惡不造。障報身
0686c15: 佛。還修於止。止一切惡。念諸佛昔因恒沙功德智慧
0686c16: 圓滿酬因曰報。破惡念障也。若二邊障動詭狀殊形。
0686c17: 萬相紛綸兩賊強耎。障法身佛。以中道第一義空破
0686c18: 之。偈曰。無色無形相。無根無住處。不生不滅故。敬禮
0686c19: 無所觀。所觀之理如毗嵐猛風吹散重雲。顯明法身
0686c20: 清淨寶月。破偪惱障也。應病與藥不其然歟自注。此智者所
0687a01: 解。未曾見諸師有此妙釋。我既化人。人亦化物。物我俱成。三昧彌
0687a02: 興。眾生無盡。三昧不絕也。已巳上六門是念現在阿彌
0687a03: 陀佛。以通三世之意。廣如安樂集．十疑論．咸法師釋
0687a04: 疑論．往生傳．稠禪師法寶義論所解。亦如飛錫先
0687a05: 撰無上深妙禪門傳集法寶一卷廣明。
0687a06: 寶王論中
0687a07: 
0687a08: 念佛三昧寶王論卷下
0687a09: 念過去佛因果相同門第十四
0687a10: 問。所念之佛窮玄極聖。尊號如來。而能念人尚在凡
0687a11: 位。安得竊同正覺哉。對。三昧海經。所念之佛。如出胎
0687a12: 師子王。喻佛果也。能念佛人。如在胎師子王。喻佛子
0687a13: 也。威神相繼佛何異焉。法鼓經。消毒王藥塗鼓。以桴
0687a14: 擊之。能令毒箭聲下跳出。平復如故。若聞釋迦牟尼
0687a15: 佛名及聞信方廣比丘名。能令身中三毒之箭聲下
0687a16: 跳出。釋迦即過去佛。果也。比丘即方廣人。因也。滅罪
0687a17: 相同其義一也。法華三昧師資傳五卷中說。隋南嶽
0687a18: 思大禪師有弟子大善。時衡陽內史鄭僧杲。素非深
0687a19: 信。嘗會出獵。圍鹿數十頭。謂縣令陳正業曰。公常稱
0687a20: 大善禪師有慈悲力。其如此鹿何。正業即率左右數
0687b01: 人齊稱南無大善禪師一聲。鹿飛空而出。與觀音
0687b02: 神力復何異哉。若不侮聖人之言。則念佛三昧殄魔
0687b03: 息災。猶金之在冶矣。
0687b04: 無心念佛理事雙修門第十五
0687b05: 問。專面一方而圓念三世。謹聞幽義矣。然有念則有
0687b06: 生滅。安得與勝天王以無所念心而修念佛之旨同
0687b07: 焉。對。無念之說。人多泣岐。不細精研猶恐迷徑。今以
0687b08: 理事門辯之。理門者謂真無念。即此念而本無。何者。
0687b09: 佛從念生。心即是佛。如刀不自割。指不自觸。佛不自
0687b10: 佛。心不自心。安得佛外立心。心外立佛。佛既不有。心
0687b11: 豈有哉。世人謂念佛有念也。吾則謂念佛無念也。又
0687b12: 念即是空焉得有。非念滅空焉得無。念性自空焉得
0687b13: 生滅。又無所念心者因無所住也。而修念佛者而生
0687b14: 其心也。無所念心者從無住本也。而修念佛者立一
0687b15: 切法也。無所念心者念即是空也。而修念佛者空即
0687b16: 是念也。此明中道雙寂雙照。照而常寂無所念心矣。
0687b17: 寂而常照而修念佛焉。如來寂照三摩地。念佛三昧
0687b18: 究竟之位也。故此三昧能生首楞嚴王師子吼定。菩
0687b19: 薩念佛三昧經破相偈曰。念佛真金色。安住無著心。
0687b20: 觀法何名佛。攝心恒相續。金色非如來。四陰亦如是。
0687c01: 離色非如來。想色應當知。此是佛世尊。最勝寂靜處。
0687c02: 善能滅一切。外道諸邪見。如龍王降雨。澤及於一切。
0687c03: 此經明六度萬行。未有一法不是念佛三昧也。上明
0687c04: 即是之理。次明即理之事。大品經。佛為鈍根人說諸
0687c05: 法空寂。以其動生執見也。為利根人說諸佛相好。如
0687c06: 其蓮不染塵也。須菩提解空第一。得記。號名相如來。
0687c07: 苟五塵得其便。方逃遁未暇。安敢盤遊名相之苑歟。
0687c08: 既達名相。故獲佛記也。夫佛生於心。般舟無念而已巳。
0687c09: 至境出於我法華。不速而自來。無所念心者絕諸亂
0687c10: 想也。而修念佛者善想一佛也。文殊般若經。若人學
0687c11: 射。久習則巧。後雖無心。箭發皆中。若入一行三昧。隨
0687c12: 佛方所。專稱名字。念念相續。即於念中見三世佛。如
0687c13: 習射既熟。無心皆中。非無念而何。是以方等曰。矻矻
0687c14: 念。勿休息。佛當現也。坐禪三昧經。菩薩坐禪不念一
0687c15: 切。唯念一佛。如清冷海中金須彌山。乃至功德法身
0687c16: 亦如是念。故知不得以不念為無念。楞伽用楔出楔。
0687c17: 今則以念止念。念之熟。不謀而成。不用力也。客舞
0687c18: 。揮之青雲。背鞘承之。未嘗或失。庖丁解牛。投刃皆
0687c19: 。音合桑林之舞。此念之熟也。起信論。若知雖說無
0687c20: 有能說可說。雖念亦無能念可念。名為隨順。若離於
0688a01: 念名為得入。得入者無念之位。此位竟於妙覺。蓋了
0688a02: 心初生之相也。初相者。念即無念。非菩薩十地所知。
0688a03: 今人未階十信。儻不依馬鳴。從說入於無說。從念入
0688a04: 於無念。吾恐慕崇臺而輕累土。倒裳索領其可得哉。
0688a05: 大佛頂明念佛三昧云。若眾生心憶佛念佛。現前當
0688a06: 來必定見佛。去佛不遠。不假方便。自得心開。使眾生
0688a07: 心為有念。則去佛甚遠。何謂不假方便耶。
0688a08: 了心境界妄想不生門第十六
0688a09: 問。不了心及緣。則有二妄想。今存所念之佛。能念之
0688a10: 心。豈非二耶。對。楞伽經。了心及境界。妄想即不生。不
0688a11: 生心者即種種遠離能相所相。今念千輪．字．紺目．
0688a12: 白毫。皆吾自心無佛可得。緣既不有。心豈有哉。能相
0688a13: 之念。所相之佛。本自遠離。安得住於二妄想耶。前聖
0688a14: 所知轉相傳授。妄想無性於茲悟矣。觀佛實相。觀身
0688a15: 亦然。遇境皆真。無心不佛。中道於一切。豈存所緣
0688a16: 之佛歟。又解云。鼻有墨點。對鏡惡墨。但揩於鏡。其可
0688a17: 得耶。好惡二皆如字是非對之前境。不了自心但尤於境。
0688a18: 其可得耶。洗分別之鼻墨。則一鏡圓淨矣。萬境咸真
0688a19: 矣。執石成寶矣。眾生即佛矣。齊向居士致書慧可禪
0688a20: 師曰。影由形起。響逐聲來。弄影勞形。不知形是影本。
0688b01: 揚聲止響。不識聲是響根。除煩惱而求涅槃者。喻避
0688b02: 形而覓影。離眾生而求佛性者。喻默聲而尋響。故知
0688b03: 迷悟一途。愚智非別。無名作名。因其名是非生矣。無
0688b04: 理作理。因其理諍論起矣。幻化非真。誰是誰非。妄
0688b05: 無實。何空何有。將知得無所得。失無所失矣。可禪師
0688b06: 答曰。說此真法皆如。實契真幽。理竟不殊。本迷摩尼
0688b07: 謂瓦礫。豁然自覺是真珠。無明智慧等無異。當知萬
0688b08: 法即皆如。破此二見之徒輩。申辭措意作斯書。觀身
0688b09: 與佛無差別。何須更覓彼無餘。此二上士依達摩大
0688b10: 師稱法行。用心皆念中道第一義法身佛也。必不離
0688b11: 念存於無念。離生立於無生。若離而別立者。斯不了
0688b12: 煩惱即涅槃。眾生即諸佛。安得悟彼瓦礫如真珠哉。
0688b13: 既離之不可。即念佛真無念也。即往生真無生也。其
0688b14: 義煥然。若秋天澄霽明月出雲矣。豈同愚人觀指而
0688b15: 不觀月哉。
0688b16: 諸佛解脫心行中求門第十七
0688b17: 問。維摩經。諸佛解脫當於一切眾生心行中求。然則
0688b18: 何不求於自心乃求於外佛耶。對。一向說非心外有
0688b19: 法。非法外有心。極樂世界彌陀世尊即汝自心。不離
0688b20: 眾生本切心想中。正是維摩之旨。又眾生心行行於
0688c01: 三境。一行善境。念佛三昧善中之善天中之天。二行
0688c02: 不善境。謂三毒諸惡。三行無記境。其心不住。善惡不
0688c03: 緣。若論理性。理前三。語其順理。唯留至善。經云。取
0688c04: 我是垢。不取我是淨。謂不了法性體無慳貪。違於法
0688c05: 性而不行施。縱施住施不能捨施。非垢如何。若能了
0688c06: 知隨順法性行檀波羅密。無慳施相善順於理。非淨
0688c07: 如何。不善無記乖於法性。不可與至善聯鑣也。佛告
0688c08: 勝天王。菩薩摩訶薩學般若波羅密。行禪波羅密。當
0688c09: 觀此心行於何境。若行善境則勤修習。譬如蓮花不
0688c10: 停水滴。一不善法不得暫住。是則順理。善心行於善
0688c11: 境。熾然念佛。解脫在心行中。如斯解脫。迷之則滯於
0688c12: 浩劫。悟之則證如反掌。習禪明鏡允茲在茲。如來考
0688c13: 彼定。以念佛三昧為禪中王。餘有對待者皆匹夫
0688c14: 之定耳。然寶王三昧不住尊相卑相．邪相正相．生死
0688c15: 涅槃．煩惱菩提．靜亂。乃至成正覺度眾生坐道場無
0688c16: 所得。如是等相皆悉不住。尚遣中道。豈住邊徼哉。諸
0688c17: 法無行經偈云。譬如人於夢中。得佛道度眾生。此無
0688c18: 道無眾生。佛法性亦復然。坐道場無所得。若不得則
0688c19: 不有。明無明同一相。知如是為世尊。眾生性即菩提。
0688c20: 菩提性即眾生。菩薩眾亦不二。知如是為世尊。
0689a01: 三業供養真實表敬門第十八
0689a02: 問。三昧觀門已巳聞奇倡。三業供養。佛在滅後。獻福何
0689a03: 多。對。供養法界海者。萬行之中能淨三業皆供養也。
0689a04: 況思真境而非供養哉。理趣曰。觀一切法若常若無
0689a05: 常。皆不可得。於諸如來廣設供養。又如來在世。嚴薦
0689a06: 表誠。華雲香海微塵剎猶恨其少。故焚金色之臂。
0689a07: 獻淨明之塔。金身火洞照十方。則喜見菩薩是矣。
0689a08: 今人但推於自心。或遙指華樹。乖奉獻之儀。何慢之
0689a09: 深也。佛雖示滅而實不滅。如丁蘭刻木於堂。溫凊如
0689a10: 在。名光青史。人到於今稱之。夫如來在世。金山晃耀
0689a11: 嚴相赫然。誰有之不發道意。世雄晦月隱重山。
0689a12: 不奉真儀但傳貝葉。對之形像發無上意。能獻一華
0689a13: 如是亦難。涅槃云。乃至獻一華。則生不動國。是則一
0689a14: 香一華一燈一樂及以飲食。盡心樂得奉薦三世諸
0689a15: 佛者。乃淨土妙因成聖元始。安得輕易其事。若聽無
0689a16: 稽之言。獻心華。點心燈。焚心香。禮心佛。何異騁猿猴
0689a17: 之巧。守梅林之望歟。及令彼衣心衣。飯心飯。則困拒
0689a18: 不已巳。何獨以六度萬行排於空見之心哉。指心望空
0689a19: 之言。其過若此。不可不慎也。瑜伽觀行亦約事門表
0689a20: 相。不一向推心。常嚴薦香。六時無廢也。
0689b01: 無相獻花信毀交報門第十九
0689b02: 問。華者事也。理何在焉。信之與毀。交報若何。對。華即
0689b03: 理也。昔王子名無所畏。持蓮上寶藏佛。佛言。汝以蓮
0689b04: 華印於空。今與汝名空印。當來成佛。世界名蓮
0689b05: 華。佛號蓮華尊。華能印空則華非華。華非華故華即
0689b06: 世界。華即佛也。大方廣總持經說比丘淨命住於正
0689b07: 見。持華供養。比丘法行住於邪見。坐得四禪。常說空
0689b08: 宗般若最勝。謗淨命法師受華供養。坐此一言。六萬
0689b09: 世無舌。乃至成佛猶居五濁。彼何人。釋迦是也。佛言。
0689b10: 少聞之人。於我法中作二說者。命終墮獄多百千劫。
0689b11: 若唯修般若波羅密得菩提者。迦尸迦王行菩薩行。
0689b12: 捨所愛身頭目髓腦。此王豈無智慧。六波羅密應具
0689b13: 足修。執一非餘是為魔業。安得以惡取空僭易於般
0689b14: 若真無相哉。無舌之報自貽伊咎。如來自引昔非。欲
0689b15: 眾生不覆車於前轍耳。一華若此。一切土木形像竹
0689b16: 帛諸經剃髮僧尼住持三寶戒定慧學。無論福田及
0689b17: 非福田。悉可敬之。皆入三業供養法界海中。法華偈。
0689b18: 若人於塔廟。寶像及畫像。以華香幡蓋。敬心而供養。
0689b19: 乃至一小音。皆已巳成佛道。
0689b20: 萬善同歸皆成三昧門第二十
0689c01: 問。施燈長明。生日月宮。華香幡蓋與燈未異。實生天
0689c02: 之福也。而皆成佛。何哉。對。帝王行幸萬乘千官。步卒
0689c03: 已巳來皆帶御字。若犯天仗死在斯須。鑾輅還宮散卒
0689c04: 歸墅。苟稱御字亦死在斯須。步卒同而生死異。蓋緣
0689c05: 起殊也。華蓋香燈不遇法華經王命之天仗實亦報
0689c06: 在天宮。今逢三昧寶王猶當扈從。乃至獻一華皆已巳
0689c07: 成佛道。斯則佛種從緣起。理教然耳。鳥向須彌皆同
0689c08: 一色。川朝巨海無復異名。故大寶積經文殊普門會。
0689c09: 會天龍八部地獄畜生色聲香等一切法皆三昧者。
0689c10: 亦猶毛容巨海芥納須彌。雖毛芥之神乎亦神者。神
0689c11: 之爾。則知解目行足。解正即行正。解邪即行邪。魔佛
0689c12: 淺深俱憑於解。一行既爾萬行皆然。法華三昧即念
0689c13: 佛三昧也。如來名此勝定為三昧寶王。為光明藏。為
0689c14: 除罪珠。邪見燈。迷者導。為王子金印。貧夫寶藏。空三
0689c15: 昧。聖三昧陀羅尼。真思惟。最勝觀。如意珠。佛性。法性。
0689c16: 僧性。無盡藏。勝方便。大慧光明。消惡觀法。三昧等。故
0689c17: 知教行理果八萬四千波羅密門。皆念佛三昧之異
0689c18: 名也。夫如是則獻一華奉三世塵剎。念一佛體通
0689c19: 未來世雄。如大地為的。豈有箭發不中者哉。不然則
0689c20: 違思益經畏空捨空行空索空之誚耳。客曰。醫去留
0690a01: 藥。商行寄金。前賢所藏非其人不可。弟子昧道懵學。
0690a02: 輒窺三昧之門。每希一實之倡。如上奧旨。法之寶印。
0690a03: 動寂雙照。理事圓融。舉心咸真。觸類而長。一稱南無
0690a04: 皆成佛道。散華彈指盡超菩提。經王所在而自尊。目
0690a05: 金錍而抉膜。二十義門未嘗聞諸。欣澡雪輕眾生
0690a06: 之愆。得優游寶莊嚴之土。何者幸也。願不易此身。獲
0690a07: 醍醐之妙記。悟當來諸佛即眾生是焉。遂稽首多寶
0690a08: 塔。對蓮華僧。吾與之普觀十方。圓念三世。長跪叉手
0690a09: 而說頌曰。
0690a10: 一心憶念過去佛亦憶未來諸世尊
0690a11: 現世一切人中雄亦學於其所說法
0690a12: 無有一佛在過去亦無現世及當來
0690a13: 唯此清淨微妙禪彼不可言證能說
0690a14: 念佛三昧寶王論
0690a15: 
0690a16: No. 1164-7a
0690a17:  舊
0690a18: 比丘正知。向見　雲棲大師淨土代言有唐朝寶
0690a19: 王論列在。名存書不存。中心甚慕之。生年三十。萬
0690a20: 融師得此古本相贈。喜出望外。梓板於姑蘇慧慶
0690a21: 寺。丙戌重梓於祖堂幽栖寺。伏願法界有情同生
0690b01: 極樂世界。
0690b02: 淨土十要卷第五
0690b03: 沙門知循　性泰各出資壹兩。覺明　傳輝　圓
0690b04: 其　性真（為薦師）各出資伍錢。　華志　嚴德　嚴
0690b05: 福各出資貳錢。　華岳出資壹錢。共刻此
0690b06: 寶王論。伏願　二十妙門永照末法。見者聞者慧悟
0690b07: 開明。自他圓二利之休。解行俱蒙四悉之益。普與
0690b08: 法界等入珍池　（又海崑五錢。澄貳錢陸分　性）。
