0547a01: 
0547a02: 
0547a03: 
0547a04: 
0547a05: No. 1195-A
0547a06:  念佛起緣觀偈直解敘
0547a07: 
0547a08: 念佛一門。乃諸佛教網之宏綱。主掌淨土之要門也。
0547a09: 初倡自靈山。接於震旦。則自晉時廬山始。至隋出
0547a10: 有天台智者。弘通念佛之一法。於是宏綱揭。教網張。
0547a11: 而我佛廣長舌相。遂即遍覆於震旦。隋時之智者。即
0547a12: 天台第一代祖也。所作有十疑論。指歸淨土。成就出
0547a13: 世三不退地。於末法眾生機緣易接處。要功則仗在
0547a14: 念佛。一一論中。抉破疑。發明玄奧。實主掌淨土之
0547a15: 大宗匠也。余思佛教之行。較難於儒。其欲振季世之
0547a16: 頹綱。紹靈山之法。此一大事。決非聖人不能任。先
0547a17: 賢以為天台第一代祖。即釋迦再來身者。洵屬可信。
0547a18: 嗣是有繼天台而起者。如唐之飛錫。則有寶王論。宋
0547a19: 之優曇有寶鑑。元之天如有或問。其餘若宗鏡若公
0547a20: 據若合論。歷代傳人。著作甚富。余難盡述。迨到明時
0547a21: 蕅益大師出自靈峰。集有淨土十要一書。可謂繼。
0547a22: 天台而集其大成。第窮鄉委巷。老幼婦女。但知習得
0547a23: 八句觀偈。未能達得大部全書。是可慨也。甚至有怖
0547a24: 冥司乏資。直將念佛一句作錢抵者。噫。是把明珠彈
0547b01: 耳。不知念佛一門。乃橫截生死之慧劍。徑出幽冥
0547b02: 之快帆。作佛度生。在此一念。生蓮出劫。在此一念。肯
0547b03: 將此念作錢抵乎。念無大小。要知圓解。觀經云。諸
0547b04: 佛如來。是法界身。入一切眾生心想中。故知佛面向
0547b05: 於一切眾生。念一句佛。則能摧敵一切眾生之業障。
0547b06: 念一句佛。則能震動一切眾生之慧茅。業障摧。則土
0547b07: 不期淨而自淨。是以有淨土出生。慧芽震。則華不期
0547b08: 敷而自敷。是以有蓮華托體。世界廣無邊。則此一念
0547b09: 之力亦無邊。眾生出無盡。則此一念之力亦無盡。當
0547b10: 知能把佛號。但念一聲。則菩提種子。永劫長栽。巍巍
0547b11: 功德。法界同量。由是一柱香一瓣華供在佛前。即能
0547b12: 供一切眾生。能令眾生熏此華香。均獲未來作佛
0547b13: 資糧。借幻求實。無幻非真。識是圓解。念佛方能得力。
0547b14: 噫。此一法門。功德誠難思議。爾借八句觀偈。因所習
0547b15: 而順導之。亦欲其儕儕齊超淨土。使信知有念佛一
0547b16: 門也。惟願有志斯道者。閱吾是編。進以靈峰之十要。
0547b17: 則淨土之趣。直可當下自悟矣。
0547b18: 同治甲戌孟夏　剡南後學　張淵　謹識
0547b19: 
0547b20: 
0547b21: 
0547b22: 
0547b23: 
0547b24: 
0547c01: 
0547c02: No. 1195
0547c03: 念佛起緣彌陀觀偈直解
0547c04: 
0547c05: 剡南　張　淵潛室氏　述
0547c06: 章夢仙鹿遊氏　輯
0547c07: 剡西　樓仁深靜山氏
0547c08: 　趙洪文許齋氏
0547c09: 　衲　戒肅蓮芳　同校
0547c10: 阿彌陀佛身金色
0547c11: 佛地論。佛。覺也。覺一切種智。復能覺有情。如睡夢
0547c12: 覺。故名為佛。又具一切智。一切種智。出煩惱障。及
0547c13: 所知障。覺了一切諸法性相。能自開覺。亦能開覺
0547c14: 一切有情。如睡夢覺。如蓮華開。故稱為佛。又覺有
0547c15: 三義。自覺。覺他。覺滿。
0547c16: 按。智有三種。即自覺覺他覺滿同一義故。一切智圓。即羅漢界。種智圓。即菩薩界。一切種智圓。則法
0547c17: 身充滿法界。即佛界也。又。入羅漢界。則煩惱障出。圓一切智。尚餘無明一所。留滯成知。入菩薩界。則
0547c18: 所知障出。圓道種智。此智既從道種而流。則無明已巳破。所知不留。但破猶未盡。若入佛界。則破盡無
0547c19: 明。寂智雙照。是名圓一切智一切種智。又。煩惱即是無明內障。無明即是煩惱外障。羅漢未全道種。
0547c20: 但過內障。未過外障故。於眾生塵勞界內。畏其復為惑。一出不敢復入。只能自覺。未能覺他有情。
0547c21: 菩薩已巳全道種。能以種種助道因緣。對治無明惑。故能入塵勞。無復為障。既能自覺。能覺他也
0547c22: 佛則自他圓解。證究竟覺。全惑即智。全障即德。是為覺滿○上三種智。分屬三人。欲人易解。故依別
0547c23: 教漸次分別。若依頓教。念佛成佛。不經漸次。何以故。念佛即是佛之親種故。但得三昧開發。當念即
0547c24: 入佛智。超過別教諸位菩薩也。於十地中。位在初地。
0548a01: 阿彌陀。翻譯。釋云無量。即觀經所稱無量壽佛也。
0548a02: 諸佛如來。智慧。功德。慈悲。攝化。神通。方便。及法身
0548a03: 等。一切雖皆云無量。惟壽命之脩短。則各隨本願。
0548a04: 彌陀住世願深。壽命亦稱無量。故號之曰阿彌陀。
0548a05: 噫。有彌陀之住世。則釋迦可滅度矣。念佛者。應作
0548a06: 本師替身觀百。
0548a07: 身金色。身有三義。即法身報身應身也。第法身一
0548a08: 端。乃諸佛垂教之宗旨。念佛者若解其義。則根器
0548a09: 自利。他日出生境界。與中下二根不同。此一要義。
0548a10: 不可不詳。余為一一述之。法身者。即如來藏大涅
0548a11: 槃體。生滅心滅。真如心現。即名法身。此身無土可
0548a12: 來。無土可去。本法界身。周一切。何以故。心體
0548a13: 本寂。故曰真如。取亦自心。離亦自心。余有偈曰。心
0548a14: 惟自心取。即心成非相。非相宛轉生。故起眾生界。
0548a15: 世界悉幻法。皆即自心造。離心心亦空。幻法憑誰
0548a16: 立。本無眾生相。那有諸法生。諸法尚不生。世界緣
0548a17: 誰起。此即妙真如。一路涅槃門。涅槃本如是。是即
0548a18: 如來藏。十方諸如來。同此齊超越。同此證究竟。當
0548a19: 知此妙真如。即具造之本智。一切如來平等
0548a20: 之法身。念佛者。若達其義。則一念在佛。即印成一念
0548a21: 智。念念在佛。即印成念念智。念到念無可念。念入無
0548a22: 念。忽然念到心空解脫。萬境俱寂。當下瞥見彌陀
0548a23: 現前。故知即是本性彌陀。淨土出生。故知即是唯
0548a24: 心淨土。悟自他分別之等非。獲感應惟心之妙旨。
0548b01: 然但是凡地脩行。一念甚微。若非仗彼果位之佛
0548b02: 繫念。則此一念之力。果能破得無明重障乎。果能
0548b03: 斷得歷劫煩惱乎。惟既達得真如妙際。繫念一佛。
0548b04: 則彼果位之佛心。亦非定是他心。因地之念心。亦
0548b05: 非定是我心。總之法身之圓滿也。又按華嚴。釋迦
0548b06: 成正覺時。於其身中。普見一切眾生成正覺。乃至
0548b07: 普見一切眾生入涅槃。皆於此身中普見。此即法
0548b08: 性體之義。可證法身之充滿。經云。佛身充滿於
0548b09: 法界。普現一切生前。隨緣赴感靡不周。而恒處
0548b10: 此菩提座。知釋迦之法身如是。即知一切諸佛之
0548b11: 法身。亦知彌陀法身也。經云。一切諸如來。同共一
0548b12: 法身。一心一智慧。力無畏亦然。以上俱指法身言。
0548b13: 大約法身有三義。一平等無分別義。二寂體周
0548b14: 義。三真如性無動壞。一切能隨緣用義。故此法身。
0548b15: 廣之原是法界。約之即是唯心。以法界心。具法界
0548b16: 身。而即造於法界不思議之緣。故既法界緣顯。斯
0548b17: 得法界身彰。若具若造。俱莫思議。不思議者。即是
0548b18: 唯心。智者觀門。知我一心。具造法界。造亦唯心。具
0548b19: 亦唯心。本不思議。以即空。即假。即中。立不思議三
0548b20: 觀。方是顯法界之真路。達唯心之妙旨。然彼三觀。
0548b21: 即是圓觀。云不思議。非是不可思議。直是不得思
0548b22: 議。良由寂滅真心。非以思議得入。以不思議中。正
0548b23: 是發觀智之真路處。今不思議念門。與彼觀門。無
0548b24: 二無別。要須達得不思議。則彌陀法身不現而現。
0548c01: 我念佛心。由本智顯。是名真實念法身佛。此一法
0548c02: 身。惟佛與佛。斯證究竟。報身者。莊嚴功德所報之
0548c03: 身。此身本由攝受眾生願力而起。故湧現為莊嚴
0548c04: 功德之報身。亦是應化菩薩之身。所謂目廣如四
0548c05: 大海。毫廣如五須彌。一身之中。各有八萬四千光
0548c06: 明相好。則身量亦屬無邊。惟大菩薩。斯能見得。即
0548c07: 所謂尊特身也。應身者。分身一切世界應化之身。
0548c08: 或現丈六身。或現八尺身。其身惟隨眾生身量之
0548c09: 大小而應之。身具三十二相。八十種好。項上圓光。
0548c10: 及一身周圍之光。所現廣狹。亦是不齊。惟頂上肉
0548c11: 髻所現一相。更號之曰無見頂。雖大菩薩。終莫窺
0548c12: 其邊際。豈不即應化身。亦即見於無邊。此身四果
0548c13: 弟子。及有宿緣眾生。皆得見之。即所謂應化身也。
0548c14: 今此句中所指之身。即是功德莊嚴之報身。金色
0548c15: 者。不壞之色。
0548c16: 相好光明無等倫
0548c17: 觀經言佛報身。具有八萬四千相。一一相中。各有
0548c18: 八萬四千隨形好。一一好中。復有八萬四千光明。
0548c19: 一一光明。照十方念佛眾生。攝取不捨。乃至光
0548c20: 中所現化佛。不可具說。昔賢所謂人若念佛。即有
0548c21: 一化如來住頂者。洵然慈悲大願。成就如是妙功
0548c22: 德力。巍巍如是。是為尊特。倫。類也。言無復其類與
0548c23: 等也。三字一束。通透上下關節處。其佛光明相好。
0548c24: 各分八萬四千者。在眾生。具有八萬四千塵勞。
0549a01: 身生八萬四千毛竅。故到成佛。亦各分有八萬四
0549a02: 千光明相好也。又按觀經。彼佛圓光。大如百億大
0549a03: 千佛剎。於圓光中。恒沙化佛。乃至俱有無數化菩
0549a04: 薩。云何圓光若此其大。當知彼大圓光。乃是顯報
0549a05: 身佛之總光。此相好中各現光明八萬四千者。即
0549a06: 是顯應身佛之別光。若總若別。各各俱有化佛應
0549a07: 現秘密妙門。莊嚴如是功德性海。豈容思議。
0549a08: 白毫宛轉五須彌
0549a09: 須彌。山名。山在四大部洲之中。起自大海衝過日
0549a10: 月。高出三百三十六萬里。週圍之廣亦如之。又山
0549a11: 四面之中腰。俱是天王宮殿。四大天王各據一面。
0549a12: 各鎮一洲。故此四洲。分四天下。因此山之高廣。分
0549a13: 也。今報身佛。兩眉中間之白毫相。右旋宛轉。大如
0549a14: 五峙須彌。一相尚然。況八萬四千之全相乎。則其
0549a15: 身之尊特何如。
0549a16: 按。釋迦應世之身。其長丈六。眉間白毫。八稜中空。
0549a17: 白如珂雪。長一丈五尺。週圍五寸。右旋宛轉。如琉
0549a18: 璃筒。從此放光。照無際。雖鐵圍山大幽暗處。隨
0549a19: 光所到。一切皆闢。即此應身放光之毫相。可悟法
0549a20: 界之性。唯一智境。知釋迦毫相如此之勝。則知彌
0549a21: 陀白毫。亦八萬四千中之勝相矣。故經云。觀無量
0549a22: 壽佛者。從一相好入。但觀眉間白毫。極令明了。見
0549a23: 眉間白毫相者。八萬四千相好。自然當現。然在初
0549a24: 心。可準釋迦毫相之大小。先次現觀。則易成就。
0549b01: 按寶王論。釋迦報身佛。所現眉間白毫一相。向上
0549b02: 右旋。圓三百六十萬里。此則僅與一峙須彌。相
0549b03: 去無幾。彌陀毫相。如彼其大。釋迦毫相。如此其小。
0549b04: 何釋迦之遜彼彌陀如是。噫佛則是同。非相遜也。
0549b05: 特釋迦在娑婆。是穢土耳。土穢。則佛之淨光易隱。
0549b06: 故身量之現。自不能大。彌陀在極樂。是淨土耳。土
0549b07: 淨。則佛之淨光易顯。故身量之現。自不至小。今觀
0549b08: 二佛毫相。則二土之優劣。亦可曉然。
0549b09: 紺目澄清四大海
0549b10: 紺即深青色之名。海即在須彌山四面者是。兩目
0549b11: 長廣。如四大海之兩分。是即其毫與目。俱無等倫
0549b12: 處。以上毫目二相。俱出十六觀經。
0549b13: 按目睛紺色而復澄清。色相之美。不待言矣。然佛
0549b14: 清淨寶目。妙明智慧所報之目。十方洞視。無復障
0549b15: 礙。雖在眾生心念中者。佛眼悉見。則其色相之美
0549b16: 何須論。第從色相而言。亦是普利機處。菩薩見
0549b17: 是色相。即得道種智圓。疾成功德報身。眾生或見
0549b18: 丈六。或見八尺二相。亦得諸根猛利。成熟法器。疾
0549b19: 證不退菩提道心。當知見是色相。即見佛心。
0549b20: 光中化佛無數億
0549b21: 化佛即分身世界之應身佛也。並在八萬四千光
0549b22: 明中流光滿界。各現化佛。故曰光中。又化有二義。
0549b23: 一自化應身。則曰化佛拂。二化他成佛。亦曰化佛。彌
0549b24: 陀在因地時。已巳化三十六萬億一十一萬九千五
0549c01: 百人同至成時。何況到今成佛已巳久。則分無數億
0549c02: 應身化佛廣化世間。其化更弘。而其化他。甯有億
0549c03: 數可量哉。
0549c04: 按此與下句二化字。與度眾生三字相呼接。又與
0549c05: 末句咸令二字直貫。宜重化他一邊。
0549c06: 化菩薩眾亦無邊
0549c07: 亦字。承上光中來。一化佛應身均各有。化菩薩應
0549c08: 身為隨侍。故曰化菩薩。此菩薩。雖即觀音勢至
0549c09: 等所化應身。然亦須知三聖應身。俱同一體。何以
0549c10: 故。諸佛一法身中。原無分別相故。亦惟三相既備。
0549c11: 法體斯全。何以故。仍即一佛三身義故。又化有二
0549c12: 義。同上。
0549c13: 四十八願度眾生
0549c14: 彌陀在因地時。號曰法藏比此丘。誓有四十八願顧。謹
0549c15: 出願文列后。願諸同志。留意細參。
0549c16: 眾生。眾緣和合而生之謂。眾生出生。本無自性。
0549c17: 所生之性。皆由緣會。所會之緣。皆因業招。在人有
0549c18: 三業。身業。口業。意業也。佛立四十八願。攝授眾生。
0549c19: 令結淨緣。教以念佛見佛。謝彼塵業。勝緣一值。直
0549c20: 往無礙。徑生淨土。徑入蓮胎。故知念佛一門。非同
0549c21: 小緣。乃彌陀慈悲開度之大因緣也。
0549c22: 九品咸令登彼岸
0549c23: 九品。先分上中下三品。三品之中。又各分三品。是
0549c24: 謂蓮華九品也。眾生出生其國。托胎蓮華之內。謂
0550a01: 之蓮胎。與此土之投入母胎者不同。此則從愛
0550a02: 染生。彼則從法化生。昔賢有願云。願生西方淨土
0550a03: 中。九品蓮華為父母。華開見佛悟無生。不退菩薩
0550a04: 為伴侶。願中上二句。即是托胎蓮華之意。但第三
0550a05: 句無生二字意甚奧。余按之。即是菩薩通達無我
0550a06: 法門也。眾生之生。本無自性。既無自性生。亦無
0550a07: 自性死。出生入死。皆由諸緣為聚散。若離諸緣。畢
0550a08: 竟無生。故圓覺云。知幻即離。不作方便。離幻即覺。
0550a09: 亦非漸次。此中當有一大悟處。若在此土修證未
0550a10: 悟者。一到見佛。未有不悟。第彼土蓮開有遲速。則
0550a11: 見佛非無早晚也。大抵上品之蓮。其開最速。中品
0550a12: 次之。下品則遲矣。何以故。因此土眾生。有根器
0550a13: 利鈍之不同。有功力淺深之不一。亦有生前從未
0550a14: 念佛。迨到臨終苦逼。經善知識指點。方始憶念者。
0550a15: 勇猛以疾亦得生蓮。是以蓮華之生則同。蓮華之
0550a16: 開則不同也。若論往生一節。生時亦非無據。臨終
0550a17: 必有瑞相現前。或見金蓮擁足。或見彌陀來迎。或
0550a18: 滿眼光明。遍照無極。淨土聖境。一時俱現。或聞天
0550a19: 樂。或聞妙香。此時定知決生淨土。乃至復有生前
0550a20: 造罪。到臨終時。地獄惡相。顯現在前。猛火燄。乘
0550a21: 來襲。忽化一陣清涼風。而送歸淨土者。此由悔
0550a22: 罪猛利。一念心疾。能抵百年悠悠業力。觀經下品
0550a23: 往生之輩如此。但到此時靠著念佛。定須立起
0550a24: 如山願力堅牢不動。決志求生。必令佛光從我照
0550b01: 見。必令寶華從我擁起。則感應道交。自然瞥見本
0550b02: 性彌陀。自淨土來。自淨土去。我於爾時。隨從佛後。
0550b03: 乘寶蓮華。逕生其國。此即九品蓮華托胎之始。但
0550b04: 在此時見佛。要知即是本性彌陀。何以故。一切眾
0550b05: 生悉各具有如是自性功德故。雖非現成所有。亦
0550b06: 非假緣作合。特不蒙彼佛感應。則不顯。當知自性
0550b07: 功德。靡不造。靡不具。念佛即是造此功德性。
0550b08: 見佛即是具此功德性也。又見彼佛真身。必華開
0550b09: 后方見。見則未有不悟。此則但是感應道交。故性
0550b10: 佛顯。譬如鴻爪印泥。鴻杳而印在泥。若知自性由
0550b11: 印而顯。則一時佛現在前。非同假緣。故知即是自
0550b12: 性佛迎自性眾生也。
0550b13: 咸令二字甚直截。佛以真如性海功德之力。成就
0550b14: 如是九品蓮華。正為一切有情。令得咸生也。但得
0550b15: 眾生。信有淨土。立願求生。加以念佛功力。助彼信
0550b16: 力願力。無論根器利鈍。無論造有十惡五逆一切
0550b17: 極重罪業。皆得帶業往生。何以故。一到見佛。則未
0550b18: 有不開悟故。況能至心向佛。即是悔心猛利故。所
0550b19: 以不能害其往生信願也。要知彼九品蓮。上攝利
0550b20: 根上器。乃至一切菩薩。旁攝中下二根一切眾生。
0550b21: 直是普利機處。蓮華九品。出十六觀經。
0550b22: 彼岸。即指淨土。亦名極樂。蓮有九品。攝念佛者所
0550b23: 登之地。彼對此言。岸對海言。此土娑婆。是退地。出
0550b24: 生入死。輪迴不息。一切悉苦。故又別名為苦海。眾
0550c01: 生沉溺其際。愛河浩浩。慾浪滾滾。那時復有出劫
0550c02: 之期。彼土極樂。是不退地。無生死。無輪迴。無諸男
0550c03: 女愛染情慾。一切眾生。純以化生。衣食資具。均以
0550c04: 法化。寶樓寶閣。園林池沼。一切俱是法性莊嚴之
0550c05: 功德。因是法性。敷演法樂。念念具足法喜禪悅樂。
0550c06: 增道損生樂。如是乃至第一義諦樂。非復此土所
0550c07: 受人天諸樂。極樂如彼。娑婆如此。正是濟此苦海
0550c08: 眾生所登之岸。眾生何不求生。又況生彼國已巳。雖
0550c09: 復回轉生死界內。出入輪迴苦趣。開度娑婆一切
0550c10: 情緣眷屬。亦永不退。是則所謂不退菩薩之乘權
0550c11: 開化也。當此之時。或出娑婆。或回淨土。所願隨心。
0550c12: 豈不快哉。噫彌陀出世。實關一切眾生無窮無盡
0550c13: 不可思議之福量。眾生不信極樂。不信彌陀。則曷
0550c14: 不信自性功德中之福量哉。中峰懷淨土詩云。六
0550c15: 方佛出廣長舌。俱讚娑婆念佛人。須信九品蓮世
0550c16: 界。無時不散劫壺春。又云。塵沙劫又塵沙劫。數盡
0550c17: 塵沙劫未休。當念只因情未瞥。無邊生死自留。
0550c18: 又云。念佛須期念到頭。到頭和念一齊收。娑婆苦
0550c19: 海風濤靜。穩泛蓮般若舟。願諸同志。勉旃勉旃。
0550c20: 南無西方極樂世界接引導師大慈大悲阿彌陀佛。
0550c21: 南無。亦翻曩謨。亦翻那摩。亦翻皈依。亦翻歸命。釋
0550c22: 有三義。一求自度。二為他求度。三普為一切有情
0550c23: 求圓度。發此圓度之心。即菩提心。依菩提心。稱南
0550c24: 無佛。是今釋法。華嚴所謂最初一念發心之時。便
0551a01: 成正覺。即是此意。
0551a02: 西方極樂世界。義已巳略出彼岸節。又彌陀經云。從
0551a03: 是西方過十萬億佛土。有世界。國名極樂。極樂去
0551a04: 此十萬億。所隔甚遙。觀經云。到在彈指。又云。如一
0551a05: 念頃。即生彼國。良以心無涯際。離遠近相。離去來
0551a06: 相。一念即生。是即生於吾心所具之土也。故既託
0551a07: 彼勝緣。得蒙感應。有何不到○按此土娑婆。具有
0551a08: 四土。一凡聖同居土。二方便有餘土。三實報莊嚴
0551a09: 無障礙土。四常寂光淨土。又地獄餓鬼畜生阿脩
0551a10: 羅人天六趣為凡。聲聞緣覺菩薩佛四趣為聖。凡
0551a11: 濁聖淨。一隱一顯。受分段身。與聖同居。故曰凡聖
0551a12: 同居。此土即是六趣眾生之界。證方便道。斷煩惱
0551a13: 障。受法性身。尚餘無明一障未破。故曰方便有餘。
0551a14: 此土即是聲聞緣覺等羅漢所居。受功德莊嚴法
0551a15: 性報身。色心交澈。根塵互融。身土不二。無復障礙。
0551a16: 即華嚴所謂因陀羅網世界也。此土圓位菩薩所
0551a17: 居。故曰實報莊嚴無障礙土。離身無土。離土無身。
0551a18: 身土一如。湛然常寂。是名常寂光淨土。此土惟佛
0551a19: 所居。大抵析分則濁。圓融則淨。菩薩發菩提心。平
0551a20: 等開度。已巳入圓位。佛則圓極。如上四土。極樂亦同。
0551a21: 第凡聖同居一土。惟極樂為獨淨。所以淨者。他方
0551a22: 佛土。六趣具足。彼國極樂同居一土。惟有天人二
0551a23: 趣。地獄。餓鬼。畜生。脩羅。四趣則無。且一佛攝化。又
0551a24: 無邪魔外道壞亂佛法。所以天人二趣。俱發菩提
0551b01: 道心。純以蓮華化生。一一交接。悉是大乘清淨良
0551b02: 伴。又天人二趣。交通往來。凡聖二途。聖應時現。與
0551b03: 此娑婆佛惟曠劫一出世者。相去懸殊矣。又況彼
0551b04: 土眾生。功德。智慧。二莊嚴相。同佛菩薩。是謂同居
0551b05: 一土淨。則以上三土。益可曉矣。
0551b06: 導師。謂引導眾生。入佛知見。故佛稱導師。佛居西
0551b07: 方淨土。接引此方濁土眾生。故復稱為接引導師。
0551b08: 與一切樂。名大慈心。一切苦。名大悲心。慈悲
0551b09: 攝。與同時。名大慈大悲心。經云。阿彌陀佛。慈悲
0551b10: 光明。照法界。普作覆護。不令墜墮。慈悲願力。
0551b11: 周法界。普作攝受。不令漏失。陰入界身。同法界。
0551b12: 普令了悟。不令退轉。念佛者。發圓度之心。念樂土
0551b13: 之佛。則功德巍巍。莊嚴可法界矣。安有娑婆世
0551b14: 界。不即打開淨土。安有願生淨土。而不即往覲彌
0551b15: 陀也哉。噫因果一向頓圓。總不離乎當念。但在因
0551b16: 地發此大心。實是廣己巳福量。而在果位證此大心。
0551b17: 方是普利機。當念一著。宜防失足。戒之哉。一登
0551b18: 極樂。入無生忍。即是眾生果圓之位。普願斯人。回
0551b19: 頭猛省。
