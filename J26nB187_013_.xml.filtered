0714a01: 天岸昇禪師語錄卷第十三
0714a02: 侍者元玉記錄
0714a03: 大覺首座寮秉拂
0714a04: 開爐秉拂駕千鈞弩發萬仞機敵勝驚群須憑作者
0714a05: 左右顧視云有麼有麼問有結有解已己是病鳥棲蘆
0714a06: 無解無結猶為困魚止濼祇如出格一句作麼生道
0714a07: 師云倚天長劍逼人寒進云醍醐酥酪元同味釵釧
0714a08: 缾盤總一金師云且得領話進云三千劍客今何在
0714a09: 獨許莊周致太平師云澄潭不許蒼龍蟠進云忽遇
0714a10: 傾湫倒嶽時如何師云金翅鳥王當宇宙進云劈開
0714a11: 華嶽連天色放出黃河到海聲師云今日無你出頭
0714a12: 分問揮倚天之寶劍萬里光寒著定亂之戎衣廓清
0714a13: 宇宙正當爐弘開如何是座元師為人句師云秤
0714a14: 錘厭出黃金汁進云恁麼則艸枯鷹眼疾雪盡馬蹄
0714a15: 輕師云看殺傍觀進云祇如人人是佛為甚麼卻用
0714a16: 選佛師云不遇中郎鑒還同埜舍薪進云忽有箇不
0714a17: 願作佛的人來未審座元師又作麼生師云腳跟下
0714a18: 痛與一頓進云如是則恩深無語懷抱分明師云只
0714a19: 恐不是玉乃云八字打開把手牽君行不入十分成
0714a20: 現攢眉歸去不多爭恁麼來者秤錘厭出黃金汁恁
0714a21: 麼去者相留共喫趙州茶寶劍倚天光雪雪佛來也
0714a22: 斬魔來也斬漫天網子布重重龍跳不出蝦跳不出
0714a23: 火燄轉法輪如山如嶽諸佛立地聽落塹落阬無賓
0714a24: 主句阿誰酬打鼓普請烈燄光中飛彩鳳橫亙十方
0714a25: 直得溈山水牯無處躲跟無位真人轉身不迭金佛
0714a26: 木佛盡教度爐鐵額銅頭喚來重煉到者裏說甚祇
0714a27: 有悟別無迷迷悟都來第二頭正是龍蟠死水鶴入
0714a28: 銀籠理無礙事無礙理事圓融真法界未免依稀越
0714a29: 國彷彿揚州直饒滴水滴凍敢保老兄未徹在總爾
0714a30: 脫籠卸馱更須打破蔡州城四埜分明也中心樹子
0714b01: 到你也未點著知有也紫羅帳裏未攃珍珠乾爆爆
0714b02: 硬糾糾正好朝打三千暮打八百牙如劍口如盆更
0714b03: 與換骨洗腸重新整頓何況雪裝師子琉璃禪藥汞
0714b04: 禪灰燼無餘紙畫大蟲傳來的學來的煙飛淨盡佛
0714b05: 見法見片雪點紅爐聖解凡情千絲揮利刃不到縣
0714b06: 崖攃手那知平地登仙直須絕後再穌方乃欺君不
0714b07: 得所以道平地上死人無數過得荊棘林方是好手
0714b08: 祇如過得荊棘林的又作麼生大冶精金應無變色
0714b09: 復舉昔日天童先師翁云今日禹門院裏結制須與
0714b10: 眾兄弟一議不用眾兄弟參禪不用眾兄弟會理單
0714b11: 單不容瞌睡若也瞌睡一棒打出骨髓莫言不道師
0714b12: 云大小師翁單只怕人瞌睡秉拂上座即不然今日
0714b13: 大覺院裏結制也與眾兄弟一議參須真參悟須實
0714b14: 悟直饒絕點純清全無瞌睡一棒打你髑髏粉碎何
0714b15: 故棒頭有眼明如日要識真金火裏看卓拄杖下座。
0714b16: 秉拂昨日有一因緣舉似大眾一人坐河邊叫渴不
0714b17: 止昇上座向它道河裏是水其人搖手不信遂至抱
0714b18: 渴而死一人坐飯籮邊叫饑不止昇上座向它道籮
0714b19: 裏是飯其人亦搖首不信遂至忍餓而終諸兄弟河
0714b20: 裏是水渴死不信籮裏是飯餓死不信當斷不斷祇
0714b21: 為太近雖有智者不能打正行路難行路難萬仞峰
0714b22: 頭君自看。
0714b23: 開山達法禪師忌日弟子行俊等請秉拂問山山已己
0714b24: 抹金風令樹樹經霜盡落輝此境此時即不問歸真
0714b25: 一句請師題師云杲日正當午進云恁麼則一片白
0714b26: 雲橫海上幾多歸鳥盡迷巢師云自領出去進云大
0714b27: 師也不得無過師云你喫不得棒在進云韻出青霄
0714b28: 天外響師云且緩緩承當乃云傑出青州老象龍飄
0714b29: 然一衲下江東已己窺太白源頭活直引曹谿河北通
0714b30: 淵默雷聲酬百問風行艸偃下王公至今雨露人心
0714c01: 在靈塔年年淚染紅此蓋開山達法禪師有如是氣
0714c02: 概故有如是節操有如是節操故有如是向往有如
0714c03: 是向往故有如是識見有如是識見故有如是運籌
0714c04: 有如是運籌故有如是機用生居無佛之鄉提挈伶
0714c05: 俜之子荒田植以嘉穀頑石鑿其混濛插莖茅而變
0714c06: 現瓊樓出一語而敬欽神鬼儼若龍王行雨高低普
0714c07: 潤亦猶長者施財貧乏悉均其有功於齊魯之邦蓋
0714c08: 如日之炤月之臨矣則其感發人心又豈有生存死
0714c09: 沒之殊哉既無生存死沒之殊則諸公揮金辦供難
0714c10: 盡孝思秉拂闍黎高登法座又向甚麼處下口不免
0714c11: 借華獻佛轉伸供養去也豎拂子云鄭州梨青州棗
0714c12: 萬物無過出處好擿拂子下座。
0714c13: 冬至秉拂問黃鐘纔動一陽來萬象森羅眼豁開日
0714c14: 出千峰消積雪一枝春信寄寒梅偃月長蛇謾勞排
0714c15: 出因緣時節便請激揚師云黃河連底凍進云華開
0714c16: 枯木三冬秀石筍抽條劫外春師云那裏得者消息
0714c17: 來進云昔日僧問疏山仁和尚如何是冬來意仁云
0714c18: 京師出大黃意旨如何師云瀉盡諸方五味禪進云
0714c19: 今朝若有人問如何是冬來意向它道甚麼即得師
0714c20: 云衲被蒙頭萬事休進云得即得得即不得師云你
0714c21: 又作麼生進云山近朔風吹積雪天寒落日澹孤村
0714c22: 師云我不如你問西來大意即不問陽長陰消事若
0714c23: 何師云驗在目前進云陰消陽長承師指陰陽未判
0714c24: 又如何師舉拂子云能為萬象主不逐四時凋進云
0714c25: 與麼則形名雖未兆文彩已己全彰師云若將耳聽終
0714c26: 難會進云昔日臨濟大師道大凡演唱宗乘一句中
0714c27: 具三玄一玄中具三要如何是一句中具三玄師云
0714c28: 無鬚鎖子兩頭搖如何是第一玄師豎拳云捏則成
0714c29: 拳如何是第二玄師云開則成掌如何是第三玄師
0714c30: 云五箇指頭四箇叉如何是一玄門具三要師云鐵
0715a01: 輪天子寰中敕如何是第一要師云軒轅寶鏡當堂
0715a02: 炤如何是第二要師云神劍一揮千里血如何是第
0715a03: 三要師云收如是則臨濟大師面目現在師云高著
0715a04: 眼僧喝師云者一喝是喝臨濟喝秉拂喝自己進云
0715a05: 何處不為霖師便喝問回天關之妙用萬里陽生轉
0715a06: 地軸之寒芳千山蘊秀即今八表披光如何是接物
0715a07: 利生句師云麗天杲日炤寰區進云聽盡諸方下里
0715a08: 曲始識陽春調不同師云你曾見過幾人來進云利
0715a09: 生句子蒙師指五家堂奧乞重宜師云葛藤又葛藤
0715a10: 進云劈面來時飛電急迷雲破處太陽孤如何是臨
0715a11: 濟宗師云我不可作大覺弟子不得三十三天騰扇
0715a12: 子千波影裏卓紅旗如何是雲門宗師云石裂崖崩
0715a13: 不是險無影樹頭縣日月不萌枝上辨春秋如何是
0715a14: 曹洞宗師云它家自有兒孫在一輪明月澄清影萬
0715a15: 朵煙雲作繡衣如何是溈仰宗師云明暗雙雙箇時
0715a16: 節散髮夷猶誰管繫太平無事酒顛人如何是法眼
0715a17: 宗師云不聞三界總惟心進云一種沒絃琴惟師彈
0715a18: 得玅師云千聞不如一見乃云群陰剝盡一陽來復
0715a19: 君子道長小人道消此天地否泰之候亦衲僧轉身
0715a20: 吐氣之一候也何為天地否泰之候自立冬至長至
0715a21: 日朔風極其凜烈之威霜露結其沍寒之體漠漠彤
0715a22: 雲四塞飄飄六出飛華鳥獸竄伏山林慘悴可謂物
0715a23: 物俱喪事事皆窮者矣逮至今日則陽氣始回便見
0715a24: 天宮磬動緹室灰飛艸綠枯枝雲開凍野何為衲僧
0715a25: 轉身吐氣之候自結制以至今日雙眉卓朔鐵脊橫
0715a26: 撐內不放出牙根咬定外不放入拶定腳頭取不得
0715a27: 舍不得在在銀山進無路退無門處處鐵壁可謂前
0715a28: 不遘村後不迭店者矣設若今日冷灰豆爆便見條
0715a29: 抽石筍燄吐冰河鐵樹開華木人撫掌所以道窮則
0715a30: 變變則通然方其正窮時通住何所方其通時來自
0715b01: 何方及其既通窮歸何地若於此直下見得便見今
0715b02: 亦如是古亦如是窮亦如是通亦如是變亦如是祇
0715b03: 如今日還喚作不是一陽來復得麼待汝等各各有
0715b04: 轉身吐氣處不妨入室通箇消息。
0715b05: 立春秉拂殘臘昨宵去新春今早來野色乍開尚有
0715b06: 三冬積雪溪聲已己滑衝開此日堅冰柳眼細而舒金
0715b07: 鶯舌寒而解語蒼山換骨渾如睡裏楊妃湖水漾青
0715b08: 宛若鏡中西子綠無聲而到地風隨令而回東一任
0715b09: 把斷趙州關雲霞出海曙果然匝地雲門普梅柳度
0715b10: 江春彌勒釋迦前村後巷狸奴白牯送舊迎新東海
0715b11: 鯉箇箇翻身後園驢頭頭喫艸不由天造豈屬人為
0715b12: 所以此事不可以有心求不可以無心得不於菩薩
0715b13: 覓神通不向諸聖求解脫祇貴當人腳跟下雪老冰
0715b14: 枯自見春光溢目不見覓心不得腰齊雪也華生碓
0715b15: 觜本無物也滹沱浪涌蒿枝拂也竹聲乾處立無錐
0715b16: 也桃放千林疑團破也梅子已己熟心即佛也諸兄弟
0715b17: 冰厚三尺非一日之寒水漲千溪非一日之雨朝聞
0715b18: 夕死非一日之功立地成佛非一日之行物久困而
0715b19: 自穌人積疑而頓悟因緣會遇時豪髮無差誤正當
0715b20: 今日如何是應時納祐一句以拂子畫此○相云
0715b21: 新春把筆百事大吉。
0715b22: 除夕秉拂一年三百六十日昨日今朝元不別家家
0715b23: 戶戶貼桃符桂酒蒸豚敘臘節韓子便作送窮文明
0715b24: 皇夢裏虛耗出秦中儺作鬼神形楚地亦云去故日
0715b25: 誰知依舊日東昇那見月從西畔出人人鼻孔下頭
0715b26: 垂箇箇眼睛烏歷歷師姑畢竟女人為森羅純作珊
0715b27: 瑚色諸方長老盡譚玄共把烏龜證作鱉昇公本自
0715b28: 不同條打鼓依然循舊律雖然舊律自相循究竟無
0715b29: 可為君說不如唱箇漁父詞卻勝北賢一筵席乃唱
0715b30: 云爆竹未除今歲曆鶯聲已己報杏華節春歸一樹風
0715c01: 初綠本不隔釋迦彌勒元無別我本木蘭舟上客眼
0715c02: 底波光一萬疊釣竿未肯輕拋擿忘歲月待得長鯨
0715c03: 心始歇設有禪客出來道昇上座今日是什麼時節
0715c04: 不說些緊要佛法卻自唱歌行樂乃喝一喝云愚人
0715c05: 笑我智乃知焉。
0715c06: 元旦秉拂春王正月魯史謹筆大書特書要人鑒別
0715c07: 民無二王天無二日孔子一片赤心在尊周室人王
0715c08: 既尊心王誰識我觀法界眾生滅裂心王歷代佛祖
0715c09: 因之僭竊指天指地乃問鼎之沿流也微笑拈華實
0715c10: 亡周之漸次也嵩山面壁人而不仁如禮何得髓安
0715c11: 心人而不仁如樂何即心即佛非心非佛不是心不
0715c12: 是佛不是物三家者以雍徹道吾舞笏秘魔擎叉禾
0715c13: 山打鼓雪峰輥毬八佾舞于庭殊不知君子務本本
0715c14: 立而道生故林放問禮之本子曰大哉問然則如何
0715c15: 是禮之本心王不妄動六國一時通罷拈三尺劍休
0715c16: 弄一張弓但見皇風成一片不知何處有隅封喝一
0715c17: 喝。
0715c18: 解制秉拂雪色初晴春山澹蕩桃腮未滴胭脂雨梅
0715c19: 萼先招玉蝶風憶歸期數歸期別時容易見時稀杜
0715c20: 鵑枝上啼長相思短相思從前客夢已己如癡喚回知
0715c21: 幾時諸兄弟同堂共住以來又是一期了也昇上座
0715c22: 自愧不才終日絮絮叨叨不是為你破除妄見便是
0715c23: 為你剷削情根你欲住卻不許你住用錐錐你用錐
0715c24: 錐你也移華兼蝶至你欲去又不許你去用鉤鉤你
0715c25: 用鉤鉤你也買石得雲饒正當恁麼時欲住未住欲
0715c26: 去未去鉤錐齊歇兩手分付兩手分付也分明月在
0715c27: 梅華上看到梅華早已己遲所以此事不在久參不在
0715c28: 初學直須立地搆去果然立地搆去則何妨跨楊岐
0715c29: 三腳之驢朝遊天台暮遊南嶽解彌勒布袋之口橫
0715c30: 臥華街倒穿柳巷何故此人通途合轍事同一家對
0716a01: 面不相識千里卻同風其或未然相思相見知何日
0716a02: 淚落珊瑚正未休。
0716a03: 秉拂問風搖雪萼家家月雲漾華魂色色光珍重陽
0716a04: 春回足下特呈舊面發清香為復是師資契合為復
0716a05: 是啐啄同時師云隨人卜度進云恁麼則龍向洞中
0716a06: 銜雨出鳥從華裏帶香飛師云不動如來在什麼處
0716a07: 進云祇如正當解制之節臨行一句又且如何師云
0716a08: 日中有烏月中有兔進云學人又不然師云你試呈
0716a09: 朦袋看進云鵬飛天外千重影鯤向南溟萬派波師
0716a10: 云瓊華觀裏鐵師子乃云五里一箇亭十里一箇舖
0716a11: 雲水去趨蹌盡蹋來時路翠嵒啜齒粘牙趙州捏鼻
0716a12: 呷醋一箇落盡眉毛一箇老無住處那知灑脫衲僧
0716a13: 腳下絕無迴互雖無迴互莫忘名顧一句臨行平等
0716a14: 分付日中有烏月中有兔擊拂子下座。
0716a15: 萬善殿秉拂萬仞崖前冰雪封嬾僧高臥覓無蹤何
0716a16: 緣歸省玲瓏畔一櫂風吹到。
0716a17: 帝宮皇風蕩蕩南北宗通同堂相聚略展家風不見
0716a18: 道雲月是同谿山各異還有解得無舌人語者不妨
0716a19: 出眾相見良久眾不出乃云此事不在多言言多去
0716a20: 道轉遠諸公既知時節昇上座亦說箇應時及節底
0716a21: 說話與諸公醒醒瞌睡得一萬事畢衲僧難辦別竿
0716a22: 木既隨身潦倒為君說一元和二達磨三碗脫丘千
0716a23: 峰勢到嶽邊止知止而後有定那伽常在定無有不
0716a24: 定時罔明出得不離者裏文殊出不得不離者裏者
0716a25: 裏是甚麼所在萬善堂中鸞飛鳳舞結制安禪拷鐘
0716a26: 伐鼓十方法界一時聞聞者一一歎希有按八卦
0716a27: 開爐朱雀玄武把門守戶第一不許常州人打爺第
0716a28: 二福州荔枝須親到口然後喚臨濟拈錘德山吹火
0716a29: 楊岐添煤普化佐助紅爐爆出鐵烏龜山河盡作師
0716a30: 子吼阿呵呵還會否知恩者道是一人有慶不知恩
0716b01: 者聖人作而萬物睹。
0716b02: 秉拂居士問群陰剝盡即不問一陽來復事如何師
0716b03: 云君子道長進云箇中端的無人識盡在頭陀一笑
0716b04: 中師云無人知此意士便喝師云祇解喝不解笑士
0716b05: 云識取鉤頭意莫認定盤星師云過在阿誰乃云連
0716b06: 日朔風緊急吹得崖崩石裂雞寒上樹難棲鴨寒下
0716b07: 水不得凍折崖前古柏枝拈起卻是波斯鼻堪笑堪
0716b08: 憐衲僧落節兩兩三三商量煖室笑倒黃河水神涌
0716b09: 起高聲告白河內冰堅且深衲子面皮不別何以故
0716b10: 厚一尺復云善言言者言所不能言善說說者說所
0716b11: 不能說說所不能說是為真說言所不能言是為真
0716b12: 言者道真言釋迦老子四十九年橫說豎說未曾說
0716b13: 著一字東土二三未曾說著一字達磨西來面壁九
0716b14: 年未曾說著一字天下老和尚未曾說著一字今日
0716b15: 昇上座對眾說箇甚麼即得縱饒說盡河沙數爭似
0716b16: 譚玄口不開卓拄杖下座。
0716b17: 秉拂昨晚昇上座夢見世尊升兜率天宮趺坐已己畢
0716b18: 敕諸大菩薩各說法要文殊師利菩薩說偈曰舉手
0716b19: 攀南斗回身倚北辰出頭天外看誰是我般人彌勒
0716b20: 菩薩說偈曰彌勒真彌勒化身千百億時時示時人
0716b21: 時人自不識普賢菩薩說偈曰身口意清淨是名佛
0716b22: 出世身口意不淨是名佛涅槃惟有觀世音菩薩將
0716b23: 錢買下數千箇燒餅發付金剛力士屬令一百日內
0716b24: 現前諸天每人與它兩箇佛法一字不說彌勒菩薩
0716b25: 問云仁者此是何義大士曰胡餅討甚麼汁昇上座
0716b26: 在傍失笑而醒今日小參舉似大眾敢問諸仁昇上
0716b27: 座說的是法邪說的是夢邪若說是夢現今說法若
0716b28: 說是法昨晚做夢於此明得便可親證無生法忍其
0716b29: 或未然觀世音菩薩將錢買燒餅放下手卻是饅頭
0716b30: 參。
0716c01: 秉拂四大無我心如風現今風聲浩浩風作何狀有
0716c02: 者說風是圓底若不是圓底如何轉轆轆地有者說
0716c03: 風是方底若不是方底如何四維上下一吹遍滿有
0716c04: 者說風是匾底若不是匾底如何窗櫺縫罅橫吹直
0716c05: 入有者說風是長底若不是長底如何吹得千里萬
0716c06: 里恁般說話總是謗風風不受謗謗即是風昇上座
0716c07: 如是而說是有說邪無說邪無說而說說亦是風諸
0716c08: 仁立地而聽是有聽邪無聽邪無聽而聽聽亦是風
0716c09: 尋常離心意識參絕凡聖路學向無可參處而參無
0716c10: 可學處而學參底學底也是風既然如是謗底是風
0716c11: 說底是風聽底是風參底是風學底是風真可謂一
0716c12: 堂風冷澹千古意分明。
0716c13: 金粟首座寮秉拂東土之山以泰山為首移置須彌
0716c14: 山下一丘一壑而已東震之水以滄溟為大移置香
0716c15: 水海邊一杯一勺而已然善用者一杯一勺便成巨
0716c16: 浪千尋一壑一丘直下縣崖峭壁拈頭作尾在法不
0716c17: 在人拈尾作頭在人不在法若有頭尾相稱者不妨
0716c18: 出眾相見問轉身就父即不問遊子歸家意若何師
0716c19: 云九十九峰齊點首進云如何是入門一句師云倚
0716c20: 天長劍逼人寒進云如何是門內句師云清風拂日
0716c21: 月進云歸家消息蒙師指滿堂大眾盡知音師云還
0716c22: 有未出門一句如何不問僧喝師云胡喝亂喝僧禮
0716c23: 拜師便打乃云本昇因大和尚壽誕前來慶祝從青
0716c24: 州未發足以前早已打迭欲覓一語以為慶讚了不
0716c25: 可得及乎發足青州越水度山三千餘里欲覓一語
0716c26: 了不可得迨至來金粟寺人事之餘已經半月欲覓
0716c27: 一語了不可得何故如此蓋為威音王以前無生尚
0716c28: 不可得何況有生從此盡未來際無量壽尚不可名
0716c29: 何況歲月日時然則不可以智知不可以識識不可
0716c30: 以說說不可以歲月而求不可以算數而得畢竟如
0717a01: 何虛空可量風可繫無能盡說壽功德此是昇上座
0717a02: 慶祝之微忱也再將途中所歷與諸昆季宣揚一上
0717a03: 但不可作佛法商量亦不可作世諦流布昇上座于
0717a04: 四月初二日從青州發足車轔轔馬蕭蕭度穆陵關
0717a05: 但見鳥道入雲嶮巇欲絕惜不得縣崖攃手絕後再
0717a06: 穌者與之共轡由宿遷渡河但見黃河之水天上來
0717a07: 鯨波萬里百折不回因念曹谿正脈源遠流長亦復
0717a08: 如是從淮水入邗溝正當競渡之辰龍舟奪錦因憶
0717a09: 學道先須有悟由猶如曾鬥快龍舟誠哉是言也從
0717a10: 瓜埠入楊子江見金焦二山昂藏屹立有砥柱中流
0717a11: 之勢浩然擊楫平地上死人無數弄潮須是弄潮人
0717a12: 安得弄潮人與之同載到京口萬舸爭先橫截去路
0717a13: 詎知君登舟我行陸君行陸我登舟彼彼不相妨過
0717a14: 延陵思季子之高風而問轍焉到姑蘇仰隆祖之芳
0717a15: 躅而瞻禮焉不意守關使者杜撰巡官把斷要津不
0717a16: 通凡聖庸詎知它家自有通霄路君輩其如予何從
0717a17: 此快舸輕舠直至雙林竹籬茆舍雞犬桑麻松竹猶
0717a18: 存林泉無恙何樂如之然猶是途路之樂及乎詣金
0717a19: 粟寺登金粟堂入金粟室見大和尚瞻禮慈容拜問
0717a20: 起居萬福真是遠客還家貧兒見父歡喜踊躍生平
0717a21: 快樂孰大於是至於現前昆季大者如兄小者如弟
0717a22: 同是家裏人共說家裏話作麼生是家裏話不見臨
0717a23: 濟大師道有一人論劫在途中不離家舍有一人離
0717a24: 家舍不在途中那箇合受人天供養者豈不是家裏
0717a25: 話於此見得方知昇上座住青州一十二載不曾一
0717a26: 日離卻昆季今日與現前昆季相見要且不曾動步
0717a27: 離卻青州所以道不動步周遍十方未入門常在屋
0717a28: 裏對家裏人說家裏話又添一番快樂祇恐現前昆
0717a29: 季說是道遠途長暑日炎天不勞重舉則昇上座自
0717a30: 放自收去也喝一喝卓拄杖下座。
0717b01: 啟建華嚴寶懺秉拂居士問臨濟問黃檗佛法大意
0717b02: 喫三頓痛棒弟子不為佛法而來又且如何師云滿
0717b03: 堂僧不猒一箇俗人多士云不得厭良為賤師云壁
0717b04: 上畫棋盤問古佛垂慈坐道場隨流逆順駕慈航當
0717b05: 機誰識娘生面一朵曇華撲鼻香曇華撲鼻即不問
0717b06: 如何是娘生面師云你是福建子進云恁麼則當陽
0717b07: 踢瞎摩醯眼始見前三與後三師云三山半落青天
0717b08: 外乃云無邊剎境自它不隔於豪端十世古今始終
0717b09: 不離於當念茲者康熙乙巳己年八月初一日海鹽金
0717b10: 粟寺華藏莊嚴菩提道場成阿蘭若毗盧遮那於中
0717b11: 始成正覺坐寶蓮座遍布身雲放光動地十方微塵
0717b12: 佛剎諸大菩薩海會雲集一剎那頃從初會以至十
0717b13: 會圓融行布行布圓融帝網交羅重重影現說無量
0717b14: 世界微塵數偈說不可說不可說微塵數品善才童
0717b15: 子遍體諸大知識證無量修多羅法門奇特中奇特
0717b16: 殊勝中殊勝諒諸仁者眼無不見耳無不聞既同眼
0717b17: 見耳聞則皆諸佛誕生之子既皆諸佛誕生之子則
0717b18: 若遠若近若此土若它方禮拜行道燒香散華擎拳
0717b19: 合掌歡喜讚歎修齋設供皆是華藏莊嚴但於其中
0717b20: 不得作佛想不得作非佛想不得作法想不得作非
0717b21: 法想不得作諸相想不得作非諸相想能如是見是
0717b22: 名正見如是知是名正知如是禮是名能禮所禮審
0717b23: 如是則已己親見毗盧親登寶閣已己證普賢妙行已己得
0717b24: 文殊大智何以故蓋為從前所作種種佛事不假它
0717b25: 術皆吾心之常分耳若或稍涉遲疑則請同瞻壇上
0717b26: 諸師七七日內隨機展隨機演日日是好日時時是
0717b27: 好時一切聲是佛聲一切色是佛色色見聲求也不
0717b28: 妨機輪轉處絕囊藏信得及無差別信不及則雖智
0717b29: 同鶖子通若犍連同居道場耳無所聞目無所見終
0717b30: 日瞌瞌睡睡如燈影裏相似喝一喝云要且亦出不
0717c01: 得華藏世界。
0717c02: 施主請秉拂今辰乃破堂禪師齎持嶺南檀越奇珍
0717c03: 異品香華燈燭珍羞供養恭祝老和尚大誕請轉法
0717c04: 輪饒益四眾秉拂道即此一念早已己饒益四眾了也
0717c05: 所陳供養早已己轉大法輪了也不見華嚴會上具足
0717c06: 優婆夷安置一器涌無量寶萬方來者悉皆滿足今
0717c07: 此會中一元和二達磨三十方羅漢僧盡皆隨例餐
0717c08: 子各得三文買艸鞋艸鞋上腳且莫東行西行
0717c09: 子滿盤豈止口肥腹飽須要一一識渠來處來處若
0717c10: 識黃金合消來處不識滴水難受且道現前供養從
0717c11: 甚麼處得來從東粵督府劉夫人一念淨信中來信
0717c12: 為道元功德母長養一切諸善根然則劉夫人不止
0717c13: 一佛二佛三四五佛而種善根已己於無量百千萬億
0717c14: 佛所種種善法種種善根悉皆成就何以故舉一法
0717c15: 而法法全彰明一機而機機頓赴理如是故事如是
0717c16: 故法性如是故祇如因齋慶祝一句又如何一念普
0717c17: 觀無量劫無去無來亦無住如是了知三世事超諸
0717c18: 方便成十力阿呵呵說甚塵沙甲子劫。
0717c19: 秉拂更以異方便顯揚第一義而今宗師家不是搖
0717c20: 拂子定是舉如意不是行棒便是行喝以為方便極
0717c21: 則殊不知嵒前丹桂香透毗盧頂久雨不晴浸爛
0717c22: 達磨鼻孔雲起南山嶺峻不礙分飛水漲低灘竹密
0717c23: 何妨直過常住少米無柴諸兄焦心竭慮有一等冬
0717c24: 瓜茄子只管缽盂兩度溼又誰問你東家杓柄長西
0717c25: 家杓柄短康僧橋畔露華濃庭前秋滿娑羅樹無邊
0717c26: 消息幾人知分明月向梅梢度白鷗灘重指注芰荷
0717c27: 香散白蘋風箬笠綠簑儘可住君不住涉江又採芙
0717c28: 蓉去。
0717c29: 中秋請秉拂居士問如何是金粟景師云白鷗灘上
0717c30: 露華濃如何是景中人師云俗人頭戴僧冠帽如何
0718a01: 是人中意師云少刻有齋居士隨例喫飯進云景意
0718a02: 悉蒙詳指示因齋慶讚句如何師云佛壽無量乃云
0718a03: 一即一切一切即一今與古一多與少一真與妄一
0718a04: 聖與凡一佛與眾生一譬如雲中秋月影現千江唯
0718a05: 一月所攝光生萬戶總一光所燭華嚴會上師子頻
0718a06: 呻比丘尼拄玅勝光王日光園中八德流泉百華寶
0718a07: 木頭頭映現一一示身成就一切智現前普光菴主
0718a08: 年登七十有感必應無德不修以平等心作種種平
0718a09: 等佛事不矜其功不伐其能今辰設道吾饡飯點趙
0718a10: 州茶來此華嚴會上恭祝大和尚壽誕且道與師子
0718a11: 頻呻是一是二然則古之日月即是今之日月今之
0718a12: 人物不異古之人物乃喚云普光菴主汝願無盡功
0718a13: 德無盡法界無盡佛光明無盡壽量無盡勸大眾普
0718a14: 惺惺人人各有一光明明明百艸頭邊意著著拈來
0718a15: 用最親用未親彌勒真彌勒化身千百億時時示時
0718a16: 人時人自不識。
0718a17: 胡思黯居士為母誕日請秉拂種穀得穀種豆得豆
0718a18: 谷應山呼點滴不漏近日雨水較多農夫嬾惰將祖
0718a19: 翁田地荒艸盈坵參禪如種穀學道如種豆趙州祖
0718a20: 師道我于二時粥飯外無雜用心處心地不生閒艸
0718a21: 木管取隨家豐儉足君不見元清胡道人入塵不染
0718a22: 心如玉參尋知識海門東親見文殊得禮足雙眼頭
0718a23: 頭是佛乘心心所種皆佛業念念發生歡喜門念念
0718a24: 頓超無量劫無量劫超生死空生死空時無延促延
0718a25: 促既空佛不殊福也壽也何窮極無窮極孝子賢孫
0718a26: 同慶祝。
0718a27: 請秉拂問高提祖印說法利生高提祖印即不問說
0718a28: 法利生事如何師舉拂子云拂子點開千聖眼進云
0718a29: 會者當處受用不會世諦流布世諦流布即且置如
0718a30: 何是當處受用的事師云饃饃子滿盤托出僧喝
0718b01: 師云飢逢王膳不能餐問華藏莊嚴遍法界老人壽
0718b02: 量祝無疆如何是不思議的句師云華藏莊嚴遍法
0718b03: 界進云恁麼則壽若須彌福同泰岱師云你那裏見
0718b04: 來僧喝師云你也學它喝乃云今辰乃自牧禪師領
0718b05: 雲環王檀越設齋修供端為恭祝老和尚壽誕以此
0718b06: 勝因回向王公自己壽山高聳福海綿延據秉拂看
0718b07: 來是法平等無有高下我師大誕是九月初八王公
0718b08: 壽誕是九月初九我師大誕是七十王公壽誕是四
0718b09: 十王公四十即是我師過去的四十我師七十即是
0718b10: 王公將來的七十七也四也有何殊八也九也實平
0718b11: 等過去平等未來平等現在平等我師平等王公平
0718b12: 等百千諸佛平等現前四眾平等盡大地眾生平等
0718b13: 秉拂以平等心說平等法福壽莊嚴千周百匝。
0718b14: 
0718b15: 
0718b16: 
0718b17: 
0718b18: 
0718b19: 
0718b20: 天岸昇禪師語錄卷第十三
