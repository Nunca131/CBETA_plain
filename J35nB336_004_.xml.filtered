0682c01: 南海寶象林慧弓詗禪師宗門拈古卷四
0682c02: 書記傳一錄
0682c03: 洞山宗
0682c04: 瑞州洞山良价悟本禪師青四雲岩晟嗣僧問三身之中阿
0682c05: 那身不墮眾數師曰吾常於此切後有持此問曹山
0682c06: 先師道吾常於此切意作麼生山云要頭便斫去又
0682c07: 問雪峰峰以拄杖打云我亦曾到洞山來。
0682c08: 拈云至實不華至詞不飭洞山答處非親從那畔
0682c09: 透底翻身來何能示此銀壁千尋之句即使木人
0682c10: 聞之直得汗流汁背矣所以後來兩箇漢被僧問
0682c11: 著亦竟無容措語秪如今日還可商量麼咄惜取
0682c12: 舌頭好。
0682c13: 洞山因雪峰上問訊師曰入門須有語不得道早箇
0682c14: 入了也峰曰某甲無口師曰無口且從還我眼來峰
0682c15: 無語雲居別前語云待某甲有口即道。
0682c16: 拈云詗上座見老漢纔問時向道語即不無秪恐
0682c17: 和尚不信是家裏話。
0682c18: 洞山上堂有一人在千萬人中不背一人不向一人
0682c19: 你道此人具何面目雲居出曰某甲參堂。
0682c20: 拈云洞山滿掌撒珍珠遍地全無落半顆雲居當
0682c21: 臺抽寶鏡森羅齊共納殊形父子敲唱妙挾圓機
0682c22: 可謂天然首尾雖然秪如此人面目畢竟又作麼
0682c23: 生玉兔未臨光透戶金烏常照不當門。
0682c24: 洞山因僧問欲見和尚本來師如何得見師曰年牙
0682c25: 相似即無阻矣僧擬進語師曰不躡前蹤別請一問
0682c26: 僧無對雲居代云恁麼則不見和尚本來師也。
0682c27: 拈云若是本來師莫道年牙相似即恐名貌亦不
0682c28: 相似何故若相似何異泥牛所以老漢不待伊進
0682c29: 語便撥轉機輪可謂巧於回互獨惜者僧當面錯
0682c30: 過耳秪如雲居代語是躡前蹤不躡前蹤伶利者
0683a01: 請試著眼。
0683a02: 洞山因雪峰般柴次乃於面前拋下一束朿師曰重多
0683a03: 少峰曰盡大地人提不起師曰爭得到者裏峰無語。
0683a04: 拈云雪峰臂腕儘有千尋舌頭僅可寸半洞山眼
0683a05: 察秋毫爭奈拖數量然今且置秪如重多少又
0683a06: 如何秪對連皮鼻孔總七斤。
0683a07: 洞山因官人問有人修行否師曰待公作男子即修
0683a08: 行。
0683a09: 拈云洎合恁麼承當。
0683a10: 洞山示眾知有佛向上人方有語話分僧問如何是
0683a11: 佛向上人師曰非佛保福別云佛非法眼別云方便
0683a12: 呼為佛。
0683a13: 拈云三箇老古錐盡力道不出者箇邊量也一人
0683a14: 名位不得一人色聲不得一人同盤不得撿點將
0683a15: 來猶未可在何故向上一路還著得如許淆訛麼。
0683a16: 洞山因僧問如何是玄中玄師曰如死人舌。
0683a17: 拈云滿口道不得咄更須截卻。
0683a18: 洞山因官人問三祖信心銘弟子擬註師曰纔有是
0683a19: 非紛然失心作麼生註法眼代云恁麼則弟子不註
0683a20: 也。
0683a21: 拈云洞山秪知落草為人不覺通身泥水法眼無
0683a22: 端插嘴理人閒事長無明當時官人倘向道註則
0683a23: 且置畢竟喚什麼作心者兩老漢又作麼開口。
0683a24: 洞山因僧問亡僧遷化向甚麼處去師曰火後一莖
0683a25: 茅。
0683a26: 拈云洞山把火後一莖茅遮蓋生緣露裸裸我當
0683a27: 時若見為伊拈卻喚醒亡僧。
0683a28: 洞山見幽上座來遽起向禪床後立幽曰和尚為甚
0683a29: 麼回避學人師曰將謂闍黎不見老僧。
0683a30: 拈云洞山背後納缺幽公當面吃瞞若不放過某
0683b01: 甲也有三十。
0683b02: 洞山因僧問蛇吞蝦蟆救則是不救則是師曰救則
0683b03: 雙目不睹不救則形影不彰。
0683b04: 拈云不彰且置秪者不睹可煞淆訛若直不睹則
0683b05: 雙目現存若睹則話頭何在向者裏著得一句語
0683b06: 便許闍黎救取蝦蟆蝦蟆不異闍黎闍黎與蝦蟆
0683b07: 無別若著不得一句話莫道蝦蟆被吞闍黎亦無
0683b08: 出身之路速道速道。
0683b09: 洞山曰一大藏教秪是箇之字。
0683b10: 拈云洞山恁麼判教可謂曲為今時爭奈賺人向
0683b11: 葛藤窠裏重打一遶。
0683b12: 撫州曹山本寂禪師青五洞山价嗣因鏡清問清虛之理畢
0683b13: 竟無身時如何山曰理即如此事作麼生曰如理如
0683b14: 事山曰瞞曹山一人即得怎奈諸聖眼何曰若無諸
0683b15: 聖眼無鑒得箇不恁麼山曰官不容針私通車馬。
0683b16: 拈云鏡清雖能置色身于空劫以前爭奈被曹山
0683b17: 印破曹山固善出人事理何異四皓與儲皇定是
0683b18: 非詗上座又且如何不如逐伴歸山去長笑一聲
0683b19: 煙霧深。
0683b20: 曹山因僧問朗月當空時如何山曰猶是階下漢曰
0683b21: 請師接上階山曰月落後相見。
0683b22: 拈云莫向明中鬥額須從暗裏翻身直令文彩縱
0683b23: 橫不露金針雙鎖此曹山真切為人曲垂方便處
0683b24: 也若夫全身兼到明暗俱泯又當另開隻眼。
0683b25: 曹山問強上座曰佛真法身猶若虛空應物現形如
0683b26: 水中月作麼生說箇應底道理曰如驢覷井師曰道
0683b27: 則太煞道秪道得八成曰和尚又如何師曰如井覷
0683b28: 驢。
0683b29: 拈云直饒井驢絕覷更須密移一步何故寶殿無
0683b30: 人空侍立不種梧桐免鳳來。
0683c01: 曹山因僧問古德道盡大地唯有此人未審是甚麼
0683c02: 人師曰不可有第二月也曰如何是第一月師曰也
0683c03: 要老兄定當曰作麼生是第一月師曰險。
0683c04: 拈云夜半騎牛鳥道歸。
0683c05: 曹山因僧問人人盡有弟子在塵中師還有否師曰
0683c06: 過手來其僧過手師點日一二三四五六足。
0683c07: 拈云曹山費盡口手打算依然遺失二人何故不
0683c08: 見道點即不到當時者僧見道過手來即拍掌一
0683c09: 下看伊又作何折合。
0683c10: 洪州雲居道膺禪師青五洞山价嗣令侍者送褲與一住菴
0683c11: 道者道者曰自有娘生褲竟不受師卻令侍者去問
0683c12: 娘未生時著箇甚麼道者無對後遷化燒得舍利持
0683c13: 似師師曰直如饒得八斛四斗不如當初下一轉語
0683c14: 好。
0683c15: 拈云雲居令侍者送褲不是好心此道者不受恰
0683c16: 好但笑其自不唧溜說有娘生豈不惹出娘未生
0683c17: 時禍事後來舍利且置秪如侍者來問詗上座娘
0683c18: 未生前著箇甚麼答云如和尚著底。
0683c19: 雲居隨洞山渡水次山問水深多少師曰不濕山曰
0683c20: 粗人師曰請師道山曰不乾。
0683c21: 拈云一則入水不動波一則楊波不撥水父子相
0683c22: 為敲擊曲徹回互之機則不無爭奈總不出箇乾
0683c23: 濕。
0683c24: 雲居因僧問如何是諸佛師師喝曰者田庫奴僧禮
0683c25: 拜師曰你作麼生會僧曰者老和尚師曰元來不會
0683c26: 僧作舞出去師曰沿臺盤乞兒。
0683c27: 拈云者僧雖解周旋回互不犯機輪爭奈被人壓
0683c28: 良為賤當時倘待問你作麼生會便復禮拜出去
0683c29: 雲居縱有手眼也難草草設施。
0683c30: 雲居參洞山山問汝名什麼師曰道膺山曰何不向
0684a01: 上道師曰向上則不名道膺山深肯之。
0684a02: 拈云雲居道向上則不名畢竟名箇什麼若謂千
0684a03: 聖也無開口分也秪是明得尊貴一路耳至如不
0684a04: 居尊貴位又當如何論量噓詗上座不怕斷舌那。
0684a05: 雲居上堂孤迥迥峭巍巍僧問曰某甲不會師曰面
0684a06: 前案山子也不識。
0684a07: 拈云雲居向絕頂無人處下箇真切入廛手爭奈
0684a08: 者僧當面錯過雖然直饒會案山子猶有主山雲
0684a09: 更遮峰巒直饒會得主山猶有向上一竅在且道
0684a10: 畢竟作麼生孤迥迥峭魏魏可見不可睹無你棲
0684a11: 泊處咄恁麼為人下註腳好與三十棒。
0684a12: 雲居因僧問一時包裏時如何師曰旋風千匝。
0684a13: 拈云雲居道處可謂周遮有餘但未免教人向外
0684a14: 打繞象林則不然燈滅暗來千眼覷不及且道還
0684a15: 有親疏否。
0684a16: 雲居因僧問山河大地從何而有師曰從妄想有曰
0684a17: 與某甲想出一錠金得麼師便休去僧不肯。
0684a18: 拈云雲居若不休去盡大地山河被尼乾子輩判
0684a19: 入無因甲裏雖然未免令雲門謂已巳是葛藤不能
0684a20: 折合當時待道與某甲想出一錠金得麼但云你
0684a21: 卻伶利管教者僧自作勝解。
0684a22: 撫州疏山匡仁禪師青五洞山价嗣僧問靈機未運時如何
0684a23: 師曰夜半放白牛。
0684a24: 拈云疏山放則知時且問此牛兒什麼年畜得。
0684a25: 隨州青林師虔禪師青五洞山价嗣上堂祖師門下鳥道玄
0684a26: 微功窮皆轉不究難明汝等諸人直須離心意識參
0684a27: 絕凡聖路學方可保任若不如是非吾子息。
0684a28: 拈云青林雖則委曲為人覿面提挈且道離心意
0684a29: 識是箇何物絕凡聖路向那裏安身若於此明得
0684a30: 便有參學眼然須更買草鞋何故祖師門下說甚
0684b01: 麼離絕。
0684b02: 青林因僧問學人竟往時如何師曰死蛇當大路勸
0684b03: 子莫當頭曰當頭時如何師曰喪子命根曰不當頭
0684b04: 時如何師曰亦無你回避處曰正恁麼時如何師曰
0684b05: 失卻也曰未審向什麼處去師曰艸深無覓處曰和
0684b06: 尚也須隄防始得師撫掌曰一等是箇毒氣。
0684b07: 拈云者僧開死口于冷地可謂知恩報恩青林賣
0684b08: 好手而接人不免疏時便險雖然要知撫掌後語
0684b09: 卻是前箭猶可後箭深。
0684b10: 潭州龍牙山居遁禪師青五洞山价嗣僧問無邊身菩薩為
0684b11: 甚麼不見如來頂相師曰汝道如來還有頂相麼。
0684b12: 拈云據龍牙道是則如來無頂相因甚古人云毘
0684b13: 盧頂上行明眼衲僧試為端的。
0684b14: 龍牙因僧問如何是西來意師曰此問最苦報慈云
0684b15: 此問最好。
0684b16: 拈云兩尊宿答處似則最切然撿點將來未的的
0684b17: 在何故西來意苦好不涉。
0684b18: 龍牙因僧問維摩掌擎世界未審維摩向甚麼處立
0684b19: 師曰道者汝道維摩掌擎世界。
0684b20: 拈云騎賊馬趕賊好手則不無龍牙若是象林但
0684b21: 云擎世界則且置汝甚麼年中見維摩倘纔擬答
0684b22: 便驀頭打出。
0684b23: 高安白水本仁禪師青五洞山价嗣師將順世焚香白眾曰
0684b24: 香煙絕處是吾涅槃時也言訖加趺而坐息隨煙滅。
0684b25: 拈云此老臨末尚要賣弄風流且勿論秪如息隨
0684b26: 煙滅生平道業行解向甚處著落若定當得便見
0684b27: 白水未曾涅槃。
0684b28: 益州北院通禪師青五洞山价嗣因辭洞山擬入嶺山曰善
0684b29: 為飛猿嶺峻好看師良久山召通闍黎師應諾山曰
0684b30: 何不入嶺去師因有省更不入嶺。
0684c01: 拈云直饒言下知歸已巳落飛猿嶺外。
0684c02: 京兆府蜆子和尚青五洞山价嗣混跡閩川逐日沿江岸採
0684c03: 掇蝦蜆以充其腹。
0684c04: 拈云此老不妨奇怪試問伊當時得何道理便以
0684c05: 蝦蜆充腹若見有眾生則道眼何在若謂本無眾
0684c06: 生又爭奈目前何欲見蜆子受用須於此透過始
0684c07: 得。
0684c08: 京兆府華嚴休靜禪師青五洞山价嗣師在洛浦作維那時
0684c09: 一日白槌普請曰上間般柴下間鋤地第一座間聖
0684c10: 僧作甚麼師曰當堂不正坐那赴兩頭機。
0684c11: 拈云首座開口延禍帶累聖僧著忙維那白槌生
0684c12: 端致連漆桶吃訝若是詗上座見問時秪向道動
0684c13: 著坐著俱痛棒大家出手幾安閒。
0684c14: 瑞州九峰普滿禪師青五洞山价嗣僧問眼不到色塵時如
0684c15: 何師指香臺曰面前是什麼曰請師子細師曰不妨
0684c16: 遭人撿點。
0684c17: 拈云九峰指處倘作色看則喪失見精不作色看
0684c18: 則弭縫眼孔直饒踢倒香臺猶須吃象林痛棒何
0684c19: 故不見道喚作色得麼。
0684c20: 台州幽栖道幽禪師青五洞山价嗣師一日齋時入堂白槌
0684c21: 曰白大眾眾舉頭師曰且吃飯。
0684c22: 拈云幽栖一翻特地但曰且吃飯看他何等親切
0684c23: 雖然不許嚼著一粒米。
0684c24: 越州乾峰和尚青五洞山价嗣上堂法身有三種病二種光
0684c25: 須是一一透得始解歸家穩坐須知更有向上一竅
0684c26: 在雲門出問菴內人為甚麼不知菴外事師呵呵大
0684c27: 笑門曰猶是學人疑處師曰子是甚麼心行門曰也
0684c28: 要和尚相委師曰直須與麼始解穩坐門應喏喏。
0684c29: 拈云雲門雖有利口滑詞爭奈被乾峰鈍置若詗
0684c30: 上座見道更有向上一竅但掩耳出去卻令乾峰
0685a01: 疑著。
0685a02: 乾峰問眾僧輪迴六趣具甚麼眼眾無對。
0685a03: 拈云我若見問向道佛眼亦不具何故若具佛眼
0685a04: 即不見輪迴。
0685a05: 乾峰因僧問如何是超佛越祖之談師曰老僧問
0685a06: 曰和尚問則且置師曰老僧問尚不奈何說甚麼超
0685a07: 佛越祖之談。
0685a08: 拈云用白拈手換快人睛乾峰慣得其便所以超
0685a09: 佛越祖之談不妨當機說破。
0685a10: 乾峰因僧問十方婆伽梵一路涅槃門未審路頭在
0685a11: 什麼處師以拄杖畫一畫云在者裏後僧持此語請
0685a12: 益雲門門乃拈起扇子曰扇子跳上三十三天築
0685a13: 著帝釋鼻孔東海鯉魚打一棒雨似盤傾會麼。
0685a14: 拈云盡謂乾峰指路徑直不知秪者一畫已巳是淆
0685a15: 訛不少後來雲門雖巧翻其拙也是制文字以代
0685a16: 結繩轉見難堪且道畢竟如何切忌向兩老漢未
0685a17: 拈拄杖及扇子時著倒。
0685a18: 乾峰因雲門問請師答話師曰到老僧也未曰恁麼
0685a19: 則文偃在遲也師曰恁麼那恁麼那曰將謂候白更
0685a20: 有候黑。
0685a21: 拈云妙唱不干舌善和不動唇二大老一期巧弄
0685a22: 翻起威音以前白雪揭露彌勒今後陽春事存理
0685a23: 應偏正雙融雖然如是細檢將來未免無風波匝
0685a24: 匝。
0685a25: 明州天童咸啟禪師青五洞山价嗣簡大德問學人卓卓上
0685a26: 來請師的的師曰我者裏一屙便了有甚麼卓卓的
0685a27: 的曰和尚與麼答話更買草鞋行腳好師曰近前來
0685a28: 僧近前師曰秪如老僧與麼祗對過在什麼處簡無
0685a29: 對師便打。
0685a30: 拈云大小天童解屙不解了於時見道更買草鞋
0685b01: 行腳好便呵呵大笑豈不令者僧冷地省來知撒
0685b02: 潑相為乃反問過在甚麼處真成龍頭蛇尾。
0685b03: 天童因問伏龍甚處來曰伏龍來師曰還伏得龍麼
0685b04: 曰不曾伏者畜生師曰且坐喫茶。
0685b05: 拈云伏龍將謂具獰惡神威不受人控制不知已巳
0685b06: 上他茶中香餌當時恰好向道若不伏得和尚法
0685b07: 座傾翻了也看天童老漢又如何管待。
0685b08: 吉州禾山和尚青五洞山价嗣僧問如何是西來意師曰禾
0685b09: 山大頂。
0685b10: 拈云禾山好箇大頂青黯黯而風常顯露堂堂而
0685b11: 雲更遮直饒具勢至目連神足也知渠踏不著何
0685b12: 故無你著足處雖然禾山還須忌尊貴墮。
0685b13: 潭州寶蓋山和尚青五洞山价嗣僧問不居正位底人如何
0685b14: 行履師曰紅炎叢中駿馬嘶。
0685b15: 拈云好箇畜生無漏廄中猶不伏卻來荒草裏藏
0685b16: 頭露腳。
0685b17: 澧州欽山文邃禪師青五洞山价嗣與岩頭雪峰同到德山
0685b18: 師出問天皇也恁麼道龍潭也恁麼道未審和尚作
0685b19: 麼生道山曰汝試舉天皇龍潭道底看師擬議山便
0685b20: 打師被打歸延壽堂曰是即是打我太煞岩頭曰你
0685b21: 恁麼他後不得道見德山來。
0685b22: 拈云當時入門便棒豈不千古是德山若待擬議
0685b23: 方打何曾醫得死馬倘欽山是箇仙陀你試舉天
0685b24: 皇龍潭道底看但云幸在學人前徵此一問若他
0685b25: 人便笑和尚去也不唯令老漢咬舌亦免得自家
0685b26: 喫屈。
0685b27: 欽山因僧參師豎起拳又伸掌曰開即成掌五指參
0685b28: 差復握拳云如今為拳必無高下汝道欽山還通商
0685b29: 量也無僧近前卻豎起拳師曰你恁麼秪是箇開
0685b30: 合漢。
0685c01: 拈云就一手說差別智已巳全彰欽山得稱善巧然
0685c02: 為人處猶尚欠在當者僧卻擬豎拳亟應喝云隨
0685c03: 語生解有甚麼限拳未豎時道將一句來豈但撥
0685c04: 開一時活路亦救得後來一隊漢不死向拳頭下。
0685c05: 欽山因僧寫師真呈師曰還似我也無僧無對師自
0685c06: 代曰眾僧看取。
0685c07: 拈云者僧恰好向云莫道似我看來亦不似渠何
0685c08: 故若似和尚便無藏身處老漢後來自代眾僧看
0685c09: 取真箇不識羞恥。
0685c10: 瑞州九峰通玄禪師青五洞山价嗣僧問自心他心得相見
0685c11: 否師曰自己巳尚不見他人何可觀。
0685c12: 拈云詗上座則不然他人且莫論汝今自心見在
0685c13: 何處作何面貌咄切莫亂卜度。
0685c14: 洛京白馬遁儒禪師青五洞山价嗣僧問如何是衲僧本分
0685c15: 事師曰十道不通風啞子傳來信曰傳甚麼信師乃
0685c16: 合掌頂戴。
0685c17: 拈云白馬答處則固玄盡善則未在何故不見道
0685c18: 切忌從他覓若待傳來堪作甚麼。
0685c19: 撫州金峰從志禪師青六曹山寂嗣一日拈起枕子示僧曰
0685c20: 一切人喚作枕子金峰道不是僧曰未審和尚喚作
0685c21: 什麼師拈起枕子僧曰恁麼則依而行之師曰你喚
0685c22: 作什麼曰枕子師曰落在金峰窠裏。
0685c23: 拈云前此道不是原因眼正後卻拈枕子斷不隨
0685c24: 邪者僧未諳金峰曲示結角羅紋不犯當頭錦縫
0685c25: 又寧能免不落他窠裏而別有脫身活路乎當時
0685c26: 倘道和尚即不妨向某甲喚甕作鐘某甲終不敢
0685c27: 對和尚指鹿為馬老漢又如何折合。
0685c28: 金峰因僧問訊次乃把住曰輒不得向人道我有一
0685c29: 則因緣舉似你僧作聽勢師與一掌僧曰為什麼打
0685c30: 某甲師曰我要者話行。
0686a01: 拈云當時若道某甲已巳為流通和尚幸不有疑好
0686a02: 金峰者一掌又向何處著落。
0686a03: 金峰因僧掃地次師問你作甚麼僧豎起苕帚師曰
0686a04: 猶有者箇在曰和尚適來見箇甚麼師豎起拄杖。
0686a05: 拈云者僧好箇苕帚秪是不會受用當時見問作
0686a06: 甚麼便放下叉手而立金峰縱有拄杖亦換人眼
0686a07: 睛不得。
0686a08: 撫州曹山慧霞禪師青六曹山寂嗣僧問四山相逼時如何
0686a09: 師曰曹山在裏許曰還求出也無師曰在裏許即求
0686a10: 出。
0686a11: 拈云曹山求出即不無秪是無路象林則不然東
0686a12: 方來者東方合南西北方依次合何故不許同流
0686a13: 成合污應知隨色是摩尼。
0686a14: 襄州鹿門處真禪師青六曹山寂嗣僧問和尚百年後向甚
0686a15: 麼處去師曰山下李家使牛去曰還許學人相隨也
0686a16: 無師曰汝若相隨莫同頭角曰諾師曰合到甚麼處
0686a17: 曰佛眼辨不得師曰若不放過亦是茫茫。
0686a18: 拈云鹿門雖有為人之口且無活人之手者僧道
0686a19: 佛眼辨不得即應驀脊便棒何故不可教伊繫在
0686a20: 無影樹下雖然秪者亦是茫茫且道是成褫伊非
0686a21: 成褫伊明眼者不妨撿點。
0686a22: 瑞州洞山道延禪師青六曹山寂嗣因曹山垂語云有一人
0686a23: 向萬丈崖頭騰身直下此是甚麼人眾無對師出曰
0686a24: 不存山曰不存箇甚麼師曰始得撲不碎山深肯之。
0686a25: 拈云洞山固善保任未免已巳落崖頭若是活解翻
0686a26: 身底漢只消道箇墮也破也。
0686a27: 華州草菴法義禪師青六曹山寂嗣僧問如何是祖師西來
0686a28: 意師曰爛妙浮漚飽滿喫。
0686a29: 拈云炒則且從敢保草菴嚼不破。
0686a30: 撫州曹山光慧禪師青六曹山寂嗣僧問如何是妙明真性
0686b01: 師曰款款莫磕損。
0686b02: 拈云一等是堪笑喚琉璃作水晶。
0686b03: 撫州曹山智炬禪師青六曹山寂嗣僧問如何是如來語師
0686b04: 曰猛風可繩縛。
0686b05: 拈云縛則也不難切忌瞥地失卻繩子。
0686b06: 曹山因僧問如何是聲前一句師曰恰似不道。
0686b07: 拈云詗上座恰好要道秪恐你眼聞。
0686b08: 衡州育王弘通禪師青六曹山寂嗣僧問如何是急切處師
0686b09: 曰針眼裏打筋斗。
0686b10: 拈云直饒一打萬八千也秪是針眼裏伎倆詗上
0686b11: 座從來不解捏怪但秪道眼毛頭上撲流星。
0686b12: 育王因僧問如何是本來身師曰回光影裏見方親。
0686b13: 拈云者裏有三十棒要打育王為什麼不合教
0686b14: 者僧向光影中作活計詗上座即今也好喫三十
0686b15: 棒為伊添注腳秪如本來身豈待回光處見若待
0686b16: 回光處見是始覺身非本來身矣畢竟如何遍界
0686b17: 不逢常覿露。
0686b18: 洪州鳳棲山同安丕禪師青六雲居膺嗣僧問如何是觸目
0686b19: 菩提師曰面前佛殿。
0686b20: 拈云撞瞎雙眸兩眼看。
0686b21: 同安因僧問一見便休去時如何師曰是也更來者
0686b22: 裏作麼。
0686b23: 拈云者僧恰好進語若不來和尚疑某甲未休在。
0686b24: 同安因僧問將來不相似不將來時如何師曰甚麼
0686b25: 處著。
0686b26: 拈云好箇答頭秪是撮不上手。
0686b27: 同安因僧問如何是和尚家風師曰金雞抱子歸霄
0686b28: 漢玉兔懷胎入紫薇曰忽遇客來如何秪待師曰金
0686b29: 果早朝猿摘去玉華晚後鳳啣歸。
0686b30: 拈云滿而不溢虛而常盈同安氣宇如王開口婉
0686c01: 然尊貴故其尋常受用初無珍御可驚已巳令短販
0686c02: 樵人真自嗟慚無分秪今象林家風也不可太過
0686c03: 不及且道又作麼生繞屋泉長飛玉液照床月每
0686c04: 瀉銀濤忽遇客來將何秪待無米油餈充小頓空
0686c05: 盤胡餅足饑餐。
0686c06: 同安因僧問未有者箇時作麼生行履師曰尋常又
0686c07: 作麼生曰恁麼則不改舊人也師曰作何行履。
0686c08: 拈云劫前運步須知步步成蹤市裏橫身要識身
0686c09: 身無影同安慣拈洞嶺初秋草引使泥牛出海濤
0686c10: 則且置獨惜者僧將成九仞之山不進一簣之土
0686c11: 為可太息耳雖然到此時也三世諸佛直得口挂
0686c12: 壁上噓恁麼那。
0686c13: 同安因僧問纔有言詮盡落今時不落今時請師直
0686c14: 說師曰木人解語非干舌石女拋梭不亂絲。
0686c15: 拈云見聞不及處聲色崢嶸事理全彰時覺知寂
0686c16: 滅咄倒騎駿馬驟岑樓踏碎潭中無影樹。
0686c17: 廬山歸宗寺懷惲禪師青六雲居膺嗣僧問無佛無眾生時
0686c18: 如何師曰甚麼人如此。
0686c19: 拈云歸宗要從碧潭深處鉤出獰龍堪笑者僧素
0686c20: 非神物當時拂袖出去豈不令老漢疑著。
0686c21: 池州嵇山章禪師青六雲居膺嗣師在投子作柴頭子同喫
0686c22: 茶次謂師曰森羅萬象總在裏許師潑卻茶曰森羅
0686c23: 萬象在甚麼處子曰可惜許一碗茶。
0686c24: 拈云當時放下茶碗又作麼生雖然秪如投子道
0686c25: 可惜許為森羅裏道森羅外道試商量看。
0686c26: 南康軍雲居懷岳禪師青六雲居膺嗣僧問如何是無根樹
0686c27: 師曰處處著不得。
0686c28: 拈云若是無根樹甚處著不得如今著不得且置
0686c29: 畢竟喚什麼作無根樹還會麼天帝有心難可致
0686c30: 月宮無影更難尋。
0687a01: 杭州佛日本空禪師青六雲居膺嗣參雲居作禮問曰二龍
0687a02: 爭珠誰是得者居曰卸卻業身來與子相見師曰業
0687a03: 身已巳卸居曰珠在甚麼處師無對同安代云回頭即
0687a04: 沒交涉。
0687a05: 拈云珠在什麼處適纔已巳呈和尚佛日當時下得
0687a06: 此語也省得同安賊過後放炮。
0687a07: 南康軍雲居道簡禪師青六雲居膺嗣僧問孤峰獨宿時如
0687a08: 何師曰閒卻七間僧堂不宿阿誰教汝孤峰獨宿。
0687a09: 拈云善發人者不在於華詞雲居秪就日逐平常
0687a10: 邊提箇閒卻句便令者僧曠劫攀緣立摧于當念
0687a11: 雖然如是撿點將來猶欠為人為徹在何故不見
0687a12: 道靈雀不栖無影林。
0687a13: 蘄州廣濟禪師青六雲居膺嗣僧問不識不見請師道出師
0687a14: 曰不昧曰不昧時作麼生師曰汝喚作甚麼。
0687a15: 拈云和尚放某甲過即便喚何故慮觸尊諱。
0687a16: 歙州朱溪謙禪師青六雲居膺嗣韶國師行腳時到參值犬
0687a17: 咬靈鼠聲韶便問是什麼聲師曰犬咬靈鼠聲曰既
0687a18: 是靈鼠因甚麼卻被犬咬師曰咬殺也曰好箇犬師
0687a19: 便打韶曰莫打某甲話在師便休。
0687a20: 拈云朱溪橫身為物可謂曲盡婆心國師搖舌當
0687a21: 機未免空挨屈棒二大老驀地激揚善圓賓主固
0687a22: 足仰若是象林見道莫打某甲便更與一棒豈不
0687a23: 為太平寰宇特斬痴頑乎。
0687a24: 朱溪因造佛殿畢一僧同看師曰此殿著得什麼佛
0687a25: 曰著即不無有人不肯師曰我不問那箇人曰恁麼
0687a26: 則某甲亦未曾秪對和尚。
0687a27: 拈云善提綿密之機使功位齊轉發明於言下朱
0687a28: 溪不失為哲匠矣但者僧若在象林門下便放過
0687a29: 不得何故取次和詶小人智巧。
0687a30: 隨州護國守澄禪師青六疏山仁嗣因演化在湖南報慈值
0687b01: 上堂次化出問如何是真如佛性慈云誰無不契遂
0687b02: 請益師師曰汝但問來化理前問師曰誰有化於言
0687b03: 下大悟。
0687b04: 拈云報慈護國可謂竭力為人但說法則不可何
0687b05: 故道有道無與真如何涉演化當時言下契悟亦
0687b06: 自喫枉不少。
0687b07: 護國因僧問如何是梵音相師曰河北驢鳴河南犬
0687b08: 吠。
0687b09: 拈云異類中行且放護國若論梵音猶是弄巧成
0687b10: 拙應更喫棒為何如此南北翻譯語滯鄉談使勝
0687b11: 義不顯。
0687b12: 洛京靈泉歸仁禪師青六疏山仁嗣師初問疏山枯木生花
0687b13: 始與他合是這邊句是那邊句山曰亦是者邊句師
0687b14: 曰如何是那邊句山曰石牛吐出三春霧靈雀不栖
0687b15: 無影林。
0687b16: 拈云那邊消息鐵蓋銀函不因疏山揭露石牛踏
0687b17: 便無地靈雀飛豈有天雖然也秪提唱得一邊。
0687b18: 靈泉因僧問如何是靈泉心印師曰不傳不受曰或
0687b19: 遇交代時如何師曰淮南船子看洛陽。
0687b20: 拈云靈泉不妨奇怪且道淮南船子具什麼眼若
0687b21: 是無情眼即不應能看若是有情眼船本木做又
0687b22: 作麼生為看於此定當得心印即日交代。
0687b23: 撫州疏山證禪師青六疏山仁嗣僧問如何是聲色混融句
0687b24: 師曰不辨消不及。
0687b25: 拈云入理深談還他證老若是覿面提持象林別
0687b26: 資一路風來水面時。
0687b27: 洪州百丈明照安禪師青六疏山仁嗣僧問萬法歸一一歸
0687b28: 何處師曰未有一箇人不問。
0687b29: 拈云問在答處答在問邊百丈慣得其便若是一
0687b30: 向如斯連青州衫子俱被詗上座勘破。
0687c01: 瑞州黃檗山慧禪師青六疏山仁嗣參疏山問剎那便去時
0687c02: 如何山曰偪塞虛空汝作麼生去師曰偪塞虛空不
0687c03: 如不去山便休師下堂參第一座座曰適來秪對甚
0687c04: 奇特師曰此乃率爾敢望慈悲開示愚昧座曰一剎
0687c05: 那間還有擬議否師於言下頓省。
0687c06: 拈云偪塞虛空且道疏父子當時向甚麼處相見
0687c07: 有能道得十方世界在你眉睫上如或不然當下
0687c08: 被剎那鈍置。
0687c09: 襄州石門獻蘊禪師青六青林虔嗣初問青林如何用心即
0687c10: 得齊於諸聖林仰面良久曰會麼師曰不會林曰去
0687c11: 無子用心處師禮拜乃契悟。
0687c12: 拈云直饒伶利向老漢仰面處省去已巳好喫象林
0687c13: 手中苕帚柄況禮拜方磕著堪甚麼彫琢雖然青
0687c14: 林也不能無過既無用心處良久作甚麼。
0687c15: 石門因僧問猛虎當軒時如何師曰性命不存曰恁
0687c16: 麼則遭他毒手師曰一任咬嚼。
0687c17: 拈云石門行劍刃上事可謂任緣放曠然若不從
0687c18: 遷祖境智非一孰云去來處再蘇起來未免郎當
0687c19: 太煞。
0687c20: 韶州光龍諲禪師青六青林虔嗣上堂良久曰不煩珍重。
0687c21: 拈云龍光欲截斷玄微不知更愈形文彩當時倘
0687c22: 有人向道和尚話墮也老漢又如何折合。
0687c23: 襄州萬銅山廣德延禪師青六青林虔嗣僧問盡大地是箇
0687c24: 死屍向甚麼處葬師曰北邙山下千丘萬丘。
0687c25: 拈云廣德恁麼為人稱堪輿先生尚不可何故千
0687c26: 丘萬丘秪是亂葬墳未曾點出正穴焉能發得尊
0687c27: 貴象林則不誤主固教伊當處死當處埋倘有人
0687c28: 信得好急向者裏死來。
0687c29: 京兆重雲智暉禪師青六白水仁嗣常創溫室施水給藥為
0687c30: 事有比丘患白癩眾惡之唯師與之摩洗如常俄有
0688a01: 神光異香既而訝之遂失所在遺瘡痂馨香酷烈遂
0688a02: 聚而塑觀音像以藏之。
0688a03: 拈云遇白癩勉自力洗之見異香塑大士藏之雖
0688a04: 似好事讓他人寧知自己巳失卻鼻孔重雲被比丘
0688a05: 惑亂則且置且道此比丘畢竟是什麼人若能識
0688a06: 得尊貴位中留不住如識不得又隨明月宿蘆花。
0688a07: 潭州報慈藏嶼禪師青六龍牙遁嗣僧問情生智隔想變體
0688a08: 殊秪如情未生時如何師曰隔曰情未生時隔箇甚
0688a09: 麼師曰者箇梢郎子未遇人在。
0688a10: 拈云者僧既向鏡裏迷頭報慈不合就空中著楔
0688a11: 若是象林也不消得何故返照入江翻石壁歸雲
0688a12: 擁樹失山村。
0688a13: 報慈因僧問古人面壁意旨如何師良久卻召僧僧
0688a14: 應諾師曰汝去別時來。
0688a15: 拈云者僧若是仙陀於良久次向道和尚好睡便
0688a16: 出去老漢縱欲瞞人知做伎倆不得。
0688a17: 襄州含珠山審哲禪師青六龍牙遁嗣僧問如何是無位真
0688a18: 人師曰別安排又爭得曰不安排時如何師曰無位
0688a19: 真人。
0688a20: 拈云如今不好觸諱倘問不安排時如何但云某
0688a21: 在斯雖然我且問你者真人甚麼年行道。
0688a22: 洪州同安威禪師青六九峰滿嗣僧問祖意教意是同是別
0688a23: 師曰玉兔未曾知曉意金烏爭肯夜頭明。
0688a24: 拈云象林不似同安金雕翡翠玉繡麒麟倘有問
0688a25: 時秪向道函人唯恐傷人矢人唯恐不傷人。
0688a26: 京兆府香城和尚青六北院通嗣初參北院問曰一似兩箇
0688a27: 時如何院曰一箇賺汝師乃有省。
0688a28: 拈云香城被賺則且置北院恐亦未免猶自喫瞞
0688a29: 何故曾為蕩子偏憐客自愛貪杯惜醉人。
0688a30: 瑞州上藍慶禪師青七洞山延嗣師初參雪峰問如何是雪
0688b01: 峰的的意峰以拄杖子敲師頭師應諾峰大笑。
0688b02: 拈云上藍應諾真箇鹵莽承當雪峰大笑直是奈
0688b03: 何不得若要明的的意總須來象林喫拄杖。
0688b04: 襄州谷隱智靜禪師青七鹿門真嗣僧問如何是指歸之路
0688b05: 師曰莫用伊曰還使學人到也無師曰甚麼處著得
0688b06: 汝。
0688b07: 拈云者僧好一片穩密田地自是不會受用無端
0688b08: 被谷隱遍撒熱鐵蒺藜至今著腳不得且道當時
0688b09: 下得什麼語始得放曠自由咦出身猶可易脫體
0688b10: 道應難。
0688b11: 益州崇真禪師青七鹿門真嗣僧問如何是禪師曰澄潭釣
0688b12: 玉兔。
0688b13: 拈云撮得電光是好手。
0688b14: 襄州鹿門志行譚禪師青七鹿門真嗣僧問如何是清淨法
0688b15: 身師曰戌亥年生。
0688b16: 拈云鹿門好箇清淨法身隨著支干裏轉詗上座
0688b17: 尊造又且如何子時當正位不貴是威音。
0688b18: 蘆山佛手巖行因禪師青七鹿門真嗣僧問如何是對現色
0688b19: 身師豎一指。
0688b20: 拈云若向佛手豎指處著倒捏目生華不向豎指
0688b21: 處放參拍盲求路直饒總不作箇見也是烏龜眠
0688b22: 死水畢竟如何山從人面起雲傍馬頭生。
0688b23: 洪州同安志禪師青七同安丕嗣僧問凡有言句盡落今時
0688b24: 學人上來請師直指師曰目前不現句後不迷曰向
0688b25: 上事如何師曰迥然不換標的即差。
0688b26: 拈云同安提持向上一路可謂應無跡用無痕但
0688b27: 撿點將來未免猶彰標的。
0688b28: 袁州仰山和尚青七同安丕嗣僧問如何是仰山境師曰白
0688b29: 雲峰下猿啼蚤碧嶂巖前虎起遲。
0688b30: 拈云者裏若作境會參學事畢全未還家若不作
0688c01: 境會擇法眼無坐堂安妥且道作境會即是不作
0688c02: 境會即是若人道得接手句許伊親見仰山象林
0688c03: 更與三十棒。
0688c04: 隨州雙泉山道虔禪師青七嵇山章嗣僧問如何是希有底
0688c05: 事師曰白蓮花向半天開。
0688c06: 拈云老老大大賺人向虛空裏踏步。
0688c07: 廬山歸宗弘章禪師青七歸宗惲嗣僧問小船渡大海時如
0688c08: 何師曰較些子曰如何得渡師曰不過來。
0688c09: 拈云那邊消息歸宗固善提撕若要截斷洪流不
0688c10: 得動著柁柄。
0688c11: 隨州智門守欽禪師青七護國澄嗣僧問兩鏡相照為甚麼
0688c12: 中間無像師曰自己巳亦須隱曰鏡破臺亡時如何師
0688c13: 豎起拳頭。
0688c14: 拈云掃除建立回互交加自非作家老手無能應
0688c15: 機自在詗上座于智門落艸處更資一路兩鏡相
0688c16: 照為什麼中間無像頭角不堪鏡破臺亡時如何
0688c17: 混然無諱且道還通商量也無不妨明眼。
0688c18: 隨州護國知遠演化禪師青七護國澄嗣僧問乾坤休駐意
0688c19: 宇宙不留心時如何師曰總是戰爭收拾得卻因歌
0688c20: 舞破除休。
0688c21: 拈云向者裏著得一隻眼好箇不快活漢。
0688c22: 郢州大陽慧堅禪師青七靈泉仁嗣初在靈泉入室次泉問
0688c23: 甚麼處來師曰僧堂裏來泉曰為甚麼不築著露柱
0688c24: 師於言下有省。
0688c25: 拈云大陽恁麼省去於靈泉門下可稱快俊若在
0688c26: 象林此間正好喫棒何故待人叮囑見淆訛氣宇
0688c27: 堪來作何用。
0688c28: 大陽因僧問不借時機用如何話祖宗師曰老鼠咬
0688c29: 腰帶。
0688c30: 拈云象林則不然老鼠勘破阿姨禪。
0689a01: 瑞州五峰紹禪師青七五峰遇嗣僧問如何是第一義師拍
0689a02: 禪床云若不是仙陀千里萬里。
0689a03: 拈云五峰好一拍秪是無人和得詗上座秪今和
0689a04: 去也遂拍膝云若不是仙陀落七落八。
0689a05: 襄州廣德義禪師青七廣德延嗣僧問如何是大寂滅海師
0689a06: 曰鬧市走馬不觸一人。
0689a07: 拈云我當時倘在向道烏有先生今在縣裏告和
0689a08: 尚不合私占官田他若眼目定動教露柱連馬擒
0689a09: 下待樓至佛來乃發落。
0689a10: 廣德因僧問懸崖峭峻還具得失也無師曰忻逢良
0689a11: 便好與一推。
0689a12: 拈云具驅耕奪食之作方可以接人天無撒手翻
0689a13: 身之能不足以稱師子廣德逢危知不吝慈悲矣
0689a14: 爭奈者僧一死更不再活。
0689a15: 廣德因僧問諦信底人信箇甚麼師曰莫道冰無火
0689a16: 斯須紅炎生。
0689a17: 拈云直饒信得冰即是火猶未免依生物解況待
0689a18: 斯須轉來堪作甚麼。
0689a19: 襄州廣德周禪師青七廣德延嗣僧問聞話不覺時如何師
0689a20: 曰遍界沒聾人誰是知音者曰如何是知音者師曰
0689a21: 斷絃續不得歷劫響泠泠。
0689a22: 拈云續不得且置且問此絃斷來多少時若人定
0689a23: 當得便信敲空有韻擊水無聲若定不得薔薇與
0689a24: 桃李對談總然春夢。
0689a25: 襄州石門慧徹禪師青七石門蘊嗣僧問年窮歲盡時如何
0689a26: 師曰東村王老夜燒錢。
0689a27: 拈云石門酬機慣用無星秤子象林則不然有問
0689a28: 年窮歲盡時如何但向道一般歲序如流去何許
0689a29: 人家特地愁。
0689a30: 唐州大乘山和尚青七含珠哲嗣僧問如何是四方八面事
0689b01: 師曰升子裏跳斗子裏轉身。
0689b02: 拈云大乘雖能逆往順來上翻下轉秪不出箇升
0689b03: 斗若論四方八面事須是門前剎竿上布幡子。
0689b04: 鼎州梁山緣觀禪師青八同安志嗣僧問如何是衲衣下事
0689b05: 師曰密。
0689b06: 拈云千尺烏龍井覷著立時盲。
0689b07: 梁山示眾南來者與伊三十棒北來者與伊三十棒。
0689b08: 拈云象林門下直饒非南北來者與伊三十棒者
0689b09: 裏還有三十棒且道與什麼人若能識得此人三
0689b10: 十棒一棒也不較。
0689b11: 懷安軍雲頂德敷禪師青八護國遠嗣成都帥請就衙陞座
0689b12: 有樂營將出禮拜起回顧下馬臺曰一口吸盡西江
0689b13: 水即不問請師吞卻階前下馬臺師展兩手唱曰細
0689b14: 抹將來營將猛省。
0689b15: 拈云老漢若不解開火裏蝍蟟口幾成吞吐不下
0689b16: 營將恁麼省去也是逼狗上高墻。
0689b17: 潭州北禪契念禪師青八大陽堅嗣僧問如何是不墜古今
0689b18: 句師曰十五十六日月相逐。
0689b19: 拈云北禪雖稱作家宗師爭奈隨日月下走如今
0689b20: 有問象林但向道山青水綠。
0689b21: 襄州石門紹遠禪師青八石門徹嗣僧問如何是宗乘中一
0689b22: 句師曰石火夜燒山大地齊合掌。
0689b23: 拈云若作佛法商量累他石門眉毛墮落。
0689b24: 潭州北禪懷感禪師青八石門徹嗣僧問如何是諸聖為人
0689b25: 底句師曰紅輪當萬戶光燭本無心。
0689b26: 拈云若恁麼流布將去曹溪一路平沉者僧未具
0689b27: 參學眼且置北禪好與三十棒。
0689b28: 太原筠首座青八石門徹嗣一日荷鉏入園僧問三身中那
0689b29: 一身去作務師拄鉏而立僧曰莫便當也無師攜鉏
0689b30: 便行。
0689c01: 拈云功位齊轉照用臨時太原可稱作者但攜鉏
0689c02: 便行為人處則未徹當時見道莫便當也無倒拈
0689c03: 鉏柄驀頭便打豈不令者僧知格外風規。
0689c04: 東京普淨常覺禪師青八歸宗章嗣給事陶穀問曰經云離
0689c05: 一切相則名諸佛今目前諸相紛然如何離得師曰
0689c06: 給事見箇甚麼陶欣然仰重。
0689c07: 拈云問得恰好答得也奇但撿點將來秪成得箇
0689c08: 問答我者裏則不然諸相不惡用離作麼倘若更
0689c09: 問畢竟如何呵呵大笑云詗上座要留舌頭喫飯。
0689c10: 襄州谷隱知儼禪師青八谷隱靜嗣僧問千山萬水如何登
0689c11: 陟師曰舉步便千里萬里曰不舉步時如何師曰亦
0689c12: 千里萬里。
0689c13: 拈云谷隱秪知竭力為人不覺全身落草。
0689c14: 郢州大陽警延禪師青九緣山觀嗣問僧甚處來曰洪州師
0689c15: 日先師在麼曰在師曰在即不無請渠出來我要相
0689c16: 見僧曰師曰者箇猶是侍者僧無對師曰喫茶去。
0689c17: 拈云者裏合代這僧兩轉語先師在麼也知和尚
0689c18: 掛念請渠出來我要相見和尚大似不肯先師不
0689c19: 然降尊就卑又爭得。
0689c20: 大陽因僧問如何是和尚家風師曰滿瓶傾不出大
0689c21: 地沒饑人。
0689c22: 拈云大陽家風儘有滋味秪是無啗噉處。
0689c23: 澧州藥山利昱禪師青九梁山觀嗣僧問格外之談乞師垂
0689c24: 示師曰要道也不難曰恁麼則萬仞碧潭許垂一線
0689c25: 也師曰大眾笑汝。
0689c26: 拈云者僧被藥山鈍置則已巳格外之談畢竟作麼
0689c27: 生道三面黧奴腳踏月兩頭白牯手拏煙。
0689c28: 鼎州羅紋得珍山主青九梁山觀嗣僧問親切處乞師指示
0689c29: 師曰老僧元是廣南人。
0689c30: 拈云羅紋被者僧一問直得腳跟露出雖然如是
0690a01: 回頭即沒交涉。
0690a02: 鄧州廣濟禪師青九石門遠嗣僧問如何是修行師曰庭柱
0690a03: 傷寒。
0690a04: 拈云庭柱傷寒和尚要須替他忌口始得者僧倘
0690a05: 能下得此語廣濟當時立地汗流。
0690a06: 濠州南禪聰禪師青九北禪感嗣僧問如何是大道根源師
0690a07: 曰雲興當午夜石虎叫連宵。
0690a08: 拈云南禪雖則善指根源要且不出三種病人疑
0690a09: 處。
0690a10: 襄州谷隱契崇禪師青九谷隱儼嗣僧問如何是祖師西來
0690a11: 意師曰番人皮裘胡人著曰學人不會此理如何師
0690a12: 曰聾人側耳啞人歌。
0690a13: 拈云祖師好箇西來意無端被谷隱將二種病人
0690a14: 樂事抹煞引得一類偏空枯寂漢亂向絕音聞邊
0690a15: 錯會。
