0677b01: 大中祥符法寶錄卷第三
0677b02: …趙安仁
0677b03: 翰林學士…楊億等奉
0677b04: 編修
0677b05: 別明　聖代翻宣錄中之二
0677b06: 藏乘區別年代指明二之一
0677b07: 天竺皇設教正覺垂言本一事之大
0677b08: 緣應萬行之殊品譬夫雨滋眾卉寧
0677b09: 分甘苦之差空極無垠豈有方圓之
0677b10: 限故原其教也或分三藏隨其機也
0677b11: 或開二乘止如始自鹿園終乎鶴樹
0678a01: 依時依處契理契根盡四含九部之
0678a02: 極談窮六度一真之妙義通即十二
0678a03: 分別即唯契經斯經藏也又若軌範
0678a04: 四眾調伏諸根使威儀之可觀令持
0678a05: 犯之有則或明七聚或說五篇其守
0678a06: 護焉萬善原斯而起其破毀也眾惡
0678a07: 自茲而興制貪染心成清淨行斯律
0678a08: 藏也又復研覈性相明辯正邪詮慧
0678a09: 學之楷摸挫異宗之軌轍或建立於
0678a10: 教藏或解釋於佛經若奢薩怛羅之
0678a11: 名若摩怛里迦之稱斯論藏也若夫
0678a12: 滿字圓音牛車上喻極二利三空之
0678b01: 道窮一乘萬行之源應上品機緣在
0678b02: 菩提薩埵斯大乘也又教稱半字喻
0678b03: 指化城窮四諦之理源盡三界之苦
0678b04: 本隨此機性設以化門斯小乘也然
0678b05: 妙典流通存諸付囑
0678b06: 皇朝翻譯當紀歲年故此指明庶彰
0678b07: 事實今序
0678b08: 皇朝所譯大小乘經律論等以奏進
0678b09: 年月為次列之于左。
0678b10: 大乘經
0678b11: 一百四十部二百九十卷
0679a01: 大乘律
0679a02: 一部一卷
0679a03: 大乘論
0679a04: 一十一部一十九卷
0679a05: 小乘經
0679a06: 四十四部六十九卷
0679a07: 小乘律
0679a08: 五部五卷
0679a09: 小乘論
0679a10: 見闕
0679a11: 西方聖賢集傳梵本翻譯者
0679a12: 二十一部二十九卷
0679b01: 太平興國七年七月譯成經三卷
0679b02: 聖佛母小字般若波羅蜜多經一部一卷
0679b03: 三藏沙門天息災譯大乘經
0679b04: 藏祕密部收佛在王舍城鷲
0679b05: 山為聖觀自在菩薩說此
0679b06: 中所明以陀羅尼即般若波
0679b07: 羅蜜多由此出生諸佛菩薩
0679b08: 及一切法法從勝用故稱佛
0679b09: 母令受持者近招福樂遠趣
0679b10: 佛乘。
0679b11: 大乘聖吉祥持世陀羅尼經一部一卷
0680a01: 三藏沙門法天譯大乘經藏
0680a02: 祕密部收佛在憍睒彌國大
0680a03: 林中為妙月長者等說此
0680a04: 中所明顯祕密言有殊勝力
0680a05: 聞持讀誦見招富樂之世財
0680a06: 解釋宣通當感吉祥之勝福
0680a07: 因妙月之請問命阿難以證
0680a08: 成持益世財故名持世。
0680a09: 無能勝幡王如來莊嚴陀羅尼經一部一卷
0680a10: 三藏沙門施護譯大乘經藏
0680a11: 祕密部收佛在忉利天帝釋
0680a12: 宮中為帝釋說此中所明無
0680b01: 能勝陀羅尼不可思議功莫
0680b02: 大焉凡受持者戰陣得勝讀
0680b03: 誦者所作皆成。
0680b04: 右經三部三卷中天竺
0680b05: 梵本所出沙門常謹法進
0680b06: 筆受兼綴文光祿卿湯悅
0680b07: 兵部員外郎張洎潤文殿
0680b08: 直劉素監譯其經是月十
0680b09: 二日具表上進其詞曰臣
0680b10: 天息災等言臣等奉承
0680b11: 明詔俾譯梵文慶及空門
0681a01: 榮生覺苑臣天息災等誠
0681a02: 歡誠抃頓首頓首伏以如
0681a03: 來以四智起用而經典乃
0681a04: 生沙門以十等掄材而翻
0681a05: 譯為首苟非博通內外洞
0681a06: 達古今繼淨業於四依契
0681a07: 深因於五密即何以發揮
0681a08: 真典宣暢
0681a09: 徽猷副
0681a10: 聖皇崇尚之心揚
0681a11: 善逝威神之化臣等道
0681a12: 秦什學謝竺生乍列象筵
0681b01: 思道安五失之誡載詳貝
0681b02: 簡非彥悰八備之才幸遭
0681b03: 盛時慮玷
0681b04: 成命伏惟
0681b05: 應運統天睿文英武大聖
0681b06: 至明廣孝皇帝陛下因嚴
0681b07: 百福
0681b08: 化被四洲乘象運以
0681b09: 臨人應賢劫而
0681b10: 御世躋烝黎於壽域攝動
0681b11: 植於慈門
0682a01: 德無為
0682a02: 化孚有截而乃
0682a03: 欽承
0682a04: 佛記冥契頓機將欲廣龍
0682a05: 藏之真文演牛車之了義
0682a06: 宏開譯館遠集緇流潤色
0682a07: 金言丹青玉諜昭然盛美
0682a08: 耀于釋天臣等今者譯就
0682a09: 聖佛母小字般若波羅蜜
0682a10: 多經大乘聖吉祥持世陀
0682a11: 羅尼經無能勝幡王如來
0682a12: 莊嚴陀羅尼經等三部各
0682b01: 一卷是三經者皆屬上乘
0682b02: 般囉若者智慧之對翻陀
0682b03: 羅尼者持之詮理以出
0682b04: 生諸法目之為母能成就
0682b05: 萬行尊之為王即色明空
0682b06: 空非斷滅攝相歸性性本
0682b07: 真常由含識之覺源即如
0682b08: 來之法印聞持生信果利
0682b09: 有歸庶憑了義之勝緣上
0682b10: 助無疆之景祚前件新譯
0682b11: 經謹繕寫上進以
0683a01: 聞
0683a02: 太宗留於禁中翌日
0683a03: 詔左右街僧司選京城義
0683a04: 學僧一百人同加詳定於
0683a05: 是左街僧錄神曜等及諸
0683a06: 義學僧咸以為譯場久廢
0683a07: 傳演至難講求單重之梵
0683a08: 章研覈三五之法印時義
0683a09: 學僧執所譯經天息災等
0683a10: 持其梵本華梵對釋義理
0683a11: 昭然由是神曜等及義學
0683a12: 僧百人列表上言稱今之
0683b01: 所翻與古譯合續下
0683b02: 詔入藏流行是月十有四日
0683b03: 太宗皇帝臨幸譯筵
0683b04: 親加慰諭
0683b05: 命天息災等坐賜茶仍出
0683b06: 縑帛及受用物等
0683b07: 面賜之又
0683b08: 詔度本院童行一十人為
0683b09: 僧仍
0683b10: 命使臣以院之東西堂各建
0683b11: 殿宇東安佛像西置經藏
0684a01: 詔令閱梵夾凡經律論
0684a02: 取今大藏目錄校定其未
0684a03: 有者翻譯以進已巳有者更
0684a04: 不重譯仍盡以禁中所有
0684a05: 梵夾付院天息災等即以
0684a06: 梵夾編列經律論及密教
0684a07: 讚頌等次第翻譯又
0684a08: 詔鳳翔梵學沙門建盛充
0684a09: 筆受京師義學沙門慧達
0684a10: 可善祐法雲智遜惠溫
0684a11: 守巒道真寘顯慧超等十
0684a12: 人充證義自是釋門之選
0684b01: 咸重譯筵俄又賜大藏經
0684b02: 以備檢閱名題。
0684b03: 八年三月譯成經四卷
0684b04: 大乘莊嚴寶王經一部四卷
0684b05: 大乘經藏祕密部收佛在舍
0684b06: 衛國祇樹給孤獨園說第一
0684b07: 卷明觀自在菩薩現光瑞相
0684b08: 入大地獄救度有情第二卷
0684b09: 明觀自在菩薩入金銀地中
0684b10: 示八聖道後證六字大明獲
0684b11: 持門令諸有情斷貪瞋等
0685a01: 第三卷明佛為除蓋鄣菩薩
0685a02: 廣說觀自在菩薩諸三摩地
0685a03: 第四卷明六字大明有大勝
0685a04: 力若受持者速獲悉地此
0685a05: 意者先顯觀音之神力具彰
0685a06: 利益之悲心除蓋鄣伸請於
0685a07: 前薄伽梵廣明於後宣六字
0685a08: 之句增益法成現三密之
0685a09: 靈通悉地行滿而言之即
0685a10: 祕密神通不思議之用也。
0685a11: 上一部中天竺梵本所出。
0685a12: 右經三藏沙門天息災譯
0685b01: 法天證梵義施護證梵文
0685b02: 沙門清沼常謹筆受沙門
0685b03: 法進綴文沙門惠溫守巒
0685b04: 道真寘顯慧超慧達可
0685b05: 等證義沙門法雲智遜善
0685b06: 祐校勘光祿卿湯悅兵部
0685b07: 員外郎張洎潤文殿直劉
0685b08: 素監譯是月十五日監使
0685b09: 引三藏等詣
0685b10: 崇政殿捧所譯經具表
0685b11: 上進其詞曰臣天息災等
0686a01: 言臣等今譯就大乘莊嚴
0686a02: 寶王經一部四卷伏以此
0686a03: 經理契上根文詮妙義莊
0686a04: 嚴表德祕密為宗究其道
0686a05: 也滅跡匿端體其名也入
0686a06: 流亡所慈心爰啟乃咨善
0686a07: 逝之尊悲願聿興遂見普
0686a08: 門之力廣設方便以趣菩
0686a09: 提惟妙教之傳通賴
0686a10: 聖朝之顯發伏惟
0686a11: 應運統天睿文英武大聖
0686a12: 至明廣孝皇帝陛下尊齊
0686b01: 釋梵
0686b02: 道邁羲農
0686b03: 多能彰天縱之才
0686b04: 十善運神明之化探微言
0686b05: 於鷲嶺廣真誥於龍宮臣
0686b06: 等德謝騰蘭才非奘什臨
0686b07: 玉華之法席譯貝簡之至
0686b08: 言契幸彌深覃研備至庶
0686b09: 假貫花之了義仰資
0686b10: 拂石之鴻圖前件新譯經
0686b11: 謹繕寫
0687a01: 上進以
0687a02: 聞是日
0687a03: 命坐賜茶
0687a04: 親加撫慰仍賜束帛
0687a05: 詔以其經入藏頒行。
0687a06: 是年七月譯成經五卷
0687a07: 大方廣特寶光明經一部五卷
0687a08: 大乘經藏祕密部收佛在王
0687a09: 舍城鷲山說第一卷明佛
0687a10: 言法界猶如虛空無其處所
0687a11: 亦無住著乃至普賢說二字
0687a12: 法門法慧問十住等行第二
0687b01: 卷明地搖六震天雨眾華現
0687b02: 此殊徵大眾雲集將宣寶光
0687b03: 明持法門之因起也第三
0687b04: 卷明信毀此經各招何報信
0687b05: 奉者證菩提果毀謗者為地
0687b06: 獄因第四卷明結偈彰廣
0687b07: 說大乘無量之法諸行相等
0687b08: 第五卷明時諸天人民皆唱
0687b09: 是言此寶光明眾經中王佛
0687b10: 令阿難依教奉行此意者
0687b11: 以教理昭明義旨深邃是如
0688a01: 來之密說契菩薩之上機不
0688a02: 可具宣祕中之祕也。
0688a03: 上一部中天竺梵本所出。
0688a04: 右經三藏沙門法天譯天
0688a05: 息災證梵義施護證梵文
0688a06: 沙門清沼筆受沙門常謹
0688a07: 綴文沙門建盛詳沙門
0688a08: 惠溫守巒道真寘顯智遜
0688a09: 法雲慧超可慧達善祐
0688a10: 等證義光祿卿湯悅兵部
0688a11: 員外郎張洎潤文殿頭高
0688a12: 品王文壽殿直劉素監譯
0688b01: 是月十二日監使引三藏
0688b02: 等詣
0688b03: 崇政殿捧所譯經具表
0688b04: 上進其詞曰臣法天等言
0688b05: 臣等今譯就大方廣持
0688b06: 寶光明經一部五卷伏以
0688b07: 此經專談實相允契上根當
0688b08: 如來闢修證之要門普賢
0688b09: 假法界而陳請由具德示
0688b10: 寂常之至道吉祥詢妙觀
0688b11: 以申誠原始要終窮理盡
0689a01: 性綜一乘之奧義超十地
0689a02: 之漸階大矣斯文貽於
0689a03: 聖世伏惟
0689a04: 應運統天睿文英武大聖
0689a05: 至明廣孝皇帝陛下夙滋
0689a06: 德本洞曉真乘
0689a07: 受密記於雙林
0689a08: 為外護於千界注懷鹿苑
0689a09: 植福鸚林啟譯貝之勝因
0689a10: 垂利生之善教臣等顧
0689a11: 曩哲獲奉
0689a12: 睿謀慶
0689b01: 佛日之重光祝
0689b02: 帝圖而彌永前件新譯經
0689b03: 謹繕寫
0689b04: 上進以
0689b05: 聞是日
0689b06: 命坐賜茶
0689b07: 親加撫慰錫賜如例
0689b08: 詔以其經入藏頒行天息
0689b09: 災因奏曰臣等竊見教法
0689b10: 東流歷朝翻譯宣傳佛語
0689b11: 首在梵僧其如天竺中華
0690a01: 方域懸阻或遇梵僧有闕
0690a02: 則慮翻譯復停臣等欲乞
0690a03: 下兩街僧司選諸寺院童
0690a04: 子五十人就譯經院先令
0690a05: 攻習梵字後令精窮梵義
0690a06: 所貴成就梵學繼續翻宣
0690a07: 上可之乃
0690a08: 詔殿頭高品王文壽於左
0690a09: 右街僧司集京城出家童
0690a10: 子五百人以選之得惟淨
0690a11: 等五十人是月左街僧錄
0690a12: 神曜引惟淨等見於
0690b01: 崇政殿
0690b02: 上令各誦所習經文仍
0690b03: 諭以勵力勤習用副精選
0690b04: 即日送譯經院受學八月
0690b05: 詔以譯經院為傳法院。
0690b06: 是年十月譯成經五卷
0690b07: 守護大千國土經一部三卷
0690b08: 大乘經藏祕密部收佛在鷲
0690b09: 山南大樹林中說上卷所
0690b10: 明大地震動毗邪離城一切
0690b11: 人民悉皆恐怖世尊現瑞諸
0691a01: 天來集佛說句持諸鬼魅
0691a02: 眾生得免災害鬼神說偈歸
0691a03: 佛中卷所明藥叉羅剎現醜
0691a04: 惡形肆其貪毒殺害有情以
0691a05: 四王力自縛而來然後世
0691a06: 尊下靈鷲山入毗邪離現明
0691a07: 王身說陀羅尼佛之密印下
0691a08: 卷所明釋梵天等請佛世尊
0691a09: 以是密印印於四方皆令頂
0691a10: 受不敢違越此之意顯是
0691a11: 明具諸功德能護大千國
0691a12: 土普救無量眾生降毒藥叉
0691b01: 伏惡羅剎原其大利修習持
0691b02: 誦速證菩提斯乃大乘難思
0691b03: 之教也。
0691b04: 大力明王經一部二卷
0691b05: 大乘經藏祕密部收佛在母
0691b06: 質那山大寶樓閣中說上
0691b07: 卷所明一切如來讚金剛手
0691b08: 菩薩意顯持此明能伏冤
0691b09: 對及諸惡毒下卷所明大力
0691b10: 明王曼拏羅法依此而修速
0691b11: 得成就此意者廣彰祕密
0692a01: 降伏法門由降伏故息一切
0692a02: 惡以息惡故即成增益其增
0692a03: 益者增諸善法佛既明宣法
0692a04: 有大力者也。
0692a05: 上二部中天竺梵本所出。
0692a06: 右經二部五卷內一部二
0692a07: 卷三藏沙門施護譯天息
0692a08: 災法護證梵義法天證梵
0692a09: 文一部二卷三藏沙門法
0692a10: 護譯天息災證梵義法天
0692a11: 施護證梵文沙門建盛筆
0692a12: 受沙門常謹清沼綴文沙
0692b01: 門惠溫守巒道真寘顯智
0692b02: 遜法雲慧超可慧達善
0692b03: 祐等證義光祿卿湯悅兵
0692b04: 部員外郎張洎潤文殿頭
0692b05: 高品王文壽殿直劉素監
0692b06: 譯是月二日監使引三藏
0692b07: 等詣
0692b08: 崇政殿捧所譯經具表
0692b09: 上進其詞曰臣施護等言
0692b10: 臣等今譯就守護大千國
0692b11: 土經一部三卷大力明王
0693a01: 經一部二卷上乘真範
0693a02: 奧典靈樞宣述大明彰示
0693a03: 法印由
0693a04: 如來祕密之藏皆
0693a05: 世雄誠諦之言允屬
0693a06: 文明式新翻譯伏惟
0693a07: 應運統天睿文英武大聖
0693a08: 至明廣孝皇帝陛下密修
0693a09: 梵行洞究真宗揭慧炬以
0693a10: 燭幽運慈航而濟物
0693a11: 欽崇至教敷演一音警
0693a12: 悟於迷用發揮於秘義
0693b01: 臣等識非博達志切覃研
0693b02: 求華竺之言詳究苦空
0693b03: 之諦今以
0693b04: 繞樞慶浹壤蒙休仰資
0693b05: 彌茂之
0693b06: 皇齡允屬難思之妙教前
0693b07: 件新譯經謹繕寫
0693b08: 上進以
0693b09: 聞是日
0693b10: 命坐賜茶
0693b11: 親加撫慰錫賜如例
0694a01: 詔以其經入藏頒行是年
0694a02: 詔許三藏沙門法護還天
0694a03: 竺法護中天竺人也戒行
0694a04: 精懃慧性明敏太平興國
0694a05: 中與法天同京闕寓止
0694a06: 譯筵以助翻演至是上表
0694a07: 請還
0694a08: 太宗特從其志是年
0694a09: 詔賜證義沙門慧達紫衣。
0694a10: 雍熙元年三月譯成經六卷
0694a11: 大乘善見變化文殊師利問法
0694a12: 經一部一卷
0694b01: 大乘經藏祕密部收佛在王
0694b02: 舍城鷲山說此中所明諸
0694b03: 煩惱性即善法性相而無相
0694b04: 得而無得乃能成就最上涅槃。
0694b05: 樓閣正法甘露鼓經一部一卷
0694b06: 大乘經藏祕密部收佛在舍
0694b07: 衛國祇樹給孤獨園說初明
0694b08: 建曼拏羅獲報優劣後說造
0694b09: 舍利塔感果因緣以其造塔
0694b10: 之功較量建壇之福依祕密
0694b11: 修獲報勝也。
0695a01: 金耀童子經一部一卷
0695a02: 大乘經藏收佛在舍衛國祇
0695a03: 樹給孤獨園說此中所明金
0695a04: 耀童子啟發大心修諸勝行
0695a05: 歷僧祇方成極果廣明宿
0695a06: 住記別等事。
0695a07: 較量壽命經一部一卷
0695a08: 小乘經藏收佛在舍衛國祇
0695a09: 樹給孤獨園說此中所明下
0695a10: 從地獄上及人天三界之中
0695a11: 壽命差別意令知已巳猒輪迴
0695a12: 苦忻寂滅樂也。
0695b01: 分別善惡報應經一部二卷
0695b02: 小乘經藏收佛在舍衛國祇
0695b03: 樹給孤獨園說上卷所明以
0695b04: 商佉犬為發起緣廣談善惡
0695b05: 之因各受好醜之報下卷所
0695b06: 明補特伽羅命終之後生在
0695b07: 人中又多愚闇乃至廣明修
0695b08: 福各有十種等此意者欲
0695b09: 令捨染趣淨慕聖出凡者也。
0695b10: 上五部中天竺梵本
0695b11: 所出。
0696a01: 右經三藏沙門天息災譯
0696a02: 法天證梵義施護證梵文
0696a03: 沙門清沼法定令遵筆受
0696a04: 沙門常謹智遜慧達寘顯
0696a05: 綴文沙門惠溫守巒道真
0696a06: 慧超法雲可善祐等證
0696a07: 義兵部員外郎張洎潤文
0696a08: 殿頭高品王文壽殿直劉
0696a09: 素監譯是月五日監使引
0696a10: 三藏等詣
0696a11: 崇政殿捧所譯經具表
0696a12: 上進其詞曰臣天息災等
0696b01: 言臣等今譯就大乘善見
0696b02: 變化文殊師利問法經樓
0696b03: 閣正法甘露鼓經金耀童
0696b04: 子經較量壽命經分別善
0696b05: 惡報應經等五部六卷或
0696b06: 應大根演圓音於王舍或
0696b07: 提小葉設權教於祇園稱
0696b08: 讚菩提顯無為之至要較
0696b09: 量壽命開有作之微因隨
0696b10: 根器以闡揚應機緣而啟
0696b11: 發實
0697a01: 能仁之至教啟像劫之信
0697a02: 心伏惟
0697a03: 應運統天睿文英武大聖
0697a04: 至明廣孝皇帝陛下德合
0697a05: 上穹
0697a06: 志尊竺典
0697a07: 御金輪而獨耀興貝譯以
0697a08: 惟新思廣利於四生用普
0697a09: 臻於眾善供惟寶偈永祚
0697a10: 皇圖殖福多於塵沙論壽
0697a11: 彌於芥石永隆道化大庇
0697a12: 黎元前件新譯經謹繕寫
0697b01: 上進以
0697b02: 聞是日
0697b03: 命坐賜茶
0697b04: 親加撫慰錫賜如例
0697b05: 詔以其經入藏頒行是年
0697b06: 詔賜筆受沙門法定令遵
0697b07: 證義沙門可等三人紫衣。
0697b08: 
0697b09: 大中祥符法寶錄卷第三
