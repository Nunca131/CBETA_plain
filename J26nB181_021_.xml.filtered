0390a01: 布水臺集卷第二十一
0390a02: 住明州天童寺匡廬黃巖沙門道忞著
0390a03: 贊四
0390a04: 韋馱關聖同幀
0390a05: 心縣日月氣壯山河摧邪輔正無黨無頗縛修羅于
0390a06: 蕅絲孔中信天威之莫測走曹顢于華容道上豈義
0390a07: 勇之有他偃月刀橫兮魂亡小醜金剛杵奮兮膽落
0390a08: 天魔使非受靈山之屬累承智者之切磋又安能揚
0390a09: 靈沙界顯聖支那聲流充天壤名滿盡娑婆共乾坤
0390a10: 而永久同劫石而不磨者哉
0390a11: 義勇武安王
0390a12: 麗水黃金骨荊山白玉胸面帶煙霞之紫心茹海日
0390a13: 之紅義結桃園斧斫難開誰問天荒而地老丹凝五
0390a14: 內劫燒不化那知爛石與枯松以神怡屋漏之襟舒
0390a15: 至大至剛之氣秉燭固嘗達旦以力屈萬夫之勇植
0390a16: 扶劉翊漢之忠曹奚啻若蠓所以肝腦塗地九死
0390a17: 從君豈無張巡許遠比干龍逢至于千秋尊廟貌百
0390a18: 代擅英風卒莫逮于美髯公者也
0390a19: 大覺開山達法禪師
0390a20: 俊骨天生渥窪同追蹤直欲步天童盲無慧目憐河
0390a21: 北破有法壇肇祖風銀碗雪盛真戒體高空月上玅
0390a22: 靈衷語言不著閒文彩留得清光表海東
0390a23: 緣幻法主
0390a24: 萬法皆如幻身心即幻緣不緣如幻者幻惑曷由蠲
0390a25: 持戒修禪慧慢山高戛天緣師最精進自視胡欿然
0390a26: 為達真如幻神觀自靜專嵒梅光飲雪透出春風前
0390a27: 於穆色聲外解空豈浪傳
0390a28: 鹿門西禪師
0390a29: 白雲坐斷幾星霜道望人同山斗仰住近僊壇生共
0390a30: 里前身定是大梅常
0390b01: 雙林山幢懷禪師
0390b02: 壁立孤撐萬仞巑群峰蒼倩讓高寒一莖不動階前
0390b03: 艸西徑橫開古法壇
0390b04: 慈築基法師
0390b05: 黃蘆苦竹繞階臺留宿鷺鷥不剪裁住老功臣三十
0390b06: 載騎牛嬾下郡庭來
0390b07: 海鹽朗印受法師
0390b08: 講肆騷壇兩擅雄誰誇破句讀安公海門潮涌鴛湖
0390b09: 綠薝蔔華開金粟紅賣盡青松人不問呼來頑石座
0390b10: 生風剎竿長挂秦山月耿耿餘光尚在東
0390b11: 清菴澄禪師
0390b12: 尋師踰萬里問道越千關三事衲衣撩盡百城煙水
0390b13: 六環金錫蹋遍天下名山迷向伏牛鍊行笑從太白
0390b14: 溫顏有時楊州出現或即瓜埠垂綸海鷗可狎華鳥
0390b15: 獨還數聲清磬是非外一箇閒人天地間
0390b16: 別山慧善普應禪師
0390b17: 百城罷訪入煙蘿宗說滔滔似決河缽洗禁池傾白
0390b18: 月經翻古洞涌金波飲人以德同慈嫗荷法唯公絕
0390b19: 比阿道影師名重疊賜袈裟沐盡御香多
0390b20: 澹然宙禪師
0390b21: 歷盡諸家破戶庭歸來活計付漁汀輕舠只傍蘆灣
0390b22: 宿明月清風富一生
0390b23: 自證現法師孫古箬請
0390b24: 若有人兮黃髮番番于湘之湄在衡之阿潛修不忒
0390b25: 獨證無頗出滋華雨入賁煙蘿椒蕃衍桂婆娑山深
0390b26: 澤廣式生多一夒倒上黃金闕君山點破洞庭波
0390b27: 德宗道上人
0390b28: 言協筮蔡德孚鬼神化荊榛為瓊樓玉宇變莖艸作
0390b29: 丈六金身非君非公與含生而託命乃顧乃復脫萬
0390b30: 口于危津悲如山而鞏固願似海而淵得不慳者
0390c01: 施而慢者折殘者戢而暴者馴何因修羅之我妒而
0390c02: 遺害之我瞋哉豈夙業真前定抑彼蒼固難詢也耶
0390c03: 於乎割水吹光徒憤攘海天浩浩自空明
0390c04: 秀文璽上人
0390c05: 法身五分爰以戒胚孝名為戒百行之魁沙門遯世
0390c06: 含章在醅曷從知君我以事推憶昔申酉天地崩穨
0390c07: 楊州鶴化蛇虺風豗君憂母積負奔天台僊宮桐柏
0390c08: 一往無回季春三月碧澗桃開母思鄉縣還奉歸來
0390c09: 顏容母戚肝膽君催始終戀慕五十如孩遠矣君龕
0390c10: 白石堆堆青松不賣華老嵒隈宣公遂往僧史無裁
0390c11: 君芳莫擷我心孔悝月生華頂影砌瓊臺對此清炤
0390c12: 增我徘徊
0390c13: 護生菴洞如關主
0390c14: 維山嶄嶄維水泱泱為鱗介主作大悲王化龍者不
0390c15: 知其幾何從寸至尺從尺至尋殆十千兮未央噫安
0390c16: 得窮四海極五湖咸泳至仁之沼樂終古兮壽無疆
0390c17: 如如上人
0390c18: 覺來天地一蘧廬形影何從問我渠皮袋一靈都掉
0390c19: 卻人間天上自如如諸佛如也眾聖如也彌勒如也
0390c20: 如如亦如也越國山川齊入畫寶林忝得一浮屠
0390c21: 悔菴上人
0390c22: 上人諱泓登癸未甲牓即雲間沈臨秋也以申酉
0390c23: 之變出家披緇後無疾坐逝。
0390c24: 丹霞選佛鼎需棄儒膚敏笑殷士常服羞黼冔寄東
0390c25: 山兮以嘯傲指慧日兮而歸途噫氣澤蒸雲夢滌襟
0390c26: 波盪具區自慶華胥曾打破不須兩眼更愁胡
0390c27: 處空昇上人
0390c28: 寒暑一帔走百藍歸從遍吉共燈龕如雲行舉生平
0390c29: 一王相橋頭六度菴
0390c30: 永明一葦變上人
0391a01: 尤是狄三當日面脊梁豎起道如川先師剃度牛毛
0391a02: 眾麟角數君最象賢戒香能芬馥定水更澂鮮橫身
0391a03: 宣德門前過名動公卿豈苟焉
0391a04: 日明上人無趣老人之孫
0391a05: 小隱青山大隱廛城隅住老竟忘年祖翁幸有家聲
0391a06: 在那羨諸方五味禪
0391a07: 恆實上人
0391a08: 猒住石梁橋畔寺卻來鬧市更安禪花開不管流年
0391a09: 去一任春山響杜鵑
0391a10: 明巖上人
0391a11: 不傳千佛戒不續五家燈潛真鏟覺和光同塵穆如
0391a12: 春風之惠物溫如冬日之愛人撮茶能幾何而消豎
0391a13: 子膏肓之疾片言猶未了而解娥眉深嫉之顰故德
0391a14: 之者以為僧伽之再世惡之者以為不託之愚民卒
0391a15: 莫辨他是凡是聖又何怪乎疑鬼疑神咄要斷者樁
0391a16: 公案分付入法界海之玄賓
0391a17: 梅林戒先上人
0391a18: 羃羃數竿修竹悠悠一片清陰石玲瓏而有竅蘚斑
0391a19: 剝而染黔想勞生之擾擾籌世路之崎嶔于斯燕坐
0391a20: 時一披襟可謂塵囂俱滌萬累無侵者矣如是又何
0391a21: 必木從船子而撥華亭之擢山追嬾殘而支煨芋之
0391a22: 鬵乎哉且即人間開梵宇平疇綠野建梅林
0391a23: 青獅文上人父乏嗣因造曼殊大士相而得者
0391a24: 文殊堂內萬菩薩君降人間第幾流尚喜夙因曾不
0391a25: 昧再披田服更何求搜窮教海非沙數放舍聞思豈
0391a26: 浪修臺山有問當年事前後三三莫錯酬
0391a27: 茗柯忠清凌先生
0391a28: 文章秋水骨節操玉壺冰讜言抒直亮之衷逆鱗不
0391a29: 諱弼法著春秋之義元惡必懲寧觸權而去位豈阿
0391a30: 比以為朋風裁侃侃正氣棱棱一死從君歸九土令
0391b01: 名千載譒吳興
0391b02: 三我蔣先生
0391b03: 濯以江漢暴之秋陽溫良恭儉雍穆齋莊德披春雨
0391b04: 教拂秋霜六月冰室九秋蘭堂此彷彿先生之景象
0391b05: 而非先生之真實也必欲宛肖先生請以衛風淇澳
0391b06: 之詩而為之題曰如切如磋如琢如磨瑟兮僩兮赫
0391b07: 兮咺兮有匪君子終不可諼兮
0391b08: 仲含李居士
0391b09: 天真既散靈舍穴鼪機斤械斧日戕其萌誰補我劓
0391b10: 孰息我黥直養無害專一惟誠羹牆堯舜寤寐老彭
0391b11: 庸言是謹庸德之行斯文將喪大樸留貞嗟哉渾噩
0391b12: 爰有先生
0391b13: 同菴蔣孝廉
0391b14: 儒宗茂叔蓮社遺民尋泗水芳而識東風之面設西
0391b15: 河教而菲桃李之春樂有莘之道義安王蠋之賤貧
0391b16: 衡門寄傲泌水頤真千埃涅而不淄百礪磨而不磷
0391b17: 若乃濟人之危出友生于既死傷時之薄培孤孽於
0391b18: 將柛則又本之至大至剛之正氣抑豈慕夫朱家郭
0391b19: 解之為人哉
0391b20: 尊素王居士二
0391b21: 皇皇偉度奕奕丰神賦學把長卿之袂騷壇推正則
0391b22: 之輪百斛珠璣時錯落於豪素千章錦繡俄經緯于
0391b23: 欠申謂非毓黃山之秀鍾白嶽之英而為鳴岡之鳳
0391b24: 瑞世之麟也邪胡然覽德輝而四顧舉仁趾而逡巡
0391b25: 哉嗟乎憐才無孝武誰賞子虛音緬懷人於異世徒
0391b26: 抱膝以長吟
0391b27: 介立昂霄柏孤芳傲雪梅安貧真似憲樂道信如回
0391b28: 賦贍三都學詩兼七子才天衢何日步一嘯凍雲開
0391b29: 霞標管居士
0391b30: 上大無人乙己丘杏壇四教賴君留道源自出姚江
0391c01: 派性水曾饕禹海流夤畏懷三非應遠覃思佩九德
0391c02: 宜周曉空雲散霞光在清映人間卒未休
0391c03: 靜涵張司農
0391c04: 白雲郭功甫雙徑馮濟川心誠而一志靜而專清雖
0391c05: 畏乎人知帝心密以簡在道本超諸形外所立如有
0391c06: 卓然占高峰之片席得崇報之一玄千波既潰令節
0391c07: 斯全鳴珂無復朝天日搢笏猶嚴侍御前
0391c08: 周臣王內史
0391c09: 謝家瓊玉樹天上石麒麟白業步東林俊彥風流厭
0391c10: 江左玄賓抱揮戈復日之深衷蹢躅雙丸苦尤嘗膽
0391c11: 懷攬轡澂清之雅志留連方策隱若臥薪聞逮雞鳴
0391c12: 以起舞思將臘去而回春江天漠漠白石粼粼蠻觸
0391c13: 正興蝸角裏生涯且復付袟綸
0391c14: 異公王居士
0391c15: 丹山羽翰桃浪錦鱗秋水濯其襟裾清欺庾嶺梅梢
0391c16: 之月春風入其肺腑秀奪衛原淇澳之筠那更高才
0391c17: 性賦慧業天甄詞工王勃王建墨玅右軍右丞鳳將
0391c18: 翥而霞蔚龍欲驤而雲蒸固已己朱紫懷探公卿袖置
0391c19: 久當天街躍馬翰苑蜚聲胡為乎踞胡床以燕坐耽
0391c20: 韋絕于一經於乎鸚鵡賦兮憶正平零露團兮愁夜
0391c21: 行長纓待請拘南越宣室何人問賈生
0391c22: 紫嵒周居士
0391c23: 堆堆塊石方床蕭然摩詰之空其室內釣笠扶筇岸
0391c24: 坐卓爾龐公之吸自西江心超超其遠寄氣磊磊其
0391c25: 難降庶幾牚圜天以作蓋揭萬象使為窗于以玩金
0391c26: 剛之智劍于以剔般若之銀缸又焉肯逐雞鶩之群
0391c27: 低眉棱于濁世隨衍儀之後求聞達於家邦而已己邪
0391c28: 友醇周居士
0391c29: 鮑生不作仲父遂徂山有松兮扶疏下有人兮容與
0391c30: 頂樵笠以為冠所以不願人之文繡也荷漁竿而不
0392a01: 釣所以不願人之膏梁之味而羞與羶逐之夫而共
0392a02: 為徒也
0392a03: 仲雍陳居士
0392a04: 骨礱秋水赤砂肝參幙機曾走可汗萬里青霜懷馬
0392a05: 革十年黃卷歎儒冠時當德祐籌難策夢覺槐都話
0392a06: 已己闌往事休嗟天啟後付將爐篆對蒲團
0392a07: 師黃陳居士
0392a08: 漆瞳照漢玉骨凌霜胸藏蝌蚪之字劍瑩鷿鵜之肪
0392a09: 借箸柳營倚馬長書露布決機虎帳軍前急就符章
0392a10: 利建侯兮萬里詎兩曜兮收光側身天地兮顧影蒼
0392a11: 涼蒿子房之兩眼兮結張載之寸腸途不窮以致哭
0392a12: 籍非效而猖狂乃秣名馬乃峙玄粻紉秋蘭以為佩
0392a13: 製芰荷而為裳或隨苑風或逐雲將冀沅湘以至止
0392a14: 思五岳而徜徉臨絕壑兮陟危岡消半生之嵬磊兮
0392a15: 蕩五內之鬱傷歔嗟噫嘻兮不有遠遊天外去人間
0392a16: 何地著師黃
0392a17: 媧石韓居士
0392a18: 不須石上話多生鷲嶺知君夙有盟方戴華巾離少
0392a19: 室又攜席帽出神京即真示俗晴還雨在欲行禪暗
0392a20: 復明拿得電光為火把何妨日午打三更
0392a21: 卓月朱漳南出師圖
0392a22: 衛霍勳名少小期天生邁種骨能奇席前借箸堪籌
0392a23: 策馬上揮豪可賦詩玅句驚人風動石高才涉世月
0392a24: 臨池上楊柳已己侵宮闕為幹炎荒又出師
0392a25: 正喬崔將軍
0392a26: 家藏鐵券金章實先朝將門之種名載夌臺天府蓋
0392a27: 昭代公輔之儔雅度皇皇成蹊而下不言之桃李英
0392a28: 風卓卓沒羽而中昏夜之石彪倚天颺卻寶刀早知
0392a29: 立地端可成佛千里勒回騄耳誰問數奇不克封侯
0392a30: 岸眉炤白雪河目橫清秋太平不用擐戈甲贏得忘
0392b01: 機狎海鷗
0392b02: 慶雲李公攝政王旗鼓
0392b03: 諸艱歷試倍流離壯志如山屹不移恭謹真堪追萬
0392b04: 石勛名未肯亞驃騎曾無肺腑藏私怨只有丹誠報
0392b05: 主知衣錦還歸行晝裏長安共說好男兒
0392b06: 春雨雷金吾
0392b07: 丰神奕奕貌桓桓氣自干霄劍自寒閒跨征鞍平樂
0392b08: 浪笑凌夜雪獵三韓亞夫勛業能嗣武太尉家聲正
0392b09: 未闌最喜昔人長健羨金吾仍作父時官
0392b10: 平菴李居士
0392b11: 孤騫稽叔夜超放李通玄落筆龍蛇走摛詞星斗縣
0392b12: 白狂群欲殺甫意獨相憐吾道窮方甚奇君塞不遷
0392b13: 中符汪居士
0392b14: 孝義敦仁世遜賢獨居那更倍乾乾傳家二字唯清
0392b15: 白教子多方只敬顓高誼千秋曾想見斯民三代幸
0392b16: 依然相胥狗苟蠅營日不有君芳孰自憐
0392b17: 南伯王文學
0392b18: 玉專白璧器擅瑚璉攄詞追長吉好學等顏淵俄乘
0392b19: 風以化去忽騎鯨而上僊舟亡夜澤鶴沒瑤天才兮
0392b20: 何富壽兮何慳此西河之所以隕涕尼父之所以痛
0392b21: 傷也咄蝴蜨夢中方栩栩大千覺後一空床
0392b22: 扶漢程居士
0392b23: 其靜也祇其動也跜其笑也熙怡其問學涔澬其文
0392b24: 章陸離其骨權奇其度淵夷其人美且
0392b25: 又乞題早歲行樂
0392b26: 二十君非四十君據今題昔事紛紜何如景子都拈
0392b27: 卻華自飄香鼻自聞鼻自聞見故吾達磨元是老臊
0392b28: 胡
0392b29: 載甫戴烈士
0392b30: 偶來竹院暫過僧堂有心存家國何慮問閒忙散子
0392c01: 房巨萬之貲為報韓以擊政揭賓王號召之檄思反
0392c02: 周而為唐衷偕白日兮同赤志並瑤天兮共長魂遊
0392c03: 故主忠難化血染黃沙草亦香
0392c04: 錫康周居士
0392c05: 秋水丰神志潔霜賓王之國鳳鳴岡滄桑變閱人如
0392c06: 舊舒卷時更道以常方寸有天縣日月七襄無袞補
0392c07: 虞唐威儀留得漢官美仰止千秋尚耿光
0392c08: 虞卿鮑居士
0392c09: 魚遊荇藻文章動人在林泉道味高案上琴書曾不
0392c10: 御九天風韻落松濤
0392c11: 中仁陳居士
0392c12: 參得缾窯誰字禪不疑鼻孔大頭縣上生何用金臺
0392c13: 接超步還乘腳底蓮
0392c14: 崑石馮居士
0392c15: 亦真亦俗非釋非僊虛堂隱坐兀爾忘緣美如崑璧
0392c16: 之藏石靜若徽音之在絃乃有不識好惡底諸方東
0392c17: 塗西抹傾盡狐涎可憐摩詰空無語三十二人落蹄
0392c18: 筌
0392c19: 彊桂嘗多知辛識辣導師頻遇汲幽造玄仁以裕後
0392c20: 義以光前恆納眾流污不為天下先風波險而歷老
0392c21: 世路危而便旋任外魔兮力捍是法社兮身肩其尤
0392c22: 虎跑山中之泉潤濡莫盡錢塘江上之月光炤無偏
0392c23: 者也
0392c24: 肖嵒范居士
0392c25: 陋巷長甘顏子貧卻疑前是范丹身忮求雪蕩心無
0392c26: 介富貴雲浮樂自親柳下不慚妻諡惠周宗何怪趾
0392c27: 稱麟即今庭砌多蘭桂天道于卿見大均
0392c28: 子穀居士入山圖
0392c29: 一世才名數獨慳天風不姤遯天山杖頭明月橫千
0392c30: 界笠下清風起百彎將置古今歸旦暮盡情官佛付
0393a01: 潺湲多生受得靈山記只恐松門未易關
0393a02: 雲間徐式澂
0393a03: 不趨朝市不入山林朱明兮正晝泖水兮方深荷姍
0393a04: 姍以獻笑柳絲絲以垂陰科頭兮箕踞散髮兮披襟
0393a05: 何人兮知此意白石兮識君心
0393a06: 孝卿費居士
0393a07: 蕭蕭埜服炯炯雙眸步既前而且卻思方動而又籌
0393a08: 直欲攜筇天外去畏將清景落閻浮
0393a09: 摶九張居士
0393a10: 生天成佛總隨緣靈運徒勞論後前與世浮沈心不
0393a11: 競羨君白作地行僊
0393a12: 道耕田居士繪行樂為道耕圖請贊漫書于上
0393a13: 問君空手底將鋤歎世心田長刺剌多拈起青原垂足
0393a14: 斧斫開忠國倚松蘿菩提揀作靈苗種般若渟為灌
0393a15: 溉河謾謂道耕無著莫插鍬叉手任婆娑
0393a16: 聖先朱居士
0393a17: 世路風波日險巇放身只合碧山涯千尋嵒壁侵雲
0393a18: 直百尺松枝偃蓋垂寵辱無驚神自王市朝不問夢
0393a19: 恆怡惠連得句有芳艸抱膝何妨更賦詩
0393a20: 秋嵐朱居士
0393a21: 悟有為之非實知夢幻之難停芒鞋半歷江南保社
0393a22: 藜杖曾敲幾處戶庭居塵而扮出塵之相在世而懷
0393a23: 出世之經咦如筏喻者法尚應捨何有越格超情漢
0393a24: 肯耽著乎金鎖與玄扃君不見勘破趙州無字後一
0393a25: 回舉著一回新
0393a26: 祖生顧居士
0393a27: 香焚柏子了深經忘卻人間歲月更茶熟過來還溼
0393a28: 口應知念底事分明心不競意何營逐鹿徒成蕉下
0393a29: 夢清修且自課生平
0393a30: 永孝戴奇童
0393b01: 苗而不秀孔茲哀邁種瓊華為孰開遮莫九天從謫
0393b02: 降卻歸天賦玉樓臺對清影思悠哉咄拈起迷盧方
0393b03: 外擲碧霄長看月徘徊
0393b04: 龔與參乞題二親肖像臨終念佛而逝
0393b05: 四大空如幻十虛見所緣西方何處是暮鼓日徒縣
0393b06: 咄潭影蹋翻亡朕跡雙輪杲杲挂青天
0393b07: 徐指菴為父汝仁乞題肖像諱允壽
0393b08: 芳尋泗水壤擊堯天物齊莊生之論瑟希曾點之絃
0393b09: 樂爾智也壽爾仁焉佩玉冠緌何濟美羨君生直太
0393b10: 平年
0393b11: 祇園剛姪禪師
0393b12: 自信玉容天賦得誰將五障強名模心華爛熳開金
0393b13: 粟法吼震海隅未許末山誇半杓肯隨無著道
0393b14: 蘇嚧往南作佛嗤龍女站定腳跟真丈夫
0393b15: 泉首座為母希菴比丘尼乞題肖像生緣鹿城
0393b16: 夷亭曾閱春潮上婁水還看涓滴無圜頂而現本來
0393b17: 之相方袍為標出世之模月落華胥春夢斷趙州東
0393b18: 壁挂葫蘆
0393b19: 師黃居士為母陳孺人乞題肖像
0393b20: 興知陵母廢知嬰誰似高褱見獨貞不計敗成希避
0393b21: 就唯咨忠孝樹風聲邦家念重身家念君父情深兒
0393b22: 女情送子參戎期再造千秋一別氣何橫
0393b23: 通睦馮道婆
0393b24: 鬚眉粉黛閨閤丈夫矢志參方撩盡百城煙水存心
0393b25: 作佛竟忘五障身軀驚普門匝匝之波親探洛伽疑
0393b26: 前後三三之數遠造文殊何事峨嵋尤頓轍豈難萬
0393b27: 行以踟躕咄四運潛移誰舉令春來依舊百華敷
0393b28: 元清胡道人
0393b29: 堪歎眾鬚眉幾許蒙巾幗咄哉此閨閤偏多出世情
0393b30: 既假金襴為服御還將鎚拂任施呈似恁殽訛公案
0393c01: 且道如何斷評咦奮迅始稱師子步崩騰那跼象王
0393c02: 行君不見大道本無男女相至真亦復越常情又不
0393c03: 見龍女當年酬智積彈指南方覺道成
0393c04: 超德殷道人
0393c05: 得母儀之大者盡婦道之恆然克咸厥家啟佑曾玄
0393c06: 若乃專精事佛矢志逃禪萬年一念一念萬年則凌
0393c07: 行之流亞而空室之齊賢與咦識得首山無量相騎
0393c08: 驢新婦阿家牽復為頌曰劣相殊形不似他男名女
0393c09: 字謾交加一般鼻孔聞香臭摸著蓮開石上華
0393c10: 牧牛圖
0393c11: 歷劫沒名字彰為者頭角縱然打得回無繩還自縛
0393c12: 要知者般頑賴底任你蹋遍天涯掀翻海嶽撞到彌
0393c13: 勒佛下生時敢保討伊頭鼻不著阿呵呵他家自有
0393c14: 好風規畢竟按圖難索摸
0393c15: 群漁會飲圖
0393c16: 扁舟一葉泛輕鳧日暮艤將傍葦蘆人世興亡渾不
0393c17: 管風波出沒慣曾無忘機到處鷗堪狎招飲沿村釀
0393c18: 可酤千古勳名悲范蠡得魚那必在江鱸
0393c19: 劉海釣蟾圖
0393c20: 金錢作餌帛為緡釣盡人間朝市倫貪壑難窮如廣
0393c21: 渤情絲不斷若牽銀官居上品尤思進富積千莊尚
0393c22: 慮貧垂手玉蟾何大意劉仙端的示迷津
0393c23: 樂川馬居士
0393c24: 大士當年逢海上因君感應道交深為人造福開永
0393c25: 壽與世明宗延竹林一著去來知本據半生功行遂
0393c26: 初心五常應復高門第家有白眉又見今
0393c27: 聖月錢居士
0393c28: 玉骨亭亭傲雪梅艸玄誰數子雲才清言祇許嵇阮
0393c29: 共法喜夫容富趙陪跡寄人間恆隱約心遊天外獨
0393c30: 徘徊徵君尚復嗤彭澤五柳當門止弗栽
0394a01: 武君求居士
0394a02: 之乎也者得儒傳又向吾宗理會禪儒釋兩關都透
0394a03: 了更有何事上心田
0394a04: 尤敦素居士
0394a05: 起死回生妙有方濟人還為作津梁功同大士真堪
0394a06: 羨持地仍兼老藥王
0394a07: 惟寰馬居士
0394a08: 徽恩修了堵波連傾盡家貲事佛仙檢點生平誰得
0394a09: 似襄陽在後給孤前
0394a10: 蔡宗五世家慶圖子穀居士請
0394a11: 或拖金紫或林泉五世瓊芳葉更聯家洞儒宗因學
0394a12: 佛室空幻趣為逃禪青雲那怪生高足淨沼應宜長
0394a13: 白蓮欲問三三前後事一輪紅日正當天
0394a14: 子穀居士行樂圖
0394a15: 不須瑣末論生平一句身心奉剎塵舉世叢林知子
0394a16: 穀芳名欲歇也千春
0394a17: 
0394a18: 
0394a19: 
0394a20: 布水臺集卷第二十一
