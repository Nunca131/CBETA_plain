0421a01: 祗園禪師像
0421a02: 
0421a03: 
0421a04: 
0421a05: 
0421a06: 
0421a07: 祇園禪師語錄序
0421a08: 
0421a09: 
0421a10: 
0421a11: 
0421a12: 
0421a13: 
0421a14: 
0421a15: 
0421a16: 
0421a17: 
0421a18: 
0421b01: 
0421b02: 
0421b03: 
0421b04: 
0421b05: 
0421b06: 
0421b07: 
0421b08: 
0421b09: 
0421b10: 
0421b11: 
0421b12: 
0421b13: 
0421b14: 
0421b15: 
0421b16: 
0421b17: 
0421b18: 
0421c01: 
0421c02: 
0421c03: 
0421c04: 
0421c05: 
0421c06: 
0421c07: 
0421c08: 祗園禪師語錄序
0421c09: 
0421c10: 
0421c11: 
0421c12: 
0421c13: 
0421c14: 
0421c15: 
0421c16: 
0421c17: 
0421c18: 
0422a01: 
0422a02: 
0422a03: 
0422a04: 
0422a05: 
0422a06: 
0422a07: 
0422a08: 
0422a09: 
0422a10: 
0422a11: 
0422a12: 
0422a13: 
0422a14: 
0422a15: 
0422a16: 
0422a17: 
0422a18: 
0422b01: 
0422b02: 
0422b03: 
0422b04: 
0422b05: 
0422b06: 
0422b07: 
0422b08: 
0422b09: 序
0422b10: 
0422b11: 
0422b12: 
0422b13: 
0422b14: 
0422b15: 
0422b16: 
0422b17: 
0422b18: 
0422b19: 
0422b20: 
0422c01: 
0422c02: 
0422c03: 
0422c04: 
0422c05: 
0422c06: 
0422c07: 
0422c08: 
0422c09: 
0422c10: 
0422c11: 
0422c12: 
0422c13: 
0422c14: 
0422c15: 
0422c16: 
0422c17: 
0422c18: 
0422c19: 
0422c20: 
0422c21: 
0423a01: 
0423a02: 
0423a03: 
0423a04: 
0423a05: 
0423a06: 
0423a07: 
0423a08: 
0423a09: 
0423a10: 
0423a11: 
0423a12: 
0423a13: 
0423a14: 
0423a15: 
0423a16: 
0423a17: 
0423a18: 
0423a19: 
0423a20: 
0423a21: 
0423b01: 伏獅祗園禪師語錄總目
0423b02: 陞座
0423b03: 小參
0423b04: 示眾附法語
0423b05: 機緣
0423b06: 拈古
0423b07: 頌古
0423b08: 偈語
0423b09: 書問
0423b10: 題贊
0423b11: 佛事
0423b12: 源流頌
0423b13: 行狀
0423b14: 塔銘
0423b15: 
0423b16: 
0423b17: 
0423b18: 
0423b19: 
0423b20: 
0423b21: 
0423b22: 
0423b23: 
0423b24: 
0423b25: 
0423b26: 
0423b27: 
0423b28: 
0423b29: 
0423b30: 
0423c01: 伏獅祗園禪師語錄卷之上
0423c02: 
0423c03: 嗣法門人　授遠超宿超朗超珂超見超振超琛　仝編
0423c04: 書記超內錄
0423c05: 陞座
0423c06: 丁亥年三月朢日梅溪眾檀護緇素等請師開法師
0423c07: 云山僧昨到梅溪省覲古南法叔大和尚寓此董菴
0423c08: 檀護堅請上堂山僧再三固辭甚不得意陞於此座
0423c09: 遂拈香畢復云妙道無方所遇緣便舉揚當頭惟白
0423c10: 棒無法可商量若論此事覓纖塵了不可得於此明
0423c11: 得三世諸佛齊立下風於此不明出生入死無有休
0423c12: 息急須一意努力加參忽然徹見本來面目則頭頭
0423c13: 顯現法法全彰豈不慶快平生舉拂子云脫體頓忘
0423c14: 玄妙解諸人自悟始風光還會麼不是一番寒徹骨
0423c15: 怎得梅花撲鼻香卓拄杖下座。
0423c16: 結制陞座僧問今日結制即不問不結不解意如何
0423c17: 師云腳跟下七華八裂僧喝師打云喝後僧豎拳
0423c18: 師云鈍置殺人乃云東藍禪院打七貴乎單刀直入
0423c19: 運動惡辣鉗鎚煆出諸人骨髓秖如超戒追薦先慈
0423c20: 董門顧氏又作麼生打圓相云有物先天地無形本
0423c21: 叔寥能為萬象主不逐四時凋向這裏領略得去不
0423c22: 妨慶快坐斷報化佛頭掀翻是非窠窟如或未然三
0423c23: 根椽下七尺單前豎起生鐵脊梁箇箇壁立萬仞忽
0423c24: 然拶破虛空便乃翻身跳出如何是安居一句新出
0423c25: 紅爐金彈子簉破闍黎鐵面皮下座。
0423c26: 徐明徹請師陞座師云提金剛正眼闡向上宗乘喝
0423c27: 一喝云向山僧一喝下透脫得去釋迦彌勒拱手歸
0423c28: 降頓契諸佛心宗永證金剛固體便能於一毫端現
0423c29: 寶王剎坐微塵裏轉大法輪施機發用導利眾生可
0423c30: 謂成就慧身不由他悟卓拄杖下座。
0424a01: 陞座師云華嚴玄旨諸佛之性海無盡之宗趣一瞻
0424a02: 一禮顯大機明大用直須了悟無生湛然常寂不變
0424a03: 不異交光相羅如寶珠網諸人若肯回光返照不隔
0424a04: 絲毫不見水潦和尚問江西馬大師佛法大意被馬
0424a05: 大師攔胸一踏起來呵呵大笑云也大奇也大奇百
0424a06: 千法門無量妙義向一毫頭上識得根源去豈不快
0424a07: 哉即今還有證得無生法忍者麼良久云盧舍那身
0424a08: 全體現豁開正眼絕纖塵下座。
0424a09: 解制日檀越李曉令鄭雲渡徐吉士張仲明等設齋
0424a10: 請陞座師云臨濟相傳直指禪纔加點綴便廉纖會
0424a11: 中若有仙陀客何用山僧更指鞭豎拂子云大眾還
0424a12: 會麼諸人直下承當去一會靈山尚宛然下座。
0424a13: 四月八日世尊降生之辰普聞上座為誕日設齋請
0424a14: 陞座師云一點水墨兩處成龍昨日天晴日頭出今
0424a15: 朝雨落地下溼此事極分明時人皆不識若還識未
0424a16: 出母胎先薦得昔日世尊纔出母胎七步周行十種
0424a17: 祥瑞不費鉗錘天然氣概雖然如是不見雲門道當
0424a18: 時我不在若在一棒打殺餵狗子喫貴圖天下太平
0424a19: 雲門雖則掣斷金鎖玉關未免渾身泥水若到伏獅
0424a20: 門下一點也用不著且道有甚長處下座一時打散。
0424a21: 結制陞座師云十方同聚會箇箇學無為此是選佛
0424a22: 場心空及第歸還有心空及第者麼出眾相見一音
0424a23: 問杲日當空則不問纖塵不立是如何師云放汝三
0424a24: 十棒音喝師云這一喝落在甚麼處音連喝退師云
0424a25: 又恁麼去乃云九月廿八結制不依尋常舊例弘開
0424a26: 罏烜天百煆光輝愈麗貴乎直下承當始稱宗門
0424a27: 大器顯發莫大威光便可自他俱利逼拶露柱燈籠
0424a28: 盡要心空及第不妨遊戲神通總是靈山授記且道
0424a29: 眾施主設齋功歸何處亙古逍遙常獨露箇箇心空
0424a30: 證本真下座。
0424b01: 戒子請陞座師云諸佛之戒迥然獨露千華臺上正
0424b02: 體如如卓拄杖一下云優波離尊者來也在山僧拄
0424b03: 杖頭上放大寶光光照十方圓明普應向這裏會去
0424b04: 波澄性海徹見心源了知全體是戒無持無犯其或
0424b05: 未然切不可撥無因果還見麼盧舍那身全體現大
0424b06: 坐當軒孰敢窺喝一喝下座。
0424b07: 解制陞座僧問海眾雲臻十方聚集如何是不結不
0424b08: 解句師云舌頭元在口進云人人眼橫鼻直師云瞎
0424b09: 怡然問慈悲杖下破朦朧常寂恩光沐幾重脫灑自
0424b10: 然無住體聖凡坐斷不施功師云杲日正當空進云
0424b11: 黃草堆中清淨土萬軍叢裏太平歌師云葛藤不少
0424b12: 乃云伏獅結制期事畢箇事分明盡指出十方世界
0424b13: 蕩無邊箇箇踏著真實地真實地腳下無私俱粉碎
0424b14: 禾山打鼓雪峰毬不出當人箇中意今日維那設齋
0424b15: 大眾受供掬水月在手弄花香滿衣須領略莫遲疑
0424b16: 好看當人額下眉以拂子拂一拂云收因結果一句
0424b17: 作麼生道鯨吞海水盡露出珊瑚枝下座。
0424b18: 臘月八日吳門卜氏請陞座師呈拂子又左右一擊
0424b19: 云八字打開為君薦分明顯示本來面無滅無生常
0424b20: 湛然霜花映水稜層現稚仙老居士曩參金粟先大
0424b21: 和尚言下知歸居塵不染平生操履潔如冰玉夫婦
0424b22: 如賓出入叢林扇起仁慈助道之風若非夙植德本
0424b23: 焉能如是山僧與麼告報諸人若善參詳不被生死
0424b24: 籠罩且道薦拔一句作麼生道願君得果成寶王還
0424b25: 度如是恒沙眾下座。
0424b26: 曉令李居士同室超進為令慈慶誕請陞座師云六
0424b27: 十年前蕊珠宮裏降神仙今朝誕日錦上鋪花添喜
0424b28: 色萬瑞千祥如霧集悟取中間不老人如何是不老
0424b29: 人驀豎拳云惟有這箇與虛空同壽向者裏會去掀
0424b30: 翻花甲子能報劬勞德出入栴檀林逍遙惟自適且
0424c01: 道因齋慶讚一句作麼生道清新豈讓古人風超然
0424c02: 徹證無量壽卓拄杖下座。
0424c03: 一音禪人請陞座一音問處處綠楊堪繫馬家家有
0424c04: 路透長安如何是薦亡一句師云指出無生路高登
0424c05: 解脫城進云龍宮獅窟咸哮吼昆蟲草木盡沾恩師
0424c06: 云不勞讚嘆乃云春日融和百鳥鳴聲聲只為喚人
0424c07: 醒急薦取莫沉吟鼻孔依然搭上唇一音上座相依
0424c08: 有年向山僧棒下翻身今日在會咸沾利樂且作麼
0424c09: 生薦亡一句一道寒光含萬有逍遙亙古又彌今卓
0424c10: 拄杖下座。
0424c11: 法淨上座為薦先嚴工部主事臨鵡孫公請陞座師
0424c12: 云本體恒然亙古今無生無滅露全真只因見倒生
0424c13: 疑惑致使輪迴不蹔停法淨上座發大信心撥轉曇
0424c14: 華書短偈鑿開瀚海續長篇無邊香水海一滴全收
0424c15: 百億秘密門頓開彈指筆底流華藏常轉妙法輪若
0424c16: 能自契已巳報先親無相光中常自在覺華獨露一枝
0424c17: 春卓拄杖下座。
0424c18: 非茂馬居士薦考妣請陞座師云欲報劬勞罔極恩
0424c19: 願承般若力弘深慇懃虔請登高座破伊生死了無
0424c20: 塵豎拂云二位亡靈在山僧拂子頭上現身已巳了大
0424c21: 眾還見麼其或未然未免山僧葛藤去也裂愛網出
0424c22: 迷津彈指高超華藏門擲拂子云鴛鴦繡出從君看
0424c23: 莫把金針度與人下座。
0424c24: 吳仲木叔耕季容居士為伯母誥封淑人朱氏六旬
0424c25: 誕辰請陞座西堂問道先天地法亙古今甲子掀翻
0424c26: 遐齡親慶敢問如何是祝壽一句師云九九八十一
0424c27: 進云法座當陽獅子吼堂前萱樹證金剛師云桂子
0424c28: 正飄香乃云紫綬金章節義全居塵不染現優曇撥
0424c29: 轉浮生花甲子兒孫共慶萬斯年所以道惟一堅密
0424c30: 身一切塵中現圓如明月珠利若金剛劍卓拄杖下
0425a01: 座。
0425a02: 一揆禪人薙染陞座問昔日丹霞剷草雖則爍古輝
0425a03: 今學人今日披緇何異元來不隔問和尚如何是全
0425a04: 提不隔句師云袛樹生新蕊曇花匝地春進云恁麼
0425a05: 則春風即在花枝上淺碧深紅古到今師云到者方
0425a06: 知問頭角崢嶸初出海興波作浪有誰當師云金翅
0425a07: 鳥王當宇宙僧豎一指云遇著箇漢來是如何師云
0425a08: 一棒打徹骨進云若不蒙師親指示焉知花外有春
0425a09: 風師云放汝三十棒乃云繁華迥脫聖賢儀法服全
0425a10: 披解脫機堅持戒行能操守映水山花豈羨伊為僧
0425a11: 須發猛宜作法中英涅槃心易曉差別智難明玉不
0425a12: 琢兮不成器真金百煉轉光輝脫灑頓超凡聖位心
0425a13: 宗妙契始為尊且道如何是慶讚一句丈夫頂相當
0425a14: 陽露時至宏機正令行卓拄杖下座。
0425a15: 孝子吳曰夔吳為龍仝母董氏薦接候府君十週忌
0425a16: 辰請陞座西堂問月落西山日東上生死去來無兩
0425a17: 樣請問和尚薦箇甚麼師打云當陽指出進云杖頭
0425a18: 指出毘盧境匝地清風任運騰師云蓮花世界藏不
0425a19: 得十方大地現全身乃云白蘋紅蓼楚江秋思親孝
0425a20: 子淚盈眸杖頭指出逍遙路天堂佛國任君遊一念
0425a21: 回機同本得無滅無生覿體周喝一喝下座。
0425a22: 昇宇柳居士邀眾善信等飯僧請陞座師云盛澤柳
0425a23: 居士叢林舊有名相邀諸善信營齋植勝因若道居
0425a24: 士設齋又在盛澤若道居士不到又在此設齋到與
0425a25: 不到如何話會山僧舉一則公案昔南泉不赴堂眾
0425a26: 請赴堂泉云我在莊上喫油餈飽大眾云和尚不曾
0425a27: 出入莊主云謝和尚喫油餈者則公案古今提唱者
0425a28: 甚多錯會者不少山僧為汝拈出官不容針私通車
0425a29: 馬向這裏會去少林的旨通貫古今覿面提持當陽
0425a30: 顯露展開自家寶藏掀翻靈鷲家風於此不會只知
0425b01: 事逐眼前過不覺老從頭上來卓拄杖喝云截斷葛
0425b02: 藤怡然問曹溪一派傳千古臨濟宗風又舉揚敢問
0425b03: 和尚如何是烹金琢玉句師打云是烹金是琢玉進
0425b04: 云謝和尚證明一揆問如何是賓中賓師云浩浩走
0425b05: 紅塵如何是賓中主師云問得自然親如何是主中
0425b06: 賓師云答處出常情如何是主中主師云打汝頭顱
0425b07: 破。
0425b08: 解制陞座豁開閒門戶管教全體露若據正眼觀開
0425b09: 口成話墮覿體自承當迥絕無遮互全提寶劍鏟廉
0425b10: 纖棒頭擊著人皆悟今朝聖制告圓因齋慶讚一句
0425b11: 作麼生道布袋打開從抖擻笑看鷲嶺碧層層下座。
0425b12: 盛門李氏薦先嚴原白府君請陞座師云山河大地
0425b13: 明暗色空時人不悟強覓西東打圓相云若向箇裏
0425b14: 會去冤愆盡解釋罪業自消鎔了無生死相迥絕去
0425b15: 來蹤舉拂云還見麼過去先靈在山僧拂子頭上成
0425b16: 等正覺放大光明為甚如此各各自承般若力堂堂
0425b17: 證入寶蓮心。
0425b18: 一音上座請陞座僧問開爐結制龍象駢臻今日和
0425b19: 尚陞座將何法示人師豎一指進云諸佛未出世人
0425b20: 人鼻孔撩天出世後為什杳無消息師打云你分柝
0425b21: 看僧一喝歸位師乃云從來箇事人皆具何必山僧
0425b22: 落二三喝一喝云喝處掀翻海嶽認將為喝成笑
0425b23: 看結角羅紋處鐵眼銅睛不易窺且道超宗越格一
0425b24: 句作麼生道一拳拳倒黃鶴樓一踢踢翻鸚鵡洲卓
0425b25: 拄杖下座。
0425b26: 信官吳鼎陶居士率男源起為薦先室宜人錢氏法
0425b27: 名超蔭請師陞座乃云正體堂堂無去來不貪富貴
0425b28: 任盈懷靈根夙植超今古頓證無生笑滿腮擊拂子
0425b29: 云虛空擊碎愛網裂開高超慧果坐寶蓮臺還知超
0425b30: 蔭落處麼寶華彌滿佛來迎優缽羅華襯足行喝一
0425c01: 喝下座。
0425c02: 鼎陶吳居士述室人超蔭生平勤修婦順日持經
0425c03: 卷比年皈依師後信道益篤力疾趺坐但令家人
0425c04: 念佛泊然而逝少選甦云頃所行處自呼祗園弟
0425c05: 子一往無礙惟見佛接引連稱快活復留三日而
0425c06: 去沒後其子源起夢母衣布素稽首向佛于本菴
0425c07: 禪堂因請師對靈陞座是夕復夢母乘座出堂寶
0425c08: 相莊嚴香煙繚繞大約超蔭一心不亂其臨終得
0425c09: 力如此附記。
0425c10: 王言史居士室人董氏請陞座師云佛與眾生無優
0425c11: 劣秖因不覺生分別妄想塵緣若不生亙古靈明自
0425c12: 豁徹一念不生全體寂滅有甚麼為冤為對為障為
0425c13: 礙且超薦一句作麼生道不起纖毫修學心無相光
0425c14: 中常自在卓拄杖下座。
0425c15: 師誕日王夫人送法衣請陞座時師欲謝事乃云玉
0425c16: 露垂珠映碧秋金風拂拂晚涼浮優缽羅花開碓嘴
0425c17: 普勸諸人莫外求今日王夫人法名超珪造法衣與
0425c18: 山僧慶誕鋪花錦上錦上鋪花猛虎口中撐玉箸狻
0425c19: 猊頷下解金環覷透毫芒何足貴豈羨拈花獨破顏
0425c20: 山僧才疏福尟懶汩塵緣藏鋒納鞘隱遯度時諸人
0425c21: 衲衣下事問取堂中二上座大眾還知山僧底意麼
0425c22: 退居且作神仙客瀟灑清閒天地間喝一喝卓拄杖
0425c23: 下座。
0425c24: 小參
0425c25: 姚夫人誕辰請小參師云夫人雖居火宅夙有靈根
0425c26: 歸向三寶居塵不染著覿體絕廉纖亙古今而不滅
0425c27: 全真獨露常自在以逍遙應用無偏雖然如是更須
0425c28: 明取向上一竅始得且作麼生是向上一竅卓拄杖
0425c29: 一下云永證金剛無量壽南山松柏古今青。
0425c30: 孝子鍾宣遠誦華嚴經為薦先嚴瑞菴公小參師云
0426a01: 若人欲識佛境界當淨其意如虛空遠離妄想及諸
0426a02: 取令心所向皆無礙但離妄想真心自現鍾公恁麼
0426a03: 會得則生本無生死本無死無死無生湛然常住以
0426a04: 拄杖擊靈几云若向一毫頭上了毘盧華藏任悠悠
0426a05: 薦考妣小參陞座云彈指光陰已巳數秋全真只在一
0426a06: 毛頭去來生死元無異豁徹靈明得自繇大眾還見
0426a07: 麼先考養素胡公先妣高氏陶氏兩孺人今日在山
0426a08: 僧拄杖頭上坐寶蓮花放光現瑞來無所至去無所
0426a09: 從遂以拄杖指真云百寶莊嚴無相身一超直入如
0426a10: 來地。
0426a11: 小參陞座云質可徐公其生也忠肝義膽其死也豁
0426a12: 徹靈明穎異過人真是豪傑世間希有闔府與山僧
0426a13: 往來數年居士每與山僧談及此事有心領神會處
0426a14: 但世緣深重而不能純一修行若非曩劫薰習焉能
0426a15: 如是正信須知四十三年萬境之中種種皆是佛之
0426a16: 玅用何以見得玅性圓明離諸名相本來無有世界
0426a17: 眾生因妄有生因生有滅生滅名妄滅妄名真如何
0426a18: 是真遂舉拂子云全憑這箇威光不向四生流轉。
0426a19: 信女行福請小參師云思念手足情奄然忽半載惟
0426a20: 有般若力一句截情愛坐斷生死關箇中無變改大
0426a21: 眾還知沈氏孺人安身立命處麼以拄杖指靈几云
0426a22: 杖頭指出金剛體十地高超出愛纏。
0426a23: 子葆朱居士請小參師云聖凡同一體生死悉皆如
0426a24: 秖因自不了致使受輪迴朱老淑人還會麼山僧示
0426a25: 汝歸真永證金剛固體急薦取莫遲疑覺悟世間真
0426a26: 幻妄超生脫死定無疑以拂子左右一擊下座。
0426a27: 請金粟本師車和尚真到小參師云這老漢一生逞
0426a28: 盡伎倆到臨末稍頭一事也無引得不肖兒孫說道
0426a29: 金粟和尚形影在這裏畢竟和尚在什麼處大眾還
0426a30: 知落處麼良久云騰今耀古元無住一道圓光爍太
0426b01: 虛拈香大展三拜。
0426b02: 示眾
0426b03: 出關示眾三載關中藏拙衲幽深頗樂自恒然堂堂
0426b04: 正體無內外逼塞虛空絕蓋纏既無內外又絕蓋纏
0426b05: 無形無相覿體現前攝大千于一毫端融芥塵於十
0426b06: 方剎無拘無束任運縱橫一喝一拳迥然獨露遂豎
0426b07: 拂云還會麼正當恁麼時獨露一句作麼生道橫拈
0426b08: 豎用總無別萬象之中不涉緣。
0426b09: 坐香開示若論此事人人本具箇箇圓成何須結制
0426b10: 畫地為牢所謂良馬一鞭俊人一言直下領會不用
0426b11: 多端虛明歷歷覿體全真更無他物喝一喝云了手
0426b12: 還他徹骨漢超今越古自騰騰。
0426b13: 示眾普勸大眾痛念生死事大如救頭然至苦莫如
0426b14: 業識茫茫至樂莫如一心修道道乃天下之極樂捨
0426b15: 道而求樂猶棄食而求飽也世人迷自本心妄貪世
0426b16: 樂不知無常一到萬事皆空百苦交煎慞惶怕怖不
0426b17: 想世間之樂動遭業縛有愛必離有冤必會愛憎俱
0426b18: 消自然明白修道之人心同太虛無是無非慈悲忍
0426b19: 辱悉滅貪瞋遠離妄想遇境逢緣把定繩頭勿令犯
0426b20: 人苗稼勤持正念刻刻提撕猛著精彩纖塵不立一
0426b21: 旦豁然明徹本性成佛不虛此生若僧若俗各請回
0426b22: 心。
0426b23: 除夕示眾臘月三十日古德喻人生死交會之際不
0426b24: 可不審須要安思危樂思苦趁此無事之時把話頭
0426b25: 頓在面前晝夜挨拶當發上志以悟為則豁然開朗
0426b26: 不枉出家之念莫貪熱鬧昔懶瓚和尚唐太宗欽其
0426b27: 名遣中使入山請之詔書三降始起撥火捉煨芋寒
0426b28: 涕交頤曾不之顧天使笑曰請和尚拭寒涕瓚曰那
0426b29: 有工夫與俗人拭涕耶使回舉似帝帝益加欽敬看
0426b30: 他古人如是履踐名利不干懷自然日用合道大眾
0426c01: 還會麼啼得血流無用處不如緘口度殘年。
0426c02: 怡然病中請開示師云山僧無一法污汝心田單拈
0426c03: 一條白棒若向山僧棒頭豁開正眼始知立命安身
0426c04: 若得一知半解如何抵得生死要親到不疑之地方
0426c05: 為穩當方知我不欺汝復示偈云宗門中事貴真參
0426c06: 二六時中莫放寬拶得一身白汗出自然四大得輕
0426c07: 安。
0426c08: 十月十五日古宿上座仝錢門吳氏設普茶師示眾
0426c09: 云十五日以前大地山河皆有月十五日以後誰家
0426c10: 灶裏火無煙今日正當十五日天上月正圓人間道
0426c11: 月半欲得兩相應分身兩處看所謂心月孤圓光吞
0426c12: 萬象光非照境境亦非存光境俱忘復是何物西堂
0426c13: 義川云說似一物即不中師云畢竟是箇什麼進云
0426c14: 相逢者多知音者少師便打進云一棒當陽亙古今
0426c15: 師云若不同床睡焉知被底穿進云伏惟和尚珍重
0426c16: 問寶印當空妙花拈一小春師云風吹拂子千條線
0426c17: 進云今日蒙師指方知有一冬師云人人徹骨寒拽
0426c18: 拄杖歸方丈。
0426c19: 示眾參禪打坐求脫生死不知安身立命處如人在
0426c20: 大海裏坐更問人討水喫相似學道人一切時中勤
0426c21: 苦耐志晝三夜三念念相續無有間斷豁然妙悟隨
0426c22: 處明了更無欠少任運縱橫不離本際果到這裏凡
0426c23: 聖了無立處直下承當皎然無物若人真不用功更
0426c24: 求解脫正是迷波討源難成大器趁此一期必須了
0426c25: 辦若不真切甘為下劣耳願眾兄弟各各努力珍重。
0426c26: 示眾凡參禪人欲證悟者從自己巳心中樸實做去挨
0426c27: 到水窮山盡處忽然一念頓悟如十字街頭見親父
0426c28: 一般更無疑惑但悟有深淺若從根本上做工夫打
0426c29: 破疑團頓歇無明窠臼一超直入此上根利智其餘
0426c30: 漸修所證者最怕得少為足縱有會處皆是識神邊
0427a01: 事以此為真認賊為子此一關決要透過若有習氣
0427a02: 未除就于一切境上觀照頓省前非消得一分習氣
0427a03: 顯得一分本智全在工夫綿密放下身心單提一念
0427a04: 切莫管他悟與不悟只管做將去不必將心待悟希
0427a05: 求玄妙眾生妄心原是如來果體妄想情慮原是神
0427a06: 通妙用工夫做到做不得處更加一拶纔為了當不
0427a07: 然則墮憂愁魔矣。
0427a08: 法語山僧雖參金粟先和尚付授自揣愚拙決志住
0427a09: 靜但先師囑累為重刀耕火種覓一箇半箇以報先
0427a10: 師法乳于願足矣因董菴幽靜頗覺相宜昔眾檀信
0427a11: 堅請上堂山僧再三固辭不得已巳陞座示眾解制日
0427a12: 已巳曾對眾白過今禪道紛紛魔強法弱非具大智慧
0427a13: 大力量大福德者不能勝任山野何人自不度量此
0427a14: 事至大若不慎于始必殆于終況乎遠祖汾陽數請
0427a15: 不赴且山僧才輕德薄者乎唯護法亮之。
0427a16: 吳老夫人病中令郎仲木居士乞法語開示乃云願
0427a17: 夫人將四大五蘊名聞利養順逆境界病苦厄難憂
0427a18: 悲苦惱萬緣一齊放下直得淨裸裸赤灑灑胸次中
0427a19: 空牢牢地單究本來面目朝參暮究日用如是行持
0427a20: 一旦豁然猛醒生死情關頓然迸裂踏著本地風光
0427a21: 自然心病身病俱消方為廓落超方為女中丈夫也
0427a22: 除夜光陰倏忽間不覺改容顏努力勤修道回心種
0427a23: 福田忍辱波羅蜜慈悲是法船不知佛世界即是己巳
0427a24: 心田頓除人我見憎愛不相關雲開紅日爍處處都
0427a25: 皎然本自天真佛迷遭煩惱纏透徹無僧俗唯悟達
0427a26: 根源對境心常寂如如體湛然諸祖傳心印何曾別
0427a27: 有禪大道無文字臨機總現前悟佛心宗也教外豈
0427a28: 虛傳。
0427a29: 山僧茲寓董菴安貧樂道凡遇種種委曲逆順之境
0427a30: 難治難調甘心自受況山僧二十餘年力行苦行念
0427b01: 念弘揚正宗心心開發後學願與眾兄弟苦志同參
0427b02: 視人如己巳處險猶安而且德薄寡能故爾杜門藏拙
0427b03: 養病度時每思從上有智之士凡遇境緣不為境緣
0427b04: 所使能受諸觸於諸觸中行平等慈冤親不二識得
0427b05: 境風起處煩惱即是菩提如是則當處寂滅總歸解
0427b06: 脫之場深居一室閉門即是深山雲峰高寄任性隨
0427b07: 緣眾雖不相會面於大光明藏中時與眾檀信覿面
0427b08: 提持正所謂無邊剎境自他不隔于毫端十世古今
0427b09: 始終不離于當念旨哉斯言伏惟明鑒。
0427b10: 機緣
0427b11: 湛虛兄過訪弟子言師不在家茶罷師出相見虛云
0427b12: 將謂主人不在師云動若行雲止猶谷神虛云非公
0427b13: 境界師便喝虛云這一喝未有主在師即豎一指虛
0427b14: 亦喝師云再喝一喝看虛云鈍置殺人。
0427b15: 不二兄詣菴商量搆室索偈云乞兄幫助師云劈面
0427b16: 一掌不二云不要許多師云劈面一掌頓絕伎倆大
0427b17: 施門開度人無量。
0427b18: 金臺法師在天寧寺講經師往問云慧鏡常明照十
0427b19: 方纖塵不立絕商量驊騮今上康莊路鞭影不施到
0427b20: 故鄉請問老師到家之後如何行履臺云汝做何工
0427b21: 夫師便喝臺云你這一喝落在何處師云一喝浮雲
0427b22: 散當陽日正輝臺云我這裏不用棒喝只說三乘師
0427b23: 云唯有一乘法無二亦無三臺云這上座是利根人
0427b24: 師答偈云當陽正照絕中邊拄杖橫拈擊大千放得
0427b25: 源頭真活水都教灌溉好心田臺復偈云枯木庭前
0427b26: 蹉路多行人到此盡蹉跎只消本分酬他價穿起婆
0427b27: 衫卻拜婆師又答云枯木重榮覆大千臨機無礙絕
0427b28: 遮欄明珠出現吞寰宇一棒打通萬仞關。
0427b29: 當湖陸夫人參弟子今日要與和尚討箇落處師打
0427b30: 云與你一棒且道落在甚麼處陸云無蹤亦無跡師
0427c01: 云你在何處安身立命陸無語師示偈云直指單傳
0427c02: 不涉言棒頭急薦箇中玄紅塵堆裏全身現越聖超
0427c03: 凡自在仙禮謝而退。
0427c04: 僧普聞呈偈云箇裏從前無易難風波脫卻事皆安
0427c05: 明明歷歷無他礙任意縱橫得自然師云如何是你
0427c06: 明明歷歷境界進云高高山頂立深深海底行師云
0427c07: 非汝境界僧云一條直入長安路吸盡江山一點無
0427c08: 師云你向何處安身立命僧禮拜師云放汝三十棒。
0427c09: 僧參師問仙鄉何處僧云廣德師云你曾得也未僧
0427c10: 喝師便打。
0427c11: 除夕師問西堂怡然云如何是趙州火爐頭賓主句
0427c12: 進云村歌社飲師以箸掀翻炭火僧禮拜依位而立
0427c13: 師舉如意云喚作如意則觸不喚作如意則背不得
0427c14: 下語不得無語不得錯舉若道得的當即分付汝西
0427c15: 堂禮拜云伏惟和尚起居萬福師云汝分上又作麼
0427c16: 生答云萬木春來自向榮師乃付。
0427c17: 師問義川你主人公在何處安身立命川云撒手無
0427c18: 一物直下自承當師云承當後如何云禮拜和尚師
0427c19: 取拂子云不可喚作拂子喚作什麼川豎拳師云拂
0427c20: 子與拳是同是別川云一箇鼻頭兩孔出氣師乃付。
0427c21: 師問僧大徹底人本脫生死因甚命根不斷進云娑
0427c22: 羅悉帝娑婆訶師云念後如何僧展手師云展後
0427c23: 僧喝師打出。
0427c24: 朱超振呈頌師云頌且置如何是家裏消息振無語
0427c25: 師劈面一掌振禮拜次日呈頌云當陽一掌便知恩
0427c26: 頓破疑情絕點塵揮劍鳴琴皆是道須彌推倒露珠
0427c27: 真師云須彌作麼生推倒振擬議師驀豎拳云汝推
0427c28: 得倒者箇麼振無語師云元來虛語還須著力參究
0427c29: 始得振云箇事分明機鋒不利師乃示偈云聰明才
0427c30: 智世間能臨濟宗風絕點塵若向棒頭知落處須彌
0428a01: 推倒契天真。
0428a02: 拈古
0428a03: 燒菴婆。
0428a04: 婆子設釣拋綸這僧可惜許當鋒錯過若是山僧待
0428a05: 他抱住時劈面一掌云與汝證明了也。
0428a06: 德山見賣餅婆。
0428a07: 當時德山見他問點那箇心拈餅便行待他動靜驀
0428a08: 面一唾看他如何合殺。
0428a09: 德山小參不答話。
0428a10: 若是山僧當時纔出某甲不問話與和尚相見他行
0428a11: 棒接住便行不妨慶快。
0428a12: 頌古
0428a13: 世尊降生。
0428a14: 露著些兒便放憨橫行七步太無端爭如遇著雲門
0428a15: 老一棒打教徹骨寒。
0428a16: 雪山睹明星悟道。
0428a17: 明星一見髑髏穿雪嶺何勞坐六年處處綠楊堪繫
0428a18: 馬家家有路透青天。
0428a19: 末後拈花示眾。
0428a20: 一花拈出萬人前剛有頭陀解破顏都道人天渾不
0428a21: 識誰知鼻孔亦撩天。
0428a22: 國師三喚侍者。
0428a23: 驀喚三回意已巳深南陽肝膽一時傾負吾負汝人難
0428a24: 薦描不就兮畫不成。
0428a25: 趙州勘二菴主豎拳。
0428a26: 菴主拳頭用處親誰知賊是小人心從教一鏃雙鵰
0428a27: 落依舊日輪東畔昇。
0428a28: 趙州勘臺山婆。
0428a29: 驀直臺山一路通趙州到此沒行蹤老婆勘破歸來
0428a30: 也踢倒須彌第一峰。
0428b01: 海舟禪師在萬峰和尚會下三晝夜寢食俱忘
0428b02: 偶香燈繩忽斷墮地豁然大悟有居士問燈繩
0428b03: 忽斷時如何師答云擊透髑髏。
0428b04: 忽爾香燈墮地時髑髏擊透夢初回橫眠豎立渾無
0428b05: 礙倒駕鐵船任往來。
0428b06: 寶峰禪師在海舟和尚會下刻意參究不覺被
0428b07: 火燎卻眉毛面如刀割以鏡照之豁然大悟。
0428b08: 火燎眉毛刀割時分明徹骨少人知當臺明鏡如斯
0428b09: 露覿面相呈更有誰。
0428b10: 廬陵米價。
0428b11: 米價廬陵越樣新尋常示眾少知音英靈觸著丰稜
0428b12: 露誰道青原出少林。
0428b13: 武帝問達磨如何是聖諦第一義磨云廓然無
0428b14: 聖帝云對朕者誰磨云不識。
0428b15: 作家君王第一義廓然無聖當鋒舉挨拶將來對朕
0428b16: 誰不識因茲渡江去闔國人追不再來少室峰前唯
0428b17: 面壁錯對神光露一機至今遍界花狼藉。
0428b18: 二祖。
0428b19: 覓心無處覓當下便心安縱使機前薦已巳被老胡謾
0428b20: 早知燈是火兩臂定完全。
0428b21: 臨濟入門便喝。
0428b22: 當機一喝震乾坤萬里青霄絕點塵驀直向人人不
0428b23: 委依前一箇鐵渾侖。
0428b24: 燒菴婆。
0428b25: 抱定正當恁麼時賊過張弓落二機不是婆婆親薦
0428b26: 得幾乎放過老頭皮。
0428b27: 南泉斬貓。
0428b28: 提起貓兒斬處親一刀兩段任英靈草鞋頭戴誰能
0428b29: 會千古風流疑殺人。
0428b30: 偈語
0428c01: 示徐道人超古
0428c02: 修行須忍耐煩惱自然輕真實為生死念佛貴精勤
0428c03: 一心無間斷有何不解脫念念不離佛從此生死歇
0428c04: 平等自性中蕩然了無物拍手任逍遙不負余饒舌
0428c05: 示南潯董道人
0428c06: 嘿嘿咨參渠是誰忽然薦得了無依看破始知來脈
0428c07: 大舉頭天外笑哈哈
0428c08: 示錢聖月室人胡氏
0428c09: 學道須當了自心青蓮華發少林春菩提種性人皆
0428c10: 具棒下翻身自古尊
0428c11: 示朱老淑人法名超覺
0428c12: 一棒絕纖塵當陽直指人箇中親薦得覿體自全真
0428c13: 示一竟
0428c14: 一竟無別念精進沒間斷頂眼豁開爍破娘生面
0428c15: 示明元
0428c16: 在家學道人不用別追尋貪嗔憎愛斷步步證無生
0428c17: 示惟一
0428c18: 參禪貴乎一識一萬事畢薦得本來真惟心而惟一
0428c19: 示蓮生
0428c20: 修行莫涉緣一箇話頭參豁然便領會火裏自生蓮
0428c21: 坐香示眾
0428c22: 參禪須要起真疑疑到情忘意絕時薦得當陽全顯
0428c23: 露堂堂日用了無依
0428c24: 答朗目附來韻
0428c25: 從來箇事莫傳言須得當機覿面間古人八十猶
0428c26: 行腳微細其中玄更玄。
0428c27: 箇事明明絕覆藏好肉何須剜作瘡打破趙州關捩
0428c28: 子頂天立地露堂堂
0428c29: 答野水兄附來韻二首
0428c30: 總持去後無消息千載令人慨嘆生近日得君堪
0429a01: 繼襲拈頭作尾有經營。
0429a02: 龍池一派到金粟滾滾連天孰敢當幸有伊人施
0429a03: 妙手和源把住息汪洋。
0429a04: 師見乃先著語云歷歷明明蓋天蓋地說甚麼無
0429a05: 消息。
0429a06: 歷歷孤明亙古今當頭一棒指諸人箇中若了全無
0429a07: 事萬水同源一派真
0429a08: 答覺如附來韻
0429a09: 新條舊發正森嚴獨占春光報上賢挺直巍然當
0429a10: 世界紅輪倒掛樹頭邊。
0429a11: 春秋不涉本森嚴亙古彌今獨占先湛湛澄澄含法
0429a12: 界日輪當午照無邊
0429a13: 詠梅花
0429a14: 梅開雪裏倍精神清徹馨香遍界聞透出一枝天外
0429a15: 動園林獨占自芳芬
0429a16: 掩關二首
0429a17: 挈挈波波多少年杜門息影隱林泉乾坤踢破腳收
0429a18: 轉獨坐寒窗皎月圓
0429a19: 其二
0429a20: 終日如愚頓息機箇中無是亦無非堂堂坐斷聖凡
0429a21: 路亙古彌今一本如
0429a22: 覺如問這拄杖作麼生用師便打云這樣用遂
0429a23: 示一偈
0429a24: 貧僧一條拄杖應用縱橫無量魔佛當頭普施定作
0429a25: 人天榜樣
0429a26: 誕日示眾
0429a27: 衲僧不與世人同無滅無生任運中若是慶生應有
0429a28: 死箇中窺破壽無窮
0429a29: 答孫子麟居士
0429a30: 堂皇獨露了無依透出雲霄總不拘描不成兮畫不
0429b01: 就大地山河不出渠咦若還認得渠瞥爾翻騰迅若
0429b02: 雷文言中毒無輕泄高寄雲峰且待時
0429b03: 答武林天羽儀附來韻
0429b04: 寄語祗園老比丘趙州當日沒來由不須見面知
0429b05: 端的淺水如何泊得舟。
0429b06: 殺活縱橫得自由蒲團高坐懶抬眸知君不是金牙
0429b07: 作誰敢般門弄斧頭
0429b08: 和鄭雲渡秋亭吟
0429b09: 大地渾然一草亭煙雲晨夕繞為櫺松龕石壁無餘
0429b10: 響秋色空清誰解聽
0429b11: 孟夏關中閒詠
0429b12: 諸老門庭家業盛自知疏拙隱為安玄機棒喝都休
0429b13: 歇萬法虛融莫問禪
0429b14: 百結鶉衣倒掛肩饑來喫飯倦時眠蒲團穩坐渾忘
0429b15: 世一任窗前日月遷
0429b16: 高臥雲嶒寄幻軀白雲翠竹兩依依眼前幻境隨遷
0429b17: 變深掩柴扉樂有餘
0429b18: 茅舍風高孰敢親棒風喝月走煙雲儼然寶缽虛空
0429b19: 托淡飯黃虀自現成
0429b20: 蒲團
0429b21: 團團一片絕遮攔覆地翻天在處安聖號凡名都坐
0429b22: 斷大千收在一毫端
0429b23: 拄杖
0429b24: 超然迥別骨稜稜獨立孤標亙古今凡聖齊施全正
0429b25: 令撐天拄地獨為尊
0429b26: 拂子
0429b27: 拂拂真風絕覆藏橫拈豎用好風光當年馬祖曾懸
0429b28: 壁今日何妨再舉揚
0429b29: 缽盂
0429b30: 滲漏全無何俊哉饑餐渴飲絕纖埃要知洗後渾無
0429c01: 事多少迷人安柄來
0429c02: 新正警眾
0429c03: 浮生幻化苦奔波終日忙忙被業磨若能掃斷無明
0429c04: 窟獨露逍遙自在多
0429c05: 人生幻世愛相延愛若休時大覺仙地獄天堂君自
0429c06: 取話頭綿密莫貪緣
0429c07: 心常坦坦本來清細察多知混世情直下翻身登彼
0429c08: 岸無明頓破笑吟吟
0429c09: 了得凡心聖自圓急參父母未生前覷破本來一著
0429c10: 子山花流水共同歡
0429c11: 書問
0429c12: 復朱老淑人
0429c13: 接手扎乃知道人世念漸疏悲哀盡淨慰甚慰甚然
0429c14: 道人要先期以悟為則將世間名利看破家務放輕
0429c15: 則道念自然濃厚須知一切境緣自心所造於境緣
0429c16: 習熟處作得主便不隨境緣所轉看定話頭心心無
0429c17: 間刻刻提撕驀然撞破則平時熟習自無著處矣古
0429c18: 云他人難用力自度自家身二六時中不可散逸至
0429c19: 囑。
0429c20: 又復
0429c21: 尊體違和切須保重蓋心安則身自安矣來諭大事
0429c22: 茫然山僧道不妨好箇消息何不萬緣放下迴光返
0429c23: 照看茫然底是誰煩惱底是誰知茫然底又是誰煩
0429c24: 惱之念起從何處起滅向何處滅看來看去忽然豁
0429c25: 開正眼始知立命安身迥然獨露當體透脫自由自
0429c26: 在是山僧之望也。
0429c27: 又復
0429c28: 流光迅速浮世危脆豈是久居道人處富貴繁華之
0429c29: 中實為生死心切真火中之蓮也此段大事因緣雖
0429c30: 是至易之事亦是至難之事必須發勇猛心立決定
0430a01: 志朝參暮究喜怒哀樂之間斷不可放過精進中倍
0430a02: 加精進忽得心華發明照十方剎可謂不出塵勞而
0430a03: 作佛事矣。
0430a04: 又復
0430a05: 邇來道履康寧否體究個事無雜念否日用應緣不
0430a06: 彼外境所奪否勿馳求莫妄想兒孫之念頓宜放輕
0430a07: 逆順境界即是菩提若覷得破即此火宅塵勞便是
0430a08: 當人出三界之處一段風光橫拈豎用只在尋常日
0430a09: 用之中頭頭開正眼法法盡歸宗除此之外貧道別
0430a10: 無開示囑囑。
0430a11: 示海寧禪人
0430a12: 做工夫必須要發勇猛心立決定志痛念生死無常
0430a13: 大事畢其形命不肯放過識破一切世間愛憎是非
0430a14: 境緣不使一塵為障行住坐臥日用應緣處時時體
0430a15: 究永無退轉又所謂工夫者將思量世間塵勞底心
0430a16: 回在話頭上做去忽然無心撞破漆桶自然默默相
0430a17: 契矣。
0430a18: 復表嫂
0430a19: 若論此事佛未出世祖未西來照天照地無欠無餘
0430a20: 若僧若俗皆可成佛作祖今但二六時中四威儀內
0430a21: 無時間斷看定父母未生前如何是我本來面目密
0430a22: 密提撕不為世事所奪塵緣快樂時自當猛省不可
0430a23: 放逸愈久愈堅久久純熟豁然透脫方信吾言此乃
0430a24: 火宅中之真方便也。
0430a25: 又復
0430a26: 客秋一別遠隔至今每承種種道愛非言謝可盡已巳
0430a27: 知闔府起居佳勝為慰近來世亂紛紛如之奈何此
0430a28: 際只有參究工夫為最更無別事可為也倘得心地
0430a29: 開通徹見本來面目得大自在任他波浪掀天我自
0430a30: 湛然不動山僧與諸行人苦志同參又蒙見招難以
0430b01: 舉動穩坐家庭一切紛紜變幻委之于數萬弗見慮
0430b02: 待外境稍平望過菴一晤是所願也。
0430b03: 示瑞宗
0430b04: 瑞宗少年切志向上事然于生死大事欲隨處解脫
0430b05: 惟喜怒哀樂忽來不能當下消殞則主人公已巳被牽
0430b06: 纏矣只因忘卻本有佛性故一向在世情逆順境界
0430b07: 上為正事不知此境界是生死根本若一生打交輥
0430b08: 不開則不覺不知虛生浪死所以山僧教人參究看
0430b09: 話頭深下疑情念念不忘心心不昧一切閒忙動靜
0430b10: 呼奴使婢抱兒弄女應酬之中重下疑情畢竟如何
0430b11: 是我本來面目二六之時疑來疑去忽然疑破話頭
0430b12: 元來與佛祖同鼻孔出氣誠為火宅塵勞中女丈
0430b13: 夫也囑囑。
0430b14: 復常翁居士
0430b15: 遠承垂念知二位大人尊體康泰欣慰無量幸添兩
0430b16: 令嗣常氏家門重興某願足矣所云田事某昔日告
0430b17: 別時面對二大人言過某痛念生死事大無常迅速
0430b18: 時不待人發憤要明此事辭親棄俗甘旨不供不能
0430b19: 盡世間孝道所以某將從前自置數畝奉二親供膳
0430b20: 聊表寸心以免不孝之罪久後可付令嗣以作先道
0430b21: 伴饗祀以盡某在常門一番事也去年四月八日掩
0430b22: 關一切併捐所謂傳佛心印續佛慧命豈細事哉故
0430b23: 只杜門守愚且以度日耳。
0430b24: 復朱老淑人因乞
0430b25: 讀來諭貧僧無念中亦不能無掛念耳若執幻妄為
0430b26: 真實迷頭認影了無出期古云狂心一歇歇即菩提
0430b27: 妙淨明心本非外得一朝猛省則生死情關頓然迸
0430b28: 裂始知真妄不二動靜皆如顛倒情塵自能瓦解冰
0430b29: 消矣。
0430b30: 又復
0430c01: 且喜老居士玉體清勝然道人亦須保養為要日用
0430c02: 之中傾心向道切莫唐喪光陰即穿衣喫飯無非這
0430c03: 箇消息語言談笑亦無非本地風光故云舉不顧即
0430c04: 差互擬思量何劫悟道人宜深思之不可蹉過也。
0430c05: 復吳稚仙居士
0430c06: 尊使到知老居士闔府起居佳勝為慰向承見招到
0430c07: 貴府飽領香齋兼惠厚儀而今復承遠寄妙劑山野
0430c08: 德薄何以克當感愧無量居士念先和尚一脈來索
0430c09: 山野頌古山野質鈍難窮諸大尊宿之意來諭師伯
0430c10: 和尚婆心為侄者慚惶無地但痛念先和尚早逝弟
0430c11: 子追憶無窮何時得報五月初回菴杜門藏拙以度
0430c12: 時耳。
0430c13: 復鄭居士
0430c14: 接手教展誦佳章見居士慧性高朗居塵不染火裏
0430c15: 青蓮要了此事急須努力加參不可被文海詩江所
0430c16: 浸不妨向棒頭豁開正眼掀天揭地佛祖同儔可為
0430c17: 居塵出塵之大丈夫也山野質鈍數語也是缽盂安
0430c18: 柄愚見如此不知高明何以誨山僧也呵呵。
0430c19: 復鄭雲渡居士
0430c20: 居士同月朗兄過菴命跋華嚴經山僧才識譾劣偶
0430c21: 爾成文明眼人前一場笑具復命跋法華經是法非
0430c22: 思量分別之所能解若有知解是為門外三車矣一
0430c23: 跋再跋是知解非知解如其不然自數他寶請著精
0430c24: 采驀忽撞破血從何來經是誰書龍女誰做便能豁
0430c25: 開火宅顯出真機攜手同來白牛露地居士要行持
0430c26: 此事還宜一火焚卻不留一字更為痛快也復偈云
0430c27: 法華未舉現全身筆底橫流血染經月朗當空映法
0430c28: 海臨書妙用一毫吞。
0430c29: 答澉浦吳裒仲居士
0430c30: 來諭日用未得一如纔涉鬧處便不得力須向日用
0431a01: 應緣處立定腳跟絲毫不昧看是何物忽然摸著鼻
0431a02: 孔覷破舊日家風不用尋思迥然獨露不然世法佛
0431a03: 法打作兩橛何日自了惟在決透此事洞見聖賢精
0431a04: 髓真頂天立地大丈夫漢也。
0431a05: 又
0431a06: 來諭塵緣牽擾山僧道不妨就在塵緣體究頭頭用
0431a07: 去法法消歸自己巳靜鬧閒忙無二無別竿頭進步晝
0431a08: 夜挨拶忽爾地一聲自然淨土穢邦俱成寶所居
0431a09: 士慧性高朗根器不凡山野拙語宜付丙丁法體珍
0431a10: 重自愛謹復不盡。
0431a11: 示戒禪人
0431a12: 道人塵勞中有志求出生死須將箇父母未生前本
0431a13: 參話頭研窮體究以悟為則先要立一片決定出生
0431a14: 死心久遠不退之志不可存一字在胸中從前習氣
0431a15: 一齊拋卻家緣世情一齊放下胸中了無一物單提
0431a16: 話頭重下疑情只管勇猛做去自然久久純熟豁然
0431a17: 迸出本來面目方信雲門餅趙州茶原是殘羹餿飯
0431a18: 若達此旨則日用不出塵勞而作佛事矣。
0431a19: 示琛禪人
0431a20: 禪人欲出塵勞而斷生死宜發大志以期妙悟身處
0431a21: 繁華富貴之中切莫任境飄流優游縱逸無始以來
0431a22: 習氣濃厚愛根深重生死輪迴不斷若要了悟如世
0431a23: 尊頓捨金輪皇位雪山苦行六年睹明星悟道遠云
0431a24: 奇哉眾生具有如來智慧德相只為妄想執著不能
0431a25: 證得此是第一箇成佛的樣子禪人決要了生死大
0431a26: 事提起話頭如金剛王寶劍一齊斬斷頓歇妄心拶
0431a27: 到水窮山盡處通身是一箇誰字徹見本來面目廣
0431a28: 大圓滿了無一物便知山僧棒頭落處微妙難解之
0431a29: 法不待問人而自明矣山野質鈍矢上加尖令兄高
0431a30: 明博達自有超方卓見見此字當為之抵掌呵呵也。
0431b01: 示明秀
0431b02: 久不晤言心懷耿耿小姑早逝母子至情百劫千生
0431b03: 恩愛之所流注道人既知有一段大事因緣便好頓
0431b04: 捨外緣推窮生死大事五濁世中無一真實有生有
0431b05: 滅種種虛幻從本元無因愛而有生死輪迴不斷道
0431b06: 人當下試看要哭的畢竟是誰正煩惱時亦非他物
0431b07: 從此著力一拶忽然看破頭頭顯露物物全彰煩惱
0431b08: 之念自然冰釋矣。
0431b09: 復裒仲吳居士
0431b10: 接手扎知闔府迪吉安和為慰來諭更求開示居士
0431b11: 猶在光影門頭者豈不薦取山野前日棒頭落處若
0431b12: 果棒下見得親切于日用中秉一口金剛王寶劍臨
0431b13: 機涉事一斬斬斷誰敢當鋒果然到此地位萬派千
0431b14: 溪皆渤澥七金五嶽盡須彌此外更無別囑呵呵。
0431b15: 復檀越董帷孺居士
0431b16: 接翰教知闔府佳隹勝為慰每念居士靈根夙種妙慧
0431b17: 今生心宗頓契大年再來作皇家之柱石為法苑之
0431b18: 金湯種種衛護不勝感感復承遠懷厚貺山僧才輕
0431b19: 德薄何以克當拜領遙祝謝謝不盡明春居士光臨
0431b20: 嘉禾可當一度河清也。
0431b21: 題贊
0431b22: 金粟本師車和尚真贊
0431b23: 咄者老人骨格稜稜無相光中驀現此身一條白棒
0431b24: 斷人命根親遭毒手徹恨最深而今觸著當年事一
0431b25: 番提起一番新
0431b26: 又
0431b27: 傑出叢林金粟和尚惡辣鉗鎚佛祖不讓凡聖當前
0431b28: 頓絕伎倆咄全提向上不留情天上人間更無樣
0431b29: 題待漏圖朱老淑人乞法名超覺
0431b30: 朱老淑人逼我題真超然迥脫覺即無塵咦丹鳳朝
0431c01: 金闕獨示本來身團圞共說禪家語火裏蓮花遍界
0431c02: 聞
0431c03: 題金氏像
0431c04: 手拈拂子非俗非僧合門龐眷屬聚首話無生咦到
0431c05: 底還須親撒手迥然出格自由人
0431c06: 李曉令居士
0431c07: 請曉令自珍重二六時中莫妄動但有纖毫即是塵
0431c08: 咄者一著唯人自肯乃方親
0431c09: 題吳居士小像
0431c10: 從無住本而現相處富貴中而不染隻影單瓢樂有
0431c11: 餘超生越死自能辦咄咄咄濁惡世中為標格
0431c12: 題質可徐居士耦耕圖贊
0431c13: 咄質可質可無可不可富貴不戀隱遁耕耘深藏務
0431c14: 本本立道生齊眉舉案共樂清貧楹樽共賞稚子候
0431c15: 門忠心俊傑傳上丹青
0431c16: 題曹居士像殉難
0431c17: 咄莫謂介繁非介繁孤峰月落映寒潭超今越古離
0431c18: 情謂義膽忠心豈等閒從此一番遭毒手芳名千古
0431c19: 落人間
0431c20: 題進禪人梅花像贊
0431c21: 曹溪旨絕廉纖擬別會隔天懸急參透省舊顏咄今
0431c22: 人豈讓古人風如梅臘盡春先占
0431c23: 題雲巖師小像
0431c24: 平生性直無我利人堅持戒行力為叢林急須薦取
0431c25: 切莫因循透得最初一句子菩提樹下道圓成
0431c26: 蓮宗禪人請題父小像號常炤
0431c27: 美哉父子同出塵常炤不傳之秘訣孤危不讓謝家
0431c28: 風一爐香對儼然別咄
0431c29: 題血書華嚴經
0431c30: 華嚴法界廣無量上人滴血收華藏一字一筆一法
0432a01: 門不可思議轉法輪遮那妙體無生滅一真實際剎
0432a02: 那成迅筆一揮親薦得轉經為己巳任縱橫
0432a03: 錢聖月天童步趨圖贊
0432a04: 透脫生平這一著何必隨師步趨法人人有條拄杖
0432a05: 子規持任汝超方作咄月印千江休卜度
0432a06: 大悲菩薩開光
0432a07: 莊嚴清淨大悲王幢蓋重重妙莫量圓應法身舒手
0432a08: 眼施為動轉放明光
0432a09: 施主送韋馱菩薩進院
0432a10: 菩薩密行難思議覿面令人放寶光內外障消魔永
0432a11: 斷大眾均沾慧日長施主莊成功莫大迷雲開處性
0432a12: 天香選佛場中行佛事無窮護法鎮長行大眾還見
0432a13: 麼南無護法韋馱尊天菩薩
0432a14: 題自像
0432a15: 袛園不會禪饑喫飯倦打眠人來問道無他說劈脊
0432a16: 粗拳絕妙玄
0432a17: 又超潔超貞請
0432a18: 手攜如意閒閒無慮玉潔冰貞寒梅發蕊咦無限香
0432a19: 風動我無隱乎爾
0432a20: 題茂時孫居士家慶圖
0432a21: 桂子蘭孫正茂時馨香悠遠發新枝千尋翠碧森森
0432a22: 秀滿目清光箇箇知石上端然坐默參古佛機親逢
0432a23: 渠面目覷破自容儀一門開正眼何處不相宜咄天
0432a24: 掀地揭憑君立源遠流長孰敢窺
0432a25: 夏大至自畫像請題
0432a26: 自描自像番成兩樣豁然觸著本來真原來不在丹
0432a27: 青上咄青松底下任閒閒隨緣瀟灑江湖上
0432a28: 題庚長徐居士像
0432a29: 徐公庚長器宇堂堂胸藏萬卷掩卷思量咄莫思量
0432a30: 眉毛剔起細參詳驀然黑白都翻轉萬別千差任汝
0432b01: 揚
0432b02: 又夫婦同贊
0432b03: 龐老團圞滿目春逢人無事笑吟吟長庚燦爛橫霄
0432b04: 漢野鶴翩翩迥出群咦雖然如是更須透過祖師關
0432b05: 始得
0432b06: 題飛來大士贊周天澤居士請
0432b07: 飛來顯化難思議玉臉吹香展笑容紫竹疏林演玅
0432b08: 法六根互用總圓通咄楊枝一滴香水海天澤森森
0432b09: 書室中
0432b10: 題南潯董道人超域像贊
0432b11: 道人處世本來成現錯認丹青只因不薦一念回光
0432b12: 不隔一線咦滿目兒孫自成辦紅塵堆裏如來現
0432b13: 題悟道人像
0432b14: 咄觀世界幻娑婆願修行出愛河棄富貴若敝履玩
0432b15: 塵俗如糠秕四德俱兼備忘緣境自如參透西來意
0432b16: 超悟了無拘
0432b17: 題月輝禪人悼亡詩
0432b18: 欲明向上一著子如月光輝應薦取絕句佳章墨正
0432b19: 濃齊眉舉案歸何處知歸處吟隨機應悼亡空眾生
0432b20: 迷倒不能契鐵鞋一踏證無生誰信渠儂元不死
0432b21: 史王言居士請題扇示偈
0432b22: 欲明生死大因緣凡聖分明沒兩般著相求真渾是
0432b23: 妄撥波尋水亦非禪求玄覓妙乖真路息智忘機豈
0432b24: 等閒史君堅請余題扇只將春信報平安
0432b25: 佛事
0432b26: 掛鐘板
0432b27: 列祖鉗鎚叢林規鑑呈板云還見麼遂一擊云還聞
0432b28: 麼既是聞見分明大眾急須自薦
0432b29: 許居士請薦媳
0432b30: 柳綠桃紅解脫機纔加點綴涉離微去來生死元無
0432c01: 異離合悲歡總是渠咄天上人間總不拘
0432c02: 蘭溪朱居士歿于杭城室人同妹求薦師各示
0432c03: 偈
0432c04: 鴛鴦驚散繡幃空歿在他方淚莫窮一道靈光無向
0432c05: 背高超九品寶蓮中
0432c06: 追念同胞手足情翻身當下出迷津為伊直指登覺
0432c07: 路堂皇獨露證無生
0432c08: 入西禪堂掛鐘板
0432c09: 佛祖權衡叢林基業舊令新提鉗鎚玅密龍象駢臻
0432c10: 徹骨徹髓擊鐘板云還聞麼若將耳聽終難會眼處
0432c11: 聞聲方始知
0432c12: 慈緣禪人起龕
0432c13: 慈緣慈緣屏息諸緣老僧出關遂汝願破伊生死絕
0432c14: 廉纖跏趺端坐機雖玅一曲無生調更玄咦曾經幾
0432c15: 度紅爐煆覺華橫亞一枝鮮卓拄杖三下云去去去
0432c16: 舉火
0432c17: 丙丁童子熾然說無位真人撒手行信步踏翻生死
0432c18: 海優曇華發少林春急薦取莫沉吟遍界無非淨法
0432c19: 身以火打圓相云還見麼便攛下火炬
0432c20: 入塔
0432c21: 三界無安猶如火宅惟有此處可以自適不令人見
0432c22: 轉風流全身藏處無蹤跡呈骨便送入
0432c23: 為息乾法兄和尚母　覺師舉火
0432c24: 世間最大惟生死久住叢林莫可逃獨有老師沾法
0432c25: 味四山相逼自逍遙生垂賢母範久作法中英亦既
0432c26: 能穀子與我同條生一朝萬事畢撒手便空行昭覺
0432c27: 老師一生行履則且置轉身一句作麼生道呈火炬
0432c28: 云山僧助汝光明焰當陽披露大家看劈面來時親
0432c29: 薦得海門送出一輪紅擲火炬便燒
0432c30: 入塔
0433a01: 塔影雲霄了無遮互驀喚汝回證無生路不讓當年
0433a02: 老牸牛八角團團空裏磨咦光前耀後轉風流鷲嶺
0433a03: 靈根秀千古呈骨送人
0433a04: 慧鋒禪人封龕
0433a05: 慧鋒慧鋒五載相從省得渠儂面遍界一真空空到
0433a06: 無空處還源總一同咄剔脫這重關捩子碧天無際
0433a07: 一清空
0433a08: 舉火
0433a09: 踏翻生死本來元故鄉別是一壺天頓忘人我超塵
0433a10: 劫逍遙只在剎那間以火炬打圓相云還會麼助汝
0433a11: 騰騰紅燄起火中端坐一枝蓮擲火燒
0433a12: 吳夫人起棺
0433a13: 諸佛妙道八字打開孝子追思昊天罔極超蔭宜人
0433a14: 還會麼借山僧拄杖送汝一程五蘊山頭涅槃路四
0433a15: 方八面絕遮攔在處曇華香滿域先向枝頭洩漏音
0433a16: 覷透本來真面目遍界全彰淨妙身大眾出門一句
0433a17: 作麼生道滿目青山千古秀蓮臺九品任高登喝一
0433a18: 喝云驀直去
0433a19: 
0433a20: 伏獅袛園禪師語錄卷上終
