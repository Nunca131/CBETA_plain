0654a12: 
0654a13: 
0654a14: 
0654a15: 金剛般若波羅蜜經懸判疏鈔卷之七
0654a16: 建西天寺武林後學沙門性起述
0654a17: △七處會傳譯三。初標。
0654a18: 第七處會傳譯者。
0654a19: △二釋。文二。初明佛說二。初中又三。初標處會。
0654a20: 初總明佛說者。大部六百卷文。四處十六會。
0654a21: △二詳處會。
0654a22: 王舍城鷲峰山七會。山中三會。山頂四會。二給孤獨
0654a23: 園七會。三他化自在天摩尼寶藏殿一會。四王舍城
0654a24: 白鷺池邊一會。
0654b01: △三指本經處會。
0654b02: 此經則給孤獨處第九會。乃第五百七十七卷之本。
0654b03: 鈔。以上明佛說已巳竟。△次明傳譯何時二。初指諸
0654b04: 佛傳譯。
0654b05: 後別明傳譯此經卷者。時主前後六譯。一後秦羅什。
0654b07: 敏見稱。母是龜茲王妹。母孕什時。增益慧辨。七歲
0654b08: 出家。日誦千偈義旨。通至九歲。與外道論義。辨挫
0654b09: 邪風。咸皆愧伏。年十二歲。有羅漢奇之。謂母曰。常
0654b10: 守護之。若年三十五歲。不破戒律。當大興佛法。度
0654b11: 無數人。師又習五明論。四韋典。陰陽星算。必窮
0654b12: 其妙。後轉習大乘。數破外道。遠近諸國。咸謂神異。
0654b13: 母生什後。亦即出家。聰拔眾尼。得第三果。什既受
0654b14: 具。母謂什曰。方等深教。應闡秦都。於汝無益。何如。
0654b15: 什曰。菩薩之行。利物亡軀。大化必行。鑪鑊無恨。母
0654b16: 即告曰。汝立誓宏。吾不與止。什自是已巳後。廣習大
0654b17: 乘。必洞其奧。西域諸王請什講說。必長跪座側。命
0654b18: 什登。苻堅建元九年。太史奏云。有德星現於外
0654b19: 國。當有大德智人。入輔中國。堅曰。朕聞西域有羅
0654b20: 什。襄陽有道安。將非此耶。後遣呂光統領七萬雄
0654b21: 兵。西伐龜茲。王不能捨。什曰。為我一人。傷害眾多。
0654b22: 吾不能忍。王只得含淚而送。什雖同呂光進國。呂
0654b23: 見師幼少。生慢。因什善卜數類應。呂又用之。呂立
0654b24: 創西為主。亦請什留。至姚秦宏始三年。興滅西
0654c01: 呂。方入長安。秦主興加厚禮之敬。入西明閣及逍
0654c02: 遙園。別安置數僧。等八百沙門。諮受什旨。又
0654c03: 于草堂寺。共三千僧眾。手執舊經本而參定之。莫
0654c04: 不精究洞明深旨。時有僧叡覲什。故什所譯經。叡
0654c05: 並參正。
0654c06: 二後魏菩提流支。
0654c07: 鈔。此云覺希。北印度人。通三藏。妙入總持。志在
0654c08: 宏法。廣流視聽。魏宣武帝。洛陽翻譯。此經在內。
0654c09: 三陳朝真諦。
0654c10: 鈔。梵語波羅末陀。此云真諦。西印度優禪尼國人。
0654c11: 景行澄明。器宇清寧。藝術異解。編素諳練。梁武泰
0654c12: 清。於寶雲殿。屬侯景紛紀。乃適豫章。始興南康等。
0654c13: 雖復恓惶。譚叢無輟。即汎泊西歸。業風賦命。飄還
0654c14: 康州。住制止寺。翻譯訖。陳恭建譯五十部。今經亦
0654c15: 在其數。
0654c16: 四陳朝達摩笈多。
0654c17: 鈔。隋言法密。南賢豆國人。開皇十年來屆見文帝。
0654c18: 請入京寺。義理允正。稱經微旨。然而慈恕立身。恭
0654c19: 和成性。心非道外。行在說前。戒地夷而淨。定水幽
0654c20: 而潔。經洞字原。論探聲意。至煬帝定鼎東都。置翻
0654c21: 譯館。而有金剛文義在耳。
0654c22: 五唐初玄。
0654c23: 鈔。師是河南洛陽人。俗姓陳氏。川仲弓之後。出
0654c24: 家探諸藏。皆有錯。常慨教缺傳匠。理翳譯人。
0655a01: 遂使如意之寶不全。雪山之偈猶半。於是裸足涉
0655a02: 履險若平夷。既戾梵境。等諮無倦。五明四含之典。
0655a03: 三十二之筌。盡搜其微。究其妙法。師討經論一十
0655a04: 七周。遊覽百有餘國。貞觀十九年回歸上京。宏
0655a05: 福寺翻譯。已巳上多出靜邁法師譯經圖記。
0655a06: 六大周義淨。
0655a07: 未曾詳出。另閱別章。
0655a08: 已巳上六人皆三藏。
0655a09: 鈔。三藏表德。法師舉名。由德而顯。故彰其名。所以
0655a10: 莊生云。名者寔之賓。德者名之主。若無其德。苟有
0655a11: 其名。故夫為人師者。不可以無德而當其名。若
0655a12: 當者。則損其福耳。況未通經旨者乎。今云三藏
0655a13: 者。即通習經律論三藏。達無相法。住於佛住。兼修
0655a14: 自利利他。而為三乘人則。以法為師也。即前之六
0655a15: 師耳。又六師各有其諱。而為之別。三藏等四字。而
0655a16: 為之通。是為通別德而彰顯也。△二指本經傳譯
0655a17: 釋主二。初傳譯主。
0655a18: 今所傳者。即羅什宏始四年。於長安草堂寺所譯。
0655a19: △二釋論主。文二。初補主傳釋。
0655a20: 天竺有無著大士入光定。上昇兜率。親見彌勒。稟受
0655a21: 八十行偈。
0655a22: 鈔。梵語彌勒。此云慈氏。以多生劫來。恒修慈行。而
0655a23: 得慈心三昧之定。故云慈氏。佛世時。降生西天婆
0655a24: 羅門種。輔揚大化。影彰佛會。現為釋迦法王之子。
0655b01: 處補當來之記。已巳入賢劫千佛中。第五尊龍華教
0655b02: 主。度無量眾。廣如下生經說。今現在兜率天宮內
0655b03: 院。教化諸天及菩薩眾。因無著大士欲習大乘真
0655b04: 理。未諳深求的旨。悲嘆本師涅槃。心意思惟。幸喜
0655b05: 彌勒補處大師。而在天宮。即入日光定力。上昇見
0655b06: 彌勒大士。親傳八十行偈。金口解釋。通卷要旨。可
0655b07: 知此經乃佛心印耳。△二論主轉授。
0655b08: 又將此偈轉授世親。世親又將偈作長行解。釋成三
0655b09: 卷。論約斷疑執以釋。無著又造兩卷之論。約行位以
0655b10: 釋。
0655b11: 鈔。世親．無。本係親仲。因世親專習小乘。無著專
0655b12: 習大乘。無著未證果時。習學大乘。根鈍未悟。欲尋
0655b13: 短見。因有他方羅漢。而化度之。雖入小乘果證。心
0655b14: 本大乘之種。還求大乘二空真知。因見彌勒後。方
0655b15: 悟入。無著因見親弟不好大乘。專習小者。毀剝大
0655b16: 乘。故無著見弟來見。告云。吾之病也。為爾所害。爾
0655b17: 專讚小乘。毀說大乘。必墮苦處。是吾憂也。今吾所
0655b18: 未閱之大乘餘典。吾未觀者。爾代吾閱。親即生大
0655b19: 慚愧。速閱華嚴大乘等教。又觀彌勒金剛偈頌畢。
0655b20: 即向兄求懺曰。可將利劍割吾舌根。吾不欲命矣。
0655b21: 兄即止曰。汝不可為也。如人從地跌倒。還從地起。
0655b22: 先言毀說大乘之錯。今可將舌根轉讚大乘。即懺
0655b23: 過愆。而復其功也。故世親依斯妙偈。裂成二十七
0655b24: 段疑文。窮幽妙旨。無不明矣。無著謂此經發揮諸
0655c01: 地位中。真如意旨。故約十八行位而釋之也。△二
0655c02: 結歎釋論二主。
0655c03: 是知古今解釋者。若不遵無著．世親二大士者。俱是
0655c04: 傍求異解。未合聖意耳。
0655c05: 鈔。決不可易古就今。總然玄妙。無非後撰之己已見
0655c06: 耳。故云未合聖意也。△三結。
0655c07: 以上處會傳譯一科已巳竟。
0655c08: 
0655c09: 金剛般若波羅蜜經懸判疏鈔卷之七
