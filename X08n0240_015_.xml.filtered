0584a05: 
0584a06: 
0584a07: 
0584a08: 大方廣佛華嚴經綱要卷第十五
0584a09: 于闐國三藏沙門實叉難陀　譯經
0584a10: 清涼山大華嚴寺沙門澄觀　疏義
0584a11: 明匡山法雲寺憨山沙門德清提挈
0584a12: 賢首品第十二之下
0584a13: 有勝三昧名安樂能普救度諸生
0584a14: 放大光明不思議令其見者悉調伏
0584a15: 第八有勝三昧下八十九偈半。明毛光照益三昧
0584a16: 門。智契解脫之門。慈熏身語意業。故得身同法界。
0584a17: 大用無涯。毛光觸物。為益萬品。於時處。緣者會
0584a18: 之。是謂菩薩圓建立眾生也。大文分五。初一偈標
0584a19: 名總辯。二所收光明下別明一毛光明業用。三如
0584a20: 一毛下。類顯一切毛光業用。四如其本行下釋成
0584a21: 分齊。五若有聞下聞信光益。今初。就所益說故名
0584a22: 安樂。下文正辯。
0584a23: 所放光明名善現若有眾生遇此光
0584a24: 必令獲益不唐捐因是得成無上智
0584b01: 彼先示現於諸佛示法示僧示正道
0584b02: 亦示佛塔及形像是故得成此光明
0584b03: 又放光明名照耀蔽一切諸天光
0584b04: 所有闇障靡不除普為眾生作饒益
0584b05: 此光覺悟一切眾令執燈明供養佛
0584b06: 以燈供養諸佛故得成世中無上燈
0584b07: 燃諸油燈及蘇燈亦燃種種諸明炬
0584b08: 眾香妙藥上寶燭以是供佛獲此光
0584b09: 就第二段中。初明一毛光明業用。略辨四十四門
0584b10: 光用。分為十段。初有二光顯示三寶。二有四光令
0584b11: 發大心。三有二光總圓福智。四有二光入理持法。
0584b12: 五有六光六度行圓。六有七光四等救攝。七有一
0584b13: 光總彰三學。八有八光雜彰萬行供養為先。九有
0584b14: 六光令六根內淨。動與理會。十有六光明六塵外
0584b15: 淨。觸境皆通。今初有二光顯示三寶。
0584b16: 又放光明名濟度此光能覺一切眾
0584b17: 令其普發大誓心度脫欲海諸生
0584b18: 若能普發大誓心度脫欲海諸生
0584b19: 則能越度四瀑流示導無憂解脫城
0584b20: 於諸行路大水處造立橋梁及船筏
0584b21: 毀呰有為讚寂靜是故得成此光明
0584b22: 又放光明名滅愛此光能覺一切眾
0584b23: 令其捨離於五欲專思解脫妙法味
0584b24: 若能捨離於五欲專思解脫妙法味
0584c01: 則能以佛甘露雨普滅世間諸渴愛
0584c02: 惠施池井又泉流專求無上菩提道
0584c03: 毀呰五欲讚禪定是故得成此光明
0584c04: 又放光明名歡喜此光能覺一切眾
0584c05: 令其愛慕佛菩提發心願證無師道
0584c06: 造立如來大悲像眾相莊嚴坐華座
0584c07: 恒歎最勝諸功德是故得成此光明
0584c08: 又放光明名愛樂此光能覺一切眾
0584c09: 令其心樂於諸佛及以樂法樂眾僧
0584c10: 若常心樂於諸佛及以樂法樂眾僧
0584c11: 則在如來眾會中逮成無上深法忍
0584c12: 開悟眾生無有量普使念佛法僧寶
0584c13: 及示發心功德行是故得成此光明
0584c14: 第二有四光四十四句。令發大心。即四弘誓願。於
0584c15: 中初名濟度下是誓度眾生。次名滅愛下是誓斷
0584c16: 煩惱。次名歡喜下是求菩提。次名愛樂下是學法
0584c17: 門。
0584c18: 又放光明名福聚此光能覺一切眾
0584c19: 令行種種無量施以此願求無上道
0584c20: 設大施會無遮限有來求者皆滿足
0584c21: 不令其心有所乏是故得成此光明
0584c22: 又放光明名具智此光能覺一切眾
0584c23: 令法一法一念中悉解無量諸法門
0584c24: 為諸眾生分別法及以決了真實義
0585a01: 善說法義無虧減是故得成此光明
0585a02: 第三有二光總圓福智。
0585a03: 又放光明名慧燈此光能覺一切眾
0585a04: 令知眾生性空寂一切諸法無所有
0585a05: 演說諸法空無主如幻如水中月
0585a06: 乃至猶如夢影像是故得成此光明
0585a07: 又放光名法自在此光能覺一切眾
0585a08: 令得無盡陀羅尼悉持一切諸佛法
0585a09: 恭敬供養持法者給侍守護諸賢聖
0585a10: 以種種法施眾生是故得成此光明
0585a11: 第四有二光。入理持法。初一慧入二空。後一具四
0585a12: 總持。
0585a13: 又放光明名能捨此光覺悟慳眾生
0585a14: 令知財寶悉非常恒樂慧施心無著
0585a15: 慳心難調而能調解財如夢如浮雲
0585a16: 增長惠施清淨心是故得成此光明
0585a17: 又放光明名除熱此光能覺毀禁者
0585a18: 普使受持清淨戒發心願證無師道
0585a19: 勸引眾生受持戒十善業道悉清淨
0585a20: 又令發向菩提心是故得成此光明
0585a21: 又放光明名忍嚴此光覺悟瞋恚者
0585a22: 令彼除瞋離我慢常樂忍辱柔和法
0585a23: 眾生暴惡難可忍為菩提故心不動
0585a24: 常樂稱揚忍功德是故得成此光明
0585b01: 又放光明名勇猛此光覺悟懶惰者
0585b02: 令彼常於三寶中恭敬供養無疲厭
0585b03: 若彼常於三寶中恭敬供養無疲厭
0585b04: 則能超出四魔境速成無上佛菩提
0585b05: 勸化眾生令進策常勤供養於三寶
0585b06: 法欲滅時專守護是故得成此光明
0585b07: 又放光明名寂靜此光能覺亂意者
0585b08: 令其遠離貪恚癡心不動搖而正定
0585b09: 捨離一切惡知識無義談說雜染行
0585b10: 讚歎禪定阿蘭若是故得成此光明
0585b11: 又放光明名慧嚴此光覺悟愚迷者
0585b12: 令其證諦解緣起諸根智慧悉通達
0585b13: 若能證諦解緣起諸根智慧悉通達
0585b14: 則得日燈三昧法智慧光明成佛果
0585b15: 國財及己巳皆能捨為菩提故求正法
0585b16: 聞已巳專勤為眾說是故得成此光明
0585b17: 第五有六光五十六句。明六度行圓。
0585b18: 又放光明名佛慧此光覺悟諸含識
0585b19: 令見無量無邊佛各各坐寶蓮華上
0585b20: 讚佛威德及解脫說佛自在無有量
0585b21: 顯示佛力及神通是故得成此光明
0585b22: 又放光明名無畏此光照觸恐怖者
0585b23: 非人所持諸毒害一切皆令疾除滅
0585b24: 能於眾生施無畏遇有惱害皆勸止
0585c01: 拯濟厄難孤窮者以是得成此光明
0585c02: 又放光明名安隱此光能照疾病者
0585c03: 令除一切諸苦痛悉得正定三昧樂
0585c04: 施以良藥救眾患妙寶延命香塗體
0585c05: 蘇油乳蜜充飲食以是得成此光明
0585c06: 又放光明名見佛此光覺悟將歿者
0585c07: 令隨憶念見如來命終得生其淨國
0585c08: 見有臨終勸念佛又示尊像令瞻敬
0585c09: 俾於佛所深歸仰是故得成此光明
0585c10: 又放光明名樂法此光能覺一切眾
0585c11: 令於正法常欣樂聽聞演說及書寫
0585c12: 法欲盡時能演說令求法者意充滿
0585c13: 於法愛樂勤修行是故得成此光明
0585c14: 又放光明名妙音此光開悟諸菩薩
0585c15: 能令三界所有聲聞者皆是如來音
0585c16: 以大音聲稱讚佛及施鈴鐸諸音樂
0585c17: 普使世間聞佛音是故得成此光明
0585c18: 又放光明施甘露此光開悟一切眾
0585c19: 令捨一切放逸行具足修習諸功德
0585c20: 說有為法非安隱無量苦惱悉充
0585c21: 恒樂稱揚寂滅樂是故得成此光明
0585c22: 第六有七光五十六句。明四等救攝。初一光慈與
0585c23: 樂。二有三光悲拔苦。三有二光令生法喜。四有一
0585c24: 光令成大捨。
0586a01: 又放光明名最勝此光開悟一切眾
0586a02: 令於佛所普聽聞戒定智慧增上法
0586a03: 常樂稱揚一切佛勝戒勝定殊勝慧
0586a04: 如是為求無上道是故得成此光明
0586a05: 第七有一光總彰三學。萬行三學攝盡故曰普聞。
0586a06: 又放光明名寶嚴此光能覺一切眾
0586a07: 令得寶藏無窮盡以此供養諸如來
0586a08: 以諸種種上妙寶奉施於佛及佛塔
0586a09: 亦以惠施諸貧乏是故得成此光明
0586a10: 又放光明名香嚴此光能覺一切眾
0586a11: 令其聞者悅可意決定當成佛功德
0586a12: 人天妙香以塗地供養一切最勝主
0586a13: 亦以造塔及佛像是故得成此光明
0586a14: 又放光名雜莊嚴寶幢幡蓋無央數
0586a15: 焚香散華奏眾樂城邑內外皆充滿
0586a16: 本以微妙妓樂音眾香妙華幢蓋等
0586a17: 種種莊嚴供養佛是故得成此光明
0586a18: 又放光明名嚴潔令地平坦猶如掌
0586a19: 莊嚴佛塔及其處是故得成此光明
0586a20: 又放光明名大雲能起香雲雨香水
0586a21: 以水灑塔及庭院是故得成此光明
0586a22: 又放光明名嚴具令形者得上服
0586a23: 嚴身妙物而為施是故得成此光明
0586a24: 又放光明名上味能令饑者獲美食
0586b01: 種種珍饌而為施是故得成此光明
0586b02: 又放光明名大財令貧乏者獲寶藏
0586b03: 以無盡物施三寶是故得成此光明
0586b04: 第八有八光四十四句。雜彰萬行供養為先。前五
0586b05: 供敬田。後三施悲田。
0586b06: 又放光明眼清淨能令盲者見眾色
0586b07: 以燈施佛及佛塔是故得成此光明
0586b08: 又放光明耳清淨能令聾者悉善聽
0586b09: 鼓樂娛佛及佛塔是故得成此光明
0586b10: 又放光明鼻清淨昔未聞香皆得聞
0586b11: 以香施佛及佛塔是故得成此光明
0586b12: 又放光明舌清淨能以美音稱讚佛
0586b13: 永除麤惡不善語是故得成此光明
0586b14: 又放光明身清淨諸根缺者令具足
0586b15: 以身禮佛及佛塔是故得成此光明
0586b16: 又放光明意清淨令失心者得正念
0586b17: 修行三昧得自在是故得成此光明
0586b19: 又放光明色清淨令見難思諸佛色
0586b20: 以眾妙色莊嚴塔是故得成此光明
0586b21: 又放光明聲清淨令知聲性本空寂
0586b22: 觀聲緣起如谷響是故得成此光明
0586b23: 又放光明香清淨令諸臭穢悉香潔
0586b24: 香水洗塔菩提樹是故得成此光明
0586c01: 又放光明味清淨能除一切味中毒
0586c02: 恒供佛僧及父母是故得成此光明
0586c03: 又放光明觸清淨能令惡觸皆柔軟
0586c04: 戈鋌戟從空雨皆令變作妙華鬘
0586c05: 以昔香於道路中塗香散華布衣服
0586c06: 迎送如來令蹈上是故今獲光如是
0586c07: 又放光明法清淨能令一切諸毛孔
0586c08: 悉演妙法不思議眾生聽者咸欣悟
0586c09: 因緣所生無有生諸佛法身非是身
0586c10: 法性常住如空以說其義光如是
0586c11: 第十有六光三十二句。外清六境。觸境皆道。戈者
0586c12: 平頭戟也。鋌者小矛也。
0586c13: 如是等比光明門如恒河沙無限數
0586c14: 悉從大仙毛孔出一一作業各差別
0586c15: 第二如是等比下結略顯廣。一毛之用光有塵沙。
0586c16: 如一毛孔所放光無量無數如恒沙
0586c17: 一切毛孔悉亦然此是大仙三昧力
0586c18: 第三如一毛下。類顯一切毛孔業因。及結用所依。
0586c19: 謂三昧力。此上第八毛光照益三昧門。上明四十
0586c20: 四門竟。故末此一句類顯一切毛光。謂一毛如此。
0586c21: 況多毛乎。下釋成光之分齊。
0586c22: 如其本行所得光隨彼宿緣同行者
0586c23: 今放光明故如是此是大仙智自在
0586c24: 往昔同修於福業及有愛樂能隨喜
0587a01: 見其所作亦復然彼於此光咸得見
0587a02: 若有自修眾福業供養諸佛無央數
0587a03: 於佛功德常願求是此光明所開覺
0587a04: 譬如生盲不見目非為無日出世間
0587a05: 諸有目者悉明見各隨所務修其業
0587a06: 大士光明亦如是有智慧者皆悉見
0587a07: 凡夫邪信劣解人於此光明莫能
0587a08: 摩尼宮殿及輦乘妙寶靈香以塗瑩
0587a09: 有福德者自然備非無德者所能處
0587a10: 大士光明亦如是有深智者咸照觸
0587a11: 邪信劣解凡愚人無有能見此光明
0587a12: 此下第四釋成光之分齊。謂既有如是等光。今何
0587a13: 不見。以有緣者見如用光。無緣不覺。盲瞽常暗。
0587a14: 於中二十八句分二。初偈四句總明。如其本行牒
0587a15: 前往因。所得光者牒前果用。若有宿緣及曾同行
0587a16: 者。則隨其所見。如是差別。次六偈別顯。初二偈法
0587a17: 說。後四偈喻說。有二喻雙明見與不見。皆有法合。
0587a18: 如日喻。喻光為益因。合中謂法日常明。有智慧者
0587a19: 心不住法。如人有目則能得見。有三類人則不能
0587a20: 見。一者凡愚。二邪信外道。三劣解二乘。皆無因緣。
0587a21: 如人無目。後寶嚴喻。喻光正益。明法寶常存。由福
0587a22: 無福。有處不處。
0587a23: 若有聞此光差別能生清淨深信解
0587a24: 永斷一切諸疑網速成無上功德幢
0587b01: 第五一頌明聞信光益。謂信仰解了不生疑惑則
0587b02: 成佛果。不以不見疑菩薩之無光。不以極苦莫救
0587b03: 謂光明之無益。亦不高推果用謂菩薩不能。故云
0587b04: 永斷諸疑。上來第八毛光照益三昧門竟。
0587b05: 有勝三昧能出現眷屬莊嚴皆自在
0587b06: 一切十方諸國土佛子眾會無倫匹
0587b07: 有妙蓮華光莊嚴量等三千大千界
0587b08: 其身端坐悉充滿是此三昧神通力
0587b09: 復有十剎微塵數妙好蓮華所圍繞
0587b10: 諸佛子眾於中坐住此三昧威神力
0587b11: 宿世成就大因緣具足修行佛功德
0587b12: 此等眾生繞菩薩悉共合掌觀無厭
0587b13: 譬如明月在星中菩薩處眾亦復然
0587b14: 大士所行法如是入此三昧威神力
0587b15: 如於一方所示現諸佛子眾共圍繞
0587b16: 一切方中悉如是住此三昧威神力
0587b17: 第九有勝三昧下有六偈。明主伴嚴麗三昧門。亦
0587b18: 是出現三昧。文分三別。初一偈標門顯意。次有妙
0587b19: 蓮華下四偈。明一方業用。於中前三法說。後一喻
0587b20: 合。既言量等三千。則不壞次第。劣於十地及等覺
0587b21: 也。以十地受職華等百萬三千。等覺華量周法界。
0587b22: 顯此在信位故云不壞次第。次如於一方一偈類
0587b23: 顯十方。
0587b24: 有勝三昧名方網菩薩住此廣開示
0587c01: 一切方中普現身或現入定或從出
0587c02: 或於東方入正定而於西方從定出
0587c03: 或於西方入正定而於東方從定出
0587c04: 或於餘方入正定而於餘方從定出
0587c05: 如是入出十方是名菩薩三昧力
0587c06: 盡於東方諸國土所有如來無數量
0587c07: 悉現其前普親近住於三昧寂不動
0587c08: 而於西方諸世界一切諸佛如來所
0587c09: 皆現從於三昧起廣修無量諸供養
0587c10: 盡於西方諸國土所有如來無數量
0587c11: 悉現其前普親近住於三昧寂不動
0587c12: 而於東方諸世界一切諸佛如來所
0587c13: 皆現從於三昧起廣修無量諸供養
0587c14: 如是十方諸世界菩薩悉入無有餘
0587c15: 或現三昧寂不動或現恭敬供養佛
0587c16: 於眼根中入正定於色塵中從定出
0587c17: 示現色性不思議一切天人莫能知
0587c18: 於色塵中入正定於眼起定心不亂
0587c19: 說眼無生無有起性空寂滅無所作
0587c20: 於耳根中入正定於聲塵中從定出
0587c21: 分別一切語言音諸天世人莫能知
0587c22: 於聲塵中入正定於耳起定心不亂
0587c23: 說耳無生無有起性空寂滅無所作
0587c24: 於鼻根中入正定於香塵中從定出
0588a01: 普得一切上妙香諸天世人莫能知
0588a02: 於香塵中入正定於鼻起定心不亂
0588a03: 說鼻無生無有起性空寂滅無所作
0588a04: 於舌根中入正定於味塵中從定出
0588a05: 普得一切諸上味諸天世人莫能知
0588a06: 於味塵中入正定於舌起定心不亂
0588a07: 說舌無生無有起性空滅寂無所作
0588a08: 於身根中入正定於觸塵中從定出
0588a09: 善能分別一切觸諸天世人莫能知
0588a10: 於觸塵中入正定於身起定心不亂
0588a11: 說身無生無有起性空寂滅無所作
0588a12: 於意根中入正定於法塵中從定出
0588a13: 分別一切諸法相諸天世人莫能知
0588a14: 於法塵中入正定從意起定心不亂
0588a15: 說意無生無有起性空寂滅無所作
0588a16: 童子身中入正定壯年身中從定出
0588a17: 壯年身中入正定老年身中從定出
0588a18: 老年身中入正定善女身中從定出
0588a19: 善女身中入正定善男身中從定出
0588a20: 善男身中入正定比丘尼身從定出
0588a21: 比丘尼身入正定比丘身中從定出
0588a22: 比丘身中入正定學無學身從定出
0588a23: 學無學身入正定辟支佛身從定出
0588a24: 辟支佛身入正定現如來身從定出
0588b01: 於如來身入正定諸天身中從定出
0588b02: 諸天身中入正定大龍身中從定出
0588b03: 大龍身中入正定夜叉身中從定出
0588b04: 夜叉身中入正定鬼神身中從定出
0588b05: 鬼神身中入正定一毛孔中從定出
0588b06: 一毛孔中入正定一切毛孔從定出
0588b07: 一切毛孔入正定一毛端頭從定出
0588b08: 一毛端頭入正定一微塵中從定出
0588b09: 一微塵中入正定一切塵中從定出
0588b10: 一切塵中入正定金剛地中從定出
0588b11: 金剛地中入正定摩尼樹上從定出
0588b12: 摩尼樹上入正定佛光明中從定出
0588b13: 佛光明中入正定於河海中從定出
0588b14: 於河海中入正定於火大中從定出
0588b15: 於火大中入正定於風起定心不亂
0588b16: 於風大中入正定於地大中從定出
0588b17: 於地大中入正定於天宮殿從定出
0588b18: 於天宮殿入正定於空起定心不亂
0588b19: 是名無量功德者三昧自在難思議
0588b20: 十方一切諸如來於無量劫說不盡
0588b21: 第十有勝三昧下三十四偈半。明寂用無涯三昧
0588b22: 門。約處名為方網。約相是為寂用。亦總顯上來動
0588b23: 寂無二故。文分為三。初一偈標名總辨。十方交絡
0588b24: 出入縱橫。故名為網。次或於東方下三十二偈半。
0588c01: 三顯業用。末後一偈總結難思。就業用中分三。初
0588c02: 或於東方二偈。於十方處交絡出入。明於器世間
0588c03: 自在。二盡於東方下有二十句。明智正覺世間自
0588c04: 在。三於眼根下有一百零二句。通顯三世間自在。
0588c05: 分四段。初於眼根下四十八句根境自在。次童子
0588c06: 身中下二十六句他身自在。次鬼神身中下十句
0588c07: 微細自在。次一切塵中下十八句器界自在。是名
0588c08: 無量功德者下四句總結難思。
0588c09: 補義曰。此方網三昧理最幽玄。疏有多釋。總不出
0588c10: 止觀定慧理事無礙。所謂欲辨無礙。先須明識定
0588c11: 慧。此中云三昧起者觀也。入正受者定也。定慧雖
0588c12: 多。不出理事二門。制之一處無事不辦。事定門也。
0588c13: 能觀心性契理不動。理定門也。明達法相事觀也。
0588c14: 善了無生理觀也。然依理成事。則十法界染淨依
0588c15: 正事法。全一理成。故多事唯是一理。故得理事無
0588c16: 礙。是以菩薩入定契理。由理故定亦。故一入
0588c17: 即多入。若以觀照事。則全事全理。故一事即多事。
0588c18: 故一處起即多處起。由理事圓。故入處即起處
0588c19: 起處即入處。出入自在無礙故自他平等。大小相
0588c20: 含。微妙難思。疏雖多番對釋。而義不出此。故總指
0588c21: 云但能知事理無礙根境一如。念慮不生。自當趣
0588c22: 入。此入法界之妙門。學者固當深思。久久必當悟
0588c23: 入。
0588c24: 一切如來咸共說眾生業報難思議
0589a01: 諸龍變化佛自在菩薩神力亦難思
0589a02: 欲以譬喻而顯示終無有喻能喻此
0589a03: 然諸智慧聰達人因於譬故解其義
0589a04: 聲聞心住八解脫所有變現皆自在
0589a05: 能以一身現多身復以多身為一身
0589a06: 於空中入火定行住坐臥悉在空
0589a07: 身上出水身下火身上出火身下水
0589a08: 如是皆於一念中種種自在無邊量
0589a09: 彼不具足大慈悲不為眾生求佛道
0589a10: 尚能現此難思事況大饒益自在力
0589a11: 譬如日月遊空影像普於十方
0589a12: 泉池陂澤器中水眾寶河海靡不現
0589a13: 菩薩色像亦復然十方普現不思議
0589a14: 此皆三昧自在法唯有如來能證了
0589a15: 如淨水中四兵像各各別異無交雜
0589a16: 戟弧矢類甚多鎧冑車輿非一種
0589a17: 隨其所有相差別莫不皆於水中現
0589a18: 而水本自無分別菩薩三昧亦如是
0589a19: 海中有神名善音其音普順海眾生
0589a20: 所有語言皆辯了令彼一切悉歡悅
0589a21: 彼神具有貪恚癡猶能善解一切音
0589a22: 況復總持自在力而不能令眾歡喜
0589a23: 有一婦人名辯才父母求天而得生
0589a24: 若有離惡樂真實入彼身中生妙辯
0589b01: 彼有貪欲瞋恚癡猶能隨行與辯才
0589b02: 何況菩薩具智慧而不能與眾生益
0589b03: 譬如幻師知幻法能現種種無量事
0589b04: 須臾示作日月歲城邑豐饒大安樂
0589b05: 幻師具有貪恚癡猶能幻力悅世間
0589b06: 況復禪定解脫力而不能令眾歡喜
0589b07: 天阿脩羅戰時脩羅敗而退走
0589b08: 兵仗車輿及徒旅一時竄匿莫得見
0589b09: 彼有貪欲瞋恚癡尚能變化不思議
0589b10: 況住神通無畏法云何不能現自在
0589b11: 釋提桓因有象王彼知天主欲行時
0589b12: 自化作頭三十二一一六牙皆具足
0589b13: 一一牙上七池水清淨香潔湛然滿
0589b14: 一一清淨池水中各七蓮華妙嚴飾
0589b15: 彼諸嚴飾蓮華上各各有七天玉女
0589b16: 悉善技藝奏眾樂而與帝釋相娛樂
0589b17: 彼象或復捨本形自化其形同諸天
0589b19: 彼有貪欲瞋恚癡尚能現此諸神通
0589b20: 何況具足方便智而於諸定不自在
0589b21: 如何脩羅變化身蹈金剛際海中立
0589b22: 海水至深僅其半首共須彌正齊等
0589b23: 彼有貪欲瞋恚癡尚能現此大神通
0589b24: 況伏魔怨照世燈而無自在威神力
0589c01: 天阿脩羅共戰時帝釋神力難思議
0589c03: 諸阿脩羅發是念釋提桓因來向我
0589c04: 必取我身五種縛由是彼眾悉憂悴
0589c05: 帝釋現身有千眼手持金剛出火
0589c06: 被甲持仗極威嚴修羅望見咸退伏
0589c07: 彼以微小福德力猶能摧破大怨敵
0589c08: 何況救度一切者具足功德不自在
0589c09: 忉利天中有天鼓從天業報而生得
0589c10: 知諸天眾放逸時空中自然出此音
0589c11: 一切五欲悉無常如水聚沫性偽
0589c12: 諸有如夢如陽亦如浮雲水中月
0589c13: 放逸為怨為苦惱非甘露道生死徑
0589c14: 若有作諸放逸行入於死滅大魚口
0589c15: 世間所有眾苦本一切聖人皆厭患
0589c16: 五欲功德滅壞性汝應愛樂真實法
0589c17: 三十三天聞此音悉共來升善法堂
0589c18: 帝釋為說微妙法咸令順寂除貪愛
0589c19: 彼音無形不可見猶能利益諸天眾
0589c20: 況隨心樂現色身而不濟度諸生
0589c21: 天阿脩羅共時諸天福德殊勝力
0589c22: 天鼓出音告其眾汝等宜應勿憂怖
0589c23: 諸天聞此所告音悉除憂畏增益力
0589c24: 時阿脩羅心震懼所將兵眾咸退走
0590a01: 甘露妙定如天鼓恒出降魔寂靜音
0590a03: 帝釋普應諸天女九十有二那由他
0590a04: 令彼各各心自謂天王獨與我娛樂
0590a05: 如天女中身普應善法堂內亦如是
0590a06: 能於一念現神通悉至其前為說法
0590a07: 帝釋具有貪恚癡能令眷屬悉歡喜
0590a08: 況大方便神通力而不能令一切悅
0590a09: 他化自在六天王於欲界中得自在
0590a10: 以業惑苦為罥網繫縛一切諸凡夫
0590a11: 彼有貪欲瞋恚癡猶於眾生得自在
0590a12: 況具十種自在力而不能令眾同行
0590a13: 三千世界大梵王一切梵天所住處
0590a14: 悉能現身於彼坐演暢微妙梵音聲
0590a15: 彼住世間梵道中禪定神通尚如意
0590a16: 況出世間無有上於禪解脫不自在
0590a17: 摩醯首羅智自在大海龍王降雨時
0590a18: 悉能分別數其滴於一念中皆辯了
0590a19: 無量億劫勤修學得是無上菩提智
0590a20: 云何不於一念中普知一切眾生心
0590a21: 眾生業報不思議以大風力起世間
0590a22: 巨海諸山天宮殿眾寶光明萬物種
0590a23: 亦能興雲降大雨亦能散滅諸雲氣
0590a24: 亦能成熟一切穀亦能安樂諸生
0590b01: 風不能學波羅蜜亦不學佛諸功德
0590b02: 猶成不可思議事何況具足諸願者
0590b03: 男子女人種種聲一切鳥獸諸音聲
0590b04: 大海川流雷震聲皆能稱悅眾生意
0590b05: 況復知聲性如響逮得無礙妙辯才
0590b06: 普應眾生而說法而不能令世間喜
0590b07: 海有希奇殊特法能為一切平等印
0590b08: 眾生寶物及川流普悉包容無所拒
0590b09: 無盡禪定解脫者為平等印亦如是
0590b10: 福德智慧諸妙行一切普修無厭足
0590b11: 大海龍王遊戲時普於諸處得自在
0590b12: 興雲充四天下其雲種種莊嚴色
0590b13: 第六他化自在天於彼雲色如真金
0590b14: 化樂天上赤珠色兜率陀天霜雪色
0590b15: 夜摩天上璃色三十三天瑪瑙色
0590b16: 四王天上頗梨色大海水上金剛色
0590b17: 緊那羅中妙香色諸龍住處蓮華色
0590b18: 夜叉住處白色阿脩羅中山石色
0590b19: 單越處金色閻浮提中青寶色
0590b20: 餘二天下雜莊嚴隨眾所樂而應之
0590b21: 又復他化自在天雲中電曜如日光
0590b22: 化樂天上如月光兜率天上閻浮金
0590b23: 夜摩天上珂雪色三十三天金色
0590b24: 四王天上眾寶色大海之中赤珠色
0590c01: 緊那羅界琉璃色龍王住處寶藏色
0590c02: 夜叉所住玻色阿脩羅中碼色
0590c03: 單越境火珠色閻浮提中帝青色
0590c04: 餘二天下雜莊嚴如雲色相電亦然
0590c05: 他化雷震如梵音化樂天中天鼓音
0590c06: 兜率天上歌唱音夜摩天上天女音
0590c07: 於彼三十三天上如緊那羅種種音
0590c08: 護世四王諸天所如乾闥婆所出音
0590c09: 海中兩山相擊聲緊那羅中簫笛聲
0590c10: 諸龍城中頻伽聲夜叉住處龍女聲
0590c11: 阿脩羅中天鼓聲於人道中海潮聲
0590c12: 他化自在雨妙香種種雜華為莊嚴
0590c13: 化樂天雨多羅華曼陀羅華及澤香
0590c14: 兜率天上雨摩尼具足種種寶莊嚴
0590c15: 髻中寶珠如月光上妙衣服真金色
0590c16: 夜摩中雨幢幡蓋華鬘塗香妙嚴具
0590c17: 赤真珠色上妙衣及以種種眾技樂
0590c18: 三十三天如意珠堅黑沉水旃檀香
0590c19: 金雞羅多摩等妙華香水相雜雨
0590c20: 護世城中雨美色香味具增長力
0590c21: 亦雨難思眾妙寶悉是龍王之所作
0590c22: 又復於彼大海中雨不斷如車軸
0590c23: 復雨無盡大寶藏亦雨種種莊嚴寶
0590c24: 緊那羅界雨瓔珞眾色蓮華衣及寶
0591a01: 婆利師迦末利香種種樂音皆具足
0591a02: 諸龍城中雨赤珠夜叉城內光摩尼
0591a03: 阿脩羅中雨兵仗摧伏一切諸怨敵
0591a04: 單越中妙瓔珞亦雨無量上妙華
0591a05: 弗婆瞿耶二天下悉雨種種莊嚴具
0591a06: 閻浮提雨清淨水微細悅澤常應時
0591a07: 長養眾華及藥成熟一切諸苗稼
0591a08: 如是無量妙莊嚴種種雲電及雷雨
0591a09: 龍王自在悉能作而身不動無分別
0591a10: 彼於世界海中住尚能現此難思力
0591a11: 況入法海具功德而不能為大神變
0591a12: 彼諸菩薩解脫門一切譬喻無能顯
0591a13: 我今以此諸譬喻略說於其自在力
0591a14: 第五一切如來喻況玄旨。亦名舉劣顯勝分。以上
0591a15: 所說普賢行德。窮於佛境。蓋是信滿之位既越常
0591a16: 規。乖於視聽。滯情封教取信無由。故舉斯近事以
0591a17: 鏡玄趣。令開悟也。有七十九偈。分為三段。初二偈
0591a18: 總標喻意。二有七十六偈別顯喻相。後一偈結顯
0591a19: 說德。自聲聞現通喻起。至龍王遊戲共二十喻。各
0591a20: 喻菩薩一德。疏文具明。
0591a21: 第一智慧廣大慧真實智慧無邊慧
0591a22: 勝慧及以殊勝慧如是法門今已巳說
0591a23: 此法希有甚奇特若人聞已巳能忍可
0591a24: 能信能受能讚說如是所作甚為難
0591b01: 世間一切諸凡夫信是法者甚難得
0591b02: 若有勤脩清淨福以昔因力乃能信
0591b03: 一切世界諸生少有欲求聲聞乘
0591b04: 求獨覺者轉復少趣大乘者甚難遇
0591b05: 趣大乘者猶為易能信此法倍更難
0591b06: 況復持誦為人說如法修行真實解
0591b07: 有以三千大千界頂戴一劫身不動
0591b08: 彼之所作未為難信是法者乃為難
0591b09: 有以手擎十佛剎盡於一劫空中住
0591b10: 彼之所作未為難能信此法乃為難
0591b11: 十剎塵數眾生所悉施樂具經一劫
0591b12: 彼之福德未為勝信此法者為最勝
0591b13: 十剎塵數如來所悉皆承事盡一劫
0591b14: 若於此品能誦持其福最勝過於彼
0591b15: 大文第三第一智慧下九頌校量勸持分。此廣大
0591b16: 用。人皆有分。見而不習。誠為自欺。故中人可勸而
0591b17: 進也。於中分二。初一偈結前所說。次此法下八偈
0591b18: 明信受難得。於中初一總顯。後八別明。言希有者
0591b19: 佛出懸遠。已巳難可遇。唯初成頓說故希有也。奇謂
0591b20: 初能具後。特謂出諸乘。次半偈舉小喻大。次有
0591b21: 以三千下舉事校量。後一校量餘行之難。唯明誦
0591b22: 持。上喻況玄旨已巳竟。
0591b23: 時賢首菩薩說此偈已巳。十方世界六反震動。魔宮隱
0591b24: 蔽。惡道休息。十方諸佛普現其前。各以右手而摩其
0591c01: 頂。同聲讚言善哉善哉。快說此法。我等一切悉皆隨
0591c02: 喜。
0591c03: 大文第三顯實證成分。於中有四。一動世界大機
0591c04: 發故。二蔽魔宮唯佛境故。三息惡道利樂深故。四
0591c05: 佛境現證契佛心故。於中摩頂讚善隨喜。即三業
0591c06: 皆證。勸物信行。此品意彰信滿即該徹佛果功德。
0591c07: 以顯圓融具德。以為入住勝進。故此位但名方便。
0591c08: 賢首品竟。
0591c09: 
0591c10: 大方廣佛華嚴經綱要卷第十五
