0293c01: 古瓶山牧道者究心錄
0293c02: 
0293c03: 後學　全相　機峻　全元　等仝錄
0293c04: 
0293c05: 拈古
0293c06: 舉雲門示眾云世尊初生一手指天一手指地周行
0293c07: 七步目顧四方云天上天下惟我獨尊當時若見一
0293c08: 棒打殺與狗子喫貴圖天下太平雪竇云便與掀倒
0293c09: 禪床。
0293c10: 拈云老胡指天指地固是平常惟我獨尊翻成特
0293c11: 地雲門大似吹毛求疵雪竇好若墻倒眾人推雖
0293c12: 然牧道者恁麼批判眾兄弟還知諸大老接物利
0293c13: 生底手段麼驀拈拄杖畫一畫云殺人刀活人劍。
0293c14: 舉龐居士問馬祖不昧本來人請師高著眼祖直下
0293c15: 覷士云一種沒絃琴惟師彈得妙祖直上覷士乃作
0293c16: 禮祖歸方丈士隨後入云弄巧成拙。
0293c17: 拈云我不似馬祖委曲待他道不昧本來人請師
0293c18: 高著眼和聲便打不惟截斷葛藤抑且免伊弄巧
0293c19: 成拙。
0293c20: 舉百靈問龐居士云石頭得力句曾舉似人否士云
0293c21: 亦曾舉似人來靈云阿誰士點胸云龐公靈云直是
0293c22: 妙德空生也讚歎不及居士卻問百靈阿師得力句
0293c23: 曾舉似人否靈云亦曾舉似人士云阿誰靈戴笠便
0293c24: 行。
0293c25: 拈云百靈勘驗龐公卻被龐公勘驗雖然畢竟龐
0293c26: 公輸他一籌何故著賊也不知具眼者辨取。
0293c27: 舉僧問趙州萬法歸一一歸何處州云我在青州作
0293c28: 一領布衫重七觔。
0293c29: 拈云隔墻見角便知是牛隔山見煙便知是火直
0293c30: 饒恁麼地也未在須是有轉身一路始得忽有問
0294a01: 牧道者萬法歸一一歸何處只向伊道閑收落葉
0294a02: 供茶鼎一曲松風到耳邊隨一喝云眾兄弟若見
0294a03: 得者一喝與趙州同參其或未然各歸家去摸取
0294a04: 看。
0294a05: 舉周金剛自造金剛經疏鈔自蜀出峽行至澧州路
0294a06: 上向一婆子買油餈點心婆問大師車上是甚麼文
0294a07: 字周云金剛經疏鈔婆云經中道過去心不可得現
0294a08: 在心不可得未來心不可得大德要點那箇心周不
0294a09: 能答。
0294a10: 拈云當時若婆子問我要點那箇心但向云快將
0294a11: 油餈來待伊將至即劈面便掌若能如是不惟壁
0294a12: 立真風亦令者婆子知我祖師門下別有生涯一
0294a13: 路。
0294a14: 舉夾山善會禪師因有問如何是夾山境師云猿抱
0294a15: 子歸青嶂裏鳥銜花落碧巖前法眼道老僧二十年
0294a16: 只作境話會。
0294a17: 拈云不作境話作麼生會拍手云婦搖機軋軋兒
0294a18: 弄口喎喎。
0294a19: 舉洞山解夏上堂云秋初夏末眾兄弟東去西去直
0294a20: 須向萬里無寸草處去石霜云何不道出門便是草
0294a21: 同安云直饒不出門亦是草漫漫地。
0294a22: 拈云洞山一期逞俊爭知當地草深堂中若有具
0294a23: 眼者待老漢語未絕但呵呵大笑云少賣弄不惟
0294a24: 勘破洞山亦乃坐斷石霜同安二大士舌頭更有
0294a25: 一箇未欲舉破乃呵呵大笑歸方丈且道具什麼
0294a26: 眼。
0294a27: 舉石霜慶諸禪師因拈裴相國笏問云在官人手中
0294a28: 為笏在天子手中為圭在老僧手中喚作什麼裴無
0294a29: 對乃為留下。
0294a30: 拈云石霜壓良為賤裴公有理難伸諸人還知石
0294b01: 霜落處麼若也不知往往作名相是非得失會去
0294b02: 牧道者云非但裴公不得名假使盡大地人來亦
0294b03: 不得正眼覷著何故自古上賢猶不識造次凡
0294b04: 流豈可明。
0294b05: 舉前寶壽問後寶壽父母未生已巳前那箇是本來面
0294b06: 目後寶壽罔措一日在市見二人相爭有一人相勸
0294b07: 云你得恁麼無面目壽遂大悟。
0294b08: 拈云擊竹見花頭頭築著本地風光洗缽踢瓶物
0294b09: 物全彰神通妙用還會他道得恁麼無面目處麼
0294b10: 遂卓拄杖一下。
0294b11: 舉僧問長慶有問有答賓主歷然無問無答時如何
0294b12: 慶云怕爛卻那僧問睦州有問有答賓主歷然無問
0294b13: 無答時如何州云相逢盡道休官好林下何曾見一
0294b14: 人。
0294b15: 拈云若問牧道者有問有答賓主歷然無問無答
0294b16: 時如何對他道藏盡梵天月猶存漢地星。
0294b17: 舉僧問風穴古曲無音韻如何和得齊穴云木雞啼
0294b18: 子夜芻狗吠天明。
0294b19: 拈云風穴老漢接機快便只是閉門不落閂徒勞
0294b20: 己已力忽有人問牧道者古曲無音韻如何和得齊
0294b21: 搊住便掌且道與古人是同是別若道是同未免
0294b22: 喫牧道者棒若道是別亦未免喫牧道者棒何故
0294b23: 不是倚勢欺人強與棒大都緇素要分明。
0294b24: 舉僧問智門如何是佛門云踏破草鞋赤腳走僧云
0294b25: 如何是佛向上事門云拄杖頭上挑日月雪竇云千
0294b26: 兵易得一將難求。
0294b27: 拈云鴉作鴉鳴鵲作鵲噪。
0294b28: 舉道流在佛前背坐僧曰道士莫背佛道流曰大德
0294b29: 本教中道佛身充滿於法界向甚麼處坐得僧無對。
0294b30: 拈云但向他道有佛處不得住無佛處急走過隨
0294c01: 一喝云識得坐處麼翻轉身來始得。
0294c02: 舉南泉同歸宗麻谷去禮覲忠國師路次於地畫一
0294c03: 圓相云道得即去宗便於相中坐谷便作女人拜泉
0294c04: 云與麼則不去也宗云是什麼心行泉於是相喚回。
0294c05: 拈云是則是南泉只解簸土揚塵歸宗和泥合水
0294c06: 麻谷據款結案三大士雖則各展家風要且極則
0294c07: 事未夢見在我當時若見於地畫一圓相即震威
0294c08: 一喝云者賊我識得你了也拂袖便行且看他別
0294c09: 有什麼伎倆穿者一夥鼻孔你諸人又作麼生擲
0294c10: 拄杖下座。
0294c11: 米胡和尚令僧問仰山今時人還假悟否山曰悟即
0294c12: 不無爭奈落在第二頭何胡深肯之。
0294c13: 拈云米胡設此一問鈍置殺人仰山恁麼道可謂
0294c14: 扶強不扶弱雖然亦未免落他陷阱大眾還知仰
0294c15: 山落處麼不得春風花不開及至花開又吹落咄。
0294c16: 雪竇示眾客從遠方來遺我徑寸璧中有四箇字字
0294c17: 字無人識。
0294c18: 拈云客從遠方來遺我徑寸璧中有四箇字佛眼
0294c19: 覷不出。
0294c20: 婆子供養一庵主經二十年常令一女子給侍一日
0294c21: 令女子抱定曰正當恁麼時如何主曰枯木倚寒巖
0294c22: 三冬無煖氣女子歸舉似婆婆曰我二十年只供養
0294c23: 得俗漢遂遣出燒卻菴。
0294c24: 拈云泯空凡聖蕩盡纖塵峭壁寒峰迥絕攀仰自
0294c25: 非一麟曷以堪此但惜庵主有陷卒之機尤少奪
0294c26: 帥之力當時待女子抱定道正當恁麼時如何劈
0294c27: 面便掌云且立者邊著管教婆子別有生涯。
0294c28: 百丈因溈山五峰雲巖侍立次乃問溈山併卻咽喉
0294c29: 脣吻作麼生道溈曰卻請和尚道丈曰不辭與汝道
0294c30: 恐已後喪我兒孫又問五峰峰曰和尚也須併卻丈
0295a01: 曰無人處斫額望汝又問雲巖巖曰和尚有也未丈
0295a02: 曰喪我兒孫。
0295a03: 拈云百丈等閑致問忒殺嶮峻便弄得家翻宅亂
0295a04: 父子不和今日還有解交者麼遂擊拂子三下。
0295a05: 杭州淨慈斷橋妙倫禪師上堂德山低頭夾山點頭
0295a06: 俱胝豎起一指頭玄沙築破腳指頭拈棒云都來不
0295a07: 出山僧拄杖頭何以見得卓拄杖云一葉落天下秋。
0295a08: 拈云開疆闢土革故鼎新固是淨慈老漢為人的
0295a09: 赤心片片瓶山今日也要平分風月貴在諸昆仲
0295a10: 共知驀拈如意云德山玄沙夾山俱胝總在瓶山
0295a11: 如意頭上各各顯揚無量妙義還委悉麼不因夜
0295a12: 來雁怎見海門秋。
0295a13: 斷橋上堂荊山有玉獲得者不在荊山赤水有珠拾
0295a14: 得者不在赤水衲僧有無位真人證得者出入不在
0295a15: 面門驀拈拄杖曰會麼幽州江口石人蹲。
0295a16: 拈云瓶山即不然荊山有玉獲得者只在荊山赤
0295a17: 水有珠拾得者終在赤水衲僧有無位真人證得
0295a18: 者總在面門出入瓶山與麼道在諸方必然別有
0295a19: 長處便下座。
0295a20: 金陵天界古庭堅禪師別無際和尚次際問云子別
0295a21: 在甚處庭云佛祖行不到處際云還許人來否庭云
0295a22: 坦然無礙際云從上古人阿誰有超祖之智庭云黃
0295a23: 檗際云子見黃檗麼庭云縱是黃檗也須見擯際云
0295a24: 敢在我這裏說大話庭云正眼無私際云觀子知見
0295a25: 吾非子之師也庭云無有過量豈免貶剝際云是是
0295a26: 庭以兩手掩耳而出。
0295a27: 拈云看他父子酬酢大似赤眼撞著火柴頭縱奪
0295a28: 可觀互換有準然檢點將來猶欠一著在當時若
0295a29: 問瓶山從上古人阿誰有超祖之智便與掀倒禪
0295a30: 床拂袖而別免得遞相鈍置。
0295b01: 嘉興敬畏無趣如空禪師問講主經前一句逼塞虛
0295b02: 空經後一句充滿大地包括一句函蓋乾坤正恁麼
0295b03: 時法師向什麼處下口主無對師良久曰善來法師。
0295b04: 拈云敬畏與麼接引大似倚勢欺人怎奈傍觀者
0295b05: 哂今日有問瓶山正恁麼時向什麼處下口但向
0295b06: 道他家自有通霄路不向如來行處行。
0295b07: 無趣除夜眾集偶聞爆竹聲師問曰是甚麼曰爆竹
0295b08: 聲師曰破了也僧乃有省金明云一人有慶兆民賴
0295b09: 之。
0295b10: 拈云犀因翫月紋生角象被雷驚花入牙。
0295b11: 徑山無幻性沖禪師僧問如何是西來密傳心印師
0295b12: 呵呵大笑僧罔措復問傳箇什麼師打曰開門漁笛
0295b13: 近明月在滄州。
0295b14: 拈云徑山老漢覿體全提婆心太煞可惜者僧不
0295b15: 知落處若知落處便好拈卻炙脂帽子脫卻鶻臭
0295b16: 布衫豈不洒洒落落或有問瓶山如何是西來密
0295b17: 傳心印但向道天廚妙供非珍饌一味園蔬飽即
0295b18: 休更問傳箇什麼連棒打出。
0295b19: 無幻燒火次僧到問曰如何是自性天真佛幻曰與
0295b20: 我搬取一束柴來僧搬柴了又問幻曰這奴子好惡
0295b21: 也不知便打。
0295b22: 拈云撲落非他物處處逢渠縱橫不是塵頭頭撞
0295b23: 著諸昆仲這僧若是作家待他云與我搬取一束
0295b24: 柴將柴劈面便摵必致老漢有分豈不丈夫
0295b25: 自性天真佛在甚麼處乃呵呵大笑便下座。
0295b26: 無幻舉臨濟大師拈拄杖示眾云我這裏是活的一
0295b27: 切臨時要用便用天如以拂子搖曳示眾云我這裏
0295b28: 也是活的一切臨時亦是要用便用遂擲下拂子云
0295b29: 臨濟止欠這一著在幻拈拄杖云我這裏臨時要用
0295b30: 便用不論死活雖然以拄杖畫圓相云臨濟天如總
0295c01: 出這箇不得。
0295c02: 拈云者三老漢總是山門相角廚庫相揩各立生
0295c03: 涯到處露蛇藏虎有甚奇特瓶山則不然舉起如
0295c04: 意云我這裏臨時要用便用說甚麼死活出入何
0295c05: 故我為法王於法自在遂擲下。
0295c06: 嘉興興善南明慧廣禪師示眾前年年鼻孔無半邊
0295c07: 去年年兩眼不能全今年年三十精骨獻青天我禪
0295c08: 已說了汝等作麼生參。
0295c09: 拈云興善為眾竭盡心力叵耐負恩者多且道今
0295c10: 日瓶山作麼生參見隨喝一喝云無人識得渠。
0295c11: 建寧普明鴛湖妙用禪師一日闇齋黃廉使陞任廣
0295c12: 東入山作別問臨行一句乞師指示師云三千里外
0295c13: 逢人不得錯舉金明別云看腳下。
0295c14: 拈云大小普明恁麼為人總非好手瓶山則不然
0295c15: 待問臨行一句但向道饑餐渴飲渾無事鳥語山
0295c16: 花匝地春。
0295c17: 嘉興金明介庵悟進禪師與方伯王言遠茶次談及
0295c18: 法門事乃云近見得道者易莫非菩薩否師云居士
0295c19: 你豈不是菩薩只恐不自信耳士點首。
0295c20: 拈云有問瓶山近見得道者易莫非菩薩否便向
0295c21: 道此去龍淵不遠且道與金明老漢相去多少眾
0295c22: 兄弟若作世諦流布佛法未夢見在更作佛法商
0295c23: 量何啻千里萬里畢竟如何只恐不是玉是玉也
0295c24: 大奇。
0295c25: 
0295c26: 
0295c27: 
0295c28: 
0295c29: 
0295c30: 
0296a01: 頌古
0296a02: 世尊初生一手指天一手指地周行七步目顧四
0296a03: 方云天上天下唯吾獨尊後雲門云我當時若見
0296a04: 一棒打殺與狗子喫貴圖天下太平。
0296a05: 皇宮纔降醜全彰指步郎當更舉揚可笑雲門多意
0296a06: 氣卻將好肉又成瘡。
0296a07: 世尊初於臘月八日明星出時忽云奇哉一切眾
0296a08: 生具有如來智慧德相但以妄想執著不能證得。
0296a09: 雪嶺隈藏六載深忽然一睹現明星元來此道真奇
0296a10: 甚眉底人人眼有睛。
0296a11: 西天初祖摩訶迦葉尊者見世尊在靈山會上拈
0296a12: 起一枝華以青蓮目普示大眾百萬聖賢惟迦葉
0296a13: 破顏微笑世尊乃曰吾有正法眼藏涅槃妙心實
0296a14: 相無相微妙解脫法門付囑於汝汝當護持流通
0296a15: 無令斷絕。
0296a16: 世尊拈起花迦葉破顏笑一種沒絃琴彈盡古曲調。
0296a17: 世尊一日陞座大眾纔集文殊白槌云諦觀法王
0296a18: 法法王法如是世尊便下座。
0296a19: 老胡特地指迷蹤卻把文殊別調中無限家私狼藉
0296a20: 盡白雲深處顯規風。
0296a21: 世尊三喚三應乃云無為真佛實在我身。
0296a22: 三喚自三應明明一箇新誰知蓆帽下元是昔愁人。
0296a23: 世尊臨入涅槃文殊請佛再轉法輪世尊咄云吾
0296a24: 四十九年住世未嘗說一字汝請吾再轉法輪是
0296a25: 吾曾轉法輪耶。
0296a26: 四十九年早二三法輪請轉更何堪不說一字誰相
0296a27: 委無限清風總指南。
0296a28: 世尊食時著衣持缽入舍衛大城乞食於其城中
0296a29: 次第乞已還至本處飯食訖收衣缽洗足已敷座
0296a30: 而坐須菩提白佛言希有世尊。
0296b01: 收衣洗足坐無言音響如雷徹四筵善現驀然讚希
0296b02: 有大千經卷一時宣。
0296b03: 文殊所說般若經清淨行者不入涅槃破戒比丘
0296b04: 不入地獄。
0296b05: 春裏花開秋裏月天堂地獄湯澆雪世祖功成三十
0296b06: 六雲臺怎似釣臺別。
0296b07: 東土初祖菩提達磨大師即西土二十八祖初至
0296b08: 金陵見梁武帝帝問曰如何是聖諦第一義師曰
0296b09: 廓然無聖曰對朕者誰師曰不識帝不領悟師遂
0296b10: 折蘆渡江至魏後帝舉問誌公公曰陛下識此人
0296b11: 否曰不識誌曰此是觀音大士傳佛心印曰當遣
0296b12: 使詔之誌曰莫道陛下詔盍國人去它亦不回。
0296b13: 缺齒胡僧入大梁卻將不識為君揚翻身獅子無尋
0296b14: 處空使傍人指帝鄉。
0296b15: 文殊三處度夏一月在魔宮一月在長者家一月
0296b16: 在淫坊夏畢卻歸世尊會中解制迦葉欲白槌擯
0296b17: 出纔舉此念見會中有無量釋迦無量文殊無量
0296b18: 迦葉無量楗槌迦葉既見世尊云汝擯那箇文殊。
0296b19: 平常疏逸無拘檢淫院魔宮自在行莫把是非橫計
0296b20: 我浮生穿鑿不相干。
0296b21: 那吒太子析肉還母析骨還父然後現本身運大
0296b22: 神力為父母說法。
0296b23: 骨還父兮肉還母現身運力逞家醜直饒還得甚分
0296b24: 明錯認簸箕作熨斗。
0296b25: 國師一日喚侍者者應諾如是三召皆應諾師曰
0296b26: 將謂吾孤負汝卻是汝孤負吾。
0296b27: 三呼三應不虛徵句後方通正眼清常憶江南三月
0296b28: 裏鷓鴣啼處百花明。
0296b29: 南泉曰三世諸佛不知有狸奴白牯卻知有。
0296b30: 用盡自己心笑破他人口鼕鼕野老祭江神也是蝦
0296c01: 跳不出斗。
0296c02: 歸宗因泥壁次白舍人來師便問君子儒小人儒
0296c03: 白曰君子儒師乃打泥盤一下白遂過泥與師師
0296c04: 接得便使良久云莫便是快俊底白侍郎否曰不
0296c05: 敢師曰秪有過泥分。
0296c06: 歸老機先疾似風泥盤一擊妙難窮俊哉不費纖毫
0296c07: 力萬里家山咫尺通。
0296c08: 歸宗因江州刺剌史李渤問嘗聞須彌納芥子渤則
0296c09: 不疑芥子納須彌莫是妄談否師曰人傳史君讀
0296c10: 萬卷書是否曰不敢師曰身如椰子大萬卷書向
0296c11: 甚麼處著李俛首而已。
0296c12: 不識自家寶承言滯外塵萬卷書一句俛首見天真。
0296c13: 麻谷因良遂來參師見來閉門將鋤頭去削草遂
0296c14: 又來扣門師曰誰曰某甲師曰鈍根阿師下去凡
0296c15: 數四如是遂忽然有省再去扣門曰和尚莫謾良
0296c16: 遂良遂若不來禮拜洎被十二本經賺過一生師
0296c17: 乃開門令通悟由印可之遂返都城講肆散席告
0296c18: 諸徒曰諸人知處良遂總知良遂知處諸人不知。
0296c19: 異哉麻谷泄天機閉戶攜鋤說向伊良遂知時人不
0296c20: 委誰知左右不曾離。
0296c21: 唐州紫玉山道通祖師因于相公問佛法至理
0296c22: 乞師一言師曰但問將來曰如何是佛師召于
0296c23: 公應諾師曰更莫別求。
0296c24: 召諾分明無隱乎幾人于此見淆訛直提更莫別求
0296c25: 法還覺眉毛在也無。
0296c26: 一日紫玉因于相公問如何是黑風吹其船舫
0296c27: 漂墮羅剎鬼國師曰于客作漢問恁麼事作麼
0296c28: 于失色師指曰者箇便是黑風漂墮羅剎鬼國于
0296c29: 作禮而謝。
0296c30: 黑風吹墮問如何覿面提持于呼饒汝粉身并碎
0297a01: 骨不知酬得此恩無。
0297a02: 潭州華林善覺禪師裴相國訪師問曰師還有侍
0297a03: 者否師曰有只是不可見客曰何妨師乃喚曰大
0297a04: 空小空二虎自菴後出裴見之驚悚師語二虎有
0297a05: 客且去二虎於是哮吼而去曰師作何行業感得
0297a06: 如斯師提起數珠曰會麼曰不會師曰老僧常念
0297a07: 觀世音。
0297a08: 情緣俱放下馴獸盡神通偶爾示裴老大空與小空
0297a09: 更提數珠起慈悲轉不中千峰勢到岳邊止萬派流
0297a10: 歸海上融。
0297a11: 靈雲因見桃花悟道。
0297a12: 觸目生涯何處無佳隹人見後反模糊等閑不語含春
0297a13: 象怎奈東風漏泄何。
0297a14: 天衣懷禪師舉古云五蘊山頭一段空同門出入
0297a15: 不相逢無量劫來賃屋住到頭不識主人公老宿
0297a16: 云既不識當初問甚麼人賃恁麼拈太遠在須知
0297a17: 死人路上有活人出身處活人路上有死人無數
0297a18: 且道那是活人路上死人無數那是死人路上活
0297a19: 人出身處若檢點分明拈卻炙脂帽脫卻鶻臭衫。
0297a20: 秋聲颯颯覺清涼日炙風吹徹體彰賃房住忒郎當
0297a21: 生死路上好商量咄瞎漢無限風流只這是掀翻鶻
0297a22: 臭為人揚。
0297a23: 趙州因真定帥王公攜諸子入院坐而問曰大王
0297a24: 會麼王曰不會師曰自小持齋身已老見人無力
0297a25: 下禪床王尤加禮重翼日令將傳語師下禪床受
0297a26: 之侍者曰和尚見大王來不下禪床今日將軍來
0297a27: 為甚麼卻下禪床師曰非汝所知第一等人來禪
0297a28: 床上接中等人來下禪床接末等人來三門外接。
0297a29: 當行三等接人平起坐應須著眼清不向箇中爭分
0297a30: 量知君錯認定盤星。
0297b01: 普化常入臨濟院喫生菜濟曰者漢大似一頭驢
0297b02: 化便作驢鳴濟謂直歲曰細抹艸料著化曰少室
0297b03: 人不識金陵又再來臨濟一隻眼到處為人開。
0297b04: 古音不動時人耳適遇子期互唱酬一派長天煙水
0297b05: 碧落霞孤鶩共悠悠。
0297b06: 同安常察禪師因僧問新歲方來殘年已去莫有
0297b07: 不受歲者麼師曰有曰如何是不受歲者師曰作
0297b08: 麼生曰恁麼則不受歲也師曰城上已吹新歲角
0297b09: 窗前猶點隔年燈。
0297b10: 折角泥牛不受時茫茫泣路兩持疑化工一夜移牛
0297b11: 斗花綻枝頭春不知。
0297b12: 大嶺禪師僧問如何是一切處清淨師曰截瓊枝
0297b13: 寸寸是寶析栴檀片片皆香。
0297b14: 一念纔生盡屬塵爭知不起未為親功忘物外赤松
0297b15: 子不事君王寵辱驚。
0297b16: 金峰從志禪師因僧問四海晏清時如何師曰猶
0297b17: 是階下漢。
0297b18: 海清河晏境彌高猶列階前國士朝變理總歸臣相
0297b19: 事舜王端拱樂逍遙。
0297b20: 石門獻蘊禪師僧問如何是和尚家風師曰物外
0297b21: 獨騎千里象萬年松下擊金鐘。
0297b22: 晨鐘暮鼓掩柴扉洪韻騰騰聞者稀月夜髑髏驚破
0297b23: 夢逐聲滯相不知歸。
0297b24: 風穴延沼禪師因僧問如何是道師曰五鳳樓前
0297b25: 曰如何是道中人師曰問取皇城使。
0297b26: 鳳閣重闈苔鎖深燭消簾靜月沉沉刻舟劍去三千
0297b27: 里眼裏瞳人笑不禁。
0297b28: 石霜因僧在窗外問咫尺之間為什麼不睹師顏
0297b29: 霜曰遍界不曾藏僧舉問雪峰遍界不曾藏意旨
0297b30: 如何峰曰甚麼處不是石霜霜聞曰者老漢著甚
0297c01: 死急峰聞曰老僧罪過。
0297c02: 觸目煙村度晚風更無冶豔雜芳叢佳人笑裏投春
0297c03: 色三月桃花樹樹紅。
0297c04: 關南因僧問如何是和尚家風南下禪床作女人
0297c05: 拜曰謝子遠來無可祗待。
0297c06: 借婆帔子拜婆年禮義殷勤集大全誰信刺花鍼穴
0297c07: 鼻鴛鴦繡出浪頭眠。
0297c08: 百丈野狐。
0297c09: 不落與不昧脫體無忌諱一翳著眼中空華便亂墜
0297c10: 若作佛法商量金毛撞入野狐隊。
0297c11: 蜆子和尚混俗閩川不蓄道具不循律儀冬夏一
0297c12: 衲逐日沿江岸採掇蝦蜆充腹暮即宿東山白馬
0297c13: 廟紙錢中居民目為蜆子和尚華嚴靜禪師聞之
0297c14: 欲決真假先潛入紙錢中深夜歸嚴把住曰如何
0297c15: 是祖師西來意師遽答曰神前酒臺盤嚴放手曰
0297c16: 不虛與我同根生。
0297c17: 當機直指酒臺盤相見相逢萬萬千惟有華嚴同蜆
0297c18: 子放行把住解推遷。
0297c19: 保福與甘長老相看鄭十三娘纔坐師乃問承聞
0297c20: 十三娘子參見溈山是否曰是曰溈山遷化向甚
0297c21: 麼處去鄭起身偏床而立甘曰閒時說禪口似懸
0297c22: 河何不道取鄭曰鼓這兩片皮堪作甚麼甘曰不
0297c23: 鼓這兩片皮又作麼生鄭曰合取狗口。
0297c24: 語見人心苗見地通身手眼耳如聾更看截斷當機
0297c25: 疾寶印全提繼祖風。
0297c26: 地藏翫月曰雲動有雨去有僧曰不是雲動是風
0297c27: 動師曰我道雲亦不動風亦不動曰和尚適來又
0297c28: 道雲動師曰阿誰罪過。
0297c29: 雲動風動一倒一起普門大士何曾是女。
0297c30: 僧問無幻和尚如何是提婆宗幻云一字不著劃
0298a01: 僧云某甲不問這箇幻云圓相不著圈。
0298a02: 一字不著劃圓相不著圈百千諸佛義盡在轆轤邊。
0298a03: 南明在徑山看雪次因侍僧云滿山都是雪南云
0298a04: 隨聲逐色漢僧云乞師離聲色道一句南云滿山
0298a05: 都是雪。
0298a06: 舉似滿山雪驗賊便追贓青楖化龍去癡人戽夜塘。
0298a07: 鴛湖同雪嶠上弦夜看月次雪指月問云這半箇
0298a08: 在那裏去了鴛良久云會麼雪云也只得半箇鴛
0298a09: 云這半箇在那裏去了雪亦良久鴛云也只得半
0298a10: 箇雪相與大笑。
0298a11: 自來彼此正團圓纔向人言見又偏遍界不藏光燦
0298a12: 爛相將攜手過峰巔。
0298a13: 鴛湖訪雲門澄和尚云目前無法意在目前如何
0298a14: 澄云聞令師出關耶湖云不是目前法非耳目之
0298a15: 所到又作麼生澄揖云請出我要止靜湖拂袖便
0298a16: 行。
0298a17: 大鵬搏飆蒼龍出海動絃別曲旁觀色改相攜相語
0298a18: 自縱橫明州有箇憨布袋。
0298a19: 鴛湖訪密雲和尚云特來親覲密豎拳云見麼湖
0298a20: 云見密云見箇甚麼湖云大家在這裏密休去金
0298a21: 明云入水見長人。
0298a22: 是賊識賊精識精一回相見一回新大家這裏同皇
0298a23: 化莫向江邊苦問津。
0298a24: 僧問金明如何是虛空髓師便打。
0298a25: 虛空百雜碎棒處血淋淋鴛鴦親繡出逐塊覓金鍼。
