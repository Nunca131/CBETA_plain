0720c01: 天界覺浪盛禪師語錄卷八
0720c02: 
0720c03: 門人　大成　大奇　等編
0720c04: 普說吾宗門下須先認得正偏賓主向內向外則立
0720c05: 地歸根得旨而不隨照失宗也故石頭云本末須歸
0720c06: 宗尊卑用其語若不知其尊卑之語又安知其本末
0720c07: 之宗哉此豈直曹洞立君臣之旨即臨濟諸祖人境
0720c08: 等皆不離此法式也今且方便示汝參究之法秪如
0720c09: 業海翻騰以一掌能平其風波乎惟捉敗其識藏業
0720c10: 龍則生死波濤化為覺海圓澄矣雖然若非頓發根
0720c11: 本大智孰能秉金剛慧而剖此秘密藏哉故文殊嘗
0720c12: 於生死海藏中提出八識龍女捨去閨閣暗昧而呈
0720c13: 掌上明珠佛為印可即立地轉識成智為大丈夫于
0720c14: 虛明法界而成正覺去也所以欲止鼎沸須抽其薪
0720c15: 欲除賊亂須擒其首我此宗門秪貴單刀直入萬重
0720c16: 圍中斬其將帥其餘部屬不待招勦自降伏也你今
0720c17: 不求自己巳本來真心只去用他妄想以妄止妄以思
0720c18: 繫思念念相續如火益薪何日得執著心開與妄想
0720c19: 機息哉蓋此排遣昏散遏止念慮正大慧所排默照
0720c20: 邪禪亦古人所謂落空王外道魂不散死人在鬼窟
0720c21: 作活計者也又何日能破其巢穴斬其精靈哉又況
0720c22: 此門元非專以止觀為工以煆煉為行以修證三昧
0720c23: 為歸宿以破障除惑為根因蓋欲當人直下發明自
0720c24: 己巳本分大事耳你不見六祖云我法門秪貴明心見
0720c25: 性不論禪定解脫故彼但教你不思善不思惡正當
0720c26: 與麼時阿那個是你上座本來面目亦何曾說不思
0720c27: 善惡時即是你本來面目乎即初祖亦云心如墻壁
0720c28: 乃可入道亦未嘗說心如壁處即是道也蓋祖師恐
0720c29: 人心涉今時根境迷惑未能返轉刀頭向空劫前剖
0720c30: 出生死伏藏耳故曰橫按莫邪行正令太平寰宇斬
0721a01: 癡頑是也今時門頭躲根者尚易勦除於空劫前躲
0721a02: 根者最難斷絕也正雲居所謂門裏出身易身裏出
0721a03: 門難自非向鐵壁銀山迸出金剛王劍安能斷此法
0721a04: 身上貼體無明之知見根本哉故我常教人單求一
0721a05: 念未生前自己巳本命元辰落處者正欲學人直捷根
0721a06: 源於無生滅前看透者個則無明知見自然消落如
0721a07: 使演若達多自見己巳頭本來現成則彼狂心自然頓
0721a08: 歇不復向外馳求矣噫也須是六根不具七識不全
0721a09: 底大闡提漢子能一斷一切斷者始得擊如意云珍
0721a10: 重。
0721a11: 建安王修源殿下請於永寧古上藍寺普說師舉如
0721a12: 意云諸仁者會麼昔世尊於靈山會上親自拈出示
0721a13: 眾獨迦葉尊者領悟微笑故得傳此直指人心見性
0721a14: 成佛之宗又以此付囑諸大菩薩於十方剎土示現
0721a15: 國王宰臣長者居士等身而為內外法護使此慧命
0721a16: 流通不盡傳至西天二十七祖般若多羅尊者遙見
0721a17: 震旦神州有大乘氣象特囑達磨大師云汝於此方
0721a18: 有大法緣後來獲菩提者不可勝數二百二十年後
0721a19: 林下有一人當得道果聽吾識曰震旦雖闊無別路
0721a20: 要假兒孫腳下行金雞解銜一粒粟供養十方羅漢
0721a21: 僧此正識十邡馬大師也後六祖亦囑南岳云汝後
0721a22: 當出一馬駒踏殺天下人果於磨磚成鏡良駟窺鞭
0721a23: 而馬祖大興洪都與石頭大興南岳於是江西湖南
0721a24: 二支分派五燄分燈天下宗風獨盛于此直至宋元
0721a25: 之末祖燈寂寥近世幸我壽昌先祖突出大好山法
0721a26: 乳橫流為博山東苑以及山僧前年因李家宰黃司
0721a27: 理劉尚寶諸公請住匡山圓通乃有廬岳之舉今過
0721a28: 洪都果見有大乘氣幸建安殿下不忘付囑特請山
0721a29: 僧開堂於永寧古上藍寺重新提唱向上宗風且道
0721a30: 向上宗風如何提唱復以如意示云若於此薦得便
0721b01: 當與佛祖把手並行其或未然更與通一消息乃畫
0721b02: 圓相云會麼天得此以清地得此以寧帝王得此以
0721b03: 參天地之精公侯得此以輔日月之明仲尼得此以
0721b04: 始終條理集群聖之大成老聃得此以常無常有合
0721b05: 眾妙而無名釋迦得此以指天指地等法界而證明
0721b06: 達磨得此以一花五葉傳心法之繩繩馬祖得此踏
0721b07: 殺天下海岳俱靈溈山得此以撥出星火而蟲木發
0721b08: 熒臨濟得此以悟無多子而鬚尾雙擒洞山得此以
0721b09: 邈秪者是而渠我相應雲門得此以拶斷秦鑽而拄
0721b10: 杖直行法眼得此以心石撲落而法界崢嶸壽昌得
0721b11: 此透過大好而曹洞中興東苑得此以一枝橫出而
0721b12: 萬物敷榮圓通得此以一聲地而今古齊轟且道
0721b13: 今日始終全提一句又作麼生復打圓相云一氣不
0721b14: 言含有象萬靈何處謝昇平僧問法王與國王說法
0721b15: 意旨作麼生師云龍袖拂開全體現象王行處絕狐
0721b16: 蹤僧擬再問師震聲一喝下座。
0721b17: 雲棲掃塔諸薦紳請普說師打圓相云向上一路千
0721b18: 聖不傳末後牢關直須親到達磨大師特來東土遇
0721b19: 梁武帝不契即渡江於少林面壁此時震旦義學相
0721b20: 高多滯名相驚見斥相指心不能領略輒生嫉害乃
0721b21: 至六遭服毒末遇神光安心歸位始付衣缽併授楞
0721b22: 伽經以印心嗣是東土一花五葉遍燦寰區皆是親
0721b23: 悟親證始得使此真宗不墜也或謂達祖既以不立
0721b24: 文字直指人心何復以楞伽為印乎此正明一切佛
0721b25: 語皆以心為宗旨不特楞伽是離文字法如能親悟
0721b26: 心印則三藏十二部一切修多羅皆是離文字為宗
0721b27: 旨也達祖斥相指心正以彼時教家執著名相不見
0721b28: 心宗斥者斥其名相也非斥彼不當開闡教義也如
0721b29: 能悟此心宗又何經律論觀淨諸教非直指之妙心
0721b30: 哉不見我雲棲大師最初發心即以生死大事而起
0721c01: 疑情剃染之後即遍參諸方尊宿嘗於京師參笑巖
0721c02: 和尚求指示笑巖曰阿你三千里外來開示我我有
0721c03: 甚麼開示你時大師言下有省因過東昌聞譙樓鼓
0721c04: 聲乃悟其旨作偈曰二十年前事可疑三千里外遇
0721c05: 何奇焚香擲戟渾如夢魔佛空爭是與非此後見法
0721c06: 門師承大壞參學無真乃大權設教開戒律闡教乘
0721c07: 標淨土而歸于心宗世人不知大師悟證之由以大
0721c08: 師乃教中圓人何必捏歸禪宗以亂其統又孰知大
0721c09: 師先悟禪宗而後開教海收攝群機消歸正覺之苦
0721c10: 心乎世間開戒闡教標淨者甚多未必皆悟道之後
0721c11: 設施也獨大師於悟心之後弘法是以說戒戒即金
0721c12: 剛戒相也設教教即妙明真心也立論論即直剖宗
0721c13: 旨也標淨淨即全提佛心也輓近主法之人孰能如
0721c14: 大師真參實悟而後舉揚宗旨振作玄機密用哉今
0721c15: 之參學曾起二十年前可疑之事乎曾有於三千里
0721c16: 外一聞譙鼓而不疑乎大疑大悟小疑小悟不疑不
0721c17: 悟如今人疑也未疑安得有遇而且悟此奇特乎雲
0721c18: 門湛和尚或問中嘗載大師宗門機用甚悉如拈外
0721c19: 道問佛空生宴坐公案云若於良久處欲望開迷陰
0721c20: 霾萬里宴坐邊擬聞般若說竟多時既然如是鞭頭
0721c21: 得指空裏飛花者是箇甚麼參又拈自性西方惟心
0721c22: 淨土云若直指自性不但過此娑婆十萬億國土為
0721c23: 非也設個自性已巳涉程途若實談性心不但寶蓮金
0721c24: 地種種莊嚴為非也設箇自心早成垢穢你看大師
0721c25: 如此起疑如此參悟如此提宗門向上機緣如此指
0721c26: 示惟心淨土此豈與未悟拈心宗而代佛揚化敷文
0721c27: 演義者可比擬哉吾大師深念如來一代時教為後
0721c28: 世分門別戶互相矛盾之弊故於悟心之後密移一
0721c29: 步始能會通佛語諸教而歸于無門法門之心宗也
0721c30: 不然達祖只須傳心不必以教為印矣予舌短何足
0722a01: 以舉揚萬一但稟承法蔭今敬入山掃拜靈塔諸護
0722a02: 法尊宿命登此座辭不獲免強為贅疣慚愧無地還
0722a03: 知此一舉揚底意旨麼親到須彌莫問山既遊大海
0722a04: 休誇水下座。
0722a05: 福山普說司理黃元公居士請師云山僧出處那堪
0722a06: 對眾舉揚事不獲已巳聊為今日法門點綴故事或藉
0722a07: 此為啟發之助則亦不負生平與先聖後聖作一明
0722a08: 證也予族柘浦張氏父存三居士萬曆壬辰生十五
0722a09: 入贅十九歲庚戌值祖父卒見其談笑而化輒疑此
0722a10: 個靈明向何處去此時視世界我人便如輕塵浮沫
0722a11: 矣即走慶源忠堂岡禮孤舟和尚求出家父兄執之
0722a12: 歸求脫心益急一日上街正痛疑此個沒分曉忽聞
0722a13: 貓子墮地聲頓令身心豁然自此孤光迥迥愈切寤
0722a14: 寐偶書林瑞巖識源和尚過浦詢之乃密投其剃落
0722a15: 時年二十辛亥六月也及秋間又為親友執歸父兄
0722a16: 知不可奪遂求邑西夢筆山令住即誓死閉關決大
0722a17: 事因看高峰錄至枕子墮落處喜得為我印契卻於
0722a18: 門前倒剎竿日面月面青州布衫密啟其意等言句
0722a19: 全無理會心益苦無可詰問迫成病亦幾死幾生乃
0722a20: 於五燈會元單單只看古人未悟以前如何參究如
0722a21: 何開悟始得大機大用反覆自勘自對輒多開發輒
0722a22: 多疑惑然終不曾透過祖師就中秘密關楗復因閱
0722a23: 百丈扭鼻彼已巳有省及再參於即此用離此用處被
0722a24: 馬祖一喝直得三日耳聾乃大驚悟曰者馬駒亦復
0722a25: 踏殺天下萬世人也於是乃知古人所謂雖得悟明
0722a26: 自己巳還須透徹大法然後垂手為人始能殺活自在
0722a27: 所以祖祖相傳獨授此心之法為真印耳偶見人書
0722a28: 壽昌和尚頌臨濟曰三十棒頭開正眼何嘗傳得祖
0722a29: 師心輒大叫曰此時尚有若而人乎我當嗣之丙辰
0722a30: 出關造董巖從博山和尚受具即問從上佛祖如何
0722b01: 行履山曰直須工夫透徹始得曰佛祖行履豈因工
0722b02: 夫得到耶山曰我者裏不許人論機鋒子且去做到
0722b03: 那田地著予即呈偈曰試問古人行履事如何特地
0722b04: 設梯階相逢若是知音者豈待揚眉眼始開山看曰
0722b05: 後生家莫輕易承當此事如挑千斤擔子過獨木橋
0722b06: 稍有差遲即喪身失命也予禮謝及解制即辭往江
0722b07: 西參壽昌和尚道經書林訪故人余繼泉偕見東苑
0722b08: 和尚苑問你在董巖曾聞博山提唱維摩經否曰曾
0722b09: 聞苑曰彌勒得一生受記作麼生曰大有人疑著苑
0722b10: 曰你又恁麼去予異之向火次因舉僧問古德劫火
0722b11: 洞然者個壞不壞有云壞有云不壞此意如何苑曰
0722b12: 你又恁麼來予遂折節過冬時方病勞苦雙目幾瞎
0722b13: 苑與繼泉親調藥餌為救療之有間苑輒細究其平
0722b14: 生參證處及徵詰五家門堂差別之旨予恣意披其
0722b15: 所見苑感歎曰不期子乃能深入此秘密法門吾壽
0722b16: 昌者枝慧命屬子流布去也即付壽昌宗派并書偈
0722b17: 云道盛群英祖德尊萬古師欽承諸聖旨啟我永懷
0722b18: 思予拜受明年即隨苑往禮壽昌師翁及見翁即問
0722b19: 從上佛祖如何行履翁曰子曾作甚麼來曰某甲今
0722b20: 日幸遇和尚翁曰今日事作麼生曰明日日頭東畔
0722b21: 出翁曰元來在者裏弄虛頭曰和尚也較不多翁曰
0722b22: 子在何處與東苑相見曰不在別處翁曰在那裏曰
0722b23: 和尚眼翁良久予珍重而出後入方丈侍立次翁
0722b24: 顧曰做甚麼曰親覲翁曰親覲事作麼生曰和尚搬
0722b25: 石辛苦莫要槌腰麼翁曰從不慣恁麼曰和尚得恁
0722b26: 麼矯健翁曰安肯以死驢橛子繫人子不聞吾有言
0722b27: 發非聲須慎主色前不物要司南乎曰此和尚不止
0722b28: 為一世人也翁曰我尋常以三則公案驗天下人子
0722b29: 試為我道看如臨濟道佛法無多子畢竟見個甚麼
0722b30: 曰放你老漢肋下三拳翁曰何處是趙州勘破婆子
0722c01: 處曰絕好個何處是趙州勘破婆子處翁曰諦當甚
0722c02: 諦當敢保老兄未徹在何處是他未徹處曰夫是之
0722c03: 謂靈雲夫是之謂玄沙翁更令予頌之其頌臨濟曰
0722c04: 棒打石人頭嚗嚗論實事臨濟不疾流踏斷高安路
0722c05: 頌趙州曰明知山有虎偏向虎山行捨命陪君子以
0722c06: 表此生平頌玄沙曰劍客既呈劍詩人復獻詩欲開
0722c07: 千古眼更剔兩莖眉翁深頷之一日復問曰子今擬
0722c08: 作甚麼事曰事恰無事但佛祖者枝慧命要人傳持
0722c09: 耳翁曰子作麼生曰阿儂自有通霄路翁曰有人求
0722c10: 子向上開示作麼生曰禮拜著待他拜起曰會麼曰
0722c11: 不會曰向上一路千聖不然彼若更擬議即喝出曰
0722c12: 你做我子孫不得翁曰你若恁麼爭起得吾宗予喝
0722c13: 曰者個老凍膿何不一向如是爭見得承嗣底到如
0722c14: 此也翁愕然曰子何所見乃言及此曰從上石頭馬
0722c15: 祖之下五家宗師之上咸能如是直五宗下大不然
0722c16: 也翁曰子道五宗之下如何曰彼實不得已巳各設門
0722c17: 庭宗旨揀絕邪外之徒後世復因門庭宗旨妄生穿
0722c18: 鑿轉為計著障卻自己巳悟門自非大聖垂慈為法檀
0722c19: 度隨其顛倒以使自肯其孰能出此陷阱哉翁曰子
0722c20: 看吾門庭何如曰種田博飯則不無奪食驅耕猶未
0722c21: 在翁曰子太奇特生曰老漢母乃忘卻正令不行先
0722c22: 斬首大機一發聖賢悲乎翁大喜曰子幸珍惜予復
0722c23: 問某甲異日於和尚法道如何翁曰子自說看予禮
0722c24: 拜曰某甲不敢孤負和尚翁曰如何是不孤負事曰
0722c25: 待和尚涅槃後與和尚道翁於是復密囑之曰雖然
0722c26: 古人往往為發露太早不得大其受用尚慎哉正先
0722c27: 聖所謂得此法者命如縣絲也時丁巳冬予二十六
0722c28: 歲深念翁年七旬矣而語錄尚未流布此誰之責歟
0722c29: 與師請較刻翁親許之集成予已巳請戴今梁觀察作
0722c30: 序將授諸梓偶為人竊其本稿予因是避去金陵而
0723a01: 師亦辭歸武夷明年正月和尚示寂人傳至金陵予
0723a02: 大悲感時和尚侍者謐公自燕歸到天界寺會予時
0723a03: 方晤焦太史約與周海門曾金簡二公議作壽昌中
0723a04: 興曹洞記因囑謐公曰公歸去幸勿草草求人作塔
0723a05: 銘但打一片好石立於塔前人問其故但指曰此吾
0723a06: 大師塔銘也如問何無文字但應曰未有具眼人在
0723a07: 公笑曰須是浪公始得公歸壽昌而博山乃命首座
0723a08: 求憨大師作銘銘甚工亦甚激揚海內亦因是而蓋
0723a09: 宗奉壽昌與博山矣予於金陵為父弟挽歸閩因訪
0723a10: 雪峰玄沙遺跡時己巳未春偶曹能始觀察陳泗游侍
0723a11: 御諸公延於羅山結制冬間往興化因林宗伯請于
0723a12: 國歡寺開堂庚申返建寧主柯督學家及寓光孝寺
0723a13: 辛酉春東苑和尚開法書林復上建陽苑命住武夷
0723a14: 虎嘯洞又為彭本之藍崑石諸公延居別業壬戌予
0723a15: 乃同黃心鏡居士到博山和尚見予禮拜曰聞子在
0723a16: 興化出世以棒打人今日到者裏邪曰和尚莫亦要
0723a17: 棒某甲麼山曰且記下著曰謝和尚放過一日山陞
0723a18: 座正白椎予出眾以手指上震聲喝曰住住鐘未鳴
0723a19: 鼓未響早捉敗你者老賊也猶在者裏抱贓叫屈麼
0723a20: 山默然良久予復一喝作掀座勢曰恁麼則掀翻法
0723a21: 座趕散大眾一任諸方剖判乃拂袖歸眾山呼好痛
0723a22: 棒時一眾疑議首座誾公曰此非汝所知乃到予寮
0723a23: 曰師兄適間太莽和尚說曹洞下不是如此問話予
0723a24: 曰早知要曹洞相見合辦得幾個正偏君臣問來座
0723a25: 乃微笑予後一日進方丈禮曰前日觸忤和尚山曰
0723a26: 向後須珍重始得予諾諾而出山曰頑石你者賊予
0723a27: 曰者頑石頭又惹禍那頑石進曰和尚莫輕視覺浪
0723a28: 他卻有陷虎機山晚設茶命侍者請予入方丈山曰
0723a29: 頑石謂子大有見處吾不許你用機鋒只要你本分
0723a30: 商量幾則公案看且如僧問龍吟霧起公案作麼生
0723b01: 曰水到渠成又問法眼再詰者僧乃吐光而死何如
0723b02: 曰蚌鷸相持問婆子燒菴何如曰鉤在不疑之地問
0723b03: 法眼與修山主毫釐有差前後一般語意在何處曰
0723b04: 將金博金也難得問文殊謂佛豬子也不識如何曰
0723b05: 爛泥中有刺剌問畢竟一歸何處曰魚咬箭頭酸問如
0723b06: 何是曹洞宗旨曰石虎吞大蟲山復曰別道一句來
0723b07: 予曰道即不無恐又觸忤和尚山曰我總不恁麼說
0723b08: 子作禮曰謝和尚茶果便出翌日早呈上六頌其一
0723b09: 曰知何曾會何知拂袖呼回失變宜蚌鷸相持俱喪
0723b10: 命老漁嬴得笑攜歸其二曰燒菴婆子不知有好手
0723b11: 之中呈好手被逐阿師解縮頭寒崖枯木藏家醜其
0723b12: 三曰毫釐有差天地隔一番提起一番新自非法眼
0723b13: 通行貨誰解將金去博金其四曰目前露柱三千刺剌
0723b14: 腳下爛泥八萬針狗往豬來無個事等閒舉起卻愁
0723b15: 人其五曰一歸何處問阿誰拶著通身痛不欺撦破
0723b16: 青州衫子後綠楊處處展春眉其六曰石虎林間吞
0723b17: 大蟲金烏闖被海門東欲知曹洞親親意父子相逢
0723b18: 不借中山閱畢云說也說得頌也頌得秪是不從做
0723b19: 工夫來底你不見當時壽昌和尚令我頌吐光公案
0723b20: 云殺活爭雄各有奇糢糊肉眼豈能知吐光不遂時
0723b21: 流意依舊春風逐馬蹄予曰和尚也只是強醫死馬
0723b22: 山指予頌曰你以老漁為誰予曰若非某甲今日誰
0723b23: 能捉敗者老賊山笑曰你者小賊敢者裏白拈那子
0723b24: 禮拜而出一日經過鵝湖峰頂見養菴和尚即問予
0723b25: 曰聞子在博山上堂問話甚峭絕子試代博山荅一
0723b26: 語看曰山僧今日敗闕頂曰子此時又作麼生曰子
0723b27: 當禮拜曰某甲罪過頂欣然執手曰妙妙不負你曾
0723b28: 見壽昌來我見子氣宇英特但恐不肯喫家常茶飯
0723b29: 耳若肯平平實實行去他後天下人不柰你何因命
0723b30: 予作鑄鐘文援筆立成頂大喜曰只此一文足見雄
0723c01: 才大略善保護之丙寅雲門湛和尚入閩宿夢筆三
0723c02: 夜兩相盤詰因謂予曰吾嘗疑壽昌老人離師太早
0723c03: 恐不得古人門庭堂奧不期因公得見此老師予問
0723c04: 聞和尚判斷雪庭信公燒菴語有是乎門曰公斷雪
0723c05: 庭代感恩不淺語何如曰彼語亦奇但錯認奴婢之
0723c06: 殷勤耳門曰公當恁麼時如何予曰只向他女子道
0723c07: 我有深情不在君門撫膝曰吾老矣乃今得聞此言
0723c08: 渠能如是予敢斥其非哉然則信公亦心服之乎門
0723c09: 不語予復問外江還有人否門曰若先輩不必論矣
0723c10: 適見三峰漢月有可與者此公雖近嗣金粟然猶未
0723c11: 曾住腳曰漢公果是其人安肯兩相詭遇於大法乎
0723c12: 門曰吾別存以取之耳予微笑於是與雲門和尚甚
0723c13: 愜嘗和子山中八景及贈予詩其上首爾密公亦相
0723c14: 欣遇門深勸子無久住故鄉極擊節子雲棲壽昌二
0723c15: 真贊及夢筆三頌帶至越示人時墨浪瑞白拂石諸
0723c16: 公各和其頌寄小子玄應持歸其時諸方妄為承嗣
0723c17: 出世者甚多然不待敗落可以見其後事矣況此宗
0723c18: 旨賴以經大傳遠而無弊者以能扶樹正統善續宗
0723c19: 嗣留其淳朴不鑿之風為子孫繩繩不絕之脈庶不
0723c20: 負將此身心奉塵剎也因閱博山和尚歸正錄最喜
0723c21: 於余集生居士論法嗣書及不忘靈山親付囑偈迥
0723c22: 與尋常不同惜生平少遇其人故未盡展其殺活之
0723c23: 鋒耳方嗟歎不置忽聞東苑和尚於七月遷化而博
0723c24: 山和尚又於八月遷化予時仰天號曰法門何不幸
0723c25: 如此豈我壽昌此宗遂爾掃地乎不勝風穴懼讖之
0723c26: 悲雖有長涕亦無從下也乃翻然追先聖為法求人
0723c27: 游化諸國意及奔武夷視先師後事忽疾作誤服烏
0723c28: 附幾為毒殺偶一異人以草藥蛇蛻救之時幸不死
0723c29: 乃于虎嘯洞將壽昌師翁崛起中興祖道之旨提六
0723c30: 種綱宗為法印記及重集東苑先師語錄并述行實
0724a01: 等以識祖父親承密證之縣絲慧命因憶先壽昌有
0724a02: 居士門人黃元公見任寧波司理何不先一訪之以
0724a03: 激揚此未了公案明年壬申正月即策杖武林聞公
0724a04: 已巳丁母艱歸於是之西湖主宗鏡之雙徑主石住之
0724a05: 金陵主天界碧峰之楚黃主天臺白臬正擬之中原
0724a06: 嵩山禮鼻祖塔到汝寧商固主灌潭北禪值寇大亂
0724a07: 因之穎州主圓通之壽州主化城之六安主齊頭復
0724a08: 之西陵主龍湖黃檗出閩六年隨處遇諸護法敲唱
0724a09: 有記錄一十二卷至是乃思自丁巳冬離壽昌至今
0724a10: 年丙子已巳二十年今當歸掃先師翁塔也遂返匡山
0724a11: 還黎川晤謐公大師留住壽昌重整先祖家法去年
0724a12: 秋末偶元公居士復以丁父憂歸一見莫逆兩相傾
0724a13: 倒特地振作江西宗風今又請住覆船山秪如正恁
0724a14: 麼時千峰頂上白浪滔天重新翻轉者覆船子且道
0724a15: 者把篙底主人又當作個甚麼去就黃公云和尚
0724a16: 猶自看風使帆在師招手云快上船快上船眾禮拜
0724a17: 師大笑曰相隨來也便歸方丈。
0724a18: 浮山閣中普說師在浮遠閣因諸門人請問五家宗
0724a19: 派事師曰山僧昔年在圓通時嘗與黃元公居士論
0724a20: 及雪嶠大師欲承嗣雲門事曾昌言之也公問洞上
0724a21: 臨濟二宗今子孫皆有其人而溈仰雲門法眼三宗
0724a22: 已巳絕斯有人欲續之可乎山僧曰但續之貴在當時
0724a23: 有真正明眼師友為之印授則可不則是篡竊也何
0724a24: 取義于傳燈乎如道明得悟於六祖而嗣黃梅雪峰
0724a25: 得悟于巖頭而嗣德山漸源取證于石霜而嗣道吾
0724a26: 興化取證於大覺而嗣臨濟皆此義也公曰洞上至
0724a27: 太陽玄已巳絕投子青未見太陽而懸續之古塔主去
0724a28: 雲門偃無慮百年讀其語錄有省即嗣之是則有何
0724a29: 印授乎山僧曰投子雖未見太陽而親得浮山遠印
0724a30: 授蓋浮山親得印記于太陽如此師承有據又何疑
0724b01: 焉若古塔主雖有省悟彼自負太高不肯低首時人
0724b02: 我慢太過不顧法之所重其柰吾宗之春秋何公曰
0724b03: 博山先大師論二宗在則諸宗俱在二宗絕則諸宗
0724b04: 俱絕此意何如山僧曰曾亦有不知者駁此語也曰
0724b05: 若以二宗在則諸宗在何如樹有二枝豈可使諸枝
0724b06: 俱在若以二宗絕則諸宗俱絕何如人無二指豈可
0724b07: 使諸指俱無乎此議但以形似耳博山論者是宗旨
0724b08: 血脈也少林是達磨一人傳至震旦千燈萬燄不出
0724b09: 少室一燈使千燈中一燈在則少林之真燈在少林
0724b10: 真燈在則五燈千燈之真火俱在也是豈可以一枝
0724b11: 一指而難其宗脈乎即如浮山初印證于濟宗之葉
0724b12: 縣後印記于洞宗之太陽投子初悟道于濟宗之浮
0724b13: 山後傳法于洞宗之太陽此二師資皆稟兩宗之真
0724b14: 印固足以表信于傳燈非可以古塔主全無師承自
0724b15: 為躐等過高以亂統宗而承嗣古德者同日語也夫
0724b16: 浮山之為兩宗祖者正不負二師之所印授也令人
0724b17: 能如浮山有二大宗師印授而傳續二宗之法脈者
0724b18: 乎浮山取師之法千古無對初偕天衣懷輩見葉縣
0724b19: 省省一見便知是法器乃以格外痛毒鉗鎚而加之
0724b20: 於不可隱忍之地而浮山儼然身任之不啻善財之
0724b21: 入勝熱婆羅門與無厭足王境界而不生退屈者公
0724b22: 乃大稱歎對眾付法繼聞太陽之道高天下復偕天
0724b23: 衣懷輩久親炙之太陽嘗歎曰吾宗異日全屬遠懷
0724b24: 二子矣後太陽年高其嗣法者八人皆出世先化去
0724b25: 因以頂相直裰皮履作偈寄浮山代為求嗣而浮山
0724b26: 拜受夢得青鷹已巳授心印始出太陽遺法示之青果
0724b27: 大悟其旨乃付囑曰代我續洞上宗風既謂代我則
0724b28: 親相授受之不昧也後來出世僧問投子師唱誰家
0724b29: 曲宗風嗣阿誰子曰威音前一箭射透兩重山曰如
0724b30: 何是相傳底事子曰全因淮地月照見郢陽春子當
0724c01: 時分明拈出親得二家之宗旨也即浮山付其偈曰
0724c02: 須彌立太虛日月輔而轉群峰漸倚他白雲方改變
0724c03: 少林風起叢曹溪洞簾捲金鳳宿龍巢宸台豈車輾
0724c04: 觀此則浮山所望于投子非等閒矣既謂之日月輔
0724c05: 而轉又云少林風起曹溪簾捲且以金鳳而宿龍巢
0724c06: 其尊貴中之奇特又如此蓋以臨濟洞上二家與少
0724c07: 林曹溪宗旨親相付囑也後世讀語錄者何可草草
0724c08: 乎哉此意吾嘗散見于會祖規鑒五燈熱中今以親
0724c09: 到浮山不可不重為拈出以酬先聖法乳之恩使後
0724c10: 世二宗之明眼者有以景仰其高風振勵其將來也
0724c11: 諸門人感泣曰非和尚深慈則吾後人安知此微旨
0724c12: 乎乃踊躍禮拜而退。
0724c13: 問答機緣
0724c14: 李太宰問三玄五位是發明悟後事是發明悟前事
0724c15: 師云臨濟開眼尿床洞山合眼投水宰云大師意作
0724c16: 麼生師云心不負人面無慚色。
0724c17: 宋戶部問返聞聞自性自性如何聞師召居士士應
0724c18: 諾師云山僧戒口。
0724c19: 太宰問我聞圓相從耽源傳仰山是否師云公見西
0724c20: 天十五祖睹龍樹現月輪相否宰云見師云提婆即
0724c21: 是外道宰云此意甚深師以手畫圓相云西天外道
0724c22: 六師及九十六種皆向者裏折伏但得其旨則千變
0724c23: 萬化無不暗合圓機也宰云師從何而得此旨師云
0724c24: 白雲斷處見明月黃葉落時聞擣衣。
0724c25: 居士參師云魚因甚麼即跳過龍門一士云全仗風
0724c26: 雷力師云如何又有點額底士云是他氣力未充師
0724c27: 云話墮也士云和尚還須方便師云喫茶去。
0724c28: 僧問生死大事不明乞和尚指示師豎起如意云見
0724c29: 麼僧云見師云見甚麼僧云如意子師云有眼如盲
0724c30: 去。
0725a01: 師一日與太宰坐僧堂中因舉壽昌和尚頌臨濟喫
0725a02: 棒公案云醍醐土味出乎乳滴水攙中便不成三十
0725a03: 棒頭開正眼何嘗傳得祖師心師顧太宰曰如何是
0725a04: 正眼公悚然僧一悟出問如何是正眼師劈面掌
0725a05: 曰問甚麼悟云莫秪者便是否師又掌曰不識好惡
0725a06: 漢悟禮拜再請開示師云逢人不得錯舉太宰因有
0725a07: 頌曰無影堂前萬木森松風蘿月度知音秪須覓個
0725a08: 瘋顛漢一掌酬他徹困心師看曰見之不取思之千
0725a09: 里。
0725a10: 師問黃元公江西稱為選佛場且道當日選甚麼人
0725a11: 作佛公云便請和尚指點師云我要個鼻孔遼天底
0725a12: 公云須令他具個宗眼始得師云水上駕鐵船還讓
0725a13: 他龐老公云和尚手眼何在師云一箭射一群也。
0725a14: 元公問昨日公案作麼生師云明朝拄杖子向公道
0725a15: 公云今日底事又如何師云前日有人喫一頓也公
0725a16: 云和尚扯前拽後作麼師云牽牛不上壁公云和尚
0725a17: 今日陞座弟子要對眾問倒師云恁麼則功不浪施
0725a18: 也。
0725a19: 元公問父母俱喪時如何師云也須打破靈床始得
0725a20: 公云孝滿後如何師云慣把金鐏勸醉人公云恁麼
0725a21: 則追隨曹山去也師云我者裏爭容得伊公云雲巖
0725a22: 路相次絕也師云且喜山僧重得一破天荒公顧諸
0725a23: 公云真個是洞水逆流也。
0725a24: 師月夜閒立與璞首座併諸子譚及習氣難除之事
0725a25: 座云璞亦思及於此有詩二句云最喜懶安解牧牛
0725a26: 歸宗宣老可為儔請和尚代續末後二句師即云欲
0725a27: 知今日門前事車過分明兩道溝座禮拜師復曰予
0725a28: 在博山與雪關頑石二兄坐石曰二兄可作一詩讚
0725a29: 我何如關應曰近日看山頭不動阿師卻有幾分頑
0725a30: 予曰此結語也關曰兄何不為起語乎予曰芒鞋踏
0725b01: 破幾重關未得身心徹底閒近日看山頭不動阿師
0725b02: 卻有幾分頑當時三人撫掌大笑座曰不因和尚今
0725b03: 夜重舉幾遺此奇事。
0725b04: 僧問心境交參不得個入處時何如師舉如意示云
0725b05: 見麼僧無對師云物見主眼卓豎。
0725b06: 居士問蚊子上鐵牛如何下嘴師云新豐洞口打鞦
0725b07: 韆士云和尚是個蚊子師云直須頭帶角始得士云
0725b08: 和尚就是鐵牛師默然。
0725b09: 聞雨聲居士問背後是甚麼師云面前聽士云和尚
0725b10: 蹉過了也師云夫居離婦州士云許多年參禪為甚
0725b11: 麼不認得聲師云婦住思夫縣士云且喜檀郎認得
0725b12: 聲師云又恁麼去。
0725b13: 居士問如何是門裏出身易師云海東果子樹頭心
0725b14: 士云如何是身裏出門難師云後園驢喫草士云和
0725b15: 尚還有出身也無師云有士無語師云且居門外。
0725b16: 僧問今日為荊國主設齋還有受得王者供養也無
0725b17: 師云香風吹萎花更雨新奇者曰恁麼則梵王帝釋
0725b18: 皆當稱贊也師云莫怪山僧不下床。
0725b19: 一日因僧問方丈紙窗七穿八穴和尚被一切人看
0725b20: 破也師云直饒與我同衾枕未必夢見曰佛祖之道
0725b21: 如日麗天和尚得恁麼隱微師云你又穿窬作麼僧
0725b22: 愕然而退。
0725b23: 僧問大冶洪爐為甚陶鑄無成師云須識山僧不汝
0725b24: 欺曰莫是無真骨性不堪烹煉麼師云黃金臺下駿
0725b25: 骨成堆僧禮拜云某甲慚愧師云有錢千里通無錢
0725b26: 隔壁聾。
0725b27: 僧問藥山令化主送銀還甘贄何處是他著賊師云
0725b28: 若不同床睡焉知被底穿曰畢竟意旨如何師云待
0725b29: 我陞堂舉似大眾。
0725b30: 僧問和尚嘗言拄杖子不輕用如何往往打斷了如
0725c01: 意子師云千兵易得一將難求曰恁麼則勞而無功
0725c02: 也師云千家喫藥一家還錢。
0725c03: 僧禮拜次師云那裏人曰雲南雞足山師云迦葉尊
0725c04: 者捧底金襴袈裟還好麼曰好師云門前倒卻剎竿
0725c05: 意作麼生曰者個卻不會師云你卻靈利僧罔措師
0725c06: 云你會種菜麼曰者個卻會師云果然靈利。
0725c07: 僧參師云何處來曰雲居來師云明月湖有人試探
0725c08: 竿否曰謝和尚指示師云脫空謾語漢指示你甚麼
0725c09: 僧無語師叱出。
0725c10: 師下客堂有僧問學人有一問師即云我今日不著
0725c11: 便曰學人急切處請和尚指示師云向道不著便又
0725c12: 急切甚麼僧禮而立師顧曰上座是那裏曰嘉興東
0725c13: 塔師云我聞東塔被雷擊破你知得麼曰某甲不知
0725c14: 師云死骷髏雷擊也不知僧悚然曰此是和尚無風
0725c15: 起浪師云淹殺你也不知急切個甚麼。
0725c16: 建安王問一念未生時如何師云風前不露影王云
0725c17: 一念已巳生後如何師云腳下泥三寸王云正當恁麼
0725c18: 時如何師云金輪腦後看王云三千里外逢人時如
0725c19: 何師云殿下須向頂門上行始得王云恁麼則萬里
0725c20: 翱翔去也師云黃河徹底清王云謝和尚指示師云
0725c21: 須殿下自肯承當。
0725c22: 僧問犯七遮人得參禪否師云如何是第一遮曰弒
0725c23: 佛師云那個是佛弒佛者誰僧無語師云大妄語漢
0725c24: 出去。
0725c25: 僧問此陰已巳謝彼陰未生正當恁麼時阿那個隨化
0725c26: 去師云看取鼻孔曰現對和尚師云如何在我手裏
0725c27: 曰某甲正疑著師云捏住你咽喉。
0725c28: 二僧參師問一僧什麼處來僧云天童來師云太白
0725c29: 峰高多少曰與凌霄峰差不多師云你具什麼眼僧
0725c30: 擬議師云瞎弄作麼師又顧次僧你同來底麼曰某
0726a01: 甲在雲門解制來的師云解甚麼制曰禪制師云什
0726a02: 麼禪曰和尚莫瞞某甲師云蝦蟆禪。
0726a03: 師問僧何處來曰金粟師云在金粟作甚麼曰閒住
0726a04: 師云金粟那有閒飯你喫曰者裏未嘗不閒師云我
0726a05: 者裏容你不得僧便喝師云者弄精魂漢便打出。
0726a06: 僧問大慧竹篦子話和尚也拈提否師云不拈曰為
0726a07: 甚麼不拈師云沒者閒工夫曰莫是和尚親切為人
0726a08: 處也無師云浪蕩拾花針。
0726a09: 陽羨居士來參師云幾時到者裏曰昨日師云見凌
0726a10: 霄峰麼曰不曾見師云參訪須是帶眼始得士便問
0726a11: 某蒙善知識指教參父母未生前本來面目如今皆
0726a12: 是己巳生後事請問者個話頭須如何參師云誰教你
0726a13: 妄生分別曰畢竟如何是未生前事師喝云你又者
0726a14: 裏謗善知識士禮拜因示偈曰謾謂曾參知識來徑
0726a15: 山有路滑如苔凌霄峰頂如能見父母生前眼自開。
0726a16: 僧問狗子如何無佛性師云狗子佛性無曰狗子如
0726a17: 何有佛性師云狗子佛性有曰某甲不會師云我不
0726a18: 如你曰畢竟意旨如何師云你不如狗子。
0726a19: 僧問馬師圓相纔拈出國一重鋪錦上花如何是新
0726a20: 徑山的家風師便打曰泥牛踏破千峰月雙徑巖前
0726a21: 震一聲師又打曰和尚不得胡亂打師又打云還喚
0726a22: 作胡亂打得麼曰幾回親到此直上萬峰頭師云猶
0726a23: 亂道在。
0726a24: 師一日示造東苑和尚塔因緣榜於殿左有僧見乃
0726a25: 到方丈禮云某甲見東苑和尚塔已巳造了也師云塔
0726a26: 造在那裏僧展兩手師云未在僧乃珍重而出復呈
0726a27: 頌曰東苑靈塔逼塞虛空通身焦爛處處無蹤塔門
0726a28: 沒縫八面玲瓏咦夾路桃花風雨後馬蹄無處避殘
0726a29: 紅師覽云馬蹄無處避你作麼生承當曰承當則有
0726a30: 避處也師云煙霞生背面時如何曰處處耀日輪師
0726b01: 云待塔合尖著僧云合尖了也師云如何得一枝橫
0726b02: 出曰三十年後待某甲與和尚別通個消息師云即
0726b03: 今作麼生曰終不敢造次便禮退。
0726b04: 僧問如何是一大藏教詮不出底旨意師云淚出痛
0726b05: 腸曰末後拈花又作麼生師云要頭砍將去。
0726b06: 監院白師本寺坐東向西宜開離門出入師曰語默
0726b07: 涉離微如何通不犯院云趙州東院西師云栖霞又
0726b08: 作麼生院云明月照見夜行人師云杖人則不然院
0726b09: 云和尚作麼生師云三十棒自領去院禮拜云起動
0726b10: 和尚師休去。
0726b11: 開池僧問法眼云泉眼不通為沙礙法眼不通為甚
0726b12: 麼礙眼云為眼礙此意如何師喝云瞎漢不見者一
0726b13: 條溝向那裏去曰不問者個師打云你問那個曰如
0726b14: 何是法眼師打云瞎漢挨人痛棒作麼連打退。
0726b15: 僧從浙中來以諸方尊宿拈古呈師師云且拈今日
0726b16: 底著曰某甲拈不得師云著甚死急搬人尿屎曰和
0726b17: 尚也有些與人搬師云錦繡銀香囊風吹滿路香曰
0726b18: 好箇下韻寄言十八子好好事潘郎師云千年古樹
0726b19: 不開花曰如何又道風吹滿路香師云狂蜂浪蝶徒
0726b20: 自迷忙曰如何是十八子師云襪線繫風箏曰如何
0726b21: 是好好事潘郎師云斬草蛇頭落曰專為流通師云
0726b22: 泥捏直符使。
0726b23: 監院問洞山初見南泉泉以馬祖還來否問山山云
0726b24: 待有伴即來此時具何眼目師云土宿善騎牛曰既
0726b25: 於無情說法處有省如何又從雲巖邈真師云為君
0726b26: 幾下蒼龍窟曰如何過水睹影乃大悟玄旨師云逆
0726b27: 水之波經幾回曰洞山悟後分渠我與臨濟悟後立
0726b28: 玄要有同別也無師云直教佛祖重烹煉鎔盡規模
0726b29: 脫體新曰有者多用機鋒有者多用棒喝此意何如
0726b30: 師云其如一點水兩處使龍飛曰如曹山不變異還
0726c01: 有別機用否師云如何是不變異處去曰虎口裏活
0726c02: 雀兒師云一將難求院便喝師便打院又喝師又打
0726c03: 院禮拜師云草草打著個瞎驢院拂袖便出明日相
0726c04: 見師問正法眼藏向瞎驢邊滅卻子作麼生會曰大
0726c05: 小臨濟憐兒不覺醜師云抽筋不動皮換骨不動髓
0726c06: 院便禮拜。
0726c07: 首座問南院嘗舉臨濟云不知吾正法眼向者瞎驢
0726c08: 邊滅卻話問風穴云臨濟氣宇如王如何臨終妥尾
0726c09: 帖膝如此風穴云密付將終全主即滅此意如何師
0726c10: 云可惜許各自失卻一隻眼曰如何曹山說不變異
0726c11: 去又得風穴說全主即滅卻不得師云出身既無路
0726c12: 脫體道猶難曰使南院問和尚時如何師云便好掀
0726c13: 倒禪床莫教孤負臨濟三聖曰曹山何不掀倒洞山
0726c14: 禪床師云不見曹山已巳奪去洞山拄杖子也曰南院
0726c15: 又問風穴三聖如何亦無言風穴云親承入室之真
0726c16: 子不同門外之游人此意如何師云此中大有利害
0726c17: 處待他問如何三聖亦無言正好撫掌大笑云勘破
0726c18: 了也使他南院吐舌去在座乃禮拜云和尚尊重。
0726c19: 師問僧甚處來曰鼓山師云不跨石門句有人道得
0726c20: 麼曰無人道得師云可惜眉毛曰請和尚指示師云
0726c21: 緊峭草鞋去。
0726c22: 師問僧甚處來曰和尚不知某甲來處麼師云野狐
0726c23: 精跳作麼曰情知和尚有此一機師云苦不是新
0726c24: 羅僧便禮拜師云村夫喫橄欖。
0726c25: 師問僧你是延平來底麼曰是師云交劍潭兩條龍
0726c26: 還在否曰不知師云蚯蚓穿過東海蝦蟆撞倒須彌
0726c27: 跂死禪和打瞌睡未醒在。
0726c28: 師問僧曾見天童和尚否曰金粟時曾見師云如何
0726c29: 是棒下無生忍臨機不見師曰須是和尚始得師云
0726c30: 掠虛頭漢自領出去。
0727a01: 僧問如何是常住三寶師云兩粥一飯曰如何奉持
0727a02: 師云朝看東南晚看西北問有問石頭和尚如何是
0727a03: 道頭云木頭又問如何是禪頭曰碌磚此意如何師
0727a04: 云藝壓當行曰或問和尚如何是道作麼生師云好
0727a05: 皮不染皂曰如何是禪師云好人不倩錢曰此與石
0727a06: 頭荅有同別否師云白馬廟前好傘鋪曰不會師云
0727a07: 木屐店在對門開。
0727a08: 梅逢忍公到崇先師云何處來曰廬山師云在彼何
0727a09: 為曰若有所為即呈似和尚師云脫空謾語作麼曰
0727a10: 某甲終不敢負心師便掌曰和尚探頭太過師云逢
0727a11: 人切莫錯舉忍禮退。
0727a12: 笑峰然公從牛頭山歸禮拜師問云牛頭山下草野
0727a13: 縱橫親自去來作何風度曰象王行處絕孤蹤師云
0727a14: 忽遇獅子吼時如何曰當機不讓渠師云威獰何在
0727a15: 曰同途不其轍師云鐘樓上念贊床腳下種菜意旨
0727a16: 如何曰猛虎何勞當路避師云黃檗勝如何恁麼道
0727a17: 曰儂家自有路通霄師云也須恁麼來始得笑禮退。
0727a18: 
0727a19: 
0727a20: 天界覺浪盛禪師語錄卷八
