1005b01: 空谷道澄禪師語錄卷二十
1005b02: 嗣法門人德儒編
1005b03: 山居
1005b04: 入廛應世過繁勞脫去尋山學種桃空洞無風雲到
1005b05: 隙曲塘有水月歸漕編籬代護園中果修竹兼除道
1005b06: 上蒿獅子潛威狐兔邈栴檀勢大苾芻高
1005b07: 又
1005b08: 攀巖附葛踄峰巔到此方知別一天五色卿雲舒錦
1005b09: 繡數聲啼鳥咄璣璇長林樹老蒼虯繞崇嶺石橫白
1005b10: 虎眠半點浮塵飛不到暫將香草作蒲氈
1005b11: 又
1005b12: 雷鳴借響燒香鼓電閃留光代燭明雨滴樓前擊石
1005b13: 磬霧飛堂外罩蘆亭門寬那怕雲關鎖池大何嫌水
1005b14: 覆萍休教人間重睡夢高懸化日出東溟
1005b15: 又
1005b16: 日沒嶺西又出東晴光皎皎一輪紅當陽不惜懸秦
1005b17: 鏡默地無思挂楚弓歲歲清輝浮九陌山山皓彩化
1005b18: 群蒙孤圓照破坤輿暗對景方知色是空
1005b19: 又
1005b20: 瑞結如蟠遶峻峗樹穿石竅蔓盈枝綠林翠鳥顏相
1005b21: 合老葛蒼虯影較疑竹掃堂前風過早雲舖山半雨
1005b22: 來遲吉凶未卜觀天象定裏圓明不再思
1005b23: 又
1005b24: 生來懶散喜居山一味清幽若鈍頑絕是絕非忘異
1005b25: 路離聞離見破疑關斜窗飄露眉生玉破壁招霞衣
1005b26: 帶班蓂莢有心開歲月峰巒無事懶高攀
1005b27: 又
1005b28: 路近蒼松作客亭山光樹色巧丹青煙霞不異王維
1005b29: 筆風響何須普化鈴頑石點頭因聽法靈猿舉掌為
1005b30: 聞經人間問我安身處茅屋幾椽傍大嶸
1005c01: 又
1005c02: 景寂山和道不貧枝條摘盡又生菌不將钁去開新
1005c03: 地惟待風來掃舊塵兔影盈虛知朔望花情收放識
1005c04: 秋春當陽一句原無說策地敲床笑殺人
1005c05: 又
1005c06: 寒山挂錫鍚已巳多年土面灰頭出自然求佛不如忘四
1005c07: 相得心何必覓三玄行吟池畔魚聞法坐默林邊鳥
1005c08: 問禪大喝一聲知也未天空豈滯任飛旋
1005c09: 又
1005c10: 尋常不敢起思惟百結草衣且待時將就巖嵌好躲
1005c11: 雨生成茨壩免栽籬支鐺樹下燒枝葉洗菜池中拆
1005c12: 土泥爛煮玄芝先供佛靈山那得者般齊
1005c13: 又
1005c14: 蘆蓬簷外眾山翹覿面昂頭若見招巨海千尋聲透
1005c15: 徹高峰萬仞氣頻超煙霞散去陽光近屼嵲排開天
1005c16: 際遙常聽迦陵清梵雅雷音相接海音潮
1005c17: 又
1005c18: 岑巖峭壁向誰誇凹石如獅踞路槎藤結樹顛垂寶
1005c19: 蓋水流平地湧蓮花兩輪日月千年燭一片山河萬
1005c20: 歲家不識人間真下落怎能樂我者生涯
1005c21: 又
1005c22: 撲破瓢囊一物無頻將畫餅濟饑徒盡生守戒絕魔
1005c23: 使永劫捨身作佛奴迥迥圓明照頓漸昂昂旨趣辨
1005c24: 精麤中然站在無憂頂萬紫千霞信手塗
1005c25: 又
1005c26: 一生只愛處平常淡泊清幽自覺長風虎已巳經錫制
1005c27: 伏雲龍自有缽驅降覺心得息群魔息迷意若狂六
1005c28: 賊狂不用許多奧玅法從寬放下絕精方
1005c29: 五言律
1005c30: 山居何所事火種憑刀耕種下菩提子結成般若瑛
1006a01: 不燒有燄柴端煮無糧羹月在秋潭映日來繡谷明
1006a02: 又
1006a03: 朗開三車路火焚五蘊山既驅獅子猛那怕野狐頑
1006a04: 凌空鶴衣白木落虎毛班優游心不繫處處得長閒
1006a05: 又
1006a06: 白猿啼古樹野鹿臥高丘百物皆含趣萬般有出頭
1006a07: 遨遊嘆息世多愁滿眼開經義遍山現白牛
1006a08: 又
1006a09: 居山雖未久事事可堪誇富貴一林筍榮華兩地瓜
1006a10: 汲泉冽井近攬勝野晴賒持杖塘邊立投機有暮蛙
1006a11: 又
1006a12: 身在五湖客孤貧不借威摘蔬同鼎食徒步勝乘肥
1006a13: 離境寧為是多言已巳覺非高眠忽枕墮榻內顯珠璣
1006a14: 又
1006a15: 柴扉常寂寂忽啼樹上禽三摩眼孔入多漏耳根侵
1006a16: 瓦子連聲擊石頭帶土擒鵲巢為說法一聽起迷心
1006a17: 又
1006a18: 鵲噪鴉鳴處何其問吉凶力大堪騎虎缽靈可罩龍
1006a19: 山高連鷲嶺星朗示玄宗勘破佛魔境屹然立要衝
1006a20: 又
1006a21: 修竹迎風爽喬松待鶴居趙州茶不竭禪悅食忘機
1006a22: 搖舌鋒如劍揚聲吼若獅案前無限景助我發新詩
1006a23: 又
1006a24: 凝眸山色近舉步蘚痕多採蕨連根拔尋薪帶葉拖
1006a25: 雨收苔徑滑林密鳥音和清涼驅暑吏持竿上木鵝
1006a26: 又
1006a27: 不登九折阪誰識道中難藤葛原無擾是非自不干
1006a28: 步憑雙草履坐止一蒲團本分忘人我便覺地天寬
1006a29: 又
1006a30: 既有聲名重并無論賤輕梵音鳴大壑法語播滄瀛
1006b01: 青雲現花從古鏡明識心本是佛海晏與河清
1006b02: 又
1006b03: 居太古樸鬧市取閒消不識諸方苦殊因本地驕
1006b04: 童晝打鼓石女夜吹簫寧淡山中靜休濃世外驍
1006b05: 又
1006b06: 心猿常寂定意馬自安全三毒轉三聖五蘊證五仙
1006b07: 三百六十士八萬四千賢一夥清虛客同登般若船
1006b08: 又
1006b09: 斂形忘舊跡舉步踏新苔迷卻進山路方知出世才
1006b10: 利生日已巳近接物時將來分付長行眾風香花正開
1006b11: 佛事
1006b12: 七月賑濟對壇云大帝年年七月生放開普赦釋含
1006b13: 情離憂脫苦淨方去萬里長空一坦平咄混死鬼浪
1006b14: 癡魂速去投胎做好人只為從前造孽重今聞佛法
1006b15: 盡超生師以拄杖向然紙場內一拂云手執捲天括
1006b16: 地拂掃盡煙霞法界清拽杖回壇。
1006b17: 燬百靈
1006b18: 狼籍群靈骨滿彌荒坵撒落亂差參年逢戕殌等非
1006b19: 命時遇饑殤眾紊骴摶斂如山憑火炬超生似箭仗
1006b20: 風姨剎那直上三摩地彈指逕登九品池咦現前湧
1006b21: 出光明藏燦燦赤蓮吐玉枝。
1006b22: 哭雙桂破師翁丁酉年涅槃
1006b23: 拄杖皇皇此日休蹇翁罷釣捨舫舟絕聲不唱密公
1006b24: 曲斂手慵拋雪祖毬得露真如觀自在長留慧命復
1006b25: 何謀雙趺暫去化安養一葦還來度眾流。
1006b26: 天童記響西川受化如麻識者先一旦涅槃撒手
1006b27: 去千斤擔子教誰擔法堂寂靜爐煙息佛殿幽清酒
1006b28: 器羶從此永安潔白白醃燒品味滿河掀。
1006b29: 法杖千莖出太翁慈容順世遙瞻空生前行狀人難
1006b30: 及語後儀規道者同寶塔雖無別點奠金龕常有爐
1006c01: 煙通化門孤峻甚行孝竭力撐持強進忠。
1006c02: 普霑法利道風高規正儀端誰敢褒暫退袈裟披素
1006c03: 服權安杖缽繫麻絛滿堂悲震如雷吼合殿舉哀似
1006c04: 虎嗥兩兩三三皆醉倒展開兩眼看溪濤。
1006c05: 哭敏師和尚甲辰二月二十二卯時生壬子冬月初三日亥時涅
1006c06: 奉師密教離多年盡力傾心撐法船諦想利生已巳進
1006c07: 孝誰知辭世不能前拈香設位空瞻禮上供舉哀淚
1006c08: 湧泉哭罷一聲腸欲斷可憐不復睹慈顏。
1006c09: 權化娑婆縱有年何忙推轉利生船丈中爐火常新
1006c10: 爇座上曇花如在前滴淚行行傾沛雨涕流次次湧
1006c11: 甘泉報身須去他方化唯恨薄緣未近顏。
1006c12: 吾師厭世離繁年放出許多般若船半點瑕疵難隱
1006c13: 諱無端形跡現人前通天拄杖如麻立匝地風聲若
1006c14: 雨泉自有同門掌法化安心入定斂和顏。
1006c15: 嗣法如同領聖旨不分晝夜勤操履利生至念重如
1006c16: 山向道之人淡似水不度無緣度有緣休圖假璽圖
1006c17: 真璽剛纔得趣聞師歸收什忙回行孝禮。
1006c18: 涿州弔易菴法叔
1006c19: 攜笻擬去利群生半路逆風馬受驚涿水鏗鏘當有
1006c20: 分燕京橐鑰原難撐江南河北空懸慕廣浙吳楚枉
1006c21: 費誠金骨不知何下落權將磚石壘堆塋。
1006c22: 一妄思惟十萬旬誰知由命不由人貪名圖利終何
1006c23: 用逐境生風枉費神珍重堂中樂且貴輕浮世外漫
1006c24: 尤嗔前賢三詔不輕舉自古清高道不貧。
1006c25: 為雲水僧舉火
1006c26: 執火炬云密如密如空生浮圖逐妄行腳未受鉗錘
1006c27: 大限臨頭一念糢糊但知生有不識死無從前未學
1006c28: 抽身法直至而今沒倚扶咦向此紅爐鍛煉過休來
1006c29: 三界辨親疏。
1006c30: 為長目舉火
1007a01: 以火炬打一圓相從相中橫一畫云者箇鐵門限跳
1007a02: 得過也向者裏鍛煉跳不過亦從其中烹蒸十地聞
1007a03: 之膽顫諸天聽得眉攢還有不生恐怖者麼攛下火
1007a04: 炬云唯我長目子穩穩任安排。
1007a05: 北京為滿洲吳夫人起棺
1007a06: 師至柩前云百千三昧分差別一句當機絕見聞四
1007a07: 大耶或聚或散五行耶受剋受生陰陽耶有升有降
1007a08: 造化耶無減無增且道吳夫人平日者一點靈明真
1007a09: 造化即今在甚麼處震威一喝云總教當人高著眼
1007a10: 休將水落第三坵水落三坵且止如何是起棺一句
1007a11: 茫茫苦海抽身去寂寂光中慶有餘以杖敲棺三下
1007a12: 云恩愛從今兩斷兇神惡煞齊出　即日舉火高舉
1007a13: 起拄杖云杖化雲龍直上辭太陽宮裏借無明丙丁
1007a14: 童子從南至巳午當機熒惑生須仗東方甲乙巽凡
1007a15: 軀化盡現金身執炬遶棺一匝攛下云西方直捷一
1007a16: 條路九品蓮開聞法音。
1007a17: 京師為福祐張居士起棺
1007a18: 以明轎抬至棺前云厭世離凡尤是妙若明心地可
1007a19: 稱奇去來但要無拖欠往返須妨帶水泥東土西方
1007a20: 隨意轉天堂極樂任心逵從今蹬斷輪迴索一見彌
1007a21: 陀永不疑咄速急去莫延遲大寂光中開正眼阿耨
1007a22: 池裏放毫翨彌陀正說無生法速占九蓮第一枝震
1007a23: 威一喝云出　即日舉火以火炬向棺三舉云除三
1007a24: 惡斷七情十八界空一坦平天堂路地獄門兩條都
1007a25: 是輪迴坑惟有西方極樂國速搶蓮花上品生攛下
1007a26: 火云紅燄光中斂正念白蓮池裏放光明聞佛法聽
1007a27: 梵音脫盡皮毛顯法身。
1007a28: 江陵縣尊請對封君唐耕留先生靈小參
1007a29: 師云涅槃生死等空花覿體承當豈在他積德存仁
1007a30: 終有益傳家治國玉無瑕嗚呼所歎者無別花開終
1007b01: 有卸果熟必逢時熱鬧一臺戲酒罷各分離光陰如
1007b02: 過隙豈肯暫停遲日月急箭射辰宿忙梭飛百物催
1007b03: 人老迷流總不知請書安頭上催帖挂兩眉眼耳俱
1007b04: 通信四肢強撐持忽想長生方丹鼎藥不齊不求明
1007b05: 師指那得火棗梨若還不受老閻氣看破凡情了覺
1007b06: 知獨我鄉翁則不然樂土相邀不肯去上方有詔豈
1007b07: 能辭。
1007b08: 對都統穆書靈前小參
1007b09: 師云欽命出師到楚岳旌旗排列聽鳴角登舟正論
1007b10: 進兵策一陣怪風捲浪潑急叫天兮天尚高速倚岸
1007b11: 時岸遠闊四圍上下無遮攔西北東南無把捉一旦
1007b12: 英雄歸洞庭太白重來將月摸大丈夫為國亡軀不
1007b13: 須辭只要忠名有下落且道赤心報國穆書居士者
1007b14: 一點忠心下落在甚麼處咦陣亡必入忠臣廟簪纓
1007b15: 代代享名爵。
1007b16: 弔至崖法弟
1007b17: 一輪杲日正當陽卻被羅爭奪光日墜西山尚復
1007b18: 舊水流東海不還鄉悲嗟操履一生苦泣歎奔馳幾
1007b19: 度霜正好上灘船斷纜中途圓寂可憐傷。
1007b20: 一片浮雲掩太陽霎時閉目斂神光無心思去涅槃
1007b21: 樂有意想回歸故鄉可憾光陰雲過隙不由自制日
1007b22: 溶霜雖然留得人天眼令此傍觀淚雨傷。
1007b23: 回川抵萬縣掃本師敏老人塔時癸亥十月也
1007b24: 設供舉哀拈起香云此瓣香葉瘦枝疏乃是應師涅
1007b25: 槃之兆幸得根深蒂固胤培法裔永遠綿長花蘩子
1007b26: 廣處處牽枝引蔓各方行化滇黔吳越梁唐只圖因
1007b27: 緣廣集雲水高曠那想淵源桂樹遞代傳芳進孝的
1007b28: 何辭千山萬水披星遙涉進忠的豈懼劍樹刀山直
1007b29: 下承當不忘根本者無非設像供真就堂禮拜那肯
1007b30: 特來塔前奠茶炷香道澄雖不能別有儀獻但存一
1007c01: 點至誠一片心塔前一了現前寸
1007c02: 心二留人天標榜此所云由近代以來亂枝
1007c03: 亂倫尚多不忠不孝甚廣凡為孝順弟子者三年五
1007c04: 載必掃師塔若不近塔瞻禮惟恐後學效尤縱不如
1007c05: 百丈守塔三載之誠若從萬里遙來爇片心香如同
1007c06: 侍師千古增光奠茶執杯云福恩堂上荷擔來橫按
1007c07: 昆吾不用猜縛虎擎龍顯巨手呼風喝雨露雄才芳
1007c08: 芬萬葉枝枝茂花發千層朵朵開遁隱抽身不足玅
1007c09: 尸解脫殼羨羡奇哉假形即此留蹤跡真玅何方葆聖
1007c10: 胎三不逍老茶二獻金牛齋一炷心香燻寶塔兩行
1007c11: 珠淚灑塵埃但願吾師慈忍力他方化遍復重回大
1007c12: 展九首起具大哭三聲大笑三聲而退。
1007c13: 夔府開元寺弔繼初法弟
1007c14: 塔前云繼初法弟聞名高貴拄杖撩天腳跟著地本
1007c15: 性如如無來無去試問大眾既道者一點妙覺圓明
1007c16: 本無來去且道繼初真如即今向甚麼處以拄杖一
1007c17: 卓云虛空裏包涵太山大海中不納死屍雖然如是
1007c18: 何水無魚何公無私化錢。
1007c19: 萬縣天圓寺弔耳獨法兄
1007c20: 塔前云錦江獨駕一慈航纜繫天圓渡十方正在當
1007c21: 陽緊著力忽然波起被風狂牢把舵任汪洋何其撒
1007c22: 手太愴忙兄以一般斂目去拋弟有言沒處商思量
1007c23: 同參日不由淚雨洸。
1007c24: 交水龍華寺弔余山法兄時甲子仲春也號知止
1007c25: 塔前云法兄和尚無端行狀生長蜀中出世滇上志
1007c26: 大心粗眉高眼曠作事垂古說法嘹喨碁逢敵手絲
1007c27: 毫不讓法無親疏棒有收放咦真我黃蘗之雄宗永
1007c28: 挂滇黔作榜樣再出一人似法兄滇裏狐群盡掃蕩。
1007c29: 回川三月過坪埧天臺山弔月峰法姪乙丑
1007c30: 靈前云天湖法子老僧姪一世清高無垢跡終雖不
1008a01: 免者條路石火電光何太急惱恨日月特無情強把
1008a02: 光陰來煎逼正好安心過歲年誰想綾羅剪就尺來
1008a03: 時抵膝談家常轉則諱名紙上立傷嗟歎淚雨滴仔
1008a04: 細思量真可惜癡心枉打萬年樁一息不還有甚益
1008a05: 不若幹些本分事大限臨頭有敵如風月過窗隙
1008a06: 月晦風消何所值酒完戲罷一場空從頭看起毫無
1008a07: 實。
1008a08: 重慶府觀音寺為迥超對靈
1008a09: 師云戒未精兮禪未參兩頭打失中間瞞一生辛苦
1008a10: 慮衣食枉自奔波履底穿積錢被人騙討徒誰的蠻
1008a11: 蒙頭過天日癡心太愚頑真乃僧中俗漢子看破不
1008a12: 值半文錢為僧不辦修行理枉住伽藍三寶前木彫
1008a13: 泥塑有靈氣銅鑄鐵瀉尚知虔千年頑鐵難溶化六
1008a14: 道四生任往還老僧知你貪心重高大一堆黃白錢
1008a15: 拿去閻君買轉命再來三寶賺些錢真好笑又可憐
1008a16: 不明宗眼豈算男。
1008a17: 溫江縣尊王封君靈前小參時乙丑十月二十日也
1008a18: 師乃云三界猶如客寓樓任憑寄住幾千秋上方有
1008a19: 詔上方去樂土相邀樂土遊即若王公百事足榮華
1008a20: 富貴毫無謀進忠可論撞碑士行孝能超扇枕流忠
1008a21: 孝進恩已巳酬看罷浮塵如夢幻不如退隱樂天兜舉
1008a22: 杖示眾云見麼封君老大人現大神通至山僧者拄
1008a23: 杖頭邊聞法歡喜點頭三下笑三聲逍遙自在去也
1008a24: 且問老大人笑箇甚麼點首者觀大地迷悟眾生沉
1008a25: 溺苦海之中不求出身不知苦到何時笑者笑此世
1008a26: 間有一般橫漢站在貢高我慢山兇暴暴氣昂昂堅
1008a27: 執名利不肯放捨將來他日不知如何下落逍遙快
1008a28: 樂去者自思子孝孫賢家門高貴聯芳千古瓜瓞綿
1008a29: 綿百事俱備所以放心撒手逍遙自在去也試問大
1008a30: 眾封君老大人即今向甚麼處去以拄杖一卓云大
1008b01: 人去處不同凡接引直登上品蓮耳聽梵音眼見佛
1008b02: 六根通暢佛齊肩復勸諭云大護法思親不可太過
1008b03: 宜當保重為貴再聽山僧一頌太君辭世正其時積
1008b04: 德存仁後有餘作宦無非天上客為官豈可是凡黎
1008b05: 功勳浩大祿全備施濟寬洪福滿齊奉勸賢臺身保
1008b06: 重百年是必要分離。
1008b07: 弔耆老大相葉奕
1008b08: 幻世分明如醉夢瞠開眼看沒些用五行生旺有長
1008b09: 短八字休囚無接送綠水千秋不斷流青山亙古豈
1008b10: 搖動非兒忤逆別雙親運退時衰遭鬼弄剪就綾羅
1008b11: 恨尺短哄騙爹娘肝膽痛長歎一聲留不住深恩自
1008b12: 有兒孫奉貴賤短長前定修生死輪迴原不共。
1008b13: 縣玉泉寺弔其白法弟靈庚午仲冬也
1008b14: 云先精戒律後興禪仁讓謙和理事圓正好撐舟渡
1008b15: 苦海何其像早取安然到安養速請還末運眾生多
1008b16: 懊惱再來濁世化愚頑。
1008b17: 崇寧聖像寺弔滄水法弟
1008b18: 乃云崇寧正欲鼓風聲魚不吞鉤水面混荊棘層層
1008b19: 難駐腳不如退入涅槃城虎形可遇鵂聲難聞達磨
1008b20: 若不抽身早三番毒藥倒埃塵。
1008b21: 新繁龍藏寺弔大朗法孫
1008b22: 孤俊撐天拄一莖遙聞摧折痛傷神增洪祖道尚稀
1008b23: 少己巳是他非剩有零失望許多新發意拋離無限舊
1008b24: 知情慈航撥轉他方化龍藏惟留千古名。
1008b25: 十方縣羅漢寺弔雲林法侄
1008b26: 百卉叢中一棟梁撐天著地勝高強有為作用世堪
1008b27: 羨羡無相福田本分粧時節到來風送月化緣已巳竟日
1008b28: 溶霜斂心樂意歸安養復應娑婆普放光。
1008b29: 書問
1008b30: 附敏和尚原翰云合掌上空谷上人昨者過高坪會
1008c01: 墊邑眾善人以酬昔日之供養也偶至寶剎每問行
1008c02: 蹤令徒言及出川未得一晤特發門人及封居士來
1008c03: 接倘上人不辭山川之遙可速回一晤。
1008c04: 師復書
1008c05: 決造雙桂叵奈水陸兩阻早知山即是土何必騎牛
1008c06: 覓牯讀罷來翰想老師求嗣之心仁慈太過也某甲
1008c07: 急欲趨座唯恐般若緣分素薄難以向近爐錘略陳
1008c08: 一二問頭敢求明示諒和尚必不堅拒也俟往雙桂
1008c09: 返楫即當赴聆提誨不一。
1008c10: 敏和尚復啟
1008c11: 昨接翰言足見愛法之心甚重也老僧無不悅之但
1008c12: 欲青山綠水同一受記想闍黎千古之下欲為人範
1008c13: 也得回七星自當如願其佳貺盛齋感謝不盡外有
1008c14: 問答機緣照依復上。
1008c15: 問佛未出世祖未西來誰是凡聖答仁者自生分別
1008c16: 問一切含識皆具佛性為甚麼辨個凡聖答迷時三
1008c17: 界有悟後十方空問三教既一理儒著有玄著空釋
1008c18: 著不空不有誰非誰是答說盡千般巧終無兩樣風
1008c19: 問萬別千差向一念而無念時如何答截斷葛藤問
1008c20: 忽然無一物萬象絕形蹤時如何答覓他起處不得
1008c21: 問大事未明如喪考妣大事已巳明如喪考妣既一了
1008c22: 百了還憂箇甚麼答只為放不下問橫身俱是手眼
1008c23: 盡法界化為極樂還有眾生也無答誰是凡聖問者
1008c24: 段風光人人本有箇箇不無又道師師相授祖祖相
1008c25: 傳不知傳箇甚麼答不從花下過怎見洞中天問天
1008c26: 地未分乾坤未判向甚麼處安身立命答掀翻漆桶
1008c27: 八面玲瓏偈曰窮源得處未為玄怎似黃花滿道邊
1008c28: 昨夜淵明窺徹後誰知留與箇中傳即日書付法偈
1008c29: 偈曰西天東土何人補濟北家聲傳亙古今日老僧
1008c30: 付一枝一花開遍乾坤普。
1009a01: 遵義府海龍山謝法
1009a02: 上堂問般若門一塵不立有問即是無問即是師云
1009a03: 臨濟一枝正法眼進云有無不立如何師云而今付
1009a04: 在闍黎邊進云將來佛法如何撐持師云棒頭打人
1009a05: 疼乃云建法幢立宗旨須是出格人方明宗門事要
1009a06: 知宗門事還他出格人今朝不意空谷禪人特來古
1009a07: 龍謝法陞堂說幾箇海上奇方湯頭以療天下人病
1009a08: 根老僧自揣從來不開生藥舖單單豈賣死貓頭只
1009a09: 好說些家常以為宗門捷徑學道先須有悟由猶如
1009a10: 爭鬥快龍舟雖然舊閣閒田地一度贏來方始休是
1009a11: 也今所說者無別蓋緣我萬峰老和尚有未了公案
1009a12: 出來與諸人了卻如何是未了的公案以拄杖豎起
1009a13: 云莫道是者箇麼若論者箇正法眼藏已巳付與吾徒
1009a14: 空谷禪人而為佛祖慧命臨濟正傳而成千古手眼
1009a15: 也大眾若向者裏會得東勝神洲打鼓西牛賀洲上
1009a16: 堂南部洲說法北俱盧洲下座僧以坐具打一圓
1009a17: 相云既然如是亦任橫行直舞去師云驚群敵勝真
1009a18: 獅子具眼還他大丈夫下座辭行復書手卷一通云
1009a19: 者箇大事非是小緣必有根器者承當豈偶然也自
1009a20: 我少室一花五葉之記而至南華負石印心代代相
1009a21: 傳必是久經鍛煉久經操履然後擴而充之極盡天
1009a22: 下之妙則不枉佛祖之苦心也今海內紛紛乘虛接
1009a23: 響者如麻似粟皆是不明宗門正眼者老僧捩轉關
1009a24: 頭須是有根器人荷負曹溪正脈今吾徒空谷雖歷
1009a25: 參諸方而未服其行解結茅林下掩關多年而苦心
1009a26: 苦志未曾放下衲僧世業真松柏經于霜雪而耐于
1009a27: 歲寒也客歲偶參老僧見其不巧不拙因茲印可一
1009a28: 任打風打雨出老僧正眼也由是異日為臨濟血脈
1009a29: 則天下人望子之道如渴人思其甘露矣囑囑。
1009a30: 附敏老人送衣書
1009b01: 向年萬峰老和尚送來祖衣一襲與老僧披著說法
1009b02: 多年兼且同歷烽煙不忍捨離然而老僧門下人多
1009b03: 尚未送衣今特遣天吼送與吾徒代勞是佛祖之有
1009b04: 望也囑囑。
1009b05: 師拈一頌以謝云自愧報恩無一些仁師千里送袈
1009b06: 裟烽煙日久難堪受披著多年付作家不忍捨離焉
1009b07: 望捨未曾誇贈敢求誇續傳遞代須如是惟冀十方
1009b08: 播雨花。
1009b09: 附吼兄原扎
1009b10: 曩者與禪弟襟分兩地不覺三秋也昨高侍至方知
1009b11: 大闡宗風於三巴度生無量得誦佳錄果與諸方大
1009b12: 不同錦繡不繁機鋒峭峻真過量人也斯時老人命
1009b13: 送法衣稍遲即來奉賀。
1009b14: 師拈一頌云因途窵隔翰音稀敢望禪兄親送衣信
1009b15: 口說來荒作錄隨緣道出不成機何當過量分強弱
1009b16: 只得人前鼓是非幸有一莖硬拄杖法幢未挂尚風
1009b17: 威。
1009b18: 復順承王爺千歲啟康熙十九年孟冬也
1009b19: 靈山記何幸盛京若合符節荊南重逢仰仗開爐
1009b20: 法雨流通龍入滄海豈知世外暴風暴雨虎歸深山
1009b21: 那曉人間幾駭幾驚送別回川行至路途險阻難進
1009b22: 結茅遠安欲想恭候路隔千山幸小徒德旺山東來
1009b23: 省老衲兼接奈何掃塔孝義未曾周備屈他上京問
1009b24: 候相敘情懷一段只待事畢再來同敲佛祖鉗錘是
1009b25: 則是但不知王爺做工夫近日有些深進新悟頭者
1009b26: 麼若無日子莫將空過去光陰過隙豈停留若有宜
1009b27: 當腦後重添錐佛祖深恩是必酬呵呵休怪老僧徵
1009b28: 著問恐負靈山付囑由若得流通正法眼
1009b29: 仁君敕賜賴王候。
1009b30: 復工部郎中擎安德禪居士
1009c01: 盛京一別迢迢山水漸遠要得重逢無非毛楮相通
1009c02: 德望來云居士敬望之心甚重未赴誠意回川掃塔
1009c03: 全忠亦為先師語錄刻行入藏正脈聯芳續燄傳宗
1009c04: 北直賢徒老僧千古有望宗風大振放光須照芙蓉
1009c05: 末後一著老僧沒箇安居之地語錄一事能者刻藏
1009c06: 流通若肯留心入藏如吹灰之力倘不介意望頒行
1009c07: 者似對月談空。
1009c08: 
1009c09: 
1009c10: 空谷道澄禪師語錄卷終
1009c11: 捐貲刻錄真俗門人
1009c12: 　　德參　　灼然　　圓柱　　圓成　　圓惺
1009c13: 　　圓穩　　明　　智亮　　圓全　　圓便
1009c14: 　　圓觀　　圓來　　祖玉　　祖意　　宗祥
1009c15: 　　明悟　　明定　　祖智　　祖慧
1009c16: 　　朱德諦　　謝德信　　高德宗　　戴圓有
1009c17: 　　劉圓法　　葉圓穩　　圓　昇　　郭定純
1009c18: 　　余德種　　李　妹　　張思侗　　鄧長春
1009c19: 康熙四十四年歲次乙酉閏四月吉日識
1009c20: 　　　　嘉興王雲瞻書　楞嚴寺藏房倪爾繩刻
