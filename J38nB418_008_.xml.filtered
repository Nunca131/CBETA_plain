0535b01: 晦岳旭禪師語錄卷第八
0535b02: 拈古記室全本記錄
0535b03: 睦州問僧近離甚處曰河北睦曰曾到趙州麼曰近
0535b04: 離彼睦曰有何言句示徒僧舉喫茶話睦曰慚愧又
0535b05: 問趙州意作麼生曰只是一期方便睦曰苦哉趙州
0535b06: 被你一杓屎潑了也便打後雪竇云者僧克由叵耐
0535b07: 將一杓屎潑他二員古佛玅喜云雪竇只知一杓屎
0535b08: 潑他趙睦二州殊不知者僧末上被趙州將一杓潑
0535b09: 了卻到睦州又遭一杓只是不知氣息若知氣息甚
0535b10: 麼處有二員古佛楚石云者僧不會喫茶意旨不知
0535b11: 潑屎氣息帶累好人墮屎坑中合喫多少拄杖雪竇
0535b12: 玅喜一時放過也須替他入涅槃堂始得。
0535b13: 喫茶話慚愧是方便苦哉無端一杓屎卻惹時人
0535b14: 怪雪竇潑一杓汙他兩員古佛妙喜潑兩杓者僧
0535b15: 性命難存檢點將來者一隊阿師都落在屎坑裏
0535b16: 起身不得累他楚石替入涅槃堂至今冤冤相報
0535b17: 冷眼看他們何時得恰好。
0535b18: 世尊從忉利天下時四眾八部俱往空界奉迎有蓮
0535b19: 花色比丘尼作念我是尼身必居大僧後見於是用
0535b20: 神力變作轉輪聖王千子圍遶最初見佛既見世尊
0535b21: 呵曰汝何得越大僧見吾雖見吾色身且不見吾法
0535b22: 身須菩提巖中晏坐卻見吾法身。
0535b23: 釋迦老子漏逗不少被蓮花色比丘尼一覷只得
0535b24: 分身兩處直至而今開了合不得雖則如是要見
0535b25: 世尊法身則易要見須菩提晏坐處則難。
0535b26: 世尊在第六天說大集經敕他方此土人間天上一
0535b27: 切獰惡鬼神悉皆集會受佛付囑擁護正法設有不
0535b28: 赴者四天門王飛熱鐵輪追之令集既集無有不順
0535b29: 佛敕各發誓擁護唯一魔王謂世尊曰瞿曇我待一
0535b30: 切眾成佛盡無有眾生名字我乃發菩提心天衣懷
0535c01: 云臨危不變真大丈夫諸人作麼生著得一轉語與
0535c02: 黃面老子出氣尋常神通玅用智慧辯才都使不著
0535c03: 盡大地人無不愛佛到者裏何者是佛何者是魔還
0535c04: 有辯得麼良久欲得識魔麼開眼見明欲得識佛麼
0535c05: 合眼見暗魔之與佛以杖卓云一時穿卻鼻孔玅喜
0535c06: 云天衣老人恁麼批判直是奇特怎奈話作兩橛若
0535c07: 向何者是佛何者是魔處休去不妨使人疑著卻云
0535c08: 開眼見明合眼見暗郎當不少又云魔之與佛拄杖
0535c09: 子一時穿卻鼻孔雪上加霜玅喜卻為黃面老子代
0535c10: 一轉語待者魔王與麼道只向道幾乎錯喚你作
0535c11: 王此語有兩負門若人檢點得出許你具衲僧眼。
0535c12: 二老門庭施設批判古今則不無若是具衲僧眼
0535c13: 要且未在天衣向開眼合眼處辨佛辨魔是為魔
0535c14: 佛所障末後道拄杖一時穿卻鼻孔連你在裏許
0535c15: 玅喜道幾乎喚你作魔王是即魔非魔之見則佛
0535c16: 見亦如是亦不能出此綣繢不免喫金明手裏棒
0535c17: 在我當時若在見人天鬼神集會時便好掀倒禪
0535c18: 床喝散大眾使他兩不相見更有何事雖然只者
0535c19: 魔王恁麼道不可將伊作不順論始較些子諸禪
0535c20: 德要見天衣玅喜則易要見魔之與佛且緩緩。
0535c21: 文殊一日起佛見法見被世尊威神攝向二鐵圍山。
0535c22: 佛見法見即且置世尊甚麼處見文殊起處甚麼
0535c23: 處是文殊受世尊貶處試分析看演祖云曼殊室
0535c24: 利不審今後更敢也無也是矮子觀場隨人起倒
0535c25: 若是正令全提自然別展旗鎗。
0535c26: 世尊因五百比丘各見重罪懷疑文殊握劍持逼如
0535c27: 來因緣。
0535c28: 五百比丘好不丈夫若是個漢待世尊被文殊持
0535c29: 劍相逼時各悟本心已巳便默然而立束手傍觀看
0535c30: 他世尊與文殊如何合煞。
0536a01: 世尊因外道問不問有言無言因緣。
0536a02: 盡大地人總謂世尊慈悲之故捨己從人殊不知
0536a03: 墻塹不勤卻被外道覷破阿難連忙驚覺箭去久
0536a04: 矣若是金明待外道與麼問向道汝既不問有言
0536a05: 無言所問何事直教他立地疑殺莫有向世尊良
0536a06: 久處會的麼打折你腰何故寧可生身入地獄不
0536a07: 將佛法作人情。
0536a08: 維摩居士示疾因三十二菩薩各說不二法門至文
0536a09: 殊問云何是仁者所說不二法門維摩默然文殊讚
0536a10: 曰是菩薩真入不二法門。
0536a11: 文殊善語不善默維摩善默不善語若道默的是
0536a12: 文殊稱讚皆為剩語若道讚的是維摩一默狼藉
0536a13: 不堪若論不二法門二大士且住門外何故文殊
0536a14: 當時猶少機關在待維摩示疾向他左耳邊啐一
0536a15: 啐他必知羞退去則不煩三十二菩薩勞神動力
0536a16: 亦免自己落人便宜。
0536a17: 殃崛救產。
0536a18: 者則公案叢林浩浩商量大似隔山打彈不知落
0536a19: 在樹上樹下又不知打著物麼展轉淆訛金明不
0536a20: 惜口過直為諸人判斷分明長者因事發問殃崛
0536a21: 果然不知瞿曇真實告報其婦得聞當時分娩雖
0536a22: 然只如殃崛任勞往返長者何以酬謝乘興偶逢
0536a23: 沽酒店三杯兩盞破愁顏且道生下的是男是女
0536a24: 時有僧出云師打一竹篦云也不得孤負殃崛
0536a25: 尊者。
0536a26: 圓覺經云居一切時不起妄念於諸妄心亦不息滅
0536a27: 住妄想境不加了知於無了知不辨真實。
0536a28: 將無邊剎土為身心以十方虛空作眼目汪洋大
0536a29: 度自在自由須是黃面老子但不合取常住物就
0536a30: 自己用大眾會麼差之毫釐失之千里。
0536b01: 楞嚴經云若以能推的是汝心則認賊為子龍濟別
0536b02: 云若能推的不是汝心則認賊為子。
0536b03: 瞿曇龍濟好各與三十棒何故能推的是心不是
0536b04: 心一任卜度認賊為子放過不可。
0536b05: 楞嚴經云一人發真歸元十方虛空悉皆消殞五祖
0536b06: 演曰一人發真歸元十方虛空觸著磕著昭覺勤曰
0536b07: 一人發真歸元十方虛空錦上添花。
0536b08: 金明則不然一人發真歸元十方虛空裂開捏聚。
0536b09: 楞嚴經云汝但棄其生滅守於真常常光現前根塵
0536b10: 識心自然廓落。
0536b11: 瞿曇瞿曇我識得你你向常光現前處站定腳跟
0536b12: 若是衲僧門下敢道未在。
0536b13: 涅槃經云諸行無常是生滅法生滅滅已寂滅為樂
0536b14: 興善廣曰可惜者黃面漢話作兩橛。
0536b15: 生滅寂滅話作兩橛露柱懷胎蝦蟆吞月。
0536b16: 文殊菩薩令善財童子採藥財於地上拈一莖草度
0536b17: 與文殊殊接得示眾云此藥亦能殺人亦能活人天
0536b18: 童華曰大小文殊被善財換卻眼睛。
0536b19: 善財隨聲逐色文殊以勢欺人天童與麼道也是
0536b20: 李向赤邊咬殊不知善財被文殊穿卻鼻孔以手作
0536b21: 拽鼻勢云至今索頭猶未肯放在。
0536b22: 波羅提尊者示異見王曰在胎為身處世為人在眼
0536b23: 曰見在耳曰聞在鼻辨香在舌談論在手執捉在足
0536b24: 運奔遍現俱該法界收攝在一微塵識者知是佛性
0536b25: 不識喚作精魂王聞感悟。
0536b26: 波羅提雖是一等弄精魂也甚奇怪諸方尊宿總
0536b27: 在佛性上著到檢點將來正是一夥弄精魂漢金
0536b28: 明則不然佛性精魂一任卜度只如遍現俱該法
0536b29: 界收攝在一微塵且道是什麼物事識則許你八
0536b30: 處出現不識則一處也不得動著。
0536c01: 城東老姥與佛同生不欲見佛每見佛來即便迴避
0536c02: 如此回顧東西總皆是佛遂以手掩面十指中亦皆
0536c03: 是佛雪竇云諸上座他雖是個老婆宛有丈夫之作
0536c04: 既知迴避稍難不免吞聲忍氣如今不欲見佛即許
0536c05: 你切忌以手掩面何故明眼底覷著將謂雪竇門下
0536c06: 教你學老婆禪。
0536c07: 大小雪竇真真一個老婆禪須喫景德手裏棒始
0536c08: 得老姥每見佛來即便迴避迴避不及則以手掩
0536c09: 面風騷俏俊渾是個婦女態度丈夫之作何在豈
0536c10: 不聞動靜體泰終是貞節掩面藏身未足論也若
0536c11: 果有丈夫之氣即見亦無見又迴避個甚麼明眼
0536c12: 者試辨看。
0536c13: 須菩提尊者巖中晏坐諸天雨花讚歎者云空中雨
0536c14: 花讚歎復是何人云何讚歎曰我是梵天敬重尊者
0536c15: 善說般若者曰我於般若未曾說一字汝云何讚歎
0536c16: 曰如是尊者無說我乃無聞無說無聞是真說般若。
0536c17: 須菩提頭白齒黃把捉不住被梵天覷破直得藏
0536c18: 身無地解空何在我於般若未曾說一字轉見不
0536c19: 堪當時待梵天云如是尊者無說我乃無聞無說
0536c20: 無聞是真說般若劈頭一棒云錯會不少看他梵
0536c21: 天自後更敢也無。
0536c22: 慈明圓禪師問真點胸如何是佛法大意曰無雲生
0536c23: 嶺上有月落波心明曰頭白齒黃作者個見解真卻
0536c24: 問如何是佛法大意明曰無雲生嶺上有月落波心
0536c25: 真於此大悟。
0536c26: 慈明借劍殺人好手難藏真公言下悟去不妨諦
0536c27: 當若是佛法大意敢保玄沙道的。
0536c28: 天目寶芳進禪師上堂云截瓊枝寸寸是寶窮秘藏
0536c29: 點點是金自出洞來據虎頭把虎尾千個萬個只知
0536c30: 陣後說兵書若是龍門躍過底天目有三十拄杖自
0537a01: 領出去。
0537a02: 扶豎臨濟正宗揭露楊岐嫡旨須是天目老人然
0537a03: 則如是也是草裏輥龍淵則不爾截瓊枝點點熱
0537a04: 鐵窮秘藏滴滴洋銅自出洞來天不知地不管一
0537a05: 個個飲啄自如那用設陣談兵若是龍門躍過底
0537a06: 龍淵有拄杖子靠置一壁何故當恁麼時說恁麼
0537a07: 話。
0537a08: 大岡月溪澂禪師勘眾曰為甚鐵牛眠少室寶芳進
0537a09: 頌曰高名不借金玉宣同子與懷寶遊諸國其賴安
0537a10: 仁君子風。
0537a11: 寶芳雖有安邦定國之能要會鐵牛眠少室且緩
0537a12: 緩。
0537a13: 天目進禪師因僧參目問你道山僧眉毛落了幾莖
0537a14: 僧曰總不見得目曰參學高流眼在什處曰乾坤大
0537a15: 地全在裏許目乃喝出。
0537a16: 天目老漢幸只遇著者僧若是別人一場禍事。
0537a17: 太虛圓禪師示眾曰如未了悟須向蒲團上坐十年
0537a18: 二十年三十年看個父母未生前面目。
0537a19: 者個說話好不知時而今師僧家動輒超佛越祖
0537a20: 踏毘盧頂上行那有閒工夫向蒲團上冷坐二三
0537a21: 十年龍淵每有知識來參問他父母未生前面目
0537a22: 一個個眉毛直豎眼睛突出及至出門了便是某
0537a23: 剎堂頭要用坐二三十年作麼。
0537a24: 異巖登禪師因僧問學人參尋知識或令提綱話頭
0537a25: 或令疑個話頭同也別也巖曰纔舉話頭當下便疑
0537a26: 豈有二理一念提起疑情即現覆去翻來精研推究
0537a27: 工深力極自得了悟雲棲宏曰此數語最為精當今
0537a28: 人頗有滯此二端而不決者蓋未曾實做工夫故也。
0537a29: 異巖曲順人情故有落草之談仔細看來猶少衲
0537a30: 僧作略當者僧問時劈脊便棒若皮下有血自然
0537b01: 冰消瓦解亦免雲棲謂今人滯此二端而不決龍
0537b02: 淵路見不平要問他什麼處是做工夫處者裏道
0537b03: 得一句恰好喫棒有分。
0537b04: 天成無聞愷禪師凡僧參成拈拂子問是什麼僧擬
0537b05: 對成便打默菴同古溪參默菴先奪拂子然後方問
0537b06: 成乃撫掌大笑歸方丈。
0537b07: 天成拈柄拂子如龍得水似虎靠山自謂無人敵
0537b08: 得一朝被默菴奪卻直似項頂羽到烏江雖然默菴
0537b09: 奪得拂子要且未會天成意在。
0537b10: 天寧法舟濟禪師因五臺陸公問畫前原有易否舟
0537b11: 曰若無將什麼畫曰畫後如何曰原無一畫曰現有
0537b12: 六十四卦何得言無曰居士莫著文字好曰請師離
0537b13: 文字發一爻看舟召陸公公應諾舟曰者一爻從何
0537b14: 處起公點首。
0537b15: 畫前畫後鐵蛇橫路原有原無猛虎當途離文字
0537b16: 發一爻看須彌頂上翻白浪大洋海底捲紅塵者
0537b17: 一爻從何處起低頭望河深北斗入箕尾自天子
0537b18: 以至庶人拈拂子畫一畫曰何曾離卻者裏。
0537b19: 齊安白虎寺玅中玄禪師因僧問最初威音王末後
0537b20: 樓至佛未審參見何人中豎拄杖曰會麼僧擬議中
0537b21: 便打。
0537b22: 者僧生遭痛棒自取凌辱玅中恁麼酬對要且不
0537b23: 識威音樓至參見何人景德今日不妨為諸人指
0537b24: 出拈拄杖豎起曰會麼眾無對乃左右顧視打散
0537b25: 入丈室。
0537b26: 天池玉芝聚禪師因陸五臺問東土千七百善知識
0537b27: 即今在什處去了芝指庭樹鳴蟬曰者裏也有一個
0537b28: 曰聲響是耶曰喚作聲響即錯過也金明進曰玉芝
0537b29: 與麼為人不獨貴官看破亦將千七百知識埋在庭
0537b30: 樹下至今起身不得若問新天池向道棒如雨點喝
0537c01: 似雷奔陸公雖是文章貴客知我衲僧別有長處東林
0537c02: 在曰二老扶豎個賓主句塞海填山奔龍走象總出
0537c03: 陸公問頭不得東林則不然待問即今在甚處高聲
0537c04: 喚云陸公公應諾向道公若閒暇與老僧同遊徑山
0537c05: 一回公若透聲透色便識蓆帽下原是舊時人。
0537c06: 建門庭立宗旨須讓者三個老漢若具衲僧手眼
0537c07: 要還旭上座玉芝向聲響裏作活錯過陸公金明
0537c08: 施逞棒喝說食終不飽東林要陸公同遊徑山太
0537c09: 煞遇遮俱不能令陸公決然無疑景德則不然待
0537c10: 與麼問時劈脊便棒陸公者裏透脫不獨知古人
0537c11: 去處亦且自有出身之路莫有知落處者麼欲得
0537c12: 全機知殺活須知肘後有靈符。
0537c13: 敬畏無趣空禪師因無幻補帳次趣掃地至問曰做
0537c14: 什麼幻曰補帳趣曰誰帳要汝補幻曰和尚得恁麼
0537c15: 惱亂人趣便打幻作掃地勢趣持帚而去。
0537c16: 大小敬畏掃地也不了徑山作掃地勢奴見婢殷
0537c17: 勤雖然只如敬畏持帚而去且道意在什麼處。
0537c18: 車溪無幻沖禪師僧問如何是提婆宗曰一字不著
0537c19: 畫曰不問者個曰圓相不著圈二祖石源雲曰要會
0537c20: 一字不著畫圓相不著圈麼直須到退三千里。
0537c21: 石兄恁麼道還恰徑山意麼海門即不然要會一
0537c22: 字不著畫圓相不著圈直在三千里外說甚到退。
0537c23: 車溪沖禪師僧問和尚百年後向甚麼處去溪曰千
0537c24: 株松下角彎彎百草頭邊亂跳能仁在曰車溪恁
0537c25: 般答話知天下後世千燈萬燄當從其足下出者僧
0537c26: 若有逼殺首座虔問殺闍黎价底手段待車溪纔擬
0537c27: 對便掩耳而出且要老漢立地脫去。
0537c28: 龍興老人不識好惡謂車溪恁麼道知天下後世
0537c29: 千燈萬燄當從其足下出殊不知恁麼道直令天
0537c30: 下後世千燈萬燄當從其足下滅卻又曰者僧若
0538a01: 有問殺闍黎价逼殺首座虔底手段待車溪擬對
0538a02: 便掩耳而出要老漢立地脫去直饒不恁麼老漢
0538a03: 已巳死去十分矣。
0538a04: 徑山南明廣禪師在龍居首座寮僧問已巳到車溪更
0538a05: 不為人時如何明曰樓上春風時欲歇誰能攬鏡看
0538a06: 愁眉僧擬議明喝出。
0538a07: 南明老人道則太煞道只道得八成不能令者僧
0538a08: 直下知歸末後一喝救取一半者僧雖有耳抑未
0538a09: 必全聞。
0538a10: 普明用禪師雖荷大法終不自肯後因閱羅湖野錄
0538a11: 至白雲提省五祖處始得脫然。
0538a12: 普明向者裏脫然無礙且道與從前不自肯的是
0538a13: 同是別於斯簡辨得出不妨擔荷大法。
0538a14: 斷橋倫禪師因方山入室呈解橋一見便曰子捉賊
0538a15: 也山禮拜曰賊已巳收下請師驗贓橋舉萬法歸一話
0538a16: 山答橋不諾齋後普請山手忘所舉橋拈莧根示之
0538a17: 曰是甚麼山乃大悟。
0538a18: 國清拈莧根意在言外瑞巖便悟去喚鐘作甕看
0538a19: 來二俱不了驀拈杖曰者個便是國清手裏莧菜
0538a20: 根紅爍爍底一眾共見還有悟底麼良久眾無對
0538a21: 乃曰三十年後。
0538a22: 福林白雲度禪師晚侍無見問西來密意未審如何
0538a23: 見曰待娑羅峰點頭即向汝道雲以手搖拽擬答見
0538a24: 便喝雲曰娑羅峰頂白浪滔天花開芒種後葉落立
0538a25: 秋前見曰我家無殘羹剩飯也雲曰此非殘羹剩飯
0538a26: 而何見頷之雲禮拜。
0538a27: 無見老漢有回天關轉地軸之能將謂無人措泊
0538a28: 不知墻塹不堅引賊入室白雲雖拔關而入自矜
0538a29: 謀略過人爭奈出天台網子不得要作臨濟兒孫
0538a30: 猶未得在且道什處是他不得處須彌頂上洪波
0538b01: 湧大海中心烈燄騰。
0538b02: 天界古拙俊禪師請益白雲從上宗旨雲上堂曰世
0538b03: 尊拈花平地骨堆迦葉微笑忍俊不禁二俱翻成特
0538b04: 地古拙豁然大悟以手搖曰止止雲擲拂子下座拙
0538b05: 隨入方丈雲詰之曰你適來見個甚麼乃爾拙曰若
0538b06: 有可見則孤負和尚也雲深肯。
0538b07: 古拙胸藏明珠遇智者以增光白雲龍樓高起是
0538b08: 其人乃可入若古拙向個裏悟去早是孤負白雲
0538b09: 了也甘露恁麼道你諸人且如何會取。
0538b10: 東林無際悟禪師訪清菩薩示無字話遂縛竹為菴
0538b11: 研礪不懈四指大畫帖亦不顧只是拍盲做鈍工夫
0538b12: 西江悟首座指參天界客無念過松隱咸稱賞其志
0538b13: 及見白雲舉萬法歸一際答雲喝出一晚經行廊下
0538b14: 雲擒住曰大眾快將火來老僧擒下個賊際曰是家
0538b15: 裏人雲乃掩其口曰如何是家內事速道速道際如是
0538b16: 大悟。
0538b17: 白雲用盡機謀費煞腕頭力小徑短人豈大丈夫
0538b18: 為耶千古之下不免遭人簡點東林被擒賊身難
0538b19: 脫連忙道是家內人及至問著家內事有口不能
0538b20: 分。
0538b21: 白雲無間度禪師謂東林無際曰八峰汝師也母宜
0538b22: 滯此際返八峰古拙曰還我照用來曰若有照用即
0538b23: 成障礙拙曰者廝著空佛也救不得曰有無俱寂滅
0538b24: 空佛悉皆非拙謂侍者曰者僧有福德相拈拄杖靠
0538b25: 椅坐命際供說行腳際乃直敘拙曰你且去不知你
0538b26: 者樣工夫。
0538b27: 一人肘後懸符難瞞識者一人頂突摩醯墮他綣
0538b28: 繢雖然兩得相見仍不相知且什處是他相見不
0538b29: 相知處喝一喝曰據虎頭兮把虎尾一喝之下全
0538b30: 賓主。
0538c01: 東林蠶骨悟禪師楚山參至晚復召詰曰汝平昔發
0538c02: 明處次第說來山以實對林曰還我無字意來曰者
0538c03: 僧問處偏多事趙老何曾涉所思信口一言都吐露
0538c04: 翻成特地使人疑林曰如何是你不疑處曰青山綠
0538c05: 水燕語鶯啼歷歷分明更疑何事林曰未在更道曰
0538c06: 頭頂虛空腳踏實地林曰未在再道山禮拜林曰如
0538c07: 是如是。
0538c08: 師資會晤如蟲禦木奪鼓搶旂所向無敵還有明
0538c09: 辨端倪者麼曹溪波浪如相似無限平人被陸沉。
0538c10: 大岡月溪澂禪師最後至道林參無際呈所見林不
0538c11: 諾溪以林強抑出不遜語辭林林知是法器乃負囊
0538c12: 送至山門忽指黃犬曰者畜生為什有業識無佛性
0538c13: 溪于言下大悟。
0538c14: 無旋乾轉坤之作不能陶鑄英流非經天緯地之
0538c15: 才何以幹蠱鴻烈無際老漢如排長蛇大陣一鼓
0538c16: 而全軍就得月溪胸藏百萬甲兵一戰而勇再戰
0538c17: 而敗棄陣而歸心膽俱喪還見二老用處麼若是
0538c18: 伶俐漢孰為相鈍置。
0538c19: 大岡夷峰寧禪師上堂舉臨濟慈明三句畢乃曰慈
0538c20: 明只解潑油救燃不解藥裏去病大岡即不然第一
0538c21: 句薦得山門頭與你商量第二句薦得僧堂前與你
0538c22: 商量第三句薦得寮舍裏與你商量大岡雖恁麼舉
0538c23: 諸人須向一念未舉以前會得略較些子。
0538c24: 大岡雖能提振綱宗只向門外之遶不善坐地拔
0538c25: 關致令天下後世執病為藥甘露則不爾第一句
0538c26: 薦得毛頭星現恰當門第二句薦得爛泥裏和棘
0538c27: 刺第三句薦得焦磚打著連底凍恁麼會眉在眼
0538c28: 上腳在肚下不恁麼會面南看北斗日午打三更。
0538c29: 趙州諗禪師僧問如何是不錯的路州曰明心見性
0538c30: 是不錯底路密菴傑云趙州眼觀東南意在西北大
0539a01: 似狐狸戀窟有甚快活處有問徑山如何是不錯底
0539a02: 路只向道家家有路透長安。
0539a03: 趙州只知貪程不顧通身泥水若是不錯的路轉
0539a04: 生迂曲密菴老人與麼逼抑太過直令趙州無轉
0539a05: 身處若云家家有路透長安又何曾出他狐狸窟
0539a06: 在海門即不然或問如何是不錯的路劈脊便棒
0539a07: 者僧直下得入也未可料。
0539a08: 瑞巖方山寶禪師參無準于徑山盡得旨要一日忽
0539a09: 疑四方八面來話請益準曰老僧不能為汝說汝但
0539a10: 自看山再四請益準終不說及順寂遺偈示山曰來
0539a11: 時空索索去也赤條條更要問端的天台有石榆山
0539a12: 稟命參斷橋于國清罄其機用橋皆不諾請益至十
0539a13: 一度一晚危坐忽睹燈光洞明豁然大悟。
0539a14: 徑山猶大將登壇不肯輕敵前人然則如是未盡
0539a15: 善也當時待他請益直與痛棒再四請益棒折不
0539a16: 休教他瑞巖去死十分倘能據行此令吾宗豈若
0539a17: 是哉諸兄弟要見徑山立地處麼蜜裏有砒霜。
0539a18: 徑山南明廣禪師因檀越入山飯僧知客行嚫維那
0539a19: 唱云板首三分執事二分散眾一分明問侍僧你是
0539a20: 幾分僧無語明召知客曰何不與他僧亦無語明顧
0539a21: 視大眾維那問訊出堂。
0539a22: 將頭不猛累及三軍。
0539a23: 大岡夷峰寧禪師上堂曰一句子不作一句子會天
0539a24: 無四壁萬里雲消佛祖攢眉人天膽喪累我釋迦頭
0539a25: 白齒黑若作一句子會誤他千聖萬賢頭出頭沒戴
0539a26: 角披毛眼裏沙耳裏水驀卓杖曰權且放過。
0539a27: 夷峰恁麼道大似富嫌千口少貧恨一身多。
0539a28: 蠶骨明悟禪師問古庭堅曰子別我在甚處曰佛祖
0539a29: 行不到處曰還許人來否曰坦然無礙天目進頌曰
0539a30: 水邊林下舊生涯土凳柴床意味佳隹歸興忽然動昨
0539b01: 夜謾將客思寄煙霞。
0539b02: 東林善得養子之緣爭奈憐兒不覺醜古庭故有
0539b03: 應對之節不無驕奢之態檢點將來一人理上偏
0539b04: 枯一人事上偏枯且如何得恰好去天目恁麼道
0539b05: 大似平分風月渾無左右要會二老落處只恐未
0539b06: 在。
0539b07: 德山托缽因緣。
0539b08: 德山逞一時英俊如臨大敵雖明中落節實暗裏
0539b09: 藏刀雪峰不辨端倪亦似個初生老虎見物直撞
0539b10: 將去巖頭從中跳出鼓惑兩間埋兵調鬥檢點將
0539b11: 來德山父子兄弟同室操戈自揚家醜智者所不
0539b12: 為也諸方盡謂若不如是安得今日不同昨日殊
0539b13: 不知因他如是故不能得到今日大覺恁麼判斷
0539b14: 也要諸人疑著且道末後句又如何會國清寺裏
0539b15: 兩頭阤鋪個破蓆日裏睡。
0539b16: 婆子燒菴因緣。
0539b17: 大覺扶弱不扶強論實不論虛要斷者公案有者
0539b18: 道婆子通身眼徹體風流者僧不識料掉沒交涉
0539b19: 有者道者僧老實太過不諳來機不恰婆子意料
0539b20: 掉沒交涉有者道婆子暗度春色者僧冷灶無煙
0539b21: 總未摸著他二人鼻孔山僧不惜口過也要諸方
0539b22: 檢點婆子通身是病不堪療治者僧壁立萬仞坐
0539b23: 斷千差要會麼枯木倚寒巖三冬無煖氣到者個
0539b24: 田地也大難雖然被個婆子逐怎奈無人識得伊。
