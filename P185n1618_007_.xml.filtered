0315a01: 大佛頂如來密因脩證了義諸菩薩萬行首
0315a02: 楞嚴經會解卷第七　　　　　　　綿七
0315a03: 天竺沙門般剌密帝譯
0315a04: 烏萇國沙門彌伽釋迦譯語
0315a05: 菩薩戒弟子前正議大夫同中書門下平
0315a06: 章事房融筆受
0315a07: 師子林沙門　惟則　會
0315a08: 爾時富樓那彌多羅尼子在大眾中即從座
0315a09: 起袒右肩右膝著地合掌恭敬而白佛言
0315a10: 大威德世尊善為眾生敷演如來第一義諦
0315b01: 世尊常推說法人中我為第一今聞如來微
0315b02: 妙法音猶如聾人逾百步外聆於蚊蚋本所
0315b03: 不見何得聞佛雖宣明令我除惑今猶未
0315b04: 詳斯義究竟無疑惑地世尊如阿難雖則
0315b05: 開悟習漏未除我等會中登無漏者雖盡諸
0315b06: 漏今聞如來所說法音尚紆疑悔。
0315b07: 長水曰如來藏心不空不有即性即相名
0315b08: 第一義是佛所證定無妄審實名諦吳
0315b09: 興曰聾人聆蚋等譬小乘根性遠第一義
0315b10: 諦雖承如來微妙法音本不似見何真
0316a01: 聞孤山曰雖則開悟習漏未除者初果已巳
0316a02: 破見惑思惑全在阿難向悟常心實登圓
0316a03: 位欲汲引小機令歸大道故舉其初果以
0316a04: 為請端也資中曰雖盡諸漏至尚紆疑悔
0316a05: 者羅漢雖斷煩惱障而所知障在。
0316a06: 世尊若復世間一切根塵陰處界等皆如來
0316a07: 藏清淨本然云何忽生山河大地諸有為相
0316a08: 次第遷流終而復始。
0316a09: 溫陵曰清淨則宜無諸相本然則宜無遷
0316a10: 流資中曰從初至第二卷破心見二執以
0316b01: 顯人空從汝猶未明一切浮塵至第三卷
0316b02: 破陰處界等以顯法空故知前破人法二
0316b03: 執顯空如來藏今顯不空如來藏故富那
0316b04: 有此問也。
0316b05: 又如來說地水火風本性圓融周法界湛
0316b06: 然常住世尊若地性云何容水水性周
0316b07: 火則不生復云何明水火二性俱虛空不
0316b08: 相陵滅世尊地性障礙空性虛通云何二俱
0316b09: 周法界而我不知是義攸惟願如來宣
0316b10: 流大慈開我迷雲及諸大眾作是語已五體
0317a01: 投地欽渴如來無上慈誨。
0317a02: 溫陵曰二問皆躡前四科七大之文起疑
0317a03: 也意以性相相違理事相礙實常情疑滯
0317a04: 故致此問庶獲通。
0317a05: 爾時世尊告富樓那及諸會中漏盡無學諸
0317a06: 阿羅漢如來今日普為此會宣勝義中真勝
0317a07: 義性令汝會中定性聲聞及諸一切未得二
0317a08: 空回向上乘阿羅漢等皆獲一乘寂滅場地
0317a09: 真阿練若正脩行處汝今諦當為汝說富
0317a10: 樓那等欽佛法音默然承。
0317b01: 溫陵曰有世俗諦有勝義諦脫俗真超
0317b02: 情離妄世間三有出世二乘以所知心不
0317b03: 能測度是謂勝義諦中真勝義性即下文
0317b04: 由覺明以辨真覺因了發以窮諸妄至於
0317b05: 山河不復出水火不相陵身含十方毛現
0317b06: 塵剎皆勝義諦中真勝義性也阿練若云
0317b07: 無諠雜孤山曰未得二空者未得大乘人
0317b08: 法二空亦未得大乘性相二空吳興曰滅
0317b09: 場指得果之地練若指脩因之處因果所
0317b10: 依皆是實相故曰寂曰真也。
0318a01: 佛言富樓那如汝所言清淨本然云何忽生
0318a02: 山河大地汝常不聞如來宣說性覺妙明本
0318a03: 覺明妙富樓那言唯然世尊我常聞佛宣說
0318a04: 斯義。
0318a05: 孤山曰本亦性也變其文耳以本元自性
0318a06: 既能所雙絕而寂照互融即寂而照曰妙
0318a07: 明即照而寂曰明妙寂則三諦俱寂照則
0318a08: 三諦俱照只是本性之覺妙明互融故作
0318a09: 兩句說耳吳興曰性覺本覺中道之體也
0318a10: 妙明明妙空假之用也體用不二空假相
0318b01: 即如來藏性彷彿在茲又若複顯妙當
0318b02: 如圓師云三諦俱寂三諦俱照亦應更云
0318b03: 俱非寂俱非照是文然此句義與前
0318b04: 性色真空性空真色辭異意同上云忽生
0318b05: 山河大地下云無同異中熾然成異即循
0318b06: 業發現之謂也由當機未悟故滿慈發起
0318b07: 如來重示又前文正明破妄顯真此下多
0318b08: 說從真起妄故資中以空不空二藏收之
0318b09: 頗得其旨補註曰性覺妙明本覺明妙二
0318b10: 家之釋皆通此佛意欲顯山河大地由
0319a01: 妄覺生故且先標真覺體用互顯而初無
0319a02: 能所者以立本也下文乃舉真妄二覺詰
0319a03: 其所方便勾引以顯妄覺耳。
0319a04: 佛言汝稱覺明為復性明稱名為覺為覺不
0319a05: 明稱為明覺。
0319a06: 溫陵曰促舉前義問之定其惑也夫汝
0319a07: 所謂覺所謂明意作何為復性本自明
0319a08: 靈然不昧故稱之為覺邪為復性自不明
0319a09: 用心覺之故稱之為明覺邪靈然不昧者
0319a10: 真覺也用心覺之者妄覺也。
0319b01: 富樓那言若此不明名為覺者則無所明。
0319b02: 補註曰上文兼舉真妄二覺以詰富那性
0319b03: 明者真覺也覺不明者妄覺也不明即是
0319b04: 無明若謂覺了無明稱為明覺則有能覺
0319b05: 與所明矣既有能所非妄而何而富那未
0319b06: 詰意乃以覺不明者為是故此荅云若
0319b07: 此不明名為覺者則無所明意謂必有所
0319b08: 明方名為覺殊不知纔有所明即墮明覺
0319b09: 無窮妄業由是而生故下文云覺非所明
0319b10: 因明立所所既妄立生汝妄能。
0320a01: 佛言若無所明則無明覺有所非覺無所非
0320a02: 明無明又非覺湛明性。
0320a03: 補註曰若無所明則無明覺者如云若得
0320a04: 果無所明則無明覺矣豈不幸哉明覺
0320a05: 之妄由所明起也孤山曰有所非覺者若
0320a06: 有所明則非真覺以真覺之性離能所故
0320a07: 無所非明者若無所明則無妄明以因妄
0320a08: 明立能立所故非明之明指妄明也無明
0320a09: 又非覺湛明性者無明即妄明也以無覺
0320a10: 湛之真明故曰無明。
0320b01: 性覺必明妄為明覺。
0320b02: 吳興曰本性之覺必具湛明之性以不了
0320b03: 故妄為能明之明所覺之覺。
0320b04: 覺非所明因明立所所既妄立生汝妄能。
0320b05: 吳興曰性覺之體本非所明但因妄明對
0320b06: 能立所此即因惑立所見之相也所見之
0320b07: 相既立能見之相即生能所同時前後異
0320b08: 說耳。
0320b09: 無同異中熾然成異異彼所異因異立同同
0320b10: 異發明因此復立無同無異。
0321a01: 吳興曰此明所立境界後文虛空為同世
0321a02: 界為異者顯示其相也熾然成異等三義
0321a03: 資中以起信論業轉現三細配之乃至長
0321a04: 水等亦復承用洎乎孤山別以惑性具九
0321a05: 界執執有執空及取中道三相釋之余研
0321a06: 此文竊所不韙若論三細應在因明立所
0321a07: 所既妄立生汝妄能此三句中已有三相
0321a08: 明即業相能即轉相所即現相斯由不生
0321a09: 不滅與生滅和合非一非異而分三相微
0321a10: 而未著故曰三細今文既云熾然成異又
0321b01: 云同異發明合是六境界耳將三細
0321b02: 配屬同異等其義甚迂不煩敘引又若以
0321b03: 惑性所具亦應須在性覺必明及覺非所
0321b04: 明二句中攝其猶木具火性未有燒相今
0321b05: 熾然發明豈性具邪良由諸師見下文云
0321b06: 如是擾亂相待生勞乃至引起塵勞煩惱
0321b07: 等便謂此中未涉事抑為細惑今謂不
0321b08: 爾此經所說迷真起妄多是先說無情
0321b09: 世界次說有情因果如前文云晦昧為空
0321b10: 空晦暗中結暗為色色雜妄想想相為身
0322a01: 聚緣內搖趣外奔逸等又下文明三種相
0322a02: 續先世界次眾生後業果耳如是若將起
0322a03: 信細次第對之則並成顛亂矣。
0322a04: 如是擾亂相待生勞勞久發塵自相渾濁由
0322a05: 是引起塵勞煩惱。
0322a06: 吳興曰指前因明立所動雜真性故曰擾
0322a07: 亂所既妄立生汝妄能即相待生勞無同
0322a08: 異中熾然成異等即勞久發塵自相渾濁
0322a09: 也上言勞者且屬無明下云塵勞正謂見
0322a10: 思煩惱。
0322b01: 起為世界靜成虛空虛空為同世界為異彼
0322b02: 無同異真有為法。
0322b03: 吳興曰空界屬依有為屬正界是器界色
0322b04: 相差別故云起云異也空是頑空不動常
0322b05: 一故云靜云同也彼指上之辭真猶實也
0322b06: 上云無同無異名濫於理今指其體實有
0322b07: 為耳何者眾生正報兼乎色心造作善惡
0322b08: 靡不由此以有心性故非如世界之異以
0322b09: 有色相故非如虛空之同相待立之故云
0322b10: 無同異也然有為之法實通依正既以世
0323a01: 界為異則知別就眾生得名如滿慈所問
0323a02: 云何忽生山河大地諸有為相豈獨問依
0323a03: 而不問正故華嚴云何等名有為法所謂
0323a04: 三界眾生下文云精研七趣皆是沉
0323a05: 諸有為相豈非顯以正報名有為邪又如
0323a06: 文殊云迷妄有虛空依空立世界想澄成
0323a07: 國土知覺乃眾生此與今文三義符合但
0323a08: 空界有先後之異耳適時之說理在不疑
0323a09: 補註曰此章問荅良有以焉前佛舉地水
0323a10: 火風空見識以詼萬法則世界虛空眾生
0323b01: 業果皆在其中矣惟其談七大之相則曰
0323b02: 如來藏中循業發現談七大之性則曰周
0323b03: 圓融本如來藏富那至是未達其循發
0323b04: 融之義因此二疑而興二問初問清淨
0323b05: 本然云何忽生山河大地諸有為相等清
0323b06: 淨本然即如來藏性也山河大地即世界
0323b07: 及虛空也諸有為相即眾生及業果也以
0323b08: 其未達循發之義故曰云何忽生此四字
0323b09: 為要緊問也如來遂指性覺之中妄為明
0323b10: 覺者諭之而斷之曰因明立所此四字為
0324a01: 要緊荅也明即妄明妄明即無明也所
0324a02: 即山河大地諸有為相發現之由也要而
0324a03: 言之因明立所者即是因無明而生起世
0324a04: 界虛空眾生業果也然則循業發現之疑
0324a05: 云何忽生之問一荅俱銷不勞餘說立所
0324a06: 以後雖復隱顯發揚總別開示特不過鋪
0324a07: 陳世界眾生業果之說以終其說耳今復
0324a08: 逐節明之因明立所所既妄立生汝妄能
0324a09: 此一節且指無明也無同異中熾然成異
0324a10: 至因此復立無同無異此一節謂因上無
0324b01: 明而成世界虛空及眾生也如是擾亂相
0324b02: 待生勞勞久發塵自相渾濁者上二句重
0324b03: 指因明立所等下二句重指熾然成異等
0324b04: 塵即世界眾生由世界眾生而有業果故
0324b05: 復云由是引起塵勞煩惱此一節躡括前
0324b06: 義而且隱然示三種之情狀也起為世界
0324b07: 至真有為法乃牒合上文異同等義而顯
0324b08: 示三種之名相矣然此猶是總顯自覺明
0324b09: 空昧以後始別開三節詳敘三種之相續
0324b10: 詳敘既終復云如是三種顛倒相續皆是
0325a01: 覺明明了知性因了發相從妄見生山河
0325a02: 大地諸有為相次第遷流因此虛妄終而
0325a03: 復始者此又總結一章荅意以牒示之也
0325a04: 第二問荅後文別釋。
0325a05: 覺明空昧相待成搖故有風輪執持世界因
0325a06: 空生搖堅明立礙彼金寶者明覺立堅故有
0325a07: 金輪保持國土堅覺寶成搖明風出風金相
0325a08: 摩故有火光為變化性寶明生潤火光上蒸
0325a09: 故有水輪含十方界火騰水降交發立堅濕
0325a10: 為巨海乾為洲潭以是義故彼大海中火光
0325b01: 常起彼洲潭中江河常注水勢劣火結為高
0325b02: 山是故山石擊則成融則成水土勢劣水
0325b03: 抽為草木是故林藪遇燒成土因絞成水交
0325b04: 妄發生相為種以是因緣世界相續。
0325b05: 溫陵曰萬法自五行變起五行由妄覺發
0325b06: 生故世界起始肇於覺明而依風金火水
0325b07: 以生成萬物也真覺妙空本非明昧由妄
0325b08: 為明覺遂有昧空明昧相傾則不覺心動
0325b09: 故曰覺明空昧相待成搖故有風輪世界
0325b10: 最下依風輪住故曰執持世界因空生搖
0326a01: 等者因空昧動念覺明堅執而立礙感金
0326a02: 也大地最下依金輪起故曰保持國土土
0326a03: 水生木木土生金金木生火火金生水水
0326a04: 火生土世界初由覺明發識為水空昧結
0326a05: 色為土相待成搖為風為木即土水生木
0326a06: 也又因空昧之土生搖為木而堅明立礙
0326a07: 即木土生金也餘文甚明土由水火所生
0326a08: 若子受父母氣分故海中火起潬中水注
0326a09: 也五行以我為妻夫劣然後陰陽和而
0326a10: 生子故水劣火為山土劣水為木融明
0326b01: 水火氣分燒絞明土水氣分也此世界相
0326b02: 續之由也孤山曰四輪持世其實土輪金
0326b03: 輪水輪風輪也此不言土者土與金同是
0326b04: 堅性俱屬地大故此但言四大則已攝四
0326b05: 輪矣然此四大風金則由妄心而起火水
0326b06: 復由風金而起或曰愛心外感於水者則
0326b07: 違經文相為種者如覺明空昧相待成
0326b08: 搖為風輪種因搖立礙為金輪種風金相
0326b09: 摩為火大種金火復為水大種火水又為
0326b10: 海洲種水土復為草木種應了此諸妄法
0327a01: 於一真性如空中華華處空處本無有異
0327a02: 故觀妄具惟見真具具無具相彼此誰名
0327a03: 世界相續既然下二相續其旨亦爾吳興
0327a04: 曰俱舍論謂諸有情業增上力先於最下
0327a05: 依止虛空有風輪生風輪之上次有水輪
0327a06: 水輪之上方有金輪謂諸有情業增上力
0327a07: 起大雲雨澍風輪上滴如車軸積水成輪
0327a08: 復有別風搏擊此水上結成金此與彼異
0327a09: 者彼約安立世界自下升上以成其次此
0327a10: 約生起世界由內感外以成其次然大小
0327b01: 義別不須會通。
0327b02: 復次富樓那明妄非他覺明為咎所妄既立
0327b03: 明理不踰以是因緣不出聲見不超色色
0327b04: 香味觸六妄成就由是分開見覺聞知同業
0327b05: 相纏合離成化。
0327b06: 吳興曰明妄即妄明也非他者言此妄明
0327b07: 之體更非他法所成全是真覺起於妄明
0327b08: 而為過咎覺明為咎已巳是妄能故今但言
0327b09: 所妄既立即前文云因明立所由妄明之
0327b10: 性非局而局故曰明理不踰不出聲等
0328a01: 示不踰之相也下文云元依一精明分成
0328a02: 六和合溫陵曰真明妙理本無能所元一
0328a03: 圓融清淨寶覺由所妄既立遂成隔礙故
0328a04: 明理不踰以不踰故見六根於是妄局
0328a05: 色香六塵於是妄染覺知六識於是妄分
0328a06: 根塵識三為業性故發起妄業於是同業
0328a07: 相纏合離成化此六道四生之始也同業
0328a08: 即胎卵因父母己巳三者業同故相纏著
0328a09: 而有生合離即濕化不因父母但由己巳
0328a10: 業或合濕而成形即蠢蝡也或離異而託
0328b01: 化如天獄鬼等也。
0328b02: 見明色發明見想成異見成憎同想成愛流
0328b03: 愛為種納想為胎交遘發生吸引同業故有
0328b04: 因緣生羯羅藍遏蒲曇等胎卵濕化隨其所
0328b05: 應卵惟想生胎因情有濕以合感化以離應
0328b06: 情想合離更相變易所有受業逐其飛沉以
0328b07: 是因緣眾生相續。
0328b08: 孤山曰妄心見妄境故云見明色發即於
0328b09: 中陰見其父母也明見想成者依妄境起
0328b10: 妄惑也異見謂父是所憎境同想謂母是
0329a01: 所愛境女子託胎反此流愛為種者注愛
0329a02: 於母識託其中故涅槃明十二因緣無明
0329a03: 有二一潤業無明謂過去煩惱也二潤生
0329a04: 無明即託胎時於父母起憎愛也納想為
0329a05: 胎者有福之人想其母胎如華林殿堂薄
0329a06: 福之者惟樹圊廁交遘發生謂男女會
0329a07: 合染心成就吸引同業謂吸引過去同業
0329a08: 而入胎也俱舍明胎中凡有五位一七名
0329a09: 羯剌藍此云凝滑二七名頞部曇此云皰
0329a10: 狀如瘡皰三七名閉尸此云肉四七名
0329b01: 南此云堅肉五七名羅奢佉此云形
0329b02: 位今舉前二等取餘三溫陵曰四生之
0329b03: 卵應於想胎應於情濕應於合化應於
0329b04: 離故曰隨其所應也亂思曰想結愛曰情
0329b05: 氣附曰合合濕而生也形遁曰離離此生
0329b06: 彼也情想合離有生皆具此以多分言之
0329b07: 卵生居首者想念初動情愛後起又兼胎
0329b08: 濕化故也此文論想乃內分染想非外分
0329b09: 淨想論化乃轉業化非意生妙化也情
0329b10: 想合離更相變易者或情變為想合變為
0330a01: 離無定業也卵易為胎濕易為化無定質
0330a02: 也故所受業報或升或沉無定趣也此眾
0330a03: 生相續之由也。
0330a04: 富樓那想愛同結愛不能離則諸世間父母
0330a05: 子孫相生不斷是等則以欲貪為本貪愛同
0330a06: 滋貪不能止則諸世間卵化濕胎隨力強弱
0330a07: 相吞食是等則以殺貪為本以人食羊羊
0330a08: 死為人人死為羊如是乃至十生之死死
0330a09: 生生互來相噉惡業俱生窮未來際是等則
0330a10: 以盜貪為本。
0330b01: 吳興曰欲貪通乎四生今正約胎生言之
0330b02: 又胎生復通今多就人倫辨之以其易見
0330b03: 故也以強殺弱因食成貪不滋口腹則屬
0330b04: 瞋恚以人食羊下問此與殺貪何異荅殺
0330b05: 貪未論酬償先債今約過去於身命財非
0330b06: 理而取故互來相噉以責其盜也溫陵曰
0330b07: 不與而取曰盜又陰取曰盜以人食羊不
0330b08: 與取也羊死為人互來相噉陰取也世間
0330b09: 相噉皆盜貪也殺盜三為業果根本。
0330b10: 汝負我命我還汝債以是因緣經百千劫常
0331a01: 在生死汝愛我心我憐汝色以是因緣經百
0331a02: 千劫常在纏縛惟殺盜三為根本以是因
0331a03: 緣業果相續。
0331a04: 溫陵曰上明業果之本此明相續之由負
0331a05: 債殺盜由也愛憐欲貪由也惟殺下結顯
0331a06: 也補註曰命債二句文義互見如云汝負
0331a07: 我命汝還我命我負汝債我還汝債愛憐
0331a08: 二句亦應互見此即相續之由也。
0331a09: 富樓那如是三種顛倒相續皆是覺明明了
0331a10: 知性因了發相從妄見生山河大地諸有為
0331b01: 相次第遷流因此虛妄終而復始。
0331b02: 溫陵曰總牒前文結荅世界眾生業果皆
0331b03: 覺明為咎也覺明明了知性即妄為明覺
0331b04: 者也了發相即因明立所者也妄見即生
0331b05: 汝妄能者也此虛妄指覺明也前問云何
0331b06: 忽生山河大地至終而復始此全牒其辭
0331b07: 而指覺明以荅也。
0331b08: 富樓那言若此妙覺本妙覺明與如來心不
0331b09: 增不無狀忽生山河大地諸有為相如來
0331b10: 今得妙空明覺山河大地有為習漏何當復
0332a01: 生。
0332a02: 溫陵曰眾生覺體與佛無別無端忽生諸
0332a03: 有為相則如來既證空覺何時復生諸有
0332a04: 耶此固常情所惑故富樓那特反難也孤
0332a05: 山曰無狀猶言無故也。
0332a06: 佛告富樓那譬如迷人於一聚落惑南為北
0332a07: 此迷為復因迷而有因悟所出富樓那言如
0332a08: 是迷人亦不因迷又不因悟何以故迷本無
0332a09: 根云何因迷悟非生迷云何因悟佛言彼之
0332a10: 迷人正在迷時有悟人指示令悟富樓那
0332b01: 於意云何此人縱迷於此聚落更生迷不不
0332b02: 也世尊富樓那十方如來亦復如是此迷無
0332b03: 本性畢竟空昔本無迷似有迷覺覺迷迷滅
0332b04: 覺不生迷。
0332b05: 補註曰昔本無迷似有迷覺謂本無有迷
0332b06: 亦無有覺覺即悟也然今既因迷而得悟
0332b07: 則似有覺迷之覺矣覺乃始覺也覺至始
0332b08: 本不異惟一妙覺則不復生迷此顯既覺
0332b09: 不迷也。
0332b10: 亦如翳人見空中華翳病若除華於空滅忽
0333a01: 有愚人於彼空華所滅空地待華更生汝觀
0333a02: 是人為愚為慧富樓那言空元無華妄見生
0333a03: 滅見華滅空已是顛倒令更出斯實狂癡
0333a04: 云何更名如是狂人為愚為慧佛言如汝所
0333a05: 云何問言諸佛如來妙覺明空何當更出
0333a06: 山河大地。
0333a07: 溫陵曰翳喻妄見華喻山河空華滅地喻
0333a08: 妙空明覺佛言下謂既了所喻何復前疑。
0333a09: 又如金雜於精金其金一純更不成雜如
0333a10: 木成灰不重為木諸佛如來菩提涅槃亦復
0333b01: 如是。
0333b02: 溫陵曰金喻菩提果覺無變灰喻涅槃果
0333b03: 德無生果至無變無生則習漏不生可知
0333b04: 矣前以聚落喻既覺不迷復以空華喻妙
0333b05: 空無習然四喻之意前二明昔本無迷迷
0333b06: 由妄起後金灰二喻明習漏妄緣證乃永
0333b07: 斷若但舉前二恐謂妄不妨真惑能自滅
0333b08: 成撥無執但舉後二恐謂覺本非淨性本
0333b09: 有生成雜染見所以四喻兼舉使知迷悟
0333b10: 雖妄而不廢脩證也補註曰此卷之初富
0334a01: 那有二問一問清淨本然何生諸相二問
0334a02: 四大各云何相容此下荅第二問也。
0334a03: 富樓那又汝問言地水火風本性圓融周
0334a04: 法界疑水火性不相陵滅又徵虛空及諸大
0334a05: 地俱法界不合相容富樓那譬如虛空體
0334a06: 非群相而不拒彼諸相發揮。
0334a07: 吳興曰譬前如來藏性本非七大而不拒
0334a08: 彼七大發生。
0334a09: 所以者何富樓那彼太虛空日照則明雲屯
0334a10: 則暗風搖則動霽澄則清氣凝則濁土積成
0334b01: 霾水澄成映於意云何如是殊方諸有為相
0334b02: 為因彼生為復空有若彼所生富樓那且日
0334b03: 照時既是日明十方世界同為日色云何空
0334b04: 中更見圓日若是空明空應自照云何中宵
0334b05: 雲霧之時不生光耀當知是明非日非空不
0334b06: 異空日觀相元妄無可指陳猶邀空華結為
0334b07: 空果云何詰其相陵滅義觀性元真惟妙覺
0334b08: 明妙覺明心先非水火云何復問不相容者。
0334b09: 溫陵曰所以下示諸相於意下明相容也
0334b10: 觀相元妄陵滅亦妄觀性一真無不容者
0335a01: 隨處而發故曰殊方彼指日雲等也補註
0335a02: 曰諸像之妄既無可指何況更詰相陵滅
0335a03: 義是猶邀空華而結空果也。
0335a04: 真妙覺明亦復如是汝以空明則有空現地
0335a05: 水火風各各發明則各各現若俱發明則有
0335a06: 俱現。
0335a07: 資中曰以真如不守自性隨緣所現有種
0335a08: 種相溫陵曰此如虛空非相而不拒揮
0335a09: 也。
0335a10: 云何俱現富樓那如一水中現於日影兩人
0335b01: 同觀水中之日東西各行則各有日隨二人
0335b02: 去一東一西先無的不應難言此日是一
0335b03: 云何各行各日既雙云何現一宛轉虛妄無
0335b04: 可憑據。
0335b05: 孤山曰日喻真性水喻妄心水中之日喻
0335b06: 妄境兩人喻妄業各行則循業俱隨去
0335b07: 則妄境俱現同觀是一知二是虛各行既
0335b08: 二驗一是妄故云宛轉虛妄。
0335b09: 富樓那汝以色空相傾相奪於如來藏而如
0335b10: 來藏隨為色空周法界是故於中風動空
0336a01: 澄日明雲暗眾生迷悶背覺合塵故塵勞
0336a02: 有世間相。
0336a03: 吳興曰色攝四大對空成五前滿慈問地
0336a04: 水火風本性圓融疑水火性不相陵滅即
0336a05: 相傾也虛空大地不合相容即相奪也溫
0336a06: 陵曰迷失真體分別緣影名背覺合塵了
0336a07: 相元妄觀性元真名滅塵合覺。
0336a08: 我以妙明不滅不生合如來藏而如來藏惟
0336a09: 妙覺明圓照法界是故於中一為無量無量
0336a10: 為一小中現大大中現小不動道場十方
0336b01: 界身含十方無盡虛空於一毛端現寶王剎
0336b02: 坐微塵裏轉大法輪滅塵合覺故真如妙
0336b03: 覺明性。
0336b04: 吳興曰妙明謂寂照之智不滅不生謂智
0336b05: 體真常此皆能合如來藏即所合也而如
0336b06: 來藏牒所合之理惟妙覺明牒能合之智
0336b07: 圓照法界示鑑物之用以譬言之如來藏
0336b08: 如鏡之體妙覺明如鏡之光圓照法界如
0336b09: 鑑現像雖三而一雖一而三一為無量等
0336b10: 皆顯此義也一為無量無量為一小中現
0337a01: 大大中現小者總列四義不動下別示其
0337a02: 相不動道十方界者一為無量也道
0337a03: 指寂滅之地依此起應應十方亦如
0337a04: 華嚴中不動不離而升而遊身含十方無
0337a05: 盡虛空者無量為一也身即法體故能含
0337a06: 受十方虛空虛空必攝世界則一切法趣
0337a07: 一也於一毛端現寶王剎坐微塵裏轉大
0337a08: 法輪者小中現大也毛端現剎即正中現
0337a09: 依塵裏轉輪即依中現正也大中現小易
0337a10: 明故之滅塵合覺等者總結前義也不
0337b01: 思議用非脩所成故曰今不言用而云
0337b02: 性者並由理具方有事用。
0337b03: 而如來藏本妙圓心非心非空非地非水非
0337b04: 風非火非眼非耳鼻舌身意非色非聲香味
0337b05: 觸法非眼識界如是乃至非意識界非明無
0337b06: 明明無明盡如是乃至非老非死非老死盡
0337b07: 非苦非集非滅非道非智非得非檀那非尸
0337b08: 羅非毗梨耶非羼提非禪那非般剌若非波
0337b09: 羅密多如是乃至非怛闥阿竭非阿羅訶三
0337b10: 耶三菩非大涅槃非常非樂非我非淨。
0338a01: 溫陵曰雖滅塵真於一多小大能一切
0338a02: 如而本妙圓體初無變異故非心非空乃
0338a03: 至非世出世法也非心至非火謂非七大
0338a04: 五陰也心即識大而攝五陰也非眼非耳
0338a05: 至非意識界謂非十八界亦攝十二處此
0338a06: 上為世間法也非明無明至非老死盡謂
0338a07: 非緣覺法也緣覺觀十二緣有生起相有
0338a08: 脩斷相此兼舉之自緣覺至涅槃皆為出
0338a09: 世法也孤山曰非心至非意識界總非六
0338a10: 凡界也非明無明等非緣覺界也非苦非
0338b01: 集等非聲聞界也非智非得者非二乘理
0338b02: 智得即理也非檀那等非菩薩界先非能
0338b03: 趣行非波羅密多者總非所趣理也非怛
0338b04: 闥阿竭下非佛界先非能證人三號是也
0338b05: 次非所證法涅槃四德是也怛闥阿竭云
0338b06: 如來阿羅訶云應供三耶三菩云正知
0338b07: 即十號之三也涅槃是總四德是別。
0338b08: 以是俱非世出世故。
0338b09: 孤山曰世結六凡也出世結四聖也藏理
0338b10: 即空無有十界故並非之溫陵曰結上起
0339a01: 下也。
0339a02: 即如來藏元明心妙即心即空即地即水即
0339a03: 風即火即眼即耳鼻舌身意即色即聲香味
0339a04: 觸法即眼識界如是乃至即意識界即明無
0339a05: 明明無明盡如是乃至即老即死即老死盡
0339a06: 即苦即集即滅即道即智即得即檀那即尸
0339a07: 羅即毗梨耶即羼提即禪那即般剌若即波
0339a08: 羅密多如是乃至即怛闥阿竭即阿羅訶三
0339a09: 耶三菩即大涅槃即常即樂即我即淨。
0339a10: 溫陵曰體雖無變用乃如如故即心即法
0339b01: 即法即心也孤山曰上文俱非約真諦示
0339b02: 如來藏此文俱即約俗諦示如來藏以藏
0339b03: 理即無而有十界宛然故也。
0339b04: 以是俱即世出世故即如來藏妙明心元離
0339b05: 即離非是即非即。
0339b06: 溫陵曰此文似乎矯亂而各有所主初曰
0339b07: 本妙圓心自體言也次曰元明心妙自用
0339b08: 言也終曰妙明心元合體用言之也長水
0339b09: 曰本妙圓心非心非空等約非相以明真
0339b10: 諦也元明心妙即心即空等約即相以明
0340a01: 俗諦也妙明心元離即離非是即非即者
0340a02: 約遮照以明中道諦也此約二門不二惟
0340a03: 是一心雙遮真俗故曰離即離非雙照真
0340a04: 俗故曰是即非即三諦一體故皆云即如
0340a05: 來藏且法界一如本無名相因迷有妄對
0340a06: 妄說真真妄相形名言不息隨名執相顛
0340a07: 倒何窮是故因言遣言以至無遣初且以
0340a08: 非遣相次乃以即遣非終帶名言未極一
0340a09: 真之旨離即非即無非不非言語道斷心
0340a10: 行處滅方顯一真法界如來藏心故維摩
0340b01: 經三十二菩薩說不二法門皆以言遣相
0340b02: 文殊師利以言遣言維摩大士以無言遣
0340b03: 言方為究竟此之三義亦復如是補註曰
0340b04: 是即非即者如云不離即不離非也。
0340b05: 如何世間三有眾生及出世間聲聞緣覺以
0340b06: 所知心測度如來無上菩提用世語言入佛
0340b07: 知見。
0340b08: 孤山曰所以但凡小而不言菩薩者正
0340b09: 對滿慈是二乘故其實偏教菩薩亦不能
0340b10: 測故法華云不退諸菩薩亦所不能知。
0341a01: 譬如琴瑟箜篌琵琶雖有妙音若無妙指終
0341a02: 不能發汝與眾生亦復如是寶覺真心各各
0341a03: 圓滿如我按指海印發光汝暫舉心塵勞先
0341a04: 起由不勤求無上覺道愛念小乘得少為足。
0341a05: 長水曰琴等喻眾生妙音喻藏性妙指喻
0341a06: 實智喻起用汝與眾生合前琴等寶覺
0341a07: 真心合前妙音按指即智契於理光即
0341a08: 大用現前汝暫舉心等合前無妙指也資
0341a09: 中曰海印者大集云閻浮所有色像大海
0341a10: 皆有印文此喻如來法身性海普現一切
0341b01: 世間之相也此文大意為釋伏難難云若
0341b02: 一切即真我等云何與如來不同妙用故
0341b03: 今釋云汝雖具有寶覺真心未得妙用以
0341b04: 塵勞妄念未清淨故孤山曰由不勤求下
0341b05: 釋塵勞先起之由也雖別指小乘意該餘
0341b06: 界故向云汝與眾生等。
0341b07: 富樓那言我與如來寶覺圓明真妙淨心無
0341b08: 二圓滿而我昔遭無始妄想久在輪今得
0341b09: 聖乘猶未究竟世尊諸妄一切圓滅獨妙真
0341b10: 常敢問如來一切眾生何因有妄自蔽妙明
0342a01: 受此淪溺。
0342a02: 溫陵曰躡上各各圓滿之言問也既悟
0342a03: 無二益顯妄淪而不知妄之所由故請窮
0342a04: 其因補註云近則躡上遠則躡前前文
0342a05: 未達循業現之義遂有云何忽生之問
0342a06: 如來乃以妄為明覺因明立所等答之富
0342a07: 那既知其妄但未知何因有妄故有此問
0342a08: 也孤山曰猶未究竟此有二意若就外現
0342a09: 則無學小聖無明全在故未究竟若就內
0342a10: 秘則分真大士有上地惑故未究竟諸妄
0342b01: 圓滅即極果斷德獨妙真常即究竟智德。
0342b02: 佛告富樓那汝雖除疑餘惑未盡吾以世間
0342b03: 現前諸事今復問汝汝豈不聞室羅城中演
0342b04: 若達多忽於晨朝以鏡照面愛鏡中頭眉目
0342b05: 可見瞋責己已頭不見面目以為魑魅無狀狂
0342b06: 走於意云何此人何因無故狂走富樓那言
0342b07: 是人心狂更無他故。
0342b08: 溫陵曰演若達多云祠授從神乞得故也
0342b09: 孤山曰照鏡喻妄心推畫分別愛鏡中頭
0342b10: 喻取著妄境妄事易著如眉目可見真理
0343a01: 難知如瞋責己巳頭等背悟向迷如無狀狂
0343a02: 走也四趣則背善向惡人天則背苦向樂
0343a03: 二乘則背有向空菩薩則背邊向中悉名
0343a04: 狂走心狂者喻九界取舍悉由妄心補註
0343a05: 曰引達多照鏡為喻而言其無故狂走使
0343a06: 知狂走無故則知妄元無因矣。
0343a07: 佛言妙覺明圓本圓明妙既稱為妄云何有
0343a08: 因若有所因云何名妄自諸妄想展轉相因
0343a09: 從迷積迷以歷塵雖佛明猶不能返如
0343a10: 是迷因因迷自有識迷無因妄無所依尚無
0343b01: 有生欲何為滅得菩提者如寤時人說夢中
0343b02: 事心縱精明欲何因緣取夢中物復無因
0343b03: 本無所有如彼城中演若達多豈有因緣自
0343b04: 怖頭走忽然狂歇頭非外得縱未歇狂亦何
0343b05: 遺失富樓那妄性如是因何為在。
0343b06: 溫陵曰妙覺明圓指我與如來無二圓滿
0343b07: 者本圓明妙言本無虧欠本無迷妄此人
0343b08: 人本來目也柰何以妄二之虧之遂分
0343b09: 物我強起憎愛諸妄相因迷輪不返識迷
0343b10: 下因富樓那自恨昔遭妄想而稱世尊諸
0344a01: 妄圓滅似謂迷有所因妄有可滅故告以
0344a02: 此如彼城中下牒喻重顯令了妄無因無
0344a03: 可滅者資中曰自諸妄想展轉相因者如
0344a04: 初一人忽然妄說相承乃至多人及
0344a05: 推其本了無所實。
0344a06: 汝但不隨分別世間業果眾生三種相續三
0344a07: 緣斷故三因不生則汝心中演若達多狂性
0344a08: 自歇歇即菩提勝淨明心本周法界不從人
0344a09: 得何藉劬勞綮脩證。
0344a10: 吳興曰三緣即業果中殺盜也三因即
0344b01: 殺等三種貪也即指此因名為狂性也溫
0344b02: 陵曰世間業果眾生皆妙心影明如鏡中
0344b03: 頭分別則妄故不隨分別則狂性自歇也
0344b04: 以世間業果眾生為三緣者妄心緣之而
0344b05: 起也以殺盜為三因者妄心因之而有
0344b06: 也所謂自諸妄想展轉相因故斷而不生
0344b07: 則狂性自歇也歇即菩提等者所謂但離
0344b08: 妄緣即如如佛骨間肉曰筋肉結處曰
0344b09: 綮莊子技經綮之未嘗今以綮譬微
0344b10: 細惑結劬勞脩證只為妄惑妄因既息
0345a01: 惑結自除故不勞綮脩證也補註曰汝
0345a02: 但不隨分別世間業果眾生三種相續三
0345a03: 緣斷故三因不生者三緣三因即指三種
0345a04: 相續之因緣也相續因緣即無明能所等
0345a05: 也故前文云以是因緣世界相續等是也
0345a06: 無明能所即微細惑結也即綮之所喻
0345a07: 者也此之因緣既斷而不生則菩提心得
0345a08: 矣富那於前相續文中已聞妄為明覺
0345a09: 因明立所之說至此但問何因有妄是亦
0345a10: 要緊一問窮到最深最微處矣如來欲示
0345b01: 妄元無因自無藉口故引達多照鏡無因
0345b02: 狂走以喻之引喻將終即復勸曰汝但不
0345b03: 隨等如云汝但不隨妄見分別三種相續
0345b04: 併其能所無明斷而不生則狂性自歇歇
0345b05: 即菩提勝淨明心本周法界復何藉綮
0345b06: 脩證哉上所謂忽然狂歇頭非外得者義
0345b07: 顯于此環師乃指殺盜三業為三因岳
0345b08: 師又指三業為緣三貪為因二師之意皆
0345b09: 為下文阿難一語之所礙耳阿難云世尊
0345b10: 現說殺盜業者此乃就三種相續中
0346a01: 舉業果而世界眾生在其間矣是則舉一
0346a02: 詼三本非獨指殺盜也且殺等三貪尚
0346a03: 屬浮之惑此惑纔斷而便謂不籍綮
0346a04: 脩證可乎古人指歇即菩提為頓教者
0346a05: 以其頓斷細惑而不藉脩證也詳味佛語
0346a06: 厥旨甚明。
0346a07: 譬如有人於自衣中繫如意珠不自覺知窮
0346a08: 露他方乞食馳走雖實貧窮珠不曾失忽有
0346a09: 智者指示其珠所願從心致大饒富方悟神
0346a10: 珠非從外得。
0346b01: 吳興曰衣喻五陰珠喻藏性由無明故不
0346b02: 覺乏妙用故窮露佛界如本國九界如他
0346b03: 方求人天樂取偏小益猶乞食馳走妄情
0346b04: 暫失真性本圓猶雖貧珠在佛如智者教
0346b05: 如示珠證理起用則致大饒富也溫陵曰
0346b06: 得珠之喻亦喻妄息真現不勞脩證也。
0346b07: 即時阿難在大眾中頂禮佛足起立白佛世
0346b08: 尊現說殺盜業三緣斷故三因不生心中
0346b09: 達多狂性自歇歇即菩提不從人得斯則因
0346b10: 緣皎然明白云何如來頓棄因緣我從因緣
0347a01: 心得開悟世尊此義何獨我等年少有學聲
0347a02: 聞今此會中大目犍連及舍利弗須菩提等
0347a03: 從老梵志聞佛因緣發心開悟得成無漏今
0347a04: 說菩提不從因緣則王舍城拘舍梨等所說
0347a05: 自然成第一義惟垂大悲開發迷悶。
0347a06: 溫陵曰躡上文起難為後學疑也上
0347a07: 稱緣斷而因不生斯正因緣之義何前言
0347a08: 頓棄邪今棄因緣則外道自然之說為當
0347a09: 矣富那之後復以阿難問難者諸法既明
0347a10: 則進脩無滯將示脩證之門故又以當機
0347b01: 之人發起。
0347b02: 佛告阿難即如城中演若達多狂性因緣若
0347b03: 得滅除則不狂性自然而出因緣自然理窮
0347b04: 於是。
0347b05: 溫陵曰狂因既滅則自然性出不狂之前
0347b06: 二皆本無由是觀之凡所謂因緣自然本
0347b07: 皆不有悉因狂妄而立故曰理窮於是。
0347b08: 
0347b09: 大佛頂如來密因脩證了義諸菩薩萬行首
0347b10: 楞嚴經會卷第七
