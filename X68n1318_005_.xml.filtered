0460b11: 
0460b12: 續刊古尊宿語要第五集　星
0460b13: 
0460b14: 大慧杲禪師語　　　　嗣圓悟
0460b15: 師紹興七年。七月二十一日。於臨安府明慶院開堂。
0460b16: 陞座問答罷。乃約住云。假使大地草木。盡末為塵。一
0460b17: 一塵有一口。一一口具無礙廣長舌相。一一舌相出
0460b18: 無量差別音聲。一一音聲發無量差別言詞。一一言
0460b19: 詞有無量差別妙義。如上塵數衲僧。各各具如是口。
0460b20: 如是舌。如是音聲。如是言詞。如是妙義。同時致百千
0460b21: 問難。問問各別。不消徑山長老咳嗽一聲。一時答了。
0460b22: 乘時於其中間。作無量無邊廣大佛事。一一佛事周
0460b23: 法界。所謂一毛現神變。一切佛同說。經於無量劫。
0460b24: 不得其邊際。便恁麼去。鬧熱門庭即得。若以正眼觀
0460c01: 之。正是業識茫茫。無本可據。祖師門下。一點也用不
0460c02: 著。況復鉤章棘句。展露言鋒。非唯埋沒從上宗乘。亦
0460c03: 乃笑破衲僧鼻孔。所以道。毫釐繫念。三塗業因。瞥爾
0460c04: 情生。萬劫。聖名凡號。盡是聲。殊相劣形。皆為
0460c05: 幻色。汝欲求之。得無累乎。及其厭之。又成大患。看他
0460c06: 先德恁麼告報。如國家兵器。不得已巳而用之。本分事
0460c07: 上亦無這箇消息。山僧今日如斯舉唱。大似無夢說
0460c08: 夢。好肉剜瘡。檢點將來。合喫拄杖。只今莫有下得毒
0460c09: 手者麼。若有。堪報不報之恩。共助無為之化。如無。倒
0460c10: 行此令去也。驀拈拄杖云。橫按鏌全正令。太平寰
0460c11: 宇斬癡頑。卓一下。喝一喝　復舉。王常侍一日訪臨
0460c12: 濟。同到僧堂內。常侍曰。這一堂僧。還看經否。濟曰。不
0460c13: 看經。常侍曰。還學禪否。濟曰。不學禪。常侍曰。經又不
0460c14: 看。禪又不學。畢竟作什麼。濟曰。總教伊成佛作祖去。
0460c15: 常侍曰。金屑雖貴。落眼成翳。濟曰。我將謂你是箇俗
0460c16: 漢。師拈云。臨濟老漢。握一柄金剛王寶。氣衝宇宙。
0460c17: 天下橫行。等閒被這官人。輕輕一拶。便見消瓦解。
0460c18: 且道。這官人。有甚長處。聽取一頌。世出世間希有事。
0460c19: 顯發須憑過量人。只將補袞調手。撥轉如來正法
0460c20: 輪。下座。
0460c21: 上堂
0460c22: 昔日楊岐老祖翁。牽拽杷逞神通。兒孫帶水拖泥
0460c23: 甚。熨斗煎茶銚不同。
0460c24: 拈拄杖。卓一下。喝一喝云。幸自可憐生。特地胡打亂
0461a01: 喝作什麼。擲下云。冷處著把火。
0461a02: 水底泥牛嚼生鐵。憍梵提咬著舌。海神怒把珊瑚
0461a03: 鞭。須彌山王痛不徹。拍禪床。下座。
0461a04: 衝開碧落松千尺。截斷紅塵水一溪。不識本來真面
0461a05: 目。將謂人題德嶠詩。
0461a06: 買鐵得真金。求雨得瑞雪。五玉琢成。千樹銀花結。
0461a07: 龍王降吉祥。普賢呈醜拙。三世如來秘密門。今日一
0461a08: 時都漏泄。雖然如是。這裏有一處可疑。且道。疑箇什
0461a09: 麼。恐日出後一場漏逗。
0461a10: 一不成隻。兩不成雙。喝一喝云。是甚麼。劍號巨闕。珠
0461a11: 稱夜光。
0461a12: 拈拄杖卓一下。召大眾云。還聞麼。復舉起云。觀世音
0461a13: 菩薩來也。在徑山拄杖頭上。口喃喃地道。諸行無常。
0461a14: 是生滅法。生滅既滅。寂滅現前。拈須彌盧於掌上。向
0461a15: 針眼裡打鞦韆。直饒便恁麼見得徹去。猶較拄杖子
0461a16: 十萬八千。且道。徑山拄杖子。有甚麼奇特。擲下云。不
0461a17: 直半分錢。
0461a18: 顛倒想生生死續。顛倒想滅生死絕。生死絕處涅槃
0461a19: 空。涅槃空處眼中屑。涅槃既空。喚什麼作眼中屑。白
0461a20: 雲乍可來青嶂。明月難教下碧天。
0461a21: 拈拄杖。卓一下。喝一喝云。德山棒。臨濟喝。今日為君
0461a22: 重拈掇。天何高地何闊。休向糞埽堆頭。重添榼。換
0461a23: 骨洗腸。徑山退身三步。許你諸人商量。且作麼
0461a24: 生商量。擲下拄杖。喝一喝云。紅粉易成端正女。無錢
0461b01: 難作好兒郎。
0461b02: 去年人看中秋月。今年人看中秋月。今年人是去年
0461b03: 人。去年月是今年月。還有人向這裏著得一隻眼麼。
0461b04: 若也著得。徑山分半院。與伊住。其或未然。歸堂喫茶。
0461b05: 拈拄杖。示眾云。迷底人喚這箇作拄杖子。悟底人亦
0461b06: 喚這箇作拄杖子。雖迷悟之有殊。蓋所見而無異。見
0461b07: 既無異。則迷者從教迷。悟者從教悟。總不干這箇事。
0461b08: 又舉起云。即今舉起。在諸人眼睛上。是迷耶是悟耶。
0461b09: 是見耶是不見耶。是異耶是不異耶。喝一喝。卓一下
0461b10: 云。又是從頭起。
0461b11: 千說萬說。讚說毀說。安立說隨俗說。顯了說蓋覆說。
0461b12: 盡是躂坵。拈起拄杖云。爭如直下識取這箇。不被
0461b13: 生死之所轉。不被寒暑之所遷。或有箇衲僧出來道。
0461b14: 也只是箇拄杖子。用識作什麼。今時有一種杜撰禪
0461b15: 和。多作這般見解。擲拄杖。下座。
0461b16: 拈拄杖云。今朝臘月二十五。諸方盡唱雲門曲。徑山
0461b17: 隨例和一聲。乃卓一下云。還聞麼。莫言楚石不當玉。
0461b18: 結夏云。此日諸方叢林。莫不踞菩薩乘。修寂滅行。以
0461b19: 大圓覺為我伽藍。身心安居。平等性智。徑山又且不
0461b20: 然。從今日去。九十日內。與諸衲子。共喫無米飯。咬優
0461b21: 曇根。飲不濕水。說睡夢語。且道。恁麼修行。與諸方結
0461b22: 制。相去多少。良久云。將此身心奉塵剎。是則名為報
0461b23: 佛恩。
0461b24: 何似生。遼天鶻。萬重雲。只一突。古人恁麼說話。大似
0461c01: 眼病見空花。徑山即不然。何似生。莫妄想。直饒透出
0461c02: 古今。也是猢孫伎倆。
0461c03: 今朝正月半。有則舊公案。點起數燈。打鼓普請看。
0461c04: 看即不無。忽爾油盡燈滅時。暗地裏切忌撞著露柱。
0461c05: 浴佛云。大家潑一杓惡水。洗滌如來淨邊垢。垢盡眾
0461c06: 生煩惱除。狐狸便作獅子吼。
0461c07: 舉高亭初參德山。隔江問訊。德山以手招之。高亭忽
0461c08: 然開悟。乃橫趍而去。更不回顧。後開法。嗣德山。師云。
0461c09: 高亭橫趍而去。許伊是箇利衲僧。若要法嗣德山
0461c10: 即未可。何故。猶與德山隔江在。
0461c11: 已巳著槽廠。將錯就錯。騎聖僧。不妨快樂。龍象蹴踏。
0461c12: 非驢所作。堪笑諸方。妄生穿鑿。休穿鑿。祥麟只有一
0461c13: 隻角。
0461c14: 舉溈山與仰山行次。溈山指一丘田。謂仰山云。這頭
0461c15: 得恁麼高。那頭得恁麼低。仰山云。是那頭高。這頭
0461c16: 低。溈山云。你若不信。但向田中立看兩頭。仰山云。不
0461c17: 必中間立。亦莫住兩頭。溈山云。若如是。著水看。水能
0461c18: 平物。仰山云。水亦無定。但高處高平。低處低平。溈山
0461c19: 便休。師云。顯諸仁。藏諸用。鼓萬物而不與聖人同憂。
0461c20: 盛德大業。至矣哉。喝一喝。
0461c21: 古人道。我宗無語句。實無一法與人。恁麼道。早是通
0461c22: 身浸在屎窟裏了也。那堪更蹋步向前。如之若何。問
0461c23: 向上向下。三要三玄。銀裏盛雪。北斗裏藏身。意旨
0461c24: 如何。豈不是屎窖傍邊。更掘屎窖。雖然如是。若於屎
0462a01: 窖中。知些氣息。方知三世諸佛。歷代祖師。天下老和
0462a02: 尚。古往今來。一切知識。盡在屎窖裏。轉大法輪。其或
0462a03: 未然。切忌向屎窖裏著到。
0462a04: 中秋。舉仰山與長沙翫月次。山以手指月云。人人盡
0462a05: 有這箇。只是用不得。沙云。恰是倩汝用。山云。作麼生
0462a06: 用。沙近前一蹋。蹋倒仰山。山起來云。直下似箇大虫。
0462a07: 師云。皎潔一輪。寒光萬里。靈利者落葉知秋。傝者
0462a08: 忠言逆耳。休不休。已巳不已巳。小釋迦有陷虎之機。老大
0462a09: 虫無牙齒。當時一蹋豈造次。驀然倒地非偶爾。眾
0462a10: 中還有緇素得二老出者麼。良久云。設有。也是掉棒
0462a11: 打月。
0462a12: 一二三四五。五四三二一。返覆數千回。總不出今日。
0462a13: 且道。今日事作麼生。良久云。霜風刮地來。法身赤骨
0462a14: 。
0462a15: 退院再歸云。去是住時因。住是去時果。去住與果因。
0462a16: 無可無不可。喝一喝云。這裏是什麼所在。說去說住。
0462a17: 說因說果。說可說不可。雖然如是。這裏有箇好處。
0462a18: 且道。好在什麼處。良久云。再理舊詞連韻唱。村歌社
0462a19: 舞又重新。
0462a20: 舉圓通秀和尚示眾云。少林九年冷坐。剛被神光
0462a21: 破。如今玉石難分。只得麻纏紙褁。這一箇。那一箇。更
0462a22: 一箇。若是明眼人。何須重說破。師云。徑山今日。不免
0462a23: 狗尾續貂。也有些子。老胡九年話墮。可惜當時放過。
0462a24: 致今默照之徒。鬼窟長年打坐。這一箇。那一箇。更一
0462b01: 箇。雖然苦口叮嚀。似樹頭風過。
0462b02: 示眾
0462b03: 拈拄杖。卓一下云。細不通風。大通車馬。突出當陽。孰
0462b04: 辨真假。空有柄。無手人能把。跛驢踏倒摘茶輪。
0462b05: 草菴瀉下琉璃瓦。又卓一下。
0462b06: 三十年來弄馬騎。今朝被驢兒。就地拾得麗水
0462b07: 金。拈起是新羅鐵。報諸人。別不別。夜來雪壓雲門。
0462b08: 凍得烏龜成鱉。
0462b09: 除夜云。今朝喚明朝作來年。明朝喚今夜作去歲。既
0462b10: 稱來年。今夜合來。既號去歲。明朝合去。來年今夜不
0462b11: 見來。去歲明朝定不去。既不來。又不去。業識茫茫無
0462b12: 本據。大圓鏡裏絕纖塵。箇中豈著閑家具。是則是。別
0462b13: 又別。爍迦晃破秋天月。龐公不昧本來身。大似飛龍
0462b14: 成跛鱉。你諸人瞥不瞥。靈利漢。須看時節。五九盡處
0462b15: 又逢春。衲僧腦後三斤鐵。喝一喝。下座。
0462b16: 夜來兔子趕大虫。天明走入無何有。月下珊瑚長數
0462b17: 枝。萬象森羅齊稽首。驀拈拄杖云。拄杖子。不唧。渠
0462b18: 儂善分妍醜。李公爛醉絕倒時。元是張公喫村酒。
0462b19: 報諸人。急回首。切忌癡狂外邊走。
0462b20: 心空及第無階級。直下忘懷罪性空。一念廓然三際
0462b21: 斷。千差萬別盡圓通。
0462b22: 雲門昨日晝寢。夢乘一葉輕舟。泛東大洋海。騎新修
0462b23: 佛殿。入螻蟻穴中。迤邐行到十字街頭。萬人叢裡。見
0462b24: 一隊強項衲僧。口裡談玄演妙。舉古明今。說靈雲見
0462c01: 桃花悟道。香嚴聞擊竹明心。雪連年輥毬。禾山長
0462c02: 時打鼓。事存函蓋合。理應箭鋒拄。方作此夢。忽然被
0462c03: 人驚覺。元來是嘉通聚三人。鞋履作聲。雲門雖然
0462c04: 眼開。猶在夢中未惺。三上座近前作禮曰。請和尚來
0462c05: 日為眾說禪。雲門夢裏應渠曰。諾。今日擊動法鼓。大
0462c06: 眾上來。且道。說箇什麼即得。昨日夢說禪。如今禪說
0462c07: 夢。夢時夢如今說底。說時說昨日夢底。昨日合眼夢。
0462c08: 如今開眼夢。諸人總在夢中聽。雲門復說夢中夢。良
0462c09: 久云。驢脣先生開口笑。阿修羅王打跳。海神失
0462c10: 夜明珠。擘破彌盧穿七竅。三人上座請說禪。平地無
0462c11: 風浪拍天。
0462c12: 禪禪。不用思量卜度。非干文字語言。仰之彌高。鑽之
0462c13: 彌堅。巖頭之則曰。是句非句。臨濟用之則曰。三要
0462c14: 三玄。禪禪。吞栗棘蓬。透出金剛圈。休論趙州老漢
0462c15: 庭前柏樹子。莫問首山新婦騎驢阿家牽。但請一時
0462c16: 放下著。當人本體自周圓。召大眾云。且作麼生說箇
0462c17: 周圓底道理。夢裏明明有六趣。覺後空空無大千。喝
0462c18: 一喝。
0462c19: 
0462c20: 龜山晦菴光狀元和尚語　　　　嗣大慧
0462c21: 開堂。佛法至論。非競辯而求激揚。鏗鏘以摧異學。假
0462c22: 使普惠雲興二百問。普賢瓶瀉二十酬。只益多聞。於
0462c23: 道轉遠。豈不見。神鼎諲和尚。開堂示眾云。山僧行。
0462c24: 初無正因。只待向東京垢裏。聽一兩本經論。於古寺
0463a01: 閒房。且與麼過時。不謂行到汝州葉縣。被一陣業風。
0463a02: 吹上首山。曲木床上。見箇老和尚。當時把不住。禮
0463a03: 他三拜。直至而今悔之不及。師云。這老漢。牙根不
0463a04: 瀝水。未免順人情。既是初無正因。何用禮他三拜。既
0463a05: 禮拜了。又悔箇什麼。教忠當時若見。痛與一頓。免見
0463a06: 遞相鈍置。山僧當初。特發正因。參道雲水。以一螢之
0463a07: 明。歷印知識。末後遇箇老衲。自江西入閩。向村草步
0463a08: 頭。開箇鋪席。特地上他門戶。室中爭鋒之際。驀被當
0463a09: 頭一拶。忽然失落手。被這老漢以冬瓜印。印破面
0463a10: 門。便道。龜毛拈得笑咍咍。一擊萬重關鎖開。慶快平
0463a11: 生是今日。孰云千里賺吾來。山僧是時忍俊不禁。也
0463a12: 有一頌。一拶當機怒雷吼。驚起須彌藏北斗。洪波浩
0463a13: 渺浪滔天。拈得鼻孔失口。所以今日劈破面皮。八
0463a14: 字打開。撒在諸人面前。且道。與神鼎。是同是別。忽有
0463a15: 箇漢出來道。新長老。這一場漏逗。還許人撿點也無。
0463a16: 莫把是非來辨我。浮生穿鑿不相干。
0463a17: 復召大眾云。今日一會。固非小緣。匝地普天。孰不忻
0463a18: 慶。已巳是不識好惡。不免科為三分。最初乃是大資相
0463a19: 公。陳請古定空院。為教忠顯慶。是序分。中間敦命山
0463a20: 僧來住持。是正宗分。今日邀諸尊官入山。請開東山
0463a21: 法門。上延　睿筭。是流通分。三分既明。畢竟是何章
0463a22: 句。仰祝　聖君無量壽。河清海晏樂昇平。
0463a23: 上堂。卓拄杖。喝一喝云。忽有箇衲僧出來道。幸自可
0463a24: 怜生。剛要胡打亂喝作麼。只向他道。晴乾開水路。無
0463b01: 事設曹司。
0463b02: 巍巍堂堂。萬象之中獨露。明明歷歷。百草頭上相逢。
0463b03: 所以道。風不鳴條。雨不破塊。桃花濯錦而鮮。楊柳弄
0463b04: 風而翠。若於此處脫根塵。何必龍華第三會。
0463b05: 結夏云。未到教忠時。無放身命處。既到教忠後。四邊
0463b06: 無出路。直饒透得出。平地上死人無數。眾中莫有具
0463b07: 透關眼者麼。出來道取一句。句下須有分身之意。亦
0463b08: 有出身之路。如無。且向教忠門下。尋取一條活路。
0463b09: 入龜山上堂。兒時曾向山前住。老大還歸山上來。雲
0463b10: 外堂前逢蔡柳。大家拍掌笑咍咍。且道。笑箇什麼。春
0463b11: 風二三月。鐵樹也花開。
0463b12: 五日一參。現成公案。只要當人眼親手辦。遂豎起拂
0463b13: 子云。看看。李廣射落雲中鴈。擲拂子。下座。
0463b14: 卓拄杖。喝一喝云。不是坐來頻勸酒。自從別後見君稀
0463b15: 召大眾云。一九與二九。相逢不出手。凍得鴟吻頭。面
0463b16: 南看北斗。諸禪人。曉不曉。地爐火冷莫嫌寒。更有樵
0463b17: 夫赤走。
0463b18: 今朝臘月二十。衲僧門風壁立。進前擬問如何。劈面
0463b19: 老拳箭急。為什麼如此。恐汝錯下名言。
0463b20: 和風習習。膏雨微微。洗開柳眼。秀出花枝。衲僧聞得
0463b21: 呵呵笑。也是宗門第八機。下座。
0463b22: 召大眾云。三乘十二分教。橫說豎說。天下老和尚。縱
0463b23: 橫十字說。而今枝蔓上更生枝蔓。眾中莫有具大丈
0463b24: 夫志氣。不受佛祖羅籠者麼。出來埽盡天下葛藤。與
0463c01: 山僧相見。有麼有麼。良久云。切忌停囚長智。
0463c02: 鼓山立僧秉拂云。瞻望石門關。如泰山北斗。一旦過
0463c03: 關來。便鼓是非口。喝一喝云。釋迦老子大不唧。以
0463c04: 僧伽梨。付囑迦葉。阿難不知。達磨大師具大脫空。以
0463c05: 單傳心印。分付神光。二祖不會。而後一人傳。萬人
0463c06: 傳實。子承父業。師勝資強。一箇箇馳騁家風。不覺墮
0463c07: 坑落塹。慈明橫一口劍於水盆之上。下安草鞋以為
0463c08: 道用。癡人面前豈可說夢。楊岐三驢子弄蹄行。談
0463c09: 詞并擊竹。海上盡知名。白雲多處添些子。少處減些
0463c10: 子。面赤不如語直。五祖有片閒田地。做主宰不得。東
0463c11: 頭買貴。西頭賣賤。笑殺傍觀。獨有龍門老漢。較些
0463c12: 子。將一條拄杖。分付老禪。自江西淮南。打到福建。逢
0463c13: 佛殺佛。逢祖殺祖。而今石鼓前放下拄杖。靈源洞
0463c14: 口別棹孤舟。半帆明月載青秋。一等是春能富貴。可
0463c15: 以揚清激濁。顯正摧邪。坐致太平。中興吾道。師驀拈
0463c16: 拄杖橫按云。秉拂上座。借老禪用不盡底威光。要
0463c17: 與大眾相見。乃以杖指云。指出斷崖窮處路。快須撒
0463c18: 手莫躊躇。擲下拄杖。
0463c19: 復云。今早蒙老禪和尚舉三聖道。我逢人則出。出則
0463c20: 不為人。興化道。我逢人則不出。出則便為人。頌曰。兩
0463c21: 輪日月磨今古。一合乾坤夾是非。向道是龍剛不信。
0463c22: 果然含得錦標歸。師云。老禪雖然八字打開。爭柰死
0463c23: 蛇當路。秉拂上座又且不然。何也。當門不用栽荊棘。
0463c24: 後代兒孫惹著衣。
0464a01: 舉世尊初生。一手指天。一手指地云。天上天下。唯我
0464a02: 獨尊。雲門云。我當時若見。一棒打殺。與狗子喫。貴圖
0464a03: 天下太平。
0464a04: 師拈云。樊噲踏鴻門救主。不顧至尊。白起坑四十萬
0464a05: 趙民。不施寸刃。若比雲門。猶為鈍漢。且道。雲門有甚
0464a06: 長處。赤手殺人。血濺梵天。
0464a07: 法語一　　拈古二
0464a08: 往古大達之士。只為聖心未通。所以負挑囊。遊川
0464a09: 涉海。歷試諸難。求實證悟。頭目髓腦。不自愛惜。況小
0464a10: 小效勤者哉。如雪山童子。捨全身求半偈。趙州古佛。
0464a11: 八十歲猶自行。皆為此段大緣。以作後昆榜樣。又
0464a12: 豈與飽食終日。游談無根者。同日而語耶。禪人再來
0464a13: 入社。發心為眾持。以表依師學道之志。老僧為法
0464a14: 惜人。再三勸其無行。且辦己已事。渠確然應曰。保壽街
0464a15: 頭見人廝打云。得恁無面目。當下知歸。盤山肉按
0464a16: 頭。聞道那箇是不精底。亦桶底脫。維摩詰云。塵勞之
0464a17: 儔。為如來種。十字街頭。浩浩塵中。與三條椽下。六尺
0464a18: 單前。亦何有異。老僧云。聞其語。未見其人。杲踐前
0464a19: 言。終不倩人作保。
0464a20: 舉僧問趙州。至道無難。唯嫌揀擇時如何。州云。天上
0464a21: 天下。唯我獨尊。僧云。此猶是揀擇。州云。田厙奴。什麼
0464a22: 處是揀擇。後來老宿拈云。趙州一期麤心。將謂瞞得
0464a23: 這僧。爭柰有人不肯。當時這僧若具些眼目。但云。真
0464a24: 善知識。出言有準。教這老和尚。暗裏喫拳　師拈云。
0464b02: 諸侯避道。
0464b03: 舉乾示眾云。舉一不得舉二。放過一著。落在第二。
0464b04: 時有僧出云。昨日有人從天台來。往徑山去。云。
0464b05: 典座。來日不得普請　師云。不因紫陌花開早。爭得
0464b06: 黃鶯下柳條。
0464b07: 
0464b08: 此菴淨禪師語　　　　嗣大慧
0464b09: 序無垢居士張　九成
0464b10: 予於叢林中。聞淨老名舊矣。流離憂患。恨未及識之。
0464b11: 今其死矣。吁可傷哉。妙臾禪者。手其語錄一編。求予
0464b12: 為序。余一讀之。信楊岐的孫而徑山嫡子也。且道。於
0464b13: 什麼處見得。咄。見成公案。放汝三十棒。咄。紹興己卯。
0464b14: 四月朔。無垢居士張九成書。
0464b15: 上堂
0464b16: 住泉州雲門云。定光金地遙招手。智者江陵暗點頭。
0464b17: 已巳是白雲千萬里。那堪於此未知休。設或便休去。已巳
0464b18: 是一場狼籍不少。還有檢點得出者麼。如無。山僧今
0464b19: 日失利　復舉。閩王請羅山開堂。升座斂歛衣。左右顧
0464b20: 視。便下座。大王近前。執羅山手云。靈山一會。何異今
0464b21: 日。山云。將謂你是箇俗漢。師云。大小羅山。只具一隻
0464b22: 眼。定光即不然。靈山一會。何異今日。向他道。元來
0464b23: 是箇俗漢。
0464b24: 未到雲門。不免岐路波吒。前不至村。後不迭店。及乎
0464c01: 到來。又須透出始得。若透不出。坐在裏許。面前毒蛇
0464c02: 成。背後猛虎無數。頭上火星迸散。下劍戟森然。
0464c03: 而今一眾盡在裏許。眉毛相似。眼孔一般。誰是透出
0464c04: 者。誰是透不出者。明眼高人。試為雲門指出。貴圖一
0464c05: 夏在此亦不過。儻或不爾。還我九十日飯錢來。
0464c06: 冬至出歸。小參云。山僧數日。拋離清眾。暫往人間。人
0464c07: 事紛拏。略有少暇。茲晚恰還。侍者遽報。至節夜。大眾
0464c08: 望和尚舉揚。山僧未到法堂。早聞鳴鐘。況已巳煩動
0464c09: 大眾上來。不免曲循人情。據坐少時。行破文字。若是
0464c10: 佛法。實不曾道著。
0464c11: 談玄說妙。撒屎撒尿。行棒行喝。將鹽止渴。立主立賓。
0464c12: 花擘宗乘。設或總不與麼。又是鬼窟裡活計。到這裏。
0464c13: 山僧已巳是打退鼓。且道。諸人尋常。心憤憤口悱悱。合
0464c14: 作麼生。莫將閑學解。埋沒祖師心。
0464c15: 古德云。大凡衲僧面前。須是靈利漢始得。復回顧左
0464c16: 右云。這裡莫有靈利底麼。有則喚來。與老僧洗。
0464c17: 舉趙州示眾云。夫為宗師者。須以本分事接人。師云。
0464c18: 若論本分事。老僧倒退三千里。
0464c19: 僧問。不見一法即如來。方得名為觀自在。此意如何。
0464c20: 答彌猴弄膠。僧云。與麼則千江有水千江月。萬里
0464c21: 孤舟萬里身。師云。胡孫繫露柱　師乃云。善者。不
0464c22: 顧其首。善戰者。必獲其功。其功既獲。坐致太平。太平
0464c23: 既致。高枕無憂。罷拈三尺劍。休弄一張弓。歸馬于華
0464c24: 山之陽。放牛於桃林之野。風以時。雨以時。漁人歌。樵
0465a01: 人舞。雖然如是。堯舜之君。猶有化在。爭似乾坤不
0465a02: 得。堯舜不知名。渾家不管興亡事。偏愛和雲占洞庭。
0465a03: 喝一喝。
0465a04: 坐斷毗盧頂。須是沒量大人。若是沒量大人。不坐
0465a05: 毗盧頂。
0465a06: 靠拄杖云。大眾。山僧全得這箇力。良久云。相見易得
0465a07: 好。共住難為人。擲下拄杖。
0465a08: 一句具三玄。一玄具三要。有玄有要。如拳作掌。展縮
0465a09: 自由。不假他力。山僧已巳是抖擻屎腸。為你諸人說了
0465a10: 也。諸人切不得與麼會。何故。長安雖樂。不是久居。
0465a11: 佛日付法衣到。云。傳來鐵盛飯。摩衲袈裟入墨
0465a12: 盆。祖翁活計都壞了。不知將底付兒孫。乃提起法衣
0465a13: 示眾云。且道。這箇從甚處得來。還委悉麼。青林纔換
0465a14: 葉。紅又開花。
0465a15: 舉魯祖凡見僧來。便面壁。僧問雲門。魯祖面壁。意作
0465a16: 麼生。門云。念七。師云。魯祖面壁。雲門念七。大眾。天寒
0465a17: 不煩久立。
0465a18: 黃狀元到云。十方同聚會。箇箇學無為。此是選佛場。
0465a19: 心空及第歸。師云。及第即不無。且道是甚標目。不見
0465a20: 白雲道。堂前露柱久懷胎。長下嬰兒頗俊哉。未解語
0465a21: 言先作賦。一操直取狀元來。
0465a22: 舉黃龍道。有一人。朝看華嚴。暮看般若。晝夜精勤。無
0465a23: 有少暇。有一人。不參禪。不論義。把箇破蓆日裏睡。此
0465a24: 二人。同到黃龍。一人有為。一人無為。且道。安下那箇
0465b01: 得是。良久云。功德天黑暗女。有智主人。二俱不受。師
0465b02: 云。黃龍雖則一時以智遣惑。大似閉門塞狗竇。未免
0465b03: 觸途成滯。若是達人分上。無可不可。況自無心於萬
0465b04: 物。何妨萬物常圍繞。雖然如是。莫謂無心云是道。無
0465b05: 心猶隔一重關。
0465b06: 釋迦老子。設三網於生死海中。初網四目。救諸聲聞。
0465b07: 中網十二目。救諸緣覺。後網六目。救諸菩薩。忽遇出
0465b08: 格底來。又作麼生救。良久云。透網金鱗猶滯水。面途
0465b09: 石馬出紗籠。
0465b10: 今晨浴佛。且道。三身中浴那一身。若浴報化身佛。又
0465b11: 道。報化非真佛。亦非說法者。若浴法身佛。又道。佛真
0465b12: 法身。猶若空。應物現形。如水中月。三身既不有。一
0465b13: 身何處起。無處起。正好劈頭一杓水。喝一喝。
0465b14: 結夏云。文殊普賢談理事。臨濟德山行棒喝。東禪一
0465b15: 覺到天明。偏愛風從處發。喝一喝。
0465b16: 舉雲門云。法身是病。用透是藥。浮山圓鑑云。屬羊人
0465b17: 本命。屬虎人相衝。大小圓鑑。元來小膽。山僧即不然。
0465b18: 象駕崢嶸謾進途。誰見螳蜋能拒轍。
0465b19: 一念得心。頓超三界。得無所得。貪瞋爛壞。野草閒花
0465b20: 滿地愁。將軍戰馬今何在。喝一喝。
0465b21: 古人道。識得拄杖子。行事畢。師云。這箇是拄杖子。
0465b22: 那箇是行事。滿船明月一竿竹。家在五湖歸去來。
0465b23: 九夏炎炎火熱。木人汗流不輟。夜來一雨便。莫道
0465b24: 山僧不說。拂子擊禪。下座。
0465c01: 道是常道。心是常心。汝等諸人。聞山僧與麼道。便云。
0465c02: 我會也。我會也。大盡三十日。小盡二十九。頭上是天。
0465c03: 下是地。耳裏聞聲。鼻裏出氣。忽若四大海。在汝頭
0465c04: 上。毒蛇穿汝眼睛。蝦入汝鼻孔。又作麼生。
0465c05: 舉白雲解夏。示眾云。白雲又得一夏。說盡靈山舊話。
0465c06: 師云。若是舊話。雲門萬一不說。何也。當門不用栽荊
0465c07: 棘。後代兒孫惹著衣。
0465c08: 受東禪請云。正炊折鐺安隱。無柰公文抵死催。硬
0465c09: 把死蛇頭不得。隨時之義大矣哉。淨上座。今日平地
0465c10: 上喫交。諸人還見麼。然雖如是。官不容針。私通車馬。
0465c11: 入方丈云。大兄杜口毗耶。小兄掩室摩竭。恰好和我
0465c12: 三人。大家證龜作鱉。喝一聲。
0465c13: 入院云。未到覺城東際時。心頭終有一絲疑。既到之
0465c14: 後。睹景思人。人莫我知。一去一住。或東或西。一唱一
0465c15: 和。如塤如箎。箇是吾家最白眉。豈意法輪三轉。自慚
0465c16: 有辱連枝。雖龍象蹴踏。非驢所宜。其柰若教嫫姆臨
0465c17: 明鏡。也道不勞紅粉施。喝一聲。
0465c18: 石門深且幽。好住不肯住。翻身入城隍。向市去。
0465c19: 浩浩處冷湫湫。冷湫湫處看楊州。大眾且道。楊州
0465c20: 有甚好看。不見道。四五百條花柳巷。二三千處管絃
0465c21: 樓。
0465c22: 結夏釋迦老子道。以大圓覺。為我伽藍。身心安居。平
0465c23: 等性智。可惜許。當時若有箇漢。見恁麼道。便拽下禪
0465c24: 。喝散大眾。免教後代兒孫。落他綣繢裏。致令千載
0466a01: 之下。箇箇跳不出。跳不出。也大奇。衝開碧落松千尺。
0466a02: 截斷紅塵水一溪。
0466a03: 十方同聚會。箇箇學無為。此是選佛場。心空及第歸。
0466a04: 還有心空及第者麼。良久云。本自無瘡。勿傷之也。
0466a05: 昔一尼。問德山。某甲如何得成僧去。山云。你是尼耶。
0466a06: 尼又問。某甲幾時得成僧去。山云。你只今是什麼。尼
0466a07: 云。某甲是尼。山云。誰識你。師云。誰識你。笑殺我。熱如
0466a08: 水。冷如火。太無端德山老。嚼飯餧嬰孩。按牛頭喫草。
0466a09: 張氏善昌請上堂。惠不厭修。福不厭作。福惠雙。如
0466a10: 虎戴角。作既無作。修亦無修。青山綠水。短棹孤舟。格
0466a11: 外之談。出常流。豎起拂子。且道。是格外。是格內。觀
0466a12: 音菩薩。將錢買胡餅。放下手。元來是饅頭。喝一喝。
0466a13: 越格超宗。埋沒先聖。依他建立。孤負己已靈。不涉二途。
0466a14: 如何通信。靈龜無卦兆。空不勞鑽。
0466a15: 不用立雪庭下。不用斷臂師前。須信當人分上。已巳與
0466a16: 佛祖齊肩。會得朝打八百。不會暮打三千。
0466a17: 瞿曇鼓動三寸舌。四十九年無法說。達磨不立一字
0466a18: 。列派分枝無處著。既不立一字。列派分枝。從甚
0466a19: 麼處得來。青山不鎖長飛勢。滄海合知來處高。
0466a20: 施主請。舉晦堂云。昔日去時是今日。今日依前人不
0466a21: 來。昔既不來今不往。白雲流水空悠哉。師云。晦堂大
0466a22: 似和泥脫墼。有甚快活。爭如我大檀越。要去便去。要
0466a23: 來便來。本無岐路。豈涉梯階。畢竟如何。雨後文殊上
0466a24: 五臺。
0466b01: 薦母請云。煩惱盡時愁火滅。恩情斷處愛河枯。
0466b02: 空是愁火。向什麼處滅。盡大地是愛河。又作麼生枯。
0466b03: 還會麼。雲在嶺頭閒不徹。水流下太忙生。
0466b04: 念念捨離諸惡趣。心心克取佛菩提。取捨二途如脫
0466b05: 得。永嘉元不識曹溪。
0466b06: 印大師請。上堂。夫行漢。一等踏破草鞋。直須跟斷。
0466b07: 透過威音那畔更那畔。宗之與教是假道。佛之與祖
0466b08: 是強名。授教傳宗。皆為妄。尋真求實。轉見參差。若
0466b09: 以自心自性為究竟。必有他物他人為對待。直饒一
0466b10: 擲。驀過太。內絕聚蠅之糝。外無繫蟻之絲。衲僧門
0466b11: 下掉棒打月。必竟如何。苦哉佛陀。
0466b12: 佛祖頂上。有破天大路。未透生死關。如何敢進步。
0466b13: 不進步。大千沒遮護。一句絕言詮。邢吒擎鐵柱。
0466b14: 流水下山非有意。片雲歸洞本無心。人生若得如雲
0466b15: 水。鐵樹開花遍界春。
0466b16: 請首座書記藏主。上堂我有折鐺。三子共提掇。一
0466b17: 著一著高。一步一步闊。從此活業興。清風動寥沉。夜
0466b18: 半放烏。頭上一點雪。
0466b19: 達磨西來。老盧南至。列派張枝。兒孫地。盡言教外
0466b20: 別傳。又何曾夢見。東禪下汗臭氣。你道東禪有甚
0466b21: 長處。相逢且說三分話。未可全拋一片心。
0466b22: 今朝十二。鼓聲動地。雲水上來。討甚巴鼻。直饒天雨
0466b23: 四花。爭似歸堂打睡。喝一喝。
0466b24: 達磨不來東土。二祖不往西天。老盧不識五祖。誰云
0466c01: 夜半衣傳。後人聽事不真。喚鐘作甕。大開口來。只管
0466c02: 說夢。夢任你夢。說即任你說。勸君莫向空裏釘
0466c03: 橛。喝一喝。下座。
0466c04: 歲除云。日日波波走。夜夜不曾停。走到歲窮夜。依舊
0466c05: 定盤星。山僧今夜。因風吹火。更為諸人。重說偈言去
0466c06: 也。三十六旬窮此夕。定盤星上轉風車。放開結角羅
0466c07: 紋處。須信風流出當家。
0466c08: 入荒田不揀。信手拈來草。拈拄杖云。而今信手拈來。
0466c09: 開眼也著。合眼也著。還有不受人瞞者麼。良久云。除
0466c10: 華山潘處士。不知誰解倒騎驢。
0466c11: 住西禪。入方丈云。我有懶菴兄。夤緣真有在。從東復
0466c12: 過西。兩處成交代。去矣無遺恨。所欠唯睡債。難忘手
0466c13: 足情。特來為渠賽。且作麼生賽。待瞌睡起來。向汝
0466c14: 道。
0466c15: 舉僧問趙州。和尚姓什麼。州云。常州有。師云。常州有。
0466c16: 福州無。江風作惡浪花麤。不用刻舟徒記劍。片帆已巳
0466c17: 過洞庭湖。
0466c18: 三分光陰二早過。靈臺一點不揩磨。貪生逐日區區
0466c19: 去。喚不回頭爭奈何。雪竇老。少賣弄。好與三十棒。然
0466c20: 雖如是。死柴頭有些兒火。獨向應無人得知。
0466c21: 舉僧問寬和尚。道在甚處。寬云。只在目前。僧云。既在
0466c22: 目前。因甚不見。寬云。你有我故。所以不見。僧云。我有
0466c23: 我故。所以不見。和尚還見否。寬云。有你有我。展轉不
0466c24: 見。僧云。無你無我。還見否。寬云。無你無我。阿誰求見。
0467a01: 師云。相罵饒你插觜。相唾饒你潑水。
0467a02: 舉趙州道。急急急。穿靴水上立。走馬到長安。靴頭猶
0467a03: 未濕。師云。鈍鳥逆風飛。
0467a04: 一葉落便知秋。顢頇佛性。一塵起大地。儱侗真如。
0467a05: 若是衲僧門下客。不用更躊躇。曾向華山圖上看。又
0467a06: 添潘閬倒騎驢。
0467a07: 不與萬法為侶者。是什麼人。祖云。待汝一口吸盡西
0467a08: 江水。即向汝道。若是怡山即不然。忽有人問。不與萬
0467a09: 法為侶者。是什麼人。即向他道。待汝一口。吸盡西江
0467a10: 水。未向汝道。
0467a11: 舉趙州道。諸人被十二時使。老僧使得十二時。師云
0467a12: 趙州使得十二時。也是怡山客作兒。既是不為十二
0467a13: 時所使。因甚是溈山客作兒。不見道。澤廣藏山。理
0467a14: 能伏豹。
0467a15: 天童訃音至。云。夢幻空花。六十七年。白鳥煙沒。秋水
0467a16: 連天。箇是宏智老和尚。末後一著子。識得者。以謂佛
0467a17: 祖頂骨。曹溪正傳。綿綿密密。密密綿綿。不識者。便謂
0467a18: 手一隻履。嶺去蕭然。山僧不避諸人笑怪。亦未
0467a19: 免為蛇畫足。夢幻空花六十七。臨行猶自老婆心。鴛
0467a20: 鴦出與人看。誰知元不犯金針。
0467a21: 四月八日。舉佛日道。大家潑一杓惡水。洗滌如來淨
0467a22: 邊垢。垢盡眾生煩惱除。狐狸便作師子吼。怡山則不
0467a23: 然。大家潑一杓惡水。洗滌如來淨邊垢。垢盡眾生煩
0467a24: 惱除。師子便作狐狸吼。既是師子。為甚作狐狸吼。
0467b01: 復云。誰肯降尊就卑。
0467b02: 薦妣開藏云。執經一字。三世佛冤。離經一字。還同魔
0467b03: 說。明眼禪人。如何吐露。良久云。可怜沙塞鴈。嗚咽與
0467b04: 春期。
0467b05: 追薦云。孝慈之道。儒釋通宗。不思存歿親。孰報劬勞
0467b06: 德。故先聖道。大慈無不愛。大孝無不親。愛我之愛。不
0467b07: 愛彼之愛。非大慈也。愛今之親。而不愛昔之親。非大
0467b08: 孝也。佛說盂蘭盆教。廣親其親。以奉累世之父母。博
0467b09: 愛其愛。以濟三塗之眾生。其於孝慈。可謂大矣。若是
0467b10: 山僧。又且不然。何故。有形終不大。無相乃名真。
0467b11: 頌古
0467b12: 析骨還父　　百丈開田
0467b13: 析盡屍骸沒一些。從茲遍界是那吒。直饒見得無纖
0467b14: 翳。未免重添眼裏花。
0467b15: 普請開田力已巳齊。紛紛帶水又拖泥。展開兩手人休
0467b16: 問。昨夜三更月落西。
0467b17: 僧問南嶽柔和尚。西天臘人為驗。此土以何
0467b18: 為驗。柔云。新羅人草鞋　　喚作竹篦則觸
0467b19: 不知此土何為驗。拈起新羅人草鞋。漢祖殿前樊噲
0467b20: 怒。鴻門一踏為誰開。
0467b21: 千山鳥影滅。萬里人跡絕。孤舟篛笠翁。獨釣寒江雪。
0467b22: 皓月供奉問長沙。了即業障本來空。只如師
0467b23: 子尊者二祖。是了不了。沙云。大德。不識本來
0467b24: 空云云沙示一偈。假有元非有。假無元非無。
0467c01: 涅槃償債義。一性更無殊
0467c02: 涅槃償債更無殊。劈破長沙肘後符。一句全提無話
0467c03: 會。錢塘八月浪花麤。
0467c04: 
0467c05: 懶菴需禪師語　　　　嗣大慧
0467c06: 上堂
0467c07: 隈巖遁谷。敗種焦牙。應物隨形。拖泥帶水。直饒居有
0467c08: 為而不動煙塵。住無為而不沈昏醉。未免前不到村。
0467c09: 後不到店。若是箇漢。喝散白雲。衝開碧落。靈苗異草
0467c10: 和根拔。大地從教荊棘生。雖然如是。衲僧分上。也是
0467c11: 家常茶飯。畢竟如何。良久云。任從滄海變。終不為君
0467c12: 通。
0467c13: 奔流度刃。未是作家。疾過風。猶為鈍漢。所以蹙指
0467c14: 悟道。益重瘡疣。擊竹明心。不妨懵懂。直饒伎倆俱盡。
0467c15: 氣息全無。撿點將來。直是未在。不見道。向上一路。千
0467c16: 聖不傳。學者勞形。如猿捉影。既是不傳。達磨一宗。因
0467c17: 甚到今日。喝一喝云。切忌錯認驢鞍橋。作阿爺下頷。
0467c18: 子能承父業。賺殺幾多人。家破人亡後。無門寄此身。
0467c19: 咦。是你十二時中。向什麼處。安身立命。愁人莫向愁
0467c20: 人說說向愁人愁殺人。
0467c21: 欲得現前。莫存順逆。屙屎送尿。多少省力。
0467c22: 僧問。釋迦彌勒是他奴。且道。他是阿誰。師云。明破即
0467c23: 不堪。進云。畢竟是何面目。師以手撥開眉毛。僧便拜。
0467c24: 師云。俊哉俊哉　乃云。釋迦彌勒是他奴。且道。他是
0468a01: 阿誰。堂堂兮巍巍。威威兮蕤蕤。手兔角杖。踏石
0468a02: 烏龜。來莫可抑。去莫可追。而今到此。合掌趺跪。喝一
0468a03: 喝云。這野狐精。雖然如是。夫奚以為不如。縮項妥尾
0468a04: 而歸。
0468a05: 僧問。未有無心境。曾無無境心。境忘心自滅。心滅境
0468a06: 無侵。時如何。師云。霜天月落夜將半。誰共澄潭照影
0468a07: 寒。進云。不因紫陌花開早。爭得黃鶯下柳條。師云。切
0468a08: 忌針錐。進云。三十年後。有人舉在。師云。鈍置殺人
0468a09: 　師乃云。我觀子搏天飛。烏龜水底逐魚兒。三箇
0468a10: 婆婆六箇嬭。金剛背上爛如泥。諸仁者知不知。伯牙
0468a11: 雖會彈。善聽須子期。
0468a12: 僧問。大用現前。不存軌則。時如何。師云。傾湫倒嶽。進
0468a13: 云。出頭天外看。誰是箇般人。師云。頭底。進云。爭
0468a14: 柰古今無異路。達者共同途。師云。你還達也未。進云。
0468a15: 相識還同不相識。師云。休寐語　師乃云。欲得大用
0468a16: 現前。但可頓忘諸見。諸見若盡。昏懵不生。大智洞然。
0468a17: 了非他物。乃一圓相云。若道見。則翳你眼。若道
0468a18: 不見。則瞎你眼。正恁麼時。如何即是。杲日麗天。盲
0468a19: 人摸地。
0468a20: 舉寶和尚。有僧從石頭來。師乃豎起拂子云。落在
0468a21: 此機底人。未具眼在。僧擬近前。云。恰落在此機。師
0468a22: 云。當機如電拂。未免病棲蘆。僧回舉似石頭。頭云。我
0468a23: 若見。奪拂子。看他作麼生。師云。賊過後張弓。寶
0468a24: 問云。我若有拂子。則從伊奪。總不將物時如何。師云。
0468b01: 將謂胡須赤。更有赤須胡。石頭問云。無星秤子。有什
0468b02: 麼辨。師云。不是苦心人不知。師又云。寶解吹無孔
0468b03: 笛。石頭善應拍板。而今莫有善聽者麼。聲聲韻出
0468b04: 古皇前。誰言易入時人耳。
0468b05: 僧問。幽鳥語喃喃。辭雲入亂。時如何。師云。暗寫愁
0468b06: 腸說向誰。進云。恁麼則不離當處常湛然。覓則知君
0468b07: 不可見。師云。莫沸。進云。無絃琴上知音少。自是彈
0468b08: 來格調高。師云。向甚處見老僧。進云。兩眼對兩眼。師
0468b09: 云。這瞎漢　師乃云。坐深井者。不知天地之寬大。忘
0468b10: 偏見者。頓明至理之圓融。所以道。若人欲識真空理。
0468b11: 心內真如還外。情與無情共一體。處處皆同真法
0468b12: 界。乃豎起拂子云。這箇拂子。橫該法界。豎括乾坤。一
0468b13: 切山河。及與蝦蟆蚯蚓。總在拂子頭上。分彊立界。拈
0468b14: 一放七。又擊一下云。盡情百雜碎了也。是你諸人還
0468b15: 知痛癢麼。若道知。則拂子穿髑髏。髑髏不覺不知。
0468b16: 若道不知。則髑髏穿拂子。拂子不知不覺。知不知
0468b17: 則且置。遂擘開云。且道。老僧胸前。有幾莖蓋膽毛。
0468b18: 遂喝一喝。
0468b19: 趙守至。請升座。云。達士相見。如擊石火。似閃電光。擬
0468b20: 不擬。早是白雲千萬里。魯仲尼見溫伯雪。已巳是郎當。
0468b21: 太原孚觸老雪。一場敗闕。自餘叢林作者。天下
0468b22: 宗師。舉古論今。談玄說妙。總好喚來生按過。只如超
0468b23: 然居士。今日到此。合談何事。良久云。相逢無雜言。但
0468b24: 說桑麻長。
0468c01: 未鳴鼓已巳前。何不瞥地去。更來這裡。討甚屎。拽拄杖
0468c02: 跳下繩。大眾一時走散。
0468c03: 舉僧問鏡清。如何是鏌劍。清云。塵埋下履。風動
0468c04: 架頭巾。後來瑯琊和尚云。眾中商量。作答話會。諸人
0468c05: 既不作答話會。又作麼生會。良久云。去時前街去。歸
0468c06: 時後街歸。師云。鏡清先鋒。瑯琊殿後。排行布伍。動地
0468c07: 驚天。及至臨陣交鋒。不免一時墮坑落。而今若有
0468c08: 人問。如何是鏌。但云。焠出七星光燦爛。解拈天
0468c09: 下任橫行。
0468c10: 僧問。動為境轉。靜為法縛。去此二途。如何即是。師云。
0468c11: 臂長衫袖短。廋草鞋寬。進云。還許學人領會也無。
0468c12: 師云。你作麼生會。進云。也知和尚擘腹剜心。師云。酌
0468c13: 海持蠡。一場困苦　師乃云。動為境轉。靜為法縛。正
0468c14: 是破凡夫。有色可蓋。有聲可騎。未是好手。所以雲門
0468c15: 大師道。平地上死人無數。過得荊棘林者是好手。師
0468c16: 云。大小雲門。不妨小膽。若是東禪。荊棘林裏坐。荊棘
0468c17: 林裏臥。有什麼過。
0468c18: 僧問。春雷已巳發。陽鳥未啼。正與麼時。如何舉令。師云。
0468c19: 腦後拔箭。進云。今日不著便。師云。敗將不斬。進云。也
0468c20: 知和尚慣得其便。師云。放汝命。通汝氣。進云。吽吽。師
0468c21: 云。切忌掠　師乃云。善言言者。言所不能言。善
0468c22: 者。所不能。言不能言。不可以語言話會。不
0468c23: 能。不可以影指陳。所以僧問。德山。靈山話月。曹
0468c24: 溪指月。即不問。如何是真月。山云。昨夜三更轉向西。
0469a01: 師云。這僧與麼問。德山與麼答。未審諸人。如何捫摸。
0469a02: 聽取一頌。昨夜三更轉向西。昏昏宇宙幾人迷。澄潭
0469a03: 影轉風初息。孤狖微聞嶺外啼。
0469a04: 舉黃檗和尚云。自達磨大師。到于中國。唯說一性。惟
0469a05: 傳一法。以佛傳佛。不說餘佛。以法傳法。不說餘法。法
0469a06: 即不可說之法。佛即不可取之佛。乃是清淨本源心
0469a07: 也。師云。法既不可說。佛既不可取。又指何物。作本源
0469a08: 清淨心耶。喝一喝云。欲得不招無間業。莫謗如來正
0469a09: 法輪。
0469a10: 僧問。談玄說妙。舉古論今。盡屬非時語。不涉玄微。一
0469a11: 句作麼生。師云。百花香處鷓鴣啼。進云。便與麼去時
0469a12: 如何。師云。眼中著屑。進云。不與麼去時如何。師云。重
0469a13: 疊關山路。進云。一曲兩曲無人會。雨過夜塘春水深。
0469a14: 師云。蝦衣下客　師乃云。在凡全凡。在聖全聖。各
0469a15: 各據本位。通達事理竟。譬如鐘中無鼓響。鼓中無鐘
0469a16: 聲鐘鼓不相參。句句無前後。若能於此徹根源。一任
0469a17: 金毛喚作狗。忙忙途路未歸人。切忌面南看北斗。
0469a18: 舉同安問僧。近離甚處。僧云東川安云。雙洞孤松。煙
0469a19: 青月白。阿那箇是你主人公。僧云。始屆同安。便領此
0469a20: 問。安云。記劍刻舟。破珠求影。豈不是闍梨境界。且坐
0469a21: 喫茶。僧云。如何是同安正主。安云。途中駒子。不勝驊
0469a22: 騮。僧便禮拜。安云。胡人打令。舞拍全無。師云。作家宗
0469a23: 師手段。直如巨靈逞擘太華之威。蒼龍展奪驪珠之
0469a24: 勢。雖然如是。若遇咬人師子。終不放過。諸人要識同
0469b01: 安麼。正是欺客打婦。也好與三十棒。
0469b02: 解夏云。獨枕孤忘歲月。梧桐葉落始知秋。若知撲
0469b03: 落非他物。始解縱橫得自由。萬仞懸崖繫腰。百尺
0469b04: 竿頭獨打翹。大洋海裏驟驊騮。須彌頂上駕扁舟。好
0469b05: 箇通天作略。自然脫體風流。風流。不風流。即且置。正
0469b06: 與麼時。責情三十棒。又作麼生。良久云。今朝有酒今
0469b07: 朝醉。明日愁來明日愁。
0469b08: 行亦禪坐亦禪。語默動靜體安然。江上晚來堪處。
0469b09: 一葉扁舟破遠煙。
0469b10: 元首座住菴。引座云。陝陜府鐵牛吞大像。生得河東鸑
0469b11: 鷟兒。海門深處宜歸隱。只恐調高人不知。知不知。擬
0469b12: 欲眸一顧之。早是失兩莖眉。
0469b13: 舉濛溪一日見僧來。便喝。僧云。好箇來由。溪云。猶要
0469b14: 棒在。僧珍重便出。溪云。得能自由。師云。這僧似箇赤
0469b15: 梢鯉魚。活鱍鱍地。末後被人斷送。放池塘裏。山僧
0469b16: 當時。若見他珍重出去。隨後痛與一劄。待他回頭轉
0469b17: 腦。管取高透龍門。
0469b18: 僧問。世尊拈花。迦葉微笑。則不問。馬祖升堂。百丈卷
0469b19: 席。意旨如何。師云。為眾竭力。禍出私門。進云。洎合錯
0469b20: 商量。師云。漏逗不少。進云。到此若無青白眼。平生辜
0469b21: 負兩莖眉。師云。鈍置殺人　師乃云。世尊拈花。迦葉
0469b22: 微笑。師鐵得金。一場富貴。馬祖升堂。百丈卷席。為眾
0469b23: 竭力。禍出私門。諸禪德。不是知音者。徒勞話歲寒。
0469b24: 人間正月十五日。西來祖意若為陳。樓臺上下火照
0469c01: 火。車馬往來人看人。
0469c02: 舉水潦問馬祖和尚。如何是西來的的意。祖當胸踏
0469c03: 倒。水潦起來。拊掌呵呵大笑云。也大奇也大奇。百千
0469c04: 三昧。無量妙義。只向一毫頭上。識得根源。便禮拜。師
0469c05: 云。大小水潦。喫人拳踢。道我悟。悟得甚屎。起來更
0469c06: 不識羞。猶道。向一毫頭上。識得根源。且莫捏目生花。
0469c07: 後出世住山。告眾云。自從一喫馬師踏。直至而今笑
0469c08: 未休。且道。笑箇什麼。
0469c09: 一。不得孤負自己已。二。不得停囚長智。三。不得生心比
0469c10: 擬。擬不擬。眨起眉毛千萬里。
0469c11: 舉五祖和尚云。老僧遊方十餘年。參數人善知識。將
0469c12: 謂了當。及到浮山圓鑒會下。更開口不得。後來到白
0469c13: 雲。咬破一箇鐵餕餡。直得百味具足。且道。豏子一句。
0469c14: 作麼生道。花發冠媚早秋。誰人能染紫絲頭。有時
0469c15: 風動頻相倚。似向街前不休。師云。五祖老和尚。恁
0469c16: 麼說話。大似乞兒見小利。
0469c17: 舉香嚴端和尚云。語是謗。寂是誑。不語不寂。向上有
0469c18: 事在。老僧口門窄。不能與汝說得。師云。香嚴和尚。開
0469c19: 口。了合不得。有什麼用處。山僧即不然。而今開兩片
0469c20: 皮。舒廣長舌。為汝說去也。便下座。
0469c21: 舉乳源和尚示眾云。西來的的意。不妨難道。莫有道
0469c22: 得者。出來道看。時有僧擬出來。乳源便打云。是什麼
0469c23: 時節。你出頭來。師云。這老漢。雖是不惜身命。入泥入
0469c24: 水。爭奈瞎一切人眼去在。
0470a01: 舉盤山道。三界無法。何處求心。四大本空。佛依何住。
0470a02: 師云。幸無偏照處。剛有不明時。又道。璇璣不動。寂爾
0470a03: 無言。覿面相呈。更無餘事。師又云。會麼。溪上芙蓉秋
0470a04: 信早。一枝映水兩枝紅。
0470a05: 舉僧問趙州。如何是古人言。州云。諦聽諦聽。師云。諦
0470a06: 聽即不無。切忌喚鐘作甕。
0470a07: 舉僧問寬和尚。狗子還有佛性也無。寬云有。僧云。和
0470a08: 尚還有麼。寬云無。僧云。一切眾生。皆有佛性。和尚因
0470a09: 甚無。寬云。我非眾生。僧云。既不是眾生。莫是佛否。
0470a10: 寬云。不是佛。僧云。畢竟是什麼物。寬云。亦不是物。僧
0470a11: 云。可思可見否。寬云。思之不可及。見之不可議。是名
0470a12: 不可思議。師云。上來講讚。無限良因。蝦蟆跳上梵
0470a13: 天。蚯蚓驀過東海。
0470a14: 舉僧問雪。如何是第一句。良久。僧舉似長生。生
0470a15: 云這箇是第二句。僧便問。如何是第一句。生云。蒼天
0470a16: 蒼天。師云。雪毒蛇頭帶角。長生猛虎尾查沙。二大
0470a17: 老。雖然如是。要且未知第一句。而今若有人。問山僧。
0470a18: 只向他道。糞掃堆頭。重添搕。
0470a19: 如地擎山。不知山之孤峻。似石含玉。不知玉之無瑕。
0470a20: 乃豎起拂子云。拂子穿你髑髏。敲落你鼻孔。你還
0470a21: 知麼。若也機前領略。句後知歸。清風月下守株人。
0470a22: 兔漸遙秋草綠。
0470a23: 虎頭帶角人難措。石火電光須密布。還插得手麼。假
0470a24: 饒烈士薦應難。懵底那能解回互。豎起拂子云。這箇
0470b01: 拂子。倒騎駿馬。逆驟高樓。跳入諸人鼻孔裏。大叫一
0470b02: 聲云。相識還同不相識。從教大地黑漫漫。
0470b03: 懶菴懶中懶。最懶懶談禪。亦不重自己已。亦不慕先賢。
0470b04: 又誰管你地。又誰管你天。物外翛然無箇事。日上三
0470b05: 竿猶更眠。
0470b06: 僧問。靈機絕兆。薦者還稀。大用無私。隨流得妙。時如
0470b07: 何。師云。金沙灘頭馬郎婦。進云。有意氣時添意氣。師
0470b08: 云。猶較一線道。進云。不是知音。徒勞思。師云。恁麼
0470b09: 會又爭得。進云。既不恁麼。如何即是。師云。一句截流。
0470b10: 萬機寢削　師乃云。靈機絕兆。薦者還稀。大用無私。
0470b11: 隨流得妙。是乃橫行三界。而三界絕行蹤。放曠十方。
0470b12: 而十方無影像。譬如鏡照諸像。不亂光輝。鳥飛於空。
0470b13: 不雜空色。雖然如是。未審何人共委。良久云。江西馬
0470b14: 大師。南嶽讓和尚。
0470b15: 一切智智清淨。無二無二分。無別無斷故。釋迦老子。
0470b16: 千門萬戶。八字打開了也。還有把手共行者麼。自是
0470b17: 不歸歸便得。五湖煙景有誰爭。
0470b18: 僧問。普化踢倒飯床。意作麼生。師云。驚天動地。進云。
0470b19: 普化猶在。師便打。進云。為復是神通妙用。為復是法
0470b20: 爾如然。師云猶瞌睡在　師乃云。作家相見。閃電猶
0470b21: 遲。擬議不來。不消一撮。那更言中定旨。意下明宗。繫
0470b22: 縛盲驢。斷送劫末。報諸稚子。莫謾波波。自家胸襟。自
0470b23: 家酌度。甚麼魔魅。教你恁麼。甚麼魔魅。教你不恁麼。
0470b24: 喝一喝。
0470c01: 十方薄伽梵。一路涅槃門。且道。路頭在什麼處。不快
0470c02: 漆桶。
0470c03: 舉同安察和尚。問僧。善惡不思。心體自現。古人還有
0470c04: 理麼。僧云。莫是古人深意否。安云。胡人飲乳。返良
0470c05: 醫。僧便禮拜。出去。安云。若到諸方。莫道參見同安來。
0470c06: 師云。同安窮始究末。截斷訛。這僧知時別宜。不妨
0470c07: 具眼。因甚同安向道。若到諸方。莫道參見同安來。還
0470c08: 委悉麼。打水杖痕人莫問。釘空鎚我全。
0470c09: 僧問。情生智隔。想變體殊。且道。情未生時。還隔麼。師
0470c10: 云隔。進云。知師一曲從來妙。達者須知暗裏驚。師云。
0470c11: 棺木裏瞠眼　師云。明眼漢。沒窠臼。應時如風。應機
0470c12: 如電。譬如俊狗。眼卓朔地。上門下戶。咬人火急。若是
0470c13: 困魚。點著不來。還歸死海。
0470c14: 舉雲門大師道盡。大地無纖毫過患。猶是轉句。不見
0470c15: 一法。始是半提。更須知有全提時節。師云。作麼生是
0470c16: 全提底時節。八尺布衫丈二袖。
0470c17: 僧問。萬機休罷。未為格外玄談。直截根源。乞師垂示。
0470c18: 師云。早傷曲了也。進云。也知和尚。三寸甚密。師云。
0470c19: 猶欠悟在　師乃云。淺水不可容大舶。止水不可藏
0470c20: 獰龍。惟有四溟波浪闊。從容遊戲在其中。所以兩岸
0470c21: 遙曠。如何繫。中流洄洑。詎可停橈。漁翁一笛兮自
0470c22: 樂。長天萬里兮何憂。了無憂。復何求。有時乘好月。不
0470c23: 覺過滄洲。
0470c24: 僧問。聲前密布。句後全。不是俊流。如何話會。師云。
0471a01: 劍去久矣。爾方刻舟。進云。箭穿紅日影。須是射鵰人。
0471a02: 師云。徒勞啗。進云。不是苦心人不知。師云。轉見郎
0471a03: 當　師乃云。聲前密布。句後全收。擬動鋒鋩。失鼻
0471a04: 孔。所以舉今舉古。其數恒沙。同死同生。萬中無一。眾
0471a05: 中莫有一箇半箇。試吐露看設或有之。正好斬為三
0471a06: 段。速置他方。何故。布袋裏盛錐。不出頭是好手。
0471a07: 舉永首座立僧。云。湍流處撥轉舡來。還他英俊手。劍
0471a08: 刃上翻身去。須是婁羅兒。豈不見。外道問佛。不問有
0471a09: 言。不問無言。世尊良久。外道云。世尊大慈大悲。開我
0471a10: 迷雲。令我得入。諸禪德。要知世尊。納敗闕處麼。問取
0471a11: 堂中第一座。莫教辜負兩莖眉。
0471a12: 死中活。閒雲散盡長空闊。活中死。螺江水流截不住。
0471a13: 兩岸蘆花相對開。漁翁撥棹還歸去。去去何處。寒梅
0471a14: 已巳綻嶺南枝。漫漫雪覆千寺。
0471a15: 三月安居。九旬禁足。物外閒人。何拘何束。青絹扇子
0471a16: 足風。一任山青并水綠。
0471a17: 舉有僧。見修山主。主云。出門見釋迦。入門逢彌勒。僧
0471a18: 不肯。復問古德。德云。出門見阿誰。入門逢什麼。這僧
0471a19: 便悟去。師云。這僧悟即不無。爭奈未甚諦當。修山主。
0471a20: 青天白日。如被鬼迷。古德。頭白齒黃。作恁麼說話。懶
0471a21: 菴即不然。出門竹徑無人掃。入戶方池照影寒。
0471a22: 僧問。如佛見佛。佛無異見。如法說法。法無異說時如
0471a23: 何。師云。欲得不招無間業。莫謗如來正法輪。進云。一
0471a24: 言纔領旨。千古自分明。師云。不快漆桶。進云。爭柰龍
0471b01: 蛇易辨。衲子難瞞。師云。猶自檐枷過狀　師乃云。如
0471b02: 佛見佛。佛無異見。如法說法。法無異說。無異見故。佛
0471b03: 即非佛。無異說故。法即非法。以如是佛而說法。以如
0471b04: 是法而證真。若能如是而體解。更於何處覓親。
0471b05: 云行羅漢慈。破結賊故。行菩薩慈。安眾生故。行如來
0471b06: 慈。續慧命故。且道。行衲僧慈。又作麼生。逢佛殺佛。逢
0471b07: 祖殺祖。逢父殺父。逢母殺母。生身陷地獄。仰天大叫
0471b08: 苦。只將此德報深恩。嚇殺南山白額虎。
0471b09: 十五日已巳前。陰消伏。泥龍閉戶。十五日已巳後。一陽
0471b10: 來復。鐵樹開花。正當十五日。塵中醉客。騎驢騎馬。前
0471b11: 街後街。相慶相賀。物外道人。衲被蒙頭。圍爐打坐。風
0471b12: 蕭蕭。雨蕭蕭。冷湫湫。誰管你張先生。李道士胡達磨。
0471b13: 去一拈七。上下四維無等匹。碧眼胡僧笑點頭。
0471b14: 孔門弟子無人識。
0471b15: 為蒙菴岳和尚舉哀。云。兄弟添十字。同心著一儀。中
0471b16: 眉垂兩點。出世少人知。蒙菴法弟禪師。汝已巳先知。我
0471b17: 即不知。我既後知。汝亦不知。知不知兮。即與我同條
0471b18: 生。汝何生兮不我先。不知知兮。即與我同條死。汝何
0471b19: 死兮不我後。其生也恁麼來。其死也恁麼去。去去何
0471b20: 處。摧法幢滅法炬。昨夜泥牛入海。無端拶倒珊瑚
0471b21: 樹。
0471b22: 橫按吹毛。張意氣。衝開鐵壁。枉費精神。直饒不動
0471b23: 神鋒。坐致太平。堯舜之君。猶有化在。
0471b24: 舉古德道。我若向你道。即禿我舌。我不向你道。即
0471c01: 啞口。且道。還有為人處也無。四面和尚道。擬欲吞。
0471c02: 又被當門齒礙。擬欲吐。又咽喉小。且道。還有
0471c03: 為人處也無。師云。恁麼提持。未免瞎天下人眼去
0471c04: 在。山僧即不然。擬欲向你道。不怕禿我舌。亦不怕
0471c05: 咽喉小。只怕帶累他人。擬不向你道。不怕啞口。亦
0471c06: 不怕當門齒礙。只怕辜負自己已。以字不成。八字不是。
0471c07: 差之毫釐。失之千里。
0471c08: 小參
0471c09: 施馬并拄杖云。浩浩塵中不染塵。正體堂堂沒身。
0471c10: 拄杖橫挑香水海。倒騎鐵馬出重城。來也來也。閃電
0471c11: 光中跳。擊石火裏提持。有時卓在孤頂。豈掛煙
0471c12: 雲。有時踏殺天下人。不露風骨。而今向這裏。解籠
0471c13: 頭。放下楖。歸依佛。歸依法。歸依僧。更不歸依邪魔
0471c14: 外道。亦不歸依清淨涅槃。不修諸善。不作諸惡。不上
0471c15: 天堂。不墮地獄。敕敕攝攝。急急如律令。
0471c16: 婆子施藥云。神仙妙藥真靈驗。父子雖親不可傳。而
0471c17: 今為什麼。在老僧手裏。還委悉麼。拈拄杖。左邊卓一
0471c18: 下云。這一捻子。只能殺人。不能活人。又向右邊。卓一
0471c19: 下云。這一捻子。只能活人。不能殺人。能殺不能活。未
0471c20: 免招他罪犯。能活不能殺。又遭人笑。與麼也不
0471c21: 得。不與麼也不得。直得上天無路。入地無門。且道。如
0471c22: 何即是。若是箇殺人不眨眼漢。決定別有生方。脫或
0471c23: 未然。不免開方便門。截汝疑悔。遂拈拄杖。中心卓一
0471c24: 下云。這一捻子。不從天生。亦非地產。不屬草木金石
0472a01: 名數。不屬甘辛鹹淡等味。非是冷。非是熱。非有毒非
0472a02: 無毒。鼻不可嗅。舌不可。身不可觸。意不可知。聲聞
0472a03: 得之。能證四諦。緣覺得之。能斷十二緣。菩薩得之。能
0472a04: 安眾生。諸佛得之。能具正知覺。天下老和尚得之。
0472a05: 能奪陰陽之功。起必死之疾。不唯點鐵成金。抑乃轉
0472a06: 凡成聖。縱有一切身病心病。佛病祖病。及諸魔病。悉
0472a07: 皆療之。且道。衲僧得之。又作麼生。藥王藥上難回避
0472a08: 而今分付此婆婆。
0472a09: 四月八日云。西天悉達多太子。今日降神出母胎。一
0472a10: 步一蓮隨寶足。人間天上獨崔嵬。遂豎起拂子云。悉
0472a11: 達來也。悉達來也。威光烜赫。震動乾坤。四顧周行。作
0472a12: 師子吼。汝等謂吾今日降生。非吾弟子。若謂吾今日
0472a13: 不降生。亦非吾弟子。懶翁聞得恁麼說話。甚生耐。
0472a14: 悉達多悉達多。人雖小。膽能大。昔在西天。橫說豎說。
0472a15: 教壞多少人家男女。今來這裡。胡言漢語。太煞欺我
0472a16: 唐土兒孫。而今忍俊不禁。與他一刀兩段。且要天下
0472a17: 太平。擊禪床一下。
0472a18: 法語
0472a19: 游江海者。須入龍宮。入得龍宮。更須生控獰龍頷下
0472a20: 珠。涉山川者。須入虎穴。入得虎穴。更須活擒猛虎乳
0472a21: 邊子。海上雲門山。白浪滔天。誰解控龍珠。峻壁懸崖。
0472a22: 孰能擒虎子。除非是不惜身命。不顧危亡。一刀兩段
0472a23: 底。性燥漢。方堪希冀。設或躊躊躇躇。擬進復縮。狐狸
0472a24: 度水相似。卒難湊泊。況是近時邪師過謬。見地不明。
0472b01: 己已眼不正。動以實法繫人。致使盲驢不知當向。倚
0472b02: 他門墻。被一條紅線子。縛得來。手查沙地。輕誇神
0472b03: 俊。自謂天下無。若築著箇漢。一拶一挨。將他平生
0472b04: 鄭重處。輥底一時撲翻。教他眼瞠瞠地。不知下落。似
0472b05: 這般漢。一埽埽就。一串穿。倒卓向屎躂下。有什麼
0472b06: 罪過。知麼。宗門深奧。豈是你將些浮識掠做得底
0472b07: 事。若也據實話會。三世諸佛。張教網。撈摝有情。盡
0472b08: 是蝦口邊事。六代祖師。天下老和尚。敲枷打。拔
0472b09: 楔抽釘。皆是草裏漢。可中有密展聲前句。全提向上
0472b10: 機。未免拖泥帶水。自餘之輩。是什麼躂丘。軒知這
0472b11: 一路子。未曾有人當頭踏著。而今要得徹去麼。但於
0472b12: 王公草舍不得住。少父丘園急走過。平墟陋店莫掛
0472b13: 瓶盂。峻嶺高巖。不須駐足。翻然驀過那邊。方較些子。
0472b14: 雖然如是。未過鐵山。終存嶮厄。
0472b15: 酌滄海者。滿腹未容其涓滴。空者。落筆已巳失其
0472b16: 本形。況是宗門一劄。擬眨眼時。便見白雲萬里。豈不
0472b17: 見。趙州問南泉。如何是道。泉云。平常心是道。州云。還
0472b18: 可趣向也無。泉云。擬趣即乖。州云。不擬。爭知是道。泉
0472b19: 云。道不屬知。不屬不知。知是妄覺。不知是無記。只此
0472b20: 靈鋒。阿誰敢近。若是箇漢。足未跨門。早已巳委得。若更
0472b21: 低頭地。腦後一椎。莫言不道。知麼。佛法大事。不可
0472b22: 麤心。依人門戶。咬人屎橛。種種解會。執占己已長。無有
0472b23: 是處。參須實參。悟須實悟。若絲毫許及不盡。閻羅老
0472b24: 決定打你鬼骨臀。看他從上人。布置施為。只露目前
0472c01: 些子。如同電拂。豈是影響之流。所能摶摸。不見道。聲
0472c02: 前一句。非聖不傳。未曾親近。早隔大千。又道。聲前一
0472c03: 路。切忌承當。句後全提。猶虧一半。縱聞恁麼。直下豁
0472c04: 然。如金鱗透網。游泳波瀾。俊鳥出籠。翱翔碧落。要且
0472c05: 未在。何故。老僧未曾向赫日光中。下一陣雪向汝在。
0472c06: 室中機緣
0472c07: 舉白鷺下田千點雪。黃鶯上樹一枝花。僧云。好箇消
0472c08: 息。師云。莫是你見處。僧云是。師云。不堪餧狗。
0472c09: 舉云。二邊純莫立。中道不須安。試轉身出氣看。僧云。
0472c10: 行人更在青山外。師云。爭柰性命在我手裏。僧便喝。
0472c11: 師云。這掠漢。便打。
0472c12: 聲前一路。切忌承當。句後全提。猶虧一半。僧云。記劍
0472c13: 刻舟。破珠求影。師云。也知上座不分外。僧云。土曠人
0472c14: 稀相逢者少。師云。不消一句子。僧云。今日鈍置和尚。
0472c15: 師云。知即得。
0472c16: 智不到處。切忌道著。道著頭角生。僧云。生也。師云。是
0472c17: 牛是馬。僧云。請師鑑。師打一棒云。這漆桶。
0472c18: 頌古
0472c19: 出息不涉萬緣。入息不居陰界　魯祖面壁
0472c20: 入息未居陰界。出息何曾涉萬緣。一聲漁笛離南
0472c21: 浦。依舊蘆花深處眠。
0472c22: 池陽面壁許誰知。萬古孤對落暉。纔見攢眉便回
0472c23: 去。早知不是丈夫兒。
0472c24: 良遂見麻谷　　維摩不二
0473a01: 閉門入圃太周遮。一喚回頭便到家。良遂知時人不
0473a02: 委。海山空映夕陽斜。
0473a03: 言言言兮。飄風洒雪。默默默兮。雷輷電掣。藕絲孔裏
0473a04: 騎大鵬。等閒挨落天邊月。
0473a05: 自贊
0473a06: 一不愛乖崖傲物。又不愛像樓打樓。飽諳世事傭開
0473a07: 口。暗展眉自點頭。
0473a08: 
0473a09: 佛照光和尚語　　　　嗣大慧
0473a10: 上堂。陝陜府鐵牛。吞嘉州大像。則且止。只如傅大士
0473a11: 道。空手把鋤頭。步行騎水牛。人從橋上過。橋流水不
0473a12: 流。明什麼邊事。無風荷葉動。決定有魚行。
0473a13: 三世諸佛。及諸佛阿耨多羅三藐三菩提法。皆從此
0473a14: 經出。錯認定盤星。德山入門便棒。臨濟入門便喝。著
0473a15: 甚死急。天下老和尚。拈槌豎拂。自屎不知臭。浮山冷
0473a16: 地破這一隊漢。好與貶向鐵圍那邊。為甚如此。當
0473a17: 門不用栽荊棘。後代兒孫惹著衣。
0473a18: 舉文殊起佛見法見。被世尊攝向二鐵圍山。大眾。釋
0473a19: 迦老子渾無大人相。忽有人向鴻福門下起佛見法
0473a20: 見。終不敢動著他一毫。何故。國清才子貴。家富小兒
0473a21: 嬌。
0473a22: 點鐵成金。未為好手。轉凡成聖。蓋是尋常。所以睦州
0473a23: 纔見僧便云。見成公案。放你三十棒。若知端的。也是
0473a24: 市裏上竿子。
0473b01: 大慧忌日拈香云。口似血盆呵佛祖。牙如劍樹罵諸
0473b02: 方。而今死入阿鼻獄。看你如何孟八郎。
0473b03: 若說佛法供養大眾。雪上加霜。若說世法供養大眾。
0473b04: 擔水河頭賣。總不與麼。刺剌頭入膠盆。別有機關。也是
0473b05: 胡孫伎倆。畢竟如何。衝開碧落松千尺。截斷紅塵水
0473b06: 一溪。
0473b07: 台州光孝入院云。機輪轉處。作者猶迷。祖令當行。魔
0473b08: 軍膽喪。設使言前薦得。畫餅充飢。句下精通。釘樁搖
0473b09: 櫓。何如具大種智。有大信根。豁開心眼。洞徹威音於
0473b10: 一毫端。現寶王剎。坐微塵裏。轉大法輪。便見。山林城
0473b11: 市。初無兩般。佛法世法。打成一片。畢竟是什麼人分
0473b12: 上事。莫怪渠儂多意氣。佗家曾踏上頭關。
0473b13: 釋迦掩室於摩竭。欲隱彌露。淨名杜口於毗耶。葛藤
0473b14: 不少。須菩提喝無說以顯道。巡人犯夜。釋梵絕聽而
0473b15: 雨花。隨邪逐惡。雖然法出姦生。也是老鼠入牛角。且
0473b16: 道。節文在什麼處。向道莫行山下路。果然猿叫斷腸
0473b17: 聲。
0473b18: 解制。舉世尊因自恣日。文殊三處度夏。迦葉欲白槌
0473b19: 擯出。乃見百千萬億文殊。迦葉盡其神力。槌不能舉。
0473b20: 世尊遂問迦葉。汝擬擯那箇文殊。迦葉無對。師云。大
0473b21: 小迦葉。有頭無尾。若是光孝。待世尊道汝擬擯那箇
0473b22: 文殊。和聲便打。非唯捉敗黃面老人。亦使七佛祖師。
0473b23: 冰消瓦解。
0473b24: 舉盤山道。心月孤圓。光吞萬像。光非照境。境亦非存。
0473c01: 光境俱忘。復是何物。洞山云。光境未忘。復是何物。師
0473c02: 云。蓬萊有箇李八伯。一對眼睛如漆黑。喝一喝云。且
0473c03: 莫錯認定盤星。
0473c04: 世尊拈花。迦葉微笑。一對鐵槌。渾無孔竅。
0473c05: 結夏云。十五日已巳前。千人萬人把不住。十五日已巳後
0473c06: 漫。天網子百千重。正當十五日。如何話會。龍袖拂開
0473c07: 全體現。象王行處絕狐蹤。
0473c08: 師住靈隱。淳三年三月三十日。恭奉　聖旨。就本
0473c09: 寺開堂。謝　恩祝　聖罷。就座。僧問。龐居士問馬大
0473c10: 師。不與萬法為侶者是什麼人。大師云。待汝一口吸
0473c11: 盡西江水。即向汝道。意旨如何。師云。急急如律令。進
0473c12: 云。只如不與萬法為侶者。是什麼人。師云。巍巍堂堂。
0473c13: 煒煒煌煌。僧禮拜　師乃云。當陽一著。直截根源。八
0473c14: 字打開。了無蓋覆。非眾生識情可測。非諸佛妙智能
0473c15: 知。離心意識參。出聖凡路學。驀然一念相應。彈指超
0473c16: 佛越祖。何必覺城東際。初見文殊。樓閣門開。方參慈
0473c17: 氏。一明一切明。一悟一切悟。譬如壯士展臂不假他
0473c18: 力。香象渡河。截流而過。或擒或縱。或卷或舒。有時將
0473c19: 一莖草。作丈六金身。有時將丈六金身。作一莖草。可
0473c20: 以助吾　皇化。可以扶立宗乘。正恁麼時。畢竟是誰
0473c21: 家風月。橫按鏌全正令。太平寰宇斬癡頑。
0473c22: 靈山一句無差別。直截分明為君決。藕絲孔裏騎大
0473c23: 鵬。竹篦打落天邊月。
0473c24: 太上皇帝慶壽。舉僧問古德。世尊云。天上天下。唯我
0474a01: 獨尊。獨尊底還有父也無。古德云。獨尊底是父。生兒
0474a02: 又獨尊。師云。奇特中奇特。殊勝中殊勝。且道。古德恁
0474a03: 麼道。意在於何。一點水墨。兩處成龍。
0474a04: 師到徑山請。僧問。不落因果。因甚墮野狐。師云。渠儂
0474a05: 得自由。進云。不昧因果。因甚脫野狐。師云。渠儂得自
0474a06: 由。進云。古人錯答一轉語。墮野狐身。轉轉不錯時如
0474a07: 何。師云。野狐精　乃云。相逢不拈出。未免顢頇。舉意
0474a08: 便知有。已巳落第二。目前無法。意在目前。不是目前法。
0474a09: 非耳目之所到。鬼家活計。恁麼也不得。不恁麼也不
0474a10: 得。恁麼不恁麼總不得。草繩自縛。恁麼也得。不恁麼
0474a11: 也得。恁麼不恁麼總得。狐狸渡水。有甚快活。須參活
0474a12: 句。莫參死句。活句下薦得。永劫不忘。死句下薦得。自
0474a13: 救不了。且一大藏教。諸子百家。庭前柏樹子。麻三斤。
0474a14: 乾屎橛。盡是死句。作麼生是活句。良久云。若是鳳凰
0474a15: 兒。不向那邊討。
0474a16: 出隊歸。云。七手八。三頭兩面。耳聽不聞。眼不見。
0474a17: 苦樂逆順。打成一片。阿呵呵。是什麼。路逢死蛇莫打
0474a18: 殺。無底籃子盛將歸。
0474a19: 結制。僧問。終日圓覺而未圓覺時如何。師云。爭怪
0474a20: 得老僧。進云。欲證圓覺而未極圓覺。師云。破珠求影。
0474a21: 進云。具足圓覺而住持圓覺。師云。匙挑不上。進云。圓
0474a22: 覺妙心。本來平等。為甚麼有許多分別。師云。自緣根
0474a23: 力淺。莫怨太陽春　乃云。以大圓覺。為我伽藍。身心
0474a24: 安居。平等性智。釋迦老子。坐在解脫深坑。累及後代
0474b01: 兒孫。不起。諸人到這裏。還有出身之路麼。太陽
0474b02: 門下清風遠。明月堂前白晝長。
0474b03: 舉柏堂雅和尚立僧。云。三世諸佛。壓沙求油。六代祖
0474b04: 師。擔雪填井。天下老和尚。直至如今。總弄不出。要知
0474b05: 衲僧門下千聖不傳底一著子。請堂中首座。為眾
0474b06: 拈出。
0474b07: 說佛說祖。泥中洗土。談妙談玄。十萬八千。現成公案。
0474b08: 已巳落言詮。提起衲僧拄杖子。渾家送上渡頭船。
0474b09: 僧問。如何是和尚家風。師云。冷泉亭放閘　乃云。靈
0474b10: 隱全提向上機。不知誰是丈夫兒。嶺梅漏泄春消息。
0474b11: 雪裏橫開三四枝。
0474b12: 趙州南石橋北。觀音院裏有彌勒。祖師遺下一隻履。
0474b13: 直至而今尋不得。汝等諸人。十二時中。受用箇什麼。
0474b14: 誰知冷裏。九轉透瓶香。
0474b15: 一月普現一切水。一切水月一月攝。諸佛法身入我
0474b16: 性。我性同共如來合。喝一喝云。大小永嘉。和屎合尿。
0474b17: 牛頭橫說豎說。不知有向上關捩。便是德山臨濟。何
0474b18: 曾踏著。汝等諸人。皮下還有血麼。直饒踏著關捩。也
0474b19: 未夢見育王跟下汗臭氣在。
0474b20: 舉僧問五祖。真性緣起。其義云何。祖默然。時挺禪師
0474b21: 侍次。乃謂。大德。正興一念時。是真性中緣起。其僧言
0474b22: 下大悟。應菴和尚云。五祖不合默然。好與二十棒。挺
0474b23: 禪師不合道大德正興一念時。是真性中緣起。也與
0474b24: 二十棒。其僧言下不合大悟。也與二十棒。且道。寶林
0474c01: 還有過也無。也與二十棒。師云。應菴和尚。恁麼批判。
0474c02: 大似含飯咬骨。育王今日。與他勦絕。已巳發覺未發
0474c03: 覺。已巳結正未結正。咸赦除之。
0474c04: 一法不明。翳汝眼睛。眼睛不明。世界崢嶸。乃豎起拂
0474c05: 子云。還見麼。若見。猶迷眼內之塵。若不見。未具塵中
0474c06: 之眼。莫有不受人瞞底衲僧麼。出來與育王相見。良
0474c07: 久。擲下拂子。喝一喝。下座。
0474c08: 判府趙待制入山勸農請陞座。僧問。韓文公問大顛。
0474c09: 弟子公務事繁。省要處乞師一言。大顛良久。意旨如
0474c10: 何。師云。全機漏逗。進云。時三平為侍者。乃敲禪三
0474c11: 下。大顛云。作麼。侍者云。先以定動。後以智。又作麼
0474c12: 生。師云。錯下注。進云。文公禮謝云。和尚門風峭峻。
0474c13: 弟子。於侍者邊得箇入處。還端的也無。師云。將錯就
0474c14: 錯。進云。判府待制忽問佛法。如何祗對。師云。春日晴
0474c15: 黃鶯鳴。進云。昔日文公。今朝待制。師云。當頭道著。僧
0474c16: 禮拜　乃云。正法眼藏。耀古騰今。涅槃妙心。通上徹
0474c17: 下。在天同天。在地同地。在人同人。在陰陽。為生為殺。
0474c18: 在日月為照為臨。在夫子則曰仁義禮智信。在老子
0474c19: 則曰玄玄眾妙門。在吾佛則曰。天上天下。唯吾獨尊。
0474c20: 在吾祖則曰。直指人心。見性成佛。一處透。千處萬處
0474c21: 一時透。一處通。千處萬處一時通。左右逢原。縱橫合
0474c22: 轍。於斯薦得。可以修身。可以見性。可以摧邪顯正。可
0474c23: 以致君澤民。然雖如是。且道。承誰恩力。一氣不言含
0474c24: 有象。萬靈何處謝無私。
0475a01: 不談玄不說妙。此是育王本分草料。見成公案沒
0475a02: 訛。四聖六凡俱一照。直饒恁麼承當。更須知有向上
0475a03: 一竅。
0475a04: 一切障礙。即究竟覺。釋迦老子。將錯就錯。汝等諸人。
0475a05: 更來這裏。討箇什麼。喝一喝。
0475a06: 舉僧問睦州。一言道盡時如何。州云。老僧在你囊
0475a07: 裡。師云。睦州雖有逸群之用。因甚被這僧一問。直得
0475a08: 藏身無路。有問徑山。一言道盡時如何。三生六十劫。
0475a09: 有句無句。如藤倚樹。辣臊放屁。樹倒藤枯。句歸何處
0475a10: 左之右之。溈山呵呵大笑。殺人活人不眨眼。恁麼會
0475a11: 去。鈍置殺人。更待笑裏忽分泥水路。方知千里共同
0475a12: 風。又討什麼。
0475a13: 作是思惟時。十方佛皆現。未思惟時。佛在什麼處。良
0475a14: 久云。是非海裏橫身入。荊棘林中掉臂行。
0475a15: 開爐云。單傳直指。黃葉止啼。棒喝交馳。傷鋒犯手。只
0475a16: 如打鼓陞座。又成得箇什麼邊事。直饒諸天雨花。爭
0475a17: 似歸堂向火。參。
0475a18: 舉世尊一日陞座。文殊白椎云。諦觀法王法。法王法
0475a19: 如是。世尊便下座。師云。三千劍客今何在。獨許莊周
0475a20: 致太平。
0475a21: 小參
0475a22: 除夜。僧問。新年佛法即不問。年窮歲盡事如何。師云。
0475a23: 窮廝煎。餓廝吵。進云。阿誰殃靠老師。師云。不是知音
0475a24: 者。徒勞話歲寒　乃云。古者道。大地雪漫漫。春來便
0475b01: 不寒。到頭成佛易。是說禪難。有般漢便道。有什麼
0475b02: 難易。人人具足。箇箇圓成。纔開臭口。便見鄉談。若是
0475b03: 上流。直下掣斷金。擊碎玄關。萬里雲開。青天獨露。
0475b04: 便知道。一年三百六十日。日日一般。一日十二時。時
0475b05: 時相似。蓋天蓋地。透色透聲。佛法世法。打成一片。苟
0475b06: 或未然。萬機喪盡猶呵叱。千種修行徒苦辛。
0475b07: 拈古
0475b08: 舉泉大道見慈明。明云。片雲橫谷口。遊人何處來。泉
0475b09: 以目顧視左右云。夜來何處火。燒出古人墳。明云。未
0475b10: 在更道。泉作虎聲。明便打。泉推明就座。明作虎聲。
0475b11: 泉云。我見七十餘員善知識。獨你可繼臨濟宗　師
0475b12: 拈云。二尊宿。窮萬法根源。徹千聖骨髓。及至羅紋結
0475b13: 角。又師子腰折。當時拙菴若見他道。我見七十餘
0475b14: 員善知識。獨你可繼臨濟宗。拄杖折也未放在。
0475b15: 舉玄沙有僧來參。沙自去打普請鼓三下。歸方丈。
0475b16: 僧亦去打鼓三下。歸堂。久住來白云。這僧輕欺和尚。
0475b17: 沙云。打鍾集眾勘過僧。不赴。沙令侍者。喚至法堂。僧
0475b18: 於侍者背上拍一下云。和尚喚你。便歸堂。久住又云。
0475b19: 何不勘過。沙云。已巳為你勘過了也　師拈云。玄沙高
0475b20: 懸明鏡。妍醜齊彰。這僧見義勇為。猶欠一著。只如玄
0475b21: 沙道。已巳為你勘過了也。意在什麼處。勸君更盡一杯
0475b22: 酒。西出陽關無故人。
0475b23: 舉慈明和尚。於方丈內。置一盆水。一口。一草鞋。
0475b24: 橫按拄杖。凡見僧入門。便指。擬議便棒　師拈云。未
0475c01: 到此間。不妨疑著。
0475c02: 舉玄沙問鏡清。我不見一法為大過患。汝道。不見什
0475c03: 麼法。清指露柱云。莫是不見這箇法麼。沙云。浙中清
0475c04: 水白米從汝喫。佛法則未在。師拈云。今日對眾懺悔。
0475c05: 贊
0475c06: 布袋和尚
0475c07: 拊背乞錢成漏泄。回頭轉腦昧真機。可憐裏無人
0475c08: 識。空自肩擔布袋歸。
0475c09: 船子和尚　　圜悟和尚
0475c10: 驀口一橈全殺活。點頭三下鼻遼天。至今千古風流
0475c11: 在。誰道華亭覆船。
0475c12: 纔呼小玉便知歸。撞破天關碎鐵圍。拈出東山暗號
0475c13: 子。至今千古峭巍巍。
0475c14: 偈頌
0475c15: 示建彌陀會　　示僧鄮郭建接待
0475c16: 了得惟心是道場。彌陀元不在西方。面門出入無人
0475c17: 薦。剎剎塵塵迸寶光。
0475c18: 玉几高難措足。行人多向半途休。無棲泊處開門
0475c19: 戶。箇箇教伊到地頭。
0475c20: 自贊
0475c21: 辭九重。歸東越。聽松風。對江月。冷笑老胡得一橛。
0475c22: 
0475c23: 誰菴演禪師語　　　　嗣大慧
0475c24: 上堂
0476a01: 面前拶破。天地懸殊。打透牢關。白雲萬里。饒伊兩頭
0476a02: 不涉。別有轉身。三生六十劫也未夢見。喝一喝。
0476a03: 誰菴不會說禪。一向外邊之遶。鳴鼓集眾陞堂。豈容
0476a04: 亂開臭口。而今無計可為。謾把屎腸抖擻。喝一喝云。
0476a05: 瞎驢趁隊過新羅。驚起南辰藏北斗。
0476a06: 撲落非他物。縱橫不是塵。山河并大地。全露法王身。
0476a07: 喝一喝云。且莫錯認驢鞍橋。作阿爺下頷。
0476a08: 僧問。昔日僧問古德。如何是祖師西來意。古德云。青
0476a09: 絹扇子足風。意旨如何。師云。撲不破。僧禮拜　師
0476a10: 乃云。若謂古人將青絹扇子足風。答這僧西來意。
0476a11: 管取生身入地獄。便下座。
0476a12: 昨日浩浩。今朝靜悄悄。靜悄悄處浩浩。浩浩
0476a13: 處靜悄悄。拈拄杖云。拄杖子跳。驚起須彌山。走過
0476a14: 他方世界。輥動四大海。向汝諸人眉毛罅裏。騰波促
0476a15: 浪。直得東村王大伯。街頭李胡子。夢中驚覺起來。拍
0476a16: 手呵呵大笑云。慚愧今年蚕麥熟。羅羅兒與一文。
0476a17: 露柱忍俊不禁。震威一喝。。慞慞惶惶。走
0476a18: 入廣化拂子裏藏身。諸人還見麼。若見。作何面目。若
0476a19: 不見。且向長廊下寮舍裏。東卜西卜看。
0476a20: 謝化主。云。高高頂雲。散作人間雨。一句絕訛。相
0476a21: 逢莫錯舉。不錯舉。兒偏解捉老鼠。
0476a22: 今朝四月初一。即辰孟夏漸熱。伏惟大眾增休。各各
0476a23: 眼橫鼻直。若謂世諦流通。燋盤重添艾灸。若作佛法
0476a24: 商量。瞎漢扶籬摸壁。還相委悉麼。只為分明極。
0476b01: 浴佛云。未離兜率。已巳降王宮。未出母胎。度人已巳畢。
0476b02: 跟好與三十。周行七步。目顧四方。以手指天地。無有
0476b03: 尊我者。笑破衲僧口。雲門道。當時若見。一棒打殺。與
0476b04: 狗子喫。貴圖天下太平。且未是報恩雪屈。還有報恩
0476b05: 雪屈底麼。擲下拂子云。若未委悉。更潑第二杓惡水。
0476b06: 拗折拄杖。將什麼登山渡水。拈盂匙。將什麼
0476b07: 喫粥喫飯。於斯薦得。共賀太平。若也未然。切忌無繩
0476b08: 自縛。
0476b09: 住興教入院。僧問。妙喜和尚道。喚作竹篦則觸。不喚
0476b10: 作竹篦則背。不得有語。不得無語。不得下喝。不得拂
0476b11: 袖便行。到者裏作麼生。師云。一時交點與園頭。僧云。
0476b12: 不因今日。爭識得妙喜。師云。你道老僧有幾莖蓋膽
0476b13: 毛。僧云。捉敗了也。便禮拜。師云。猶隔海在　師乃云。
0476b14: 歸源無二。埽昏霧而心鏡長明。方便門多。廓性天而
0476b15: 情塵不夜。頓除己已有。盡根源。含眾妙而有餘。坐大
0476b16: 方而獨照。且道。不傷物義一句。作麼生。橫按鏌全
0476b17: 正令。太平寰宇斬癡頑。
0476b18: 剖玄機於未兆。已巳涉廉纖。揮露刃於人前。轉見敗闕。
0476b19: 去此二途。如何即是。風卷浮雲空界淨。夜來明月落
0476b20: 前。
0476b21: 舉僧問雲門。樹凋葉落時如何。門云。體露金風。師云。
0476b22: 雲門眼睛。被這僧剜出了也。諸人還知麼。良久云。惜
0476b23: 取眉毛好。
0476b24: 舉盤山道。光非照境。境亦非存。光境俱忘。復是何物。
0476c01: 洞山云。光境未忘。復是何物。師云。前來半斤。後來八
0476c02: 兩。斤兩分明。一對漆桶。
0476c03: 時當亞歲。節屆書雲。不萌枝上喚春歸。無影樹頭增
0476c04: 秀色。且道。衲僧分上事如何。卷舒立方外乾坤。縱橫
0476c05: 挂壺中日月。
0476c06: 臘月一。雪凍草枯。水寒冰結。黃河絕流。空迸裂。若
0476c07: 將此語定綱宗。敢保老兄猶未徹。
0476c08: 四海共遵靈鷲制。九旬禁足自蕭然。飢渴飲隨緣
0476c09: 過。禪道是非埽一邊。知我者。謂我深錐痛劄。不知我
0476c10: 者。謂我弔影揚鞭。畢竟如何。月中丹桂和根拔。水底
0476c11: 泥牛驀角牽。
0476c12: 即心即佛。千山萬水。非心非佛。草窠裡輥。向上一路。
0476c13: 千聖不傳。熱鳴聲。三邊若得渾無事。四海何愁不
0476c14: 太平。
0476c15: 退靈隱。云。踢倒飛來回首去。倒騎佛殿出　皇都。須
0476c16: 知此外封疆闕。八面騰騰任卷舒。
0476c17: 頌古
0476c18: 芭蕉拄杖子　　趙州狗子無佛性
0476c19: 倒握毒蛇橫古路。背騎猛虎舞三臺。來放去無多
0476c20: 子。鐵眼銅睛被活埋。
0476c21: 趙州狗子無佛性。當空掘出秦時鏡。光明渾不見星
0476c22: 兒。上下四維俱徹映。
0476c23: 有僧不看經。尊宿問云。何不看經。僧云。不識
0476c24: 字。宿云。何不問人。僧展手云。是什麼字。宿無
0477a01: 對
0477a02: 袖中寶劍摩星斗。肘後靈符照八方。撥轉目前關捩
0477a03: 子。從教天下竟忙忙。
0477a04: 衡陽別妙喜老師　　寄育王廓和尚
0477a05: 倒騎鐵馬渡瀟湘。草巖花不覆藏。回鴈高親到
0477a06: 頂。了無佛法可商量。
0477a07: 向來事業俱荒廢。即體生涯一空。慚愧此身無被
0477a08: 蓋。百般癡鈍玷宗風。
0477a09: 石佛　　空谷　　與禪人
0477a10: 積念有年瞻石佛。今朝一見絕疑猜。都盧面目只如
0477a11: 此。道三生鑿出來。
0477a12: 谷空空谷谷空空。空谷全超萬象中。流水落花渾不
0477a13: 見。清風明月相容。
0477a14: 家山有路應須到。到得家山未是歸。拈轉杖頭俱劃
0477a15: 斷。好看午夜太陽輝。
0477a16: 為性上人秉炬　　為巳上人入塔
0477a17: 提起火把云。喚作火炬即觸。不喚作火炬即背。身
0477a18: 透出兩頭。深入火光三昧。畢竟如何。但盡凡情。別無
0477a19: 聖解。喝一喝。
0477a20: 刀山劍樹橫身去。烈火堆中轉步來。直下二途俱不
0477a21: 涉。白雲影裏笑咍咍。且道。笑箇什麼。諸人於此見得。
0477a22: 便見正巳上人。當處出生。隨處滅盡。其或未然。泥牛
0477a23: 吼斷千山月。木馬嘶開萬里風。
0477a24: 
0477b01: 遯菴演和尚語　　　　嗣大慧
0477b02: 上堂
0477b03: 乾坤之內。宇宙之間。中有一寶。秘在形山。者箇說話。
0477b04: 喚作管中窺豹。是諸人。各各具此無上大寶。直得包
0477b05: 括乾坤宇宙。四大形山。於此寶上。如海一漚發。而今
0477b06: 諸人。要見此寶麼。開眼也著。合眼也著。擬議躊躇。放
0477b07: 過一著。
0477b08: 今朝三月初十。大野和風襲襲。不用轉腦回頭。向此
0477b09: 一時證入。入則易出則難。敢問諸人。如何是出身一
0477b10: 句。鳳凰不是凡間羽。不得梧桐誓不棲。
0477b11: 病起云。空病有為藥。有病空為藥。空有兩俱非。藥病
0477b12: 何處著。無處著。萬里秋風飛一鶚。
0477b13: 解夏云。九旬禁足精修。今朝休夏自恣。山僧不敢自
0477b14: 瞞。於中罪過有五。一不合說大脫空。二不合拋沙撒
0477b15: 土。三不合將龍眼核換人眼睛。四不合毀佛謗祖。五
0477b16: 咄。洎合錯舉。便下座。
0477b17: 中秋。舉吾心似秋月。碧潭清皎潔。無物堪比倫。教我
0477b18: 如何說。大眾。寒山子。比也比了也。說也說了也。且從
0477b19: 諸人點頭嚥唾。忽若月落潭枯。莫道諸人討頭鼻不
0477b20: 著。設使寒山子親到。也則未免跟下黑漆漆地。眾
0477b21: 中莫有透出重關者麼。出來與華藏相見。良久云。無
0477b22: 人知此意。令我憶南泉。
0477b23: 舉臥龍西堂掛牌云。入聖超凡不作聲。臥龍常怖碧
0477b24: 潭清。人生若得長如此。大地那能留一名。龍牙這箇
0477c01: 說話。只可獨善其身。華藏即不然。入聖超凡既有聲。
0477c02: 臥龍誰顧碧潭清。快須浪興雲雨。莫負從前濟物
0477c03: 心。
0477c04: 今朝臘月初一。次第年窮歲畢。從教萬物凋零。豎起
0477c05: 拂子云。這箇元無變易。諸禪老。知不知。孤峭巍
0477c06: 巍。拈來拋擲太湖裏。下載清風付與誰。
0477c07: 謝知事頭首云。大川欲濟須舟。大廈謀成必巨材。
0477c08: 又是一年能事畢。山僧贏得笑咍咍。敢問大眾。且道。
0477c09: 笑箇什麼。菩薩子喫飯來。若是飯籮裏坐道饑。也怪
0477c10: 華藏不得。
0477c11: 三界無法。何處求心。還見麼。四大本空。佛依何住。還
0477c12: 知麼。知得下落。見得分曉。華藏門下。朝打三千。暮打
0477c13: 八百。且匾擔驀折兩頭脫一句作麼生道。三頭六臂
0477c14: 擎天地。忿怒那吒撲帝鐘。
0477c15: 人間鑠石流金。世外風高月冷。要知二無兩般。須是
0477c16: 一回自肯。敢問大眾。且道自肯後如何。鑊湯爐炭橫
0477c17: 身入。劍樹刀山信行。
0477c18: 一日一日復一日。次第年窮歲暮來。莫道東君無面
0477c19: 目。梅花依舊雪中開。見便見。絕疑猜。燈籠壁上天
0477c20: 台。
0477c21: 凡聖體真。猶存見隔。見存即凡。情亡即佛。然則佛之
0477c22: 一字。吾不喜聞。是故衲僧家。逢佛殺佛。逢祖殺祖。遇
0477c23: 阿羅漢殺阿羅漢。敢問諸人。削髮染衣。當依佛住。既
0477c24: 殺佛。復何所依。還相委悉麼。漢地不秦不管。又
0478a01: 騎驢子下楊州。
0478a02: 病起云。今朝季冬朔旦。歲月不可把翫。各請打辦精
0478a03: 神。了未了公案。敢問大眾。阿那箇是未了公案。有
0478a04: 我即病生。無我即病滅。我病兩俱非。萬里一條鐵。更
0478a05: 有末後句。待款款地與諸人說。
0478a06: 雲門一曲子。臘月二十五。唱高和得齊。大棒出去。
0478a07: 敢問大眾。既是唱高和得齊。為什麼。打他。勸君更
0478a08: 盡一盃酒。西出陽關無故人。
0478a09: 浴佛云。今朝乃我佛如來降誕之辰。所至叢林。例皆
0478a10: 浴佛。因記得。僧問寶和尚。銅鐵之像則且置。今
0478a11: 朝浴什麼佛。云。煠不爛。師云。好大眾。古人開口
0478a12: 見膽。只是罕遇知音。華藏忍俊不禁。要與下箇註。
0478a13: 諸人要識煠不爛底麼。杓兒纔舉處。不用更沈吟。
0478a14: 端午。舉文殊令善財採藥云。是藥者採將來。善財遍
0478a15: 觀。無不是藥。來白云。無不是藥。文殊云。是藥者採
0478a16: 將來。善財乃拈一枝草。度與文殊。文殊提起示眾云。
0478a17: 此藥亦能殺人。亦能活人。師云。善財童子採來親。大
0478a18: 智文殊用得靈。今日青山端午節。不勞拈出再施呈。
0478a19: 何故。幸自可憐生。無以藥為病。
0478a20: 古人道。似地擎山。不知山之孤峻。如石含玉。不知玉
0478a21: 之無瑕。若能如是。是真出家。古人恁麼道。華藏即不
0478a22: 然。似地擎山。不知山之孤峻。如石含玉。不知玉之無
0478a23: 瑕。若能如是。辜負出家。何也。如是則易。不如是則難。
0478a24: 擊碎無瑕之玉。推倒孤峻之山。橫按鏌全正令。太
0478b01: 平寰宇斬癡頑。
0478b02: 舉保寧勇和尚示眾云。保寧有箇無價擔子。雖無毫
0478b03: 釐斤兩。須是有力者。方能荷負得去。且道誰是荷負
0478b04: 者。顧大眾云。不可更待鐫名鑿字也。師拈云。保寧雖
0478b05: 則不鐫名鑿字。未免藏身露影。笑破衲僧鼻孔。華藏
0478b06: 道。是諸人。人人具有此擔。箇箇荷負得行。湘淮江浙
0478b07: 川廣福建。到處去來。了無失。只是不肯放下。驀然
0478b08: 放得下。管取呵呵大笑。受用無窮。驀召大眾。眾舉首。
0478b09: 師喝云。放下著。便下座。
0478b10: 今朝臘月十有五。摩那擊動三通。諸人不是不將
0478b11: 來。山僧不是不分付。麻三斤。樹子。德山歌。道吾舞。
0478b12: 此道今人棄如土。阿呵呵。較些子。發機須是千鈞弩。
0478b13: 有一語。沒人知。最親切。又希奇。曉來和露看。只欠一
0478b14: 聲啼。有般瞎漢。背地裏笑曰。這箇是冠花詩。誰人
0478b15: 不知。還曾夢見麼。下座。
0478b16: 舉達磨大師道。吾本來茲土。傳法救迷情。白雲和尚
0478b17: 道。祖師豈不知有一花開五葉結果自然成。白雲道。
0478b18: 因風吹火。用力不多。師云。達磨祖師。不枉西東。白雲
0478b19: 和尚。不謾註。故得子子孫孫。千古家聲不墜。華藏
0478b20: 跛跛挈挈。百醜千拙。雖然用盡腕頭力。爭柰諸人如
0478b21: 風過樹。只麼休去。要且不甘。試作死馬醫看。以拄杖
0478b22: 敲繩云。阿阿。雖是木頭。也知痛痒。
0478b23: 至節云。無邊不動空體。不拒陰陽去復來。誰道一
0478b24: 雙窮相手。未容易舞三臺。遂舉手云。華藏今日。不
0478c01: 捨道法。現凡夫事。供養大眾去也。復云。休休。一九與
0478c02: 二九。且舞一半。
0478c03: 舉趙州和尚道。我十八上。便會作活計。南泉和尚道。
0478c04: 我十八上。會破家散宅。師云。趙州南泉。也是徐六擔
0478c05: 板。只見一邊。華藏也無活計可做。也無家宅可破。逢
0478c06: 人突出老拳。要伊直下便到。且道。到後如何。三十六
0478c07: 觀不足。來平地倒騎驢。
0478c08: 舉三聖問雪。透網金鱗。以何為食。云。待汝出網
0478c09: 來。即向汝道。聖云。一千五百人善知識。話頭也不識。
0478c10: 云。老僧住持事繁。師拈云。張侯白李侯黑。硬如綿
0478c11: 軟如鐵。驀路相逢兩會家。臨濟未是白拈賊。
0478c12: 一九與二九。相逢不出手。面面各相看。人人自知有。
0478c13: 你若野犴鳴。我便獅子吼。我若野犴鳴。你亦獅子吼。
0478c14: 十字縱橫自在行。切忌隨人背後走。
0478c15: 摩尼珠人不識。如來藏裏親得。者易見者難。見
0478c16: 者易用則難。見得用得。二無兩般。閒把一枝歸去笛。
0478c17: 夜深吹過汨羅灣。
0478c18: 今朝四月一。春去無蹤跡。拈拄杖云。衲僧拄杖子。依
0478c19: 舊光黑漆。復舉云。看看。旋嵐偃嶽而常靜。江河競注
0478c20: 而不流。野馬飄鼓而不動。日月歷天而不周。遂擲下
0478c21: 云。盡情拋擲太湖裏。下載清風孰與儔。
0478c22: 散祈雨道場云。萬里不挂片雲。空正好喫棒。古今
0478c23: 無間。令不行。遂舉拂子云。是故過去諸佛。現在諸
0478c24: 佛。未來諸佛。西天二十八祖。唐土六祖。天下老和尚。
0479a01: 乃至古往今來。諸善知識。盡在這裏。震法雷擊法鼓。
0479a02: 布慈雲灑甘露。直得靈苗增秀氣。瑞草發祥光。且道。
0479a03: 林下衲僧。以何報德。蒲團時倚無他事。永日寥寥賀
0479a04: 太平。
0479a05: 謝知事頭首。拈拄杖示眾云。還見麼。卓一下云。還聞
0479a06: 麼。聞見分明。是箇什麼。觀音大士弘悲願。千臂莊嚴
0479a07: 千眼明。定慧慈威咸具足。山僧贏得不惺惺。
0479a08: 今朝十月十五。有誤諸人來此。山僧口似匾擔。說禪
0479a09: 煩拄杖子。卓拄杖一下云。一擊忘所知。更不假修持。
0479a10: 黑蛇當大路。獅子逞全威。
0479a11: 有句無句。如藤倚樹。打破油甕。討甚老鼠。楖橫擔
0479a12: 不顧人。直入千萬去。
0479a13: 無邊剎境。自他不隔毫端。十世古今。始終不離當念。
0479a14: 東勝身洲打鼓。西瞿耶尼上堂。南閻浮提展開單。
0479a15: 北鬱單越喫粥喫飯。三世諸佛。歷代祖師。天下老和
0479a16: 尚。古往今來。諸善知識。總在這裏。兩日來好雪。演上
0479a17: 座。不可更向雪上加霜。各自歸堂喫茶去。
0479a18: 今朝已巳是三月半。到處桃花開爛熳。多少遊人眼不
0479a19: 開。靈雲一見疑情斷。諦當甚諦當。敢保老兄猶未徹。
0479a20: 且道。玄沙意作麼生。伯牙與子期。不是閑相識。
0479a21: 小參
0479a22: 冬至。舉五祖和尚道。將四大海水。為一枚硯。須彌山
0479a23: 作一管筆。若人向空裏。寫得祖師西來意五字。白
0479a24: 雲下座。大展坐具。禮拜為師。若寫不得。佛法無靈驗。
0479b01: 大眾。以空為紙。海水為硯。須彌為筆。只寫五字。有
0479b02: 什麼難處。華藏道。若有人不假紙筆墨硯。一大藏教。
0479b03: 五千四十八卷。天下老和尚所說法門。一時寫畢。華
0479b04: 藏要伊為走使。若寫不得。上大人。丘乙己巳。化三千。七
0479b05: 十士。爾小生。八九子。佳作人。可知禮也。且熟念。然後
0479b06: 順朱。莫道老僧。壓良為賤。
0479b07: 結夏。舉達磨大師。一日謂門人曰。汝等盍各言其所
0479b08: 得。時道副對曰。如我所見。不執文字。不離文字。而為
0479b09: 道用。磨曰。汝得吾皮。尼總持曰。如我所見。如慶喜見
0479b10: 阿佛國。一見更不再見。磨曰。汝得吾肉。道育曰。四
0479b11: 大本空。五陰非有。如我見處。無一法可當情。磨曰。汝
0479b12: 得吾骨。二祖出。禮三拜。依位而立。磨曰。汝得吾髓。師
0479b13: 拈云。缺齒胡僧輸機是筭人之本。爭奈謾演上座一
0479b14: 點不得。據這四箇漢。若踏著華藏門。總是喫棒之數。
0479b15: 何故。貪他一粒粟。失半年。
0479b16: 偈頌
0479b17: 辭亦菴相招　　行者化苔脯
0479b18: 南北東西總亦菴。塵毛剎海悉包含。山僧已巳住其中
0479b19: 矣。更欲招邀即不堪。
0479b20: 琉璃田地無根草。信手拈來屬老盧。不似時人開著
0479b21: 眼。再三撈摝費工夫。
0479b22: 與鴈山車嶺建接待僧　　送定維那
0479b23: 鴈山孤頂絕攀躋。當念遊人困路岐。暫與化城休歇
0479b24: 地。莫教忘轉身時。
0479c01: 興化當年為克賓。棒頭敲出玉麒麟。遯菴放過定禪
0479c02: 者。只要渠儂眼自明。
0479c03: 題石勒王見佛圖澄像　　與正弼侍者
0479c04: 立地成佛殺人漢。握節當胸更問誰。莫怪阿師佯瞌
0479c05: 睡。要渠回首自知非。
0479c06: 三應三呼古今。遯菴無此老婆心。痛拳熱喝出門
0479c07: 去。一聽渠儂怨恨深。
0479c08: 送元功居士歸溫陵　　示法震頭陀
0479c09: 湖山相見笑顏開。知道仁從佛國來。敗闕盡情都納
0479c10: 了。莫言無物送君回。
0479c11: 頭陀事眾已巳多年。華藏無衣可得傳。劈面三拳仁義
0479c12: 絕。陳州人出許州門。
0479c13: 
0479c14: 竹原元菴主語　　　　嗣大慧
0479c15: 登高菴主劉師誠請普說。師云。諸法寂滅相。不可以
0479c16: 言宣。釋迦老子。在摩竭提國。三七日啟口無由。達磨
0479c17: 大師對梁武帝。盡力提持。只道得箇不識。若也一向
0479c18: 坐。盡大地無一箇發真歸元。先聖幸有第二義門。
0479c19: 不妨於中開一路。不見道。一法若有。毗盧墮在凡
0479c20: 夫。萬法若無。普賢失其境界。一法萬法。若有若無。毗
0479c21: 盧凡夫。普賢境界。總在裏許。喝一喝云。如我按指。海
0479c22: 印發光。汝暫舉心。塵勞先起。大眾見塵。爾時善財童
0479c23: 子。入妙光大城。於正法藏大樓閣中。尋見大光王。時
0479c24: 大光王。修大慈幢行。出自住處。來於此中。入大慈幢
0480a01: 三昧。此處一切人天。及山河大地。若草若木。有情無
0480a02: 情。並皆歸向於王。各發菩提心。修行梵行。成等正覺。
0480a03: 轉大法輪。時諸大山王。各作大師子吼。說大法要。菴
0480a04: 山道。休去歇去。寒死火去。一念萬年去。古廟裏香
0480a05: 爐。冷啾啾地去。世間諸樂。悉皆是苦。惟寂滅之樂。是
0480a06: 為真樂。橫山道。三九二十七。菩提涅槃。真如解脫。即
0480a07: 心是佛。子落地。楪子成七片。扇子跳。上三十三
0480a08: 天。築著帝釋鼻孔。東海鯉魚打一棒。雨似盆傾。觀音
0480a09: 菩薩。買胡餅。放下手云。元來是饅頭。惟諸大菩薩。
0480a10: 禪悅之樂。是為真樂。聖山道。臨濟三次問黃檗。如何
0480a11: 是佛法的的大意。黃檗大棒打去。大溈問仰山。佛法
0480a12: 向上。道取一句。作麼生道。仰山擬欲答。熱喝出去。乃
0480a13: 至德山棒臨濟喝。皆是諸佛慈悲之樂。是為真樂。登
0480a14: 高山道。爾等三人。正在葛藤窠裏。欲得不招無間業。
0480a15: 莫謗如來正法輪。纔作是說。大光王從三昧。安詳而
0480a16: 起。告諸山王言。善哉善哉。如是如是。汝等善說此法。
0480a17: 我以此法為王。以此法教。以此法攝受。以此法引
0480a18: 導以此法令眾生修行。世間之樂皆悉是苦。惟此三
0480a19: 法。是為真樂。諸大山王。并善財童子。咸作是言。但願
0480a20: 東風齊著力。一時吹入我門來。
0480a21: 解夏示眾云。年豐歲稔。道泰時清。唱太平歌。樂無為
0480a22: 化。秋露如珠。秋月如圭。眾妙園中。茄子瓠子。大小纍
0480a23: 纍。早麻晚麻。結莢底結莢。開花底開花。正當恁麼時。
0480a24: 釋迦彌勒。文殊普賢。德山臨濟。向上向下。有句無句。
0480b01: 天地玄黃。宇宙洪荒。直下一時坐斷。直得風颯颯地。
0480b02: 人人分上。壁立千仞。各各面前。飛大寶光。與麼說話。
0480b03: 未稱衲僧。且不落夤緣一句。作麼生道。昨夜聖山頭
0480b04: 倒卓。今朝石筍暗生芽。
0480b05: 若究竟此事。如失匙相似。只管尋。尋來尋來。忽
0480b06: 然撞著。噁。在這裏。開箇子。便見自家庫藏。一切受
0480b07: 用。無不具足。不假它求。別有什麼事。
0480b08: 諸方為人。抽釘楔。我這裏為人。添釘著楔。諸方為
0480b09: 人。解粘去縛。我這裏為人。加繩加索縛了。送向深潭
0480b10: 裏。待他自去理會。
0480b11: 這些子。如撞著殺人漢相似。你若不殺了他。他便殺
0480b12: 了你。
0480b13: 鄭居士請益。師云。若要參學。須是信得及。始有參學
0480b14: 分。若信不及。徒費精神。終無所益。大抵煩惱即是菩
0480b15: 提。無明便是生死根本。未達斯理。且須看箇話頭純
0480b16: 熟。自然開悟。生死到來。得力。汝要理會此事。但向
0480b17: 日用應緣。行住坐臥。常將不是心不是佛不是物話。
0480b18: 作一句舉看。盡公措大家平生許多聰明見識。一齊
0480b19: 向此話上用。伎倆窮處。如上墻上壁。都無縫罅。無
0480b20: 著力處。正好著力。忽然失倒地。老僧即為汝證明。
0480b21: 未到這般田地。且自看話。不用來見老僧。
0480b22: 示徐君飾道友。生死根本。乃佛祖心印。萬世不移易
0480b23: 一絲毫。但當仁自迷。不能回光返照。甘作眾生耳。欲
0480b24: 得透脫。豈是小緣。二六時中。四威儀內。應公奉私。但
0480c01: 將前日所示話頭。貼在額上。抵死謾生與之廝崖。一
0480c02: 番作為。一番提起。審詳諦觀。是誰起倒。譬如快鷹快
0480c03: 。梢雲突日。迷風透青。掀騰直截。覿體承當。一切見
0480c04: 成。只是不得卜度做頌。下合頭語。便千里萬里也。要
0480c05: 得透脫生死。除非大徹大悟。心地開通。僧問趙州。狗
0480c06: 子還有佛性也無。州云無。此箇公案。正是開大徹大
0480c07: 悟心地底。鑰匙子也。
0480c08: 示入府化士。達磨西來。已巳是多事。二祖立雪安心。一
0480c09: 生受屈。後來承接響。將謂多少禪道佛法。盡是迷
0480c10: 頭狂布。殊不知。古聖曲垂方便。事出急家。今時滿口
0480c11: 道恣意說。如之若何。盡是染污。兄弟不知。謂是好
0480c12: 點頭嚥唾。若真實全體作用。都理會不得。蓋謂不曾
0480c13: 證悟。不遇真善知識。向心意識裏卜度。自謂百了千
0480c14: 當。苦哉可惜許。皮下還有血麼。老僧只是箇喫飯屙
0480c15: 屎底老和尚。亦無一法與人。你纔入門。便知你端的。
0480c16: 若是箇中人。如上將軍出陣。不顧危亡得失。決勝千
0480c17: 里。把從上佛祖踏向跟下。一突突出。嗄。天下人不
0480c18: 柰你何。然後更須知有向上一竅子。若透頂透底。方
0480c19: 得自由自在。若只得箇入頭處。便寶惜。坐在勝靜境
0480c20: 界中。堪作什麼。大丈夫漢。一等是踏破草鞋。須是還
0480c21: 他大徹大悟。方能出生入死。如其毫髮不透。則十萬
0480c22: 八千。古人云。轉凡或聖易。轉聖成凡難。而今凡聖難
0480c23: 易。總不得動著。且下府見檀越。紅塵市中。忽然撞
0480c24: 著無面目漢。老僧罪過彌天。達磨二祖。隱身無路。印
0481a01: 樞下府持。臨行求法語。勉強書此。
0481a02: 舉世尊生下。一手指天。一手指地。周行七步。目顧四
0481a03: 方云。天上天下。惟吾獨尊　師云。見怪不怪。其怪自
0481a04: 壞。
0481a05: 贊
0481a06: 贊達磨大師　　五祖和尚
0481a07: 十萬里來賣。口觜。宜乎打落當門齒。面壁九年誰採
0481a08: 你。深雪之中。若不得救苦救難觀世音菩薩。有甚面
0481a09: 目歸鄉里。
0481a10: 貌古而清。語俚而新。同乎流俗。大有逕廷。常心是道。
0481a11: 殺人活人。使當時磨下玉潔清。則楊岐一宗。未必
0481a12: 中興者也。
0481a13: 大慧和尚
0481a14: 世尊去世。二千餘年。到此尊慈。恰五十代。渠以壁上
0481a15: 安燈盞。雨前置酒臺。悶來打三。何處得愁來。頌清
0481a16: 淨行者。不入涅槃。破戒比丘。不墮地獄。佛法興衰可
0481a17: 見也。
0481a18: 為定上座入塔
0481a19: 那伽常在定。無有不定時。雖經劫火燒。此定未亂。
0481a20: 定上座。還會麼。若向這裏薦得。童子身中入正定。比
0481a21: 丘身中從定出。比丘身中入正定。大火聚中從定出。
0481a22: 且道。大火聚中出定。向什麼處去。良久云。煙霞生背
0481a23: 面。星月遶簷楹。
0481a24: 
0481b01: 東禪蒙菴岳和尚語　　　　嗣大慧
0481b02: 上堂
0481b03: 師住漳州淨眾。到鼓山請。云。鼓山不跨石門句。嚼碎
0481b04: 令人牙齒寒。親扣國師問端的。石門無鎖亦無關。喝
0481b05: 一喝云。得與麼七穿八穴。又喝一喝云。得與麼十字
0481b06: 縱橫。若謂全提半提。和屎合尿。喚作一喝兩喝。披沙
0481b07: 揀金。若還主將當頭。誰敢單刀直入。昔時入得。而今
0481b08: 入不得。昔時入不得。而今入得。青蘿夤緣。直上寒松
0481b09: 之頂。白雲淡泞。出沒太之中。拶破髑髏非等閒。不
0481b10: 說世間真實義。諸禪德。知是般事便休。且道。有什麼
0481b11: 事。千勢到嶽邊止。萬派聲歸海上消。
0481b12: 舉適來老禪和尚道。鼓山有三十棒。要打新淨眾。你
0481b13: 諸人。且道如何。莫是未入鼓山門。合喫三十棒麼。咄。
0481b14: 莫是已巳入鼓山門。合喫三十棒麼。咄。莫是鼓山盲枷
0481b15: 瞎棒。胡打亂打麼。咄咄。若是我楊岐兒孫。便請單刀
0481b16: 直入。師云。鼓山三十棒。要打新淨眾。正是畫龍得龍。
0481b17: 畫馬得馬。淨眾恁麼道。要騎便騎。要下便下。只謂突
0481b18: 出人前。豈可像真弄假。即今權借老禪拄杖子行正
0481b19: 令。且要拔本。遂作拈拄杖勢。復云。休休。將謂胡鬚赤。
0481b20: 更有赤鬚胡。
0481b21: 山僧今日卜一卦。且要大眾相委。天地合其德。日月
0481b22: 合其明。鬼神合其吉凶。咄。內卦已巳成。更求外象。咄。但
0481b23: 願今年蚕麥熟。羅羅兒與一文。
0481b24: 芭蕉聞雷開。耳在什麼處。葵花隨日轉。眼在什麼處。
0481c01: 若還眼耳分明。透出千門萬戶。於斯信得。魚龍知變
0481c02: 化。龜自神仙。苟或未然。灸瘡盤上。更著艾炷。
0481c04: 溈山水牯牛。大雄白額虎。河陽新婦子。臨際小廝兒。
0481c05: 雖然借路經過。拶著扶籬摸壁。卓拄杖一下。下座。
0481c06: 今年是閏年。剩著三十日。返究所剩底。添些浮逼逼。
0481c07: 世間沒量人。一切但省力。淨眾此密語。說了不密。
0481c08: 誰道霜風只一般。今年寒勝去年寒。夜來得箇真消
0481c09: 息。無限魚上竹竿。
0481c10: 開爐云。爐已巳開。炭未有。衲僧煖地且相守。忽然乞得
0481c11: 火種來。切忌燒又燒手。阿爺阿爺。山僧為諸人忍
0481c12: 俊不禁。未免預搔而待痒。
0481c13: 住福州東禪升座。云。諸佛浩浩法門。流出一切。眾生
0481c14: 密密心地。應用無差。箇中誰悟誰迷。誰得誰失。得失
0481c15: 既絕。迷悟一如。長劍倚天。不用魔膽落。明珠照夜。
0481c16: 何須智鑑高懸。直下已巳絕承當。便乃全身擔荷。逢人
0481c17: 即出。出即不為人。三聖氈上拽兒。不離當處全機
0481c18: 變。逢人即不出。出即便為人。興化如在燈影中。著著
0481c20: 劄硬寨。棒頭取證。喝下承當。正是衲僧放身命處。且
0481c21: 衲僧分上。內既不出。外既不入。豈思量分別之所能
0481c22: 知。非杳絕情忘之所解會。種種妙悟。一一天真。箭既
0481c23: 離弦。無返回勢。所以道。菩提無實相。亦無非菩提。平
0481c24: 生用處。力在腕頭。皇恩佛恩。一時報畢。試問諸人。大
0482a01: 功不宰一句。作麼生道。良久云。天高象正。海百
0482a02: 川朝。
0482a03: 乾龍節云。權實齊喝。頭頭摩竭真機。照用雙行。處處
0482a04: 普光明殿。絲毫不異。如風行空。表裏洞融。似日普照。
0482a05: 正當恁麼時。見得徹。信得及。心無所生。法無所住。總
0482a06: 無邊剎海。為我皇宮。盡萬世古今。為我皇壽。蠻夷華
0482a07: 夏。自然車書混同。鸞鳳輦輿。初無遠邇之隔。且報恩
0482a08: 一句。作麼生道。萬方歌有道。四海樂無為。
0482a09: 世尊不說一箇字。大藏小藏從此出。達磨九年面壁
0482a10: 來。得皮得髓分優劣。既無神通變化。豈有東湧西沒。
0482a11: 直下針眼裏破。不妨大眾前雪屈。靈山指月。空
0482a12: 釘橛。曹溪話月。窟籠著榍。讓和尚磨塼作鏡。馬大師
0482a13: 即心是佛。實語當懺悔。弄巧翻成拙。冷處著一把火。
0482a14: 臨危切忌饒舌。選甚德山棒臨濟喝。明中坐舌頭。暗
0482a15: 裏抽橫骨。當知此事。自然超越。心不在內不在外。法
0482a16: 無可傳無可說。心法雙忘性即真。渴若喫鹽加得渴。
0482a17: 君不見。古人有言兮。從上諸聖。還達真正理也無。答
0482a18: 云達。會麼。阿剌剌阿剌剌。
0482a19: 
0482a20: 石菴玿和尚語　　　　嗣蒙菴岳
0482a21: 上堂
0482a22: 鵲既鳴鵲鵲。則鳴。禾山四打鼓。趙州三喫茶。
0482a23: 春來花處處。雲散月家家。達磨當年無板齒。祇應特
0482a24: 地過流沙。
0482b01: 祈雨云。五五二十五。乖龍不為雨。沙石欲生煙。稻麻
0482b02: 將槁死。山僧有箇七字頂輪王羅尼。能破龍宮。開
0482b03: 蟄戶。斥雷師。驅電母。布慈雲而洒甘露。唵囌嚕唎
0482b04: 囌嚕。
0482b05: 入新僧堂。舉黃龍南和尚。同隆慶閑禪師。看僧堂。龍
0482b06: 云。好僧堂麼。慶云。好僧堂。龍云。好在什麼處。慶云。一
0482b07: 梁一柱。龍云。此未是好處。慶云。和尚又作麼生。龍云。
0482b08: 這一柱得恁麼麼圓。那一枋得恁麼匾。慶云。人天善
0482b09: 知識。須是和尚始得。遂同出僧堂外。龍云。適來恁麼。
0482b10: 且道。是肯你。是不肯你。慶云。若與麼。又何曾得安樂
0482b11: 來。師云。黃龍父慈。隆慶子孝。直得龍吟霧起。虎嘯風
0482b12: 生。如水入乳。水乳和同。也不妨奇特。若是檢點將來。
0482b13: 總未得勦絕。白雲與麼道。為復是肯伊。不肯伊。諸人
0482b14: 還會麼。若會去。也不謾向明下。安排上座。若也不
0482b15: 會。三條椽下。六尺單前。豎起脊梁。各自討箇安樂處。
0482b16: 始得。
0482b17: 謝李深卿陳仲齡。云。昔在東谿日。花開葉落時。幾擬
0482b18: 以黃金。鑄作鍾子期。師云。古人恁麼道。大似焦桐掛
0482b19: 壁。罕遇知音。白雲今日。幸遇二居士到來。正值六合
0482b20: 無風。萬籟俱息。不免再理朱絃。試彈一曲。橫按拄杖
0482b21: 云。諸人還聞麼。聞即不無。且道。是何曲調。卓拄杖云。
0482b22: 太古希聲無限意。知音知後更誰知。
0482b23: 葛教授請追薦。云。雲山偶爾遭。臂痛不可勝言。府
0482b24: 教揮金辨供。殷勤咨請談禪。禪禪。不在拈槌豎拂。亦
0482c01: 非作用周旋。不在揚眉瞬目。亦非文字語言。祇據現
0482c02: 成公案。自然七方八圓。在雲門得之。則曰一句三句。
0482c03: 在法眼得之。則曰惟心法門。在溈仰得之。則曰父慈
0482c04: 子孝。在臨濟得之。則曰三要三玄。在曹洞得之。則有
0482c05: 偏正回互。在天下老和尚得之。則有問答機緣。在雲
0482c06: 山得之。則全提正令於人天之上。在府教學士得之。
0482c07: 則致吾君於堯舜之前。在現前大眾得之。則隨宜應
0482c08: 用。在太孺人黃氏得之。則生於忉利諸天。禪禪。綿綿
0482c09: 密密。密密。渡水胡僧無膝褲。東村王老屋頭穿。
0482c10: 拈來一一中的。不妨似箭離絃。脫或躊躇擬議。迢迢
0482c11: 十萬八千。
0482c12: 語是謗。寂是誑。不語不寂。轉增妄。喝一喝云。春風
0482c13: 吹落桃李花。淡煙雨籠青嶂。
0482c14: 謝幽巖和尚云。向來雲岫訪雷。朔風吹雪落長松。
0482c15: 今日雷訪雲岫。無限春光滿巖竇。機鋒互換主賓
0482c16: 分。八兩元來重半斤。然雖如是。且如賓主。作麼生分。
0482c17: 莫是賓則全賓。主則全主麼。錯。莫是全主是賓。全賓
0482c18: 是主麼。錯。直饒不落賓主也錯。錯錯。明眼衲僧休卜
0482c19: 度。雲散水流。鳥啼花落。可菴若更少留。雲山不至寂
0482c20: 寞。
0482c21: 受鼓山請。辭眾云。墾土誅茆作佛宮。栽田博飯與君
0482c22: 同。夢中十載因緣盡。又拄烏藤過別。臨岐一句如
0482c23: 何說。此去平分江上月。千里同風事宛然。雲山雖別
0482c24: 何曾別。別不別。鷺鷥飛入寒江雪。乍遠眾慈。伏惟珍
0483a01: 重。
0483a02: 在白雲。受鼓山請。拈帖示眾云。山僧十有餘年。坐在
0483a03: 亂雲堆裏。真箇如一片頑石相似。搖撼也搖撼不得。
0483a04: 拈掇也拈掇不得。提起帖云。今日因什麼。被這些箇
0483a05: 點著便動。豈不見道。兵隨印轉。將逐符行。
0483a06: 拈疏示眾云。與麼文彩。甚生標格。直下承當。迥超言
0483a07: 默。且道。是箇什麼。得與麼奇特。青山不鎖長飛勢。滄
0483a08: 海合知來處高。
0483a09: 陞座。僧問。坐斷雲山事已巳彰。可憐雲水自茫茫。今日
0483a10: 石門通一線。端然衣錦便還鄉。還鄉一曲作麼生唱。
0483a11: 師云。罕遇知音。僧云。爭奈鼻頭繩子。猶屬他人在。師
0483a12: 云。你且道。他是阿誰。僧云。他也不識。師云。依俙越國。
0483a13: 彷彿楊州。僧云。祇如未跨石門一句。作麼生道。師云。
0483a14: 百雜碎了也。僧云。已巳跨石門一句。又作麼生。師云。依
0483a15: 舊渾崙。僧云。直得大頂點頭。鼓屴崱震動。師云。
0483a16: 未為分外。僧云。祇今晏國師。撫掌呵呵大笑云。幸得
0483a17: 與老師相見去也。師云。不是冤家不聚頭。僧禮拜。師
0483a18: 云。放汝三十棒　師乃云。山野行年。甫及耳順。百醜
0483a19: 千拙。怕出人前。以故巖棲谷隱。火種刀耕。自以為得
0483a20: 計。而禪和家。一箇箇論量卜度道。石菴老漢。大似秤
0483a21: 鎚落井。何日是出頭時。山僧聞之。鼻孔裏嘻嘻地冷
0483a22: 笑。且道。笑箇什麼。。豈不見古人道。如今是甚時節
0483a23: 出頭來。又道。布袋裏盛錐子。不出頭者是好手。誠哉
0483a24: 是言。今日無端驀然地。被鼓山一行專使到來。大丞
0483b01: 相旨命嚴重。難以固辭。也祇得順水張帆。更加櫓棹。
0483b02: 直上大頂去也。汝等禪和家。又作麼生論量。又且
0483b03: 如何卜度。喝一喝云。休卜度。世間那有楊州。一身
0483b04: 與世等委蛇。萬事隨緣即安樂。無意來時宛然。有
0483b05: 心用處還應錯。錯錯錯。莫莫莫。近日秋林多葉落。鐵
0483b06: 牛飛過洞庭湖。西山走入滕王閣。卓拄杖　復舉。雪
0483b07: 竇明覺禪師。在洞庭受雪竇請。眾檀越與專使。喧爭
0483b08: 不已巳。明覺陞座告眾云。住翠好。住雪竇好。于時一
0483b09: 眾皆云。住雪竇好。師云。明覺老人。老老大大。主人公
0483b10: 在什麼處。去住問他人。山僧今日這裏。也無檀越
0483b11: 與專使喧爭。自家直是一刀兩段。更不周由。為什麼
0483b12: 如此。一拳拳到黃樓。一踢踢翻鸚鵡洲。玉麟掣斷
0483b13: 黃金鎖。大丈夫兒得自由。卓拄杖。
0483b14: 小參
0483b15: 鄭少梅提宮。結冷淘會請。云。今日一會。亦非小緣。僧
0483b16: 俗交參。人天普集。直得山河大地。示現本光。水鳥樹
0483b17: 林。咸提妙唱。一一七穿八穴。明明百匝千重。若也直
0483b18: 下薦得去。不論比丘比丘尼優婆塞優婆夷。頓證阿
0483b19: 耨多羅三三菩提。便乃古釋迦不先。今彌勒不後。
0483b20: 其或未然。石菴不免向灸瘡盤上更著艾燋去也。龐
0483b21: 居士一口吸盡西江水。凸出眼睛。胡釘鉸一椎釘得
0483b22: 空。未為好手。紫胡要打劉鐵磨。雖然據令。未免倚
0483b23: 勢欺人。趙州勘破臺山婆。當面蹉過者如麻似粟。如
0483b24: 今總好一狀領過。箇中休辨訛。沒訛。會也麼。湖
0483c01: 南人賣上麵。福建人喫冷淘。卓拄杖一下云。白雲拄
0483c02: 杖飽。寒山撫掌呵呵。為什麼如此。豈不見。甘贄行
0483c03: 者設粥。為狸奴白牯念摩訶。更有南泉潦倒。無端打
0483c04: 破粥鍋。喝一喝云。恁麼說話。哂我者少。笑我者多。卓
0483c05: 拄杖。
0483c06: 施主散藏請。僧問。一法若有。毗盧墮在凡夫。萬法若
0483c07: 無。普賢失其境界。去此二途。如何是獨脫一句。師云。
0483c08: 烏龜倒上樹。僧云。莫祇這便是也無。師云。是著即錯。
0483c09: 僧云。祇如僧問投子。一大藏教。還有奇特事也無。子
0483c10: 云有。僧云如何是奇特事。子云演出大藏教。意旨如
0483c11: 何。師云。文不加點。僧云。且如死心又道。演入大藏教。
0483c12: 又作麼生。師云。無孔鐵鎚重下楔。僧禮拜　師乃云。
0483c13: 一法若有。毗盧墮在凡夫。萬法若無。普賢失其境界。
0483c14: 去此二途。道得獨脫一句。未為奇特。且作麼生是奇
0483c15: 特底事。若也會去。一大藏教。總在裏許。若也未會。一
0483c16: 大藏教。亦在裏許。豈不見。僧問投子。一大藏教。還有
0483c17: 奇特事也無。子云有。僧問。如何是奇特事。子云。演出
0483c18: 大藏教。後來死心又道。投子祇知其一。不知其二。若
0483c19: 有問如何是奇特事。向道。演入大藏教。諸人者。一
0483c20: 人演出。一人演入。還有得失優劣也無。還會麼。會則
0483c21: 事同一家。不會萬別千差。所以道。百川異流。同歸於
0483c22: 海。萬途差別。皆入此宗。此宗奇特。當陽顯赫。佛及眾
0483c23: 生。皆承恩力。釋迦老子。承此恩力。於靈山三百餘會。
0483c24: 演說五千四十八卷。權實半滿。頓漸偏圓。大喻三千。
0484a01: 小喻八百。法門重疊。如雲起於長空。行解分披。似花
0484a02: 鋪於錦上。由是蘇巖居士。承此恩力。於塵勞界內。正
0484a03: 念現前。發難遭想。披閱此五千四十八卷。一句一偈。
0484a04: 字義一一炳然。理事一一明白。今日今時。承此恩力。
0484a05: 遠詣雲山蘭若。以檀波羅蜜。營辦香積。供佛及僧。而
0484a06: 白雲山僧。承此恩力。登此蓮華獅子之座。說法一時。
0484a07: 為其懺散。還恩。恩無不滿。賽願。願無不圓。回煩惱為
0484a08: 菩提。回無明為大智。改禾莖為粟柄。易短壽作長年。
0484a09: 遂拈起拂子云。這拂子。承此恩力。上至非非想天。下
0484a10: 至金輪水際。東西南北。上下四維。於其中間。作無邊
0484a11: 無量廣大佛事。讚揚如上所作功德不可思議。諸人
0484a12: 還信得及麼。若信得及。方知釋迦老子也與麼。蘇巖
0484a13: 居士也與麼。白雲山僧也與麼。拂子也與麼。拂子穿
0484a14: 過釋迦老子。釋迦老子穿過蘇巖居士。蘇巖居士穿
0484a15: 過白雲山僧。白雲山僧穿過拂子。正當恁麼時。喚作
0484a16: 釋迦老子耶。喚作蘇巖居士耶。喚作白雲山僧耶。喚
0484a17: 作拂子耶。喝一喝云。拂子還他拂子。釋迦還他釋迦。
0484a18: 居士還他居士。白雲還他白雲。如是。則拂子自拂子。
0484a19: 釋迦自釋迦。居士自居士。白雲自白雲。正當恁麼時。
0484a20: 畢竟功歸何所。蘇巖居士還相委悉麼。黃卷何須更
0484a21: 遮眼。靈龜此去伴長生。以拂子擊禪床。
0484a22: 
0484a23: 華藏退菴先和尚語　　　　嗣育王無示
0484a24: 師在福州大乘。受信州章法請。辭眾上堂云。有去有
0484b01: 來。有聚有散。古今流動。南北異馳。此世間法。無去無
0484b02: 來。無聚無散。融三世於當念。括大千於一塵。此出世
0484b03: 法。若是衲僧家。又且不然。朝到西天。暮歸唐土。向大
0484b04: 食國裏。喫粥喫飯。新羅國裏。東行西行。蓋是尋常。不
0484b05: 為分外。雖然。漿水錢即且置。草鞋錢教誰出。喝一喝
0484b06: 云。乍遠眾慈。伏惟珍重。
0484b07: 入院云。若據此事。通上徹下。古今。乾坤不能包
0484b08: 裹。寒暑不能遷變。語言不能表顯。數量不能該括。所
0484b09: 以不欲向聲前句後。鼓弄脣舌。只有這拄杖子。得
0484b10: 箇善巧方便。遂卓一下云。瘥病不假驢藥。
0484b11: 有時放行。即枯木生花。河起焰。有時把定。即百川
0484b12: 絕流。千林無葉。有時把定即是放行。放行即是把定。
0484b13: 枯者任他枯。榮者任他榮。此三句中。有隨波逐浪。有
0484b14: 截斷眾流。有函蓋乾坤。且道。山僧平常用什麼句為
0484b15: 人。若也定當得出。許伊具擇法眼。若定當不得。行到
0484b16: 水窮處。坐看雲起時。
0484b17: 鐘鳴鼓響。問答交馳。水綠山青。覿體全露。禪和家。聞
0484b18: 人恁麼舉著。便道多少現成。殊不知。針眼魚吞嘉
0484b19: 州大像。向北斗裏藏身。今日若有傍不肯底。出來
0484b20: 掀倒禪。也許伊具一隻眼。若無。山僧今日一場罪
0484b21: 過。
0484b22: 舉四祖大師云。百千法門。同歸方寸。河沙妙德。總在
0484b23: 心源。師云。大小大祖師。只知渡水。不覺腰深。山僧即
0484b24: 不然。遂拈起拄杖云。百千法門。河沙妙德。盡在拄杖
0484c01: 頭上。若也直下見得。便向祖師頂上行。其或未然。
0484c02: 聽拄杖子。重為諸人說破。卓拄杖。下座。
0484c03: 言語道斷。尋行數墨者罕窮其端。離見超情。摘葉尋
0484c04: 枝者難求其本。所以六情纔動。萬法摐然。一念亡機。
0484c05: 太絕點。諸佛如來於中親證。六道眾生於中往來。
0484c06: 十方空於中發現。山河大地於中成形。且道。這拄
0484c07: 杖還在其中也無。日月不到處。特地好乾坤。
0484c08: 祖師會云。昔日世尊。於靈山會上。拈花示眾。迦葉破
0484c09: 顏。世尊道。吾有正法眼藏。分付摩訶大迦葉。及乎達
0484c10: 磨西來。子子孫孫。遞相印證。臨濟下喝。德山行棒。俱
0484c11: 胝豎指。秘魔擎叉。以至道吾舞笏。雪輥毬。大似聾
0484c12: 人聽啞子說話。有什麼分曉。所以古人道。從上來宗
0484c13: 門中事。未曾有一人舉著。既然如是。且道。許多老漢。
0484c14: 成得什麼邊事。良久云。不雲中鴈。焉知沙塞寒。
0484c15: 諸人白日。見山見水。樓臺高下。人畜駢闐。一見便見。
0484c16: 更無凝滯。及乎豎起拳頭。拈起拂子。問伊作麼生。便
0484c17: 乃不知下落。且道。訛在什麼處。良久云。睦州道底。
0484c18: 馬祖升堂。百丈卷席。且從諸人指東畫西。二祖三拜。
0484c19: 依位而立。你道。意在什麼處。直饒十分會得。更有向
0484c20: 上一竅在。咦。
0484c21: 傳經云。當陽有路。不隔絲毫。直下承當。豈容擬議。向
0484c22: 千聖頂上橫行。於萬化紛紜中坐斷。具爍迦羅眼
0484c23: 者不見。有通天耳者聽不聞。四音八辯說不得。三
0484c24: 玄五位分不開。若也放過一著。隨機應變。遇緣即宗。
0485a01: 有漸有頓。有開有遮。且道。一大藏教。從何而來。蘇盧
0485a02: 悉利薩婆訶。
0485a03: 十二時中。山河大地。草木叢林。為汝諸人。宣揚法要。
0485a04: 發明大事。其來已巳久。若能眼似眉毛。窺得透。心如
0485a05: 木石。采釆得入。便知水流花發。常轉無盡法輪。禽飛
0485a06: 獸走。普現色身三昧。且道。瞿曇四十九年。又更說箇
0485a07: 什麼。良久云。一字入公門。九牛車不出。
0485a08: 水陸請升座。云。以一粒米而為飲食。以一塵毛而為
0485a09: 供具。以一草葉而為香花。以一滴油而為燈燭。是則
0485a10: 名為微細供養。以大地為飲食。以萬物為供具。以須
0485a11: 彌為香花。以海水為燈油。是則名為廣大供養。以禪
0485a12: 悅為飲食。以道品為供具。以戒定為香花。以智慧為
0485a13: 燈燭。是則名為真法供養。若是衲僧家。吞栗棘蓬。咬
0485a14: 鐵酸。金牛飯。喫趙州茶。且道。是什麼供養。若向
0485a15: 這裏。擘得線路。知得下落。微細供養即廣大供養。廣
0485a16: 大供養即法供養。即三而一。即一而三。一切諸佛。受
0485a17: 此供養。永住世間。不入涅槃。一切菩薩。受此供養。坐
0485a18: 菩提樹。成等正覺。一切聲聞。受此供養。不入正位。回
0485a19: 趣大乘。一切人天。受此供養。發菩提心。修菩薩行。地
0485a20: 獄眾生。受此供養。速離苦趣。生諸佛前。今辰齋主。受
0485a21: 此供養。親承如來摩頂受記。不歷僧祇。獲證法身。山
0485a22: 僧拂子。受此供養。有何利益。良久云。到頭霜夜月。任
0485a23: 運落前溪。
0485a24: 施主請云。此事。若是得底人。周旋往返。不離大方。譬
0485b01: 如魚龍受用海水。亦如飛鳥出沒太。初無片時離
0485b02: 於空水。向這裏。覓生死去來。聖凡染淨。是非取捨。了
0485b03: 不可得。所以道。無常生死法。與我不相干。山僧恁麼
0485b04: 說話。忽被明眼人破。一場漏逗。何故。夜行人只貪
0485b05: 明月。不覺和衣渡水寒。
0485b06: 謝知事頭首云。珍裘非一狐之腋。大廈非一木之枝。
0485b07: 太山。非巖巒無以增其高。滄溟。非川谷無以成其大。
0485b08: 是以普賢鼓棹。妙德揚帆。互作主賓。交為肘臂。且道。
0485b09: 班勞冊勳。誰當其最。良久云。路遙知馬力。歲久辨人
0485b10: 心。
0485b11: 上元云。九重城裏。燈燭燒空。歌管揭地。時人只向
0485b12: 中過。千山盡頭。塵不到。松檜陰森。僧家但覓靜
0485b13: 處安身。雖然志趣不同。要且但是徐六擔板。若是夜
0485b14: 半騎牛穿市井。手席帽出長安底。終不向那邊著
0485b15: 到。何故。他家自有眠雲志。蘆管橫吹宇宙分。
0485b16: 四月八日云。佛法無人說。雖慧莫能了。既已巳擊鼓升
0485b17: 堂。大眾齊集。今正是時。不可放過。要知麼。昨日是春。
0485b18: 今朝是夏。三十年後。莫道華藏不曾說破。若作時節
0485b19: 因緣會。即眉鬚墮落。
0485b20: 上元云。諸人各有自己已一段光明。周法界。交光相
0485b21: 羅。如寶絲網。無壞無雜。既然如是。雲門因什麼道。人
0485b22: 人盡有光明在。看時不見暗昏昏。大似壓良為賤。以
0485b23: 己已方人。只如夜來鄉坊城邑。百千燈明。互相照耀。且
0485b24: 道。與自己已光明。是同是別。若也道得。許伊親見燈明
0485c01: 如來。若道不得。東家點燈。西家暗坐。
0485c02: 小林三拜得吾髓。鷲嶺拈花一笑新。莫謂藏身無影
0485c03: 。月明照見夜行人。
0485c04: 臘八日云。二千年前。大覺世尊。適丁今日明星現時。
0485c05: 於菩提樹下。成等正覺。普觀法界一切眾生。乃至山
0485c06: 河大地草木叢林。悉皆成佛。遂拈拄杖云。既然如是。
0485c07: 且道。這拄杖子。成什麼佛。住何國土。說何等法。乃卓
0485c08: 三下云。三轉法輪於大千。其輪本來常清淨。若能奉
0485c09: 持速取證。又卓一下云。急急如律令。
0485c10: 十二月初一。歲事將周畢。臘月火燒山。旱雷轟霹。
0485c11: 瞌睡師僧驚覺來。三九依前二十七。參。
0485c12: 小參
0485c13: 若據此事。直是頂門具眼底看不見。有通天耳底聽
0485c14: 不聞。若是箇識機宜。別休咎底。豈更向胡餅裏呷汁。
0485c15: 指頭上覓月。便好懸崖撒手。全身放下。把從前許多
0485c16: 向上向下。玄言妙句。是佛是祖。一時轉向自己已背後。
0485c17: 直教三世諸佛。仰望不及。天魔外道。窺不見。方有
0485c18: 少分相應。若更有絲毫許佛法。可作解會。被他知
0485c19: 見網羅。一時。歷劫終身。無有活脫之期。只是隨
0485c20: 人語言。摶搏量捉摸。見人道此事不容擬議。便於一切
0485c21: 見聞境界。語言機境。都不采釆。打淨潔毬。見人道此
0485c22: 事本來成現。便道見山但喚作山。見水但喚作水。飢
0485c23: 來喫飯。困來打眠。見人道有時恁麼。有時不恁麼。便
0485c24: 道拈一枝草為丈六金身也得。拈丈六金身為一枝
0486a01: 草也得。元來只是依草附木。傍人門戶。若奪手中
0486a02: 杖子。一步也行不得。何故如此。為他跟下線子未
0486a03: 斷。頂門上竅子未開。於自己已分上。全無些子自由。所
0486a04: 以於明暗時。擺撥不開。即自無出身之路。於同
0486a05: 生同死時。入作不得。即為凡聖情量所拘。既然如是。
0486a06: 忽若正令全提。十方坐斷。又且如何透得。昨夜三更
0486a07: 過鐵門。
0486a08: 年窮歲盡。寺舍冷落。無可慇懃。也擬牽挽些子新鮮
0486a09: 葛藤。呈似大眾。直是措置未就。何故。若是拈槌豎拂。
0486a10: 瞬目揚眉。激揚今古。辨論訛。從上老宿。莫不如是。
0486a11: 大似嚼了甘蔗。淋過死。有什麼滋味。若是建立門
0486a12: 庭。起模畫樣。破二作三。將無為有。又似無風起浪。好
0486a13: 肉剜瘡。若是說心說性。說因說果。說頓說漸。說開說
0486a14: 遮。黃面老子。四十九年。一時道了也。是以向這裏。東
0486a16: 前。口似匾擔。雖然。又不可只恁麼休去。豈不見雲門
0486a17: 大師道。若是得底人。道火何曾燒著口。要知麼。夏熱
0486a18: 冬寒。山青水綠。天高地厚。月白風清。一時為諸人八
0486a19: 字打開了也。又恐有般底道是平實商量。不免更為
0486a20: 伊。拈出金剛圈栗棘蓬。胡張三黑李四。朝到西天。暮
0486a21: 歸唐土。便乃點頭嚥唾道。較些子。者拄杖子。路見
0486a22: 不平。跳出來。一時趕散。且道。如何判斷即是。青山
0486a23: 只解磨今古。流水何曾洗是非。
0486a24: 
0486b01: 混源密和尚語　　　　嗣晦菴光狀元
0486b02: 上堂
0486b03: 雲山漠漠。喬木陰森。古屋耽耽。叢林寂。混源於此。
0486b04: 栽荊棘。布蒺蔾。劄硬寨。誰敢著。忽有人。進得步。轉
0486b05: 得身。出得氣。釅茶三五。意在钁頭邊。其或未然。青
0486b06: 尖路嶮瞰空碧。莫謂公公不道來。
0486b07: 結夏云。以大圓覺。為我伽藍。善財特地向南參。身心
0486b08: 安居。平等性智。三世如來未瞥地。過去已巳滅。未來未
0486b09: 至。堪笑維摩談不二。喝云。有利無利。不離行市。
0486b10: 一二三四五。金木水火土。拾得語寒山。豐干騎老虎。
0486b11: 報君知。莫莽鹵。從來保福四謾人。不似禾山解打鼓。
0486b12: 舉五祖和尚云。秋雲秋水兩依依。塞鴈聲聲度翠微。
0486b13: 多在洞庭青草岸。楚天空闊不知歸。師云。五祖箇老
0486b14: 翁。從來多指注。不是不知歸。忘來時路。
0486b15: 連雨不晴。穀子多損失。二麥未入泥。憂心常惕惕。
0486b16: 來歲不飢荒。未敢相委悉。啟告梵天。帝釋天。玉皇大
0486b17: 帝天。且放日頭出。
0486b18: 運推移。日南長至。伏惟首座大眾。起居輕利。石
0486b19: 抽條。泥牛脫鼻。三門頭石師子。殺南山白額蟲即
0486b20: 且置。且道。竹山點頭。青尖肯首。竟談何事。相罵饒你
0486b21: 插觜。相唾饒你潑水。
0486b22: 春日晴。黃鶯鳴。更聽斷崖流水聲。青山疊翠。款步作
0486b23: 程。歸來煙島有誰爭。且道。歸來一句。如何語會。曲肱
0486b24: 權作枕。臥聽夕陽鐘。
0486c01: 即心即佛。非心非佛。不是心不是佛不是物。半夜
0486c02: 空揣出骨。十分描摸難成。試問諸人是何物。阿呵
0486c03: 呵。咄咄咄。拶倒門前大案山。搏風放出遼天鶻。
0486c04: 拈拄杖示眾云。還見麼。若喚這箇作拄杖。則瞎汝
0486c05: 眼。山河大地。明暗色空欺汝去。復卓一下云。還聞麼。
0486c06: 若喚這箇作聲。則塞汝耳。雞啼犬吹。鵲噪鳴謾
0486c07: 汝去。既不喚作拄杖。又不喚作聲。畢竟喚作什麼。箭
0486c08: 穿紅日影。須是射鵰人。
0486c09: 元宵云。現在佛。未來佛。過去燈明佛。臂長衫袖短。星
0486c10: 宿光。日月光。本光瑞如此。依舊黑漫漫。我此一燈。傳
0486c11: 百千萬億燈。光光相照。互相攝入。還見有燈明佛麼。
0486c12: 這裏明得。拽占波國。與新羅國額。其或未然。黑地
0486c13: 撞著露柱。莫言不道。
0486c14: 剎說眾生說。三世一切說。常說熾然說無閒歇。如是
0486c15: 則蟬噪長林。蛩吟古砌。猿啼嶽麓。魚躍深淵。半帆明
0486c16: 月載新秋。物物頭頭俱透脫。便恁麼去。止宿草菴。且
0486c17: 居門外。何故。有九難翥翼。馬無千里謾追風。
0486c18: 釋迦老子。洎諸聖師。所說經律論。乃戒定慧。總持之
0486c19: 門。三藏五乘。四時八教。不消道箇囉娘切。更說
0486c20: 什麼張僧迦胡達磨。鼻孔一時穿。然雖恁麼。且道。
0486c21: 囉娘切得什麼字。還委悉麼。若未委悉。混源今日
0486c22: 不惜口業。為你諸人說破。便下座。
0486c23: 學道人。見有如無。得之若失。諸佛菩薩。畜生驢馬。渾
0486c24: 無有異。菩提涅槃。業障煩惱。等無差別。若人與麼見
0487a01: 得。則生身入地獄。受無量苦。何故。謗斯經故。獲罪如
0487a02: 是。
0487a03: 記得達磨祖師。在少林時。有一則公案。流落叢林。七
0487a04: 八百年。諸方未曾道著。今日混源不惜口業。與你諸
0487a05: 人說破。切須記取。良久云。若到諸方。不得錯舉。
0487a06: 一身浪宕無拘撿。市門頭恣意遊。漢地不秦不
0487a07: 管。不風流處也風流。健則坐困則休。信任從教雪滿
0487a08: 頭。寄語宣和政和元和佛陀。張僧伽李達磨。老耽孔
0487a09: 丘。照顧溈山水牯牛。
0487a10: 僧問。如何是學人得力句。師云。你為什麼問別人。進
0487a11: 云。如何是學人轉身句。師云。十字街頭。進云。如何是
0487a12: 學人親切句。師云。跟下薦取　復拈拄杖云。拄杖
0487a13: 子。豎窮三際。橫十方。聖不可知。凡莫能測。天堂地
0487a14: 獄。鑊湯爐炭。諸佛菩薩。畜生驢馬。俱是假名。卓拄杖
0487a15: 一下云。一時百雜碎了也。只這拄杖子。又且如何。誣
0487a16: 人之罪。以罪加之。
0487a17: 召大眾云。鼓未鳴。諸人未出僧堂前已巳前。一時成現。
0487a18: 頭正尾正。更來這裏。叉手足。伏聽處分。討什麼。
0487a19: 驀拈拄杖下座。大眾一時走散。
0487a20: 師住淨慈。淳照十一年。十二月初十日。恭奉　聖旨。
0487a21: 就本寺開堂。謝　恩畢。判府安撫徽猷度疏。師提起
0487a22: 示眾云。豈弟張夫子。遺我徑寸璧。中有數箇字。字字
0487a23: 無人識。莫有識者麼。試道看。宣蔬了。
0487a24: 指法座。此座高廣。吾不能陞。舍利弗可煞小膽。臣僧
0487b01: 曇密。常陞此座。為國開堂。今日何須特地作禮。既不
0487b02: 作禮。如何話會。須彌燈王如來。照顧踏著你鼻孔。便
0487b03: 登座。祝香。問答罷　師乃云。至理亡言。靈機絕待。纖
0487b04: 塵不透。如隔關山。一線纔通。千差得路。不是情中法。
0487b05: 莫生種種心。諸佛證而不知。迷用而不覺。大包天
0487b06: 地。細入。於一毫端。現寶王剎。坐微塵裏。轉大法
0487b07: 輪。是謂無盡藏大解脫門。無盡藏總持門。無盡藏功
0487b08: 德聚。無盡藏福壽海。言言玉轉珠回。句句斬釘截鐵。
0487b09: 把住也。聖凡路絕。佛祖乞命。天下衲僧。亡鋒結舌。放
0487b10: 行也。滿天和氣。枯木生春。野老謳歌。漁人鼓腹。不把
0487b11: 住不放行。一句作麼生道。四海浪平龍睡穩。九天雲
0487b12: 靜飛高。敘謝畢　復舉。太宗皇帝。嘗夢神人報云。
0487b13: 請陛下發菩提心。皇帝早朝。宣問左右街曰。菩提心
0487b14: 作麼生發。左右街無對。後來雪竇和尚道。實謂今古
0487b15: 罕聞。臣僧曇密。輒成一頌。菩提妙心作麼發。日應萬
0487b16: 機元不差。回首瞥然輕著。大千沙界是皇家。久立
0487b17: 眾慈。伏惟珍重。
0487b18: 諸佛出世。打劫殺人。祖師西來。吹風放火。古今善知
0487b19: 識。佛口蛇心。天下衲僧。自投籠檻。莫有天然氣。特
0487b20: 達丈夫。為宗門出一隻手。主張佛法者麼。良久云。設
0487b21: 有。也斬為三段。
0487b22: 大慧禪師忌日拈香。咄。這花木瓜。苦無以加。驀然
0487b23: 嚼得碎。清風生齒牙。種性惡不堪誇。楊岐老驢三隻
0487b24: 。蹋人無數滿天涯。
0487c01: 湖山疊亂青。湖水漾碧。斷岸蓼花紅。林秋露滴。
0487c02: 良哉觀世音。處處失彌勒。
0487c03: 到萬壽上堂。道人相見。豈可徒然。舉一則語。有陷虎
0487c04: 深機。說兩句話。破古人窠窟。纖塵不立。不啻如鐵壁
0487c05: 銀山。倒嶽傾湫。未嘗動著毫末許。笑瞿曇拈花拙醜。
0487c06: 恨黃檗行棒無辜。說脫空。起臨濟宗風。斷命根。續楊
0487c07: 岐正派。卷舒自在。縱奪臨時。掀翻佛眼葛藤窠。大坐
0487c08: 當軒全正令。敢問大眾。作麼生是全提底正令。平生
0487c09: 不識先生面。不得一聽烏夜啼。
0487c10: 頌古
0487c11: 居一切時。不起妄念　清淨行者。不入涅槃
0487c12: 塞北平沙闊。黃河袞底流。征帆纔及岸。蠻狄一時收。
0487c13: 汲水僧歸林下寺。待船人立渡頭沙。澄江渺渺煙波
0487c14: 窄。雲靜一天星斗斜。
0487c15: 數珠
0487c16: 百八摩尼顆顆圓。遼天鼻孔一時穿。恒河沙數佛菩
0487c17: 薩。日日呼來跳一圈。
0487c18: 
0487c19: 
0487c20: 空叟印禪師語　　　　嗣佛照
0487c21: 上堂。大道坦然。離名離相。除則失旨。建立則乖宗。
0487c22: 從上佛祖。古往今來善知識。顯大機彰大用。盡是關
0487c23: 空夢。過犯迷天。印上座。打破面皮。還免得麼。良久。
0487c24: 拍蠅床云。不入驚人浪。難逢稱意魚。
0488a01: 舉羅山初入院上堂。才攬衣就座。便起去。回首云。
0488a02: 未識者近前來。有僧出禮拜。山云。也大苦。僧禮拜起
0488a03: 云。某甲咨和尚。山便喝出。師云。要識羅山麼。用盡自
0488a04: 己已心。笑破他人口。要識這僧麼。乞火和煙得。擔泉帶
0488a05: 月歸。
0488a06: 二由一有。一亦莫守。平地上死人無數。一心不生。萬
0488a07: 法無咎。屎窖裡頭出頭沒。孤迥迥峭巍巍。花須連夜
0488a08: 發。莫待曉風吹。
0488a09: 春山青。春水綠。春風包褁無纖粟。目前事。量外機。東
0488a10: 村王老暗攢眉。暗攢眉。獨山魈舞柘枝。
0488a11: 舉丹霞參忠國師。纔展坐具。國師云。不用不用。霞退
0488a12: 身三步。國師云。如是如是。霞進前三步。國師云。不是
0488a13: 不是。霞遶禪一匝出去。國師云。去聖時遙。人多懈
0488a14: 怠。三十年後。覓遮漢也難得。師云。不用不用。千聖不
0488a15: 共。如是如是。蝮蝎蛇虺。不是不是。徹骨徹髓。進前退
0488a16: 後遶禪。掣電之機落二三。
0488a17: 鐵崑崙兒喫一。南海波斯舞不徹。夜半失攔腰
0488a18: 帛。笑倒東村王大伯。拍禪一下。下座。
0488a20: 一拳。無足漢。一踢是一踢。阿呵呵。九九元來八十一。
0488a21: 平如鏡。嶮如崖。擬即失。動即乖。不擬不動自纏縛。別
0488a22: 有生機掘地埋。喝一喝云。雲門親見陳蒲鞋。
0488a23: 請少林再立僧。多子塔前。風行草偃。育王門下。正令
0488a24: 重行。掀翻舊日規模。從教佛祖乞命。不是第一句。亦
0488b01: 非格外機。寸釘才入木。遍界火星飛。
0488b02: 龍吟霧起。虎嘯風生。水長船高。泥多佛大。因什麼。春
0488b03: 力不到處。枯木亦開花。良久云。得安南。又憂塞北。
0488b04: 舉南泉示眾。道非物外。物外非道。趙州出問。如何是
0488b05: 物外道。南泉拽拄杖便打。趙州接住拄杖云。莫打某
0488b06: 甲。他後錯打人去在。南泉云。龍蛇易辨。衲子難謾。便
0488b07: 歸方丈。師云。避得迅雷。重遭霹。
0488b08: 病起云。即空體是病。森羅萬象是藥。謂之藥病相
0488b09: 治。直得空消殞。萬象平沈。亦未是勿藥時節。良久
0488b10: 云。喪毗耶離。無人解看箭。
0488b11: 蓬萊開受請。花未拈時。憑誰著眼。破顏笑後。已巳錯流
0488b12: 通。從茲接響承。致見麻纏紙褁。若非本色漢。難起
0488b13: 此門風。把住放行。天旋地轉。鐵船不怕海濤怒。香餌
0488b14: 端知意在龍。便請承當。毋勞謙遜。
0488b15: 舉真淨道。石霜云。休去歇去。是二乘寂滅之樂。雲門
0488b16: 云。一切智通無障礙。拈起扇子云。釋迦老子來也。是
0488b17: 謂學般若菩薩法喜禪悅之樂。德山棒臨濟喝。是謂
0488b18: 三世諸佛慈悲喜捨之樂。除此三種外。不為樂也。師
0488b19: 云。真淨老子。能知佗人之樂。不能自樂其樂。育王箇
0488b20: 裏。以上刀山攀劍樹為樂。以飲洋銅吞熱鐵為樂。莫
0488b21: 有同此樂者麼。喝一喝云。不是弄潮人。莫入洪波裏。
0488b22: 舉龍牙道。雲居師兄。得第二句。我得第一句。西院問
0488b23: 雲門。龍牙恁麼道。還扶得也無。門云。須禮拜雲居始
0488b24: 得。西院云。傍觀者哂。師云。路見不平。拔劍相助。傷鱉
0488c01: 如龜。必應有主。
0488c02: 范統制入山。若論宗門中事。譬如上將軍臨陣。韜略
0488c03: 俱備。咳唾風生。所以臨濟金剛王寶劍。誰敢嬰其鋒。
0488c04: 東山暗號子。鬼神莫能測。妙在建功立業。佐國安。
0488c05: 然雖如是。還有向上事也無。擊禪云。回觀射鵰處。
0488c06: 千里暮雲平。
0488c07: 僧問。如何是截鐵之言。師云。滿口含霜。
0488c08: 二月十五。了無遮護。山花半紅半白爭開。黃鶯一聲
0488c09: 兩聲乍語。取箇眼兮耳必聾。取箇耳兮目瞽。報慈
0488c10: 隔。雲門露。打破油甕。失老鼠。
0488c11: 舉肇法師道。觀方知彼去。去者不至方。師云。觀方知
0488c12: 彼去。去者不至方。防胡城萬里。其禍起蕭墻。
0488c13: 拈拄杖示眾云。喚作拄杖。縛殺汝。不喚作拄杖。走殺
0488c14: 汝。卓一下云。順風帆已巳掛。不肯上船來。
0488c15: 語是謗。寂是誑。不在非語非默。亦非向下向上。拈拄
0488c16: 杖卓一下云。開甘露門。示真實相。又卓一下云。無端
0488c17: 平地堆青嶂。
0488c18: 冬夜秉拂。大藏小藏教。詮注不及處。當甚破草鞋。四
0488c19: 七二三祖。相傳不到底。餵狗也不喫。豈況分枝列派。
0488c20: 玷辱宗風。致使逐隊隨。遞相鈍置。若論衲僧本分
0488c21: 事。著即瞎。聽著即聾。舉著即爛舌頭。會得即生
0488c22: 陷地獄。直下著得。挨得開。正好朝打三千。暮打八
0488c23: 百。一向壁立萬仞。土曠人稀。不免俯順時宜。通一線
0488c24: 路。所以道。陰剝盡。何曾動著絲毫。一陽復生。已巳是
0489a01: 全機漏泄。正當恁麼時如何。野水生銀片段。寒梅
0489a02: 雪綻玉零星。
0489a03: 九旬禁足。造地獄因。三月安居。擔枷帶。護生須是
0489a04: 殺。殺盡始安居。會得箇中意。鐵船水上浮。用盡自己已
0489a05: 心。笑破他人口。以大圓覺。為我伽藍。身心安居。平等
0489a06: 性智。好人不肯做。剛向屎裏臥。到箇裏。直饒坐斷聖
0489a07: 凡蹤。不居佛祖位。魔宮虎穴即處優游。在衲僧分上。
0489a08: 了沒交涉。若是蹴踏驚人底瞎驢。只於沒交涉處進
0489a09: 一步。便見靈山會上。迦葉微笑錯承當。少室峰前。神
0489a10: 光得髓未親切。畢竟親切一句。作麼生道。良久云。夜
0489a11: 半明星當午現。癡人猶待曉雞啼。
0489a12: 佛照為父母忌。請陞座。妙悟玄機。跟紅線。繁興大
0489a13: 用。千年葛藤。還他過量漢。一刀截斷。不與千聖同途。
0489a14: 一句單提。埽蕩眾魔窟穴。荊棘林中。烹金琢玉。黃金
0489a15: 殿上。撒土拋沙。回天轉地峭巍巍。邁古騰今風凜凜。
0489a16: 千坐斷。萬頃閒。罔極之恩一時報畢。正恁麼時。
0489a17: 且道。二位尊靈。向什麼處去。還委悉麼。內宮慈氏當
0489a18: 臺見。遍界全彰淨法身　末後說偈云。無端淨飯與
0489a19: 摩耶。生下男兒不起家。此日難忘當日恨。一爐沈水
0489a20: 一甌茶。
0489a21: 頌古
0489a22: 崔禪上堂。拈拄杖云。出來打。出來打。有僧出
0489a23: 問。崔禪。崔便擲下拄杖。歸方丈
0489a24: 十三慣繡羅衣裳。自憐紅袖聞馨香。人言此是嫁時
0489b01: 服。含羞刺出雙鴛鴦。
0489b02: 
0489b03: 木菴永和尚語　　　　嗣懶菴
0489b04: 師住西禪升座。問答罷。乃云。萬機不到。千聖攢眉。正
0489b05: 令當行。阿誰敢擬。任是祖師出世。未免弄假像真。直
0489b06: 指人心。如望梅林止渴。故知。聲前一路。智者猶迷。言
0489b07: 下精通。翻成漏逗。直饒有奔流渡刃之手。不犯鋒。
0489b08: 全機敵勝。正是衲僧門下。守營把寨。老弱殘兵。堪作
0489b09: 何用。只今莫有具衝天意氣底麼。良久云。金鏃慣調
0489b10: 曾百戰。鐵鞭多力恨無。
0489b11: 上堂
0489b12: 機輪轉處。作者猶迷。千眼頓開。如何曉會。不見睦州
0489b13: 和尚示眾云。諸人未得箇入頭。須得箇入頭。既得箇
0489b14: 入頭。不得辜負老僧。恁麼說話。面皮厚多少。木菴則
0489b15: 不然。諸人未得箇入頭。須得箇入頭。
0489b16: 住洋嶼菴。升座云。經年不跨雲門路。逐浪隨波恁麼
0489b17: 去。而今老大復癡憨。歸來且作村菴主。跨瞎驢。撾毒
0489b18: 鼓。百戰場中偃文武。從教臨濟撥動煙塵。溈仰互為
0489b19: 隊伍。列伍位鎗旗。布三玄戈弩。不消咳嗽一聲。直下
0489b20: 一時敗露。雖然如是。猶是尋常用底。且不墮時機一
0489b21: 句。又作麼生。良久云。旋斫生柴帶葉燒。時挑野菜和
0489b22: 根　復舉。僧到林敲門。林問阿誰。僧云是僧。林
0489b23: 云。莫道是僧。佛來亦不著。師云。諸禪德。林雖能把
0489b24: 定封疆。要且不會隨高就下。山僧即不然。方丈門八
0489c01: 字打開了也。僧來佛來。了無罣礙。為甚如此。家無小
0489c02: 使。不成君子。
0489c03: 慶御書妙喜菴額。師指牌云。虎頭帶角人難措。石火
0489c04: 電光休密布。中興天子展神鋒。萬象之中看獨露。
0489c05: 升座。問答罷。乃云。海門鼓浪拍天飛。妙喜家風孰與
0489c06: 知。今日風雲重借便。分明向上為全提。文彩未彰。消
0489c07: 息已巳露。動地驚天。不容回互。雲漢昭回星斗垂。誰敢
0489c08: 頭正眼　復舉。五祖示眾云。若人將四大海為
0489c09: 硯。須彌為筆。向太。書祖師西來意。太平下座。禮伊
0489c10: 為師。若書不得。佛法無靈驗。師云。諸禪德。直饒恁麼。
0489c11: 未是作家。裂開金鎖玄關。看取通天手段。拈拄杖劃
0489c12: 一劃云。還知麼。三分入石從來妙。使神仙暗裏驚。
0489c13: 鴈山枯木和尚遺書至。云。枯木生花劫外春。馨香遍
0489c14: 界古今聞。忽然樹倒歸何處。猿叫千山月滿船。
0489c15: 會慶聖節。升座云。世出世間稱第一。誰敢當頭正眼
0489c16: 觀。今日風雲欣慶會。九重深處現龍顏。拈起拂子云。
0489c17: 甚生標格。與麼奇特。甚生標格。如是富貴。未離兜率
0489c18: 降王宮。天上人間無比類。萬國來朝仰聖明。南山又
0489c19: 見添蒼翠。直得龍吟丹闕。鳳舞青霄。石抽條。木人
0489c20: 撫掌。正與麼時。莫有共樂昇平底麼。良久云。鵰弓高
0489c21: 掛狼煙息。復山河四百州。
0489c22: 至雪。請升座云。解語非干舌。能言不在聲。非聲非
0489c23: 舌用。還家罷問程。既非干舌。又不在聲。且作麼生說。
0489c24: 作麼生聽。說既無說。聽又無聽。直得雨花無路。凡聖
0490a01: 絕蹤。譬如明鏡當臺。絕演若逐東西之徑。洪機在掌。
0490a02: 排巨靈擘太華之。只這神威。阿誰敢近。天下老和
0490a03: 尚。到這裏飲氣吞聲。乞命有分。只今線道放開。也要
0490a04: 大家知有。豎起拂子云。差之毫釐。失之千里。臨濟正
0490a05: 法眼藏。向這瞎驢邊滅。至今三百六十骨節。八萬
0490a06: 四千毛竅。一時撒在諸人懷裏。未審還辨明麼。擊拂
0490a07: 子云。石火一揮天外去。時人休看月邊星　復云。適
0490a08: 來方丈老人。舉僧問五祖和尚。如何是臨濟下事。祖
0490a09: 云。五逆聞雷。師云。五祖和尚。向蟭螟眼中。開張世界。
0490a10: 坐斷臨濟舌頭。未審還知落處麼。擘開滄海取龍吞。
0490a11: 五逆聞雷不許聞。翻笑波心遺劍客。區區空記刻舟
0490a12: 痕。
0490a13: 寸絲不掛。赤肉尚存。萬里無雲。青天猶在。直饒仰面
0490a14: 不見天。低頭不見地。鳥道絕行蹤。通身無出氣。猶落
0490a15: 時人窠臼裏。還知超越一路麼。蓑衣篛笠從偏側。
0490a16: 取絲綸歸去來。
0490a17: 素面相呈。猶涉脂粉。離諸己已見。墮在斷常。直下喝散
0490a18: 白雲。衝開碧落。到乾元門下。不堪為走使在。還知麼。
0490a19: 精金不入爐中。爭得光華徹底鮮。
0490a20: 中秋云。茫茫人看中秋月。徒向閻浮記時節。不智明
0490a21: 月向人圓。已巳是眼中重著屑。瞎了眼。降屑。昨夜三
0490a22: 更轉向西。驚起蒼龍拗角折。
0490a23: 師在枕。再受黃蘗請。云。春深不放白牛閒。依舊隨
0490a24: 入亂山。拽杷牽犁償宿債。尾巴再露與人看。
0490b01: 受鼓山請。云。國師不跨石門句。舌頭未舉先分付。那
0490b02: 堪覿面涉思惟。天子新羅去。如斯剖露。已巳是敲
0490b03: 出鳳凰五色髓。擊碎驪龍頷下珠。利漢。與麼知歸。
0490b04: 跟下好與一劄。還知麼。大頂高。不容進步。靈源
0490b05: 水急。誰敢停橈。直饒一喝倒流。亦乃未為奇特。莫有
0490b06: 撥轉上頭關底麼。良久云。三尺鏌橫在握。不知
0490b07: 誰是出頭人。
0490b08: 僧問。少處減些子。多處添些子時如何。師云。已巳是七
0490b09: 穿八穴。進云。學人未曉其中旨。乞師方便再提撕。師
0490b10: 云。不許夜行。投明須倒。進云。登山須到頂。入海須到
0490b11: 底。師云。這漢今日方瞥地。僧禮拜　師乃云。少處減
0490b12: 些多處添。白雲官路販私鹽。一條性命俱拋下。不怕
0490b13: 當初王令嚴。
0490b14: 秉拂
0490b15: 西禪首座寮立僧。云。不露風骨句。未舉先分付。進步
0490b16: 口喃喃。軒知大罔措。如斯剖露。已巳是將諸人作死馬
0490b17: 醫了也。還肯麼。若也肯去。大似認奴作郎。若也不肯。
0490b18: 又是斬頭覓活。到這裡。合作麼生話會。利漢。一
0490b19: 透。何妨穩坐。若向途路經行。不消輕輕一拶。便見
0490b20: 鐵圍那畔。今之學徒。這裏經冬。那裏過夏。大法未明。
0490b21: 一向馳騁脣觜。誇諸己已見。將謂舉世無人。殊不知。性
0490b22: 命渾在別人手裏。白日業識忙忙。何時得到家。看它
0490b23: 到家底人。開口動舌。自然去離泥水。活人眼目。何曾
0490b24: 將實法繫綴於人。又豈是心緣意解所能證悟。不見
0490c01: 德山和尚示眾云。問即有過。不問猶乖。有僧纔出。德
0490c02: 山便打。僧云。話也未問。因甚便打。德山云。待你開口。
0490c03: 堪作什麼。古人具恁麼手段。譬如烈焰燒空。不容眨
0490c04: 眼。有甚近傍處。有般漢聞與麼道。又隨語生解。自
0490c05: 謂我為法王。於法自在。無你會處。無你不會處。若作
0490c06: 如是見解。非惟蹉過德山。亦乃自昧行眼。而今要
0490c07: 徑截會麼。適來方丈老人垂示。外道問世尊。不問有
0490c08: 言。不問無言。世尊良久。外道讚嘆云。世尊大慈大悲。
0490c09: 開我迷雲。令我得入。師云。聽事不真。喚鐘作甕。阿難
0490c10: 續問世尊云。外道有何所證。而言得入。世尊云。如世
0490c11: 良馬。見鞭影而行。師云。且道。那裏是見鞭影處。後來
0490c12: 雪竇和尚云。迷雲既開。決定見佛。還許同參也無。若
0490c13: 共相委。天下宗師。為外道伴侶。若各非印證。東土
0490c14: 衲僧。不如西天外道。又大溈和尚云。外道懷藏至
0490c15: 寶。世尊親為高提。森羅萬象歷然。又得阿難金鐘再
0490c16: 擊。四眾共聞。雖然如是。大似二龍爭珠。長他智者威
0490c17: 獰。師云。這兩箇老漢。一人具金剛眼睛。照破四天下。
0490c18: 一人泥裏洗土塊。未免自救不了。若人緇素得出。未
0490c19: 免鈍置世尊。為甚如此。覿面若無青白眼。宗風那得
0490c20: 至于今。
0490c21: 贊偈
0490c22: 六祖
0490c23: 黃梅半夜錯分付。纔得星兒便亂做。大庾嶺頭屙一
0490c24: 堆。後代兒孫遭點污。
0491a01: 黃檗
0491a03: 山。無端平地堆青嶂。
0491a04: 洋嶼菴造水筧
0491a05: 路遶懸崖萬仞頭。擔泉帶月幾時休。箇中撥轉通天
0491a06: 竅。人自安閒水自流。
0491a07: 
0491a08: 柏堂雅和尚語　　　　嗣懶庵
0491a09: 師住溫州淨社。開堂日。升座。問答罷。乃云。太掛劍。
0491a10: 用顯吾宗。凜凜神威。阿誰敢擬。利漢。聊聞舉著。踢
0491a11: 起便行。坐斷報化佛頭。直下壁立萬仞。若向言中取
0491a12: 則。句下明宗。戀窟狐狸。不消一攫。何故。此事不可以
0491a13: 有心知。不可以無心得。不可以語言造。不可以寂默
0491a14: 通。如擊石火。似閃電光。眨得眼來。了無交涉。所以黃
0491a15: 檗棒頭打出。大愚肋下用來。有卷有舒。能區能別。可
0491a16: 以助無為之化。可以報不報之恩。帝道與佛道遐昌。
0491a17: 皇風共宗風永扇。直得風行草偃。水到渠成。海晏河
0491a18: 清。漁歌樵唱。且共樂升平一句。作麼生道。太平瑞氣
0491a19: 無邊表。航海梯山祝聖明　復舉。羅山初出世。升座。
0491a20: 纔斂歛衣就坐。便云珍重。又云。未會者進前來。僧出禮
0491a21: 拜。山便喝。師云。還知羅山落處麼。一道直如絃。千古
0491a22: 應無對。縱有嚙鏃機。髑髏成粉碎。喝一喝。
0491a23: 太守請就州衙祈雨。升座云。葛陂化杖誰為力。陶壁
0491a24: 飛梭事有因。好是風雲相際會。崢嶸頭角自驚。拈
0491b01: 起拄杖云。還見麼。復卓一下云。直得海水騰波。須彌
0491b02: 岌。拏雲霧。電埽雷奔。正恁麼時。傾湫倒嶽一句。
0491b03: 作麼生道。良久云。大海若知足。百川應倒流。
0491b04: 上堂
0491b05: 佛子住此地。即是佛受用。拈拄杖卓一下云。鞏縣茶
0491b06: 瓶喫一槌。擊碎饒州白。直得憍梵提。不覺縮
0491b07: 項吐舌。觀音菩薩。忍俊不禁。向蚊子眼睫上。開張鋪
0491b08: 席。懸羊頭賣狗肉。無星秤子秤來。恰得十二兩。大愚
0491b09: 老漢。聽事不真。將秤鎚鋸解。轉使行市。買賣不相
0491b10: 當。敢問諸人。作麼生得恰好去。良久云。多處添些兒。
0491b11: 少處減些子。
0491b12: 溫州貢院回祿。太守請升座。薦亡歿士人。師云。百歲
0491b13: 光陰彈指頃。萬緣休處是良謀。文章蓋世今何在。到
0491b14: 了還歸土一坵。便恁麼信得及。生而無生。一片浮雲
0491b15: 點太清。滅而無滅。萬里寒空沈曉月。箇些兒佛不知。
0491b16: 擬心棲處隔山迷。直饒不擬棲心處。猶落吾家第二
0491b17: 機。豈不見。魯仲尼謂曾子曰。參乎。吾道一以貫之。直
0491b18: 下擔荷得去。處生死流。驪珠獨耀於滄海。踞涅槃岸。
0491b19: 桂輪孤朗於碧天。當恁麼時。生死兩字。甚處安著。既
0491b20: 無安著。便見文殊問菴提遮女云。生以何為義。女云。
0491b21: 生以不生生為生義。殊云。如何是生以不生生為生
0491b22: 義。女云。明知地水火風四大。未常自得有所和各。而
0491b23: 能隨其所宜。是為生義。殊云。死以何為義。女云。死以
0491b24: 不死死為死義。殊云。如何是死以不死死為死義。女
0491c01: 云。明知地水火風四大。未自得有所離散。而能隨
0491c02: 其所宜。是為死義。師召大眾云。生死兩義。菴提遮女
0491c03: 八字打開了也。物故諸位英賢。聞如是說。徹證無生。
0491c04: 豎起拂子云。看看。如今盡在山僧拂子頭上。示現神
0491c05: 變。舒廣長舌。同聲唱言。生是死之生。死是生之死。兩
0491c06: 路坦然平。無彼亦無此。既無彼此。又無死生。畢竟向
0491c07: 什麼處去。劫火洞然毫末盡。須彌頂上任橫行。
0491c08: 懶菴忌日拈香。瞎驢滅正法眼。臨濟宗風始大張。
0491c09: 的的單傳至今日。繩繩不斷愈光揚。有價數。沒商量。
0491c10: 無鼻孔漢。將什麼聞香。
0491c11: 萬機不到。千聖攢眉。一句當陽。十方坐斷。直得三十
0491c12: 三天。風颯颯地。金剛水際。涓滴不流。然後移身換步。
0491c13: 唱二作三。殺活全提。收放有準。如鏡照像。不亂光輝。
0491c14: 似鳥飛空。不雜空色。頭頭歷落。著著現前。不墮功勳。
0491c15: 何拘得失。所以道。鐘中無鼓響。鼓中無鐘聲。鐘鼓不
0491c16: 交參。句句無前後。直饒恁麼。猶涉程途。瞥轉機輪。如
0491c17: 何著眼。撒手到家人不識。鵲噪鳴樹間。
0491c18: 小參
0491c19: 住溫州靈巖入院。當晚云。不露風骨句。未舉先分付。
0491c20: 進步口喃喃。知君大罔措。古人盡力提持。只這些子。
0491c21: 若也徹去。說什麼懸崖峭壁。鳥道無前。信優游。縱
0491c22: 橫得路。便見叢林改觀。滴水生。邁古超今。騎聲蓋
0491c23: 色。全賓即主。全主即賓。照用雙行。誰散著。且畢竟
0491c24: 誰是知音者。雪後始知松操。事難方見丈夫心。
0492a01: 結夏云。去年今月正今日。北高前。冷泉亭畔。懸羊
0492a02: 頭賣狗肉。秤頭斤兩惜如玉。幾多高價來相酬。盡力
0492a03: 相酬酬不足。今年今日正今時。竹山頂上。棲風亭邊。
0492a04: 飢即困即眠。石頭為枕草為氈。永日蕭然無箇事。
0492a05: 白雲深處不朝天。且道。今年底是。去年底是。若道一
0492a06: 是一不是。見處偏枯。若道總是總不是。更買草鞋行
0492a07: 。何故。不見道。時浩浩。靜時靜悄悄。靜中之事
0492a08: 中參。中之事靜中了。直饒靜兩忘。更須當陽
0492a09: 裂破。方能以大圓覺。為我伽藍。身心安居。平等性智。
0492a10: 涅槃自性。無繫屬故。既無繫屬。又何用踞菩薩乘。修
0492a11: 寂滅行。明眼漢沒窠臼。應時如風。應機如電。點著便
0492a12: 行。撥著便轉。高高頂立。不掛煙雲。深深海底行。清
0492a13: 波不犯。鵝珠不待護而自護。蠟人不待而自。雖
0492a14: 然如是。且道。承誰恩力。還知麼。一曲韻寒千古調。萬
0492a15: 重青嶂月來初。
0492a16: 解夏云。十方同聚會。箇箇學無為。此是選佛場。心空
0492a17: 及第歸。既是無為。又作麼生學。既已巳心空。又歸什麼
0492a18: 處。若是頂門眼正。未舉先知。早是鈍漢。更於言下爭
0492a19: 鋒。有何交涉。豈不見三角和尚道。若論此事。眨上眉
0492a20: 毛。早是蹉過了也。麻谷出眾云。蹉過即且從。如何是
0492a21: 此事。三角云。蹉過了也。麻谷掀倒禪。三角劈脊便
0492a22: 棒。師云。提持過量事。須是過量人。所向無前。折衝萬
0492a23: 里。後來雪竇道。遮二老漢。眉毛總未曾眨上。說什麼
0492a24: 此事蹉過。師云。雪竇雖善攙旗奪鼓。其奈身陷重圍。
0492b01: 柏堂特為破關。與伊討箇出路。驀拈拄杖卓一下云。
0492b02: 向遮裏透得過。可以排巨靈逞擘太華之威。慴蒼龍
0492b03: 展奪驪珠之勢。隨處作主。遇緣即宗。師子身。誰敢
0492b04: 著。且俯徇時機一句。又作麼生。不憐鵝護雪。且喜
0492b05: 蠟人。
0492b06: 偈贊　立地佛事
0492b07: 見見之時。見非是見
0492b08: 見見之時非是見。見猶離見若為論。錢塘江上中秋
0492b09: 後。風急潮聲萬馬奔。
0492b10: 真覺禪師
0492b11: 德山棒下桶底脫。又被巖頭轟一喝。懸崖萬丈放全
0492b12: 身。松山撐破秋空月。
0492b13: 為僧下火
0492b14: 三十三年居夢宅。而今夢破宅還空。直饒合得空
0492b15: 體。未免依前在夢中。惺惺句。若為通。不惜眉毛為指
0492b16: 蹤。雲間木馬嘶風急。火裏蝍蟟吞大蟲。
0492b17: 杞上人下火
0492b18: 正杞非凡木。吾家梁棟材。如何未合抱。遽爾迅風摧。
0492b19: 直得叢林悽愴。猿悲哀。正當恁麼時。一句若為裁。
0492b20: 歸根得旨憑誰委。異種靈苗火裏栽。
0492b21: 白雲菴主起龕
0492b22: 箇是白雲菴中主。常與白雲為伴侶。白雲影裏笑翻
0492b23: 身。滿谷白雲留不住。既不住。去何處。綠楊堤畔舞春
0492b24: 風。家家門外長安路。
0492c01: 生時亦物死還空。死去生來事一同。今日死生消息
0492c02: 斷。四方八面路頭通。春風蕩蕩。和氣融融。下坡不走。
0492c03: 快便難逢。
0492c04: 齊監稅撒骨
0492c05: 得得臨安過浙東。來時草草去。百年鼎鼎槐宮
0492c06: 夢。夢破方知總是空。既總是空。遮箇骨頭。甚處得來。
0492c07: 遮裏徹去。方知道有生有死。善始善終。魚龍穴下蟠
0492c08: 根固。日月輪邊氣象雄。
0492c09: 
0492c10: 續開古尊宿語要集第五
