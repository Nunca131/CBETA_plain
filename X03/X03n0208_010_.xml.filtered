0001a01: 
0001a02: 
0001a03: 
0001a04: 
0001a05: No. 208
0001a06: 華嚴經論卷第十
0001a07: 
0001a08: 後魏釋　靈辨　造
0001a09: 如來光明覺品第五
0001a10: 光明開覺者。上道場會聖者普賢。以佛智明力用。
0001a11: 示如來樹王所證法身。依果清淨。具足自在無礙。
0001a12: 為應化根本。猶如大海出百川流。隨眾生水。示
0001a13: 月輪身。無不對見。聖者文殊菩薩。復開示名號四
0001a15: 悉分別說。顯示四種權道。充滿法界。一者身權。隨
0001a16: 群生水。示根淨方便無量身雲。一切悉現故。二
0001a17: 者依果權。隨諸業集垢淨剎土。無礙興起。充滿世
0001a18: 間故。三者名號權。隨群生。應無量德號。稱其悕
0001a19: 望。皆利安故。四者法門權。隨其欲性。雨甘露法雨。
0001a20: 應彼根。盈滿其中。如龍王雨。無不澤潤故。雖乘
0001a21: 佛力。如是開現。一切大眾。未其實。謂如來依本
0001a22: 分月輪身所示權道。何能充滿一切世界。是故婆
0001a23: 伽婆。令一切大眾。於常果法身。起深信解故。依月
0001a24: 輪星流身放大光明。漸次普照一切世界。令諸大
0001b01: 眾。尋光開覺。見如來四種道。充滿十方。入佛智
0001b02: 海。趣無餘涅槃故。是故顯示光明開覺。常果法身。
0001b03: 不思議無礙。攝受一切世間。是光明開覺。法身智
0001b04: 力有十種。一者法身常住。二者救苦說法。三者普
0001b05: 應世間。四者法身如實。五者隨出現。六者智身
0001b06: 寂滅。七者常恒清淨。八者智照自在。九者大悲拔
0001b07: 苦。十者普應無礙。法身常住者。是顯示身有二分。
0001b08: 一者光明開覺。二者顯嘆法身。光明開覺者。是光
0001b09: 明開示。有三種。一者光照此剎。二者因光見佛。三
0001b10: 者新眾生來集。光照此剎者。
0001b11: 經說爾者世尊至一切悉現。
0001b12: 三千大千者。以千為始。從千數至千。名為小千。復
0001b13: 以小千為始。從千數至千。名為中千。復以中千為
0001b14: 始。從千數至千。名為大千。其中含有百億須彌。百
0001b15: 億日月。四百億四天下。四百億四大海。三百億三
0001b16: 界。如來放光。悉照其中。普現四種不思議權道。問
0001b17: 曰。上放光從面門眉間。及齒間出。是中何故從足
0001b18: 指相輪中放。答曰。上放光明。顯示演說甚深法。故
0001b19: 從面門眉間放。是中開示普應世間。以四種權道。
0001b20: 下攝群生。是故從於兩足相輪放光。問曰。何故放
0001b21: 光但應百億。而不說普照一切世界。答曰。為化眾
0001b22: 生。漸次遍照故。因光見佛者。於此世界。悉見如來
0001b24: 經說如此見佛至亦復如是。
0001c01: 新眾來集者。如來神力。十方各有一大菩薩。而來
0001c02: 雲集。何故以神力集。令文殊菩薩。依光說偈。顯示
0001c03: 法身常住清淨。隨眾生。應四種權道。充滿法界故。
0001c04: 經說以佛神力故至淨修梵行。
0001c05: 顯嘆法身。文殊菩薩。依常身智明顯嘆。有五種。一
0001c06: 者有行平等觀。二者依正平等觀。三者陰平等觀。
0001c07: 四者見平等觀。五者無我平等觀。有行平等觀者。
0001c08: 依相行則有取受心生。於一切法。分別捨證。見生
0001c09: 死可捨。見如來涅槃解脫可證。非性淨般若真如
0001c10: 智。如是見者。非淨慧眼。以法性涅槃無捨證故。
0001c11: 偈說若有知正覺至彼非淨道眼。
0001c12: 依正平等觀者。法從緣起。猶如幻化。如實觀察。身
0001c13: 與依果。自性無二。於一切法平等。同真際。如是見
0001c14: 佛身者。是淨慧眼。如法性故。
0001c15: 偈說若有知如來至彼人難思議。
0001c16: 陰平等觀者。法性涅槃中。一切法平等。佛與眾生。
0001c17: 入實相門。陰界相盡。猶如空。如經中說。觀身實
0001c18: 相。觀佛亦然。寂滅無二故。
0001c19: 偈說若見我及佛至彼是大牟尼。
0001c20: 見平等觀者。智及境界。真如無二。自覺清淨故。能
0001c21: 如是知如來身者。則見佛與世。而無所起。等空故。
0001c22: 偈說見者無所有至彼人大名稱。
0001c23: 無我平等觀者。陰集非有。無性故空。解法寂滅。入
0001c24: 不二法門。則見如來智無有畏。安穩解脫故。何故
0002a01: 顯示法身常住。如一切智入。令諸大眾。尋光見。
0002a03: 偈說無我無眾生至智者無所畏。
0002a04: 救苦說法者。光如前說。倍增差別。是開示法輪攝。
0002a05: 有二種。一者智斷具故。能轉法輪。二者勸修。如聞
0002a06: 見證。智斷具者。是相有六種。一者安護故。修行智
0002a07: 斷。以無漏根力。調御群生。斷癡愛林。免熱惱苦。
0002a08: 置清涼地。證道還應為轉法輪。法爾調御故。二者
0002a10: 相。轉實法輪故。三者證涅槃故。修行智斷。於無量
0002a11: 劫。集一切德。本度生死此岸。達到涅槃。法爾應轉
0002a12: 清淨梵輪。普覺世間故。四者降魔故。修行智斷。以
0002a13: 性淨無我無漏聖智。降伏四魔。無畏勇健。直出生
0002a14: 死。以慈悲智幢。現轉法輪。無畏說故。五者度煩惱
0002a16: 集。逮得涅槃常身智海。一念盡見一切法界。自在
0002a17: 示現。轉勝法輪。無障故。六者擊法故。修行智
0002a18: 斷。具一切智已巳。興正法雲。甘露法雨。悉令眾生。入
0002a19: 安穩智道。轉淨法輪。自覺法爾故。
0002a20: 偈說見眾生苦逼至自覺法如是。
0002a21: 勸修者。是勸進相。有四種。一者界處勸修法性涅
0002a22: 槃。壞一切有自在雲。實應如佛所住。常身示現。遊
0002a23: 諸剎土。利安世間故。二者果處勸修涅槃。如空常
0002a24: 恒清淨。應以大願。歡喜念住故。三者悲處勸修。在
0002b01: 大地獄。為惱燒。應住心如空。安穩濟難故。四者
0002b02: 捨處勸修。護大法故。勿惜壽命。住堅固忍。建正法
0002b03: 幢。是因能至金剛之身。不可壞故。何故顯示勸修。
0002b04: 如聞證入解脫果故。
0002b05: 偈說不壞無量境至彼得如來法。
0002b06: 普應世間者。光如前說。倍增差別。是普應有二種。
0002b07: 一者法身自在。二者應身普至。法身自在者。善覺
0002b08: 清淨。住無餘涅槃故。
0002b09: 偈說如來覺諸法至調伏群生類。
0002b10: 應身普至者。是云。現有九種。一者出生方便。降身
0002b11: 母胎。示行人道。雖復出生。相好具足。猶如山王。住
0002b12: 後身。示成正覺。普照世間。如滿月故。二者行攝
0002b13: 方便。禪思經行。集無量功德。定慧清淨。心無所畏。
0002b14: 如師子王故。三者觀察方便。淨眼觀察十方界藏。
0002b15: 或示戲。調御眾生故。四者身淨方便。示末後身。
0002b16: 大師子吼。所轉法輪。莫不真實。其身清淨。如日光
0002b17: 故。五者棄家方便。捨家出家。解脫無染。修行禪寂。
0002b18: 入如實際。心常志樂。住諸佛行。取解脫果故。六者
0002b19: 亦坐道場方便。先已巳善覺一切法相。而現坐道場。
0002b20: 修無漏智道。度諸法彼岸。以金剛智火。滅無明闇。
0002b21: 正覺諸法。成無上道故。七者調伏方便。以大悲雲。
0002b22: 遍一切。慈光流入諸群生根。示以法寶。悉調伏
0002b23: 故。八者轉法輪方便。容儀殊特。處一切大眾。示無
0002b24: 畏說。神力自在。無能映蔽。悉攝眾生。置如實法故。
0002c01: 九者滅度非滅度方便。咸盡故。示般涅槃。普現
0002c02: 佛事。如實饒益。或復熾然明照世間。如千日出。普
0002c03: 照一切。隨根充滿。皆令達到究竟菩提故。
0002c04: 偈說或見初生時至顯現自在法。
0002c05: 法身如實者。光如前說。倍增差別。是法身如實。有
0002c06: 十種甚深。一者無相甚深。法身非有。隨群生。次
0002c07: 第現身。猶如月王。漸增滿足故。二者清淨甚深。證
0002c08: 如智破二種縛。一者心緣縛。解我無我心相盡故。
0002c09: 二者界處縛。我所法中。無所取故。離此縛故。得二
0002c11: 煩惱爾炎地種滅故。是淨非念處智。常身離盡無
0002c12: 邊聖諦故。三者解脫甚深。自覺聖道。離無明闇。如
0002c13: 日天子。普照世間。如聲發響應。悉對現故。四者常
0002c14: 身甚深。離陰入界。入壞無常壞果。超出世間。住自
0002c15: 覺聖地。自在無畏。如師子王故。五者自體淨甚深。
0002c16: 離一切障。自覺解脫。如靈空集故。六者斷常甚深。
0002c17: 於有依集起。無依集起二種建立。住地煩惱。菩提
0002c18: 智斷故。七者同體淨甚深。自覺清淨離染障。自在
0002c19: 無礙。悉寂滅故。八者爾炎淨甚深。智光普入眾生
0002c20: 界藏悉建立。九者嚴淨甚深。集一切依果。以無量
0002c21: 莊嚴具。悉莊嚴故。十者空實甚深。正覺寂滅。有亦
0002c22: 有。有非有相。非無亦無。無非無相。而能普現說法
0002c23: 調御故。
0002c24: 偈說善逝法甚深至為說清淨法。
0003a01: 隨出現者。光如前說。倍增差別。是依出現。有
0003a02: 十種淨妙業。一者慈救淨業。於三品人中。等心免
0003a03: 濟。於苦眾生。救苦與樂。離人天放逸。住慈等善根
0003a04: 故。二者信淨業。修念佛三昧。堅住不動。猶如明鏡
0003a05: 淨無垢故。三者無漏淨業。住性淨法流。慧明無穢
0003a06: 故。無明闇障。越生死海故。四者身淨業。於四威儀。
0003a07: 不令毀壞。心常繫念三昧法中。晝夜善觀諸佛境
0003a08: 界。心不休息。趣菩提明處故。五者遍修淨業。心無
0003a09: 怠慢。入一切三世。勇猛精進。攝無餘涅槃故。六者
0003a10: 真智淨業。觀一切法。入性淨無我。真如法中。離我
0003a11: 我所。無身相故。七者觀察淨業。善能計量諸眾。悉
0003a12: 知其小大。應彼根。令離愛染。安置如實寂滅法
0003a13: 故。八者神業淨業。於一切佛土。示神變力。悉令無
0003a14: 量群生。飲法甘露。充滿身心。悉安穩故。九者計量
0003a15: 淨業。知一切佛國色集。以無礙智明。照盡無餘故。
0003a16: 十者微細計量智明淨業。於一切塵。悉知其數。智
0003a17: 明無礙。自在教化故。何故顯嘆淨業。依彼水。現
0003a18: 月王身故。
0003a19: 偈說離諸人天樂至是彼淨妙業。
0003a20: 智身寂滅者。光如前說。倍增差別。是智身寂滅有
0003a21: 二種。一者法身離相。二者應身出化。法身離相者。
0003a22: 是寂滅難見。有六種。一者倒見非真。二者色身無
0003a23: 邊。三者法身離相。四者涅槃寂滅。五者離盡智淨。
0003a24: 六者體淨解脫。倒見非真者。作色相緣。佛非淨涅
0003b01: 槃。欲見佛者。是人隨倒行。蔽於慧眼。不能善達
0003b02: 最勝涅槃。邪見取相故。
0003b03: 偈說若以色性大神力至彼為不識最勝法。
0003b04: 色身無邊者。無色離色。示一切色相。猶如空。無
0003b05: 有能觀。見邊際故。
0003b06: 偈說如來色身形相處至妙色威神不可極。
0003b07: 法身離相者。體淨涅槃如實際。離一切色。非相所
0003b08: 攝。而具妙色隨應故。
0003b09: 偈說非以相好為如來至隨其所應悉能現。
0003b10: 涅槃寂滅者。法性行果如如際。住無有量離諸量。
0003b11: 離集無集。過諸合散。性相常恒。不可說故。
0003b12: 偈說諸佛正法不可量至其性本來常寂滅。
0003b13: 離盡智淨者。法身智淨。離陰界入。捨無常壞果。證
0003b14: 報淨涅槃。心行處滅。過語言道故。
0003b15: 偈說不以陰數為如來至言語道斷行處滅。
0003b16: 體淨解脫者。身心離相。善覺如實。不二不盡。常清
0003b17: 淨故。
0003b19: 應身出化者。是示現有五種。一者流光遍入。隨一
0003b20: 切法界。悉能遠照。光覺自在。善應群生故。二者同
0003b21: 示現。一應示無量。無量示一。應一處一切處。一
0003b22: 切處一處。無障故。三者不動示現。身無去來。過
0003b23: 妄想際。而能示現。起如幻智。應種種身雲故。四者
0003b24: 隨世間起。應妄想生。了達自性。知無所有。悉寂滅故。
0003c01: 五者究竟示現。如涅槃智者。則導師。遠離諸漏故。
0003c02: 偈說普放妙光明至是則見導師。
0003c03: 常住清淨者。光如前說。倍增差別。是相有二種。一
0003c04: 者法身常住。二者勸諸菩薩。應如實知。法身常住
0003c05: 者。是淨有六種。一者自覺超勝法身常住。超度四
0003c06: 魔。自無依。無能勝者。壞無常壞果。如金剛故。二
0003c07: 者能安護世間法身常住。自度四魔。能與世間。為
0003c08: 歸依者。具一切功德。調御群生。證涅槃故。三者妄
0003c09: 想識滅法身常住。壞七心壞果。覺淨涅槃。常恒不
0003c10: 變。無所依止。如空故。四者壞果不壞法身常住。
0003c11: 七識滅。真心淨。不為壞法之所壞故。五者斷淨
0003c12: 法身常住。自偽盡。如鏡無垢故。六者智淨法
0003c14: 偈說勝自覺超世間至是名善入如來智。
0003c15: 勸諸菩薩如實知者。是勸進有五種。一者遠離身
0003c16: 心。二者無轉示轉。三者道淨平等。四者法於如住。
0003c17: 五者無依寂滅。遠離身心。應如實知者。欲入常身
0003c18: 深智慧海。離諸心念妄想意根。能如實了達。無疑
0003c19: 惑故。
0003c20: 偈說欲入善逝深法海至永不隨順疑惑心。
0003c21: 無轉示轉應如實知者。轉法輪時。知性自性。無所
0003c22: 轉故。
0003c23: 偈說一切世界如來境至無上導師方便說。
0003c24: 道淨平等應如實知者。菩提無種種相。當離妄想。
0004a01: 如菩提住故。
0004a02: 偈說曉了諸法無疑惑至正意思惟佛菩提。
0004a03: 法相如住應如實知者。法非一二。假名說量無量。
0004a04: 而能流布。餘益群生故。
0004a05: 偈說諦了分別諸法時至是知諸佛無量德。
0004a06: 無依寂滅應如實知者。生死涅槃。除性無有異。除
0004a07: 滅憶想。如佛住故。
0004a08: 偈說觀察諸法及眾生至是則了知佛法義。
0004a09: 智照自在者。光如前說。倍增差別。是智自在。有十
0004a10: 種常身無方便。一者離盡常住。二者自覺聖諦。
0004a11: 三者住深禪寂。四者住涅槃性。五者等覺隨順。六
0004a12: 者具十力智。七者同真際。八者成敗自在。九者宿
0004a13: 命他心智。十者三明自在。離盡常住壽命方便者。
0004a15: 難俎。如空故。
0004a16: 偈說大智無有量至是則方便力。
0004a17: 自覺聖諦如實方便者。達法緣起。入如實際。三世
0004a18: 一合。淨明無二故。
0004a19: 偈說於諸佛深法至是則方便力。
0004a20: 住深禪寂示身方便者。正受三昧。如無所度。而能
0004a21: 現起身雲。如應調伏故。
0004a22: 偈說常樂觀眾生至是則方便力。
0004a23: 住涅槃性常恒方便者。解脫自在。滿平等大慧。巧
0004a24: 會有無。證解脫道故。
0004b01: 偈說方便善觀察至是則方便力。
0004b02: 等覺隨順菩提方便者。攝一切智。究竟如法性。善
0004b03: 化眾生故。
0004b04: 偈說隨順調御士至是則方便力。
0004b05: 具十力智解脫方便者。用深廣智慧。自覺聖道。能
0004b06: 到是處非處等諸法彼岸。能令眾生。背生死道。趣
0004b07: 涅槃故。
0004b08: 偈說佛說深法義至是則方便力。
0004b09: 同真際無方便者。到諸法實相。心如實空。善
0004b10: 巧無差。平等寂滅。無障故。
0004b11: 偈說心如空界至是則方便力。
0004b12: 成敗自在時數方便者。善巧念知。日月時朔。歲
0004b13: 劫等。隨剎成敗。如實知故。
0004b14: 偈說常記念晝夜至是則方便力。
0004b15: 宿命他心智處方便者。於眾生界。種種因緣。隨諸
0004b16: 業果。一切遍知故。
0004b17: 偈說一切群萌類至是則方便力。
0004b18: 三明自在無方便者。智盡三世。一切覺故。前七
0004b19: 種方便。善覺真諦。巧會有無際實。除涅槃性故。後
0004b20: 三種方便。善覺世諦。隨無量差別事。一念悉知故。
0004b21: 偈說一切過去世至無比方便力。
0004b22: 大悲拔苦者。光如前說。倍增差別。是大悲拔苦。有
0004b23: 十種。一者能度難度。二者勉彼恐怖。三者斷諸放
0004b24: 逸。四者拔我見地。五者與無依為依。六者斷邪行
0004c01: 結使。七者拔苦三有。八者勉流住。無明住地。九者
0004c02: 斷無常壞果。十者同斷攝。能度難度苦。大悲者不
0004c03: 惜身命。修難行苦行。度難度海。還來法界。大師子
0004c04: 吼。如實利安一切眾生。悉令逮得無師智故。
0004c05: 偈說受持難行法至我令悉當度。
0004c06: 勉彼恐怖救苦大悲者。於生死津濟五煩惱中。拯
0004c07: 接眾生。令離恐怖。世雄決定。能善利安。悉解脫故。
0004c08: 偈說漂浪生死流至是則佛境界。
0004c09: 斷諸放逸救苦大悲者。以無漏智。大滅諸愛欲。究
0004c10: 竟清淨。住如來道故。
0004c11: 偈說世間諸放逸至是則佛境界。
0004c12: 拔我見地救苦大悲者。以智慧力。斷彼眾生邪慢
0004c13: 我心。遠離亂意。住寂滅地故。
0004c14: 偈說慧者滅本際至是則佛境界。
0004c15: 與無依為依救苦大悲者。斷孤眾生。諸惡趣苦。
0004c16: 置清涼處故。
0004c17: 偈說見彼苦眾生至是則佛境界。
0004c18: 斷邪行結使救苦大悲者。然以智燈。而普照之。令
0004c19: 彼悉捨邪見闇障。住無漏智明故。
0004c20: 偈說迷惑失正路至是則佛境界。
0004c22: 濟度脫故。
0004c23: 偈說一切三有海至是則佛境界。
0004c24: 勉流注無明住地救苦大悲者。於變易生死有漏
0005a01: 淵中。施設法橋。悉皆度脫。置法性涅槃故。
0005a02: 偈說無有本實見至是則佛境界。
0005a03: 斷無常壞果救苦大悲者。以方便生死手。於生死
0005a04: 獄。挽出眾生。悉令窮盡三苦邊際。究竟達到入涅
0005a05: 槃城故。
0005a06: 偈說見彼生死獄至是則佛境界。
0005a07: 同類攝救苦大悲者。隨緣示現。應同彼形。令斷恐
0005a08: 怖。心無疑惑。悉寂滅故。
0005a09: 偈說聞佛甚深法至是則天人師。
0005a10: 普應無者。光明遍照一切法界。悉開示故。是自
0005a11: 在相。有二種。一者光網普覺一切世間。二者開示法
0005a12: 身一切現化。光網普覺者。流光普照一切法界。悉令
0005a13: 大眾見法身權道。充滿世間。自在攝化。盡無餘故。
0005a14: 經說爾時光明至淨修梵行。
0005a15: 開示法身一切現化者。是法身自在。有七種。一者
0005a16: 十力智。二者覺示現無。三者妙行清淨。四者心
0005a17: 淨觀察。五者妙音示現。六者見佛不存其相。七者
0005a18: 身藏不思議。十力智者。知法界境界。三明達到。一
0005a19: 念照盡。而無去來。湛然寂滅故。
0005a20: 偈說無量無數劫至具足十種力。
0005a21: 自覺示現無者。起諸依果。隨如如相。十方斯現。
0005a22: 猶如大雲。悉普覆故。
0005a24: 妙行清淨者。證法身依果。處彼現化。令一切眾生。
0005b01: 歡喜信樂。悉得自在。無解脫故。
0005b02: 偈說從始供養佛至速逮無上道。
0005b03: 心淨觀察者。如來身。解一切法。入如實際。同淨
0005b04: 法身。住佛所住故。
0005b05: 偈說能問十方佛至斯人等如來。
0005b06: 妙音示現者。轉淨法輪。逮無上智。雨甘露法雨。澤
0005b07: 潤群生故。
0005b08: 偈說聞佛妙音聲至甚深難知見。
0005b09: 見佛不存相者。知佛法身。是涅槃事。不可以有無
0005b10: 緣。如盲對色。寂然不取故。
0005b11: 偈說勝所說法至乃見真如來。
0005b12: 身藏不思議者。一切世界。悉入其中。而無障。如
0005b13: 處空。無有來去。示成敗相。一切圓。充滿空故。
0005b14: 偈說眾生種種業至充滿空界。
0005b15: 聖者文殊。如是於一切處。依大光明。方便以偈。顯
0005b16: 示法身。無為常住。隨眾生。現四種道。充滿法界。
0005b17: 大眾見。於常果法身。令得正解。何以故。知佛法
0005b18: 身。猶如滿月。不一不異。一切現化故。卷十終
