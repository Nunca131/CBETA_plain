0636c09: 
0636c10: 
0636c11: 
0636c12: 續華嚴略疏刊定記卷第四本末合盡賢首品
0636c13: 靜法寺沙門慧苑述
0636c14: 光明覺品第九將釋此品。四門同前。
0636c15: 初釋名中二。先顯得名。後辨釋名。先得名者。梵本中
0636c16: 名如來光明網能覺悟品。謂佛足下輪網相中放光。
0636c17: 還名光網。照十方佛會。覺悟菩薩。令發意來此故。
0636c18: 釋名者。如來是能放光主。光明網是所放光體。能覺
0636c19: 悟是光業用。此斷如來之光明網依主。或有財。簡菩
0636c20: 薩等故。是佛所有故。光明網之能覺悟。亦通兩釋。曾
0636c21: 音聲等覺悟故。光明有此覺業故。若總言如來光明
0636c22: 網覺悟之品。唯依主也。
0636c23: 二來由者。略由二義。一由答前八問故來。謂一佛放
0636c24: 光照遍法界。此答威德如日威光。一舉能現一切事
0637a01: 物。二光所現剎。答開示之意遍歷諸句。三光現剎中
0637a02: 有佛菩薩。答剎莊嚴。四文殊說法顯佛功德及真實
0637a03: 理。答佛性。五光所覺悟諸來菩薩。各於本剎淨修梵
0637a04: 行。答佛剎清淨。六諸來菩薩本剎金色乃至平等色
0637a05: 等。其中有依體立名者。答剎體性也。如以金為體名
0637a06: 金色金剛為體名金剛色等。七諸來菩薩本剎各各
0637a07: 別別成。名體亦異。此答剎成就。八光所照剎中。皆有
0637a08: 百億如來成正覺。此答佛大菩提。亦可眾見世尊。遍
0637a09: 空世界中。皆坐蓮華藏師子座。是答佛住。佛知大眾
0637a10: 心念請已巳。各隨其類為現神通令眾皆見。是答佛威
0637a11: 德。餘如前說。二顯前二品名諦別遍。即是此品融
0637a12: 遍故來也。謂前所明名諦一切方遍一切。今此品明
0637a13: 佛及眾會。一即一切前後共顯。是故來也。
0637a14: 三宗趣者。以佛光照一切剎中菩薩為宗。覺悟彼諸
0637a15: 菩薩令來此為趣。宗趣門中但說宗趣。不煩強說餘
0637a16: 法。
0637a17: 四釋文者。此中光處照所大數有二十六節。於中前
0637a18: 九別顯。後十七同辨。則為十段。此非二十六度放光。
0637a19: 亦非一放。而次第巡照。但一放光同時頓照盡空世
0637a20: 界。然以言不並彰。說有前後。又為引機入法。令漸
0637a21: 見故。說有二十六節也。
0637a22: 就初段中二。先明佛以身光照現事境令眾目。後
0637a23: 爾時一切處文殊下智光讚述令眾悟法。或此智光
0637a24: 之言。但是分文。非顯經稱。經名如來光故。今正文殊珠
0637b01: 菩薩門故。前中二。初顯能照之光。後照此下明所照之
0637b02: 境。前中文云足輪下者。謂足下輪相中也。足下放光
0637b04: 初。為表說信故此放光也。二信望後住最為至劣。足
0637b05: 下於身獨為至卑。表說劣門故此放也。三表為本所
0637b06: 依之義。謂身能步涉依足下為本。將詣菩提。信為根
0637b07: 本。故此放也。下文云信為道元功德母。智度第九云
0637b08: 足下放光者。身得住處。皆由於足。與此得也。言百億
0637b09: 光明者。顯光數也。以所照世界雖無邊限。然彼悉與
0637b10: 娑婆世界及密訓等。是得類剎皆有百億四天下等
0637b11: 為所照境。是故光明亦放百億。二所照境中二。先
0637b12: 照現本剎染淨等事。二如此處下現自法會普遍之
0637b13: 相。前中三。初總標。次百億閻浮下別顯。後其中下通
0637b14: 結。初中照是能照光。此三千等是所照境。然此界量
0637b15: 諸說不同。若依真諦部異執記云。以一四天下為一
0637b16: 數。從此一數至十。十至百。百至千。是小千世界。三倍
0637b17: 小千。為三千。謂一倍至十小千。二倍至百千。三倍至
0637b18: 千千。此為三千世界也。又作三倍增。以為大千。謂一
0637b20: 世界也。若依長阿含第十八云。千日月。千須彌山。千
0637b21: 四天下六欲天。千梵天。是名小千世界。千小千名中
0637b22: 千世界。千中千界名三千大千世界。雜阿含第十六。
0637b24: 後正明三千大千。言處量者。彼云夜摩等天宮依處
0637c01: 量有幾。有餘師說。此上四天依處量同妙高山頂。有
0637c02: 餘師說。上倍倍增。有餘師言。初靜慮地宮殿依處等一
0637c03: 四州。第二靜慮等小千界。第三靜慮等中千界。第四
0637c04: 靜慮等大千界。有餘師言。下三靜慮如次。量等小中
0637c05: 大千。第四靜慮量無邊際。言三千者。彼云齊何量小
0637c06: 中大千。頌曰。四大州日月。蘇迷慮欲天。梵世各一千。
0637c07: 名一小千界。此小千千倍。說名一中千。此千倍大千。
0637c08: 皆同一成壞。順正理三十一。大同俱舍。然說三千大
0637c09: 千。唯至梵天故。彼云聖教唯說至梵世故。依大乘中。
0637c11: 引長阿含等。若依顯揚第一。大意同前。然說三千世
0637c12: 界三所壞。故知初禪小千。二禪中千。三禪大千。若
0637c13: 依金光明。三千世界遍無色界。彼云是諸仁王。手擎
0637c14: 香爐。供養經時。其香遍布。於一念頃。遍至三千大千
0637c15: 世界百億日月乃至百億非想非非想天。若依此經。
0637c16: 唯至第四靜慮。故次下云照百億色究竟天。問此上
0637c17: 諸說。何者為定。答若約至教定量。則此經為定。若
0637c18: 依各隨機說。則一切皆定。
0637c19: 二別顯中三。初辨照現人中。次百億菩薩下明照現
0637c21: 二大海。三輪圍。四州者。按俱舍等說。中印度當閻浮
0637c22: 提中。從中向北。三處各有三重黑山。黑山北有雪山。
0637c23: 雪山北有香醉山。香雪兩間有阿耨達池。池側有林。
0637c24: 名為瞻部。樹形大高。生果甘美。洲因林稱。亦依果名。
0638a01: 號瞻部提。提此云洲。綴文習古。猶曰閻浮。弗婆者。此
0638a02: 云勝身。勝餘州故。提如前說。瞿耶尼者。或曰瞿陀尼。
0638a03: 瞿牛也。陀尼貨也。交關貨易用牛如錢故。怛羅句盧。
0638a04: 此云勝生。亦曰勝處。以彼洲人。定壽千歲衣食自然
0638a05: 故。佛本行集經第十三云。此閻浮提縱廣正等七千
0638a07: 越十千由旬。俱舍十一云。南瞻部如東三邊各二千。
0638a08: 南邊有三半。東洲如半月。三邊如瞻部。如東邊三百
0638a09: 半。西洲圓無缺。徑二千五百。北俱盧。畟方面各二千
0638a10: 等。釋曰。此中二千三半等數。皆由旬量也。四洲人面。
0638a11: 各象當洲地形。二大海者。謂外海。三輪圍者。此
0638a12: 四洲鐵圍山。謂須彌山在四洲處中。四寶所成。北金。
0638a14: 繞。一由乾陀羅。乃至第七尼民陀羅。此七山外有四
0638a15: 大洲。四大洲側。各有二中洲。八中洲外。有八十億小
0638a16: 洲。此外方有鐵輪圍山。周如輪。此上九山。皆下入
0638a17: 海。八萬四千由旬。住金輪上。若依俱舍。九山入水。皆
0638a18: 八萬由旬。若論高量。唯須彌與入水等。餘八望須彌。
0638a19: 半半漸卑。謂由乾陀山。四萬二千。乃至鐵圍三百一
0638a20: 十五由旬半。餘一百八十步。此依三十里由旬計也。
0638a21: 九山縱廣。皆等高量。若依俱舍。高廣數准折可知。
0638a22: 出其九山間有八大海。前七名內。廣同內面山量。第
0638a23: 八名外。廣三億二萬二千由旬。此依十十變數量也。
0638a24: 問一三千界內。計有萬億四天下。何故此中但云百
0638b01: 億。答此之數量諸說不同。然有二種。一經論翻異。
0638b02: 二數法差別。初翻異者。如俱舍翻洛叉為億。此經譯
0638b03: 俱胝為億。故此中云。光照一億十億百億千億等。梵
0638b06: 相傳釋有三種。一者十萬。二者百萬。三者千萬。謂此
0638b07: 一俱胝三千大千世界。或至百數。或至千數。或百千
0638b08: 數。二數法差別者。按此方黃帝法。數有三等。謂
0638b09: 上中下下等數法。十十變之。中等數法。百百變之。上
0638b10: 等數法倍倍變之。諸經論中數乃四等。謂下中上上
0638b12: 中阿僧祇耶。是其一數有一無餘。數始為一。十一為
0638b13: 十。十十為百。十百為千。十千為洛叉。十洛叉為度洛
0638b14: 叉。十度洛叉為俱低。乃至十大羅攙為阿僧企耶。
0638b15: 印度俗中。亦同此說。又諸經論。億萬已巳前亦同此變。
0638b16: 中等數者。百百變位。故大婆沙一百七十七云。積一
0638b17: 至百千名洛叉。洛叉至百千。名俱低。百千俱低名阿
0638b18: 庾多。佛本行集經第十二云。一百百千是名俱低。乃
0638b20: 也。一百箇百千是億也。梵文巧略千字兩用。又此經
0638b21: 阿僧祇品。晉朝本云。百千百千名一俱梨。今此本云。
0638b22: 一百洛叉名一俱低。斯並依中等數也。上等數者。千
0638b23: 千變之故。大智度第四云一一名二。二二名四。三三
0638b24: 名九。十十名百。十百名千。十千名萬。千萬名億。千萬
0638c01: 億名那由佗。上上等數者。位位變之。謂將總位為後。
0638c02: 別不數積。此別數等前總位故。此經阿僧祇品云。俱
0638c04: 皆倍倍變。若依十十變數。則一三千界有百億四天
0638c05: 下。若依百百變數。則有百億四天下。今計一小千界。
0638c06: 有一千四天下。數此至百萬。名為萬。是則中千。總有
0638c08: 百億也。
0638c09: 二照現八相中。但顯五種。餘隱略故。不說。問佛此放
0638c10: 光。是成道後。第二七日。如何現前。生受出家。現後涅
0638c11: 槃。答下文云。佛於一念。顯現三世一切佛事。八相
0638c12: 微細也。一一相內具餘七故。
0638c13: 三照現欲色天中及後總結。並易可知。
0638c15: 前中云百億如成。亦如是坐者。此明一會遍一切處。
0638c16: 非是多處。各別有會。餘遍法界。世界中亦如是遍。此
0638c17: 乃圓融自在法會。非餘境界。二集新眾中。佛神力
0638c18: 者。是前各隨其類。現神通也。問前品已巳說文殊珠新集。
0638c19: 何故今此更說新成。答今言新集。只是前品新來
0638c20: 說法所由事須還牒彼故。問此中現同前品文殊金
0638c21: 色界來。復言文殊遍一切處。定不相違。答法界之
0638c23: 法界身。放法界光。令眾以法界眼文殊法界身。如
0639a01: 二頌中十偈總意顯一切相即平等無差。於中分二。
0639a03: 得解脫。不染著世者。此非證理之智眼。梵本云彼。聖
0639a04: 道眼下九順釋中。一出佛體。即無體無體即體。二見剎
0639a05: 及佛不依。正歷然而一性平等。曾無動搖。是不壞
0639a06: 二相也。三即佛及所說平等也。四見佛及自身位平
0639a07: 等第三句釋無能證智無住法性。五知五蘊即無為。
0639a09: 超越。若知法者。知彼二性平等之法。七於迴向菩提。
0639a10: 能所心平等。大品云。須菩提言。迴向心不在菩提心
0639a11: 中。菩提心不在迴向心中。帝釋難云。何故爾耶。須菩
0639a12: 提言。不以世諦如幻夢說。但以第一義諦說。是二心
0639a13: 空非心相。乃至云。若有二法。可有迴向。譬如我東
0639a14: 西行。南有止宿故。迴東趣向東。與迴向處有異故。可
0639a15: 有迴向。不得但有東而言迴向。無有異故。八出眾生
0639a16: 生與我平等。九解了一多平等。謂解多由一起。解一
0639a17: 由多生。無一不成。無一不成來多無多。亦無一多。彼
0639a18: 一多相由生盡故。一多之念息。一多相平等。此會差
0639a19: 別歸平等性。是理事無。非事事無。應審其文。勿
0639a20: 謬解也。
0639a21: 第二節光照十方各十佛土長行得義。十偈分二。初
0639a23: 菩提。上半所為。謂無明故造業。貪愛故潤業。生死境
0639a24: 轉。此二為彼除。此求菩提也。准梵本中。第二句應云
0639b02: 正見法輪。謂今生求一切法。離斷常二邊之見。故云
0639b03: 普也。此頌亦即釋前頌中第三句。謂與眾生說此法。
0639b05: 慈力降魔。五歎佛大智斷惑。唯在一念。六歎佛法
0639b06: 警機。後四歎菩薩德者。一遊剎不取捨難。二念佛
0639b07: 深廣生喜難。三為佗苦己巳難。四護正法捨命難。初中
0639b08: 意云遊諸億剎。化眾生時。不壞無邊有壞。亦不著者
0639b09: 不取。不壞者不捨。以此遊剎。是自在也。二念佛中。上
0639b10: 半所念佛。謂德廣如空。障盡常淨。下半能念心。若憶
0639b11: 念生喜。所願皆滿。三為佗苦己巳中。上半為物受苦之
0639b12: 時處。下半為物受苦之心。謂若自業自受雖多時多
0639b13: 處之苦。未足為難。此皆為佗故為難豐。四護法捨命
0639b14: 中。上半正無我所時不捨命護法。下半正捨命護
0639b15: 法時了了見無我。
0639b16: 第三節。光照十方各百世界。長行同前。十頌分二。初
0639b17: 一內德盈滿。後九外化普周。前中初三句能調之人。
0639b18: 末句所調之器。前中初二句了俗如幻。達真無。次
0639b19: 句於真心淨。於俗無著。亦可俱淨俱無著。下句所調
0639b20: 可知。後九是佛悲願自在。其云或見者有多義。一
0639b21: 或多機異處各感見一。二或同處各見。三或異時別
0639b22: 見。四或同時異見。五或同時異處見。六或同處異時
0639b23: 見。七或時異處異見。八或同時同處見。九或一人於
0639b24: 同異處互處見多人所見。十或一人於同異俱見。時處
0639c01: 見。一切人所見。以是普眼機故。然佛不分身無思普
0639c03: 德丈夫。三顧盻時觀方現笑。四師子吼時說我獨尊
0639c04: 等。五出家時示行三事。一脫俗繫縛。二脩古佛行。三
0639c05: 捨喧觀寂。六坐道場時障盡德圓。七轉法輪時因悲
0639c06: 度生。八現神通時調伏難化。九入涅槃時示滅常在。
0639c07: 第四節。照千世界頌中十偈。初一歎佛悲智德。上半
0639c09: 如來身非有而有。有即不有。三歎佛解脫等德。准梵
0639c10: 本中。亦通勝解。此中有五。一解脫者。此復二種。一離
0639c11: 縛解脫德。謂離三界貪故。心得解脫。離於無明故。慧
0639c12: 得解脫親。光意云由離貪心及無明故。證得無為解
0639c13: 脫涅槃。涅槃二十五云。貪嗔痴心永斷滅故。心善解
0639c14: 脫。於一切法。知無障故。慧善解脫。二無解脫德。
0639c15: 謂於一塵中。現不可說不可說諸佛興世等十種解
0639c16: 脫如佛不思議法品。說二明行者禪慧德。瑜伽三十
0639c17: 八云。明謂三明。行謂止觀二品。涅槃十七云。明者名
0639c18: 得無量善果。行名足。善果者。名阿耨菩提。足者名
0639c19: 戒慧。乘戒慧足。得阿耨菩提。又明者名。謂解脫
0639c20: 者名行吉。吉謂阿耨菩提。足名果。果謂大涅槃。又明者
0639c21: 名光。謂不放逸。行者名業。業謂六波羅蜜。足者名果。
0639c22: 果謂阿耨菩提。又明者名三明。一菩薩明。二佛明。三無
0639c23: 明明。菩薩明者。即是般若波羅蜜。佛明者即是佛眼。
0639c24: 無明明者即畢竟空。行者。無量劫為眾生脩行。足者
0640a01: 明見佛性。三無數者。相得無為德。謂佛所有六根三
0640a02: 業及一切德不墮諸數。非待對法。事即理故。四無等
0640a03: 倫者。超下位德。謂唯佛與佛。互望說等。餘無齊匹。五
0640a04: 世間等者。離過失德。謂因明比量。但依世俗分別名
0640a05: 言。定有定無取相得失。故曰世間。今此顯佛一切功
0640a06: 德。超世名言。離有無相。故非彼法。能出其過。如說佛
0640a07: 聲。非定有無。非常無常。三科皆爾。假名三科。實離名
0640a08: 相。法性生故。諸因量者。謂自他共等三種比量。比量
0640a09: 雖有三支五分。因是量主。故曰因量。因明之稱亦從
0640a10: 此立也。四歎佛六根三業。一切境界。非是有為三科
0640a11: 所攝。五歎佛離心境妄念德。以心境本寂本寂即是
0640a12: 解脫。六歎佛寂而常用。七歎佛寂用無。八歎佛無
0640a13: 染了染。九歎佛平等度生。十歎佛非有遍有。
0640a14: 第五節光照十方十千世界。頌中十偈。教諸菩薩。盡
0640a15: 十種行。一大悲行中四。一盡大心。二正救物。三令出
0640a17: 行。謂於佛功德。希望不息。由此明非相應之慧。四學
0640a18: 念佛行。謂於四威儀。晝夜常念。此無間修也。五觀三
0640a19: 世佛行。謂三世諸佛得修行海。常觀脩學。心無厭倦。
0640a20: 此無厭足脩也。六學如實相觀行。謂觀我無我。二俱
0640a21: 不著。所以者何。觀彼二性。平等寂滅故。七學觀眾生
0640a22: 平等行。謂於一切種種眾生。等心觀察。皆歸一性。所
0640a23: 謂無性。八學佛神通行。謂擎持一切剎。飲盡一切海。
0640a24: 九學知諸佛國土行。謂觀諸佛土所有色形體性覆
0640b01: 際等相。即得法性故。云思惟。色與非色。一切悉知。或
0640b02: 佛土中十八圓滿內有色非色者故。或佛國土有根
0640b03: 化法性等殊故。云色非色相也。十學知數多行。文易。
0640b04: 第六節光照百千世界。頌中十偈。分三。初六頌歎佛
0640b05: 即應而寂。次三頌半歎佛即寂而應。後半頌結知此
0640b06: 法者益就。初六頌中。前五明身後一明身心。前中一
0640b07: 歎佛難取。若以相等取佛。則乖真見倒也。於中三。一
0640b08: 離威德取。二離色相取。三離雜種勝取。二歎應無限。
0640b09: 謂色相雖應物。莫測其量。如前所引。普曜經說。應持
0640b10: 量身。目連尋聲。色相類知。三釋疑。前之二頌乍似相
0640b11: 違。謂前頌不許取相。後頌歎相無邊故。此上半會前
0640b12: 不違後。以即應而寂故。不可威德色強取也。下半會
0640b13: 後不違前。以即寂而應故。乃身相具足隨皆見。四明
0640b14: 佛所有法超相故云微妙。是則心不能量。口莫能說。
0640b15: 下半重釋即應而寂故。非和合。即寂而應故。非不合。
0640b16: 體性寂滅。重釋應寂。五明六根三業得無為性。不可
0640b17: 蘊界攝。戲論有二種。一四句中戲論謗。謂非非有非
0640b18: 非無句。二言念戲論。謂於離言念法。而以言念稱量。
0640b19: 皆墮戲論。今此是後餘可准知。後一明身心即應而
0640b20: 寂中。皆可互標釋。謂得身平等故外解脫。得心平等
0640b21: 故內解脫。得身心平等故永住正念。或由正念。得平
0640b22: 等也。內解脫故無著。外解脫故無繫。或通無失。二
0640b23: 次三頌半即寂而應中。初一顯心寂而應。謂他心智
0640b24: 無照而照。說法利物。次二明身寂而應。於中。前頌隨
0640c01: 應現形一多互為。後頌無依之身。隨染業行。見色種
0640c02: 種。後半明心用而寂。第二句。梵本云。亦未曾分別。謂
0640c03: 無分別智。本無分別而分別故。後半頌總結。知上
0640c04: 聖者。即為見佛。准梵本。應云。如是見佛身。此知如來
0640c05: 法。正應云知如來自性。
0640c06: 第七節光照十方百萬世界者。梵本中云照十百千。
0640c07: 此是萬後億。前中間之數。謂百千為萬。百萬為億。此
0640c09: 明此依百百變位。得無惑矣。偈中十頌分二。初五明
0640c10: 離分別。後五勸眾順法觀佛。前中初二明佛體甚深
0640c11: 德具用廣。後三明佛三業離妄。前中初內初句總標。
0640c12: 後三句如次體深德具用廣。後內初三句體深。末句
0640c13: 用廣。後三業中。初頌明意業。智是意所故。此有五。一
0640c14: 光治所知。二淨治煩惱。三洗蕩餘習。四分別不盡。方
0640c15: 能斷證。五此斷證之智。離斷常見。亦離能所斷。證二
0640c16: 見。下句結智樂人。二明佛身業離妄中顯身與前智
0640c17: 俱非分別所得。餘句明見益。三明佛語中。轉稱性之
0640c18: 法輪。此中有四。一轉法輪處。二稱性體。三稱性用。四
0640c19: 巧應機宜故。云方便說。後五勸眾順法觀佛中。初
0640c20: 三觀正法。後二觀身土。前中初一深信諸法。離戲論
0640c21: 分別。如此方是念佛菩提。二了差別相即無差別。謂
0640c22: 一多差別。唯在心言。法本離言故。不可以一多而說。
0640c23: 此會相歸性也。三辨無差別之所由。即是釋前頌意。
0641a01: 多。由一故多。一望於多。一不自一。由多故一。一不自
0641a02: 一。故無一可能有多。多不自多故無多可能有一。是
0641a03: 故一多不能相有。體性既爾。名字亦然。故一與多。此
0641a04: 二俱捨。二俱捨者。會相歸性。由此普入佛功德也。問
0641a05: 上下皆云。一中有多。多中有一。此乃非耶。答彼約事
0641a06: 事無。此依理事鎔融。各據一義。不相違也。後二頌
0641a07: 觀眾生國土。初頌顯依正歸空。以國土寂滅。故曰無
0641a08: 依。以眾生寂滅故。無妄分別。後頌明此二俱空一異
0641a09: 不可得也。
0641a10: 第八節。光照十方各一億世界者。前第七節。梵本既
0641a11: 云過百千照十百千。明知百千是中等萬數。十百千
0641a12: 是中等萬後億前之數百百千是中等億故。此中梵
0641a14: 下文百千百千及一百洛叉。名一俱胝同也。即彼洛
0641a15: 叉。是中等萬也。後第九第十節等所有億名者。皆應
0641a16: 准釋。頌中十偈。皆讚佛權實雙行善巧方便。初中歎
0641a17: 無相示相方便。謂佛功德海平等一相。不應機有
0641a18: 多勝劣。此中有六。一能知智無等。二所知法無邊。三
0641a19: 超有。四到岸。五壽無比。六光無比。下句結善巧。二中
0641a20: 雖常明三世境界。而不分別。三中雖勸生趣。住無生
0641a21: 定。而亦不為定心所繫。四雖善通達一切諸法。而常
0641a22: 脩習涅業平等。解脫即涅槃異名。五中雖勸眾生向
0641a23: 大菩提趣一切智。而化生證真無智無得。如稱順也。
0641a24: 諦實性也。六中隨說證語嘿無。隨語所及。即隨證
0641b01: 會。以證智至所言及處故。云一切行處悉已巳臻。此說
0641b03: 處行決定發定發趣。七中雖住涅槃。而化周遍。此寂
0641b04: 用雙行也。八中以佛真實智。了知假時數時。數雖不
0641b05: 實。不於佛真智現。此真假雙行也。九中同前真假。
0641b06: 亦有名無名雙行也。十中雖分明照了三世言說差
0641b07: 別之相。而知彼相平等一味。此言無言雙行也。
0641b08: 第九節。光照十方各十億世界。頌中十偈。歎佛因果
0641b09: 度生行。於中二。初一明果成度生行。後九明發因誓
0641b10: 願度生行。前中初二句因行圓。上句梵云極難苦行。
0641b11: 次一句果滿度到也。末句通結利佗能行。後九中
0641b12: 一誓斷物或行。初三句舉古佛。此行末句立誓。同古
0641b13: 結行。梵本云。至仁勇猛直入中我亦當然。是其行悉
0641b14: 斷除言。與直入中。語異意同。謂佛直入生死海中。除
0641b15: 斷眾生無明愛欲。二誓度放逸眾生行。初二句行境。
0641b16: 次句行所。末句立誓盡行及結。三誓為眾坐說法行。
0641b17: 初二句行境。次緣。末句起行及結。四誓度惡趣行。初
0641b18: 三句行境。末句行心及結。五誓燃法燈照迷行。初二
0641b19: 句行境。後二句盡行及結。六誓造法船救溺行。初二
0641b20: 句行境。後二句盡行及結。七誓建法橋度迷行。初二
0641b21: 句行境不見本者。本取我本。所謂無我。後二句盡行
0641b22: 及結。問此中既云佛哀愍彼。何故前判後九是佛發
0641b23: 因行耶。答今言佛者。說佛因故。故云佛也。八誓度
0641b24: 險道眾生行。初二句行境。次句行緣。末句盡行及結。
0641c01: 九信解法性度生行。初二句行緣。後二句盡行及結。
0641c02: 第十節光照十方總結無盡世界。於中二。先明世界
0641c03: 數量有十七節漸廣至法界空。後彼一一下明諸
0641c04: 世界所有物現。同前中知頌中。十偈分三。初四欲佛
0641c05: 因果等流。次四勸物順法見佛。後二歎佛體用廣多。
0641c06: 初中前二明等流果。後二明同類因。因果相配後二
0641c07: 因中。前因感前果。後因感後果。謂由前因意業。順觀
0641c08: 諸法性相。神力利物。獲十力智。見劫平等。而不三
0641c09: 世之事歷然故。云獲相似果也。後因意業柔忍禪觀
0641c10: 法性。證業教物故。獲常歡喜普遍宣揚等流果也。次
0641c11: 四勸物順法見佛中。前二求法宣說。後二聞法見佛
0641c12: 悟真離著。前中先求後。說求。中謂求法為具眾福除
0641c13: 二見。更無別意故。云情無異句。標無異求。次二句顯
0641c15: 次句顯正宣說時心不離實際。末句順事理故得見
0641c16: 佛也。義利者。令眾生得離惡攝善故。此世佗世益故。
0641c17: 福德智慧益故。上四對中。皆先義後利應知。後二中
0641c18: 先聞菩提分而悟真。後見十力空而悟真。前中初二
0641c19: 句聞菩提分。次句悟真。末句悟故見佛。後中會上求
0641c20: 說聞等三見佛義。若見佛如幻。此即離著真見。若取
0641c21: 相分別見。如盲見非見。初三句取相不亡故不見。末
0641c22: 句離執故見。後重讚佛身普遍無盡中。前頌明用應
0641c23: 無盡。上半喻顯舉眾生隨業受身無盡。下半法合明
0641c24: 佛身隨器應現無窮。後頌明體真普遍。上三句喻顯。
0642a01: 末句法合。佛體湛然遍而無易。上來三品明答初十
0642a02: 果問竟。
0642a04: 第六正教甚深中。先問後答。問中二。初直難。後然其
0642a05: 下遮難。前中二。初總告勤首。後佛教下正顯相違。前
0642a06: 中以勤修速脫故問此菩薩也。後相違中二。先按定。
0642a07: 後云何下相違。前中二義。一佛教唯一斷惑之法。二
0642a08: 感者。同見此理共許故成按定。准涅槃經。見有眼見
0642a09: 聞見。今此聞見後相違中亦二義。一違教力。邪機
0642a10: 見斷惑之教而惑不斷。二違同見。謂見教同而斷惑
0642a11: 不同故。云不即悉斷。後遮難者。是文殊假說之言。而
0642a12: 謂勤首設汝救云雖多同見一斷惑教。然由見教者
0642a13: 勤情有殊故。斷惑不等者。理亦不然。救在文外故。此
0642a14: 遮云然其色等。於中文二。初明見教者不別。謂皆稟
0642a15: 五蘊界繫惑傳故。云無有差別。故不可偏以勤惰救
0642a16: 難。後是則下明教法唯二。故反顯云若言唯由勤惰
0642a17: 有遲速者。是則不由教一與不一何殊。應不藉此一
0642a18: 味教。般下答意由教力勤力因所成斷無斷斷無斷
0642a19: 無方斷故。頌云當於佛法中勇猛常精進。
0642a20: 答中十頌分二。初一許說開章。謂上半除偽稱實而
0642a21: 說。下半開二章門。後九依章別釋。於中初一頌釋前
0642a22: 速解脫章。文顯可知。後八頌釋前難出難章。於中一
0642a23: 樵濕火滅喻。喻惑障厚淳者蹔得聞教。即望惑滅。由
0642a24: 障厚故。不能復進。所聞速失。二鑽火頻息喻。喻聞教
0642b02: 受持。四目求見喻。喻對明師我慢懈怠不能諮啟。
0642b03: 五無手足欲遍射地喻。喻無信手以持定弓。無戒足
0642b04: 以遍步惑地。以劣聞慧箭。射破厚煩惱地。不可得法
0642b05: 望滅一切。八端坐望遍騰空喻。喻離聞望自悟。
0642b06: 第七正行甚深中。先問後答。問中二。初總法首者。謂
0642b07: 欲明行法故。而此菩薩。後如佛下正顯相違。於中二。
0642b08: 初直難後難。後能受持下遮難。前中二初按定。後何
0642b09: 故下相違相。前中心領義理名受。受已巳恒觀不失曰
0642b10: 持。由此受持。悉能斷惑。此理共許故成按定。後相違
0642b11: 中三。初總顯。次隨貪下別明。後勢力下結成。初中云
0642b12: 既常觀察正理現前則應悉斷煩惱。無由間起。何得
0642b13: 亦有不斷者。般次別明中十一句。總相言者。持法本
0642b14: 望滅惑。今乃舊惑不除。更增新起惑。法能滅惑。其理
0642b15: 安立。文中一於諸有情及資具名等。愛樂染著故。二
0642b16: 於諸有情被譏毀等。起植害心。不安隱故。三於真俗
0642b17: 境。不如實知。隨毀譽等故。四恃財法等貢高陵物計
0642b18: 己巳勝故起解法等慢。五於自遏惡。不欲他起。恐失利
0642b20: 至執杖故。七由先忿發。結怨不捨故。八於財法等已巳
0642b21: 之者。生不忍耐。慼行轉故。九於財法等祕不能捨
0642b23: 他。曲順其情。憍設方便故。結成中。云勢等者。謂雖聞
0642c01: 心。此顯唯聞教。其力少不能令惑滅也。後遮難者。是
0642c02: 文殊假縱之言。救在文外。而謂法首云。縱汝救云受
0642c03: 持正理是善心。貪等是不善心。善惡既殊故。不妨持
0642c04: 法。而復起惑者。此亦不然。此中文未迴。應云何故復
0642c05: 於能受持法心行之內。起諸煩惱。謂解法是善心。起
0642c07: 槃我我所心中起惑我我所貪等。上來難者。偏以自
0642c08: 法。應斷惑而不斷為難。下答意不可偏取解法即斷
0642c10: 方破由從緣故。破即無破無破方破此亦然矣。
0642c11: 答中十頌分二。初一勸聽略說。後九就喻廣明。前中
0642c12: 初句勸聽。次句歎問。攝順一正理。故云如實。下半略
0642c13: 說。謂非唯多解義理即斷煩惱。要及脩行方成斷證
0642c14: 入證也。法喻也。後九喻中。皆上半喻說。下半法
0642c15: 合。初中水漂渴死喻。喻畏行難而不行失於常命。謂
0642c16: 三時捨命得於常命。以不堅身。易堅固身等。善戒第
0642c17: 一云應生畏處不生畏故。二飯他自餓喻。喻說脩行
0642c18: 他依自不依。三善毉自病喻。喻自解治法而不治。四
0642c20: 子飢寒喻。喻雖解義理然以諸障所障。不能修行故。
0642c23: 如是。六韻樂脫他喻。喻說法益他不自益。七盲書示
0642c24: 他喻。喻與他悅他證自不證。八船師溺海喻。喻與他
0643a01: 說法他濟自不濟。九巧說德行自闕喻。喻為他說德
0643a02: 行自身無德行。
0643a03: 問准上所說。毀責多聞。有人乘此說多聞有過。其理
0643a04: 如何。答愚者不了。將為毀責。智人了達。正讚多聞。
0643a05: 所以此多聞是成種覺正因。故責不依行向。若多聞
0643a06: 為非。豈應責不依行。其猶閻羅責罪人偈云。汝得人
0643a08: 此亦如是。又下文第三地中。盛讚多聞。豈一望教前
0643a09: 後相違。故文云菩薩見諸眾生隨煩惱大苦失涅槃
0643a10: 樂。思惟救法。不離無礙解脫。不離一切法如實覺。覺
0643a11: 不離無行無生慧光。光不離禪觀察智。智不離善巧
0643a13: 喜法乃至行法。為求法故無所惜。不見有物難得
0643a14: 可重。但於說法者。生難遭想。為法悉捨內外所有。無
0643a15: 有恭敬而不能行。無有憍慢而不能捨。無有承事而
0643a16: 不能行。無有憍慢而不能捨。無有承事而不能佐。無
0643a17: 有勤苦而不能受。廣說如彼。又如善財廣求諸善知
0643a18: 識。意在多聞。若得多聞。則識流無流法可棄可脩般
0643a19: 法正法可捨可依。知佛方便說。正直說。密意說。顯了
0643a20: 說。有餘說。無餘說。隨自說。隨他說。世俗說。勝義說。權
0643a21: 說。實說。如是遍智方能普應眾生種種根欲。與菩提
0643a24: 義。多聞得涅槃。
0643b02: 者。謂所顯正道智為其體故。問此菩薩也。後於佛下
0643b03: 正顯相違。於中二。初直相違。後而終下遮救辨違。前
0643b04: 中二。初按定。謂智是眾助道主故。云為上首。此理共
0643b05: 然。故成按。後如來下顯其違相。知既上首。則唯應讚
0643b06: 智。餘度非首。何亦同讚。為無正助勝劣耶。為有正助
0643b07: 謬讚助耶。文中十句。六度四無量名釋如章。後遮難
0643b08: 者。是文殊假縱之言。而謂智首縱汝救云知雖上首。
0643b09: 然以根性宜果故。略隨佛讚者。理亦不然。救在文外
0643b10: 故。此遮云。而終無有唯以一法得出離成菩提者。謂
0643b11: 若由諸度。各獨出離。容各別讚。既不如是。何各讚耶。
0643b12: 此則難者。以正則讚難下答者。以隨根性分異各隨
0643b13: 讚勝答。
0643b14: 答中十偈分二。初一歎問許說。謂上半歎問應機。下
0643b15: 半牒問許說。後九正答前問。於中二。初二頌標隨非
0643b17: 接實而說。正助論要。謂三世佛無有以一法而得出
0643b18: 世者。今經本第三句中。准梵文。脫以字故。翻直本云。
0643b19: 不有以一法已巳出。說中尊亦不現出有。亦不當出。復
0643b20: 迴文應云。過去未來世。現在說中尊。無有以一法。出
0643b21: 現於世者。後一依隨根接引。各別讚中。言隨其所應
0643b22: 度者。顯引攝方便故。且隨讚非即究竟。唯此一也。餘
0643b23: 文可知。後七別釋中二。初三頌釋前依權隨根各
0643b24: 讚。後四釋後依實正助皆要。前中初二頌半。明眾生
0643c01: 各有煩惱偏重處及欲樂不同。佛即就彼先治引攝。
0643c02: 故此治引。於此相應。即於此讚。於餘則非。餘亦如是。
0643c03: 文中六度四無量准釋可知。後半頌總結別讚。乃順
0643c04: 曾脩之義。後四頌據實釋中。各上半喻顯。下半法合。
0643c05: 初中萬行之本。不越防惡進善。施為進善之首。或為
0643c06: 防惡之初。此二若堅萬行有據故喻室基也。二中由
0643c07: 忍外順違。則外壞。不能破壞善法。策進自勵則內行
0643c08: 增順故。以城郭防外養內為喻。三中菩薩眾。或唯賴
0643c09: 定慧降伏故。喻王力能靜中外。四中四無量行利他。
0643c10: 即菩薩自利故。喻輪王也。
0643c11: 第九一道甚深中。亦先問後答。問中二。先明告賢首
0643c12: 者。能會此違唯柔順勝惠故。問此菩薩。後諸佛下顯
0643c13: 相違相。於中二。先舉法直難。後無有下遮救逆難。前
0643c14: 中二。先舉共許以為按定。謂諸如來因皆齊一故。云
0643c15: 一道。感果不殊故云而得出離。後云何下正示違於
0643c16: 果違因故。於中三。初總標。次所謂下別顯。後各有下
0643c17: 總結。初中可知。
0643c18: 次別顯中十事。此十多分同上世界成就品中諸門
0643c19: 所顯。又第一世界異者。此有十種。一染淨。二大小。
0643c20: 三形狀。四體性。五所依。六莊嚴。七佛出。八劫住。九轉
0643c21: 變。十無差別。今略顯二門。餘如成就品說。初染淨異
0643c22: 者。如下文壽量品說。始從娑婆釋迦佛土。終至勝蓮
0643c23: 華界首佛剎。總有百萬阿僧祇重麤妙差別。謂純染
0643c24: 純淨半染半淨多分染淨少分染淨等。二大小異者。
0644a01: 如釋迦佛土。唯一三千界。法華第四說。法明佛土。如
0644a02: 一恒沙三千界量。智度云以三千界為一數。數至恒
0644a03: 沙。為一世界性數。性至恒沙。為一世界海。數至無量
0644a05: 釋曰。准智度。釋法華法明佛土。是世界性土。若准上
0644a06: 文華藏界品說。藏剎海中有世界海。徵實數世界是
0644a07: 毗盧遮那佛化境者。按智度。以恒沙為量。數至無量
0644a08: 十方。此以剎海塵數為量。塵是一剎。殊非比也。更有
0644a09: 多重稱普賢等境。如理應思。第二眾生異者。即前
0644a10: 染淨諸剎種種差別人隨異。或唯地上。或地前。或通
0644a11: 前二。或兼二乘。或曾凡夫惡趣等故等。第三說法
0644a12: 異者。如十卷楞伽云。佛告大慧。非一切佛土言語說
0644a13: 法。何以故。有佛國土。直視不瞬。口無言說。名為說法。
0644a14: 有佛國土。直爾示相。名為說法。乃至云。有佛國土。動
0644a15: 身名為說法。廣說如彼。又如維摩香積品說。說法多
0644a17: 隨土淨染。眾有勝劣。各隨起病。設對治門故。第五
0644a18: 壽量異者。如佛名經第七卷說。梵聲佛壽十億歲。月
0644a19: 面佛壽一日一夜。餘廣如彼。阿彌陀經云。彼佛壽命
0644a20: 無量無邊。法華第二云。華光佛壽十二小劫。第三云
0644a21: 多摩羅旃檀香佛壽二十四小劫。大通智勝佛壽
0644a22: 五百四十萬億那由多劫。第四云法明佛壽無量阿
0644a23: 僧祇劫。普明佛壽六萬劫。山海慧自在通王佛壽無
0644a24: 量千萬阿僧祇劫。第六光明異者。或光色不同。或
0644b01: 遠近照異。或常放差別。如釋迦佛有常光放光。普明
0644b02: 佛唯有放光。以常放故。無別常光。如法華第四說。阿
0644b04: 第七神通異者。謂諸如來隨染淨剎眾生異故。現通
0644b05: 亦異。第八眾會異者。此有三種。一根類。二多小。三
0644b07: 多聲聞少。或反上。佛名經云。彌留勝王佛。初會聲聞
0644b08: 眾。八十億百千那由他。師子佛初會聲聞眾。有九十
0644b09: 九億等。廣說如彼。或三乘眾多。人天眾少。或反上。或
0644b11: 經第七云。彌留勝王佛四會說法。華勝佛一會說法。
0644b12: 聲德佛三會說法。放焰佛十會說法。或一經多會說。
0644b13: 或一會說多經。廣顯應知。第九教儀異者。此有三
0644b14: 種。一立乘教別。二位名同異。三互說不說。初謂有佛
0644b16: 於一。或說無量。故下文云。十方佛土中聞說一乘音。
0644b17: 或二三四五乃至無量乘。或有佛說漸教。或有說頓
0644b18: 教。或有僧說。權實亦爾。二位名異者。謂諸世界眾生
0644b19: 名。宜聞不同佛名諦名乃至一切法門名字。藏經立
0644b20: 稱。皆各差別。三互說不說者。如根淨土中。不說地前
0644b21: 諸對治教。會涅槃等。或於藏教。有說不說。謂有佛土。
0644b23: 言說佛土攝機示相令會經故。有脩多羅。亦示相。本
0644c02: 光佛正像法各三十二小劫。光明佛正像各住二十
0644c03: 小劫。山海慧佛正法二無量千萬億阿僧祇劫。像法
0644c04: 無量千萬阿僧祇劫。廣如法華第二三四中說。更有
0644c05: 應說。上來別顯竟。
0644c08: 云無有不具等。謂若以願樂各異故。界亦異者。則應
0644c10: 海不渴。不應成佛。不得名為應正等覺。理既不然故。
0644c12: 同異義。言因同者。一切行海皆同脩故。因異者。用彼
0644c13: 同因。皆同迴向。種種應機果故。因果者。行海同行感
0644c14: 果同故。異果者。由將同因迴向成體種種應機果故。
0644c15: 謂斷於彼同果之體。能與種種見異之機。為增上緣。
0644c17: 無障。今文殊於二種因果中。以因同果異。作相違
0644c18: 難。賢首以因同果異。作相順答。非但不相違。亦乃極
0644c19: 相順。所以者何。若無同因。異果不成。無可以迴向故。
0644c20: 若無異果。同因無用。又此遮救文亦是結成前難。會
0644c21: 釋應知。
0644c22: 答中十偈分三。初文殊二字標告問者。次法常爾下
0644c23: 牒問中共許。後如本下八頌正答。初中謂今問者領
0644c24: 答故。先呼其名。二牒問共許中二。先想牒。後一切無
0645a01: 礙下別牒。前中二。初三字明諸佛共同之事。不待因
0645a02: 成故。云法常爾。此不待因成之事。諸佛無異故。云唯
0645a03: 一法。別牒中二。先兩句牒前唯一道而得出離。後一
0645a04: 頌出離果不異之相。此中言一者。同類之一。非一二
0645a05: 之一。餘文易了。三正答中二。先七頌別明。後一頌
0645a06: 總結。前中三。初二頌明異因果之應感。次二頌明同
0645a07: 因之果應感。後三頌通辨同異業果。初中前頌明異
0645a08: 因感異界。上半因。下半果。後頌明異果應異見。上半
0645a09: 能應果。下半所應機。次二中前頌明同因之果非劣
0645a10: 所見。後頌明彼因果唯德齊及分階佛境者方。後
0645a12: 剎攝餘。故但說剎。三因所。謂一感者因行心樂異。二
0645a13: 佛共同異業力。三佛地同異果力神威神力即二果
0645a14: 力也。後一頌半明由因見剎等異。舉隨機心。攝餘因
0645a16: 明所見果異。前中上二句順釋。下二句反顯。謂由心
0645a17: 異故異見異。非佛使然。後一頌總結。云一切剎中見
0645a18: 佛種種異者。皆如上說法。如是故。
0645a19: 第十佛境界甚深者。上來九段問答。明文殊一人別
0645a21: 總。總別共成信中觀解也。今此一段問答。明九菩薩
0645a23: 別顯總。總復顯別。總別共成信中觀解也。文中三。初
0645a24: 明諸菩薩同問文殊者。非上首。無以明佛境。故問之
0645b01: 也。二我等下明問答次第。謂九菩薩是總之別。前已巳
0645b02: 各說。文殊是別之總。今次當演。三唯願下正顯問詞。
0645b03: 於中二。初總標。後何等下別列。前中云妙辨才者。剖
0645b04: 析分明曰辨。稱根合理曰才。說契佛境入玄為妙。如
0645b05: 來者如上說。境界者略有二種。一所緣。二分齊。此中
0645b06: 通二。准文可知。後別中十一句。一總。謂佛境深廣徹
0645b07: 理遍事故。別中一因是佛因非餘分故。二佛所度生
0645b08: 佛所緣故。三諸器世間佛所緣故。四緣三世平等境
0645b09: 之智故。五理事鎔融無法界法故。六佛知一切眾
0645b10: 生言音性相。以一切眾生言音為說法言音。不壞相
0645b11: 而無相。唯佛境故。七佛能證智唯佛能知故。八佛能
0645b12: 證智證所證如此唯佛所證故。九佛現世照世唯佛
0645b13: 事業故。十三世總心佛一念知盡非餘境故。
0645b14: 答中十偈次第答前十一句。初一答前總句上半標
0645b15: 理事。二境下半明二境所證。謂佛境界。唯有二種。一
0645b16: 理。二事。理是事理。則至近難測故。初句云深也。事是
0645b17: 理事。則小分亦無限。次句云量等空也。理事非即故。
0645b18: 次句云眾生證入也。理事非離故。末句云入無所入。
0645b19: 眾生即如。不待更入故。二答因境界中。有三義。一稱
0645b20: 法性。二熾盛脩。三無間順故。無終極。如文可知。三答
0645b21: 度境界中。物心樂皆令獲益此非餘境。四答入境界
0645b22: 中。佛於眾生及器二種世間。智身潛入密作利益。或
0645b23: 現色身顯益於物。五答三世平等知境界中。上半明
0645b24: 知用。下半顯知體。六答法境界中。上半明所緣無
0645c01: 理事之境。下半彰從能了以得名。七答說境界中。佛
0645c02: 了世言音。即相而無相。八答智智境界。謂所智性淨
0645c03: 法界非染識智。非妄心境。唯佛能知為眾生說。九上
0645c04: 半答之證境界。證謂能證。於中上句明障無不離故。
0645c05: 云非業非煩惱也。下句明理無不契。能證智寂故。云
0645c06: 無物也。所證相盡故。云無住處也。此能所俱泯。方為
0645c07: 佛證也。下半答現境界中。雖能照智寂及所行境泯。
0645c08: 即以此能所平等。而現世間。是故常行世間。而無所
0645c09: 行。是名現世照世也。十答廣境界中。上半明可知廣。
0645c10: 上句能依心廣。下句所依時廣。下半明能知智廣。上
0645c11: 句舉知。下句委細智。上來初文殊問九菩薩。九菩
0645c12: 薩答為別相。後九菩薩問文殊。文殊答為總相。正辨
0645c13: 十甚深竟。
0645c14: 第二明明現諸事者。謂前品云。如來之下光照此三
0645c15: 千界內四洲大海圍山八相欲色界天等其中所有
0645c16: 悉曾明現。是也。此中略顯九種。初一總句法。即是下
0645c17: 八種法多類不同故。皆云差別。二業者。一流無流業。
0645c18: 二就流中善不善業。或是營為種種生業。三世間者。
0645c19: 謂五趣器世間。四身者。謂五趣總根。五根者。謂二十
0645c20: 二根及利鈍等。六受生者。謂四姓家。或賢不賢聖非
0645c21: 聖等。七持戒果者。人天身及端嚴無缺陋等。八犯戒
0645c22: 果者。三途身及缺醜陋等。九國土果者。謂器世間別
0645c23: 處種種國界洲郡縣屋宅等。如是種種差別。佛光照
0645c24: 故。悉明現會眾觀也。上來明現諸事竟。亦是前品所
0646a01: 明光二十六節之初節也。
0646a02: 自下第二明結通中二。初結東方。後南西下結餘九
0646a04: 舉十數。其量分齊。如阿祇品說。餘文可知。上來滿段。
0646a05: 總明第一信中解竟。
0646a06: 淨行品第十一將釋此品。四門同前。
0646a07: 初釋名中二。先明名者。梵本云。具折羅波唎戍提。戍音
0646a08: 作輸律反言具折囉者。所行也。波唎者皆也。遍也。戍提者
0646a09: 清淨也。謂由善用心令三業六根於所行三性境皆
0646a10: 隨所應成信願行故。云所行皆清淨也。後釋名者。
0646a11: 既由於境用心巧願。令眼等所行皆得清淨。此則所
0646a12: 行之清淨。依主釋也。
0646a14: 次來也。
0646a16: 趣。亦可成後德用為趣。
0646a18: 時文殊下文殊菩薩答標德顯其因。前中文有十一
0646a20: 因緣。五善知三科有及三界三世。六善順。七覺三脫
0646a21: 七國滿六度四無量心。八得十智力。九世主敬護。十
0646a22: 能為饒益。十一於眾尊貴。問此十一段所成功德。在
0646a23: 何住中。答或有唯在佛果。謂第一第三第八。或唯
0646a24: 因位。謂第二第四第六。或通因果。謂五七九十一也。
0646b01: 就初段中十句。初總。餘別。總云無過失者。謂後不害
0646b02: 等九種是也。二別中一常心已巳非可害。況與諸法平
0646b03: 等之性。而相害耶。二三業印機而現。則應無不宜故。
0646b04: 無可機毀。三不為諸魔外道破壞。四自力不退他力
0646b05: 不能轉。五任運成就故。六念念昇進。七自體離染。八
0646b06: 於他不染。九常隨知轉。
0646b07: 第二段堪傳法器德十句中。一生中國有佛法處。二
0646b08: 種族尊貴。三崇心三寂之家。四色貌端正。五曾丈夫
0646b09: 相諸根無缺。六記憶不忘。七決釋分明。八性行仁和。
0646b12: 失。三決疑無畏。隨問能答。不懼不堪。四答難無畏。有
0646b13: 難皆通。不懼屈滯。十性自覺悟。厭生死。求涅槃。亦常
0646b15: 第三段十慧者。一尊故。二首故。三上極故。四尊極故。
0646b16: 五無分限故。六非籌算得故。七非心言到故。八無正
0646b17: 偶故。非以校智故。十非口能宣故。十中後六非十大
0646b18: 數中量無等數。所以者何。彼十大數有分限故。今此
0646b19: 皆是稱法性慧深難表詮約遮顯也。
0646b20: 第四段十種曾道因緣者。一已巳有習種無倒聞重。梁
0646b21: 攝論云。多聞熏習。與阿梨識中解性和合。一切聖人
0646b22: 以此為因。無性攝論云。此聞習熏即是有流。而是出
0646b24: 所順行皆善巧故。四諸波羅蜜順違境界皆現前故。
0646c03: 即性不止而止故。九了性即相不觀而觀故。勝天王
0646c04: 云。奢摩他者。一心不亂。毗婆舍那者。如實見法。又如
0646c05: 涅槃深密等說。廣如別章。十審細籌量故。此十皆能
0646c06: 資道令增長故。俱名力也。
0646c07: 第五段十善巧者。唯義應云於蘊善巧。餘九皆爾。此
0646c08: 中有十者。一蘊。二界。三處。四緣起。餘六三界三世也。
0646c09: 善巧者。謂於十法。善知其相。然不動實性。謂一一釋
0646c10: 名出體。諸門分別。即此體等。如幻不實。若自觀察。若
0646c12: 名為蘊。世間苦說蘊名為藏。物所聚故。二由生長門
0646c13: 義。名之為處。謂依諸根境。生心心法故。三由種族義
0646c14: 別義持義。故名為界。種族者。如一山中有多銅鐵等
0646c15: 族。說為多界。此亦如是。於一身中。有十八類諸法種
0646c16: 族。名十八界。別者六三互望各差別故。持自種類。不
0646c17: 相雜故。曾釋三科。如別行章。四由無明緣故行起。行
0646c18: 乃至有緣故。生老死起。如是十二。皆從緣起。五由有
0646c19: 男女形。因欲愛受身故名為欲。望上地別故名界。六
0646c20: 由無男女形別。因色愛受身名為色。望上下地別故
0646c21: 名界。七由無根生色形。然以無色界愛。受四蘊身。望
0646c22: 下二地別故名界也。八由謝往色心無有體用。名過
0646c24: 已巳起未滅。名現在。於此十句。皆明了性相。後鎔融自
0647a01: 在名善巧也。
0647a02: 第六段順七覺三脫者。先七覺。後三脫。前中一於可
0647a03: 觀諸法自相無相而明記故名念。二觀察二諦了不
0647a05: 五身心調暢名猗。六專注所緣名定。七遠離沈掉而
0647a06: 平等寂靜名捨。然不同權小順故名為善順。皆是佛
0647a07: 果盡無生智四智十智因故。俱名覺分。諸門分別。具
0647a08: 如別章。後三脫中。一知一切法實相。所謂畢竟空。二
0647a09: 知一切法無相故不受不著。三知一切法空已巳。不觀
0647a10: 諸法若空不空若有若無。三中後二依初立故。總名
0647a11: 為空。若從方便名空等三昧。若從方便及根本名空
0647a12: 等解脫門。門即三昧。是趣入解脫之方便故。解脫即
0647a13: 是出離。般涅槃即方便淨法界。廣顯如章。
0647a14: 第七段六度四無量。如別章說。
0647a15: 第八段。十力者。一善惡因果各相稱順名是處。翻此
0647a16: 名非處。乃至知一切事理稱與不稱皆爾。如智度二
0647a17: 十四說。二三世自業各有三世根。或三性心中受三
0647a18: 性業根。釋曰。理實業唯二性。論約名種言感三性根。
0647a19: 故作是說。或若原不苦原根各等隨自因緣受等。三
0647a20: 信等諸根有上中下。或依乘不同。或得果遲速。或宜
0647a21: 說廣略。或宜以挫誘等。四積習成性。性即界種種不
0647a22: 同。或入道遲速。或受化殊異。或宜讚毀。或起見各殊。
0647a23: 或貪等厚薄。五於種種境勝解各異。彼彼境中深忍
0647a24: 樂欲故。智度云。知眾生種種解智力者欲名信喜好
0647b01: 樂好五欲成。唯識云。信謂於實德。能深忍樂欲。乃
0647b02: 至云。忍謂勝解。六於一切善道一切惡道一切聖道
0647b03: 各知處。七四禪八解脫雜愛見慢名染。不雜名淨。智
0647b04: 度云。禪攝一切色界。解脫攝一切定。乃至云禪定解
0647b05: 脫即是三昧。此力唯降魔。次第三根力以已巳去七力
0647b06: 同一降故。八一切眾生謝往色心名宿住。此智悉能
0647b07: 記憶現前故。九一切眾生未來隨業因緣所有生死
0647b09: 流盡。佛則不爾。知自流盡。亦知他盡。如是十力各緣
0647b10: 境時。無能勝故名為力。曾顯如別章。
0647b11: 第九段十王敬護文易可知。
0647b12: 第十段十種饒益中。一為依。或名舍。長養善根故。令
0647b13: 免一切苦事故。二救亦名護念。脫煩惱故。令得大安
0647b14: 穩故。三歸者。令離怖畏故。與作大依處故。四趣者。令
0647b15: 至一切智。五炬者。令得曉悟實法故。破一切眾生無
0647b16: 明暗故。六明者。令得智光滅癡闇故。示現如來自在
0647b17: 故。七照者。令入光明地中故。八導亦名導師。引彼令
0647b18: 入真實法故。令得無上出離故。九勝導亦名大導師。
0647b20: 第十一段。於眾尊貴福知超絕德中十種。一第一者。
0647b21: 亦名為首。首有二種。一勝首。即後為勝是也。謂光明
0647b22: 功德故。二大首。即後為大是也。謂猶出無二故。第二
0647b23: 大者有二種。一上大。即後第七為上也。二無上大。即
0647b24: 後第八為無上也。第三勝者。即後第五妙也。謂智自
0647c01: 在勝故。第四最勝者。即後第六極妙也。謂離一切煩
0647c02: 惱。自在最勝故。第七為上者。即後第九為無等也。謂
0647c03: 為一切之上。無與等故。第八為無上者。即後第十為
0647c05: 三卷首。於前開後。以後釋前。此約在家菩薩。以悲願
0647c06: 力。於人天中。受攝根果自體功德勝也。若依佛果治
0647c07: 說。如來功德海滿。更無所少。故稱第一。此亦總句。大
0647c08: 者體包法界故。勝者自利圓滿故。最勝者利他究竟
0647c09: 故。妙者煩惱障盡故。極妙者所知障盡故。上者望下
0647c10: 無及故。無上者望上更無故。無等者望下無倚故。無
0647c11: 等等者。望倚皆是無等者故。上來總明舉果徵因竟。
0647c12: 第二文殊答中二。初歎問成益。後佛子若諸下正答。
0647c13: 前中二。初明歎問。謂所問益廣故曰善哉。後汝今下
0647c14: 明成益。於中二。初明能成益心。後哀愍下明所成益
0647c15: 境及結問。前中云饒益者利益也。安隱者安樂也。多
0647c16: 所者顯廣也。故佛論第七有五釋。一令順善因名利
0647c17: 益。令得樂果名安樂。二令離惡為利益。令攝善為安
0647c18: 樂。三伏眾生苦名利益。與眾生樂名安樂。四令得此
0647c21: 唯配可知。
0647c22: 後正益中二。初總答。後於諸下別顯。前中亦二。初答。
0647c23: 問云何得。故云若諸菩薩善用其心此顯能順因也。
0648a01: 一切勝妙功德。此所成果。皆從大智已巳相不求三有
0648a02: 願成故名勝也。皆從大悲為眾生願所成故名妙也。
0648a03: 亦可前妙後勝。後別顯中二。先標所成果德。後佛
0648a04: 子云何下顯能成因行。前問中盡舉果後因令此答。
0648a05: 亦標果顯因爾。前中十句。一於諸佛法心無者。是
0648a06: 前問中十慧德。二住三世佛道者。是前順七覺三脫
0648a07: 德。三隨眾生住等者。應云眾生隨住恒不捨離。是前
0648a08: 十王教養德。四如諸法相等者。是前於蘊等十善巧
0648a09: 德。五斷一切惡者。是前無過失等十種三業德。六具
0648a10: 足眾善者。此有二種。一是前六度四無量。二是為一
0648a11: 切眾生中第一等。於眾尊重福智超絕德。七當如普
0648a12: 賢等者。是前生處具足等十種堪傳法器德。八一切
0648a13: 行願具足等者。是前因力等十種具道因緣德。九於
0648a14: 一切法自在等者。是前十力德決釋無礙故。十為眾
0648a15: 生。第二導師者。是前於一切眾生中為依等十種饒
0648a16: 益德。下賢首品中說勝功德。只是廣說此爾。
0648a17: 後顯能成因行中三。初總徵成德之用心。二佛子菩
0648a18: 薩下別顯用心之行相。三佛子若諸下總結用心及
0648a19: 所成德。初總徵者將欲別顯故。二別顯用心行相
0648a20: 中二。先通斷簡諸願四句。後總科別釋。前中三。初通
0648a21: 顯三事六法。二別明三事。三以初後二事相對辨例。
0648a22: 初中諸願每有四句三事六法。三事者。謂初句是願
0648a23: 所依事。次句是願可為境。後二句是願所為境。得成
0648a24: 益。此中願是希望善欲為性。若發語言則兼善色等
0648b01: 為性。若通心語加行。則根及尋伺。共為其性。六法者。
0648b02: 謂初事中有二種。一者內。謂菩薩自身根識等。二者
0648b03: 外。謂他身。或依果。或資具等。經云菩薩等故。在家等
0648b04: 故。次事亦二種。一能發願者。二所願眾生。經云當願
0648b05: 故。眾生故。後事亦二種。一者自益。由此諸願成前諸
0648b06: 德故。二者他益。由此發願願眾生故。此中願即是行
0648b07: 成迴向故。一一曾成所行清淨善業行故。經云知家
0648b08: 性空等故。此後二句。或有前句是因後句是果。如云
0648b09: 所行無逆成一切智等。或有二具是因。如云巧何師
0648b10: 長習行善法等。或有二俱佛果。如云永離煩惱究竟
0648b11: 寂滅等。成俱通因果。如云以法自娛了技非實等。或
0648b12: 有三四共成一句。如云演說種種無乖諍法等。
0648b13: 第二別明三事中。初願所依何。二標願所為境。三願
0648b15: 三性。二三業三十八界。四依正。五情非情。六內外身。
0648b16: 七內外受。八內外心。九內外法。十六度非六度。十一
0648b18: 母等善性。背恩無慚等是不善性。菩薩在家等是無
0648b19: 記性。其中或有通二三性者。如理思之。二三業者。謂
0648b20: 上昇樓閣等是身業。論義說法等是語業。敬心觀佛
0648b21: 等是意業。其中或有通身語。身心。心語。身語心等。並
0648b22: 准思釋。三十八界者。謂見昇高路等是。初三界技樂
0648b23: 集會等是。二三界洗滌形穢等是。三三界得義食等是。
0648b24: 四三界洗浴身體等是。五三界敬心觀佛等是。六三
0648c01: 界餘類。應知。四依正者。謂山林河池等是依也。端坐
0648c02: 結加等是正也。入堂宇昇樓閣等亦依亦正。修定修
0648c04: 非情等。諸門分別。隨所應釋。二標願所為境者。此中
0648c05: 二願。該盡法界一切有情。不同獲小小教。不顯普使
0648c06: 有情成佛願故。大乘權教願他成佛。五種性中一性
0648c08: 他成種種德故。自獲如前所說功德。今略舉十種。願
0648c09: 他成德。自成勝德。用相屬當。謂願他不行一切不善
0648c10: 之法。及得堅固身心無屈等。自得無過失等十種三
0648c11: 業及斷一切惡等德。二願他皆如普賢端正第一等。
0648c12: 自得生處具足等十種德。及尚如普賢色像第一德。
0648c13: 三願他深入經藏。智慧如海等。自得十慧德。及於諸
0648c14: 佛法心無所礙德。四願他具足成滿一切善法等。自
0648c15: 得因力等十種德。及一劫行願皆具足德。五願他具
0648c16: 諸方便得最勝法等。自得於蘊處界等十種善巧德。
0648c17: 及如諸法相悉善通達德。六願他能行佛道向無餘
0648c18: 法等。自得七覺三脫德及於一切自法在德。七願他
0648c19: 勤脩諸行趣佛菩提等。自得六度四無量德及具足
0648c20: 眾善德。八願他所作皆辨具諸佛法等。自得十力德
0648c21: 及於一切法自在德。九願他善事於佛。一切護養等。
0648c22: 自得十王護養德及隨眾生住恒不捨德。十願他同
0648c23: 佛出家。救護一切等。自得為眾生依等十饒益德及
0648c24: 為眾生第二導師德。喜相如是。若細分別。一一願成
0649a01: 一切德。一一德一切願所成。以此菩薩心口起願時。
0649a02: 不住事。不住願。不住自。不住他。不住自行果。不住他
0649a03: 行果。是名菩薩善用其心。一切諸願。同此一性。是故
0649a04: 一願即一切願。一切諸願即是一願。以如是因。成如
0649a05: 是果。因既一多無。果亦多一鎔融。
0649a06: 第三以初後二事相對辨例。且依三性相對。有二十
0649a07: 四例。一以修善順對修善。如自詣大小師願他巧事
0649a08: 師長習行善法等。二以順善對得果。如自歸法願他
0649a09: 深入經藏智慧如海等。三以修善對修善得果。如自
0649a10: 受和上教願他入無生智到無依處等。四以修善對
0649a11: 惡行。如乞食不得恭敬願他不行一切不善法等。五
0649a12: 以修善對離惡果。如乞食見空願他心清淨空無
0649a14: 心無染著絕世貪愛等。七以修善對修善離惡果。如
0649a15: 入里乞食願他入深法界心無障礙等。八以修善對
0649a16: 離惡行得善果。如右繞塔願他所行無逆成一切智
0649a17: 等。九以離惡行對離惡行。十以離惡行對離惡果。十
0649a18: 一以離惡行對離惡行惡果。十二以離惡行對修善
0649a19: 行。十三以離惡行對善果。十四以離惡行對修善得
0649a20: 果。十五以離惡行對離惡行得善果。十六以離惡行
0649a21: 對修善離惡果。十七以無記行對修善。十八以無記
0649a22: 對善果。十九以無記對修善得果。二十以無記對離
0649a23: 惡行。二十一以無記對離惡果。二十二以無記對離
0649a24: 惡行惡果。二十三以無記對修善離惡果。二十四以
0649b01: 無記對離惡行得善果。上來且約自修善行等。略此
0649b02: 屬當。未顯見聞他修善等發願。若廣分別。如迴向品
0649b04: 其例。未配經文。或有或無。要者思惟。恐繁不載。經標
0649b05: 一百四十一願者。非菩薩弘願只有若干務。示體或
0649b06: 令准為之爾。上來總明先通料簡諸願四句竟。
0649b07: 第二總科別釋者。就此一百四十一願。長科為十段。
0649b08: 一從初至在厄難。明在家時願。二捨居家下。明出家
0649b09: 受戒時願。三若入堂宇下。明坐起裴束時願。四手執
0649b10: 揚枝下。明揩洗身口等時願。五手執錫杖下。明為乞
0649b11: 食路行時願。六若見眾會下。明在路見何物時願。七
0649b12: 見嚴人下。明路見人物時願。八若見城郭下。明入
0649b13: 城乞食時。願九若入水下。明洗浴修行時願。十若洗
0649b14: 足下。明眠覺時願。
0649b15: 就初段中。有十一願。初中家是拘繫迫迮之義。類身
0649b16: 如家故。以自居家迫迮。願他觀身性空。離於逼迫。二
0649b17: 以己巳事親。願他修事佛因。得一切世主等守護供養
0649b18: 果。三以己巳愛見悲。願他得無緣慈。四以己巳得欲適悅。
0649b19: 願他除欲得安。五聲色所成非實即是以法自誤。六
0649b20: 初地永害分別欲貪及十六心已巳。各隨地害俱生現
0649b21: 起。七達偽即真。八正法如樓。令見普徹。九於我若愛。
0649b23: 物。離於我所。謂己巳及物是我我所。俱不可得。故云悉
0649b24: 捨。其愛字有作受者謬也。十智眾聚緣成則捨聚見
0649c01: 成佛智也。十一以自在厄。願他得解脫身意。
0649c02: 第二段中有十五願。一願他捨三界惑家。故云心解
0649c03: 脫。二以已巳入和合地。願他說無諍一味法。三以己巳近
0649c04: 善友。願他同己巳。四以己巳求所求願達故。願他心不退
0649c05: 得達。五以己巳出俗入道。願他修善離苦。六鬚髮姿飾
0649c06: 是貪愛。今剃落如斷惑證寂。七自著不正色衣。意為
0649c07: 不生染著故。願他行無染行得無果。八以己巳凡身自
0649c08: 為出家。願他同佛為眾生故出家。九以己巳歸佛為弟
0649c09: 子。願他為佛真子發大心。繼佛種。梵本云。勃陀防捨
0649c10: 寫阿弩彼猘耶。防音浮望反捨音作反寫音作相我反猘音昌曳反耶音作余何反
0649c11: 勃陀云覺。謂能覺者。舊云佛略也。防捨寫云種也。阿
0649c12: 弩不也。彼猘耶者斷也。譯家翻不斷。為紹隆爾。十
0649c13: 以己巳歸教理法。願他得深廣智。證教所詮。十一以己巳
0649c14: 歸和合眾。願他以法御眾便無乖礙。十二准優婆塞
0649c15: 戒經云。受菩薩戒。先應遍受五戒十戒二百五十戒。
0649c16: 若尼則五戒六事五百戒。此云受學戒者。是其三戒。
0649c18: 由前受三戒時。有闍梨和上故。次明此以己巳受二軌
0649c19: 範師教。願他亦具二相似益。十四以己巳依於和上生
0649c20: 智故。翻此願他得無依無生智。和上此云近讀。亦曰
0649c21: 親教。具釋如音義中。十五以己巳具前諸戒為方便。今
0649c22: 後受菩薩最勝戒。是教願他亦得二相似益。
0649c23: 第三段有十三願。一以己巳入堂止住。願他安住大寂
0650a01: 善行華開真實果相現前。三以己巳正身坐。願他得無
0650a02: 著正體智坐佛座。四以己巳降魔。願他慈善根圓不為
0650a03: 魔動。五以己巳修止。願他永心息煩惱。六以己巳修觀。願
0650a04: 他得稱實見法。七願他於有為法捨堅固見。八願他
0650a05: 離住縛。不為住動。九以己巳移步。願他移出生死。十下
0650a06: 衣蓋形醜有慚愧故。願他以慚等善根為衣。遮諸不
0650a07: 善。十一以己巳結束衣。願他修忍進。防護諸善不令散。
0650a08: 十二以己巳著上衣。願他波羅蜜善根圓滿。十三以己巳
0650a09: 著三衣中第一衣。願他預覺位。
0650a10: 第四段有七願。一楊枝為治口齒之物。願他得治惑
0650a11: 永淨之法。二嚼楊枝則口淨齒堅以嚼食。願他調惑
0650a12: 令心淨。三便利為穢不可不棄。煩惱為穢願他除滅。
0650a13: 四水為洗穢之用事說須就。法為除妄之要故速趣
0650a14: 求。五以己巳除穢。願他惑永柔淨。六以己巳洗手。願他得
0650a15: 信手受持佛。七以淨面門。願他淨戒之法門。
0650a16: 第五段有十二願。一執錫入摶食會得充實腹。願
0650a17: 他為諸施大會示眾實道。二持品受供。願他得佛果
0650a18: 諸器為應供尊。三發步趣向人所行路前有所依。願
0650a19: 他履佛因行證無依法界。四以己巳在道。願他履信等
0650a20: 五位是佛因路無餘法者。梵本云。煩惱無餘五行道
0650a21: 路願他心遊出離真如。六七八九並可知。十願他離
0650a22: 六塵坌。十一悲如水柔而濟故朽潤心。十二險道有
0650a23: 二種。一路險賊處。二地狹山阻。此二行險惡行住不
0650a24: 正法。以己巳見險依果。願他住平等理。不作罪難險因。
0650b01: 梵本云。遠離眾惡安住諸法界。
0650b02: 第六段有十九願。一見眾人。多人名眾苦和合義。是
0650b03: 故見眾即是見甚深法。眾是緣成。成即無成故。願他
0650b04: 說如此法也。二見大柱有荷重之能。翻此願他離我
0650b05: 能之使忿恨永息。梵云薩擔婆去聲輕呼此云樹也。薩擔
0650b06: 婆入聲重呼此云柱也。由茲二物呼召聲濫。古今譯異。三
0650b07: 叢林有二義。一由兩物呼聲相近故。從近為願。偈呼
0650b10: 由叢林人見皆瞻仰。願他具眾德如林。見者悉瞻禮
0650b11: 也。四五可知。六樹葉密盛暑月蔭人得清涼。以己巳所
0650b12: 見。願他禪定樂解脫樂。七以己巳見華開。願他得現通
0650b13: 說法等方便開曉眾生。八九可知。然九中道字。梵本
0650b14: 云菩提可翻為果。十見大河。預法流者。證具分法
0650b16: 同果智。豈不權小所證法流展轉方入果海。若非大
0650b17: 河。便同小水。不能直入大海。展轉諸流皆亦入海故。
0650b19: 十二池沼者。得近穿鑿引水充盈。此可同於巧思穿
0650b21: 竟。此可同於得無斷辨具演諸法。十四涌泉不待方
0650b22: 便翻顯方便。十五十六十七十八十九普可解。然清
0650b23: 流可以洗身垢。愛欲法如水。願他以善欲法水遣心
0650b24: 惑垢。林名無憂。西域號為河叔迦。此方雖無類困。可
0650c01: 園苑內有華果。可知。
0650c02: 第七段有二十四願。一二三四五可知。六願獲根本
0650c03: 智。滅眾苦根本。智有二種。一正體無分別智。望加行
0650c04: 後得。名為根本。二本覺智。與始覺為本故名根本。獲
0650c05: 者得也。得正體根本智。斷惑滅苦。雖通見脩諸地皆
0650c06: 有。然二處最顯。謂見道及無間道。雖有流善法行苦
0650c07: 所隨解脫道。同一剎那。不足為別。約見道說。獲根本
0650c08: 智。滅眾苦者。眾苦不過三八。由得此智。斷惡道業無
0650c09: 明故。三塗苦滅。生老病苦亦隨喪滅。由斷此惑。不造
0650c10: 十不善業。故無怨憎來會。由斷分別欲貪故。無求不
0650c11: 得及愛別離。從此唯有怨及取蘊。至無間道。得金剛
0650c12: 心根本智。斷彼二苦。雖有流善法此時猶在。己巳被勝
0650c14: 知。得本覺根本智斷滅苦者。此唯解脫道證理之時。
0650c15: 始本冥合。乃名獲得本覺根本。從此永無死及蘊。雖
0650c16: 斷惑理證立二道名。然同一剎那。獲智亦爾。是故無
0650c17: 間頓斷見脩二障種時。即是解脫道時斷也。七願他
0650c18: 入真實慧。永無病惱者。此有二種。一約入真見道之
0650c19: 慧。斷病之苦惱及煩惱病。謂一切惡趣諸煩惱品所
0650c20: 有麤重。是分別起。亦為身病遠因。於歡喜地真見道
0650c21: 中。一剎那斷。頓證三界四諦真如。身病及惑。永不後
0650c22: 有。二約金剛心慧。頓斷一切諸煩惱病及習氣隨眠。
0650c24: 願他知乖違體空寂故得離。九願他信佛菩薩端正。
0651a02: 因也。十願他不樂不忍。十一准梵本。願他常念諸佛
0651a03: 菩薩恩德。十二准梵本。願於有怨處。不加其報。十三
0651a04: 沙門此云止息。今願他於止息不調不靜中得第一。
0651a05: 謂大般涅槃。十四十五十六並可知。十七見他善甲。
0651a06: 願他行被甲精進。准梵本中。亦有加行不怯弱二種
0651a07: 故。下句趣字。梵本是勇求之言。無師者。梵本云自然。
0651a08: 即是佛之異稱。謂願眾生勇猛求佛果。如著甲入陣
0651a09: 而求功賞。十八鎧杖不祥之器。以己巳不見佛他不為。
0651a10: 十九可解。二十正命為正業以活命故。邪業活命有
0651a12: 現威令他畏敬。五為他說法。行此五事。皆為利養。墮
0651a13: 於邪命。今此第三句通願他離。第四句但攝初四。二
0651a14: 十一二十二二十三二十四並可知。然長者以年耆。
0651a15: 諸事長於人故。能明斷也。第八段有二十三願。一城
0651a16: 郭防難牢固身命。是故願他得非四相所遷之身非
0651a17: 勝智令屈之心。二王之所都。多有勝福。慧人聚集喜
0651a18: 樂故。願他與具勝功德者共會。恒得法樂。或能巧集
0651a19: 諸善根。身心適悅。三見處林宴坐幽可讚。願他成
0651a20: 佛。居閑寂法林。人天歎仰。四五可知。六未入其家。則
0651a21: 諸家差別。入一家已巳。則唯一無多故。願他入一佛乘。
0651a22: 會三無別。與三世佛所說無異。七八九十十一十二
0651a23: 並可知。十三見有依自法力崇賢人重善法不造
0651a24: 惡者。即願眾生還爾。藏隱守護眼等諸根。不令放逸。
0651b01: 如藏護不令殺鼠。亦如以衣藏護男女形醜。十四
0651b02: 以己巳見無慚不仁者。願他行無緣慈以救物。十五自
0651b03: 於義食希望得遂願。願他於佛果希望滿遂。更無所
0651b04: 欲。十六以己巳在間愛味故。翻此願他得無生等禪悅
0651b06: 諸願他句。初三通因果。後四唯佛果入佛者於大菩
0651b07: 提。智證究竟故。梵本云遍了佛智。
0651b08: 第九段有十四願。一以水性平等而能潛入故。願他
0651b09: 通達佛智所知之境。謂知過未事同現在。梵本入一
0651b10: 切智智。二以己巳洗身。願他身光心光身淨心淨。三准
0651b11: 梵本。初句云殟瑟南。此云凡所受熱。今云盛暑炎毒
0651b13: 中第三句菩提。第四句涅槃。五順文誦及持在心故。
0651b14: 願他順佛說。得總持。六七八九十。並可知。十一以己巳
0651b15: 右繞。願他所行無逆者。梵云鐸乞尼。此翻為右。右是
0651b16: 順義故。離世間品云。攝右足不違一切佛所說故。普
0651b17: 曜第二云。菩薩便從兜術降靈。趣於右。菩薩所以
0651b18: 處於右者。所行無逆故。十二再三鄭重故。願他勤求。
0651b19: 十三十四可知。
0651b20: 第十段有三願。一二可知。三云周顧十方者。謂願他
0651b22: 等。上來初通料簡諸願四句。後總科別釋。總明第二。
0651b23: 別顯用心行相竟。
0651b24: 第三總結用心能成勝德中二。初結前用心。可知。後
0651c01: 則獲下彰其勝能。於中二。初彰感果勝。則前問中一
0651c02: 百一十句及答中十句是也。後一切世間下彰歎
0651c03: 勝。於中有二。初世間眾不能動。略舉七類。後及以下
0651c04: 出世眾不能動。略標二類。言不動者。有其二義。一正
0651c05: 修願時。彼世出世眾歎成壞而不能。所以者何。心專
0651c06: 注故。不住相故。以心轉事。非事轉心故。二此願善根
0651c07: 感果決定。如不動業。不動果非餘善不善等諸猛利
0651c08: 業能引故。上來有三。一總徵成德之用心。二別顯用
0651c09: 心之行相。三總結用心之勝能。總明第二能成因行
0651c10: 竟。上來有二。一先標所成果德。後顯能成因行。總明
0651c11: 別顯了。上來有二。初總答。後別顯。總明正答了。上來
0651c12: 二初難問。後正答。總明文殊答了。上來二先智首問。
0651c13: 後文殊答。總明第四釋文了。上來四。一釋名。二來意。
0651c14: 三宗趣。四釋文。總明淨行品了。
0651c15: 賢首品第十二將釋此品。四門同前。
0651c16: 初釋名者。賢善也首勝也。謂性善德勝故曰賢首。此
0651c17: 則賢之首故。有財釋也。賢首菩薩說此品故。名賢首
0651c18: 品。此則賢首之品。亦依主釋也。
0651c19: 二來意者。前品明信中願行。今明信中德業。故次來
0651c20: 也。
0651c21: 三宗趣者。以信德用為宗。為後成位為趣。
0651c22: 四釋文者。夫科此品。總為四分。一經家敘述文殊前
0651c23: 說分。二我今已巳為下文殊勸說分。三爾時賢首菩薩
0651c24: 下依勸演暢分。四時賢下顯實證成分。就初結前
0652a01: 已巳說。謂別品中。明由善用心使六根三業於所行境
0652a02: 悉得清淨無濁無亂。後欲顯下起後宣陳。謂欲令賢
0652a03: 首說信滿菩提心功德大用。故說偈也。
0652a04: 第二勸說分中一頌分二。謂前半結前品已巳說所行
0652a05: 清淨。准亦應云說行及德。但偈最略故。後半正勸說
0652a06: 前品修行所成勝德之用。
0652a07: 第三依勸演暢中二。初經家述其說人可知。後善哉
0652a08: 下正顯偈詞。於中。總即三百五十七頌半。曲科為七
0652a09: 分。一歎廣說略。二菩薩發意下略辨行相。三信為道
0652a10: 元下略示勝能。四若常信奉下所具行位。五或有剎
0652a11: 土下無方大用。六一切如來下喻況玄旨。七第一智
0652a12: 慧下校量勸持。
0652a13: 就初分中四頌分二。初一頌總標德廣難量。於中少
0652a14: 說。初句歎問歎聽。次一句明德廣。次一句少說。末句
0652a16: 廣。次半頌重顯前小說。後半頌別顯前喻。就初兩頌
0652a18: 明能量人大故顯德難量。就前所量德廣中。初一頌
0652a19: 明初心少時少行德已巳難量。後半頌明多時具多行
0652a20: 位。比況前少以顯難量。後舉能量人大中。謂一切凡
0652a21: 夫二乘及諸菩薩。於此難量。不足為廣。一佛二佛乃
0652a22: 至多佛。不能稱量。亦或非廣。今舉十方一切如來共
0652a23: 說不盡。此則因當難量之極也。二次半頌明說少分
0652a24: 中。上句明初發心之廣德。五句顯彼難量故說少分。
0652b01: 三末後半頌。明廣前喻況。文顯可知。問此中發心與
0652b02: 初住及發心品說何別。答總是其一。但所望異。謂
0652b03: 此中望前是住終發心。即起信論三種發心中。名信
0652b04: 成就發心也。初住發心即全是。此後名為初發心住。
0652b05: 亦是約位顯其心故。發心品說。約心行相寬廣。舉喻
0652b06: 況德。問十信之初豈無發心耶。答雖有發心。非正
0652b07: 發也。所以者何。如輕毛故。仁王經等名信根故。問既
0652b08: 是初。何德具後一切行位。答法性行故。廣如懸談
0652b09: 第七門說。問據法性。相卷舒可爾。約人修行。豈十
0652b10: 千劫即得然耶。答人無別體。攬法以成。法既鎔融。
0652b11: 故人亦無礙。十千之與一念。一念之與多劫。於此亦
0652b12: 無定限可得。時無別體。依色心立。色心既從性而無
0652b13: 礙故。念聲亦隨理而融通。如下善財及兜率天子等
0652b14: 所行所得。並斯人異。
0652b15: 第二略辨行相分中。五頌分二。初半頌總標。餘文別
0652b16: 顯。標中三。一發菩提心。二發心因。三發心緣。菩提者
0652b17: 佛果大智所證法界也。發意求者。於彼法界創起。必
0652b18: 定當得心故。因緣有多種。或云自性住為因。習所成
0652b19: 為緣。或云二性為因。善友及見聞等種種境界為緣。
0652b20: 今此不爾。如後當知。若廣顯因緣。如菩提心章。後
0652b21: 別顯者。此中因緣各有多種。初半頌淨信為因三寶
0652b22: 為緣。次五句四字大悲大智共為因緣。於中悲因智
0652b23: 緣。總八法。五反顯三順釋。亦可前五智緣。後三悲因。
0652b24: 五謂不求五欲王位則利自安安名稱。三謂滅苦利
0652c01: 樂嚴土。嚴土為安生故悲門攝。次三字半頌智為因。
0652c02: 佛法法界為緣。敬養持法求證皆智故。次一頌信知
0652c03: 為因。三寶為緣。前據唯信。次約唯知。後據信知。次一
0652c04: 頌信為因。佛法菩薩行法界為緣。上來因緣深重
0652c05: 實。因有三種。謂信悲智也。緣有十三。謂三寶八法法
0652c06: 界菩薩行。於中異凡小等。如理應思。
0652c07: 第三略示勝能分中。七頌分三。初兩句總標。次五頌
0652c08: 半別釋。後一頌總結。初中有兩門四義。道謂菩薩萬
0652c09: 行。元者首也。由信為首萬行隨起。梵本云布。曾凡蒲含伽
0652c10: 摩。此云導首。俗云行顯是也。功德母長養一切諸善
0652c11: 法者。准梵本。母有三義。一能生。二守護。三長養故。梵
0652c12: 經云。母所生者。守護長養一切功德。此信於功德為
0652c13: 母亦然。次別釋中有二十一種勝能。謂初半頌有
0652c14: 三義。上句兩義。一能斷疑。二度愛流。梵本愛字亦是
0652c15: 病義。謂喻貪惑智。下句一義。謂能示涅槃對二乘涅
0652c16: 槃故。云無上道。道即果也。故梵本云。憩忙布囉寫。此
0652c17: 云安隱城。謂大涅槃城。即果也。從此異已巳下二十句。
0652c18: 每一句為一勝能。初明信體無偈今心王淨。二信於
0652c19: 諦寶故。滅慢於眾生及三寶。三七聖財中信為其首。
0652c20: 由信修善生德故。後名藏。即十藏中信藏是也。四修
0652c21: 諸正行由信受行。五由信於施福而能放。六由信佛
0652c22: 法不思議故方能趣入。智度云。佛法大海信為能入。
0652c23: 智慧能度故。七由信知波羅蜜增長。彼所修德八萬
0652c24: 行成就。由信為根故到佛地。九於五根中信為其首。
0653a01: 解因順習得明利故。十五力之中信亦為首。餘如根
0653a02: 說。十一於所對治信妄倒無體。於能治道。信與所證。
0653a03: 體非即離。如是斷惑。如是證理。此即皆由信為本也。
0653a04: 十二佛為究竟歸故。專向由信。十三信唯識理故不
0653a05: 著境界由信。十四信生死為險難無安隱故。離難由
0653a06: 信。十五信佛十力。不受四誑故。超天魔路。於見修道。
0653a07: 各隨對治故。超煩惱魔。於等覺位。捨有流善法及變
0653a08: 易根故。無死蘊魔。路者是彼行處故。十六解脫即是
0653a09: 出離涅槃。道是其因。由信生慧。慧是了由之體故云
0653a10: 示現。十七信佛無礙境界之德。成金剛種。十八由信
0653a11: 佛菩提。修菩提行。外增上果。由內行成。內行既由信
0653a12: 能生長故。依果亦同。內行生長。十九由信藏喜常能
0653a13: 觀察理事。理事二無礙相故。得佛智漸漸增益。二十
0653a14: 有二義。一者一切諸佛皆由信為根本成佛出現。二
0653a15: 者由所應機信根熟故佛方出現。三總結中二。初
0653a16: 半頌法說。謂資等五位行中。此信行終即住初心。
0653a17: 資位攝故。於行位次第之中。信在最初。為後之本。
0653a18: 本故勝也。若無此初。後皆不有。故云最也。十信已巳上。
0653a19: 於無礙境界。信不為難。在具縛地。即能信向故難得
0653a20: 也。後半頌喻況。世間中者。言總意別也。雖言世間。意
0653a21: 在人間。摩尼難得。唯輪王現。方有此寶故。喻行難得。
0653a22: 准梵本中。此頌更有一句。云如菩梨師子王。亦如
0653a23: 摩尼世難得。釋曰菩梨者。謂但有師子頂上毛卷
0653a24: 如旋華華形者。則已巳難得。況後是王者。倍更希有也。
0653b01: 第四所具行位分中五十頌半分三。初明所具行。二
0653b02: 若為諸佛下明所具位。三菩薩勤修下結歎功德。初
0653b03: 中八頌半分二。先四頌半明德。三寶以成諸行。後四
0653b04: 頌明依信展轉以成諸行。前中初二頌信佛故成學
0653b06: 與學處成德各各異。然學處之名有二種。一通。二別。
0653b07: 通謂戒定慧三俱得攝學。別即唯局持戒方便。謂先
0653b08: 習學。解持犯相。名為修學。依解起行。名為持戒故。此
0653b09: 以地喻學處。以本顯持戒。解行同異。猶墨路道爾。
0653b10: 次一頌明信佛故成供養行。次一頌信法故成求法
0653b11: 無厭行。次半頌明信僧故成不退行。後依信展轉成
0653b12: 行中。四頌。一成根力堅明行。二遠惡近善行。三廣大
0653b13: 善因行。四勝解依護行。皆具二種故。成八行可知。
0653b14: 第二明所具位中。三十九頌分四。初三頌明十住位。
0653b15: 謂發心是初住名也。對修等是治地修行。二住生如
0653b16: 來家。是生貴住。善巧方便是方便具足住。信樂心淨
0653b17: 是正心住。增上是不退住。最勝心是後三住。准釋可
0653b18: 知。二若得增上下二頌半明十行位。波羅蜜是十行
0653b19: 總名。摩訶衍是異二乘行。則初二行。法供養是順
0653b20: 理行。則次二行。攝念佛心不動及常見佛准一是定
0653b21: 慧行。則屬後六行位攝。釋相可知。三若常觀見下三
0653b22: 頌明十迴向位。謂佛體常住及法永不滅。是如相及
0653b23: 法界無量等。辨才演法等是救護眾生離眾生相等。
0653b24: 前五迴向慈愍等是等心隨順眾生迴向。堅固大悲
0653c01: 是第六隨順堅固善根迴向。以普悲廣施故也。四若
0653c02: 得堅固下三十頌半明十地位。初半頌是初地。謂深
0653c03: 法是所證真如。愛樂是極喜異名。二次半頌是離垢
0653c04: 地。以離犯戒有為過故。三次一頌離慢等。是三四兩
0653c05: 地。以三地中於禪不著故無慢。又以求法不懈故亦
0653c06: 名離慢。第四地得出世間道品故。云無放逸。然不捨
0653c07: 攝生故。云兼利四。次一頌明五地位。謂雙觀真俗故。雖
0653c09: 能令餘地不過故。云勇無能勝。便釋地名。又莊嚴
0653c10: 論第十三云。菩薩化眾生有二難。一勤化心無惱。二
0653c11: 生不從化心無惱。此菩薩能退二難。於難得勝故名
0653c12: 也。五次二頌明第六地無住悲智現前。謂神通攝物
0653c13: 故。知十二緣生眾生行故。六次一頌半明第七地。謂
0653c14: 初一明有中殊勝行。後半明空中方便智。准釋可知。
0653c15: 七若具最勝下三頌明第八地。略辨五義。一道勝。謂
0653c16: 無功用道故。云勇猛無上。二力勝。謂智力摧魔。三蘊
0653c17: 勝。謂超四魔境。佛地論第一云。煩惱魔者。一百二十
0653c18: 八煩惱并隨煩惱。蘊魔者。謂五取蘊。死魔者。謂有流
0653c19: 內法諸無常相。天魔者。謂欲界第六自在天子。如是
0653c20: 四種。皆能損害諸善法故。名說為魔。既超天魔。既不
0653c21: 為此四魔所動故。云不退也。四行勝。謂得無生忍。五
0653c22: 因勝。謂此位正當大授記處故。次以有兩頌。明第九
0653c23: 地。謂此地菩薩為大法師。略有四義。一諸佛加持名
0653c24: 佛現前。二解了諸佛深密法。三為佛憶念增長慧力。
0654a01: 四以德嚴身為眾說法。九若以佛德下十九頌。明第
0654a02: 十地位分五。初八頌明三業殊勝德。於中初三頌明
0654a03: 身相殊勝。次二頌半明身業大用。次一頌半明語業
0654a04: 益生。次一頌意業殊勝。謂智導三業故。二若以智慧
0654a05: 下四頌明三業廣大。即三輪攝化。初一頌身業。次一
0654a06: 頌語業。次二頌意利可知。三若智煩惱下二頌明得
0654a07: 結法位。四若得十地下三頌明三昧分文盡分受位
0654a09: 第三結歎其德中。三頌分三。初二頌法說。次三句喻
0654a11: 出因。後二句結前具諸位。初具行中。初二句明利他
0654a12: 悲願悉已巳成就。故云無不果菩薩行海。悲願為首故。
0654a13: 偏舉爾。後二句顯利他成就之行相。謂此菩薩但成
0654a14: 就不空三業即是度生悲願果遂故。云見身聞名聞
0654a15: 說法供養等。無不獲益。次二句出因者。釋此菩薩具
0654a16: 一切行位所由也。上句標人。謂具諸行位故。名大士
0654a17: 等。於此行位。相即在等。無礙自在。名威神力。下句釋
0654a18: 義。謂彼大士。所以具諸行位無礙自在者。以得法性
0654a19: 緣起之智根名法。眼照即理之行位故常也。無有一
0654a20: 行一位不具一切故。全無缺減也。此兩句准義。令迴
0654a21: 文於後。後二句結前具諸位。上句標位。十善妙行者。
0654a24: 句喻大士。次句喻威神。後句喻常全二義。後一句法
0654b01: 合可知。
0654b02: 第五無方大用分中。二百三頌分十。並顯三昧業用。
0654b03: 一海印三昧門。二嚴淨下華嚴三昧門。三一微塵下
0654b04: 帝網三昧門。四若歎下現供三昧門。五菩薩位在下
0654b05: 現法三昧門。六有妙三昧下攝生三昧門。七菩薩種
0654b06: 種下同世三昧門。八有勝三昧下毛光三昧門。九有
0654b07: 勝三昧能出下主伴三昧門。十有勝三昧名方網下
0654b08: 寂用三昧門。此之十門。初門依體起用。末後明用不
0654b09: 異體中門。並顯妙用自在。
0654b10: 初中有六頌分二。前五正明業用。後一結用所依。前
0654b11: 中初一頌明現佛說法。二次一明體用自在。於中四
0654b12: 義。一無思念分別。二無動佛功用。三一念遍十方。四
0654b14: 應知。三次一應現八相。謂前云無量方便者。略示八
0654b15: 相也。四次一現三乘攝化。五次一現雜相應機。後一
0654b16: 結用歸本。於中初二句總結所現諸類廣多不可具
0654b17: 說。後二句結歸。其定海印者。從喻名也。如修羅四兵
0654b18: 列在空中。於大海內。印現其像。大集經第十四云。如
0654b19: 閻浮提一切眾生身。及餘外色。如是等色。海中皆有
0654b20: 印像。以是故名大海為印。菩薩亦爾。得大海印三昧
0654b22: 為菩薩得海印三昧見一切眾生心行所趣。釋曰。彼
0654b24: 種。謂一現佛。二說法。三現通。四現舍利。五成小果。六
0654c01: 現多劫。七眾生形貌。八現心樂。九行業。十音聲。
0654c02: 第二華嚴三昧中二頌半分二。初二明業用。後半結
0654c03: 歸所依。前中略辨行用。有七種。一嚴土行。二供佛行。
0654c04: 三光明行。四度生行。五智慧行。六說法行。七十度行。
0654c05: 後半中上句一切自在者。總結多門所成之行無礙
0654c06: 成就。下句結歸本者。萬行如華。以嚴十身故。結行歸
0654c07: 之。
0654c08: 第三帝網三昧中。四頌分二。初三頌半明定業用。後
0654c09: 半頌明定用所因。前中二。初三句明定心境一多無
0654c10: 礙。後兩頌三句明定境一現一切。前中二。初二句明
0654c11: 一即一切。謂以三昧等力。入一塵定。即成一切塵定。
0654c12: 後一句明一切即一。謂前一即一切時。不壞不一故。
0654c13: 云亦不增。後明定境一塵現多剎中二。初明於一塵
0654c14: 現多剎。後半頌類通一切塵中現剎。前中二。初七句
0654c15: 法說。後二句喻顯。前中二。初一句總標現剎。後六句
0654c16: 明所現剎差別之狀。略顯十種五對。一佛有無。二染
0654c17: 淨。三大小。四成壞。五正傍。後喻顯中。緣成似有。實則
0654c18: 非有。故如焰也。諸塵互現各各一切。復不雜亂。布列
0654c19: 成位。曾無障礙故。如帝網也。後類通中。如定一塵現
0654c20: 剎既爾。餘一切亦爾。後所因中三。初三昧力者。此得
0654c21: 標中。二解脫力者。謂不思解脫力。現此業用。如下文
0654c22: 不思議法品說。於一塵中現三世佛剎等。三神通力
0654c23: 者。謂約通自在。並如下說。
0654c24: 第四現供三昧中。一十八頌分三。初一頌通標。次十
0655a01: 六頌供一切標意入別顯。後一頌通結。初中二。前半
0655a02: 頌通定。後半頌明遍供一切皆供依可解。次別顯者。
0655a03: 欲彰定力殊勝。但就一手供一佛。即明爾所多供。於
0655a04: 中。初五明手內出供。前三色。後二聲。後十一頌明手
0655a05: 光現供。後通結中四。一結略顯廣。上來是略廣有難
0655a06: 思。二結廣供方供一佛。三供一切佛亦爾。四結用所
0655a07: 用可知。
0655a08: 第五現法三昧中。八頌分四。初一頌總標多門。二次
0655a09: 五頌別顯多門。略有二十種法門。攝化眾生。三次一
0655a10: 頌顯多所用。四後一頌結用難測。第六攝生三昧者。
0655a11: 四攝攝生也。於中。十六頌分二。初一頌總標名用。後
0655a12: 十五頌別顯業用。就別顯中分四。初四頌明布施攝。
0655a13: 於中。初二是令身安樂攝。後二是令悅自心喜攝。二
0655a14: 次二頌明愛結攝。大品云。為眾生說六波羅蜜是愛
0655a15: 語攝故。種種梵音者。謂八種梵音。或六十種。義如別
0655a16: 章。三次四頌明同事攝。於中。初二頌正顯得事作親
0655a17: 識八法共同。後二頌明攝義。謂既與有緣故。以出家
0655a18: 攝彼令明解說。四次五頌明利行攝。於中。初一頌總
0655a20: 薩二乘。或世五通等。次二頌示過患攝。於中。前頌顯
0655a21: 為長壽眾生煩惱輕而著樂者。示四相令厭。後頌顯
0655a22: 為煩惱重者現四相令厭。後二頌示佛功德令樂求。
0655a23: 於中。前頌略舉三攝生。後頌總以三輪。通結攝生。
0655a24: 第七得世三昧中。十八頌分二。初一頌總標示。後十
0655b01: 七頌別顯大用。於中分三。初六明身得世間利眾生。
0655b02: 一備眾藝。次一為主為救。次一外器資具。次一亦巧
0655b04: 徒。初五別辨。後一總結。三後五頌明語業大用。於中。
0655b05: 初一總辨。次三別顯。於中。初云或邊語者。梵本云。
0655b06: 達邏鼻荼曼達羅底。言達羅鼻荼者。是南印度
0655b07: 中邊國名也。此云銷融。曼達邏者也。底者句
0655b08: 也。謂其國人稟性純質。凡所出言。皆成神。若國
0655b09: 侵害。不用兵杖。但以言破之。彼即喪滅。故曰銷融
0655b10: 句國也。或云唯童男童女方得言成句。餘不得也。
0655b11: 次頌中云善破於他者。謂以因修比量真能破。破彼
0655b12: 無因論等。今信因果非外所動者。謂以真能立。立因
0655b13: 果。此量不為他動故。末頌結意。謂一心說法。名為三
0655b14: 昧。亦是依定起用爾。
0655b15: 第八毛光三昧中九十頌分三。初八十一頌顯光業
0655b16: 用二如其本行下七頌釋外疑。三若有下一頌明聞
0655b17: 光益。初辨光業中。有八十一頌分二。初八十頌別明
0655b18: 一毛光用。後一頌類通一切毛孔光用。前中二。初七
0655b19: 十九頌明四十五門光用。後一頌結略影廣及光所
0655b20: 依。就前四十五門中。一一各有四義。一標光。二名辨
0655b21: 光用。三出光因。四結光果。類例相從。科為十三段。一
0655b22: 初一光救度。二有一光明現佛法僧行塔形像等。有
0655b23: 三一光照用。二三中出因並可知。四濟度光下二光
0655b24: 明救生用。兩光因中。各有二義。一事法因。二法因可
0655c02: 一造像令見者喜。二歎佛令聞者喜。後光明用中。一
0655c03: 令樂三寶為因。當在佛無忍為果行。六福聚光下
0655c05: 解喜法善說法義無虧減者梵本云種種宣揚法句
0655c08: 中用及因各有二義。一持淨戒。二發道心。慧光中二。
0655c09: 初法慧令悟法。二佛慧令用見佛。餘可知。八無畏光
0655c10: 下二光慰眾生用。一怖者施安。二疾者令愈。九見佛
0655c11: 光下五光顯見佛樂法妙音說法聞三學勝法用。一
0655c12: 令見佛。西域道俗有親識。或餘眾生臨修之者。即延
0655c13: 尊像。安置其前。隨取一物。或繒或線。懸佛手指。令病
0655c14: 者手執一頭。一心專注。作隨佛真起如起如是為之。
0655c15: 豈直利益亡者。亦自當得此見佛光矣。二令樂正法。
0655c17: 三學最勝法。十寶嚴光下八光。辨令得寶藏供佛等
0655c18: 用。一無盡寶藏。二香嚴益物。三寶幢等多種名雜。四
0655c19: 令地平嚴塔等。五興香雲雨香水灑塔等。六施嚴身
0655c20: 具。七施珍饌。八無盡財施三寶及貧乏。十一眼淨光
0655c21: 下六光。顯六根清淨用。各一頌可知。十二色淨光下
0655c22: 六光。辨六塵用。於法淨光中。初一頌標名及用。後一
0655c23: 頌因結成。餘並可知。上來別明四十五行光用竟。自
0655c24: 下一頌明結略顯廣及光所依。謂前所說廣中少許。
0656a01: 具說則有無量恒沙。其中一一業用各別。並是菩薩
0656a02: 一毛孔出。上來明一毛孔光用訖。自下一頌類通一
0656a03: 切毛光用。謂一毛孔光用。既有無量恒沙數等。餘一
0656a06: 覺悟一切眾生。而生疑云。此菩薩。悲一放光無時處
0656a07: 之限。何故現今眾生不得見耶。為斷此疑。故有斯文。
0656a08: 文中七頌分二。初總釋。謂初句牒前隨光因得光果。
0656a09: 次二句正釋疑。謂隨彼彼眾生宿緣同行等。今放光。
0656a10: 彼彼如是見。後一句結放光智在用。後六頌別顯。於
0656a11: 中二頌法說。後四頌喻況并合。前中有七種眾生得
0656a12: 遇此光。一發得業。二愛彼行。三隨喜彼。此上二三或
0656a13: 通遙聞。或令為一。四見所作。五自修多種施行。六修
0656a14: 供佛行。七迴向大菩提行。後喻況并合。二初二頌明
0656a15: 生盲不見日喻。於中。初頌喻顯。後頌法合喻。後二句
0656a16: 釋不見疑凡夫是未修者。次二雖修其道邪劣。謂外
0656a17: 道邪信二乘解劣。後二頌明香塗寶宮寶乘喻。亦初
0656a19: 信。二起勝解。三不疑慮。以此因速成佛果故。云功德
0656a20: 幢也。
0656a21: 第九主伴三昧中。六頌分二。初一頌標門顯意。後五
0656a22: 明業用。用中二。初四頌舉一方業用。後一頌類通餘
0656a23: 方。就前一方中。初一頌明主定。次二頌明伴相。於中。
0656a24: 一標。一釋。後一頌主伴合舉故。以星月為喻也。
0656b01: 第十寂用三昧中。三十四頌半分三。初一頌標名總
0656b02: 辨。次或東方下正顯業用。後是名下一頌總結。初
0656b03: 中謂於一切方出入交絡猶如羅網。故名方網也。
0656b04: 二業用中。三十三頌半分六。初二頌明於十方處交
0656b05: 絡入出。以於器世網得自在故。二有五頌。明於十方
0656b06: 佛所入出三昧無礙自在。於中。前四別辨東西二方。
0656b07: 後一總結十方。此辨智正覺世間自在。然菩薩於三
0656b08: 世間自在有二義。一以自身作三世間。二菩薩於三
0656b09: 世間處示現自在。上下文中通有此義。不可局配。隨
0656b10: 文當說。如眼根下不必唯是眾生世間。亦不唯是菩
0656b11: 薩身作毛孔微塵毛端顯等入出定也。今此文中。前
0656b12: 二頌明東入西出寂用得時。後二頌明西入東出寂
0656b13: 用。同准義翻前。非直正東入時即西出正西入時即
0656b14: 東出。亦乃正東入時即東出。西出時即西入。復西入
0656b15: 東出亦爾。何以故結文云三昧自在故。何故三昧得
0656b16: 此自在。從如是因感故。謂觀察理事不即不離。不即
0656b17: 故理隨事而不壞事。各各差別。不離故事隨理而融
0656b18: 通一即一切一切即一。是故入出定心雖異。而即一
0656b19: 一即異也。一切世間一切佛菩薩一切身雖殊。而即
0656b20: 一一即殊也。後無礙行得無礙果。法爾如是。准後結
0656b21: 頌。十方世界互望同時。各具入出。菩薩一身遍一切
0656b22: 佛所。此亦隱顯義也。三於眼根等下十二頌。約根
0656b23: 境相對。以明定用。一一對中。各有八義四對。一根境
0656b24: 無。謂觀根入定。令從根出。乃從境出故。二入出無
0656c01: 礙。准前文。正入出此此時入故。三境根無礙。謂於塵
0656c02: 入定。令從塵出。乃從根出故。四理事無。謂眼是事
0656c03: 正照境時。體無生。用無起。以性本寂滅無有能作者
0656c04: 故。問境豈不然。何故不說。答理實亦然。略故不說。
0656c06: 童子下有六頌半。明於他身得自在。此有二義。一自
0656c08: 或以他作自。如下八地中說。十身根作等故。此云於
0656c10: 乃得見也。五有二頌半。明微細自在。謂毛孔約正
0656c11: 根體事中極細也。毛端約空界體事極細也。微塵
0656c12: 約色體事可見有對中極細也。此通二義。一於彼微
0656c13: 細境入出一多無礙。二身在彼境入出一多無礙。
0656c14: 六有四頌半。明於金剛地等中周遍入出。謂菩薩以
0656c15: 定業用。其身普遍。略顯五位。一普遍一切十方剎海。
0656c16: 二遍彼剎內地樹等物。三遍彼一切塵毛等中。四頓
0656c17: 遍非前後。五圓遍非分限也。三總結中一頌二意。
0656c18: 一近結此第十定用無盡。二通結前十門定用。且是
0656c19: 略說。若廣分別。十方佛多劫說亦不盡。上來第五無
0656c20: 方大用竟。
0656c21: 第六喻況玄旨分。名舉勝顯劣分。於中。七十九頌分
0656c22: 三。初二頌總標顯意。二聲聞心下別辨。三彼菩提下
0656c23: 一頌結說顯德。初中。意者為上來所說自在業用。
0656c24: 乃似因圓。論二頌。前頌通舉一切諸難思力。後頌彰
0657a01: 喻不全似法。前中四種。一眾生異業感果互望難思。
0657a02: 謂有於他見小處而見大。他見大處而見小。時節延
0657a04: 滑等。皆互不同。乃至一切。又由業力。六趣循環大身
0657a05: 小身長命短命乃至一切改易迅速。實難思也。二龍
0657a06: 變化力難思。如下說。海龍王不出自宮。於六欲天等。
0657a07: 興雲雷電降雨。各各差別等。三佛自在力難思。如下
0657a08: 不思議品等說。四菩薩神力難思。如下離世間品等
0657a10: 故不同者。以禪定即是菩提所入故也。後頌顯非喻
0657a14: 二別辨中。有二十大喻。初有三頌半。明聲聞現通喻。
0657a15: 喻菩薩自在益生德。先舉劣後顯勝。下並准此。東方
0657a16: 入正定准之。二譬如日月下二頌。明日月遊空現影
0657a17: 喻。喻菩薩普應群機德。三如淨水中下二頌。明水現
0657a18: 四兵喻。喻菩薩海印現像德。四海中有神下二頌。明
0657a19: 善音巧辨喻。喻菩薩辨才陀羅尼稱根令喜德。五有
0657a20: 一婦人下二頌。明蜜授辨才喻。喻菩薩授法益生德。
0657a21: 六譬如幻師下二頌。明幻師巧術喻。喻菩薩不思解
0657a22: 脫德。七天阿修羅共戰下二頌。明修羅隱顯喻。喻菩
0657a23: 薩勝通自在德。八釋提桓因下五頌。明象王隨變喻。
0657a24: 喻菩薩三三昧自在德。九如阿修羅下二頌。明修羅
0657b01: 大身喻。喻菩薩現法界身。其德如上文主伴三昧用
0657b02: 中說。准梵本。晉朝謂為其首廣大如須彌者。今課
0657b03: 為首與須彌齊等者正也。十天阿修羅下四頌。明帝
0657b04: 釋降怨喻。喻菩薩降伏魔怨德。十一忉利天下六頌。
0657b05: 明天說法喻。喻菩薩無思現身說法德。初頌中第
0657b06: 二句。梵本云從天業根而出生。十二天阿修羅共
0657b07: 下三頌。明天安慰喻。喻菩薩慈音除惱德。十三帝
0657b08: 釋並應下三頌。明天王普應喻。喻菩薩圓身悅眾德。
0657b09: 十四他化自在下二頌。明魔王繫縛遇夫喻。喻菩薩
0657b10: 十力攝生同行德。十五三千世界下二頌。梵王殊顯
0657b11: 喻。喻菩薩解脫自在德。十六摩醯首羅下二頌。明摩
0657b12: 醯數滴喻。喻菩薩一念普知眾心德。十七眾生業根
0657b13: 下三頌。明風輪持散喻。喻菩薩大願宿成德。十八男
0657b14: 子下二頌。明眾聲悅意喻。喻菩薩妙辨悅機德。十九
0657b15: 海有希奇下二頌。明大海包含喻。喻菩薩禪慧普修
0657b16: 德。二十大海龍王下二十四頌半。明龍王自在喻。喻
0657b17: 菩薩普雨法界德。於中分三。初半總標龍遊自在。次
0657b18: 二十二頌別明自在之相。後二頌舉劣顯勝。初標可
0657b19: 知。就別相中分四。初四頌半辨現其色異。經本云
0657b20: 閻浮提中青寶色者。再勘梵本。云南閻浮提其如青
0657b21: 山色。次四頌明現電光殊。經本云閻浮提中豪青色
0657b22: 者。今勘梵本云。天帝釋火焰摩尼色。釋曰此是珠名
0657b23: 也。第三頌第二句中云寶藏色。梵本云室利揭波。此
0657c01: 現。次三頌半明現雷聲別。後十頌明所雨不同。初頌
0657c02: 第四句云曼陀羅華及澤香者。澤香即是香油也。故
0657c03: 梵本云。阿奴里婆。此云塗香。此句中亦云雨鬘故。總
0657c06: 者。謬也。梵本云裒訖叉。此云車軸也。此上所現雲電
0657c07: 雷雨。於一十五處。各各差別。皆是娑竭羅龍身不移
0657c08: 動心無分別。而能如是種種應現。此喻菩薩以無功
0657c09: 用三業隨應而現。
0657c10: 後結說顯德中。三頌分二。謂前二頌總結龍現自在。
0657c11: 後一頌結喻非喻。就中。前半結非喻。後半結所說。略
0657c12: 說其末句。梵本云略說彼之自在力。
0657c13: 第七校量勸持分中。九頌分二。初一頌約六慧結前
0657c14: 所說。初第一慧者。慧中之首故。二廣大者。照無礙法
0657c15: 界故。三真實者。無妄故。四無邊者。照無限量故。五
0657c16: 勝者。慧中尊故。六殊勝者。尊慧中極。此亦可配纓絡
0657c17: 經六慧。即三賢十地等覺妙覺也。如是法門今已巳說
0657c18: 者。總結前說故。後八頌明信受難得中分二。初一
0657c19: 總歎法。前信器少難得可知。後七別顯難信難得。於
0657c20: 中二。初約乘校量器少故信者難得。後有以下約事
0657c21: 校量法深故難信。前中四。一初頌前半正明人天乘
0657c22: 器信此者不可得故言甚也。後半釋疑。謂有疑云。我
0657c24: 現修淨福及由發曾聞熏力故。二次一頌明求三乘。
0658a01: 從聲聞至大乘。展轉漸少。三次半煩明信一乘信更
0658a02: 微少不可有也。四後半頌舉劣說勝。謂但信者尚陪
0658a03: 難。況有能如法持誦宣說實解修行者耶。後舉事校
0658a04: 量中二。初二頌約身力校量顯法深難信。後二約福
0658a05: 力校量顯法深難信。並易可知。上來七分不同。明第
0658a06: 三大段依勸演暢分了。
0658a07: 第四顯實證成分中三。初明現瑞現實證成。謂動地
0658a08: 故。二魔宮下明利益顯實證成。謂降魔救苦故。三十
0658a09: 方下明佛印許顯實證成。謂十方佛三業印故。上來
0658a10: 四分不同。賢首品竟。
0658a11: 
0658a12: 續華嚴略疏刊定記卷第四
