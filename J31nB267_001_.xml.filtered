0529a01: 敘
0529a02: 牧師出世以來住古南最先予咫尺里居從遊服教
0529a03: 閱十餘年不才駑廢愧于本事少有請益師知予夙
0529a04: 習所存每示作詩文相勸誘也逮後予自粵嶺東西
0529a05: 鴻魚闊好師每吳門上下金玉嗣音繼予賚捧長安
0529a06: 量移岷蜀往返京口尋師鶴林未期之間遂得三過
0529a07: 一日霽雨秋涼登高杜鵑樓次供茗之暇繙帙巋然
0529a08: 維師語錄而外別集種種具焉考夫單提拈頌從上
0529a09: 相沿觸緒篇章諸方不乏維理絕于名言既殊本末
0529a10: 苟情存乎藻繢奚當妍媸然而淺深之致見矣大小
0529a11: 之數分矣世有讀斯集者以師為宗工將永明之錄
0529a12: 覺範之傳寒山石屋之詩軌轍相方以師為文士亦
0529a13: 陶王白蘇之間位置攸在予嘗聞世俗文章家有私
0529a14: 議之者矣曰吾于牧師姑未言其他就其才多著述
0529a15: 如此即不挾策應舉第閉門著書當澤永留名山也
0529a16: 此則雖不知者之詬詈亦足以概見云。
0529a17: 欈李王庭言遠敬題
0529a18: 
0529a19: 
0529a20: 
0529a21: 序
0529a22: 詩文之在天地爛然如芳樹之花也無此則天地寂
0529a23: 寂矣然花不擇地而妍或在華堂或在名囿或在深
0529a24: 山幽谷花於華堂者富貴人之詩文也花於名囿者
0529a25: 才士之詩文也花於深山幽谷者高禪古德之詩文
0529a26: 也如謂高禪古德不必以詩文見長將使華恒嵩岱
0529a27: 諸名勝但有古榦蒼枝無夭喬嫣嫵之植也有是理
0529a28: 哉余少時見蓮池憨山二公著作每為心折手之勿
0529a29: 釋二公皆文優于詩近從牧老人遊留連子墨更為
0529a30: 高禪古德之僅有間一唱酬往復不覺其膝之至於
0529b01: 地也夫蓮池憨山法門導師擅長雅藻曷怪若老人
0529b02: 則臨濟宗風以白棒喝天下之英靈語言已巳多安用
0529b03: 文字然形上形下恃源而往有觸必應含毫伸紙忽
0529b04: 詩忽文若山之出雲水之遭風層起疊生俱以自然
0529b05: 入妙未嘗有意為詩文而詩文之至者出焉其近體
0529b06: 王孟也古詩陶韋也無韻之文洋洋灑灑又白太傅
0529b07: 蘇端明亞也雖汲汲揣摩日從事于詩與文之耑家
0529b08: 未能或過嗚呼豈偶然哉端木氏曰夫子之文章可
0529b09: 得而聞也夫子之言性與天道不可得而聞也張無
0529b10: 垢論語頌則謂天道文章未始有分然則讀老人別
0529b11: 集非讀老人別集也能聞其所可聞而其所不可聞
0529b12: 者亦思過半矣。
0529b13: 欠庵居士朱一是法名恒晦拜撰
0529b14: 
0529b15: 
0529b16: 
0529b17: 
0529b18: 
0529b19: 
0529b20: 
0529b21: 
0529b22: 
0529b23: 
0529b24: 
0529b25: 
0529b26: 
0529b27: 
0529b28: 
0529b29: 
0529b30: 
0529c01: 嬾齋別集總目
0529c02: 文部七卷
0529c03: 卷之一
0529c04: 論序記銘
0529c05: 卷之二
0529c06: 說題跋雜著疏
0529c07: 榜
0529c08: 卷之三
0529c09: 傳誌銘祭文
0529c10: 卷之四
0529c11: 書啟上
0529c12: 卷之五
0529c13: 書啟下
0529c14: 卷之六
0529c15: 雜牘
0529c16: 卷之七
0529c17: 頌像讚
0529c18: 偈部一卷
0529c19: 卷之八
0529c20: 偈
0529c21: 詩部六卷
0529c22: 卷之九
0529c23: 銅井時古南時上
0529c24: 卷之十
0529c25: 古南時下
0529c26: 卷之十一
0529c27: 古南時之餘秋行鷹峰折蘆梅溪雲在
0529c28: 卷之十二
0529c29: 棲真時之一棲真時之二海濱答詠
0529c30: 棲真時之三長夏吟棲真時之餘
0530a01: 卷之十三
0530a02: 興福時興化時鶴林時
0530a03: 卷之十四
0530a04: 天童時天童時之餘
0530a05: 
0530a06: 
0530a07: 
0530a08: 
0530a09: 
0530a10: 嬾齋別集總目終
0530a11: 嬾齋別集目錄
0530a12: ○卷之一文部甲
0530a13: 論
0530a14: 觀苦入道論
0530a15: 序
0530a16: 達澄昭公語偈序元白可公出山詩序
0530a17: 鹽梅鼎公遊南嶽序木陳忞公回粵省親序
0530a18: 魚喁艸序別刻古庭和尚拈頌序
0530a19: 聽雲集序柴菴先生和池上來詩
0530a20: 序宗鏡節錄序
0530a21: 呂幼安詩草序永安聞慧堂世系序
0530a22: 殼音草序竹杖序
0530a23: 贈郁素修序鄭士敬先生六袟序
0530a24: 以廬山摩崖石刻涪翁所書七佛偈為山翁和尚
0530a25: 壽序贈丁虞卿序
0530a26: 記
0530a27: 雲浦上人書華嚴楞嚴二經記
0530a28: 乾元菴圖冊記
0530a29: 銘
0530a30: 正觀堂銘震溪堂銘
0530b01: 木樹根銘
0530b02: ○卷之二文部乙
0530b03: 說
0530b04: 衣說警學詩說
0530b05: 墮蜘說桲立字說
0530b06: 玄佩字說鄰仲字說
0530b07: 古求字說
0530b08: 題跋
0530b09: 重刻洞聞和尚語錄跋跋吳門杜子紆先生所
0530b10: 書華嚴經第四十卷跋一水上人書楞嚴經
0530b11: 第五卷跋顧敬修居士書法華
0530b12: 楞嚴二經書盂蘭盆經後
0530b13: 跋王兆吉居士書華嚴經
0530b14: 題蔣伯昌書華嚴經題雨新上人書法華經
0530b15: 題惺中上人書華嚴經跋雲浦上人書華嚴楞
0530b16: 嚴二經跋顧貞吉居士書法華
0530b17: 經題朱明徵畫羅漢冊
0530b18: 跋天童雲門永覺佛日四尊宿墨蹟
0530b19: 項孔彰居士求書神通變化四字跋
0530b20: 書王景雍孝惠先生卷題張子聖源倚石揮麈
0530b21: 圖冊書芸居機公悼孫詩後
0530b22: 書爭坐位帖書狄梁公碑刻後
0530b23: 題蘭卷書陸包山畫冊
0530b24: 嬾齋印跋觀松雪硯
0530b25: 記圖書古硯
0530b26: 雜著
0530b27: 雨窗閒話四則寫寄顧敬脩
0530b28: 壽生菴曉起得語三則畫示睿能禪子
0530b29: 疏
0530b30: 湛明禪人之江右持缽疏
0530c01: 月印上人投老叢林疏四維寬公把茅疏
0530c02: 供天台阿羅漢及諸名山疏
0530c03: 天台文殊寺化供疏虞山興福禪寺復殿東
0530c04: 舊產疏題修大藏經卷
0530c05: 海虞建廣善禪院疏普見法門念佛疏
0530c06: 虞山拂水菴建地藏菩薩殿疏
0530c07: 嘉興真如寺禪堂重建韋馱殿疏
0530c08: 興化普潤菴募藏經疏天童鏡池老宿募修祖
0530c09: 塔冊
0530c10: 榜
0530c11: 興福禪寺結冬榜
0530c12: ○卷之三文部丙
0530c13: 傳
0530c14: 廣陵同人禪師傳靈巖戒雷法師傳
0530c15: 生緣傳曹雲海傳
0530c16: 誌銘
0530c17: 達澄禪師道行塔銘
0530c18: 祭文
0530c19: 弔蘇州寶光寺筠亭石林隱蓮三長老文
0530c20: 告靈溪師文祭考澄宇公文二首
0530c21: 祭妣文祭祖文
0530c22: 祭兄伯澄公文二首告祖文
0530c23: ○卷之四文部丁
0530c24: 書啟上
0530c25: 復梅里王言遠孝廉答嘉善周君謨孝廉一字
0530c26: 西玄答眾社長
0530c27: 答許白生文學答周貞可文學
0530c28: 寄太倉孫念莪封翁寄李曉令于白門
0530c29: 示岫雲西堂與中輝上座
0530c30: 寄山陰祁驥超居士與周西玄二首
0531a01: 與唐琪圜寄石幢禪師
0531a02: 與黃介子二首復夾山林皋和尚
0531a03: 與元白大師復黃介老
0531a04: 答吳伯明與周貞可二首
0531a05: 寄天童木陳和尚寄通玄林野和尚
0531a06: 答慈谿白龍寺冰懷法孫
0531a07: 與雪監院與完白維那
0531a08: 與屠闇伯居士與倪伯屏司李
0531a09: 與朱近修孝廉一字養明與黃介子居士
0531a10: 與倪伯屏與屠范二道長
0531a11: 與廣文楊公謝黃闇齋參政
0531a12: 與倪伯屏與屠闇伯文學
0531a13: 與吳伯明居士復虞山諸護法
0531a14: 又啟復錢牧翁宗伯
0531a15: 復孫光甫方伯復嚴子張兵部
0531a16: 復錢嗣懿封翁錢嗣希進士
0531a17: 復翁子安孝廉復孫孝若孝廉
0531a18: 復錢西翰孝廉復陸禹舟陸定爾兩護
0531a19: 法啟復毛子晉檀越
0531a20: 復錢孺飴孝廉復破山西林隱谷禪丈
0531a21: 復羅夢章道臺復陳平若御史
0531a22: 復鄔簡在孝廉復胡宅眾文學
0531a23: 東顧敬修居士復孫孝若孝廉二首
0531a24: 復孫非臺居士二首復虞山諸護法
0531a25: 復孫非臺與孫孝若
0531a26: 謝錢牧翁宗伯簡王兆吉護法
0531a27: 辭孫非臺護法簡能仁木陳和尚
0531a28: 復宛陵詹曰至居士復棲真林野和尚
0531a29: 復廣潤木陳和尚復興化護法
0531a30: 寄雪竇石奇和尚與黎太沖長者
0531b01: 復吳鹿翁相公附表書復孫光甫
0531b02: 復孫非臺寄王言遠
0531b03: 簡金壇蔣楚珍護法簡蔣虎臣太史
0531b04: 簡興化吳鹿友相公寄李平菴文學
0531b05: 寄詹曰至與諸千如待詔一字合甫
0531b06: 寄吳伯明與王雲來居士
0531b07: 復詹曰至謝嘉善錢塞菴相公
0531b08: 復黃坡蔡遯翁復柯敬明
0531b09: 與倪伯屏與諸合甫
0531b10: 與葛瑞五與葉嶽心
0531b11: 與陸平叔居士
0531b12: ○卷之五文部戊
0531b13: 書啟下
0531b14: 復京口鶴林諸護法啟復雪竇石奇和尚二首
0531b15: 復溫州法幢大士法姪寄朱近修
0531b16: 與范遵甫與周公貞
0531b17: 復道峰木陳和尚簡姚益城中丞
0531b18: 與五磊穎石法姪與超果破顏法姪
0531b19: 與徐心韋侍御與江寧劉覺岸居士
0531b20: 與詹曰至寄祁驥超居士
0531b21: 寄倪伯屏司理寄報恩浮石和尚
0531b22: 復黎太沖長者復吳北海文學
0531b23: 復屠闇伯復鄭子康
0531b24: 復范子遵甫簡孫孝若護法
0531b25: 寄嚴髫珠居士答陸葆翁
0531b26: 復芸居玄若老友復顧敬修居士
0531b27: 復泯巖空林大師答鍾雪緣文學
0531b28: 答呂幼安文學簡王念尼道臺
0531b29: 答蓮花峰了源法姪與孫非臺
0531b30: 東陸哉生復耿玉齊護法
0531c01: 簡王念尼答玉峰玄佩二法孫
0531c02: 簡韋海梁刺剌史簡耿玉齊道臺
0531c03: 與李明遠文學與朱養明
0531c04: 簡屠闇伯復李端維李武曾昆仲
0531c05: 寄松陵包孝廉與錢福先民部
0531c06: 與朱近修復南澗曉菴法姪
0531c07: 復理融禪人東韋聲玉刺剌史一半海渠
0531c08: 東耿玉齊道臺復五磊穎姪
0531c09: 復王言遠復朱近修
0531c10: 復柯敬明居士東楊九春府尊
0531c11: 復白雲鹿門大師東馬培元護法
0531c12: 東雪竇和尚復與麼時書記二首
0531c13: 示石隱珍徒示西華瑋首座
0531c14: 示睿能上人示印象知客
0531c15: 示法平書記與詹曰至
0531c16: 與徐心韋侍御留簡報恩浮石和尚
0531c17: 與倪伯屏司理復金子乾居士
0531c18: 與錢聖月居士復周貞可
0531c19: 復翠微漢萍大師與達本長老
0531c20: ○卷之六文部己巳
0531c21: 雜牘
0531c22: 與唯一禪師與鹽梅禪師
0531c23: 答友與山中友人
0531c24: 與婁江毆沖谷文學復崑山諸千如文學二首
0531c25: 簡嘉善周君謨簡馮荃升文學
0531c26: 簡吳伯明復張靜垣
0531c27: 簡周西玄與吳君訥
0531c28: 簡王言遠復兄
0531c29: 與宋五陵鍊師簡周西玄
0531c30: 與丁方流文學與李曉令二首
0531c31: 與吳門玄若師復吳伯明
0532a01: 復李曉令寄靈章友人病中
0532a02: 與李曉令與唐琪圜
0532a03: 與道侶與王言遠
0532a04: 與孫集公與李曉令
0532a05: 復天童木陳和尚寄江陰軋明寺元白禪
0532a06: 師與社友
0532a07: 與沈傳中文學答李曉令
0532a08: 復諸千如答葉嶽心
0532a09: 答錢聖月與許白生文學
0532a10: 與虎丘道侶與諸合甫
0532a11: 與葛瑞五與葉嶽心
0532a12: 與嚴髫珠與葛瑞五
0532a13: 復松雨師簡空林大師
0532a14: 示靈嶼上人寄沈傳中文學
0532a15: 復姚江沈求如居士復鄭子康
0532a16: 與李曉令復王侶石
0532a17: 復李曉令簡鶴師
0532a18: 與葉嶽心與高靜之居士
0532a19: 與雪首座與印象知客
0532a20: 簡吳稚先居士二首與吳仲木
0532a21: 與陸哉生文學與陸子念居士
0532a22: 簡陸葆翁與靈嶼上人
0532a23: 與香際上人與吳稚仙
0532a24: 與徐非一復陸叔範居士
0532a25: 與陸藎臣與陸平叔
0532a26: 與范遵甫答鄭子康三首
0532a27: 與隱峰侍者與廣潤木陳和尚
0532a28: 與梅谿菴主與王侶石文學
0532a29: 寄曉令諸郎君與商尊法姪
0532a30: 寄極樂菴嬾石監院簡庉村浮石和尚
0532b01: 復錢聖月簡周公貞
0532b02: 與范遵甫二首與朱近修
0532b03: 與法平書記簡木陳和尚
0532b04: 簡報恩浮石和尚與玄若禪師二首
0532b05: 復周青士復王薇垣
0532b06: 與錢聖月與朱近修
0532b07: 東鶴師兄與陸葆翁二首
0532b08: ○卷之七文部庚
0532b09: 頌
0532b10: 雪竇石奇和尚書華嚴經頌
0532b11: 四大家書華嚴經頌有序十一首
0532b12: 普陀山舍利頌有序千手眼大悲菩薩頌
0532b13: 雪彌勒頌十二首和南宋天封佛慈禪師
0532b14: 蜜蜂頌有序　二十首　附原頌及全明進禪師和并序
0532b15: 像讚附雜題書
0532b16: 一佛兩菩薩像藥師佛乘白牛像
0532b17: 觀音像二首繡觀音
0532b18: 大悲菩薩像魚籃大士像
0532b19: 大士象王圖羅漢像
0532b20: 十八大阿羅漢卷十六阿羅漢卷
0532b21: 初祖達磨二首天童老和尚二首
0532b22: 石車和尚三首石奇和尚
0532b23: 林野和尚三首自題頂相三首
0532b24: 三教圖純陽大仙像
0532b25: 勝師伯像仲師伯像
0532b26: 素純法師像芸居玄若機公像
0532b27: 雲岫菴隱山老宿像傳輝大德像
0532b28: 瑤山老師像慧明上座像
0532b29: 潛菴老師像雲在菴道嵩師像
0532b30: 從聞友人像智林寺屺瞻開士像
0532c01: 雨菴大德像巢修上人像
0532c02: 慈航老師像石佛菴畫空老師像
0532c03: 明奇靜主像長庚鏡池老宿像
0532c04: 濟寰老師像石浪老禪像
0532c05: 李曉令持綸圖二首孫冶堂行腳圖
0532c06: 丁長卿文學像丁漢卿居士像
0532c07: 李道人侍母行樂徐玉井道人像
0532c08: 戎明宇長者像丁華宇道人像
0532c09: 陳衡山居士像二首徐玉宇道人像
0532c10: 浩然居士像殷元長事佛圖
0532c11: 徐定宇歸來圖伍虞顛道人像
0532c12: 朱待予像吳節侯文學像
0532c13: 曹母周孺人像汪子瑜居士像
0532c14: 江君圖項孔彰居士像二首
0532c15: 王南伯文學再生像丁籲卿文學像
0532c16: 丁方荀像王子佑松下憩圖
0532c17: 王順塘善友像項素仙像
0532c18: 題畫牡丹圖
0532c19: 畫菜七首畫葡萄十一首
0532c20: ○卷之八偈部
0532c21: 戊寅初住銅井山勝露居士伯明吳先生以四偈
0532c22: 貽岫子有林下風味援筆次韻
0532c23: 山中吟十首正月十日大雪
0532c24: 歲暮至上元夜紀述十首庚辰冬開法古南入春
0532c25: 偶成八首穀日唐琪圜居士以登
0532c26: 天目八詩手書緘寄步韻卻答
0532c27: 示楚萍二首示慈舟二首
0532c28: 谿院言懷七首獨坐
0532c29: 癸未八月朔日禮洞聞和尚塔有感六首
0532c30: 蒲菴二首贈慎獨師有序武塘周西玄居士有喪
0533a01: 明之戚寄慰新正四日答李曉令醉
0533a02: 後句附原偈春日走筆六首
0533a03: 天童山久雨有持扇乞偈者
0533a04: 偕高原石幢同人三公夜出石筍峰
0533a05: 宿天竺三生石李明遠居士乞悼兒詩
0533a06: 四首重晤雲義先生
0533a07: 題秋亭丁承清齋夜談二首
0533a08: 示玄谷二首新正十八日壽虎丘本
0533a09: 如老師病起三首
0533a10: 乙酉春大雪破石一念二禪人聚彌勒佛像於中
0533a11: 庭納子競觀悚然增敬以幻修幻無是過也戲
0533a12: 拈四偈鰲魚燈三首
0533a13: 走馬燈三首火爆
0533a14: 竹扇乙酉孟夏天童南山禮
0533a15: 先師塔有感四首梧山十七詠十八首
0533a16: 天童木和尚送被簡謝二首
0533a17: 和南源大師山居二首早春寄訊錢塞菴相國
0533a18: 二首寄謝虞軋颺給諫
0533a19: 酬空林大師見寄七夕鄭子康初來參偈
0533a20: 贈贈陸子念
0533a21: 病中謝客雪彌勒二首
0533a22: 答李曉令贈形家李同春
0533a23: 寄題錢聖月禾中重建真如寶塔
0533a24: 峽石山慧力寺修鐘樓子康鄭子清修梵行攝
0533a25: 入法系命之曰恬作二偈貽之
0533a26: 贈范夢覺示陳宣其文學
0533a27: 示陸咫顏文學示王臨玉文學
0533a28: 題崑山戈玄淨先生略傳後
0533a29: 示丁方流示吳彥正
0533a30: 贈丁和卿文學贈丁長卿文學
0533b01: 偶成達本上座乞題墨蘭
0533b02: 題徑山雪老人畫扇壽朱近修母慈淵查孺
0533b03: 人書嚴髫珠米單文後二首
0533b04: 和海鹽劉霜邑侯持缽偈附原偈
0533b05: 酬髫珠居士二首附原偈贈丁韓雲文學二首
0533b06: 曲肱而枕之示吳子進雪窗獨坐迥禪展紙索
0533b07: 書示夏禹公
0533b08: 示張兩如竹窗偶成
0533b09: 題李曉令草亭題風竹圖
0533b10: 題王宣遠南詢畫冊二首寶晉齋閱仇十洲臨李
0533b11: 龍眠畫佛嘗隨眾卷梅里鎮重修東塔
0533b12: 禮夾山林皋和尚塔悼黃介老有序八首
0533b13: 書徐虞求先生讀語錄二偈冊二首
0533b14: 莖虀偈有引宣城詹曰至其生世之
0533b15: 月日即其母氏去世之月日也寄箋須語以偈
0533b16: 報之鶴林詠古十三首
0533b17: 寄青蓮同參送道場山曉音知客
0533b18: 謝事贈顧聖復業醫
0533b19: 答王雲來文學答陳復菴乩仙三首
0533b20: 過葑溪周雲巖道侶靜室
0533b21: 天童送蘭若上人出山寄聚周上人
0533b22: 示曹雲海讀新桂瞿公臨難諸作
0533b23: 二首示吳萃凡
0533b24: 示吳永侯寄秋亭三子
0533b25: 臘雪二見送麗中大德
0533b26: 送駿機大德送祗園老禪回閩緣幹
0533b27: 示慈帆上人碧峰禪人病中求示
0533b28: 和宋慈受深禪師登披雲臺十詠有序附原韻偈跋
0533b29: 和宋虛堂愚禪師虎丘十詠附原詠
0533b30: ○卷之九
0533c01: 詩部甲之一銅井時
0533c02: 杪冬還山口占招鶴兄西山看梅八首
0533c03: 庚辰夏再登銅井設關禁足
0533c04: 馮荃升文學冒暑過訪新秋書事
0533c05: 晚秋寓湖上冬日放舟鶴湖抵梅居
0533c06: 晤周君謨孝廉書贈龍湖早發擬之長水阻
0533c07: 風泊王江涇作題穎源弟靜室
0533c08: 婁江靜室曉作宿虎丘西隱
0533c09: 過不二上人題竹
0533c10: 再登程純甫書樓張靜垣同舟至軋元菴
0533c11: 詩部甲之二古南時上
0533c12: 折蘆菴二首開爐古南閱諸衲子除
0533c13: 夕之作村懷三首
0533c14: 溪濱落花觸目成偈五首杪秋晤唐祈遠於烏戍
0533c15: 書園九日於住波菴小閣
0533c16: 宿當湖西林寺二首題金山圖二首
0533c17: 寄懷天台靈鷲寺石奇和尚二首
0533c18: 贈褚鳳廷道翁褚鳳廷宅看閩中將樂
0533c19: 石登魯菴水閣右個
0533c20: 寄吳門玄若機公二首春暮雜詠十首
0533c21: 夢戒雷震公有序二首夏晚同程純甫菴後散
0533c22: 步二首范遵甫覽予山偈擊節
0533c23: 別後寄贈二首久雨
0533c24: 刪竹二首古木
0533c25: 返照移蕉
0533c26: 摘瓜曝書
0533c27: 觀帖觀魚
0533c28: 納涼又觀魚
0533c29: 將登天台寄王言遠孝廉
0533c30: 錢塘值雨過棗樹灣
0534a01: ○卷之十
0534a02: 詩部乙古南時下
0534a03: 送王言遠北上除夕次澄禪人
0534a04: 語風雪大師送天童老人入塔訖裁詩別眾感而
0534a05: 次韻舟過慈谿齋姚益城中
0534a06: 丞宅因和山居之什偕石幢高原間人三公
0534a07: 過靈隱憩冷泉亭韜光曉步
0534a08: 立夏前李曉令招游藿圜
0534a09: 漫書陸體莊扇早熱
0534a10: 寄答唯一師尋元白師於江陰乾明
0534a11: 寺夜話過丁氏湖莊
0534a12: 贈丁虞卿文學再晤丁方流
0534a13: 歲暮答蔣聞大孝廉見懷
0534a14: 病中素閒友人見過答倪閬民
0534a15: 七里港二首臥疾移舟虎丘
0534a16: 寄友題畫
0534a17: 從聞統公自拂水巖移關東塔寺過贈
0534a18: 春暮歸舟四首寄吳門素純法師
0534a19: 歸燕識故巢十首懷西湖
0534a20: 立夏前一日同道侶登硤石山值雨三首
0534a21: 丙戌夏自甬東還古南舊院錢聖月來訪出乃尊
0534a22: 豈麈公閱唯識論遺筆見示兼贈二詩即韻答
0534a23: 之二首題嘉善祖燈菴二首
0534a24: 中秋後一日過小菴戒香居
0534a25: 歲晚二首和李無塵除夕元旦二首
0534a26: 新正三日寄李曉令早春尋梅過一菜菴
0534a27: 飯後放舟溪東見硤石塔值象閒禪人引游李氏
0534a28: 古墓雪窗有懷二首
0534a29: 對雪曉晴
0534a30: 李曉令貽詩招看圜中海棠喜而有答二首
0534b01: 期過藿圜阻雨曉令折海棠一枝併詩至
0534b02: 曉起見雲開有晴意寄曉令
0534b03: 是日雨止過曉令圜中劇談至夜二首
0534b04: 李曉令招敘海棠下兼惠趙松雪墨蹟報謝
0534b05: 曉令訂過石佛菴看花值雨阻約走筆自遣
0534b06: 新霽曉令招村郊野步遂過石佛菴看海棠眉菴
0534b07: 隨喜脫沙佛像至夕曉令獨歸予拏二三衲乘
0534b08: 月而返謝石佛菴主
0534b09: 久雨寄朱養明雨夜夢同岫雲禪者數
0534b10: 輩策杖山谿之間坡石古秀其泉甚清喜而成
0534b11: 偈覺來風景猶在眉睫童子請余筆之
0534b12: 春游紀事題脫沙接引佛像
0534b13: 西樓四首懷舊隱
0534b14: 有僧從吳興來得故人同人化公信有感二首
0534b15: 偶成七月下浣過藿園竹下
0534b16: 坐送王言遠之任廣州
0534b17: 小春日壽吳鼎陶御史樁萱八袟二首
0534b18: 寄張鳴九文學除夕次聖儀禪人韻
0534b19: 元旦夜雪漫興二首
0534b20: 對雪口占三首尋梅
0534b21: 初春送問松上人遇吳門兼簡王意菴
0534b22: 解制二首尋梅
0534b23: 春游過李園仲春三日壽李青來文
0534b24: 學母徐孺人八旬四首寄懷張心素
0534b25: 寒食即事二首賦得佳節清明桃李笑
0534b26: 十首寄題敬亭山一峰菴
0534b27: 春暮有懷愍度師過新城廣生菴
0534b28: 能仁寺千佛閣
0534b29: 泛舟至沈翼軋先生墓同邵含甫顧墳遠眺
0534b30: 飯郭清安宅廣生菴答沈天祿見貽
0534c01: 爛溪舟泛浮碧菴
0534c02: 游凌氏古壟草菴
0534c03: 塔港放舟至軋元菴草蕩遇風
0534c04: 早發鴈蕩柳溪橋
0534c05: 王帶存招游園亭五首嬾齋步子康韻二首
0534c06: 村居八首中秋前一夕藿園看月
0534c07: 時李子將有遠行十五夜坐指月菴
0534c08: 大風呼權過秋亭攜鄭子看月
0534c09: 偕鄭子泛舟別溪菴適王介人周公貞亦到
0534c10: 登金山焦山三詔洞
0534c11: 鄭子學佛庭下生芝道瑞也詩以貽之
0534c12: 送李曉令入粵登施淳寶小閣
0534c13: 酬范子月夜見懷初夏范子同余過秋亭
0534c14: 小菴有作步韻寄懷王言遠
0534c15: 紀游書王祈兮屬
0534c16: 偶作二首對松詩贈鄭平子先生
0534c17: 有序酬沈爾任文學有序附原詩
0534c18: ○卷之十一
0534c19: 詩部丙之一古南時之餘一秋行
0534c20: 癸未七月下浣將歸海虞破山寺掃洞聞和尚塔
0534c21: 舟發梅溪即事舟次松陵值常湖馬遠
0534c22: 之同泊尹山道中
0534c23: 宿石家濱過華蕩
0534c24: 舟中望維摩雨中歸破山寺
0534c25: 自虞山過江陰訪黃介子居士舟泊長涇
0534c26: 登君山諸道侶偶集座中拈句五首
0534c27: 經春申君墓作五首晚泊
0534c28: 舟行口占五首返棹虞山過南湖值雨
0534c29: 破山寺夜坐二首留別山中法屬
0534c30: 辭墓別兄二首
0535a01: 答示倪閬民過陸葆翁齋書贈
0535a02: 過顧園菴曉作
0535a03: 寄吳伯明過貝葉參晤培風師兼
0535a04: 隨喜西方懺儀且誌久別
0535a05: 過孫冶堂半是山居過毘盧菴次韻答周貞
0535a06: 可文學毘盧菴紀興十八首
0535a07: 詩部丙之二古南時之餘二折蘆王言遠序一首
0535a08: 池上來有序設三十五首
0535a09: 詩部丙之三古南時之餘三雲在
0535a10: 初秋過崑山雲在菴朱近修李曉令屠闇伯相期
0535a11: 放棹錢聖月以詩為賦
0535a12: 雲在菴送李曉令寄朱子近修
0535a13: 中秋日從雲在菴放舟至西莊
0535a14: 宿西莊偕陳畦之諸道侶泛月
0535a15: 雲在菴作八首贈沈君如
0535a16: 登玉峰彌勒間
0535a17: 劉公洞一線天
0535a18: 從葛瑞五書參飯訖遂登玉峰絕頂
0535a19: 飯後見村南楓葉策杖微行因過葛氏園亭逸駒
0535a20: 上人留晚餉口占四首
0535a21: 詩部丙之四古南時之餘四鷹峰
0535a22: 九盤領師子巖
0535a23: 合掌石南湖
0535a24: 北湖潮音閣
0535a25: 出生幢望湖臺
0535a26: 鳴玉澗鷹樓頂
0535a27: 黃沙塢白雲菴
0535a28: 珠花泉石帆山
0535a29: 澉城泰駐山
0535a30: 舟里堰丹井
0535b01: 高陽峰下蓋山
0535b02: 六月三日游澉湖遂登吳公祠飽稚仙伊滿復過
0535b03: 悟空古寺和屠闇伯三作同晚眺
0535b04: 也下雲岫菴
0535b05: 詩部丙之五古南時之餘五梅溪
0535b06: 梅溪八詠柬素園黃闇齋總憲
0535b07: 送吳翠屏還金華山中同諸子游普明廢寺
0535b08: 長水塘泛舟至梅溪溪上遇一生上人
0535b09: 即事題畫
0535b10: 題孝貞李氏傳養痾梅溪答呂幼安明
0535b11: 經惠詩送胡濤公之雲間
0535b12: 次六月大風缾中白蓮步韻
0535b13: 喜雨二首立秋日作
0535b14: 詠秋色七夕與諸子分賦二首
0535b15: 題此君伯仲圖贈濤公麻杖八首
0535b16: ○卷之十二丁之一
0535b17: 詩部丁之一棲真時之一
0535b18: 登雪竇山尋雪竇顯禪師塔蹟
0535b19: 題珠木林西阬
0535b20: 從下雪至上雪遊隱潭
0535b21: 新霽登妙高臺當午坐千丈嵐看瀑布
0535b22: 有五彩色自百步街至千丈崖底
0535b23: 散步至御書亭新秋自雪竇山赴棲真
0535b24: 即事九首棲鳳沈傳中文學中秋
0535b25: 日招游天門山橫山菴作時同雪監院鑑機
0535b26: 慈恩德明慧光南臺瑞明懋卿諸道侶
0535b27: 過天門山上橫山菴
0535b28: 從橫山乘月晚歸題棲真碑誌
0535b29: 寄懷法海寶慶白雲三大師四首
0535b30: 初冬送雪監院同顧虛谷邑侯遊天台
0535c01: 開爐日酬示范遵甫除夕懷及門諸子
0535c02: 初春寄懷空林大師于大陽山
0535c03: 過甑篦山菴清明日沈傳中文學以
0535c04: 詩惠艾餈步韻答謝登伏獅巖
0535c05: 立夏前三日倪伯屏司李招遊柏香巖龍潭之勝
0535c06: 登舒濱吾印心閣有序
0535c07: 詩部丁之二棲真時之二海濱春來
0535c08: 山行見新桃二首鷂子磯閒坐觀採苔者
0535c09: 二首折古柏枝如劍
0535c10: 菜花隔山見梨花如雪二首
0535c11: 聞金聲二首范子為余述古澗奔流
0535c12: 之勝因與同往幽澗坐
0535c13: 就鄰菴乞茶綠楊垂絲颺風
0535c14: 看野燒望桃花阬樵採
0535c15: 海隄有數牛晚歸二鴉搏一鷹十五首
0535c16: 前題
0535c17: 詩部丁之三棲真時之三
0535c18: 長夏吟九十四首
0535c19: 詩部丁之四棲真時之餘梧山剩句
0535c20: 初過棲真感懷二首七月望前二日風雨暴
0535c21: 作竹樹倒拔屋廬震動古殿不崩為幸八月上
0535c22: 浣復大雨不止炊煙幾息有感而志二首
0535c23: 送范子下帷吳氏宅四首曉起山閣見白波連山
0535c24: 有懷范子二首寄范子二首
0535c25: 范子過山因懷屠閣伯于剡城二首
0535c26: 答空林大師自大陽菴貽偈
0535c27: 答沈傳中文學見寄宿明恩寺
0535c28: 初夏古南僧來迎沈傳中文
0535c29: 學以詩贈行有答別范子
0535c30: ○卷之十三
0536a01: 詩部戊之一興福時
0536a02: 開法破山酬徐白雨見贈二首
0536a03: 酬毛子晉見贈缾梅
0536a04: 初春示憨崖上人臥疾吟有序八首
0536a05: 重過藿園看海棠謝倪伯屏見過
0536a06: 藿園牡丹盛開漫紀二首從王侶石乞圖章
0536a07: 重過秋亭病起有懷
0536a08: 坐西軒作二首早秋還虞山舟過松陵
0536a09: 宿承天寺留別
0536a10: 蘇州無量寺懷舊三首雨泊虎丘小武當二首
0536a11: 偶過溪菴即事吳門曉發
0536a12: 舟次華蕩悼崑山高靜之文學
0536a13: 過勺菴偶憶西莊舊遊晤陸平叔
0536a14: 贈張季鴻憩陸哉生西閣望雨
0536a15: 贈李小隱過陸子念書齋即事
0536a16: 又贈書法華答子念
0536a17: 憩陸顯文書室眾香菴值雨
0536a18: 晚泛過慈雲菴偕殷元長李小隱泛月
0536a19: 二首問戈莊樂居士疾不遇
0536a20: 慨然有思瞿愿中過晤勺菴同舟
0536a21: 至眾香菴別西舍歸舟有懷毛子晉
0536a22: 勺菴訪舊陸子念重以篇什見貽還山報之兼寄
0536a23: 平叔諸同道七首酬李明遠文學五袟見
0536a24: 贈壽貝葉齋培風師
0536a25: 偶作勺菴度歲書懷二首
0536a26: 除歲寓勺菴同無關上人泛舟南湖
0536a27: 和除夕己巳丑元日
0536a28: 新正二日陸氏昆仲招集平叔園亭四首
0536a29: 題畫贈報國寺萃閒老師
0536a30: 仲春放舟過謁毛子晉信宿寶月堂兼晤顧麟士
0536b01: 殷介平馬退山時補刻大藏將竣賦言為贈
0536b02: 水月菴詢隱峰疾謝古南眾護法
0536b03: 過蔣蕙仙孝廉菴海印菴午睡有夢忽來
0536b04: 戒香居即事海塘吟
0536b05: 毘盧菴明幻開士五袟贈仲寅初
0536b06: 贈金陵彭師水水鏡菴小憩
0536b07: 顧敬修居士見過山中紀舊示顧君闇
0536b08: 煙知墩準提菴勝法寺
0536b09: 從勝法寺過黃莊菴黃莊菴同道侶夜話
0536b10: 瞿愿中過訪華一岳為余寫炤賦謝
0536b11: 二首
0536b12: 詩部戊之二興化時
0536b13: 初過昭陽答孤峰上人酬李平菴文學
0536b14: 酬李艾山文學奉和賀疏林邑侯見貽
0536b15: 奉酬吳鹿翁相公平菴以石刻七佛偈見
0536b16: 貽乃黃山谷筆鑴廬山巖石者賦此為謝
0536b17: 和夜坐二首西軒即事二首
0536b18: 和大山知藏誕辰二首除夕和平菴作二首
0536b19: 辛卯二日同朱天乳諸君子散步池上
0536b20: 晚雪有懷平菴人曰寫懷四首
0536b21: 徐同甫為余篆古圖章賦贈
0536b22: 酬楊廉甫進士立春後甲子日偕平菴
0536b23: 登土山寄祥光上人
0536b24: 謝朱天乳惠藥將還江南別鑒師
0536b25: 書扇與蕭道人謝潘道人造法衣
0536b26: 別黎太沖長者極樂解制寄謝吳鹿翁
0536b27: 相公於潭西四首留別平菴
0536b28: 別吳北海昆仲舟發昭陽
0536b29: 寓廣陵靜慧園送天鼓法姪之江西
0536b30: 雪後登平山堂丹陽道中
0536c01: 閒來居二首舟次崑山
0536c02: 西城晚眺寄葛瑞五悼李子曉令有序八首
0536c03: 同葛瑞五諸子登東山
0536c04: 詩部戊之三鶴林時
0536c05: 初夏寄日章舊友杜鵑樓小坐
0536c06: 解夏送自明知浴歸昭陽
0536c07: 曉步喜李平菴渡江貽詩步
0536c08: 韻奉迓二首平菴到山
0536c09: 同平菴觀寺中古碑贈瓜洲默如懿範二上
0536c10: 人二首小窗
0536c11: 雨後登杜鵑樓謝張元囪問疾
0536c12: 漫興睡起
0536c13: 九日三首舟行口占
0536c14: 坐興濟菴東窗贈周東谿老翁
0536c15: 綸如禪子畫菜供余喜而賦之
0536c16: 贈夏秀巖老翁西華禮塔詩有序二首
0536c17: 秀峰山曉起辛卯除夕歸自京口神
0536c18: 情既衰僕僕有感壬辰元旦
0536c19: 悼素園黃闇齋參政過祖燈菴用舊韻
0536c20: 過閒閒居甘窯
0536c21: 寫懷獨坐
0536c22: 仲春隨喜本覺寺讀坡公三過堂詩步韻
0536c23: 奉酬遯翁先生見寄有序二首永哀詩有序二首
0536c24: 壽屠闇伯文學母王孺人初度二首
0536c25: 寄郭千仞寄郭清安
0536c26: 病中遣懷
0536c27: 出門久疾初愈過硤石山白
0536c28: 水菴五首遊悔圓和陳復菴乩仙
0536c29: 題放菴俞言如招同范中昭文
0536c30: 學坐潔古參納涼紀事
0537a01: 又題麻杖四首輓嘉善錢塞菴相公四首
0537a02: 小窗多閒為商尊首座題菜
0537a03: 秋日偶成山居曉作
0537a04: ○卷之十四
0537a05: 詩部己之一巳天童時
0537a06: 七月十九姚廣若以畫扇洋布賀余生辰賦此答
0537a07: 謝贈魯魯山竹史
0537a08: 贈項孔彰畫松劉開旭鑴余草書梅溪
0537a09: 石上其法甚精口占贈之
0537a10: 壬辰春余病甚卜一枝投隱而卦辭甚迂及秋天
0537a11: 童使三至曰命矣夫偶記短章示公貞周子
0537a12: 將之天童寄鍾雪緣寄徐忠可
0537a13: 寄別朱子近修酬范子遵甫
0537a14: 別秋亭鄭于子康兼諸道侶
0537a15: 初主天童送法幢幟姪還雪竇
0537a16: 小春望夜宿南山塔院二首山泉
0537a17: 龍潭松寮
0537a18: 和雪竇和尚韻贈法幢老姪生辰
0537a19: 初春喜錢聖月入山夜話
0537a20: 送景星巖湛菴法姪蘇州貝葉齋培風師寄
0537a21: 箋索題道影登招寶山
0537a22: 過半山菴登定海城樓
0537a23: 總持寺海雲菴
0537a24: 永福菴阿育王寺
0537a25: 草堂懷雪竇和尚
0537a26: 登玲瓏巖八首謝徐心韋侍御見訪
0537a27: 送無等友人山居寒食二首
0537a28: 獨步答范子
0537a29: 贈聞季次乞戒寄懷龍池和尚
0537a30: 初夏漫作八首
0537b01: 寄隱湖毛子晉懷顧敬修
0537b02: 懷芸居玄若禪師答泯巖空林大師
0537b03: 秋興五首晚步口占三首
0537b04: 寄近修朱子寄屠闍伯
0537b05: 遣病悼范子遵甫四首
0537b06: 感舊二首病歟四首
0537b07: 興福鶴師兄五袟寄言寫懷
0537b08: 知命偈贈鄭子子康壽泯巖空林大師
0537b09: 簡錢福先民部贈田文蔚
0537b10: 再雪示君蘭道友
0537b11: 甲午修褉徐心韋御史六袟以園亭奉普門大士
0537b12: 延僧焚掃居然寶王剎也賦祝
0537b13: 贈定海張前川總臺韋聲玉刺剌史見訪
0537b14: 奉贈王念尼道臺二首贈劉大宗邑侯
0537b15: 畫葡萄行登白雲山訊鹿門大師
0537b16: 大梅山無雨三首
0537b17: 雪竇和尚貽雁蕩山圖展玩偶書
0537b18: 贈雪竇山下余子太止山戒徒來自海虞有
0537b19: 懷孫延侯老友贈破浪上人
0537b20: 過東谷菴即事四首贈魏太生行鍼法
0537b21: 郁素修惠圖章趙氏三喪得舉謝陸葆
0537b22: 初道丈寄殷佩所
0537b23: 賦得疏雨滴梧桐五首
0537b24: 詩部己巳之二天童時之餘
0537b25: 題甬東錢聖月歸來閣有序五首
0537b26: 乙未春日有僧自桐城來聞元白和尚領眾清泉
0537b27: 寺蓋別十三年矣賦懷寄之
0537b28: 舟過松陵吳端公文學來謁自道生平所存展箋
0537b29: 索語仲夏寄懷沈爾任文學
0537b30: 過觀瀾菴二首寄周貞可二首
0537c01: 秋日奉酬李平菴見寄
0537c02: 
0537c03: 
0537c04: 
0537c05: 
0537c06: 
0537c07: 
0537c08: 
0537c09: 
0537c10: 嬾齋別集目錄終
0537c11: 
0537c12: 
0537c13: 
0537c14: 
0537c15: 
0537c16: 
0537c17: 
0537c18: 
0537c19: 
0537c20: 
0537c21: 
0537c22: 
0537c23: 
0537c24: 
0537c25: 
0537c26: 
0537c27: 
0537c28: 
0537c29: 
0537c30: 
0538a01: 牧雲和尚嬾齋別集卷之一
0538a02: 東吳　毛晉子晉　編閱
0538a03: 鄂州　記室智時　較訂
0538a04: 文甲
0538a05: 論
0538a06: 觀苦入道論
0538a07: 世間法以不可力致者委之命與數故所遇窮達遼
0538a08: 者惟順受之此於世逵矣而其理有未窮乃出世法
0538a09: 則不然以吾人之生斯世也脩短不齊有富貴焉有
0538a10: 貧賤焉靈蠢萬殊有聖哲焉有壬昧焉此非天降非
0538a11: 人與無不從過去世搆因如疇昔樂施與則此生享
0538a12: 盈積疇昔奉齋戒則此生履崇高疇昔曾聽法修慧
0538a13: 則此生有智強識其貧賤愚蒙者反是此先佛如來
0538a14: 誠諦之語苟能知此則人之處轗軻患難自不怨天
0538a15: 尤人一一消歸自己已而非世之所論不怨天不尤人
0538a16: 矣何則古今高識大賢言命與數雖欲人反求諸己已
0538a17: 而曰數似于己已外別有一制限在曰命又似乎己已外
0538a18: 別有一定宰在所以李將軍有數奇之悲楚重瞳有
0538a19: 天亡之歎蓋將尤人不知反己已乃至顏冉之夭夷齊
0538a20: 之餓此又博學者屢屢致疑而莫解也原其所號為
0538a21: 命與數者祗論夫一世一形之賦受其於死生輪轉
0538a22: 幽微之故未嘗發明也故昧者每以生為樂以死為
0538a23: 苦賢者則曰所欲有甚於生者故患有所不避也此
0538a24: 不以死為苦矣然未嘗指生為苦聖者則曰朝聞道
0538a25: 夕死可矣此似以苟生為苦以道為樂然未明其道
0538a26: 之何如也若夫達出世法者當其遇坎坷而顛沛流
0538a27: 離也則必惕愓然以思此繇往因所致既惕愓然以思必
0538a28: 恍然而悟曰我既昔作坎坷之因茲欲履不坎坷之
0538a29: 境無是理也又將思過去已作現生之因則現生定
0538a30: 作將來之果因今以驗昔由往以知來因今以驗昔
0538b01: 則知定業之不化由往以知來則知定果之莫逃以
0538b02: 信因果分明故則現在所作又必矍然起驚曰未來
0538b03: 生死冥然無涯我于今也仍不作無坎坷之因乃欲
0538b04: 將來期受無坎坷之報有是理乎如是而思如是而
0538b05: 審如是而驚如是而慮則知患難貧賤未足為苦乃
0538b06: 生死殊為大苦矣以有生死而眾苦繫之矣思生死
0538b07: 為眾苦所繫則欲求脫生死之念必勃然而興求脫
0538b08: 生死之正念興則世間情念應時而破譬千年之暗
0538b09: 室一燈始然不知諸暗之何從也從是而疏世緣從
0538b10: 是而安貧賤從是而輕富貴從是而親善友從是而
0538b11: 堅正信從是而黜聰明從是而修智慧從是而躋覺
0538b12: 地從是而知佛恩夜寢夙興應事接物自不碌碌而
0538b13: 過此果因之理乃出世大關鍵未有不通斯旨而能
0538b14: 入道者但世之人情每欲富貴而惡貧賤是必以富
0538b15: 貴為榮貧賤為恥又豈不以生為樂而死為苦耶達
0538b16: 觀者不然富也貴也貧也賤也靡不有老病死也靡
0538b17: 不有老病死則富亦苦也貴亦苦也貧亦苦也賤亦
0538b18: 苦也生為其首也生生不息則其苦無竟故大發修
0538b19: 行之志堅執智刀斬裂塵網直躋乎無苦之岸則生
0538b20: 亦不可得老亦不可得病與死亦不可得然後為得
0538b21: 豈直富貴浮雲貧賤不移而已巳哉蓋生滅滅已巳寂滅
0538b22: 為樂乃諸佛之造詣群靈之本因迷而苦之悟而樂
0538b23: 之耳昔者齊景公登牛山見齊國之美潛然雪涕此
0538b24: 其時亦有見乎身世無常為苦而達者哂之以其迷
0538b25: 寂樂境認乾闥城而生戀戀也若徒謂生必有死生
0538b26: 為勞死為佚乘化以歸盡為達而不究生死幽微之
0538b27: 故則亦莽蕩邪見斯又景公之所當哂也以其見世
0538b28: 無常而不驚盲瞑無智其又惡能達觀無生無苦之
0538b29: 無上妙道也耶。
0538b30: 序
0538c01: 達澄昭公語偈序
0538c02: 達澄昭公與余同參金粟老人乃乙丑春二月也公
0538c03: 來自台蕩余發足自吳門相去千里海塘問渡忽焉
0538c04: 相值促膝方舟酬酢半餉予見公貌厚骨剛志邁言
0538c05: 簡有古衲子風公亦謂予氣味不異遂成莫逆夏末
0538c06: 公渡錢塘禮受業于歸琴川省親再期金粟山下分
0538c07: 袂月餘叢桂香中果如約而至復相把手然公孤高
0538c08: 之操陸沉眾中獨當老人棒喝下神骨聳然老人時
0538c09: 瞬青眼視而公唯自重若訥丙寅春煙霞癖發偕予
0538c10: 看明州山水挂瓢福泉山之法海寺所造日深語益
0538c11: 鮮利或拈弄古今或宴憩水石信口而吟信機而出
0538c12: 猶天籟鳴未過關者侗乎莫測第恨其隨誦隨捨一
0538c13: 日溪行予謂之曰我儕片言隻字莫非吐露衲僧本
0538c14: 分揭佛祖命脈何遽棄之公忽悟大笑曰從是當彙
0538c15: 成編任刺剌人眼予因戲之曰篇之首安何名公云虛
0538c16: 空不容彩盡予笑曰虛空固不容彩畫彩畫豈外虛
0538c17: 空耶公云打葛藤作麼予復笑而不言遂以名其篇。
0538c18: 元白可公出山詩序
0538c19: 衲僧衣線下一段大事輝今灼古非言句可指擬才
0538c20: 涉唇吻即覿面蹉過故我同儕欲求法於語言文字
0538c21: 已巳若掘地覓天況刻意工翰墨事吟詠於自己巳分中
0538c22: 何啻白雲萬里耶雖然若是得底人又且不然言所
0538c23: 不言跡所不跡嘗年無語其聲如雷終日口喃喃原
0538c24: 無一字如是則何妨開口何妨閉口何妨有句何妨
0538c25: 無句何妨一句何妨多句予友元白可公楚人也與
0538c26: 余同參金粟別來數年晦跡於徽之黃海日登眺三
0538c27: 十六峰坐石題詩吟風嘯月若下忘人世矣乙亥冬
0538c28: 會老人從心之年及門弟子散於四方者畢集太白
0538c29: 蜂下公亦負策而至自秋徂冬每於火罏頭出黃山
0538c30: 所詠示人同志咸愛其脫落繩墨有瀟灑獨得之韻
0539a01: 春日載陽制解公作詩別友卜日他行意覓一丘一
0539a02: 壑種田博飯追步古人不欲浪出頭角類骯髒蟲豸
0539a03: 於是黃巖木陳忞公聞而嘉之作歌以貽一時同志
0539a04: 賡者凡數篇公總集之索予為序予曰是集也胡言
0539a05: 漢語同友雖各出手眼然於公分上皆閒言語何用
0539a06: 為公曰拋磚引玉余之幸也固以請余因書前數語
0539a07: 不唯題今出山詩他日併可序公黃山集使明眼人
0539a08: 欲識我林下人面目不待文彩已巳彰自當於筆尖未
0539a09: 動時薦取。
0539a10: 鹽梅鼎公遊南嶽序
0539a11: 丙子春予隨眾作息太白山中時同參鹽梅鼎公將
0539a12: 遊南嶽諸同志各以言贈余聞南嶽之為山乃先哲
0539a13: 栖遲之處考之傳燈若思大之吞佛懶殘之煨芋讓
0539a14: 祖之磨磚谷泉之縛松其神機隱德格言密行昭著
0539a15: 天壤不可磨滅千百世之下固有聞其風而起者然
0539a16: 聞風而起者豈尋嘗之人哉是必有先哲之抱負斯
0539a17: 有先哲之舉止行色匆匆吾書質於鼎公當一笑而
0539a18: 攜笻。
0539a19: 木陳忞公回粵省親序
0539a20: 天下有達道親親其一也蓋吾人之有親猶水之有
0539a21: 源木之有根所從來者矣故魯夫子曰身體髮膚受
0539a22: 之父母不敢毀傷尊其本也而吾祖竺乾聖人則教
0539a23: 人辭親割愛毀形棄俗其故何耶或以此為然則古
0539a24: 人有如臨深淵如履薄冰之誡矣以此為不然則古
0539a25: 人有斷髮文身逃荊蠻而不返者稱為至德道果安
0539a26: 在耶是非事親之道居嘗達變各盡其事之之心互
0539a27: 見於形骸休戚者歟抑又聞之立身揚名以顯其親
0539a28: 故曰以天下尊尊之至也以天下養養之至也又曰
0539a29: 孝子之事親也不擇地而安之親苟不安雖視天下
0539a30: 猶棄敝屣乃昔竺乾聖人宮掖晏然父昆相在忽自
0539b01: 眇輪王之尊輕天下之養獨竄窮山貽戚父母又何
0539b02: 稱焉是非於其身有大不得已巳者歟逮夫睹明星而
0539b03: 歎一切群生具有如來智慧德相則其身大不得已
0539b04: 者恍然覺憬然悟夫然後如法尊其親而非世間之
0539b05: 尊如法養其親而非世間之養如法安其親而非世
0539b06: 間之安教垂五天流及震旦嶺南賣薪之客不期然
0539b07: 而踵其跡籍客十金贍母登黃梅入槽廠傳衣夜渡
0539b08: 震旦之法幢賴獦獠漢至今存焉立身揚名自不必
0539b09: 論要其纘緒大覺佑啟天人利溥萬世此其孝豈世
0539b10: 間之為孝哉予謂世間之孝本乎身之所始出世間
0539b11: 之孝本乎身之無始本乎身之無始則無生本乎身
0539b12: 之所始則有生有其生矣則冬溫夏清生事死祭孝
0539b13: 斯在矣而不能致親息苦輪趣道樹首出三界無生
0539b14: 則能致親解生死之縛忘愛憎之情洞堅密之身入
0539b15: 如來之地矣而且親吾親以及人之親一體同觀安
0539b16: 於嘗樂此其為孝豈世間之孝可測量哉雖然世間
0539b17: 也出世間也其孝必待其人而後行吾同參木陳忞
0539b18: 公族出嶺南初業儒因觀身有大不得已巳乃裂縫掖
0539b19: 披田衣毀形割俗遑遑四方盡所以安身致孝之道
0539b20: 於是投豫章之匡廬歷楚之黃檗末入天童老人室
0539b21: 掌記最久槌拂之下正眼洞明大不得巴者無覓處
0539b22: 曰吾得達道矣是可以省吾親安吾親矣丁丑夏乞
0539b23: 假歸覲余唯公之致孝無忝竺乾古訓而其發跡又
0539b24: 踵乎賣薪能祖茲歸也倘不志靜退念祖宗標格非
0539b25: 風動非旛動直振其家聲使天下人知嶺南獦獠漢
0539b26: 猶在則如來大法不大有光於世乎其所謂揚名顯
0539b27: 親者又何如耶是述世出世孝法為贐而贅之以辭
0539b28: 辭曰。
0539b29: 爰有人兮來嶺南芒鞋竹杖四海參有親不顧奉旨
0539b30: 甘如法致孝追瞿曇生死關頭夢正酣劃然打破真
0539c01: 奇男時當六月暑不堪青山朵朵燒晴嵐忽來別我
0539c02: 出巖菴歸思惻惻萬里含髮毛具見各毿毿人誰無
0539c03: 親君獨諳竺墳魯誥我亦探父母其順樂且湛君初
0539c04: 厭離去冠簪淵乎所志猶江潭勞勞俗眼真若憨詎
0539c05: 知君孝青於藍還鄉拄杖今復擔本身說法舌不談
0539c06: 溯之古人面無慚前三三與後三三。
0539c07: 魚喁艸序
0539c08: 余林下人也不知世間文字庚辰冬偶過禾中曉令
0539c09: 李子頻來道聚一日攜所作魚喁艸見示且索弁語
0539c10: 余惘然因問魚喁何義答曰語出淮南子大凡魚相
0539c11: 忘於江河或水濁口則仰焉余於時不覺有感既而
0539c12: 披其一題誦其一詩則目前得一境界忽喜忽愕自
0539c13: 不知其故及掩卷隱几所歷境界又復了不可得因
0539c14: 憶舊所誦維摩經云或有佛土以佛光明而作佛事
0539c15: 或有以香飯而作佛事有以園林臺觀而作佛事有
0539c16: 以音聲文字而作佛事有以無言無說無示無識無
0539c17: 作無為而作佛事楞嚴則云此方真教體清淨在音
0539c18: 聞似乎古佛所秘出世法門亦多泄之語言三昧然
0539c19: 欲當機領解必待夫信之萌緣之稔也否則猶石之
0539c20: 受水了不相入乃若詩者無擇信否纔一諷詠一側
0539c21: 耳可中即躍然若有所得斯何故耶夫子曰詩可以
0539c22: 興其信然耶此余讀曉令詩有感是知曉令之感發
0539c23: 之魚喁余之感乃發于曉令曉令初知魚之感而余
0539c24: 并知曉令之感余知曉令之感而曉令不知余之所
0539c25: 以感曉令知魚之感而魚也復不知曉令之所以感
0539c26: 彼此相感若相知若不相知魚耶喁耶水耶感而興
0539c27: 者其何始耶人乎物乎詩乎感而復者將安詣乎余
0539c28: 終惘然也請還質之曉令。
0539c29: 別刻古庭和尚拈頌序
0539c30: 滿月處空清淨無翳而盲者不見非月之罪也江湖
0540a01: 滔滔布帆疾馳而不知津者望洋而歎非江湖之過
0540a02: 也從是言之釋迦老子果有秘密藏乎祖師西來意
0540a03: 果有關鑰門外漢不得而入耶借以月論之彼其在
0540a04: 空有目皆見寒光著人不待指點指點者為盲夫也
0540a05: 自非神妙之手其何能焉所以靈山話月曹溪指月
0540a06: 古今宗師機緣拈頌層見疊出皆話月指月之若也
0540a07: 當其闡揚語有不一或指於空或指於方或指於山
0540a08: 或指於水或指於屋梁或指於庭砌或指於前後左
0540a09: 右盲者隨而執之得於此不信乎彼於片影生滿足
0540a10: 想較高下焉是故指之權所係亦大矣甚至昭其用
0540a11: 也指以淨光則執如珠如鏡揭其體也指以圓像則
0540a12: 執如盤如盆若是者彼盲固可笑要亦指法未妙乃
0540a13: 不能啟盲之悟而徒益盲之迷夫指而益盲之迷不
0540a14: 若不指聽月之自然之為愈也何也月未嘗不在盲
0540a15: 者之頂額也是故古今以西來意視為膜外物者盲
0540a16: 夫也從而指點見小識局筆庸詞鈍是指月於屋梁
0540a17: 指月於庭砌不及也或者組繪其詞隱隔其旨盲者
0540a18: 不覺從而咀嚼譬若初欲見月乃竟忘月徒愛指之
0540a19: 纖好又非指之者之過歟是故以指彰月以言明道
0540a20: 過與不及均失也予觀古庭和尚拈頌其運筆甚靈
0540a21: 從而味之意圓詞爽旨深格高絕蹊徑之岐無穴鑿
0540a22: 之病直截而婉轉老煉而優柔見古人之大全渾然
0540a23: 如空中樓閣雲霞縹緲是能妙于指者己巳丑春予游
0540a24: 鹽官于弟子默庵案頭見其全刻獨愛其拈頌深有
0540a25: 所養命侍者手錄於篋中吳門顧敬修居士訪予破
0540a26: 山見之捧讀為未曾有曰此後學典刑也請別授梓
0540a27: 以流通予曰善師諱善堅考其系為無際派嗣蓋臨
0540a28: 濟下兒孫也。
0540a29: 聽雲集序
0540a30: 人生遇合世出世固自不偶昭易澤國也極樂孤菴
0540b01: 也予初至歌想滄浪竿投綠水而已巳居無何有一翁
0540b02: 來訪鬚鬢皤然瞻其容聆其語益儒者也出詩貽余
0540b03: 誦其詞高其韻視其印誌為木頭老子木頭老子蓋
0540b04: 儒而詩者也余喜之既而四方來學聚於一堂風甚
0540b05: 冷淡木頭老子樂之一日攜一矮榻及團蒲直來堂
0540b06: 中晨香夕燈行住坐臥與衲子俱余始知木頭老子
0540b07: 又儒而禪者也適大山勝公自牛頭山來余請典藏
0540b08: 職大山又儒而衲衲而愛詩木頭老子不覺與之合
0540b09: 焉飲食居處靡不同也余益奇之昔者吾友斷峰雲
0540b10: 間人亦儒而後禪鍼芥天童先師惜沒焉其法不見
0540b11: 於世木頭老子蓋曾與之抵足焦山討論竺典木頭
0540b12: 老子之入佛年且久矣而絕無泛濫之語橫溢之機
0540b13: 其學問有淵源佛理窮精奧不立異同其骨氣不為
0540b14: 時抑不求人聞獨以了手一著為念在儒為慥慥君
0540b15: 子法中亦可謂耆年禪伯也乃醉心於孤庵歲暮忘
0540b16: 歸余亦不知其合也擁爐煨芋秉燭炊茗每誦其詩
0540b17: 而樂之然詩乃木頭老子之緒餘也。
0540b18: 柴菴先生和池上來詩序
0540b19: 柴菴先生有廬在煙水茭蘆之間顏曰大歇以其歇
0540b20: 也足不入城市日惟耕漁之與侶鷗鳥之與親篆煙
0540b21: 橫斜梵帙滿案間事吟詠余以池上來詩投之有當
0540b22: 於意和而終篇客有問曰池上來詩何為而作也余
0540b23: 應之曰甲申之歲神京分崩海內騷然予思避地入
0540b24: 山入山不得而寓於池上詠池上懷山中也夫豈懷
0540b25: 山中哉客曰然則池上之吟大歇之詠殆相近耶余
0540b26: 曰不知也客曰池上之居先生之廬亦相遠矣乃異
0540b27: 地而同聲異服而同調何也余曰不知也客曰吾知
0540b28: 之矣唐人有醉中往往愛逃禪者夫禪達人之所嗜
0540b29: 也先生之嗜其在是歟余復應之曰我何知哉夫達
0540b30: 人既醉念之所至感慨淋漓天機畢露及其醒也或
0540c01: 失之矣今先生醒而無醉參酌禪典日臻妙境非以
0540c02: 禪為遊戲唐人未可以方也余聞古之人志之所存
0540c03: 各有所寓蒙莊之逃於貧寓言玩世寧曳其尾子陵
0540c04: 之逃于釣羊裘五月溪山自得柴桑之逃於酒躬耕
0540c05: 種秫終身醉鄉柴桑豈沉酣之人哉今詠其詩沖和
0540c06: 雅淡想見其胸中介如石焉以此論之柴桑既醒而
0540c07: 醉醉而醒醒而復吟其又逃於詩者歟客曰命之矣
0540c08: 歌孺子之歌乃去。
0540c09: 宗鏡節錄序
0540c10: 佛滅度後後五百歲支那國中有聞達磨西來直指
0540c11: 人心立地成佛之說曰吾斯之未能信焉學者分河
0540c12: 飲水大法幾裂譬夫一人之身而左右手足各有相
0540c13: 戕之勢有宋永明智覺禪師於是乎懼製宗鏡百卷
0540c14: 挈大藏之綱會經論之文具精微之辯折衝性相吻
0540c15: 合宗說其書出焉能決學者之疑而全大法之體後
0540c16: 之作者遵而循之由平康正直之道達廣博嚴麗之
0540c17: 域無泣岐矣然古今隨其所好剔繁就簡錄其要妙
0540c18: 有四家焉初黃龍庵晦堂禪師者曰冥樞後會稽陶
0540c19: 石簣先生廣之曰廣樞楚之袁中郎先生者曰攝錄
0540c20: 近有海虞陸子平叔者曰節錄余於宗鏡未披全文
0540c21: 平叔謂余曰三公之採宗鏡小異而大同不過在性
0540c22: 相屈信之間黃龍所集甚約陶廣之袁彷彿於陶今
0540c23: 不佞參以臆見一一卷中全其旨趣之直捷略其章
0540c24: 句之重複百世之下似有得乎永明之心永明其牖
0540c25: 我矣我師其樂為序之乎余唯唯曰夫永明何言哉
0540c26: 本頭自在迷者狂馳將求佛於千生永明蓋欲悉破
0540c27: 學者之深疑而扶其正信所謂以慈悲之故有落艸
0540c28: 之談也永明何言哉永明苟無言則子亦未嘗節斯
0540c29: 錄余又惡乎序之平叔曰舉一心為宗照萬法如鏡
0540c30: 斯永明之大旨也序之可乎余曰是方便也昔裴河
0541a01: 東得法於黃檗嘗書所見一編呈於檗檗接置之問
0541a02: 曰會乎若便會得猶較些子若也形于紙墨何有吾
0541a03: 宗即永明亦自言之矣幻人問化士谷響答泉聲欲
0541a04: 達吾宗旨泥牛水上行如是章句為心耶為法耶將
0541a05: 惡乎序之余獨思夫黃龍石簣中郎三公一為大宗
0541a06: 師二皆博雅大儒道德文章傳播海內而獨傾信于
0541a07: 永明則知宗鏡之書誠為甘露門矣陸子亦儒者少
0541a08: 年時伯仲翩翩為佳隹公子咸以文章世其家英華勃
0541a09: 發視青紫如拾芥邑中大人先生與之游而恒避其
0541a10: 鋒然性喜奉瞿曇氏余剃染遂相識世居五渠之舍
0541a11: 上鄉譽嘖嘖意其圖南必九萬里自余出破山行腳
0541a12: 相隔二十餘年歸則陸子居然道服矣余奇之身臞
0541a13: 如鶴道韻若老衲向之豪邁之氣化為精進宴處一
0541a14: 小閣梵唄清絕見方外流相親如骨肉齋中屏去聲
0541a15: 色軒榭之間惟修竹老梅相對所給侍不過一蒼頭
0541a16: 然亦喜閱宗鏡溽暑祈寒無間心有所得手自錄之
0541a17: 積有歲月累成四冊是謂節錄也余以意度之夫嘗
0541a18: 一臠即知全鼎此上機也黃龍所集也雖然有種種
0541a19: 問斯破種種疑百疑不破則百信不生此永明不惜
0541a20: 繁其詞而廣之攝之均有不得已也雖然懼割截也
0541a21: 若夫批卻郤導窾猶全牛也則陸子得之戊子秋余過
0541a22: 勺菴一訪其伯仲繾綣杖履靡間夙夜因有詩贈之
0541a23: 云法緣夙結瞿曇氏世相全空般若經則陸子者信
0541a24: 亦奇士也。
0541a25: 呂幼安詩草序
0541a26: 余與幼安交有年矣初不知其能詩即幼安未嘗言
0541a27: 詩又未嘗以詩貽余其文心慧業蓋天成也平日遇
0541a28: 名緇野衲如故知宿阿蘭若中聞晨鐘夕唄必憬然
0541a29: 自得少年時銳志古文辭自期觀光上國為邦家楨
0541a30: 未肯苟干其祿時輩推之甲乙以來則又浮雲富貴
0541b01: 居家泊然而已巳今夏大暑余過梅谿值幼安小舫于
0541b02: 青龍港似導引者余初不知幼安在舫疑他客命舟
0541b03: 子少遜避舫尾及抵院則幼安也因大笑于是幼安
0541b04: 乃有詩貽余余始知幼安能詩然讀其詩悠揚典麗
0541b05: 又非若初為者然因論之曰呂子向不詩今始詩向
0541b06: 不詩非不詩也全詩具于胸中非其時不發古所謂
0541b07: 積厚流光者非歟余謂呂子真文人也寔慧人也如
0541b08: 呂子者始可與言詩也矣。
0541b09: 永安聞慧堂世系序
0541b10: 詩云高山仰止景行行止秉彝之好人所同有茲有
0541b11: 人焉彊梁恣睢狠戾自用或者撫之曰子之性與堯
0541b12: 相若其人雖未能服堯之服行堯之行然私心喜之
0541b13: 或謂之曰子之立行去堯遠矣其必愀然不樂繇是
0541b14: 言之鳥無有不飛水無有不下從善之心蓋本然也
0541b15: 古今寧有間歟佛祖之道如水之行地中無往非水
0541b16: 城隍山澤喧闐寂靜又何能取舍吳門天宮寺肇自
0541b17: 唐景福五年開山為了然重葺為嗣順歷歲既遠廢
0541b18: 而復復而廢大明正統九年承天弘演重為開山郡
0541b19: 光祿大夫楊翥撰文記之演為育王住山別峰之孫
0541b20: 金山文海之子族居嘉禾識見通敏住承天永安在
0541b21: 道原禪師之後道原嗣天台韶國師為法眼宗宋景
0541b22: 德間修傳燈以進得賜入藏道原主承天永安演住
0541b23: 天宮亦從承天永安來是則天宮寺之有永安者蓋
0541b24: 承天分枝也弘治間天宮永安師徒又蕃衍一析于
0541b25: 東一析于南雖三分于寺實同宗焉天啟五年後裔
0541b26: 機公字玄若嚴淨毗尼丹碧輪奐懼無先德之嘉言
0541b27: 懿行後進失所模範乃考諸傳燈采道原禪師機語
0541b28: 及住承天永安元正禪師上堂問答等語載在一冊
0541b29: 以貽後人元正係臨濟宗為報本元禪師法嗣而弘
0541b30: 演無法偈垂世未詳何如人其樹偉繢于天宮者僅
0541c01: 見于楊之文也嗚呼粵自靈鷲傳燈東西演化方袍
0541c02: 圓頂何莫非釋迦氏之子孫不得已巳人異其宗家分
0541c03: 其譜而佛祖之道則一也彰大同之道啟遠裔之信
0541c04: 即使其祖道原而法元正慕前德而衍後修私淑之
0541c05: 義殆不遠矣所云鳥無有不飛水無有不下業為佛
0541c06: 祖之徒其孰能自外于是世之系之感之發之機公
0541c07: 此譜其永安之世教乎。
0541c08: 殼音艸序
0541c09: 殼音者殼中之音也西方有鳥名曰迦陵在時其
0541c10: 音已巳壓凡鳥種性異也莊生齊物論曰無以異於鷇
0541c11: 音斯言鳥之初生張喙而鳴無思焉無慮焉是非之
0541c12: 情有所不入也惟天而已矣余投破山雪柏老人年
0541c13: 已巳高髮盡白揮麈尾婆娑木座上歲時任運佛祖之
0541c14: 位悠然忘懷行同嬰兒或取涼中庭足忘納履或就
0541c15: 暄廊廡手不揖人木几左右一爐一茗咿唔之音弗
0541c16: 輟也而紙筆隨之余也蒙稚從旁窺立老人歌遂思
0541c17: 歌老人詠遂思詠日月久之不自知柴塞之化而天
0541c18: 機之張也佛心祖印踴躍而入時雨春風笑談而解
0541c19: 於是凡有感觸亦必有語語必呈老人眼老人初必
0541c20: 頷之既而曰諺所謂多年鳥子殼中先老其殆子歟
0541c21: 斯時也余復不知老人此語之為游戲耶提獎耶將
0541c22: 謂我如初生鷇音而忘是非耶抑為迦陵種性坐壓
0541c23: 凡鳥耶總之亦絕無思慮於其間任天而已巳矣嗚呼
0541c24: 老人既沒殼音誰證因憶曩日娑羅塔前初遇不偶
0541c25: 然者。
0541c26: 竹杖序
0541c27: 山翁和尚以村竹手製為贈時和尚將還匡盧。
0541c28: 我林下人之於世泊如也視人間寶玩直土苴耳然
0541c29: 五綴之缽雙環之錫獨何珍重之曰表法用也缽用
0541c30: 循乞示出世正業杖用遊行示出世正道先佛後佛
0542a01: 同一轍焉有大宗師神而明之每于用處發其機要
0542a02: 永嘉詣曹溪振錫三下卓然而立是也德山因飯遲
0542a03: 托缽出法堂低頭入方丈是也又麻谷到章敬振錫
0542a04: 三下卓然而立敬曰是是到南泉泉曰不是不是夫
0542a05: 此機也豈常流所測哉復有大宗師者得佛祖之用
0542a06: 行逸格之令缽從瓦鐵而杖不必錫臨濟三度問佛
0542a07: 法大意黃檗三度棒之則錫杖化為木杖矣大禪佛
0542a08: 參小釋迦小釋迦打以四藤條後號于眾曰集雲峰
0542a09: 下四藤條天下大禪佛蓮花峰祥庵主平時舉杖云
0542a10: 古人到者裏為甚不肯住自代云為他途路不得力
0542a11: 作麼生得力去良久云楖栗橫擔不顧人直入千峰
0542a12: 萬峰去豈非錫杖又化為藤條楖栗乎噫維錫與木
0542a13: 及藤條楖栗乃佛祖廓示正法眼後之作者未可異
0542a14: 同于其間往歲丙戌余結冬梅谿飯後經行古墓中
0542a15: 見異竹焉節疏而條直曰是宜杖也取以歸媿短于
0542a16: 裁製竹之精華不現雖采之旋擲之壬辰夏病初起
0542a17: 艱于持重視木杖如金錫焉乃以一僧舊方竹杖為
0542a18: 用復過梅谿偶見漚麻者取皮而棄其骨余曰是亦
0542a19: 可杖也入手果輕圓修潔階墀之下隨意所之因賦
0542a20: 詩曰落落丘中有修修莫掩藏以能高骨格致我略
0542a21: 玄黃扶老秋無畏投人夜有光就中新用處初不類
0542a22: 諸方頗好之優游林薄無時不俱獨念履險乘危則
0542a23: 非其所長也於是遠行仍用方竹竹舊甚適山翁法
0542a24: 兄和尚于中秋前四日從虎嵒枉溪上余見手中亦
0542a25: 用竹杖光澤可愛顧余舊竹黧黑憔悴和尚心若憫
0542a26: 焉余因憶丙戌冬事乃問村竹亦可如山竹作杖乎
0542a27: 和尚曰天之生材何限方所苟能裁製皆成法用余
0542a28: 曰此處有竹似可杖余得而復棄和尚訝曰試觀焉
0542a29: 命余引步至前古墓見竹焉則定神凝思仰觀俯察
0542a30: 量尋揆尺僅得一竹攜歸院中遂自炙之濯之刮之
0542b01: 磨之群衲擁觀和尚曰製杖豈小道哉御法柄亦猶
0542b02: 是也非材無用斲有材無使傷因其本然發其光耀
0542b03: 本質固好不廢揩磨則其成材也大立于前表裏精
0542b04: 粗無不妙矣時侍者進茗口忘啜日夕矣乃復手拭
0542b05: 于月明之下有頃覺觚稜之間皆生白焉眾始駭和
0542b06: 尚之善製杖矣且疑和尚為一小物何勤勤若是孰
0542b07: 知和尚之托微意抑初不為己巳用哉凌晨復摩挲再
0542b08: 四纖痕淨盡通體圓潔乃手授于余曰吾此去歸匡
0542b09: 廬舊隱兄此行將入天童不天各一方乎常相見者
0542b10: 唯此杖耳余惻然謝之念和尚精神尚強而頂髮則
0542b11: 無黑矣此行歸江西道途邈遠晤面難期同門落落
0542b12: 誰復如和尚之愛我乎離群索居誰復如和尚因杖
0542b13: 而誨我以接物之方乎憧憧參學奔走吳越孰能如
0542b14: 和尚善於裁成而親炙乎腸不覺九迴也和尚春仲
0542b15: 從東甌歸作詩三十首淋漓慷慨處患難心無少慍
0542b16: 履公庭節無少損與古覺範大慧蓋相匹焉法門之
0542b17: 棟梁臨濟之大樹捨和尚將誰屬茲其可躡雲觀瀑
0542b18: 拂石而高臥乎余益有感也雖然匡廬古法窟也而
0542b19: 祖庭甚侈和尚固欲白駒空谷當必有憫世大士排
0542b20: 闥而入請慰眾山之望明年余在三佛地聞法鼓填
0542b21: 然遙振于五老峰頭者必和尚也余憑竹杖喜躍當
0542b22: 如何。
0542b23: 贈郁素修序
0542b24: 內美未充而外揚或者譽之居之不疑彼何人哉世
0542b25: 出世學術之大患也惟其欲速外揚學不至術不精
0542b26: 叩其所得曰如是而已巳矣察其所安則貨利也特借
0542b27: 途于學術故學術惡彼而去之古之人不然志于學
0542b28: 不恥惡衣食或譽之將不自安曰此譽奚宜至哉其
0542b29: 意非惡乎譽也自知學未至也即使學至其志愈弱
0542b30: 不自滿其骨愈強不自息可也彼見學術之量猶瀛
0542c01: 渤無涯進乎寸有尺在前過乎尺有尋在前盡乎今
0542c02: 有古在前尺寸有盡瀛渤之量莫盡今之尺寸可窮
0542c03: 古之尺寸難窮名何為哉惟其不根于名而名隨之
0542c04: 不苟于譽而譽親之斯又天地間與仁惡佞自然之
0542c05: 理也慨今末世古人難得乃于素修郁君見之其力
0542c06: 學篆文云在童子時至于今歲月深矣其篆成矣其
0542c07: 譽來矣為人真樸簡直不落蕩遊之習絕迂夸之語
0542c08: 其學可行矣卒未肯足跡四方求知于人客山房中
0542c09: 日與石友自朝至夕乎摩神運心無他營但求其術
0542c10: 之至而已矣一篆愜意則喜見眉睫津津然不自覺
0542c11: 蓋其生平一石當前雖天地萬物陰陽寒暑羅列交
0542c12: 現乃不知為何物況身世窮達聲色貨利云乎其用
0542c13: 意如此余見顧謂諸弟子曰學道如郁君其庶幾焉。
0542c14: 壽吳門鄭士敬先生六袟序
0542c15: 士敬先生乙未清和齒登耳順士君子爭集咸以耳
0542c16: 順壽之而先生則投箋于余以散亂無記內省夫無
0542c17: 記散亂釋氏之語也孟軻氏則曰學問之道無他求
0542c18: 其放心而已巳矣昔有問于宗宿曰起滅不停云何宗
0542c19: 宿應曰直須寒灰枯木一念萬年問者退復叩一尊
0542c20: 宿尊宿犬喝曰是誰起滅問者恍然悟入夫散亂者
0542c21: 起滅之謂也惟其有散亂則有無記曰求其放心攝
0542c22: 散亂之謂歟夫問者之問諸口答者聲入而心通也
0542c23: 答者答諸口問者其亦聲入而心通而恍然有悟歟
0542c24: 夫子十有五則知志于學三十而立焉四十而不惑
0542c25: 焉五十而知天命焉六十而耳順焉夫子聖者也自
0542c26: 十五而三十四十五十六十學中之境若不易躐等
0542c27: 彌入而彌深余愧十有五未知志于學不先一簣何
0542c28: 以成山雖踰五十罔知天命惟先生始志聖人之學
0542c29: 今臻聖人之年前乎此者立與不惑與知天命皆見
0542c30: 於躬行宜士君子聞耳順而稱慶也然順乃先生之
0543a01: 耳也余未及先生之年未知聖人之學又安知先生
0543a02: 之耳是故耳順乃先生獨知之境也然則一曰寒灰
0543a03: 枯木一大喝之先生聲入而心通其必有分焉無記
0543a04: 散亂斯無地而寄余野人也拈此野語先生亦樂遊
0543a05: 方之外必有取於是。
0543a06: 贈丁虞卿序
0543a07: 昔管子以叔牙為知交遊處匪朝夕也其或有一晤
0543a08: 對一促膝遂悉其生平者乎虞翁長者也余得訪于
0543a09: 十年之前又獲晤于十年之後滄桑變遷干戈擾攘
0543a10: 其胸襟固自若也其躬行所可見者有五世耕于野
0543a11: 樂聖之道天民也誦詩讀書惕若乾乾君子也知雄
0543a12: 守雌反華歸樸老氏也教子以義繼事承家仁人而
0543a13: 孝也不求聞達高臥湖鄉又逸民也至聞南巢倒戈
0543a14: 應天順人而終念乎揖讓晚號虞翁其自信歟子謂
0543a15: 韶盡美又盡善然則虞翁誠得孔子之意者余游方
0543a16: 之外交固疏而所見有如此乃樂為道之諗于深知
0543a17: 翁者一印同異贊曰。
0543a18: 耕讀傳家孝友鍾性晚以草木是娛而琴酒多興虞
0543a19: 翁虞翁其生今之世信而好古不知老之將至者耶。
0543a20: 以廬山摩巖石刻涪翁所書七佛偈為山翁和
0543a21: 尚壽序
0543a22: 乙未之秋客有來自青徐間者向余曰大覺山翁和
0543a23: 尚將還廣陵矣菊月是其誕周行七步獅子吼矣法
0543a24: 臘既高指天指地前無釋迦後空彌勒誠獨尊矣子
0543a25: 為同門稱最契將何以壽之余茫然無所應久之客
0543a26: 去乃思古今人情皆有好或投所好則合投所不好
0543a27: 則暌雖幅員之廣君孤之奉苟非其好有不屑視者
0543a28: 是故君子觀其所好則知其志之所存誦其詩讀其
0543a29: 書貴知其人也昔者虞舜登庸位在九五苟拂其志
0543a30: 寧遵海濱于是知舜之所好在親而不在九五伯夷
0543b01: 叔齊餓于首陽采薇而歌其所好在仁求仁得仁雖
0543b02: 孤竹可不處首陽可高臥夫子曰富而可求也雖執
0543b03: 鞭之士吾亦為之如不可求從吾所好繇是言之人
0543b04: 情之所好其係亦大矣易曰不事王侯高尚其事乃
0543b05: 宋之大儒則又以子陵一釣當之余故知富貴浮雲
0543b06: 曲肱樂道彼六合之內亦有然者況沙門觀三界如
0543b07: 幻達萬法如夢其心如枯木石頭世之榮名利祿無
0543b08: 自而入其有所好乎雖然枯木石頭仍有所好也特
0543b09: 所好有異於世者所異者何法也請言其法蓋佛祖
0543b10: 授受俾人息妄緣詣真際解脫世間而登道岸者是
0543b11: 故沙門之於世也無尊爵無顯名三衣麤疏一缽五
0543b12: 綴亦甚卑也至論其所好所謂不事王侯高尚其事
0543b13: 則其志有足取者至以其法悟人博地儕於古佛而
0543b14: 不下於先聖賢此其法不又尊乎識者曰出家乃大
0543b15: 丈夫事非將相之所能為誠然其語矣今之沙門行
0543b16: 其志於四方者眾矣其孜孜以法求人如飢渴者非
0543b17: 我山翁和尚歟余諳和尚胸中絕無他好者是將何
0543b18: 以壽之乃若香華枝樂名衣上服檀越持矣霞絛錦
0543b19: 軸鉅文宏詞宰官懸矣伊蒲之饌甘美之果弟子陳
0543b20: 矣余又思擬將何物為和尚壽耶一夕坐中庭偶見
0543b21: 和尚為曉音禪客書草菴歌一篇勁而古視題款乃
0543b22: 初住道峰時作余訝問音曰和尚在道峰住持事繁
0543b23: 何有餘暇作此音答曰此和尚中夜筆也余益訝之
0543b24: 音進曰和尚誨人不倦筆硯布施至忘飲食此未足
0543b25: 盡其尤好七佛偈書蓋千百紙矣隨人所須無吝余
0543b26: 曰有是哉乃知和尚真得所好也真能以法誘人也
0543b27: 憶在昭陽結冬有貽余山谷七佛偈為廣鑑瑛禪師
0543b28: 書刻於廬山巖石者余亦珍而藏之蓋六年矣于是
0543b29: 忭舞曰是可為和尚壽矣夫山谷宋學士也而有合
0543b30: 于廣鑑為書是偈其亦尊於法耶當其時更有居士
0543c01: 曰蘇子瞻以怪石供僧佛印發于文佛印鐫文于石
0543c02: 說者曰沙門觀法果如幻耶一怪石何好之甚也余
0543c03: 曰是宜好非爾所知也夫子瞻與佛印為禪喜游其
0543c04: 心志一寓于石耳非以石而能致沙門之好也是故
0543c05: 君子觀怪石之好則知佛印之所存觀七佛偈之好
0543c06: 則又知和尚之所存怪石焉七佛焉前後一揆也余
0543c07: 以是知和尚必與此刻為水乳其他皆非所好是則
0543c08: 余雖持多年故紙為和尚壽不愈於持香華諸供養
0543c09: 耶和尚聞之其必囅然一笑雖然和尚適有是好無
0543c10: 是好不能顯此刻余適有是刻無是刻無以合於和
0543c11: 尚嗟嗟和尚之好山谷之書相去蓋百年而乃合
0543c12: 焉猶旦暮遇也其亦有待耶余筆之於文寧不為叢
0543c13: 林盛事。
0543c14: 記
0543c15: 雲浦上人書華嚴楞嚴二經記
0543c16: 法界之性如光與音推覓不得而實無不遍緇友雲
0543c17: 浦會稽人剃染蘇州海慧菴結屋太平蕪湖號冷瓢
0543c18: 就冷瓢中書佛華嚴經方竣兵燹作乃攜經至海慧
0543c19: 值歲荒饉檀施絕少復罄其衣貲書楞嚴一部志可
0543c20: 嘉也辛卯十月望前余從京口下吳門憩閒來居暮
0543c21: 雨中浦持二經過余修敬畢未及數語置經於案遂
0543c22: 別而去余因憑几思曰若人之來其有意乎將謂我
0543c23: 能證知法界之性欲三印可耶抑亦自念其為法之
0543c24: 勤欲表而出之耶因又思之法界之性從本以來彌
0543c25: 滿清淨若人未書是經法界之性未為減也不書可
0543c26: 也已巳書是經法界之性未為增也書之亦可也書不
0543c27: 書在人於法界性無所損益雖然由是經以知法界
0543c28: 之性言以載道也由書是經乃能精一其志開法界
0543c29: 門人能弘道也不書是經又烏乎可浦之行其大矣
0543c30: 乎嗟乎人生芒芒終身焉汩汩知身而不知世界知
0544a01: 世界而不知法界苟知法界則吳越一天也何地盡
0544a02: 山多指為兩域乎滄桑一幻也何定鼎割城悲為兩
0544a03: 事乎蠻觸一體也何左強右弱分為兩戎乎佛生一
0544a04: 性也何螢火太陽執為兩光乎死生一如也何持瓶
0544a05: 餉遠認為兩空乎成壞一際也何剎那百劫視為兩
0544a06: 時乎所以海慧此法界也若人之降伏塵勞也冷瓢
0544a07: 此法界也若人之生如來家也華嚴此法界也重玄
0544a08: 之德佛證窮也楞嚴此法界也法界事事究竟堅固
0544a09: 也又且若人之來此法界也信能必至如來地也若
0544a10: 人之去此法界也如來宮殿無有邊也乃至余眼閱
0544a11: 之余心思之余舌證之皆無障礙而遊於言詞三昧
0544a12: 無非此法界也是故以法界證法界空合空無二相
0544a13: 也以法界入法界水投水無二味也極而論之法界
0544a14: 之性大不可思議也言詞喪也心慮忘也芳草綠落
0544a15: 花紅余之筆舌又何能形言也乎當瞻仰象王獅子
0544a16: 哮吼迴旋可也於是投筆起座袖手顧視復還其經。
0544a17: 松陵乾元菴圖冊記
0544a18: 人之情有雖去此百千里而思悠悠不置者必其所
0544a19: 好在是也人之志有雖處之勝地授之大任聲名洋
0544a20: 溢歸者多而從者眾恒有不釋然者必其所適不在
0544a21: 是也余在俗髫年見比鄰少年以紛譁相競遂心薄
0544a22: 世間逮入法一丘一壑蒲團草座始與志適然賦稟
0544a23: 庸僻無高人達士探奇選勝之韻宇內之名山大川
0544a24: 無暇登討第志在枯寂雖不期山水而遇山水清寂
0544a25: 曠遠之處意即合焉曩住銅井湖光山色行坐在目
0544a26: 居常飯食訖遂獨曳杖出門跏趺于山椒日鹵而不
0544a27: 覺解事弟子常挈茗相從又時過鄰菴賞花看竹晚
0544a28: 沐已巳乘月而歸或信宿焉留連於春芳秋香之下此
0544a29: 住山之樂與志甚適也後下銅井過禾中古南一土
0544a30: 鎮耳喜舴艋甚便梅村竹嶼靜侶二三時偕泳游亦
0544b01: 甚適焉將忘其老奈之何業風遠吹直至太白峰下
0544b02: 住持之縛松關廿里使人不易出侍者曰春風和矣
0544b03: 岩花放矣予方跼路一室中酬應人事以一指而喻
0544b04: 眾指以一心而齊眾心雖非紅塵之僕僕豈如青嶂
0544b05: 之閒閒噫亦甚不自適矣幾何其不病乎且也無鄰
0544b06: 叟可以話心曲無方舟可以濟足力雖處雲上猶繫
0544b07: 籠中日長如年每忽忽而不自得正無以遣情排悶
0544b08: 乃企周禪人自松陵持乾元菴圖冊來余展而觀之
0544b09: 躍然得見所好忘所不適指以示周曰茲菴乃吾舊
0544b10: 所游也常在意中雖千百里而不置今子不遠將來
0544b11: 余睹蒹葭之橫直煙水之微茫風平波息龍湖如鑑
0544b12: 余恍若至其處是宜忘山中之不適而適此適也子
0544b13: 可謂貽吾所好也雖然此乾元之境也境中有人焉
0544b14: 其稱木浪者參先師於育王根利而有得惜歸不壽
0544b15: 余因之得交其上下其稱愍公者年長矣謹愨而好
0544b16: 道記菴之始末即其筆也此老為木公之上其下數
0544b17: 人事余若師大率皆有向上志欲高飛遠舉惜有菴
0544b18: 之勝即有菴之事役而未能是故余之所好在龍湖
0544b19: 而龍湖之好又在人耳嗟嗟吾衰矣何當出山一葦
0544b20: 杭彼開襟話舊寫今日予之所思適他日予之所適
0544b21: 也乎辭曰。
0544b22: 龍湖之水兮春煙淼茫龍湖之蘭若兮春鷗在旁茭
0544b23: 蘆青青兮荇藻含香微風一葉兮于以采芳疏鐘清
0544b24: 磬兮宛在中央翩翩道侶兮上下允臧懷斯念舊兮
0544b25: 幾換星霜孤蟾靜夜兮讀經琅琅龍湖之人兮眷眷
0544b26: 而不能忘。
0544b27: 銘
0544b28: 正觀堂銘
0544b29: 世出世間事有宜銘即不銘於筆而有眾欣然共銘
0544b30: 於心者必其事為最勝因緣大有益於群情也昔蘇
0544c01: 長公為成都法師敏行作大悲閣記表於西南開化
0544c02: 米信其記以菩薩證道從聞而入始於聞而至於無
0544c03: 所聞從無所聞而至於無所不聞夫證道而至於無
0544c04: 所不聞則菩薩折攝之用咸備清淨寶目母陀羅臂
0544c05: 左右開合八萬四千或慈或威神化莫測所謂觸而
0544c06: 不亂至而能應蓋不期然而然者而世乃以千手千
0544c07: 眼稱之斯亦菩薩憫世狹劣特示少分而已巳所以然
0544c08: 者夫眼生於面手根於身眾情所知也捨兩眼之外
0544c09: 不知更有所謂眼矣捨兩手之外不知更有所謂手
0544c10: 矣而聲色紜紜交乎前無不以兩眼物色兩手執持
0544c11: 乃菩薩則異於是千眼為視千手為用千眼為視不
0544c12: 住色也千手為能轉物也此妙智淨覺眾情所未
0544c13: 喻第向以眇小自居卒然見菩薩手眼皆千變化奇
0544c14: 幻自不覺聳然動容肅然加敬曰是菩薩者何眼之
0544c15: 廣耶手之多耶其神力所致歟將道德所感歟是菩
0544c16: 薩者得瞻依之必能脫我於塵勞必能置我於道岸
0544c17: 於是菩薩悲心與眾生信力融結為一勺水獻花行
0544c18: 道禮拜菩薩等行其慈眾生默開其慧菩薩不以高
0544c19: 陵眾生眾生不以卑遠菩薩眾生以兩眼畢見菩薩
0544c20: 之千眼以兩手能舉菩薩之千手兩眼能見千眼兩
0544c21: 眼未嘗不即于眼也兩手能舉千手則兩手又未嘗
0544c22: 不即千手也其故何哉千尋之木枝葉婆娑而根本
0544c23: 則一也雖眾生未能以是觀菩薩而菩薩必以是觀
0544c24: 眾生是為正觀奇哉有情亦有手眼芒芒昧昧自不
0544c25: 能明必觀菩薩始獲開悟則菩薩之手眼其可不彰
0544c26: 于世乎天宮寺永安房雨新上人律身清淨發願廣
0544c27: 大有念乎菩薩功德外募檀信內罄衣缽搆堂三楹
0544c28: 三年而成像設未也有檀越顧敬修氏夙領佛記樂
0544c29: 法無倦居恒欲求妙好旃檀肖菩薩像慮像成無棲
0544c30: 像所是二上士皆含千手眼于一念乃時節之巧機
0545a01: 會之來虔奉是像即居是堂依正恰稱聞見為之踴
0545a02: 躍焉其法祖玄若大比丘奇此因緣乃顏其堂曰正
0545a03: 觀表菩薩之正眼寂然嘗照無奔逸相菩薩之手展
0545a04: 握自在援溺拯迷是眼與俱若公與余蓋法門久交
0545a05: 走書來囑作一銘誌余因助發正觀之義明菩薩之
0545a06: 化功且念斯堂之成也菩薩之所居也天龍鬼神緇
0545a07: 流道俗皆已巳銘諸心矣奚待余銘于筆耶重其事不
0545a08: 惜繁其辭願入是堂者一瞻菩薩皆得正觀而銘又
0545a09: 何辭銘曰。
0545a10: 大悲正眼智為其根一而彌曜萬而不昏
0545a11: 昔有尊宿問於臨濟急下禪床當胸把住
0545a12: 暗中摸枕賺殺雲巖通身遍身大費涎黏
0545a13: 何如菩薩開手見眼覿體示人超諸方便
0545a14: 咨我同人等具妙明攀緣苟息酩酊必醒
0545a15: 天宮吉祥永安常住知恩報恩五體投地
0545a16: 震谿堂銘
0545a17: 震溪吳門王子子佑之別字也其堂子佑所搆也子
0545a18: 佑素未面其具信根嗜法味蓋得之緇流道侶交知
0545a19: 之間茲作堂顏之以字者何義或曰子佑上世家於
0545a20: 洞庭昔文恪公曾以震澤名其書四方之賓朋稱王
0545a21: 氏必曰震澤主人子佑仍斯名不忘所始也余曰夫
0545a22: 如是子佑已巳自銘矣今遠緘溪藤來山中冀必有異
0545a23: 聞因遂駢其說夫震陽在初九天體也有雷之象群
0545a24: 陰固結之時天心卒復擬其埶微陽若不能敵于群
0545a25: 陰然雷霆之奮昏蟄盡驚醒聾聵於夢鄉以進君子
0545a26: 之道而開小人之疑無若震焉子佑儒者斯義稔知
0545a27: 之矣例之吾法覺海澄圓絕無陰翳奈何所立炤亡
0545a28: 遂爾惑霧興焉癡雲暗焉纏綿於妄想膠執於名字
0545a29: 而本真隱矣苦世火宅有生不覺夢中蝴蝶恣意餐
0545a30: 采其情戀戀至于業風橫吹異類錯變紛紛紜紜咸
0545b01: 莫知其故于是大雄氏出喻以無常示以苦空誘以
0545b02: 車玩指以衣珠如鼓迅雷震其頂門大根之士一念
0545b03: 迴機群執盡喪有若千年之室冥冥蒙蒙照以一燈
0545b04: 朗然分曉未可以諸暗之聚合而謂徵明之不勝也
0545b05: 陽之克陰覺之驅迷大概如是子佑好佛者因以是
0545b06: 進之昔玄沙備禪師得雪峰之道有僧來參請垂示
0545b07: 沙曰汝聞偃溪水聲否僧曰聞沙曰從者裏入此亦
0545b08: 震之用而世未之或聞者也余深嘉子佑之作是堂
0545b09: 也發佛祖之秘蓋從是得入偃與震不謀而合溪與
0545b10: 水不言而自喻矣東坡居士曰溪聲便是廣長舌此
0545b11: 文字禪也因不以是為註腳銘曰。
0545b12: 覺海澄圓清淨本然山身溪舌名字誰宣
0545b13: 照亡所立昏霧斯集異類變更有生疲繭
0545b14: 大雄哀哉從是而來宵中一炬雲中一雷
0545b15: 鼾夢既覺法界寥廓溪耶水耶無受無作
0545b16: 持以信力洞開重門萬物紜紜各歸其根
0545b17: 事得理融理隨事變半偈緣空五車文絢
0545b18: 佛祖在邇箕裘有光世而出世偉矣斯堂
0545b19: 木樹根銘
0545b20: 余不善植花禪子供茉莉一本愛其香而存之越明
0545b21: 年枝葉四布有加于昔花開以百數計木樹根者爛
0545b22: 于深山不知幾何年矣皮脫而心空采薪之侶將置
0545b23: 燢下余見而惜之取以障其花峻拔之狀有如崗巒
0545b24: 映帶林薄洞穴天成可觀當停午炎氛逼人解衣磐
0545b25: 礡覺中庭有爽氣既悅其幻乃復作銘銘曰。
0545b26: 惟天之道法乎自然此木樹根在山忘年
0545b27: 手攜成山不營一簣惟花近之林薄相類
0545b28: 一青一朽神理各全花香凌晨直達其巔
0545b29: 嬾齋別集卷一終
