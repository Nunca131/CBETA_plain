0939b01: 古林智禪師語錄卷之五上
0939b02: 侍　　者正達記錄
0939b03: 嗣法門人正如編輯
0939b04: 偈
0939b05: 輓了宗和尚十首附臨終語
0939b06: 四月十五日了宗和尚到寺見予把手曰汝若請
0939b07: 我棄老命還汝故臨終有是語曰來時曾說端的
0939b08: 應口真獅子兒隨處哮吼又見我許下彼時不信
0939b09: 今日果然頭正尾正。
0939b10: 樹頭忽爾聽鸝鳴日破浮雲世界清休向顏淵問顏
0939b11: 路從來人子諱爺名
0939b12: 俱胝提刀勘侍者鹽官索扇驗沙彌師今問汝生前
0939b13: 事教我如何說向伊
0939b14: 三度問來三度打一番呼喚一番應如何更問娘生
0939b15: 面茶飯阿誰去奉承
0939b16: 離心意識聖凡緣洞達無依觸處玄拈起纖毫無不
0939b17: 是何分生後與生前
0939b18: 晝夜慇懃卻是誰那堪更著痛針錐太平治業元無
0939b19: 相雨順風調物物宜
0939b20: 本色風流是事周何勞特地問生由縱然箭筈鋒鋩
0939b21: 迅也落機關第二籌
0939b22: 人人有個娘生面覿體分明何不薦惹得老翁布葛
0939b23: 藤漫勞千古為方便
0939b24: 未生前底事崎嶇若個男兒解到之未到拚身宜急
0939b25: 到莫貪途樂操虛脾
0939b26: 未生前事有何疑問著人人攢著眉屋遠途長天黑
0939b27: 了師徒拖了一身泥
0939b28: 問得分明頌得親而今宜假不宜真等閑拋出磚頭
0939b29: 去也當黃金謝主人
0939b30: 十可行偈
0939c01: 晏坐
0939c02: 尋常兀坐不思量銕脊撐撐鑄就剛七破蒲團纔好
0939c03: 矣清風明月話頭長
0939c04: 入室
0939c05: 威風八面有誰當佛祖聞驚膽喪亡任你銅頭鐵額
0939c06: 漢到來無不盡歸降
0939c07: 出坡
0939c08: 三陣梆催個個忙搬柴運水好商量艸鞋繩斷擔頭
0939c09: 脫把住虛空較短長
0939c10: 粥飯
0939c11: 粒粒盡從香積來禪流咬著莫疑猜精勤參透廬陵
0939c12: 意不二維摩笑眼開
0939c13: 洗衣
0939c14: 百衲飄飄如柳絮千針結結似星垂莫嫌破碎難湔
0939c15: 浣病骨多年幸得披
0939c16: 掃地
0939c17: 掃盡從前舊滓渣笑看帚上放曇花而今和柄俱無
0939c18: 用拋出當陽驗正斜
0939c19: 經行
0939c20: 飯後經行七佛儀金磚布地許闍黎等閒踏遍閻浮
0939c21: 界正眼看來腳未移
0939c22: 念經
0939c23: 嗟嘆此經人不曉多因紙上徒紛紛入息不居出不
0939c24: 染賓盧尊者始超群
0939c25: 拜佛
0939c26: 金身莊在寶華樓緇素時參便磕頭自拜不知還自
0939c27: 起看他著甚死來由
0939c28: 道話
0939c29: 主賓和合道相同頓脫身心內外空覿面言談親會
0939c30: 得大千沙界悉圓融
0940a01: 示念經僧
0940a02: 五千餘軸止兒啼念到驢年枉自疲句外豁然明了
0940a03: 去隨機到處度群迷
0940a04: 示禪人
0940a05: 三十餘年忽過了五千里路訪吾儕稽首和南相見
0940a06: 底問渠端的是誰來林碩
0940a07: 林若若還參得禪老僧何用豎空拳腳跟下事未相
0940a08: 委一座須彌在眼前林若
0940a09: 遍地黃花滿眼秋登高賓主話綢繆林聞若解這些
0940a10: 子一喝千江水倒流林聞
0940a11: 明空底事近如何鬱鬱黃花三度過生死關頭打未
0940a12: 破枉聞般若演摩訶明空
0940a13: 萬境萬緣都放下單提向上祖師機懸崖峭壁翻身
0940a14: 轉秀宇何常不佛齊秀宇
0940a15: 禪堂闃寂甚個事何人闚不識安心旨遍智莫無疑
0940a16: 遍智
0940a17: 休將文字當逃禪須識壺中別有天老衲剖心相為
0940a18: 汝莫教林體負殘年林體
0940a19: 老僧善惡莫思量冷則圍爐熱取涼只有這些痛快
0940a20: 處行人識得豈尋常老僧
0940a21: 般若往還七八秋艸鞋債要老僧酬而今且應他期
0940a22: 去踏破回來好聚頭林粲
0940a23: 勤勞執役過三年脫盡皮膚頂骨穿再向南方遊歷
0940a24: 遍歸來要爾繼燈傳林璧
0940a25: 哭楊公
0940a26: 計得舊年分袂時牽裳問我訂歸期今來君又歸西
0940a27: 去教我如何不淚垂
0940a28: 題自像
0940a29: 舉世難看這老衲胸中佛法沒些些自把虛空拶出
0940a30: 髓惡名流落遍天衢
0940b01: 示徒求戒
0940b02: 眾生心佛不別煩惱菩提無差只因迷悟隔天涯凡
0940b03: 情聖見堪嗟夢中重重做夢沙裏深深算沙爭如直
0940b04: 下了無遮現成一著何奢
0940b05: 示眾雜言
0940b06: 空門得入賴前緣志念要堅行力要堅忘餐廢寢苦
0940b07: 鑽研頓斷牽纏憤勇當前水窮山盡見根源識得單
0940b08: 傳拈美三玄隨緣觸處自方圓住也樂然去也樂然
0940b09: 功成坐斷聖凡津迥出法身認得本人拈來物物自
0940b10: 相親不分比鄰不分主賓逢場作戲任天真宗也敷
0940b11: 陳教也敷陳橫行沙界不染塵覓個知音了卻前因
0940b12: 塵亡暫悠游嘆浮生似蹴毬勞勞碌碌苦貪求若個
0940b13: 肯休那個肯丟蜃樓海市焉能久謾懷憂不明箇事
0940b14: 來去最堪愁
0940b15: 一派灣澴四面山俄移囊缽掛其間唇嘴都盧絕躋
0940b16: 攀孰並肩清風明月伴我閑孤光迥迥照人寒惟有
0940b17: 飛雲去又還阿誰識得這清安水潺潺樹鳥深林把
0940b18: 佛參
0940b19: 至理平常離相忘名拚卻身心做一場虛空打破透
0940b20: 出圓光超脫苦海樂無窮妙難量
0940b21: 萬事無常阿誰痛傷知音何不早迴光牙關咬定豎
0940b22: 起脊梁把住虛空稱斤兩較短長
0940b23: 個事堂堂莫論短長是與非何必較量一念頓斷萬
0940b24: 慮皆忘身雖處世意清淨心清涼
0940b25: 心了無事逍遙城市順世隨緣聊相寄雖處世間行
0940b26: 超十地應如是作如是用如是為
0940b27: 這些些子聖凡皆同行人透出妙無窮不拘廛市豈
0940b28: 論山中任自逍遙自快樂自圓通
0940b29: 費盡辛艱透脫塵寰佛不為將何去參真空物我無
0940b30: 礙清閒有甚賓主甚五位甚三關
0940c01: 道無難易只要憤志庭前柏樹用繩鋸繩木忽斷觸
0940c02: 翻大地看是何境是何機是何意
0940c03: 示眾四首
0940c04: 大德胡為到此方毫無佛法可商量再三覓我安心
0940c05: 旨好肉何須剜作瘡
0940c06: 雲水相逢般若堂柰何愚拙絕商量若將伎倆抵生
0940c07: 死屈殺老胡遠渡江
0940c08: 一燈續焰百燈明豈是之乎者也行利刃吹毛握在
0940c09: 手揮時遍界絕埃塵
0940c10: 慚愧虛名處處揚從來不識古文章一條白棒傳心
0940c11: 印任爾時流道短長
0940c12: 示禪人二十七首
0940c13: 廿載相從窮此事一時豁達悟真空頂觸瞎摩醯
0940c14: 眼普照乾坤萬國中普照
0940c15: 涉遍江南數十年今來塞外話枯禪言前若解翻身
0940c16: 去一切時中恒定然定然
0940c17: 三番到此已巳三年放下身心著意研明悟腳跟親點
0940c18: 地始知鼻孔自撩天明悟
0940c19: 鼻祖階梯進步行頭陀密意不囊藏自家桶底一番
0940c20: 脫始信西來道德長德長
0940c21: 眉毛剔起究真空鐵壁銀山徹底通不是心兮不是
0940c22: 佛更將何物喚徽宗徽宗
0940c23: 曾向千山把鼻穿重來般若學耕田四蹄頭角成軒
0940c24: 過更要精勤顧尾顛成軒
0940c25: 行要實行心要虛經行坐臥處尋渠忽然撥轉閑關
0940c26: 捩活潑靈通始惠如惠如
0940c27: 內調海眾費慇懃外助山僧又盡心鐵石肝腸恁麼
0940c28: 去到頭始不負雙林雙林
0940c29: 謝汝遠來行苦行亂捶一頓當人情慧明冷處重知
0940c30: 痛卻罵山僧手太輕慧明
0941a01: 既來者裏要心真心若真時道易親除卻道心能著
0941a02: 眼慈光迥出見全身慈光
0941a03: 百日慇懃般若堂工夫到處始馨香多生道業目前
0941a04: 現積劫塵勞當下忘金道人
0941a05: 百味調和手段強飽他雲水滿寮房身心為眾何相
0941a06: 似清雨汪汪灑大荒清雨
0941a07: 頓除妄念泯真念識得左之與右之賢聖位中留不
0941a08: 住世間何處可安伊左之
0941a09: 徹義還須善自調變生成熟勿辭勞叮嚀無甚閒家
0941a10: 具剔起眉毛下一刀徹義
0941a11: 超參志氣破重圍散亂昏沉淨盡揮萬里青天無點
0941a12: 翳一輪紅日自融暉融暉
0941a13: 枯木龍吟仔細聽骷髏眼裏有瞳人他時迸出瞳人
0941a14: 眼萬象森羅一度新枯木
0941a15: 志念如山屹不搖四威儀處死心調一聲地開雙
0941a16: 眼生死輪迴當下消不搖
0941a17: 主藏靈文誰個看到來無不為輕安沉淪本體出非
0941a18: 易失卻袈裟復更難海藏
0941a19: 刀耕火種為林行暮究朝參扣己巳躬直下若能領略
0941a20: 去縱橫處處自融通林行
0941a21: 萬境萬機消息盡一知一見杳無存明明此道無人
0941a22: 識負了少林格外論林格
0941a23: 十年服役最方圓鼻孔昂藏貫徹天他日禪林嗣法
0941a24: 去始終到處有因緣林嗣
0941a25: 妙年進步急提撕執侍巾瓶絕見知生死關頭研不
0941a26: 破灼然辜負古林眉林眉
0941a27: 攀緣起倒不相離林厚何曾明得伊年老為僧少及
0941a28: 第兩門俱是操虛脾林厚
0941a29: 論是論非何日了圖閒圖靜幾時休百年瞬息成虛
0941a30: 度林目睜睜何處求林目
0941b01: 過去奚須臨後想未來何必預先愁現前些子不能
0941b02: 了可惜住山林念頭林念
0941b03: 一入叢林恒用心恒心萬境自平沉諸根脫卻郤塵緣
0941b04: 盡纔識祖師的意深林恒
0941b05: 鬧市山林本現成何須矯強費追尋通身脫落皮膚
0941b06: 盡一點圓明曜古今林本
0941b07: 念佛偈五首
0941b08: 彌陀一句最分明日用尋常總現成只要自家看得
0941b09: 破紅塵堆裏任縱橫
0941b10: 彌陀一句日新新截斷萬緣一念真驀地頓忘斯一
0941b11: 念毘盧頂上現全身
0941b12: 一句彌陀密密綿聲聲字字意昭然等閑薦得聲前
0941b13: 意笑殺諸方五味禪
0941b14: 一句彌陀在目前祗緣情妄隔三千若能頓斷根塵
0941b15: 去觸處逢渠得自然
0941b16: 念佛應須心念真念真萬境自平沉好看念盡真忘
0941b17: 處一點圓明照古今
0941b18: 示建庵
0941b19: 袈裟之下莫狐行磚鏡勤磨日月明照見本來真面
0941b20: 目始知不枉費工程
0941b21: 即事別眾
0941b22: 滇黔聚首至芙蓉平地無端鼓黑風莫謂臨岐無一
0941b23: 語普賢元不住峨峰
0941b24: 送餐霞居士
0941b25: 為官須要行慈忍出處常懷濟物心不負當年付囑
0941b26: 事大家出手拯沉淪
0941b27: 示僧看經
0941b28: 四十九年無一字分明直截為君宣柰何不覓根頭
0941b29: 意只去枝邊把葉拈
0941b30: 示了塵居士
0941c01: 學道先須一念真念真何患道難成萬緣泯處常光
0941c02: 現歷歷分明是了塵
0941c03: 因僧數數歸家示偈
0941c04: 出家未透死生關何得歸家便不還倏忽報緣顛倒
0941c05: 轉那時空悔自癡頑
0941c06: 示大方
0941c07: 一法不存猶未玅萬機休歇一非真更須拶碎娘生
0941c08: 面始識大方獨步人
0941c09: 示明心
0941c10: 將心除妄妄難遣著意明心心轉深這裏若能領會
0941c11: 去死生凡聖盡平沉
0941c12: 示正體
0941c13: 正體堂堂無背向切須堅猛力行持懸崖萬仞翻身
0941c14: 轉始是金毛獅子兒
0941c15: 示德林
0941c16: 來學道要堅心百煉紅罏不變金一念之中輕放
0941c17: 逸德林翻作棘荊林
0941c18: 示修造僧
0941c19: 剪荊伐木建雲堂風送招提滿院香直下不能休歇
0941c20: 去更於何處費思量
0941c21: 示一僧貪睡
0941c22: 久參尚自引針錐初學貪眠非所宜不是吾今妄責
0941c23: 汝釋迦曾咄蚌螺螄
0941c24: 示本源
0941c25: 捨妄歸真扣己巳參何勞涉水與登山饒君踏遍閻浮
0941c26: 境未達本源總是閑
0941c27: 與辯才
0941c28: 萬事隨宜莫強攀休論城市與山間但除自己巳胸中
0941c29: 病勿向他人紙上鑽道性醇和餘習盡覺心圓淨露
0941c30: 真顏苟非動轉昭然見端的難逃生死關
0942a01: 示無生居士
0942a02: 一念無生是事灰不勞窮究自心開腳尖踢出西來
0942a03: 意物物頭頭自偶諧
0942a04: 送實常居士
0942a05: 偶來此地遇知音外護山僧意轉深試看長松不凋
0942a06: 落與君同保歲寒心
0942a07: 送常居士
0942a08: 雲水形骸萬里人蕭然瓢衲乍相親六根可向無生
0942a09: 破一笑能諧不染因當世宰官成佛種現前宦海出
0942a10: 迷津公家伯仲機緣好共賞寒山雪裏春
0942a11: 因士舉瑞巖主人以偈示之
0942a12: 目前識破本來空豈用頻頻喚主翁我若念他他念
0942a13: 我不如撒手自西東
0942a14: 即事荅友
0942a15: 道人隨處任悠游何必將來繫念頭縱遇黑風翻鼓
0942a16: 浪幾曾沒卻釣魚舟
0942a17: 看血書華嚴
0942a18: 數年偃息處茅堂一卷華嚴一炷香縱有嘉賓來見
0942a19: 訪更無心緒與商量
0942a20: 送慈林
0942a21: 一回微處一回新秪要闍黎識本人有日腳跟親點
0942a22: 地始知吾道出常情
0942a23: 送別駕季公
0942a24: 學佛為官是事諧休將迷悟掛心懷但能學佛行慈
0942a25: 忍處處蓮花火裏開
0942a26: 選官選佛夢中夢應馬應牛迷外迷觸碎虛空無向
0942a27: 背隨緣處處樂便宜
0942a28: 示全安
0942a29: 恁麼到底恁麼去放下從頭放下參更問箇中端的
0942a30: 意圓明覺性始全安
0942b01: 示建庵
0942b02: 入此門來扣此禪經行坐臥痛加鞭等閒踏破波心
0942b03: 月萬仞峰頭去建庵
0942b04: 送能仁老宿
0942b05: 幻軀已巳過古稀年自遠來參般若禪踏破能仁舊面
0942b06: 孔始知生死不相關
0942b07: 示無憂
0942b08: 天命之年正好休知非知止自無憂四威儀處恒提
0942b09: 起薦取透關第一籌
0942b10: 示洪居士
0942b11: 不須斷髮著袈裟箇事從來本不差只要諸根脫落
0942b12: 盡一微塵裏綻心花
0942b13: 示步步
0942b14: 至誠一念莫他馳時刻精專仔細思直到聖凡情盡
0942b15: 處始知步步不離伊
0942b16: 示正授
0942b17: 自幼多年侍座傍執勞負役把身忘好看低首和南
0942b18: 句是處無非正授方
0942b19: 示正融
0942b20: 奔南逐北走西東踏破鐵鞋始正融到此宜須高著
0942b21: 眼莫教錯認主人翁
0942b22: 示正讓
0942b23: 斯門既入莫張乖撥火添香善自裁撞著曩時正讓
0942b24: 面不虛棄道就僧來
0942b25: 示正立
0942b26: 參禪一著最捷徑腳跟須當正立定踏破娘生鼻孔
0942b27: 時頭頭物物總相應
0942b28: 示正續
0942b29: 侍師心念莫支離出入分明絕是非等閒薦得西來
0942b30: 意正續綿綿度苦迷
0942c01: 示正巡
0942c02: 娘生面目甚分明何用區區覓正巡秋至梧桐應見
0942c03: 落春來杜宇遍聞聲
0942c04: 示正隨
0942c05: 起在人前睡在遲正隨函丈勿相違驀然踏著關捩
0942c06: 子揭地掀天播有違
0942c07: 示正守
0942c08: 粒米施來重若山未明道食怎生安不能當下了生
0942c09: 死正守心城也是閒
0942c10: 示正節
0942c11: 為僧須把塵緣絕暮請朝參叩正節他日腳跟親點
0942c12: 地始知吾道非常測
0942c13: 示正傳
0942c14: 半路抽身不著便到頭一著費鑽研若能這裏全知
0942c15: 曉更讓阿誰續正傳
0942c16: 寄圓融
0942c17: 別來已巳三載底事竟若何幾番寒與暖花開見也麼
0942c18: 參禪偈
0942c19: 參禪參直指始得明自己巳瞥爾緣慮生紛然是非起
0942c20: 密護在真誠精操惟至理撥轉上頭關孤高誰匹爾
0942c21: 參禪宜直截擬議成途轍提起沒底籃盛卻南山鱉
0942c22: 一法印萬象三藏絕言說汝若不相應我屈向誰雪
0942c23: 參禪這一著非是尋常作拾起龜毛繩緊把虛空縛
0942c24: 踢開雪峰毬拈過普化鐸這回纔分明兩眼見寥廓
0942c25: 參禪事非常切勿亂思量求佛被佛瞞求法被法障
0942c26: 過去不可追未來休指望現前一著子擬議不了當
0942c27: 參禪休爭勝只要明自性真機元平等至理無欠剩
0942c28: 目下不承當轉身何處證一踏連底空塵塵總相應
0942c29: 參禪宜急速切記勿輕忽休將聖量心沉埋塵勞窟
0942c30: 北秀勤拂拭南能無一物這裏如未曉屈殺天真佛
0943a01: 參禪要鐵漢不受塵物絆截斷聖凡情超過彼此岸
0943a02: 縱橫任自由屺與佛祖伴隨處利群生出語如閃電
0943a03: 參禪勿亂猜必要心死灰但教忘能所自然絕張乖
0943a04: 腳跟穩立定只待頂開得翻真受用方顯俊良才
0943a05: 參禪要英傑不被境緣攝晝夜勤精進動靜加猛烈
0943a06: 鏟去有無念掃除是非穴驀然得迸破始是大休歇
0943a07: 參禪要老辣切忌弄狡猾必要拼身命如登陣撕殺
0943a08: 妖魔並狐兔一時盡勦拔大地狼煙絕無處不通達
0943a09: 參禪休綣戀光陰急如電趨此色力強真實下履踐
0943a10: 拈卻秘魔叉奪取石鞏箭任他佛祖來都盧做一串
0943a11: 參禪須實參不是圖偷安我山連根倒慾海盡底乾
0943a12: 須臾勿放縱動靜著眼看必要親見地莫教受他謾
0943a13: 參禪要絕囂切忌被塵撓塵境纔萌動識情熾然燒
0943a14: 貪痴暫時長道念頃刻消可憐此等輩袈裟換羽毛
0943a15: 參禪勿匆匆工夫要得中緊則成執著緩便轉疏慵
0943a16: 緊緩兩相稱猶未盡圓融一齊都放下出門路路通
0943a17: 參禪須絕愛精勤莫懈怠耕破八識田漏乾七情海
0943a18: 千魔與萬難金石心無改只待骷髏穿風光何時買
0943a19: 參禪不下工正眼作麼通堪憐學步者踹他舊腳蹤
0943a20: 守株那得兔張網豈兜風弄到頭顱白依然睡夢中
0943a21: 參禪莫打誑必要大志量休說人是非但除自業障
0943a22: 戰退魔軍陣掃盡煙塵瘴縱橫當宇宙佛祖難近傍
0943a23: 參禪要孤硬孤硬識邪正千百億法門一時都除竟
0943a24: 單提向上宗忘卻己巳身命驀地通消息極目真如性
0943a25: 參禪莫亂解先要絕情愛一念不干懷萬境自空壞
0943a26: 豎起鐵脊梁休惜臭皮袋迸破面門時始得大自在
0943a27: 參禪要志節始得發憤切舉足碎魔宮赤身遊虎穴
0943a28: 縛住走盤珠截斷虛空舌直下悟無生超出塵沙劫
0943a29: 參禪要自勉切忌隨他轉莫論有與無管甚深與淺
0943a30: 一點靈虛現萬事任舒卷功夫到此時宜當高著眼
0943b01: 參禪休卜度理事要盡卻鏟去聖凡心頓除名相縛
0943b02: 寸懷虛豁豁一念空索索少存分別心依然成大錯
0943b03: 參禪休弄假正念宜緊把內外盡除掃身心全放下
0943b04: 勿認奴作郎休指鹿為馬定要見分明莫畏棒頭打
0943b05: 參禪莫莽鹵何必論今古打破趙州關搖動巖頭櫓
0943b06: 一直透長安那怕境內阻果能恁麼去超佛併越祖
0943b07: 參禪最簡直惟貴信得及一道無向背千門絕階級
0943b08: 滿眼菩薩光通身如來力好個解脫門深嗟無人入
0943b09: 參禪要自責日用發憤三毒盡蠲除六塵豈能惑
0943b10: 揣模窮至理必以悟為則頂具隻眼認出真彌勒
0943b11: 參禪宜憤志超越真俗諦放下眾緣心挽回第一義
0943b12: 爍開波旬膽洞見能仁智如此了了知利他還自利
0943b13: 參禪不堅固未免走錯步撞入荊棘林便曰菩提路
0943b14: 可憐恁麼人全不知恐怖奔波度一生到頭無所措
0943b15: 參禪沒巧拙只貴心無惑曾不問閒忙豈暇論語默
0943b16: 當下絕狐疑始識真奇特拈起一莖艸現萬億佛國
0943b17: 參禪無言說渠宜自憤策亦非毒攻毒不是楔出楔
0943b18: 吸盡滄溟水踏碎澄潭月一喝分賓主可稱英靈傑
0943b19: 參禪無言說只要工夫切頓斷無繩索掀翻繫驢橛
0943b20: 縱橫任自由妙用非他決獅子吼一聲野狐頭腦裂
0943b21: 參禪不下力學道有何益饒汝說千般爭如行一尺
0943b22: 胸中鬧攘攘腳底黑膝膝老病驀臨頭可憐誰痛惜
0943b23: 參禪真妙訣能斷生死業指石石點頭棒空空流血
0943b24: 滄溟口吸乾大地毛吞攝火焰轉法輪聖賢俱聽說
0943b25: 參禪非等閑一念固如山擬向遭他惑將離成自瞞
0943b26: 葛藤千七百徹底盡掀翻桶箍脫落了三界沒關欄
0943b27: 參禪勿浪走牢把意城守來去本無塵何勞強抖擻
0943b28: 但能知邪正不復分妍醜若是金毛兒自然解哮吼
0943b29: 參禪絕伎藝勿被文字蔽萬論共千經了然無一字
0943b30: 休將口頭語當做真實義必要見得親堪能成法器
0943c01: 參禪無剩語切忌莫錯舉饒爾說多般怎如悟少許
0943c02: 當真悟道人直截相為汝驀地自肯時堪為般若侶
0943c03: 參禪不增進空與般若近嘴上甜似蜜胸中利如刃
0943c04: 貢高我慢心肯聽誰教訓任你到驢年也無般若分
0943c05: 參禪偈已巳竟說破參禪病要識般若心盡除驕矜性
0943c06: 誠重勞便輕師友時親敬只待自點頭方續佛慧命
0943c07: 參禪偈四十珍重同門客文字尚無有何須論平亥
0943c08: 祖師道不會諸佛言無得你若不相信我拳劈面摑
0943c09: 
0943c10: 古林智禪師語錄卷之五終
