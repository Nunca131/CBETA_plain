0816b01: 御製蓮華心輪文偈頌卷第二十三　富
0816b02: 加護持力兇暴不能害虎狼無以傷皆居快樂之鄉盡處安閑之地盡由
0816b03: 加護咸仗威靈經云惟願世尊遙見守護。蘊實真如蘊者積聚之義所謂
0816b04: 積聚五蘊以成其身即色受想行識也上至諸佛下至凡夫五蘊之身皆同然有漏
0816b05: 無漏有異實真如者實為真實表無虛妄如為如常表無變異此即是法身佛性也諸
0816b06: 佛凡夫皆共有之即修證有異也故經云一切眾生皆如也眾聖賢亦如也至勒亦如者也。
0816b07: 約理敷暢繇是從後得智起他受用現十重身說十度行降及三類巧副
0816b08: 群機利物垂形應病與藥無機不契有願皆從所以為聲聞說四聖諦為緣覺說十二
0816b09: 緣為菩薩說六波羅蜜法。狂昧自除佛為二乘凡夫根性未熟染習邪法
0816b10: 宛轉生死義同狂子所以如來隱化質而住他方留教藥以治煩惱巧施方便救機
0816b11: 自然狂昧消除恒親良善故經云如醫善方便為治狂子故實在而言死無能說虛妄也。雄
0816b12: 名絕代淨王太子捨金輪王位出家修道以三十四心成等正覺故得十方說
0816b13: 法千界現身梵王帝釋以歸依外道天魔而稽首三百六十會說法八万四千門化人所
0816b14: 以万代留名四生依仗也。識洞虛無清淨之教玄妙之門其道於窈其德
0816b15: 於寥廓匪過人之智非出眾之才又何以洞識虛無鑒通幽邃可以挫可以紛合太上
0816b16: 之微言契老之躬闡也。勿乖準的製度合儀規矩無失履坦平之道循
0816b17: 中庸之途富者誡其驕貴者慎其逸即無踰越之道有契合之理者。便同
0816c01: 摸六度之行眾聖之履之則道果克圓躡之則福智具足其途而守其轍師於古
0816c02: 而法乎往。顛倒成癖背覺合塵去彼取此戀化城而捨寶所著此岸
0816c03: 而涅槃見有短長人分賢肖所以魯鈍為懷顛倒成癖。猶豫凡夫四諦之內
0816c04: 五乘之中乃如來躬闡之文實童壽親翻之教意有不決心生兩疑誠為猶豫凡夫不了
0816c05: 真空諦理。蓮花臺上昔佛在世寶雲為地紅蓮為臺淤泥不染於芳塵濁
0816c06: 水難霑於態匪常人而可處唯調御以方昇足可吹大法螺演大法義。競作
0816c07: 仙遐徵二舄遽變雙堪驚代之禎雅合今時之詠重尋地誌獲窺
0816c08: 葉縣之圓靜覽筠編方見王之術既為異事載前經。淺近世俗外
0816c09: 凡夫具足煩未聞諸佛說甚深之教只以愚劣見解推度世諦之事不能親近善友也。
0816c10: 月影水壺月者即太陰之精頗迦寶水珠所成能冷能照冰壺即冬水
0816c11: 最潔之也是以影落万方光浮四照此即取喻如來應根說法之狀故慈恩云只如澄
0816c12: 空辟彩洞皎無涯任水旋光暉華有極水清而月影便現水濁而月影便沉全破現不
0816c13: 同暗明猶來有別此乃報化之差別。緣藉雖淨有為之法將欲生起現行
0816c14: 假眾緣方能發生論云有為之法藉託緣方得生起。苦樂昭蘇菩薩
0816c15: 以神通方便之力救護一切眾生令得安樂離苦解脫經云令諸子等出於火宅坐於四衢道
0816c16: 中也。差別眾異眾星拱極百谷朝宗万芽纔出於地中一雨普滋於根蔕
0816c17: 愚智不等貴賤自分或有博古知今或有愛丹非素量其好上分以等差小人非君
0816c18: 子之流菩薩匪聲聞之類也經云一地所生一雨所潤而諸草木各有差別。悉得
0817a01: 勤劬悉由咸也得謂獲成勤以精進為名劬以劬勞彰稱勉其墮政旌以幹能。
0817a02: 握符布政經云初地菩薩閻浮王二地菩薩忉利王莫不應乎寶籙執之
0817a03: 左契貴康濟於万方以臨於天下即吊伐有度巡省不渝也。信及豚魚菩薩
0817a04: 地為王已巳如前說且乃恩霑行葦信及豚魚合易象之玄言春秋之大義亦由流水
0817a05: 溉涸池之鯉文千里之駒万載一時今猶古也。研窮境界研覈是非窮究
0817a06: 深淺乃至人之境界開達士之襟懷抱忠孝則酬而賞之於嫉則懲而勸之。散在
0817a07: 清虛無為之化無言而信惚之道淳和之德莫不散在清虛流於遐邇秖如
0817a08: 宇宙之內皆氶長養之功造化之間盡沐陽和之力論云青青翠竹盡是真如黃花
0817a09: 無非般若。豈將紕繆真如性海涅槃寶山豈可以情慮測量豈可以智解推度
0817a10: 此諸佛奧旨眾聖玄門非中小二乘之境界也故經云假使滿世間皆如舍利弗盡思共度
0817a11: 量不能測佛者。所擬難乎上古奧典昔佛所宣即四智菩提六波羅蜜教菩薩
0817a12: 也聲聞經中道大乘名第一義諦諒其玄奧焉可測量。因無間能薰所薰
0817a13: 造受果前七識通於運轉第八識一向含藏故阿耶如惡叉聚無間受報何窮故
0817a14: 論云由諸業習氣二取習氣俱前異熟既盡復生餘異熟。滿丘墟五印至教
0817a15: 三藏雄經能詮之文所詮之義寰中被闡万國咸遵同修真淨之皆習人天之行亦如
0817a16: 一陽纔發万木皆春雨曜初臨無達不照。風飄暴起三災之中斯為一焉四大
0817a17: 之內此復數春生則百草皆榮秋起則万木俱隕隨波起浪逐處飛聲防染污於淨心
0817a18: 誡坌暗於真性。妄想閻浮未越資加難逃妄想是閻浮之界偏多計
0817b01: 之心所以猒下苦欣上淨妙故經云我皆濟拔令出三界者。潛通惠愛密契
0817b02: 包容潛通惠愛靜想眾生之意難齊諸佛之心故乃應物現形運通說法用示好生
0817b03: 之德貴施享育之恩。九類嗟呼四生汩沒九類嗟呼慊不遇於釋迦恨未
0817b04: 逢於勒值佛前佛後歎累累生偶良時重興釋典。幽微經律惟經
0817b05: 律論詮戒定惠思文義以難窮在宗體而莫究誠三學精研之理乃五乘師範之門
0817b06: 不可以智知不可以識識。隨意珠為善友太子果釋迦如來入大海
0817b07: 以採珠向利師而行施其珠也無求不應有願皆從濟貧苦之眾生行菩薩之密行今以聞經發
0817b08: 心薰無漏種在於識內當來成佛一切有為無為塵沙功德皆從此生猶若隨意珠經云以
0817b09: 無價寶珠繫其衣裏。論愚癡謗不了諦理封執迷情遂興謗於果中遽招
0817b10: 譏於位以理外妄計心外別求執是為非隨邪逐。發跡多途從微至著
0817b11: 自下昇高俾入聖以超凡庶邪而歸正向菩提而起信於實際以開心是知入聖果珠
0817b12: 為修別異障證理致有等差。威光熾盛有福有惠為人為天超越
0817b13: 沈淪照燭幽昧燦神光而煜赫方聖道之昭彰煥乎十方光乎万有。戒細人
0817b14: 根有上中下戒有大小乘菩薩則性戒難持聲聞則遮戒易犯故瑜伽論云以少施等善
0817b15: 感無量果以少戒等力引大善根而學不必多行者為上是致見聞疑罪難持易犯者也。
0817b16: 金文祕藏大雄氏三乘十二部教五千四十八卷或說宿世緣或與未來受
0817b17: 記百王不易千聖共傳實為甚深真名祕密編成寶軸纂集金文者。咸感四
0817b18: 隅六欲人天咸感於隨機說法四維上下盡承於應物現形同伸仰讚之誠共竭
0817c01: 稱揚之言。燃燈暗室提拔沈埋明揚仄陋若燃燈於暗室如乘炬於蔀家
0817c02: 有感必通無暗不燭貴蒙昧之徒令其悟解經云譬如一燈燃百千燈者皆明明終不
0817c03: 盡者。日月光舒諸佛出世万國蒙恩何殊於日月麗天豈異於星辰行度咸蒙
0817c04: 委照盡荷舒光。
0817c05: 御製蓮華心輪文偈頌卷第二十三正文百九十字注二千一百一十八字
0817c06: 甲辰歲高麗國大藏都監奉
0817c07: 彫造
