0791c01: 法璽印禪師語錄卷第四
0791c02: 嗣法門人性圓旋璣旋哲旋賢等編次
0791c03: 住北京南城清化禪寺語錄
0791c04: 師於壬子年九月二十二日進院。
0791c05: 山門門戶近都深固幽遠八字打開誰是主者一喝
0791c06: 便進。
0791c07: 彌勒殿久視云坦腹者阿師為何笑不歇想是布袋
0791c08: 口不敢輕漏洩插香云明眼人難瞞。
0791c09: 佛殿巍巍挺特眾聖中尊且道今日新長老到來作
0791c10: 麼生相見遂展具云相隨來也。
0791c11: 大士殿婆心三大士威德莫能齊為什麼終日在者
0791c12: 裏成群作隊正眼看來也須各領三十棒。
0791c13: 伽藍堂十方常住賴汝維持者個破砂盆急急須扶
0791c14: 起何故靈山受囑來斯地千古難忘者片心遂插
0791c15: 香。
0791c16: 祖師堂一堂風冷澹千古意分明且道分明底是個
0791c17: 什麼良久云惡。
0791c18: 據方丈師以杖左卓云有賓有主有照有用以杖右
0791c19: 卓云有縱有奪有殺有活以杖橫案云三世諸佛歷
0791c20: 代祖師天下老和尚都向者裏納敗缺一僧纔出師
0791c21: 劈頭便棒云正令當行。
0791c22: 即日上堂師至座前以杖指云者個所在乃從上老
0791c23: 古錐放捨身命處廣運神通處今朝無面目的漢到
0791c24: 來且道作何三昧一喝便陞拈香祝
0791c25: 聖畢復拈香云此一瓣香最初流落諸方深坑險隘百
0791c26: 煉不成末後撞入雲居大冶紅爐一鎚打就今對人
0791c27: 天第四回拈出爇向爐中端為供養前住雲居歸老
0791c28: 竹林堂上傳臨濟正宗第三十世傘居先師顓愚大
0791c29: 和尚用酬法乳之恩遂斂衣就座盤山語石和尚白
0791c30: 槌云法筵龍象眾當觀第一義師云第一義諦如熱
0792a01: 火燧似太阿鋒觸則頭開腦裂背則膽喪魂飛眾中
0792a02: 有不顧性命者出來相見問敲唱同時萬里之鉤齊
0792a03: 放主賓互換縵天之網全彰打鳳羅龍即不問如何
0792a04: 是賓中主師豎起拂子如何是主中賓師垂下拂子
0792a05: 如何是主中主師橫按拂子如何是賓中賓師擲下
0792a06: 拂子進云賓主已蒙師指示聲氣相同一句又作麼
0792a07: 生師拈棒云照顧頂進云道泰不傳天子令時清
0792a08: 休唱太平歌師打云要識青山雨後看問昔日靈山
0792a09: 說法天雨四花今朝清化開堂有何祥瑞師云鐘鼓
0792a10: 聲喧海眾齊進云金風吹玉管杲日麗晴空且道澹
0792a11: 老法師暨諸緇素請師住院以何法酬他師卓杖云
0792a12: 更無別物進云玉洞橋高行者少汾河水濁飲人稀
0792a13: 秖如向上人來如何話會師云總教伊退步有分進
0792a14: 云不辭萬里來清化大振宗風在帝都師云語出自
0792a15: 殷勤僧禮拜師乃云靈光獨耀迥脫根塵至理無言
0792a16: 難容話會與麼去就未免有負傍觀今日山僧只得
0792a17: 別通消息驀豎拂子云還見麼擊一擊云還聞麼若
0792a18: 見若聞何異撒珍寶於十字街頭提折腳鐺於千峰
0792a19: 頂上打鳳羅龍則且置秖如祝聖開堂一句作麼生
0792a20: 道卓一卓云耕鑿不知由帝力萬邦齊唱太平歌敘
0792a21: 事畢復舉南泉老人入新院時有僧問云和尚進院
0792a22: 歸方丈後以何法示人泉云昨夜三更失卻牛天明
0792a23: 起來失卻火後大慧和尚舉云老僧昨夜也不曾失
0792a24: 卻牛天明也不曾失卻火有人來問徑山進院歸方
0792a25: 丈後以何法示人只向他道饑來喫飯困來打眠師
0792a26: 云者兩個漢各逞己長捉風捕影撿點將來一得一
0792a27: 失今日設有人問清化進院歸方丈以何法示人便
0792a28: 與他劈脊一棒諸仁者且道山僧與古人是同是別
0792a29: 遂卓杖云但逢珠玉盤中現始信真沙不博金語和
0792a30: 尚結座云諦觀法王法法王法如是下座。
0792b01: 當日晚參道無南北隨方建立法幢手眼通身到處
0792b02: 拈提祖令應萬物如月影寒潭赴群機如雲遊空谷
0792b03: 非離非即不有不無自能驅耕奪食攫霧拿雲且道
0792b04: 個裏有什麼長處便能如是遂舉杖云透水穿山禁
0792b05: 冷熱撐天拄地耐春秋復舉百丈示眾云汝等與我
0792b06: 開田我與汝說大義眾開田了歸請說大義丈乃展
0792b07: 兩手師云古人雖則一期方便真實為人爭奈太殺
0792b08: 郎當傍觀者哂今晚山僧告眾又且不然何故汝
0792b09: 等為我執事我為汝等說禪眾中有常住事畢來問
0792b10: 禪者即向他道花落鳥啼明祖意水流風動演摩訶
0792b11: 便歸方丈。
0792b12: 結制上堂今日藂林結制那肯當爐不避惟有露柱
0792b13: 燈籠恰好心空及第眾中莫有出來吐露消息者麼
0792b14: 問法不孤起遇緣即宗結制上堂如何舉示師云寒
0792b15: 風起處結冰花進云閉門打睡接上上機坐曲彔床
0792b16: 勉為中下且道清化開爐更接何等法器師云黧駑
0792b17: 白牯一齊收進云假如心空及第不受鉗錘者到來
0792b18: 又作麼生師打云拈向一邊問鐘鼓交參人天普集
0792b19: 向上宗乘則且置開爐句子請師宣師云烈焰烘天
0792b20: 燋頭爛尾進云天下衲僧都入般若堂中為什麼水
0792b21: 牯牛不入斯門師云頭角太崢嶸進云且道得何道
0792b22: 理便當如是師云不入眾流僧喝師便打乃云大開
0792b23: 爐妙密鉗錘是聖是凡都歸鎔化三頭六臂悉在
0792b24: 其中鶻眼龍睛豈容擬議黧駑白牯何妨動地放光
0792b25: 露柱燈籠管教橫行直撞果然恁麼方許獨步大方
0792b26: 其或不然急須脫卻芒鞋高懸囊缽向紅爐焰裏翻
0792b27: 身萬仞崖前撒手既然如是且安禪結制一句作麼
0792b28: 生道驀豎拄杖云鉗錘既在無私手鐵額銅頭也皺
0792b29: 眉一卓下座。
0792b30: 萊臣余護法為母張氏夫人誕辰請上堂問放行也
0792c01: 日月爭光把住也乾坤失色一切淆訛即不問慶生
0792c02: 句子請師宣師云西山老鶴鳴松頂東海靈龜曳尾
0792c03: 行進云昔日給孤長者捨祇園果現天宮今朝余公
0792c04: 為母誕辰飯眾有何瑞應師云冰花連底凍石耳傍
0792c05: 雲生進云朝中佩玉乘車客盡是當年作福人師云
0792c06: 笑倒燈籠露柱問東華送福南極呈祥即不問慶壽
0792c07: 一句作麼生師云滿面寒風隨日至一天春景及時
0792c08: 來進云恁麼則青松垂玉粒碧海泛金樽師云恰似
0792c09: 蓬萊閬苑進云前三三與後三三師打云者是多少
0792c10: 進云某甲只得禮拜師云亂統禪和乃云佛真法身
0792c11: 猶若虛空應物現形如水中月者裏會得不惟古佛
0792c12: 舒光要且山河大地萬象森羅情與無情一齊俱證
0792c13: 無生法忍與麼告報猶是第二頭豈不見張氏夫人
0792c14: 自呈偈云大道本來無一字字無何用費工夫個中
0792c15: 消息難描畫水淨天空月滿壺今日乃萊臣護法為
0792c16: 母飯眾之辰山僧不妨為伊據款結案良久云常將
0792c17: 日月為天眼指出須彌作壽山復舉龐居士與靈昭
0792c18: 女云明明百草頭明明祖師意靈昭云老漢髮白齒
0792c19: 黃猶作者個見解龐云汝作麼生昭云明明百草頭
0792c20: 明明祖師意師云龐公舉處即當靈昭答處孤峻雖
0792c21: 則父子綱常早已互揚家醜若在清化門下正好喚
0792c22: 來一頓痛棒何故明明百草頭明明祖師意一喝
0792c23: 下座。
0792c24: 澹恆法主誕辰請上堂問蟠桃果熟三千歲優缽花
0792c25: 開不記年七十從心即不問不通凡聖事如何師云
0792c26: 威音那畔薦取進云風聲嘹嚦動生前如何是過去
0792c27: 心不可得師云虛室夜生白進云黃花翠竹總真如
0792c28: 如何是現在心不可得師云燈籠笑滿腮進云月影
0792c29: 浮沉蕩太虛如何是未來心不可得師云井裏蝦蟆
0792c30: 吞卻月進云與麼則情與無情一齊慶祝去也師云
0793a01: 還有泰山石在問香風迎瑞彩燭影現銀花森羅及
0793a02: 萬象盡是眼中沙如何是無生句師作聽勢云道什
0793a03: 麼進云老漢切莫粧聾好師云街頭木杓幾文錢僧
0793a04: 便喝師打云波斯入鬧市乃云佛子住此地即同佛
0793a05: 受用常在於其中經行及坐臥且道經行坐臥的是
0793a06: 什麼莫是威音那畔減損不得的麼莫是今世門頭
0793a07: 增加不得的麼莫是澹恆法主出廣長舌橫說豎說
0793a08: 的麼莫是山僧手裏七尺烏藤為人揀凡成聖的麼
0793a09: 若向者裏檢點得出則一動一靜一語一默總是諸
0793a10: 佛受用更說甚如來禪祖師禪有義路無義路脫體
0793a11: 是個無量壽風吹不動斧劈不開無黨無偏春秋不
0793a12: 涉則止秖如今日山僧為伊慶祝遐齡一句又作麼
0793a13: 生道良久揮拂云虛空劫外傳消息石女今朝產聖
0793a14: 僧復舉江西馬祖以禪道化人西山亮座主以教法
0793a15: 救世一日亮座主來參馬祖祖云見說大講得經論
0793a16: 是否主云不敢祖云你還將什麼講主云將心講祖
0793a17: 云心如工伎兒意如和伎者又怎講得亮乃抗聲云
0793a18: 心既講不得莫是虛空講得麼祖云卻是虛空講得
0793a19: 亮不肯即便出去祖招云亮座主主回首豁然大悟
0793a20: 師云馬大師拗直作曲平地風波亮座主氣欲吞雲
0793a21: 隨風倒舵不惟虛空解講經要且翻成話柄山僧今
0793a22: 日與澹恆法主同堂共住聲氣相符斷不作者般語
0793a23: 話何故桃花細逐楊花落黃鳥時兼白鳥飛拽杖
0793a24: 下座。
0793a25: 佛成道日劉山主誕辰請上堂問悉達冷坐六年一
0793a26: 夜睹明星而悟道還端的也無師云拄杖頭邊懸杲
0793a27: 日龜毛尾上繫清風進云三七思維無法說一乘圓
0793a28: 頓復何言師云夢裏家山認得真進云摩揭掩室毘
0793a29: 耶杜口還是為人不為人師云兩頭截斷不留中進
0793a30: 云三頓得隨摩竭令當陽拈出大家看師云寐語作
0793b01: 麼顧居士問太虛空還有相否師云有進云如何見
0793b02: 得師打云劈破兩邊看進云朔風已隨冰影去浮雲
0793b03: 片片帶春來師云閒言語問世尊未出母胎度人已
0793b04: 畢且道當初降生作麼師云矢上更加尖進云黃宮
0793b05: 降誕早已稱尊且道雪山六載夜睹明星又悟個什
0793b06: 麼師云虛空重釘橛進云幾番揭露揚家醜未審何
0793b07: 人識得渠師云賴汝一個乃云今日是釋迦老子成
0793b08: 道之日又是劉山主誕生之辰荷花映水松柏長青
0793b09: 杲日麗乎中天須彌齊於壽岳到恁麼田地非情可
0793b10: 測非智可稱所以道虛空可量風可繫無能盡說佛
0793b11: 功德復舉世尊於雪山六載一夜睹明星而悟曰奇
0793b12: 哉一切眾生具有如來智慧德相皆因妄想執著不
0793b13: 能證得師云黃面老漢大驚小怪錯認驢鞍橋作阿
0793b14: 爺下頷清化者裏不然夜夜明星燦爛朝朝曉日輝
0793b15: 煌人人鼻孔撩天個個腳跟點地為什麼大眾總不
0793b16: 悟去卓云家無白澤之圖亦無如是妖怪下座。
0793b17: 除夕上堂問幾回霜雪苦風寒恰遇今朝對日歡祖
0793b18: 意西來即不問迎新送舊請師宣師云五鳳樓前瑞
0793b19: 氣濃進云爆竹一聲除臘去梅花幾點送春來師云
0793b20: 莫將聲色成窠臼進云燈籠露柱皆證無生未審和
0793b21: 尚證個什麼師打云一棒一條痕進云恁麼則人人
0793b22: 知吉慶個個盡酬恩師云山門合掌佛殿和南乃云
0793b23: 一歲光陰駒過隙往來寒暑任懽呼雖然身世榮枯
0793b24: 事個裏依然絕有無舉措施為真受用著衣喫飯自
0793b25: 工夫萬別千差明的旨喚龜作鱉豈模糊撞倒燈籠
0793b26: 露柱報道庭際梅敷北禪可笑設家宴無端烹宰不
0793b27: 相辜清化從來澹薄茶湯勉力空疏且正當除夕一
0793b28: 句作麼生道良久云今日大年三十到家家門首換
0793b29: 桃符一喝下座。
0793b30: 元旦上堂拈香祝　聖畢問香煙靄靄瑞氣重重佛
0793c01: 法當陽如何指示師云蒼松翠柏淡煙籠進云昨宵
0793c02: 是舊歲今日是新年且道佛法還有新舊也無師云
0793c03: 春風回萬壑煦日麗千村進云恁麼則山川蒙至化
0793c04: 草木賴恩光師云腳跟下好與三十棒進云風雨去
0793c05: 來天本淨霧雲收盡日長明師云且喜沒交涉乃舉
0793c06: 香巖和尚云去年貧未是貧今年貧始是貧去年貧
0793c07: 猶有卓錐之地今年貧連錐也無洞山和尚云去年
0793c08: 富未是富今年富始是富去年富唯有一領墨黲布
0793c09: 衫今年富添得一條百衲山水袈裟歲朝抖擻呈禪
0793c10: 眾實謂風流出當家師云二尊宿一人稱貧一人道
0793c11: 富長者長無端短者短無度雖然各顯家風未免世
0793c12: 諦流布拈拄杖云清化者裏也不稱貧也不道富任
0793c13: 是年新月新家風到底如舊遂高聲召大眾眾回首
0793c14: 師云昨日不同今日節今年卻是去年春卓一卓喝
0793c15: 一喝下座。
0793c16: 解制上堂問九旬把住即不問今日放行事若何師
0793c17: 云擎頭帶角出風雲進云眾檀越皆以上元勝會為
0793c18: 解制之端且道宗乘中還得相應也未師云梵音聲
0793c19: 裏徹雲霄進云萬里山河承帝力謳歌此日祝長年
0793c20: 師云須彌岌崿海水沸騰乃云九旬把住今日放行
0793c21: 杲日懸空春風匝地喬松轉翠多年丹鳳舞池邊嫩
0793c22: 柳垂青無限錦鱗浮水面銀花火樹處處皆然黃閣
0793c23: 紫宸明明透露六街聲動地鐵馬響簷前諸人眼見
0793c24: 耳聞必竟作何體段拈拄杖一卓云拄杖子騎佛殿
0793c25: 出山門週遊華藏世界海跨須彌入藕絲孔裏轉大
0793c26: 法輪諸仁者還有知山僧為人落處麼良久云一把
0793c27: 柳絲收不得和煙搭在玉欄杆擲拂子下座。
0793c28: 退院日值旃檀佛開光上堂來自秋風來去自秋風
0793c29: 去來去總秋風為何成兩義你諸人還會麼會得時
0793c30: 節已至其理自彰頂門上放大寶光眉睫間現諸妙
0794a01: 相塵塵爾剎剎爾到處稱尊隨方自在到與麼地喚
0794a02: 丈六金身作一莖草也得喚一莖草作丈六金身也
0794a03: 得所以道法身遊遍娑婆界今古誰人識得渠復舉
0794a04: 世尊在忉利天為母說法優填國王思佛命匠刻旃
0794a05: 檀像及至世尊下來像亦出迎師云世尊布縵天網
0794a06: 下透海鉤引波濤於陸地之中釣鯤鯨於須彌之上
0794a07: 若非優填國王當時也大難承順何故童僕尚能多
0794a08: 意氣主人應是不尋常喝一喝下座。
0794a09: 
0794a10: 法璽印禪師語錄卷第四
