0223b18: 
0223b19: 
0223b20: 
0223b21: 大方廣佛新華嚴經合論卷第三十三
0223b22: 唐于闐國三藏沙門實叉難陀譯經
0223b23: 唐太原方山長者李通玄造論
0223b24: 唐福州開元寺沙門志寧釐經合論
0223c01: 十住品第十五之餘
0223c02: 【論】第五隨文釋義者長科為六段。
0223c03: 【經】爾時法慧菩薩承佛威力入菩薩無量方便三昧
0223c04: 以三昧力十方各千佛剎微塵數世界之外有千佛
0223c05: 剎微塵數諸佛皆同一號名曰法慧普現其前告法
0223c06: 慧菩薩言善哉善哉善男子汝能入是菩薩無量方
0223c07: 便三昧善男子十方各千佛剎微塵數諸佛悉以神
0223c08: 力共加於汝又是毗盧遮那如來往昔願力威神之
0223c09: 力及汝所修善根力故入此三昧令汝說法為增長
0223c10: 佛智故深入法界故善了眾生界故所入無礙故所
0223c11: 行無障故得無等方便故入一切智性故覺一切法
0223c12: 故知一切根故能持說一切法故所謂發起諸菩薩
0223c13: 十種住善男子汝當承佛威神之力而演此法是時
0223c14: 諸佛即與法慧菩薩無礙智無著智無斷智無癡智
0223c15: 無異智無失智無量智無勝智無懈智無奪智何以
0223c16: 故此三昧力法如是故是時諸佛各伸右手摩法慧
0223c17: 菩薩頂法慧菩薩即從定起告諸菩薩言佛子菩薩
0223c18: 住處廣大與法界空等佛子菩薩住三世諸佛家
0223c19: 彼菩薩住我今當說。
0223c20: 【論】第一從爾時法慧菩薩已巳下至菩薩住我今當
0223c21: 說此一段有十九行半經明法慧菩薩入定諸佛
0223c22: 加持分於中大意有十一釋菩薩名二明入三昧
0223c23: 之意三明三昧之力四明十方佛來現其前與法
0223c24: 慧同號五明十方佛與力共根六明毗盧遮那如
0224a01: 來往昔願力使然七明法慧菩薩自善根力能入
0224a02: 三昧八明入定因緣九明十方諸佛與十智十明
0224a03: 法慧出定演說十種住門一釋菩薩名者如十信
0224a04: 位中菩薩下名悉同名之為首為明信心以信為
0224a05: 首此十住位中已巳生諸佛智慧家故下名悉同名
0224a06: 之為慧為明入聖法流中得佛智慧同佛知見善
0224a07: 簡正邪契會正法名之法慧若也自己巳不能同諸
0224a08: 佛智慧知見者自邪未明焉能簡邪見也是故此
0224a09: 位能同一切諸佛知見故得一切同名法慧佛而
0224a10: 現其前以為印信定其詮表也以與十方諸佛智
0224a11: 慧同故二明入三昧之意者如十信位中且以生
0224a12: 滅心信自心所有無始無明能分別心便即信為
0224a13: 自心根本不動智佛未有方便三昧合其體用故
0224a14: 是故十信位中十箇世界皆名為色為十信未入
0224a15: 法性之流以生滅心而信解故故十箇世界名之
0224a16: 為色如此十住位中以方便三昧無沉掉心能現
0224a17: 自體無生滅智慧故是故一切修道者初以聞解
0224a18: 信入次以無思契同依本無作用之本智慧故故
0224a19: 須入三昧以淨攀緣染習力故無作真智方明現
0224a20: 故以是義故須入三昧三者云正昧者云定總言
0224a21: 正定正定者無沉掉也無思所緣境也亦無攝持
0224a22: 伏滅心也無忻無厭任性無思任理不作智自明
0224a23: 矣是名方便是名無量以淨無量妄想故不可以
0224a24: 情量思度所知故故名無量方便三昧三者正也
0224b01: 昧之云定明情識昧正智自明如色界無色界三
0224b02: 昧皆以息想慮而得之聲聞緣覺三昧修厭患觀
0224b03: 而對治樂觀空而滅悲智以寂滅為樂權教菩薩
0224b04: 樂觀空而行六度離苦本而生淨國設有住此界
0224b05: 者言留惑而化眾生皆非法爾合然無出沒故以
0224b06: 此義故此方便三昧者為一切眾生迷法界體用
0224b07: 五欲情生以不造作心現本智故便將根本定體
0224b08: 淨所妄情名為方便非是別於真外別有假安立
0224b09: 之定名為方便譬如以水清寶能清濁水為珠淨
0224b10: 緣現本淨水非是珠能作得淨水方便三昧亦復
0224b11: 如是為以萬法無作本自淨緣現得本自無作智
0224b12: 慧力故故名方便但天人外道三乘所有因果皆
0224b13: 有所作以此所生皆有處所皆有果報廣狹淨穢
0224b14: 差別等事於此佛華嚴一乘法門以無住無作任
0224b15: 性法門所有其生任無依智無依止心智幻生身
0224b16: 稱真法界於一切眾生前對現色身然其體相無
0224b17: 來去然亦不作神通變化之事雖然普現三世一
0224b18: 切業果在剎那之中然亦不住三世遠近及剎那
0224b19: 之見於此經所作三昧智慧一切願行總是任理
0224b20: 智之運為非有作有修忻厭之法也三明三昧之
0224b21: 力者其力有五一定體淨欲周力二定能顯智
0224b22: 慧同佛力三定能同佛身相名號現前力四定能
0224b23: 契佛所知見得諸佛共所加持力五定能生在如
0224b24: 來家為真佛子住佛智慧力一定體而能淨欲
0224c01: 周力者為以此無作定體而能淨諸欲妄心身同
0224c02: 於空無表裏周空法界故二定能顯智慧
0224c03: 同佛力者為無作用定能現無作用自然慧故為
0224c04: 一切眾生皆具足如來自然智慧為迷境情起緣
0224c05: 五欲心障故以修無作定為方便佛智自然智便
0224c06: 現故三定能同佛身相名號現前力者為以無作
0224c07: 定顯得自法身智身無作白淨無垢與一切諸佛
0224c08: 法身智慧合故是故十方各千佛剎微塵數諸佛
0224c09: 同名法慧而現其前以智慧契會同佛知見故是
0224c10: 故皆佛號與自己巳同名名為法慧云十方各千佛
0224c11: 剎微塵為數量者為明隨位進修智慧周昇降
0224c12: 之數十行之中云萬佛剎微塵十迴向位中云百
0224c13: 萬佛剎微塵以彰智慧昇進為對迷時即不可說
0224c14: 剎塵煩惱為對悟時即不可說剎塵佛國及佛智
0224c15: 慧也四定能契佛所知見得諸佛加持力者諸佛
0224c16: 加持有七一同名號加持令不疑故二言讚加持
0224c17: 令入位者心安隱故三毗盧遮那師弟加持彰本
0224c18: 願故四神力加持與本師會同本神力智慧故五
0224c19: 自善根力加持以自修方便定顯本智慧故六得
0224c20: 十方同號佛皆與十種智力加持以說法同諸如
0224c21: 來辯無礙故七得十方同號諸佛手摩其頂加持
0224c22: 明至佛知見之頂許可不謬故有是七種加持也
0224c23: 五定能生在如來家為真佛子住佛智慧力者為
0224c24: 以無作定體顯本智慧同諸如來解脫智慧故。
0225a01: 【經】諸佛子菩薩住有十種過去未來現在諸佛已巳說
0225a02: 當說今說何者為十所謂初發心住治地住修行住
0225a03: 生貴住具足方便住正心住不退住童真住法王子
0225a04: 住灌頂住是名菩薩十住去來現在諸佛所說。
0225a05: 【論】第二從出定後明正說十種住名目分如文可
0225a06: 見。
0225a07: 【經】佛子云何為菩薩發心住此菩薩見佛世尊形貌
0225a08: 端嚴色相圓滿人所樂見難可值遇有大威力或見
0225a09: 神足或聞記別或聽教誡或見眾生受諸劇苦或聞
0225a10: 如來廣大佛法發菩提心求一切智。
0225a11: 【論】第三有十法明正說發心之因分即是見佛身
0225a12: 色端嚴或聞教誡等是。
0225a13: 【經】此菩薩緣十種難得法而發於心何者為十所謂
0225a14: 是處非處智善惡業報智諸根勝劣智種種解差別
0225a15: 智種種界差別智一切至處道智諸禪解脫三昧智
0225a16: 宿命無礙智天眼無礙智三世漏普盡智是為十佛
0225a17: 子此菩薩應勸學十法何者為十所謂勤供養佛樂
0225a18: 住生死主導世間令除惡業以勝妙法常行教誨歎
0225a19: 無上法學佛功德生諸佛前恒蒙攝受方便演說寂
0225a20: 靜三昧讚歎遠離生死輪迴為苦眾生作歸依處何
0225a21: 以故欲令菩薩於佛法中心轉增廣有所聞法即自
0225a22: 開解不由他教故佛子云何為菩薩治地住此菩薩
0225a23: 於諸眾生發十種心何者為十所謂利益心大悲心
0225a24: 安樂心安住心憐愍心攝受心守護心同己巳心師心
0225b01: 導師心是為十佛子此菩薩應勸學十法何者為十
0225b02: 所謂誦習多聞閑寂靜近善知識發言和悅語必
0225b03: 知時心無怯怖了達於義如法修行遠離愚迷安住
0225b04: 不動何以故欲令菩薩於諸眾生增長大悲有所聞
0225b05: 法即自開解不由他教故佛子云何為菩薩修行住
0225b06: 此菩薩以十種行觀一切法何等為十所謂觀一切
0225b07: 法無常一切法苦一切法空一切法無我一切法無
0225b08: 作一切法無味一切法不如名一切法無處所一切
0225b09: 法離分別一切法無堅實是為十佛子此菩薩應勸
0225b10: 學十法何者為十所謂觀察眾生界法界世界觀察
0225b11: 地界水界火界風界觀察欲界色界無色界何以故
0225b12: 欲令菩薩智慧明了有所聞法即自開解不由他教
0225b13: 故佛子云何為菩薩生貴住此菩薩從聖教中生成
0225b14: 就十法何者為十所謂永不退轉於諸佛所深生淨
0225b15: 信善觀察法了知眾生國土世界業行果報生死涅
0225b16: 槃是為十佛子此菩薩應勸學十法何者為十所謂
0225b17: 了知過去未來現在一切佛法修習過去未來現在
0225b18: 一切佛法圓滿過去未來現在一切佛法了知一切
0225b19: 諸佛平等何以故欲令增進於三世中心得平等有
0225b20: 所聞法即自開解不由他教故佛子云何為菩薩具
0225b21: 足方便住此菩薩所修善根皆為救護一切眾生饒
0225b22: 益一切眾生安樂一切眾生哀愍一切眾生度脫一
0225b23: 切眾生令一切眾生離諸災難令一切眾生出生死
0225b24: 苦令一切眾生發生淨信令一切眾生悉得調伏令
0225c01: 一切眾生咸證涅槃佛子此菩薩應勸學十法何者
0225c02: 為十所謂知眾生無邊知眾生無量知眾生無數知
0225c03: 眾生不思議知眾生無量色知眾生不可量知眾生
0225c04: 空知眾生無所作知眾生無所有知眾生無自性何
0225c05: 以故欲令其心轉復增勝無所染著有所聞法即自
0225c06: 開解不由他教故佛子云何為菩薩正心住此菩薩
0225c07: 聞十種法心定不動何者為十所謂聞讚佛毀佛於
0225c08: 佛法中心定不動聞讚法毀法於佛法中心定不動
0225c09: 聞讚菩薩毀菩薩於佛法中心定不動聞讚菩薩毀
0225c10: 菩薩所行法於佛法中心定不動聞說眾生有量無
0225c11: 量於佛法中心定不動聞說眾生有垢無垢於佛法
0225c12: 中心定不動聞說眾生易度難度於佛法中心定不
0225c13: 動聞說法界有量無量於佛法中心定不動聞說法
0225c14: 界有成有壞於佛法中心定不動聞說法界若有若
0225c15: 無於佛法中心定不動是為十佛子此菩薩應歡學
0225c16: 十法何者為十所謂一切法無相一切法無體一切
0225c17: 法不可修一切法無所有一切法無真實一切法空
0225c18: 一切法無性一切法如幻一切法如夢一切法無分
0225c19: 別何以故欲令其心轉復增進得不退轉無生法忍
0225c20: 有所聞法即自開解不由他教故佛子云何為菩薩
0225c21: 不退住此菩薩聞十種法堅固不退何者為十所謂
0225c22: 聞有佛無佛於佛法中心不退轉聞有法無法於佛
0225c23: 法中心不退轉聞有菩薩無菩薩於佛法中心不退
0225c24: 轉聞有菩薩行無菩薩行於佛法中心不退轉聞有
0226a01: 菩薩修行出離修行不出離於佛法中心不退轉聞
0226a02: 過去有佛過去無佛於佛法中心不退轉聞未來有
0226a03: 佛未來無佛於佛法中心不退轉聞現在有佛現在
0226a04: 無佛於佛法中心不退轉聞佛智有盡佛智無盡於
0226a05: 佛法中心不退轉聞三世一相三世非一相於佛法
0226a06: 中心不退轉是為十佛子此菩薩應勸學十種廣大
0226a07: 法何者為十所謂說一即多說多即一文隨於義義
0226a08: 隨於文非有即有有即非有無相即相相即無相無
0226a09: 性即性性即無性何以故欲令增進於一切法善能
0226a10: 出離有所聞法即自開解不由他教故佛子云何為
0226a11: 菩薩童真住此菩薩住十種業何者為十所謂身行
0226a12: 無失語行無失意行無失隨意受生知眾生種種欲
0226a13: 知眾生種種解知眾生種種界知眾生種種業知世
0226a14: 界成壞神足自在所行無礙是為十佛子此菩薩應
0226a15: 勸學十種法何者為十所謂知一切佛剎動一切佛
0226a16: 剎持一切佛剎觀一切佛剎詣一切佛剎遊行無數
0226a17: 世界領受無數佛法現變化自在身出廣大滿音
0226a18: 一剎那中承事供養無數諸佛何以故欲令增進於
0226a19: 一切法能得善巧有所聞法即自開解不由他教故
0226a20: 佛子云何為菩薩法王子住此菩薩善知十種法何
0226a21: 者為十所謂善知諸眾生受生善知諸煩惱現起善
0226a22: 知習氣相續善知所行方便善知無量法善解諸威
0226a23: 儀善知世界差別善知前際後際事善知演說世諦
0226a24: 善知演說第一義諦是為十佛子此菩薩應勸學十
0226b01: 種法何者為十所謂法王處善巧法王處軌度法王
0226b02: 處宮殿法王處趣入法王處觀察法王灌頂法王力
0226b03: 持法王無畏法王宴寢法王讚歎何以故欲令增進
0226b04: 心無障礙有所聞法即自開解不由他教故佛子云
0226b05: 何為菩薩灌頂住此菩薩得成就十種智何者為十
0226b06: 所謂震動無數世界照耀無數世界住持無數世界
0226b07: 往詣無數世界嚴淨無數世界開示無數眾生觀察
0226b08: 無數眾生知無數眾生根令無數眾生趣入令無數
0226b09: 眾生調伏是為十佛子此菩薩身及身業神通變現
0226b10: 過去智未來智現在智成就佛土心境界智境界皆
0226b11: 不可知乃至法王子菩薩亦不能知佛子此菩薩應
0226b12: 勸學諸佛十種智何者為十所謂三世智佛法智法
0226b13: 界無礙智法界無邊智充滿一切世界智普照一切
0226b14: 世界智住持一切世界智知一切眾生智知一切法
0226b15: 智知無邊諸佛智何以故欲令增長一切種智有所
0226b16: 聞法即自開解不由他教故。
0226b17: 【論】第四有十法明初發心住所緣如來十種勝智
0226b18: 并取此位十法至下十住之終總有二百箇法門
0226b20: 以成當位之門十法以為昇進之行經文自具不
0226b21: 煩更釋約知分劑以行行之。
0226b22: 【經】爾時佛神力故十方各一萬佛剎微塵數世界六
0226b23: 種震動所謂動動等動起起等起踊踊
0226b24: 等踊震震等震吼吼等吼擊擊等
0226c01: 擊雨天妙華天末香天華鬘天香天寶衣天寶雲
0226c02: 天莊嚴具天諸音樂不鼓自鳴放天光明及妙音聲
0226c03: 如此四天下須彌山頂帝釋殿上說十住法現諸神
0226c04: 變十方所有一切世界悉亦如是又以佛神力故十
0226c05: 方各過一萬佛剎微塵數世界有十佛剎微塵數菩
0226c06: 薩來詣於此充滿十方作如是言善哉善哉佛子善
0226c07: 說此法我等諸人同名法慧所從來國同名法雲彼
0226c08: 土如來皆名妙法我等佛所亦說十住眾會眷屬文
0226c09: 句義理悉亦如是無有增減佛子我等承佛神力來
0226c10: 入此會為汝作證如於此會十方所有一切世界悉
0226c11: 亦如是爾時法慧菩薩承佛威力觀察十方暨于法
0226c12: 界而說頌曰。
0226c13: 【論】第五明說教威感大地震動從此段中科為六
0226c14: 段一明大地六種十八相動二明天雨十種供養
0226c15: 三明總結十方同說四明十方威感遠近五明十
0226c16: 方同號菩薩咸來作證六明十方佛果名妙法此
0226c17: 明從妙慧而說此法。
0226c18: 【經】見最勝智微妙身相好端嚴皆具足
0226c19: 如是尊重甚難遇菩薩勇猛初發心
0226c20: 見無等比大神通聞說記心及教誡
0226c21: 諸趣眾生無量苦菩薩以此初發心
0226c22: 聞諸如來普勝尊一切功德皆成就
0226c23: 譬如空不分別菩薩以此初發心
0226c24: 三世因果名為處我等自性為非處
0227a01: 欲悉了知真實義菩薩以此初發心
0227a02: 過去未來現在世所有一切善惡業
0227a03: 欲悉了知無不盡菩薩以此初發心
0227a04: 諸禪解脫及三昧染清淨無量種
0227a05: 欲悉了知入住出菩薩以此初發心
0227a06: 隨諸眾生根利鈍如是種種精進力
0227a07: 欲悉了達分別知菩薩以此初發心
0227a08: 一切眾生種種解心所好樂各差別
0227a09: 如是無量欲悉知菩薩以此初發心
0227a10: 眾生諸界各差別一切世間無有量
0227a11: 欲悉了知其體性菩薩以此初發心
0227a12: 一切有為諸行道一一皆有所至處
0227a13: 悉欲了知其實性菩薩以此初發心
0227a14: 一切世界諸眾生隨業漂流無暫息
0227a15: 欲得天眼皆明見菩薩以此初發心
0227a16: 過去世中曾所有如是體性如是相
0227a17: 欲悉了知其宿住菩薩以此初發心
0227a18: 一切眾生諸結惑相續現起及習氣
0227a19: 欲悉了知究竟盡菩薩以此初發心
0227a20: 隨諸眾生所安立種種談論語言道
0227a21: 如其世諦悉欲知菩薩以此初發心
0227a22: 一切諸法離言說性空寂滅無所作
0227a23: 欲悉明達此真義菩薩以此初發心
0227a24: 欲悉震動十方國傾覆一切諸大海
0227b01: 具足諸佛大神通菩薩以此初發心
0227b02: 欲一毛孔放光明普照十方無量土
0227b03: 一一光中覺一切菩薩以此初發心
0227b04: 欲以難思諸佛剎悉置掌中而不動
0227b05: 了知一切如幻化菩薩以此初發心
0227b06: 欲以無量剎眾生置一毛端不迫隘
0227b07: 悉知無人無有我菩薩以此初發心
0227b08: 欲以一毛滴海水一切大海悉令竭
0227b09: 而悉分別知其數菩薩以此初發心
0227b10: 不可思議諸國土盡抹為塵無遺者
0227b11: 欲悉分別如其數菩薩以此初發心
0227b12: 過去未來無量劫一切世間成壞相
0227b13: 欲悉了達窮其際菩薩以此初發心
0227b14: 三世所有諸如來一切獨覺及聲聞
0227b15: 欲知其法盡無餘菩薩以此初發心
0227b16: 無量無邊諸世界欲以一毛悉稱舉
0227b17: 如其體相悉了知菩薩以此初發心
0227b18: 無量無數輪圍山欲令悉入毛孔中
0227b19: 如其大小皆得知菩薩以此初發心
0227b20: 欲以寂靜一妙音普悉十方隨類演
0227b21: 如是皆令淨明了菩薩以此初發心
0227b22: 一切眾生語言法一言演說無不盡
0227b23: 悉欲了知其自性菩薩以此初發心
0227b24: 世間言音靡不作悉令其解證寂滅
0227c01: 欲得如是妙舌根菩薩以此初發心
0227c02: 欲使十方諸世界有成壞相皆得見
0227c03: 而悉知從分別生菩薩以此初發心
0227c04: 一切十方諸世界無量如來悉充滿
0227c05: 欲悉了知彼佛法菩薩以此初發心
0227c06: 種種變化無量身一切世界微塵等
0227c07: 欲悉了達從心起菩薩以此初發心
0227c08: 過去未來現在世無量無數諸如來
0227c09: 欲於一念悉了知菩薩以此初發心
0227c10: 欲具演說一句法阿僧祇劫無有盡
0227c11: 而令文義各不同菩薩以此初發心
0227c12: 十方一切諸眾生隨其流轉生滅相
0227c13: 欲於一念皆明達菩薩以此初發心
0227c14: 欲以身語及意業普詣十方無所礙
0227c15: 了知三世皆空寂菩薩以此初發心
0227c16: 菩薩如是發心已巳應令往詣十方國
0227c17: 恭敬供養諸如來以此使其無退轉
0227c18: 菩薩勇猛求佛道住於生死不疲厭
0227c19: 為彼稱歎使順行如是令其無退轉
0227c20: 十方世界無量剎悉在其中作尊主
0227c21: 為諸菩薩如是說以此令其不退轉
0227c22: 最勝最上最第一甚深微妙清淨法
0227c23: 勸諸菩薩說與人如是教令離煩惱
0227c24: 一切世間無與等不可傾動摧伏處
0228a01: 為彼菩薩常稱讚如是教令不退轉
0228a02: 佛是世間大力主具足一切諸功德
0228a03: 令諸菩薩住是中以此教為勝丈夫
0228a04: 無量無邊諸佛所悉得往詣而親近
0228a05: 常為諸佛所攝受如是教令不退轉
0228a06: 所有寂靜諸三昧悉皆演暢無有餘
0228a07: 為彼菩薩如是說以此令其不退轉
0228a08: 摧滅諸有生死輪轉於清淨妙法輪
0228a09: 一切世間無所著為諸菩薩如是說
0228a10: 一切眾生墮惡道無量重苦所纏迫
0228a11: 與作救護歸依處為諸菩薩如是說
0228a12: 此是菩薩發心住一向志求無上道
0228a13: 如我所說教誨法一切諸佛亦如是
0228a14: 第二治地住菩薩應當發起如是心
0228a15: 十方一切諸眾生願使悉順如來教
0228a16: 利益大悲安樂心安住憐愍攝受心
0228a17: 守護眾生同己巳心師心及以導師心
0228a18: 已巳住如是勝妙心次令誦習求多聞
0228a19: 常樂寂靜正思惟親近一切善知識
0228a20: 發言和悅離麤獷言必知時無所畏
0228a21: 了達於義如法行遠離愚迷心不動
0228a22: 此是初學菩提行能行此行真佛子
0228a23: 我今說彼所應行如是佛子應勤學
0228a24: 第三菩薩修行住當依佛教勤觀察
0228b01: 諸法無常苦及空無有我人無動作
0228b02: 一切諸法不可樂無如名字無處所
0228b03: 無所分別無真實如是觀者名菩薩
0228b04: 次令觀察眾生界及以勸觀於法界
0228b05: 世界差別盡無餘於彼咸應勸觀察
0228b06: 十方世界及空所有地水與火風
0228b07: 欲界色界無色界悉勸觀察咸令盡
0228b08: 觀察彼界各差別及其體性咸究竟
0228b09: 得如是教勤修行此則名為真佛子
0228b10: 第四生貴住菩薩從諸聖教而出生
0228b11: 了達諸有無所有超過彼法生法界
0228b12: 信佛堅固不可壞觀法寂滅心安住
0228b13: 隨諸眾生悉了知體性妄無真實
0228b14: 世間剎土業及報生死涅槃悉如是
0228b15: 佛子於法如是觀從佛親生名佛子
0228b16: 過去未來現在世其中所有諸佛法
0228b17: 了知積集及圓滿如是修學令究竟
0228b18: 三世一切諸如來能隨觀察悉平等
0228b19: 種種差別不可得如是觀者達三世
0228b20: 如我稱揚讚歎者此是四住諸功德
0228b21: 若能依法勤修行速成無上佛菩提
0228b22: 從此第五諸菩薩說名具足方便住
0228b23: 深入無量巧方便發生究竟功德業
0228b24: 菩薩所修眾福德皆為救護諸生
0228c01: 專心利益與安樂一向哀愍令度脫
0228c02: 為一切世除眾難引出諸有令歡喜
0228c03: 一一調伏無所遺皆令具德向涅槃
0228c04: 一切眾生無有邊無量無數不思議
0228c05: 及以不可稱量等聽受如來如是法
0228c06: 此第五住真佛子成就方便度眾生
0228c07: 一切功德大智尊以如是法而開示
0228c08: 第六正心圓滿住於法自性無迷惑
0228c09: 正念思惟離分別一切天人莫能動
0228c10: 聞讚毀佛與佛法菩薩及以所行行
0228c11: 眾生有量若無量有垢無垢難易度
0228c12: 法界大小及成壞若有若無心不動
0228c13: 過去未來今現在諦念思惟恒決定
0228c14: 一切諸法皆無相無體無性空無實
0228c15: 如幻如夢離分別常樂聽聞如是義
0228c16: 第七不退轉菩薩於佛及法菩薩行
0228c17: 若有若無出不出雖聞是說無退動
0228c18: 過去未來現在世一切諸佛有以無
0228c19: 佛智有盡或無盡三世一相種種相
0228c20: 一即是多多即一文隨於義義隨文
0228c21: 如是一切展轉成此不退人應為說
0228c22: 若法有相及無相若法有性及無性
0228c23: 種種差別互相屬此人聞已巳得究竟
0228c24: 第八菩薩童真住身語意行皆具足
0229a01: 一切清淨無諸失隨意受生得自在
0229a02: 知諸眾生心所樂種種意解各差別
0229a03: 及其所有一切法十方國土成壞相
0229a04: 逮得速疾妙神通一切處中隨念往
0229a05: 於諸佛所聽聞法讚歎修行無懈倦
0229a06: 了知一切諸佛國震動加持亦觀察
0229a07: 超過佛土不可量遊行世界無邊數
0229a08: 阿僧祇法悉諮問所欲受身皆自在
0229a09: 言音善巧靡不充諸佛無數咸承事
0229a10: 第九菩薩王子住能見眾生受生別
0229a11: 煩惱現習靡不知所行方便皆善了
0229a12: 諸法各異威儀別世界不同前欲際
0229a13: 如其世俗第一義悉善了知無有餘
0229a14: 法王善巧安立處隨其處所所有法
0229a15: 法王宮殿若趣入及以於中所觀見
0229a16: 法王所有灌頂法神力加持無怯畏
0229a17: 宴寢宮室及歎譽以此教詔法王子
0229a18: 如是為說靡不盡而令其心無所著
0229a19: 於此了知修正念一切諸佛現其前
0229a20: 第十灌頂真佛子成滿最上第一法
0229a21: 十方無數諸世界悉能震動光普照
0229a22: 住持往詣亦無餘清淨莊嚴皆具足
0229a23: 開示眾生無有數觀察知根悉能盡
0229a24: 發心調伏亦無邊咸令趣向大菩提
0229b01: 一切法界咸觀察十方國土皆往詣
0229b02: 其中身及身所作神通變現難可測
0229b03: 三世佛土諸境界乃至王子無能了
0229b04: 一切見者三世智於諸佛法明了智
0229b05: 法界無礙無邊智充滿一切世界智
0229b06: 照耀世界住持智了知眾生諸法智
0229b07: 及知正覺無邊智如來為說咸令盡
0229b08: 如是十住諸菩薩皆從如來法化生
0229b09: 隨其所有功德行一切天人莫能測
0229b10: 過去未來現在世發心求佛無有邊
0229b11: 十方國土皆充滿莫不當成一切智
0229b12: 一切國土無邊際世界眾生法亦然
0229b13: 惑業心樂各差別依彼而發菩提意
0229b14: 始求佛道一念心世間眾生及二乘
0229b15: 斯等尚亦不能知何況所餘功德行
0229b16: 十方所有諸世界能以一毛悉稱舉
0229b17: 彼人能知此佛子趣向如來智慧行
0229b18: 十方所有諸大海悉以毛端滴令盡
0229b19: 彼人能知此佛子一念所修功德行
0229b20: 一切世界抹為塵悉能分別知其數
0229b21: 如是之人乃能見此諸菩薩所行道
0229b22: 去來現在十方佛一切獨覺及聲聞
0229b23: 悉以種種妙辯才開示初發菩提心
0229b24: 發心功德不可量充滿一切眾生界
0229c01: 眾智共說無能盡何況所餘諸妙行
0229c02: 【論】第六明法慧承威說頌歎法分於此段中總有
0229c03: 二百行頌以歎十住位中二百箇法門文自具足
0229c04: 不煩釋也如灌頂住者如將淨水從頂而灌身
0229c05: 而下如此位菩薩以法界智無中邊體等空界
0229c06: 以對現一切眾生宜應現身一時等雨法雨無不
0229c07: 灌注故故名灌頂住亦為登此位時十方諸佛手
0229c08: 灌其頂亦名灌頂住。
0229c09: 
0229c10: 大方廣佛新華嚴經合論卷第三十三
0229c11: 
0229c12: 音切
0229c13: 奪徒活切。懈戒音。誡戒音。值直至切。劇渠力切。憐力延切。迫百音。隘
0229c14: 鳥介切。暨其既切。纏直連切。誨呼績切。諮子思切。寢七稔切。獷古猛
0229c15: 切。忻許斤切。愍敏音。掉徒弔切。貌同劑在細切。狹胡甲切。
