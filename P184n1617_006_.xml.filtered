0693a02: 溫陵開元蓮寺比丘　戒環　
0693a03: 信品第四
0693a04: 信者因聞喻說以信得入悟法要也
0693a05: 前法說一周身子於喻品之初領悟佛於
0693a06: 喻品述成與記喻說一周四大弟子於此
0693a07: 品領悟佛於藥草品述成授記品與記然
0693a08: 大迦葉為上首弟子而領悟後於身子者
0693a09: 此經融會二智身子當機故先領悟也諸
0693a10: 大弟子皆內祕外現根非中下悟無先後
0693b01: 為助揚法化故次第敷陳也。
0693b02: 爾時慧命須菩提摩訶迦栴延摩訶迦葉
0693b03: 摩訶目犍連從佛所聞未曾有法世尊授舍
0693b04: 利弗阿耨多羅三藐三菩提記發希有心歡
0693b05: 喜踊躍。須菩提年德高眾故稱長老或曰
0693b06: 具壽或曰慧命戒經云是人佛法中能得
0693b07: 智慧命是也合先列大迦葉而先須菩提
0693b08: 者亦當機故也須菩提空第一而聲聞
0693b09: 但念偏空於菩薩法心不喜樂今乃捨空
0693b10: 法證實道故以空人表敘至下說偈即
0694a01: 當迦葉及授記亦先迦葉乃正序也。
0694a02: 即從座起整衣衣服偏袒右肩右膝著地
0694a03: 一心合掌曲躬恭敬贍仰尊顏而白佛言我
0694a04: 等居僧之首年並朽杇邁自謂已得涅槃無所
0694a05: 堪任不復進求阿耨多羅三藐三菩提。
0694a06: 偏右肉袒示降志尊法右膝虔跪示屈節
0694a07: 致欽也袒跪不唯西竺之禮此方春秋鄭
0694a08: 伯肉袒降楚示為臣及禱則跪爐祭則
0694a09: 跪奠皆致欽也白佛已巳下敘其早小乘
0694a10: 晚聞大道之意此總標下自釋。
0694b01: 世尊昔說法既久我時在座身體疲懈但
0694b02: 念空無相無作於菩薩法遊戲神通淨佛國
0694b03: 土成就眾生心不喜樂。
0694b04: 說法既久指四十年說小教時也以疲懈
0694b05: 故但念小乘空法不復求進也空無相無
0694b06: 作即小乘三脫門也智者謂依四諦以
0694b07: 觀諸法無我我所名空以空故萬法一異
0694b08: 等相實不可得名無相知一切法無相不
0694b09: 可得即於三界無所願求不復造作三有
0694b10: 生死之業名無作亦名無願由是離諸苦
0695a01: 縛而得脫然此特小法不足念也菩薩
0695a02: 法即大乘法也遊戲神通等即大乘行也
0695a03: 彼唯樂小沈空趣寂故於大法大行心不
0695a04: 喜樂。
0695a05: 所以者何世尊令我等出於三界得涅槃證
0695a06: 又今我等年已巳朽杇邁於佛教化菩薩阿耨多
0695a07: 羅三藐三菩提不生一念好樂之心。
0695a08: 釋上之失為滯小故。
0695a09: 我等今於佛前聞授聲聞阿耨多羅三藐
0695a10: 三菩提記心甚歡喜得未曾有不謂於今忽
0695b01: 然得聞希有之法深自慶幸獲大善利無量
0695b02: 寶不求自得。
0695b03: 世尊我等今者樂說譬喻以明斯義譬若
0695b04: 有人年既幼稚捨父逃逝久住他國或十二
0695b05: 十至五十。
0695b06: 幼稚譬顓蒙無知捨父譬棄背本覺他國
0695b07: 譬淪滯五道故曰至五十或十二十譬
0695b08: 次第而淪也。
0695b09: 年既長大加復窮困馳騁四方以求衣食漸
0695b10: 漸遊行遇向本國。年長窮困四方求食譬
0696a01: 困五道歷四生以自活命漸向本國譬因
0696a02: 遇佛教遂能反省然方向之未能至也。
0696a03: 其父先來求子不得中止一城其家大富財
0696a04: 寶無量金銀琉璃珊瑚琥珀頗梨珠等其諸
0696a05: 倉庫悉皆盈溢多有僮僕臣佐吏民象馬車
0696a06: 乘牛羊無數出入息利乃遍他國估賈客
0696a07: 亦甚眾多。其父譬覺皇也先求不得譬昔
0696a08: 曾教化後還退墮也中止一城譬華嚴法
0696a09: 菩提其家大富財寶諸譬道所得
0696a10: 法具無量功德也倉盈法喜之食庫溢諸
0696b01: 法之財僮僕所以自奉臣佐所以治民譬
0696b02: 自利利他事也象馬牛羊以譬五乘教授
0696b03: 滋息廣被大千故曰出入息利乃遍他國
0696b04: 由是群生咸求法利故曰賈眾多譬
0696b05: 出興利澤也以遷有資無賈以覆藏待
0696b06: 價估猶人也。
0696b07: 時貧窮子遊諸聚落經歷國邑遂到其父所
0696b08: 止之城。窮子譬困於五道乏功德財聚落
0696b09: 荒淺譬小乘權教國邑盛麗譬中乘漸教
0696b10: 其父所止譬大乘正教意謂在昔迷淪因
0697a01: 教漸引遂入正道也。
0697a02: 父每念子與子離別五十餘年而未曾向人
0697a03: 說如此事但自思惟心懷悔恨自念老朽杇多
0697a04: 有財物金銀寶倉庫盈溢無有子息一旦
0697a05: 終歿財物散失無所委付是以殷勤每憶其
0697a06: 子復作是念我若得子委付財物坦然快樂
0697a07: 無復憂慮。父每念子等者譬佛念二乘之
0697a08: 子久淪五道性習昏淺未堪說大也思惟
0697a09: 悔恨者悔昔之教未深恨今之機退大也
0697a10: 自念老朽杇等者憂其無以續佛壽命也。
0697b01: 世尊爾時窮子傭賃展轉遇到父舍住立
0697b02: 門側。為人之用曰傭任力取利曰賃城譬
0697b03: 乍入舍譬深入謂資藉權乘積漸深造也
0697b04: 然傭賃而作徒取小利功非己巳有譬資藉
0697b05: 權教終無實證也到舍而住立門側譬雖
0697b06: 值佛道不能正入猶依偏空而止為樂小故。
0697b07: 遙見其父踞師子床寶几承足諸婆羅門
0697b08: 剎利居士皆恭敬圍繞以珠瓔珞價直千
0697b09: 萬莊嚴其身吏民僮僕手執白拂侍立左右
0697b10: 覆以寶帳垂諸華幡香水洒地散眾名華羅
0698a01: 列寶物出內取與有如是等種種嚴飾威德
0698a02: 特尊窮子見父有大力勢即懷恐怖悔來至
0698a03: 此竊作是念此或是王或是王等非我傭力
0698a04: 得物之處不如至貧里肆力有地衣食易
0698a05: 得若久住此或見逼迫強使我作作是念已
0698a06: 疾走而去。
0698a07: 譬二乘初聞佛果萬德種智之事而迷小
0698a08: 怖大也遙見其父譬未能親證踞師子床
0698a09: 者表無畏之德也寶几承足者尊萬行之
0698a10: 本也萬行本真而能涉俗故剎利居士皆
0698b01: 悉圍繞二乘不能涉俗矣因萬行以成萬
0698b02: 德故以珠瓔珞莊嚴其身二乘無此莊
0698b03: 嚴矣吏所以治民所以役僮任輕僕任重
0698b04: 譬一乘法中所治所役輕重纖悉之法無
0698b05: 不者所謂治世語言資生業等皆順正
0698b06: 法但以不染不偏為尚故執白拂侍左右
0698b07: 拂能去塵白言不染左右表拂去空假
0698b08: 之塵而歸中道也寶帳譬慈悲廣被故言
0698b09: 覆華幡譬眾善下化故言垂水譬智華譬
0698b10: 因香水洒地者以妙智淨眾生心地也散
0699a01: 眾名華者以妙因嚴眾生心地也羅列寶
0699a02: 物所以示其玩好出內取與所以隨其欲
0699a03: 樂譬成就大根而誘進小乘也上皆萬德
0699a04: 種智之事自窮子見父已下即迷小怖大
0699a05: 之事王謂國王王等謂王之族譬法報二
0699a06: 身也貧居里巷譬二乘小道肆力有地譬
0699a07: 進修有方非得物處譬大法難證衣食易
0699a08: 得譬小果易求或見逼迫譬慮佛道長遠
0699a09: 久受勤苦內音納或出或納也。
0699a10: 時富長者於師子座見子便識心大歡喜即
0699b01: 作是念我財物庫藏今有所付我常思念此
0699b02: 子無由見之而忽自來甚適我願我雖年朽杇
0699b03: 猶故貪惜即遣傍人急追將還。
0699b04: 見子便識譬昔緣已巳熟財物有付譬法有
0699b05: 所授我雖年朽杇猶故貪惜譬曠劫所修不
0699b06: 妄與也遣人急追譬令菩薩為說頓法即
0699b07: 華嚴五位法門皆菩薩所說。
0699b08: 爾時使者疾走捉窮子驚愕稱怨大喚我
0699b09: 不相犯何為見捉使者執之逾急強牽將還
0699b10: 于時窮子自念無罪而被囚執此必定死轉
0700a01: 更惶怖悶絕地。
0700a02: 父命追子實欲親之而子驚悶絕乃自棄
0700a03: 也譬二乘初聞華嚴怯其頓說頓教以
0700a04: 煩惱即菩提而二乘以煩惱為冤賊故稱
0700a05: 怨也頓以生死即涅槃而二乘以生死為
0700a06: 苦縛故大喚不犯而被捉譬不求而強化
0700a07: 急執而強牽譬不從而強率也菩薩示生
0700a08: 三界而二乘以三界為牢獄故云無罪被
0700a09: 囚菩薩出入塵勞而二乘恐喪定果故云
0700a10: 此必定死由是如聾若啞悶然不故曰
0700b01: 轉更惶怖悶絕地。
0700b02: 父遙見之而語使言不須此人勿強將來以
0700b03: 冷水灑面令得醒莫復與語。
0700b04: 見其驚急悶絕令姑息之譬捨頓開權也
0700b05: 冷水能蘇悶絕譬權教能治煩惱。
0700b06: 所以者何父知其子志意下劣自知豪貴為
0700b07: 子所難審知是子而以方便不語他人云是
0700b08: 我子使者語之我今放汝隨意所趣窮子歡
0700b09: 喜得未曾有從地而起至貧里以求衣食
0700b10: 譬知其志劣難堪大乘故權息之也不云
0701a01: 我子未即顯實也使者放之譬捨頓也隨
0701a02: 意所趣譬開權也從地而起即從迷而覺
0701a03: 也至貧里以求衣食即依二乘貧所樂
0701a04: 法為入道資也。
0701a05: 爾時長者將欲誘引其子而設方便密遣
0701a06: 二人形色憔悴無威德者汝可詣彼徐語窮
0701a07: 子此有作處倍與汝直窮子若許將來使作
0701a08: 若言欲何所作便可語之雇汝除糞我等二
0701a09: 人亦共汝作時二使人即求窮子既已巳得之
0701a10: 具陳上事。
0701b01: 先敘設權也密遣二人者使祕菩薩行者
0701b02: 示二乘法也形色憔悴即所謂隱其自在
0701b03: 之力倍與汝直譬因樂小而示近果也雇
0701b04: 汝除糞即所謂以貧所樂法度之除糞譬
0701b05: 斷煩惱煩惱惑業糞穢心地二乘作諸觀
0701b06: 以除之菩薩煩惱涅槃不相留礙而云亦
0701b07: 共汝作者以同事攝也具陳上事譬順佛
0701b08: 揚化。
0701b09: 爾時窮子先取其價尋與除糞其父見子愍
0701b10: 而怪之又以他日於牖中遙見子身羸瘦
0702a01: 憔悴糞土塵坌污穢不淨即脫瓔珞細軟上
0702a02: 服嚴飾之具更著弊垢膩之衣塵土坌身
0702a03: 右手執持除糞之器狀有所畏語諸作人汝
0702a04: 等勤作勿得懈息以方便故得近其子。
0702a05: 先取其價譬樂小慕果然後修因所以四
0702a06: 諦法中先果後因也其父愍怪其樂小
0702a07: 棄大也又以他日於牖中等譬又多設
0702a08: 方便循其小見潛施密化使令慕大也瘦
0702a09: 悴塵坌譬二乘伏斷煩惱不得其要為
0702a10: 煩惱所擾也左逆右順右手執譬順方
0702b01: 便道而誘之。
0702b02: 後復告言咄男子汝常此作勿復餘去當加
0702b03: 汝價諸有所須盆器米麵醋之莫自疑
0702b04: 難亦有老弊使人須者相給好自安意我如
0702b05: 汝父勿復憂慮。
0702b06: 方便叱省而親厚之使安而無怯也當加
0702b07: 汝價譬自預流而進四果盆譬助道等
0702b08: 法米麵譬資等法醋所以和味使於
0702b09: 諸法均調適中也老弊使人譬二乘已巳陳
0702b10: 之法如所謂已陳芻狗也。
0703a01: 所以者何我年老大而汝少壯汝常作時無
0703a02: 有欺怠瞋恨怨言都不見汝有此諸惡如餘
0703a03: 作人自今已後如所生子即時長者更與作
0703a04: 字名之為兒。
0703a05: 貶已衰老褒子心力譬斥大褒小權進其
0703a06: 功言自今如子等者益親厚而進之也兒
0703a07: 憐愛之稱更與作字譬改預流而進後果
0703a08: 上皆譬設權。
0703a09: 爾時窮子雖欣此遇猶故自謂客作賤人由
0703a10: 是之故於二十年中常令除糞。
0703b01: 正譬滯權也謂雖欣佛化而志尚卑劣故
0703b02: 且令於二乘法中斷除十使煩惱之糞也。
0703b03: 過是已後心相體信入出無難然其所止猶
0703b04: 在本處。窮子過二十年久漸親父而猶住
0703b05: 門側譬依二乘教斷結之後聞方等教揚
0703b06: 大而不謗折小而不疑是謂心相體信也
0703b07: 進可語大退不滯小是謂入出無難也猶
0703b08: 在本處譬未能頓入。
0703b09: 世尊尒時長者有疾自知將死不久語窮子
0703b10: 言我今多有金銀寶倉庫盈溢其中多少
0704a01: 所應取與汝悉知之我心如是當體此意。
0704a02: 譬為說般若漸引入實也長者有疾譬方
0704a03: 等之後名相未遣人多法執之病佛亦病
0704a04: 之將死而語寶藏譬化緣將畢故說般若
0704a05: 為法華先導如方語之寶藏未即付也般
0704a06: 若教中六度萬行具故譬倉庫盈溢然
0704a07: 未為圓教故其中寶物又有多少或取以
0704a08: 自利或與以利他聖人之用心如是宜當
0704a09: 體法此令轉教菩薩之譬也大般若告須
0704a10: 菩提云汝當為菩薩說般若下文云我等
0704b01: 又因如來智慧為諸菩薩開演即轉教事。
0704b02: 所以者何今我與汝便為不異宜加用心無
0704b03: 令漏失。和同父子之情使無疑間而欣領
0704b04: 寶藏也我汝不異等譬般若之理一切皆
0704b05: 如無二無別是入圓頓之門故宜加用心。
0704b06: 爾時窮子即受教領知眾物金銀寶及
0704b07: 諸庫藏而無希取一之意然其所止故在
0704b08: 本處下劣之心亦未能捨。
0704b09: 既領寶藏而略不希取譬受以大乘轉
0704b10: 教而自於此無有志願也下劣之心亦未
0705a01: 能捨譬但念空無相無作而已巳上喻昔失
0705a02: 復經少時父知子意漸已巳通泰成就大志自
0705a03: 鄙先心臨欲終時而命其子并會親族國王
0705a04: 大臣剎利居士皆悉已集即自宣言諸君當
0705a05: 知此是我子我之所生於某城中捨吾逃走
0705a06: 傳辛苦五十餘年其本字某我名某甲昔
0705a07: 在本城懷憂推忽於此間遇會得之此實
0705a08: 我子我實其父今我所有一切財物皆是子
0705a09: 有先所出內是子所知。
0705a10: 子志既大父乃聚族始定父子全付家業
0705b01: 也復經少時等譬般若之後大機已巳熟可
0705b02: 一變而至道也自鄙先心譬捨小趣大臨
0705b03: 欲終時命子會族如化城云如來自知涅
0705b04: 槃時到便集菩薩聲聞為說是經則聲聞
0705b05: 為子菩薩為族也聚族宣言此是我子即
0705b06: 於天人眾中說我昔曾化故生我法中之
0705b07: 譬也於某城中捨吾等者自昔之後汝今
0705b08: 悉忘之譬也彼時根性未定後還退墯
0705b09: 流浪五道故曰傳辛苦五十餘年其本
0705b10: 字某等者指本名字以證父子之的也其
0706a01: 本字某即化城云爾時所化之眾汝等比
0706a02: 丘聲聞弟子是也我名某甲即第十六我
0706a03: 釋迦是也本城推此間遇會譬昔依本
0706a04: 性闡化至此頓門乃適然契會也此實我
0706a05: 子等結上的證全付家業譬授記作佛紹
0706a06: 法王位也我有財物皆是子有者此一大
0706a07: 事人人本具不從外得也先所出納是子
0706a08: 所知者即平常運用見聞之法非今別有
0706a09: 也自我求之本始之覺真父子德性之用
0706a10: 真寶藏生而固有誰獨且無柰何自失於
0706b01: 背馳自迷於外物故佛慈憂慮急使追復
0706b02: 儻能心相體信斯可遇會得之曾無難者
0706b03: 彼且驚愕而失己已稱怨以疑佛設非真慈
0706b04: 多方善誘終則傳窮困於四生五道可
0706b05: 為長嘆矣。
0706b06: 世尊是時窮子聞父此言即大歡喜得未曾
0706b07: 有而作是念我本無心有所希求今此寶藏
0706b08: 自然而至。結喻今得也。
0706b09: 世尊大富長者則是如來我等皆似佛子
0706b10: 如來常說我等為子。
0707a01: 須菩提真佛子為合譬故言似。
0707a02: 世尊我等以三苦故於生死中受諸熱惱
0707a03: 迷惑無知樂著小法。
0707a04: 三苦者一苦苦若根若境乖違逼迫生老
0707a05: 病死諸現苦相二壞苦因樂變異生諸憂
0707a06: 惱所謂樂未畢哀又繼之即愛別離求不
0707a07: 得之三行苦即念念遷謝之相五趣蘊
0707a08: 苦皆行苦攝。
0707a09: 今日世尊令我等思惟蠲除諸法戲論之
0707a10: 糞我等於中勤加精進得至涅槃一日之價
0707b01: 既得此已巳心大歡喜自以為足便自謂言於
0707b02: 佛法中勤精進故所得弘多然世尊先知我
0707b03: 等心著弊欲樂於小法便見縱捨不為分別
0707b04: 汝等當有如來知見寶藏之分。
0707b05: 敘滯權也云今日者對多生言謂多生樂
0707b06: 小而今猶濡滯也於一切法妄起惑染顛
0707b07: 倒分別種種戲論糞污心地名戲論糞一
0707b08: 日之價譬小果之利所獲不多。
0707b09: 世尊以方便力說如來智慧我等從佛得涅
0707b10: 槃一日之價以為大得於此大乘無有志求
0708a01: 說如來智慧即般若教。
0708a02: 我等又因如來智慧為諸菩薩開示演說而
0708a03: 自於此無有志願所以者何佛知我等心樂
0708a04: 小法以方便力隨我等說而我等不知真是
0708a05: 佛子。此以般若轉教菩薩而自不希求也。
0708a06: 今我等方知世尊於佛智慧無所惜所
0708a07: 以者何我等昔來真是佛子而但樂小法若
0708a08: 我等有樂大之心佛則為我說大乘法。
0708a09: 今得法華始知般若之時已巳欲全付但以
0708a10: 樂小自迷若我樂大則全付久矣。
0708b01: 於此經中唯說一乘而昔於菩薩前毀呰聲
0708b02: 聞樂小法者然佛實以大乘教化。
0708b03: 觀今說一視昔彈偏足知佛心本以大化。
0708b04: 是故我等說本無心有所希求今法王大寶
0708b05: 自然而至如佛子所應得者皆已巳得之。
0708b06: 結慶今得也佛子所應得者一乘修證之
0708b07: 法也。
0708b08: 爾時摩訶迦葉欲重宣此義而說偈言。
0708b09: 我等今日聞佛音教歡喜踊躍
0708b10: 得未曾有佛說聲聞當得作佛
0709a01: 無上寶聚不求自得譬如童子
0709a02: 幼稚無識捨父逃逝遠到他土
0709a03: 周流諸國五十餘年其父憂念
0709a04: 四方推求譬困五道歷四生。
0709a05: 求之既疲頓止一城造立舍宅
0709a06: 五欲自娛其家巨富多諸金銀
0709a07: 瑪瑙真珠琉璃象馬牛羊
0709a08: 輦轝車乘田業僮僕人民眾多
0709a09: 出入息利乃遍他國估賈人
0709a10: 無處不有千萬億眾圍繞恭敬
0709b01: 常為王者之所愛念群臣豪族
0709b02: 皆共宗重以諸緣故來者眾
0709b03: 豪富如是有大力勢而年朽杇邁
0709b04: 益憂念子夙夜惟念死時將至
0709b05: 癡子捨我五十餘年庫藏諸物
0709b06: 當如之何頌救迷事也一城譬覺舍
0709b07: 宅譬慈悲五欲譬法樂家富眾寶等譬
0709b08: 道所得法具無量功德益憂念子等
0709b09: 譬化緣將畢法藏未傳憂其無續佛壽
0709b10: 命也。
0710a01: 爾時窮子求索衣食從邑至邑
0710a02: 從國至國或有所得或無所得
0710a03: 飢餓羸瘦體生瘡癬漸次經歷
0710a04: 到父住城傭賃展轉遂至父舍
0710a05: 從邑至國譬緣循諸教漸入正道也法
0710a06: 力未強故或得不得法喜未充故飢餓
0710a07: 羸瘦體生瘡癬者未能善入佛慧而反
0710a08: 傷本自無瘡之身也傭賃展轉遂至父
0710a09: 舍譬資藉權教積漸深入。
0710a10: 爾時長者於其門內施大寶帳
0710b01: 處獅子座眷圍繞諸人侍衛
0710b02: 或有計筭金銀寶物出內財產
0710b03: 注記券。於門內施設諸事欲引令入
0710b04: 也券以出納財物以明事件注而
0710b05: 記之譬為大根度量功德明行位而
0710b06: 與受記誘進小乘也。
0710b07: 窮子見父豪貴尊嚴謂是國王
0710b08: 若國王等驚怖自何故至此
0710b09: 怖法報事非己巳智分。
0710b10: 覆自念言我若久住或見逼迫
0711a01: 強驅使作思惟是已巳馳走而去
0711a02: 借問貧里欲傭作
0711a03: 懼長遠道思取小果。
0711a04: 長者是時在師子座遙見其子
0711a05: 默而識之即使者追捉將來
0711a06: 窮子驚喚迷悶地是人執我
0711a07: 必當見殺何用衣食使我至此
0711a08: 譬怯華嚴頓說也怖煩惱冤故驚畏生
0711a09: 死縛故喚悶然不故云地恐喪道
0711a10: 果故疑見殺。
0711b01: 長者知子愚癡狹劣不信我言
0711b02: 不信是父即以方便更遣餘人
0711b03: 眇目矬陋無威德者汝可語之
0711b04: 云當相雇除諸糞穢倍與汝價
0711b05: 譬捨頓開權也眇少一目譬二乘偏見
0711b06: 也矬短醜陋皆隱勝現劣事。
0711b07: 窮子聞之歡喜隨來為除糞穢
0711b08: 淨諸房舍譬樂小滯權也房譬六入舍
0711b09: 譬五陰。
0711b10: 長者於常見其子念子愚劣
0712a01: 樂為鄙事於是長者著弊垢衣
0712a02: 執除糞到子所方便附近
0712a03: 語令勤作循其小見隱勝現劣多方誘進。
0712a04: 既益汝價并塗足油飲食充足
0712a05: 薦席厚暖如是苦言汝當勤作
0712a06: 又以軟語若如我子益親厚而誘之
0712a07: 也既益汝價譬增進四果塗足油傭人
0712a08: 用之使足不龜譬護戒足助道之法薦
0712a09: 席譬小乘諸定姑息之法若一乘大定
0712a10: 之法則譬繒纊絪褥非薦席比矣。
0712b01: 長者有智漸令入出經二十年
0712b02: 執作家事示其金銀真珠頗梨
0712b03: 諸物出入皆使令知猶處門外
0712b04: 止宿草菴自念貧事我無此物
0712b05: 心雖漸大猶滯權也漸令入出喻入大
0712b06: 出小經二十年喻歷二乘法示其金銀
0712b07: 喻說般若也父於門內施寶帳而引之
0712b08: 子處門外止草菴而不入喻大小乘人
0712b09: 相戾如此是以性相相忌禪律相非古
0712b10: 今不息何當一定父子全保家業而兩
0713a01: 忘同異者耶上總頌昔失。
0713a02: 父知子心漸以曠大欲與財物
0713a03: 即聚親族國王大臣剎利居士
0713a04: 於此大眾說是我子捨我他行
0713a05: 經五十自見子來已巳二十年
0713a06: 昔於某城而失是子周行求索
0713a07: 遂來至此凡我所有舍宅人民
0713a08: 悉已巳付之恣其所用子念昔貧
0713a09: 志意下劣今於父所大獲寶
0713a10: 并及舍宅一切財物甚大歡喜
0713b01: 得未曾有歷頌昔失以慶今得。
0713b02: 佛亦如是知我樂小未曾說言
0713b03: 汝等作佛而說我等得諸無漏
0713b04: 成就小乘聲聞弟子佛亦如是者如
0713b05: 長者知子愚劣未認為子也而說我等
0713b06: 等者且進以小果使成就也。
0713b07: 佛我等說最上道修習此者
0713b08: 當得成佛我承佛教為大菩薩
0713b09: 以諸因緣種種譬喻若干言詞
0713b10: 說無上道諸佛子等從我聞法
0714a01: 日夜思惟精勤修習是時諸佛
0714a02: 即受其記汝於來世當得作佛
0714a03: 一切諸佛祕藏之法但為菩薩
0714a04: 演其實事而不為我說斯真要
0714a05: 如彼窮子得近其父雖知諸物
0714a06: 心不希取我等雖說佛法寶藏
0714a07: 自無志願亦復如是佛我等至說
0714a08: 無上道頌為說般若令轉教也諸佛子
0714a09: 等至當得作佛謂轉教之眾各獲大利
0714a10: 也一切諸佛至說斯真要慨雖聞般若
0714b01: 自不希求如彼窮子云云皆為滯權故
0714b02: 迷實也此後牒前文廣敘滯權之意。
0714b03: 我等內滅自謂為足唯了此事
0714b04: 更無餘事我等若聞淨佛國土
0714b05: 教化眾生都無欣樂所以者何
0714b06: 一切諸法皆悉空寂無生無滅
0714b07: 無大無小無漏無為如是思惟
0714b08: 不生喜樂此牒品初自謂已得涅槃不
0714b09: 復求進菩提於菩薩法心不喜樂等文
0714b10: 謂滯權之故獨以內滅煩惱取小果為
0715a01: 足而以淨佛土化眾生之事為外所以
0715a02: 者何等牒但念空無相無作之文以釋
0715a03: 都無欣樂之意。
0715a04: 我等長夜於佛智慧無貪無著
0715a05: 無復志願而自於法謂是究竟
0715a06: 此牒聞般若無有志求。
0715a07: 我等長夜修習空法得脫三界
0715a08: 苦惱之患住最後身有餘涅槃
0715a09: 佛所教化得道不虛則為已巳得
0715a10: 報佛之恩此牒勤加精進得至涅槃一
0715b01: 日之價自以為足之意凡以迷滯冥然
0715b02: 莫曉故屢稱長夜以出三界證小果為
0715b03: 已得道為已報佛皆迷滯也。
0715b04: 我等雖為諸佛子等說菩薩法
0715b05: 以求佛道而於是法永無願樂
0715b06: 導師見捨觀我心故初不勸進
0715b07: 說有實利如富長者知子志劣
0715b08: 以方便力柔伏其心然後乃付
0715b09: 一切財物佛亦如是現希有事
0715b10: 知樂小者以方便力調伏其心
0716a01: 乃教大智此牒轉教菩薩自無志願而
0716a02: 佛亦縱捨之意明佛之縱捨欲調伏
0716a03: 其心乃教大智如富長者云云乃
0716a04: 雙牒法喻結滯權也所以重重翻牒
0716a05: 者二乘曠劫為樂小之心誤甚今既造
0716a06: 大乃知深悔故歷陳昔失而反覆言之
0716a07: 以攄所懷如人憤劇必厲聲疾詬而後
0716a08: 快然則文似繁重實有深意也。
0716a09: 我等今日得未曾有非先所望
0716a10: 而今自得如彼窮子得無量寶
0716b01: 世尊我今得道得果於無漏法
0716b02: 得清淨眼我等長夜持佛淨戒
0716b03: 始於今日得其果報法王法中
0716b04: 久修梵行今得無漏無上大果
0716b05: 我等今者真是聲聞以佛道聲
0716b06: 令一切聞我等今者真阿羅漢
0716b07: 於諸世間天人魔梵普於其中
0716b08: 應受供養慶今始得真實道果知昔所
0716b09: 得皆非真也所謂得道得果者於無漏
0716b10: 法得清淨眼是也無漏法者諸法實相
0717a01: 上妙法也清淨眼者諸佛知見正法眼
0717a02: 也昔持淨戒雖得果報非真道果特冥
0717a03: 行爾故曰長夜持戒始於今日得其果
0717a04: 報昔修梵行雖得小果非真無漏特權
0717a05: 息爾故曰久修梵行今得無漏無上大
0717a06: 果夫然後乃可振揚道聲為真聲聞乃
0717a07: 可普受應供為真羅漢斯皆調伏誘進
0717a08: 之大恩也故下頌大恩而念報。
0717a09: 世尊大恩以希有事憐愍教化
0717a10: 利益我等無量億劫誰能報者
0717b01: 手足供給頭頂禮敬一切供養
0717b02: 皆不能報若以頂戴兩肩荷負
0717b03: 於恒沙劫心恭敬又以
0717b04: 無量寶衣及諸臥具種種湯藥
0717b05: 牛頭栴檀及諸寶以起塔廟
0717b06: 寶衣布地如斯等事以用供養
0717b07: 於恒沙劫亦不能報
0717b08: 以希有事方便憐教是謂大恩前修空
0717b09: 法證小果自謂已巳得報佛之恩既不足
0717b10: 報此又欲窮手足肩頂之內財極
0718a01: 衣寶之外財思以長劫供養亦不能報
0718a02: 何以故內外諸財皆有為法不與大恩
0718a03: 相應故。
0718a04: 諸佛希有無量無邊不可思議
0718a05: 大神通力無漏無為諸法之王
0718a06: 能為下劣忍于斯事取相凡夫
0718a07: 隨宜而說諸佛希有至諸法之王讚盛
0718a08: 德之至也能為下劣至隨宜而說感慈
0718a09: 悲之深也以盛德之至而曲為劣忍
0718a10: 斯本事以徇取相凡夫隨宜而說所謂
0718b01: 隱無量自在之力乃以貧所樂法度脫
0718b02: 眾生是希有重德慈悲大恩誠不可報也。
0718b03: 諸佛於法得最自在知諸眾生
0718b04: 種種欲樂及其志力隨所堪任
0718b05: 以無量喻而為說法隨諸眾生
0718b06: 宿世善根又知成熟未成熟者
0718b07: 種種籌量分別知已於一乘道
0718b08: 隨宜說三諸佛於法得最自在讚方便
0718b09: 之德也知諸眾生至而為說法讚方便
0718b10: 之力也隨諸眾生至隨宜說三感方便
0719a01: 之恩也世尊大恩凡本於慈悲方便二
0719a02: 行故上陳諸事既不能報終則深感之
0719a03: 而已巳。
0719a04: 
0719a05: 妙法蓮華經要解卷第六
