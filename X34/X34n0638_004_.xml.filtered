0245a03: 
0245a04: 法華經玄贊要集卷第四
0245a05: 
0245a06: 鏡水沙門　栖復　集
0245a07: 言利今後者。約現當。名利今後。所取靈山會上。世尊
0245a08: 說經之時。一會眾生。聞經得益。若因若果。皆是利今。
0245a09: 從散廗已巳後。如來在三十五年及滅度。直至當來人
0245a10: 壽六萬歲時。中間所有聞經得益。總是利後。如來見
0245a11: 現在眾生有大利。見未來眾生有聞經。得無量益。是
0245a13: 不輕。往為四眾受記。即是利昔。雖知如此。非由法華
0245a14: 利也。
0245a15: 言法華一會等者。正辨時節也。法華一會者。此一句
0245a16: 解今字。宜聞法華而得益故者。二句解利字。又云法
0245a17: 華一會者。得益處。所有凡聖者。得利人。即所利之根。
0245a18: 宜聞法華而得益故者。正明得益。亦是能利之法。世
0245a19: 尊見有如此益。所以說經也。
0245a20: 言此有二類等者。即指前聞經獲益者。法華一會聞
0245a21: 經獲益。有此二類也。
0245a22: 言果記利等者。果中功德。果即是佛果。記即分別解
0245a23: 釋。是果之記。依主釋。或記即利。持業釋也。現證利者。
0245b01: 二釋皆得。即是因中功德也。問此門之中。說果記利。
0245b02: 與前彰記何別。答攝云。前總談授記。後門別說利益。
0245b03: 故分二門也。又解前門約法。此門約人。故成差別。問
0245b04: 聞經得果記了。更經三大劫。始得佛果。如何不名利
0245b05: 後益。答既從現在得。所以亦是利今收也。然利今中。
0245b06: 文有二意。得果中功德。名果記得。因中功德。名現證
0245b07: 利也。
0245b08: 言即為三機等者。問何處是得果中功德利益處。答
0245b09: 云。疏言即為三機等。即三周便是得益處也。世尊三
0245b11: 九部法。隨順眾生說。入大乘為本。即會教也。汝所得
0245b12: 非滅。謂佛一切智。即會理也。汝等所行。是菩薩道。即
0245b14: 車。即會果也。破二者。破彼所執二乘為極而無實性。
0245b16: 有一乘法。無二亦無三。除佛方便說。第二周云。更無
0245b17: 餘乘。除諸如來方便說。第三周云。息處故說二。又云
0245b18: 世間無有二乘而得滅度。會即會法體。不破法體。但
0245b19: 破彼執心。
0245b20: 言方便品下等者。初周分齊。周者周足具足之義。正
0245b22: 門之中。不唯授記。兼亦分別深密之義。且初周論科
0245b23: 為四。初二深先唱。警密郡座之心。有二。初長行分二。
0245c01: 標勝妙分二。初顯自在。從定而起。後告鶖子。正陳所
0245c02: 說。經云爾時世尊從三昧安祥而起。至所不能知。次
0245c03: 釋斯勝妙。經云所以者何。佛曾親近百千萬億等。八
0245c04: 甚深文。上所證所說法妙。後歎如來能證能說法師
0245c05: 勝妙。經云舍利弗吾從成佛已巳來。種種因緣等。第二
0245c06: 四眾驚疑。發揚鶖子之請。經云爾時大眾中。有諸聲
0245c07: 聞漏盡阿羅漢。至無上兩足尊向下勝經不盡如本。第三周
0245c08: 開斯實相。初長行有二。初明二記。後五濁下。正破四
0245c09: 疑。初二記者。初取授記許可攝受。經云汝已巳慇懃三
0245c10: 請。豈得不說。下二與授記。正為解釋。有六。一未聞令
0245c11: 聞。歎法希有。經云如是妙法。諸佛如來。時乃說之。二
0245c12: 者說諸佛隨宜說法意趣難解。三者依何等義。初標
0245c13: 者。經云諸佛世尊。唯以一大事因緣故下。後釋者。經
0245c14: 云舍利弗。云何名諸佛世尊。唯以一大事因緣故下。
0245c15: 第四令住者。勸來令住一乘之中。經云舍利弗。如來
0245c16: 但以一佛乘故。為眾生說法。無有餘乘若二若三。第
0245c17: 五依法者。經云舍利弗。一切十方諸佛法亦如是下。
0245c18: 第六遮者。遮破二執遮遣二真。經云舍利弗。十方世
0245c20: 疑。第一疑云。佛於何時出諸佛出於五濁惡世下。第二云何知
0245c21: 增上慢若我弟子自謂阿羅漢辟支佛等下。第三云何堪說。初標答中。
0245c22: 初標云除佛滅度後現在無佛下。釋云所以者何佛滅度後如是等經受持下。第四
0245c23: 云何不成妄語人。經云汝等當一心信解受持佛語下。上來六段。總
0245c24: 當開斯實相了。從此第四勸發喜心。經云汝等既已巳知諸佛世
0246a01: 之師下。第二鶖子領解爾時舍利弗踊躍下。第三佛重述成爾時佛告
0246a02: 舍利弗吾今於天人沙門下。第四為之據舍利弗汝於未來世過無量下。直至爾
0246a03: 時四部眾向下。總是第一周也。
0246a04: 言譬喻品云如來亦復如是等者。初正說喻若國邑聚落下。
0246a05: 二示大不希。三思方拔濟。四正說三乘不引經可知之。
0246a06: 言信解品中等者。有三。初敘四人之喜敬。爾時慧命
0246a07: 須菩提下。次中四人之領述向下可知。
0246a08: 言為大迦葉授記者。爾時世尊說是偈已巳。告諸大眾。
0246a09: 唱如是言。我此弟子摩訶迦葉。於未來世。當得奉覲
0246a10: 三百萬億諸佛世尊。乃至得成為佛告曰光明如來
0246a11: 等。須菩提號曰名相。迦旃延當得作佛。號閻浮提金
0246a12: 光如來。大目乾連當得成佛。號多摩羅旃檀香如來。
0246a13: 中根記了。
0246a14: 言第三周化城喻品等者。分四。初正以喻化中。分二。
0246a15: 初說宿因。令念退大以就小。後顯今果。令其捨權以
0246a16: 取實。初中分二。初陳過去結緣。會佛自身事。後陳過
0246a17: 去結緣。會弟子事。初文分二。初一長行一頌。說大通
0246a18: 智勝佛去今久近。後告諸比丘下。正明彼事。分四。初
0246a19: 佛壽成道。二轉正法輪。三子繼傳燈。四會成今佛。四
0246a20: 段不同。正明彼事中。初明大通佛去今久近。後正明
0246a21: 彼事。總是初說宿因。令念退大以就小。後顯今果。令
0246a22: 知捨權以取實。化成喻事。法說喻說合說。總是以喻
0246a24: 領解有四。初領說法。二領授記。三領宿世因緣。四領
0246b01: 神通。次述成。問眾見否。歎其今德。歎其往德。
0246b02: 言便授五百弟子等者。富樓那過無量阿僧祇劫當
0246b03: 得成佛。號曰法明。次陳如等。千二百阿羅漢。名曰普
0246b04: 明。次學無學人記品云。阿難號山海慧自在通王。羅
0246b05: 羅號蹈七寶華如來。二千人同名寶相。
0246b06: 言即是利今者。結也。意道。上來三周所陳分齊。正是
0246b07: 為聲聞也。
0246b08: 言雖知六處示現等者。六記辨攝也。世尊三周說一
0246b09: 乘。皆為與聲聞授記。天親菩薩亦道。上根中根。各自
0246b10: 別與記。下根五百千二百。同一處與記。並不立授記
0246b11: 名目。今是疏主安置此六記名字。雖之一字。義含
0246b12: 得失。文書帶著雖字。便含兩勢。標文之中。標六記名
0246b13: 得。利今中唯取五記。不取餘一記名失。二云雖然總
0246b14: 有六記。於中有因聞經得記。有不因聞經得記者。三
0246b15: 云雖知總有六記。於中有是利今者。有不是利今者。
0246b16: 即具因記也。次下兩義解。然據文勢。相承二標了。便
0246b18: 是承前雖字。向上起來。安置此然字。便是不定義。便
0246b19: 文含兩勢也。第一雖知授記總有六段。然前五記是
0246b20: 果記。第六是具因記。因中記也。第二解。雖記有六段。
0246b21: 然前五記是現在。第六具因是過去往日之事也。通
0246b22: 難亦得。問明利今中。說果記利。唯法華論中。有六種
0246b23: 授記。幾是此果記利段。答疏言雖知等不定。義含
0246b24: 取捨得失。示現者。曉示顯現之義。意通法華論中。雖
0246c01: 即言六處示現授記。然前五記。是此果記利收。第六
0246c02: 具因。此之不攝。取前五記。捨第六記。故置雖言。亦云
0246c03: 初五記佛記名得。第六菩薩記名異。或初三及第五。
0246c04: 由聞經得記名得。第四與六。非由聞經得記名異。上
0246c05: 答標文。亦言六記辨攝。
0246c07: 等者。出得別記義也。上中二性。國王王子大臣人民
0246c08: 梵王等。皆識知故。有識形而不知有德。有知有德而
0246c09: 不識形也。有識其形。亦知其德。所以疏言眾所知識。
0246c10: 二義解別記。一者眾所知識。故與別記。二者名號不
0246c11: 同。故與別記。如鶖子號曰華光。迦葉名曰光明。須菩
0246c12: 提號曰名相。迦旃延名閻浮提金光。大目連號多摩
0246c13: 栴檀香。以此名別故。故與別記。一名別周別根別。
0246c14: 三義別也。
0246c15: 言二者同記者。標也。富樓那等者。出同記人。此有二
0246c16: 解。一云五百即與千二百人別。二云五百即是千二
0246c17: 百人中攝。為正。問爭得知。答經文如此。其五百阿羅
0246c18: 漢。次第與授阿耨菩提記。餘諸聲聞眾。即攝七百人
0246c20: 之輩。一異。二同。滿慈號法明。名一異。憍陳如與五百
0246c21: 千二百。即同號普明。名二同。非高名之輩。一同二異。
0246c22: 二千人同名寶相。名一同。阿難號山海慧。羅云號蹈
0246c23: 七寶華。名二異。問若依此義。同記有一別。何不別中
0246c24: 收。後記有一同。何不同中攝。同記有一別。富樓那名
0247a02: 普雖殊。明名同故。亦名同記。若爾鶖子得記號華
0247a04: 同記。事須周同品同根同名同。鶖子與四人。周根名
0247a05: 三義別故。但名別記。問後記有一同。何不同中攝。二
0247a06: 千人同名寶相。何不向同記中收。答彼非眾所知識。
0247a07: 又就下根中。後時與記。但名後記。不名同記。問阿難
0247a08: 羅羅。亦是眾所知識。何故與後記。答阿難為是有
0247a09: 學。所以向後記中攝。不向同記中收。問羅羅亦是
0247a10: 無學。何故亦向後記中收耶。答據實富樓那阿難羅
0247a11: 羅。總合向別記中收。以總是化聲聞。為引下根實
0247a12: 聲聞故。所以不向同記。後記中攝也。若不爾者。富樓那
0247a14: 菩薩。阿難又與世尊。於空王佛所。同時發阿耨菩提
0247a15: 心等。又羅羅是佛之子。三於未來諸佛。而作長子。
0247a16: 故知是化也。五百千二百人易教化。只著富樓那一
0247a17: 人。二千人難教化。所以阿難羅羅二人。相共教化
0247a18: 也。問五百千二百。可得名同。滿慈一人。豈成同記。答
0247a19: 滿慈應化。非是正。猶論主雖標。意取所引五百千二
0247a20: 百。正所逗者。名五同記。非取滿慈。若論滿慈。應樂別
0247a21: 記。此乃論主之懸鑒也。諸妙不達。遂通云。法普雖
0247a22: 異。明名是同。故名同記。問善現名為名相。學無學二
0247a23: 千人。名為寶相。相名既同。應成同記。答經品不同。根
0247a24: 性亦異。不可為難也。
0247b01: 言三者後記者。標也。學無學等者。出後記人。非眾所
0247b02: 知識等者。釋後記義。問有何所以。得名後記。答疏言
0247b03: 非眾所知等。一非眾所知識。二共同一號。三後時與
0247b05: 愛子。名階十聖。響振五天。忍言斯人。非眾所知識。亦
0247b06: 日月之照。雷霆之聲。而於瞽聾。不能視聽也。答舉多
0247b07: 攝小。後記何違。根性與品。而並同故。安後記中收。論
0247b08: 文非憑次第。但義同者。即一處收。不遮後文。亦在前
0247b09: 攝。二云四無怨記者。准論解經。如來於提婆達多邊。
0247b10: 無怨惡故。經云告諸四眾。提婆達多。後過無量劫。
0247b13: 無怨為目所記。為目能記人。答論文據佛。示現如來
0247b14: 無怨惡故。目能記人。全云。示現天授於佛無怨惡心。
0247b15: 欲發明如來功德。非是惡人。故與授記。并前良解。皆
0247b16: 樂於所記人攝。論云。提婆達多皆是大力菩薩。不退
0247b17: 轉位菩薩。問天授五百生中。常與菩薩作大怨。云何
0247b18: 復言大力菩薩。答天授非菩薩怨。何以故。若是佛怨
0247b19: 者。菩薩修善。天授常作諸惡。云何世世得與菩薩。常
0247b20: 得相值。以是義故。天授非菩薩怨。如二人行。一人向
0247b21: 東。一人向西。步步相遠。而常相違背。云何得相值耶。
0247b22: 若天授實為怨者。佛有種種過。一者非一切智人。摧
0247b23: 山壓佛。而不覺知故。二無神力。持杵害佛。不能禁制。
0247b24: 三者佛有愚癡過。見怨害來。而不迴避。四不擁護眾
0247c01: 生過。天授造五逆罪。而無救度。五佛非金剛身。轉輪
0247c02: 聖王。以少福故。而無怨害。何況如來為石所傷。血流
0247c03: 出故。當知非金剛身。六餘業未盡過。被他人所打。皆
0247c04: 是業招。故知如來餘業未盡。但是示現造業。墮大地
0247c05: 獄。顯知業報不可壞故。又為墮地獄眾生。歸依如來。
0247c06: 請救護故。又為當來世眾生入佛法。遭傷毀者。令作
0247c07: 是念。如來之身。尚自被毀害。況我等凡夫。提婆達多。
0247c08: 是大賓伽羅菩薩。為遮眾生造逆罪故。墮於地獄。譬
0247c09: 如香象捔力。非驢所堪。若不是化。因何入地獄。世尊
0247c11: 善巧方便。調伏眾生。現作二逆。墮於無間獄。上言為
0247c12: 怨。或為非怨。故知皆屬所記人。經言作魔王者。多是
0247c13: 住不可思議解脫菩薩。以方便力。而往試之。令其堅
0247c14: 固。問二論如何會釋。答金云。餘五記並目所記人。何
0247c15: 乃相違。但天授望佛無怨。即如來無怨。二論各據一
0247c17: 授曾為師範。因明彼事。故與授記。善皇非是釋迦師。
0247c18: 今此會中不與記也。
0247c19: 言五通行記者。標記名。即云行菩薩通得作佛。名通
0247c20: 行記。
0247c21: 言顯示女人在家等者。明記人也。此經文在法師品
0247c22: 初也。
0247c23: 言修菩薩行皆證佛果者。出得記因由。故與比丘尼
0247c24: 及天女記。結通行記。今明得記人者。問何故名通行
0248a01: 小乘。許女人得聖果。蓮華色尼等是大乘。不許女人
0248a02: 入見道。何況成佛。答未聞法華。即如此。若聞此經已巳
0248a03: 後。龍女尚得成佛。豈況餘人。今此間不簡四眾八部。
0248a04: 通於此經。修行取果。世尊所以與四眾八部比丘比
0248a05: 丘尼及天女記。問何者是天女。一部經上下盡無天
0248a06: 女受記處文。答有說與耶輸陀羅記。耶輸是天女。此
0248a07: 解非也。況耶輸不是天女。設是天女。早烈尼眾了。如
0248a08: 何更言天女。故知不是也。又解天是天人。天人來聽。
0248a09: 必有女人相隨。故名天女。但有天處。便有女人相隨。
0248a10: 又解天是女天。天人是四眾。亦之中優婆夷。人天
0248a11: 二趣之中。舉初攝後。名為天女。此解勝也。即云謂人
0248a12: 及女。自前授記。皆未通行五趣。唯人類二根局男身。
0248a13: 今即兼天。及以通女。顯通行記。說天女言。論文巧約。
0248a15: 四眾一切聞經皆與授記。此文寬故。得有天女記也。
0248a16: 言此上五記者。結也。總名利今也。
0248a17: 言六因記者。標具因也。問此問利今。何要引具因記
0248a18: 來。此是過去世事。非今時益。答此間利今中。因說別
0248a19: 記同記後記。盡是有大乘性者。便說菩薩受記。不唯
0248a20: 取有性人。於中兼有無性者。意顯菩薩授記與如來
0248a21: 別。故引具因記也。具者有也。因者種子義。意言身中。
0248a22: 具有菩提種子。名具因記。二就生了二因。菩提種子
0248a23: 是生因。涅槃佛性是了因。具此二義。名具因記。化度
0248a24: 二說。一云一切眾生。佛性之因。悉皆具足。名為具因。
0248b01: 二具屬眾生。因屬菩薩因位。談彼眾生本識之中。具
0248b02: 有佛性。名為具因。相違釋。經云禮拜讚嘆言。我不敢
0248b03: 經於汝等。汝等皆當作佛。示現眾生皆有佛性。故引
0248b04: 具因記。
0248b05: 言常不輕菩薩者。指能記人也。
0248b06: 言禮拜讚嘆等者。出具因義也。
0248b07: 言示現眾生等者。問但見四眾禮拜讚嘆。皆言作佛。
0248b09: 欲顯現曉示一切眾生皆有佛性。故禮拜讚嘆。言當
0248b10: 作佛。
0248b11: 言此之一種菩薩等者。意道。此記是菩薩記。不是如
0248b12: 來記。說往時益。非談會上。結具因記也。
0248b13: 言初三等者。料簡六記也。初三者。即是別記同記後
0248b14: 記。及第五。即是通行記。此上四類。並在靈山。聞此法
0248b16: 言餘之二種等者。即第四無怨記。是利今段。不由聞
0248b18: 是利今。收唯第六具因記也。問天授不在會。如何名
0248b19: 利今。答得記在會。亦名利今也。
0248b20: 言然前五記等者。謨云。若以聞經得記。但取初三及
0248b21: 第五。若以利今為論。前五記皆是此攝。此會得記者。
0248b22: 名利今故。或此通會論中標文。論中雖言六處示現
0248b23: 授記。然前五記。並名利今。即是此果記利也。問具因
0248b24: 記。亦是會上所說。何不得名利今。答雖然亦是會上
0248c02: 往故。
0248c03: 言然諸聲聞授記等者。問聲聞之人。永盡後有。如何
0248c04: 能證無上菩提。答依變易身。非業果身。亦不相違。問
0248c05: 如何要指變易義門。答謂有人言。聲聞之身。而有限
0248c06: 齊。得記之後。經三大劫。方得菩提。如何有限之身。而
0248c07: 能長時也。所以要指變易義門。意道。聲聞雖有齊限。
0248c08: 得記之後受變易。經於三大劫。得證菩提。故唯識論
0248c09: 云。如有論說。聲聞無學。永盡後有。云何能證無上菩
0248c10: 提。依變易身。證無上果。非業果身。故不違理。此解授
0248c11: 記已巳後。論云生死有二。一分段生死。二變易生死。變
0248c12: 易生死。總有三名。一名變易身。二名意成身。三名變
0248c13: 化身。然變易生死。無別業招。只是分段身上。前生故
0248c14: 業。五戒業有。此業在第八識上。連持功能亦在。故業
0248c16: 故業所感身分麤。今定願力資助。有勝功能。長時與
0248c17: 果不絕也。此變易生死。事須得無漏有分別業為因。
0248c18: 無漏簡有漏。分別簡無分別。所知障為緣。所知障於
0248c19: 一切法上。不能了達是所知障。今取執菩提可求有
0248c20: 情可度者。資昔所修人是數數定願資助。改去先惡。
0248c21: 轉生後妙。漸細漸微。乃至證得無上菩提。若不執菩
0248c22: 提可求有情可度。無由發起猛利悲願。名變易生。
0248c23: 言相狀者。即是隨欲界人天及色界類分段之身。受
0248c24: 此變易身光潔自在。名變易相狀。體者即第八異熟
0249a01: 識。為變易生死體。論云此識足為界趣生體。此變易
0249a02: 只三界內身。亦名變異熟故業。阿賴耶為體義者。即
0249a03: 以無漏有分別業為因。所知障為緣。易麤令細。易短
0249a06: 切二乘。有學無學。欲界發心。定欲界後。引生無漏。以
0249a07: 願力留身。唯欲界故。上界無此迴心聖者。亦無下界
0249a08: 發心。死後方生上界留身。故欲界後。引生無漏。二師
0249a09: 云。色界亦有聲聞發心向大乘者。許佛亦往。菩薩亦
0249a10: 往化彼人故。亦有二乘聖者。色界有漏第八識後。無
0249a11: 漏現前。由有聲聞於彼發心留身者故。唯除初二果
0249a12: 及獨覺者。於彼發心。上界無故。然彼無色界。必無迴
0249a13: 心向大乘者。唯五種居。全無發心者。經不說彼發大
0249a15: 性人故。問鶖子是無學。迴心即受變易。云何弟子憍
0249a16: 梵波提言。我和尚舍利弗滅度。我亦隨滅。即知證無
0249a18: 如羅漢迴心向大受變易。云何女身得證初地。答無
0249a19: 漏定願。資助舊因時。轉女成男。得入初地。問聖人迴
0249a20: 心即受變易。為未即受。答意樂各別。若於分段。有深
0249a21: 厭者。迴心即受。若非深猒。或留分段。盡閻浮壽。乃至
0249a22: 多時方便。受變易也。
0249a23: 言現證利者等者。現謂現前。證謂證獲。利謂利益。當
0249a24: 在會中聞法華經。現得益故。名現證利。復有多種者。
0249b01: 復由熏也。前果記利中。有多利益。今此現證利中。亦
0249b02: 有多種利益。故言多種也。即下二十五類而得益者。
0249b03: 是多種也。
0249b04: 言如提婆達多等者。引文。於中總引八品經文。顯二
0249b05: 十五類得益。八品經文。便為八段。初引天授品也。
0249b06: 言雖龍宮涌出等者。簡非益也。當在會中聞於法華
0249b07: 現得益故。名現證利。雖龍宮涌出無量菩薩。亦得道
0249b08: 成。然皆是文殊。下方教化。亦得證利。不由靈山聞法
0249b09: 得益。故天授品中。但說四種有現證利。不言涌出。無
0249b10: 量菩薩及龍女。亦是現證利收。故言略而不說。經云
0249b11: 其數無量。不可稱計。非口所宣。非心所測。且待須臾。
0249b12: 自當有證。所言未竟。無數菩薩。坐寶蓮華。從海涌出。
0249b13: 詣靈鷲山。住在空中。此諸菩薩。皆是文殊師利之所
0249b15: 空中。說聲聞行。今皆修行大乘空義等。并龍女道成。
0249b16: 並非靈山益。非利今也。此間現證利。更狹於果記利。
0249b17: 果記利尚自許當來始得果。此中現證利。如來亦說
0249b18: 法。未散廗。中間聞法。所得利益。是此門收也。散廗已巳
0249b19: 後利益也。問聖教說不許畜生身入聖道。如何此兩
0249b20: 類人。得如許大益。答實即不許。化則不妨。化有二意。
0249b21: 一引實龍。令發信心。二引靈山實聲聞迴心。本是聲
0249b22: 聞人。在空中。說聲聞行。此是龍眾。化作聲聞。引實
0249b23: 聲聞也。此智積對論引來。本是文殊菩薩。與說法華
0249c01: 山說經。破迴心聲聞疑執。與授記說經。令生決定心。
0249c02: 彼海會來者。還是迴心聲聞。世尊何故不與授記。若
0249c03: 與授記。經無明文。若不與授記。即是不引攝。不任持。
0249c04: 此應起疑執心。退入聲聞也。答有三義。一此菩薩
0249c05: 到靈山來。見世尊破三根聲聞疑云。十方佛土中。唯
0249c06: 有一乘法。此一類菩薩。自不起疑心。更不要與授記。
0249c07: 二者是化非實。意徒證靈山實聲聞迴心決定。既是
0249c08: 化非實。不要授記。三者文殊菩薩引來。意證經力廣
0249c09: 大經力速疾。本來不及授記。問序品之初。以別文殊
0249c10: 菩薩在座。今何言從海而出。答聖人感應神變難思。
0249c11: 隨所化生。現跡無方。來無所從。去無所至。不可以相
0249c12: 求。不可以事取。故華嚴經云。十方各有一大菩薩。與
0249c13: 各十佛世界微塵數菩薩眷屬俱。所謂文殊菩薩。賢
0249c14: 首菩薩等。此即菩薩身。充遍法界。利益群生。豈定龍
0249c16: 至天授品時。從海涌出二說任取簡非了。
0249c17: 言唯有龍女等者。科眾為六段。此文獲益。彼此合四
0249c18: 位益。若准文勢奄含。進退不定。除彌勒佛下生來
0249c19: 即定得。餘人定不得。疏主尚自不敢定斷。從唯有龍
0249c20: 女成道。至悉遙敬禮已巳下。分四位益。疏言無量眾生
0249c22: 二位益。無垢世界六返下。第三位益。三千眾生發菩
0249c23: 提心下。第四位益。從無垢世界六返等向後。兩位益。
0249c24: 決定是此方利今中收。前前兩位。是此方或彼方益。
0250a01: 即不定經云無量眾生。聞法解悟。得不退轉。無量眾
0250a02: 生。得受道記。此兩類。有人疑云。為復是無垢世界無
0250a03: 量眾生。聞法解悟。得不退轉。無量眾生得受道記。為
0250a04: 復是娑婆世界無量眾生。聞法解悟。得不退轉。無量
0250a05: 眾生得授道記。若定道是此方益。疏主向下疏。解本
0250a06: 文處。科為無垢世界益。若定道是彼方益。疏主此間
0250a07: 又科向利今中收。答第一遍。若從唯有龍女成道演
0250a08: 說法時娑婆世界。若承娑婆世界字。向上連顯讀。直
0250a09: 至無量眾生聞法解悟得不退轉無量眾生得記授
0250a10: 道已巳來。兩位益。文勢便似屬娑婆世界益。第二遍。還
0250a11: 從唯有龍女道成演說法時。乃至悉遙敬禮住向下。
0250a12: 兩位益。別讀至無垢世界六返振動。文勢便似屬無
0250a13: 垢界益。攝云經含兩勢。疏主所以進退科之。此間屬
0250a14: 利今中收。本文中屬無垢世界益。賀法師云。前兩位
0250a15: 益。定屬無垢世界益。何以答緣向後兩位。有娑婆世
0250a16: 界字簡。故知後兩位定屬此方也。前兩位無娑婆世
0250a17: 界字簡。故知定屬無垢世界益也。問賀云何不從唯
0250a19: 字甚分明。賀答云。悉遙敬禮已巳前。雖有娑婆世界字。
0250a20: 及天龍八部人與非人等。乃是最後兩位中。三千人
0250a21: 數。後兩位各有三千人。與前文中娑婆世界天龍八
0250a22: 部人與非人。不別也。此文雖有娑婆眾生。並屬後兩
0250a23: 位益中收。有二解。一云據實前兩位人。身在無垢世
0250a24: 界龍女會下。向龍女邊聞法。亦不向靈山聞經。若論
0250b01: 益。攝屬靈山會益。何以知。答因有靈山會說法華經。
0250b02: 方有龍女成佛說法得益。推功歸本。乃是靈山會益
0250b03: 也。後二位身。在靈山會釋迦牟尼佛會下坐。遙見無
0250b04: 垢世界六返振動。娑婆世界三千眾生。住不退地。又
0250b05: 三千眾生。發菩提心。得龍女佛與授記。所以四位益。
0250b06: 疏主總向利今中收也。問爭知疏主總一向科作利
0250b07: 今。答只此疏云合四位益。有四位之言。又向下結文。
0250b08: 合二十五位益。總名利今也。又標多種之中簡非。只
0250b09: 簡龍宮涌出龍女道成。不簡龍女說法時。聽眾獲
0250b10: 益。故作四句分別。一是聞經而得益。身不在會。不是
0250b12: 今收。即後二位。三因聞經而得益。身亦在會。是利今
0250b14: 利今收。前二位是第二意。據經文勢云。娑婆世界菩
0250b15: 薩。皆遙見彼龍女佛。初二位。身在娑婆世界。遙見龍
0250b16: 女成佛道。又遙聞說法。歡喜禮拜得益。後二位。遙見
0250b17: 無垢世界六返振動。得龍女佛與授記。據四位人。身
0250b18: 總在此方。問四位既疏主總屬此方利今收。何故當
0250b19: 中心。書無垢世界。又說娑婆世界。答若總著娑婆世
0250b21: 世界著。又恐人疑。將謂四位人身。總在無垢世界。所
0250b22: 以二世界雙簡也。問四若總屬此方利今。有何差別。
0250b23: 答前二位見龍女成道說法會下聞經歡喜。便得龍
0250b24: 女佛與授記。後兩位見無垢世界振動。而得授記。攝
0250c01: 問云。四位中第二及第四位授記。此佛彼佛文亦不
0250c02: 定。兩位處得記何別。答前二位得授道記者。因義。因
0250c03: 記也。後二位發菩提心。十信初心。亦是因記。第二解
0250c05: 授記。即是果記也。問既是果記。何不向果記利中收
0250c06: 耶。何故在現證利中收。攝答。以龍女授記。不是釋迦
0250c07: 佛身上事。故不向果記利中收。有解。緣不分明說國
0250c08: 土名號。不得入果記利也。若爾通行記。亦是不分明
0250c09: 說國土名號。如何得入果記利。故知但不是釋迦佛
0250c10: 與記故。不入果記利收。即得也。問後二位人。如何遙
0250c11: 聞他無垢世界授記聲聞。若經合兩方益。言聞法悟
0250c12: 解者。無垢眾會。聞法不疑。此界聞經。即乖正理。靈山
0250c13: 一十五眾等。那能緣彼界聲境。答表不思議也。若許
0250c14: 見彼成佛說法。聞亦何疑。量云。無垢世界中說法。是
0250c15: 有法。此方時會耳。應緣自境故。宗。因云。離中知故。同
0250c16: 喻云。猶如此方眼識。此方眼識離中知。此方眼識。能
0250c17: 緣彼。此方耳識離中知。同彼眼識能緣彼法。云及聞
0250c19: 龍女成佛。梵音聲相。清徹遠聞。令此方聞。如目連。於
0250c20: 野與世界。聞靈山說法華經聲。與會下等無有異也。
0250c21: 亦同如普賢菩薩。於寶威德上王佛國。遙聞此娑婆
0250c22: 世界說法華經。問五識所緣。必託第八。此方眼耳緣
0250c23: 彼色聲。未審為緣自第八所變。為緣他第八所變。若
0250c24: 緣他所變。唯識不成。若緣自識。彼非此界。似同隔界。
0251a01: 此界如何緣得。答然緣於自。自八所變有三說。唯識
0251a03: 業增上力。共所起故。二云是現居當生者。彼異熟識。
0251a04: 變為此界。三云由是設生他方自地。彼識亦得變為
0251a05: 此土。唯此護法正義。他方自地。彼此互變此界。眾生
0251a06: 望彼。亦是自地故。得與彼五識而為本質。若爾如上
0251a07: 界天眼。見下三。身在上界。以上天眼。見下地色等。
0251a08: 豈第八亦許緣下地色耶。不許第八隔界變故。若不
0251a09: 變彼。如何五識定有本質。答五識必有所緣緣。約
0251a10: 自地及相近者說。若異地相離遠者。未必皆此。疏主
0251a11: 解第八所緣中說。問眾生元來未登地。何名悟解。答
0251a12: 法信而解。亦名悟解。聞思悟解。亦名悟解。
0251a13: 言得不退轉者。四不退中。信不退也。
0251a14: 言住不退地者。證及行不退也。
0251a15: 言三千眾生發菩提心者。配勝解位中。
0251a16: 言合四位者。此彼方總收也。
0251a17: 言分別功德品等者。恒沙菩薩。從地涌出。彌勒等疑。
0251a18: 願佛為說。佛言此等菩薩。皆是我化。眾見涌出。謂此
0251a20: 前疑。明佛得道久成。所化固疑非少。佛德深妙。聞信
0251a21: 者多。利益既弘。功德彌眾。遂有十一位得證。一位發
0251a22: 心。合十二位。現證獲益。由斯疏主於現證利收。前來
0251a23: 疏主解云。依論法力有五。此中有三。一證。十一位是。
0251a24: 二信。八世界微塵數眾生發阿耨菩提心等。三供養。
0251b01: 天雨華等。且十一位中。初六依位。五依生證得。
0251b02: 言佛說是如來等者。砂細如麵。方四十里。名一恒沙。
0251b03: 問多少恒沙。答那由他恒沙。那由他是梵語。此名
0251b04: 也。問有多少那由他。答總有六百八十萬億那由
0251b05: 他恒河沙。
0251b08: 本智印證無生理。後得智印證無生教。心之與境。並
0251b09: 無生也。一切諸法。本來寂靜。生已巳不住。住既不可得
0251b10: 故。生亦不可得。故名無生也。無生有三。一本體無生。
0251b11: 亦名相無生。情有理無。即遍計也。二自然無生。假有
0251b12: 實無。即依他也。三惑苦無生。實有假無。即圓成也。本
0251b13: 體無生。本無今有。自然無生。依他起性。即本無今有。
0251b14: 惑苦無生。即本有今有。本體無生。如迷繩謂蛇。迷杭
0251b15: 謂鬼。空華第二月。龜毛菟角等。闇中假繩。謂是於
0251b16: 蛇。即無中說有。明曉若至。即有者便無。妄情執了。妄
0251b17: 即無。總是心上見分。起獨影境。謂有蛇等。眾生五薀
0251b18: 之上。妄執有我。亦復如是。自然無生者。即本無今有
0251b20: 因緣增上緣如因。麻是緣。假人功為繩。即增上緣。即
0251b21: 麻是親緣。人功等即緣。榖麥等種子。是因緣。水土
0251b22: 為增上緣。只如此身。將賴耶識中名言種為因緣。父
0251b23: 母和合及業。為增上緣。方有此五薀。前心法等。即四
0251b24: 緣生。豈同外道計自然義。眼識種子為因緣。根能發
0251c01: 識。為增上緣。前念滅後念生。名等無間緣。前境是所
0251c02: 緣緣。惑苦無生者。如麻本有今有。不同於繩。除其惑
0251c03: 苦。即真如理性。自然顯現。真如之理。本來清淨。本無
0251c04: 惑苦。今既了之。何有苦生。名曰無生。只得言顯。不得
0251c05: 言生。忍者忍苦。是知印可之心。菩薩在地前。昔聞未
0251c07: 聞。今得證理。印可在心。名之為忍。忍即印義。印之忍。
0251c08: 依主也。化度問。分別品中。十一位得益。各依何位。答
0251c09: 初之六位。名增道位。謂彼菩薩聖道故。次之五位。各
0251c10: 損生位。損謂損減諸惡。生謂生諸善根。後之一位。名
0251c11: 發心位。由最初皆發勝心。
0251c12: 言千億菩薩等者。有二說。一云取前六百八十萬億
0251c13: 那由他殑伽沙眾生為如。從一倍二。從二倍四。從四
0251c14: 倍八。如是乃至千倍。二云從一至二。從二倍四。如是
0251c16: 薩得此念慧。所聞之法。持之不忘。名曰聞持。凡夫聞
0251c18: 二散。有法義忍。初得在三地。相續在九地。圓滿在
0251c19: 佛地。謨云。此等證得人數。非一化佛土不可容受。論
0251c20: 報土中取耳。雖是靈山。見有異故。千倍者。比前恒沙
0251c21: 千倍也。離欲嫉他名利二障。得聞持陀羅尼門也。
0251c22: 言復一世界等者。即一三千世界。碎作塵也。辨才者。
0251c23: 五地初得。菩薩入此地中。解五明論。此地菩薩說法。
0251c24: 須說即說。無蹇吃故。在心論。名四無礙解。在口。即言
0252a01: 無礙辨才。此在九地。相續十地。佛位圓滿也。言一世
0252a02: 界微塵等。論云無量者數也。問幾無量。答萬億
0252a03: 無量。問幾萬億。答百千萬億。無量旋陀羅尼者。
0252a04: 旋者境也。於空有境上及有情心行。旋環觀察。能了
0252a05: 能知。剎那迅速。名曰旋。問有多少空有境。答百千萬
0252a06: 億無量空有境。菩薩起一智。一剎那間。便能緣
0252a07: 得爾許空有境。五地已巳前。觀空之時。未能達有。達
0252a08: 有之時。未能觀空。至此地中。即空之智。便能達有。一
0252a10: 空方便智菩薩。起有中殊勝行。於此空有境上。速疾
0252a11: 觀察。立以旋名。五地已巳去。真俗相違。於相違境。能令
0252a12: 觀察。猶如老轉迴空中。意欲搏物。菩薩在法性空
0252a13: 中。只觀眾生根性。若熟即便度之。如將一鏡雙照水
0252a14: 火。水火之性。性甚相違。於相違境。俱時能照。此亦如
0252a15: 是。不滯空有。名之為旋。觀空之時。即證真理。觀有之
0252a16: 時。即達俗差別。觀空即本智。觀有即後智。若據成滿。
0252a17: 在十地也。
0252a18: 言三千大千等者。此在八地。具四不退。八地無相無
0252a19: 功用。此即法駛流中。任運轉故。名不退法輪也。
0252a20: 言二千國土等者。此在第十地。清淨法輪者。法輪本
0252a21: 來清淨。為眾生有漏心所變。同能變識。即是有漏。無
0252a22: 漏心變。同能變識。即是無漏。如地前是有漏。七地有
0252a23: 漏無漏二雜修故。八地已巳上純無漏故上六依位證得。
0252a24: 言小千國土等者。此下五位。依生證得。此是地前加
0252b01: 行位。若未聞如來壽量品時。去見道。未知生數多小。
0252b02: 亦聞如來壽量品了。損彼識中染種勢力。所以分段
0252b03: 生死身有限也。所以一生乃至八生得入見道。得彼
0252b04: 初地菩薩。問當來三生四生方得果。如何名現證利
0252b05: 收。答果雖後得。現座得益。亦名現證利。問後五位既
0252b06: 言阿耨菩提。何非果記。答但得初地菩提因中之果。
0252b07: 非佛果也。問寧知不是佛果菩提。答此在地前。望於
0252b08: 初地。分段生死。論生數多小。若以初地佛果菩提。縱
0252b09: 是悲增。生數若何。定是智增。生數即無。於此二人。云
0252b11: 地。豈名成佛耶。答佛者覺義也。初地菩薩。亦名覺也。
0252b12: 問准此八生等。皆得行位已巳定生。菩薩任運自得菩
0252b13: 提。何待聞經。答由聞經故。成已巳定生。非先已巳定故。
0252b14: 言四四天下者。即十六閻浮微塵數菩薩。經於四生。
0252b15: 得入初地。此約菩薩修習近遠。由是生數多小不同。
0252b16: 五種菩提。是明心菩提上依生證得了。
0252b18: 也。在種性地第二段了。
0252b19: 言如說藥王品等者。陀羅尼即念慧。菩薩有此念慧。
0252b20: 能解一切眾生語言。即詞無礙辨也。凡夫只解一般
0252b21: 言音。被土番迴鶻罵早不會。菩薩四生九類言音總
0252b22: 解也第三段了。
0252b23: 言說妙音品八萬等者。即是種類俱生無作解意生
0252b24: 身。三昧是定。能起一切色身。能起就所起立名。名一
0252c01: 切色身三昧也。即十八類身也。
0252c02: 言四萬二千天子得無生法忍者。云。三種無生。一
0252c03: 本姓無生。我法二執無。了遍計性。相無自性。二自然
0252c04: 無生。了依他法上。無自然生性。三惑苦無生。了圓成
0252c05: 實性上。無惑苦性。忍即是智證。印無生理也。
0252c06: 言華德菩薩得法華等者。三昧是定。法華是一乘理。
0252c07: 從第四禪定。起根本智。證一乘理。名法華三昧。此更
0252c08: 有一位益。疏家不引。遺去。經云說是妙音菩薩品
0252c09: 時。與妙音菩薩俱來者。八萬四千人。得現一切色身
0252c11: 言說觀音品八萬等者。此是發四弘誓願心。求菩提
0252c12: 心。此心名無等。將世間發人天心及二乘心。來試等
0252c13: 此菩提心得否。答世間及二乘心。等彼無等心不得。
0252c14: 故名等等也。此多在十信初心。二云如來是無等之
0252c15: 人。世出世間。更無過上。故名無等。初發心菩薩。與佛
0252c16: 齊功。眾生亦發求菩提心。與彼如來齊等。眾生菩提
0252c17: 心等得無等。故名無等等。眾生菩提。等得無等人身
0252c18: 中功德。故名無等等。即是發心畢竟二不別。如是二
0252c19: 心初心難也第五段了。
0252c20: 言陀羅尼品等者。無生法忍前已巳說也第六段了。
0252c21: 言說妙莊嚴等者。安國云。大乘二說。一無間道斷煩
0252c22: 惱種現。名是遠塵。解脫道斷習氣。名離垢。又惑種易
0252c23: 斷如塵。習氣難斷喻垢。第二無間道斷現行。名遠塵。
0252c24: 解脫道斷惑種。名離垢。法眼者。法即是真如理。名法
0253a01: 也。眼即是無漏智證理。故名淨也。即是眼智明覺也。
0253a02: 下疏云。得初果故。非大乘見道第八段了。
0253a03: 言說普賢勸發品等者。普賢者。普遍也。賢者賢善。即
0253a04: 是普遍賢善之理。故名普賢。今行普賢因行。名普賢。
0253a05: 道能證智。名普賢道也。
0253a06: 言前五記者。即果記利也。六記之中。除具因記。餘五
0253a07: 記。記當成佛也。
0253a08: 言此二十五類等者。現證利收。現證因位也。天授品
0253a09: 四位。分別品十二位。藥王品一類。妙音品三類。觀音
0253a10: 品一類。陀羅尼品一類。妙莊嚴王品一類。普賢品二
0253a11: 類。此二十五位。現證利收。
0253a12: 言並是利今者。結也。
0253a13: 言利後者。標也。散席已巳後者。解後字。因法華經者。解
0253a14: 利字。所獲功德皆是利後。合解利後也。
0253a15: 言隨喜功德品等者。三品經文。今當第一品。經云爾
0253a16: 時佛告彌勒菩薩摩訶薩。阿逸多。如來滅後。若比丘
0253a17: 比丘尼。優婆塞優婆夷。及餘智者。若長幼聞是經隨
0253a18: 喜已巳。從法會出。至於餘處。若在僧坊。若空閑地。若城
0253a19: 邑巷陌聚落田里。如其所聞。為父母宗親善友知識。
0253a20: 隨力演說。是諸人等。聞已巳隨喜。復行轉教。餘人聞已巳。
0253a21: 亦隨喜轉教。如是展轉至第五十。阿逸多。其第五十
0253a22: 人功德。我今說之。汝當善聽。若四百萬億阿僧祇世
0253a23: 界。六趣四生。乃至一一眾生。與滿閻浮金銀等。又勝
0253a24: 令得阿羅漢果。所得功德。不如第五十人聞經一偈
0253b01: 隨喜功德。問何故多劫行檀。不如傳聞小法。答施者
0253b03: 法。而勝施多財。又令得阿羅漢果。此約定性。初不能
0253b04: 廣說法化眾生。後令入無餘涅槃。設令不定性無學
0253b05: 迂會修行。經八萬劫等。不如聞經速得佛果。疏云隨
0253b06: 喜一念。尚得菩提。所化眾生。倍於上數。今得羅漢。不
0253b07: 能成佛廣化眾生。故福為劣。經云若人為是經故。往
0253b08: 詣僧坊。若坐若立。須臾聽受。緣是功德。轉身所生。得
0253b09: 好上妙象馬車乘七寶輦轝。及乘天宮。此法華經。是
0253b10: 運載之經。故隨喜者。得如是果報。又分座令聽此經。
0253b12: 報。已巳上分坐果下勸聽果。經云若復有人語餘人言。有經
0253b13: 名法華。可共往聽。即受其教。乃至須臾間聞。是人功
0253b14: 德。轉身得與陀羅尼菩薩共生一處。三地菩薩也。終
0253b15: 不瘖。乃至當來見佛聞法。信受教誨。問此為復是
0253b16: 能勸聽人功德。為復是所受勸聽人功德。答若喚作
0253b17: 所受勸聽人功德。即錯也。若是親聽之人功德。算不
0253b18: 可得。今所說功德。是能勸之人。勸得一人。親聽大乘。
0253b19: 能勸聽之人。得與陀羅尼菩薩共生一處。
0253b20: 言法師功德品等者。疏主云。於此經中。修行十法行
0253b21: 者。一書寫。二供養。三施他。四聽聞。五披讀。六受持。七
0253b22: 開演。八諷詠。九思惟。十修習六根。一一根中。有十法
0253b23: 相資。轉成百行。百行各四。自作交他。讚勵慶慰。合成
0253b24: 四百。各有三品修。修成千二百。三根勝故。具千二百。
0253c01: 三根劣故。而無上品。眼身鼻。只有如說修行時。為欲
0253c02: 供養此經故書寫。為欲供養故施他。為欲供養故聽
0253c03: 聞。乃至修習皆爾。一為顯餘九成助也。十十為頭。
0253c04: 皆九助也。故成於百也。
0253c05: 言乃至普賢品等者。文分六。一普賢來軌。二啟白聞
0253c06: 經。三佛告四法。四普賢勸發。五釋迦讚勸。六時眾獲
0253c07: 益。就第五讚勸中。初讚美普賢。次讚美持經者違順
0253c08: 之相。讚持經者中有四。一順佛行。二離眾惡。三當得
0253c09: 出世。四定厭生死。定厭生死中。一不貪資什。經云不
0253c10: 復貪著衣服臥具飲食。二得現果報。經云亦於現世
0253c11: 得其福報。
0253c12: 言以是遺教等者。上二句證利今。其未度者二句。證
0253c13: 利後。亦云前二句結利今。後二句結利後。
0253c14: 言顯機等者。顯時約法。顯根約人。賀云。如來設教。本
0253c15: 為根緣。根有三種之差別。聖起三時之初。即鹿野轉
0253c16: 四諦法輪。發起二乘。說為有教。次即說於般若。發趣
0253c17: 大乘。說為空教。後深密會中。為諸發趣一切乘者。說
0253c18: 非空非有三性之教。理無不盡。義無不該。疏主顯三
0253c19: 時教。經有明文。會十八人。立一時至五時。並無所據。
0253c20: 言諸佛設教等者。總標頓漸。問疏主何以亦入此門。
0253c21: 便先論頓漸。答本立顯時。只是時教。所以疏主先論
0253c22: 頓漸。佛佛出世。皆說法化生。所說之法。雖則無邊。略
0253c23: 而言之。乃有二種。一則是頓。二則是漸。此二種教。義
0253c24: 貫眾詮。故云諸佛等。所被之根。有頓有漸。能被之教
0254a01: 亦然。今為顯時顯根。故說是經。准疏云。教無定判。故
0254a02: 下疏言。故知頓漸無別。教文隨根以分。故此通也。不
0254a03: 向教上定道頓教定道是漸。一食之中。根若有頓有
0254a05: 密教。若依顯示教。有頓有漸。二隱密教。無頓無漸。就
0254a06: 顯示教中。漸有二種。一從小至大漸。如此經窮子喻。
0254a07: 從小乘至大乘佛果。二從大至小漸。如華嚴經。譬如
0254a08: 日出先照山王。次照小山及高顯處。然後普照世界
0254a09: 大地。善逝亦爾。清淨慧光。先照菩薩功德大山王。次
0254a10: 照緣覺。次照聲聞。然後普照一切眾生。若依此義。一
0254a11: 切聖教。皆名為漸。牟云。前標顯示有頓有漸。今言一
0254a12: 切聖教皆是漸。何者即是顯示中頓。頓義若無。漸依
0254a14: 是頓。若大根從小入大。教即通漸。天雨本來是一。對
0254a16: 教望所被根。證悟有殊。遂分二種。非謂前後以名頓
0254a17: 漸二時。總標頓漸。
0254a18: 言頓即等者。疏主意。此法華經。通頓通漸。頓即者。此
0254a19: 頓字即能被教也。被彼大根。即是所被根也。頓從凡
0254a20: 夫等者。解頓義也。
0254a21: 言如勝鬘等者。問何處經中。說能被之教。被頓悟根。
0254a22: 答疏言如勝鬘經所說一乘。第一遍言一乘者。是四
0254a23: 乘中。定性大乘。證上頓教也。第二遍言一乘。文便引
0254a24: 來。此間不要也。只取第一遍言一乘者。本經文言大
0254b02: 是決定義。不可改轉義。此是純一正直大乘也。問何
0254b03: 名四乘定性。答且如定性聲聞乘。唯有聲聞種姓。定
0254b05: 定性人天乘。唯有人天乘姓。經云無種姓人。無種性
0254b06: 故。至而成就之。今此間取四乘中定性大乘菩薩。直
0254b07: 發大心修行。取佛果菩提。名為頓悟根。能被之教名
0254b08: 頓教。第二遍言一乘是權。此一乘是四乘外一乘。無
0254b09: 定所對根。故是權也。權者不定義。緣一人身中。具
0254b10: 有三乘種性。此一人身中。亦有聲聞種姓。亦有緣覺
0254b11: 種姓。亦有菩薩種性。若喚他作聲聞已巳。後身中緣覺
0254b12: 種性熟。捨聲聞入緣覺。若喚他作緣覺已巳。後身中
0254b13: 大乘根性熟。捨緣覺作菩薩。最後作菩薩。修一乘
0254b15: 行。形對他四乘定性。故四乘外一乘是權也。無定所
0254b16: 對根。是不定義。有可改轉義。彼經中立五乘性。四乘
0254b17: 是定性。一乘是不定性。問勝鬘經無明文。是四乘外
0254b18: 一乘是權。經文不說。如何得知。答經文則無。道理則
0254b19: 有也。彼經云。攝受正法善男子。堪能荷負四種重任。
0254b20: 若有眾生。求大乘者。為說大乘。求聲聞者。為說聲聞
0254b21: 乘。求緣覺者。為說緣覺乘。求人天乘者。為說人天乘。
0254b22: 此上四乘。定性經文也。最後經云。若如來隨彼意欲
0254b23: 而方便說。只有此隨彼意欲之言。隨彼不定性人意
0254b24: 欲。所以四乘外立一乘是權也。被他四乘定性。各自
0254c01: 有所對根。此不定乘。無正所對根。形對四乘定性。所
0254c02: 以是權也。若不爾者。隨彼意欲之言。有何所表。所以
0254c03: 疏引經云。如勝鬘經所說一乘。一乘是權。四乘實故
0254c04: 也。且第一遍云。如勝鬘經所說一乘。此是四定性
0254c05: 乘中大乘。證上頓教也。第二遍云。一乘是權。四乘外
0254c06: 一乘。此間不要。文便引來。下云四乘實故。此有兩說。
0254c07: 一一四乘。總取證上頓教。緣四乘總是定性。總有頓
0254c08: 義決定義不可改轉義。問定姓大乘菩薩。及定姓二
0254c09: 乘人。各從凡夫身上。直至發自乘心。取自乘果。可成
0254c10: 頓義。第四乘無聞非法器眾生。元來是凡夫。頓從凡
0254c11: 夫。擬取何果。更無果可取。若頓從凡夫。還取凡夫。何
0254c12: 名勝進。此是一不成二不成者。況疏云。頓從凡夫。以
0254c13: 求佛果。今者無種姓凡夫。既證頓教。不成并二乘定
0254c14: 性。直發二乘心。取二乘果。證亦不成。第二義唯取四
0254c15: 乘定姓中定性大乘。證上頓教。頓從凡夫。直發大心。
0254c16: 以求佛果。餘三乘定性。并向上一乘是權。盡是文便
0254c17: 引來。非是正要也解頓了。
0254c18: 言漸即被彼等者。此人身中。有三乘種姓。聞二乘教。
0254c19: 發二乘心。修二乘行。證得小果。後聞大乘。迴心向大。
0254c20: 從淺至深。名之為漸。為根未熟。於一乘道。隨宜說三。
0254c21: 解漸義。
0254c22: 言如此經中所說等者。兩遍道一乘。皆取三乘中一
0254c23: 乘證漸教。下云十方佛土中。乃至何況有三。息處故
0254c24: 說二。唯有一非餘。問法華經中說權實。與勝鬘經何
0255a01: 別。答勝鬘說一乘。顯了約出生。法華經中。說一乘。隱
0255a03: 顯了說也。問如何說名出生。答經文云。如阿耨達池
0255a04: 流出四河。互不相障也。喻權乘都分出乘也。第二法
0255a05: 華經約攝入說。對不定姓人。攝二乘。且道唯有一
0255a06: 乘。今據迴心。故密意說也。又勝鬘經定性不定性雙
0255a07: 說。則四乘實。一乘權。法華唯被不定性。則唯有一乘。
0255a08: 無別二乘。
0255a10: 四乘中一乘何別。答四乘內一乘。有所對根。定是實
0255a11: 也。修大乘故。四乘外一乘。對他四乘定性人說。所以
0255a12: 是權也。為一人具四乘性故。何以答。向他定性人邊。
0255a13: 則合說實有三乘五性。若向四乘定性人前。顯說道
0255a14: 唯有一乘無別二乘。此字是權也。若將四乘外一
0255a15: 乘。對不定性人前。顯說無二乘唯有一乘。一乘唯是
0255a16: 實也。又權有二種。一若對他四乘定性人前。顯說二
0255a17: 乘是權。此名權體不權也。若對不定性人前。顯說二
0255a18: 乘是權。此名體俱權也。問法華勝鬘處會。何先何後。
0255a19: 答法華經在前說。勝鬘後說。所以說四乘外一乘。遙
0255a20: 指法華會中權乘也。
0255a21: 言此經多被等者。且八品正宗。對三根聲聞。即多是
0255a22: 漸教。言多者。少分通頓。下經十一位得證。一位發心。
0255a23: 皆是其頓也。此經正宗即攝入。流通分即出生。彼經
0255b01: 攝入。摩訶衍者流出四乘。即是出生也。
0255b03: 立教不同。有多判釋。若據真理體。未必即然。今且略
0255b05: 時教。如維摩經說。佛以一音演說法。眾生隨類各得
0255b06: 解。如此經說。一相一味。眾生聞我法者。隨力所受。華
0255b07: 嚴經言。如來以一語言中。演說無邊契經海。若約得
0255b09: 各解。二宋朝北京曇無懺三藏云。如來之教。有其二
0255b10: 種。一半教。即小乘法。謂人空理智。二滿教。即大乘法。
0255b11: 謂二空理智。三梁朝真諦立三時教。一轉法輪。即四
0255b12: 諦法輪。從初成道七年已巳還。即說阿含等。二照法輪。
0255b13: 七年已巳後。三十八年已巳來。說般若是。三持法輪。三十
0255b15: 立四時教。一四諦之教。即小乘經。二無相大乘。即般
0255b16: 若經。三法相大乘。楞伽經等是。四觀行大乘。即華嚴
0255b17: 經明四十二賢聖位。五唐朝波頗三藏立五時教。一
0255b18: 四諦教。二無相大乘。三觀行大乘。四安樂大乘。即涅
0255b19: 槃經說常樂我淨等是。五守護大乘。即大集經。佛遣
0255b20: 諸神。守護國土等是。六天台智者大師立四時教。一
0255b21: 三藏教。即小乘三藏等是。二別教大乘。即空有。三通
0255b22: 教大乘。如此經昔日為三乘說。不論大小。即如此經。
0255b23: 取二萬佛所。我昔教汝。及遣傍人等。并十六子等是。
0255b24: 四圓教。即此經今時所說。如經正直捨方便但說無
0255c01: 上道。言古有釋等者。即是晉朝劉。字遺民。捨官隱
0255c02: 居武都山。將如來一代時教。總判為五時。
0255c03: 言提謂等者。路相傳說。嶺東。高昌國人。云。嶺
0255c06: 遊摩竭陀國過。去上茅宮城六十里。近伽耶城。忽然
0255c09: 蜜而住求祭。其樹神知來。即化作一人。路逢長者。因
0255c10: 即問曰。今者何往。長者答曰。我等遇難。卜是樹神方
0255c11: 欲奠祭。其一人言。我是樹神。長者問言。何故作此不
0255c13: 飯王太子。捨國出家。行苦行六年。日食麻麥。今在我
0255c14: 菩提樹下。成等正覺。號曰佛。向所變現。是佛所為。非
0255c15: 我所作也。樹神告曰。佛於此成道。汝須供養。長者尋
0255c16: 聲來而至佛所。禮拜讚嘆曰。容顏甚奇特。猶若鑄金
0255c17: 山。未審誰家子。種族是何人。未知何所證。因何此處
0255c18: 居。不食米幾日。不知何所須。世尊報曰。我是轉輪聖
0255c19: 王帝族中子。猒俗如涕唾。出家證菩提。我是法輪王。
0255c20: 三界中第一。成道來七日。無人施我食。爾時提謂等。
0255c21: 即奉蜜。供養世尊。世尊受之。即與授記。汝於來世。
0255c22: 當得作佛。號曰齊成。爾時長者。因即請佛歸國供養。
0255c23: 佛受請。但剪爪剃髮。令將歸供養。提謂等因請供養
0255c24: 之儀。佛為疊三衣。大小次第重疊。計衣有三重。又覆
0256a02: 塔也。提謂長者既受教已巳。即便懺悔。請佛受三歸五
0256a03: 戒。提謂經一卷者是真。兩卷者是偽。彼經云。佛告提
0256a04: 謂。現在有佛。未來有法僧。當歸佛法僧寶。歸者依憑
0256a07: 增長邪見。能令眾生輪迴惡趣。恒受苦惱。不如歸依
0256a08: 佛僧寶。偈云。諸有歸依佛。終不墮惡道。捨此人中形。
0256a09: 受天清淨身。俱舍云。歸依成佛僧。無學二種法。及涅
0256a10: 槃寂滅。是說具三歸。眾生苦所歸。多歸依諸仙。國菀
0256a12: 歸依。而解脫生死。諸歸依於佛。及歸依法僧。於四聖
0256a13: 諦中。應以慧觀察。觀察知苦集。能永超眾苦。修八聖
0256a14: 道支。趣安隱涅槃。此歸依最尊。此歸依最勝。必由此
0256a15: 歸依。而解脫生死。出曜經云。若有眾生成正覺。若有
0256a16: 供養經劫數。微飲食床臥具等。塗香雜香及名華。若
0256a18: 佛。是功德為最上。問歸依佛法僧。有何功德。答如善
0256a19: 生優婆塞經說。若人能受三皈依者。當知是人所得
0256a20: 果報。不可窮盡。善男子。如伽陵伽國有七寶藏。號賓
0256a21: 伽羅。其國人民。大小男女。於七日七月七年。常以車
0256a22: 乘象馬駝驢擔負。猶故不盡。若有信心。歸依三寶。是
0256a23: 人所得果報。勝出彼藏所有珍寶。又挍量功德經說。
0256a24: 假使四天下滿中。盡是初果。二三四果。至辟支佛。若
0256b01: 有人將衣服飲食香華幡等物。盡形供養。不如有
0256b02: 人受三歸五戒所得功德。百分千分。百千萬億分。不
0256b03: 及其一。又歸依佛法僧。不墮地獄餓鬼畜生。問何不
0256b04: 與提謂受餘戒。先受五戒耶。答一者易持。二者難犯。
0256b05: 問何不制綺語等三。唯制妄語。答佛為俗人。說此五
0256b06: 戒。俗中富者畜妻子。女人之心。數起嗔垢。若制兩舌。
0256b07: 即家事不成。故不制也。又俗人居家。資生活業。恐事
0256b08: 不辦。惡須嗔呵。又不制綺語者。安慰在下等。前四是
0256b09: 性。第五是遮戒。即是不飲酒。五戒難犯易持。不同八
0256b10: 戒。八戒事須全持。五戒持一二三。總得十善者。一不
0256b11: 煞不盜不婬。身三也。語有四。不妄言綺語惡口兩舌。
0256b12: 意三者。不貪不嗔不邪見。是名十善也。五戒不制自
0256b13: 妻自夫。女人不制自夫。丈夫不制自妻。五戒制邪婬。
0256b14: 八戒制染欲。緣是一日一夜。隨佛出家。自妻自夫。皆制也。
0256b15: 言世間因果等者。有漏名世間。世間因世間果。五戒
0256b16: 是南三洲因。十善是北洲六欲天因。若聞思二慧修
0256b17: 十善。感北洲六欲天果。若修慧修十善。感上二界果。
0256b18: 言第二時有行之教等者。如來未出世時。凡夫外道。
0256b19: 執五薀為我。有主宰自在。如來出世。便說無我。一切
0256b20: 法中。皆無有我。唯有三科法。教觀薀處界。作無我行
0256b21: 相。聲聞之人。遂悟我空。我空即生空。便與破我了。遂
0256b22: 起法執。執三科法。兼如來身上。亦執為有。即是鹿
0256b23: 轉四諦法輪。本質四諦。三乘人同行有行之教。聲聞
0256b24: 之人於五薀上觀四諦。緣覺人於十二因緣上觀四
0256c01: 諦。菩薩人於三性三無性上觀四諦。本質四諦是一。
0256c02: 三乘人觀諦行行取果不同。聲聞人觀三科是有。緣
0256c03: 覺人觀十二因緣是有。菩薩人依三性觀有。問菩薩
0256c04: 若第二時中執有。應不斷法執耶。答菩薩執有。與二
0256c05: 乘別。二乘執有實有。菩薩執有似有之有。二乘執有
0256c06: 識外有。聲聞執有。心亦有。境亦有。菩薩執有。依識而
0256c07: 有。離識之外無也。問佛第一時說有。第二時說空。何
0256c08: 故劉第二時說有。答若佛說三乘對破。即將空破
0256c09: 有。劉但是依教文判。亦不解於中。意有二義。一攝
0256c10: 釋云。總對三乘。而說於有。三乘之人。聞四諦教時。自
0256c11: 各悟解。修行觀行差別。故名三乘同行有行之教。二
0256c12: 有云。不必別有三乘之人。只不定性人一身中。具
0256c13: 有三乘性。悟解有教之時。亦得名為三乘同行有行
0256c14: 之教。不必別有三乘之人。攝破云。此後解違般若經
0256c15: 云。初轉法輪。三乘得益。各各不同。如何言非別有三
0256c16: 乘之人行行耶。又約佛說同。故名同也。本質四諦是
0256c17: 同故。問解深密經。唯為發趣求聲聞乘者。以四諦相。
0256c18: 轉正法輪。唯說聲聞。不說三乘。答深密經約正為說。
0256c19: 唯約本質。說般若經。約兼正說。故不相違也。
0256c20: 言說彼三乘同行等者。攝云對彼三乘。總相說空。三
0256c21: 根悟異。聲聞作我空行相。菩薩雙作二空。有說第三
0256c22: 時中。二乘之人聞般若經。亦作空觀。若不作法空。第
0256c23: 三時立。第二時無增無進義。定性聲聞作生空。不定
0256c24: 性聲聞證悟法空。如須菩提。悟解般若。若依此解不
0257a01: 當。一則雜亂他種性道理。二者若聲聞人還作法空
0257a02: 觀行。則與菩薩不別也。設許須菩提悟解法空。但是
0257a03: 佛加被。不說修行。又云但念空無相無作。於菩薩法。
0257a04: 不生一念好樂之心。故知二乘人。第三時中。亦作生
0257a05: 空觀也。若爾勝劣何別。答二乘人。第二時中。依三科
0257a06: 法上。作我空觀行。第三時依無我上。作我空觀漸勝
0257a07: 也。故知第一時中。破我說有。第二時中。破有說空也。
0257a08: 第三時不空不有。道理不相雜亂。問劉所判。阿含
0257a09: 為有教。般若為空教。何所相違。答覺愛但責依時分。
0257a10: 判教有乖。不言彼經非空有教。
0257a11: 言第四時等者。賀云四十年中。說法華經。雖明一乘。
0257a12: 猶未分明演說。涅槃常住實相。尚說無常等。以為真
0257a13: 實。即是此經。與三根聲聞。授記壽量分齊。即是無常。
0257a14: 言以前未明一乘者。指未說法華經無量義經已巳前
0257a15: 也。若說法華無量義。名正說分明說。
0257a16: 言由未分明者。如下說開示悟入菩提涅槃。壽量品
0257a17: 中。說三佛菩提等。又云十方佛土中等。云何言未分
0257a18: 明。又日月燈明佛。說此經了。於其中夜。當入涅槃。信
0257a19: 知此經即是涅槃。何得言未分明說性也。
0257a20: 言第五時等者。依涅槃經說常住佛果。吾今此身。即
0257a21: 是常身法身。諸佛所師。所謂法也。又若說佛身是無
0257a22: 常者。是人舌根何不墮落。又言捨無常色。獲得常色
0257a23: 等。
0257b01: 是梵語。此言堅固林。在佛頭邊足邊也。
0257b02: 言乍觀可爾等者。疏主順菩提留支破處。故言乍觀
0257b03: 可爾。論一往乍觀居十。二往判教大相似。第一時世
0257b04: 間因果。第二時作三乘同行有行之教。亦大相似此
0257b05: 乍觀可爾縱也。
0257b06: 言理即不然者。奪也。若子細推尋。即不然。二云乍觀
0257b07: 可爾。許菩提留支。破劉立五時教。理即不然。兼破
0257b08: 菩提留支自立二時教。依楞伽經。立頓漸教。依涅槃
0257b09: 經。立半滿教。若依經。實有頓漸半滿。若依文定判。理
0257b10: 即不然。居士所判。引佛成道後三七日內唯說世間
0257b11: 因果教。如何三七日內。盡是受記成佛事。得無學果
0257b12: 十地得益等。故言理即不然。
0257b13: 言提謂經說等者。破第一時也。懺悔者。唐梵雙說。梵
0257b14: 云懺摩。此云悔過。明記前非曰懺。除生猒患曰悔。緣
0257b15: 佛為提謂等。欲受五戒。先令懺悔彼身中惡業等罪。
0257b16: 言五逆者。且三乘通逆。一者煞父。二者煞母。三者煞
0257b17: 阿羅漢。四者破和合僧。五者出佛身血。並是大乘一
0257b18: 逆。大乘五逆者。一破塔壞寺。梵燒經像等如下疏自說。十
0257b19: 惡者。煞。盜。婬欲。妄語。綺語。惡口。兩舌。貪。嗔。邪見是。
0257b20: 言謗法等罪者。攝問。佛適成道。法輪未轉。如何有謗
0257b21: 法之耶。答罪通三世。不妨過去曾謗佛。示令懺悔。
0257b22: 懺悔有四。一伏現行。在地前伏貪嗔等不善三業。不
0257b23: 令起現行。二斷種子。聖道起時。斷彼種盡。現行不生。
0257b24: 三損因。今因懺悔。本識中惡業種子勢力劣弱。不能
0257c01: 感果。四損果。今因懺悔。損彼後果。永更不生。入初地
0257c02: 時。二盡皆伏。得於初禪。未至根本。名伏現也。
0257c03: 言四大本淨者。大論四義解大。一所依大。一切所造
0257c04: 色。皆依此故。四大為能造。四塵為所造。今能造四大。
0257c05: 與一切所造色為所依。名所依大。二體大。地水火風。
0257c06: 名體大也。三形相大。眼所見者。四作用大。地能生長
0257c07: 萬物。火壞至初禪。水壞二禪。風壞三禪。能至三禪。
0257c08: 名作用大也。
0257c09: 言本淨者。攝云悟四大本。唯真如理。離彼妄執。故名
0257c10: 本淨。又傳三解。一四大本是白淨無記法。令能緣心
0257c11: 與貪等煩惱相應緣四大。今彼四大成所緣轉。不能
0257c12: 清淨。今斷能緣貪心相應煩惱所緣四大。向上離
0257c13: 轉。名四大本淨。二由造得地獄業。所感四大。五薀六
0257c14: 塵之果。名為不淨。由懺悔已巳。惡業自消。不受彼果。名
0257c15: 本淨。三云四大本即是因淨。本因即是惑業。二種惑
0257c16: 業。為四大本。由懺悔已巳。惑業自淨。不招惡果名本淨。
0257c17: 攝釋引覺愛。難五時教。引提謂經云。四大本無。乃至
0257c18: 六塵本無。不言本淨據。也攝意。唯取真如理為正。悟
0257c19: 法空理。四大本淨。悟生空理。五我本淨也。即此中四
0257c20: 種淨。初三明法空。第四明生空也。既說二空即本淨。
0257c21: 即入初地。證遍行真如也。
0257c23: 薀中無我及我所皆是空。故言五陰本淨。
0257c24: 言六塵本淨者。六塵是所緣境也。能緣心是本。未懺
0258a01: 悔時。於六塵境上。心緣執著。不了是空。令彼六塵成
0258a03: 言吾我本淨者。准對法論五種。一身具我事。身謂五
0258a04: 根。具五塵。此執色薀為我。二受用我事。此執受薀為
0258a05: 我。三言說我事。此執總薀。四造作一切法非法我事。
0258a06: 此執行薀。五彼所依止我自體事。此執識薀。此五我
0258a07: 見。為諸惑本。既懺悔已巳。我見不起。故言五我本淨。若
0258a08: 作吾我。終乖經本。故不錄也。
0258a09: 言時提謂等者。此下七類益中。第三小乘益。餘並是
0258a10: 大乘益。不起法忍者。即無生法忍也。舊經云不起。新
0258a11: 經云無生忍也。仁王經說五忍法門。一伏忍。伏者折
0258a12: 伏煩惱。名伏忍。地前三十心。不取十信。十信是忍方
0258a13: 便。未是正伏忍。約於三賢。分三品故。在於地前。能伏
0258a14: 印故。二信忍。初二三地得四不壞信。相同世間。故起
0258a15: 信行施。以修戒也。修施戒等。由信起故。此亦分三品。
0258a16: 三順二乘故。在四五六地。相同二乘。出世間。修菩提
0258a17: 分法觀等。亦分三品。四無生忍。在七八九地。三無生忍。
0258a18: 皆相續故。長時任運。觀無相理故。五寂滅忍。由證寂
0258a19: 滅理。得寂滅名。三品修。下品忍在十地。中品忍在等
0258a20: 覺。上品在妙覺位。名三品也。問提謂所得是何位不
0258a21: 起忍。答不起有三。一證不起。即初地。二相續不起。即
0258a22: 在八地。三圓滿不起。即佛位也。今提謂初得無生故。
0258a23: 在初地也。無生忍有三種。一本性無生。二自然無生。
0258a24: 三惑苦無生。是境遍計性上。相無性為境。依他起上。
0258b01: 無自然生性為境。圓成性上。無惑苦為境。法者有二
0258b02: 義。一證無生之教名法。二者即真如理名法。忍者智
0258b03: 也。一有漏無漏地前加行位。智忍通印無生教法及
0258b04: 境。名無生法忍也。若無漏智忍。即通本後二智。唯印
0258b05: 無生理。名無生法忍。無生法之忍也。
0258b06: 言三百賈人等者。問准佛地經言順忍。唯第六地中。
0258b07: 何故仁王柔順忍。通四五地。答攝云仁王近遠總論。
0258b08: 佛地經唯約近說。問何故仁王佛地柔字有無不定。
0258b09: 答闕具不同。更無別義。
0258b11: 見永亡。故名柔順。此有四順。一真俗相順。根本智證
0258b12: 真。不違後得智達俗。後智緣俗。不違根本智證真。名
0258b13: 真俗相順。二世出世相順。菩薩加行。作世善觀。不違
0258b14: 無漏出世善觀也。作世善順出世故。三者有無相順。
0258b15: 菩薩觀有。不違於無。若觀於無。不違於有。四者大小
0258b16: 相順。菩薩觀於大乘諦理。不違於小。正觀於大時。亦
0258b17: 觀於小。又觀小時。不違於大。正觀小時亦觀於大。故
0258b18: 名順忍也。
0258b19: 言二百賈人等者。須陀洹者。此云預流。預者入也。既
0258b20: 入小乘見道。預聖之流。唯此一位。是小乘益也。
0258b21: 言四天等者。亦即四五六地。謂此三地。調柔其心。順
0258b22: 二乘故。名為柔順。問何故四五六地菩薩。行二乘行。
0258b23: 答相同二乘。修二乘行。俯順二乘。名為柔順也。
0258b24: 言三百龍王等者。有二釋。一菩薩示現作龍王。故得
0258c01: 信忍。在初二三地。亦通地前位。故龍王聞法。深生敬
0258c02: 信三寶四諦。決定不疑也。二若實者。畜生趣中。身得
0258c03: 入聖。便違一切經教。華嚴經云。阿耨達池大地菩薩。
0258c04: 為此地龍王。出水濟瞻部洲人也。
0258c05: 言自餘天等者。即十信已巳前。發大乘心。尚未入十信
0258c06: 位也。
0258c07: 言十億天人等者。十善有三。一人天十善。二二乘十
0258c08: 善。三菩薩十善。為簡前二故。言菩薩十善也。就十信
0258c09: 位中。有上中下。中下品十善。作粟散王。上品十善。作
0258c10: 鐵輪王。餘十住十行十迴向。如是次配銅銀金等也。
0258c11: 牟云。十善該通世間出世間三乘聖眾。若論十善。本
0258c12: 即一般。據求趣心。三種差別也。
0258c13: 言提謂長者滅等者。三界苦即是後有分段之身。分
0258c15: 苦。受變易身。智增菩薩。初地滅分段苦。悲增菩薩。八
0258c16: 地悲智平等者。七地已巳前。隨自意樂。不起法忍。初得
0258c17: 在初地。長時在七地。相續在八地。圓滿在佛地。今疏
0258c18: 中意。依初得及相續說。
0258c19: 言或第八地者。化度問。何由提謂或云初地。或云第
0258c20: 八地耶。答經中既言滅三界苦。即是出分段死。入變
0258c21: 易生。經中緣無悲智二言。故置或也。若是智增初地。
0258c22: 悲增八地。故言或也。牟云。前已巳明得不起法忍。此何
0258c23: 再言。答前兼諸人。此中獨舉。本所為故。成差別也。
0258c24: 言又普曜經等者。於十方界。各各在一國。一時成佛。
0259a01: 號曰齊成。非是同處齊成覺道。號曰齊成。若依四分
0259a02: 律。以蜜上佛。號曰蜜成。問將蜜供佛。即名蜜成。將
0259a03: 供於佛。何不名佛。故知不可。章敬云。齊成但是佛
0259a04: 號。未必俱時成佛。如四分律。號曰蜜成。問前文云。三
0259a05: 百價人得柔順忍。二百人得須陀洹果。據文意。即合
0259a06: 三百人得成佛。二百不得。何故總言一時成佛。答二
0259a07: 百人若是定性者即合。但與三百人記。今二百人。皆
0259a08: 是不定性人。故言五百盡得成佛。
0259a09: 言云何但言等者。菩提留支難云。居士所引。第一時
0259a10: 三七日內。唯說人天教。不是出世善根故者。上來所
0259a11: 引文。盡是出世善根。經文不定。是人天教也。故知居
0259a12: 士年代。判教大錯。
0259a13: 言但為此日等者。劉反問云。既三七日內說。有出
0259a14: 世善根益者。何故不名轉法輪。答疏言但為此日等。
0259a15: 法輪有二。一者通行法輪。二者別行法輪。若約通行
0259a16: 法輪。鹿野菀中。三七日外方轉也。若別行法輪也。問
0259a17: 鹿園已巳前。說十地經及提謂經等。如何不名轉於法
0259a18: 輪。答凡所說法。皆是法輪。當知此時不必作四諦等
0259a19: 方入見道。但為此日未分明說此是苦此是集等。示
0259a20: 相勸修等三周十二行相。故不名法輪。問何以知三
0259a21: 七日內不轉通行法輪。答緣三七日。未分明說三乘
0259a22: 人同觀四諦。所以未明轉法輪破第一時了。
0259a23: 言次第二時十二等者。此牒前劉第二時十二年
0259a24: 中如來唯說有教。今欲破之。故先牒來也。居士所引。
0259b01: 三七日外。十二年中。唯說有教。不說空教者。何故成
0259b02: 道後。五年說大般若。正是空教。
0259b03: 言八菩薩者。一陀和菩薩。二羅竭菩薩。三摩訶
0259b04: 須薩和菩薩。四商目兜菩薩。五那羅達菩薩。六須彌
0259b05: 應教深菩薩。七日坻達菩薩。八和須調菩薩。
0259b06: 言般舟三昧等者。長房錄云。此經兩卷。正明眾生五
0259b07: 薀本空。又有解云。般者般運。舟者舟船。般運眾生。同
0259b08: 生西方。名般舟此解非也此經三卷。翻於晉代武帝大始
0259b10: 至今未曉。故使經行。攝緣靜亂。塵識不起。萬境自
0259b11: 亡。諸佛前立。還息自心。故彼經云。此經名十方現在
0259b12: 佛前立定經。欲學行定。無問溫涼。隨力修習。一日一
0259b13: 月。乃至盡形。文舉三月。不簡春冬。今人所行。多依夏
0259b14: 月。問以何得知。彼經說空。答彼經中云。有八菩薩。各
0259b15: 與二萬八千人俱。爾時陀和菩薩。問世尊言。菩薩
0259b16: 當作何等三昧。得智慧如大海如須彌山。佛云有一
0259b17: 行法。菩薩常當修習受持守護。諸功德中。最為第一。
0259b18: 此法行者。名現在諸佛悉在前三昧。能安天下。具足
0259b19: 佛種。乃至故知一切法空。無所有得。亦不喜失。亦不
0259b20: 壞憂。一切諸法。無我我所。學是行者。佛之子孫。故知
0259b21: 說五薀空。如何第二時。唯說有教。
0259b22: 言又第九年說鴦等者。此云指鬘。輔相之子。力千
0259b23: 人。斬千人手。而取一指。以為鬘飾。彼經中亦說空故。
0259b24: 言又第十年等者。勝義空也。
0259c01: 言又提謂普曜等。賀云。如上諸教。皆說大乘若因若
0259c02: 果菩提涅槃性相空理。如何第二時。唯言三乘有行
0259c03: 之教。
0259c04: 言一生補處等者。補者替也。問兜率天中。一生補處
0259c05: 菩薩多少。答有教說。有五百菩薩。正量部說。在彼天
0259c06: 中。傳化作佛。皆是一生補處。問彌勒菩薩可言補處。
0259c07: 如何餘者稱補處耶。答智論第七云。除彌勒菩薩外。
0259c08: 餘菩薩眾。雖非此方補處。於十方補替佛處。故多補
0259c09: 處。於理何妨。問釋迦唯是小化身收。但今三乘異生
0259c10: 地前漸漸勝進。云何能令初地等聖漸至補處。答同
0259c11: 處見異。亦通他受用。縱有登地菩薩。於理何妨。若唯
0259c12: 小乘意。雖有多菩薩。但是相承次第成佛。非是十方
0259c13: 一時出。不爾違小乘宗計。
0259c14: 言一生者。天上一生。人間一生。合此二生。名為一大
0259c15: 生也。
0259c16: 言云何乃言等者。云何居士判十二年中唯說有教
0259c17: 耶。菩提留支難劉居士。依年判教。故知不是也覺愛
0259c18: 難了。
0259c19: 言是知一雨等者。劉反問云。既依年限判又不許。
0259c20: 又說人天教時妨出世。又說有之時。不妨說空說中
0259c21: 道等。未審三藏自家。如何立教。疏答云。是知一雨普
0259c23: 來無三乘五乘。唯是一般教。佛以一音演說法。眾生
0259c24: 隨類各得解。又如末尼珠。珠無分別。隨所求者。雨於
0260a02: 天雨是一。更無兩般。由草木各自稟潤差別。如來說
0260a03: 法教。無大乘小乘人天乘。唯是一般也。但是眾生。三
0260a04: 乘五乘。根性不同。稟解如來教。各自得果。令教有其
0260a05: 差別也。此上菩提留支。皆於如來教上說也。若約疏
0260a06: 主義。則不如此。將教對眾生根論。根三教亦三。根一
0260a07: 教亦一也。疏主正義也敘古義了。
0260a08: 言今依古義等者。疏三斷也。即菩提留支義。名古義
0260a09: 也。且上破二時。即劉五時中二時也。自餘三時。並
0260a10: 如古破。餘三時在菩提留支別傳也。此中只敘二時。
0260a11: 不敘餘二時也。
0260a12: 言事雖可爾等者。疏主縱也。許菩提留支破劉五
0260a13: 時教名可爾。理即不然。名奪也。不許留支立一時教
0260a14: 也。二云事雖可爾。許留支破五時教。理即不然。兼破
0260a15: 留支。不許立一時教也。
0260a16: 言恐厭文繁等者。依楞伽經。立頓漸教。依涅槃立半
0260a17: 滿教。若依二經。不妨實有頓漸半滿教。若依文定判。
0260a18: 理即不然。問既理不然。疏主何不破留支一時二時。
0260a19: 答疏主恐厭文繁。且略應止破古了。
0260a20: 言依今新經等者。即勝鬘經中。四乘中一乘。證頓教
0260a21: 也。唐三藏所譯。名新經也。
0260a22: 言頓教大乘等者。若依大乘根。不從小入。教被唯一。
0260a23: 即留支立一時教可然。若下小有從小說。向大根能
0260a24: 被之教名漸教。則菩提留支義。闕一邊也。疏主說頓
0260b01: 說漸。皆依根也。不同留支唯向如來本質教上說一
0260b02: 時教。又不同劉依年月判也。但說有處。為第一時。
0260b03: 說空處為第二時。空有雙說。為第三時也。上依根立
0260b04: 頓漸了也。
0260b05: 言漸次大教等者。此是述漸。即有三時。自淺至深。故
0260b06: 名為漸也。
0260b08: 本菩薩。說三性義。次為彼勝義生菩薩。說三無性義。
0260b09: 總而言之者。總為諸有情迷於三性執為實有。由是
0260b10: 世尊依於三性。說三無性。破彼迷情。無令執有。若執
0260b11: 三性。為實有者。皆是遍計所執性。為破於此。說三無
0260b12: 性。其三無性。約三性立。今且略辨三種性也。經云諸
0260b13: 法性略有三種。一者遍計性。三者依他起性。三者圓
0260b14: 成實。且初性者。遍謂周遍。計謂計度。周遍計度故。立
0260b15: 遍計名。破顯此初性本無自體用。由能遍計妄心
0260b16: 故。遂有種種所執相現。若束一處著。遍計性我法二
0260b17: 執。假有實無。若散居三性。向上妄情執有。相分是無。
0260b18: 猶如空華。空中本無華。妄情見有華。又如繩中麻。麻
0260b19: 體不無。向上作蛇解。妄情執有。依他法體不無。向上
0260b20: 執我。法即無也。一者能遍計。護法云。六七二識。執我
0260b21: 執法者。是能遍計。若安慧宗。八識識心。皆能遍計也。
0260b22: 二所遍計者。攝大乘云。是依他法。與遍計等。為所緣
0260b23: 緣故。圓成實性真。非妄執所緣境故。依展轉說。亦所
0260b24: 遍計也。次依他起性者。依謂依因。他即他緣。起謂生
0260c01: 起。由顯此相。無自功能。但依他緣而得起故。攝大乘
0260c02: 云。從自熏習種子所生。依託他緣而得起故。後圓成
0260c03: 實性者。圓即圓滿。成即成就。實即真實。故唯識論云。
0260c04: 二空所顯。圓滿成就諸法實性。名圓成實性。次為勝
0260c06: 上說有。依他圓成理上說有。若言三性總是無。遍計
0260c08: 約理說。然由有情迷於三性執為實有。世尊所以於
0260c09: 三性說三無性。不令有執也。自古已巳來。兩宗說三無
0260c10: 性。一者一性宗。依真如。向上說三無性。二者五性宗。
0260c11: 依三性。向上說三無性。第一且依真如者。一遍計性。
0260c12: 相無自性性。問何名遍計性。答能緣心故所緣境。所
0260c13: 緣境為所慮所託兩顯。是依他性。兩楹中間。妄情執
0260c14: 有之相分。如空華。空中本無華。妄情見有華。今此說
0260c15: 我法二執相分。舉體是無。如菟角。如繩中麻。麻體不
0260c16: 無。向上作蛇解。妄情執有也。依他法體不無。向上執
0260c17: 我法。元來無我我所。所以道。遍計性相無自性性也。
0260c19: 無自性。只緣以彼遍計性相無自性為門。向上達得
0260c20: 真空之性。是向下第二性字。未達遍計是無之時。由
0260c21: 自迷覆真空之性。由達彼遍計我法二執相狀舉體
0260c22: 是無。向遍計性無處。向下悟得真空之性。是第二性
0260c24: 下性字。指真如是有也。次依他起性生無自性性。依
0261a01: 他起性心法四緣生。四緣若闕。依他起性即不生。意
0261a02: 道依他法上。無自然生性。唯有從緣生性。今依他起
0261a03: 性。向上無自然生性為門。向下顯得真如理。為第二
0261a04: 性字。無自然生處。顯得真如理。故云生無自性性。三
0261a05: 圓成實性勝義無自性性。若執圓成有。還遍計無。若
0261a06: 向真如。向上執有是增益謗。執無是損減謗。亦意亦
0261a07: 無相違。執有之性無處。顯離凝然之性。故言勝義無
0261a08: 自性性。次依五性宗。三性向上說三無性。一者遍計
0261a09: 性相無自性性。上性遮無。下性表有。言遍計性相無
0261a10: 自性性。生無自性性。勝義無自性性。相無自性性。性
0261a11: 者體是無也。重言性字者。有彼空性。空性不無也。依
0261a12: 地起性生無自性性。向上性字遮無。無自然生性。向
0261a13: 下重言性字者表有。有從緣生性。三圓成實性勝義
0261a15: 之性。論云如有愚夫。於彼增益。妄執我法實有自性。
0261a16: 為除此執。第一時中。世尊說法。且教破我。存其法體。
0261a17: 所以說三性是有。此是隱密說。所言有者。但有依他
0261a18: 圓成。不說有遍計。第二時中。破法執故。三性向上。若
0261a19: 有若無。皆說為空也。所言空者。但空遍計。不空依圓。
0261a21: 向執空。世尊道。乍可執有如須彌。不可執空如芥子。
0261a22: 雖除有病。空執仍存。所以第三時中。說非空非有亦
0261a23: 空亦有中道也。顯了說三性。非空非有者。非空則非
0261a24: 第二時空。非有者。則非第一時有。亦空空遍計。亦有
0261b01: 有依圓。
0261b02: 言於三性說三無性等者。遍計性遍後二性。故言皆
0261b03: 是。皆是遍計所執性。以論頌云。即依此三性。立彼三
0261b04: 無性。故佛密意說。一切法無性。由此故知說三無性。
0261b05: 但空遍計。非遣餘故。言皆是遍計所執也。又通說三
0261b06: 性。三皆是有。亦皆是無。遍計情有。依圓理有。故三皆
0261b07: 有。三皆是無。遍計理無。依圓情無。故皆是無。若據顯
0261b08: 相說。遍計是無。依圓是有。皆依理說。不據情論。雖空
0261b09: 後二。但無情故。雖在第一。但有情故。皆非所取。空有
0261b10: 理成。
0261b11: 言毗濕縛藥等者。梵語。此云足功能藥。形如馬耳。亦
0261b13: 切諸藥。悉有功能。四十年前空教有教。如諸餘一切
0261b14: 藥。第三時教。如毗濕縛藥。第一時有教。第二時空教。
0261b15: 眾生聞著。雖亦能斷惡修善。由自成不了義。安第三
0261b16: 時不空不有教。總成了義。被第三時顯有教說。說道
0261b18: 總顯了空教說。云我及我所說為空。令第二時空教。
0261b19: 亦成了義空。未說第三時教。元來初二時。奄含空有
0261b20: 也。故言遍安諸教。喻言雜彩地者。能顯正理。喻雜
0261b21: 彩喻。空有地。喻第三時教。如地與雜彩為所依。
0261b23: 為依。二則能影發於雜彩。令眾色分暉。第三時教。一
0261b24: 則能與前第一時第二時空有教為所依。二則兼能
0261c01: 會前二時。奄含空有。悉成了義。且如欲。皆須白色
0261c02: 粉壁。方向上諸像等。今第三時教如粉壁。空有如
0261c03: 諸像。南解。言熟蘇等者。令發勝味喻。相國云。眾味雖
0261c04: 善。點熟蘇而轉住。空有二途。猶第三時圓宗而顯理。
0261c05: 如涅槃經。人天乘如乳。第一時教如酪。第二時空教
0261c06: 如蘇。法華經如熟蘇。涅槃經如醍醐。今取熟蘇為喻。
0261c07: 能調和諸味故。空有教如諸飯食。熟蘇調和雜味。第
0261c08: 三時教。能和會空有也。
0261c09: 言空者。不障修行。喻一切色像。皆於中造。若有障
0261c10: 礙。無所造作也。今第三時教。猶若空。前之二時。如
0261c11: 有障礙。說有之時即礙空。說空之時即礙有。今第三
0261c12: 時。空有雙說。猶若空。化度云。空者。遍一切處。皆
0261c13: 同一味。不障一切所作事業。世尊依此所說三性之
0261c14: 法。皆無自性。皆同一味。不相障礙。令彼法空所有道
0261c15: 理分明顯現。此中意言。道理既如空。不障礙彼一
0261c16: 切二乘及諸菩薩所修事業。上說四般喻者。皆約總
0261c17: 別。總則三性。別即諸教。謂三時教。初密說有教。但有
0261c18: 依圓。不說遍計。亦言是有。即四阿含等經是。次密說
0261c19: 空教。但空遍計。不言依圓亦是空也。即諸部般若經
0261c20: 是。後顯說非空非有教者。非有即遍計所執。非空即
0261c21: 依他圓成。即法華等經是。
0261c22: 言世尊讚嘆等者。則云述成也。經云爾時世尊嘆勝
0261c24: 甚深密義。復於此義。善作譬喻。所謂世間毗濕縛藥。
0262a01: 雜彩地。熟蘇空。勝義生。如是如是。更無有異。如
0262a02: 是如是。汝應受持。
0262a03: 言勝義生等。明說處也。此是國城。名河神也。此城近
0262a04: 河。因以為名。又云婆羅是初小義。斯是住義。義無
0262a05: 相當。故不翻之。有說名縛象國。此國多有野象。欲取
0262a06: 之時。誘令入狹。將繩縛取調之。名縛象國。
0262a07: 言仙人墮處等者。婆娑云。昔有王。將諸彩女在園遊
0262a08: 觀。有五百仙人。乘空而度。見王采女。聞歌管聲。忽起
0262a09: 染心。便失神通。如折翼鳥。不能天。因立名焉。真諦
0262a10: 記云。第一時於波羅奈鹿園仙人集處。此處有三德。
0262a11: 故三種人恒集。一者林枝葉茂盛。遮其風雨。華芬
0262a12: 。落地莊嚴地。二水。水具其五德。輕冷柔香美。三德
0262a13: 地。一切鳥獸。皆來集聚。飲食無畏。又此地有大寶藏。
0262a14: 廣四十里。深四十里。又云一生補處菩薩。將欲下生。
0262a16: 當有菩薩降神入胎。爾時五百辟支佛。聞天子語已巳。
0262a17: 從座而起。踊在空。高七多羅樹。化火焚身。入般涅
0262a18: 槃。唯有舍利。從空而下。名仙人墮處。
0262a19: 言施鹿林等者。昔有國王。名梵摩達多。以林施與群
0262a20: 鹿。名施鹿林如法輪章說。
0262a21: 
