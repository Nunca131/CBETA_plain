0548a06: 
0548a07: 
0548a08: 應菴和尚語錄卷第十
0548a09: 嗣法門人　守詮　等編
0548a10: 頌古
0548a11: 世尊初生一手指天一手指地云。天上天下
0548a12: 唯。我獨尊
0548a13: 草木無端拈出來。更加註放癡獃。西天此土誰知
0548a14: 己。夜半優曇火裏開。
0548a15: 世尊拈花
0548a16: 金色頭陀忽破顏。看來也是管窺斑。當時若得回頭
0548a17: 早。免見兒孫墮黑山。
0548a18: 女子出定
0548a19: 出得出不得。滿面是埃塵。愁人莫向愁人說。說向愁
0548a20: 人愁殺人。
0548a21: 山造塔
0548a22: 鑿開荒徑造浮圖。往復商量價不孤。無限落華隨水
0548a23: 去。夕陽春色滿江湖。
0548a24: 漸源與道吾弔慰
0548b01: 急水灘頭下釣時。錦鱗紅尾尚遲疑。驀然跳出洪波
0548b02: 裏。霧拏雲宇宙低。
0548b03: 風幡
0548b04: 大海波濤湧。千江水逆流。龍王宮殿裏。不見一人遊。
0548b05: 喫油
0548b06: 背眾喫油。對人誇好手。潦倒不識羞。抵死揚家醜。
0548b07: 香嚴上樹
0548b08: 故園春色在枝頭。惱亂春風卒未休。無事晚來江上
0548b09: 望。三三兩兩釣魚舟。
0548b10: 丹霞燒木佛
0548b11: 丹霞寒燒木佛。院主因禍得福。可憐杜撰巡官。祇管
0548b12: 胡卜亂卜。
0548b13: 舉定山夾山同行。定山云。生死中無佛則無
0548b14: 生死。夾山云。生死中有佛。則不迷生死。二人
0548b15: 各謂己已語親切。往大梅舉而質之。梅云。一親
0548b16: 一。二人下去。次日夾山往問。那箇親。梅云。
0548b17: 親者不問。問者不親。夾山住院後。舉此謂眾
0548b18: 云我當時失一隻眼
0548b19: 苦瓠連根苦。甜瓜徹蒂甜。兩般滋味惡。中後入黃泉。
0548b20: 真贊
0548b21: 贊睦州和尚
0548b22: 稽首金容癩狗師。一生快活沒人知。平田淺草翻身
0548b23: 處。合水和泥換步時。垂手未施三寸刃。破關先下頂
0548b24: 門槌。寥寥萬古誰堪對。唯有嘉禾跛兒。
0548c01: 嚴教授臨濟請贊
0548c02: 喝下忽雷驚。聲前休領略。當鋒囓鏃時。蹉過第一著。
0548c03: 不在壁立處。豈向平地泊。野水白連天。秋空飛一鶚。
0548c04: 滿禪人臨濟像請贊
0548c05: 臨濟禿無眼目。討便宜兮不知足。高懸羊頭賣狗肉
0548c06: 秤頭斤兩惜如玉。中更有一般毒天。下無人敢輕觸。
0548c07: 卞禪人畫布袋和尚求贊
0548c08: 人謂是彌勒。且喜沒交涉。拖箇破布袋。到處納敗闕。
0548c09: 祇有一味長。子細為君說。是什麼乾屎橛。
0548c10: 贊三將軍
0548c11: 家在歸宗寺後山。洞中春色異人間。祇因親受靈山
0548c12: 記。長與歸宗把要關。
0548c13: 贊大慧禪師
0548c14: 人天之師佛祖膀樣。頂一著。匙挑不上。俾臨濟價
0548c15: 增十倍起圓悟更無伎倆。小姪如此贊揚。老胡決定
0548c16: 有望。三十年後脫空話行。也是一番性懆起謗。
0548c17: 贊虎丘先師
0548c18: 老漢從來無禪。一味心中含毒。此毒時復現前。渾家
0548c19: 大小不穆。異口同音詛。至今活陷地獄。一名臨濟
0548c20: 正宗。一名叢林瞎禿。
0548c21: 贊佛眼叔祖雪堂和尚侍立老禪贊在前
0548c22: 正法眼藏。瞎驢邊滅。父行子隨。了無途轍。老禪已巳是
0548c23: 錯針錐。添得應庵亂饒舌。
0548c24: 贊此庵元和尚二
0549a01: 佛祖生冤家。人天不喜見。忒殺聱頭。通一線。劈
0549a02: 拳下破牢關。大用機輪轆轆轉。
0549a03: 十分畫得相似。祇有一處訛。佛祖檢點不出。從教
0549a04: 平地干戈。
0549a05: 贊李知府朝議
0549a06: 人言公死。我言公在。在在在何處。清風動天籟。
0549a07: 贊程宗古承務
0549a08: 龐居士悟心於馬駒言下。裴相國得大用於黃蘗棒
0549a09: 頭。雖相去數百年間。其金聲玉振聯環不斷。彼時有
0549a10: 此二大老光明烜赫。此時有宗古先生。仁義禮信。根
0549a11: 於心。而能以此心確然。履踐佛祖大解脫門。誠不讓
0549a12: 耳。白雲山月未足為齊。寒檜青松堪同大節。
0549a13: 烏巨山逵長老。命立首座。持師頂相請贊
0549a14: 煙林風姿。山岳氣宇。坐看春回。行無伴侶。不圖成佛。
0549a15: 豈欲作祖。一句掀翻。萬機罔措。更提柱杖。擊塗毒鼓。
0549a16: 立禪持歸。分付烏巨。
0549a17: 積善普長老請贊
0549a18: 天台南石橋北。觀音寺裏有彌勒。頂門瞎摩醯眼。
0549a19: 肘後風雷轟霹靂。
0549a20: 表微首座請贊
0549a21: 左捺膝右握拳。搥瞎正法眼。打破葛藤禪。奮迅西河
0549a22: 爪距踢出楊歧金圈。祇憑箇一著。今古有人傳。
0549a23: 禪人寫真請贊
0549a24: 形枯豈是持齋叟。兒古還非入定僧。馬又不成驢不
0549b01: 是。當頭一著得人憎。
0549b02: 法中之魔。僧中之賊。盜佛祖寶刀。斷衲僧命。貧窮
0549b03: 者示之無價寶珠。富貴者令之破家散宅。不是平地
0549b04: 上干戈。且非孤峻處標格。
0549b05: 者漢初無罪過。祗是頭匾眼大。雖然肚裏醒醒。開口
0549b06: 便先話墮。如斯出世為人。恰似大蟲看水磨。
0549b07: 拂拄拂。全機出沒。一喝耳聾三日。叢林至今狼藉。
0549b08: 屈屈。且道是馬祖屈。百丈屈。歸宗屈。宗一侍者。但恁
0549b09: 麼拈出。
0549b10: 魯祖偏工面壁。秘魔動便擎杈。唯有歸宗長老。一味
0549b11: 撒土撒沙。三箇上牢漆桶。不知那箇堪誇。諸方檢點
0549b12: 得出。也是勾賊破家。
0549b13: 波濤千尺冷颼颼。誰向滄溟泛逆流。唯有渠儂諳水
0549b14: 。卷舒出沒任遨遊。
0549b15: 九年面壁。成迂曲。三頓親承愈見賒。併蕩那伽大機
0549b16: 手。不知誰可繼生涯。
0549b17: 拭眼堂前。臨濟正令。且行一半。拈佛祖病。
0549b18: 江上青山千萬疊。水邊茆屋兩三間。朝來無限扁舟
0549b19: 過。何似渠儂把釣竿。
0549b20: 茆屋紫霄下。良田石鏡邊。此生隨分過。不用買山錢。
0549b21: 這般惡比丘。何人敢近傍。恣焚三毒火。力起無根謗。
0549b22: 破除少室窠。巢併蕩衲僧見障。聞者見者攢眉。應是
0549b23: 無人瞻仰。
0549b24: 身心一如身。外無餘。不願成佛。亦非凡夫。甘作上牢
0549c01: 漆桶。無心計較錙銖。萬古銀山鐵壁。更沒者也之乎。
0549c02: 是則活埋老僧。不是則打殺曇慧暗透兩重牢關。烈
0549c03: 焰不藏蚊蚋。
0549c04: 元是黃梅村裏僧。生來自笑百無能。一瓶一隨緣
0549c05: 住。孰謂而今繼祖燈。
0549c06: 平江虞祖道寫頂相。求贊
0549c07: 枯松下。盤上。獨坐大方。橫按拄杖。謂是應庵。無恁
0549c08: 相狀。謂非應庵。誰肯歸向。分付祖道試自定當。
0549c09: 徐伯壽求贊
0549c10: 大海波濤闊。千峰氣像雄。當頭俱坐斷。直下展家風。
0549c11: 一喝分賓。主三玄辨正宗。其餘都莫問。今古有盲聾。
0549c12: 如道人求贊
0549c13: 江上青山疊疊來。屋頭松竹手親栽。柴門盡日無人
0549c14: 到時見前雲作堆。
0549c15: 蓮道人自寫像求贊
0549c16: 凌行婆蓮道者。一箇患聾。一箇患啞。聾者善聽。啞者
0549c17: 能話。堪笑堪悲。可知禮也。
0549c18: 吉彬老二姪女繡普賢菩薩求贊
0549c19: 吳門吉彬老。壽年可及百。骨目清且。施為有標格。
0549c20: 行步快如風。談笑氣不乏。窮之無他術。一味好佛法。
0549c21: 每親善知識。言下究生殺。家有二姪女。貞姿超拔。
0549c22: 自幼不茹葷。晨昏常燕默。從容定中起。痛念十使結。
0549c23: 顯塵劫大願。運針發五色。幻普賢妙身。應現四菩薩。
0549c24: 等十方空。皎若揭日月。大哉白象王。群狐悉彌滅。
0550a01: 當知妙殊勝。豈在別處設。若從自己已求。猶如病作熱。
0550a02: 如是名正觀。不爾是邪說。
0550a03: 偈頌
0550a04: 和　宮使李侍郎頌。送入莞山庵
0550a05: 此山已巳是勝天台。峰頂寥寥正眼開。無限水雲難湊
0550a06: 泊。容掃地相公來。
0550a07: 題　陳參議中大大隱圖
0550a08: 荷鋤居士隱雲莊。竹屋茆堂瞰小江。祗這逍遙是知
0550a09: 己已。人間天上更無雙。
0550a10: 和　李參政頌示鑒禪者
0550a11: 清源居士頂門著。從本已巳來自寥廓。更透吾家向上
0550a12: 關。活鱍鱍地難捉。風塵草動鑒來端。臨機八面初
0550a13: 無作。纔起分毫取與心。即被邪師籠。
0550a14: 贈別俗兄
0550a15: 此行安忍泛輕舟。無柰官差不自由。痛望老人修淨
0550a16: 業。莫教容易度春秋。
0550a17: 題劉民用居士藏六庵
0550a18: 西溪縛屋稱幽居。坐對松與世。到眼青山千萬
0550a19: 疊。此生安樂更無如。
0550a20: 空正體沒邊涯。藏六如何覆伊。要聽少林無孔
0550a21: 笛。從來多是逆風吹。
0550a22: 辭此庵和尚塔
0550a23: 道韻如山重。懷有紀綱。一拳成活業。千古更無雙。
0550a24: 松竹森森老。雲山疊疊長。洛陽無限意。對此一爐香。
0550b01: 示智道者
0550b02: 少室門庭冷似。長年不見一人來。汝今若解知慚
0550b03: 愧。那取工夫到一回。
0550b04: 贈成主簿
0550b05: 同是崇寧癸未生。公為官長我為僧。大家履踐通天
0550b06: 路。共踏毗盧頂上行。
0550b07: 禪人之梅陽
0550b08: 此行不憚三千里。況是江天欲雪時。問道身心如不
0550b09: 昧。梅陽老子已巳先知。
0550b10: 與鑄鍾道者
0550b11: 野店小橋外。黃昏欲雪時。一聲誰側耳。千古喚愚癡。
0550b12: 德彬修雙陽塔求頌
0550b13: 九層塔聳青霄外。七佛靈蹤在上方。山冷雲寒當午
0550b14: 夜。唯聞仙樂散天香。
0550b15: 送僧化蓆
0550b16: 窮心何必在三椽。直透歸宗一味禪。翻憶當年曾卷
0550b17: 起。無端又展與人眠。
0550b18: 吳必東請小參後說偈
0550b19: 百草頭邊千聖眼。一毫端上萬重關。更無佛法并玄
0550b20: 妙。堪與知音共往還。
0550b21: 送六人禪者。隨宏長老住大智
0550b22: 大智荒久。中興六上人。機前施遠略。句下要通津
0550b23: 事理無兼帶。偏圓有主賓。風雲今際會。彈指一番新。
0550b24: 贈悟上人造華嚴塔
0550c01: 山前馬普光殿。門外牛欄正覺場。五十三人同日
0550c02: 葬。善財走得生瘡。
0550c03: 術人求頌
0550c04: 造化付誰手。君來聊解顏。欲游天上路。先破鬼門關。
0550c05: 禍福行藏內。高低方寸間。毫芒差錯處。過犯重如山。
0550c06: 行者求頌
0550c07: 了身不若了心休。了得心時身不愁。若也身心俱了
0550c08: 了。神仙何必更封侯。
0550c09: 觀道人求頌
0550c10: 學佛從來境界多。不能降。伏便成魔。降魔能用無心
0550c11: 法。六賊傾城盡倒戈。
0550c12: 題仲逸宣教三境圖
0550c13: 太清之雲。鏡中之塵。從無住本。廓應如春。妙玄不動。
0550c14: 示現無垠。三世普入。孰妄孰真。現成公案。豈費精神。
0550c15: 當頭一著。坐斷要津。
0550c16: 莞山淨明庵小參示眾
0550c17: 三十三州七十僧。驢腮馬頷得人憎。諸方若具羅籠
0550c18: 手。今日無因到淨明。
0550c19: 題永寧小軒
0550c20: 我行重到清地。小室軒分外明。不是山家占春
0550c21: 色。大都物理自舒情。
0550c22: 贈晦叔秀才二首
0550c23: 處世從教眼似眉。自然心地絕支離。翻身更透龍門
0550c24: 浪。頭角崢嶸宇宙低。
0551a01: 少室巖前路不遙。毫芒纔擬便迢迢。西湖湖上晚來
0551a02: 看。小艇輕風落橈。
0551a03: 西蜀祖正道者還鄉求頌
0551a04: 西川五十四軍州。幾箇男兒會點頭。透得門關子
0551a05: 過。不風流處也風流。
0551a06: 夜宿解田偶成
0551a07: 夜宿西山居士家。圍爐相對話生涯。從來無一絲頭
0551a08: 許。自是勞生眼裏花。
0551a09: 送宏監寺開海田
0551a10: 軒昂氣宇要爭先。及早乘時痛著鞭。翻轉江千頃
0551a11: 浪。靈苗從此秀桑田。
0551a12: 送珣禪還鄉
0551a13: 極目澄澄水照空。白蘋紅蓼戰西風。三千里外深深
0551a14: 意。鐵券誰將累祖翁。
0551a15: 送祥禪人二首
0551a16: 子是慈明家畔人。直須超卓要驚群。騰身快入洪波
0551a17: 裏。始見曹源正分。
0551a18: 濁港江頭送別時。碧雲秋水淡依依。莫嫌老拙慵
0551a19: 甚。它日重來扣竹扉。
0551a20: 謝楊善才道友惠數珠
0551a21: 南詢初不失程途。得金剛腦後珠。兩手持來親獻
0551a22: 我。光明破昏衢。
0551a23: 胡氏妙圓求頌
0551a24: 八年伏枕今安樂。安樂常思病苦時。苦樂本來真實
0551b01: 義要須猛省力扶持。
0551b02: 送傑侍者還鄉辛未上元日
0551b03: 大徹投機句。當陽廓頂門。相從今四載。徵詰洞無痕。
0551b04: 雖未付袋。氣宇吞乾坤。把正法眼。喚作破沙盆。
0551b05: 此行將省覲。切忌便垛根。吾有末後著。待歸要汝遵
0551b06: 佛事。
0551b07: 為此庵和尚入塔
0551b08: 摩醯三眼洞徹無私。末後全提今之是也。故我此庵
0551b09: 和尚。平生擔板不受差排。會盡物我一如。透過生死
0551b10: 窠臼。履刀山樹如步紅蓮。入鑊湯爐炭似登寶所
0551b11: 全體是箇大解脫門。更無一絲毫許外物。化緣既畢
0551b12: 借路經過。火光三昧自焚軀。烈焰天誰著眼。黃金
0551b13: 靈骨五色璨然。不昧高蹤斬新光彩。今日安藏窣堵。
0551b14: 坐斷溪山。萬木生風。千江照月。真燈烈焰少室增輝。
0551b15: 正恁麼時。且移身換步一句作麼生道。還知落處麼。
0551b16: 寶印當空妙重重錦縫開。喝一喝。
0551b17: 為留守樞密大資掩土
0551b18: 天高地厚海闊山遙。發最上機示真實相。故我留守
0551b19: 樞密相公。廓頂門正眼。顯肘後靈符。以此為國為民。
0551b20: 以此至忠至孝。可謂大功不宰。果見作家。末後全提
0551b21: 十坐斷。無生田地有種有。般若舟航有津有濟。
0551b22: 直得高超物表獨蹈大方。正恁麼時。且全身奉重一
0551b23: 句作麼生道。好須雲外看。一倚天寒。
0551b24: 為南書記下火
0551c01: 東湖莞嶺及歸宗。燁燁騰輝爐中。鐵眼銅睛烹不
0551c02: 破。衲僧巴鼻好流通。
0551c03: 
0551c04: 應庵和尚語錄卷第十終
0551c05: 
0551c06: No. 1359-B
0551c07:  塔銘附
0551c08: 
0551c09: 左承議郎太常丞兼權尚書吏部郎官李浩撰
0551c10: 隆興改元。癸未六月十三日。住持天童山。應庵禪師
0551c11: 曇華遷寂。塔全身於院之西麓。其侍者興會持遺書。
0551c12: 副以趙州之頂相。來且需文以銘。余曰。銘余宜為。歲
0551c13: 在庚午。始識師於番陽。十四年于今。念有所至。雖千
0551c14: 里。命車忽焉去之。亦不為少頃留。以是為常。家居官
0551c15: 居。其門弟子。以化事往還。未絕也。知師之所歷
0551c16: 至詳。銘余宜為。示之信入。導以進步。既久而本然之
0551c17: 法。軒豁呈露。靡所逃遁。考觀其極。與吾儒所謂一貫
0551c18: 兩端。宗廟之美。百官之富。無得踰之。日月不可階之
0551c19: 天無或少戾。知師之所造至悉。銘余宜為。負二宜為
0551c20: 最後。又以古佛相貌寄意。銘余責也。其可辭。師江氏
0551c21: 子。蘄之黃梅人。生而奇傑。骨目聳秀。童便厭世。故
0551c22: 具決定志。津濟品。年十七。出家於邑之東禪。明年
0551c23: 為大僧。又明年杖錫參訪。首謁隨州水南遂和尚。染
0551c24: 指法味。歡喜踴躍。遂歷湖南北。江東西。所至與諸
0552a01: 老宿激揚。無不投契。然師根器遠大。不肯得少為足。
0552a02: 要求向上鉗鎚。透頂透底。諸佛列祖羅籠。不住一著。
0552a03: 以厭滿初願。迺上雲居。禮圜悟禪師。一見拊勞。痛與
0552a04: 提。以為法之故。服勞難事。趨走惟恐居後。會圜悟
0552a05: 入蜀。指似往見彰教隆。于宣隆其子也。隆移虎丘。師
0552a06: 實為先馳。未半載間。通徹大法。頓明圜悟為人處。機
0552a07: 關深固。運用廓。言句之出。皆越格超量。人天罔測。
0552a08: 道聲藹然。洽於叢林。未幾禮辭。游戲諸方。初分座於
0552a09: 處之連雲處守。遂以妙嚴。請師出世。繼住衢之明果。
0552a10: 蘄之德章。饒之報恩薦福。婺之寶林報恩。江之東林
0552a11: 建康之蔣山。平江之萬壽。兩住南康歸宗。末乃住今
0552a12: 天童。皆緇白歆慕。同辭公舉。處處開大施門。垂手未
0552a13: 悟。遠近奔湊。如水赴壑。師於普說小參。問答勘辯之
0552a14: 屬。皆從容暇豫。曲盡善巧。而室中機辨。摻縱殺活。尤
0552a15: 號明妙。飽參宿學。一近槌拂。亦汗下心死。恨見之晚。
0552a16: 先意出力。辦所難集。以申報。舊領徒典剎者。皆
0552a17: 晦匿名跡。以得寓巾於下陳為幸。嗚呼道亦宏矣。
0552a18: 師既大振宗風。為世眼目。至於行業高潔。咸可稱述。
0552a19: 師初有發明。即與此庵禪師。時號元布袋者同行。反
0552a20: 覆博約。日益深奧。及從此庵於護國。相得歡甚。此庵
0552a21: 之亡意。於師不無所屬。而開堂嗣法訖。不忘虎丘。與
0552a22: 近世眩於名聞。牽於利養。燒香不原所得者。異矣。矩
0552a23: 範嚴峻。或有過失。往往面質。無所寬假。言既脫口。亦
0552a24: 釋然無間。以是學者畏而仰之。每於住持。泛應受
0552b01: 雖料理建。置小物細。故動為無窮計。未苟且。至纖
0552b02: 毫不可於意。即翩然徑去。莫能回奪。自言。衲僧家
0552b03: 著草鞋。住院何啻如蚖戀窟。勉厲徒眾。不許放逸。
0552b04: 事事必身率之。其將示疾也。猶掛牌入室。至夜分他
0552b05: 日多類。是將終。或以辭世偈為請。師曰。吾笑諸方
0552b06: 所為。而自為之耶。區處院事。纖悉不遺。奄然趺坐而
0552b07: 化。春秋六十一。夏四十三。偈頌語錄甚富。未及詮
0552b08: 次。已巳盛傳於世矣。徑山妙喜禪師。聲價隆重。方其顯
0552b09: 赫。時爭屈之下。師執常禮無加損。及其在梅陽。有僧
0552b10: 傳師垂示語者。妙喜見之。極口稱歎。後以偈寄歸宗
0552b11: 云。坐斷金輪第一。千妖百怪盡潛蹤。年來又得真
0552b12: 消息。報道楊歧正通。其歸重如此。逮妙喜還徑山
0552b13: 退居明月庵。師演化于明。叔姪相望。往來憧憧。必至
0552b14: 二大士之門。咸曰。妙喜應庵無異辭。師寂後。未踰月
0552b15: 妙喜亦化去。祖道其遂陵夷矣乎。後生可畏菴。必將
0552b16: 有紹之者。銘曰。
0552b17: 臨際一宗支派分布大於楊歧盛於五祖
0552b18: 善美具并厥惟圜悟生子若孫益振門戶
0552b19: 師固後出氣雄諸方發端水南參湖江
0552b20: 所至皆靡陳既堂堂師視缺然高翥遠驤
0552b21: 窮法頂底迺梯迺航槌拂巾瓶一十三剎
0552b22: 示無緣慈縱無畏說魔族萬千我殺我活
0552b23: 驅耕奪饑定動智拔還其本然同此大達
0552b24: 太白之前玲瓏巖之下有窣堵波靈骨是舍
0552c01: 三十年後話行猶是閉眼作夜
0552c02: 
0552c03: No. 1359-C
0552c04:  李侍郎祭文附
0552c05: 
0552c06: 維隆興元年六月十三日。左承議郎太常丞兼權尚
0552c07: 書吏部郎官李浩。謹以香茶之奠。致祭于
0552c08: 故天童山應庵禪師和尚。嗚呼。師遂遷寂矣夫抑世
0552c09: 諦流布也。弗祭其弗來矣夫祭之果亦至也。方其彷
0552c10: 徨於水南。周旋於江東西湖南北。困頓於雲居章教
0552c11: 之久。如求亡子。如喪考妣。茲其未悟矣夫抑未不
0552c12: 巍巍堂堂煒煒煌煌也。已巳而獨踞道場一十有五。說
0552c13: 法如雷如風。奔走衲僧如鳳如麟。茲其既悟矣夫亦
0552c14: 未不跛跛挈挈百醜千拙也。烹鍛諸佛。其無功矣
0552c15: 夫抑最上上之功也。呵咄列祖。是無德矣夫亦無等
0552c16: 等之德也。走之於師爰自相視而笑。授受兩忘。昔不
0552c17: 為初學。今不為宿習。淮江異出不為阻。儒釋異容不
0552c18: 為間。時從杖屨日瞻槌拂不為親。曠紀彌年元字
0552c19: 不通不為。生而咨叩不為敬。死不哭臨不為慢。善
0552c20: 觀走於師者於一奠焉。而觀之無餘蘊矣尚享。
0552c21: No. 1359-D
0552c22: 參政大資相國錢公。序于前。太傅和義郡王楊公。施
0552c23: 財鏤其板。是皆牆宗門。為檀度。傾滄溟之量。溢
0552c24: 般若之海。俾見聞獲益。迷悟超情。一念含空。三際
0553a01: 悉平等。所謂成佛作祖大居士。誠哉是言。乾道丙戌
0553a02: 正月吉旦住山苾芻　守詮　謹識。
0553a03: 
0553a04: No. 1359-E
0553a05:  松源和尚普說
0553a06: 
0553a07: 應庵師祖。初行時。在一尊宿會下住。多教學者。過
0553a08: 公案時。師祖同一僧。在佛殿裏。過一則公案。恁麼過。
0553a09: 也過不得。又恁麼過。也過不得。二人商榷。不覺唱。
0553a10: 遂拊掌散去。後來一一過得了。只是依前肚裏。黑漫
0553a11: 漫地。遂冷地思量。道若恁麼參禪。如何敵得生死。聞
0553a12: 隨州水南遂和尚道行。乃洞下尊宿法嗣。恩官人徑
0553a13: 往參。禮便得歸堂。有一連單兄弟。長時坐禪。不與人
0553a14: 交。師祖一日問。佗還少睡麼。其僧厲聲道。老兄而今
0553a15: 是什麼時節。更有工夫打睡。師祖直得面熱汗下。遂
0553a16: 發志。不捨晝夜。以悟為則。不過一月。連單先有發明。
0553a17: 師祖亦有發明。自此每每入室。得路便。將去。遂和
0553a18: 尚並不柰佗何。一日入室次。喚華兄。你也好。只是公
0553a19: 案未明。師祖抗聲道。盡大地是一箇公案。和尚作麼
0553a20: 生明。遂和尚便低頭。師祖道。這老漢了我不得。束包
0553a21: 望方丈。禮三拜便行。聞得圓悟住雲居。直造會下。凡
0553a22: 遇入室。機機相副得數時。圓悟提起向上巴鼻竟。不
0553a23: 能開口。圓悟每向人說。這箇蘄州子。得即得。只是腦
0553a24: 後少一錐在。圓悟歸蜀。師祖也要隨佗去。圓悟道。你
0553b01: 不須隨我去。有杲首座。元侍者。彰教隆藏主。見處共
0553b02: 老僧一般。但去見佗。必為汝了大事。遂依教特去
0553b03: 宣州彰教。參隆和尚。門庭孤峻。直是不容湊泊。未經
0553b04: 數時。遷虎丘。亦參隨去。續請充維那。一日室中。舉五
0553b05: 祖牽牛過話。擬祇對次。被佗劈一拳。自此打斷
0553b06: 命根。是時隆和尚。欲命首眾。會中有圓悟耆舊云。華
0553b07: 維嫩在。師祖聞得。遂書偈於壁間云。江上青山殊
0553b08: 未老。屋頭春色放教遲。人言洞裏桃花嫩。未必人間
0553b09: 有此枝。不辭便行。此菴元和尚。時住處州連雲。師祖
0553b10: 道我舊在雲居時。每喫這漢無滋味。如今看來。未必
0553b11: 佗到我田地。且去驗佗看如何。纔到。便上方丈。侍者
0553b12: 通報。此菴聞得。郎忙出來。一見便云。華兄此番且喜
0553b13: 大事了畢。師祖道。我未曾開口。佗已知了。信知得底
0553b14: 人。相見不在形言。便知落處。這箇便是參禪底榜樣。
0553b15: 豈似今時一般長老與學者相見一句來一句去。末
0553b16: 後多一句。便為贏得禪。究竟不知深淺。佗不曾踏
0553b17: 著正。只在言句裏。作活計云云。
0553b18: 應安庚戌佛生日天龍東堂比丘妙葩命二雕之
0553b19: 
0553b20: 應庵禪師振唱楊岐一宗提起虎丘正得他語
0553b21: 於掌中欲弘通於遐代仍打施長財刊行流通伏
0553b22: 願開拓人天祝延　聖朝矣。
0553b23: 正應元年九月下旬八日
0553b24: 三聖寺住持沙門湛照謹記
0553c01: 奉行維那師元
