0759a01: 師以西川華胄負環偉之才當
0759a02: 禪道式微之秋金石其心冰霜
0759a03: 其操契悟廣大種性殊勝炳炳
0759a04: 琅琅自雙徑聚雲以來至師而
0759a05: 益盛焉雖居遐方邊郡甘雨時
0759a06: 霖有及不及而親蒙授記面命
0759a07: 耳提亦為不少嗣法者十有餘
0759a08: 人普陀別公禪師其少子也師
0759a09: 臨涅槃時皆諭以法門大事尤
0759a10: 屬意別公以東南行道為囑如
0759a11: 昭覺之望徑山久之別公果不
0759a12: 違先志行道東南大申其旨仍。
0759a13: 高峰和尚年譜序
0759a14: 間閱司馬子長自序系次上自
0759a15: 顓頊唐虞下及商周之際而錯
0759a16: 而談星河磊落典雅精微竊嘗
0759a17: 俯而思仰而慕焉吾宗臨濟十
0759a18: 一傳至昭覺勤勤再傳至徑山
0759b01: 杲杲又十四傳至聚雲真真再
0759b02: 傳至慶忠機機傳今高峰來禪
0759b03: 師日月雷霆聲光普應朝野欽
0759b04: 之久矣而復有年譜何哉此蓋
0759b05: 門人紀而次之統論其始終條
0759b06: 理以補其平生廣語之未備夫
0759b07: 繹師播揚法化隱顯洪纖出處
0759b08: 首尾表而次之約二萬餘言槁
0759b09: 成問序于予予不敏曷能為弁
0759b10: 然予少時亦曾入師之室序其
0759b11: 敢辭乎回觀四十年前聆師咳
0759b12: 唾承師指揮其機辯稱性雖德
0759b13: 山臨濟何加焉然別公之有是
0759b14: 舉也其與子長千古並駕矣。
0759b15: 康熙丙子孟春月上浣
0759b16: 潭州萬峰後學至善謹撰
0759b17: 
0759b18: 
0759c01: 高峰三山來禪師年譜
0759c02: 南海普陀嗣法門人性統編
0759c03: 明神宗皇帝萬曆四十二年甲寅
0759c04: 師蜀重慶墊江人姓曾氏俗諱守定字不波自始
0759c05: 祖詮部敏公肇業七世科甲族冠川東母涂氏夢
0759c06: 明月入懷有娠于是年十月二十四日戌時紅光
0759c07: 透室左右疑火驚來相救師已下盤中矣按師小
0759c08: 參云長三短五七縱八橫頭正尾正眼全足全會
0759c09: 得分文不直不會疑則別參蒼天山僧生在萬曆
0759c10: 四十二年又按師誕期上堂云小陽月廿四期山
0759c11: 僧母難無可話題但舉則古人機緣拈頌幾句供
0759c12: 養大眾貴圖報我雙親昔人謂世尊未離兜率已
0759c13: 降王宮未出母胎度人已畢恁麼道還是麼聽取
0759c14: 一頌玉質水姿嶺上梅孤根暖蒂朢春回誰知含
0759c15: 笑三冬裏不待春風花自開。
0759c16: 四十三年乙卯
0759c17: 四十四年丙辰
0759c18: 師三歲氣象挺特隆準秀目不類常童叔父指謂
0759c19: 人曰詮部公祖塋案山丙峰秀拔堪輿家記後代
0759c20: 科第之外當有異人出此子其是耶。
0759c21: 四十五年丁巳
0759c22: 四十六年戊午
0759c23: 師五歲昆仲三人師居其季家法不從外傳父命
0759c24: 仲兄督之學孔孟書啟卷輒能記誦恍若舊識舉
0759c25: 族異之。
0759c26: 四十七年己未
0759c27: 四十八年庚申即
0759c28: 光宗皇帝泰昌元年
0759c29: 師七歲隨仲兄讀書石坎廟兄偶出即私取佛經
0759c30: 或語錄熟記之按師行實云兒時好嬉戲居恒喜
0760a01: 讀佛書及先德語錄遇著無意味話輒欣好不已巳
0760a02: 云云。
0760a03: 熹宗皇帝天啟元年辛酉
0760a04: 師八歲業文有聲是年仲兄科舉獲首選師擬科
0760a05: 題成文持謂兄曰我之文與兄無異兄應首選弟
0760a06: 豈居第二耶仲兄以其言告父共笑而已。
0760a07: 二年壬戌
0760a08: 三年癸亥
0760a09: 師十歲善詩尤精易學艸書嘗語近侍日余十歲
0760a10: 時讀書山寺同窗夜永請乩仙至但畫圈不能書
0760a11: 字余扶乩便能大小艸書或扇或條幅揮霍如意
0760a12: 句義神玅言人禍福如響如是者三夜偶書示余
0760a13: 曰公乃大羅宮中人也不久即返天宮矣移時又
0760a14: 書云就在此時余怒置乩頓覺兩足麻木漸至臍
0760a15: 腹惟心胸不能過耳同窗輩碎乩大罵終莫能解
0760a16: 速延黃冠朱起交作法拿問仍織乩令書乃寺後
0760a17: 山又土地也逼令還魂遂平復如故是時弔嵒高
0760a18: 僧融凡聞之至舍謂曰公鬼魅不能侵必具大乘
0760a19: 根器余曰何謂大乘根器融師曰久當自知。
0760a20: 四年甲子
0760a21: 五年乙丑
0760a22: 六年丙寅
0760a23: 師十三歲一日與同社五十餘人會課作文畢飲
0760a24: 會酒沉醉喧鬧夜且半將所作文字用大桌反覆
0760a25: 壓定各歸書房睡去有行腳破衲僧住于廊下甚
0760a26: 厭其輕浮謂主僧曰者些書生文字何在主僧啟
0760a27: 桌與之乃頃刻為之圈點筆削批評殆盡付主僧
0760a28: 仍壓于桌上其僧黎明遁去次日近午諸生復集
0760a29: 請一老成者主看文字啟桌視之諸篇已無下筆
0760a30: 處遂互相查問是誰人看過無一人承當並無一
0760b01: 人知其故者細看其中刪改穩當社中亦無人有
0760b02: 此手筆皆致疑不決主僧告曰諸公勿多怪是昨
0760b03: 日東廊下寄宿破衲僧也競查此人何在主僧曰
0760b04: 侵晨他往矣即追之已不能及眾皆相顧索然師
0760b05: 自此知世外有高人區區章句何足奇哉遂白父
0760b06: 母願學出世法雙親嚴責不許。
0760b07: 七年丁卯
0760b08: 師十四歲應小試登第四名嘗謂近侍曰老僧少
0760b09: 時喜衣松花色當縣公送考時著袍乘馬同眾魚
0760b10: 貫出城街旁有老夫抱一四五歲孩子立看孩子
0760b11: 忽指日穿黃的是箇秀才老夫喜兒能言詰曰是
0760b12: 箇秀才那孩子復曰又像箇和尚同行聞之俱笑
0760b13: 此行果獲遊泮人皆以為童子之言必應孰知做
0760b14: 和尚直應今日也。
0760b15: 思宗烈皇帝崇禎元年戊辰
0760b16: 師十五歲父母謀與完姻本邑翰林陳公師岳父
0760b17: 也以長女結姻後遂失元配繼娶某氏待前子女
0760b18: 甚毒至是親迎及門某氏不悅遂剪去長女髮師
0760b19: 族眾皆奮恨不平欲劫陳氏家別謀結姻會議既
0760b20: 定其叔父曰大事不可艸艸還須問過他本人始
0760b21: 得眾以為然遂詣師室惟閉戶閱書若不聞見及
0760b22: 母親扣乃開門母詰曰子意若何師曰彼繼母不
0760b23: 賢與此女何干既如此但遲年月耳勿廢大義母
0760b24: 曰我兒說是不必更議矣闔族稱善陳氏聞之甚
0760b25: 感服逾年內焉。
0760b26: 二年己巳
0760b27: 師十六歲應歲試得一等第三名食饌例後闕一
0760b28: 新一舊首二名俱現闕補去後闕應屬師二等生
0760b29: 員翁姓者係舊廩爭之不平儒學莫能斷具詳文
0760b30: 宗文宗見師英年才品出眾而例又當屬面批闕
0760c01: 出曾生頂補翁生慚退。
0760c02: 三年庚午
0760c03: 師十七歲科舉將行夜夢衲衣僧偉儀殊相步趨
0760c04: 而前曰君能憶夙世因否師曰不知也僧袖出一
0760c05: 鏡鏡光中見一本並蒂蓮開四朵花心各坐小相
0760c06: 一尊師問僧曰此何因曰乃君四世前身也遂驚
0760c07: 覺次日怏怏然赴省城雖文終三場不第師殊不
0760c08: 介意蓋塵念輕故也。
0760c09: 四年辛未
0760c10: 師十八歲頻與緇衣往來耽味禪學按行實云一
0760c11: 日伏案雞窗有僧傳得聚雲師翁古音王傳至捧
0760c12: 讀再三若醉若醒繼得本師鐵老人錄巴掌法叔
0760c13: 錄焚香禮誦心花頓開他如諸家之語入目頗多
0760c14: 而聲氣不浹常自矢曰吾異日必為聚雲兒孫也。
0760c15: 五年壬申
0760c16: 師十九歲舉一子自謂箕裘有託常興出世之想
0760c17: 居恒著書以見意按行實云自著有閑譚淡語日
0760c18: 息語三書大約皆覷破世情鐸惺夢幻之句幾思
0760c19: 頓脫塵綱奈父兄以功名責朢甚殷不能自遂。
0760c20: 六年癸酉
0760c21: 師二十歲科舉赴省城青陽宮有一道士肩荷竹
0760c22: 杖杖頭挑繩連結二圈若呂字形下透長繩牽肥
0760c23: 羊一隻日向街中乞食夜則枕羊眠于宮廊下率
0760c24: 以為常諸生好事者覬其羊之肥夜往盜之至則
0760c25: 不見其羊他夜往探則羊俱在傳以為異師聞同
0760c26: 眾往看道士方牽羊出遇于宮門外師大呼曰呂
0760c27: 純陽何往士以手指西眾回顧遂失所在眾驚喜
0760c28: 謂師曰公識此人為仙莫是其同流歟師咄曰識
0760c29: 甚好惡。
0760c30: 七年甲戌
0761a01: 師二十一歲設帳六合寺寺僧梅菴善琴書師與
0761a02: 朝夕譚論甚歡間以語錄詰之梅多不能答師戲
0761a03: 贈以詩曰為僧不解究根由徒學琴書到白頭能
0761a04: 向無絃彈一曲許伊來作我同流梅覽之愧感乃
0761a05: 束包而去。
0761a06: 八年乙亥
0761a07: 師二十二歲歸石坎廟舊書館于後山造石塋每
0761a08: 月朢日率及門焚字紙埋于此處埋時恒說長短
0761a09: 偈門人記其語成卷帙師自序弁首名三山居士
0761a10: 錄蓋廟後三峰聳峙取以自號且終身不改師嘗
0761a11: 語近侍曰吾做書生時便會說脫空話。
0761a12: 九年丙子
0761a13: 師二十三歲文宗陳公平人試師文稱羨不置並
0761a14: 獎許豐都李井仙是年李果發解按師寄井仙書
0761a15: 云昔從平人老師案下粗識居士維時在燭影光
0761a16: 中也陳公記為蜀國第一人此老可謂具眼近自
0761a17: 眉師兄錄首復睹題辭讀其文如見其人別致靈
0761a18: 根有不可一世之概奚翅得文字三昧慶忠有言
0761a19: 曰井仙自號為尼山鐵臂某不獨為雪嶺銅頭此
0761a20: 猶是勝負說話老人不合放過若是遇著三山斷
0761a21: 斷入我彀中居士肯甘心否。
0761a22: 十年丁丑
0761a23: 師二十四歲是年夏與瞿不荒肖月林李兼老結
0761a24: 社東山評選宋元以來碩儒詩賦及應試程文盛
0761a25: 行宇內維時有蜀東四才子之稱後三人俱獲連
0761a26: 第不荒官至臺中兼老官至柬垣按兼老祭師誄
0761a27: 辭云師生巨族岐嶷挺姿優曇本淨涅而不緇幼
0761a28: 習鉛槧拾藻泮池淹通經史扶搖可期四郊多壘
0761a29: 豺虎滿蹊妖星纏極鼓角聲悲朱櫻畫閣瓦礫等
0761a30: 齊銅駝荊棘王孫夜馳國步艱矣天地何時陵谷
0761b01: 且變体重髮髭覓耆闍崛向寸心而支公離俗慧
0761b02: 遠靜宜白雲一塢南華楚辭遊山不借貯水軍持
0761b03: 跏趺面壁性地無虧三車了義洞矚靡疑藉茲筏
0761b04: 喻啟眾生迷能使宗者言下得覷錫飛蜀楚津梁
0761b05: 廣施持笻行腳遍振僧規公侯世胄膜拜皈依懷
0761b06: 馬遷意眺回川奇輸胸中蘊布文字慈放舟湘澤
0761b07: 止吳門兮江山花月收入禪機操觚染翰鹿苑珠
0761b08: 璣唱酬弗輟坡老印師語付梨棗後學寶之刮磨
0761b09: 障翳奉以金鎞未幾返棹夔峽逶迤忠陽選佛殿
0761b10: 宇厜嶬縉紳秉筆鐫頭陀碑鄙人丱角里巷追隨
0761b11: 商古確今朝吟咿烽煙告警倏爾分離四十餘
0761b12: 載頻遶夢思屋梁落月顏色依稀羲和逞轡瞬息
0761b13: 崦嵫星霜云邁逝者如斯叩鐘有願天不遺途
0761b14: 人傳訃或恐參差空慚蓮社霣涕漣洏涅槃證果
0761b15: 掉臂嫌遲入剎那頃撚指奚為區區陳誄詎不受
0761b16: 嗤心香一瓣遙哭吾師又寄性統古風云三山寶
0761b17: 衣今誰託端受了徹上乘人見明寧被風旛惑一
0761b18: 指心傳果得真別菴來我里邂逅西郊道顧我老
0761b19: 龍鍾扶鳩話艸艸侵星叩柴門具飯共論討園蔬
0761b20: 等伊蒲脫粟供一飽掉頭長揖過前溪我識阿難
0761b21: 聞道蚤前年寄我一函書我欲裁復少鯉魚珍重
0761b22: 辯才時開篋遶檐清馥長芙蕖迄今三年不見面
0761b23: 渴塵萬斛難滌除憶昔卯角時汝師同里閈少年
0761b24: 馳騁文墨場操觚兩人每對案方期獻賦上明光
0761b25: 西北狼煙起奔竄汝師抖搜著衲衣身付空門鮮
0761b26: 悲歎鄙人跼蹐傍風塵博得一官日將旰歸來無
0761b27: 恙夢猶驚隋侯珠作千仞彈卅年往事轉瞬間垂
0761b28: 光近將楞嚴看尚擬裹糧叩洪鐘汝師一笑即彼
0761b29: 岸盥寫誄辭哭白雲識者嗤我如蠶絆別菴弟三
0761b30: 山師門外雪深一丈時枯禪故紙無消息真諦原
0761c01: 不在言辭漫道優曇無續種請看盂缽已生枝兼
0761c02: 老時年已八十有五長篇致意諄諄若此可想共
0761c03: 夙昔之深交矣。
0761c04: 十一年戊寅
0761c05: 師二十五歲舉次子師益慶承業有人脫塵可必
0761c06: 于是藝業之暇檢閱禪家語錄喜巴掌和尚悟道
0761c07: 偈遂擬作巴掌歌十二首寄贈之有何時一見三
0761c08: 巴掌摑碎須彌血濺天之句掌和尚見之謂人曰
0761c09: 者漢儼有作家手眼致書復師益欣躍。
0761c10: 十二年己卯
0761c11: 師二十六歲赴省應試道經重慶二郎關秋陽炎
0761c12: 甚與同行諸生納涼大樹下忽有一瞽者前無導
0761c13: 引手不持杖飄然後至師戲問曰你向那裏去曰
0761c14: 朝峨眉去師曰峨眉在那裏曰就在目前師曰恁
0761c15: 麼則不必去也曰相公也須親到一回始得師異
0761c16: 其語命僕持錢與之不受別行曰我前去你後來
0761c17: 行數十步復轉面大呼曰相公不要迷了性走錯
0761c18: 了路頭師不覺茫然自失佇立西向者久之同行
0761c19: 叱曰曾兄痴耶師答曰有難以告諸公者蓋是前
0761c20: 夜師夢一僧見訪自稱為師前世道友兩人共語
0761c21: 疇昔甚懽諄囑曰我特為你來你切莫迷神性走
0761c22: 錯了路頭我前去你後來遂化鶴飛去此瞽者之
0761c23: 言竟與夢合宜乎師之塵念如水也是冬丁母憂。
0761c24: 十三年庚辰
0761c25: 師二十七歲西北以歲荒起諸寇將臨蜀境人多
0761c26: 惶懼師督及門課業山寺一夜聞殿後鬨聲往視
0761c27: 之則門人中有羅驥者善武藝同社數十人皆聚
0761c28: 習其技見師來驚散去師召謂曰汝等勿驚亂離
0761c29: 將及此技亦為要務于是恒令羅驥教眾演習師
0761c30: 從旁觀之盡得其技鄉人因有文武先生之稱。
0762a01: 十四年辛巳
0762a02: 師二十八歲及門有楊清者年甫十六先年遊泮
0762a03: 資質穎異一日有托缽僧至門化飯家人與之食
0762a04: 食畢復持一缽去清隨至溪邊樹下有一破衲端
0762a05: 坐受食儀表甚偉清前問曰汝等皆是異端破衲
0762a06: 答曰何謂異端清曰都是楊墨之徒破衲笑曰小
0762a07: 相公錯了也楊墨之道行于周末佛教入中國在
0762a08: 漢明帝時如你們儒士纔教異端清曰我儒家正
0762a09: 教何謂異端破衲曰異者不同也近見儒士中多
0762a10: 有習聖賢之學業不同聖賢之心術非異端而何
0762a11: 清愧服拜請曰我欲隨師出家得否破衲曰汝等
0762a12: 方役志功名何為誑言清曰實非誑言我業師久
0762a13: 有是志我意亦欲效之破衲曰汝師為誰清以師
0762a14: 姓名告破衲曰既如此你即隨師出家我行腳人
0762a15: 安肯帶汝後生遂行數步復轉身囑曰多致意令
0762a16: 師言之再三清以是言告師甚生浩歎再白父欲
0762a17: 出家父益嚴責不許。
0762a18: 十五年壬午
0762a19: 師二十九歲應試棘圍謄真畢例滿十人繳卷同
0762a20: 號尚欠兩人師乃伏案小憩若寐若惺聞數鬼歡
0762a21: 呼曰者位相公文字甚好此回必中忽叔父曾某
0762a22: 者厲聲曰守定我在者裏他怎得中蓋師少時曾
0762a23: 以小節觸忤叔父至此已亡去十餘年不意竟成
0762a24: 生死之仇師驚駭繳卷大哭出場即束裝歸家師
0762a25: 前四次八場必候揭曉始歸今則知其必不能中
0762a26: 矣是冬丁父憂復值寇亂入境不得已率親族子
0762a27: 弟及門生奴僕輩堅守一日與賊交戰平橋自晨
0762a28: 至暮不決師奮鎗投之中渠魁矛柄貫若十字賊
0762a29: 懼引去自磨灘至高灘沿河百餘里咸賴保全。
0762a30: 十六年癸未
0762b01: 師三十歲邑中白蓮教乘賊勢群起復邀賊為援
0762b02: 舉于賊首欲得師為帥會眾強迎師知勢重乃率
0762b03: 家屬八十餘口避地山寨嵒洞間嵒畔石洞七所
0762b04: 每洞藏百餘人師居其一離平地高可七尺咸賴
0762b05: 寨上固守之威耳未幾賊至不信宿寨破墜嵒死
0762b06: 于洞前者無數餘六洞悉就擒次及師洞賊大呼
0762b07: 蚤隆寬汝死師獨拒洞口若不聞賊擲鎗亂刺剌師
0762b08: 揮矛撥之投嵒折捐甚多賊怒弓弩齊發師舉方
0762b09: 綿當之矢攢簇若魚鱗矢盡投以亂石石觸嵒反
0762b10: 擊中師額血流滿面賊喜搭梯直上玫之師一手
0762b11: 拭血一手揮矛連刺剌數十人日將暮賊乃聚薪縱
0762b12: 火而去至夜半將洞中積水潑火得路逃至邑西
0762b13: 界曲尾山青煙洞洞中有河可以運舟復有小溪
0762b14: 百道深不可測執炬以丈計者七直進至一大潭
0762b15: 處潭旁石壁若屏大刻此洞天開地闢避此者可
0762b16: 以活命袁公俊甫攜男于茲實大宋某年也師約
0762b17: 眾曰不必前進觀此記可以藏身矣居此三月邑
0762b18: 人同避者三千餘家賊流他郡會眾將出忽瘟疫
0762b19: 作十去五六劫運然也師元配陳氏亦病亡洞中
0762b20: 遂于洞外覓地安葬畢以兩子付家人送至長兄
0762b21: 處遂投弔嵒南浙二師受業取名照洪字葦度按
0762b22: 行實云二十六歲先慈逝越三年家君亦古大事
0762b23: 甫終便欲離俗不兩月寇氛四起逃之半載室人
0762b24: 亦亡以兩兒託之長兄遂投弔嵒山南浙二師出
0762b25: 家又按遺偈云行年七十有二開堂四十有三按
0762b26: 本錄師于順治甲午始開堂崇聖云四十有三者
0762b27: 總僧臘言之也則受業當以是年為準師作南浙
0762b28: 二師塔銘序有云甲申後予從弔嵒落髮二師會
0762b29: 下蓋明亂至甲申為極殆舉變亂大數而言也。
0762b30: 十七年甲申即
0762c01: 世祖章皇帝順治元年
0762c02: 師三十一歲寓忠州東明寺因化士翠影至得聞
0762c03: 慶忠老人住石司之太平附書上候老人閱之甚
0762c04: 喜仍遣翠影持復書至師焚香禮誦滿心欣躍即
0762c05: 隨翠影入山南師恐師去不返乃同行老人見師
0762c06: 之來與語甚契師遂矢志親依南師不悅攜之入
0762c07: 黔師以剃度之恩難廢勉隨杖履按行實云避兵
0762c08: 過江南寓忠州東明寺聞老人卓錫太平奉書上
0762c09: 候得老人復字中有似忍賢座不過之語讀之歎
0762c10: 曰者老漢得恁麼老婆心切遂入山參禮相依半
0762c11: 月被南師強之入黔云云寓婺川東泉寺值舊遊
0762c12: 李小白李雨齋諸先生挽留結社一日會中有以
0762c13: 推敲拂意者乃曰若某頭顱既禿無科甲分矣師
0762c14: 聞而笑之後有鸚鵡溪之遊忘拾爨下舊釜賦詩
0762c15: 寄慨云爾既染衣並染裳何堪多口忍相忘量虛
0762c16: 容物心原闊器重調羹耳尚黃一夕自知分冷暖
0762c17: 百年誰與共炎涼此行收拾擔頭去爛煮乾坤艸
0762c18: 木香。
0762c19: 二年乙酉
0762c20: 師三十二歲伯兄憲副公由戶部主事赴雲南曲
0762c21: 靖任路經辰州遣人迎師堅執不往時瞿不荒巡
0762c22: 按貴州勉其行師不得已從之過天半寺山高五
0762c23: 十餘里險阻難行寺居山半亦名土門主僧請題
0762c24: 門聯云天有底乎此處果當其半土亦物耳于茲
0762c25: 詎得其門又堂聯云天半程途非少閱幾步還有
0762c26: 幾步任君盡日奔忙須知前去艱難何限喚勞人
0762c27: 正好停車駐馬且向其間睜起一雙眼人生涉歷
0762c28: 儘多經一場又是一場隨爾終朝馳逐試看後來
0762c29: 險阻何窮呼過客不若息足弛肩姑從此處放開
0762c30: 兩道眉途行月餘始與憲副公會于舟次。
0763a01: 三年丙戌
0763a02: 師三十三歲居伯兄公署按行實云伯兄每謂山
0763a03: 僧曰修行雖善但出處大事未可艸艸有志者不
0763a04: 宜山僧笑而不答且謂兵戈載道舉足有性命之
0763a05: 憂只宜弟兄聚首躲此劫運山僧從之。
0763a06: 四年丁亥
0763a07: 師三十四歲憲副公奉命連絡黔蜀土司師隨行
0763a08: 至酉陽有同里李某者昔與曾族有仇至是父子
0763a09: 三人避難來投意託以求庇也憲副公因舊忿將
0763a10: 置彼父子江中師力勸止不從乃強爭曰兄欲治
0763a11: 彼死天必祐彼生憲副公曰彼惡徒何功能邀天
0763a12: 眷耶師曰彼曾割股救母天豈肯死孝子乎憲副
0763a13: 公愕然良久曰非弟此言幾誤之矣遂延李入內
0763a14: 室厚款贈以金幣面諭酉陽土官安插得所舉家
0763a15: 全活蓋憲副公會試時封翁親送入都途中大病
0763a16: 幾乎不保憲副公禱天刺剌股乃獲痊愈師言李氏
0763a17: 之事感人于隱微故從之。
0763a18: 五年戌子
0763a19: 師三十五歲從憲副公至石柱司取道再見慶忠
0763a20: 老人于石峰老人曰大丈夫因甚隨他人腳跟轉
0763a21: 師曰沒奈他何老人曰還是沒奈自己何被者一
0763a22: 劄慚惶而退然終不能違憲副公久之乃從容謂
0763a23: 曰故里在近兵燹已久願請歸一視祖墓安妥憲
0763a24: 副公乃遣僕從數十人衛行及返墊城郭丘墟家
0763a25: 園榛莽乃築室祖墓之旁以居仍屢驚風鶴艱苦
0763a26: 倍常從僕多散去師幸曰吾網漸解矣忽病瘧連
0763a27: 月不愈師一日呼韋馱告之曰我為生死事大極
0763a28: 欲參尋每為塵網所羈于今方得自由而業病又
0763a29: 復纏延豈此生無般若緣耶若有緣明日必行瘧
0763a30: 病當退次日正當直瘧大雨如澍師攜慈舟無息
0763b01: 輩二三人竟行瘧于是日止慈舟即師受業弟子
0763b02: 楊清也路遇張某者同行至孫官河宿丁長者家
0763b03: 是夜張與長者謀曰與我同來者非僧乃曾道爺
0763b04: 弟也身著紬裏衣數十層內皆藏有金銀吾與你
0763b05: 計殺之均分其有何如長者曰公言甚合予意彼
0763b06: 三人我兩人未必能勝不若堅留一日明夜再會
0763b07: 兩人圖之張以為然次蚤長者私謂師曰與師同
0763b08: 行者何如人師曰路遇也長者遂備陳前事且曰
0763b09: 吾觀師容貌動正定非常人故不忍害前去斷不
0763b10: 可與若輩同行數十層紬裏衣是實否師揭示之
0763b11: 曰誠然蓋製此防變可以代甲內實無金銀長者
0763b12: 曰金銀不必論其有無前去亦當棄之勿以此動
0763b13: 小人心師深謝而去行不半里脫紬裏衣與張某
0763b14: 曰汝欲此吾即送汝勿勞與他人謀也張驚怖不
0763b15: 敢受師置石上竟去張自此不復隨行慶忠老人
0763b16: 時遷青山頂師直造其室先日已巳有夢感老人喜
0763b17: 之按行實戊子轉南濱時老人住青山頂冬月廿
0763b18: 二夜堂中笑亭維那夢一人奇形異狀持黃緞一
0763b19: 端來供老人老人受之即命亭援筆大書以此成
0763b20: 正覺五字亭晨興述夢以白老人老人答曰當有
0763b21: 繼佛真乘者來作吾家種艸汝且待之比午山僧
0763b22: 至老人一見乃曰莫是曾不波耶山僧曰和尚莫
0763b23: 眼花老人發笑時眉山兄居首位圓具後即安山
0763b24: 僧入堂領箇沒得話頭終朝咀嚼云云師入堂一
0763b25: 七已過屢乞話頭老人並不指示一日至方丈跪
0763b26: 懇曰人人皆有話頭因甚不與某甲話頭老人曰
0763b27: 人人都有話頭獨汝沒有話頭參。
0763b28: 六年己丑
0763b29: 師三十六歲住青山頂堂中值年饑日以埜菜瓜
0763b30: 根為食越五日計二十七人共升米煮湯飲之曰
0763c01: 犒勞粥內外六百餘人有才智可以別圖食者輒
0763c02: 高挂行李于長連單頂或寄庫司暫假去有貴人
0763c03: 秦桂森者富而向道山中甚賴護持嚮師名白老
0763c04: 人欲延師為訓二子許每歲供以飲食衣服外贈
0763c05: 金若干老人招師語故師立辭曰某為生死大事
0763c06: 來豈為衣食金銀來秦公莫能強老人喜其志氣
0763c07: 堅定日督之參不許看一文字且囑眉山首座不
0763c08: 許提及一語將箇沒得話頭竟沒下手處一宵開
0763c09: 靜後潛入方丈見老人閱錄旁無一人近前禮拜
0763c10: 問云某始則歷歷明明目不交睫繼則昏沉漸起
0763c11: 話頭亦忘不知此事從覺裏得夢裏得老人默然
0763c12: 師不契尚佇立老人厲聲曰死漢出去乃滿面慚
0763c13: 惶禮拜趨出然猶以無人得見為幸耳孰知老人
0763c14: 已通眉首座次蚤眾方過堂眉留師在後問云你
0763c15: 昨夜入方丈問甚麼話師面赤良久如前舉畢眉
0763c16: 微日老人答箇甚麼師曰不曾答眉咄曰宗師眼
0763c17: 目動定切須著意默然處不是答那裏是答從此
0763c18: 疑情頓發幸三巴掌和尚在山有時請益又因坡
0763c19: 繁重屢為執事者斥辱多生退悔按行實云山僧
0763c20: 因質弱不能隨眾數次辭行一日老人普告大眾
0763c21: 曰我辛苦二十餘年今纔得箇擔擔人來不能容
0763c22: 此我師徒持缽別行就是山僧聞此淚雨如流跪
0763c23: 白老人曰某甲斷不敢辜負和尚老人曰汝但莫
0763c24: 辜負自己從此安心座下雖鶉衣百結不知其寒
0763c25: 藜藿三餐不求共飽一味塞耳埋頭艱忍萬狀苦
0763c26: 參兩月了無入處初則歷歷明明目不交睫繼則
0763c27: 昏沉漸起話頭亦忘久則話頭現成竟沒巴鼻後
0763c28: 則胸臆慌慌坐不能坐行不能行睡不能睡食不
0763c29: 能食以其狀泣白掌和尚掌和尚低首不應良久
0763c30: 徵曰汝果到此耶不久自有消息快參快參山僧
0764a01: 拚死一回計自戊子冬月廿六日入堂到己丑廿
0764a02: 六夜適亭上座閱錄次山僧隔案伸首見嚴陽尊
0764a03: 者問趙州一物不將來時如何州云放下著不覺
0764a04: 肢節俱解渾身輕快乃撫案一下大笑不止亭曰
0764a05: 見箇甚麼山僧驀與一掌亭儘力一推山僧趨方
0764a06: 丈見老人老人曰作麼作麼山僧撫掌三下老人
0764a07: 日落在甚麼處山僧作舞而出老人不肯後二日
0764a08: 隨老人掌和尚山行次見浮雲東西飛度山僧問
0764a09: 曰浮雲落在何處老人向空一指曰看掌和尚驀
0764a10: 面一掌山僧作禮由是腳跟乃得點地云云一日
0764a11: 笑亭上座舉無夢無想主人公問師師答已復令
0764a12: 著頌乃曰你答也答得著也著得拈頌也拈頌得
0764a13: 只是會不得師曰善能高鑑亭始述前夢以告並
0764a14: 敘發悟之原兩人巧于相值師曰寐語作麼亭呵
0764a15: 呵大笑又眉山首座問師曰你前此若何師曰大
0764a16: 似老鼠聞牛角曰你即今若何師曰大似蚊子上
0764a17: 鐵牛師拈頌淆訛公案百則進呈老人老人曰用
0764a18: 絡索作麼師禮拜而退十二月三巴掌和尚應施
0764a19: 州衛鳳衛侯牟公封翁化宇陳公熊耳之請預延
0764a20: 師克記室師許之。
0764a21: 七年庚寅
0764a22: 師三十七歲繭足入施衛掌和尚將衣缽付耳菴
0764a23: 首座先期脫去留偈囑師師堅執不受彼地僧俗
0764a24: 文旨上座贊伯陳公輩敦請助揚師不得已乃為
0764a25: 首眾耳師實賴輔弼之力焉制解鐵老人前後致
0764a26: 書一十七封俱一日到啟讀之皆命其速回親依
0764a27: 之意乃翻然起行道過九峰白雲靜室禪人西脈
0764a28: 敦留供養且前道兵阻師從之先是西脈夜夢古
0764a29: 佛一尊從空而降坐于菴前大樹下次日師至菴
0764a30: 倦甚于樹下趺坐小歇西脈見之與夢符合因爾
0764b01: 降心住半載耳師亦至朝暮酬唱拈頌公案百則
0764b02: 耳師與師共榻一夜大雨屋漏不能寢因起簞兩
0764b03: 人共頂于頭上對膝坐商及法門事耳師曰法運
0764b04: 艱微賢弟將來自是一株大樹覆蔭天下人不待
0764b05: 言矣但願為我代接一人以昌熊耳後師曰兄已
0764b06: 出世為人弟尚腰包行腳是何言歟耳師曰不然
0764b07: 分量拘人不可強也秋季師出山留別耳師詩曰
0764b08: 西風落盡客歸忙埜菊籬邊散晚香間綠秋楓紅
0764b09: 似陣啣書北雁字成行買山計拙非圖隱誓井情
0764b10: 深豈學狂何日蠻煙清遠道共攜于木再逢場。
0764b11: 八年辛卯
0764b12: 師三十八歲省覲老人于靈峰一期入室老人問
0764b13: 及末後句師擬對老人日不是不是遲兩期又擬
0764b14: 進語老人曰不是不是因引一則機緣示師師忘
0764b15: 寢食者三晝夜一宵開靜後忽然穎脫次蚤進謁
0764b16: 老人老人竟不與語周旋竟期亦不與語至夜老
0764b17: 人上單師作禮辭出腳纔跨門老人遽問曰末後
0764b18: 句作麼生師秪對翌日老人撾鼓上堂曰也大奇
0764b19: 也大奇末後句玅難思汝等諸人知麼那門外漢
0764b20: 不是老僧悄地引則機緣又怎得進門聽吾偈全
0764b21: 身放下隱山隈頭角纔成喜兩開展轉由吾相分
0764b22: 付雷轟電掣出潛來遂更名燈來即命師首眾。
0764b23: 九年壬辰
0764b24: 師三十九歲率眾北渡道經梁山總戎姚公聖瑞
0764b25: 留居石龍寺極頹壞師至開荒鼎創頓成大觀改
0764b26: 額興龍禪院眾至三千餘指師惟待以本分艸料
0764b27: 督之學督之參歲無虛日嘗著石龍吟云我方丈
0764b28: 假為函丈我法堂權作書堂彬彬楚楚依稀桃李
0764b29: 門墻方袍圓頂文章又云不說法不參禪口挂壁
0764b30: 上鼻孔遼天萬萬千千莫嚇小兒把空拳餘見全
0764c01: 錄一時與遊者孝廉黃公節也太守陳公翼仁總
0764c02: 戎郭公廷輔按致三公書云昨承枉玉未盡款洽
0764c03: 殊為歉事春來溪魚漸出好鳥時嗚差可供耳目
0764c04: 之樂乘暇再一過我從容緒譚庶不令山靈笑諸
0764c05: 君太忙也作閒僧念佛歌十首作偈示一齊幻修
0764c06: 獨存笑梅諸禪人拈三身四智說。
0764c07: 十年癸巳
0764c08: 師四十歲示眾云四十年來顛倒顛穿衣喫飯別
0764c09: 無言現成公案人不識更道父母未生前士問無
0764c10: 生一句鬼神不知因甚被諸人覷破師云燈籠頭
0764c11: 觸地進云覷後如何師云露柱尾朝天士禮拜師
0764c12: 云九八六十七蝦蟆聞象鼻六九七十三烏龜上
0764c13: 樹顛惟有向上難委悉一二三四五六七八九十
0764c14: 生數成數不相干衲僧切忌知端的卓拄杖云習
0764c15: 是冬眾廣年荒師致書譚侯西崑云陳蔡之厄昔
0764c16: 人有之為其無上下之交也山埜住高梁可謂得
0764c17: 上交矣而厄猶不免為之奈何特字相聞幸莫作
0764c18: 相交和尚說話一笑譚公覽之甚喜即發廩以克
0764c19: 常住一日譚公率諸將士詣寺問道尋屏左右隨
0764c20: 師入丈室敬白曰弟子此生果出得家否師曰君
0764c21: 侯被三箇字礙所以出不得家公曰是那三箇字
0764c22: 師曰放不下公良久點首曰果然放不下從此往
0764c23: 來咨叩殷勤備至師示偈云山河大地法王身處
0764c24: 處相逢處處真不識其中端的旨穿衣喫飯枉勞
0764c25: 心為冉西庚扇頭書偈答楊文波問道書。
0764c26: 十一年甲午
0764c27: 師四十一歲再省慶忠老人于忠南玉印山總戎
0764c28: 袁寶善居士請就崇聖開堂先是癸巳秋老人渡
0764c29: 南而來居士款留北面師自梁如石寶省老人先
0764c30: 夜夢一兒從頂門生出迨覺語及門及門謂此行
0765a01: 當得嗣法弟子及至居士朝夕接見與語不乖屆
0765a02: 冬奉老人命往雲根勘長陽侯胡公居士舟共返
0765a03: 緣有船頭公案居士疑甚日益勤參至是得親炙
0765a04: 爐無一刻置底事居士誕期師上堂拈拄杖云
0765a05: 無量壽來也將軍身宰官身居士身身身應現過
0765a06: 去世現在世未來世世世圓成作麼生說箇圓成
0765a07: 的道理陽數九陰數六惟有者箇數不足金龜嚼
0765a08: 碎鐵崑崙夜半日輪當午出○具眼者看問如何
0765a09: 是世尊初生句師云翡翠踏翻荷葉雨如何是居
0765a10: 士懸弧句師云鷺鶿穿破竹林煙且道居士世尊
0765a11: 是同是別師云玉印山磊磊落落曹溪水曲曲灣
0765a12: 灣進云恁麼則皇宮現瑞石寶呈祥師云桃花紅
0765a13: 李花白冬瓜瓠子撞泥鐘六月炎天下熱雪昔日
0765a14: 今朝事若何踏著秤錘硬似鐵老人送法衣信拂
0765a15: 至且致囑曰偶憶聚雲老人一語泣淚長流深恩
0765a16: 難報茲將法衣信拂送與上座代勞看眾惟願體
0765a17: 恤中與艱難憫念法門倒置慈心不退悲智長明
0765a18: 師上堂云眉滿虛空眼滿地遼天鼻孔難迴避舌
0765a19: 頭嚼碎大雄峰踞地金毛成隊隊知麼慶忠老人
0765a20: 心行狼毒耳菴和尚出師便打是時汾陽啟埜雲
0765a21: 映童真善竺峰敏諸老咸歸煆煉焉般若譜師尚
0765a22: 以居士服參一日師上堂譜師出師震威一喝譜
0765a23: 師掩耳歸眾按師圓寂時譜師來設供震威一喝
0765a24: 云昔在崇聖堂前拾得的今日相酬未為分外云
0765a25: 云其勘辨機用真有入人于微者道化風動沛然
0765a26: 莫遏識者共慶法運之有歸矣。
0765a27: 十二年乙未
0765a28: 師四十二歲結制興龍按上慶忠老人書云荒僻
0765a29: 興龍十分清冷但得內外兩堂稍稍就緒某謬擬
0765a30: 提持仰報師恩自愧才疏有辜慈朢副戎楊公請
0765b01: 上堂云知彼知此百戰百勝九天九淵計出非常
0765b02: 有時減灶添兵有時減兵添灶但能逢強即弱自
0765b03: 是遇柔則剛塞北江南一任橫嘶鐵馬邊關險隘
0765b04: 何妨倒卓金矛正恁麼時作麼生是折轉旗鎗一
0765b05: 句呵呵大笑下座一日謂眾曰興龍驗人有三句
0765b06: 第一要迸開頂門第二要扭轉鼻孔第三要脫體
0765b07: 逍遙須是不動唇皮分明道答還有同生同死者
0765b08: 麼又曰參禪人若要此事穩當除非三年五年十
0765b09: 年二十年方有點胸自許分如徒向他人喉下取
0765b10: 氣則口中訣耳邊風有何益哉又日活了死不得
0765b11: 情識邊走殺人無數死了活不得澄潭裏浸殺人
0765b12: 無數活中死得來盡情放下灰飛煙滅死中活得
0765b13: 來握土成金拈來便用若是英靈男子出格丈夫
0765b14: 便與一齊抹過不然且莫匆匆艸艸寄勉惺世道
0765b15: 人入道書作接引彌勒西方三聖畫像贊。
0765b16: 十三年丙申
0765b17: 師四十三歲答眉山和尚書邑令田公平沙索錄
0765b18: 書寄邑令林公覲伯書云曲徑時蹊奔趨者眾做
0765b19: 官清有守為僧介而貧都是世間好事若能不改
0765b20: 故步則所期于腳跟穩當者前寄贈蒲團莫教十
0765b21: 分疏冷至于話頭一句姑待面時再劄作觀音畫
0765b22: 相讚題普賢掃象圖作元旦上元中元下元表著
0765b23: 松嶺閒評袁寶善刻師語錄自更名性偉矢不忘
0765b24: 工夫日臻玄奧師號以香蓮偈囑曰火裏蓮花迥
0765b25: 異常一枝特出露新粧他年馥郁人天眾鼻孔傳
0765b26: 來滿地香居士拜受。
0765b27: 十四年丁酉
0765b28: 師四十四歲受總戎姚公聖瑞請遷五雲緇衲雲
0765b29: 集滿五千餘指而內外肅然上追馬祖百丈之風
0765b30: 規下起聚雲慶忠之道運按汾陽啟和尚懷師詩
0765c01: 有憶昔近觀三峽浪而今遙朢五雲樓之句文學
0765c02: 董公致書云蝟叢中聞師法朢塵勞人讀師語錄
0765c03: 如賤隸侍貴介登筵徒極飽飫之思耳欲圖瞻禮
0765c04: 未知緣分奚若若木兄可代白也師答云閱華翰
0765c05: 極為歎賞但山僧本自無名法朢從何而起不用
0765c06: 耳還聞得麼本自無言語錄從何而來不用口還
0765c07: 讀得麼蝟叢塵勞過量人不妨踴身跳出至于貴
0765c08: 賤登筵等語又居士自為區別耳矧夫嘉餚美饌
0765c09: 羅列滿盤倘肯下手一任飽餐如第空空垂涎未
0765c10: 免饑在飯籮邊渴居海水裏緣分自有相晤匪遙
0765c11: 若木止作得傳言送語人五雲堂也須一回親到
0765c12: 復慶忠老人書云某前月廿一日病痰較之尋常
0765c13: 頗重服藥漸就平安煩執事遠來不覺心傷皆汗
0765c14: 自忖吾師未報之恩與某未了之事雖是虛生無
0765c15: 益更覺浪死為難詎曰為道愛身尚期以身殉道
0765c16: 而不肯以道殉人某今年四十有四矣白雪臨頭
0765c17: 清霜染鬢幾欲覓一蒲地以自了而多眾縈纏去
0765c18: 不忍恝無奈擔當箇事得人實難如僥倖以誤後
0765c19: 昆苟且而辱先德中心自矢誓不敢為萬一年力
0765c20: 稍待則此衷亦與俱待又看何時得箇就頭冤家
0765c21: 仰副吾師之朢也。
0765c22: 十五年戊戌
0765c23: 師四十五歲示吳居士燈籠偈作渡江達磨面壁
0765c24: 達磨畫像讚為大衍書記書冊云筆底墨間無法
0765c25: 可說若欲有說借茲筆墨驚神泣鬼出毫端驟雨
0765c26: 馳風疏懶拙卷舌逆流三峽湍合拳反鋪五峰雪
0765c27: 有時唱出山坡羊有時唱作西江月西江月影自
0765c28: 沉沉照徹崑崙紅似鐵倒騎木馬趁西風橫駕金
0765c29: 牛驅比郭與爾蕭灑度時光與爾遊戲敲平仄不
0765c30: 諧律呂詠新詩不譚玄要誇玅訣偶爾成篇篇不
0766a01: 成誤動秋風驚落葉長三短五響鏗鏘七縱八橫
0766a02: 深曲折哩哩囉囉囉哩話到從中絕頭尾筆行欲
0766a03: 止心復行瞬目雲煙千萬里煙雲堆裏埜人家朝
0766a04: 對青山暮晚霞烏鴉報樹柴門曉客來煮菜又烹
0766a05: 茶鐺煙冷倩誰烘榾柮爐邊煨火紅撥火燒燈鐘
0766a06: 磬晚須臾又見月當中理藤床高枕臥翻身又怕
0766a07: 枕子墮嚗地一聲夢初回睜眼來只者箇玄中意
0766a08: 少人知如顛如醉又如癡蒙頭破衲無絲線爛似
0766a09: 虛空苦怨誰斷線殘絲重績紡紡成絲線沒觔兩
0766a10: 竿頭繫著任蹉跎江北江南看伎倆伎倆窮風流
0766a11: 足扁舟一葉無拘束釣得錦鱗得意歸從容為報
0766a12: 南山竹又書軸云日日五雲何所事閑來打坐困
0766a13: 打眠有時一唱重雲破有時一嘯烈風穿轟雷掣
0766a14: 電忘歲月擊水敲空不計年箇中意向誰言相看
0766a15: 一笑致冷然願與同吹無孔笛願與同操沒絃琴
0766a16: 沒絃琴上知音少流水高山為爾傳答憲副高公
0766a17: 總戎胡姚二公問道書寄太平三空師弟書作慶
0766a18: 佛誕佛成道結制解制表。
0766a19: 十六年己亥
0766a20: 師四十六歲江干風鶴師通鎮臺姚公正月迎慶
0766a21: 忠老人至五雲八月送住高峰禪寺時破山禪師
0766a22: 居雙桂十里之內廠三大道場各聚數千指彈九
0766a23: 小邑遂成龍象窟宅一日謂眾曰山僧十數年前
0766a24: 以見見十數年後以不見見而今覓箇見與不見
0766a25: 了不可得汝等諸人作麼生檢點若檢點得出入
0766a26: 地獄如箭射又曰五雲千言萬語止向汝等道得
0766a27: 途路邊事至于到家一句必待自證自得不然終
0766a28: 被別人瞞過可笑可笑又曰一二三四五今不今
0766a29: 古不古六七八九十乾者乾溼者溼趙錢孫李沒
0766a30: 奈何周吳鄭王無巴鼻天地人日月星秋冬春夏
0766b01: 水火木金逢人且說三分話未可全拋一片心答
0766b02: 憲副方文二公孝廉黃公大祿問道書答眉山和
0766b03: 尚書云接翰教知雲嵒法席極力提持俱從本領
0766b04: 作事可見因時救弊之婆心大都近日禪流多虛
0766b05: 少實習禮貌尚浮華攻文辭學機辯拾得些殘羹
0766b06: 餿飯便爾自高自大遏捺不住動言知識可作佛
0766b07: 祖可超領眾匡徒不過易易急欲逢人賣弄到處
0766b08: 誇揚曾知學道出家為著何事獨不思了生脫死
0766b09: 豈是兒戲做得底接物利生豈是妄誕行得底諦
0766b10: 觀古人入一叢林出一保社不惜筋力不憚疲勞
0766b11: 忍苦耽饑積功累行忘身棄體百折千磨向煩惱
0766b12: 場中銷鎔習氣從菩薩道上培植心田一朝果熟
0766b13: 馨香入廛垂手兢兢重任翼翼小心惟恐屈辱門
0766b14: 庭盲瞎晚進至于扶危拯溺興慈運悲調護維持
0766b15: 周詳委曲苦中之苦有不忍言者豈淺薄之徒所
0766b16: 得僥倖而勉強者哉故聰明可尚也而參悟為難
0766b17: 學問可嘉也而修行為最知識之名位可據也而
0766b18: 因緣福報為艱若非一一經嘗那能知甘識苦弟
0766b19: 年來與吾兄東西異地不獲抵掌而譚所可憾者
0766b20: 末季之世滿地狂禪習成輕薄用賄賂而買紙付
0766b21: 囑傍門戶而倚勢縱橫精舍祗園變為屠居酒肆
0766b22: 方袍圓頂不啻販客征夫人人圖方便出身箇箇
0766b23: 從便宜著腳傷心觸目良可痛也弟雖獨豎孤標
0766b24: 于一傳眾咻之地規矩繩墨未嘗不刻刻矜持國
0766b25: 耐眾多及門偷安習懶沿為慣病遙聆法範大有
0766b26: 同心曷勝欣慕又答衡山法兄汾陽法弟書書軸
0766b27: 示福德道人云三山住五雲誰識五雲者福智智
0766b28: 偏長智長可共把問我云何修我道無別事彌陀
0766b29: 佛一聲頓忘前後際心貞貞如石心潔潔如蓮既
0766b30: 貞而且潔可以禮金仙或時廣布施或時勤供養
0766c01: 亦用貞潔心更無三兩樣以消累世愆以植多生
0766c02: 福以此貞潔心配天而受篤福智已如是福德亦
0766c03: 應然唱隨和樂處是為最勝緣既我為爾說爾勿
0766c04: 聽吾言始名為知覺知覺亦何名不離貞潔心心
0766c05: 心常若此谷嘯也山嗚舉千夫上座立僧兼為作
0766c06: 自真讚。
0766c07: 十七年庚子
0766c08: 師四十七歲夏五月建新菴于新城寨為避亂計
0766c09: 師往視工入浴次偶疾作甚重經晝夜方愈始漸
0766c10: 省數有可憑而終亦有不能拘者按童真和尚松
0766c11: 軒日錄西蜀高峰三山來禪師少為書生時夢歷
0766c12: 冥府冥君以簿視之見父算五十有七已巳算亦五
0766c13: 十有七是時父已五十有六矣師懇冥君乞減己已
0766c14: 算十年以增父壽冥君執筆熟視良久再詢師答
0766c15: 如前乃增減之後父果逾十年而終師出家參慶
0766c16: 忠老人不半載間豁然大悟久之乃荷忠印記厥
0766c17: 後弘法三十餘年壽至七十二而寂五十七之數
0766c18: 不驗松軒日錄但言五十七之數不驗若果驗則
0766c19: 減去十年即當在四十七矣示碧波默識穎如蘿
0766c20: 菴諸禪人偈拈逗語十首有乘風不許蜉蝣老
0766c21: 為歎新雛去復歸之句答給事蕭公品玉問道書
0766c22: 三空和尚性多激烈先師親覲慶忠老人得法居
0766c23: 師後每有不平意至是師答書云前此我為兄你
0766c24: 為弟便覺不快此後你作兄我作弟有何不可空
0766c25: 師慚服相見執禮尤恭空師之與眉山和尚其分
0766c26: 亦然眉與書云有人道得末後句不愧為吾師弟
0766c27: 速道速道空愈加奮恨以是知師之雅量有大過
0766c28: 于人者。
0766c29: 十八年辛丑
0766c30: 師四十八歲付囑高弟四人按師上慶忠老人晝
0767a01: 某今春解制付囑千夫無言兩孫聽其待時行化
0767a02: 餘囑有住山者二人又答眉山和尚書今春弟將
0767a03: 從上擔子分付千夫無言至于大衍立雪令之住
0767a04: 山不識吾兄社火場頭又如何打當題耳菴和尚
0767a05: 真示徹微鏡空松影三禪人偈答太守田公總戎
0767a06: 郭公問道書遣僧募鹽寄王用廷居士書云三山
0767a07: 口不關風一向言無忌諱恁麼道若作佛法商量
0767a08: 錯過了也且道如何不錯過聽吾偈五雲不識羞
0767a09: 日用也無愁惟有淡腸胃請君為我瘳居士莫道
0767a10: 是般閒話作壽袁寶善居士文末後云庚子山埜
0767a11: 將白下以書詢之居士留且篤再約居士始道其
0767a12: 實答云某五十有三之年恐不足以擔大事負吾
0767a13: 師朢某即欲去地方而地方不肯去某其奈之何
0767a14: 噫諒矣山埜過矣究之山埜未行忽忽辛丑居士
0767a15: 初度又近因念往投以箑則有句句則有意今何
0767a16: 如者爰書軸敘道誼原山埜初得居士喜今春付
0767a17: 上首二人又二人令住山稍輕快其如念居士何
0767a18: 居士有頌古行世見聞無不知者培桑梓盛德也
0767a19: 志扶宗願弘也可傳者在千百世透無生綿有生
0767a20: 正無量耳作募建十方堂引重修玉皇觀記觀主
0767a21: 正因中年從師剃染名性果其子富而有才捐資
0767a22: 修觀以供父且諦信宗乘師曾示號惺惺邑人恒
0767a23: 稱涂氏兩世為慈孝。
0767a24: 當今皇帝元年壬寅
0767a25: 師四十九歲立雪見請作南浙二師塔銘並真讚
0767a26: 先是破山禪師讚云是真實相繼慶忠老人讚云
0767a27: 欲覓南浙紙上非真師題云是相非相非相是相
0767a28: 是非兩忘如在其上阿呵呵見也麼南浙二師好
0767a29: 大哥宗明老宿傷法運垂秋狐干成群作誅病語
0767a30: 數千言師閱之感賦十首有云近日宗門事君傷
0767b01: 我更傷師多脈益亂法賤人皆狂杖拂為奇貨源
0767b02: 流屬濫觴旁觀痛未已巳猶自賣馨香竟以此觸當
0767b03: 世諱邪師益猖獗遂著闢邪說痛宗旨不明求道
0767b04: 者執于一橛乃著宗旨纂要呈慶忠老人老人嘉
0767b05: 歎曰微顯闡幽深符的旨以此開鑿人天正眼大
0767b06: 有功于後世但當密傳法器勿妄授匪人恐致穿
0767b07: 鑿耳夏　特旨令天下僧道復民衣公令森嚴列
0767b08: 剎莫能守邑令林覲伯素與師善知事勢必改命
0767b09: 師闔院勿散但閉門易服以待果三月　恩詔降
0767b10: 按寄總戎馮公君弼書曾生曾僧君知之矣曾僧
0767b11: 曾生君知之乎五雲不敢作兩段人居士切莫作
0767b12: 兩段看公令嚴明識法者懼且道曾生的是曾僧
0767b13: 的是又感賦贈黃登雲居士踢破浮生一槐棚不
0767b14: 辭九上與三登功名謝去嶺頭雪富貴看來水上
0767b15: 水夢入林皋身正穩時逢沙汰氣如蒸黃君過我
0767b16: 五雲路向道曾僧仍姓曾秋辭五雲謀入山計按
0767b17: 為葦南禪人書軸云壬寅之秋七月幾朢余將辭
0767b18: 五雲而出先是眾及門各持幅索字書之數日揮
0767b19: 毫不已巳至此葦禪人始求余言援筆書曰清泉可
0767b20: 酌兮飲之而香茅屋可栖兮居之而涼薇蕨可採
0767b21: 兮朝暮而助彼羹湯何妨逍遙乎松之下石之上
0767b22: 芳艸綠樹之間隨時序而徜徉紳士遮留不得拂
0767b23: 衣出江及門從者如市所至小院不能容乃寓石
0767b24: 寶雲嵒洞眾皆結茆以處代向化侯譚公養元作
0767b25: 壽重夔鎮陳總戎文按贈譚公文有壬寅始得見
0767b26: 公再見而有蓮社之約云云。
0767b27: 二年癸卯
0767b28: 師五十歲按偶拈云雲崖洞中閒沒事烹茶掃地
0767b29: 爇爐香有人問我西來意拍手呵呵笑一場觀此
0767b30: 師已無復出世想寶善居士數以名剎致師皆不
0767c01: 就繼謂寶善曰勞人思歸倦鳥斂歛翼山埜之志入
0767c02: 山惟恐不深居士為我圖之寶善曰惟師是命師
0767c03: 曰汝溪之上千峰環列宜若可居寶善即欲送師
0767c04: 開山師曰勿急此地有汪姓號寧宇者為之主在
0767c05: 居士標下待山埜往化喜捨乃行先是甲午師從
0767c06: 汝溪過遠朢是山巍峨聳峙宛結虯盤尋邀鄉人
0767c07: 黑龍譚居士導之上面東南可建梵宮面西北可
0767c08: 造浮屠細詢譚公知為汪姓地心賞久矣至此汪
0767c09: 寧宇先夜夢一金甲神持水懺一卷示之曰汝見
0767c10: 簽首慈悲二字麼我特化爾慈悲寧宇曰何謂慈
0767c11: 悲神曰捨地造寺寧宇曰諾神呼謝而去寧宇驚
0767c12: 覺端坐達旦虔設香案叩首謝神適師至語前事
0767c13: 寧宇欣然以夢告且會族長汪星斗叩許之師即
0767c14: 于上元日入山敗屋數楹旬日結茅遍山谷四方
0767c15: 裏糧而至者無虛日鳩工度材先大殿次方丈左
0767c16: 右廊廡漸成大觀按寄林覲伯書別經春夏又復
0767c17: 新秋河漢正明馮空寄想屈指而計榮耀何期相
0767c18: 邀之緣如何允當山埜近住忠之汝溪灘高峰頂
0767c19: 刈艸開荒一番喫力捨我公誰語之匪我公誰憐
0767c20: 之林公復書云承禪翰見問慰藉良深頂頌彌山
0767c21: 海矣高峰開創五丁鉅力快得名山之福某不得
0767c22: 一親法席謂之何哉又按自撰高峰碑余性懶癖
0767c23: 世務不閑擔荷法門靡所他適溯余先世自大慧
0767c24: 而下西禪鼎需鼓山安永淨慈悟明苦口良益筏
0767c25: 渡普慈一言道顯小菴行密二仰圓欽無念智有
0767c26: 荊山懷寶鐵牛德遠月明聯池吹萬廣真鐵壁慧
0767c27: 機機則余之授法本師也吹萬師翁以聚雲建剎
0767c28: 木師亦創治平皆忠南地余開法崇聖後住高梁
0767c29: 者久之而興龍而五雲龍象填門結茅以處兢兢
0767c30: 繼志罔問叢林乃事有適然者舊總戎袁寶善居
0768a01: 士為余得法弟子余癸卯卜一枝于石寶近地而
0768a02: 開高峰云云以詩代書寄文佐之寓竹園作詩壽
0768a03: 袁天錫為總戎馮公君弼書卷示中知隱居二禪
0768a04: 人法語寄喬松法弟書作慶雲寺常住碑。
0768a05: 三年甲辰
0768a06: 師五十一歲建天王殿廚庫雲堂五越月落成常
0768a07: 住工資不發化士而日用自足以偈代書寄汾陽
0768a08: 法弟云我住尖山山上嶺熱時熱兮冷時冷或披
0768a09: 破衲或麻衣卻郤把煩惱一並屏問我住山事若何
0768a10: 隨寒隨暑逐時過寒時不道寒時苦暑時不被暑
0768a11: 時磨看來寒暑有誰同青山不見採樵翁茫茫無
0768a12: 數人何去利名場上喜相逢多為浮生利與名誰
0768a13: 從林下著青睛翻思古昔居山者數十年來只單
0768a14: 丁我昔與君曾有約久把尖頭屋自縛尖頭屋就
0768a15: 君不來想是君家嫌寂寞寂寞崖巒心已灰閒花
0768a16: 埜艸共徘徊忽然話到思君處柴門依舊為君開
0768a17: 著高峰閒詠拈頌正燈集三卷作慶忠老人三巴
0768a18: 掌和尚真讚示霜鏡穎初松埜三禪人吳道人何
0768a19: 乾行居士法語作重修福田寺萬松山天臺寺疏
0768a20: 代向化侯譚公養元作寶聖閱藏引慶忠老人住
0768a21: 南城寶聖秋七月譚公詣山舉請閱藏師以省覲
0768a22: 至與譚公快談數日譚公愈心服遂再訂前約以
0768a23: 磐城捨宅為寺敦請住持磐城係公保家出身之
0768a24: 地因留意諄諄按答譚公書磐城盛地捨宅盛心
0768a25: 以堂堂之君侯與碌碌之山埜相期而結世外之
0768a26: 緣建招提開蓮社千古一時之盛事是以叮嚀而
0768a27: 囑屢牘而邀君侯之所以待山埜者至矣初約而
0768a28: 許再訂而決山埜之所以報君侯者豈有他哉總
0768a29: 之有君侯如是之檀越則自有君侯如是之護持
0768a30: 有山埜素位之行藏亦即有山埜素位之日用至
0768b01: 于南城長策之議蓋為萬年之香火計耳何敢干
0768b02: 常住每歲之費就朱提黃茂較多寡問盈縮耶遠
0768b03: 承台諭如命敬遵。
0768b04: 四年乙巳
0768b05: 師五十二歲夏四月譚侯委官齎啟至有云念茲
0768b06: 磐石建勳猷二十年來幸苞桑之永固植此曇華
0768b07: 開錦繡三千界內期祗樹以長輝師躍然趨赴從
0768b08: 行者皆抱道魁偉之士以六月十一日入院大開
0768b09: 爐舉揚佛祖綱宗博闡玄機奔走天下英衲號
0768b10: 臨濟再興一日譚侯至師陞座舉明良將軍大庚
0768b11: 嶺見六祖因緣垂語畢僧出問在昔功甫入山白
0768b12: 雲道箇枕上頌子即今侯府入山和尚道箇庚嶺
0768b13: 大意一前一後是同是別師云囉囉哩哩哩囉又
0768b14: 僧問三聖因甚逢人即便出出則不為人師云只
0768b15: 為婆心重翻成陌路人進云興化因甚逢人即不
0768b16: 出出則便為人師云誰知鐵石心傾作和腸淚進
0768b17: 云今日底事和尚是出是不出師云不妨疑著進
0768b18: 云是為人不為人師云謾得過阿誰以偈代書寄
0768b19: 寶聖諸弟姪我自離高峰攜笻到石寶芒鞋俏不
0768b20: 禁溪山共潦倒好風若相迎好雨若相送奈此風
0768b21: 雨何日夕交相鬨澆我煙霞色吹我襤襂衣煙霞
0768b22: 襤襂子飄飄欲何之固我目雲漢雲漢不我留非
0768b23: 我輕曳裾而向彼王侯其如尊貴人相催人如織
0768b24: 延我入磐沱揖我磐山陟磐山山又高磐水水又
0768b25: 深高深磐山水誰結為知音為彼知音者穴淚頻
0768b26: 頻下當我欲行時有手疇共把乃勞弟與姪送行
0768b27: 在竹林相對一片席相將一片心即欲為之言欲
0768b28: 言言不得擬作臨岐辭推敲無平仄我今入磐矣
0768b29: 弟姪相違矣相違憶相逢相逢何日矣江之南寶
0768b30: 聖兮江之北曇花兮盈盈一帶水夾岸猿聲啼啼
0768c01: 不住寄語江頭將尺素江上重重疊疊山遮不斷
0768c02: 縈懷路贈總戎吳公通衢李公數仞陳公文宇任
0768c03: 公履素內幕任公弘可明公肖舒吳公天石詩示
0768c04: 無言西堂大衍後堂法語作募修智菴寺一菴寺
0768c05: 引一菴寺在萬邑柏木沱寺以僧名一菴刺剌血書
0768c06: 經于明嘉靖年間久之筆端放光二諦感動助創
0768c07: 成剎世為譚氏香火兵燹傾廢一菴孫然明請疏
0768c08: 于譚侯譚侯因乞文于師。
0768c09: 五年丙午
0768c10: 師五十三歲大笑監院通袁寶善居士請師結制
0768c11: 高峰先是師應請曇華時高峰裝修尚未全備笑
0768c12: 監院受職竭力展才拮据從事諸般盡美一時贊
0768c13: 勷者則有應爵江公諱試談公嗚玉傅公按起期
0768c14: 上堂高峰梵剎乃山僧破荒闢艸而成今笑監院
0768c15: 不忘辛苦同諸檀信請山僧開建禪期表揚功德
0768c16: 所以道事無一向是法住法位世閭相常住云云
0768c17: 著伏九閏數七鑿說作樂隱樂道逍遙呀呀歌袁
0768c18: 寶善居士錄序為無言養立雪見大衍豫作自真
0768c19: 贊梓潼帝君贊春夏秋冬四景回文詩示惺若書
0768c20: 記紫垣侍者大笑監院法語作諷華嚴法華皇懺
0768c21: 表高峰五誡文並常住碑寄縣尹曾公書云前枉
0768c22: 玉愧多褻慢知居士為著大事因緣而來不在世
0768c23: 禮濃淡作念悠悠我心托之箑上數語尊號不必
0768c24: 另加但道與山僧同宗可耳如何是同宗一句○
0768c25: 參囑李青眉張雙承二居士。
0768c26: 六年丁未
0768c27: 師五十四歲春二月復至曇華作壽譚侯養元居
0768c28: 士文建盂蘭會慶觀音誕文昌帝君伏魔大帝表
0768c29: 為瑞雲陳居士作自真贊代囑玉眉亮維那按機
0768c30: 語云耳菴師兄受衣缽于巴掌和尚開堂四剎不
0769a01: 輕授受一朝示寂囑令門人等參隨山僧並以衣
0769a02: 缽轉託交代菴逝後亮維那華侍者定學人聖化
0769a03: 主同參山僧于五雲不數年定住高梁華亦脫去
0769a04: 聖以原執事克入高峰及山僧受請磐山亮復隨
0769a05: 焉十載未離行履見地勘驗有素應以轉託山僧
0769a06: 之衣缽代耳菴付囑于亮夫耳菴兄山僧之手足
0769a07: 也亮維那耳菴之弟子也山僧于菴則兄視之于
0769a08: 亮則姪視之法門分誼凜然千古今以耳菴之弟
0769a09: 子仍接耳菴之衣缽匪獨不忘耳兄也亦且不忘
0769a10: 掌和尚也亮維那其永續菴嗣而昌厥後聽吾偈
0769a11: 養成頭角自耳菴牙爪深藏又十年珍重熊山獅
0769a12: 子子長將法乳續燈傳又囑紫垣性貴天湖性定
0769a13: 雲林性現大笑性崇俟時行化冬新寧縣尹沈公
0769a14: 克齋浙江秀水人以公事謁夔門太守道經雲陽
0769a15: 託譚侯先容參見時諄諄以己事請決師施以本
0769a16: 分鉗錘當下省入按沈公上師書云頃趨磐城奉
0769a17: 謁伏承吾師垂慈叩擊逼拶數次維時心稍有省
0769a18: 而口不能言比蒙舉示華亭船子公案至夾山辭
0769a19: 行回顧船子舉橈示之云將謂別有處始得一了
0769a20: 百了如世尊拈花天龍一指趙州庭柏鳥窠布毛
0769a21: 以至擎拳豎拂俱從船子舉橈處徹去即吾師再
0769a22: 欲開示而弟子已掩耳矣方知本有一顆無價明
0769a23: 珠原是半文不直雖然如是弟子將者顆半文不
0769a24: 直明珠即今珍重去也古云悟了同未了蓋可忽
0769a25: 乎哉此日印證機緣朢吾師筆而存之以志法乳
0769a26: 之恩何如又云蒙許明歲春間法駕惠臨俾弟子
0769a27: 盡窺門庭施設如三玄三要九十六種圓相之類
0769a28: 庶此生得以無遺憾耳作詩送李青眉居士還魏
0769a29: 安十六年頭此日離臨岐猶自意遲遲心懷菽水
0769a30: 幾忘我夢遠熊峰將謂誰白社香浮宜著眼青箱
0769b01: 彩動好舒眉他年了卻郤鵬程債更向人天作教師。
0769b02: 七年戊申
0769b03: 師五十五歲正月沈克齋居士以肩輿迎師至新
0769b04: 一見喜謂克齋曰居士不局于一橛禪矣士先在
0769b05: 曇華別時欣喜踴躍謂師曰將謂有多少奇特原
0769b06: 來只恁麼師曰莫錯會好此後正好喫老僧痛棒
0769b07: 未肯放過居士在及歸通所見于盛山盛云喜公
0769b08: 已打得箇圓相了何不並圓相抹卻郤士思此語與
0769b09: 師正好喫棒之語相符于是專看吹毛用了急須
0769b10: 磨及青州布衫句至忘寢食比至除夕忽然徹悟
0769b11: 此正是百尺竿頭更進一步明眼宗師見面難瞞
0769b12: 也一日師問如何是萬法歸一士卓然立師曰一
0769b13: 歸何處士展兩手青州布衫士將旁僧劈面一
0769b14: 掌云我從來疑著此語師又問如何是親切句士
0769b15: 曰學人是沈二如何是轉身句士曰茶碗好盛粥
0769b16: 如何是異類句士曰盞子落地碟子破如何是末
0769b17: 後句士曰咄咄咄鳥語風聲無不足又一日士同
0769b18: 冷眼侍師閒立次適見貓逐雞雞飛入艸士日後
0769b19: 哉師隨取一片磚置地問士曰是甚麼士作雞嗚
0769b20: 聲士復顧冷眼云雞任者裏貓在甚麼處眼便作
0769b21: 捉雞勢師笑云者話猶未圓在士進前曰還許學
0769b22: 人圓得否師曰許士便將磚一腳踢去師乃印可
0769b23: 師居新三月日舉五家宗旨勘驗士皆默契遂記
0769b24: 焉示號赤肩諱性宗按居士自著參學緣起有
0769b25: 云師舉五家宗旨勘余余一一默證因欲授余以
0769b26: 源流余思風塵俗吏此生作了事漢足矣遂固辭
0769b27: 因舉雪師所付因緣遂還前偈具白于師師亦弗
0769b28: 強既而自惟予投機實在于師且師不憚千里跋
0769b29: 踄為法求人予又安敢不原所悟以負慈德哉乃
0769b30: 敬受之先是居士自曇華歸邑有白氣從西南起
0769c01: 上貫天適聽雪禪師至士作白毫光偈示之有不
0769c02: 信大家舉首看何人不見白毫光之句雪欣喜印
0769c03: 可遂以源流見囑士曰予半生多從先儒語錄中
0769c04: 著力去冬印心于曇華益與吾道相發明茲不過
0769c05: 欲作一灑脫書生但知此事便休耳因謝以偈云
0769c06: 家師自有尼山在呼唯明明只此傳以見意焉四
0769c07: 月師離新士送至中途餞以厚幣師一併卻郤之但
0769c08: 切囑曰見道非難實證為難居士珍重保任可也
0769c09: 士禮拜退師遂歸曇華示玉侍者法語空世沙彌
0769c10: 禮觀音文答副戎王公一喝問道書為瑞芝上座
0769c11: 翠影化主作自真贊九月治平慶忠老人示滅師
0769c12: 上堂喝一喝云此是先師三十年來把釣持竿一
0769c13: 句喝一喝云此是先師六十六後收綸轉棹一句
0769c14: 且承先啟後一句又作麼生良久云浯水曲如帶
0769c15: 翠山列似屏時時聚雲雨在在雙徑雲法雲密布
0769c16: 法雨漓淋呿呬呿呬丘乙己上大人蓮社永開佐
0769c17: 治平復喝一喝先是七月師詣治平辭老人南下
0769c18: 老人贈以偈云四百年來斯道奇而今幸得有人
0769c19: 知芒鞋莫畏前途遠此去南方大展眉八月終老
0769c20: 人示微恙謂眾曰我有三件大事須候三山上座
0769c21: 來時高峰監院大笑崇在側聞之即遣人速至曇
0769c22: 華迎師師已登舟將南下矣聞命即奔赴以溯水
0769c23: 不能兼程老人候久恐師已南行遂索浴將逝眾
0769c24: 跪泣阻留言曇華和尚必來願少留以待如是者
0769c25: 三日忽有譚侯差員譚某者因公事便道過治平
0769c26: 報師已南去蓋譚某但見師登舟後隨奉差上行
0769c27: 者老人嗟歎再三眾諄白曇華和尚雖不能來老
0769c28: 人三件大事乞言之使可傳述老人曰彼既不來
0769c29: 言之何益警眾畢遂坐化于法堂移時師至疾呼
0769c30: 曰老和尚某已來猶頷其首者三是時老人同門
0770a01: 輩俱先寂師即為主喪事十一月迎靈骨至高峰
0770a02: 安座拈香云昔從此過今從此來分身應念悲願
0770a03: 不灰賴有吾師遺命在高峰頂上泥牛飛五嶽木
0770a04: 馬踐三台先是丙午老人到高峰見山麓一穴形
0770a05: 如仙人大坐喜謂師曰此吉地也且爾叢林規模
0770a06: 壯麗堪作祖山老僧百年後宜分靈骨一半瘞于
0770a07: 此爾其記之師唯唯拜命至此故分骨石建塔焉。
0770a08: 八年己酉
0770a09: 師五十六歲二月向化侯府建報恩勝會請師說
0770a10: 法于公署公奉　旨陛見師以南下告別譚公切
0770a11: 訂曰某北上得叨師庇陞遷有地即專官奉迎願
0770a12: 勿我棄俾得終某皈向之私以求決夫無上妙道
0770a13: 師許之乃助師一葉抵漢陽訪眉山甫喬松億兩
0770a14: 和尚于臥雲童真善和尚時住安州簡堂具威儀
0770a15: 信供率眾來謁以師禮見蓋因少時曾入師室故
0770a16: 也師遜謝相與盤桓月餘沈赤肩居士亦以裁併
0770a17: 歸里過楚覓巨艦迎師同至嘉興館于天寧寺刻
0770a18: 聚雲以下三代法錄入楞嚴藏七月赤肩居士偕
0770a19: 本郡縉紳司農曹公秋嶽司馬張公蘧林方伯王
0770a20: 公邁人銓部吳公鼎吾給諫楊公自西郎中錢公
0770a21: 珥信太守朱公葵石暨諸山禪師東塔為則範金
0770a22: 明介菴進梵受俍亭挺前住持古雲傑本山耆宿
0770a23: 大愚秋月靜聞輩交章請住天寧諸縉紳啟云妙
0770a24: 喜宗風五百載雲深雙徑當陽竹篦十六傳氣壓
0770a25: 諸方淬鼓山七星之寶劍迢迢普覺分燈挂趙州
0770a26: 東壁之葫蘆滴滴西禪法乳赫爾朝陽啟耀遐哉
0770a27: 秋月凝輝流法化于錦江巫峽之間樹崇標于劍
0770a28: 閣銅梁之上咸聞萬籟交吹泥牛作舞共仰孤峰
0770a29: 壁立鐵漢低眉又云乘寶閣之弘開稍紆象駕憶
0770a30: 靈山之授記大振獅音將令蠡湖勺水遙映青衣
0770b01: 赤甲之奇從教攜李香林齊明翠竹黃花之旨允
0770b02: 屬千秋之勝事毋虛萬里之良緣諸山名宿啟一
0770b03: 條竹篦子直由妙喜親承從上破沙盆端的西川
0770b04: 扶起當大道衰微之日作吾人皈仰之師瞎驢邊
0770b05: 滅卻郤猶存灰裏蛇痕棒頭上打翻飛出火中鷂子
0770b06: 因緣曾而杖履南來時節至而鼓鐘東應又云孫
0770b07: 承祖業勤巴子卻郤有鄉情子就父歸楊翰林不為
0770b08: 分外二千年之叢席此日維新三十世之宗猷一
0770b09: 時丕振矣十一月朔六日據席眾請陞座徐敬可
0770b10: 居士出問灩澦大如象瞿塘不可上如何得旁通
0770b11: 一線去師云居士將欲禮峨眉進云灩澦大如馬
0770b12: 瞿塘不可下如何得平高就下去師云老僧六月
0770b13: 到此間進云恁麼則兩岸猿聲啼不住輕舟已過
0770b14: 萬重山師云快便難逢進云且道五侯峽內兵書
0770b15: 畢竟有何奇特師以拄杖撥云看進云看取令行
0770b16: 時師打云伶俐漢士禮拜師舉臨濟大師云大凡
0770b17: 演昌宗乘須一句語具三玄門一玄門具三要有
0770b18: 權有實有照有用老僧撐他戶口門頭卻郤又如何
0770b19: 舉唱良久喝一喝云若向者裏薦得則知臨濟大
0770b20: 師面目現在則知昭覺勤翁面目現在則知徑山
0770b21: 慧祖面目現在則知慶忠先師面目現在師知從
0770b22: 上諸老面目現在不用金針玉線便可穿卻郤諸佛
0770b23: 諸祖鼻孔便可穿卻郤天下衲僧鼻孔便可穿卻郤現
0770b24: 前四眾人等鼻孔便可將天上天下此土他方塵
0770b25: 塵剎剎不可說不可說山河大地艸木叢林飛潛
0770b26: 蠕動情與無情諸般鼻孔一齊穿卻郤畢竟如何以
0770b27: 拄杖指露柱云者是甚麼人便下座正值諸家鼎
0770b28: 盛之時師獨施格外鉗錘激揚最上宗旨英靈川
0770b29: 赴檀護雲興見者聞者共稱大慧再來按智湘老
0770b30: 宿贈師詩云杖錫遙經蜀道難何緣棘地得盤桓
0770c01: 飛霞殘閣羈龍象標月虛堂栖鳳鸞風味已知黃
0770c02: 檗苦水清應訝法舟寒聞師棒喝深鞭策愧我馳
0770c03: 狂心未安曹秋嶽沈赤肩同師坐次話及布袋和
0770c04: 尚機緣師向嶽索云乞我一文錢嶽云者一文急
0770c05: 忙拈不出在赤肩云請向弟子乞看師云你做窮
0770c06: 官的人向你乞箇甚麼為錢府高宜人沈赤肩母
0770c07: 氏對靈文水禪人請作彌勒畫像贊題韻石比丘
0770c08: 壽松圖朱葵石居士夢葵化石圖俞右吉居士行
0770c09: 樂圖登千佛閣二絕千佛樓頭萬象空憑高一朢
0770c10: 興何窮眼中不覺低城市但看蒼煙化作龍翠閣
0770c11: 亭亭秀水隈千尊座列寶華臺簾高放得斜陽入
0770c12: 不待莊嚴笑欲開。
0770c13: 九年庚戌
0770c14: 師五十七歲示朱葵石居士法語吾宗無別旨但
0770c15: 從直捷根源處一眼覷破自是頭頭上顯物物上
0770c16: 明如僧問趙州如何是祖師西來意州云庭前柏
0770c17: 樹子便是者箇道理也老居士昨云別處妥當一
0770c18: 件只是一件者裏會得一處妥處處妥豈不是從
0770c19: 直捷根源處著眼又云看得本來面目分明原無
0770c20: 貴無賤無貧無富無喜無怒無死無生只此數語
0770c21: 可謂見到說到矣但要時時保任念念操存直做
0770c22: 到大休大歇的田地得大自在得大受用施為運
0770c23: 轉出沒卷舒任性而流無可不可連者保任操存
0770c24: 四字一並忘卻郤更有甚麼參差錯謬關礙生死大
0770c25: 事而不一了百當者哉竹篦子也是者箇柏樹子
0770c26: 也是者箇世尊拈花拈底也是者箇天龍豎指豎
0770c27: 的也是者箇老僧連日所說說的也是者箇居士
0770c28: 近日所見見的也是者箇畢竟如何是者箇○
0770c29: 師問徐敬可居士云秪如道不動干戈又作麼生
0770c30: 士云今日上糧事繁師云甚處得者消息士云將
0771a01: 謂和尚錯過師顧秋嶽云今日徐居士為我證盟
0771a02: 嶽呵呵大笑師云旁觀者哂書鐵門限冊首作金
0771a03: 天木居士金剛忍字跋為嚴轢居士對靈楊艾
0771a04: 田居士題刻藏經疏曰客問刻大藏經與焚青龍
0771a05: 鈔是同是別余曰焚不過刻不盡請質之俍亭禪
0771a06: 師俍亭曰艾田問余余曰刻即儘刻燒即儘燒請
0771a07: 更質之明眼靜聞監院復請師題師曰恁麼也得
0771a08: 不恁麼也得恁麼不恁麼總得明眼底辨取慶忠
0771a09: 老人靈骨高峰建塔期將近懷感四偈有剛整絲
0771a10: 綸纔下釣慈恩依舊暗中牽之句二月欲上徑山
0771a11: 掃塔不果遂辭檀護理西楫縉紳攀留至朱葵
0771a12: 石居士致書云聞和尚動歸志愚意未可豈有數
0771a13: 千里到此不往徑山掃大慧祖塔不成就一大事
0771a14: 因緣不接引一有志之士弟子雖老蒙和尚開示
0771a15: 頗有志于求明大事盡其天年酒然而去不枉一
0771a16: 生未肯捨和尚去也明曰當艤舟奉迎面罄欲吐
0771a17: 次日縉紳群會于朱府放鶴洲再三挽留不得訂
0771a18: 以明年建塔畢即南來廿四起行僧俗數千人俱
0771a19: 于北麗橋送別朱葵石居士呈冊請開示師即于
0771a20: 舟中走筆千言窮冊始罷題冊首曰渡頭法旨畫
0771a21: 西移失怙恃又二月抵漢陽童真和
0771a22: 尚趨見曰某正擬師之必歸然此行已為東南立
0771a23: 行道基矣先是師行後真師于千華臺請乩問敝
0771a24: 同門三和尚下南浙不知彼處機緣何如乩曰一
0771a25: 葦江陵道況高又招英俊許眉毛十洲唱和無知
0771a26: 己且喜門庭走者遭好光景不蕭條風來到處有
0771a27: 人號記得當年豪貴客趙翁老漢未曾消又問法
0771a28: 道延促乩曰昨夜泥牛吸水今朝木馬嘶風鐵船
0771a29: 渡水有稍工怕甚當頭一縱牛鼠略有阻滯獅兒
0771a30: 箇箇潛蹤逢虎纔逞大英雄管取風聲遍動以此
0771b01: 知道運行止有數非人事之所能強也五月至磐
0771b02: 城十一月還高峰。
0771b03: 十年辛亥
0771b04: 師五十八歲向化侯譚公除貴州安龍總府聞師
0771b05: 歸遣官敦請至任師辭以建塔事正月開工二月
0771b06: 初九日卯時下靈骨忽雷霆大震風雨交作霎時
0771b07: 晴霽青鳥家言辛亥辛卯辛卯辛卯此吉時也以
0771b08: 吉地得吉時風雲際會雷雨助發厥後法裔昌大
0771b09: 誠未可量壽劉郡侯袁天錫詩以詩代書寄文佐
0771b10: 之云別去巫峰一載餘封疆事業近何如豈無壯
0771b11: 烈酬天府應有嘉聲被艸蘆雁語漫因嵒壑斷鱗
0771b12: 音莫謂石泉疏偶來念到相違處故遣薰風送遠
0771b13: 書答總戎牟公士卿副戎鄧公貞義問道書詣廣
0771b14: 積掃南浙二師塔有昔日相依處今朝稽首時之
0771b15: 句作佛事演說千餘言為茂谷禪宿重訂定制集
0771b16: 自序有云烏焉之混已在于前刁刀之差難免于
0771b17: 後十二月塔成外豎額三內豎額四上下列對三
0771b18: 其一曰父子兄弟一堂垂範千年昭祖烈慈孝友
0771b19: 恭兩代遺芳百世起孫謀塔內慶忠老人居中衡
0771b20: 山和尚居左師居右故云。
0771b21: 十一年壬子
0771b22: 師五十九歲作有恒沙彌刺剌股救師記並贈以至
0771b23: 誠頌曰憶昔釋迦文曾以大孝稱割肉飼父母千
0771b24: 古令人欽未聞為弟子事師亦如是刺股以救師
0771b25: 而念無少異雖于生死理不知去住因去來猶如
0771b26: 幻胡為惜師身為願師之生不忍師之死一片至
0771b27: 誠心甘棄其肢體當其執刀時是刀亦非刀純是
0771b28: 至誠心觸鍔非所逃當其割肉時是肉亦非肉純
0771b29: 是至誠心痛忍何所顧惟無所顧兮亦非圖聲聞
0771b30: 天性之所動純是至誠心于此至誠心將以比為
0771c01: 臣為臣而事君盡忠能幾人于此至誠心將以比
0771c02: 為子為子而事親盡孝能幾人忠孝人所難事師
0771c03: 胡容易列于臣子中此則真難匹在國而君臣在
0771c04: 家而父子出家為師資于道一而已我願為臣者
0771c05: 事君盡皆忠為臣而盡忠視此將無同我願為子
0771c06: 者事親盡皆孝為子而盡孝聞此亦痛悼我願為
0771c07: 弟者事師盡皆敬事師而盡敬如此由天性天性
0771c08: 爾既然令我心亦動我以至誠心作此至誠頌但
0771c09: 願生死理于爾亦契之木自無生死痛爾師何為
0771c10: 去住既如幻割肉亦如幻如幻亦如幻知幻即離
0771c11: 幻離此諸幻故是名能事師大孝釋迦文願爾亦
0771c12: 如之且舉于太守劉公劉公召見不得乃就之贈
0771c13: 以襯施卒不受闔郡皆以有恒菩薩稱此頌為之
0771c14: 倡也夏往曇華以儒業訓眾作八股一百廿篇自
0771c15: 序云三十餘年不事筆墨安知文章為何物諸子
0771c16: 欲遊八股一道不得已就當日走過路頭指箇路
0771c17: 引諸子其存而勿傳者百廿篇未免是椿怪案答
0771c18: 太守熊公夢鶴縣尹楊公翼修文學黃公皋思問
0771c19: 道書冬接漢陽童真和尚書云暮春棹已買定俄
0771c20: 李屏山居士從京師來捺以西江之行某以和尚
0771c21: 之命婉辭之李又曰東南天下勝處公弘揚徑山
0771c22: 之道而不處要地恐年代深遠人難取信是必念
0771c23: 伯兄三山和尚一番鼓動弟應兄呼事則易耳李
0771c24: 公為江右楊李景慕殊甚以未得一晤為恨如和
0771c25: 尚來浙則聚會之緣又有日耳至于縣之智能和
0771c26: 尚知之嘉秀英俊皆深服座下者惟和尚念祖翁
0771c27: 中興之難痛法門凋弊之極慈舟速下則法門幸
0771c28: 甚後學等亦幸甚多矣先是師過漢陽曾寄嘉禾
0771c29: 朱葵石居士書舟中送別老居士父子祖孫至誠
0771c30: 關切令人懷感山僧于又二月十一日抵漢口適
0772a01: 遇法弟童真和尚于臥雲山僧即請童和尚先至
0772a02: 貴地俟山僧秋末下來共酌長策但童和尚雖屬
0772a03: 少年然擔荷法門先師囑朢尤切想老居士別具
0772a04: 正眼自是一見而知以貴地佛法盛行之區近日
0772a05: 景況稍稍不類勢必仗老居士喬梓一力護持或
0772a06: 請住西徑或暫寓鶴洲或且留書館俾童和尚得
0772a07: 所即是山僧得所供養童和尚即是供養山僧以
0772a08: 家裏人說家裏話故敢直捷奉告也至于本分事
0772a09: 時時溫存自在受用惟居士深造而得之又寄朱
0772a10: 範臣居士辰始孚上兩公書晤時別時賢喬梓居
0772a11: 士種種殷勤深感高雅三生之緣真不淺矣但願
0772a12: 聚首有期常領玉屑範老清閒高尚自在優游極
0772a13: 稱受用辰始孚上兩公須是潛心厚養掇科取第
0772a14: 當如拾芥法門維護專倚賴之茲因法弟童和尚
0772a15: 移錫貴郡山僧特請卜檀度于尊翁知大居士喬
0772a16: 梓必能為之培助想亦不待山僧煩頰也秋風落
0772a17: 後即放舟下遊話會之期諒不遠矣。
0772a18: 十二年癸丑
0772a19: 師六十歲往萬邑為向化侯譚公對靈答田惟敘
0772a20: 王含輝程禎吉三居士問道書再接童真和尚書
0772a21: 云江左之行某之不預往者以囊缽蕭條身乏輔
0772a22: 弼和尚亦當為我諒之若和尚事事俱備者元老
0772a23: 撚鎗雲與霞蔚無用躊躇方今海內諸家炳炳琅
0772a24: 琅剎竿相朢如樹如林而我徑山一派東南絕響
0772a25: 者久矣前年浙江之往將謂法門自此大弘不意
0772a26: 一歲未周便爾返川而云修造之舉誼所難辭然
0772a27: 在今法門仔細思之是則是矣吾恐精神有限歲
0772a28: 月易往扶豎宗綱者畢竟期之何人耶老人去後
0772a29: 者擔子不同小小若不趁尊軀無恙之時一番踴
0772a30: 躍將來此宗隆替非某所知也又寄衡山和尚書
0772b01: 云道之興隆係之乎人關鍵之失亦由乎人若門
0772b02: 庭中事赤心相為者吾知其指不勝屈而和尚又
0772b03: 法門中之申包胥也老人去世者條重擔其責不
0772b04: 小若三翁和尚者法門砥柱慶忠後一人也和尚
0772b05: 若不力勸之行乃以院殿羈身吾恐老人大寂光
0772b06: 中未必十分首肯且嘉禾紳士尚稱可化況朱葵
0772b07: 石沈赤肩曹秋嶽輩為之介紹既與彼有約而一
0772b08: 旦負之將來何以取信于人豈善知識真實不虛
0772b09: 行事也是春師將問舟東下忽報祖塔大雨崩損
0772b10: 仍歸高峰重加修砌屆冬竣工作治平定規矩記
0772b11: 為慶忠老人設忌拈香云吾師去世已六週矣卻
0772b12: 教燈來如何悼挽良久噓一聲插香作禮。
0772b13: 十三年甲寅
0772b14: 師六十一歲正月吳平西叛自滇黔舉蜀皆變師
0772b15: 至曇華請向化譚侯孫裔輩謂之曰令祖捨宅為
0772b16: 寺固屬信心然亦慮有今日耳公等俱攜家屬來
0772b17: 此悉以舊宅歸之師率眾移居茶廳樓譚氏之子
0772b18: 孫賴以保全者三千餘口先是鼎革時奉　旨毀
0772b19: 山寨磐城在例因改寺署第得以無恙秋列郡稍
0772b20: 平師行化高梁紳士以十餘年間別欣師之來若
0772b21: 曇華再現遮留問道者副戎王公含輝姚公性福
0772b22: 李公鳳山貢元馮公抵中李公玉白馮公待價遷
0772b23: 寓玉觀虎城老高峰數處凡至其門如市大衍豫
0772b24: 住長慶迎供逾月冬盡始歸高峰。
0772b25: 十四年乙卯
0772b26: 師六十二歲正月歸墊祭雙親墓備缽資增祭田
0772b27: 若干先是辛亥寄省吾族姪書有祖宗墓田須當
0772b28: 留念吾族如有歸者可合力圖回毋母忘首丘之語
0772b29: 師之純孝出于天性垂老不忘孺慕若此二月率
0772b30: 眾結夏牛首雲嵒寺山高林密虎狼載道入院日
0772c01: 上地祠垂語云我為傳法而來爾因護法而住須
0772c02: 要遠驅虎狼肅清道路俾此山為無上道場爾亦
0772c03: 千佛中一數猛獸自此屏跡解夏囑又山證傅際
0772c04: 美居士請說法九峰作四維和尚真贊答郡守吳
0772c05: 公問道書題渰井周氏善來堂示周玉舟雷升吉
0772c06: 二居士法語冬還高峰作大乘寺中興碑。
0772c07: 十五年丙辰
0772c08: 師六十三歲龍翔不旨禪師請代製眉山和尚塔
0772c09: 銘答文學李文龍問道書族姪曾宗自黔歸泮遊
0772c10: 致書謝太守李公大仔按李公復書塵泥中人遙
0772c11: 想老和尚履跡真在人天之外幾欲匍匐請命一
0772c12: 消積愆而世又滄桑矣令姪原公門麟鳳也一出
0772c13: 小試而食牛之氣人人避之云云寄書忠路宣撫
0772c14: 覃公君一示欲趨吉意覃公即差官出迎且牒各
0772c15: 鎮督軍旅衛行十一月抵司寓楚籓寺覃公率新
0772c16: 君籓楚舍人殿吉德美蓮臣督軍楊福從蒲九韶
0772c17: 張士升文學冉清海王德邁朝暮問道師唱酬無
0772c18: 倦示院主爾玉老宿法語步新君韻吟雪詩二首
0772c19: 層霙碎剪潑天飛疊疊青山襯玉肥破面梅花新
0772c20: 著粉褪粧蘆梗又添衣鮮看樵子誅薪過不見漁
0772c21: 翁把釣歸雲滿峰頭寒滿地水晶宮裏掩柴扉黃
0772c22: 雲為蓋練為封簇簇璘花散滿空壓殺青茵埋徑
0772c23: 艸堆殘紅葉妒林楓晶光冷浸紗窗外素影寒侵
0772c24: 玉鏡中山色如銀嫌不洗看來卻郤似白頭翁。
0772c25: 十六年丁巳
0772c26: 師六十四歲覃司君新建善述堂于城北雪子塘
0772c27: 之麓正月十一日請師入院陞座垂語畢檀護歡
0772c28: 喜踴躍共聯句以紀其盛司君喬梓有龍象奔趨
0772c29: 善述堂數行綠竹映門墻之句朝暮鉗錘學侶不
0772c30: 容少怠夏月為及門講易一日講剛柔相磨八卦
0773a01: 相盪章偶頭暈欲墜近侍扶師就榻三日小愈復
0773a02: 講如故及門勸請調攝法體師曰願爾等異日為
0773a03: 人亦如老僧雖勞死何憾眾皆環跪泣下聽之總
0773a04: 戎牟官九相輔叔姪兩公時來問道晉也譚公來
0773a05: 謁師與論議尤至晉也係向化侯孫蓋不忘先世
0773a06: 也晉之子弘堅尚孩孺就養舅氏司君家師恒撫
0773a07: 而教之檢慶忠老人遺書感偈十首。
0773a08: 十七年戊午
0773a09: 師六十五歲正月登錦屏山作柔遠閣記朢天壽
0773a10: 山感賦百偈天壽係師受業師歸寂之地按師自
0773a11: 製南浙二師塔銘甲申後予從弔崖落髮二師會
0773a12: 下兵擾各適東西予後參本師鐵和尚二師如忠
0773a13: 路南師于辛卯入滅忠之天壽山浙師負骨殖而
0773a14: 遷徙數處云云冬出江道次崇寧鎮接玉眉亮遺
0773a15: 書云某病痰初起于微今偶沉重想此身幻化數
0773a16: 所適然心上別無他慮單有相傳一事對眾將就
0773a17: 交付徒孫空法專朢老和尚垂慈重施不報至于
0773a18: 某有辜愧處誓願再生還復隨侍萬祈憐憫勿為
0773a19: 過念師覽之泣下即趨天寧為作塔上之銘示張
0773a20: 會吉居士法語詣崇聖為汾陽和尚設供答千峰
0773a21: 祖峰兩法姪書廣積立雪見迎師度歲除夕蔣秀
0773a22: 石居士請茶話贈玄樸韻主頌示蔣相吾居士偈。
0773a23: 十八年己未
0773a24: 師六十六歲正月大笑崇率眾迎師至寶積見殿
0773a25: 閣鼎新禪規整肅怡然謂崇日慶忠老人行年止
0773a26: 六十有六維時吾同門分化各方廿有餘處老僧
0773a27: 今年亦六十六矣後算不知有幾觀子作用若此
0773a28: 即歸常寂亦可瞑目崇再拜曰老和尚為法忘勞
0773a29: 精神矯健正朢與趙州齊年廣接起宗之士若某
0773a30: 特以慈恩難負勉為備員耳師益懽悅總戎易公
0773b01: 覲橋副戎傅公相廷夏公澤宇葉公陞宇文學傅
0773b02: 公爾玉葉公墳如易公懷景皆久入寶積之室諦
0773b03: 信宗乘者群來問道師與酬對精確各得虛往實
0773b04: 歸春盡始還高峰撰南濱雲崖古和尚塔銘作玉
0773b05: 皇院中興碑掃天寧耳菴和尚塔冬吳平西沒四
0773b06: 方告急復入忠路善述堂重整爐忠路當楚蜀
0773b07: 之交總荊南所屬二十四司川東所屬二司俱向
0773b08: 化焉湖海奇衲腰包而來者至無所容作觀省全
0773b09: 書後跋示至玄禪人法語答副戎彭公際盛鄧公
0773b10: 鍾與問道書慶雲衡山炳和尚訃至上供垂語。
0773b11: 十九年庚申
0773b12: 師六十七歲化善述堂後山五里前河十里不得
0773b13: 漁獵覃公許之自後遠近河山魚獸之類凡見竿
0773b14: 影聞犬聲悉聚于此所謂中孚可以格豚魚也一
0773b15: 日覃公喬梓隱身雪子塘樹問命人塘內下網獲
0773b16: 多魚從人皆喜拽網臨岸魚忽群湧奔突裂網而
0773b17: 去無一獲者覃公大笑尋至寺快談竟日而還自
0773b18: 此誓永絕漁獵秋旱大荒人皆掘艸根為食惟常
0773b19: 住供用出自覃公克足如常有暴客趙某者夜盜
0773b20: 常住米穀覃公查獲之土司法當斬已縛出將臨
0773b21: 刑矣師聞之速遣人謂覃公曰老僧素勸公勿殺
0773b22: 今反因老僧殺人耶覃公遂釋之師仍陰遣人周
0773b23: 之食趙某愈感重生之恩常夜持利刃守衛山門
0773b24: 冬辭出江覃公知勢不能留乃遣官軍衛行十一
0773b25: 月還高峰未句日東夔再變仍渡江南止白嵒寺
0773b26: 西南大星吐白氣形若蝭直貫北斗師指謂人
0773b27: 曰彗星氣將盡矣太平可朢果歲盡賊破。
0773b28: 二十年辛酉
0773b29: 師六十八歲正月石柱宣尉馬公嵩山遣官敦請
0773b30: 師入山寓三教寺先是三教馬公祖太保公良玉
0773c01: 曾請慶忠老人結制于此是時師亦與參請數故
0773c02: 師步壁間韻有二十年前度嶺頭何期此日復登
0773c03: 樓之句馬公請謁殷勤新君弘裔尤專禪悟咨叩
0773c04: 玄要無分晦明一日延師入玉音樓側奉佛居請
0773c05: 開示師曰公平日有何言句新君遂舉安佛位語
0773c06: 云城東老姆不願見佛南濱弟子設位供佛箇中
0773c07: 同別且置畢竟將甚麼喚作佛連喝三喝喚作清
0773c08: 淨法身得麼喚作圓滿報身得麼喚作千百億化
0773c09: 身得麼復喝一喝師曰何不向未喝已前露箇消
0773c10: 息新君擬答師引手掩其口新君于此有省舍人
0773c11: 馬黃星發輩亦勤問道師與應機唱酬各得契
0773c12: 入法化之盛人稱慶忠復出四月八返忠州掃治
0773c13: 平慶忠老人塔州守余公三朋遊府李公中珍文
0773c14: 學杜公簡臣鄒公子千朱公樹原羅公宗玉接見
0773c15: 甚歡敦留請益逾月始還高峰是冬重聞法社四
0773c16: 眾景崇室中辨驗不假毫髮或曰師年朢七精力
0773c17: 就減況門下不少代勞開鑿人天之士曷少息肩
0773c18: 以自養乎師曰叔世下衰宗綱不振司法者咎安
0773c19: 敢以年自怠俊衲聞之俱各奮志答慈運和尚書
0773c20: 作天寧常住碑。
0773c21: 二十一年壬戌
0773c22: 師六十九歲沈赤肩居士除商州師遣又山證通
0773c23: 問以詩代書一別南湖意杳然泊天風浪幾經年
0773c24: 魚箋莫訂重來約雁字難將話舊篇黯淡巫峰雲
0773c25: 靄靄汪洋秀水月涓涓思君遠宦三秦地但把音
0773c26: 書若箇傳證至商州居士已解任矣師示滅後仍
0773c27: 以是詩遺之佛誕日汪星斗汪增社汪嗚岐三居
0773c28: 士率眾請說法于桂林圓通寺作汾陽和尚真贊
0773c29: 無名畫像贊容貌可觀威儀可挹覿面相逢竟不
0773c30: 相識知君姓甚名誰落在紙上恐非端的珍重諸
0774a01: 人但宜縱目而觀無得著眼而覷噫答總戎胡公
0774a02: 道之問道書。
0774a03: 二十二年癸亥
0774a04: 師七十歲答給事李公諱兼問道書壽郎公柱石
0774a05: 偈杏花天矣桃花天太白星高夜正懸記取郎君
0774a06: 初度日持籌直算到驢年為南行者覺學人作自
0774a07: 真贊作偈送彭藎鄉之渝州示影松禪人法語冬
0774a08: 值師大誕闔郡宰官紳士諸山耆德咸來慶祝輪
0774a09: 次不絕者三越月伐鼓敲鍾陞座開示日繼一日
0774a10: 法會之盛稱未曾有憲副方公仲魯贈師詩云宦
0774a11: 海尋津纜漫維雲隈石寶忽逢師談經古剎三千
0774a12: 界悟到玄關百二期心淨為文光似玉禪堅揮篆
0774a13: 妙如鐫他年錫覽中原勝明月湖波訪我詩師次
0774a14: 韻答云把釣何因得借維當年泗水喜同師觀風
0774a15: 妙愜輿籃會列社欣逢虎笑期倩座輸君腰下玉
0774a16: 金瓶讓我口頭鐫雲煙有意如相訪一目湖山好
0774a17: 賦詩魏安又山證上書有云吾師千秋遠難躬祝
0774a18: 不肖惟以住靜是務諸事謹遵慈訓無敢怠馳既
0774a19: 為吾師之徒必拚為法門之事敢一刻忘諸心乎
0774a20: 師書答賢徒既拚為法門之事不敢一刻忘諸心
0774a21: 老僧豈不籌度聚雲之宗詎忍一朝易其念雖曰
0774a22: 興廢之數護法默有以主之要在人之能弘道耳
0774a23: 機不剝不復志不屈不伸賢徒惟堅冰霜之操圖
0774a24: 遠大之業今且隨緣住山將來弘開法席老僧亦
0774a25: 為吐氣云云。
0774a26: 二十三年甲子
0774a27: 師七十一歲春旱甚久松籓土兵作亂四埜多寇
0774a28: 郡守朱公給示團練居民于九亭長安寺廣設衛
0774a29: 備延師居之一方俱獲安堵答忠路司主覃君一
0774a30: 問道書作石柱宣慰馬嵩山宜亭記寄金碧玉居
0774b01: 士詩持竿江際遘多情解帶留衣俠氣橫劍珮聲
0774b02: 隨秋思遠煙霞色逐小陽生輕風亂舞淋霜竹細
0774b03: 雨頻滋鬥雪英此日詩腸誰共語同心可是待嚶
0774b04: 嗚示榮賢應賢兩禪人偈冰絃法來理院事時勤
0774b05: 請益師嚴加究竟蓋不忘玉眉亮遺書也答文學
0774b06: 朱樹原羅宗玉問道書嘗謂近侍曰時勢亂離心
0774b07: 每不堪明歲不東則西矣人恒疑之。
0774b08: 二十四年乙丑
0774b09: 師七十二歲示磐城主人長句范道人藥病歌萬
0774b10: 書狀碧峰禪人偈為崦茲禪人書卷四月初一回
0774b11: 高峰治行裝辦路糧或曰值茲盛暑師將何往師
0774b12: 曰秋入則涼矣人咸擬師將為江浙之行去臘不
0774b13: 東則西之言其為此乎遂不介意六月十五日廣
0774b14: 積立雪見迎師度夏既至三日書示高峰及門曰
0774b15: 老僧大事將終矣爾等急來接歸無累他人叢林
0774b16: 及門輩披星而赴寶積大笑崇長安冰絃法亦于
0774b17: 次日至同迎歸高峰見賓客語笑如平時究衲僧
0774b18: 鉗錘益辛辣毫無染病狀九峰般若和尚胗師脈
0774b19: 謂人曰吾指下定人死生不爽若此六脈安和何
0774b20: 憂之有問安請候者聞此語漸散去師舉手戲謂
0774b21: 般和尚曰賢弟未知者一脈在遂發書遍辭道契
0774b22: 諸紳士凡同門弟兄及門弟子分化各方者咸命
0774b23: 來面別由是諸方聞風而至憧憧不絕師與接見
0774b24: 無分朝暮諄諄言法門事或問諸山旱潦法眾勤
0774b25: 怠溫慰盡情總戎胡道之于七月初十日卒十三
0774b26: 日葬師聞而喜曰去得好者俗漢乃先我耶即命
0774b27: 刻訃催之至再門人啟曰訃必日時既定而後可
0774b28: 師微笑屈指曰十五中元十六十七治平和尚來
0774b29: 刻定十八日午時便是先是治平埜雲和尚書云
0774b30: 中元大會文武宰官俱來薦親事畢方能問候師
0774c01: 以多年弟兄甚朢一別至十七日不至乃鳴鼓集
0774c02: 眾至大鑑堂詳敘生平踐履兢兢擔荷處已臨眾
0774c03: 巨細條分朗朗人耳再三囑曰我祖法道初盛于
0774c04: 東南傳守于西北今雖中興吾蜀而東南反為絕
0774c05: 響爾等各乘願力當圖遠取大勿滯于此使道化
0774c06: 廣行吾死瞑目矣索筆艸書條幅者五分囑後事
0774c07: 將畢有堪與楊春卿素問道于師進曰和尚圓寂
0774c08: 後入塔之期必俟某酌擇乃行塔內先有慶忠老
0774c09: 人衡山和尚靈骨恐造次不便眾皆言楊居士之
0774c10: 語甚當師直斥曰恁麼斟酌若得恰好直到驢年
0774c11: 去遂書一紙曰老僧圓寂後三期即行入塔吾師
0774c12: 徒兄弟以吉人而居吉地自有一切善神為之擁
0774c13: 護永發其祥斷勿以山家年月之語為之阻逆特
0774c14: 囑眾議始定遺書州守朱公告別徐就寢室長坐
0774c15: 不臥次日命行人式可日汝善走可急到九峰請
0774c16: 般若和尚來移時聞午梆聲問近侍曰甚時候近
0774c17: 侍曰午時復問式可去幾遠曰將四五里師曰可
0774c18: 急遣人追回不必去了遂索浴更衣大書得大自
0774c19: 在四字貼龕額端坐龕中手書遺偈云行年七十
0774c20: 有二開堂四十有三生死瞥然無與去來有甚相
0774c21: 干老僧直實而道一任諸人疑者疑信者信參者
0774c22: 參雖然如是也不得放過咦擲筆瞑目門人等跪
0774c23: 請法道艱微祈師再來作度言畢一眾悲號師復
0774c24: 揚目云汝等勿作兒女態有傷大體吾勞心法門
0774c25: 苦極生厭不復返矣汝等曷易哭泣聲為念佛聲
0774c26: 乎于是念佛聲震梵樂揚空仰視師容已宴然寂
0774c27: 去龕供三日遵遺命遷化齒牙不壞舍利盈坎送
0774c28: 靈骨附入慶忠祖塔內復收餘骼舍利造塔于遷
0774c29: 化處師凡六坐道場度門弟子正因性果以下一
0774c30: 百餘人嗣法門人干夫性一無言性養大衍性豫
0775a01: 立雪照見紫垣性貴天湖性定雲林性現大笑性
0775a02: 崇又山性證等十人嗣法居士總戎袁公寶善刺
0775a03: 史沈公克齋太守朱公葵石文學李公青眉張公
0775a04: 雙承輩五人其餘殷勤問道者則有給事李公諱
0775a05: 兼涪侯譚公西昆憲副高公時靖臺中瞿公不荒
0775a06: 太守李公大仔向化侯譚公養元總戎姚公聖瑞
0775a07: 任公履素馮公君弼胡公道之陳公文宇向公葵
0775a08: 赤吳公通瞿李公數仞易公覲橋司農曹公秋嶽
0775a09: 司馬張公蘧林方伯王公邁人銓部吳公鼎吾給
0775a10: 諫楊公自西郎中錢公珥信州守劉公肇孔邑合
0775a11: 林公覲伯墻公禹九孝廉黃公節也李公祖童羅
0775a12: 公億如石砫宣慰馬公嵩山忠路宣撫覃公君一
0775a13: 他如聞風仰慕見面傾心喝下翻身棒頭取證或
0775a14: 隔江橫趨移屋深居者不可勝數其上堂小參示
0775a15: 眾機緣皆書記性豫性定隨在手錄總計正錄二
0775a16: 十卷正燈集拈頌三卷宗旨纂要三卷松嶺閒評
0775a17: 一卷祝延增補一卷表疏三卷更有閒談淡語日
0775a18: 習語闢邪說偶拈雜著老衲宿儒篋藏手珍編散
0775a19: 寰區矣當其示現受生宛有瞿曇周行七步之芳
0775a20: 蹤呫嗶業文堪比韓子能起八代之衰替視功名
0775a21: 若浮雲以妻拏為傀儡修苦行于青山一任挂眉
0775a22: 巢頂勤參請于靈峰不辭九上三登其後說法如
0775a23: 雲雨棒喝若雷霆直使迷者醒失者得虛者實窮
0775a24: 者富然此猶是拈黃葉止兒啼究之向上全提驅
0775a25: 牛奪食猶令人迎之無首隨之無尾所謂仰彌高
0775a26: 鑽彌堅瞻在前忽在後而終莫得其端倪也檢身
0775a27: 端約若黃龍為人勁挺類高菴率眾整肅創業偉
0775a28: 煌雖百丈石霜不能獨擅其美機用縱橫規矩嚴
0775a29: 密即妙喜楚石安得專稱其長其應物接人似春
0775a30: 風之拂面確古商今若明月之入懷走霞霧千彩
0775b01: 毫賦星河于玉板此其緒餘耳統生也晚剃度當
0775b02: 師五十有九承印值師古稀之年而且智暗才疏
0775b03: 安能盡識師之底蘊深窮師之分量即以虛空為
0775b04: 口須彌作舌亦不能發揚其邊表也今謹就親炙
0775b05: 之所見聞兼考全錄之所記述編年書事庶可垂
0775b06: 範于後昆若謂弟子揚師之美則吾豈敢。
0775b07: 
0775b08: 普陀鎮海都監比丘圓機敬梓
0775b09: 
0775b10: 高峰三山來禪師年譜終
