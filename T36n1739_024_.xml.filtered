0882b12: 
0882b13: 
0882b14: 新華嚴經論卷第二十四
0882b15: 
0882b16: 長者李通玄撰
0882b17: 六又發大願已下。至無有休息。有五行半經。
0882b18: 明願化一切三界四生眾生皆安住一切智智
0882b19: 廣大無休息分。此一段明教化三界四生法。
0882b20: 欲界心多者。勸令觀諸法苦空無常對治欲
0882b21: 惡。修諸善法樂清淨定。淨治心垢離貪嗔癡
0882b22: 慢。破欲界業得寂淨樂。色界心多者。住息想
0882b23: 禪。生有漏善界方便。勸修十波羅蜜慈悲喜
0882b24: 捨。令方便成就自體無作大寂定門。離息伏
0882b25: 想。現一切智。成就無量巧方便智。教化眾生。
0882b26: 若無色界心多者。方便教化修廣多聞慧。分
0882b27: 別世間一切事業令無迷滯。無定亂體起大
0882b28: 願力。成就神通供佛法僧。修一切種一切智
0882b29: 智。教化一切無盡眾生皆成佛故。如是依根
0882c01: 發起調伏。使令皆至一切智智者。根本智中
0882c02: 修差別智也。如根本智。依無作定顯差別智。
0882c03: 依根本智加行起觀方成。或自力不終。佛菩
0882c04: 薩先達之者學而方得。
0882c05: 七又發大願已下。至無有休息。可有四行經。
0882c06: 明願以智明了細世界廣多無限分。有形
0882c07: 世界名。無形世界名細。亂住者。多類雜居。
0882c08: 如此閻浮提諸雜居世界是也。側住如四天
0882c09: 王居處是。倒住者。如胡蜂巢等是。正住可知。
0882c10: 若入者。如土居眾生。只若入不欲出。若行者。
0882c11: 如人等身中八萬四千戶虫居而人或行住坐
0882c12: 立者是也。若去者。如流水居眾生其一向流
0882c13: 去是也。帝網差別者。如天帝網重重光影互
0882c14: 相容也。如是世界重重共住。即華藏莊嚴世
0882c15: 界是。與眾生世界海共住。業不相妨。猶如帝
0882c16: 網互相容而住。各依自業相見。如經云。一切
0882c17: 種一切智智者。明菩薩大慈悲種。由大願力
0882c18: 助成一切智。由定方現差別智。由觀助成。總
0882c19: 以此知之。皆依根本智起無限智門。總由此
0882c20: 也。
0882c21: 八又發大願已下。至無有休息。有六行經。明
0882c22: 願佛國互相參入莊嚴分。此一段明入智境
0882c23: 界佛剎如光影互相參現故。
0882c24: 九又發大願已下。至無有休息。有七行經。明
0882c25: 願諸菩薩同志行無怨嫉分。
0882c26: 十又發大願已下。至無有休息。有五行半經。
0882c27: 明願乘不退輪行菩薩行身語意業見聞者無
0882c28: 空過分。
0882c29: 十一又發大願已下。至無有休息。可十行經。
0883a01: 明願於一切世界隨眾生欲示現成佛。入涅
0883a02: 槃分。
0883a03: 十二佛子已下。可有兩行經明都結十種大
0883a04: 願滿無盡願分。
0883a05: 第五佛子已下。有七行半經。於此段中分為
0883a06: 兩段。一從佛子已下。至眾生界盡我願乃盡。
0883a07: 有五行半經。明十盡句分。二而眾生界不可
0883a08: 盡已下。至無有窮盡。可有兩行經。明願不盡
0883a09: 分。言世間轉法轉智轉界者。明眾生三界流
0883a10: 轉法流轉智流轉眾生界盡菩薩願行方盡如
0883a11: 是不盡願行不盡。
0883a12: 第六佛子已下。一段有八行經。分為三段。一
0883a13: 明發十盡大願已得十種柔軟心。二得十種
0883a14: 信。三舉要言之已後。一行都結。如文可解。
0883a15: 第七一段十七行半經。分為五段。此一段是
0883a16: 當歡喜地中第七地相觀苦成悲門。一佛子
0883a17: 已下。至如是廣大。有三行經。先舉佛正法甚
0883a18: 廣大分。二而凡夫心墮邪見已下。至於三界
0883a19: 田中復生苦芽。有六行經。明凡夫心墮邪見
0883a20: 而生苦趣相續不斷分。三所謂已下。至如是
0883a21: 眾生生長苦聚。有四行經。明十二因緣有支
0883a22: 為生因分。四是中皆空已下。至不覺不知。可
0883a23: 有兩行經。明眾生不知身空無我分。五菩薩
0883a24: 已下。至大慈光明智。可有三行經。明見眾生
0883a25: 苦發悲愍分。此一段十七行經。約立四門分
0883a26: 別。一舉體示迷門。二凡夫迷體成苦門。三不
0883a27: 了緣生無體流轉門。四菩薩達真愍苦接生
0883a28: 門。
0883a29: 第一舉體示迷門者。即如初三行。是舉諸佛
0883b01: 正法如是甚深如是寂靜如是寂滅如是無相
0883b02: 等。愍念凡夫不悟邪見無明長夜覆翳輪轉
0883b03: 苦流。問曰。一切眾生體自真理智等如來。何
0883b04: 故從迷成諸苦業。答曰。為真如理智體皆無
0883b05: 性。無性理智不能自知。若也自知不名無性。
0883b06: 但有眾生緣隨境流轉。不如善惡。為隨境變。
0883b07: 業有差殊。或因佛菩薩為說苦因。或自因苦
0883b08: 生厭。方求正見不苦之道。若也未厭苦果終
0883b09: 不信聖言。未可自知是真是假是苦是樂。但
0883b10: 受得其生都無厭患。驚怖熱惱都不覺知。若
0883b11: 不深自勤修責躬匪懈作諸定觀入法界之真
0883b12: 門者。終未可盡其苦源也。
0883b13: 第二凡夫迷體成苦門者。如後凡夫心墮邪
0883b14: 見已下。於三界田中復生苦芽。有六行經是。
0883b15: 於此段中所受苦生有十八種煩惱。皆依二
0883b16: 種煩惱起故。云何為二。一根本無明為長夜
0883b17: 所覆。二邪見逐境常流轉不息。此二種無明。
0883b18: 非達得成根本智。方成智用。非三乘空觀能
0883b19: 斷得故。是故勝鬘經云。聲聞緣覺及淨土菩
0883b20: 薩。但能折伏現行煩惱。不名為斷煩惱。為折
0883b21: 伏故。得變易生死。菩薩得隨意樂生身。皆有
0883b22: 忻厭。自他佛剎皆未得法界普光明智。未得
0883b23: 與十方諸佛同一智海永絕邪見自他取捨一
0883b24: 切見流。為迷前二種無明妄生厭捨。別證真
0883b25: 如及空相。迷大智故。是故淨名經云。一切煩
0883b26: 惱諸塵勞門。以為佛種。此無明邪見一乘菩
0883b27: 薩達而成智。三乘折伏現行。亦云留惑潤生。
0883b28: 此乃皆非稱智而說。不同一乘依不動智上
0883b29: 自有無邊大自在用門。如十信位中十箇智
0883c01: 佛。是以不動智佛為首。如此無明及邪見。與
0883c02: 一切煩惱而作根本。自餘已下。一切諸煩惱
0883c03: 皆從此生。總名隨煩惱。為依根本而有故。如
0883c04: 無明通總名邪見。因境起識為因。六根中見
0883c05: 名色等。為名色對六根作境。因境識種取著。
0883c06: 名之邪見。為迷真理智號曰無明。以名色識
0883c07: 種起邪見。三種對於六根。根根之上皆具有
0883c08: 三。且如耳根聞聲。知如是聲。皆有名色識起
0883c09: 邪見等三種。如眼根鼻舌身意。總具此三名
0883c10: 色識及六根。以名色為境根為主。識為取思
0883c11: 之可見。是故此經云。不離此名色增長生六
0883c12: 處聚落。於中相對生觸觸生受受生愛愛生
0883c13: 取取生有有生老死等是也。如憍慢。二種為
0883c14: 增長。無明能成增長苦種令不摧壞。是故經
0883c15: 云。立憍慢幢入渴愛網中。如愛為津潤無明
0883c16: 能潤生死。常流轉故。為非愛不受身。如諂誑。
0883c17: 是稠林無明。為自迷覆廣多故。為凡夫常所
0883c18: 行無暫間斷故。此非修定業。不可制之。如慳
0883c19: 嫉二種。是常計無明。與惡道生死更加勝因。
0883c20: 是故經云。心與慳嫉相應不捨。恒造諸趣受
0883c21: 生因緣。如貪恚愚癡。是集業無明。是故經云。
0883c22: 貪恚愚癡積集諸業日夜增長。如忿恨無明。
0883c23: 與嗔作因。是故經云。以忿恨風吹心識火熾
0883c24: 然不息。欲流有流無明流見流。此是常流無
0883c25: 明恒流轉不息。明是四流大河常流不息成
0883c26: 大苦海。若心無念諸流頓竭。若也智現便成
0883c27: 法流。如是十二有支互為主伴。則一支上有
0883c28: 十二支。總一百四十四有支。以成無邊生死。
0883c29: 已上十八種煩惱無明。皆依十二有支以為
0884a01: 根本。十二有支依名色邪見為本。若以無作
0884a02: 定門印之。八萬四千塵勞。總為法流智海。如
0884a03: 是無明名色。對五根。有觸受想行。總以心生
0884a04: 意取為主。如是九緣同起了境名識。以此十
0884a05: 事總名無明。總名邪見。作一切煩惱迷心及
0884a06: 境。名曰無明。境者。名色是也。六根對境邪見
0884a07: 隨生。
0884a08: 第三不了緣生無體流轉門者。此之一段明迷
0884a09: 真逐妄所生之因。從所謂已下。至生長苦聚。
0884a10: 四行經是。所謂因依名色。對六根所緣。生觸
0884a11: 以觸故。六根取受。因受生愛。因愛生取。因取
0884a12: 生有。有生故有老死憂悲苦惱。以名中具色。
0884a13: 色中具名。名色二存聲香味觸總在其內。以
0884a14: 有有表色無表色故。但心意眼耳鼻舌身意
0884a15: 所緣擊發成惑者。皆為觸。唯如來無為純與
0884a16: 智俱無法觸也。眾生觸受成三界之煩惱。聲
0884a17: 聞有厭生死證涅槃觸受。淨土菩薩有淨穢
0884a18: 二種觸。一乘菩薩有圓和智悲未自在觸。如
0884a19: 是諸觸以智明觀。以成智用。是故淨名經云。
0884a20: 受諸觸如智證。又法本不生今則不滅。是明
0884a21: 緣生體自性無性非生滅法。凡夫不了號曰
0884a22: 無明。但知心境本無即起唯法起。常是智境
0884a23: 非生滅緣。以定慧觀照即自然開解。
0884a24: 第四菩薩達真愍苦接生門者。即從是中皆
0884a25: 空離我我所。至大慈光明。智五行經是。如是
0884a26: 十二有。支一切眾生。從此而起前十八種煩
0884a27: 惱。而流轉生死。無苦不受。聲聞緣覺淨土菩
0884a28: 薩厭而伏之現行不起。一乘菩薩以此十二
0884a29: 有支而成根本智。起差別智。教化眾生住持
0884b01: 善法。及成菩提心。意明迷悟不同非十二有
0884b02: 支與智異故。如勝鬘經亦同此說。如上十八
0884b03: 種煩惱。如邪見無明。十住初發心住上初生
0884b04: 如來智慧家時。正使能作惡道。邪見以除故。
0884b05: 習氣微薄。未盡憍慢等十八種總爾。以十種
0884b06: 故。十行十迴向法中有十法加行治之。漸漸
0884b07: 微薄至十地。以正智增明。唯有見道隨行法
0884b08: 執。無隨三界現行。習氣不善之業。如慳嫉忿
0884b09: 恨嗔五種。入十地中習氣已無。自餘至七地。
0884b10: 悲終智滿方成隨願智用。只可名為達煩惱
0884b11: 而成智用。不可名為斷煩惱故。法執現行至
0884b12: 七地故。法執習氣十地方無。如算數廣大愚
0884b13: 隨好功德愚。此二愚至佛果行終方見盡。如
0884b14: 阿僧祇品隨好光明功德品是。是故如來自
0884b15: 說二品。明經佛果二愚是故。明十二有支微
0884b16: 習直至佛果方盡。以此安立五位十度。十十
0884b17: 治之。皆十住十行十迴向十地十一地法則
0884b18: 皆體相似。以明治習階級不同。如是五位十
0884b19: 波羅蜜。皆初三波羅蜜。以治從纏出世之道。
0884b20: 如善財。十住中初及二三知識。以三比丘表
0884b21: 之。次後三波羅蜜。以治出世間世間之惑。即
0884b22: 以彌伽長者解脫長者海幢比丘表之。次以
0884b23: 方便波羅蜜以下。願力等三波羅蜜門。以治
0884b24: 入世間中出世間令悲智自在。即以休捨優
0884b25: 婆夷仙人苦行婆羅門表之。次以世間出世
0884b26: 間智悲自在故。即以智波羅蜜以智生悲得
0884b27: 自在故。即以師子幢王女名曰慈行表之。智
0884b28: 自在如王也。以七住中以修悲生智。以此第
0884b29: 十住中以智生悲故。為王女也。明以智波羅
0884c01: 蜜以智成悲而自在故。此明五位進修。位位
0884c02: 有此四種勢分差別同異。至善財知識。一一
0884c03: 差別同異重明。方得了其五位解行同異。從
0884c04: 此十地法門。亦如上有此四種治惑差別同
0884c05: 異。一從初地至第三地。是治世間中染成出
0884c06: 世間習。四五六地是治出世間中世間智慧
0884c07: 不自在習。七八九地是治入世間中悲智不
0884c08: 自在習。是故八地位中諸佛以作三加七種
0884c09: 勸發以用防之。如八地位中。具明第九第
0884c10: 十地智波羅蜜治世間悲智得自在故。是故
0884c11: 以如來為太子時第三夫人瞿波表之。明大
0884c12: 慈大悲已滿。是表慈悲法悅義。如善財於十
0884c13: 地中表法。有九箇女天一箇佛妻。為明此十
0884c14: 地法門長養大慈悲門令圓滿自在故。故以
0884c15: 女天表之。至彼位具明。仍普賢利他行未自
0884c16: 在。大略約敘五位昇進。大意有六。一十住明
0884c17: 創生佛家且除正使煩惱。二明十行治隨世
0884c18: 現行習惑。三明十迴向起大願力和融智悲
0884c19: 使世間出世間無礙利物。四明十地長養蘊
0884c20: 習悲智功圓。五明十一地普賢行滿。即普賢
0884c21: 行品是。及十定品已後是。六明成佛位終即
0884c22: 如來出現品是。如離世間品。明進修佛果以
0884c23: 後普賢恒行。法界品即前後一部之經皆是
0884c24: 以法界為體。如是以法界大智圓通。總無一
0884c25: 法一時有前後差別。以智照之可見。如是五
0884c26: 位中差別行位。總在初發心住中。以願行智
0884c27: 悲普印令圓滿故。教雖前後。願行悲智法是
0884c28: 一時。時亦不異。法亦不差。是故發心之士。
0884c29: 應如是修。如是圓滿。不離如來不動智之體
0885a01: 圓滿故。於一佛果智悲始終徹故。普見一切
0885a02: 眾生是佛國土無出入故。教化迷如來智中
0885a03: 眾生令依本故。令諸眾生於自智中普見諸
0885a04: 佛同一智故。不於自智生別有佛想故。令一
0885a05: 切眾生不於自身起內外遠近見故。以一智
0885a06: 印印之。破情有大小長短量故。如是修行。即
0885a07: 是令諸眾生佛種不斷故。為諸眾生說如斯
0885a08: 法。是故能令法種不斷。普令一切眾生普見
0885a09: 自身同佛智海入佛知見。是故能令僧種不
0885a10: 斷。一一如是觀察而令心境如是相應。
0885a11: 第八一段二十一行半經。分為三段。此是初
0885a12: 地中第八地相。第一佛子已下。至凡是所有
0885a13: 一切能施。有兩行半經。明一切能捨分。所謂
0885a14: 已下。至是名菩薩住於初地大施成就。有六
0885a15: 行經。明此位中為求佛智故於身命財無
0885a16: 惜分。於此段中其施有三。一財寶施。二象馬
0885a17: 妻子施。三頭目眼耳身肉施。第二佛子菩薩
0885a18: 以此慈悲已下。至於佛教法能說能行。有十
0885a19: 行經。明此位菩薩成前施已得十種利益分。
0885a20: 一明大慈悲大施所緣。二明所施為求正法
0885a21: 所為救眾生故。三求出世智無疲勞心。四於
0885a22: 一切經論無怯弱心。五善籌量上中下眾生
0885a23: 隨力而行成世間智分六慚愧莊嚴修自利利
0885a24: 他之道七勤修無退。八成堅固力。九供養諸
0885a25: 佛。十於佛教法隨說能行。第三佛子已下。至
0885a26: 依教修行。有兩行半經。明總結成就十種淨
0885a27: 諸地法分。具如經說。如此段中。已如上信慈
0885a28: 悲喜捨無有疲厭。知諸經論善解世法慚愧
0885a29: 堅固力供養諸佛以教修行。以為法門。淨治
0885b01: 行地。以檀度為體。餘九為伴。
0885b02: 第九段中十八行半經。約分為三段。一從佛
0885b03: 子已下。至迴向無上菩提。有七行半經。明以
0885b04: 願力得見多百千佛并及悉承事供養分。二
0885b05: 佛子已下。至隨意堪用。有七行經。明因供養
0885b06: 佛獲勝益分。三佛子已下。至隨意堪用。有四
0885b07: 行經。明金師鍊金數數入火喻菩薩修行轉
0885b08: 增上分。此一段如文自具。
0885b09: 第十段有二十八行經。約分為三段。一佛子
0885b10: 已下。至成於如來智慧光明。有十四行經。明
0885b11: 菩薩入初地已更求此地。及十地入如來地
0885b12: 相因果分。二佛子已下至悉免憂患。有六行
0885b13: 半經。明以商主所往大城。喻菩薩問於諸地
0885b14: 行相安危一時齊備所資具分。三佛子已下。
0885b15: 至百千阿僧祇差別事。有七行半經。明菩薩
0885b16: 修行善知地相安危主道眾生令得無礙解脫
0885b17: 如商主分。
0885b18: 第十一段中。有二十行半經。是正答前所問。
0885b19: 佛菩薩善知識初地及十地因果分。於此段
0885b20: 中。復分為二段。第一從初佛子已下。至一切
0885b21: 智智。有八行經。於中大意有五。一正舉初地
0885b22: 之果。二明能護持正法。三明所行四攝之行。
0885b23: 四明一切所作不離念佛法僧。五明不離念
0885b24: 具一切智智。如一切種者。是以加行大願助
0885b25: 成大悲種故。一切智智如前已明。又起大志
0885b26: 樂修一切智及差別智。廣行大悲種。由熏修
0885b27: 所生。如一切智由定顯發故。差別智由依師
0885b28: 教先達者修學方成。皆依根本智而有。或因
0885b29: 自根力上上觀達得明解之徒必藉師教。第
0885c01: 二復作是念已下。至而說頌曰。有十二行經。
0885c02: 明此位菩薩能捨家妻子修出家法。得見百
0885c03: 佛境界法門分。於此十二行半經中。大意有
0885c04: 八。一堪與眾生為首。二堪與求一切智及差
0885c05: 別智者為依止。三明難捨能捨。四明出家勤
0885c06: 行精進。五明所得三昧有百。六明依報見佛
0885c07: 之數。七明以願力見佛增廣。八明重說。其頌
0885c08: 如上。見多百佛者。即是華藏智境。一佛剎海
0885c09: 融十方諸佛剎海。互參遍徹之多百。非如三
0885c10: 千大千世界佛境限之百佛故。乃至身塵毛
0885c11: 孔等周法界虛空界之百也。不可如情所知
0885c12: 之百佛故。此是智境無限中多百。但以定安
0885c13: 立隨位昇進之法。明其昇進。然其一一佛境
0885c14: 不可存其中邊量見。但如自觀身智境無中
0885c15: 邊見。何得論佛境有邊量見。此初地中間十
0885c16: 地及如來地法為一地。通修十地及佛地法
0885c17: 故。此中因果依十迴向中佛果名妙。以十地
0885c18: 但成就十迴向中大願海令滿彼大願行故。
0885c19: 亦不離初信心中金色世界不動智佛文殊師
0885c20: 利普賢等行。如經頌曰。佛子始發生。如是妙
0885c21: 寶心。則超凡夫位。入佛所行處。
0885c22: 第十二說頌中。有四十六行半頌。明重頌前
0885c23: 法。如文自具。夫驗經所說入此初地法。乃至
0885c24: 是創始具足凡夫。能發廣大願行能趣入故。
0885c25: 非是由因地前行解而來者。意明設教備明
0885c26: 修行滯障節級安危。然發心者一時總頓修。
0885c27: 居一時一行之內。非是要從節級次第來修。
0885c28: 以總別同異成壞六相法。圓融可見。於此六
0885c29: 字三對法中。一字有六且如人類之。餘可准
0886a01: 知。如一人身具足是六相。頭身手足眼耳鼻
0886a02: 舌等用各別是別相。全是一身一四大。是總
0886a03: 相。一空無體是名同相。不廢如是同無異性。
0886a04: 頭身手足眼耳鼻舌等用有殊。是為異相。頭
0886a05: 身手足眼耳鼻舌等共成一身。名為成相。但
0886a06: 隨無作緣有。各無自性。無體無相。無生無滅。
0886a07: 無成無壞。名為壞相。又一切眾生名為總相。
0886a08: 愚智區分名為別相。皆同佛智而有名為同
0886a09: 相。隨執業異名為異相。所因作業受報得生
0886a10: 名為成相。心無所依業體無生名為壞相。又
0886a11: 十方報佛名為總相。眾寶所嚴身土差別名
0886a12: 為別相。同一法身理智無二名為同相。智隨
0886a13: 行異名為異相。成就眾生名為成相。能所皆
0886a14: 無無得無證名為壞相。又以一智慧該收五
0886a15: 位名為總相。行解昇進名為別相。同佛根本
0886a16: 智名為同相。修差別智名為異相。成大菩提
0886a17: 具普賢行名為成相。智體無依用而不作名
0886a18: 為壞相。又三世久劫差別名為別相。以智普
0886a19: 觀在一剎那名為總相。隨業長短名為異相。
0886a20: 情亡見盡長短時無名為同相。智無依住名
0886a21: 為壞相。應根與法名為成相。約舉五翻六相
0886a22: 同異。自餘一切法准此例知。又明一字中有
0886a23: 六相義互為主伴。十玄義亦在此通。一同時
0886a24: 具足相應門。二一多相容不同門。三諸法相
0886a25: 即自在門。是其義也。
0886a26: 六相義。此一字中有六相一
0886a27: 切字。
0886a28: 一切法皆有此六相。
0886b01: 若善見者。得智無礙總持門。於諸法不滯有
0886b02: 無斷常等障。可以離情。照之可見。此六字義
0886b03: 闕一即理智不圓。是此初地中觀。通世間一
0886b04: 切法門故。
0886b05: 第二離垢地
0886b06: 將釋此地。約作五門分別。一釋地名目。二明
0886b07: 此地修何行門。三明善財表法。四明此地於
0886b08: 三界中得何界解脫。五隨文釋義。
0886b09: 一釋地名目者。何故名為離垢地。為此位治
0886b10: 上上十善戒。上上十善戒即法身性戒能自
0886b11: 體無垢故。故名離垢地也。
0886b12: 二明此地修何行門者。以戒波羅蜜為主。餘
0886b13: 九波羅蜜為伴。
0886b14: 三明善財表法者。善財此位中知識號普德淨
0886b15: 光夜神。此是女天。在菩提場內。善財得菩薩
0886b16: 寂靜禪定樂普遊步解脫門。凡是夜神河神
0886b17: 海神地神。總是女神。表慈悲位。明此十地蘊
0886b18: 積大悲滿。淨光夜神者。為滿普賢願行故。夜
0886b19: 神者。常居生死大夜破一切眾生長迷暗故。
0886b20: 神者。其智應真。號之為神。此女天在菩提場
0886b21: 內者。明以法身妙理為戒體故。善財得菩薩
0886b22: 寂靜禪定樂普遊步解脫門者。明以性戒遍
0886b23: 周行齊法界不為而用對現色身常處世間不
0886b24: 染塵垢。故為名也。以體用恒寂故。以禪定是
0886b25: 體遊步是用樂是法樂。此神住菩提場內者。
0886b26: 為上上十善是全體菩提法身妙理。又是初
0886b27: 歡喜地婆珊婆演底夜神本發心之師。明一
0886b28: 切發心以菩提妙理為體故。
0886b29: 四明此地於三界中得何界解脫者若以菩提
0886c01: 無作之體。即三界六道總通解脫。是總相
0886c02: 義。若也別相論之。善知三界法差別者。即以
0886c03: 戒體能治欲界煩惱。以菩提妙理現前。且能
0886c04: 觀欲界煩惱行相。以菩提妙理。且治欲界惑
0886c05: 習故。色無色二界三地位中修八禪定。方明
0886c06: 此色無色界行門。若不如是別別修行。但以
0886c07: 菩提無作用。不能簡知三界所染行法。即於
0886c08: 三界法不能了達。便同聲聞外道。無大智故。
0886c09: 是故此地修戒治欲界煩惱。三地修八禪。治
0886c10: 色無色界煩惱。初地明凡夫發心但有大志
0886c11: 樂忻求大法故。三地修八禪者。明上界禪皆
0886c12: 息想安定。心而住禪。菩薩不息。任體自寂禪。
0886c13: 捨彼息心住理自寂。稱菩提故。凡上二界禪。
0886c14: 隨其淺深。皆有息心想伏。隨寂靜住。第四禪
0886c15: 中無出入息。唯白淨妙色現前。水火風三災
0886c16: 不至。為念亡想滅無此業故。唯有色界業
0886c17: 在。
0886c18: 五隨文釋義者。於中復分為二。一長科經意。
0886c19: 二隨文釋義。一長科經意者。於此第二地中。
0886c20: 長科為六段。一諸菩薩聞此已下有五行頌。
0886c21: 明諸菩薩聞法歡喜分。二爾時已下一段。有
0886c22: 四十三行經。明已修初地欲向第二地捨惡
0886c23: 從善分。三佛子已下一段。有三十九行半經。
0886c24: 明第二地中善持上上十善分。四佛子已下。
0886c25: 有三十九行半經。明第二地中起慈悲眾生
0886c26: 分。五佛子已下一段。有三十一行半經。明
0886c27: 正入第二離垢地得見多佛分。六說頌已下。
0886c28: 有四十二行頌。明重頌前法及請說第三地
0886c29: 分。
0887a01: 二隨文釋義中從初五行頌中大意有三。一
0887a02: 菩薩聞說初地法歡喜。二散華稱讚。三解脫
0887a03: 月知眾心請說第二地。其義如文自具。
0887a04: 第二於捨惡從善段中四十三行經復分為兩
0887a05: 段。一從爾時金剛藏已下至以此十心得入
0887a06: 離垢地有四行半經。以十心修第二地向。二
0887a07: 佛子菩薩住離垢地已下至令他修者無有是
0887a08: 處有三十八行經。明第二地菩薩種性自身
0887a09: 口意業調善順十善心。具慈悲分。十善者。身
0887a10: 無殺盜婬。意無貪嗔癡。口無妄言綺語惡口
0887a11: 兩舌。如欲界十善散善修。色界無色界十善。
0887a12: 并修定業以息想方至。
0887a13: 第三佛子已下三十九行半經。明善持上十
0887a14: 善分中。復分為三段。一佛子已下至如是方
0887a15: 便菩薩當學有十四行經。明此位菩薩持十
0887a16: 善道分。於此段其意有六。一念十不善是地
0887a17: 獄畜生。二念十善業道得生。三界至有頂天。
0887a18: 此十善通修非想頂。總名有頂。三上品十善
0887a19: 畏苦修真得聲聞乘。得出三界有為心。伏盡
0887a20: 三界煩惱入變化生死。有入滅定經劫不覺。
0887a21: 四上品十善自覺緣生不具慈悲成獨覺乘。
0887a22: 亦得變化生死為根利故。迴向大菩提。易經
0887a23: 十千劫。五上品十善修廣大願不捨眾生求
0887a24: 佛大智成菩薩行。六上上十善修一切種智
0887a25: 清淨故。成十力四無畏。故名為最上乘。以上
0887a26: 生天及出世有此五種十善業道。二佛子此
0887a27: 菩薩摩訶薩已下至無邊大苦聚有二十三行
0887a28: 經。明行十不善業各有二種因果。如經具明。
0887a29: 又十不善中亦有上中下三品因緣。受苦不
0887b01: 同。如經自具。三是故菩薩作如是念已下至
0887b02: 令住其中有兩行經明菩薩自行十善亦教化
0887b03: 他行十善業分。如上上十善者。明依智發心。
0887b04: 自餘三品雖皆離三界業得出三界果。皆依
0887b05: 空發心。漸求佛智。方入普賢願行。為三乘中
0887b06: 菩薩。願行雖廣。為未盡佛智故皆有限量。如
0887b07: 三千大千國土為佛報境者。以是義故。與佛
0887b08: 智中行普賢行者全別。三乘以觀空及五位
0887b09: 行門忻理至理。方忻如來種智之門然。更須
0887b10: 入普賢願行。即佛果在十信五位後。云滿三
0887b11: 祇方至。若不迴心者。俱在門外草庵。上上十
0887b12: 善一乘之門。即以如來一切處不動智佛。以
0887b13: 為信心。十住位中即入如來智慧之果。十信
0887b14: 五位皆以佛果大智。以成行門。即以如來普
0887b15: 光明智。以成十住十行十迴向十地十一地
0887b16: 為體。即佛果與普賢行同資。以智體圓明出
0887b17: 情見故。非三世攝。是以法華經為迴三乘令
0887b18: 歸智海。即以龍女表之。此經頓示佛門。即如
0887b19: 善財所表。善財雖遍巡諸友。然不動足於覺
0887b20: 海之前。慈氏雖受一生成佛之功。然不離一
0887b21: 念無前後。無生智海。此是乘一切智乘。古今
0887b22: 見盡。情存前後不入佛智之門。且住草庵。止
0887b23: 於門外。論主頌曰。
0887b24: 一切眾生金色界白淨無垢智無壞
0887b25: 智珠自在內衣中只欲長貧住門外
0887b26: 廣大寶乘住四衢文殊引導普賢扶
0887b27: 肥壯白牛甚多力一念遍遊無卷舒
0887b28: 如是寶乘不能入但樂勤苦門前立
0887b29: 不覺自身常住中遣上恒言我不及
0887c01: 第四段中四十行經。明第二地中起慈悲分。
0887c02: 復分為十段。一佛子已下有四十行經。總有
0887c03: 十種慈念眾生心。十種念眾生苦道。令安在
0887c04: 十種樂中。如經自具。次第作十種復作是念。
0887c05: 是如身邊二見見取戒取。總依邪見起故。標
0887c06: 在其首。六道三界無明。總依名色見惡慧惡
0887c07: 欲。生離佛意者。明根隨境變。迷自佛智故。我
0887c08: 拔出如是險難。令住無畏一切智城。明念苦
0887c09: 興悲。令達本智故。又作是念。一切眾生為大
0887c10: 瀑水波浪所沒者。明因愛水所沒故。入欲流
0887c11: 有流無明流見流生死迴澓者。明總因愛河
0887c12: 漩流漂轉故。湍馳奔激不暇觀察者。明前四
0887c13: 流峻速逐境。從見起諸妄業。無暇起觀而調
0887c14: 伏之故。為欲覺恚覺害覺隨逐不捨者。明此
0887c15: 三種惡作流依身見羅剎於中執將永入愛欲
0887c16: 稠林故。明因身等五見俱生。五見俱生。六十
0887c17: 二見齊起。六十二見者。依毘婆沙說。五蘊中
0887c18: 各起四見。四五二十。三世各二十通為六十。
0887c19: 通身即是神身異神二見總為六十二見。且
0887c20: 於色蘊中即色是我。離色是我。我中有色。色
0887c21: 中有我。乘自佛智經五位見諦漸明。復有五
0887c22: 因有五箇果。此約本五上立通為十。都有百
0887c23: 一十法門。皆有迷障愚癡等法。一如善財童
0887c24: 子舉行所障待至彼位具明。如是名為隨位
0887c25: 進修未得自在愚癡。直至佛果。所謂算數廣
0887c26: 大愚。隨好光明功德分量廣大愚。唯佛窮果
0887c27: 方始了知。如阿僧祇品隨好光明功德品如
0887c28: 來自說者是。如是隨地位中進修迷障。至善
0887c29: 財表法知識一一對行具明。令易解故。隨逐
0888a01: 邪道故。又一切眾生人天魔梵聲聞緣覺淨
0888a02: 土菩薩。皆是邪見。但為苦樂不同。皆非正見
0888a03: 行。顛倒行者。四倒八顛倒等是。猶如盲人無
0888a04: 有導師者。明菩薩觀迷起悲求出要道慧濟
0888a05: 群品。已下可知。入魔境界者。五蘊魔煩惱魔
0888a06: 死魔天魔是也。惡賊所攝者。六根逐境起諸
0888a07: 邪見是也。隨順魔心遠生迷真妄取名色。身
0888a08: 見邊見戒取見取邪見。常自籠網輪轉苦流愚
0888a09: 癡稠林所迷者。如一切眾生愚癡稠林所迷。
0888a10: 大要約有八萬四千。大體總論。一迷等虛空
0888a11: 迷。為迷自身。如來普光明本智慧海。即等法
0888a12: 界虛空界總迷。如是愚癡廣多蔽障本智。故
0888a13: 號稠林。如入位菩薩迷道愚癡。隨五位上進
0888a14: 修因果有一百。以五位中各有十種波羅蜜。
0888a15: 以為昇進之行體。如十住中。從十信以後修
0888a16: 方便三昧。是修十住中初發心住向正入初
0888a17: 發心住果。所謂得憶念諸佛智慧光明。是入
0888a18: 海門國。觀修治地住向觀察一切。眾生海。是
0888a19: 清淨法界海。得普眼法門。是正入治地住果。
0888a20: 如是五位五十箇法門。皆有二種因果。都有
0888a21: 一百箇昇進法門。又從初發心生死稠林故。
0888a22: 標之為首。若明此諸見無體。諸見即是法界
0888a23: 緣生。起唯法起。見唯法見。隨智而轉所緣。三
0888a24: 界六道諸不善道。總由此五種生。若了即入
0888a25: 佛知見。已後諸煩惱總無有生。如是五見相
0888a26: 破壞者。是離世間業。因此五見而生諍嗔
0888a27: 恨。如因貪便起邪命。如三毒因起貪嗔癡業。
0888a28: 惡業增盛。名為熾然。清涼涅槃者。業亡智現
0888a29: 即樂。又舉愚癡重闇妄見膜者。總明多迷障
0888b01: 業為迷名色以障正智。又舉墮地獄畜生餓
0888b02: 鬼者。明由前迷障妄墮地獄。此謂十八地獄。
0888b03: 十八者鑊湯鑪炭刀山劍樹黑闇寒火車火
0888b04: 輪鐵網銅柱沸屎拔舌釘身吐火飲銅愚癡火
0888b05: 城灰河等。已上十八種地獄。約心所作惡
0888b06: 業處即受之。入惡見網中者。明眾我五蘊中
0888b07: 各具有此四如是。諸見皆依身所起。是故此
0888b08: 經云無身亦無見。得佛無上身。將入愛欲稠
0888b09: 林者。明一切生死皆從愛欲所生故。為生死
0888b10: 多故如稠林。一剎那間八百生滅。心齊起流
0888b11: 注不絕。剎那時盡生滅齊生。於所貪愛。深生
0888b12: 染著者。明深作生死業轉轉不休故。所慢原
0888b13: 阜者。慢有七慢。慢慢憍慢過慢卑慢我慢增
0888b14: 上慢邪慢。原阜者。明慢上更加慢及過慢等。
0888b15: 名之曰阜。如世平地更有高地。其上平坦曰
0888b16: 原。原上更高為堆。堆上更高為阜。明我慢上
0888b17: 加六重慢。此為阜也。安六處聚落者。憍慢原
0888b18: 阜上。更加眼耳鼻舌身意。取著名色境。增長
0888b19: 苦因已下十四行經。如文可解。此十段經。明
0888b20: 此地中觀苦起悲救護分。
0888b21: 第五佛子已下有三十一行半經。明此地菩
0888b22: 薩以願力得見多百千佛分。於此段中復分
0888b23: 為十段。一佛子已下至那由他佛有三行半
0888b24: 經。明此位菩薩以願力得見多佛分。二於諸
0888b25: 佛所已下至亦以供養一切眾僧有兩行半
0888b26: 經。明以二心五事之供佛及僧分。此中佛法
0888b27: 僧者。以毘盧遮那為佛寶。文殊師利為法寶。
0888b28: 以普賢行為僧寶。總攝三乘人天六道三寶。
0888b29: 總在此三寶中。皆從普賢隨行教成故。三善
0888c01: 根已下至布施持戒清淨滿足有四行經。明
0888c02: 重受十善戒分。此明初地亦受上上十善。此
0888c03: 更重明鍊磨。四譬如真金已下至持戒清淨
0888c04: 滿足有三行半經。明舉鍊真金更加礬石更
0888c05: 明淨喻。五佛子已下至但隨力隨分有兩行
0888c06: 半經。明此位菩薩所行之行分。六佛子已下。
0888c07: 至一切智智有六行半經。明此位菩薩受職
0888c08: 分。七又作是念已下至一切智智依止者有
0888c09: 兩行半經。明此位菩薩自知道德殊勝分。八
0888c10: 是菩薩已下至以為眷屬有四行半經。明此
0888c11: 菩薩亦能捨家妻子出家得千三昧得見佛
0888c12: 分。九若以菩薩殊勝願力已下至不能數知
0888c13: 明以勝願力見佛過前依報業力分。十爾時
0888c14: 已下明金剛藏說頌分。
0888c15: 第六說頌已下有四十二行頌。復分為五段。
0888c16: 一質直柔軟及堪能已下至為諸佛子已開演
0888c17: 有三十行頌。明頌前十段法門。兩行一頌。如
0888c18: 文自具。二佛子已下至第二地中之行相有
0888c19: 四行頌。明大眾聞法興供分。三是諸菩薩已
0888c20: 下至願為演說第三地有三行頌。明諸菩薩
0888c21: 聞第二地。又請說第三地法分。四與法相應
0888c22: 諸智業已下至佛清淨行願皆說有三行頌。
0888c23: 明諸菩薩同請說分。五時解脫月復請言已
0888c24: 下有兩行頌。明解脫月重請說第三地分。如
0888c25: 上云一切種者。以加行熏修種一切智。即是
0888c26: 根本智。又智者明以根本智加行成差別智。
0888c27: 如根本智因三昧現故。差別智由以根本智
0888c28: 觀察加行力修成。若不一一以加行觀察力
0888c29: 大願力。即根本智即滯寂。聲聞同乘。故無有
0889a01: 用也。
0889a02: 第三發光地
0889a03: 將釋此地。作五門如前地。一釋地名目者何
0889a04: 故。名為發光地。明此地修色無色界八禪定。
0889a05: 善達色無色界。世間禪體識相對治。明達三
0889a06: 界障惑分。明益令智慧明淨故。故名發光地。
0889a07: 為從初地二地以善達欲界中隨纏法。於三
0889a08: 地善達色無色界四禪八定法門。得出三界。
0889a09: 智慧光明現前故。故名發光地。若但修治欲
0889a10: 界煩惱。不修八定達色無色界。由有上二界
0889a11: 障在。不名發光。為此地修三界業障盡故。故
0889a12: 名發光地。以定能發慧光故。
0889a13: 二明此地修何行門者。以忍波羅蜜為體。餘
0889a14: 八為伴。此明三界業障盡故。以此忍名為順
0889a15: 無生忍。若也初發心住得佛智慧現前。名初
0889a16: 生諸佛智慧家。已十住十行十迴向總得無
0889a17: 生忍是總義。若也細進修言之地前三賢。
0889a18: 名為以佛智慧調伏。名為伏忍。初地二地三
0889a19: 地名順無生忍。自四五六地得出三界及世
0889a20: 間障亡方名得無生忍。七八九地方名無功
0889a21: 用寂滅忍。十地悲智圓該位同諸佛。
0889a22: 三明善財表法者。善財於此位中得見喜目
0889a23: 觀察眾生夜天神。在去菩提場不遠。坐蓮華
0889a24: 藏師子之座。善財得大勢力普喜幢解脫門。
0889a25: 表初地初入地位初發心。第二離垢地是初
0889a26: 會菩提之體為戒體。第三地是依菩提之理
0889a27: 修忍。忍是行首故。故去菩提場不遠。以菩提
0889a28: 成忍行故。坐蓮華藏師子之座。蓮華表在行
0889a29: 無染。師子明依主義也。號喜目觀察眾生者。
0889b01: 明法忍行慈也。夜天神者如前釋也。善財得
0889b02: 大勢力普喜幢解脫者。明出三界障盡法忍
0889b03: 成滿貪嗔忿恨惑不能生故。法忍現前有大
0889b04: 勢力故。普喜幢解脫者。明能摧壞自他煩惱
0889b05: 故。於諸境界不傾動故。於諸違順成法樂
0889b06: 故。
0889b07: 四明此地於三界中得何界解脫者。此得三
0889b08: 界解脫。為前二地對治欲界。此三地次對治
0889b09: 上二界。八禪總是三界障盡故。以四地修三
0889b10: 十七助道觀。五地修十諦觀。六地修十二緣
0889b11: 生觀。學出世中世間智慧故。
0889b12: 五隨文釋義中。二義如前。第一長科經意者。
0889b13: 於此段發光地中。長科為七段。第一爾時金
0889b14: 剛藏菩薩已下至得第三地有五行經。明從
0889b15: 二地修第三地向起十種心分。第一佛子已
0889b16: 下非但口言而可清淨有五十二行半經。明
0889b17: 正住第三地觀諸有為法及於一切眾生起慈
0889b18: 悲并貴法重人能入火坑受苦樂聞法分。第
0889b19: 三佛子已下至而無所樂著有十行半經。明
0889b20: 住發光地修色無色界四禪八定隨順法性而
0889b21: 行無所著分。第四佛子已下至亦復如是有
0889b22: 兩行經。明此位修慈悲喜捨四無量心分。第
0889b23: 五佛子已下至明以願力而生其中有三十三
0889b24: 行經。明住此地以修禪定獲通力六根清淨
0889b25: 分。第六佛子已下至而說頌言有三十行經。
0889b26: 明此位菩薩見佛廣狹及受職分。第七而說
0889b27: 頌言是說頌分。於此七段經中。
0889b28: 第一爾時金剛藏菩薩已下有五行經。明從
0889b29: 第二地。修第三地向。起十種心。如經自具。
0889c01: 第二佛子已下有五十二行半經。於中復分
0889c02: 五段。一從佛子菩薩摩訶薩住第三地已下
0889c03: 至是為十有十九行經。明觀有為苦無常以
0889c04: 十種哀愍眾生分。二菩薩如是見眾生界已
0889c05: 下至究竟涅槃之樂有七行半經。明菩薩念
0889c06: 度眾生以何方便安置何處令得究竟涅槃之
0889c07: 樂分。三便作是念已下至如是觀察了知已
0889c08: 可有五行經。明菩薩所念知安置眾生之究
0889c09: 竟處分。四倍於正法已下至觀察修行可有
0889c10: 十九行經。明菩薩欲度眾生倍勤修求法身
0889c11: 命能捨入大火坑無苦分。五此菩薩已下有
0889c12: 兩行經。明決定修行非但口言分。
0889c13: 新華嚴經論卷第二十四
