0552b01: 綠蘿恒秀林禪師語錄卷下
0552b02: 嗣法門人光悠等編
0552b03: 頌古
0552b04: 世尊初生
0552b05: 天上人間誰似君放開圭角便稱尊雖然萬古無倫
0552b06: 匹幾箇知恩解報恩
0552b07: 夜睹明星
0552b08: 冷坐六年成戲要等閒覷得眼皮穿眼皮穿一道神
0552b09: 光爍大千
0552b10: 世尊拈華
0552b11: 瞿曇纔露鋒鋩迦葉眼中著楔疑殺百萬人天箇箇
0552b12: 證龜成鱉
0552b13: 阿難持缽
0552b14: 王舍城中持缽去威儀整肅到人間可憐孤負婆心
0552b15: 切猶待門前倒剎竿
0552b16: 女子出定
0552b17: 廓然大定等虛空女子瞿曇伎未窮縱使罔明能出
0552b18: 得青山依舊白雲中
0552b19: 鎮州蘿蔔
0552b20: 鎮州蘿蔔也尋常拈出令人腳底忙堪笑刻舟求劍
0552b21: 漢夜深猶憶下滄浪
0552b22: 破山足痛
0552b23: 者回敗闕豈尋常失足縣巖自肯當卻郤被樵夫親見
0552b24: 得忙施一掌破天荒
0552b25: 牧牛頌
0552b26: 殷勤直上最高峰撥艸撩風翠藹中煙水重重何處
0552b27: 覓奮身又過白雲東
0552b28: 披雲轉步別峰頭尋到無尋便了休偶爾谿邊露箇
0552b29: 跡新蹄渡水帶煙流
0552b30: 雲深谿渺入無邊步步追尋卻郤宛然露地穩眠渾不
0552c01: 顧森森頭角鎖蒼煙
0552c02: 雖然擒下氣昂昂擺尾搖頭劣性狂惡辣鞭繩時在
0552c03: 手金鍼習慣自歸降
0552c04: 水艸頻添牧養勤時加鞭策沒因循馳驅不犯人苗
0552c05: 稼放去收來漸漸純
0552c06: 倒跨牛兒意興狂橫吹短笛曲無腔而今莫訝歸來
0552c07: 晚此事從來沒覆藏
0552c08: 鞭繩擲下渾忘工眠雲枕石睡方濃一聲野韻殊天
0552c09: 籟不出白雲谷口中
0552c10: 彈指人牛俱已巳忘騰騰任運絕商量東西南北渾無
0552c11: 礙逼塞虛空也不妨
0552c12: 百川眾派皆歸海萬嶺千山到嶽邊信手拈來無不
0552c13: 是任從滄海變桑田
0552c14: 橫肩楖栗到人間為度群迷出市廛狹路相逢穿耳
0552c15: 客趁他平步上層巔
0552c16: 聯芳偈
0552c17: 浩然讀印
0552c18: 黃檗室中三頓棒大愚脅下便還拳老僧伎倆隨施
0552c19: 設付柄吹毛續正傳
0552c20: 皎月光文
0552c21: 萬峰山頂桂雙開風送秋香特地來輕折一枝分付
0552c22: 汝直教馥郁賺英才
0552c23: 嗣宗光悠
0552c24: 憶昔靈山拈一枝飲光微笑露全機老僧翻藉瞿曇
0552c25: 手歷代相承祖道輝
0552c26: 續之光世
0552c27: 一條拄杖逞風流豎去橫來得自由隨放隨收隨作
0552c28: 用逢羊虎角跨龍頭
0552c29: 藍田光碧
0552c30: 輔弼叢林獨汝先不敲文字不參禪吾今與柄鋤
0553a01: 子任運隨緣得自然
0553a02: 長目光電
0553a03: 出窟威獰任縱橫。堂堂大用許誰尊。當陽一喝分賓
0553a04: 主。見者聞之喪膽魂。
0553a05: 慧初光定
0553a06: 綠蘿中毒已多年。苦侍巾瓶豈偶然。放出人天隨作
0553a07: 用。五湖一缽濟高賢。
0553a08: 月霞寂慧
0553a09: 老僧年邁喜閒暇。嬾著袈裟經幾夏。付與闍黎任意
0553a10: 披。大千剎土無縫罅。
0553a11: 玄微徹禪人
0553a12: 芒鞋親授汝親承。踏遍諸方不二門。直下頓明玄要
0553a13: 旨。大開隻眼定乾坤。
0553a14: 真讚
0553a15: 初祖
0553a16: 西天二十七。東土第一祖。分身遍剎塵。處處揚家醜。
0553a17: 揚家醜箇箇。面南觀北斗。
0553a18: 天童密祖老和尚讚
0553a19: 握條拄杖。開張臭口。把四十九年家活一捏粉碎。千
0553a20: 七百則骨董一線穿下。悟卻郤震旦多少人。賺殺天下
0553a21: 英傑漢。放出尋常腳手。打開一條活路。直待江河競
0553a22: 注之時。方纔掉轉風帆。即今海內。能有幾人不遭魔
0553a23: 魅者哉。試道看。
0553a24: 雙桂師翁破老和尚讚
0553a25: 破翁喫了曹山酒。痛罵諸方五味禪。拄杖橫行天莫
0553a26: 測。是凡是聖任人傳。呵呵。大千沙界海中漚。一切聖
0553a27: 賢如電拂。
0553a28: 中峰幻老和尚讚
0553a29: 白雲人間來。不染飛塵跡。有時幻出中峰頂遠近駭
0553a30: 蒼黃有時斂跡何有鄉人天失瞻仰。丹青傳不真。變
0553b01: 換千般樣。夫是謂之雲幻和尚。
0553b02: 自讚
0553b03: 歸根請
0553b04: 破盡家私三十年。歸根那復圖吾相。等閒拋出金剛
0553b05: 圈。徒與人間生悵望。
0553b06: 真才請
0553b07: 望之儼然。默默無言。因甚如此。我不會禪。
0553b08: 光電上座請
0553b09: 這箇不情漢子。何假圖相逢。人無貴賤。驀頭便頓棒。
0553b10: 逆風吹了順風吹。見者無不生訕謗。只好狎泉石以
0553b11: 自娛。豈可與兒孫作榜樣。
0553b12: 普明請
0553b13: 三十二相無此相。八十種好無此好。參天荊棘驀門
0553b14: 栽。引惹人間增懊惱。咄。
0553b15: 書問
0553b16: 復劉太史諱蒞
0553b17: 護法道學篤至。絕去世味。斫額相望非一日矣。故每
0553b18: 接德音。一讀三歎不謂老。護法垂念法門之深切且
0553b19: 喜能以正知止見。振起儒釋。從上家聲。得不令人私
0553b20: 心。愛之慕之。但未審何時。下我久縣之榻耳。承諭戒
0553b21: 以遲起。謹遵藥石。然邊地瘴霧不時長作。似不能久
0553b22: 處。待來春戒期之後。輕衣薄裳。曳杖而來。與護法徜
0553b23: 徉於松石之間。一開懷抱。或可期也。
0553b24: 通本師幻老人
0553b25: 昔年鈍置。深蒙痛棒。撇轉機輪。親承印可。是以法乳
0553b26: 之恩未報。省覲之禮還虧。恭惟老和尚。擊大法鼓。吹
0553b27: 大法螺。縱奪隨宜。絕萬端之穿鑿。生殺自在。翦諸見
0553b28: 之稠林。化頑石而作佛標。黃葉以為金法門。有賴祖
0553b29: 燄重光發林樗櫟庸材伶仃泉石。竊擬混跡白雲。無
0553b30: 如檀護之堅請。雖然出醜人前。誠恐罪戾於法社。間
0553c01: 有一二偈語。未就齎呈慈覽。暫修寸敬。聊表芹私。恕
0553c02: 百千之罪咎。乞億萬之仁慈也。前辛亥秋。專使雙桂
0553c03: 齎奉片檀。掃師翁之塔。併此以聞。統祈慈炤。寬宥不
0553c04: 情。不勝惶悚之至。謹啟。
0553c05: 上天童法叔大和尚啟
0553c06: 伏以慧日。光通萬彙。森羅裡許慈雲瑞靄。一天淨絕。
0553c07: 微塵那邊引帶。霎時人境悉翻空者畔昭垂滿座。主
0553c08: 賓齊踊躍。妙契心傳媲飲光。如是如是。嚴提法令超
0553c09: 臨濟。諦觀諦觀。恭惟天童堂上法叔大和尚。靈鍾大
0553c10: 峨峰。香象撐天。建極秀毓滄溟水鐵航破浪乘風。數
0553c11: 載烏藤雨點。只期桶底惟穿。幾經白晝雷轟。看取米
0553c12: 篩相應。北到南參。都盧手眼翻筋斗。西來東印。微細
0553c13: 毫毛輥繡毬凜凜禪風第一綿綿記無雙燦然佛
0553c14: 祖宗猷允矣帝王師範發林。雙桂嫩杪。不忘木本靈。
0553c15: 根萬工餘。波有溯水源。清致奈緣調恙滇土。舉步維
0553c16: 艱。猶愧守愚。綠蘿將敬。何似特令光定等懷片檀香。
0553c17: 致煩西峰。我淨代為發林拜掃祖翁寶塔。虔備輶禮
0553c18: 專伸法叔獅。治齋治供獻嚫獻芹。伏願握向上風
0553c19: 規。驚起雞足之定展衲僧巴鼻挽回熊耳之宗。俯念
0553c20: 遐私。垂青法語。頓令迤雲。方惺惺得俾苾草更欣欣
0553c21: 發林曷勝激切屏營之至。
0553c22: 復西峰法侄我淨禪師並謝
0553c23: 一花五葉。幽香廕繼於雙桂。而雙桂之幽香亦廕遍
0553c24: 於天下也。雖則各擅家聲起。化門之鐸。未有如我法。
0553c25: 伯福深德厚感招克家之後裔。令雙桂之幽香又有
0553c26: 托於靜公操手弘興。從唐至清。千有餘年之。蕭寺煥
0553c27: 然一新矣。兼之請藏及安置上二代之塔。並二代之
0553c28: 語錄。俱刊歸藏海。可見家聲者。亦未有如賢侄迥出
0553c29: 世人頭地也。欣羨羡。欣羨羡。茲雖專使掃我伯塔者。六千
0553c30: 里程。止齎片檀。奉薰靈幢。因三十年前侍巾瓶於大
0554a01: 酉洞天。蒙施十戒。深受訓益不過。聊表寸心。何乃敢
0554a02: 煩金心代為上堂。垂示法語。附還山中。令天末是善
0554a03: 益深加。信念愈弘。贊揚其君子成人之美不過是也。
0554a04: 此段因緣豈獨愚之深感則青松必不敢笑象幻二
0554a05: 老矣。臨穎神馳葛藤謝復原韻。
0554a06: 滇山楚水萬千重。走侍鞋穿字腳空幸得靜公伸隻
0554a07: 手頻拈柏子觸翁翁。
0554a08: 復壽官保城壁馬檀越
0554a09: 山埜在萬峰時。耳食威名嚮往十有六年矣。及壬辰
0554a10: 萍寄阡陽。為武陵楊公所留。相去麾幢僅百里。不獲
0554a11: 一覲龍光為歉。後晤燕和尚。備道護法。留心此事。時
0554a12: 有所得。山僧深為助喜信乎。無始以來。慧燈不昧。照
0554a13: 耀今古。非尋常根器可同日而語也。昨接來教。字字
0554a14: 似從拈花微笑處融會而來。雖然礙處非墻壁。通處
0554a15: 沒虛空。護法應久徹此理也。待躬謁戟門把手一笑。
0554a16: 復開化米二尊
0554a17: 昔佛印禪師與蘇端明以文字交為禪喜三昧。心切
0554a18: 慕之而竟不能彷彿其萬一。昨以中秋後一日。得聆
0554a19: 謦欬。所謂吐白鳳而吞雲夢者。公之謂也。直令山埜
0554a20: 過屠門而大嚼。不亦快乎。佳作既成。便中相示。以此
0554a21: 代玉帶之鎮何如。
0554a22: 復沅江王護法
0554a23: 數蒙注念。殊缺報謝。雲水萍蹤。諒不以世法相拘也。
0554a24: 老居士弘護法門。深根固蔕。加以堅持。淳素厭薄浮
0554a25: 囂。舉家事佛。清淨為業。得不出龐公一頭地也。山僧
0554a26: 敢為饒舌。且道者一頭地是何意旨。幸通消息。堪作
0554a27: 驢年舊友。承頒鼎貺。向人天眾前。結一不思議功德
0554a28: 緣耳。他時後日自爾受用不盡時值風便裁。復併謝。
0554a29: 與余山法兄和尚
0554a30: 向在東山一晤。臨風擊節。忽焉幾易歲星矣。無如老
0554b01: 病相侵。樗櫟自守。豈若老法兄之令行滇南而道播
0554b02: 寰海者。歷三十餘載。持此一片不倦之婆心。豈小補
0554b03: 哉。當嘉運初度之日。任豎剎竿於昆池。使一切人未
0554b04: 得者得。未證者證。弟以事不從心。坐乖嘉會。耑遣侍
0554b05: 僧代為致敬。聊具不腆。惟冀莞存。願言珍愛。以臻遐
0554b06: 嘏為祝。
0554b07: 與密印法兄和尚
0554b08: 湖海茫茫。五濁遍地。當此際者。駕鐵船遊陸地。格格
0554b09: 難入矣。奈何奈何。客秋策杖。欲上雞足。忽遇貴門人。
0554b10: 得讀尊錄。不但頓開弟之茅塞。真令法門生色。祖燈
0554b11: 長耀。於兄有後望焉。聞有退閒之舉。曷不再聲塗鼓。
0554b12: 使百千年後。當有聞之而死者則法兄後之垂範寧
0554b13: 有窮乎。愚固若此。兄意何如。今貴執旋楚聊附菲供
0554b14: 以致芹私伏惟莞存不盡依馳。
0554b15: 附雙桂雲嶠法叔和尚來書
0554b16: 萬峰門庭。高在天表。其間垂手堅貞。殫心竭力。惟公
0554b17: 唯能耳某株守雙桂不及撐住遠承物儀卻郤乃不恭。
0554b18: 受之惶愧。茲讀法錄鉗錘妙密風高價重更冀留心
0554b19: 盡善盡美。可謂希世之珍也。特寄老人法衣頂像及
0554b20: 天童師翁真軸。併愚叔拙偈。付諸來人。第恨途遙。見
0554b21: 晤無由。聊布寸楮馳候併復。
0554b22: 價重風高自不同。頂門眼正有全功。操持臨濟金剛
0554b23: 劍。倜儻揚岐栗棘蓬。鐵壁銀山隨作用。魔宮虎穴任
0554b24: 流通。攝將中外無邊剎。併入鉗錘罏韝中。
0554b25: 雜著
0554b26: 復白谿戴居士次來韻二首
0554b27: 大隱市朝小隱山。世情冷暖一齊刪。紅塵易盡因先
0554b28: 覺。白業須勤最後關。澗底遊魚吞皓月。巖前石虎抱
0554b29: 兒還。從容話與維摩詰。只在當人返照間。
0554b30: 道者幽棲世味輕。也知隨分樂生平。烹茶汲水邀明
0554c01: 月。種竹鋤雲了幻情。黃菊共看知有句。青山相對復
0554c02: 何聲。舉心恐落枯禪病。一種平懷自坦行。
0554c03: 遊華藏寺次太史劉護法韻
0554c04: 樓閣門開不二關。到來華雨麗其間。庭前嫩柳舒青
0554c05: 眼。澗外寒梅展翠顏。太史藤疏蜂釀熟。僧巖松韻鶴
0554c06: 吟還。謾將儒釋窺門戶。人是人非總擲閒。
0554c07: 步靈隱法伯和尚紫皇閣元韻
0554c08: 地闢潕陽懸古洞。層樓百尺倚長天。飛泉濺石分江
0554c09: 韻。幽鳥穿華破樹煙。帳幔紫雲垂岸艸。竿欺碧水拜
0554c10: 池蓮。雖然毒鼓聲消後。法令猶然見大全。
0554c11: 同文燮姚護法坐雨華舫姚拈雨絲風片煙波
0554c12: 畫船八字於首并限韻
0554c13: 雨過平林泛埜谿。絲竿斜釣夕陽西。風旛墻尾招雲
0554c14: 鶴。片石灘頭賺澤鵜。煙樹重重樵徑曲。波光漾漾海
0554c15: 天齊。畫圖一派堪幽賞。船泊蘆華鳥亂啼。
0554c16: 贈久默靜主
0554c17: 多年住錫碧峰頭。一默如愚得自由。閒玩白雲眠埜
0554c18: 岸。靜觀明月載虛舟。青山縹緲寒煙翠。玉練橫拖紫
0554c19: 氣浮。高枕松床清夢穩。渾忘人世幾春秋。
0554c20: 與和宛樊子兼別
0554c21: 遍尋知己已入雲端。長嘯一聲天地寒。岐路盡經愁裏
0554c22: 過。千峰又到眼中看。老僧下榻常留客。樊子灰心嬾
0554c23: 做官。珍重臨行一句子。這回不必問豐干。
0554c24: 分松嶺步天隱法兄和尚韻
0554c25: 奇分峻嶺幾時栽。氣合連枝闢不開。盤結虯龍騰碧
0554c26: 漢。斑斕石虎嘯莓苔。披雲帶月磨今古。覆蓋垂陰任
0554c27: 往來。雪後始知君獨操。亭亭角立占高魁。
0554c28: 示真玄上人
0554c29: 雞群獨立鳳凰兒。欲得高飛且待時。飲啄莫隨愚伴
0554c30: 侶。依棲許共聖賢師。敲空有響非他物。擊木無聲秪
0555a01: 自知。透過者些玄要句。乾坤拈作一聯詩。
0555a02: 聖徵管護法同真玄上人及諸子請遊太平寺
0555a03: 太平原是舊同群。攜手相將把韻分。天地不言都是
0555a04: 字。水雲有句盡皆文。風生滿座華驚落。賦就憑闌日
0555a05: 夕曛。吟到無吟吟始妙。一聲啼鳥隔塢聞。
0555a06: 除夕
0555a07: 自住山來不計年。柴扉靜掩枕高眠。是非絕倒何興
0555a08: 廢。行業那能驗劫前。懶把新詩黏素壁。惟翻舊案閱
0555a09: 殘篇。木雞啼徹鐘聲動。又點霜花上鬢顏。
0555a10: 初夏步法叔蓮月和尚韻
0555a11: 南薰來殿閣。入室轉清涼。新雨增晴爽。奇雲巧樣妝。
0555a12: 兒蛙鳴碧沼。乳燕舞茅堂。剩得驚人句。何妨對月商。
0555a13: 夏日過題清涼菴
0555a14: 煙澹風清處。山深月色涼。到門無曲徑。入戶有花香。
0555a15: 談笑竟終日。拈題興亦狂。新篁初出土。冉冉綠成行。
0555a16: 山行
0555a17: 倚杖觀山好。物華更有情。青松長秀麗。白石少枯榮。
0555a18: 得句鶯聯韻。忘情鷗不驚。鋤雲開古徑。誰共此中行。
0555a19: 舟中
0555a20: 摘葉辰谿下。孤帆竟日投。人從舟上渡。影向霧中收。
0555a21: 起落波層疊。參差岸樹流。煙村分曲折。此際晚堪留。
0555a22: 水墨畫屏
0555a23: 粼粼秋似碧。一片淡如神。綠柳谿邊密。白雲天際頻。
0555a24: 好花長歲茂。奇果四時新。樹樹飛寒玉。丹心絕點塵。
0555a25: 庚申秋再至皈依寺
0555a26: 幾載離斯地。翻然曳杖來。艸香新過雨。寺古舊生苔。
0555a27: 再到拈華處。重臨點石臺。秋蛩鳴素壁。歸賦報君栽。
0555a28: 重九登煙霞山
0555a29: 此日逢重九。登臨興亦奢。天高澀雨露。竹密隱人家。
0555a30: 怪石倦趺坐。疏籬晚放華。無風吹帽落。絕勝在煙霞。
0555b01: 航園中作
0555b02: 一航綠蔓長。可以共雲廚。瓜瓞如星墜。芙蕖似鏡舒。
0555b03: 花間新蝶舞。籬側舊鶯呼。隨分生涯足。偏宜拙者圖。
0555b04: 山居
0555b05: 山深地僻絕人還。霧鎖苔封竟日閒。媿我憨憨無別
0555b06: 計。新松帶雨種林間。
0555b07: 同庭表王先生登東山樓次韻
0555b08: 攜笻緩步上層樓。佇立憑欄一展眸。回首忽驚雲影
0555b09: 散。遠山突出碧如秋。
0555b10: 丙申訪劉太史
0555b11: 一自阡陽分手後。韶華又度十年餘。客中秋色隨愁
0555b12: 記。及至相逢半句無。
0555b13: 謝刺史王護法飯僧
0555b14: 雲廚寂寂斷炊煙。入市化糧空缽還。不是維摩出隻
0555b15: 手。破沙盆子不圓全。
0555b16: 復語嵩法兄和尚來韻
0555b17: 雙桂門高日正紅。道標風遠沒西東。家聲重震唯兄
0555b18: 力。愧我無能繼此宗。
0555b19: 初雪王護法索偈
0555b20: 昨夜漫空匝地堆。龐公曾送客泉來。當時若遇山僧
0555b21: 在。拈起一團打落腮。
0555b22: 己已酉中秋同我淨知玄二法姪夜坐
0555b23: 寂寂清輝月正圓。風搖竹影拂窗前。流光欲度山僧
0555b24: 榻。開戶何妨讓半間。
0555b25: 與梅眼法侄禪師
0555b26: 柳眼拖金梅眼開。清香遍界絕纖埃。冰心自不同時
0555b27: 調。豈是陽春和得來。
0555b28: 示玄微記錄
0555b29: 擲釣江邊那計秋。煙波影裏任沉浮。綸竿忘倦頻添
0555b30: 餌。不釣金鱗誓不休。
0555c01: 示辨才侍者
0555c02: 口如缾瀉未為奇。直下翻身事可期。覷破娘生親面
0555c03: 目。再來喫棒未遲遲。
0555c04: 與慧光禪人
0555c05: 堅侍西峰請藏回。更持先哲到滇來。山家無物酬行
0555c06: 腳。笑指床頭破艸鞋。
0555c07: 示湛微禪人
0555c08: 老大方知世念灰。發心鏟草乞吾儕。從今為汝解粘
0555c09: 去。他日應須笑一回。
0555c10: 示含微禪者
0555c11: 一塵含法界。大定等虛空。禪者須親薦。天然意氣中。
0555c12: 示靈虛庫司
0555c13: 揚岐燈盞明千古。寶壽生薑辣萬年。惟我庫司伎倆
0555c14: 別。許多滋味不如鹽。
0555c15: 示以權監院
0555c16: 人能弘道道能優。非道弘人人自投。珍重長年遵聖
0555c17: 哲。殘羹剩飯似今秋。
0555c18: 示朗朗禪者楚歸
0555c19: 大地山河腳底收。烏藤撥轉洞庭秋。艸鞋錢價差多
0555c20: 少。算得來時不浪遊。
0555c21: 示融然禪者楚歸
0555c22: 楚水滇雲路渺茫。途遙不計腳頭長。艸鞋到處通消
0555c23: 息。法法頭頭自肯當。
0555c24: 示馨埜行者
0555c25: 佛法無多貴久長。莫行岐路錯商量。心期遠嶺南
0555c26: 佛。始信當人一段香。
0555c27: 示自心禪者楚歸
0555c28: 楚行來去八千里。會得絲毫猶未隔。百步源歸一步
0555c29: 初。逢人漫道腳跟徹。
0555c30: 示門人掃天童塔偈二首
0556a01: 命伊拜掃天童去。太白峰高貴竭誠。努力向前登極
0556a02: 頂。自然親授祖叮嚀。
0556a03: 曾孫受法廿五秋。木本水源尚未酬。命爾天童觀境
0556a04: 界。萬工池也水悠悠。
0556a05: 酬藿思李先生給照門人掃天童塔兼感懷二首
0556a06: 昔在靈山曾有約。君為柱石我為僧。果承弘護因非
0556a07: 淺。大轉法輪濟上乘。
0556a08: 法海滔滔福海清。萬山聳翠壽山崢。是僧不仗山河
0556a09: 倚。山亦無僧安可禎。
0556a10: 示鶴友禪人
0556a11: 人友鶴兮鶴友雲。翱翔天際可同群。禪人素志如雲
0556a12: 鶴。物外翛然獨羨羡君。
0556a13: 示靜修上座
0556a14: 靜裏工夫閒裏證。一絲不合不相宜。有時動靜俱忘
0556a15: 卻郤。忘到無忘始是奇。
0556a16: 示月輝禪者
0556a17: 磨磚作鏡鏡何光。鼻孔依然眼下藏。不信但看潭底
0556a18: 月。清輝耿耿露堂堂。
0556a19: 示震音靜主
0556a20: 一音演唱古今同。震起猶能望在公。莫戀白雲深處
0556a21: 好。白雲深處艸茸茸。
0556a22: 示月霞書記回川
0556a23: 一缽煙霞去故鄉。腳跟下事氣昂昂。這回踏著自家
0556a24: 底。不負峨嵋老放光。
0556a25: 示鏡微知客
0556a26: 東風纔拂碧桃開。何事靈雲笑滿腮。珍重逢人謾舉
0556a27: 似。莫教混入著疑猜。
0556a28: 示天生書記行腳
0556a29: 去去來來有甚由。艸鞋幾破價難酬。只須提起吹毛
0556a30: 利。剖出天生第一頭。
0556b01: 示覆隱監院
0556b02: 搬柴運水老闍黎。赤手調羹六味宜。格外家聲藏不
0556b03: 得。拈來物物是珍奇。
0556b04: 示歸根禪人
0556b05: 蕭蕭黃葉對君飄。著意聽聲聲轉遙。片片不隨流水
0556b06: 去。歸根滿地落枝稍。
0556b07: 示尼聞菴
0556b08: 平田之下古南章。出箇尼師牙爪長。不惜當陽為點
0556b09: 出。驀頭一棒絕商量。
0556b10: 示聞一監院
0556b11: 和顏為眾特殷勤。因果分明絕點塵。但使此心常不
0556b12: 昧。他年頭角自崢嶸。
0556b13: 示光照任居士
0556b14: 單刀直入展雄威。剖破當人第一機。坐致太平無箇
0556b15: 事。只教明月增光輝。
0556b16: 與光相安護法
0556b17: 宰官身也比丘心。兩相雙垂護法城。物外經綸培種
0556b18: 智。流芳千古播仁聲。
0556b19: 喜光中陳居士得子
0556b20: 德善仁賢久植耕。老來天賜一麒麟。君看世上尊榮
0556b21: 者。盡是從前福慧因。
0556b22: 復東山法兄止和尚冰泉弄影次來韻
0556b23: 泉開石壁水雲圖。弄影神駒是有無。竹舞斜風魚不
0556b24: 餌。莫教明月墮冰壺。
0556b25: 示真陽李居士
0556b26: 善覺堂前一片地。莫教荒卻變桑田。掀翻時把靈苗
0556b27: 種。果熟香飄不計年。
0556b28: 示悟道向居士
0556b29: 一葦傳來直指禪。單刀直入貴心堅。目前斬卻郤閒機
0556b30: 境。驀地頓開火裏蓮。
0556c01: 示真直楊居士
0556c02: 聞君學道心真切。動靜勿忘這箇事。一念純清萬念
0556c03: 休。一超直入如來地。
0556c04: 示真德道婆
0556c05: 持齋念佛要殷勤。便是離塵出苦津。日用尋常莫棄
0556c06: 捨。聲聲喚醒夢中人。
0556c07: 示弘珗李夫人
0556c08: 富貴聰明非偶得。還從那畔久栽培。現今受用無窮
0556c09: 盡。大好從頭檢點來。
0556c10: 瀑布
0556c11: 哮吼雲中煙外流。奔流倒挂玉龍浮。光涵秋色連天
0556c12: 碧。亂撒珍珠未肯休。
0556c13: 蚤梅
0556c14: 玉骨雲埋帶雪芳。孤標耿耿占春光。山前昨夜通消
0556c15: 息。時拂清香到艸堂。
0556c16: 半松軒偶吟
0556c17: 老學逃禪天外天。誅茅縛蓋半松軒。苔深路滑無來
0556c18: 客。肯把浮名播在先。
0556c19: 卜吉塘
0556c20: 樂農人秉性純良。脈結迴龍卜吉塘。碧水有情能遞
0556c21: 事。濁兮殃也總成祥。
0556c22: 綠蘿八景
0556c23: 綠蘿山
0556c24: 獨立嵯峨勢插天。樵歌牧笛近雲邊。眾山一目如屏
0556c25: 帳。幾片落霞共錦連。
0556c26: 繼祖堂
0556c27: 柏子燈分雙桂來。綠蘿叢裡祖堂開。直教獅子長為
0556c28: 吼。走破英靈幾艸鞋。
0556c29: 龍松崖
0556c30: 勢摩雲漢踞雄峰。頭角森森煙霧中。傳說當年沾國
0557a01: 澤。龍崖種滿大夫松。
0557a02: 九曲溪
0557a03: 漩流洄伏遶山川。九曲名谿月一灣。波綠涵空疏影
0557a04: 淡。藤華兩岸點苔斑。
0557a05: 上方閣
0557a06: 畫閣凌空勢接天。雲霞縹緲雜爐煙。登臨可共天人
0557a07: 語。俯視群巒只一拳。
0557a08: 雙獅峰
0557a09: 雙雙雄踞一峰頭。臥雪眠霜盡日幽。牙爪通身輕不
0557a10: 露。全機隱伏混春秋。
0557a11: 煙竹嶺
0557a12: 綠竹漪漪翠帶煙。虛心勁節勢摩天。投林金鳳長需
0557a13: 蔭。浮世何如君獨賢。
0557a14: 樂農村
0557a15: 綠陽峰下樂農村。淺水平田亦可耕。富庶如今通至
0557a16: 化。絃歌不減武城聲。
0557a17: 示玉琢侍者歸里
0557a18: 春水漲平橋。波濤怒亦哮。珍重玉禪者。牢把浪中稍。
0557a19: 示玉璋侍者
0557a20: 一片藍田玉。琢磨便圭璋。有時彰大用。汝器豈尋常。
0557a21: 示參識禪人
0557a22: 入道有多門。單參者一著。直教漆桶穿。大似破灶墮。
0557a23: 示尼光相
0557a24: 道無男女相。殷勤貴向上。猛然省得來。聖凡不兩樣。
0557a25: 示真麟張夫人
0557a26: 福從真實得。果向善心生。念佛心無退。飄然出化城。
0557a27: 示真鏡道婆
0557a28: 真鏡似秋月。不磨光皎潔。照徹歲寒心。無得亦無說。
0557a29: 示純和禪人
0557a30: 峰頂搆茅室。通身煙霧侵。偶來城市裏。只說白雲心。
0557b01: 示太枝靜主
0557b02: 何來行腳士。住錫白雲間。地僻無塵到。柴門靜不關。
0557b03: 春晴
0557b04: 風和花吐氣。日麗柳含煙。逸興東郊外。農夫畔在田。
0557b05: 壁間竹影
0557b06: 欲拈拈不起。擬撥撥不開。壁上磨窗影。風生亦快哉。
0557b07: 寒潭秋月
0557b08: 碧潭徹骨冷。秋月重點景。試問山中人。幾曾來照影。
0557b09: 示玄印侍者
0557b10: 一念不生。萬念自灰。惟有者箇。放去收來。
0557b11: 行實
0557b12: 師於辛亥冬。染疾日久。上首弟子讀印。率眾上方丈
0557b13: 作禮。白云某等雖親侍老和尚有年。未敢叩請和尚
0557b14: 行腳乞慈悲。為說作將來模範。師曰某才疏智淺德
0557b15: 涼行寡自救不了。豈可為後學作範模耶。眾堅請不
0557b16: 已。師曰山僧乃西蜀鄰陽人也。祖諱許遜。父諱仲登。
0557b17: 母何氏。弟兄四人。予處最小。生前勝國天啟丙寅實
0557b18: 今　皇代天命七月念三日也。時方髫齡。見伯父仲
0557b19: 科日修靜業。偕僧梵唄整肅。遂猛出塵之念。白父。父
0557b20: 不允。即不食。母曰若食即許。遂送辯融師剃落。法名
0557b21: 行林。後易發林。未幾。融師別去。父兄接回。予不茹葷。
0557b22: 後依伯父言。轉送至碧雲菴雲峰師處供事。有尊宿
0557b23: 號笑破者。予敬禮焉。一日影師兄問如何是生死大
0557b24: 事。破應聲曰將得生死來也未影禮拜破便打。予在
0557b25: 旁。不覺驚疑汗出。遂屢求指示。破曰欲明生死大事。
0557b26: 須參箇萬法歸一。一歸何處話頭。話頭若破。則生死
0557b27: 不必問人也。予雖耿耿在懷。不知下手工夫。後往隱
0557b28: 微座主處聽講楞嚴至見。見之時。見非是見。見猶離
0557b29: 見。見不能及。與萬法歸一。疑情頓發。遂請益座主。主
0557b30: 以道理釋之。又到埜愚座主處問。答一如。乃歸本菴。
0557c01: 見破師。破便問你這許多時在甚麼處。予吐實情。便
0557c02: 蒙開示。稍覺有些進益時。闖寇入川。有長者曰國運
0557c03: 將傾。死生何逃。予愕然曰生死未明乃遭此際。奈何
0557c04: 哉。於是急回省親。不日寇至。焚殺殆盡。父兄散去。漸
0557c05: 離鄉井。幾至餓死途中。走到鎮安。訪卓爾座主隨敏
0557c06: 悟師賣薪度日。有鄒士謂敏曰吾欲此子贅婿何如。
0557c07: 敏曰你自問他。予聞逃去。敏亦尾後。同參破石和尚。
0557c08: 寇亦至石又遯去。敏死生相顧。謂予曰吾老朽。勿我
0557c09: 慮。恐汝年幼。虛卻郤前工。予曰誓不以此苦退失初心。
0557c10: 敏曰汝若此。吾何多囑。潸然別去。予趨酉陽。參象崖
0557c11: 和尚。值佛誕日得稟沙彌十戒。更號恒秀。一日象問
0557c12: 曰如何是有主沙彌。予曰和尚尊重。象曰山僧耳。聵
0557c13: 時長破和尚自川來。與方丈和尚夜話予。瞌睡長曰
0557c14: 者瞌睡漢。予微笑。長忽以袖掩予口云笑什麼。便打。
0557c15: 予通身汗下。思此大事。愈加迷悶。便染大病。湯水不
0557c16: 入者屢日轉更惶恐。自忖參禪日久。今在病中。工夫
0557c17: 全無靈驗。走白象。象曰你今日方信老僧話也。予遂
0557c18: 死誓拚捨身命。咬定牙關。單提一歸何處。三四日間。
0557c19: 病乃稍退。放身便臥。忽生慚愧。急起撲地。有省。次日
0557c20: 上方丈禮謝。象問病中還作得主麼。予云時起時倒。
0557c21: 象曰萬法歸一。予曰紅爐燄裏雪花飛。象曰拶。予
0557c22: 禮拜。象便打。自此巾瓶三載。因象和尚示寂。事畢便
0557c23: 回本庵。破曰久不見汝。還我艸鞋錢來。予作掌勢破
0557c24: 休去。一日破問狗子還有佛性也無。予曰道什麼。破
0557c25: 便打。予曰趙州猶在。便隨破師閱藏於思南。得參丈
0557c26: 雪和尚。丈問那裏來。予曰思南觀音閣。丈曰大悲千
0557c27: 手眼。那箇是正眼。予便喝。丈便打。又到石谷和尚處。
0557c28: 石曰小者何來。予云老者何住。石云大家在這裏。予
0557c29: 禮拜。云適來觸忤和尚。石曰先師去世時。上座在否。
0557c30: 予云忝侍巾瓶。石曰有何祥瑞。予云紅霞蔭碧落。白
0558a01: 日麗須彌。石曰即今又作麼生。予云天下太平。石曰
0558a02: 不妨驚人辭去抵石扦得圓具於破石和尚處。不意
0558a03: 通城殿下及劉太史強住須谿。遂約同參念。餘人打
0558a04: 七。至第六夜。聞報鐘聲。脫然徹去。不見有一物為礙。
0558a05: 悲喜交集。又值戒和尚示寂。門下無人。予於廬塔一
0558a06: 十三載。時天隱和尚有書。欲予出山。不得已巳。往見之。
0558a07: 隱便問向聞子名未見子形。覿面一句。作麼生道。予
0558a08: 云十箇指頭八箇又隱。曰大似保福道底。予便問世
0558a09: 尊未出母胎。度人以畢。意旨何如。隱曰梅開不待春
0558a10: 風發。予云百雜碎了也。次日隱示予偈曰。坐破蒲團
0558a11: 一物無。已己知無物是工夫。云云。遂辭回向梵晉山住。
0558a12: 靜三載。庚子秋。有萬峰之行。與本師雲幻和尚邂逅
0558a13: 相逢。冤家聚首。是年三十五歲也。壬寅元旦。師上堂。
0558a14: 拈拄杖示眾云。吞卻郤乾坤世界了也。你諸人若眼目
0558a15: 定動。白雲萬里。予出問乾坤世界即且置。子承父業
0558a16: 時如何。師云好手手中呈好手。紅心心裏中紅心。便
0558a17: 將源流拄杖袈裟一齊擲下。曰吾得本師寶印三昧
0558a18: 以來。未常輕許一人。今日事不獲已。轉授於汝。善自
0558a19: 護持。云云。予意秪圖自了隈嵒傍穴以適餘生。豈敢
0558a20: 出醜人前。卻郤被你諸人及劉太史眾護法勉予應箇
0558a21: 時節。做成不了公案。以至逗漏。及此是不唧溜中之
0558a22: 不唧溜漢也。若是伶俐。衲僧舉尾知頭。那有許般工
0558a23: 夫。毋勞久立。伏惟珍重。
0558a24: 綠蘿禪寺碑記
0558a25: 夫佛祖以一大事因緣。故出現於世。究其所以。無非
0558a26: 開覺群迷。俾明自性而已。然眾生根器不齊。則自性
0558a27: 豈易明歟。且爾迷途未復。菩提涅槃尚在遙遠。苟不
0558a28: 遵修福慧以基之。何由得達於彼岸哉。蓋恒禪師之
0558a29: 闢綠蘿繼祖堂者。原佛祖之心行。知眾生不能自拔。
0558a30: 方便演唱。隨機淺深。譬如大海。蚊虻阿修羅飲者皆
0558b01: 得飽滿。而弘法利生之心至悉矣。秀師得法於蜀都
0558b02: 破山師翁。嫡嗣雲幻和尚。自是遊黔而來。說法於滇
0558b03: 之開化吉祥。蒙自鹿苑彌勒。大隱沅江萬壽。雖住諸
0558b04: 大名剎。毫無假借。既謝事吉祥。退隱綠蘿。頓成寶所。
0558b05: 千峰拱峙。疊嶂飛雲。谿流環澗。洄遶平田。可耕可食。
0558b06: 無適不好。獨怪綠蘿。乃荊棘場地。虎跡狼跡。樵歌放
0558b07: 牧俱不敢入。不知幾許年來。特留此片袈裟地以待
0558b08: 恒禪師作開山鼻祖。事亦奇矣。總之。時節因緣斯院
0558b09: 也。始創於丁巳已之春。而成於戊午之夏。雖猓僰之眾。
0558b10: 趨走恐後。而佛殿法堂。而方丈三門。而廚庫寮舍。而
0558b11: 寶像莊嚴。金輝玉射交光。映徹前後。所費豈止一二
0558b12: 千金。而工不下萬餘也。飯堂食眾濟濟。多士法席之
0558b13: 盛。滇南罕見。成千古之祖域。為現今之法窟也。時節
0558b14: 因緣苟可強乎。時有里人譚璉王伯鼎等。將謎奈寨
0558b15: 無主荒田若干畝。該糧一石五斗。歲歲賠納。民甚苦
0558b16: 之。於是僉議送入綠蘿。而作焚修。常住聽其徒眾。招
0558b17: 佃開墾。惟辨正項錢糧。特以此意達之於余。余亦為
0558b18: 國賦有賴。民累以除。梵剎可永。一舉而三得焉。乃盡
0558b19: 免其雜派差役。任給照以存之。乃勒石垂諸久遠。以
0558b20: 為後之不知者示也。嗟乎。莫為之前雖盛而弗傳。不
0558b21: 為之記雖美而弗彰。今有其地。有其堂。有其田。有其
0558b22: 僧。俾能世世守之。燈之。續之。於以供奉千百年之香
0558b23: 火。晨昏鐘鼓以提撕警覺於愚不肖。則此一寶坊雖
0558b24: 在蠢爾椎結之中。端不異西方極樂國土矣。因為之
0558b25: 記。而說偈曰。
0558b26: 天生綠蘿。不崩不騫。星霧在址。雲泉在巔。神龍守之。
0558b27: 破荒立禪。綠蘿既開。式是蓮臺。瞻之仰之。以奉如來。
0558b28: 維彼夷方狡焉。其狂仇則爾記。恩則爾忘。一眥一睚。
0558b29: 何時可解。其愆如山。其業如海。願爾有眾。勿貪勿嗔。
0558b30: 種此菩提。以樹爾身。願爾有眾。勿軋勿傾。飲此甘露。
0558c01: 以淨爾心。世界何窄。心性何寬。諸天佛祖。與爾同歡。
0558c02: 罔念則狂。返念則覺。雖則殊方。有同極樂。
0558c03: 康熙己未孟夏開郡守建陵恕菴何清撰
0558c04: 綠蘿恒秀林禪師語錄卷下終
0558c05: 　沅江開郡安南樂農四眾同刻
0558c06: 　沅江阿迷彌勒蒙白既山縣開化安南樂農皈依
0558c07: 　弟子信官李壽等同刻伏願法界之內華藏海中
0558c08: 　人人自性宗通個個心華燦發情與無情同緣種
0558c09: 　智
0558c10: 　　門人　光定
0558c11: 　　　　　玄微　校對
0558c12: 　　嘉興吳知先書　　倪爾繩刊
0558c13: 康熙甲子仲春　吉旦禾郡楞嚴寺般若坊藏板
0558c14: 
0558c15: 
0558c16: 
0558c17: 
0558c18: 
0558c19: 
0558c20: 
0558c21: 
0558c22: 
0558c23: 
0558c24: 
0558c25: 
0558c26: 
0558c27: 
0558c28: 
0558c29: 
0558c30: 
0559a01: 附錄
0559a02: 　天童叔翁。上山下曉。老和尚為雲南恒秀法姪。掃
0559a03: 　南山先老和尚祖塔。請上堂。
0559a04: 　佛佛授手。祖祖傳持。開鑿人天眼目。挽回上古風
0559a05: 　規。此乃我
0559a06: 　密祖崛起。太白勒轉滹沱。時之機用普天匝地。緇
0559a07: 　流莫不遭其塗毒。受其噓吹。然克紹嫡傳。秖獲二
0559a08: 　六真種。茲馳瓣香遠供　塔頭即法伯雙桂老人
0559a09: 　之嫡孫恒秀林公也。能於滇黔。繩其祖武。飲水知
0559a10: 　源。難忘木本。不遠萬里虔齎淨資。恭啟山僧。向人
0559a11: 　天眾前。為伊拈出驀豎拂子云大眾。且道拈出後
0559a12: 　如何。優曇花正開。清香來不徹。擲拂子。下座。
0559a13: 復書
0559a14: 　伏以大道無方敲唱。全憑乎師子。祖燈赫奕弘揚。
0559a15: 　必賴乎偉人。雖域有九區。而法無二致。縱途分南
0559a16: 　北。而轍合古今。惟我恒公賢姪和尚。心傳雙桂。派
0559a17: 　出天童。寶劍橫揮。開瘴癘於桂林象郡。慈雲遍溥。
0559a18: 　振滹沱於滇水黔川。化被南天。聲馳嶺表。實惟師
0559a19: 　門有幸。三十八世之獦獠重見于今。真乃孝念殷
0559a20: 　誠。十千餘里之窣堵。遙虔瞻禮。三門增彩。四眾歡
0559a21: 　騰。切惟朽　髮白齒頹。德涼道儉。肩祖庭之巨任。
0559a22: 　日夕徬皇。接玉啟之揄揚。中心愧悚。清齋上獻。大
0559a23: 　惠均霑。遠承申請。欲鼓兩片脣皮。深自思惟。卻無
0559a24: 　一言可說。憑宣膚語。勉應來機。即所謂驚雞足之
0559a25: 　定。挽熊耳之宗者。奚不深有望於賢姪也耶。雲天
0559a26: 　修遠。良晤難期。草復神馳。曷勝繾綣　寄贈。
0559a27: 　太白燈傳黔水外。繩其祖武最艱時。不忘木本馳
0559a28: 　天末。信是吾家白額兒。
