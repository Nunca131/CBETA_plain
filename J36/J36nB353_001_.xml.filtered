0539a01: 雲幻宸禪師語錄序
0539a02: 昔賢山堂究宗風要訣云貴大家唱和勝鶖子神通
0539a03: 語言文字由來尚矣是以啐啄同時隨機收放不憚
0539a04: 分門別類為後學詮解及論至離四句而一槌粉碎
0539a05: 無一舌而九曲珠通又似有語要歸無語而無言卻
0539a06: 勝有言且禪宗悟此關捩獨露真機余蒞阿與恒秀
0539a07: 禪師晤輒開生面者三數年于茲壬子冬秀師舉本
0539a08: 師雲幻和尚遺帙問序於予予閱一過知幻翁非閉
0539a09: 門作活獨了自身者從來教外別傳貴乎能信更貴
0539a10: 乎能知知明守確然後說法見性如觀掌上了了分
0539a11: 明入廛勘驗如風如箭垂手棒喝如電如雷幻翁乃
0539a12: 破山老和尚哲嗣負荷正宗紹隆嫡統者矣所以高
0539a13: 坐曲彔木床茹納乎當世歸依幻翁往矣語默鉗鎚
0539a14: 具在遺編秀師乃能以鐘鼓羅前溯耳識之真青黃
0539a15: 交映傳眼入之玅秀師能不負師而能自師蓋其宗
0539a16: 祖高明子孫光大繼自今恢弘道器丕振前徽宗風
0539a17: 要訣嗣續雲仍詎獨幻翁一集是珍也歟。
0539a18: 時
0539a19: 康熙癸丑春古臨弟王民皞書於滇南阿迷署之朗
0539a20: 鏡軒
0539a21: 
0539a22: 
0539a23: 
0539a24: 
0539a25: 
0539a26: 
0539a27: 
0539a28: 
0539a29: 
0539a30: 
0539b01: 雲幻宸禪師語錄
0539b02: 嗣法門人發林等編
0539b03: 順治戊戌師在梁山縣福國衣缽寮受巴州眾護法
0539b04: 請住龍潭中峰禪寺開堂日師於諸檀護手中接疏
0539b05: 示眾云兩行文字點畫分明不可私蓋囊藏卻煩維
0539b06: 那宣過宣畢指法座云華王寶座物外全超坐斷威
0539b07: 音當陽顯露以拄杖劃一畫云會麼踞虎頭兮收虎
0539b08: 尾握斷雲處覆雲流遂陞告香云此瓣香端為祝延
0539b09: 今上皇帝聖躬萬歲萬歲萬萬歲伏願龍垣不廄千
0539b10: 乘馬寶殿時歡六合雲次拈香云此瓣香奉為諸王
0539b11: 殿下滿朝文武伏願金枝長茂盛玉葉永芬芳窮盡
0539b12: 世間理頓證佛菩提再拈香云此一瓣香懷抱甚分
0539b13: 明八字無兩爇向罏中端為供養現住梁山縣萬
0539b14: 竹山福國禪寺傳曹谿正脈第三十五世破山大和
0539b15: 尚用酬法乳之恩斂歛衣趺坐上首白槌竟師云一門
0539b16: 超出彈指了達無為兩眼豁開宛然頓證妙果心心
0539b17: 是佛何必尋劍刻舟念念即空豈在離波覓水千江
0539b18: 月映處處百億化身萬樹春回在在隨緣應感婬房
0539b19: 酒肆即是彌勒道場虎穴魔宮原來釋迦寶所舉一
0539b20: 明三坐斷人天異路知十畣百不落凡聖階梯堪報
0539b21: 不報之恩用作無為之化堯日舜日以增輝金輪法
0539b22: 輪而常轉正當恁麼時祝國利生一句作麼生道四
0539b23: 海狼煙都掃盡萬邦只教樂昇平。
0539b24: 上堂問天不蓋地不載底人來也請師直接師云非
0539b25: 汝境界進云風清月白師云莫向閒處說僧禮拜師
0539b26: 便打乃云雪峰上堂輥毬不是好心禾山上堂打鼓
0539b27: 不是好心以拂子左右擊云大眾會麼不因葉落夜
0539b28: 來雁錦國秋聲何處聞喝一喝下座。
0539b29: 上堂問如何是學人當來和尚師云金雞飛鳳闕進
0539b30: 云如何是和尚當來學人師云玉驥出龍城進云恁
0539c01: 麼則大家同唱劫初春師云蹉過也不知進云學人
0539c02: 禮拜去也師云不禮拜更待何時乃云菩提種子人
0539c03: 人具足逢時節而萌芽般若靈苗箇箇不無遇雨露
0539c04: 而增長一塵入正受大地冷湫湫諸塵三昧起虛空
0539c05: 鬧浩浩驀豎拂子召眾云菩提般若總在箇裏諸塵
0539c06: 三昧不出於中有時賓中主有時主中賓且賓主混
0539c07: 融一句作麼生道覓火和煙得擔泉帶月歸。
0539c08: 臘八上堂一坐六年孤卓卓奇哉子半冷生光豁開
0539c09: 眉眼空天際突出明星古道場遂震威一喝下座。
0539c10: 上堂千聖同轍萬靈一揆無言立言無名顯名或觀
0539c11: 妙蓮華或指水中月正法眼破沙盆蓋覆乾坤西來
0539c12: 意鐵彈子穿回鼻孔上智之士拂袖知歸中下之儔
0539c13: 未免停思人貧智短馬瘦毛長機輪轉處作者猶迷
0539c14: 良久卓拄杖一下云庭前舞罷休思曲醉後添盃興
0539c15: 未闌下座。
0539c16: 上堂問經教佛語讀者云何不見性師云吾無隱乎
0539c17: 爾乃云當陽顯示露布全身體若太虛縱橫十字驀
0539c18: 豎拄杖云會麼如斯會得多子塔前分半座全主全
0539c19: 賓少室堂中垂一語大機大用知幻即離不作方便
0539c20: 離幻即覺亦無漸次何以故眼裏不著沙耳裏不著
0539c21: 水人人懷滄海之珠箇箇抱荊山之玉啟無為之化
0539c22: 行不言之教要津把斷不涉階梯喝下承當箭鋒相
0539c23: 觸正恁麼時如何委悉以拄杖劃一畫云劃斷千峰
0539c24: 頂白雲獨占高。
0539c25: 上堂問一法若有毘盧墮在凡夫萬法若無普賢失
0539c26: 其境界離此二途請師速道師云東者東邊坐僧禮
0539c27: 拜師云西者坐西邊問如何是西來的的意師云久
0539c28: 雨未晴進云人意俱盡時如何師云乾坤大地乃云
0539c29: 久晌未登堂剛被維摩眾舉揚昔日龐公曾有語及
0539c30: 第心空選佛場明歷歷絕覆藏拈華微笑解承當惟
0540a01: 有中峰不恁麼一條白棒絕商量擲拄杖下座。
0540a02: 元旦上堂堯風浩蕩舜日熙明祖意現成無勞指註
0540a03: 拈起則天迴地轉放下則地轉天迴南山起雲北山
0540a04: 雨張公喫酒李公醉古往今來遷復變箇中元不異
0540a05: 絲毫雖然如是且祝延一句又作麼生燒香只願干
0540a06: 戈息秉燭惟祈宇宙清。
0540a07: 解制上堂有佛處不得住無佛住急走過中峰院裏
0540a08: 大開罏方來衲子箇箇煉得骨露皮穿恰好寸絲
0540a09: 不挂上無攀仰下絕己已躬出門撞著瞎波斯未免身
0540a10: 沉於海底諸人切莫動著一絲毫頭動著則與三十
0540a11: 棒復喝一喝云脫。
0540a12: 上堂明歷歷活潑潑大千沙界無著落驀豎拂云知
0540a13: 不知莫向意根生卜度喝一喝下座。
0540a14: 師誕上堂目前無佛法領取目前機既取目前機何
0540a15: 用目前法乃呈杖云大眾者是拄杖子如何是目前
0540a16: 機卓一卓云者是目前機如何是目前法復卓一卓
0540a17: 云還見麼如其見得便見三世諸佛歷代祖師資生
0540a18: 之期若見三世諸佛歷代祖師資生之期即見人人
0540a19: 自己已屢世父母歷代宗親資生之期見得屢世父母
0540a20: 宗親資生之期方見中峰資生之期箇箇到者裡純
0540a21: 清絕點凜凜孤危一眼覷破得大解脫具大總持良
0540a22: 久云且道覷破箇什麼分明拶出憍尸迦咭嘹舌頭
0540a23: 三千里擲拄杖下座。
0540a24: 己已亥冬護法曹榮寰趙正宇等請住雲峰淨慈禪寺。
0540a25: 結制上堂拈香祝聖畢乃云豎窮三際激揚少室宗
0540a26: 猷橫遍十方啟鑿人天正眼驀呈拄杖云大眾見麼
0540a27: 如其見得攪長河為酥酪變大地作黃金拈則星馳
0540a28: 電卷放則瓦礫光生山河大地動靜一如明鏡色空
0540a29: 自由自在小中現大大中現小坐微塵裏轉大法輪
0540a30: 於一毛頭現寶王剎聲聲是佛聲色色是佛色千聖
0540b01: 莫能窺佛眼覷不見荊棘林中走馬眉毛罅裏翻身
0540b02: 正恁麼時且道釋迦彌勒在甚麼處卓拄杖一下云
0540b03: 從來孝子諱爺名下座。
0540b04: 上堂本來無一物自性倚天真要會箇中意日午打
0540b05: 三更為甚馬大師一喝百丈三日耳聾眾中莫有超
0540b06: 聲獨脫者麼向無機用處呈機用無言詮處顯言詮
0540b07: 淨裸裸坐地赤灑灑徘徊覿體承當了無向背脫或
0540b08: 未然你諸人一條窮性命落在山僧手裏時有僧一
0540b09: 喝師云山僧被你一喝僧旋一匝而出師云好興逆
0540b10: 水波莫隨風力轉便下座。
0540b11: 上堂舉釋迦老子道若有一人發真歸源十方虛空
0540b12: 皆悉銷殞演祖云若有一人發真歸源十方虛空錦
0540b13: 上鋪華師云若有一人發真歸源十方虛空拄杖頭
0540b14: 現盧舍那身豎則萬境全彰放則虛空粉碎然雖如
0540b15: 是荊棘林中下腳易月明簾外轉身難卓拄杖下座。
0540b16: 上堂佛真法身猶若虛空應物現形如水中月驀呈
0540b17: 拄杖云大眾釋迦老子來也諸人見麼若向者裏見
0540b18: 得塵塵盡是釋迦剎剎皆為彌勒所以道無邊剎海
0540b19: 自他不隔於毫端十世古今始終不離於當念且道
0540b20: 正恁麼時如何委悉潑油見火渾無事雪上加霜經
0540b21: 幾秋復舉南泉示眾云文殊普賢昨夜三更甚鬧各
0540b22: 與二十棒趕出院去趙州云和尚棒教阿誰喫泉云
0540b23: 王老師在甚麼處州乃禮拜師云禮拜即不無且道
0540b24: 者二尊宿還有優劣也無若有文殊普賢在什麼處
0540b25: 若無趙州禮拜又作麼生分析良久云數聲清磬是
0540b26: 非外一箇閒人天地間下座。
0540b27: 上堂問昔日中峰今朝雲峰是同是別師云神出鬼
0540b28: 沒進云此意如何師云長安路上家家月萬里無雲
0540b29: 萬里天乃云窮諸玄辯若一毫置於太虛竭世樞機
0540b30: 似一滴投於巨海騰波沸海全體蕩空物物殊彰頭
0540c01: 頭顯露放開則玉轉珠迴把住則黃金失色是以得
0540c02: 大機顯大用在在不涉廉纖處處斬釘截鐵牢關把
0540c03: 斷水泄不通千聖并行萬靈同轍正恁麼時如何委
0540c04: 悉陋巷不騎金色馬回頭卻郤著破藍衫下座。
0540c05: 上堂人天號令佛祖規模不涉階梯突出難辨人人
0540c06: 眼裏有睛豈向他覓個個鼻孔撩天殊彰異彩正恁
0540c07: 麼時如天普蓋長見日月光輝似地普擎萬古山河
0540c08: 永固東出西沒運轉璇璣艸木叢林全彰奧旨纖毫
0540c09: 頭上悉是威光一毛孔中盡成華藏淨裸裸赤灑灑
0540c10: 要津坐斷凡聖難通且道箇中人來時如何豎拂子
0540c11: 云天上有星皆拱北人間無水不朝東下座。
0540c12: 元旦上堂新年頭是舊年尾舊年尾是新年頭掃除
0540c13: 新舊閒伎倆放出溈山水牯牛高也明也悠也久也
0540c14: 直得處處淳風鼓蕩人人喜氣盈眸咸歸至道之仁
0540c15: 永樂天真之化靈機廓爾智照洞然一念萬年了無
0540c16: 來去雖然如是且道祝國利生一句又作麼生萬方
0540c17: 有道歸王化一句無私樂太平卓拄杖下座。
0540c18: 上堂昔日靈山始祖翁拈華微笑逞神通拖泥帶水
0540c19: 相將去熨斗煎茶銚不同諸人且道如何是不同處
0540c20: 喝一喝下座。
0540c21: 解制上堂解開布袋頭放出箇猛虎狼藉天下人活
0540c22: 吞佛與祖俊鷹快鷂兒齊拔千鈞弩焦尾老大蟲利
0540c23: 牙爪可怖卓拄杖云惟有山僧箇楖栗輕輕敲動鹽
0540c24: 官鼓復云鼕鼕下座。
0540c25: 師誕上堂問毗藍園裏生雙林樹下滅如何是未生
0540c26: 句師云金菊正開無向背進云如何是滅後句師云
0540c27: 臘梅帶雪越精妍乃云人人道我今日生我道今年
0540c28: 今日死今年本是舊年期明年依舊從頭起釣來明
0540c29: 月賣風流誰識平天花甲子下座。
0540c30: 小參
0541a01: 小參問不住有無時如何師云艸賊敗也僧便喝師
0541a02: 云不住有無時如何僧擬議師云知你不是者腳手
0541a03: 李總戎問生死事大無常迅速兵興不息如何是好
0541a04: 師云放下來戎禮拜師乃云干戈叢裏鬥禪機兵戰
0541a05: 何如法戰奇勝鼓三撾邊燧靜凱旋且唱太平詞驀
0541a06: 拈拄杖云會麼此是佛祖戰場與五陰魔戰勝回程
0541a07: 現前大眾當此荒亂之世激揚箇事也須猛著精彩
0541a08: 如戰有功方是國家利器且畢竟如何得戰勝成功
0541a09: 去良久云主將能行令坐致太平時復舉法眼問修
0541a10: 山主云毫釐有差天地懸隔主云毫釐有差天地懸
0541a11: 隔眼云恁麼會又爭得主云某甲只會恁麼未審和
0541a12: 尚作麼生眼云毫釐有差天地懸隔主便拜師云你
0541a13: 等還知話頭落處麼因甚一得一不得且道淆訛在
0541a14: 甚麼處揀點得出許你與法眼相見脫或未然毫釐
0541a15: 有差天地懸隔。
0541a16: 小參說得須是見得見得又須說得說得見不得落
0541a17: 在見解偏枯見得說不得落在時機毒海山僧者裏
0541a18: 只饒說得分明見得徹去腳跟下好與三十棒說不
0541a19: 得見不得亦與三十棒何故雲峰門下賞罰分明。
0541a20: 小參舉馬大師翫月次問西堂正恁麼時如何堂云
0541a21: 正好修行問百丈如何丈云正好供養又問南泉泉
0541a22: 拂袖便行馬大師云經歸藏禪歸海惟有普願獨超
0541a23: 物外師云見怪不怪其怪自壞馬駒蹋殺天下人中
0541a24: 峰杰出群山外且道者三個尊宿聽取一頌臨機
0541a25: 無巧妙拈來不費工可笑棲棲者明暗怪虛空喝一
0541a26: 喝下座。
0541a27: 小參大事因緣不等閒急須提起話頭參有時參到
0541a28: 無參處覷破桃花是指南復舉玄沙到蒲田百戲迎
0541a29: 之次日問小唐長老昨日恁麼喧鬧向甚麼處去了
0541a30: 唐提袈裟角沙云料著沒交涉師云玄沙與小唐提
0541b01: 起箇事光輝祖域山僧到宕渠亦無百戲來迎只見
0541b02: 桃花滿樹試問諸人宕渠與蒲田所見是同是別良
0541b03: 久云奇逢豈例閒相識都是靈山有約來。
0541b04: 追嚴小參般若恩光週法界菩提樹茂永青青更悟
0541b05: 杖頭直指意椿萱三世悉超昇拈拄杖云大眾會麼
0541b06: 如其會得盡大地是般若光光未發時無佛無眾生
0541b07: 諸天捧華無路千聖窺覷無門今日事不獲已巳未免
0541b08: 向第二義頭作諸佛事以杖劃一畫云截斷悲傷風
0541b09: 木古人人父母盡生天。
0541b10: 小參一年三百六十日日日人忙直到頭若然會得
0541b11: 不忙底不風流處也風流且道如何是不忙底人院
0541b12: 主云不忙人不會師云三十夜到來莫道不忙好。
0541b13: 施主請小參澗水潺潺談半偈山花朵朵現全身更
0541b14: 欲山僧搖長舌分明一句絕疏親復舉龐居士問石
0541b15: 頭云不與萬法為侶者是甚麼人頭掩其口士乃有
0541b16: 省又問馬祖祖云待汝一口吸盡西江水即向汝道
0541b17: 士乃大悟師云且道悟箇甚麼如其會得居士悟處
0541b18: 便會二祖會處會得會處便會得悟處雖然檢點將
0541b19: 來都盧祗具一隻眼。
0541b20: 開示
0541b21: 師云汝等既為生死學道須當憤發其志志若不堅
0541b22: 久之便打退鼓虛度歲月有何益哉然憤志非偶不
0541b23: 是說了便罷必要立箇死限方有少分相應自覺覺
0541b24: 人自利利他互相砥礪發明此事昔佛燈封被哲侍
0541b25: 者圓枕慈明引錐白雲危坐從上古人皆如此操履
0541b26: 所以光明碩大照耀無窮或有先慧後定先定後慧
0541b27: 或定慧等持悟解雖圓亦當修證若悟而不修有花
0541b28: 無果修而不悟有果無花只教果因一徹悟解雙圓
0541b29: 如此用心何愁不到古人田地今烽煙之後聚此滿
0541b30: 堂龍象和氣藹然期會難遇若不精誠憤志更待何
0541c01: 日雖然雪後始知松柏操事難方見丈夫心。
0541c02: 開示此事貴在勇猛若猶豫便不得力所謂暫時不
0541c03: 在如同死人不落妄想便是無記如在雲霧度日毫
0541c04: 不精爽必須剔起眉毛直下覷破猛猛省省不顧危
0541c05: 亡晝夜無間前去不得後去不得從斯起大疑情自
0541c06: 然徹去珍重。
0541c07: 開示參禪最忌落在無事甲裏做活計縱參到頭白
0541c08: 齒黃也沒交涉諸兄珍重好教所謂虛妄浮心多諸
0541c09: 巧見從上諸祖不傳別法直指人心見性成佛若不
0541c10: 識取本心更向外求於妄心中復生妄境如虛空華
0541c11: 無復結果縱經塵劫亦不能成就須向二六時中舉
0541c12: 足動步迴光返照歸在一處討箇分曉始知頭頭獨
0541c13: 露物物全彰事事不周而自周法法不融而自融萬
0541c14: 境不能浸群魔不能入雖然如是不是一番寒徹骨
0541c15: 怎得梅華撲鼻香。
0541c16: 機緣
0541c17: 僧問如何是盡力句師便打進云如何是幻化空身
0541c18: 即法身師亦打進云法身空身相隔多少師云老僧
0541c19: 罪過。
0541c20: 僧問如何是奪人不奪境師云綠滿芳叢進云如何
0541c21: 是奪境不奪人師云放汝出頭進云如何是人境兩
0541c22: 俱奪師云猛虎坐高堂進云如何人境俱不奪師云
0541c23: 綠樹陰濃夏日涼。
0541c24: 僧問秋光一點露時如何師云通身無影相進云向
0541c25: 上事如何師驀頭一棒。
0541c26: 僧問如何是西來大意師云描不成進云畢竟如何
0541c27: 師云畫不就。
0541c28: 僧問終日穿衣喫飯不知是誰師云喫茶去進云趙
0541c29: 州猶在師云只聞流水響不聽落花聲。
0541c30: 頌古
0542a01: 夜睹明星
0542a02: 六年冷坐寒巖窟舌上生毛三尺足一見明星眼豁
0542a03: 開至今猶把招魂讀
0542a04: 見見之時見非是見云云
0542a05: 見見之時見不及胡僧兩眼黑如漆狸奴尾上繫金
0542a06: 鎚食到口邊難返躑
0542a07: 庭前柏樹子
0542a08: 獨立庭前柏樹子逢人那個是知己已神風散雨冷煙
0542a09: 霞翠色蒼蒼蔭到底
0542a10: 靈雲見桃花因緣
0542a11: 靈雲見道悟桃花枯木生枝又發芽莫謂玄沙猶未
0542a12: 肯從來眼裏不添沙
0542a13: 南泉斬貓
0542a14: 堪笑兩堂不唧溜無端揚出自家醜一刀兩段早橫
0542a15: 身免得臭聲千古有
0542a16: 誰字
0542a17: 誰悟誰參誰悟誰參誰誰悟悟誰誰當誰覷破覓誰
0542a18: 者始信參誰不是誰
0542a19: 狗子佛性因緣
0542a20: 無性狗子不解哮吼喚便回頭趯著便走
0542a21: 狗子有性堂堂正令咬殺佛祖來者乞命
0542a22: 有性無性人人疑著這箇畜生頭上帶角
0542a23: 聯芳
0542a24: 恒秀發林禪人
0542a25: 獅子窟中獅子兒謾將牙爪對人施有時跳法堂
0542a26: 前哮吼一聲天地寂
0542a27: 法語
0542a28: 示發榮高居士
0542a29: 明了其家所歸道路一也但不知以何為家以何為
0542a30: 路即此心者是也心外無法法外無心一心之法何
0542b01: 勞外求勉之。
0542b02: 示發忠居士
0542b03: 天地間作好人猶欲盡善況為聖賢者然聖賢事業
0542b04: 不過是安分二字以了平生且道如何即是皇天無
0542b05: 二道聖凡無兩般。
0542b06: 示發志陳居士
0542b07: 若道此事從因緣生滅中而有生滅中有不生滅者
0542b08: 可曾薦取否若向此中薦得師姑原是女人做。
0542b09: 示發洪萬居士
0542b10: 善人行善事頭頭耳法法耳無不從此一善永善然
0542b11: 後作事始知我本有不消借取他人也勉之。
0542b12: 真讚
0542b13: 初祖
0542b14: 這箇老胡心眼條直不計年華獨坐磐石舌頭無骨
0542b15: 眼有筋力曾為梁皇九年面壁遺下禍胎隻履歸去
0542b16: 面目儼然只少口氣咄休來者裏弄枯禪莫道無人
0542b17: 通消息
0542b18: 詩偈
0542b19: 行腳有感
0542b20: 萍蹤飄泊在天涯曲徑春深艸木賒渴飲清泉和月
0542b21: 掬饑挑野菜帶雲拏殘霞亂剪縫衣重怪石橫堆倚
0542b22: 杖斜翻憶古今賢哲事蒲團坐破總非他
0542b23: 遊興龍寺
0542b24: 禪林深處古瑤臺怪石玲瓏樹倒栽水鼓磯琴隨耳
0542b25: 靜松邀明月上窗來雪埋峭壁生苔滑花綻疏籬繞
0542b26: 徑開幽興偶然逢勝地好將竹杖恣徘徊
0542b27: 遊三賢洞二首
0542b28: 勝跡嵯峨聳翠岑斜穿埜徑白雲深山驚風響林棲
0542b29: 鶴水滴潭鳴石操琴四壁藤華懸碧洞一窗孤月映
0542b30: 禪心缽囊到處頻開展無事蓬居問主人
0542c01: 古洞悠然別有奇孤雲野鶴任棲遲桃紅柳綠庭前
0542c02: 畫燕語鶯啼壁上詩靜裏聞聲風撼竹窗前見影月
0542c03: 臨池渾忘世慮消炎暑寂寞空山到者稀
0542c04: 春雪
0542c05: 東風昨夜忽衝霄吹落梨花處處飄古木枝枝皆吐
0542c06: 玉層巒疊疊盡垂瑤空中有色徒增粉眼底無沙那
0542c07: 著標萬境皓然堪一臥也知幻裏幻真超
0542c08: 山居
0542c09: 疊疊峰攢疊疊峰白雲深處寄孤蹤松窗日曉夢初
0542c10: 醒瓦缶茶烹味正濃雨過徑苔添綠色月來池沼盪
0542c11: 荷容蕭然曳杖乘幽興林下徐行聽遠鐘
0542c12: 懷雪臂法兄和尚二首
0542c13: 幽徑穿林繞亂峰計窮無處覓行蹤空中華雨徒霏
0542c14: 座簾外風雲枉度鐘泉帶月明流石缽衲和山靄挂
0542c15: 巖松應知慧遠清翛榻未許伊人禮玉容
0542c16: 攜笻直上白雲峰曲徑飛泉過幾重卓錫瀠洄梅嶺
0542c17: 月浮杯蕩漾錦江風深山寂寂無人語澗水滔滔有
0542c18: 句通展轉憶君還憶德幾回敲韻話青松
0542c19: 擬石屋韻
0542c20: 白衣擬類佛袈裟遍體毿未易嗟見客臨筵畏似
0542c21: 虎逢人拈箸活如蛇青山高枕猶添夢綠水當窗儘
0542c22: 落花道眼風塵何日盡長歌一曲出煙霞
0542c23: 遊朝陽洞
0542c24: 洞中笑覽玲瓏石涌出天泉特地流崖畔笙歌明歷
0542c25: 歷谿邊藻韻自悠悠瓊扉不鎖煙霞幕皓月明連艸
0542c26: 木秋看水看山時看鶴忘機得意興偏留
0542c27: 晚眺二首
0542c28: 閒閒無箇事登臨萬里賒拽杖來谿谷翹首望煙霞
0542c29: 嶽頂嵐光淡波心月影斜遙看天際外樹樹集寒鴉
0542c30: 薄暮入孤峰山重水亦重依依雲駛懶數數鳥爭桐
0543a01: 徑僻人留跡風高松韻濃野情無限意多在月明中
0543a02: 春日同友人歸話月山舍
0543a03: 攜笻歸隱處花徑鳥聲幽冰釋魚龍躍山空水月浮
0543a04: 同君青嶂外伴我白雲遊翻憶舊蓮社聊將詩賦酬
0543a05: 山居
0543a06: 茅屋深幽處流泉咽谷鳴奇峰藏怪石涼月映心清
0543a07: 塵靜餘空寂客來懶送迎扶笻舒野望雲從足下生
0543a08: 春日訪玉環老宿新建善寓庵
0543a09: 精藍新卜築覽勝蹋莓苔芳艸穿籬長藤花繞逕開
0543a10: 扁舟簾外渡皓月榻邊來談罷空林事與君笑一回
0543a11: 訪聖幢法兄和尚新建南林精舍
0543a12: 竹院喜新搆招提傍古城鐘聲傳石窟月影數華莖
0543a13: 戶外碧峰秀階前綠沼平炊茶偕盛友相共話無生
0543a14: 送天鏡之江南
0543a15: 不覺春帆動知君去去忙香飄梅已巳亂雨霽柳初狂
0543a16: 別路千山遠離思一水長回看新白足永趾桂林香
0543a17: 元旦問水
0543a18: 日暖乘初興尋幽問水源谿深梅帶雨谷冷石生煙
0543a19: 動影涵青嶂搖波浸碧天悠然環古洞疑是臥龍潛
0543a20: 山居七首
0543a21: 箬笠癭瓢挂壁間行蹤放下自安閒把茅不比尖頭
0543a22: 屋縱有柴門不用關
0543a23: 遯世安禪住此山蒲團七破始知閒翛然突出凡塵
0543a24: 外不結跏趺不掩關
0543a25: 卜築尋幽去住山栽松種竹日消閒雲封古逕無人
0543a26: 到滿目青山盡祖關
0543a27: 未到深山似有山到來何處不安閒寥寥瞪目無他
0543a28: 物唯見松華度竹關
0543a29: 一層山外一層山展缽隨緣出世間記得空生巖下
0543a30: 坐月移華影到禪關
0543b01: 忘情樂道住深山境寂塵空處處閒諸念已巳隨流水
0543b02: 去懶跏趺坐邁玄關
0543b03: 落花流水滿谿山一徑蒼苔伴我閒閉戶無人春寂
0543b04: 寂月篩竹影映禪關
0543b05: 巖軒四首
0543b06: 悠然別是一天台誰縛柴門傍石開四壁水光堪逸
0543b07: 興藤花風送落新階
0543b08: 傍崖卜築亭空寂一任煙雲集幾堆頑石點頭機自
0543b09: 化時人莫作等閒猜
0543b10: 天連水也水連天亭啟窗看紫霧懸幸有流泉知此
0543b11: 意卻郤來杖底共談禪
0543b12: 洞天勝概古今奇策杖頻登訪故知謾道幽懷偏隱
0543b13: 處好將空缽挂高枝
0543b14: 種竹
0543b15: 攜鋤種竹敲新韻掬水澆華惺舊顏煮石暇時延野
0543b16: 客一谿雲月冷禪關
0543b17: 行腳
0543b18: 野衲尋芳度嶺頭晴空一望露清秋孤圓伴宿林梢
0543b19: 月煙水盡從缽裡收
0543b20: 遊玉仙洞
0543b21: 古洞嵯峨信步投殘霞幾片挂峰頭崎嶇怪石如聞
0543b22: 法聳立崖臺不記秋
0543b23: 初春
0543b24: 層巒一徑望天涯拄杖翻雲客興賒舉步尋芳煙水
0543b25: 際不知何處折梅花
0543b26: 雪梅
0543b27: 紛紛玉屑夾雲浮峰頂摩天盡白頭秖有寒梅色不
0543b28: 改一枝獨放玉林丘
0543b29: 除夕
0543b30: 嚴寒殘臘接三陽移舊迎新歲月長坐對談心忘夜
0543c01: 永江風吹送玉梅香
0543c02: 元旦
0543c03: 人間此日鬧喧天山寺幽閒不計年欲覓頭陀深隱
0543c04: 處雪梅花下聽流泉
0543c05: 別顏文學
0543c06: 重道如山不可違悵然送我過柴扉東風未識離人
0543c07: 意惱亂梅華點客衣
0543c08: 壽大枝監院
0543c09: 菩提種自威音前經幾嚴霜色相鮮覷破悠然光彩
0543c10: 麗何須更祝大椿年
0543c11: 送蒼松法兄和尚歸峨眉
0543c12: 一重山外一重天蹋碎峨眉月正圓援物莫嫌伸臂
0543c13: 晚時拈白棒絕狐禪
0543c14: 示慧光禪人
0543c15: 湛湛碧潭浪滔天翻然錦水活龍眠他時奮甲騰霄
0543c16: 漢布雨施雲澤大千
0543c17: 示眾五首
0543c18: 學道猶如敵萬兵頻敲勝鼓始回程狼煙掃盡塵氛
0543c19: 泯功就誰思細柳營
0543c20: 金剛戒體露堂堂皎潔無瑕滿月光一映千江隨浪
0543c21: 卷剎塵都是苾芻香
0543c22: 參禪端的戒為先二六時中痛著鞭識得通身渾是
0543c23: 戒從前持犯一齊捐
0543c24: 參禪端的戒為先枯木寒灰是病淵曾憶慧能親切
0543c25: 處百思不斷紹單傳
0543c26: 參禪端的戒為先剔起眉毛子細看凡聖兩岐俱截
0543c27: 斷超然別是一壺天
0543c28: 又
0543c29: 父母未生前何為本來面咄哉大丈夫看取石鞏箭
0543c30: 父母未生前何為本來面珍重木人言虛空捉閃電
0544a01: 父母未生前何為本來面迷隔萬重山悟時一條線
0544a02: 因僧請問托缽話師示以偈
0544a03: 坐立儼然知不知巖頭密啟令人疑春風不用生愁
0544a04: 里玉兔橫眠雪裏時
0544a05: 示空凡禪人
0544a06: 刈盡荊棘了靈芝自發芽無明煩惱歇常開智慧華
0544a07: 示芝蘭上座
0544a08: 萬緣都撇卻郤樹下且跏趺坐落天邊月人間作畫圖
0544a09: 示指迷善人
0544a10: 一句彌陀佛能消歷劫愆如是念將去何愁不現前
0544a11: 山居
0544a12: 我愛深山好野徑清風掃一衲一烏藤隨方任起倒
0544a13: 又
0544a14: 靜坐不知時杜鵑晝夜啼山深忘世樂白雲共我棲
0544a15: 雲中懷友
0544a16: 雪裏懷知己巳翛然弗畏寒一般清意味秪自不相瞞
0544a17: 門弟子月賢孫普從對
0544a18: 
0544a19: 
0544a20: 雲幻宸禪師語錄終
0544a21: 
0544a22: 
0544a23: 
0544a24: 
0544a25: 
0544a26: 
0544a27: 
0544a28: 
0544a29: 
0544a30: 
0544b01: 雲幻宸禪師塔記
0544b02: 師法諱印宸蜀之忠州人也本姓萬氏童時有出俗
0544b03: 之志告二親得命十六出家廿二歲稟戒於象崖珽
0544b04: 禪師侍巾缾三載後乃訪道四方走雙桂參破山老
0544b05: 人即服膺執弟子禮法務無難久之命掌監寺辛苦
0544b06: 勞脆有所不辭無毫髮鄙吝心見於顏色而眾德之
0544b07: 後受巴州之請說法中峰淨慈二剎平生為人不肯
0544b08: 假借孤硬到底忽於康熙己已酉四月望六日在本郡
0544b09: 石鼓寺粥後入堂趺坐乃伸右足云大眾會麼吾將
0544b10: 逝矣盡十方世界都盧是者箇眾悲感乞師留偈師
0544b11: 應聲曰曠大劫來無去住縱橫應用廣流布悄然蹋
0544b12: 倒上頭關一切是非渾不顧語畢而逝世壽四十七
0544b13: 僧臘二十五嗣法弟子恒秀林月賢會等五人建塔
0544b14: 於石鼓寺之左余守開化因與綠蘿恒禪師交深有
0544b15: 年固以幻師塔記授余余愧筆頭無金剛正眼豈能
0544b16: 使幻師末後一段光明照天照地去也余即記之又
0544b17: 能窺其涯涘於萬一哉請者益篤不得已巳乃引其事
0544b18: 而為之銘曰。
0544b19: 破山峭象崖突雲幻平斷嶺嶠不借路
0544b20: 自回照無縫塔螻蟻笑一片幻雲絕孔竅
0544b21: 時
0544b22: 康熙二十一年八月十八日閩龍潯李道泰書于開
0544b23: 化署中
