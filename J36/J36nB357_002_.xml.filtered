0589b01: 秀野林禪師語錄卷第二
0589b02: 嗣法門人最正等編
0589b03: 法語
0589b04: 答武昌太守筠菴劉護法
0589b05: 大居士智種夙深顧門今大現宰官身樞機密任當
0589b06: 不啻一佛二佛三四五佛為授記也因緣時至此事
0589b07: 驀地相應今德民化物之際不落思議斯無作玅庸
0589b08: 莫可比況古謂千聖不傳參尋不到聰慧非及亦是
0589b09: 山野數十年前分疏不下處此面目絕無形容那有
0589b10: 朝聞夕死之說閤下既錯愛故不避斧鉞忉怛葛藤
0589b11: 如許。
0589b12: 荅護法天與蔣居士公求出塵未允
0589b13: 師舉古李都尉謁谷隱問出家事隱以崔趙公問徑
0589b14: 山公案荅之公於言下大悟作偈曰學道須是鐵漢
0589b15: 著手心頭便判直趣無上菩提一切是非莫管觀公
0589b16: 如是語話非辭親割愛剃髮染衣而明出世之機謂
0589b17: 古來如龐襄翁楊文公皆於塵勞富貴之中而不被
0589b18: 富貴塵勞之所籠罩親見自己本命元辰豈不直截
0589b19: 痛快乎居士天資粹美夙承弘願作塵勞中主不為
0589b20: 世網所羈棄宦向道解徹金繩慷慨行禪唯期實證
0589b21: 此正所謂出格漢子大丈夫所為耳果向者裏薦得
0589b22: 直教功滿三祇位超諸聖設或尚留觀聽慎勿外求
0589b23: 此貧道喫緊向居士道真真欲了生死必須看箇無
0589b24: 字話頭時時參究刻刻提撕者無字古德目為金剛
0589b25: 寶劍又謂斷命刀子又謂不是有無之無亦非真無
0589b26: 之無參時唯不以聰利之資自作窠臼莫於語言道
0589b27: 理虛妄情識一切經書文字古人差別機緣上穿鑿
0589b28: 支持殊不知只這穿鑿支持底念頭正是生死根株
0589b29: 若不斬斷生死根株必不能倒斷既不倒斷何所圖
0589b30: 哉待倒斷時乞示一倒斷消息來山野再進言耳祈
0589c01: 自珍重。
0589c02: 示夢齋潘居士
0589c03: 先聖只為這件事涉水登山參訪知識十年二十年
0589c04: 未得餘習淨盡逐日挨拶只待噴地折嚗地斷生死
0589c05: 利害纔奈何我不得近來求箇鐵石心腸漢子撩起
0589c06: 便行竟不可得縱有無過聰明領略認得箇光影及
0589c07: 乎問著本分事不是說些義理便玩出許多機關古
0589c08: 德云不透此關難出生死公向此門中著腳實實為
0589c09: 生死出於至誠非泛泛者可比也方今之時不為功
0589c10: 名所羈祿位所絆知進退者能有幾人唯公抽身出
0589c11: 金門撒手玉堂外可謂名遂身退古之大賢明哲亦
0589c12: 不過如是也山野固知慕道心切設以本分事相告
0589c13: 本分事者即當人本命元辰之落處也欲明此事謹
0589c14: 勿外求只將一箇如何是我本來面目話頭孜孜屹
0589c15: 屹頓在目前不可須臾放過若落意解不惟不發正
0589c16: 悟未免於話頭上強生節目前不云乎噴地折嚗地
0589c17: 斷生死利害纔奈何我不得公平生全力在於性命
0589c18: 命根不斷是非鋒起豈不聞乎我此昭昭靈靈乃自
0589c19: 生後入此殼漏子被現前種種業力驅使如今六道
0589c20: 四生莫不依此為憑仗以當主人公世間奇文玅辯
0589c21: 乃是依他發出的支節且道他是何面孔此時如不
0589c22: 諦當分曉而無始習氣未得勦絕於一切應緣處則
0589c23: 不相應矣學道人真如大火聚一切大小名相俱不
0589c24: 依倚直教空蕩蕩驀忽衝開頂隻眼照破五蘊山
0589c25: 頭纔覺一生所習都成剩事當此時節佛眼覷不見
0589c26: 便恁麼承當得真出窟獅子也。
0589c27: 示泰徵汪文學
0589c28: 今昔士人博覽群書以資識性而返記持古人言句
0589c29: 納於胸中當作事業資談柄為極則蓋以不知聖人
0589c30: 闡教之意吾佛有云如人數他寶自無半錢分然聰
0590a01: 明靈利人易入而難保任入處不深而力單弱古德
0590a02: 所謂靈利聰明人纔聞善知識說著箇事便眼目定
0590a03: 動早將心意識領解了也似此非他咎自作障礙永
0590a04: 無有悟底時節既學此道十二時中當淨意根下曠
0590a05: 劫已巳來客塵煩惱虛偽習染單單提箇無義味話頭
0590a06: 如昔有僧問雲門和尚如何是佛門云乾屎橛蘊在
0590a07: 胸中遇物應緣處不得令絲毫走作不容意地下卜
0590a08: 度思量不要別求解會者裏若無決定志半疑半信
0590a09: 則無脫落日即沒交涉古德云學道如鑽火逢煙切
0590a10: 莫休直待金星現燒然始到頭既到頭斯無作玅用
0590a11: 之心所向自蔑滯礙矣昨因居士得得來室中欲明
0590a12: 此箇大事山僧不覺忉怛如許葛藤然雖如是此言
0590a13: 發光明種子之助也請思之。
0590a14: 古越梅仙沈居士請法語求法名遂名之曰實滿號
0590a15: 之曰圜照乃云自家一片靈明玅心覿體如大日輪
0590a16: 常自圜滿昇於虛空遍照十方更無障礙嗟乎眾生
0590a17: 各各莫能正照祇為迷雲彌固何謂迷雲種種分別
0590a18: 妄想貪嗔癡愛底是若能深自悟入迷雲自消麗天
0590a19: 廓爾無所不照所以瞿曇云我於阿耨菩提實無所
0590a20: 得若有所得然燈佛則不與我授記實無所得是名
0590a21: 阿耨菩提即靈明玅心即第一義在諸佛位中不增
0590a22: 處眾生分上不減無古無今無人無我且今時緇素
0590a23: 例皆著一切聲色為窠臼何不心同虛空若同虛空
0590a24: 有少分相應縱橫無礙蕩然清淨若只迷頭認影將
0590a25: 箇見聞覺知為自己受用昭昭靈靈七顛八倒奚有
0590a26: 解脫之期得契玅心之體果能自不生情舉必全真
0590a27: 喚甚麼作境洞然無間矣如是則玅心與見聞覺知
0590a28: 會同見聞覺知與玅心交徹居迷則玅心是見聞覺
0590a29: 知惟悟則見聞覺知是玅心迷悟俱遣得失雙融玅
0590a30: 不立而玅存心不形而心合矣復偈贈曰卓爾圜常
0590b01: 心妙靈風流不減悟明星名高寂寞存僧史勝會逍
0590b02: 遙入祖庭。
0590b03: 陸安州參府李門徐氏夫人請法語心外別無佛法
0590b04: 可求一切佛法是自心具足人人本具何分僧俗箇
0590b05: 箇圜成奚論男女任他五目不能睹其形四辯莫能
0590b06: 談其狀且道端的在甚麼處良久以筆書○相云居
0590b07: 士於此薦得則契自心至體無可見無可聞無可知
0590b08: 無可覺乃至無可獲棄凡有所為悉是虛妄顛倒既
0590b09: 不可以見聞知覺則現前何以趣入而驗之箇事甚
0590b10: 非小緣然如是廣大真實法性只在己躬腳跟下且
0590b11: 不曾移易毫髮許蓋其迷昧隨妄流轉由是拽之不
0590b12: 回輓之不住其間肯於不回不住處瞥然遠離一切
0590b13: 見聞知覺能離所離一齊罄靜當念休歇而靈覺心
0590b14: 體依然露現於見聞知覺之間故從上古德默契而
0590b15: 神會自然眾緣無罣矣所以道不用纖毫修學心一
0590b16: 顆圜明光皎潔如擬別求劍去久矣復舉昔者鄭十
0590b17: 三孃保福與甘長老相看纔坐定福便問承聞十三
0590b18: 孃參見溈山是否曰是福曰溈山遷化向甚麼處去
0590b19: 鄭起身偏床而立甘曰閒時說禪口似懸河何不道
0590b20: 取鄭曰鼓這兩片皮堪作甚麼甘曰不鼓這兩片皮
0590b21: 又堪作甚麼鄭曰合取狗口鄭十三孃年十二歲時
0590b22: 隨師姑到大溈纔禮拜起溈便問這箇師姑甚麼處
0590b23: 住姑云南臺江邊住溈便喝出又問背後老婆甚處
0590b24: 住十三孃放身近前又手立溈再問孃云早箇呈似
0590b25: 和尚了也溈云去孃纔下到法堂師姑云十三孃尋
0590b26: 常道我會禪口似利劍今日被大師問著總無語孃
0590b27: 云苦哉苦哉作這箇眼目也道我行腳脫取衲衣來
0590b28: 與十三孃著孃後又舉似羅山祇如十三孃參見溈
0590b29: 山恁麼祇對還得平穩也無羅云不得無過孃云過
0590b30: 在甚麼處羅叱之孃云錦上添花比一投機緣一並
0590c01: 錄上令見賢思齊以知遠代有此女中知識與佛祖
0590c02: 同一鼻孔出氣居士雖則未至他古人田地要且亦
0590c03: 不欠少雖在內閤深閨時時善心發現刻刻向道真
0590c04: 誠而篤信宗門志尤高尚矣只如山僧恁麼說話則
0590c05: 與自心相應否設或懷疑自心未曾悟明只消將箇
0590c06: 四大分散時向何處安身立命話頭置之於懷日用
0590c07: 默默自參參時總不要作修行想亦不可作一切想
0590c08: 纔作是想便被籠絡了無纖毫憎愛之習滯於膺中
0590c09: 直以所參話頭久之純熟一旦忽然洞明此時情境
0590c10: 空能所泯則見自心全體獨露隨處自在極樂國土
0590c11: 無越此也茲因居士徵余言而為警更請法名為一
0590c12: 派遂書數語并實慧之贈他日親到古人立地處把
0590c13: 臂同行果不負余言則慧性通解矣而說偈曰語默
0590c14: 昭然不覆藏頭頭顯露獨堂皇經行坐臥無差別總
0590c15: 是心王大道場。
0590c16: 示智覃首座
0590c17: 超卓穎悟之士矻矻意於此道要以宗正眼照破義
0590c18: 路透出心性不拘限量徑截大解脫大休歇場此段
0590c19: 乃諸佛歷祖所證金剛正體直指玅心此詎存知解
0590c20: 墮機括單見淺聞者所可測度是故古之大達之士
0590c21: 不圖淺近志欲直徹綿密穩當等閒千人萬人羅籠
0590c22: 不住直趣向上大解脫大休大歇之場若有一毫聖
0590c23: 解不盡即是我見未忘故吾佛於雪山六年支離皆
0590c24: 沒交涉忽睹明星露出面皮久默斯要三百餘會初
0590c25: 不明破但隨機引接俟時節到來下梢結角於鷲嶺
0590c26: 拈華會中百萬英傑唯飲光頭陀一鉤便上謂之教
0590c27: 外別傳之旨若諳形容更無類者即空劫前已巳漏逗
0590c28: 了也是故從上覷破漢不免漏泄分付將錯就錯西
0590c29: 來大意喧示四海流通遍界自此遞立門戶五家七
0590c30: 宗雖然如是從來大達之士不喫此等茶飯且如何
0591a01: 諦當須知六合外別有好商量所以道密授此印是
0591a02: 第二重公案至於本色衲子未舉先知未言先契尚
0591a03: 少知落著如與迦文老人金色道者碧眼老鬍共一
0591a04: 坐具地方垂手殺人活人始無窠臼然後不虛印可
0591a05: 也還委悉麼不見尊宿云神仙秘訣父子不傳。
0591a06: 示梁山鑑西堂
0591a07: 承當斯事必英傑漢道業內克才器宏遠活卓卓地
0591a08: 使千聖摸索不著所以云紹隆佛種非為小事諦審
0591a09: 先宗是何標格唯過量大解脫人始善弘荷保祕從
0591a10: 上師資相聚切磋琢磨集學植德勵行修身十年二
0591a11: 十年鏟去枝葉直見根蒂得意之後埋光鏟彩造次
0591a12: 不凡或山居或行化一味信緣不生諸見有大志貴
0591a13: 守節絕事人情不巡細檢平生無矯飾不為事物所
0591a14: 遷足以道德節義教化叢林拳拳奉行垂範後世所
0591a15: 以先聖之遺規至今由未泯矣是故人能弘道非道
0591a16: 弘人今既作其兒孫具金剛正眼流通大法務報佛
0591a17: 恩雖然切忌希名苟利乃宜追復古風茲吾之深祝
0591a18: 也。
0591a19: 示立宗彌宗法海三禪者
0591a20: 時承遠涉不棄荒剎知公道念愈堅菩提心切尋求
0591a21: 師友實為生死壞衲清苦誰人肯作今既除髡滿昔
0591a22: 所願若非大力量漢誠難至此冷淡門庭今日山僧
0591a23: 不免叮嚀一番日用間當違其現業除其助因不倚
0591a24: 聰明將岐路為究竟莫向聰慧氣魄上著力只要退
0591a25: 步知非乃悟與未悟所共遊徑己已事不明切莫便休
0591a26: 我此門中無你分曉處但盡凡情別無聖解何謂凡
0591a27: 情遇逆即怒遇順則喜憎之則離愛之即著是則稱
0591a28: 譽非則謗毀及取捨善惡分別種種者是果到聖凡
0591a29: 情盡迷悟識消又何惜餘光也耶若未徹窮底根終
0591a30: 非到家時節惟自珍重。
0591b01: 拈頌
0591b02: 舉釋迦牟尼世尊初降生一手指天一手指地周行
0591b03: 七步目顧四方云天上天下唯吾獨尊後雲門云我
0591b04: 當時若見一棒打殺與狗子喫貴圖天下太平師拈
0591b05: 云世尊纔生能手舞足蹈稱尊天上人間須則氣宇
0591b06: 如王爭奈瞻前不能顧後雲門須有殺人刀而無活
0591b07: 人劍若據山僧直是好笑且道笑箇什麼笑賊過後
0591b08: 張弓。
0591b09: 脫體堂堂出門指天指地自稱尊當時莫怪韶
0591b10: 陽老只為垛生招箭痕。
0591b11: 舉僧問九峰虔云承聞和尚有言諸聖間出祇是傳
0591b12: 語人是否師曰是曰世尊一手指天一手指地云天
0591b13: 上天下唯吾獨尊和尚為甚麼卻喚作傳語人師曰
0591b14: 祇為一手指天一手指地所以喚作傳語人師拈云
0591b15: 九峰善能利刃上舐蜜不覺舌頭血滴者僧慣會蠱
0591b16: 毒中嘗水未得衣錦還鄉當時我若在會見他師僧
0591b17: 與麼道各與三十拄杖不惟師僧伎倆全消亦免後
0591b18: 人傳言送語。
0591b19: 淨圜玅體絕埃塵佛祖猶然總未親一貫初無來
0591b20: 與去瞿曇甘做不良人。
0591b21: 舉世尊初於臘月八日明星出時忽云奇哉一切眾
0591b22: 生具有如來智慧德相但以妄想執著不能證得師
0591b23: 拈云瞿曇輕金輪位隈藏草座雖則因禍致福也是
0591b24: 金彈換泥丸何也瞿曇只看絲綸上不見蘋白對蓼
0591b25: 紅。
0591b26: 黃面瞿曇見未圜分明打失一雙眼白雲繚繞雪
0591b27: 山在不免被人道擔板。
0591b28: 舉世尊一日陞座大眾纔集定師拈云一例受欺謾
0591b29: 文殊白椎云諦觀法王法法王法如是拈云草裏漢
0591b30: 世尊便下座拈云雪上加霜雖則覿面提撕也是一
0591c01: 場敗闕。
0591c02: 百萬人天兢大雄風行雲集已其中翻身獅子絕
0591c03: 蹤跡何必文殊椎下通。
0591c04: 舉世尊一日敕阿難食時將至汝入城持缽難應諾
0591c05: 曰汝既持缽當依過去七佛儀式難遂問如何是七
0591c06: 佛儀式佛召阿難難應諾佛曰持缽去師拈云世尊
0591c07: 在阿難圈繢裏還有人出得麼要見七佛儀式天地
0591c08: 懸隔。
0591c09: 從前佛式沒邊表各各男兒不欠少未解懸崖雙
0591c10: 手拋無非到此打之遶。
0591c11: 舉文殊師利令善財童子採藥云是藥者採將來善
0591c12: 財遍採無不是藥卻來白云無不是者殊云是藥者
0591c13: 採將來善財拈一枝草度與殊殊接得示眾云此藥
0591c14: 能殺人亦能活人師拈云文殊善財莖艸上定綱宗
0591c15: 掌握中全殺活須則用處天然也是重添眼裏華西
0591c16: 來要與二老把手共行遂拈拄杖云若道得一任褒
0591c17: 貶如道不得藥病相治。
0591c18: 善財拈與文殊用殺活手中任奪縱歷劫明明絕
0591c19: 覆藏怜兒不覺重賣弄。
0591c20: 舉西天初祖摩訶迦葉尊者見世尊在靈山會上拈
0591c21: 起一枝華以青蓮目普示大眾百萬聖賢悉皆罔措
0591c22: 惟迦葉破顏微笑世尊乃曰吾有正法眼藏涅槃玅
0591c23: 心實相無相微玅解脫法門付囑於汝汝當護持流
0591c24: 通無令斷絕師拈云黃面漢四十九年葛藤不了臨
0591c25: 末梢頭落節白眉翁可怜有理不解自伸換卻一隻
0591c26: 眼百萬聖賢略較些子。
0591c27: 世尊拈起華來示漏泄幽香遞噴鼻百萬聖賢眼
0591c28: 豁開飲光微笑欠瞥地。
0591c29: 舉迦葉因阿難問世尊傳金襴外別傳何物迦葉召
0591c30: 阿難難應諾迦葉曰倒卻門前剎竿著師拈云迦葉
0592a01: 以強凌弱則且置如何道得一句語免他道倒卻門
0592a02: 前剎竿著良久云縱然不坐空王殿爭奈千峰夜色
0592a03: 寒。
0592a04: 翡翠麒麟羽角奇兄呼弟應自相宜傾湫倒嶽還
0592a05: 知否此土西天真白眉。
0592a06: 舉昔有古德一日不赴堂侍者請赴堂德曰我今日
0592a07: 在莊上喫油餈飽者曰和尚不曾出入德曰汝去問
0592a08: 莊主者方出門忽見莊主歸謝和尚到莊喫油餈師
0592a09: 拈云古德出入不動步喫餈不動口雖則作用天然
0592a10: 能有幾人知而今撿點將來也是家醜外揚還知莊
0592a11: 主侍者慇懃處麼一條拄杖兩人扶。
0592a12: 莊上喫油餈果曾而今多少昧相應非非是是請
0592a13: 俱出茶飯隨時待列朋。
0592a14: 舉德山一日飯遲先托缽下堂時雪峰作飯頭見便
0592a15: 云這老漢鐘未鳴鼓未響拓缽向什麼處去師便歸
0592a16: 方丈峰舉似巖頭頭曰大小德山未會末後句師聞
0592a17: 令侍者喚來聞汝不肯老僧那頭密啟其意師乃休
0592a18: 去至明日陞堂果與尋常不同頭至僧堂前撫掌大
0592a19: 笑曰且喜老漢會末後句雖然如是只得三年師果
0592a20: 三年而歿師拈云德山父子經天緯地嶮布鎗旗仔
0592a21: 細檢點將來做處沒交涉可恨兵行詭道佛口蛇心
0592a22: 當時若是秀上座見便云莫瞞人好非惟他父子討
0592a23: 巴鼻不著亦免賺後昆向末後句疑殺只如德山三
0592a24: 年遷化符契巖頭之斷意作麼生口喃喃伎倆只如
0592a25: 此白拈火裏討便宜。
0592a26: 六韜三略徒誇得文武齊施覺費力擬向當陽指
0592a27: 似來門前早是生荊棘。
0592a28: 舉文殊師利在靈山會上諸佛集處見一女子近佛
0592a29: 坐入於三昧文殊白佛云何此女得近佛坐佛云汝
0592a30: 但覺此女令從三昧起汝自問之文殊遶女子三匝
0592b01: 鳴指一下乃至拓上梵天盡其神力而不能出佛云
0592b02: 假使百千文殊亦出此女定不得下方過四十二恆
0592b03: 沙國土有罔明菩薩能出此女定須臾罔明至佛所
0592b04: 佛敕出此女定罔明即於女子前鳴指一下女子於
0592b05: 是從定而出師拈云文殊罔明弄巧機關難經識者
0592b06: 看破瞿曇敲唱翻古調女子接拍換新腔雖然梵曲
0592b07: 湖腔卻也被傍觀者哂。
0592b08: 朱絲一奏五音分只是不堪識者聞徒把機關重
0592b09: 漏泄瞿曇女子眼無筋。
0592b10: 舉殃崛摩羅既出家為沙門因持缽入城至一長者
0592b11: 家值其婦產難子母未分長者云瞿曇弟子汝為至
0592b12: 聖當有何法能免產難殃崛曰我乍入道未知此法
0592b13: 當去問佛卻來相報遽返白佛具陳上事佛告曰汝
0592b14: 速去說我自從賢聖法來未曾殺生殃崛往告其婦
0592b15: 人聞之當時分娩子母平安師拈云長者一問不免
0592b16: 將錯就錯殃崛弗委只得送語傳言瞿曇恁麼通消
0592b17: 息脫賺時人沒了期。
0592b18: 長者發言已巳是遲摩羅自昧轉頭時從來聖法無
0592b19: 生殺惟把空詞誑小兒。
0592b20: 舉南院上堂赤肉團上壁立千仞僧問赤肉團上壁
0592b21: 立千仞豈不是和尚與麼道師曰是僧便掀倒禪床
0592b22: 師曰這瞎驢亂作僧擬議師便打師拈云叢林中浩
0592b23: 浩商量盡道南院是作家爐本分鉗錘有甚交涉
0592b24: 雖然若非這僧敢捋虎鬚殊不知被這僧一拶直至
0592b25: 如今扶不起且道那裏是扶不起處還有扶得起衲
0592b26: 僧麼有則出來替這僧合喫西來一頓棒何故殺人
0592b27: 刀活人劍具擇法眼者試定當看。
0592b28: 壁立千仞分略韜面皮露出沒纖毫未言先契自
0592b29: 然愨萬里晴空飛鶚高。
0592b30: 舉風穴上堂云若立一塵家國興盛野老顰蹙師拈
0592c01: 云法堂前草深一丈不立一塵家國喪亡野老安怗
0592c02: 拈云錦上鋪華於此明得闍黎無分全是老僧拈云
0592c03: 窮漢受罪畢於此不明老僧即是闍黎拈云將錯就
0592c04: 錯闍黎與老僧亦能悟卻天下人亦能迷卻天下人
0592c05: 拈云純如也皦如也要識闍黎麼左邊拍一拍云這
0592c06: 裏即是拈云這裏即難那裏即易要識老僧麼右邊
0592c07: 拍一拍云這裏即是拈云那裏即易這裏即難且看
0592c08: 雙放雙收喝一喝拍禪床一下。
0592c09: 威行閫外雄基立俱仰清光萬里熠傾國風流大
0592c10: 勝朝男兒那箇不天襲。
0592c11: 舉襄州龐居士一日曰難難十石油麻樹上攤婆應
0592c12: 聲曰易易百草頭邊祖師意靈昭曰也不難也不易
0592c13: 饑來喫飯困來睡師拈云龐老賣弄口觜婆子應聲
0592c14: 應色唯有靈昭猶較些子雖然如是更有一著在忽
0592c15: 有人問西來是那一著只對他道饑來喫飯困來眠
0592c16: 具擇法眼試請辨看。
0592c17: 喃喃口子太綿密切切為人話語實說向世間無
0592c18: 事君而今便好猛參悉。
0592c19: 四料揀。
0592c20: 奪人不奪境雲月溪山靜沙界一毫端目前無異影。
0592c21: 奪境不奪人廓然絕點塵未移方寸步賞盡洛陽春。
0592c22: 人境兩俱奪聖凡情盡脫不留佛與祖六合密迴拔。
0592c23: 人境俱不奪調機順物情雲林宣玅法句句悉無生。
0592c24: 三玄三要。
0592c25: 第一玄該今該古逾天寬無陰陽地無根樹重疊華
0592c26: 開空劫前。
0592c27: 第二玄飲光展笑擬華前無端平地起模樣漏泄家
0592c28: 風不本然。
0592c29: 第三玄紛紛衲子蹀蹁躚忙忙走殺天真佛腳下水
0592c30: 泥奚日乾。
0593a01: 第一要夜半金烏空裏燿華新枯樹劫初春萬紫千
0593a02: 朱同箇竅。
0593a03: 第二要不犯毫芒格外造縱展無私玅化機行行恰
0593a04: 恰鳥同道。
0593a05: 第三要臨機活卓巍然峭乾坤之內振雄威敵勝驚
0593a06: 群彰淨玅。
0593a07: 黃龍三關。
0593a08: 我手佛手並伸當陽曉示於人衲僧直下明得日用
0593a09: 絕無比倫。
0593a10: 我腳驢腳兼行高低步步分明直登無相峰頂此道
0593a11: 迢迢坦平。
0593a12: 人人盡有生緣全體徘徊現前認著依然不是四威
0593a13: 儀裏勾牽。
0593a14: 山中四儀。
0593a15: 山中行極目風光春似瀛日麗喬林華正發玄機深
0593a16: 入道逾精。
0593a17: 山中住隨用現成自具足漏草屋頭法界寬兩丸日
0593a18: 月依簷路。
0593a19: 山中坐空性現前陰境破四壁寥寥廓太虛六窗迥
0593a20: 絕無纖過。
0593a21: 山中臥睡到碧天日午過不用安排自古今渾然一
0593a22: 段天真箇。
0593a23: 總頌。
0593a24: 窅窅深藏嬾道流超然迥出世群儔經行坐臥躬如
0593a25: 是唯我獨尊法法頭。
0593a26: 十二時頌。
0593a27: 半夜子千門崇枕臥方美尊卑貴賤各相依未熟黃
0593a28: 梁夢不已巳。
0593a29: 雞鳴丑高扣鯨音徹大有喚醒連宵夢裏人由來教
0593a30: 伊悟元首。
0593b01: 平旦寅天光隱隱淨無塵眼空佛祖親疏絕白棒一
0593b02: 條血渥淋。
0593b03: 日出卯更無一法外邊討縱橫期用目前底左右拈
0593b04: 來如意寶。
0593b05: 食時辰好好修事法眼真大響一缽和羅飯調諧味
0593b06: 塞口多人。
0593b07: 禺中已巳箇事那堪重舉似芥納須彌不易容是非得
0593b08: 失何相倚。
0593b09: 日南午亙古亙今萬象主剎剎塵塵堅密身盡虛空
0593b10: 界一輪普。
0593b11: 日昳未昏魔不散要瞑睡朝來猶得榻高眠兩眼豁
0593b12: 開打箇嚏。
0593b13: 晡時申可愍古今妄認真急急迭生路上走衣中有
0593b14: 寶自甘貧。
0593b15: 日入酉萬巧施為呈拙醜不怕羞慚擘面門圜機錯
0593b16: 落星飛走。
0593b17: 黃昏戌羊裘樵子盡歸屋豪賓倚席醉貪觴多少漁
0593b18: 翁江上宿。
0593b19: 人定亥夜深出靜啟岩隗今宵更覺月增明六合茫
0593b20: 茫尚危殆。
0593b21: 牧牛頌
0593b22: 尋牛
0593b23: 全牛切忌外頭尋莫謂渠儂入草深只在自家猛省
0593b24: 處不消回首更沉吟
0593b25: 見跡
0593b26: 任他騰踏跡無多正體堂堂見也麼鳥道玄途收不
0593b27: 得誰知直下獨非他
0593b28: 見牛
0593b29: 隨伊露面恣哮聲通體完全不飾青謾莫迷頭認影
0593b30: 子元來氣象自生成
0593c01: 得牛
0593c02: 此處而今親獲渠天然之性安容除免教緇俗勿疑
0593c03: 著畜熟牛兒焉定居
0593c04: 牧牛
0593c05: 只在尋常處放身胸中從不立纖塵日來水艸怡然
0593c06: 足何待揚鞭炤管人
0593c07: 騎牛到家
0593c08: 露地寧眠已迄家目空天地渾無霞直饒佛祖難依
0593c09: 近免事抵頭犯爪牙
0593c10: 忘牛存人
0593c11: 覿面盈眸只見山牛兒無處獨安閒大千沙界沒知
0593c12: 己已一箇暇人天地間
0593c13: 人牛俱忘
0593c14: 人牛直下忘來空玅密家風本地通無相光中全體
0593c15: 現不存機境振綱宗
0593c16: 返本還源
0593c17: 玅源絕待本非功聲色無依孰瞽聾一一見聞元不
0593c18: 礙現成公案顯青紅
0593c19: 入廛垂手
0593c20: 龍驤虎驟交馳來擬議攔胸毒掌腮作者機籌拋格
0593c21: 外潑天門戶任從開
0593c22: 機緣
0593c23: 安陸戎府尊筠菴劉居士迎師入衙內茶畢問如何
0593c24: 是自己本來面目師舉番菩提珠云會麼士云久曉
0593c25: 本來面目不假外得師云恁麼居士親見本來面目
0593c26: 何須貧道更起模畫樣士云如何保任護持師復舉
0593c27: 番菩提珠云明明無覆藏歷歷生光彩士豁然頓契
0593c28: 問一段真風見也麼元元化母理機梭織成古錦含
0593c29: 春象無奈東君漏泄何世尊在甚麼處漏泄師云念
0593c30: 言語漢進云是箇甚麼師云錯進云如何是不錯聲
0594a01: 未絕師便喝。
0594a02: 問弟子參父母未生前本來面目聲未絕師便打僧
0594a03: 禮拜師云也是平地喫交僧喝師趁出。
0594a04: 師喫茶次問行者看的甚麼話頭者云竹篦子師舉
0594a05: 茶杯云喚作茶杯則觸不喚作茶杯則背汝喚作甚
0594a06: 麼者一喝師云喝即任喝這裏不許思量卜度直下
0594a07: 道道看者擬議師以茶潑之。
0594a08: 問如何是賓中賓師云用處鹵莽進云如何是賓中
0594a09: 主師云舉目無親進云如何是主中賓師云迷頭認
0594a10: 影進云如何是主中主師云凝眸據座進云賓主已巳
0594a11: 蒙師指示如何是向上事師便打進云打即任打畢
0594a12: 竟如何是向上事師復打頌云。
0594a13: 賓中賓終朝不識自家珍忙忙宇宙猶如醉傍戶倚
0594a14: 門空蹙顰。
0594a15: 賓中主半合半開惟自露捲起簾來沒可觀解區端
0594a16: 坐無回顧。
0594a17: 主中賓迴光返照見疏親長安大道迢迢直暗去明
0594a18: 來不露身。
0594a19: 主中主凝眸據座鎮寰宇全威赫赫非常尊皝皝清
0594a20: 光唯自睹。
0594a21: 問通身是口那箇是和尚說法口師云吐卻著進云
0594a22: 請和尚親切道一句師云合取好僧禮拜師云自倒
0594a23: 自起。
0594a24: 僧參乞話頭師舉拳云會麼僧擬思師云拳頭也不
0594a25: 識僧仍擬思師掌云鈍漢者裏會得好。
0594a26: 問香怎麼遣師云龍遊滄海舒卷無方進云禪怎麼
0594a27: 參師云鶴唳青霄誰委蹤跡僧擬議師云清水白米
0594a28: 任你食將甚麼還飯錢僧禮拜師云一鉤便上。
0594a29: 問古德繞禪床三匝是何意旨師舉杖示之進云周
0594a30: 身是箇泥團如何得破師打云一棒打破進云破後
0594b01: 如何師復打云同阬無異土僧擬進語師直打出。
0594b02: 問如何是遣一炷香坐一炷香師云雲散不動天本
0594b03: 然皎如蟾進云不會師云八面無拘束撒手遍大千。
0594b04: 問學人衣長不合體欲改短些和尚還許麼師云許
0594b05: 道許為甚麼古德云千丈法身披著不短丈六報體
0594b06: 搭起不長偏汝著便長僧擬議師連掌云切莫動
0594b07: 著若動著打折汝驢腰。
0594b08: 問古人道諸佛不出世祖師未西來佛法遍天下談
0594b09: 玄口不開既是佛法遍天下為甚麼談玄口不開師
0594b10: 云野雲疊疊萬山青進云諸佛已巳出世祖師既西來
0594b11: 支分派列五葉聯輝浩浩談玄宗旨建立為甚麼翻
0594b12: 成途轍師云自是無人有路行進云即今虔誠請問
0594b13: 未審有何開示令學人不墮途轍師云冷門萬丈豎
0594b14: 橫開顧險防危喪性命進云近來狐宗放肆正眼寂
0594b15: 寥五家宗旨久矣無聞還許學人一一舉問麼師云
0594b16: 銀山只是銀山鐵壁只是鐵壁進云如何是臨濟宗
0594b17: 師云言中喝下劃斷群狐進云如何是雲門宗師云
0594b18: 藏身北斗格外縱橫進云如何是曹洞宗師云不落
0594b19: 有無隨機應物進云如何是溈仰宗師云離雲玉鑑
0594b20: 潭無影進云如何是法眼宗師云頂門隻眼照乾坤
0594b21: 進云如何是最初句師云無人解得齊進云如何是
0594b22: 即今句師云揚聲止響進云如何是末後句師云再
0594b23: 犯不容進云謝師荅話師打云放過不可。
0594b24: 問承古有言開口也打不開口也打為復懸巖撒手
0594b25: 為復覿面全提師云直下無私化本來自驚群進云
0594b26: 恁麼則處處綠楊堪繫馬家家門首透長安師云無
0594b27: 私春色千林茂平出山頭白浪翻進云兩途俱不涉
0594b28: 一劍倚天寒師云劄僧擬進語師以杖擉退入室。
0594b29: 居士問和尚案前豎根拄杖作甚麼師云今日不打
0594b30: 你士云學人來參不問話的怎曉得他機頓機漸師
0594c01: 云一口兩舌士云昨日雪中到府一僧問世尊未離
0594c02: 兜率已降皇宮未出母胎度人已巳畢不知此理如何
0594c03: 師云端然衣錦自還鄉士擬進語師云還記得話頭
0594c04: 麼士云不記得師云元來元來。
0594c05: 中秋師指月云喚作月則觸不喚作月則背畢竟喚
0594c06: 作甚麼一僧出云寶鑑當臺現群象師云現後進
0594c07: 云光非照境師云放你三十棒進云和尚意又作麼
0594c08: 生師云金烏莫望玉兔難居。
0594c09: 問濟上門庭三句如何是第一句師云靈鑑印開日
0594c10: 月無光進云如何是第二句師云釋迦彌勒尚自忙
0594c11: 然進云如何是第三句師云狸奴白牯脫體風流進
0594c12: 云三句謝蒙師指示如何是四照用師云倜儻天然
0594c13: 竅坐斷祖師關進云如何是先照後用師云推過釋
0594c14: 迦按下彌勒進云如何是先用後照師云腦後一錘
0594c15: 縱奪自在進云如何是照用同時師云齒牙敲磕搖
0594c16: 舌鼓脣進云如何是照用不同時師云子丑寅卯申
0594c17: 酉戌亥進云如何是收攝句師連棒趁出。
0594c18: 問學人頂門眼開聲未絕師云汝向頂門眼開處道
0594c19: 一句看進云大地無寸土師云既大地無寸土汝即
0594c20: 今何處安身進云蝸牛角上三千界師云盡十方世
0594c21: 界都是山僧箇方丈蝸牛角在甚麼處僧一喝師云
0594c22: 亂叫喚便打出。
0594c23: 居士問弟子蒙眉嶽大師開示得歸正念今特來禮
0594c24: 覲和尚求直言一句師便打士云弟子參不是心不
0594c25: 是佛不是物師和聲打云是箇甚麼士以扇敲桌師
0594c26: 云不得虛頭畢竟是箇甚麼士擬議師復打云但恁
0594c27: 麼提持得好。
0594c28: 一僧入室將禮拜師云作甚麼進云昨夜得箇消息
0594c29: 特來陳白和尚師把住云速道速道僧擬進語師拓
0594c30: 開云是甚麼消息何不呈似山僧僧仍擬進語師云
0595a01: 夢也未夢見在直打出。
0595a02: 問百尺竿頭更進步四面懸崖直撒手師云照顧腳
0595a03: 下僧趨前與師腿上一拳師云是甚麼旨僧惘然師
0595a04: 直打出喚云禪人僧回首師云山僧罪過。
0595a05: 梁山鑑西堂問生法師道涅而不生槃而不滅不生
0595a06: 不滅故曰涅槃跋陀禪師道一微空故眾微空眾微
0595a07: 空故一微空一微空中無眾微眾微空中無一微一
0595a08: 老之意那箇道著涅槃玅心師云總未夢見在進云
0595a09: 盡佛法不過一理因甚和尚二俱不肯師云只見落
0595a10: 花隨流水不知流出洞中春進云學人當面師云上
0595a11: 座莫錯認好進云松華若也沾春力根在深岩也著
0595a12: 開師云未是時節在進云也瞞他不得便禮拜。
0595a13: 書復
0595a14: 謝安陸戎府尊筠菴劉居士諱餘霖法諱實超號遠公
0595a15: 昨辱過上府得睹慈顏又聆大論於法務語語真切
0595a16: 雖未及覯中心欽仰矣日同諸禪徒飽味香齋厚嚫
0595a17: 敬謝敬謝復得縱觀園亭竹石之勝獲重振于塵鞅
0595a18: 之外非大護法厚德向道何以臻此歸寺時常憶清
0595a19: 教感佩不忘大居士豎精進幢研佛法味日用應酬
0595a20: 親猛提撕鏟去所知尤自所望蓋金湯明良會合之
0595a21: 時即苾芻泉石依憑之日忻慰之情有不期然而然
0595a22: 也謹專學人實見齎啟陳謝伏惟台慈炤察。
0595a23: 附來書
0595a24: 郡齋簡慢蒙和尚慈悲垂手火宅渥以清涼便
0595a25: 是厚幸何煩致謝賜教當時時警策不負大德
0595a26: 告示一張附來掩俗入耳目爾豈足當護法耶
0595a27: 附覆不宣。
0595a28: 附為尊嚴六袟請啟
0595a29: 伏以一音演暢甘露遍於河沙三藏圜通法雨周
0595a30: 於塵剎當時說無所說四十九年曾無一字至今
0595b01: 傳無所傳百千萬載剩有千函恭惟西來大和尚
0595b02: 振衣鷲嶺洗缽曹源常驅耕夫之牛有時而帶水
0595b03: 拖泥既奪饑人之食不妨亦牽犁拉耙慈航普濟
0595b04: 悲願弘加竊念霖質本顓愚性非慧敏服官千里
0595b05: 不勝岵屺之思倚閭九年未遑顧復之報茲值家
0595b06: 嚴初度六袟恭請大慈弘大法之寶輪微塵眾生
0595b07: 獲玅智擊大法之雷鼓百千世界盡聲聞躋大地
0595b08: 於春臺登閻浮於壽域伏願飛錫遄臨祥光賁於
0595b09: 白雪雲幢至止瑞靄溢於陽春弟子霖臨啟無任
0595b10: 翹誠之至。
0595b11: 復江南揚州府通州天與蔣居士
0595b12: 伏蒙台下弘護正法眷顧山野非從靈山一會又安
0595b13: 能如是親且切乎何日忘之前祇領厚幣敬謝不一
0595b14: 自客冬荒剎奇遇別後倏忽半載矣然襄樊與敝寺
0595b15: 不二百里所仰音徽何其不易邪思欲寄一札不知
0595b16: 尊寓何館莫便可通徒自鬱懷而已入夏來思愈甚
0595b17: 不意溽暑反承命黃沈二位賢公遠頒翰教兼惠葛
0595b18: 衣齋儀枵腹苾芻所仰維摩神力香積於剎那際各
0595b19: 各飽食足矣布謝布謝茲以寸楮遙訊待涼風屆節
0595b20: 萬山秋色耑候道駕晤會之緣有時也不宜。
0595b21: 附來書
0595b22: 恭惟和尚道證上乘法流三界誠苦海之慈航
0595b23: 通衢之巨燭也去冬有緣得睹慈光實三生有
0595b24: 幸耳因解纜急未獲深聆禪範殊為悵愧然傾
0595b25: 葵之切二六寧有間哉弟子碌碌半百皆成夢
0595b26: 境常思功名轉盼成灰生死臨時難措若不預
0595b27: 求指迷何時得登彼岸耶故不揣樗質待俗冗
0595b28: 畢同潘舍親躬詣寶剎皈依和尚門下將從前
0595b29: 事一一懺悔得為佛家弟子足矣茲于五月初
0595b30: 一日在樊城啟建千佛百期道場至八月終方
0595c01: 可告竣今十九日恭遇觀音大士聖誕虔備香
0595c02: 蠟二事齋儀拾兩葛衣一件特著學生子黃文
0595c03: 裔先齎奉上俟九月初旬可以挂帆前來得侍
0595c04: 杖側也臨楮曷勝神馳統惟慈鑒。
0595c05: 附請啟
0595c06: 切以一物非有始得玅理眾物纖毫無障乃能遍
0595c07: 覆三千一言出而為萬法之宗一事行而作奕世
0595c08: 之範自非願力宏深安足拯拔群溺惟我本師秀
0595c09: 野大和尚慧眼高懸大乘在握信手拈來頭頭是
0595c10: 道由心演教法法皆真豈非濟世之慈航破暗之
0595c11: 巨燭耶弟子時參等常念石火韶光蜉蝣幻跡不
0595c12: 藉指南之車罔出沉迷之路今生慶會洪鐘敢不
0595c13: 駑力請扣謹卜本月十二日恭迓高昇蓮座普震
0595c14: 徽音合盲者復明回光而返照俾愚者頓悟撥霧
0595c15: 而見天同證本性之阿彌咸登無邊之彼岸若天
0595c16: 若人佇望頑石點頭或僧或俗爭覷天華紛墜誠
0595c17: 所謂萬劫難逢千生鮮遇者也伏願棒喝處群魔
0595c18: 蕩滅開示後眾性靈通既切景仰之慇慕無棄苾
0595c19: 芻之皈依謹啟。
0595c20: 簡天與蔣居士諱時泰法名實寵道號智威
0595c21: 神交千里覿面一回是箇中人談箇中事莫非黃面
0595c22: 老子兒孫豈方其袍圜其顱者為拘矣如頂一著
0595c23: 非般若夙熏信根成熟莫能趨向幸保任之津梁末
0595c24: 法某啟西來竹院多賴金湯念別日久遐思起居諒
0595c25: 多納吉耳每念住持之縛已當暮年求作閒人殆不
0595c26: 可得徒寤寐轉側而已恆憶與老居士聚首促膝白
0595c27: 雲清風頭頭自在而未果何日前承光隆法席拜登
0595c28: 大貺伏蒙捐俸垂囑大佛殿及初祖殿五楹重飭鼎
0595c29: 建如命煥然一新也蒙潘老居士一番維持楚中郢
0595c30: 地漢江之秀玅耀西來祖印之光千古標格教化典
0596a01: 型茲因潘居士辭衲冒暑往顧台駕謹托寸楮遙為
0596a02: 問訊用展心素惟冀原亮。
0596a03: 上黃龍和尚
0596a04: 林夏月參禮親蒙法乳忝荷付囑紹繼一燈當朝夕
0596a05: 問盡之誠無奈挂搭西來乏侍左右近聞眾弟子結
0596a06: 意為和尚建塔躬失作務恃海量洪深一一宥之謹
0596a07: 專監院照璿代伸禮足并齎折儀若干青蚨若干涼
0596a08: 薄不堪僅以匠作一食費用餘容面稟懇啟照亮。
0596a09: 又
0596a10: 林自去春拜別株守荒剎幾欲走百丈禮足因今冬
0596a11: 結制未敢遠行特著首座最正代伸禮覲俟春王端
0596a12: 始大衍之辰親臨座前再領慈訓臨楮切切翹企不
0596a13: 勝惶恐之至。
0596a14: 附大洪山萬壽禪寺來書
0596a15: 老尊宿曇秀凝資崧精挺質學追往哲懋玄要賓
0596a16: 主之風法利群蒙超良知格物之業聾俗驚奇晦
0596a17: 蒙咸睹茲者敝禪室經兵燹之餘雲賢已巳無駐驆
0596a18: 之所幸而叨沐餘庥聲光復彰予意從上諸老安
0596a19: 忍其滅沒而無傳耶客歲末姪矢志願闡禪期料
0596a20: 天之福祚鼻庭自有名賢下顧接手教不棄葑菲
0596a21: 恢復數老家風大開聖諦奧旨振作而維新之則
0596a22: 洪山亦煥然可睹矣聊獻不腆乞惟幸宥恭望蓮
0596a23: 臺刻期辱臨荒山匪第末法佩仰靈老亦誦德歌
0596a24: 功不淺矣謹修尺素曷勝海含臨楮可任注瞻謹
0596a25: 啟。
0596a26: 復大洪山萬壽允書
0596a27: 頃接芝眉虛高忽寄令靈府中平得一番清況矣但
0596a28: 季世淳風煇生寒谷有此弘宗之念實世希有之聞
0596a29: 讀翰教相呼貧道欲卻之有方尊命應之又增汗顏
0596a30: 二者較之寧汗顏而不方命也謹此奉復。
0596b01: 謝復惕若楊老居士作緣簿文
0596b02: 老居士玅文未可加點蒙不惜筆鑯西來瓊樓玉殿
0596b03: 已巳鼎建垂之不朽貧衲刻於肺腑感佩寧有涯乎耑
0596b04: 此復謝。
0596b05: 附香嚴蜀叟法叔老和尚
0596b06: 聞公住黃龍予不勝其喜法兄和尚之道場不致
0596b07: 寂寞矣拙緣薄人數年來奔馳兼客歲天旱秋收
0596b08: 全無故舉止多艱今遣侍僧持微物齋敬以為一
0596b09: 賀願賢姪和尚久久繼振不惟黃龍常住得人亦
0596b10: 襄城由霑法化囑囑。
0596b11: 復蜀叟法叔老和尚
0596b12: 小院禮別慈顏迄今十有七載第山水迢遙無縮地
0596b13: 術失候親炙幸海量洪深不以怠緩加罪亦釋然矣
0596b14: 自先師辭世經今七年小姪不憶黃龍習山主及城
0596b15: 南檀越居士靈芝監院今年三月十六日召勉繼席
0596b16: 再三再四推脫不得祇可守塔而已巳荷惠齋金種種
0596b17: 盛禮既上賜下一一拜登容日匍匐面領尊諭臨楮
0596b18: 翹企不勝悚然復上。
0596b19: 附山右古宿法叔和尚書
0596b20: 西來一別迄今相近十有九年第恨僻處山右令
0596b21: 師故後二載方知罔獲親臨一奠雖則遙空設供
0596b22: 聊表寸誠大都骨肉分離之痛卒難可愈自聞老
0596b23: 姪繼席黃龍頗得半瘥香嚴一枝法脈從茲永遠
0596b24: 彌布震旦國中矣。
0596b25: 復古宿法叔老和尚
0596b26: 自荒剎拜別倏忽廿載矣以山水迢遙未獲往候法
0596b27: 駕近得寄札拜讀慈示愧心如搗罪誠莫宥幸和尚
0596b28: 開天高地厚之恩以赦之也甲寅仲春三日先師辭
0596b29: 世冷落至今七年先師室中蒙記者五十餘人近
0596b30: 日只存二十五六人七載寒暄速如飛電樓頭花萼
0596c01: 睹影情枯原上鶺鴒采音腸斷同氣連枝無撫今追
0596c02: 昔之感姪便欲深棲嵒竇隱遯過時不憶習山主城
0596c03: 南眾檀越召勉濫叨繼席若謂香嚴法脈則有幾位
0596c04: 法叔老和尚在姪祇可守先師塔而已巳矣叨荷遠頒
0596c05: 法章過譽誠難克當恨衰齡不能腰石事春然未常
0596c06: 不神馳左右也想和尚自愍姪有眾之累不加叱責
0596c07: 臨楮無任戰汗悚懼之至謹此復上。
0596c08: 像讚
0596c09: 觀音贊
0596c10: 舉世眾生眼觀耳聞惟此菩薩眼聞耳觀心洞十方
0596c11: 空互彰六處用人人能作如是觀永脫世間生死際
0596c12: 又京山張居士請
0596c13: 稽首大悲瑞像智光無礙常放譬如日月行空穢潔
0596c14: 燦然照上士女得瞻聖容一心敬禮供養若能斂念
0596c15: 持名必悟圜通性藏我作讚詞贊之人天莫不宗望
0596c16: 初祖
0596c17: 渠儂搖振梁魏少室斟皮酌髓更說甚安心法脫空
0596c18: 乃大謾訿眼深鼻大眉橫彰露許醜舉止秀野一見
0596c19: 俏讚甜瓜甜苦瓠苦虛堂張挂人皆識箇是西來祖
0596c20: 之始
0596c21: 天童密雲悟祖
0596c22: 巍巍玅體宴坐曲彔法湛冰壺靈臺絕矚中興濟宗
0596c23: 曠代紹續四眾懷風策杖參棒頭換卻多人目咄
0596c24: 千首觀音菩薩并序
0596c25: 大士隨類現形展化權於娑婆界中上同諸佛慈心
0596c26: 下合眾生悲仰以圜通三昧而為佛事有越宗德上
0596c27: 人者發大心率檀財聚為千佛菩薩像既像鏤畢眉
0596c28: 目可睹毛髮微露冠纓衣褶靡不分曉印施隨處與
0596c29: 人供養欲使普修善業同登玅果若見若聞莫不稱
0596c30: 異彼上人悟斯菩薩身發明而獲性常住如是功德
0597a01: 聚微玅難可測所成就法界眾生各各同圜智慧海
0597a02: 我亦作此如是觀於是歡喜而讚之。
0597a03: 徹軀千佛示閻浮度盡眾生願未休世出世間開慧
0597a04: 眼慣從苦海泛慈舟汪洋浩瀚濤收息穩汎舶津九
0597a05: 有流堪嘆娑婆真五濁激揚蔑計輓何由悲心宛覆
0597a06: 如天大諸上善人還信不顯發圜通第一義鴉鳴鵲
0597a07: 喿鬧喧頭昭然無隱遍塵剎甘露憑傾沙界周覿面
0597a08: 相看勿擬議洗清凡骨共渠游
0597a09: 諸方
0597a10: 分枝列派義何宣共闡宗猷豈小緣祖令全提明玅
0597a11: 用隨機變現體中玄遺蹤斷際難依望掩勝潛奇迴
0597a12: 灑然再焰真燈寒嶠月重光先覺碧潭煙引攜諸子
0597a13: 出三有排斥眾魔超四禪碓觜瓊華知逝水岩頭石
0597a14: 筍聽飛泉剎那心合僧祇後過量智圜古佛前玳瑁
0597a15: 盂傳親嫡嗣苾芻香馥郁金田
0597a16: 戊戌春至香嚴覲禮宕山師翁有感
0597a17: 尋源驀地到香嚴正值桃花放更鮮我祖中興大法
0597a18: 主門庭施設唱三玄
0597a19: 祝本師奇老和尚五旬
0597a20: 有山咸拱嶽是水盡朝東世代攸宗陪卓然百丈崧
0597a21: 鉗鎚全殺活振起濟家風權衡玄要訣饒益君臣豐
0597a22: 滂沛群生潤慈雲遍界克嵩呼祝五紀緇素聚千叢
0597a23: 擊香嚴毒鼓聞著悉頭恫邁古金獅子超今海內雄
0597a24: 法王壽者相一喝迅穹窿
0597a25: 黃龍智本師和尚覺知上座請
0597a26: 道大門庭壁立人無能攀德重聆風契心莫知其數
0597a27: 不假鉗錘渣滓淨盡嘉聲遍界箇阿誰百丈奇然老
0597a28: 古錐
0597a29: 自贊智覃首座請
0597a30: 曾遭天童密祖痛打令我頓然棒底翻身直下情根
0597b01: 意識無作無功透得黃龍關瞎卻頂門眼脫脫灑灑
0597b02: 絕縱絕跡如鑑受象光非雜壞雜壞蠲便醜妍一齊
0597b03: 分付正智覃唵叭彌囉哩吽吽蘇嚕
0597b04: 梁山鑑西堂請
0597b05: 者真癡獃漢拈一條白棒彼此殊弗分碎衲僧窠窟
0597b06: 恁麼底為人阿誰能信受到斯肯承當許親見渠儂
0597b07: 咄箇老瞎驢付與梁山
0597b08: 淨極澂西堂請
0597b09: 我相非矩則描出尤幻式其不幻式者如何加贊得
0597b10: 眉毛罅裏劍光縱橫廬陵米價齊等窿亟觸著慣揮
0597b11: 白棒頭痛癢要伊自己識莫便是林秀野為人處麼
0597b12: 賊賊阿呵呵甚奇特漢水清兮可以恆映月之形明
0597b13: 崆山秀兮可以常挂真之容色更假丹朱寫徒勞費
0597b14: 胸臆不假丹朱何所彰問取西堂澂淨極
0597b15: 法海清典座請
0597b16: 這藞苴頻模楷有丰姿無精彩謂會禪古人公案要
0597b17: 待驢年謂知道本地風光不明白在無分曉處露佛
0597b18: 祖爪牙有來由時飽鬼神饑餧從來伎倆只如斯一
0597b19: 字如何加讚乃人生相識貴知音水入水兮清法海
0597b20: 見若朝西堂請
0597b21: 這川巴子有時本分接人笑面當慈悲示無作相行
0597b22: 無緣慈有時酷虐淵深苦心含惡毒擊塗毒鼓誅佛
0597b23: 誅祖人情沒秋毫無狀有千萬性氣剛決得人憎瞋
0597b24: 恚發時渾不管只這著子振家風百世見者白拈賊
0597b25: 見若西堂知不知牙爪猙獰力不欺
0597b26: 空印極侍者請
0597b27: 這漢一生來不識好與惡空空眼界不分皁與白空
0597b28: 印之手形道環之虛盈空印侍者虛堂張供三十年
0597b29: 後青天激電白日見星為人活計無伎倆真實天童
0597b30: 五世孫
0597c01: 聯芳
0597c02: 智覃正首座湖廣安陸人
0597c03: 佛祖道元爾以悟山僧今日親分付巍然蒞眾振洪
0597c04: 規塞斷通天魔子路
0597c05: 武昌府太守筠庵劉居士盛京順天府宛平籍
0597c06: 文經武緯振皇風道合君臣佐國忠格外行權公定
0597c07: 法大雄正續濟綱宗仲尼日月腰間帶佛祖靈符手
0597c08: 內笻弘護覺場猶不倦鷲峰曾囑託流通
0597c09: 本巳上西堂四川碧山人
0597c10: 箇是西來傑出人識高見遠古為鄰驚群伏眾綱宗
0597c11: 振衲子趍風濟濟臻
0597c12: 梁山鑑西堂四川夔州人
0597c13: 七穿八穴之心印千緒百頭之玅門不徇人情資作
0597c14: 者大機大用獨為尊
0597c15: 智威寵蔣居士江南通州籍
0597c16: 然已得熊峰髓信手打開無盡藏且喜功深悟亦
0597c17: 深世間世出獨為上
0597c18: 智弘潘居士江南通州籍副號朴友
0597c19: 出群英俊越諸方虎驟龍驤莫敢當把斷玄關施正
0597c20: 令西來祖印更增光
0597c21: 敏慧悟侍者四川酆都人
0597c22: 不語須知未遇人西來驗辨扣機親濟宗正脈憑分
0597c23: 付四海垂鉤釣錦鱗
0597c24: 覺知受書記四川人
0597c25: 獲記西來敷化心玄宗玅達廓雄襟龍驤虎驟頻降
0597c26: 伏從此聲光振道林
0597c27: 淨極澂西堂貴州思南人
0597c28: 得爾法幢相與扶掃除學解刮肌膚為人直截機如
0597c29: 電福慧雙彰入祖圖
0597c30: 梅叟卓書記秦中寧下人
0598a01: 全提向上惡鉗鎚尚古風規振此時正法今堪付囑
0598a02: 汝叢林牓樣立雄基
0598a03: 法海清侍者湖廣人
0598a04: 溈山作用了無疑惟爾上人自主持全放全收意亦
0598a05: 克具摩醯眼那能窺心安如海量空廓互換機鋒敏
0598a06: 捷奇喜有巨鯨來突浪好拈竿線續斯時
0598a07: 見若朝西堂湖廣人
0598a08: 離相離名絕眾塵一回拈出一回新輝天鑑地邁今
0598a09: 古濟上綱宗爾盛振力在此時作用處老僧分付莫
0598a10: 因循豁開向上之機括垂手廛中接引人
0598a11: 能極見監院湖廣人
0598a12: 洞明正眼徹根元透脫根元獨自尊肘後斜懸三要
0598a13: 印恢宏祖道耀乾坤
0598a14: 景隆洪書記湖廣人
0598a15: 七尺一條白蒺棒人天今古為模樣熊峰直令爾親
0598a16: 行是聖是凡難近傍
0598a17: 法泰弘都寺四川人
0598a18: 心心相印本同源此際汝能接上根萬行莊嚴福慧
0598a19: 備定應四海象龍奔
0598a20: 印肅信知藏湖廣人
0598a21: 珍重吾徒入此門西來十載契心源如如自住大
0598a22: 覺聲巨灼然宇宙喧
0598a23: 本權性維那湖廣人
0598a24: 不留朕跡走機輻略露爪牙向近難一道清光輝宇
0598a25: 宙八荒四海任盤桓
0598a26: 景齊照書記湖廣人
0598a27: 西來法道好扶持掣電之機在蒞時一等令行超格
0598a28: 外與奪縱擒任設施
0598a29: 寶嚴果上人四川人
0598a30: 西來中毒已巳多年不二門開選俊賢濟上綱宗親授
0598b01: 手雄雄老衲據中堅
0598b02: 與如愚平上人江南人
0598b03: 堂堂臨濟下兒孫重按輕提廓頂門此日迎恩開法
0598b04: 席四方龍象雲奔屯
0598b05: 蓋臣周居士漢陽籍
0598b06: 及第曾經法戰場權衡在手任低昂西來肘後毘盧
0598b07: 印付與晴川英俊郎
0598b08: 竹叟智上人四川人
0598b09: 迦葉破顏來鷲嶺德山焚鈔嗣龍潭撒開金鎖傳心
0598b10: 印傑出叢林作指南
0598b11: 佛幻心上人湖廣人
0598b12: 堅侍江南刻錄歸心如杲日晝揚輝相期不憚頻頻
0598b13: 舉脫體雲霞霧露衣何用老僧多指註當機無順亦
0598b14: 無違西來與柄吹毛利有待他年恣設施
0598b15: 能睿興上人湖廣人
0598b16: 雄峰扭鼻絕思惟豁豁全提更有誰瞥轉當頭那一
0598b17: 著逢人專勸念阿彌
0598b18: 尼覺妍慧
0598b19: 赫赫靈光奕古今輝天鑑地勢難禁相承授受親分
0598b20: 付佛祖傳持只此心
0598b21: 尼法雲相
0598b22: 心鑑圜明燭大千頭頭法法自光前百思不斷憶能
0598b23: 祖好續末山道脈綿
0598b24: 法派
0598b25: 明最尚宗乘怕然續濟燈光含福慧普法印振南能
0598b26: 至節示三問
0598b27: 一陽始生衲子風流徹體如何是徹體風流句
0598b28: 萬物滋產總來一眼蓋盡作麼生是一眼蓋盡句
0598b29: 包含育養合配乾坤箇裏如何是不涉陰陽句
0598b30: 秀野林禪師語錄卷第二終　　檇李吳知先敬書禾郡曹文雄繡梓
