0899c01: 蔗菴範禪師語錄卷二
0899c02: 侍者智璋錄
0899c03: 住檇李古資聖寺語錄
0899c04: 上堂。鼻孔眼睛不在別處。清晨起來摸著便是。若謂
0899c05: 便是。轉沒意智。茶斟蘭雪白甌香。窗前竹老多寒翠。
0899c06: 山僧已巳借諸人鼻孔出氣了也。你道山僧鼻孔在那
0899c07: 裏。喝一喝。
0899c08: 天界浪和尚訃至。上堂。秋風吼原野。曉日澹扶桑。千
0899c09: 峰寒色萬木頹蒼。密室不堪漏洩。遍界豈得覆藏。切
0899c10: 忌佛法湊泊。莫作世諦商量。舉訃帖云。此是石頭城
0899c11: 天界杖人浪和尚。最後徹困為人底句子。千里外特
0899c12: 地持來。大眾還知麼。者老漢。道彌宇宙尊而勿居。化
0899c13: 溢閻浮功而不宰。慈攝眾生冰融春日。力扶祖道氣
0899c14: 肅秋霜。智愚沐其瀉瓴之訓。聞所未聞。真俗佩其染
0899c15: 疊之恩。得未曾得。高壽昌。燈焰波旬撲而愈明。峻東
0899c16: 苑。家聲後葉趨承有準。惟師現跡如風奮迅其久。堪
0899c17: 為末世光幢。且忽猒乎世矣。其餘碌碌者亦何足算。
0899c18: 參玄人急須薦。哲人萎兮。狂瀾且無砥捍。古道寥兮
0899c19: 蒼天曾不我眷。時光莫輕玩。各各究取本來面。浮利
0899c20: 浮名誰復羨。誠可哀深可嘆。良久顧左右曰。不須歎。
0899c21: 遂豎拂子曰。大眾。天界和尚來也。隨我詣彼靈筵。香
0899c22: 爇一爐茶傾三奠。
0899c23: 結制小參。欲將虛空雕繪。諸方大有不甘。攙掇石女
0899c24: 生兒。我亦無此途轍嵩少分皮髓家醜外揚。洞山立
0899c25: 偏正。陷坑自掘。有賓主可分。無非野狐唾涎。有秘密
0899c26: 可傳。總是鬼神家活。資聖者裏不施掣電之機。不走
0899c27: 奔雷之舌。水雲齊入僧堂。直教狂心頓歇。秪有一事
0899c28: 不易商量。預為諸仁盡底傾洩。良久曰。趯翻黑漆燈
0899c29: 籠。切莫證龜成鱉。
0899c30: 結制上堂。向因兵衝人散。店面久關。到寒冬來毫無
0900a01: 出息。只得將死貓頭兒當街出賣。還有下顧者麼。良
0900a02: 久乃曰。霜花蔟蔟木葉蕭蕭。路狹偏逢獨木橋。行行
0900a03: 休要心焦。雲水人好懸藤笠。煙波叟且繫輕舠。長汀
0900a04: 布袋高挂。普化鈴鐸漫搖。歇卻無明擔子。放下我慢
0900a05: 腰包。試看今日是何日。莫問明朝與後朝。豎拂子曰。
0900a06: 者是人人有分底。秖不許動著。動著打折你驢腰。何
0900a07: 故。待到嚴寒消臘樹自飛香雪點春袍。
0900a08: 上堂。山僧疇昔自沒思算。撞入玉笥峰前。遇著箇惡
0900a09: 性老和尚。將我命根一捏粉碎。計較萬千。飲恨無極。
0900a10: 二十年來雲中擂輥。月下顛狂。到今日不三不四非
0900a11: 短非長。有甚好處。已巳對諸人說了也。若是靈利道流。
0900a12: 切忌扶籬摸壁。顧視大眾。斟酌斟酌。
0900a13: 皖山破闇和尚訃至。上堂。停棹歡顏曾話別。一年鴻
0900a14: 鴈隔天涯。此來遺我真消息。翻作行人墮淚碑。召眾
0900a15: 曰。諸人還知此箇消息麼。山和尚於八月十三日。
0900a16: 造銕船入海去也。致使法城震恐。魔壘揚威。時習日
0900a17: 移。風規愈下。是深繹而不可已巳者。其道稱於人人所
0900a18: 必服。言通於世。世所必經分蒼弁之焰森羅並耀得
0900a19: 鑑水之源大地興波。孤硬險若崩崖。鋒芒利如劈箭。
0900a20: 縱是古佛出頭來。也要遭他貶剝。山僧與伊雖然同
0900a21: 氣。脈絡相連。卻是同床寢臥。做夢各異。今則炊無米
0900a22: 飯。煮不溼羹。以表微諶。致情於二千里外。有伴無伴
0900a23: 或來不來。鐵蛇橫古路。彩鳳舞丹霄。
0900a24: 上堂。舉南泉斬貓話云。南泉有彌綸造化之機。趙州
0900a25: 有戡定乾坤之手。一步一趨為綱為紀。佳氣鬱長安。
0900a26: 清風揚帝里。雲水兩堂諤諤如矢。諫必聽說必行。盡
0900a27: 是蘇張之利齒。休休休已已已巳巳巳。活的自活死的自死。
0900a28: 張顛顛後更無人。此道而今棄如土。拈拄杖曰。大眾
0900a29: 南泉斬貓兒。與山僧拈拄杖相去幾何。良久曰。多逢
0900a30: 白眼人。罕見赤心子。擲拄杖。
0900b01: 上堂。此極明白不必狐疑。混古今而無變。隨偏正而
0900b02: 不移。有一箇半箇赤身擔荷。譬如大日輪當天。能破
0900b03: 一切幽暗。設使思前慮後。不妨多買草鞋。向四大部
0900b04: 洲走百千遭。卻來依舊不離者裏。為甚麼如此。卓拄
0900b05: 杖下座。
0900b06: 上堂。隔岸吠紅塵之犬。深村啼白晝之雞。是向上句。
0900b07: 祖師曲唱知識傍提。是向下句。離此二途如何是衲
0900b08: 僧得力句。若道得。同步溪津看晚霞。道不得。各自歸
0900b09: 堂喫茶去。
0900b10: 上堂。舉香嚴道。去年貧未是貧。今年貧始是貧。去年
0900b11: 貧有卓錐之地。今年貧錐也無。又有古宿道。去年富
0900b12: 未是富。今年富始是富。去年富做得領黑黲褊衫。今
0900b13: 年富添得一條百衲褲。師曰二古錐一箇說貧。一箇
0900b14: 說富。總不是大人氣概。資聖門下也不訴貧。也不誇
0900b15: 富。過飯以鹹虀。遮身以麤布。寒時臨窗曝背。倦來欹
0900b16: 枕高臥。一任喚作無星秤陳年滯貨。
0900b17: 上堂。非思量處識情難測。以短為長將南作北。荳遇
0900b18: 電而褪花。龍乘雷而換骨。你道是情識不是情識。喝
0900b19: 一喝。
0900b20: 上堂。舉鏡清有僧問。祖師歌如何唱。清曰拖送醉人
0900b21: 酒。曰恁麼辜負和尚也。清曰猛虎不食伏肉。師曰大
0900b22: 眾。古人恁麼說話。還是未問已前。辨他是鏗金之韻。
0900b23: 還是對機之後。定他是戛玉之聲。如定當得出。可謂
0900b24: 伯牙快鍾子之遇。其或不然。再來白雲裏好聽紫芝
0900b25: 歌。
0900b26: 上堂。諸仁者出一叢林。入一保社。者邊教你看話頭
0900b27: 做功夫。明大小法。那邊與你商量古今。論說玄妙。總
0900b28: 是枷上添杻。誘人犯法底古錐。資聖今日與汝等參
0900b29: 箇真善知識。以拄杖打趁。
0900b30: 上堂。中而不可不高者。德也。一而不可不易者。道也。
0900c01: 漆園老吏雖是奇怪。秖識得地肥笳子大。那知腳瘦
0900c02: 草鞋寬。到我祖師門下。無站足處在。何故不見道。契
0900c03: 心平等。所作俱息。
0900c04: 冬至上堂。面壁峰前一段事。流傳日久多生弊。兒孫
0900c05: 各自峻門牆。攪得乾坤如鼎沸。當此時也群陰剝盡。
0900c06: 四方泰來。舊轍改除。新綸式聽。劫前消息既通。格外
0900c07: 風猷可睹。乃以拂子擊香案。搏扶搖而上者。九萬里
0900c08: 大鵬也。遂下座。
0900c09: 上堂。謹白參玄人。光陰莫虛度。祖師恁麼道。大似禹
0900c10: 居人上慄慄如不滿日。敢問大眾如何得光陰不虛
0900c11: 度。良久。金鶯啼柳陌。玉犬吠花村。
0900c12: 長至上堂。大丈夫英靈漢。具擇法眼。有軼群氣概。向
0900c13: 一毫頭上識得根元去。則成就百千三昧建立無量
0900c14: 法門。那畔無拘者邊脫灑能使一陽復而萬彙昭蘇。
0900c15: 君子進而小人革退。露一機有轉凡成聖底芳聲。垂
0900c16: 一語有立懦起頑底美績。造化聿紓掌上貞元並鬯
0900c17: 毫端律轉葭灰寒回黍谷克壯宗猷輝聯法胤。若是
0900c18: 孤峰坐住。寸步不移。認得箇繫驢橛子。喚作行家奇
0900c19: 貨。與本分事有甚麼干涉。此是無他秖為箇關捩子
0900c20: 不曾撥得轉。山僧為汝撥去也。遂拍禪床一下曰千
0900c21: 尺冰河齊發焰。萬年枝上盡含葩。
0900c22: 上堂。舉同安丕和尚因僧問。如何是和尚家風。安曰
0900c23: 金雞抱子歸霄漢。玉兔懷胎入紫微。曰忽遇客來將
0900c24: 何秖待。安曰金果蚤朝猿摘去玉花晚後鳳銜來師
0900c25: 曰揄揚祖上家私賣弄壺中風月。琉璃殿上和氣同
0900c26: 歌。翡翠簾前爭歡共舞。正中妙挾文彩縱橫稱意施
0900c27: 為隨緣酬醋乃是同安老祖尋常款段。或有問資聖
0900c28: 如何是和尚家風。但曰布袍與艸履醜拙不堪言忽
0900c29: 遇客來將何秖待釅茶淘冷飯。喫者盡攢眉。且與古
0900c30: 人還有同異也無。若甄別得出。三家村裏不妨說黃
0901a01: 道白若甄別不出長連床上喫粥喫飯。
0901a02: 上堂乾坤之內宇宙之間中有一寶秘在形山見青
0901a03: 黃底是眼聽音聲底是耳聞香臭底是鼻說言語底
0901a04: 是舌且道寶在什麼所在良久顧左右曰你者一隊
0901a05: 漆桶向後莫被人謾好。
0901a06: 上堂舉雲門道盡十方世界乾坤大地天下老和尚
0901a07: 以拄杖畫一畫曰百雜碎師曰韶陽老子秖解瞻前
0901a08: 不解顧後至今不得出頭以拄杖橫按膝上曰十方
0901a09: 世界乾坤大地天下老和尚依位而住卓一下。
0901a10: 上堂良久顧左右曰正恁麼時如何商量若商量得
0901a11: 下不妨快暢其或躊躇山僧挐三道五去也盡喜一
0901a12: 身擔寵辱孰遺萬卷臥煙霞。
0901a13: 誕日璋侍者請上堂國師三喚侍者三應言不及義
0901a14: 上下欺謾鳥窠吹布毛龜玉毀於櫝中是誰之過與
0901a15: 鹽官扇破索犀牛至今不曾倒斷千古下猶挂人脣
0901a16: 齒資聖者裏家風浩大門戶寬舒不蹈古人舊轍貴
0901a17: 乎不昧當機彼擎茶來我以手接彼若作禮我即合
0901a18: 掌彼以怠弛我以怒詈彼此不相辜負恩怨烏得分
0901a19: 疏所以揄揚其道琢磨其器如圭如璋齊聖凡而無
0901a20: 異途暢尊貴而為一致均嘗甘苦不憚勤勞樂則同
0901a21: 歡憂則並戚是則是秖如僧問趙州和尚年多少州
0901a22: 曰蘇州有此又如何籌算良久曰青松不獨堅於操
0901a23: 綠萼常聞臘候香。
0901a24: 上堂舉雲門曰你若不相當且覓箇入頭處微塵諸
0901a25: 佛在你舌頭上三藏聖教在你腳根底不如悟去好
0901a26: 還有人悟得麼出來對眾道看師曰曲順初機撫循
0901a27: 末學直將一段天機錦裂碎人間作小裳其時若有
0901a28: 箇勇不顧身底出來把雲門捏住咽喉使他無處轉
0901a29: 氣豈不是倜儻英靈雖然且道據箇甚麼而能如是
0901a30: 以拄杖卓一下曰波斯仰面觀星斗。
0901b01: 上堂威音那畔洗腳上床和衣倒臥秖得一橛資聖
0901b02: 門前朝聞市語暮聽漁歌秖得一橛有箇漢出來道
0901b03: 長老恁麼提持雖謂乾坤旋轉河海晏清看來也秖
0901b04: 得一橛山僧向他道上座揀點極是明白爭奈有一
0901b05: 人在背後呵呵大笑你道笑箇甚麼良久拍案一下
0901b06: 也秖得一橛。
0901b07: 水雲應侍者同其祖蘊微諸道侶請上堂石頭路上
0901b08: 歌雲門家裏曲唱彌高和彌寡若是蘊素精微培養
0901b09: 博厚底人自然節拍相諧氣言適合百喚百應千呼
0901b10: 千諾折衝量外之機一毫不爽運轉室中之意萬法
0901b11: 全彰會異派而同源映千光於一鏡成所未成備所
0901b12: 未備克揚劫外真宗維暢今時懿矩爛枯樁自解生
0901b13: 花死骷髏也能吐氣雖然如是忽被明眼衲僧檢點
0901b14: 將來猶是建化門中尋常施設應知向上關頭更有
0901b15: 奇特事在大眾且如何是奇特事豎拂子曰寒雲密
0901b16: 布凍雨交侵孤舟遠棹不惜水泥深過溪風來耳畔
0901b17: 覿面相逢群公雅愜舊知音興化赴村齋道存于古
0901b18: 德山不荅話事到于今說與南詢士不必細沉吟此
0901b19: 宗難得其妙莫教向外追尋飯裏有砂嚼得著休忘
0901b20: 一片水雲心擊拂子喝一喝。
0901b21: 上堂萬種浮言不如一句妙理千般魚目莫若徑寸
0901b22: 明珠拈拄杖卓一下曰不是妙理復呈拄杖曰不是
0901b23: 明珠是千聖秘密之藏乃吾人本有之物便恁麼搆
0901b24: 得可謂窮子還家一場富貴脫或轉生惶怖而復馳
0901b25: 逐資聖別有箇道理遂擲下拄杖。
0901b26: 上堂昨日有人從四明來卻往臺山去得箇越州信
0901b27: 說道雲門胡餅極美日鑄蘭雪最佳貴賤盡在臨時
0901b28: 機巧毫無用處若信得及得入如風奮迅大三昧自
0901b29: 在海如不然者十二月初一資聖寺裏擊鼓陞堂大
0901b30: 眾蔟蔟上來與汝箇入處良久曰歇。
0901c01: 上堂石鞏室內張弓子湖嵒前看狗惟圖暖熱門庭
0901c02: 大事不虞掣肘誤賺後代兒孫波蕩風靡箇箇癡狂
0901c03: 外邊走究到生死岸頭轉身不得畏怯不前計較不
0901c04: 及十人有九資聖獨異不為野干鳴不作獅子吼露
0901c05: 些風規處如大火聚如太阿鋒近傍則喪軀嬰觸則
0901c06: 殞首說甚一期徹證七日悟明屹屹不休孜孜而守
0901c07: 亦安用牛皮鼓馬尾拂撩亂激揚互相紛紐所以人
0901c08: 人若金毛獅子擺斷鐵索而跨青霄之步一任將南
0901c09: 辰喚作北斗事到如斯不妨高之與下隨物方圓豈
0901c10: 復緘脣而箝口拈拄杖曰解弄者大家出隻手。
0901c11: 謝兩序上堂橫按拄杖曰資聖者裏門道與城闉相
0901c12: 接鐘聲同市語交聞總藉伊毘贊有方持籌甚力道
0901c13: 樞綿密一法莫能移其位智域淵深萬物不得易其
0901c14: 形塵埋保社祖令更新雲水高人鼻孔如舊臣退位
0901c15: 以朝君夜明簾外侃諤飛聲子轉身而就父寶鏡堂
0901c16: 前輝融旭日雲龍之美共睹斯時霧豹之奇適逢此
0901c17: 日雖然恁麼事道則容易相續也大難何故綺羅一
0901c18: 日嬌行路花草千年恨逸人卓拄杖下座。
0901c19: 上堂黃花三徑紅葉千堤月明古渡漁醉蘆灣頑童
0901c20: 跌宕遊客蕭騷為人則不負前機自究則克成大事
0901c21: 喝一喝曰日後遇人時切莫道資聖以官物私作人
0901c22: 情。
0901c23: 解制小參山僧剛硬如頑石疏拙似鳴鳩有事不敢
0901c24: 商量有言不敢輕洩風凜凜水寧使法堂前荊
0901c25: 棘參天不欲將餿殘惡臭穢汙於人者深知汝等胸
0901c26: 中有一疑團結成痼疾生而復死死而復甦秖為無
0901c27: 始以來被三家村裏十字街頭輪木患珠念消災咒
0901c28: 底祖師妄授藥劑至於累生不得消化今則艸鞋欲
0901c29: 穿未穿之際腳步將動未動之時與你箇良方可作
0901c30: 前途調心之張本若善服者不惟病去藥除亦許你
0902a01: 具一隻眼召眾曰還有恁麼漢也無安神求遠志補
0902a02: 血問當歸。
0902a03: 佛成道解制上堂曹山三種墮雲門一字關雪峰輥
0902a04: 毬道吾舞笏以至千七百箇老古錐巧說異端納盡
0902a05: 敗闕爭似瞿曇老漢於午夜明星出現時睹一回威
0902a06: 音王腦蓋一掀掀開舜若多骨髓一擠擠出雖如啞
0902a07: 子得夢不能說似與人卻解劍挂眉間符懸肘後塵
0902a08: 塵混跡剎剎流形將黃葉當金錢盡止兒啼以石砂
0902a09: 為至寶全周貧餒功業成于一時芳猷播于千古豈
0902a10: 似諸仁向一色邊坐住必欲到臘盡見梅開待雪消
0902a11: 候春至此非汝等之咎有箇繩頭被山僧捏緊欲前
0902a12: 不得退後不能今則時節既至自當放鬆任爾橫行
0902a13: 直撞良久曰出門盡是家山水不必臨行問路頭。
0902a14: 上堂嵩庭立雪費神若此黃梅舂碓為想徒勞以訛
0902a15: 傳訛將錯就錯流分千派門埒五家不惟孤負先聖
0902a16: 亦且埋沒己巳靈資聖今日正其訛舉其錯直指向上
0902a17: 一竅以拂子擊禪床下座。
0902a18: 諸化士歸上堂古道寂寥真宗淡薄棄本逐末萬別
0902a19: 千差堅空生忍辱始能化邪歸正大滿慈辯才纔好
0902a20: 說無為有若遇箇中人全施牙爪播揚家裏事不惜
0902a21: 眉毛有時即賓是主有時即主是賓長街短巷古廟
0902a22: 深村神頭鬼臉出沒非常是知一粒米一莖菜一缽
0902a23: 飯一碗羹詰其根元不是虛妄而至人莫不飲食有
0902a24: 望知味者奮獅子威踞地哮吼一聲以圖酬恩報德
0902a25: 豈復冰清水冷影響毫無帶累山僧拖泥落艸只得
0902a26: 煩木上座出來振作一番管取如雷如霆如旦如曉
0902a27: 非道弘人人能弘道卓拄杖一下。
0902a28: 誕日上堂跳出孃胎著甚由天邊雲鶴水邊鷗大悲
0902a29: 手眼通身是難掩崚嶒面上羞大眾且道有甚麼羞
0902a30: 祖鞭不能提策世道無力彌縫盜飲化鹿癡泉誤中
0902b01: 雲門毒矢狂心鼓熾馳走四方與無手人行拳共無
0902b02: 舌人相罵到底自己巳喫虧其志將鴈過長空雲歸遠
0902b03: 岫皆因腳跟不穩未免起倒隨人趯翻獅子窟闖入
0902b04: 野狐群把柄破木杓謂是曹家女要配洞山主中尊
0902b05: 貴調無絃琴擬奏太古之韻架蓬蒿箭欲當八面之
0902b06: 鋒陸地上撈魚大海中捉兔不惟勤苦多而見功少
0902b07: 其柰兜破半邊鐵網甚為懊悔既到不惑之地從前
0902b08: 打一算盤總消歸在五八得四十喝一喝。
0902b09: 上堂豎拂子若恁麼畫樓人不見不恁麼花下鳥先
0902b10: 知恁麼不恁麼憑君子細看日用尋常不可造次山
0902b11: 僧分明說了也擊拂子石馬痛加鞭鐵牛常叫屈。
0902b12: 上堂舉昔日那吒太子析肉還母析骨還父然後現
0902b13: 身而為父母說法大眾秖如骨肉盡情析還父母身
0902b14: 又如何現法又如何說驀豎拂子曰那吒太子現身
0902b15: 也且道說箇甚麼法微塵大須彌小誰不知誰不曉
0902b16: 風清陌上暗香浮梅花吐玉成瑤島擲下曰恁麼會
0902b17: 是恰好。
0902b18: 立春上堂六九頭五九尾春到人間童歌陌上風和
0902b19: 日霽魚躍鳶飛土牛鞭背石馬試蹄空劫事頭頭露
0902b20: 現最上機處處彰明徹骨徹髓無獘無私非聖量所
0902b21: 知豈凡情可測不著佛求不著法求不著僧求然資
0902b22: 聖不避截舌而作此委靡態度貴要大家知有召眾
0902b23: 曰如何是知有底事狐怕踏冰行蟄喜望雷動衲僧
0902b24: 高枕眠不得做春夢喝一喝。
0902b25: 元旦上堂昨日舊年去今朝新歲來新舊有遷訛諸
0902b26: 法無變異所以山川不移其位日月不改其明佛殿
0902b27: 元居正位僧堂不離偏方人物形貌一切如常壯者
0902b28: 自壯瘦者自瘦長者元長短者元短鳥翔於空獸行
0902b29: 於地是法住法位世間相常住然而淑氣先盈劫外
0902b30: 晴光溥散域中不妨以舊為新以短為長以正為偏
0902c01: 以先為後能令法界情與無情一切眾生同入旋陀
0902c02: 羅尼大三昧門驀舉拂子招眾曰來來喫金牛飯飲
0902c03: 洞山茶穿睦州艸履擎祕魔木杈巷陌聚落隨意玩
0902c04: 煙霞東一群西一隊商量浩浩地不過要茂宗支於
0902c05: 雞岫殿盤石於漢家玉笛一聲來鳳曲竹籬茅舍盡
0902c06: 梅花諸仁者得此活潑天機且道承誰恩力春光無
0902c07: 向背品物自亨嘉。
0902c08: 上堂黃梅時節雨水得宜村莊野老心目開明貧富
0902c09: 不用費力高低盡好栽秧黃瓜連夜開花笳子登時
0902c10: 蕃茂泥中蜿蟺歌揚第一義水裏青蛙展演向上機
0902c11: 塵沙世界凡聖含靈便得無量安隱快樂是汝諸仁
0902c12: 且如何理會偈曰攀緣易斷世間情憎愛難除是衲
0902c13: 僧打濕眉毛無處晒終朝斫額望天晴。
0902c14: 上堂按牛頭喫艸我無能焉扶胡猻上樹人所恥也
0902c15: 方丈裏苔花繡壁法堂前草色盈階釋迦有足插不
0902c16: 入達磨有口開不得或有出眾道資聖長老伎倆也
0902c17: 只如此許你是箇人重賞三十烏藤良久卓拄杖。
0902c18: 上堂舉天皇因龍潭問曰某自到來不蒙和尚指示
0902c19: 心要皇曰自汝到來吾未常不指示汝心要潭曰何
0902c20: 處指示皇曰汝擎茶來我與汝接汝行食來我與汝
0902c21: 受汝和南時我便低首何處不示汝心要潭佇思間
0902c22: 皇曰見則直下便見擬思則差潭當下有省師曰龍
0902c23: 潭所問實是由衷天皇所畣直披肝膽會天性於斯
0902c24: 時原非異種定父子於此日豈是無根其柰將石頭
0902c25: 基業瓜分割據至於後世遞相鼎沸不已姑置勿論
0902c26: 且那裏是龍潭悟處良久顧左右曰汗血無人識雄
0902c27: 心兩鬢知。
0902c28: 上堂疏頑不善陽春曲愛唱吳歈鬧市來青嶂白雲
0902c29: 渾沒有酒樓肉案語全該還有同腔合調者麼良久
0902c30: 曰漁舟泛泛秋江上風笛悠悠聽落梅。
0903a01: 解夏上堂舉洞山示眾初秋夏末兄弟或東或西直
0903a02: 須向萬里無寸艸處去師曰洞山指箇去處可謂安
0903a03: 隱無憂尚在遙遠險絕難到石霜聞曰出門便是草
0903a04: 豈非心存共濟契比斷金明安曰直饒不出門亦是
0903a05: 草漫漫地多因留別意得寫送行詩三箇老子尋常
0903a06: 氣陵今古門墻峭峻一切人攀攬不及到此時節為
0903a07: 甚大家向草窩裏東倒西擂資聖則不然秋風在野
0903a08: 白露橫江天地始肅自恣日臨兄弟或東或西乃卓
0903a09: 拄杖曰切不得離卻者裏。
0903a10: 達磨忌上堂嵩山面壁神逃鬼避蔥嶺歸歟風清月
0903a11: 霽秪緣遺下一隻皮鞋致使乾坤煙波鼎沸今日不
0903a12: 肖遠孫將條龜毛繩子穿卻鼻孔繩頭在山僧手裏
0903a13: 要他生也得要他死也得且道有甚憑據喝一喝。
0903a14: 上堂細入無間不言其小大包乾象匪謂其深蟭螟
0903a15: 眼裏放夜市虛空背上輥燈毬釋迦彌勒文殊普賢
0903a16: 直得望崖而退何故如此不當於時不足以立事顧
0903a17: 左右還容得山僧麼便下座。
0903a18: 結冬小參無常老病不與人期唐棄光陰寧無太息
0903a19: 諸兄既來聚會山僧敢不輸誠先若約法不嚴後必
0903a20: 研覈無實後進初登念念攀緣不定活猴子且教潛
0903a21: 伏久參宿學心心恪守無功死蛇頭一任放開資聖
0903a22: 雖豐薄於諸方不一而致化於上世則齊勤慮求索
0903a23: 勉整家筵藜藿作羹糲粢為飯量腹而受隨意而飧
0903a24: 既無內顧以乖其志亦無外緣而成放逸黑漆桶底
0903a25: 未曾脫落彼此男兒莫生退屈堅確精神討箇分曉
0903a26: 勿謂今日不會而有來日勿謂今年不悟而有來年
0903a27: 須知洞山道有一人在千人萬人之中不背一人不
0903a28: 向一人且道是甚麼人若識得此人面目則諸佛諸
0903a29: 祖面目也見父母未生前本來面目也見長安世界
0903a30: 坐致太平一切處自在無繫一切時無所過患其或
0903b01: 遲疑不決圖遠希功拍禪床曰深夜剔銀釭細把家
0903b02: 書讀。
0903b03: 結制上堂止止不須說我法妙難思釋迦老子作此
0903b04: 語話猶是狂奴故態資聖寺裏適結制之日不妨將
0903b05: 微妙廣大法門盡情宣說明生死之本達利害之源
0903b06: 當知出沒四生飄流六道孤露伶俜備常艱苦今若
0903b07: 不省更待何時此是有志者之所能為要與本分事
0903b08: 相應太遠在舉拂子曰一切事向者裏及盡去始為
0903b09: 不負青春高臥不嫌屋陋喝一喝。
0903b10: 上堂至富不在多財至貴不待高爵惟在愛見習漏
0903b11: 潛消貪妄情關頓啟自然捏聚也在我放開也在我
0903b12: 波之以水離合自如拳之以掌屈伸由己巳終日語不
0903b13: 落筌蹄終日默不居陰界我為法王於法自在富則
0903b14: 異矣貴亦可知且與父母未生前底消息相去幾何
0903b15: 掀髯獨立丹霄外遠數蘆汀白鷺飛。
0903b16: 上堂佛說一大藏教是拭瘡痏底故紙取之則染汙
0903b17: 祖師千七百則葛藤是祭鬼神底器具用之則禍生
0903b18: 古人恁麼提持也覺大有徑庭不近人情資聖者裏
0903b19: 底事一切尋常會得教意即是祖意楚璧隋珠增大
0903b20: 光彩會得祖意即是教意泥豬癩狗逞大威雄昨日
0903b21: 雨今日晴飯罷簷前立看取鐵船水上行以拄杖一
0903b22: 畫曰閒愁遺恨一筆勾清。
0903b23: 上堂趙州眼光爍破四天下從古至今皆以古佛尊
0903b24: 之看其僧問狗子佛性一箇無字酬之不知斷送多
0903b25: 少人命根瞎卻多少人眼睛英靈漢識得者般利害
0903b26: 一切事如將利刀劈竹節節應手而開更擬奇妙揣
0903b27: 測差別商量敢保驢年夢見召眾曰佛性有無且置
0903b28: 喚甚麼作狗子一僧作狗吠聲曰嗥嗥師曰者畜生
0903b29: 人卻不會咬在者裏覓甚矢橛良久擲拄杖看看便
0903b30: 歸方丈。
0903c01: 上堂舉洞山曰體得佛向上事方有些子語話分僧
0903c02: 問如何是佛向上人山曰非佛雲門曰名不得狀不
0903c03: 得所以言非師曰二大老氣味雖殊肝膽相若要提
0903c04: 持佛向上事且緩緩地資聖者裏向上向下總沒交
0903c05: 涉佛是雪山凍餒餓夫試聽一頌世上浮名不足圖
0903c06: 山頭高臥亦知迂風流樂事追元亮玉馬金貂換酒
0903c07: 沽。
0903c08: 上堂南天台北五臺踏破多少草鞋歷過無窮煙水
0903c09: 聽人所說底盡情嘔出自己巳肯重底颺在一邊如何
0903c10: 是諸仁親切句良久顧左右曰六六元來三十六。
0903c11: 臘八上堂師辴然而笑顧左右曰大眾你道何故好
0903c12: 笑為笑悉達太子是癡獃漢青宮正樂年尚幼沖胸
0903c13: 中包含一箇天大的妄想靡假毫力要趯翻生老病
0903c14: 死陷阱不加寸刃欲勦除根塵結使魔軍是以棄捐
0903c15: 萬乘尊榮深蹈千尋雪頂衝寒冒暑齧檗吞麻受辛
0903c16: 苦經險難智竭心枯乾癟贏瘦六載陶鍊秖成得一
0903c17: 箇心中無事底凡夫三有界中如何為冶為型四生
0903c18: 海裏如何作舟作楫況處處臺邊有月家家灶裏生
0903c19: 煙古今不異愚智皆知盡謂伊夜睹明星悟道不識
0903c20: 悟箇甚麼是所以笑而忍俊不禁雖然勉說一偈為
0903c21: 世尊解嘲趺坐深山夜正寒長庚一見偶成歡奇哉
0903c22: 一語傳人耳萬古提撕作話端。
0903c23: 除夜小參釋迦不曾出世壺中自有乾坤達磨不曾
0903c24: 西來甕裏何嘗走鱉蓋謂人人有一段大事因緣便
0903c25: 與佛祖無別匪藉勤勞肯綮脩證自是汝見不真信
0903c26: 不及突然生得許多頭角是非紛然向外求索千鄉
0903c27: 萬里徒困水雲及至諸大祖師遞相出興多方勉諭
0903c28: 百計揄揚不過欲諸人立地搆去免得受屈正如盧
0903c29: 生欲起膏肓必死之疾藥以靈丹其柰不善服者執
0903c30: 藥成病反怪良醫所以資聖從來行平坦之路高簡
0904a01: 素之風一法不敢蓋覆一事無以隱藏故從年頭至
0904a02: 年尾靡不以此段大事因緣深相委託自是汝等認
0904a03: 一機當穩密田地守一境為極樂家鄉怠翫拘留不
0904a04: 肯克紹到臘月三十夜開口便錯動步即乖痛棒無
0904a05: 功熱喝無益不免道箇梅花多耐冷信有遠香飛。
0904a06: 元旦上堂柏子香燒瓦鼎煙人人彩服意陶然一心
0904a07: 誠對青天祝還我豐饒大有年惟祖師門下無許多
0904a08: 閒事饡飯飽飧釅茶酣飲殿上磕倒黃面老釋迦門
0904a09: 外喝退長汀憨布袋內不知有自己巳出入外不見有
0904a10: 世境遷移新年有佛法墨上添煤雪中加粉新年無
0904a11: 佛法送往迎來無處迴避到者裏新舊有無不消提
0904a12: 起世法佛法放過一邊遂拍案顧左右曰且喜天下
0904a13: 太平法王自在。
0904a14: 受顯聖請上堂拈疏曰黃面叟剩下花枝石頭翁存
0904a15: 留斧就雲門天法兄手裏持來要範上座道箇無
0904a16: 端呈疏曰此不誑語者指法座盡大地是箇曲彔木
0904a17: 床坐則觸犯不坐違背且從隨例看瀟湘遂陞座拈
0904a18: 香畢乃橫按拄杖秖者箇扶危正令捄弊典型統一
0904a19: 心源貫通三際藏鋒人事互主為賓進退有禮揖讓
0904a20: 無私應一機如疾雷動地蟄戶俱開垂一句如杲日
0904a21: 當天覆盆悉照諸佛不能說底竭力播揚祖師不能
0904a22: 傳底盡情交付蓋雲門一席乃從上公器含攝一切
0904a23: 剎土總持一切法海須是大力量人得無量智力具
0904a24: 無量神通方堪克任豈似範者力慚螳臂道乏鴻毛
0904a25: 砥礪未遑何云撐拄斯銜老人嚴命深荷檀護恂忱
0904a26: 天愚法兄謬推挽注既然躲避無能只得餘光借照
0904a27: 卓拄杖胡餅相攜飽春色葛陂變化看游龍。
0904a28: 解制小參舉雲門曰有一則語教汝直下承當早是
0904a29: 撒屎著你頭上也直饒拈一毛頭盡大地一時明得
0904a30: 也是剜肉作瘡雖然如此也須實到者箇田地始得
0904b01: 師曰雲門如此提持巍然王猛捫蝨而談當世之務
0904b02: 傍若無人資聖事不獲已巳尋常猶風狂人相似手中
0904b03: 捏著屎橛逢人劈面拋撒汝等不知香臭不識好惡
0904b04: 看見結制又是解制一期事畢明日東者東去西者
0904b05: 西行若腳跟有分曉實到者箇田地舉足如驥逸空
0904b06: 群鼓翅類鵬飛摩漢或不然者好光陰甘自輕擲草
0904b07: 鞋錢亦不顧惜山僧也只得有語送君行無計留君
0904b08: 住若道繁紅一樣春何似休歸去喝一喝。
0904b09: 解制上堂節屆欣逢正月半然燈古佛分身現衲僧
0904b10: 久靜解隨流我為說箇異方便有佛處不得住無佛
0904b11: 處急走過趙州老子大似見貧人誇金谷繁華對富
0904b12: 翁說措大寒酸機教既不相投規模亦非宏遠若是
0904b13: 大丈夫漢別有翀霄志氣有佛處當互為主賓廣化
0904b14: 有情無佛處須把斷玄津不遺涓滴但是有一句子
0904b15: 千聖未嘗道著山僧懷蘊久之今在臨行之際願為
0904b16: 仁者宣布乃擲下拄杖。
0904b17: 上堂門連城市流清泚更有吳歈來聒耳不須特地
0904b18: 展家風此道而今棄如矢豎拂子秖者箇是王謝家
0904b19: 舊物識得也好不識也好乃擲拂子。
0904b20: 過東山妙覺院請上堂坐不居正行不垂偏化母織
0904b21: 成錦繡機絲不挂梭腸密室森嚴有信不敢傍通風
0904b22: 規略露欬唾盡為珠玉瞻仰所不到趨向亦無從若
0904b23: 搆得上識得此人管取如龍入海頭角崢嶸似虎依
0904b24: 山爪牙便利積劫疑根頓時圓拔無量法門即同本
0904b25: 得始謂登東山而小魯登泰山而小天下其柰有般
0904b26: 漢纔到得大洪阬便乃退屈心生坐住不前要見妙
0904b27: 覺門下宗廟之美百官之富也大難在所以山僧白
0904b28: 手空身孤笻晉謁有兄弟之情恃至親之愛指望要
0904b29: 長即長要短即短誰知反被諸公索我秀州新鮮物
0904b30: 色搜我格外奇珍施設不來躲避不得秖好借堂頭
0904c01: 和尚威光為大眾揄揚豎拂子曰蒼松雲擁虯龍舞
0904c02: 綠竹風梳鸞鳳鳴。
0904c03: 上堂舉睦州問武陵長老了則毛端吞巨海始知大
0904c04: 地一微塵作麼生陵曰和尚問誰州曰問長老陵曰
0904c05: 何不領話州曰我不領話你不領話師曰睦州武陵
0904c06: 俱恁麼道可謂惠而好我攜手同行其柰得失之途
0904c07: 開議論之端起山僧恁麼道如有領話者不惟穿睦
0904c08: 州武陵鼻孔亦可以增衲僧氣概。
0904c09: 上堂三藏玄微含吐於齒頰百家祕密漁獵於襟懷
0904c10: 無非障道籓籬未是出身徑路須把上牢漆桶一拳
0904c11: 打碎然後入真入俗便可通身利劍無一法可當情
0904c12: 山僧如此告報恰似與門外遊人說旅中情況要相
0904c13: 續主中主大遠在喝一喝逐水看花任意行不須更
0904c14: 問桃源老。
0904c15: 退院上堂普現色身為如來使操化育權達去就理
0904c16: 隨其種性而施甘霖等其愚智而見濟度一言一行
0904c17: 事事全向上機或動或靜步步有出身路遂後世援
0904c18: 而為天下式者若櫂蘭舟而浩歌於水之中央一人
0904c19: 唱而千人和之豈似山僧尟德微躬齊竽濫奏秖解
0904c20: 瞻前不能顧後百千妙境轉變無由致使土曠人稀
0904c21: 相逢者少要得始終不謬頭尾相應有藉船子和尚
0904c22: 出來賡和一曲庶可解嘲遂謾詠曰水急風驕難撥
0904c23: 櫂三年鴛渚忘昏曉古岸灘遙撐不到真堪笑枯藤
0904c24: 鼠囓誰知道緇素誼高山與峭直鉤自歎非時調休
0904c25: 想金鱗來上釣纔得妙黃鸝約我歸雲嶠乃喝一喝
0904c26: 拽杖便行。
0904c27: 
0904c28: 
0904c29: 
0904c30: 蔗菴範禪師語錄卷第二
