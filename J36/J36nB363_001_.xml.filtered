0779a01: 文穆念禪師語錄序
0779a02: 三教之理一也三教之理一而釋氏之
0779a03: 旨更無不一一者何曰直指人心立地
0779a04: 成佛而已己自五燈分燄人各一師其最
0779a05: 著者則有曹洞有臨濟若似乎舉至一
0779a06: 之旨而以不一者異之也夫佛法則烏
0779a07: 容異也殊途而同歸也譬之千支萬派
0779a08: 而朝宗則惟向若也亦因乎學者資力
0779a09: 所近而與為提撕與為鍼砭焉豈有他
0779a10: 哉今滹沱一脈幾半天下曹源一滴不
0779a11: 絕如線說者疑有盛衰之別余以為祖
0779a12: 燈相續論真贗不論多寡也苟得一人
0779a13: 而使佛祖法門如日月之經天如江河
0779a14: 之行地則此一人功業當盛滿無算雙
0779a15: 林文師豈其人耶師夙秉慧根為曹洞
0779a16: 嫡傳為岐山血嗣自薙染之初鋒穎已己
0779a17: 露於我法難思之句而喟然生疑於法
0779a18: 王全露之言而豁然頓悟其一疑一悟
0779b01: 間誰得窺其底蘊哉師顧不自滿假參
0779b02: 學益力時以前人付囑不克負荷為兢
0779b03: 兢渡衡湘適吳越凡諸選佛名場不憚
0779b04: 風瓢雨笠乃杖錫所經人多皈仰在丹
0779b05: 霞則祖庭克復在雙林則祇樹重暉蓋
0779b06: 根之茂者其實遂膏之沃者其光灼道
0779b07: 固有不可遏抑者耶然窺師之道以實
0779b08: 踐為本而語言文字其末也故每有論
0779b09: 說直欲付諸丙丁而門人不可謂守先
0779b10: 待後非言曷明質疑問難非言曷剖因
0779b11: 並出丹霞雙林所錄而登之棗梨且強
0779b12: 余為玄晏焉顧余儒者何知而以序師
0779b13: 哉然我自用我法以今觀其法語鉗錘
0779b14: 棒喝悉具婆心指月拈花無非妙諦非
0779b15: 即吾儒之所謂無隱乎其諸頌拈檃括
0779b16: 命中語皆破的批卻導窾目無全牛非
0779b17: 即吾儒之所謂知言乎其息影三十韻
0779b18: 則辨才無礙晉塵可奪游行理窟宋腐
0779c01: 不留非中峰石屋之流亞乎循是以序
0779c02: 師其足以盡師乎其不足以盡師乎或
0779c03: 以余為阿所好或不以余為阿所好姑
0779c04: 置勿較要之四海之大百世之久自有
0779c05: 具正法眼者在。
0779c06: 康熙乙卯陽月穀旦
0779c07: 賜進士第吏部觀政古申法弟劉楫頓
0779c08: 首拜撰
0779c09: 
0779c10: 
0779c11: 
0779c12: 
0779c13: 
0779c14: 
0779c15: 
0779c16: 
0779c17: 
0779c18: 
0780a01: 文穆念禪師語錄目次
0780a02: 序
0780a03: 第一卷
0780a04: 住信陽州法幢山雙林禪寺語
0780a05: 第二卷
0780a06: 住鄧州丹霞山僊霞禪寺語
0780a07: 第三卷
0780a08: 再住信陽法幢山雙林禪寺語
0780a09: 第四卷
0780a10: 住汝州伏牛山雲巖禪寺語
0780a11: 機緣
0780a12: 第五卷
0780a13: 頌古
0780a14: 行實
0780a15: 
0780a16: 
0780a17: 
0780a18: 
0780a19: 
0780a20: 
0780a21: 
0780a22: 
0780a23: 
0780a24: 
0780a25: 
0780a26: 
0780a27: 
0780a28: 
0780a29: 
0780a30: 
0780b01: 文穆念禪師語錄卷第一
0780b02: 嗣法門人真慧等編次
0780b03: 住信陽州法幢山雙林禪寺語錄
0780b04: 康熙壬寅九月廿有三日入院闔郡檀越各剎耆宿
0780b05: 及請主清之鄧公等恭請本寺開堂。
0780b06: 拈疏從上諸聖祕固深藏曾未輕洩今以當筵華擘
0780b07: 殆盡還會麼設或未會再煩上首宣過宣疏畢。
0780b08: 法座以拄杖指云高而無上廣莫可量人人有志上
0780b09: 頭行更不作禮須彌王遂陞座拈香祝
0780b10: 聖畢次懷中取香拈出云此一瓣香千聖莫測魔外罔
0780b11: 知始從撥草瞻風直至親蒙記既爾穎露弗敢被
0780b12: 蓋囊藏今日事不獲已對眾拈出爇向爐中供養。
0780b13: 本師現住湖廣衡州府岐山仁瑞堂上傳達磨正宗
0780b14: 曹洞第三十世上嬾下放太老和尚用酬法乳之恩
0780b15: 遂斂衣就座維那白椎云法筵龍象眾當觀第一義
0780b16: 師隨聲便喝復召眾云大眾第一義諦適纔被山僧
0780b17: 一喝百雜碎了也倘有傍不甘的出眾相見問荅畢
0780b18: 乃云建立獅幢故是時節有待整理竿絲全憑手眼
0780b19: 精明弘開正法眼藏揭示不二心宗著著超今邁古
0780b20: 頭頭絕類離群恆沙妙義以敷揚百千三昧而顯現
0780b21: 可謂如理如事無作無為卷舒不落功勳去來了無
0780b22: 變異然雖如是祝
0780b23: 聖開堂一句又作麼生昨向鬧市頭邊過到處文明
0780b24: 賀聖朝敘謝竟復舉投子大同禪師因僧問如何是
0780b25: 一大事因緣子曰尹司空請山僧開堂師云往往謂
0780b26: 投子得撲實之道殊不知海龍王宮裏無凡物是故
0780b27: 是雙林不恁麼今日有問如何是一大事因緣祇向
0780b28: 道金輪不隱的遍界絕紅塵喝一喝結椎曰諦觀法
0780b29: 王法法王法如是下座。
0780b30: 安兩序上堂舉天童長翁淨禪師謝新舊兩序上堂
0780c01: 開無間地獄現閻羅大王聚夜叉一部列牛頭兩行
0780c02: 與其進者劍樹上猛火進用與其退者刀山裏寒冰
0780c03: 退藏且道理會甚事叵耐飯飽弄箸判斷屎急尿床
0780c04: 其或未然花柳春風入戲場師云具逸群三昧提向
0780c05: 上宗風天童不無以及檢點將來未免大驚小怪不
0780c06: 若雙林種田博飯一味尋常法席雖以初開更無如
0780c07: 是奇特承諸禪德不辭聚首寒溫共展化儀為人天
0780c08: 標幟作將來龜鑒法門之幸豈小補哉遂擊拂子云
0780c09: 韜略兩全多意氣安南塞北一齊收下座。
0780c10: 上堂劫初的旨未舉以前先露布就中宏範立鍼枯
0780c11: 骨作龍吟歷歷宣揚而有據明明揭示以無私若也
0780c12: 會得不獨奉塵奉剎指經天地亦可與竺乾旦國分
0780c13: 憂增色雖然如是卓拄杖云數盡落霞對明月撥開
0780c14: 松影露青天。
0780c15: 上堂即心即佛釘樁椿搖艣非心非佛畫蛇添足不是
0780c16: 心不是佛不是物喝一喝云要識真祥麟祇有一隻
0780c17: 角參。
0780c18: 上堂法無定相遇緣即宗所以拄杖拈起也豎窮三
0780c19: 際含裏十虛放下也萬機休罷退藏於密三世諸佛
0780c20: 歷代祖師到這裏不敢正視你輩黃瓜茄子那裏得
0780c21: 知。
0780c22: 上堂舉普化禪師居常入市振鐸曰明頭來明頭打
0780c23: 暗頭來暗頭打四方八面來旋風打虛空來連架打
0780c24: 一日臨濟令僧捉住曰總不恁麼來時如何化拓開
0780c25: 曰來日大悲院裏有齋僧回舉似臨濟濟曰我從來
0780c26: 疑著這漢師云普化三昧臨濟不知臨濟若知不致
0780c27: 暗箭相待臨濟三昧普化不知普化若知肯躲跟於
0780c28: 大悲院裏雙林恁麼批判二老三昧要且不知雙林
0780c29: 若知何處見有普化臨濟又曰普化箇漢掣風掣顛
0780c30: 將謂有多少奇特被人輕輕一拶馬腳便恁露出。
0781a01: 上堂德山入門便棒崖州萬里臨濟入門便喝萬里
0781a02: 崖州雙林總不恁麼你等如何納款良久云水中擇
0781a03: 乳須是鵝王。
0781a04: 元旦上堂僧問爆竹騰聲震惺已萌春色新桃布彩
0781a05: 豁開未朕幽玄漏洩真機即不問如何是新年頭佛
0781a06: 法師云家家門前火把子進云鏡清道有意旨如何
0781a07: 師云庭前石作舞進云明教道無又作麼生師云虛
0781a08: 空笑點頭進云雙林即今是有佛法耶是無佛法耶
0781a09: 師云你試卜度看僧擬進語師打云龍頭蛇尾漢乃
0781a10: 云臘盡春回片片晴霞凝上界懸桃爆竹重重錦縫
0781a11: 豁當陽堤柳舒眸窺破東王正令巖梅發笑漏洩劫
0781a12: 外真機塵塵三昧以全彰處處祥光而奪目然雖如
0781a13: 是且正恁麼時君臣道合海晏河清一句又作麼生
0781a14: 遂揮拂子云金輪盤轉山河固寶印當空社稷寧。
0781a15: 上堂舉六僧參黃檗五僧作禮一僧提起坐具作一
0781a16: 圓相檗曰吾聞有一獵犬甚惡云云師云用烏荳子
0781a17: 換人眼睛黃檗手段有之然這僧棒則喫要且不甘
0781a18: 何謂是伊陣後興師當斷不斷雙林若在待他擬開
0781a19: 口時一喝便行非但截斷黃檗舌頭亦不致今時人
0781a20: 向聲色邊逐塊。
0781a21: 上堂舉漸源仲興禪師因寶蓋約姪來訪源乃卷篦
0781a22: 在方丈內坐蓋一見乃下卻簾便歸客位源令侍者
0781a23: 傳語曰長老遠涉不易猶隔津在蓋遂擒住侍者與
0781a24: 一掌者曰有堂頭和尚在莫打某甲蓋曰為有堂頭
0781a25: 老漢所以打你者回舉似源源曰猶隔津在師云一
0781a26: 人慣展縱橫不犯之機一人善行偏正回互之理主
0781a27: 賓抑揚各得其宜祇是不無檢點何則不見道猶隔
0781a28: 津在。
0781a29: 上堂若論此事向未舉念以前會去早已己落二落三
0781a30: 揚眉瞬目處參詳白雲萬里那更堪磨脣捋胔弄業
0781b01: 識癡團有甚屎臭氣山僧一向把定繩頭豈容走作
0781b02: 要且今日是箇解制之期未免放開一線現前大眾
0781b03: 還有具超方眼撩起便行的麼出來拄杖子為你證
0781b04: 據。
0781b05: 晚參舉昭覺仲慶禪師上堂良久曰喫鹽添得渴便
0781b06: 下座僧便問喫鹽添得渴時如何仲曰吠影狗子無
0781b07: 屎喫師云全提正令眼目人天昭覺故善其機祇不
0781b08: 合鏤冰作玉指鹿為馬致令這僧有吠影之惜雖然
0781b09: 若是箇漢待他道喫鹽添得渴便乃掀倒禪床昭覺
0781b10: 縱有八背三頭管教措手無及。
0781b11: 晚參舉天寧壽禪師上堂驢事未了馬事到來忙忙
0781b12: 大地誰是放懷呵呵呵歸去來無根樹子清風起不
0781b13: 待春回花自開師云導之以德齊之以禮津津指頰
0781b14: 流芳千古天寧於斯可謂得之矣祇是檢點不無所
0781b15: 惜何故伯牙縱有高山調不得知音也是閒。
0781b16: 上堂摩尼珠人不識如來藏裏親收得乃拈拄杖顧
0781b17: 眾云這箇是雙林拄杖子那箇是摩尼珠復卓一下
0781b18: 云這箇是摩尼珠那箇是雙林拄杖子若向這裏檢
0781b19: 點得出北俱盧洲喫粥喫飯若檢點不出長連床上
0781b20: 喫粥喫飯。
0781b21: 上堂舉寶峰闡提惟照禪師上堂太陽門下妙唱彌
0781b22: 高明月堂前知音蓋寡不免舟橫江渚棹舉清波唱
0781b23: 慶堯年和清平樂如斯告報普請承當擬議之間白
0781b24: 雲萬里師云琢烹金石淘鑄聖凡故是作家眼目若
0781b25: 論宗乘向上真箇白雲萬里何也持籌畫策臣寮事
0781b26: 至化無為貴轉功下座。
0781b27: 天中節上堂僧問法鼓大震四眾駢闐天中佳節即
0781b28: 不問如何是轉功就位師云芳草渡頭尋不見月華
0781b29: 影裏見還明進云如何是轉位就功師云寶閣凌空
0781b30: 金鐸響怪松崎嶮鶴聲高進云如何是功位齊施師
0781c01: 云鴛鴦繡出從君看不把金鍼度與人進云如何是
0781c02: 功位齊隱師云寶殿無人空侍立不種梧桐免鳳來
0781c03: 進云恁麼則雙收雙放全生殺為雨為霖遍大千師
0781c04: 云知音不在頻頻舉達者須知暗裏驚僧禮拜乃云
0781c05: 書符捻訣迺太平之奸賊採藥驅疫實亂世之英雄
0781c06: 欲除赤口白舌自有這道真言寧藉老聃律令況無
0781c07: 閒神野鬼祇可尋常粥飯汾陽酒肉奚為以拂子劃
0781c08: 一劃云若向這裏摩挲兩眼洞豁幽微許你天上天
0781c09: 下磅礡古今競龍舟於逆浪奪錦標於機先駕嶮衝
0781c10: 波任意瀟灑遂顧左右云莫有這般人麼如或未然
0781c11: 各自歸堂試檢點看。
0781c12: 上堂人將語試金將火試驀拈拄杖云且道這箇又
0781c13: 將甚麼試良久云不是苦心人不知。
0781c14: 示眾舉龍牙居遁禪師一日在帳中坐僧問不是無
0781c15: 人不欲全露請師全露牙撥開帳曰還見麼曰不見
0781c16: 牙曰不將眼來師云一等直撻根源就中龍牙猶較
0781c17: 些子雖然還委伊道不將眼來的意旨麼髑髏無喜
0781c18: 識枯木有花開。
0781c19: 上堂更以異方便助顯第一義喝一喝云釋迦老子
0781c20: 面皮猶少黃黑在何謂近日王令森嚴那許得錢私
0781c21: 佃。
0781c22: 上堂舉雪峰一日普請自負一束藤路逢一僧峰便
0781c23: 拋下僧擬取峰便蹋倒歸舉似長生曰我今日蹋這
0781c24: 僧快生曰和尚替這僧入涅槃堂始得峰便休去雪
0781c25: 竇曰長生大似東家人死西家人助哀也好與一蹋
0781c26: 白雲白雪峰外面贏得五百家中失卻一貫師云雪
0781c27: 峰打草意在驚蛇長生雖見義勇為未免一釣便上
0781c28: 雪竇檢點故是分明吐舌要且祇得一半還知白雲
0781c29: 端的處麼青山祇解摩今古流水何曾洗是非。
0781c30: 上堂道遠乎哉觸事而真聖遠乎哉體之即神乃豎
0782a01: 拂子云不是心不是佛不是物懷州牛喫禾益州馬
0782a02: 腹脹大盡三十日小盡二十九又作麼生喝一喝云
0782a03: 莫瞌睡好。
0782a04: 結制上堂問爐弘開烹凡育聖設遇無面目漢如
0782a05: 何烹育師云立地教死進云恁麼則龍袖拂開全體
0782a06: 現象王行處絕狐蹤師云切忌詐明頭乃舉法昌遇
0782a07: 禪師上堂法昌今日開爐行腳僧無一箇惟有十八
0782a08: 高人緘口圍爐打坐不是規矩嚴難免見諸人話墮
0782a09: 直饒口似秤鎚未免燈籠勘破不知道絕功勳妄自
0782a10: 脩因證果喝曰但能一念回光頓脫三乘羈鎖師云
0782a11: 這老孟八得恁麼啀啀喍喍你怕佛法爛卻那惜哉
0782a12: 惜哉大眾彼住世時宗風彌布祖燄熾然尚乃狼藉
0782a13: 若是何況今時也雙林眾雖不多且喜悉皆樸實堂
0782a14: 規家法定來有年今值啟法之元不惜脣吻再為道
0782a15: 破散香便行靜香便坐板鳴喫飯梆響出坡折旋俯
0782a16: 仰亦任施為只是不許緘口圍爐見神見鬼妄為蛇
0782a17: 足何故山僧這裏祇貴要人參冷冰冰底禪。
0782a18: 至節上堂群陰剝盡書雲篆生於魯國一陽復生弱
0782a19: 線紋添於漢宮雖然節令無私祇要時人薦取所以
0782a20: 洞山展辣手掇果棹於此日移花兼蝶至石霜施婆
0782a21: 心揭牓文於堂前買石得雲饒這一隊漢雖則君臣
0782a22: 道合緯地經天若是雙林各與三十拄杖何故拈拄
0782a23: 杖云雙林門下令不虛行。
0782a24: 上堂舉嶽麓海禪師因僧問進前三步時如何麓曰
0782a25: 撞頭磕額曰退後三步時如何麓曰墮阬落塹曰不
0782a26: 進不退時如何麓曰立地死漢師云投之以木桃報
0782a27: 之以瓊瑤理故然矣祇是不合嚴冷太殺雙林即不
0782a28: 然進前三步時如何混不得退後三步時如何類不
0782a29: 齊不進不退時如何兒孫得力室內不知。
0782a30: 解制上堂十五日已前水向石邊流出冷十五日已己
0782b01: 後風從花裏過來香正當十五日土曠人稀相逢者
0782b02: 少箇事超越無量無邊香水海不可思議境界佛祖
0782b03: 到這裏也須目瞪口呿然雖如是豎拂子云石筍抽
0782b04: 條枝葉茂冰河發燄亙天紅下座。
0782b05: 上堂舉大愚守芝禪師問侍者曰問訊了一邊立地
0782b06: 是甚麼道理曰不會愚曰過這邊立侍便過愚曰無
0782b07: 端無端師云撥著便轉侍者不妨伶俐檢點大愚真
0782b08: 箇無端何故不合老老大大教壞人家男女。
0782b09: 上堂青山疊疊綠水潺潺和風析不萌之枝幽鳥獻
0782b10: 無生之果夜明簾外帶雪烏雞堪報曉古鑒光中無
0782b11: 毛鷂子已己衝霄當斯之時言詮不到意路難知直饒
0782b12: 現目連鶖子之神通祇得渺然一望然則檢點將來
0782b13: 我王庫裏無如是刀。
0782b14: 晚參舉大慈寰中禪師上堂山僧不解荅話祇能識
0782b15: 病時有僧出慈便歸方丈師云大慈可謂識病只是
0782b16: 藥頭未驗致令這僧一場業地。
0782b17: 上堂太陽溢目萬里不挂片雲從教四序推遷箇裏
0782b18: 殊無盈晦然雖如是且古佛與露柱交參新羅共占
0782b19: 波鬥額又作麼生乃喝一喝云切忌鑽龜打瓦。
0782b20: 示眾語是謗默是誑語默向上有事在不得動著動
0782b21: 著三十棒。
0782b22: 晚參舉殃崛摩羅尊者持缽至一長者家其家婦人
0782b23: 正值產難云云師云批判古今不無囫圇而直捷者
0782b24: 罕以及狗尾續貂又何妨檢點長者家醜外揚殃崛
0782b25: 被人驅使據令而行各與三十拄杖瞿曇乃三界至
0782b26: 尊不合隨人起倒亦好與三十拄杖幸喜婦人當下
0782b27: 分娩救得一半還會麼花明閨閤知春秀月落無勞
0782b28: 報曉雞。
0782b29: 上堂若人識得心大地無寸土無門常湛然卷舒日
0782b30: 南午不輥雪峰毬不打禾山鼓相聚喫莖齏唱箇下
0782c01: 山虎擲拄杖云黃閣簾垂功照忘粼粼鐵鋸三台舞。
0782c02: 上堂適纔溈山水牯惡發觸殺臨濟瞎驢驚起雲門
0782c03: 扇子跳上兜率陀天打破彌勒世尊寶華王座汝
0782c04: 等諸人還信得及麼揮拂子云相逢欲說渾家事又
0782c05: 被風吹別調中。
0782c06: 上堂舉寶峰示聰藏主法語五則其第五曰有情故
0782c07: 情滲漏有見故見滲漏有語故語滲漏設得見無情
0782c08: 無語無拽住便問他你是何人師云善言言者言所
0782c09: 不能言其為言也善跡跡者跡所不能跡其為跡也
0782c10: 寶峰恁麼可謂言跡殆盡要且不盡其為言跡也祇
0782c11: 不合拽住已己彰言跡又烏得其為不滲漏乎。
0782c12: 上堂大用現前不存規則指東作西呼南為北洞山
0782c13: 麻三斤雲門乾屎橛露柱與燈籠驀地笑不徹大眾
0782c14: 且道笑箇甚麼遂拈拄杖云若是陶淵明攢眉便歸
0782c15: 去。
0782c16: 上堂佛為一大事因緣出現於世欲令一切眾生開
0782c17: 示悟入佛之知見大小世尊祇解瞻前不解顧後若
0782c18: 論大事因緣人人本有豈獨佛乎崑石禪德於壬寅
0782c19: 秋敦請山僧於斯遯跡豈非大事因緣今復領此一
0782c20: 方緇素入山飯僧復迎山野陞於斯座豈非大事因
0782c21: 緣眾禪德不遠千里來扣雙林剋究精研於己躬下
0782c22: 事豈非大事因緣乃至諸沙彌即今登壇受具入比
0782c23: 丘數豈非大事因緣作麼生是開示悟入佛之知見
0782c24: 良久豎拂子云還委悉麼急須今生疾打徹莫教沉
0782c25: 劫受災殃。
0782c26: 上堂舉玉泉承皓禪師示眾晷運推移布褌赫赤莫
0782c27: 怪不洗無來換替薦福璨曰薦福當時若見即向道
0782c28: 少賣弄師云責人之心責己恕己之心恕人斯可不
0782c29: 負其為衲僧薦福恁麼道大似以己防人謂不負可
0782c30: 乎雖然賣弄玉泉故是檢點怪伊不得何也未到赤
0783a01: 骨律不免話貧窮。
0783a02: 上堂穆穆雍雍妙協通萬年松下撞金鐘超然一色
0783a03: 無遺隱不坐同風落大功然雖如是且朕兆不立心
0783a04: 法雙忘一句又作麼生良久云泥牛吼破澄潭月木
0783a05: 馬嘶乾四海雲。
0783a06: 上堂大道只在目前要且目前難睹欲識大道真體
0783a07: 不離聲色言語以拄杖擊香几云這豈不是聲復呈
0783a08: 起云這豈不是色大眾祇如聲色未立時大道真體
0783a09: 落在甚麼處若能見得徹處便見松青竹翠鳥語鶯
0783a10: 啼歷歷分明渾無間隔其或未然擲拂子云打鼓普
0783a11: 請看。
0783a12: 晚參舉德山宣鑒禪師因臨濟侍立次山曰今日困
0783a13: 濟曰這老漢寱語作麼山便打濟便掀倒禪床山休
0783a14: 去師云二尊宿抑揚故是胸藏韜略氣吞佛祖檢點
0783a15: 將來要且各失一隻眼。
0783a16: 立冬上堂朔風送韻黑帝起舞古榦悉昂頭霜花開
0783a17: 池浦物物體全彰誰識箇中主卓拄杖云若是當年
0783a18: 李將軍定解藍田射石虎。
0783a19: 晚參舉曹山慧霞禪師因僧侍立山曰道者可殺熱
0783a20: 曰是山曰祇如熱向甚麼處迴避曰向鑊湯爐炭裏
0783a21: 迴避山曰鑊湯爐炭裏作麼生迴避曰眾苦不能到
0783a22: 師云曹山擲釣意在鯨鼇這僧祇管貪餌不顧身危
0783a23: 雖時候比各有方柰迴避之處未是何故那邊不住
0783a24: 空王殿怎肯耘苗向日輪。
0783a25: 上堂佛法要妙非智所測祖道幽玄豈同情解遂豎
0783a26: 拂子云喚作拂子則觸不喚作拂子則背這裏薦得
0783a27: 一任南天台北五臺盞子撲落地碟子成七塊其或
0783a28: 未然有寒暑兮促君壽有鬼神兮妒君福。
0783a29: 上堂驅耕夫牛奪饑人食未為作略踢翻大海摑倒
0783a30: 須彌亦是小家若到雙林門下正好朝打三千暮打
0783b01: 八百且道利害在甚麼處遂卓拄杖喝一喝下座。
0783b02: 上堂少室單傳衲僧巴鼻漢語胡言光風霽日到雙
0783b03: 林門下猶未是直捷向上在大眾且作麼是直捷向
0783b04: 上一句良久云填溝塞壑無人會雨過夜塘秋水深
0783b05: 下座。
0783b06: 上堂舉一不得舉二鐵壁銀山皆粉碎放過一著落
0783b07: 在第二赤手空拳祇這是陝陜府鐵牛喫大棒嘉州大
0783b08: 象淚如雨淚如雨為君舉歷歷分明須薦取喝一喝
0783b09: 復舉女子出定因緣師云本是一片皇風無乃分疆
0783b10: 列界以致今日又怎得不為剖析文殊出不得掬水
0783b11: 月在手棄諸出得弄花香滿衣女子雲在嶺頭閒不
0783b12: 徹瞿曇水流澗下忒忙生祇如雙林恁麼批判還有
0783b13: 互相證據者麼遂擊拂子云打麵還他洲土麥唱歌
0783b14: 須是帝鄉人。
0783b15: 上堂舉巖頭全禪師值沙汰於鄂洲渚邊撐渡兩
0783b16: 岸各掛一板有過渡者擊板一下巖曰阿誰或曰要
0783b17: 過那邊去巖乃舞棹迎之一日有婆抱兒乃問呈橈
0783b18: 舞棹即不問且道婆手中兒甚處得來巖便打婆曰
0783b19: 婆生七子六箇不遇知音只這一箇也不消得便拋
0783b20: 向水中師云大小巖頭被箇婆子輕輕摟搜一上又
0783b21: 云古今尊宿盡謂嚴頭只這箇也不消得處何不更
0783b22: 與一棒是則是祇不可循途守轍豈巖頭弗具斯眼
0783b23: 也須知別有箇道理在若是雙林見他道只這箇也
0783b24: 不消得但呵呵大笑婆子果有通方眼目必當別作
0783b25: 箇解會以及子母一如管教不恁狼藉。
0783b26: 因事久未陞座眾職事請小參無端逼上華王座教
0783b27: 我如何為指南不是雙林無法說古風蕭索痛難言
0783b28: 大眾且道因甚致得遂擲拄杖云亦任大家看。
0783b29: 晚參舉世尊因耆婆善別音響至一塚間見五髑髏
0783b30: 乃敲一髑髏問耆婆此生何處曰此生人道又敲一
0783c01: 髑髏問此生何處曰此生天道又別敲一髑髏問此
0783c02: 生何處耆婆罔知生處師云世尊耆婆一挨一拶一
0783c03: 呼一諾可謂至善何及末後一敲而措無所知大似
0783c04: 邯鄲學唐步雖然到這裏莫道耆婆直饒瞿曇也須
0783c05: 退身三舍且道利害在甚麼處以手加額云貓。
0783c06: 上堂舉報恩行秀禪師示眾去則留住住則遣去不
0783c07: 住不去渠無國土何處逢渠在在處處且道是甚麼
0783c08: 物得恁麼奇特師舉畢良久乃云夜來枕得桐華月
0783c09: 無限清光只自怡下座。
0783c10: 晚參天上無彌勒地下無彌勒上下既無且道彌勒
0783c11: 在甚麼處顧左右擲拄杖云道得的拏取去。
0783c12: 上堂不披毛不戴角異類回途事若何青州恁麼抑
0783c13: 揚可謂頭角岌岌蹤跡諸方久獲只是未見回途之
0783c14: 妙雙林不顧危亡今日為伊端的遂起身云叱叱便
0783c15: 下座。
0783c16: 晚參舉欽山與道士論義士立義曰粗言及細語皆
0783c17: 歸第一義欽曰道士是佛家奴士曰太粗生欽曰第
0783c18: 一義何在士無語師云欽山恁麼論也則是亂世英
0783c19: 雄若約衲僧門下喫棒亦未相許何故不見道寧可
0783c20: 有智人前取首不可無智人前得勝。
0783c21: 受丹霞請退院上堂舉水菴禪師辭淨慈曰六年灑
0783c22: 掃皇都寺瓦礫翻成釋梵宮今日功成歸去也杖頭
0783c23: 八面起清風師云水菴和尚恁麼道非但孤風凜然
0783c24: 亦且頭正尾正誠為千古龜鑒雖然雙林亦有一偈
0783c25: 不是攖鋒敵勝為要應箇時節乃云選佛場開已己七
0783c26: 春匡衡曾未憚艱辛雖今別把風帆掛無媿蒼天無
0783c27: 媿人下座。
0783c28: 
0783c29: 
0783c30: 文穆念禪師語錄卷第一終
