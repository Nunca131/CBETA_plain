0977a01: 蔗菴範禪師語錄卷十八
0977a02: 侍者智應錄
0977a03: 拈古
0977a04: 舉世尊初降生日便乃一手指天一手指地周行七
0977a05: 步目顧四方曰天上天下唯我獨尊後來雲門偃曰
0977a06: 我當時若見一棒打死與狗子喫貴圖天下太平。
0977a07: 拈曰黃面老子固已巳誇大而涉險跛足阿師豈非
0977a08: 忠耿而蹈譏子細檢點將來二俱皆為不了何故
0977a09: 不見道天下有道則庶人不議。
0977a10: 舉世尊一日陞座大眾集定文殊白椎曰諦觀法王
0977a11: 法法王法如是世尊便下座。
0977a12: 拈曰世尊大排陣勢文殊疋馬成功可謂文王為
0977a13: 呂望而生傅說為高宗而出然哉然哉。
0977a14: 舉世尊拈花示眾迦葉微笑。
0977a15: 拈曰諸葛武侯造八陣圖於魚復平沙之上文武
0977a16: 皆莫能識唯桓溫一見而乃知其為常山蛇勢也
0977a17: 其猶迦葉尊者睹拈花而笑破顏面雖然且道釋
0977a18: 迦老子底裏在甚麼處。
0977a19: 舉世尊因自恣日迦葉欲擯文殊。
0977a20: 拈曰有令不行天下之公患也迦葉能縱其盛威
0977a21: 行其峻法說甚百千萬億文殊連老瞿曇也不許
0977a22: 存身若此不唯為千古叢林增色亦免得後人揀
0977a23: 點道能說不能行。
0977a24: 舉世尊一日坐見二人舁豬過問曰者箇是甚麼人
0977a25: 曰佛具一切智豬子也不識世尊曰也須問過。
0977a26: 拈曰世尊不是知而故問慣欲平地生波設使此
0977a27: 二人果是雄傑待問時即進前叉手而立曰老瞿
0977a28: 曇你是甚麼心行敢保有口如啞。
0977a29: 舉睦州示眾曰裂開也在我捏聚也在我時有僧問
0977a30: 如何是裂開州曰三九二十七菩提涅槃真如解脫
0977b01: 即心即佛我且與麼道你又作麼生僧曰某甲不與
0977b02: 麼道州曰盞子撲落地楪子成七片。
0977b03: 拈曰將纘先王之舊績擬收天下之逸民睦州可
0977b04: 謂才醇傑異其柰者僧即將民事以試之便乃法
0977b05: 令寬弛流而為瑣屑之獘雖欲捄之無術矣。
0977b06: 舉睦州因雲門敲門州問是誰門曰某甲州開擒住
0977b07: 曰道道門擬議州便推出曰秦時轢鑽遂拶折雲
0977b08: 門一足。
0977b09: 拈曰睦州忍心害理雲門雪屈無地天涯知己巳情
0977b10: 原我鴻鴈來時滿地秋。
0977b11: 舉南泉歸宗麻谷同去禮拜忠國師泉於路上劃一
0977b12: 圓相曰道得即去宗於圓相中坐谷作女人拜泉曰
0977b13: 恁麼則不去也宗曰是何心行。
0977b14: 拈曰同行不得好伴未免中道而廢雲門當時若
0977b15: 見便於圓相中劃一十字不唯南泉惡心惡行一
0977b16: 點也用不著免使歸宗向裏許蹲坐麻谷縱有驕
0977b17: 佚之態無處變現泉曰恁麼則不去也斯亦自怨
0977b18: 人非與讎。
0977b19: 舉天童長翁淨禪師上堂曰眼見黃葉落耳聞孤鴈
0977b20: 鳴且道是甚麼物得與麼靈咦溪上秋光分外清。
0977b21: 拈曰黃葉自落孤鴈自鳴各各不相知彼彼不相
0977b22: 到者老漢特地作此語話引得後人逐境飄流無
0977b23: 由止遏。
0977b24: 舉法燈開堂謂眾曰山僧本欲跧棲嵒竇為緣清涼
0977b25: 老人有不了底公案今日出來為他分析僧曰如何
0977b26: 是不了底公案燈便打曰祖禰不了殃及兒孫僧曰
0977b27: 過在甚麼處燈曰過在我殃及你。
0977b28: 拈曰法燈口裏冰冷心頭火熱清涼有甚不了底
0977b29: 公案此僧或是箇識端倪底漢出來只消噓一聲
0977b30: 歸位自然氣概驚群既已巳隨他呼喚爭免得道祖
0977c01: 禰不了殃及兒孫。
0977c02: 舉香嚴上樹。
0977c03: 拈曰上有狼跋之行下有不遜之名雖有履德行
0977c04: 仁之君子到此亦安能默乎要知香嚴弄巧底所
0977c05: 在麼飛觴推逸少流水歎鐘期。
0977c06: 舉玄沙問鏡清曰古人道不見一法是大過患你且
0977c07: 道不見甚麼法清指露柱曰莫是者箇法麼沙云浙
0977c08: 中清水白米從你喫佛法未夢見在。
0977c09: 拈曰管生得行其道鮑子之力也今鏡清與麼酬
0977c10: 玄沙與麼道如何與同氣連枝得水乳諧合去鏡
0977c11: 清固然佛法未夢見不知玄沙佛法會夢見也無。
0977c12: 舉鹿門自覺禪師從芙蓉落髮久之一日問曰胡家
0977c13: 曲子不墮五音韻出青霄請師吹唱蓉曰木雞啼夜
0977c14: 半鐵鳳叫天明師曰恁麼則一句曲含千古韻滿堂
0977c15: 雲水盡知音蓉曰無舌童兒能繼和師曰作家宗師
0977c16: 人天眼目蓉曰禁取兩片皮師從此契悟受囑出世
0977c17: 住大乘崇寧詔住淨因後遷鹿門遂終焉。
0977c18: 拈曰父子投機同心共暢君臣道合千載一時可
0977c19: 令鐵鳳翔於千仞木雞啼出五更已巳見制度森然
0977c20: 彝章燦矣然則胡家曲子直是罕遇知音。
0977c21: 舉僧問智門蓮花未出水時如何門曰蓮花僧曰出
0977c22: 水後如何門曰荷葉。
0977c23: 拈曰桎梏於舊術者盡將蓮花與荷葉出水未出
0977c24: 水定奪智門底樞紐殊不知鳳闕人騎金色馬御
0977c25: 街衝突事尋常。
0977c26: 舉世尊因外道問昨日說何法世尊曰說定法外道
0977c27: 曰今日說何法世尊曰說不定法外道曰昨日說定
0977c28: 法今日何說不定法世尊曰昨日定今日不定。
0977c29: 拈曰世尊偶然被外道一逼若櫂輕舠泛江海而
0977c30: 遭大風東漂則西西激則東總無倒斷有人決得
0978a01: 他動止者可謂既見君子我心則休。
0978a02: 舉青州辨禪師示眾曰有口讚不盡無言心自明是
0978a03: 則裂破虛空不是則鬼家活計上人端的處道將一
0978a04: 句來。
0978a05: 拈曰一等是撒土撒沙青州猶較奇特煙霞生口
0978a06: 吻遺世可為箴。
0978a07: 舉雪峰問僧什處去僧曰普請去峰曰去。
0978a08: 拈曰雪峰泥水通身此僧煙塵滿面輥做一堆貧
0978a09: 而寡恥末後道箇去至德廢矣矜小善亦何益。
0978a10: 舉世尊因外道問不問有言不問無言世尊據坐外
0978a11: 道贊嘆曰世尊大慈大悲開我迷雲令我得入乃作
0978a12: 禮而去阿難白佛曰外道得何道理稱贊而去世尊
0978a13: 曰如世良馬見鞭影而行。
0978a14: 拈曰統十方世界中風動塵起雲騰鳥飛青黃間
0978a15: 錯艸木鬱蔥盡說世尊據坐外道悟去有甚麼交
0978a16: 涉慶喜不得其情世尊重激其議驀拈拄杖卓一
0978a17: 下曰清官難斷家法。
0978a18: 舉大名寶禪師示眾曰若論此事如人作針線幸然
0978a19: 針針相似忽見人來不覺失卻針者邊尋也不見那
0978a20: 邊尋也不見自曰近處尚不見遠處那裏得來多時
0978a21: 尋不得心煩不好昏悶打睡拽衣方就枕時驀然一
0978a22: 劄曰元來在者裏。
0978a23: 拈曰大名老祖恁麼提持謂盡美矣未盡善也誘
0978a24: 人務於針線困於繩墨不能如師子王遊行自在
0978a25: 縱使枕頭邊摸得些子何異認鋀作金雖然要向
0978a26: 麒麟閣上遊記取丹宸心一片。
0978a27: 舉世尊臨入涅槃文殊請佛再轉法輪。
0978a28: 拈曰文殊敦請為己巳亦如為眾世尊臨岐勞心不
0978a29: 若休心恁麼則百萬人天莫失望否咄曰眼裏無
0978a30: 筋骨到老一孤貧。
0978b01: 舉達磨初至見梁武帝問如何是聖諦第一義磨曰
0978b02: 廓然無聖帝曰對朕者誰磨曰不識帝不契磨遂渡
0978b03: 江至魏少林居焉。
0978b04: 拈曰碧眼老胡將半邊鐵網要獲盡人間猛獸此
0978b05: 計之拙矣被武帝輕輕趁出箇乳虎向面前一跳
0978b06: 虧殺連忙道箇不識得以自全。
0978b07: 舉王山體禪師示眾曰既有尊貴之位須明尊貴之
0978b08: 人須知尊貴底人不處尊貴之位方明尊貴不落階
0978b09: 級。
0978b10: 拈曰蒼梧月冷丹鳳不棲古殿苔深綸音絕聽且
0978b11: 尊貴底事如何委悉良久曰月夜金雞報五更。
0978b12: 舉溈山問仰山曰子一夏不上來在下面作何所務
0978b13: 仰曰某甲鋤得一片畬下得一籮種溈曰子今夏不
0978b14: 虛過仰曰和尚今夏作甚麼溈曰日中一飯夜後一
0978b15: 寢仰曰和尚今夏也不虛過仰山道了吐舌溈曰寂
0978b16: 子何得自傷己巳命。
0978b17: 拈曰父不談子德子不稽父功溈仰父子將過夏
0978b18: 事特地較量其賢者之所必嫌也秖如仰山道了
0978b19: 吐舌溈山謂寂子何得自傷己巳命又是甚麼節目
0978b20: 若有知得許他一夏也不虛過。
0978b21: 舉趙州勘二菴主。
0978b22: 拈曰老趙州風儀實當諸方武略文雄之備被菴
0978b23: 主豎箇拳頭便乃俯躬受伊驅使如有辨得好惡
0978b24: 底出來與趙州相見。
0978b25: 舉雪嵒滿禪師參普照寶照曰兄弟年俊正宜參叩
0978b26: 老僧當年念念常以佛法為事嵒曰若不得此語幾
0978b27: 乎枉行千里照下禪床握手曰作家那。
0978b28: 拈曰普照一副殺豬剝狗底手段到者裏毫芒力
0978b29: 量也用不出乃低聲下氣道作家那或待雪嵒恁
0978b30: 麼問便好翻轉面皮更擬如何痛棒趁出不惟覈
0978c01: 人眼正抑見石頭路滑雲門與麼道也有為人處
0978c02: 也有誤人處有檢得出許他是作家。
0978c03: 舉臨濟因兩堂首座一日相顧各下一喝僧問濟曰
0978c04: 未審還有賓主也無濟曰賓主歷然。
0978c05: 拈曰臨濟七事隨身控制八極到此能施本分爪
0978c06: 牙便見多士嘉賓日開東閣當時既不行今日殺
0978c07: 活權柄落在雲門手裏遂一喝是賓是主具眼者
0978c08: 試端的看。
0978c09: 舉石鞏藏禪師昔為獵人趁鹿從馬祖菴前過問祖
0978c10: 還見鹿不祖曰汝是何人師曰射獵人祖曰汝一箭
0978c11: 射幾箇師曰一箭射一箇祖曰汝不善射師曰和尚
0978c12: 善射不祖曰我一箭射一群師曰彼此是生命何射
0978c13: 他一群祖曰既知如是何不自射師曰若教某甲自
0978c14: 射即無下手處祖曰者漢曠劫無明今日頓息師當
0978c15: 時擲下弓箭投祖出家。
0978c16: 拈曰一箭一箇石鞏之藝精矣一箭一群馬駒之
0978c17: 技未也雲門能發一箭要使大地生靈盡入我彀
0978c18: 中驀作挽弓勢曰看箭復曰中的了也。
0978c19: 舉雲門曰佛法大煞有秖是舌頭短復自曰長也天
0978c20: 童曰雲門雖然自起自倒要且車不橫推理無曲斷。
0978c21: 拈曰素有賢潔之行必受垢汙之累雲門之謂歟
0978c22: 後來天童道自起自倒可見忠言致患高行招尤
0978c23: 也。
0978c24: 舉魯祖雲禪師因僧問如何是不言言師曰汝口在
0978c25: 什麼處僧曰無口師曰將什麼喫飯僧無對。
0978c26: 拈曰死水裏撈蝦紛然皆是活路上攫兔漠不相
0978c27: 聞此僧果是箇識休咎底漢待問你口在什麼處
0978c28: 便將禪床掀倒而去魯祖縱有全副器械也無用
0978c29: 處。
0978c30: 舉報恩秀禪師示眾曰動則埋身千丈不動則當處
0979a01: 生苗直須兩頭撒開中間放下更買艸鞋行腳始得。
0979a02: 拈曰法無固必轉變在人路不崎嶇履踐由己巳既
0979a03: 然萬松老人重拖泥水又為什麼總知碧水東流
0979a04: 紅日暮古來豪傑盡堪悲。
0979a05: 舉趙州勘破臺山婆子。
0979a06: 拈曰趙州平昔一條脊梁骨生銕鑄就為甚向者
0979a07: 婆子咽喉下取氣要知大貴不以威使也其柰人
0979a08: 多於此茫然。
0979a09: 舉溈山與仰山摘茶。
0979a10: 拈曰龍眸不瞬鳳彩躬承溈仰門墻聲譽赫奕可
0979a11: 惜後人都向體用上鑽研遂使話作擔板且如放
0979a12: 子三十棒其意如何青醉御園柳紅簪上苑花。
0979a13: 舉趙州因僧問狗子還有佛性也無州曰無。
0979a14: 拈曰佛性無孺子唱歌佛性有仙人酌酒我當時
0979a15: 若在要問趙州老子喚甚麼作狗子隨後喝曰休
0979a16: 寐語。
0979a17: 舉雪庭裕禪師因僧問如何是祖師西來意師曰待
0979a18: 乳峰點頭即向汝道僧曰如何是尊貴一路師曰漁
0979a19: 歌驚起沙汀鷺飛出蘆花不見蹤。
0979a20: 拈曰者僧雄心見於眉間當機失於捷疾裕祖殺
0979a21: 活在於掌內臨事甘於濫觴乃良久顧眾曰道了
0979a22: 也還見乳峰點頭麼。
0979a23: 舉青原思禪師問石頭爾從甚處來頭曰曹溪師拈
0979a24: 拂子曰曹溪還有者箇麼頭曰非但曹溪西天亦無
0979a25: 師曰子莫會到西天不頭曰若到則有也師曰未在
0979a26: 更道頭曰和尚也須道一半莫全靠某甲師曰不辭
0979a27: 向汝道恐以後無人承當。
0979a28: 拈曰二大老憲章三代禮制百王及乎師資相見
0979a29: 語路交馳要曹溪一點人事也將不出且看雲門
0979a30: 與祖先莊箇體面遂以拂子擲下曰侍者收取。
0979b01: 舉石頭遷禪師示眾曰言語動用沒交涉時藥山在
0979b02: 會乃出曰直得非言語動用亦沒交涉師曰者裏針
0979b03: 劄不入山曰者裏如石上栽花。
0979b04: 拈曰玉女拋夜裏金梭仙子弄雲中銕笛絲來線
0979b05: 去調古韻高千載以來真風肅秩顧眾曰還端的
0979b06: 也未皓月知心少春酺拙宦多。
0979b07: 舉藥山久不陞座。
0979b08: 拈曰藥山操其要治其本欲有以振刷古今若利
0979b09: 斧析薪自謂必克也逮院主疑而紛紜其議不唯
0979b10: 薪不能破而斧將缺矣。
0979b11: 舉藥山因僧問學人有疑請師決疑山曰待晚間為
0979b12: 汝決至晚參山曰今日要決疑底僧何在僧便出山
0979b13: 下座把住曰大眾者僧有疑便與一推卻歸方丈。
0979b14: 拈曰無功而賞無罪而罰使後人不能無議然則
0979b15: 者僧不戴藥山之恩者是為棄民。
0979b16: 舉靈隱文泰禪師上堂塵劫來事只在於今河沙妙
0979b17: 德總在心源試教伊覿面相呈便不解當風拈出且
0979b18: 道過在甚麼處卓拄杖秖為分明極翻令所得遲。
0979b19: 拈曰靈隱老祖如是舉揚秖可謾他無眼漢子設
0979b20: 遇有伎倆者出曰請和尚試拈出看管取一場敗
0979b21: 闕雖然卷帷對月搔霜鬢仙子不來空倚樓。
0979b22: 舉寶應遇禪師因僧問如何是西來的的大意師曰
0979b23: 風送泉聲來枕畔月移花影到窗前。
0979b24: 拈曰龍樓上酣歌馬廄中頒詔蓋是寶應慣常底
0979b25: 政令但可惜者僧挂在聲色網裏積劫無翻身日
0979b26: 子。
0979b27: 舉天皇道悟禪師問石頭曰離卻定慧以何法示人
0979b28: 頭曰我者裏無奴婢離箇甚麼悟曰如何明得頭曰
0979b29: 汝還撮得虛空麼悟曰與麼則不從今日去也頭曰
0979b30: 未審汝早晚從那邊來悟曰某甲不是那邊人頭曰
0979c01: 早知汝來處悟曰和尚何以贓誣於人頭曰汝身現
0979c02: 在悟曰雖然如何示於後人頭曰汝道阿誰是後人
0979c03: 悟從此有省。
0979c04: 拈曰不有飛筆之能焉起斯文之墜石頭天皇驀
0979c05: 地相逢和樂品題千載一遇豈非筆端神妙而斯
0979c06: 文有在耶子細看來天皇有箇落節處為成一席
0979c07: 歡竊受終身累。
0979c08: 舉國師三喚侍者三應國師曰將謂吾辜負汝誰知
0979c09: 汝辜負吾。
0979c10: 拈曰上視下以愛下事上以敬有喚有應無黨無
0979c11: 偏且那裏是辜負處為愛白蘋風摵碎碧波月。
0979c12: 舉韶山因僧問是非不到處還有句也無山曰有僧
0979c13: 曰是甚麼句山曰一片孤雲不露醜。
0979c14: 拈曰宮中密旨孰敢宣傳閫外政機自精經緯蓋
0979c15: 謂韶山得之於心應之於手綽然有餘裕也還知
0979c16: 得麼百歲翁兒頭似雪三更深話月明前。
0979c17: 舉洞山垂語曰體得佛向上人方有語話分僧問如
0979c18: 何是佛向上人山曰非佛法眼曰方便呼為佛。
0979c19: 拈曰荷負重擔據位為人語不知貴賤禮不別尊
0979c20: 卑者多於稻麻竹葦要得那畔優游者邊闊步寶
0979c21: 鏡臨臺妍醜立辨靈鋒在握殺活自由其二尊宿
0979c22: 非苟然也爭柰知恩者少。
0979c23: 舉睦州問僧近離甚麼處僧便喝州曰老僧被你一
0979c24: 喝僧又喝州曰三喝四喝後作麼生僧無語州便打
0979c25: 曰者掠虛漢。
0979c26: 拈曰睦州丰采猶大將用兵有折衝萬里之勇被
0979c27: 箇掌鞭底指虛道實惜乎不以軍法正之。
0979c28: 舉香嚴淳拙文才禪師一日讀永嘉證道歌豁然契
0979c29: 悟遂入還源之室。
0979c30: 拈曰從此摸得鼻孔未免喚鐘作甕何謂拘禮宦
0980a01: 游多寂寞棄官還家亦不惡。
0980a02: 舉石梯問侍者什麼處去者曰上堂齋去梯曰我豈
0980a03: 不知汝上堂齋去者曰除此之外別道什麼梯曰我
0980a04: 秖問汝本分事者曰若問本分事某甲實是上堂齋
0980a05: 去梯曰不謬為吾侍者。
0980a06: 拈曰石梯散懷疏惡侍者頑性悍堅當時翻轉面
0980a07: 皮不致陷身清議雖然若是本分事更參三十年。
0980a08: 舉雲嵒晟禪師謂眾曰有箇人家兒子問著無有道
0980a09: 不得底洞山乃問他屋裏有多少典籍師曰一字也
0980a10: 無山曰爭得與麼多知師曰日夜不曾眠山曰問一
0980a11: 段事還得麼師曰道得卻不道。
0980a12: 拈曰心相體信入出無難雲嵒固是大人作略若
0980a13: 要高名導世清白傳家須是洞山始得。
0980a14: 舉龍潭崇信禪師家為餅舖日以十餅饋天皇皇每
0980a15: 受畢留一餅返之曰吾惠汝以蔭子孫師一日自念
0980a16: 曰餅是我持來何以返惠於我別有旨乎於是請問
0980a17: 皇曰是汝持來復汝何咎師聞之稍悟厥旨因投出
0980a18: 家。
0980a19: 拈曰人奢示之以儉人儉示之以禮天皇節用愛
0980a20: 人之心非不博大也然為一箇餅子累及龍潭破
0980a21: 家蕩產亦有不仁者焉。
0980a22: 舉松庭子嚴禪師參息菴有省呈所得於才和尚才
0980a23: 曰蠱毒之家水莫嘗師曰也須吞得吐得始是好肚
0980a24: 皮才曰蒼天中更添冤苦在師曰某甲禮謝和尚才
0980a25: 曰未在復以種種差別反覆徵詰大豁疑礙。
0980a26: 拈曰萬菴老人雖是吞得入吐得出其柰毒氣深
0980a27: 入骨髓了也後邊又沾一滴便見毒發悶亂宛轉
0980a28: 於地致累後人不少。
0980a29: 舉僧問曹山子歸就父為甚父全不顧山曰理合如
0980a30: 斯僧曰父子之恩何在山曰始成父子之恩僧曰如
0980b01: 何是父子之恩山曰刀斧斫不開。
0980b02: 拈曰黃閣浮煙鞭聲至止丹宸浸月天語難聞金
0980b03: 鎖掣開始得君臣同契靈樞密運方能父子一心
0980b04: 到者裏靈利衲僧作何去就功大多憂應退讓身
0980b05: 輕有道可歸耕。
0980b06: 舉龍潭因德山問久向龍潭到來潭又不見龍又不
0980b07: 現潭曰子親到龍潭德山遂作禮而退。
0980b08: 拈曰周金剛有一拳拳倒黃鶴樓底氣概何故一
0980b09: 箇笤帚柄向在面前一颺便乃屈膝歸降疑殺天
0980b10: 下人。
0980b11: 舉韓愈文公白大顛曰弟子軍州事煩省要處乞師
0980b12: 一句顛良久文公罔措時三平為侍者乃敲禪床三
0980b13: 下顛曰作麼平曰先以定動後以智拔公乃禮謝三
0980b14: 平曰和尚門風高峻弟子於侍者邊得箇入處。
0980b15: 拈曰大顛懼危而修政三平好勇而弄兵韓公非
0980b16: 理冒榮是為欺上且雲門憑何如此判斷良久敲
0980b17: 禪床曰並是實據。
0980b18: 舉凝然了改禪師上堂曰莫向言中取則直須句外
0980b19: 明宗若能如是會徹古徹今自由自在還知麼。
0980b20: 拈曰善操舟者驚濤萬狀駭浪千奇蕩漾悠然不
0980b21: 觸兩岸匪住中流謂得自在無比三昧唯凝然老
0980b22: 漢以之。
0980b23: 舉桐峰菴主僧問和尚者裏忽遇大蟲來時如何主
0980b24: 便作大蟲吼僧作怖勢主大笑僧曰者老賊主曰爭
0980b25: 柰老僧何。
0980b26: 拈曰通身武藝一點不形桐峰是作家滿腹文章
0980b27: 一毫不露者僧是好漢然則子細看來你也笑我
0980b28: 也笑飲酒以醉為娛彼此不論錢鈔。
0980b29: 舉洞山因請泰首座喫果子次乃問有一物上拄天
0980b30: 下拄地黑似漆常在動用中動用中收不得你道過
0980c01: 在甚處首座曰過在動用中山便喝遂令掇退果桌。
0980c02: 拈曰職任然後祿之功樹然後賞之昭信也今洞
0980c03: 山恁麼道還是許而不與耶泰首座恁麼休還是
0980c04: 口欲言而詞喪耶若有檢點得出喫果子去。
0980c05: 舉洞山因僧問寒暑到來如何迴避山曰何不向無
0980c06: 寒暑處去僧曰如何是無寒暑處山曰寒時寒殺闍
0980c07: 黎熱時熱殺闍黎。
0980c08: 拈曰寒暑難分正偏混合月妍晝午日彩夜央且
0980c09: 向甚麼處與洞山相見霜重板橋人獨步風高野
0980c10: 渡釣船橫。
0980c11: 舉夾山因僧問撥塵見佛時如何山曰直須揮劍若
0980c12: 不揮劍漁父棲巢僧後問石霜曰撥塵見佛時如何
0980c13: 霜曰渠無國土何處逢渠僧回舉似夾山山曰門庭
0980c14: 施設不如老僧入理深談猶較石霜百步。
0980c15: 拈曰夫為此事者須從空劫以前趯倒繫馬樁兒
0980c16: 卻來今時門頭好輥活潑毬子若有一絲連纖不
0980c17: 盡豈唯自欺誑亦欺誑他人果然夾山有撥亂之
0980c18: 謀石霜有戡定之策設問雲門時如何梧桐樹大
0980c19: 碧森森雖有鳳凰不肯顧。
0980c20: 舉俱空契斌禪師因僧問如何是空劫已巳前底事師
0980c21: 曰烏龜向火。
0980c22: 拈曰此僧恁麼問稽古之榮也斌祖恁麼答敦時
0980c23: 之盛也雖然主賓和暢兼帶協通要知空劫已巳前
0980c24: 底事猶隔津在。
0980c25: 舉雲居膺禪師因僧問如何是諸佛師師喝曰者田
0980c26: 庫奴僧禮拜師曰你作麼生會僧喝曰者老和尚師
0980c27: 曰元來不會僧作舞而出師曰沿臺槃乞兒。
0980c28: 拈曰將長續短移尊就卑賓中作主物外轉機世
0980c29: 皆稱美事可概見何以喚為沿臺槃乞兒含啼送
0980c30: 游子相逢在帝鄉。
0981a01: 舉雲門偃禪師因僧問秋初夏末前程忽有問作麼
0981a02: 生祇對師曰大眾退後僧曰未審過在甚處師曰還
0981a03: 我九十日飯錢來。
0981a04: 拈曰疋馬能馳遠道者僧固然爽氣單鎗欲蕩窮
0981a05: 陬雲門卻有雄心顯聖恁麼檢點未免使人毛豎
0981a06: 何故日破月忌出行不利。
0981a07: 舉洞山初禪師參雲門門問近離甚處師曰查渡門
0981a08: 曰夏在甚麼處師曰湖南報慈門曰甚時離彼中師
0981a09: 曰八月二十五門曰放汝三頓棒師明日卻上問訊
0981a10: 昨日蒙和尚放三頓棒不知過在甚處門曰飯袋子
0981a11: 江西湖南便與麼去師於言下有省。
0981a12: 拈曰雲門大師衡古今籠俊傑直是師王奮迅及
0981a13: 受洞山一逼便乃斂歛爪藏牙殊不顧石頭家風頓
0981a14: 然蕭瑟惜哉。
0981a15: 舉定國無方從禪師初參龍潭超化有省後見少室
0981a16: 俱空重加煆煉一日閱天衣以行者五人俱召實上
0981a17: 座因緣當下大悟密契五位奧旨。
0981a18: 拈曰定國老人過龍潭喫上一趺後被俱空者漢
0981a19: 捺入爛泥裏至今爬不起試看雲門扶他起來以
0981a20: 拂子擊一下曰相逢一語傾肝膽何必知音羨羡子
0981a21: 期。
0981a22: 舉德山托缽因緣。
0981a23: 拈曰家裕而氣驕養尊而志伐嵒頭不能逃其譏
0981a24: 也苟非德山納忠之量知人之明則大事去矣那
0981a25: 裏是昨日與今日不同處試道看。
0981a26: 舉南泉一日兩堂爭貓泉提起貓曰道得即不斬眾
0981a27: 無對泉即斬卻貓兒晚舉問趙州州戴艸鞋而出泉
0981a28: 曰子若在救得貓兒。
0981a29: 拈曰平日談兵有萬人之勇臨時上陣無一箭之
0981a30: 能兩堂僧空言不足恃可知矣南泉固有制天下
0981b01: 之全才而事不為亂然一塵不動共挽三代之淳
0981b02: 風吾以謂趙州之力大也。
0981b03: 舉阿難問迦葉世尊傳金襴外別傳何物葉召阿難
0981b04: 難應諾葉曰倒卻門前剎竿著。
0981b05: 拈曰決河放水不顧有衝突可畏之患一呼一應
0981b06: 倒卻剎竿果見波浪滔天不惟墊溺後人連自己巳
0981b07: 亦無出身之路還有捄得者麼乃擲下拄杖曰大
0981b08: 眾扶起拄杖。
0981b09: 舉月舟文載禪師因僧問從上法印匪假人傳秖如
0981b10: 神光禮達磨三拜且道為箇什麼師曰老僧也理會
0981b11: 不出僧曰和尚是他家裏人何故理會不出師曰我
0981b12: 若理會得出與你傳去也。
0981b13: 拈曰月祖舌覆大千界說遠不能說近者僧眉蓋
0981b14: 五須彌見近不能見遠由是展轉使人猜疑道從
0981b15: 來交態尊前美自古情深別後多。
0981b16: 舉高沙彌住菴雨中來看藥山山曰你來了高曰是
0981b17: 山曰可煞濕高曰不打者鼓笛雲嵒曰皮也無打甚
0981b18: 麼鼓道吾曰鼓也無打甚麼皮山曰今日大好曲調。
0981b19: 拈曰要見家門雍肅須還至禮全彰藥山老漢為
0981b20: 子多情雲嵒道吾善能通事確乎大好曲調若遇
0981b21: 知音未免一場笑具。
0981b22: 舉深明二上座偕行到淮河見人牽網忽有鯉魚於
0981b23: 網中跳出深曰俊哉明兄一似箇衲僧明曰雖然如
0981b24: 此爭似當初不撞入者網羅好深曰明兄欠悟在明
0981b25: 行三十里方省。
0981b26: 拈曰深公同行貴求益我者以為友豈料翻成話
0981b27: 柄明上座若能奮師子全威不致風塵落魄行三
0981b28: 十里方省也知薄宦心纔冷始信浮名誤一生。
0981b29: 舉真歇了禪師一日入廚看煮麵次行人纔舉忽桶
0981b30: 底脫麵潑於地眾皆失聲曰可惜許師曰桶底脫自
0981c01: 合歡喜為甚卻煩惱典座曰和尚即得師曰灼然可
0981c02: 惜許一桶麵。
0981c03: 拈曰狼藉常住物心有所不忍其僧卻是賢者見
0981c04: 桶底脫不為補起反欲贓誣於人了祖狠毒最深
0981c05: 雲門恁麼判斷也有人在背後咬齒曰可惜許。
0981c06: 舉龍潭問天皇曰某自到來不蒙和尚指示心要皇
0981c07: 曰自汝到來吾未嘗不指示汝心要潭曰何處是指
0981c08: 示皇曰汝擎茶來吾與汝接汝行食來吾與汝受汝
0981c09: 禮拜時吾與汝合掌汝更疑何處不示汝心要潭忽
0981c10: 然大悟。
0981c11: 拈曰問者既傾幽素畣者亦披惠風秖恁麼瞥地
0981c12: 打失空劫眉毛不恁麼相應扭脫今時鼻孔顧眾
0981c13: 曰還知龍潭與天皇合觜處麼最好雙龍鏡撲碎
0981c14: 御欞前。
0981c15: 舉宗鏡大章書禪師受少室請歎曰先師化後三十
0981c16: 餘年洞上宗風幾乎湮沒前輩有言叢林下衰弘法
0981c17: 者多假我偷安不急撐拄之其崩隤跬可須也余雖
0981c18: 慚薄德其柰付囑何遂住持八載臨入滅書偈曰宗
0981c19: 鏡宗鏡心法成行即日圓覺鏡破宗正。
0981c20: 拈曰大章老子生平將石頭一柄斧子東砍西
0981c21: 斫世上良材靡不受傷臨末梢頭一面古鏡不欲
0981c22: 留與後人撲得粉碎吁是可忍也孰不可忍也。
0981c23: 舉僧問智門如何是佛門曰踏破草鞋赤腳走僧曰
0981c24: 如何是佛向上事門曰拄杖頭上挑日月雪竇拈曰
0981c25: 千兵易得一將難求。
0981c26: 拈曰智門恁麼應酬猶帝珠在寶絲網中交光相
0981c27: 羅重重影現雪竇更加點綴便見青黃赤白間錯
0981c28: 紛糅。
0981c29: 舉馬祖一日坐次見南泉行食過祖問曰桶裏是甚
0981c30: 麼泉曰合取口。
0982a01: 拈曰天下治平故發難端使民起好戰之心馬大
0982a02: 師有是政也雖然要箇知宮中府中為一體者也
0982a03: 難得。
0982a04: 舉四祖道信大師問三祖曰願和尚慈悲乞與解脫
0982a05: 法門祖曰誰縛汝師曰無人縛祖曰何更求解脫乎
0982a06: 師於言下大悟。
0982a07: 拈曰心裏欲高素節腳頭踏入紅塵寒堞遙聽吹
0982a08: 畫角清歌忽見落梅花向者裏入解脫法門好與
0982a09: 一頓棒喫何也為是他家常茶飯。
0982a10: 舉幻休潤和尚參小山山舉洞山我今不是渠話詰
0982a11: 之曰既不是渠畢竟是何人休於言下大徹以偈呈
0982a12: 曰若要識此人有箇真消息無相滿虛空有形沒蹤
0982a13: 跡曾為佛祖師常作乾坤則龜毛拂子清風生兔角
0982a14: 杖頭明月出山曰子母勦說更須自入悟門休曰尚
0982a15: 不借緣從何門入山曰既不借緣何為至此休曰因
0982a16: 不借緣所以至此山曰就不借緣於意云何休曰彩
0982a17: 鳳翻飛身自在銕牛奔吼意常閒山乃稱善遂與記
0982a18: 。
0982a19: 拈曰逢緣不借識得便休固是大人造詣其柰於
0982a20: 渠我交加處挨脫半邊鼻孔不得稱為全美且如
0982a21: 何得十成三月春風鳴古路萬年公子踏花行。
0982a22: 舉大覺念禪師遊達磨面壁石處忽焉悟入曰五乳
0982a23: 峰頭好箇消息大小石頭塊塊著地乃入室陳所得
0982a24: 潤和尚以從上法印囑累曰無上涅槃心佛祖相分
0982a25: 付吾今授受時雲淨峰頭露。
0982a26: 拈曰好箇瀟灑無事人向面壁石上磕破頂門無
0982a27: 窮憂患任在一身此猶小事帶累腳下兒孫東也
0982a28: 囌嚧唎西也唎囌嚧總無了日驀卓拄杖曰
0982a29: 還知麼大覺老人無恙全憑者道真言。
0982a30: 舉西院勘天平兩錯。
0982b01: 拈曰負高世之才失進取之志天平尤有累也信
0982b02: 於人素深而舉事無功西院豈無憾哉苟知此莫
0982b03: 將歸老意重嘆少年行。
0982b04: 舉雲門澄和尚因僧問祖師禪如來禪是同是別門
0982b05: 曰古越是杭州僧曰與麼則同也門曰長江分彼此。
0982b06: 拈曰運斤成風者還他郢匠動步絕塵者可蹈大
0982b07: 方雲門老祖具此手腳若有辨得底出來好領一
0982b08: 頓棒更參三十年。
0982b09: 舉烏臼和尚因玄紹二上座來參問曰二禪伯發足
0982b10: 什麼處玄曰江西臼拈拄杖便打玄曰久知和尚有
0982b11: 此機要臼曰你既不會後面箇僧秖對看紹擬近前
0982b12: 臼亦打信知同坑無異土參堂去。
0982b13: 拈曰烏臼心力猶大禹導橫流赴海使人悉登熙
0982b14: 臺也其後有竊議者謂權柄在烏臼掌中以勢壓
0982b15: 人屈哉。
0982b16: 舉鄂州茱萸禪師示眾曰你等諸人莫向虛空裏釘
0982b17: 橛時有靈虛上座出曰虛空是橛師便打靈曰莫錯
0982b18: 打某甲師便歸方丈。
0982b19: 拈曰一箇任法不任情一箇任情不任法若欲從
0982b20: 公處斷各與三十竹篦如有推勘得出大慰天下
0982b21: 之心。
0982b22: 舉愚菴盂和尚上堂人人有一坐具地四至界限分
0982b23: 明無敢侵者但書券在山僧者裏今日不妨兩手分
0982b24: 付豎拂子恐後無憑立此為照乃擲下。
0982b25: 拈曰強賣別家祖產不顧功令森嚴雖或事有所
0982b26: 恃未免輕犯人心據理判斷與者受者各與三十
0982b27: 拄杖何也雲門者裏賞罰分明。
0982b28: 舉長慶稜禪師拈拄杖曰識得者箇一生參學事畢
0982b29: 雲門偃曰識得者箇為甚不住。
0982b30: 拈曰識得者箇便休有抱火措積薪之憂識得者
0982c01: 箇不住有斷事乖枉直之效揣其根元總未是十
0982c02: 全之美卓拄杖識得者箇不但好登山亦可打顛
0982c03: 狗。
0982c04: 舉乾峰和尚示眾曰舉一不得舉二放過一著落在
0982c05: 第二雲門出曰昨日有人從天台來卻往徑山去乾
0982c06: 峰曰明日不得普請。
0982c07: 拈曰視大地如戶庭乾峰特展嘉猷恤庶民如一
0982c08: 家雲門固非小補雖是氣分相符然秖可以理推
0982c09: 不可以智測。
0982c10: 舉鳥烏窠吹布毛侍者便悟去後大溈秀曰可惜者僧
0982c11: 認他口頭聲色以當平生不知自己巳光明蓋天蓋地。
0982c12: 拈曰不任於物不囿於器大丈夫能事也當時會
0982c13: 通聞得佛法我者裏亦有少許遂一喝便行不惟
0982c14: 鳥烏窠智終天地辨解連環無用於世千載下亦免
0982c15: 人檢點雖然雲門恁麼道可謂美人已巳去傷我心。
0982c16: 舉興化擯克賓維那。
0982c17: 拈曰興化凜其威嚴其令家欲之齊子欲之孝天
0982c18: 下不敢議也克賓屈於心全於節擔負正法眼藏
0982c19: 丕顯臨濟宗風天下人莫能過也然只可與有智
0982c20: 者知不可與無智者說。
0982c21: 舉玄沙與天龍入山見虎龍曰面前是虎沙曰是汝
0982c22: 阿虎歸院乃問適來山中和尚尊意如何沙曰閻浮
0982c23: 世界有四種重障若人透得許出陰界。
0982c24: 拈曰步步超過佛祖法法透出聲色聖見不存凡
0982c25: 情不繫無為無事自由自在其柰面前端的是虎
0982c26: 秖如和泥合水隨聲逐色底畢竟喚作甚麼拈拄
0982c27: 杖曰虎。
0982c28: 
0982c29: 
0982c30: 蔗菴範禪師語錄卷十八
