0813a01: 敘
0813a02: 南宗之盛赫赫古今其中賢聖間氣而
0813a03: 生者不一其地不一其人自分派以後
0813a04: 高建法幢設施迥別從上追溯各出英
0813a05: 靈漢不少也迨後密雲祖翁中興臨濟
0813a06: 一宗大振奔走四方袖子霞蒸川湧往
0813a07: 往出而為人者堪作人天眼目如十日
0813a08: 並明普天無遁照也州之古塘香林寺
0813a09: 先年佛古老和尚手自誅茅刱成叢席
0813a10: 適遇石公大師機下相契遂成水乳之
0813a11: 合入室印可師迺閩籍性聰穎少即出
0813a12: 塵其根性猛利洵為宿德再來余於往
0813a13: 歲請石公繼席香林閱十餘年撐持門
0813a14: 庭飲冰茹櫱甘之如飴其嚴凝之氣凜
0813a15: 不可犯故能行人之不能行忍人之不
0813a16: 能忍今開堂說法煆煉禪侶鍼下見血
0813a17: 不輕放過獨展太白家風痛棒之下能
0813a18: 翻身者當識婆心之太切也其機緣問
0813b01: 答錄久盈笥將付剞劂流通於世當為
0813b02: 法門之模楷後學之金鑑予莊沐展讀
0813b03: 掃盡前人窠臼字字本性流出昔始祖
0813b04: 不立文字兮明金針示人不爭於筆鋒
0813b05: 墨瀋之間今此之矢口而出者言乃希
0813b06: 聲句皆見諦仍與少室面壁玄旨無二
0813b07: 無別慨茲法末之秋中流砥柱全賴石
0813b08: 公一肩以荷之云不揣而為之序。
0813b09: 時
0813b10: 大清康熙二十二年歲次癸亥仲春之
0813b11: 吉旦前奉
0813b12: 敕整飭關南道陝陜西按察使司副使婁江
0813b13: 法弟錢廣居薰沐拜撰
0813b14: 
0813b15: 
0813b16: 
0813b17: 
0813b18: 
0813c01: 香林石璞和尚語錄序
0813c02: 昔大雄氏恒河說法接引人天
0813c03: 而獨於最上一乘不立文字滅
0813c04: 度以後中五百歲而摩騰竺法
0813c05: 蘭以經入中國華人始聞其言
0813c06: 後五百歲而菩提達磨以法入
0813c07: 中國華人始傳其心此禪與教
0813c08: 所由分也慧可大師親受達磨
0813c09: 真印燈燈相續遂及南嶽清源
0813c10: 嗣後判為臨濟等五宗各依源
0813c11: 流並有著述要皆匯三藏而啟
0813c12: 覺門非若後世瞎究盲參僅拾
0813c13: 先哲一二唾餘謂面壁以來直
0813c14: 指明心見性之義舉盡於此也
0813c15: 願臨濟一宗傑出溈仰諸宗之
0814a01: 上密祖又以利根篤行蔚然中
0814a02: 興大轉法輪聚一時僧象人龍
0814a03: 咸歸陶鑄即今剎竿林立洵能
0814a04: 摻金篦而灑甘露者必推臨濟
0814a05: 後人吾婁古塘禪院自佛古老
0814a06: 和尚披榛創建拮据捋茶遂成
0814a07: 香林叢席閩中石公禪師以夙
0814a08: 生法器遍參諸方尊宿了徹大
0814a09: 事因緣浮杯來斯在佛老人位
0814a10: 下機鋒乍交即示拈華之契適
0814a11: 佛老順世石公應州人請嗣主
0814a12: 法席十餘年來擔承大事煆煉
0814a13: 學人慧劍慈航皆非時賢所能
0814a14: 辦白椎之下所記問答積久成
0814a15: 遍將壽之棗梨埤益論藏屬余
0814b01: 數語弁之簡瑞余幼從先君子
0814b02: 獲見四方大善知識頗知皈嚮
0814b03: 禪宗然久羈塵鞅未窺幽鍵石
0814b04: 公深造所至何足以知之特以
0814b05: 支許過從見其操履精純鉗錘
0814b06: 迅疾聊述其大略如此若夫指
0814b07: 之與月是一是二息心了義之
0814b08: 士讀香林語錄者能自得之也。
0814b09: 康熙癸亥清和上澣
0814b10: 賜進士第左春坊左贊善兼翰
0814b11: 林院檢討前翰林院編修加
0814b12: 一級乙卯山東正主考
0814b13: 欽點內弘文院庶吉士法弟王
0814b14: 掞拜題
0814b15: 
0814c01: 石璞質禪師語錄卷之一
0814c02: 嗣法門人明嵩等編
0814c03: 住姑蘇太倉州香林禪院
0814c04: 師於康熙壬子年拜掃先老和尚塔受眾檀護堅留
0814c05: 繼席至壬戌戍冬朔日復受闔州紳衿護法山主居士
0814c06: 暨諸山尊宿兩序等請就院開堂。
0814c07: 指法座云毘盧正印拈向一邊須彌燈王退身無路
0814c08: 且道是甚麼人行履處八面起清風一步高一步。
0814c09: 拈香云者瓣香德越乾坤明逾日月爇向爐中端為
0814c10: 祝延
0814c11: 今上皇帝聖躬萬歲萬歲萬萬歲恭願歡聲震沸仰
0814c12: 帝道之遐昌瑞氣奔騰祝龍樓之永固者瓣香不是
0814c13: 補袞仲山亦非調羹傅說爇向爐中奉為滿朝文武
0814c14: 闔州尊官護法紳衿檀那居士伏願福海增深永作
0814c15: 天庭之鼎鼐壽山益峻長為佛國之垣屏者瓣香皮
0814c16: 穿骨露尚遭獰拳膽喪魂驚猶喫痛棒直得冤讎深
0814c17: 結怨恨難消爇向爐中耑為即此堂上開山第一代
0814c18: 傳臨濟正宗三十二世佛古先師老和尚用酬法乳
0814c19: 之恩遂斂歛衣就座獅林和尚白槌云法筵龍象眾當
0814c20: 觀第一義師云十年繼住事如麻豈敢當陽更撒沙
0814c21: 只為先師未了事勉攜楖栗驗龍蛇驀卓拄杖喝一
0814c22: 喝云還有拏雲攫霧者麼試奮迅驚群看僧問法幢
0814c23: 高豎爐弘開本分鉗錘鎔凡鑄聖忽有箇不落凡
0814c24: 聖底人和尚作麼生煆煉師云焦頭爛額也不知進
0814c25: 云滹沱密旨專為流通因甚又道向瞎驢邊滅卻師
0814c26: 云吾常於此切進云昔日三聖興化二大老一箇逢
0814c27: 人即出一箇逢人即不出未審還有優劣也無師云
0814c28: 分身兩處看進云出群須是英靈漢敵勝還他獅子
0814c29: 兒師云汝試哮吼看問宗風大振即不問煉凡煆聖
0814c30: 事如何師卓拄杖云要識真金火裏看進云行解相
0815a01: 應虎驟龍驤不落第二義又作麼生觀師打云這裏
0815a02: 薦取進云與麼則浩歸性海波濤闊無數魚龍棒下
0815a03: 分師云一任跳躍問電激雷奔鋒鋩別轉轉則不無
0815a04: 如何是日日新又日新底句師云鼻孔從來向下垂
0815a05: 進云恁麼則燈籠與露柱交參佛殿與山門鬥額去
0815a06: 也師云甚處得者消息來問十年把住乾坤失色今
0815a07: 日放開海嶽光輝只如紅爐烈燄還許學人轉身也
0815a08: 無師云許你是箇漢進云喝散白雲歸遠岫挽回明
0815a09: 月照婁江師云莫打葛藤好問潑天門戶八字打開
0815a10: 湧地家珍和盤托出意旨如何師云圓陀陀光爍爍
0815a11: 進云建法幢立宗旨一句又作麼生師云倚天長劍
0815a12: 逼人寒僧打圓相云從上正脈流通無出於此師云
0815a13: 是何言歟居士問龍象交參即且置冷灰荳爆時如
0815a14: 何師云逼塞虛空進云即此可以轉凡入聖可以點
0815a15: 鐵成金師云只恐不是玉士喝師云亂喝作麼問坐
0815a16: 斷千差當陽一句請師宣師云天高群象正海闊百
0815a17: 川朝進云主賓道合正令全提因齋慶讚一句又作
0815a18: 麼生師云雲從龍風從虎問鵰弓高掛海晏河清祝
0815a19: 聖開堂說何法要師云堯風蕩蕩舜日熙熙進云古
0815a20: 人道祖師心印狀似鐵牛之機去即印住住即印破
0815a21: 設若不印不住又作麼生師云無孔鐵鎚當面擲進
0815a22: 云如何是祖師心印師云穿過髑髏進云如何是鐵
0815a23: 牛之機師云擉破眼睛僧喝云蹉過了也師云果然
0815a24: 乃云達磨不來東土二祖不往西天箇箇眉橫鼻直
0815a25: 討甚祖意西傳苟能於此領略得去便可縱橫自在
0815a26: 出沒卷舒坐斷報化佛頭揭開頂門正眼孤迥迥峭
0815a27: 巍巍魔外潛蹤狐狼絕跡所以道通身是眼見不及
0815a28: 通身是耳聞不徹通身是口說不著通身是心鑑不
0815a29: 出無一物不為妙用無一法不是宗乘先師面目現
0815a30: 在太白風規儼然不用安排拍拍是令不求伴侶步
0815b01: 步相隨旃檀林裏旃檀獅子窟中獅子正恁麼時斬
0815b02: 新條令祝聖開堂一句作麼生道四海浪平龍睡穩
0815b03: 九天雲靜鶴飛高復舉寶壽開堂三聖推出一僧壽
0815b04: 便打三聖云與麼為人瞎卻鎮州一城人眼去在師
0815b05: 云諸方尊宿盡道二大老與奪縱橫發揚臨濟心髓
0815b06: 殊不知遞相賣弄笑殺傍觀今日設有人出來質上
0815b07: 座只緩緩向他道無汝喫棒分不惟此話大行且要
0815b08: 開卻天下人眼去在何也黃金自有黃金價終不和
0815b09: 沙賣與人復白椎云諦觀法王法法王法如是下座。
0815b10: 結制知浴耕雲領錢觀察大可暨眾護法設齋請上
0815b11: 堂結制安禪古今舊例炭熱爐紅無處迴避三世諸
0815b12: 佛立地聽火燄明明說實義且道說箇甚麼猛烈堆
0815b13: 中彩鳳飛一片清風動天地復舉天童密老和尚開
0815b14: 爐云太白山中儘有柴一株不許眾人搬老僧不是
0815b15: 多護惜為要諸人徹骨寒師云密祖和尚雖是徹底
0815b16: 婆心未免太慳吝生質上座則不然香林寺裏實無
0815b17: 柴日日買來任意搬山僧不是多狼藉為免諸人徹
0815b18: 骨寒雖然忽若寒熱俱忘一句如何話會卓拄杖云
0815b19: 頂亞豎摩醯眼天上人間不可陪。
0815b20: 請兩序小參毘贊叢林流通正脈若不是睦州楊岐
0815b21: 諸大士爭得黃檗慈明二遠祖道滿天下續燄聯芳
0815b22: 安貼家邦頭頭具足龍袖拂開全體現象王行處絕
0815b23: 狐蹤諸兄弟古人雖然如是簡點將來也只得扶起
0815b24: 一半且道那一半卓拄杖喝一喝下座。
0815b25: 七期晚參問眾古人道悟即不無爭奈落在第二頭
0815b26: 既然如是因甚又要入堂打七維那云不因漁父引
0815b27: 爭得見波濤師云只道得一半乃云香林寺裏人打
0815b28: 七天下禪流毛骨寒額爛腿酸成底事看來也是太
0815b29: 無端豎拂子云且道是諸人無端是山僧無端擲下
0815b30: 云無端無端復舉古香林澄遠禪師因僧問如何是
0815c01: 西來的的大意遠云坐久成勞師云諸公還識得古
0815c02: 人落處麼縱饒識得祖意分明徹骨徹髓更須買草
0815c03: 鞋行腳始得倘問新香林如何是西來的的大意驀
0815c04: 頭便棒若是箇漢自然如龍得水似虎靠山直令覓
0815c05: 其坐處了不可得說甚麼勞與不勞喝一喝。
0815c06: 晚參舉雲門云若說真如解脫菩提涅槃是燒楓香
0815c07: 供養汝若說佛說祖是燒黃熟香供養汝若說超佛
0815c08: 越祖之談是燒餅香供養汝皈依佛法僧下去愚菴
0815c09: 及禪師云雲門氣宇如王卻作座主見解普慈道若
0815c10: 說真如解脫菩提涅槃是將黑荳換汝眼睛若說佛
0815c11: 說祖是將木患子換汝眼睛若說超佛越祖之談是
0815c12: 將魚目換汝眼睛皈依佛法僧下去師云愚菴老漢
0815c13: 笑破雲門是箇座主殊不知自己巳隨邪逐惡亦成箇
0815c14: 副講了也香林這裏終不與麼有時江邊垂釣引出
0815c15: 赤尾長腮有時松下科頭任我臥雲嘯月栽田博飯
0815c16: 渴飲饑餐若是說佛說祖超佛越祖并及真如解脫
0815c17: 菩提涅槃總不敢動著一絲毫何故百味珍饈雖美
0815c18: 食看來不中飽中餐。
0815c19: 彌陀誕日小參今朝十一月十七門外寒風太凜冽
0815c20: 彌陀原不此日生癡人多向西邊覓縱饒覓到三十
0815c21: 三天之外乃至極樂蓮邦那邊更那邊親見草樹禽
0815c22: 魚樓臺池沼悉皆念佛念法念僧翻身細看將來總
0815c23: 離不得這裏且道者裏是甚麼所在驀卓拄杖喝一
0815c24: 喝復舉長慶因僧問眾手淘金誰是得者慶云有伎
0815c25: 倆者得僧云學人還得也無慶云太遠在師云大小
0815c26: 長慶誤賺人不少香林不然眾手淘金誰是得者只
0815c27: 向他道無伎倆者得又云學人還得也無太近在。
0815c28: 冬至兩序請上堂僧問一陽來復萬象昭回林下衲
0815c29: 僧全無巴鼻未審還有不涉寒暑迭遷者麼師云箇
0815c30: 箇眉毛橫八字進云將謂和尚不恁麼道師云不妨
0816a01: 疑著進云天寒人寒滴水滴凍因甚又道石筍抽條
0816a02: 冰河發燄師云不是一番寒徹骨爭得梅花撲鼻香
0816a03: 進云即今因齋慶讚畢竟如何話會師云端坐受供
0816a04: 養施主常安樂進云恁麼則性海波深龍睡穩心王
0816a05: 不動自昇平師云阿誰不願問言前廌得猶是滯殼
0816a06: 迷封句下精通未免觸途狂見去此二途請師直指
0816a07: 師云中間薦取進云無人知此意令我憶南泉師云
0816a08: 是甚麼意僧喝師云不勞再勘問十方同聚會箇箇
0816a09: 學無為意旨如何師云頭頂天腳踏地進云此是選
0816a10: 佛場心空及第歸又作麼生師云綠水青山全體現
0816a11: 森羅萬象笑顏開進云陰消陽長尋常事荳爆寒灰
0816a12: 始出群師云好箇消息問適來掃塔今又上堂只如
0816a13: 盡十方世界是箇先老人塔未審和尚從何處掃起
0816a14: 師卓拄杖云一任觀瞻進云驀地相逢有何言句師
0816a15: 云一堂風冷澹千古意分明進云雲裏撥開金鳳子
0816a16: 杖頭敲出玉麒麟師打云切莫眼花問憶昔高峰有
0816a17: 六問請師直指示當人師云祖師無此語進云大徹
0816a18: 底人本脫生死因甚命根不斷師云家無小使不成
0816a19: 君子進云佛祖公案只是一箇道理因甚有明與不
0816a20: 明師云無鬚鎖子兩頭搖進云大修行人當遵佛行
0816a21: 因甚不守毘尼師云大象不遊免徑進云杲日當空
0816a22: 無所不照因甚被片雲遮卻師云一道神光萬境閒
0816a23: 進云人人有箇影子寸步不離因甚踏不著師云用
0816a24: 踏作麼進云盡大地是箇火坑得何三昧不被燒卻
0816a25: 師云金不博金進云六語已巳蒙明指示天童的旨請
0816a26: 師宣師云陣雲橫海上拔劍攪龍門進云與麼則佛
0816a27: 祖機關無處著陰陽未判又如何師舉拂子云能為
0816a28: 萬象主不逐四時凋問至節全彰即且置如何是臨
0816a29: 濟宗師云奔雷走電進云如何是雲門宗師云紅旗
0816a30: 閃爍進云如何是曹洞宗師云君臣道合進云如何
0816b01: 是溈仰宗師云父慈子孝進云如何是法眼宗師云
0816b02: 滿目青山進云恁麼則燈傳太白孤風峻萬象森羅
0816b03: 盡點頭師云閒言語乃云洞山掇退果子桌慈明揭
0816b04: 榜僧堂前不逐四時暗消長豈隨四序亂推遷於此
0816b05: 明得便見漢宮添一絲之線魯觀書五色之雲石筍
0816b06: 抽條冰河發燄寒灰荳爆鐵樹華開拈起庭前枯柏
0816b07: 枝卻是波斯底鼻孔其或未然縱使群陰都剝盡何
0816b08: 曾親見一陽來復舉僧問古德一陽來復日長一線
0816b09: 未審佛法長多少德云長一線後有古德云一線長
0816b10: 師云古人恁般答話非特不能離卻窠臼亦乃賺殺
0816b11: 多少人向長短裏胡猜亂卜設有問香林佛法長多
0816b12: 少和聲便打因甚如此全憑者箇沒意智截斷古今
0816b13: 爛葛藤連卓拄杖下座。
0816b14: 晚參舉藥山久不陞堂一日院主白云大眾久思和
0816b15: 尚示誨山云教打鐘著大眾方集山便下座歸方丈
0816b16: 院主隨問和尚既許為大眾說法因甚一言不施山
0816b17: 云經有經師論有論師爭怪得老僧翠巖芝云藥山
0816b18: 下座院主當初怪不為說法可謂誤他三軍天童傑
0816b19: 云翠巖只具一隻眼殊不知藥山歸方丈正是勞他
0816b20: 三軍師云藥山久不陞堂心不負人院主請為說法
0816b21: 面無慚色堪笑翠巖天童二尊宿說甚麼誤他勞他
0816b22: 頂門總未免失卻一隻眼爭似香林這裏實無法可
0816b23: 說大眾雖思示誨亦無法可聞人平不語水平不流
0816b24: 且道還有為人處也無擊拂子云若是咬人獅子子
0816b25: 何須牙上更安牙。
0816b26: 臘月朔日為新戒付衣都寺耕雲領居士張德升金
0816b27: 文保徐振南設齋請上堂僧問朝遊東土暮西天先
0816b28: 說毘尼後說禪禪律二門都坐斷當陽的旨請師宣
0816b29: 師云缽盂兩度濕進云如何是一喝如金剛王寶劍
0816b30: 師云乾坤失色進云如何是一喝如踞地獅子師云
0816c01: 百獸潛蹤進云如何是一喝如探竿影草師云穿過
0816c02: 髑髏進云如何是一喝不作一喝用師云過者邊著
0816c03: 進云選佛若無如是眼宗風那得到如今師云賴汝
0816c04: 流傳問獅王哮吼動地驚天別轉毘尼是何消息師
0816c05: 云莫向千華臺邊覓進云以好心來到菩薩所又作
0816c06: 麼生師云猶是臺邊覓千華進云與麼則凜凜威風
0816c07: 全正令婁江獨占一枝新師云逢人切莫錯舉問眼
0816c08: 生三角頭峭五嶽不與麼來時如何師云站過一邊
0816c09: 進云正與麼來時如何師云腳跟下痛與三十進云
0816c10: 神秀道時時勤拂拭勿使惹塵埃為甚不得五祖衣
0816c11: 缽師云只為分明極翻令所得遲進云洞山言直饒
0816c12: 道本來無一物也不合得未審嫡傳衣缽在甚麼處
0816c13: 師云遍界不曾藏進云大庾嶺頭提不起分明只在
0816c14: 一毫端師云切忌重說偈言問盡大地是箇戲場盡
0816c15: 十方有情無情若聖若凡是個戲子未審誰是看戲
0816c16: 者師云問取盡大地人進云一拳拳倒太虛空一踢
0816c17: 踢翻四大海且道是何手眼師云絡索不少進云終
0816c18: 日忙忙那事無妨如何是那事師云搬磚弄瓦進云
0816c19: 識得那事乾坤收不得賢聖覓無門未審此人還盡
0816c20: 善也未師云正好喫棒進云早知燈是火飯熟已巳多
0816c21: 時師云猶嫌少在金居士問即心即佛非心非佛即
0816c22: 心非心則且置如何是佛師云申申如也夭夭如也
0816c23: 進云如何是即心即佛師云仰不愧於天進云如何
0816c24: 是非心非佛師云俯不怍於人進云弟子佛也不做
0816c25: 仙也不做百花叢裏過一葉不沾身未審還了當也
0816c26: 未師云欲窮千里目更上一層樓進云恁麼則一粒
0816c27: 粟中藏世界半升鐺內煮乾坤師云直饒是呂真人
0816c28: 也須見過黃龍始得乃云斬釘截鐵大巧若拙本無
0816c29: 全提豈有妙訣鵠白烏本玄松直棘自曲堪笑千華
0816c30: 盧舍那放出寶光成多說且道說箇甚麼咄復舉楊
0817a01: 岐因僧問天得一清地得一寧衲僧得一堪作甚麼
0817a02: 岐云缽盂口向天又問洞山時時勤拂拭勿使惹塵
0817a03: 埃為甚不得衣缽山云直饒道本來無一物也不合
0817a04: 得他衣缽師云楊岐富嫌千口少洞山貧恨一身多
0817a05: 總不若草堂清禪師頌云七百僧中選一人本來無
0817a06: 物便相親夜傳衣缽曹溪去鐵樹華開正值春大眾
0817a07: 還見祖師衣缽麼卓拄杖云誰道渠儂無一物卻能
0817a08: 平地起波濤喝一喝下座。
0817a09: 說戒知客文光含章師同子良張居士設齋請上堂
0817a10: 僧問大事未明時如何師云春風開竹戶進云大事
0817a11: 已明時如何師云夜雨滴花心進云古人道大事未
0817a12: 明如喪考妣因甚已巳明亦如喪考妣師云前箭猶輕
0817a13: 後箭深進云一切波羅提木叉看來也是眼中沙師
0817a14: 云未信你在新戒問未入香林門早已巳具足了因甚
0817a15: 六祖大師特地受戒作麼師云不得中郎鑒還同野
0817a16: 舍薪進云此戒原是我千佛世尊相傳底只如高沙
0817a17: 彌不守毘尼又作麼生師云大抵還他肌骨好不搽
0817a18: 紅粉也風流進云龍生金鳳子衝破碧琉璃師云且
0817a19: 會取波羅提木叉金居士問牛頭未見四祖時如何
0817a20: 師云通身瑞彩進云見後如何師云赤體條條進云
0817a21: 見與未見即且置如何是戒師云縛他得麼進云如
0817a22: 何是定師云亂他得麼進云如何是慧師云瞞他得
0817a23: 麼進云弟子今日將此三學信受奉行去也師云向
0817a24: 你道總不得問城東老母與佛同生不欲見佛時如
0817a25: 何師云得風流處且風流進云既然如是因甚十指
0817a26: 掌中總皆是佛師云官不容針私通車馬乃云豎拂
0817a27: 拈椎敲床下喝雖是現成沒處安著德山臨濟站過
0817a28: 一邊外道天魔無由摸索更說甚麼丹霞燒木佛普
0817a29: 化搖木鐸盧行者卓卓丁丁高沙彌灑灑落落總屬
0817a30: 黃葉止兒啼未免千錯與萬錯是汝諸人還知落處
0817b01: 也無若也知得便見盡十方是沙門一隻眼盡大地
0817b02: 是沙門一隻腳跟角忽生春腳尖活鱍鱍其或未然
0817b03: 且向波羅提木叉上說持說犯說脩說證寒梅破玉
0817b04: 顯盧舍那之本源翠竹篩金露優波離之具足且道
0817b05: 優波離尊者具足箇甚麼拈拄杖顧左右云莫是者
0817b06: 箇麼擲下云認著依然猶自縛喝一喝下座。
0817b07: 臘八圓戒知浴耕雲領居士毛煥如倪奉泉等設齋
0817b08: 請上堂僧問大覺世尊睹星悟道設有不睹明星未
0817b09: 審還悟否師云切忌從他覓進云大地眾生既有如
0817b10: 來智慧德相因甚不悟師云眼裏怕著沙進云與麼
0817b11: 則寒梅笑破冰霜臉萬紫千紅總是春師云莫作等
0817b12: 閒看問懸崖撒手自肯承當絕後再甦欺君不得如
0817b13: 何是懸崖撒手處師云名不得進云如何是自肯承
0817b14: 當處師云狀不得進云如何是絕後再甦處師云收
0817b15: 不得進云如何是欺君不得處師云覷不得進云世
0817b16: 尊道我於四十九年說法未曾道著一字且道禪律
0817b17: 二門從甚處得來師云東西十萬南北八千進云恁
0817b18: 麼則一花開五葉結果自然成師云卻被闍黎道著
0817b19: 問無端走入鬧籃來一點明星是禍胎明星未見時
0817b20: 如何師云明如日進云見著明星時如何師云黑似
0817b21: 漆進云有一人道黃面老子夜半成道正是喚奴作
0817b22: 郎未審還諦當也無師云正好痛與三十進云堪憐
0817b23: 夜夜明星現誰肯向伊行處行師云情知你跳不出
0817b24: 問未離兜率已降皇宮未出母胎度人已畢因甚又
0817b25: 向正覺山前方稱悟道師云為憐三尺子不惜兩莖
0817b26: 眉問睹星也是見空花檢點將來未到家如何是到
0817b27: 家一句師云向老瞿曇未出母胎時薦取進云既道
0817b28: 天上天下惟我獨尊未審在雪山悟箇什麼師云兩
0817b29: 眼對兩眼金居士問瞿曇失卻眼睛時雪裏梅花只
0817b30: 一枝失卻眼睛即不問雪山未到時如何師云有水
0817c01: 皆含月進云已巳到雪山時如何師云無山不帶雲進
0817c02: 云忽睹明星大悟時如何師云眼中添翳進云玉鎖
0817c03: 金關都掣斷毘盧頂上鼓煙塵師云是何消息乃云
0817c04: 六載辛勤自活埋何曾親睹明星來無明妄想通身
0817c05: 是迷悟依然撥不開復舉元叟端禪師云未到雪山
0817c06: 腳跟下好與三十既到雪山腳跟下好與三十夜見
0817c07: 明星腳跟下好與三十更有三十山僧自喫釋迦老
0817c08: 子無分何也有功者賞師云元叟老漢好一條鐵棒
0817c09: 爭奈打伊不著質上座則不然未到雪山好與三拜
0817c10: 既到雪山好與三拜夜見明星好與三拜其餘有功
0817c11: 無功者妄想智慧者設齋受供者拈提喫棒者總與
0817c12: 普禮三拜忽有箇漢出來道長老恁麼作禮是何心
0817c13: 行便與喝出云多口阿師三十棒自領出去卓拄杖
0817c14: 下座。
0817c15: 請獅子林俍菴和尚立僧陞座打衝浪鯨鯢縱摩天
0817c16: 俊鶻立人天標準為法社弘規凌爍古今橫行湖海
0817c17: 一言之外奪驪龍項下之珠半句之中捋猛虎鬚邊
0817c18: 之寶群狐任彼滿乾坤哮吼一聲都腦裂大眾事是
0817c19: 恁麼事人須恁麼人乃豎拂子云還識得恁麼人麼
0817c20: 若也識得山僧未舉以前早向這裏展大機顯大用
0817c21: 發揮從上家風勦絕今時露布師子林中纔踞地婁
0817c22: 東江上奮全威若也未識爐之所鈍鐵猶多同申
0817c23: 懇請普震雷音。
0817c24: 晚參喫粥了也已落二三洗缽盂去翻成造作更問
0817c25: 如何無繩自縛所以密菴遠祖云我這裏也無禪到
0817c26: 汝參也無道到汝學也無錢到汝使也無好食到汝
0817c27: 喫只有劈胸一拳汝若參得透盡未來際受用無窮
0817c28: 看他古人直如鸞鳳沖霄不留其跡羚羊挂角那覓
0817c29: 乎蹤只是不合以一拳鈍置人不少香林者裏一味
0817c30: 尋嘗終不引蔓牽枝自彰醜拙諸兄弟還見麼但憑
0818a01: 古道如弦直自有清風廓九垓。
0818a02: 除夜小參一年三百六十日今宵正是好時節門外
0818a03: 雪消春到來明眼衲僧瞥未瞥忽若瞥萬法自平沉
0818a04: 千差原合轍歲去與年來更無甚奇特若未瞥夜暗
0818a05: 晝還明隨他亂移易雪老冰枯時敢保猶未徹縱使
0818a06: 庭前花早開看來依舊自狼藉復舉北禪賢禪師歲
0818a07: 夜云年窮歲盡無可與諸人分歲老僧烹一頭露地
0818a08: 白牛炊黍米飯煮野菜羹燒榾柮火大家喫了唱村
0818a09: 田樂何故免見倚他門戶傍他墻剛被時人喚作郎
0818a10: 師云北禪不善烹牛幾乎和贓捉敗香林今夜無可
0818a11: 與諸人分歲擬欲烹露地白牛獨角泥牛未免墮在
0818a12: 北禪窠臼裏又欲炊無米飯唱無聲曲殘羹餿飯有
0818a13: 誰肯喫正當此際燈籠拜辭舊歲露柱擬賀新年又
0818a14: 且如何話會擊拂子云但得胸中無滯礙縱橫何處
0818a15: 不風光喝一喝下座。
0818a16: 元旦上堂僧問昨日是舊今朝是新截斷兩頭請師
0818a17: 別道師云雪消寒谷後風暖上林初進云但願春風
0818a18: 齊著力一時吹入我門來師云要只絡索作麼乃云
0818a19: 千歲老兒顏似玉萬年童子鬢如絲天垂瑞彩頭頭
0818a20: 合地湧禎祥處處宜木雞報曉鳴深谷金鳳迎春出
0818a21: 碧池少室真宗承續燄滹沱正脈賴提持寒暑不能
0818a22: 侵其體乾坤豈得蓋藏伊且道伊是阿誰卓拄杖喝
0818a23: 一喝云坐斷中天紅日近堂堂不惜兩莖眉下座。
0818a24: 元宵小參今朝正月半萬事休打算燈月放光明普
0818a25: 請大家看且道看箇甚麼本光歷劫誰人無莫被燃
0818a26: 燈暗惑亂喝一喝。
0818a27: 獅子林俍菴和尚領當湖檀越韓澹崖法姪復園王
0818a28: 文學居士黃秀宇姜叔儀暨徒文燦設齋請上堂敲
0818a29: 唱雙行風生滿座主賓互換月印千江不必寶鏡當
0818a30: 軒自照魔軍之窟穴何須靈蛇在握直除異見之稠
0818b01: 林真風普扇十洲春從此堯天光不夜雖然只如百
0818b02: 丈得大機黃檗得大用更有一人得箇甚麼卓拄杖
0818b03: 云獅王踞地奮全威萬里群狐皆遠避復舉曹山寂
0818b04: 禪師因米和尚至未相見遂坐卻禪床山不出米便
0818b05: 去後主事問和尚禪床為什麼被別人坐卻山云去
0818b06: 後卻還來未幾米果回與山相見師云曹山暗地自
0818b07: 瞞米老腳跟未穩若是香林待他問長老禪床為甚
0818b08: 麼被別人坐卻與驀面喝出何故春色更無山隔
0818b09: 斷天光直與水相連。
0818b10: 解制清軍廳幬函胡護法設齋請上堂梅開庾嶺雪
0818b11: 老江天是向上句世尊拈花迦葉微笑是向下句於
0818b12: 此明得便知去年原不曾結今朝亦不曾解逆順卷
0818b13: 舒縱橫自在直下如獅子兒哮吼一聲狐狼野犴一
0818b14: 時屏跡其或未然縱饒聞早便歸去爭似從來不出
0818b15: 門復舉龍牙禪師云天下名山到因腳辛苦年深與
0818b16: 襪著而今老大不能行手裏把柄破木杓東山演祖
0818b17: 云白雲則不然腳也不能著草鞋手也不能把木杓
0818b18: 端坐受供養施主常安樂師云龍牙雖有兩腳天下
0818b19: 名山何曾踏著演祖縱踞名山草鞋木杓大小短長
0818b20: 亦不知是什麼做的檢點將來猶欠一著慚愧質上
0818b21: 座又復不然草鞋踏破幾江山愛把箍篱作木杓施
0818b22: 主安樂事無窮一句明明道不著畢竟如何豎拂子
0818b23: 云開眼也著合眼也著。
0818b24: 師誕日金雪菴程雪堂二居士設齋請上堂僧問近
0818b25: 代尊宿云黃而老瞿曇是吾最小子未審此意如何
0818b26: 師云未是極則處進云瞿曇未降皇宮時如何師云
0818b27: 天上天下稱獨尊進云已降時如何師云無人識得
0818b28: 渠進云後到雪山悟道又作麼生師云泥裏重洗土
0818b29: 進云秖如和尚今日大誕與老瞿曇相去多少師喝
0818b30: 云上座還知山僧落處麼進云將此身心奉塵剎是
0818c01: 則名為報佛恩師云須是恁麼人始得雪菴居士問
0818c02: 一花五葉秀嫩桂兩枝新續燄聯芳事還須是箇人
0818c03: 如何是一花五葉秀師云何處不芬芳進云如何是
0818c04: 嫩桂兩枝新師云不令人見轉風流進云續燄聯芳
0818c05: 事還須是箇人又作麼生師云分明記取進云弟子
0818c06: 今日虔誠請法於中欲分一分恭祝和尚金剛壽量
0818c07: 得麼師云也不消得進云只將日月為天眼指出須
0818c08: 彌作壽山師云重說偈言乃云今朝二月初三日瑞
0818c09: 鳳祥麟齊畢集咸思長老說生緣那識滿口道不出
0818c10: 雖然只得拖泥帶水向山僧父母未生以前凡不收
0818c11: 聖不管天不能蓋地不能載處露箇消息去也乃舉
0818c12: 拂子召大眾云還見麼昨日雨滋三草秀斯晨春瑞
0818c13: 上林花一枝欲結黃金子一朵初抽白玉芽極平坦
0818c14: 頗堪誇越格生機彌宇宙滔天活路走龍蛇喝一喝
0818c15: 下座。
0818c16: 新安鄰祑御青呂二護法啟建延齡道場為母吳太
0818c17: 夫人五袟誕晨設齋請上堂圓融行布行布圓融轉
0818c18: 大法輪饒益四眾豎拂子云信為道元功德母長養
0818c19: 一切諸善根即此一信早已帝網交羅重重顯現了
0818c20: 也乃至所陳供養悉如華嚴會上具足優婆夷安置
0818c21: 一器涌無量寶萬方來者早已滿足了也但於其中
0818c22: 不得作佛想不得作非佛想不得作放光動地想不
0818c23: 得作非放光動地想不得作奇特殊勝想不得作非
0818c24: 奇特殊勝想何以故舉一法而法法全彰明一機而
0818c25: 機機頓赴臣忠子孝夫賢婦貞百福雲臻千祥霧集
0818c26: 且因齋慶祝一句又作麼生道卓拄杖云一念普觀
0818c27: 無量劫不須指出古須彌。
0818c28: 壬戌戍季春孝子鄰祑御青率孝眷等為封翁呂公請
0818c29: 就廣陵對靈小參儒釋之道出乎平常語默動靜脫
0818c30: 體全彰恭惟麗農呂翁大護法黃山達士婁水高人
0819a01: 穆穆蕭蕭具陶公之風度磊磊落落振呂祖之真宗
0819a02: 其在儒也則儒苑之著龜其在佛也則佛門之牆塹
0819a03: 處夫婦如琴如瑟教子孫如鳳如麟福德雙全名行
0819a04: 兼至所以道處處真處處真塵塵悉是本來人凜凜
0819a05: 仁風藏不住行看蘭玉靄家聲直得獨步大方元無
0819a06: 他鄉之隔橫身三界詎有塵土之殊昔年全體與麼
0819a07: 來恍似浮雲之出岫今朝端坐與麼去亦如皎月之
0819a08: 行空雖然來無所來去無所去正當五七之期孝子
0819a09: 慇懃申請舉揚般若且道封翁大士畢竟在甚麼處
0819a10: 豎拂子云漢地不收秦不管倒騎白鶴上揚州。
