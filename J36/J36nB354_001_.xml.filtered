0545a01: 錦屏破石卓禪師雜著
0545a02: 侍者超常記錄
0545a03: 詠犢
0545a04: 出欄群牧童兒犢。蹶矣酣兮無箇亍。快爽風雲得自
0545a05: 由。蹋翻水月何拘牿。平洋細艸任齁鼾。峻險穿蘿那
0545a06: 礙慾。分付山河隨去來。莫教錯認鞭頭毒。
0545a07: 除夕
0545a08: 韶華幾度渾忘過。寂寞其如客路多。爆竹有聲難作
0545a09: 夢。鄉心無曲不成歌。漫添宿火頻催韻。應惜浮生急
0545a10: 似梭。雲水相從今夜坐。但饒舌處總禪那。
0545a11: 早行
0545a12: 行腳那論溼與乾。毿雲衲破江寒。杖懸孤月光非
0545a13: 淡。星射滄波影未殘。小鳥浪鳴催曙色。芒鞋信步踐
0545a14: 芝蘭。隔堤何處聞鐘響。疑是漁翁下釣磐。
0545a15: 又
0545a16: 瓢囊溼也又還乾。頓脫塵襟那畏寒。石上苔封凝露
0545a17: 滑。樓頭漏盡鼓聲殘。慢雲捲暗猶瞻月。裛露聞香定
0545a18: 是蘭。珍重奚童須著眼。莫教容易過龍磐。
0545a19: 秋雨
0545a20: 頻看紅葉故憑欄。敲碎風聲竹萬竿。疊嶂奇雲忙過
0545a21: 壁。輕舫持釣下前灘。空山幾點苔痕淡。小閣半窗松
0545a22: 影寒。此際誰回函蓋煖。離離蕭瑟侵詩壇。
0545a23: 題聖壽宮
0545a24: 麗矣輝煌特地周。崇隆殿閣接雲浮。岑峰翠瑣瓊窗
0545a25: 碧。老幹深巢野鶴悠。欹枕梵音鳴貝闕。遶垣疏磬帶
0545a26: 清秋。酬恩故效華封祝。士女歌呼樂未休。
0545a27: 題大酉洞八景
0545a28: 閒邀勝友步飛泉。四壁玲瓏靜悄然。石鼓輕敲灘水
0545a29: 外。玉盤端的織機前。靈龜莫是煙霞客。鐵鶴無非古
0545a30: 洞仙。曲澗桃花遊子意。長歌猶待月明旋。
0545b01: 印心菴與靈源夜坐
0545b02: 煮泉邀月詠胡笳。遠寺敲鐘接晚霞。揮麈無心于萬
0545b03: 壑。拈花有意在三巴。葛藤爛打翻新案。石火能炊別
0545b04: 是家。此夜鬚眉雖共慰。應知腦後廓生涯。
0545b05: 贈別阡陽趙元一使君
0545b06: 棠蔭謳歌戴所遺。荒城蕭寺賴君支。洋洋聲重三千
0545b07: 價。歷歷民懷萬里思。金馬度雲嘶晚泊。錫泉坐月訂
0545b08: 先期。萍蹤奚以酬清況。但把重岩作玉碑。
0545b09: 九日病中同張鼎若詠菊
0545b10: 節至疏籬菊已巳開。悠然靜對且徘徊。今朝休問陶公
0545b11: 令。昔日曾誇蘇子來。座上呼童供熟果。谿邊任客洗
0545b12: 浮盃。就中撥轉勞生曲。不向烘爐煨死灰。
0545b13: 霪雨即事二首
0545b14: 西擲東拋骨董禪。即今有調不成聯。風前聲響無非
0545b15: 色。腳底毛寒別是天。愁對殘燈歌短曲。懷從故國語
0545b16: 新篇。只因一夜空階雨。滴碎芭蕉夢未圓。
0545b17: 閒來拈韻亦枯禪。句在臨機格外聯。錯落珠璣連碧
0545b18: 海。淋漓翰墨點青天。寒窗疊擁雲千樹。覿面相呈景
0545b19: 一篇。嬴得枝棲山水趣。甘貧惟自任方圓。
0545b20: 谿聲
0545b21: 窮源何處發。歷歷為誰鳴。繹絡非無韻。依稀若有情。
0545b22: 乍聞知耳靜。久對覺神清。徙倚長松下。頻敲句不停。
0545b23: 答天虞鄭少司馬書
0545b24: 據聞破石因緣深有抱賊捉賊之見。非過量人知過
0545b25: 量事乎。若道粉碎虛空。猶有相因。既知虛空可碎則
0545b26: 石之可破也明矣。所謂如如妙明于性光不染處便
0545b27: 是。老居士於性內尋思此語。人人本具。箇箇不無。若
0545b28: 真正到此地位者。稍著擬議。即落二三。云崔灝之詩
0545b29: 略較些子。屈殺不遇。待歌到捶碎黃鶴。踢倒鸚鵡。攔
0545b30: 腮一掌。使湊泊不暇。教瓦解冰消。免惑後人。云胸中
0545c01: 有主。未能遁世之語甚恰。大約只知有主而不知主
0545c02: 之作用。此段精靈何必遁世。何必不遁世。雖然山僧
0545c03: 行腳二十年後依天童老漢六載。被者主人公弄得
0545c04: 七顛八倒。如服鴆毒。恍恍惚惚。愈覓愈差。毫無著落
0545c05: 時驀頭撞破娘生鼻孔。原來是者箇。自冰消久向
0545c06: 半閒居士毛錐邊喪身失命。始知佛法中猶有人在。
0545c07: 是則是。須勘驗過方使得。居士亦向者○裡透得過。
0545c08: 轉得語。見得自己已主人公是何形狀。是何面目。既了
0545c09: 了廓徹。可與山僧通箇消息。又不妨遙伸一掌。捶碎
0545c10: 破石。一任呼磚喚瓦。作泥作沙。此真快事也。溪舌具
0545c11: 復。
0545c12: 行狀
0545c13: 師諱悟卓。號破石。蜀之果城宕渠望族陳氏子也。受
0545c14: 天童悟祖戒嗣香林禪師。生萬曆己巳酉十月十九日。
0545c15: 母當妊時不葷。年七歲詣本邑羅漢寺。依母舅學應
0545c16: 佛。一日舅沒。復甦云。吾守毗尼。無不精嚴。尚有字義
0545c17: 差訛。將置吾於鐵雞罩內。爾等珍重。示畢而沒。師聞
0545c18: 心動。即薙髮淨身。年十三。會本邑余隱洪先生公車
0545c19: 北上。依赴京師參學。至江陵。辭余住白衣菴。持水齋
0545c20: 三年。一尊宿云。師妙年行願如此。何不廣參宗匠。師
0545c21: 如指遍參。謁天童悟祖。祖號師破石。居六載。仍還羅
0545c22: 漢寺。年三十有五矣。遭申酉蜀亂。避地入黔。三住名
0545c23: 剎。後受武陵侯楊公請住石阡旃檀禪院。癸巳臘八
0545c24: 偶恙。眾乞垂開示。師云。諸公之見如斯。有負依吾年
0545c25: 久。道人家還有者箇在。乃豎指云。會麼。眾作禮。師云。
0545c26: 其來也無礙自在。其去也自在無礙。呵呵呵。入泥入
0545c27: 水。無在不在。了無了處。隨他去毗盧頂上任優游。示
0545c28: 畢而逝。師性介乏。嗣而侍座者英俊瞻依。請益者名
0545c29: 公斗仰。住世四十五年。坐臘三十二。語錄諸稿未及
0545c30: 剞劂。被兵燹失之。僅搜殘編。刊行於世。
0546a01: 住綠蘿繼祖堂戒子發林謹狀。
0546a02: 法派
0546a03: 悟超行海。覺能融智。鑑圓明寂。性崇義廣。玄惟全祖。
0546a04: 印淵洪紹。繼續宗通。
