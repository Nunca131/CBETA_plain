0091a01: 古林禪師像
0091a02: 
0091a03: 
0091a04: 
0091a05: 
0091a06: 
0091a07: 
0091a08: 　　　皇圖鞏固帝道遐昌
0091a09: 　　　佛日增輝法輪常轉
0091a10: 
0091a11: 
0091a12: 
0091a13: 古林禪師語錄序
0091a14: 吾佛說法四十九年未曾道隻字
0091a15: 諸祖出廣長舌遍覆閻浮國土語
0091a16: 句如雲蓋過量人建牙豎纛各闢
0091a17: 乾坤不可以軌則求也古林和尚
0091a18: 秉吹毛劍獨步大方一言半句珠
0091b01: 圓玉潤霑著毒氣足以斷人命根
0091b02: 其縱橫自在悉從自己巳胸襟流出
0091b03: 不惟不效諸方簇錦攢花并不向
0091b04: 佛祖喉下取氣誠闇室之寶炬迷
0091b05: 津之慈航也師為竹菴和尚真子
0091b06: 機契最湥開法吳門之蓮華寺道
0091b07: 眼圓明鉗錘妙密洵足振興車溪
0091b08: 金明之法道而有光於斷橋矣門
0091b09: 人集其語錄問序於余余合掌曰
0091b10: 何必矢上加尖以塗糊吾師乎雖
0091b11: 然師之有語師之已巳形者也語之
0091b12: 有錄語之已巳見者也已巳形已巳見者
0091b13: 可以言知未形未見者不可以名
0091b14: 求則所謂語錄者果安在乎學者
0091b15: 不為語言文字所瞞則酬恩有地
0091b16: 矣。
0091b17: 康熙癸丑仲春秀水羅真性敬書
0091b18: 
0091c01: 古林如禪師語錄序
0091c02: 
0091c03: 
0091c04: 
0091c05: 
0091c06: 
0091c07: 
0091c08: 
0091c09: 
0091c10: 
0091c11: 
0091c12: 
0091c13: 
0091c14: 
0091c15: 
0092a01: 
0092a02: 
0092a03: 
0092a04: 
0092a05: 
0092a06: 
0092a07: 
0092a08: 
0092a09: 
0092a10: 
0092a11: 
0092a12: 
0092a13: 
0092a14: 
0092a15: 
0092b01: 
0092b02: 
0092b03: 
0092b04: 
0092b05: 
0092b06: 
0092b07: 
0092b08: 
0092b09: 
0092b10: 
0092b11: 古林如禪師語錄目次
0092b12: 像讚序
0092b13: 啟傳
0092b14: 卷一
0092b15: 上堂
0092b16: 卷二
0092b17: 小參
0092b18: 示眾
0092b19: 卷三
0092b20: 拈古
0092c01: 頌古
0092c02: 卷四
0092c03: 機緣
0092c04: 六問
0092c05: 像讚
0092c06: 行實
0092c07: 雜著
0092c08: 佛事
0092c09: 
0092c10: 
0092c11: 自題
0092c12: 者箇村僧神頭鬼臉手執白拂遭他撿點生平吐膽
0092c13: 傾心換卻時人雙眼縱有丹青畫得來舌上風雷如
0092c14: 電卷
0092c15: 附刻金明師翁讚
0092c16: 縱目皆詩譜條條似古風秋林看不厭獨坐小軒中
0092c17: 辛亥秋蠡湖進老人手書
0092c18: 永正老和尚讚
0092c19: 水心洛洛鐵骨蒼蒼振婁東之新令挽濟北之頹綱
0092c20: 揮玉麈天魔膽喪握金篦佛祖輝煌大座道場九會
0092c21: 趨蹡龍象諸方嗚呼莫道余舌頭太短實讚之玉出
0092c22: 崑崗壬子春濮溪元老僧書
0092c23: 繼老和尚讚
0092c24: 雲彩正秋舒琅籤響石渠名山富仙跡太史待藏書
0092c25: 天馬嘶偏壯霜鍾韻有餘平生霄漢志應袛古人如
0092c26: 為古侄禪師　　　　　　靈巖儲稿
0092c27: 素巖和尚讚
0092c28: 古寺碧天舒湖山映水渠蓮開唐代瑞石勒竺墳書
0092c29: 近睹芳叢振重興惠業餘頹宗今有賴法社自如如
0092c30: 楚山真智草
0093a01: 東崖和尚讚
0093a02: 范蠡湖頭奕世雄兒孫濟濟展家風藕菴授受無多
0093a03: 子倒卓烏藤吼象龍龍崖真璨草
0093a04: 山容和尚讚
0093a05: 至境難言物不遷帝青珠網豈常縣幻花滅處檀風
0093a06: 動垢面清時佛眼旋摩竭令行親嫡骨靈山話在舊
0093a07: 因緣剎竿今日重扶起慶喜當年有法傳
0093a08: 大石法弟元昇具
0093a09: 自培尊宿讚
0093a10: 開疆闢土五葉聯鏢太湖波闊納百川潮目視雲漢
0093a11: 相國裔表坐震頹綱誰犯秋毫咄活潑潑如盤珠走
0093a12: 明歷歷亙赫光曒孤迥迥如峰卓朔峭巍巍志若凌
0093a13: 霄香梵閣心德題
0093a14: 
0093a15: 
0093a16: 
0093a17: 
0093a18: 
0093a19: 
0093a20: 
0093a21: 古林如禪師傳
0093a22: 師名機如號古林松江上海縣　欽賜樂壽堂潘相
0093a23: 國之裔孫也父號濟寰篤行誠實似上古人母沈賢
0093a24: 德徽音著於親族閭里奉長齋信心佛果崇禎壬申
0093a25: 年午月之三日誕生師臨產母夜夢手摘蓮華一朵
0093a26: 頃之即結實清香馥郁自異覺遂生師師自為兒嬉
0093a27: 戲時性好念佛惡食腥血之食及延傳訓讀穎悟超
0093a28: 群年將冠父母繼喪師奉柩合葬祖塋遂矢志出家
0093a29: 親族阻留者雲集堂中師志決不能強乃將父遺貲
0093a30: 悉散之貧族臨行而誓曰吾不得蹤跡源頭為善知
0093b01: 識不復寓形宇宙間矣遂飄然而去略無回顧若潛
0093b02: 蛟之離幽壑而鯨鰲之縱大海洋洋自得也族黨咸
0093b03: 歎曰異哉若子母氏之夢意在斯乎時順治庚寅歲
0093b04: 大士誕日即拜投唯一禪師取字道雄晨夕苦行參
0093b05: 究焚脩越一載自玉峰至流慶菴參二隱和尚遂披
0093b06: 薙名機靈親炙久之繼往浙中遍叩諸方尊宿追尋
0093b07: 話頭所至莫不敬契壬寅歲返鹿城選佛場禮參性
0093b08: 空和尚乙巳至法輪受具後參婁東藕菴和尚問荅
0093b09: 間水乳相合遂付衣拂更名機如號古林蓋丁未年
0093b10: 事也師得法後益兢兢守道韞櫝多年戊申春玉峰
0093b11: 紳士請住華藏寺師不受退隱嘉禾之金明纂刻佛
0093b12: 祖世譜等錄於是嘉禾紳士以濮溪永正禪院請師
0093b13: 復辭旋飛錫吳門遇古燈和尚謂師曰公得法藕菴
0093b14: 多年連不受請甘踄歷諸方拄杖子無太勞耶師曰
0093b15: 藕下兒孫有蓮自發應節順時許多活潑迨庚戌小
0093b16: 春吳郡滸關西金墅鎮蓮華禪院席虛山主趙居士
0093b17: 子漸仰師高風偕闔郡紳衿本鎮善士具書公請師
0093b18: 乃撫杖而笑曰栽藕多時始見蓮耶能無媿乎因就
0093b19: 請院本唐朝敕建古剎歲久蔓荒頹廢殆盡樹榦穿
0093b20: 檐蘚苔生壁見者莫不蹙額寒心而師則情致悠然
0093b21: 了不介意晨經暮課琅琅鐘磬聲無少間也且復躬
0093b22: 耕隴畝戴笠披簑刈草為炊磨麩為食又未嘗以清
0093b23: 澹為懷勤作為勞也如是者十年大殿鼎新佛像整
0093b24: 容前後金彩霞光燦然奪目大非曩日境界此可以
0093b25: 徵師之高道隆德有以格龍天而信檀那也雖然師
0093b26: 生平所重正不徒是夫固有獨得至詣足以紹佛祖
0093b27: 而覺愚蒙者又豈余小子寡聞膚見所能揄揚其萬
0093b28: 一哉庚申春師編刻本師藕菴老和尚語錄以酬嗣
0093b29: 法志願余小子輩因亦懇師平日語編為四卷同梓
0093b30: 以傳師春秋方富精思銳志將來益廣慈悲心奮勇
0093c01: 猛力所以雨露寰區甄陶學者正無可量敬述其已巳
0093c02: 然者為余小子輩之模範云。
0093c03: 時
0093c04: 康熙十九年庚申歲仲春朔弟子全素
0093c05: 　　　　　　　　　　　　　全威
0093c06: 　　　　　　　　　　　　　全學
0093c07: 　　　　　　　　　　　　　全榮等稽首拜撰
0093c08: 
0093c09: 
0093c10: 
0093c11: 
0093c12: 
0093c13: 
0093c14: 
0093c15: 
0093c16: 
0093c17: 
0093c18: 
0093c19: 
0093c20: 
0093c21: 金墅鎮文學檀越山主公啟
0093c22: 伏以鷲峰直指一燈普照於九垓少室親承五葉流
0093c23: 輝於亙古肯堂肯構代有哲人盡善盡美必推宗匠
0093c24: 恭惟古林大和尚座下斷橋正傳藕菴嫡子鍾瑞氣
0093c25: 於婁東蜚嘉聲於浙右揭開普明鴛老之生面播揚
0093c26: 金明介祖之徽猷三千龍象隨高躅正合乘時萬里
0093c27: 香雲擁法幢詎宜久晦茲有蓮華禪剎實惟古宿道
0093c28: 場建立宗旨壓倒諸方今茲大和尚丕振家風扶起
0093c29: 舊案璧合珠連紹箕裘於同室超凡越格震獅吼於
0093c30: 遐方某等夙嚮鴻儀渴瞻猊旆雷轟電掣得嘗九轉
0094a01: 之丹草偃風行頓脫三生之罥用勒俚箋佇延玉趾
0094a02: 伏願高提祖印威風凜而狐犴全消丕展洪爐手段
0094a03: 辣而皮膚盡脫將見大匠之門鮮曲木三草二樹而
0094a04: 法雨均霑震雷之下無蟄蟲此界彼疆而光風一片
0094a05: 某等臨啟曷勝景切之至。
0094a06: 法末張　雋　趙士毅　趙士逵　凌安國
0094a07: 　　秦　美　趙士偉　黃日起　何一龍
0094a08: 　　趙士弘　徐　章　趙士俠　蘇宜生
0094a09: 　　秦嘉斌　程學周　趙　羽　趙士選
0094a10: 　　惠德敷　汪道忠　惠　和　趙瑾仝頓首拜
0094a11: 蘇州闔郡大護法公啟
0094a12: 伏以一華拈起揭開古佛家風隻履攜歸直示西來
0094a13: 祕旨五葉聯鑣於震旦一宗杰峙於滹沱時節既至
0094a14: 法道攸彰恭惟古林大和尚座下鍾英泖水毓秀婁
0094a15: 江乘願力以再來歷諸方而咸仰親承藕菴衍老之
0094a16: 記執侍蠡湖介祖之維虔斷橋調古風高赤身擔
0094a17: 荷車溪流長源遠獨力仔肩鹿城諸剎每虛席以殷
0094a18: 勤檇李名藍咸捧幡而望切師方力行古道為法忘
0094a19: 身意將振起頹綱潛蹤苦志顧祖印既已巳高提而龍
0094a20: 天自難蓋覆入廛垂方便原係從上風規寶筏渡迷
0094a21: 津未有長行不住惟茲蓮華禪院吾吳首剎尊宿古
0094a22: 鄉領一郡關鎮之瑞氣作諸方雲水之津梁烹佛煉
0094a23: 祖於前欽承古德開法闡宗於後端賴吾師蓋既烜
0094a24: 赫於當時尤望顯揚於今日某等久儀道範佩切皈
0094a25: 誠懷瓣香而趨會下勒譾語以表微忱伏願俯鑒凡
0094a26: 情慨馳法旆運超方之手眼驅犴勦狐用本分之鉗
0094a27: 錘利生接物天龍窺伺無門聖凡乞命有分將見鴛
0094a28: 湖嫡派道風遍播寰區蠡水真傳法乳長流永古某
0094a29: 等臨啟可勝翹切之至謹啟。
0094a30: 　法弟李　模　范　周　繆　彤
0094b01: 　　　彭　瓏　尤　侗　沈世奕
0094b02: 　　　徐乾學　徐秉義　徐元文
0094b03: 　　　申　穟　李　楷　朱　雲
0094b04: 　　　周茂蘭　蔣　埴　陸在新等仝頓首拜
0094b05: 
0094b06: 
0094b07: 
0094b08: 
0094b09: 
0094b10: 
0094b11: 
0094b12: 
0094b13: 
0094b14: 
0094b15: 
0094b16: 
0094b17: 
0094b18: 
0094b19: 
0094b20: 
0094b21: 
0094b22: 
0094b23: 
0094b24: 
0094b25: 
0094b26: 
0094b27: 
0094b28: 
0094b29: 
0094b30: 
0094c01: 古林如禪師語錄卷一
0094c02: 侍者全威全湧等記錄
0094c03: 住蘇州府金墅鎮蓮華禪寺
0094c04: 康熙庚戌仲冬朔旦入院。
0094c05: 山門重整人天路打開方便門欲明安樂處須向這
0094c06: 裏入拽拄杖竟進。
0094c07: 佛殿古來不著求心光淨無礙兩眼對兩眼常禮如
0094c08: 自在展大具拜。
0094c09: 伽藍靈聰顯赫輔國護僧一呼百諾速報分明插香
0094c10: 祖堂四七二三口帶雌黃何故插香云昔從五鳳樓
0094c11: 前過不解思惟坐太平。
0094c12: 據室拈拄杖云豎窮三際橫遍十方聖凡相見喫棒
0094c13: 有分何故卓一卓云律令森嚴。
0094c14: 諸大檀護山主耆宿眾等尋懇上堂師至座前拈疏
0094c15: 云人天眼目佛祖綱維檀護金湯衲僧法標汝等普
0094c16: 聞也須剖露宣畢指法座云這曲木彔床巍巍堂堂
0094c17: 龍天推出貴在承當喝一喝便陞座遂拈香云此一
0094c18: 瓣香乾坤至大萬德以仁炳向寶爐端為祝延
0094c19: 今上皇帝聖壽無疆萬萬歲欽願垂裳治國海晏河清
0094c20: 八方共沐堯風四表同遵舜化次拈香云此一瓣香
0094c21: 調和鼎鼐位列三台炳向寶爐奉為
0094c22: 滿朝文武合國勳戚當道尊官紳衿文學遠近檀那
0094c23: 護法山主合寺耆宿伏願生生受靈山記世世端
0094c24: 秉帝心復拈香云此一瓣香忒煞分明天然貴胤把
0094c25: 住關津不通凡聖炳向寶爐專為供養傳臨濟正宗
0094c26: 三十二世住婁江藕菴堂上法華老人本師和尚用
0094c27: 酬法乳斂衣就座永寧白椎云法筵龍象眾當觀第
0094c28: 一義師云若論第一義諦非言句所及還有向山僧
0094c29: 未出方丈時薦得者出眾相見僧問水壺影鑑舊日
0094c30: 風規癖掃煙霞還成窠臼即今條令斬新一句如何
0095a01: 舉唱師云太湖三萬六千頃進云恁麼風前不露彩
0095a02: 句後絕蹤由師云疊疊青山插遠村進云心心相對
0095a03: 眼眼相覷雲門道菴內人不知菴外事因甚乾峰呵
0095a04: 呵大笑師云快便難逢進云蓮華堂上果與不同師
0095a05: 云合取口好乃云古殿洞開明輝杲日坐振頹綱承
0095a06: 誰妙力驀豎拂子云者便是佛佛授手祖祖相傳底
0095a07: 一段大事山僧自丁未年間劈頭撞著這老漢一拶
0095a08: 直得脫體無私一肩擔荷今因業風吹至蓮華承諸
0095a09: 檀護延請住持奈何時不可緩義弗敢辭對眾分明
0095a10: 舉揚去也把住也靈光獨耀放行也頭正尾正且問
0095a11: 大眾即今還是放行耶把住耶遂揮拂云寒焰發煇
0095a12: 充宇宙從教匝地湧蓮華謝辭不錄。
0095a13: 復舉淨慈斷橋倫祖上堂云德山低頭夾山點頭俱
0095a14: 胝豎起手指頭玄妙破腳指頭拈拄杖云都來不
0095a15: 出山僧拄杖頭何以見得卓一卓云一葉落天下秋
0095a16: 師云當堂不正坐那赴兩頭機若非具透關眼焉能
0095a17: 辨其緇素呈拂子云者一隊老古錐今日被蓮華一
0095a18: 串穿卻了也為甚如是一朝權在手便把令來行卓
0095a19: 拄杖一下復結椎云諦觀法王法法王法如是便下
0095a20: 座。
0095a21: 當晚小參娑婆世界以音聲為佛事香積世界以香
0095a22: 飯為佛事金明師翁以破院為佛事蓮華則不然以
0095a23: 行門為佛事何故拈香擇火堂前解打禾山鼓緊峭
0095a24: 草鞋大家同入雲門普搬石運土發機須用千鈞弩
0095a25: 阿呵呵大地原來無寸土便歸方丈。
0095a26: 新春上堂揮拂云春山青疊疊春水緣滔滔靈禽解
0095a27: 語萬物同條才子佳人休作景會松岡苔徑且漫崢
0095a28: 嶸蓮花一向內不放出外不放入坐斷乾坤又作麼
0095a29: 生解嘲良久云浮雲散盡紅輪曜古木參天月挂梢
0095a30: 拽拄杖下座。
0095b01: 元旦上堂祝
0095b02: 聖畢拈拂子作吹笙勢云一曲翻來格調新梅花枝上
0095b03: 報先春蓮華有句超群象曆日無私降紫宸拂一拂
0095b04: 云揮斷七十二峰傾秋倒喝一喝云喝退三萬六千
0095b05: 水逆流何故丈夫各有沖霄志豈向他人行處行便
0095b06: 下座。
0095b07: 四月八日上堂舉世尊降生時一手指天一手指地
0095b08: 周行七步目顧四方乃曰天上天下唯我獨尊古今
0095b09: 批判者竟不顧世尊性命祇要各出手眼殊不知救
0095b10: 得蝦蟆死了蛇大眾且喜舊案新翻還識釋迦老祖
0095b11: 娘生面目麼豎拂子云鉤頭有餌慣釣鯤鯨把住封
0095b12: 疆渾身賣悄復揮下座。
0095b13: 中秋脩建大殿落成華嚴經期圓滿眾信勝集請上
0095b14: 堂師云法無定相遇緣即宗古跡重光亦須時節此
0095b15: 寺自唐朝劉公夫婦捨宅以來千有餘年復得趙居
0095b16: 士合家善眷捐資脩葺茲當圓成之日眾善信恭命
0095b17: 山僧舉揚大法以為慶賀直得森羅起舞萬象點頭
0095b18: 虛空合掌大地和南三世諸佛神通自在以智慧光
0095b19: 明威德充滿而令青蓮華藏菩薩住佛無畏入佛法
0095b20: 界一一莊嚴一一具足汝等諸人還信得及麼若信
0095b21: 得及此處於青蓮華藏世界無二無別現前諸善男
0095b22: 子善女人與彼土諸大菩薩無二無別昔日劉公今
0095b23: 時趙老亦無二無別其或未然更聽一偈蓮華復現
0095b24: 度人舟盡入如來性海遊天香到處秋光好直蹈毘
0095b25: 盧最上頭卓拄杖喝一喝下座。
0095b26: 上堂舉雪峰因僧來參峰問甚處來僧云浙中峰云
0095b27: 船來陸來僧云二途俱不涉峰云怎得到這裏僧云
0095b28: 有甚麼隔礙峰即打趁出僧後十年再來峰云從甚
0095b29: 處來僧云湖南峰云湖南與此間相去多少僧云不
0095b30: 隔峰舉拂云還隔這箇麼僧云若隔怎得到這裏峰
0095c01: 亦打出僧住菴後每見人必罵雪峰同行聞特去相
0095c02: 訪遂問你因甚罵雪峰這僧舉前兩段因緣同行痛
0095c03: 罵與伊點破這僧遂悲泣每於中夜焚香望雪峰禮
0095c04: 拜師云雪峰與麼為人但有殺人劍無活人刀那同
0095c05: 行點破矢上加尖漏逗不少這僧當時罵而今哭兩
0095c06: 頭三面自起自倒蓮花今日據款結案各與三十拄
0095c07: 杖何故劍為不平離寶匣藥因救病出金缾便下
0095c08: 座。
0095c09: 佛誕日開光趙山主室人吳氏法名全元請上堂撲
0095c10: 面熏風四月天黃鶯啼出柳枝煙座下若有英靈客
0095c11: 何必山僧費口涎豎拂子云今朝初八聖誕節我佛
0095c12: 出頭便饒舌叵耐旁觀惡水澆這點光明無間歇趙
0095c13: 氏全元請舉揚拔盡諸人眼中楔時雨紛紛正令提
0095c14: 箇事明明難辨別休辨別香煙堆裏金鳳飛紅炬光
0095c15: 中玉龍抉高聲召眾云諸人還見麼遂擲下拂子復
0095c16: 舉南泉和尚云王老師自小養一頭水牯牛擬向溪
0095c17: 東牧未免犯他國王水草擬向溪西牧未免犯他國
0095c18: 王水草不如隨分納些些師云王老師恁般提唱固
0095c19: 是可嘉未免犯他國王水草爭如蓮華日用拖犁耙
0095c20: 拽將松岡下八角井邊一片田地翻來覆去夏種秋
0095c21: 收脫粟香糜快樂自在豈不勝他王老師一頭地眾
0095c22: 中倘有箇漢出來道和尚是甚麼心行卓拄杖云你
0095c23: 也出者圈繢不得呵呵大笑下座。
0095c24: 上堂舉凌行婆問浮杯盡力道不得底句分付阿誰
0095c25: 杯云浮杯無剩語婆云未到浮杯不妨疑著杯云更
0095c26: 有長處不妨拈出婆斂手哭云蒼天中更添怨苦杯
0095c27: 無語婆云語不知偏正理不識倒邪為人則禍生後
0095c28: 僧舉南泉泉云苦哉浮杯被這老婆推折一上婆聞
0095c29: 得笑云王老師猶少機關在時有幽州澄一禪客詣
0095c30: 婆乃問南泉為甚少機關婆哭云可悲可痛澄罔措
0096a01: 婆云會麼澄合掌而立婆云伎死禪和如麻似粟後
0096a02: 澄一舉似趙州州云我若見這臭老婆問教伊口啞
0096a03: 一云未審和尚作麼生問伊州便打一云為甚卻打
0096a04: 某甲州云似這般伎死禪和不打更待何時婆聞云
0096a05: 趙州合喫婆手中棒州聞哭云可悲可痛婆聞歎云
0096a06: 趙州眼光爍破四天下州聞令人去問如何是趙州
0096a07: 眼婆豎起拳僧回舉似趙州州乃有頌與婆云當機
0096a08: 覿面提覿面當機疾報爾凌行婆哭聲何得失婆有
0096a09: 頌答云哭聲師已巳曉已巳曉復誰知當時摩竭令幾喪
0096a10: 目前機師云這婆子將此一問直得放火燒山總成
0096a11: 妖怪浮杯雖則謙恭益遜不無閉門種火南泉一語
0096a12: 也似火上添油趙州救火看樓打樓若無澄一焦頭
0096a13: 爛額如何圓得此案還有息火者麼良久云輪得自
0096a14: 己巳贏得他人擲拄杖下座。
0096a15: 因吳氏全元送法衣上堂師舉衣云華頂家聲遠車
0096a16: 溪法脈長鴛湖流此地蓮花遍界香昔者龍女獻珠
0096a17: 世尊納受即證菩提今日全元供衣山僧承受且道
0096a18: 是同是別良久搭衣云體段分爻象羅紋挂福田便
0096a19: 下座。
0096a20: 上堂拈拄杖云有物先天地無形本寂寥能為萬象
0096a21: 主不逐四時凋復卓一卓云喚則拄杖子則觸不喚
0096a22: 作拄杖子則背諸人試撿點看若是隨陰陽消長寒
0096a23: 暑變遷總屬枝上牽枝蔓上引蔓莫為汝等打葛藤
0096a24: 去也驀卓杖云鴛鴦繡出從君看不把金鍼度與人
0096a25: 下座。
0096a26: 端陽上堂今朝五月五便是端陽節咒水與書符赤
0096a27: 口盡消滅別別艾虎龍舟最親切蓮華更有一句子
0096a28: 不向諸人說且道那一句良久云角黍大如錐榴花
0096a29: 紅映月下座。
0096a30: 觀音聖誕眾設供請上堂雀噪鴉鳴盡入觀音妙裏
0096b01: 水流風動無非佛祖真機若將耳聽瞎卻諸人眼若
0096b02: 將眼覷塞卻諸人耳不見雲門道聞聲悟道見色明
0096b03: 心觀音菩薩將錢買胡餅放下手來卻是饅頭又作
0096b04: 麼生慶讚擊拂子云普門示現神通力海晏河清一
0096b05: 并收下座。
0096b06: 上金明寺介菴先老和尚供師云范蠡湖頭建法幢
0096b07: 立宗旨四海之內無不共聞到今撒手敢獻香糜仰
0096b08: 企師翁先老和尚本無生滅豈有去來祗如末後垂
0096b09: 恩一句又作麼生遂插香云大法痛心難話會兒孫
0096b10: 到此亦觀瞻展具禮拜。
