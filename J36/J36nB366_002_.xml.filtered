0831a01: 禪燈菴大方禪師語錄卷二
0831a02: 嗣法門人超鳴編
0831a03: 拈頌
0831a04: 世尊初生。
0831a05: 世尊眼空四海可謂旁若無人雲門令行千古未
0831a06: 免傷鋒犯手這二老為人一個向高高山頂立一
0831a07: 個向深深海底行看來也是同坑無異土。
0831a08: 四顧周行全體彰大方獨步勢無雙雲門一棒掀天
0831a09: 地千古兒孫任舉揚
0831a10: 世尊明星悟道。
0831a11: 世尊夜睹明星大似開眼作夢說甚麼妄想執著
0831a12: 證得證不得何不向明星未出時薦取何等勦絕
0831a13: 更說甚麼智慧德相累及後人牽枝引蔓葛藤滿
0831a14: 地。
0831a15: 抬頭忽覺滿天星大地眾生豁眼睛試問當年何所
0831a16: 得和泥合水向人傾
0831a17: 拈華微笑。
0831a18: 世尊拈華年老心孤迦葉微笑知恩有地檢點將
0831a19: 來二俱不了海上座當時纔見他舉手處咄云不
0831a20: 勞拈出免得後代兒孫承虛接響。
0831a21: 一枝拈出大家看百萬人天盡被瞞微笑頭陀親薦
0831a22: 得燈燈不絕古今傳
0831a23: 女子出定。
0831a24: 女子無端特地瞿曇隨人起倒文殊罔明各見一
0831a25: 邊且道是那一邊咄若向這裏會得不勞彈指其
0831a26: 或未然正好朝打八百暮打三千何故不合白日
0831a27: 青天惑亂人家男女。
0831a28: 出定入定瞿曇正令瞎驢成隊不顧性命
0831a29: 世尊陞座文殊白椎。
0831a30: 世尊無風浪起文殊隨流入流總與他三十棒縛
0831b01: 作一團拋向大洋海裏免得許多起倒何故諦觀
0831b02: 法王法法王法如是。
0831b03: 月印波中徹底寒澄潭那許臥龍蟠五湖四海途中
0831b04: 客盡被渠儂把釣竿
0831b05: 罽賓國王斬師子尊者。
0831b06: 大似靈龜負圖自取喪身之兆。
0831b07: 擲劍揮空勢不還翻身師子箭離弦君王手段天然
0831b08: 別兩臂如何保不全
0831b09: 殃崛產難。
0831b10: 將謂黃面瞿曇有神仙秘密之方誰知只得一味
0831b11: 平胃散待婆子欲產未產之時一口吞下瀉得肚
0831b12: 裏乾乾淨淨免得饑廝煎餓廝炒雖然如是即如
0831b13: 殃崛送語未到之際先已巳產下看這平胃散向甚
0831b14: 麼處著落當時若問海上座有何法能免產難向
0831b15: 他道覓女人相了不可得。
0831b16: 殃崛傳言是禍胎瞿曇一撥眼方開從來賢聖不曾
0831b17: 殺母子團圞笑滿腮
0831b18: 城東老母不欲見佛。
0831b19: 老母不欲見佛可謂口吞佛祖氣宇如王雖然如
0831b20: 是回顧東西總皆是佛甜瓜徹蒂甜苦瓠連根苦
0831b21: 若向這裏薦得無佛無魔這裏承當不下一任泥
0831b22: 堆加土。
0831b23: 東城老母大奇哉八面玲瓏正眼開大地眾生同一
0831b24: 體個中那有二如來
0831b25: 德山托缽。
0831b26: 德山托缽下堂垂鉤四海雪峰云鐘未鳴鼓未響
0831b27: 托缽向甚麼處去錦鰲衝浪來德山低頭歸方丈
0831b28: 前箭猶輕後箭深峰舉似岩頭一人傳虛岩云大
0831b29: 小德山未會末後句陷虎之機山聞召岩云汝不
0831b30: 肯老僧那好手手中呈好手頭密啟其意紅心心
0831c01: 裏中紅心山明日果與尋常不同殺人刀活人劍
0831c02: 且喜老漢會末後句在據虎頭收虎尾如斯舉揚
0831c03: 大似龜毛丈二兔角八尺錯下名言與末後句有
0831c04: 甚交涉且道如何是末後句鶴有九皋方展翅馬
0831c05: 無千里謾追風。
0831c06: 垂鉤四海釣獰龍衝浪錦鱗膽氣雄一釣雙鰲布大
0831c07: 雨普天匝地起清風
0831c08: 九峰因石霜遷化眾請首座作住持。
0831c09: 峰云若會先師意即住首座積功累德於生死岸
0831c10: 頭去住自由甚為奇特爭柰未具正知見在向一
0831c11: 色邊坐倒故以一條白練作死法會卻被九峰勘
0831c12: 破一場敗闕當時若問海上座如何是一條白練
0831c13: 去只向他道寒光爍爍射坤維待九峰擬議不來
0831c14: 即便震威一喝云切莫辜負先師好總教九峰亡
0831c15: 鋒結舌一代住持定是有分。
0831c16: 香煙堆裏露全身坐脫立亡據本真不是九峰虔侍
0831c17: 者石霜一脈溺沉淪
0831c18: 馬祖與西堂藏百丈海南泉願同玩月。
0831c19: 馬祖父子雖然舒卷縱橫各顯家風未免弄巧成
0831c20: 拙海上座一一與他點出正好供養畫餅充饑正
0831c21: 好修行泥裏洗土塊拂袖便行只成擔板獨超物
0831c22: 外唵蘇嚧唎娑婆訶復云這一隊不唧溜漢總
0831c23: 被一串穿卻了也還有共相證明者麼三個猢猻
0831c24: 夜錢天明走盡空狼籍。
0831c25: 父子同心家業盛弟兄和氣世情長普天皓月千江
0831c26: 印匝地清風四海揚
0831c27: 南泉斬貓。
0831c28: 南泉全提正令趙州符到奉行二大老雖然臨時
0831c29: 殺活縱奪可觀仔細檢點將來也是破草鞋還有
0831c30: 與南泉把臂共行者麼舉手擊香几一下云一刀
0832a01: 兩段俱揮盡大家活弄死貓兒。
0832a02: 一刀兩段絕疏親殺活全提亙古今好手手中呈好
0832a03: 手紅心心裏中紅心
0832a04: 馬祖遣人送書到徑山國一欽禪師作一圓相。
0832a05: 馬祖到即不點國一點即不到諸人還識二大老
0832a06: 麼一個鼻頭兩孔竅國師道欽師猶被馬師惑好
0832a07: 本多同雖然如是不許夜行剛把火直須當道與
0832a08: 人看。
0832a09: 馬師密叩徑山翁盡在空圓一點中無柰國師輕漏
0832a10: 泄誰知千里有同風
0832a11: 普化同臨濟赴齋掀倒飯床。
0832a12: 臨濟慣作白拈手段驅耕奪食普化到處徹底掀
0832a13: 翻不留朕跡或有人問毛吞巨海芥納須彌為復
0832a14: 是神通妙用為復是法爾如然只向他道龍得水
0832a15: 時添意氣虎逢山勢長威獰。
0832a16: 驅耕奪食驗英雄盡底掀翻絕始終驚得主人渾喪
0832a17: 膽毘盧頂上任西東
0832a18: 乾峰上堂法身有三種病二種光一一透得。
0832a19: 乾峰據虎頭雲門收虎尾雖然唱拍相隨拳踢相
0832a20: 應未免通身泥水且道不落廉纖一句作麼生處
0832a21: 處無私空合空法法皆歸水投水。
0832a22: 當機一句絕羅籠電捲星馳空合空二種光兮三種
0832a23: 病眉毛睫上隔千重
0832a24: 馬祖因僧問離四句絕百非。
0832a25: 這僧與麼問大似二八女子不繫裙馬師與麼荅
0832a26: 也是憐兒不覺醜當時海上座若在請師直指西
0832a27: 來意只向他道合取狗口更說甚麼藏頭白海頭
0832a28: 黑且道恁麼批判還有優劣也無直截根源佛所
0832a29: 印摘葉尋枝我不能。
0832a30: 四句離時全體現百非絕處露堂堂馬師何必空饒
0832b01: 舌累及兒孫亂度量
0832b02: 乾峰舉一不得舉二放過一著落在第二。
0832b03: 雪後始知松柏操事難方見丈夫心。
0832b04: 乾峰舉處莫瞞盰具眼禪和仔細看覷透雲門關捩
0832b05: 子轉身猶覺骨毛寒
0832b06: 打鼓陞堂普請看雲門出眾被人謾乾峰落二回方
0832b07: 丈各自歸寮倒剎竿
0832b08: 南院上堂赤肉團上壁立千仞僧問掀倒禪床。
0832b09: 院云這瞎漢這僧雖有沖天之氣且無入地之謀
0832b10: 南院全提向上未免傷鋒犯手若有人問海上座
0832b11: 問壁立千仞便震威一喝何等勦絕免得他掀倒
0832b12: 禪床堪作箇甚麼。
0832b13: 赤肉團邊用最親主賓有理實難伸相逢盡道休官
0832b14: 好林下何曾見一人
0832b15: 障蔽魔王領諸眷屬隨金剛齊菩薩云云。
0832b16: 師云謾別人即得大慧云既覓起處不得一千年
0832b17: 隨從底是甚麼云疑則別參金剛齊云我不依有
0832b18: 住而住不依無住而住如是而住云也要大家知
0832b19: 法眼云障蔽魔王覓金剛齊即且從只如金剛齊
0832b20: 還見障蔽魔王麼云青天白日不得說夢恁麼批
0832b21: 判且道合古人意不合古人意即今莫有知海上
0832b22: 座起處底麼喝一喝云人情盡處難留跡家破人
0832b23: 亡四壁空。
0832b24: 魔佛空爭不識他金剛擊碎野狐窠迥然突出無遮
0832b25: 障六臂三頭唱凱歌
0832b26: 雲門聞聲悟道。
0832b27: 觀世音將錢買胡餅放下手卻是饅頭領取鉤頭
0832b28: 意舉手喝一喝云且道是聲耶是色耶是饅頭耶
0832b29: 是胡餅耶若向這裏定當得出許伊具一隻眼若
0832b30: 定當不出海上座自道去也復喝一喝云黃金自
0832c01: 有黃金價終不和沙賣與人。
0832c02: 聞聲見色道明心廓露當陽手眼親收放縱橫由在
0832c03: 我一回拈出一回新
0832c04: 波斯匿王問勝義諦中有世俗諦否。
0832c05: 佛云過去龍光佛波斯恁麼問含元殿裏更覓長
0832c06: 安世尊恁麼荅穿過髑髏知音者少二大老與麼
0832c07: 問荅賓則始終賓主則始終主不落賓主一句又
0832c08: 作麼生一箭落雙鵰諸仁者且道無說無聞如何
0832c09: 話會只向他道碗脫丘又云碗。
0832c10: 主賓問荅廓然傾兔角龜毛覿面呈兩眼分明對兩
0832c11: 眼空爭魔佛可憐生
0832c12: 臺山婆子二頌
0832c13: 無柰臺山這老婆如何特地起干戈趙州勘破空饒
0832c14: 舌堪笑行人錯過多
0832c15: 臺山婆臺山婆指點師僧能幾個突出叢林老作家
0832c16: 歸來報道親勘破勘破了沒來由帶累諸方成話墮
0832c17: 趙州訪二菴主二頌
0832c18: 到處逢人便下鉤大都好本共同酬等閑消息誰能
0832c19: 測收放縱橫得自由
0832c20: 菴主拳頭豎最親趙州關捩少知音鴛鴦繡出從君
0832c21: 看不把金針度與人
0832c22: 首山因僧問如何是佛山云新婦騎驢阿家牽
0832c23: 二頌
0832c24: 新婦騎驢阿家牽首山一句老婆禪今朝特地重拈
0832c25: 出六臂三頭任往還
0832c26: 新婦騎驢阿家牽覿面當機信口宣鄰舍喜逢今日
0832c27: 至笙歌引送畫堂前
0832c28: 有句無句二頌
0832c29: 勘破溈山老古錐葛藤樹上蔓支離禪床掀倒呵呵
0832c30: 笑天上人間更有誰
0833a01: 笑倒溈山這老魔大家胡亂唱巴歌泥中有刺剌誰能
0833a02: 委烈燄堆頭長綠荷
0833a03: 萬法歸一二頌
0833a04: 萬法歸一一何歸分明直下廓離微祖師心印明如
0833a05: 日爍破乾坤遍界輝
0833a06: 行腳師僧個問頭七觔衫子出青州句中若得真消
0833a07: 息動地驚天出眾流
0833a08: 庭前柏樹子二頌
0833a09: 趙老庭前柏樹子蒼蒼自古蔭禪林參天踞地無人
0833a10: 會摘葉尋枝直到今
0833a11: 庭前古柏翠幽幽直指禪人當下休無限婆心何太
0833a12: 切五湖衲子豁雙眸
0833a13: 東山水上行頌
0833a14: 雲門拈出無生句諸佛分明絕覆藏無柰衲僧猶不
0833a15: 薦東山水上亂商量
0833a16: 因徑山容和尚垂問文殊是七佛之師因甚出女
0833a17: 子定不得師云領取鉤頭意山云罔明因甚出得
0833a18: 師云莫認定盤星山云鉤頭意在甚麼處師便禮
0833a19: 拜云請和尚歸方丈便行師拈云伸手原在縮手
0833a20: 裏又云高著眼頌云
0833a21: 誰家女子太無端定裏如何有許般今日從新親看
0833a22: 破通身慶快骨毛寒
0833a23: 徑山索三玄三要總二頌
0833a24: 三玄三要句難分兔角龜毛眼裏塵玄要皆空非實
0833a25: 有一番提起一番新
0833a26: 個中難透三玄要迥出威音那畔邊空劫已前高著
0833a27: 眼臨機活鱍任方圓
0833a28: 十智三玄總頌
0833a29: 十智同真三要玄看來好是火中蓮無端特地揚家
0833a30: 醜良馬何須用舉鞭
0833b01: 臨濟七事十九首
0833b02: 奪人不奪境三十烏滕猶未省白日天光失卻牛春
0833b03: 華爛熳鋪山嶺
0833b04: 奪境不奪人甜言蜜語未為真了然一句無多子語
0833b05: 路分明好好陳
0833b06: 人境兩俱奪正令全提惡辣辣安南塞北一齊收獨
0833b07: 坐寰中眼界闊
0833b08: 人境俱不奪雕弓已掛狼煙息鼕鼕打鼓祭江神野
0833b09: 老謳歌忘帝力
0833b10: 金剛寶劍最鋒鋩獨露當陽凜似霜退後進前身命
0833b11: 喪總然佛祖也難當
0833b12: 踞地獅子忽昂頭百獸聞知伎倆休獅子林中獅子
0833b13: 吼旃檀國裏獨優游
0833b14: 探竿影草定龍蛇帶角擎頭在此時是聖是凡明了
0833b15: 了渙然不必更三思
0833b16: 一喝不作一喝用龜毛兔角千觔重無言童子口喃
0833b17: 喃盡大地人提不動
0833b18: 賓中賓奔南走北外邊尋失卻衣中無價寶灰頭土
0833b19: 面逐風塵
0833b20: 賓中主撞倒閑門與破戶金剛撫掌笑嘻嘻泥人扶
0833b21: 起瓊樓柱
0833b22: 主中賓擲釣拋綸未得鱗撥盡江波徒費力倒拈寶
0833b23: 劍入龍津
0833b24: 主中主正令當軒孰敢睹北海蒼龍吞卻珠南山大
0833b25: 虫咬老虎
0833b26: 先照後用驗方來閃電光中赤手栽生鐵也須重煆
0833b27: 煉金剛正眼頂門開
0833b28: 先用後照勘當人活捉生擒手眼親若是金毛重按
0833b29: 過假雞肯放出關津
0833b30: 照用同時掌握全臨機潑潑驗愚賢單刀直入長蛇
0833c01: 陣馬喪人亡血濺天
0833c02: 照用不同垂手時撫憐赤子令人思同條生兮同條
0833c03: 死笑看雲山春日遲
0833c04: 一句當陽絕萬門普天匝地獨為尊十方沙界全身
0833c05: 露佛祖都來一口吞
0833c06: 二句當陽覿面宣光明正大利人天迥然越格超方
0833c07: 作普應高低絕正偏
0833c08: 三句拈來總現前四楞著地不須牽和泥合水隨高
0833c09: 下南北東西任往還
0833c10: 賓主句頌
0833c11: 當堂齊喝大家知賓主分明在此時左眼半觔右八
0833c12: 兩分疆立界本無岐
0833c13: 無位真人頌
0833c14: 無位真人出面門隨方瀟灑獨為尊三頭六臂擎天
0833c15: 地歷歷孤明赤骨貧
0833c16: 三玄三要六頌
0833c17: 第一玄傾腸倒腹不能詮通身有口如何說眼裏聞
0833c18: 聲鼻孔宣
0833c19: 第二玄耳中見色異新鮮鼻蛇吞卻南山鱉脫殼烏
0833c20: 龜飛上天
0833c21: 第三玄不待臨時常現前是處綠楊堪繫馬誰家門
0833c22: 裏灶無煙
0833c23: 第一要擬議思量總不妙抬眸鷂子過新羅露柱燈
0833c24: 籠撫掌笑
0833c25: 第二要一個鼻頭兩孔竅無舌之人善舉揚五音六
0833c26: 律胡茄調
0833c27: 第三要杲日麗天無不到萬象森羅分外明爍破乾
0833c28: 坤光晃耀
0833c29: 馬祖一喝三頌
0833c30: 非即非離證此時幾人到此用無疑耳聾三日兒孫
0834a01: 廣千古流傳孰敢欺
0834a02: 一喝當陽遍界輝耳聾三日示全機大機大用流千
0834a03: 古今古罕聞凜凜威
0834a04: 耳聾三日播家風一喝當陽顯大雄塗毒鼓邊休側
0834a05: 耳兒孫亙古用無窮
0834a06: 閱歸真總義隨時頌出
0834a07: 叮嚀太殺啟無端本地風光托滿盤活鱍走盤珠有
0834a08: 腳生機一路莫瞞盰法法本來元不假頭頭顯露亦
0834a09: 非真等閑識得東風面萬紫千紅總是春
0834a10: 閱真性決十則總頌
0834a11: 教外誰知有別傳無紋寶印印機先非凡非聖堂堂
0834a12: 露無古無今常現前
0834a13: 拄杖二頌
0834a14: 赤條條不涉春秋凈裸裸何喜何愁活鱍鱍傍敲正
0834a15: 打轉漉漉劈脊當頭有時格外提持有時覿面相酬
0834a16: 有時全殺全活有時全放全收拈起時天回地轉放
0834a17: 下時自在自由收放縱橫憑在我臨機應用盡風流
0834a18: 撐天指地一條杖凡聖都來總不放賞罰分明與麼
0834a19: 行佛與眾生沒兩樣殺活縱橫獨自由自由自在空
0834a20: 無相無相光中絕點埃離諸名相真快暢
0834a21: 頌天童密雲老和尚二首
0834a22: 銅棺山頂駕虛舟情與無情白汗流慶快平生消舊
0834a23: 夢無窮妙樂爽新秋人天瞻仰都行腳大地齊歸拄
0834a24: 杖頭打盡聖凡無敵手兒孫界滿蔭神洲
0834a25: 雪月風花懶繫舟隨方瀟灑儘風流千江有水千江
0834a26: 映萬里無雲萬里秋凡聖同途休轉腳古今合轍個
0834a27: 源頭潑天潑地誰能委正令全提覿面酬
0834a28: 明星悟道三頌
0834a29: 雪山六載駕孤舟午夜明星息妄流大地眾生開眼
0834a30: 夢奇哉一切廓輪秋九蓮臺上收雙腳百萬人中出
0834b01: 一頭密密綿綿如是法師承授受古今酬
0834b02: 雪滿乾坤不繫舟縱橫宇宙轉風流孤輪霽色傾殘
0834b03: 夢遍界清光萬國秋大地山河齊赤腳森羅萬象盡
0834b04: 抬頭頭頭物物皆成現剎剎塵塵彼此酬
0834b05: 凜凜凝霜葦作舟頂門一點凍雲流乾坤撥轉三千
0834b06: 界宇宙掀翻九十秋覿面不留元字腳當機誰敢弄
0834b07: 虛頭作家手段天然別不動眉毛早與儔
0834b08: 頌二祖十一首
0834b09: 山河大地渡人舟撩亂天花眾道流赫日能消億劫
0834b10: 夢廓然倒嶽盡傾秋五湖衲子休行腳四海高流謾
0834b11: 出頭面壁九年空碧眼神光隻手那能酬
0834b12: 大地漫漫白練舟水晶宮裏逞風流神光覷破塵沙
0834b13: 夢妙湛圓明億劫秋野鶴沖霄舒兩腳孤雲迥出萬
0834b14: 山頭和光合轍隨高下普利群迷與麼儔
0834b15: 極目銀山望玉舟廣寒宮裏水雲流藍關路上群仙
0834b16: 夢白帝城中眾鶴秋跣足渡江雙赤腳披胸熊耳半
0834b17: 山頭九年冷坐人難信紅雪齊腰猶未酬
0834b18: 現成公案不須舟隱顯縱橫順逆流日月星辰同一
0834b19: 夢山河大地共千秋香嚴樹上懸雙腳更有天龍豎
0834b20: 指頭須向此中端的得恒河沙劫悉皆酬
0834b21: 密雲堆裏駕孤舟水底清天翠欲流月載滿船消皎
0834b22: 夢風恬浪靜碧潭秋水窮山盡收雙腳撒手懸巖迥
0834b23: 一頭活捉蒼龍全意氣生擒玉象不輕酬
0834b24: 雪映千山駕玉舟雲騰萬里逞風流身騎白鶴沖霄
0834b25: 夢倒跨麒麟過漢秋蔭覆兒孫千百億絲毫不隔達
0834b26: 源頭通天徹地人難測曜古騰今滿界儔
0834b27: 浩滿乾坤一箇舟看來誰是我同流冰霜曉月毫無
0834b28: 夢潔白身心當體秋三世如來難下腳十方賢聖那
0834b29: 尋頭晶輝朗曜微塵國一道清光亙古儔
0834b30: 本來個事不須舟妙湛圓明不動流作佛成仙重說
0834c01: 夢超凡越聖更悲秋虛空粉碎愁雙腳大地平沉憂
0834c02: 白頭碧眼胡僧常面壁更無言句可相酬
0834c03: 大方獨步不程舟本有風光洞底流一榻清風無個
0834c04: 夢忘懷歲月孰知秋自由自在長伸腳無慮無憂石
0834c05: 枕頭終日閑閑閑不徹不知何物可相儔
0834c06: 清波浩浩放孤舟愛水潺潺縱識流世事重重山疊
0834c07: 夢人心曲曲水灣秋勞勞碌碌誰停腳有有無無孰
0834c08: 轉頭識得源頭無別水湛然常住洞天儔
0834c09: 我無生死我無舟人我俱無兩岸流中道不存誰做
0834c10: 夢山窮水盡孰知秋嘉州大象頻伸腳陝陜府鐵牛善
0834c11: 舉頭八字打開人不識張三李四一齊酬
0834c12: 杲日麗天四頌
0834c13: 玄要三三無不周玄玄要要儘風流掀天揭地弘凡
0834c14: 聖霧捲雲收大日頭
0834c15: 三玄三要如何旨劈嘴攔腮唯直指點出時人眼裏
0834c16: 睛當陽獨露誰能委
0834c17: 十智童真直下鉤千妖百怪一齊收孰能識得根源
0834c18: 去法法頭頭觸處周
0834c19: 十智童真碗脫丘一毫端上現瓊樓分明捉敗汾陽
0834c20: 老始可全提正脈流
0834c21: 頌馬祖一喝三日耳聾二首
0834c22: 全機應用不雷同一喝當陽顯大雄三日耳聾方吐
0834c23: 露兒孫千古播家風
0834c24: 霹靂一聲轟宇宙雷音迥別震乾坤大方獨步徵龍
0834c25: 象正令全提無等倫
0834c26: 頌高峰大師四句偈五首
0834c27: 海底泥牛啣月走金毛獅子潑天吼無位真人跳上
0834c28: 騎露柱燈籠笑破口
0834c29: 巖前石虎抱兒眠歲月俱忘知幾年地一聲絕復
0834c30: 甦機權喜怒任方圓
0835a01: 鐵蛇鑽入金剛眼覿面分明腦後箭急著眼兮拔卻
0835a02: 箭回光一念超方便
0835a03: 崑崙騎象鷺鶿牽踏破虛空絕往還直下了然無別
0835a04: 旨臨時殺活句中圓
0835a05: 舌劍高峰利似鎗妄將四句驗諸方誰知反被諸方
0835a06: 勘兔角龜毛較短長
0835a07: 金剛頌
0835a08: 我人壽者及眾生四相皆空五眼明一合三心無所
0835a09: 住超宗越格任縱橫
0835a10: 四月初八日頌世尊初生公案二首
0835a11: 今朝正是本娘生動地驚天目放睛帶累雲門喫白
0835a12: 棒盲龜跛鱉一齊行
0835a13: 指天指地為人揚目顧周行別有長不是一番寒徹
0835a14: 骨怎得梅花撲鼻香
0835a15: 為水牯牛二頌
0835a16: 日用尋常這一頭未知是馬未知牛一回端的通消
0835a17: 息驀鼻牽來覿面酬
0835a18: 日日時時刻刻忘年年月月露堂堂悠悠蕩蕩瀟瀟
0835a19: 洒剎剎塵塵處處彰
0835a20: 頌法身偈二首
0835a21: 山頭石虎吼如雷無位真人笑滿腮海底泥牛翻白
0835a22: 浪火中木馬奔嘶來
0835a23: 觀音妙智暢奇哉五十三參顯善財龍女頓超無垢
0835a24: 界參參見佛眾如來
0835a25: 法身頌四首
0835a26: 本來無假亦無真體露真常沒四鄰迥出一枝梅破
0835a27: 臘百年公子不逢春
0835a28: 本來無物有何真真假無憑喚甚鄰聖號凡名齊不
0835a29: 立塵塵盡是本來人
0835a30: 我本無心那有塵一微塵內顯其真廓然迥出本來
0835b01: 面正體堂堂沒卻身
0835b02: 靈靈不昧妙明明了了常知坦坦平湛湛澄澄無去
0835b03: 住綿綿密密證無生
