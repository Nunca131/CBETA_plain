0660c01: 百愚斯禪師語錄卷第十
0660c02: 住國山善權寺嗣法門人智操
0660c03: 住青龍隆福寺嗣法門人智湛　編次
0660c04: 住皋亭山佛日禪寺語錄
0660c05: 順治庚子春就資福寺受請上堂耶溪解纜到苕溪
0660c06: 又被使符半路追大抵業緣償未盡不妨隨處且拖
0660c07: 犁拈啟云此是武林吳興諸護法不忘靈山付囑唯
0660c08: 念佛日荒涼叢林乏主特請山僧主持茲席竊惟德
0660c09: 微福尟無所堪任正是狹路相逢誠難迴避如何免
0660c10: 得者場鈍置將此身心奉塵剎是則名為報佛恩。
0660c11: 三門八字打開了無回互水赴雲奔龍驤虎驟喝一
0660c12: 喝云普願春風齊著力一時吹入我門來。
0660c13: 觀音殿溪聲山色處處圓通白牯黧奴時時自在今
0660c14: 日相逢又作麼生大家共了慈悲債。
0660c15: 佛殿若謂是佛如牛無角若道非佛如馬有角欲得
0660c16: 不落是非權且將錯就錯遂展具三拜。
0660c17: 伽藍威靈顯赫殊特森嚴為一寺之權衡作眾僧之
0660c18: 保障如何見得不聞道惱亂說法者頭破作七分。
0660c19: 祖師一人傳虛萬人傳實東土西天忒煞狼藉以何
0660c20: 為驗拈香云唵日囉斛。
0660c21: 方丈從上先德在此豎法幢建宗旨列五位君臣分
0660c22: 三種滲漏論賓主立玄要拈一字破三關勘驗天下
0660c23: 學者正眼看來總是閒家具且道佛日有甚長處卓
0660c24: 拄杖云任是銕額銅頭不消一擊粉碎。
0660c25: 開堂拈疏云字字花攢錦布行行玉轉珠回展開則
0660c26: 光明燦爛拈來則文彩縱橫其或停思且聽宣讀。
0660c27: 法座者箇所在高莫見其頂廣莫測其際還有不假
0660c28: 階梯能履踐者麼便陞座拈香云此一瓣香祝嚴。
0660c29: 金輪衍御皇圖固如劫石玉燭常調睿算等於芥城
0660c30: 此一瓣香專為滿朝文武闔郡檀那壽基永固祿位
0661a01: 高增此一瓣香不假栽培寧滋雨露今當第七回拈
0661a02: 出供養前住江西南雲山傳曹洞正宗第二十八世
0661a03: 瑞白雪老和尚用酬法乳之恩就座資福伴我和尚
0661a04: 白椎竟乃云者第一義包含萬象容納百川五目無
0661a05: 睹二聽莫聞適來被我法兄一椎直得七花八裂了
0661a06: 也眾中還有親見親聞者麼出來道看問烹佛煉祖
0661a07: 舊時作略生擒活捉總屬尋常未審今日如何施設
0661a08: 師云綠水青山增意氣進云斬新條令即不無格外
0661a09: 提持作麼生師云花開鳥語轉光輝進云迷雲掃蕩
0661a10: 乾坤靜佛日重新萬古明師云不為分外乃云一言
0661a11: 獨脫千聖攢眉迥超那畔寧落今時亦如春回大地
0661a12: 月映千江無一物不沾其恩無一人不蒙其照直得
0661a13: 窪池波涌石鼓喧闐黃鶴衝霄別開一天氣象白龍
0661a14: 攫浪際會四海風雲萬派朝宗千山奔拱祖意全彰
0661a15: 靈機獨露皇圖丕振佛日增輝已圓未圓之公案堪
0661a16: 報不報之深恩雖然作麼生委悉卓拄杖云雕弓已
0661a17: 挂狼煙息萬里歌謠賀太平結椎下座。
0661a18: 結夏上堂殘春已去孟夏俄臨麥黃蠶老綠暗紅稀
0661a19: 透聲透色迥絕囊藏徹古徹今了無蓋覆如此境界
0661a20: 阿誰無分若說身心安居平等性智正是好肉剜瘡
0661a21: 無風起浪果是箇漢不妨閉門打睡接上上機豈為
0661a22: 分外大眾還識此人麼日午打三更面南看北斗。
0661a23: 薦亡請上堂凍雲靄靄獨露真常幽鳥喃喃恒談般
0661a24: 若柳眼裏突出無位真人梅腮邊迸開本來面目無
0661a25: 一物不闡遮那之相無一名不播如來之號於斯薦
0661a26: 得冤親普利幽顯均資情與無情同成正覺豎拂云
0661a27: 大眾見麼急須著眼看仙人莫看仙人手中扇。
0661a28: 上堂柳煙綠杏雨紅新來燕子罵春風春風聞得忽
0661a29: 生惱吹落殘花滿院東端的休嫌狼藉甚頭頭盡是
0661a30: 主人公主人公見不見鷺鷥飛入碧波心抖擻一團
0661b01: 銀繡線豎拂云看看下座。
0661b02: 祈齡請上堂舉拂云只者箇離背離觸絕是絕非壽
0661b03: 等太虛量周沙界蕩蕩乎赴群機而不倦巍巍乎包
0661b04: 萬有而不遺鶴算無以齊其齡海籌安可較其數苟
0661b05: 能契神於即物斯不遠而可知矣復揮拂云大眾會
0661b06: 麼謾道壺中多日月須知劫外有乾坤。
0661b07: 上堂當陽一句無遮機用超然自異不羨目連神通
0661b08: 誰誇鶖子智慧劈破臨濟三玄混融洞山五位燈籠
0661b09: 速證法身露柱頓獲三昧今朝覿面拈出直要諸人
0661b10: 瞥地大眾畢竟是那一句喝一喝下座。
0661b11: 上堂舉文殊師利問菴提遮女曰明知生為不生性
0661b12: 因甚又被生死之所流轉荅曰其力未充乃云者般
0661b13: 說話大似泥裏洗土塊有甚分曉論量將來都好喫
0661b14: 棒如何得不落生死三月春光爛熳天滿山紅紫亂
0661b15: 如煙分明好箇無生句不信從教問杜鵑。
0661b16: 上堂第一義兮說似汝不須舌上覓言語大丈夫兒
0661b17: 唯自許急看取落花滿眼飛紅雨數聲鐵笛隔江渚
0661b18: 韻出青霄絕律呂知音那待重相舉且歸與月上三
0661b19: 更聽杜宇。
0661b20: 上堂祖師西來不立文字直指人心見性成佛古人
0661b21: 與麼道大似宋客獻璞遼人進豕殊不知佛祖未出
0661b22: 世已前好不資一毫醜不資一毫無男無女無真無
0661b23: 俗人人壁立萬仞箇箇常光現前孰不為雄雄大丈
0661b24: 夫佛日與麼舉揚未審諸人作麼生會拈拄杖云若
0661b25: 作佛法會打折汝驢腰。
0661b26: 上堂頂門一竅八面玲瓏格外風光阿誰欠少日月
0661b27: 不能掩其輝虛空無以包其體歷劫孤明昭然不昧
0661b28: 是以善財童子一生取辦娑竭龍女直下成佛迥超
0661b29: 修證之功了無聖凡之隔然此猶是尋常事如何出
0661b30: 格一句霜風吹破梅花夢驚起魚龍躍海門。
0661c01: 上堂摩竭掩室雉雞藏山毘耶杜詞篰籃貯蟹空生
0661c02: 宴坐趁狗跳牆少林面壁洋瀾左蠡拈拄杖云當時
0661c03: 木上座若見管教者夥龍鍾老兒無地容身因甚如
0661c04: 此不見道滿頭白髮干時政誰道商山四皓高。
0661c05: 上堂今是眾信請佛日向者曲彔床上對眾饒舌山
0661c06: 僧不敢節外生枝唯自受用三昧諸聖未悟古今罕
0661c07: 聞直得人天眾前兩手分付去也穿衣身不寒喫飯
0661c08: 肚中飽一覺到天明不知跳蚤咬諸禪德曉不曉顧
0661c09: 左右云笑殺東村王大嫂。
0661c10: 上堂若人欲識佛境界當淨其意如虛空遠離妄想
0661c11: 及諸取令心所向皆無礙諸禪德還委悉麼天之高
0661c12: 地之厚山之青水之綠日昇月墜魚躍鳶飛雲生嶺
0661c13: 頭花發嵒畔塵塵爾剎剎爾莫不各居本位只如拈
0661c14: 卻目前些子將甚麼喚作佛境界太湖三萬六千頃
0661c15: 月在波心幾箇知紫谷參頭纔出師云如何是庭前
0661c16: 柏樹子進云趙州當時錯下名言師云你又作麼生
0661c17: 進云竹蝦蟆也解吸蒼蠅師下座。
0661c18: 鐵山上座請上堂末後一句始到牢關拈拄杖云
0661c19: 上座一生不肯德山老漢跛足師直欲打殺黃面瞿
0661c20: 曇到者裏且道利害在甚麼若檢點得出一任你欺
0661c21: 聖瞞凡呵佛罵祖有甚麼難顧左右云有麼有麼果
0661c22: 是金毛獅子子三千里外見淆訛。
0661c23: 上堂問枯木龍吟事更奇嵒前花發許誰窺請師別
0661c24: 轉超方手拈起靈山第一枝師云雨落階前滑行人
0661c25: 盡喫交進云疊疊巫山峰聳翠法筵龍象盡英靈師
0661c26: 云籜解新篁龍蛻骨雲籠怪石虎生威進云恁麼則
0661c27: 眉底神光吞日月當人隨處可稱尊師打云也須喫
0661c28: 棒乃云大凡問荅如鉤如鉗如環如鎖相續不斷所
0661c29: 謂語帶玄而無路舌頭談而不談若能如是方可激
0661c30: 揚法化承紹真宗共報佛恩有何不可苟非其人不
0662a01: 免重說偈言將此般若殊勝勳回施檀度獲圓滿施
0662a02: 者受者三輪空而亦不作空輪想一念頓悟超諸聖
0662a03: 直入如來玅境界如來境界不思議我今為汝說少
0662a04: 分法界虛空皆有盡我此法施無有涯一切有情及
0662a05: 無情同證如來無礙智喝一喝云說到驢年去。
0662a06: 上堂夫求法者離見聞覺知若行見聞覺知是則見
0662a07: 聞覺知非求法也豎拂云只者箇思惟分別所不能
0662a08: 到見聞覺知所不能及正恁麼時又如何薦取揮拂
0662a09: 云薰風昨夜過林隈吹落殘紅撩亂堆畫閣無人香
0662a10: 篆冷倚欄石女淚盈腮真堪笑亦可哀莫怪春歸情
0662a11: 太薄庭前芍藥為誰開。
0662a12: 上堂昨夜蜉蝣蟲吞卻黃鶴峰走向蚊子眼睫上橫
0662a13: 身高眠鼓腹而歌曰種麻得麻種豆得豆齋僧布施
0662a14: 兮因果無漏遂顧眾云爾等黃瓜茄子還曾夢見者
0662a15: 箇消息也未復喝一喝下座。
0662a16: 上堂是法住法位世間相常住天自高地自厚桃自
0662a17: 紅李自白山自青水自綠鳧脛雖短不用續續之則
0662a18: 悲鶴脛雖長不必斷斷之則憂長者長法身短者短
0662a19: 法身且道是何意旨最喜春來多富貴鶯啼花笑滿
0662a20: 林間。
0662a21: 薦父母師長請上堂豎拳召眾云菩提涅槃真如佛
0662a22: 性總在裏許良久云菩提涅槃真如佛性被佛日一
0662a23: 捏粉碎撒向太虛之中一時變作山河國土日月星
0662a24: 辰艸木叢林正恁麼時你欲喚作菩提涅槃又是山
0662a25: 河國土你欲喚作山河國土又是菩提涅槃者裏著
0662a26: 得隻眼不須析肉還母析骨還父管教劬勞之恩披
0662a27: 剃之德頃爾酬畢豎拂云只者箇不從天降不從地
0662a28: 生且道還有報恩分也無粉骨碎身未足酬一句了
0662a29: 然超百億。
0662a30: 解制上堂卓拄杖云佛日今朝拆空棧道斬斷牢關
0662b01: 總教諸人腳下無私去灑灑落落去閩川湖地去天
0662b02: 台南嶽去雖則如是儻或走到關津隘口處有人討
0662b03: 公驗索勘合果能抵對分明一任高超物外獨步寰
0662b04: 中脫或未然更有箇護身符子普施諸人復卓拄杖
0662b05: 云急急如律令。
0662b06: 上堂塞北不聞萬斛舟江南那見千人帳臨濟覿面
0662b07: 喝如雷德嶠入門劈脊棒悟來佛法了無殊擬去依
0662b08: 然成兩樣君不見杏花雨打碎紅霞柳絮風吹飛雪
0662b09: 片祖意都云不可傳堪笑而今稀爛賤撲頭撲面滿
0662b10: 天涯喝一喝云此時不薦何時薦。
0662b11: 至慧心菴上堂蘭若初興斬新氣象金田乍闢格外
0662b12: 風光麥浪翩翩簾捲千層之秀色香煙緲緲窗函萬
0662b13: 頃之白雲樵歌罷而牧歌揚頭頭圓通境界杏花開
0662b14: 而桃花謝處處毘盧現身所謂知一切法即心自性
0662b15: 成就慧身不由他悟大眾只如截斷聖凡掀翻迷悟
0662b16: 又作麼生黃鶯織就春園錦文彩縱橫不假梭。
0662b17: 至無極菴請上堂旦起遲夜眠早朝市怎如村落好
0662b18: 茅艸屋裏蒸飯香珍珠絮裹阿誰曉蛙鼓池塘兩部
0662b19: 喧落花亂砌紅瑪瑙一任他滄海桑田幾變更又那
0662b20: 管瓊樓佛國與仙島興來唱箇插田歌倦來和蓑便
0662b21: 放倒阿呵呵休外討曩劫於今用不了鬱單千歲有
0662b22: 何奇笑殺長汀布袋老。
0662b23: 上堂豎拂云四月江城花事稀賞心浪子竟忘歸佳
0662b24: 人有語憑誰訴獨倚闌干對落暉。
0662b25: 佛誕日上堂無影枝頭花亂開丹霄玉鳳正徘徊分
0662b26: 明好箇真消息笑破金剛腦後腮今日釋迦老子向
0662b27: 諸人眉毛罅裏降生九龍吐水金盆浴軀放大光明
0662b28: 現大神變轉大法輪擊大法鼓吹大法螺演大法義
0662b29: 有求佛道者為說最上一乘有求菩薩乘者為說六
0662b30: 度萬行有求緣覺乘者為說十二因緣有求聲聞乘
0662c01: 者為說苦集滅道四諦之法有求人天福報者為說
0662c02: 五戒十善種種言辭種種方便普令無量無邊無數
0662c03: 眾生證不退地以致現前緇素若見若聞悉成佛道
0662c04: 眾中或有箇漢曰怎奈金屑雖貴落眼成塵山僧道
0662c05: 適來拂子跳上三十三天觸著帝釋鼻孔東海鯉
0662c06: 魚打一棒雨似盆傾孟八郎你還夢見麼揮拂云黃
0662c07: 鶴樓中吹玉笛江城五月落梅花。
0662c08: 上堂揮拂云五月薰風江上多平田時聽插秧歌緣
0662c09: 雲漠漠和煙捲白鳥飛飛穿柳過夜半木童吹玉管
0662c10: 天明石女織金梭諸禪德會也麼喝一喝云抬眸鷂
0662c11: 子過新羅。
0662c12: 上堂今日仲冬十五特地陞堂擊鼓檀那為請敷宣
0662c13: 直得傾腸倒腑釋迦不產於西乾夫子豈生於東魯
0662c14: 蚊虫昨夜撼倒須彌螘子天明掀翻海宇好大哥休
0662c15: 莽鹵苟能箇裏識端倪任伊倒跨豐干虎。
0662c16: 上堂無影堂前珠簾倒捲不萌枝上玉鳳爭飛石女
0662c17: 謳歌而響遏行雲木童把盞而倒傾明月公輸無以
0662c18: 施其巧師曠無以辨其音能為萬化之源安逐四時
0662c19: 之變說甚善財一生果圓龍女八歲成佛以及無量
0662c20: 解脫無量玅用無量功德無量三昧不假外求本自
0662c21: 具足殊勝中之殊勝尊貴中之尊貴雖然如何是不
0662c22: 墮尊貴一句花缾擊碎無依倚曙色三更滿翠蘿。
0662c23: 上堂步空尋鳥跡撥火覓浮漚著靴立水上騎馬驟
0662c24: 高樓非是生平多意氣男兒誰不願封侯適來者般
0662c25: 說話是第一義第二義是如來禪祖師禪試簡點看
0662c26: 喝一喝云清風月下守株人涼兔漸遙芳艸綠。
0662c27: 上堂日暖風和春山窈窕水流花放鳥語尖新於此
0662c28: 會得一一現成一一明玅一一天真一一自在所以
0662c29: 紫陌遊人提最上之機金色頭陀無容身之地到者
0662c30: 裏若是伶俐衲僧拂衣便行更覓甚麼碗雖然只如
0663a01: 昨夜露柱傷風燈籠欬嗽忽爾驚起東海鯉魚吞卻
0663a02: 南山老虎且道者箇還是涅槃心耶差別智耶孟春
0663a03: 猶寒各自珍重。
0663a04: 上堂只箇心心心是佛十方世界最靈物卓拄杖云
0663a05: 看看拄杖子化作箇大力阿修羅王踊身虛空現十
0663a06: 八變吸乾四大海踢倒五須彌嚇得釋迦老子躲向
0663a07: 諸人腳跟下大家各自摸索看若也摸索得著不妨
0663a08: 轉凡成聖移古易今世出世間莫不由此建立以拄
0663a09: 杖畫一畫云適來許多葛藤向甚麼處去也且喜山
0663a10: 中春信早梅花影裏鳥聲香。
0663a11: 上堂柳媚花嬌大闡微笑之玅旨鳩呼鶯喚弘揚壁
0663a12: 觀之家風亙古彌今普天匝地直得人人口似血盆
0663a13: 箇箇牙如利劍氣吞日月眼蓋乾坤不捨塵勞而成
0663a14: 正覺不離煩惱而證菩提常居有為而作無為法恒
0663a15: 在世間而行出世事所謂彼既丈夫我亦爾何得高
0663a16: 推先聖而自生退屈不見昔日涅槃會上廣額屠兒
0663a17: 放下刀云我是千佛一數看他何等撇脫何等慶快
0663a18: 雖然當時佛日若在也好與他三十烏藤且道利害
0663a19: 在甚麼處卓拄杖云不見道大功不宰。
0663a20: 上堂九十春光今已半雙眉剔起分明薦連宵風雨
0663a21: 似盆傾喝一喝云莫使殘紅落滿院。
0663a22: 上堂豎拂云今日釋迦老子向龜毛頭上放眉間白
0663a23: 毫相光照東方萬八千國土靡不周遍然後入無量
0663a24: 義定說無量義法大眾果如是見如是聞不待開示
0663a25: 悟入而本來是佛始知諸佛出世為一大事因緣至
0663a26: 此畢矣苟或依稀彷彿山僧更為開方便門示真實
0663a27: 相拂一拂云字經三寫烏焉成馬。
0663a28: 禳災請上堂今朝三月初七無限春光狼藉桃花著
0663a29: 雨紅嬌柳線和煙翠滴燕子銜泥砌巢蜂蝶尋香釀
0663a30: 蜜但能莫外馳求分明好箇消息大眾且道是箇什
0663b01: 麼消息施主災除福壽增摩訶般若波羅蜜。
0663b02: 至弁山值元潔和尚華誕請上堂當陽一句迥絕古
0663b03: 今向上一機了無朕兆直透層霄之外高超萬象之
0663b04: 先正恁麼時是方丈法兄五旬之期人天際會龍象
0663b05: 交馳諸位知識或縱無礙辯才轉無上法輪而為壽
0663b06: 者或以須彌滄海而為壽者或以日月光恒沙數而
0663b07: 為壽者佛日到此如遊華藏海登眾寶山左顧右盼
0663b08: 應接不暇又作甚麼即得拈拄杖云幸賴者箇木上
0663b09: 座作得一偈舉似大眾須彌高兮有崩頹日月明兮
0663b10: 有圓缺滄海深兮有枯竭唯有虛空之壽兮吾不得
0663b11: 而知焉喝一喝云也是擔水河頭賣。
0663b12: 上堂紅漸稀綠將暗枝頭梅子大如彈春徂夏往幾
0663b13: 時休珍重遊人仔細看豎拂云唯有者箇觸不得背
0663b14: 不得疏親不得放之穿卻非非想天底鼻孔收之換
0663b15: 了摩醯首羅眼睛諸人若搆取得可出釋迦老子一
0663b16: 頭地還有麼良久云從門入者不是家珍。
0663b17: 上堂大哉真源生物資始統法界以無遺等太虛而
0663b18: 為量自古自今無成無壞悟之者當處解脫迷之者
0663b19: 永劫沉淪一切眾生背覺合塵迷己逐物匐匍三界
0663b20: 之中伶俜四生之內頭出頭沒無有休息若是有血
0663b21: 性漢子纔聞此語即便掀翻世網擊碎情關橫身宇
0663b22: 宙獨步大方然猶是我衲僧家糟粕之餘且道衲僧
0663b23: 家別有甚奇特煙村四月正梅黃雨過溪橋流水香
0663b24: 野老家風真可羨逢人慵去話羲皇。
0663b25: 至周浦請上堂佛法一事正如阿耨達池之水不擇
0663b26: 地而流一切江河湖海溪澗溝壑無不充滿無不具
0663b27: 足於其中間黿鼉蛟龍鯤鵬蝦蟹各各適其游泳承
0663b28: 其變化魚躍鳶飛星馳電卷明暗代謝寒暑迭遷總
0663b29: 是當人一段光明之所顯現故云森羅及萬象一法
0663b30: 之所印於此一念回光直下瞥地便與過現未來三
0663c01: 世諸佛同一國土同一莊嚴同一體性同一受用無
0663c02: 少無賸無二無別有何彼此之殊若是特達丈夫纔
0663c03: 聞此說便去溪邊洗耳三日何故怎如野客忘情謂
0663c04: 毀桀譽堯總不干。
0663c05: 上堂舉夾山見船子後再住京口僧問如何是法身
0663c06: 山曰法身無相如何是法眼山曰法眼無瑕僧舉似
0663c07: 道吾吾曰者漢此回方徹乃云夾山荅話前來也恁
0663c08: 麼道後頭也恁麼道為甚道吾前頭失笑後卻滿口
0663c09: 肯他畢竟節目在甚麼處豎拂子云尋常一樣窗前
0663c10: 月纔有梅花喝一喝云不得者一喝幾乎道箇便不
0663c11: 同去也。
0663c12: 至寶山請上堂昔圓悟住天寧上堂舉僧問雲門如
0663c13: 何是諸佛出身處門曰東山水上行悟云天寧則不
0663c14: 然有問如何是諸佛出身處但道薰風自南來殿閣
0663c15: 生微涼時大慧在座豁然有悟大眾即今薰風撲面
0663c16: 殿閣涼生物物法身獨露頭頭玅用全彰於斯會得
0663c17: 正如登寶山入巨海金銀琉璃硨磲瑪瑙珍珠摩尼
0663c18: 靡所不有可謂取之不窮用之不竭祇如露柱懷胎
0663c19: 燈籠發笑還是諸佛出身處為復別有道理楊柳低
0663c20: 垂輕著水荷花撩亂暗飛香。
0663c21: 上堂白雲冉冉任舒卷以無拘緣水滔滔隨往還而
0663c22: 不礙無偏無正圓裹十虛離即離非渾融三際是以
0663c23: 張子韶因蛙聲即了明大事趙獻公聞雷震則洞徹
0663c24: 心源又豈待豎拂拈椎升堂入室所以佛日不敢向
0663c25: 兔頭栽角龜背拔毛記得水潦和尚問馬祖曰如何
0663c26: 是西來大意被祖攔胸一蹋水潦豁然有省遂呵呵
0663c27: 大笑曰無量法門百千玅義只向一毫頭上識得根
0663c28: 源去也大眾且道喚甚麼作一毫頭拈拄杖云者裏
0663c29: 見得則知三世諸佛成等正覺轉大法輪不離者一
0663c30: 毫頭西天四七東土二三遞相授受傳此秘密法門
0664a01: 亦不離者一毫頭天下諸大知識建法幢立宗旨一
0664a02: 切時中折旋俯仰掉臂咳唾舉措云為總不離者一
0664a03: 毫頭故云十世古今始終不離於當念無邊剎海自
0664a04: 他不隔於毫端雖然只如拈卻者一毫端大眾畢竟
0664a05: 如何行履良久云飛帆一葉浪中行不動綸竿只釣
0664a06: 鯨得意濃時須早返綠楊深處聽流鶯。
0664a07: 至青浦優曇菴請上堂大人具大智大機發大用拈
0664a08: 拄杖左卓云者是大智右卓云者是大機若也委悉
0664a09: 如獅子游行不假伴侶壯士展臂不借他力不舍一
0664a10: 法不取一法雖行有為而不棄無為雖在世諦而不
0664a11: 離道諦在在垂手處處現身亦可為祥為瑞為雨為
0664a12: 霖為舟為楫現優曇於陸地建寶剎於毫端如是神
0664a13: 通如是三昧無量劫來本自具足不假外求外求而
0664a14: 得終非得也大眾還信得及麼揮拂云秋老江城玉
0664a15: 兔肥木樨香裏露天機夜深石女憑欄朢叵耐遊人
0664a16: 不肯歸。
0664a17: 上堂律轉陽回岸柳舒顏而待臘星移物換壟梅含
0664a18: 笑以迎新騰騰格外風光蕩蕩目前境界拈拄杖云
0664a19: 者箇木上座統法界以為軀總太虛而為量不屬陰
0664a20: 陽造化迥超過去來今無為無漏無聖無凡非算數
0664a21: 之能窮豈名言而可述然猶未是他長處且道更有
0664a22: 甚麼奇特卓拄杖云閻浮樹畔笑呵呵覿面還曾見
0664a23: 也麼一句分明該萬象玅高峰頂碧嵯峨。
0664a24: 上堂陽春有腳遍敷大地之光輝造化無私丕顯當
0664a25: 陽之玅用此時此際何自何他直得豁開人人腦後
0664a26: 乾坤突出箇箇斬新日月花開不萌枝上鳳舞無影
0664a27: 林中蠢動含靈悉蒙潤澤艸木纖芥皆獲霑濡故云
0664a28: 欲識佛性義當觀時節因緣時節若至其理自彰大
0664a29: 眾即今時節至也且道佛性義在甚麼處木馬嘶開
0664a30: 波底月泥牛耕斷壟頭煙。
0664b01: 上堂正法眼藏塞壑填溝涅槃玅心堆山積嶽左之
0664b02: 右之觸著磕著有等坐在飯籮邊只管忍饑立在大
0664b03: 海中無端叫渴怎怪得他斷臂安心推門折腳阿呵
0664b04: 呵又好笑不見黃面瞿曇拖泥帶水也道我昔於然
0664b05: 燈佛所實無一法可得而獲授記仔細看來何異續
0664b06: 鳧截鶴大眾作麼生折合一聲長嘯出人間月明雲
0664b07: 散江天闊。
0664b08: 酬愿請上堂今是元宵佳節過去然燈古佛在一毫
0664b09: 端上出現一時充滿虛空周遍法界山林市井村營
0664b10: 聚落都城國邑花街柳陌頭頭物物無塵不彰無剎
0664b11: 不露現大神變放大光明無去無來無古無今盡未
0664b12: 來際亦復如是設或遲疑更有一言龐老笊籬清平
0664b13: 木杓潘閬倒騎驢王喬愛跨鶴鐵笛橫吹宇宙寬三
0664b14: 更紅日上闌干。
0664b15: 上堂春色盈眸禽聲聒耳嫩綠爭奇新紅鬥紫雲片
0664b16: 片而漸飛泉涓涓而流始換卻靈雲眼笑破飲光觜
0664b17: 文殊境界宛爾現成觀音圓通不勞彈指大眾還會
0664b18: 麼喝一喝白雲萬里。
0664b19: 上堂豎拂云檀越殷勤請舉揚全憑○箇薦萱堂良
0664b20: 久云超然頓入毘盧海坐斷蓮臺九品香下座。
0664b21: 至嘉定縣昭慶寺請上堂好雨盆傾劈面來無雲半
0664b22: 地起風雷忽然驚碎虛空膽彌勒呵呵笑破腮笑破
0664b23: 腮兮見不見剔起眉毛看轉變木雞啼徹水中天天
0664b24: 曉山門騎佛殿所以道法不孤起仗境方生道不虛
0664b25: 行遇緣即建山僧昨到練川本欲借路經過不期冤
0664b26: 家路窄撞著一班無情居士要與山僧打算舊帳到
0664b27: 者裏無計可施直得將箇拂子向面前橫兩橫一時
0664b28: 支吾過了也大眾且道佛日欠箇甚麼帳良久云分
0664b29: 明一段風流事謾把親疏較短長。
0664b30: 上堂鳥語和春景媚昨夜風吹花滿地等閑莫被燕
0664c01: 銜飛明明都是祖師意祖師意絕易難寄語遊人仔
0664c02: 細看泥牛觸折珊瑚樹玉鼠掀翻瑪瑙盤大眾還委
0664c03: 悉麼舉拂云參。
0664c04: 上堂十方佛土中唯有一乘法無二亦無三除佛方
0664c05: 便說召眾云鷲嶺拈花也是方便少室面壁也是方
0664c06: 便雪峰輥毬也是方便道吾舞笏也是方便拈椎豎
0664c07: 拂棒喝交馳一動一靜無非方便諸昆仲畢竟將甚
0664c08: 麼喚作一乘法喝一喝云不須停囚長智。
0664c09: 上堂鱉鼻蛇子湖狗看來總是揚家醜何似佛日不
0664c10: 恁麼等閑唯愛曹山酒醉裏縱橫不是狂敲風打雨
0664c11: 膽如斗好大哥會也否一微塵裏顯神通百億毛頭
0664c12: 獅子吼喝一喝下座。
0664c13: 維新六表請上堂○如天普蓋○似地普擎○量同
0664c14: 太虛體包萬象無古無今不遷不變假使有人將
0664c15: 三千大千世界磨以為墨過東方千國上乃下一點
0664c16: 復過東方千國土又下一點如是展轉盡地種墨猶
0664c17: 不得其邊際豈況大椿冥靈而能較其數量雖然只
0664c18: 如不涉春秋又如何揮拂云靈苗不假東風力石筍
0664c19: 抽條劫外新。
0664c20: 上堂道可道非常道荷葉團團團似鏡名可名非常
0664c21: 名菱角尖尖尖似錐無名天地之始風吹柳絮毛毬
0664c22: 走有名萬物之母雨打梨花蛺蝶飛諸禪德誠能委
0664c23: 悉一任以瓦礫作黃金將砒霜為甘露掇百億須彌
0664c24: 於芥孔拈一微塵包含無邊剎海予奪縱橫隨緣自
0664c25: 在可謂不假外求萬物皆備於我矣會麼有相福田
0664c26: 終成壞齋僧功德不思議眼不住色眼布施耳不著
0664c27: 聲耳檀度鼻舌身意亦復然一一不住名無漏見聞
0664c28: 覺知真解脫色香味觸皆三昧施受不住三輪空恒
0664c29: 河沙劫算不盡雖然只如有箇無眼耳鼻舌身意的
0664c30: 人來又作麼生擲拂子下座。
0665a01: 上堂經中道佛子如來以一切譬喻說種種事無有
0665a02: 譬喻能喻此法何故心智路絕不思議故古木陰中
0665a03: 繫短蓬杖藜扶我過橋東沾衣欲溼杏花雨吹面不
0665a04: 寒楊柳風適來佛日與麼舉若作詩會也與二十拄
0665a05: 杖若作佛法會也與二十拄杖縱饒你不作詩會亦
0665a06: 不作佛法會也與二十拄杖因甚如此不見道任是
0665a07: 深山最深處也應無地避徵徭。
0665a08: 　　　大悲菴德曇備資敬刻
0665a09: 　　百老和尚語錄第十卷
0665a10: 百愚斯禪師語錄卷第十
