0791a01: 文穆念禪師語錄卷第四
0791a02: 嗣法門人真慧等編次
0791a03: 住汝州伏牛山雲巖禪寺語錄
0791a04: 康熙壬子十月望五日入院嵩魯兩邑緇素及闔山
0791a05: 耆舊恭請當寺開堂。
0791a06: 法座以拄杖指云此座高廣壁立萬仞說甚威音這
0791a07: 廝箇裏總教乞命何謂一耀當先諸凶隱伏遂陞座
0791a08: 拈香祝
0791a09: 聖畢次懷中取香拈出云此一瓣香烈如猛燄擬之則
0791a10: 燎卻面門疾若迅雷觸之則死不旋踵昔年親攖斯
0791a11: 毒直得八面玲瓏爇向爐中第三回供養仁瑞堂上
0791a12: 本師上嬾下放老和尚用酬法乳之恩遂斂衣就座
0791a13: 維那白椎云法筵龍象眾當觀第一義師喝一喝云
0791a14: 一句截流萬機侵息點滴不滲作麼生觀還有解觀
0791a15: 的麼出眾相見問荅畢乃云法無異味道絕古今獅
0791a16: 絃調於此日玄旨統於未朕冰壺簾外湛湛光輝日
0791a17: 月無影枝頭璨璨香透塵寰萬法演靈源而不昧一
0791a18: 真合法界以無窮是以宛轉虛玄互融互攝非情識
0791a19: 之所到豈言論之可及然雖如是且功位雙彰理事
0791a20: 如如一句又作麼生遂卓拄杖云覿露現前超格外
0791a21: 通身尊貴透威音敘謝竟復舉當山第一代曇晟禪
0791a22: 師因藥山謂曰與我喚沙彌來巖曰和尚喚他作甚
0791a23: 麼山曰我有箇折腳鐺子要伊提上挈下巖曰與麼
0791a24: 則與和尚出隻手去也山便休師云歇力夤緣功至
0791a25: 謝而位轉左右知序誠奉重以無違克紹箕裘故是
0791a26: 源遠有據開拓家風又當別道何謂但將飯向無心
0791a27: 碗自有人提折卻鐺結椎云諦觀法王法法王法如
0791a28: 是下座。
0791a29: 上堂法無異法聲色全該道無別道明暗互攝若也
0791a30: 會得不獨遍塵遍剎而指顧稱尊亦可以法式幽關
0791b01: 而彌論萬有然雖如是且不涉夤緣一句又作麼生
0791b02: 昨夜犀因穿海過通身一片水淋淋。
0791b03: 上堂山僧住持兩月未曾拈動這箇今既承命陞堂
0791b04: 不如布施大眾喝一喝下座。
0791b05: 上堂舉夾山因僧問撥塵見佛時如何山曰直須揮
0791b06: 劍若不揮劍漁父棲巢僧後問石霞撥塵見佛時如
0791b07: 何石曰渠無國土甚處逢渠僧回舉似山山上堂舉
0791b08: 了乃曰門庭施設不如老僧入理深譚猶較石霜百
0791b09: 步師云一人放風前箭砧杵敲殘深夜月一人轉劫
0791b10: 外機玉兔挨開碧海門雲巖即不然夾路桃花風雨
0791b11: 後馬蹄何處蹋殘紅。
0791b12: 佛涅槃上堂箇黃面老子打了一生脫空臨末梢頭
0791b13: 更示雙趺於金棺可謂巧盡拙出笑殺傍觀雖然不
0791b14: 因紫陌花開早怎得黃鸝下翠微。
0791b15: 上堂舉太陽警玄禪師上堂夜半烏雞抱鵠卵天明
0791b16: 起來生老鸛鶴毛鷹胔鷺鷥身卻共烏鴉為侶伴高
0791b17: 入煙霄低飛柳岸向晚歸來仔細看依稀卻似雲中
0791b18: 鴈師云鏗金戛玉位轉功回明暗互攝迥無依倚洞
0791b19: 上玄風恁麼提挈可謂殆盡何則就中大旨渾忘忌
0791b20: 內紹天權迥出倫。
0791b21: 祈雨上堂昨夜深沙神惡發將東海赤梢驀頭一棒
0791b22: 直得北鬱單越雷電烜赫南贍部洲雨傾滂沱舜若
0791b23: 多鼻孔浸得七花八裂忉利諸天忍俊不禁揚聲大
0791b24: 叫道土曠人稀相逢者少。
0791b25: 至節上堂僧問一陽來復日長一線未審佛法長多
0791b26: 少師打云長多少僧作禮云恁麼則聞所未聞也師
0791b27: 復打云識甚好惡乃云陰極陽回一線添五雲書物
0791b28: 正堪妍劫前玄範渾無礙盡在當人日用間喝一喝。
0791b29: 元旦上堂日可冷月可熱眾魔不能壞真說作麼生
0791b30: 是真說恭惟兩序首領及合山大眾各箇啟居萬福
0791c01: 便下座。
0791c02: 上堂舉同安常察禪師問僧甚處來曰五臺安曰還
0791c03: 見文殊麼僧展兩手安曰展手頗多文殊誰睹曰氣
0791c04: 急殺人安曰不睹雲中鴈焉知沙塞寒曰遠趨丈室
0791c05: 乞師一言安曰孫臏門下徒話鑽龜曰名不浪得安
0791c06: 曰喫茶去僧便珍重安曰雖得一場榮刖卻一雙足
0791c07: 師云這僧施展如趙子龍戰乎長阪縱橫了無懼色
0791c08: 幸同安有背水之計縱伊具神機妙算又怎能逃其
0791c09: 乎掩襲哉雖然倒行逆施各有所長優劣也須檢點
0791c10: 何謂不見道版拍相催難縮手當風妙協貴知音。
0791c11: 上堂大道無方真機匪隔明投暗合殺活縱橫卷舒
0791c12: 了無變異行藏信其自由不是神通亦非法爾然雖
0791c13: 如是猶涉途程須知向上更有一著在喝一喝。
0791c14: 晚參舉趙州示眾金佛不度爐木佛不度火泥佛不
0791c15: 度水真佛屋裏坐師云趙州和尚只有一箇齒不然
0791c16: 怎肯恁麼道還委悉麼須知遠煙裏別有好商量喝
0791c17: 一喝復為頌云錦城春曉畫圖伸舞袖翩翩笑語頻
0791c18: 曲罷涼州神繾綣暗香浮動月黃昏。
0791c19: 上堂喝一喝云威音以前樓至以後於其中間所有
0791c20: 無不揭示殆盡更向山僧索箇甚麼遂下座以拄杖
0791c21: 一時打散歸方丈。
0791c22: 上堂纔過八月旦又是中秋節謹白參玄人光陰莫
0791c23: 虛涉莫虛涉須甄別到頭雲定覓山歸世間有水皆
0791c24: 涵月喝一喝。
0791c25: 上堂僧問千年公案今日重新不問玄機請宣直指
0791c26: 師云玉燭搖紅彩金爐噴紫煙如何是誕生王子師
0791c27: 云彩霞籠玉像玎璫出禁門如何是朝生王子師云
0791c28: 乾符合至化聲價重連城如何是末生王子師云六
0791c29: 街容奉重真智任靖藩如何是化生王子師云令布
0791c30: 乾坤靜威揚四海欽如何是內生王子師云六宮深
0792a01: 隱處凝然詎敢窺僧禮拜乃云象王顧獅子吼底事
0792a02: 分明直為剖玄關金鎖洞然開無位真人笑拍手笑
0792a03: 拍手驚起街頭石敢當撞落南星貫北斗喝一喝下
0792a04: 座。
0792a05: 示眾舉魯祖雲禪師尋常見僧來便面壁南泉聞曰
0792a06: 我尋常與師僧道向佛未出世時會取尚不得一箇
0792a07: 半箇他麼驢年去師云魯祖面壁贓陷平人南泉
0792a08: 恁麼道不是好心雖然縱奪堪誇以及正眼看來總
0792a09: 是白地上弄精魂有甚麼交涉。
0792a10: 上堂僧問人天普集緇素歸心祖庭中興即不問雲
0792a11: 門三句事如何師云銀山鐵壁重重美萬里無私著
0792a12: 眼看進云如何是函蓋乾坤句師云颯颯西風開曉
0792a13: 露輝輝杲日麗中天進云如何是截斷眾流句師云
0792a14: 橫按莫邪全正令太平寰宇斬癡頑進云如何是隨
0792a15: 波逐浪句師云青山雨過添新翠菡萏風生發異香
0792a16: 僧禮拜乃云今佛放光明助發實相義狗舐熱油鐺
0792a17: 牛皮鞔露柱兜率無根下戴鼇蓬萊三島神僊寓清
0792a18: 風月下守株人涼兔漸遙春草綠下座。
0792a19: 臘八上堂雪山午夜星燦斗懸黃面瞿曇被眼熱顢
0792a20: 還有不被顢者麼遂仰視作睹星勢云參。
0792a21: 上堂僧問拈花契旨故是嘉聲克肖面壁投誠灼然
0792a22: 悟非尋常育聖淘凡人共委洞水逆流請舉揚師云
0792a23: 燭曉玉人初破夢夜寒青女未登機進云夜半正明
0792a24: 天曉不露如何是正位一色師云青山常舉足白日
0792a25: 不移輪進云銀碗盛雪明月藏鷺如何是大功一色
0792a26: 師云碧海銀魚躍蘆花白鳥栖進云續鳧截鶴夷嶽
0792a27: 盈壑如何是今時一色師云月落潭無影雲生山有
0792a28: 衣進云恁麼則曹溪意旨唯師得洞上綱宗獨我聞
0792a29: 師云假雞聲叫難顢我未肯糢糊放過關便打僧問
0792a30: 寶座巍峨人天普集則且置如何是見滲漏師云石
0792b01: 筍逢春長進云如何是情滲漏師云霜花向日開進
0792b02: 云如何是語滲漏師云兩口無一舌僧禮拜乃云鐵
0792b03: 牛之機當陽展示金剛圈子直下拋來不是奪市攙
0792b04: 行為要諸人壁立遂拈拄杖卓一卓云不是心不是
0792b05: 佛不是物畢竟如何理會良久云赤心片片知人少
0792b06: 覿面堆堆睹者稀下座。
0792b07: 晚參開口有時非開口有時粗言及細語驢鳴犬吠
0792b08: 獲圓通八面那吒利於此人從塞北來卻得江南信
0792b09: 報得來年蠶麥熟羅侯羅兒與一文下座。
0792b10: 上堂僧問如何是賓中主師云白日不移輪進云如
0792b11: 何是主中賓師云青山常舉足進云如何是賓中賓
0792b12: 師云掘地覓青天進云如何是主中主師云木人手
0792b13: 解舞僧禮拜乃云久默斯要滿口冰霜迷逢達磨墮
0792b14: 阬落塹不是山僧平地骨堆橫生異見祇為立地要
0792b15: 人搆去迺豎拂子云還有搆得的麼試玉須經火求
0792b16: 珠不離泥。
0792b17: 上堂舉三聖上堂我逢人即不出出即不為人便下
0792b18: 座興化曰我即不然逢人即不出出即便為人師云
0792b19: 高高處觀之不足低低處平之有餘分疆列界二老
0792b20: 故善其機若論扶豎臨濟綱宗則未可何謂不見道
0792b21: 塵中雖有隱身術怎似全身入帝鄉下座。
0792b22: 浴佛上堂周行指顧稱尊也則郎當忒殺將謂福及
0792b23: 五天詎意禍延塵剎遂卓拄杖云眼熱傍觀忍未禁
0792b24: 千古萬古啊喇喇。
0792b25: 上堂舉長翁淨禪師奉敕陞天童捧敕黃示眾曰雲
0792b26: 開九天呈起曰看彩鳳銜出且道如何委悉急急如
0792b27: 律令敕師云古今洞然纖塵不隔要識天童面目現
0792b28: 在見麼急須著眼看僊人莫看僊人手中扇復頌云
0792b29: 泥封出自九重城覿面無私直示君試看天童峰頂
0792b30: 月一輪高放海天分。
0792c01: 機緣
0792c02: 師問僧不觸不背畢竟喚作甚麼僧便喝師云好喝
0792c03: 僧又喝師云東家杓柄長西家杓柄短盞子撲落地
0792c04: 碟子成七片又作麼生僧擬議師打出。
0792c05: 僧參師云未向雙林發足時好與三十痛棒僧云過
0792c06: 在甚麼處師便打僧擬議師直打退。
0792c07: 師問僧內不放出外不放入正恁麼時以何為界僧
0792c08: 便喝師云好好問你惡發作麼僧擬議師喝出。
0792c09: 師問書記百丈圓相實中有虛玄沙白紙虛中有實
0792c10: 祇如不落虛實的事你如何記記云金烏西墜玉兔
0792c11: 東昇師云恁麼則落虛實去也記禮拜師打云龍頭
0792c12: 蛇尾漢。
0792c13: 師問僧未打七時如何僧云平如鏡面師云正打七
0792c14: 時如何僧云峻若嶮巖師云打七後時如何僧便喝
0792c15: 師云與麼則你會也僧作禮云謝師證盟師便打。
0792c16: 僧問把住是如何師云佛祖罔極進云放行是如何
0792c17: 師云水秀山青進云如何是放行中把住師云芳叢
0792c18: 無艷色進云如何是把住中放行師云草枯鷹眼疾
0792c19: 進云恁麼則楖栗橫肩不顧人直入千峰萬峰去師
0792c20: 云看腳下。
0792c21: 僧問如何是如來禪師云離文字相進云如何是祖
0792c22: 師禪師云覓文字相了不可得。
0792c23: 師遊山值一枯樹顧眾問云春回大地秀因甚枯樹
0792c24: 不生花眾下語不契師自代云無汝用工處。
0792c25: 僧問如何是見滲漏師云木魚山上走鐵鷂水中浮
0792c26: 如何是情滲漏師云石人衫子破大地無人補如何
0792c27: 是語滲漏師云電從眼角露雷向舌尖轟。
0792c28: 僧問古鏡未磨時如何師云乾坤無異色進云磨後
0792c29: 如何師云乾坤無異色。
0792c30: 僧問如何是奇特句師云龜毛拂子長數尺進云如
0793a01: 何是無私句師云鵲譟鴉鳴報吉凶進云如何是微
0793a02: 妙句師云漏渴沉沉驚夢破曉來不覺日初昇。
0793a03: 僧問不依此岸不著彼岸不住中流且道在甚麼處
0793a04: 師云今日好天晴。
0793a05: 僧問如何是一老一不老師云桃花朱顏澹楊柳翠
0793a06: 色深。
0793a07: 僧問女子出定意旨如何師云偶爾成文進云文殊
0793a08: 是七佛之師為甚出女子定不得師云莫謗他好進
0793a09: 云棄諸為甚出得師云莫謗他好進云出與不出且
0793a10: 置如何是定師云手之舞之足之蹈之。
0793a11: 僧問既是善知識為甚麼呼佛罵祖師云鴛鴦枕上
0793a12: 兩行淚半是思君半恨君又一僧亦如前問師云怎
0793a13: 怪得。
0793a14: 僧問黃卷赤軸即不問衲僧分上時如何師云龍袖
0793a15: 拂開全體現象王行處絕狐蹤進云荊棘林中即不
0793a16: 問出身一句時如何師云散髮夷猶忘管帶太平無
0793a17: 事酒顛人進云出身一句蒙師指萬里無雲時如何
0793a18: 師云鵰弓已挂狼煙息一片皇風四百州。
0793a19: 僧問如何是入門句師云鞠躬如也如何是門裏句
0793a20: 師云兩眼對兩眼如何是當門句師云血濺梵天如
0793a21: 何是出門句師云青山無異路如何是門外句師云
0793a22: 眼橫鼻直。
0793a23: 僧問如何是第一玄師云昨夜擊金鐘告報天下聞
0793a24: 如何是第二玄師云大眾齊合掌香煙滿乾坤如何
0793a25: 是第三玄師云鬻薪樵子貴衣錦道人輕如何是第
0793a26: 一要師云鐵狗吠斜陽幻人拍手笑如何是第二要
0793a27: 師云驚起巖前虎一步一跳如何是第三要師云
0793a28: 楊修見幻婦一目便知妙。
0793a29: 師落堂一僧悟空問父母未生前誰是我本來面目
0793a30: 師指火僧云恁麼則識取去也師云拶空搔口而去
0793b01: 婆子問無夢無想時未審主人公在甚麼處師云牡
0793b02: 丹花下睡貓兒婆便喝師云這是有夢有想的如何
0793b03: 是無夢無想的主人公婆禮拜師云不信道。
0793b04: 僧問如何是雙林境師云千峰繞剎群林秀一水當
0793b05: 墀萬象懸進云如何是境中人師云抬梁扛柱少客
0793b06: 易運瓦搬磚老者難。
0793b07: 僧問魚以水為命因甚麼又向水裏死師云業在其
0793b08: 中進云一切眾生皆明孝道因甚麼梟鳥食母師云
0793b09: 業在其中進云塗毒鼓一擊聞者皆喪因甚麼製者
0793b10: 不死師云業在其中。
0793b11: 僧問不思善不思惡且道思箇甚麼師云不思善不
0793b12: 思惡。
0793b13: 僧問寶劍未出匣時如何師云險進云出匣後如何
0793b14: 師云險。
0793b15: 僧問家親作祟如何處置師云山河不礙清霄路妙
0793b16: 用縱橫處處通又一僧如前問師云放下著。
0793b17: 師落堂鄧居士出師攔胸搊住云正當恁麼時那箇
0793b18: 是你主人公速道速道士向師脅下一拳師遂托開
0793b19: 云不是不是士云是師便打士擬議師直打退。
0793b20: 師問寮元大眾入室問著無言汝試代彼道一句看
0793b21: 元云昨朝雪鋪大地今晨日照當空師云這是大眾
0793b22: 的你的元作禮云總在這裏師便打。
0793b23: 師落堂纔坐僧問一念未生前時如何師云好箇消
0793b24: 息僧擬議師云去勿羈山僧坐僧云請師指示師云
0793b25: 將謂別有那僧便拜師云會麼僧一喝師云未有主
0793b26: 在僧無對良久僧請師代遂問如何是喝中主師云
0793b27: 寧可斷舌不犯國諱。
0793b28: 僧問大悲千手眼那箇是正眼師云杲日當午照。
0793b29: 僧問斧子忌短钁頭忌長畢竟住山用箇甚麼師云
0793b30: 不借東君力常開優缽花。
0793c01: 僧問如何是頭師云金輪不隱的遍界絕紅塵進云
0793c02: 如何是尾師云玉女夜拋梭織錦於西舍進云有頭
0793c03: 無尾時如何師云未得忘功用依稀屬正偏進云有
0793c04: 尾無頭時如何師云全無一滴水浪激似銀山進云
0793c05: 頭尾相稱時如何師云殷勤無米飯堂前莫問親。
0793c06: 僧問虎生七子那一箇無尾巴師云無人識得渠。
0793c07: 僧問如何是丹霞境師云鳥道難逢進云如何是境
0793c08: 中人師云無孔鐵錘當面擲進云如何是人中主師
0793c09: 便打進云如何是主中事師云還知棒頭落處麼僧
0793c10: 禮拜師打云落處也不知。
0793c11: 僧問權衡祖道即不問如何是尊貴的事師云乞兒
0793c12: 破布袋進云明月堂無影木白雲深處露全枝師云
0793c13: 盡力推爺向裏頭。
0793c14: 
0793c15: 
0793c16: 
0793c17: 
0793c18: 
0793c19: 
0793c20: 文穆念禪師語錄卷第四終
