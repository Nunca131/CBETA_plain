0868a01: 寂光豁禪師語錄卷四
0868a02: 嗣法門人發理等編
0868a03: 機緣
0868a04: 師過西邑觀音寺僧問作家相見時如何師云禮拜
0868a05: 了向你道進云見與未見是同是別師便掌僧亦擬
0868a06: 掌師云和汝相打進云意旨畢竟如何師指淨瓶云
0868a07: 觀音瓶內艸鱗龍掌上珠僧作禮而出。
0868a08: 僧至值案上有書師看問字云者是甚麼字云不識
0868a09: 師又問一字云者箇是甚麼字云不識師云一字不
0868a10: 識又問亦云不識師云雖有隱身之術而無出路之
0868a11: 條僧問其智慧門難解難入一切聲聞辟支佛所不
0868a12: 能知唯佛與佛乃能知之萬法本空知箇甚麼師云
0868a13: 超然直透威音外目前無法可商量復問云如何是
0868a14: 偏中正正中偏師豎拳云你且道我者箇是偏是正
0868a15: 云偏正俱無師便掌僧作禮師更與一踏。
0868a16: 維純居士問上無佛道可成下無眾生可度弟子即
0868a17: 不疑和尚目前以何法示人師云五曲山前溪水秀
0868a18: 爐煙疊嶂幾千重士作禮次日又作禮擬開口師搖
0868a19: 手云那有者事那有者事士作禮而出。
0868a20: 有僧請齋對眾作禮云乞師指示師云饑食渴飲閑
0868a21: 坐睡眠我無佛法向汝道僧茫然作禮而退。
0868a22: 僧問如何是大音希聲大器晚成向盛忙百鬧裏佯
0868a23: 癡待七古千年後慢板是什麼意師云眾花發時我
0868a24: 不發我若發時眾花殺僧致敬而退。
0868a25: 梁山邑侯勝幢曾公問如何是死句師曰餓虎巖前
0868a26: 逢李廣如何是活句曰啼鳥枝上占花綻滿溪頭如
0868a27: 何是不死不活句曰手執夜明符幾箇知天曉。
0868a28: 友人問我適來見一則語不契借問得麼師云得問
0868a29: 如何是坐斷十方猶點頞師云死水裏不藏龍云如
0868a30: 何是密移一步看飛龍師云翻江攫海吐霧興雲有
0868b01: 僧與師游至一樹下指云者一株樹因甚麼有一枝
0868b02: 榮一枝枯師云為他解掌生殺底權衡僧致謝。
0868b03: 師在眾時遣香鼻於轉角柱上觸損了曾公見指而
0868b04: 問曰是作麼底了師云神游象外鼻頭與露柱相交
0868b05: 公呵呵師便掌。
0868b06: 師至一庵適無水僧取水烹茶奉至云某常聞龍行
0868b07: 到處有水因甚麼龍來無水師作吐沫勢云者箇從
0868b08: 什麼處得來底僧作禮。
0868b09: 師與數僧行至打魚灣過跳磴子河云各照腳下僧
0868b10: 云作麼生是學人腳跟下事師云好生跳著。
0868b11: 時友人問趙州行腳時至一庵主處問云有麼有麼
0868b12: 主豎起拳頭州云水淺不是泊船處便行至下庵主
0868b13: 處問云有麼有麼主亦豎起拳頭州云能縱能奪能
0868b14: 殺能活問荅一般因甚趙州肯一處不肯一處是什
0868b15: 麼意思師云此老亦能順水張帆逆風把柁友云恁
0868b16: 麼則分為兩段去矣師呵呵大笑而出。
0868b17: 僧問游雲落太陽光影臨三千時如何師動步云恰
0868b18: 遇我行腳。
0868b19: 僧問我手何似佛手師云弄香花滿袖云如何是我
0868b20: 腳何似驢腳師云一踏柴門兩扇開如何是人人有
0868b21: 箇生緣上座生緣在甚麼處師云饑來喫飯困來打
0868b22: 眠。
0868b23: 遇一座主座主曰儒書有兩句頗相似師曰是那兩
0868b24: 句主曰夫子之文章可得而聞也夫子之言性與天
0868b25: 道不可得而聞也師曰即如夫子之文章可得而聞
0868b26: 也作麼生聞主曰用耳聞師又曰性與天道不可得
0868b27: 而聞也又作麼生主曰用心聞師曰兩箇主曰又作
0868b28: 麼生師曰心尚不可得聞從何來主無對師呵呵笑
0868b29: 而已。
0868b30: 教諭何亨久訪師於千佛寺問曰此者一行師曰以
0868c01: 四海為家久曰莫非我此方俱是頑石無和尚可教
0868c02: 之人師曰玉向石中求久曰未審作麼生剖師與劈
0868c03: 面一掌久問訊云謝和尚指示師曰切莫錯承當少
0868c04: 頃又問弟子適從胖土地來因什麼有一關弟子過
0868c05: 不得師曰為你腳下無力曰因什麼前面有一人又
0868c06: 過得師曰只為他直而不顧又問弟子有兩子一孫
0868c07: 近日二子俱亡未審是今生之咎耶多生之業耶師
0868c08: 曰二子不能全忠孝一孫可以紹遠宗又問因甚麼
0868c09: 者箇意思我儒門道不出來師舉茶盃云會麼久云
0868c10: 不會師曰吾無隱乎爾久致謝而去。
0868c11: 雲巢禪人呈頌云師姑是女人沙盆不是瓮佛子住
0868c12: 此地則是佛受用師接住云住住進云今日下雨只
0868c13: 待天晴師便休去良久復問云曾聞汝有幾則頌古
0868c14: 是否進云有則有不堪呈似師便豎起拳云還頌得
0868c15: 者箇麼巢把住拳云者箇現成用頌作麼師云你作
0868c16: 道理會耶云偶爾成文何道理之有耶師微笑巢便
0868c17: 掉身而去師召云放過即不可。
0868c18: 像贊釋迦贊
0868c19: 金輪王位不肯登習氣陡發入雪山六年苦行臘八
0868c20: 夜方識兩耳原在肩人說睹明星悟道我言眼裏豈
0868c21: 著塵纖鼓動三界四生海口浪涌波翻流出許多毒
0868c22: 氣古今聞者心酸咄某當時若預其數不是劈脊便
0868c23: 攔腮
0868c24: 觀音像贊
0868c25: 觀音大士神用莫測或現男身或張女烈二十五聖
0868c26: 摽為首耳功圓妙邇遐徹磐陀石上自如如脫略塵
0868c27: 沙無量劫
0868c28: 出水觀音像贊雲巢禪人請
0868c29: 寶月行空影沉眾水大士之心類若如此我贊有盡
0868c30: 難倫難比呵呵應物現形如水中月
0869a01: 初祖像贊
0869a02: 碧眼黑面板齒毿乘蘆渡水天竺國中不肯住梁
0869a03: 王殿上播唇觜少林覷壁坐不過分說得皮肉骨髓
0869a04: 噫嘻假示滅相隻履而逶
0869a05: 出山文殊像贊
0869a06: 竹杖撐天獅兒踞地七佛之師如是如是
0869a07: 文殊像贊寶珠禪人請
0869a08: 倚杖默然獅兒哮吼喚惺沉鼾魔佛拱手呵呵不善
0869a09: 藏身解借他口
0869a10: 天童密師翁像贊
0869a11: 者老漢真莽鹵非聖非凡非佛祖不離行住坐臥中
0869a12: 卷舒殺活互賓主一箇綿軟舌一條硬杖拄有時浩
0869a13: 渺波心為舟為渚有時人天眾前東觸西忤咦總摸
0869a14: 他頭腦不著一派兒孫亙今古
0869a15: 本師破和尚像贊
0869a16: 者箇老漢僧又非僧俗又非俗擬道是僧兮慣要殺
0869a17: 祖殺佛擬道是俗兮頭上光光禿禿握條白棒不遜
0869a18: 情物疑殺天下人惡聲播遐域咦我昔曾遭毒手代
0869a19: 代冤深入骨
0869a20: 漂海布袋像贊
0869a21: 萬波之中松梅之下賣弄神通處危如也水鬼頂獻
0869a22: 揚拂逍耍咦占著布袋似地乘馬
0869a23: 下棋羅漢像贊二
0869a24: 覿面相逢樂性天一人執包一車先盤中陣勢分明
0869a25: 箇笑你驢年局未完
0869a26: 博奕何年坐洞天臨機一著遜誰先拈來不見分高
0869a27: 下兀兀思量興未完
0869a28: 送子觀音像贊馬繼祖請
0869a29: 者大士神應莫測入慈三昧無物不悅孩兒默印鸚
0869a30: 鵡逸翮凡有所求如水現月咦天上人間惟誠可格
0869b01: 自贊月輝首座請
0869b02: 者漢全沒交涉有人問著驀頭便楔拈弄向上鉗鎚
0869b03: 令人亡鋒結舌咦見者聞者心識路絕
0869b04: 忍悟禪人請
0869b05: 一法無可捨一法無可取如應色摩尼遍界生歡喜
0869b06: 呵呵以此像示人是謂無能比
0869b07: 端倪禪人請
0869b08: 棒下無生不遜人情有來問著一棒一痕血濺梵天
0869b09: 四海浪平咄魔耶佛耶飲氣吞聲
0869b10: 福海禪人請
0869b11: 是像非像難描難狀惱恨丹青圖在紙上呵呵留與
0869b12: 人天作個榜樣
0869b13: 瑞舌禪人請
0869b14: 人人有個真像且道是何形狀滿目青山全露亦任
0869b15: 人來贊謗
0869b16: 笑蒼不問二禪人同請
0869b17: 無長無短先天事名起未名相隨來長短名起俱不
0869b18: 踐掀翻五嶽任徘徊
0869b19: 偷安個匹夫終日觜盧都推不向前約不退後咄知
0869b20: 汝是誰
0869b21: 淵明先生像贊
0869b22: 五柳先生賢才曠達潯陽三隱意氣相愜葛巾漉釀
0869b23: 復束其髮先醉欲眠請客去罷安貧樂道忘其苦辣
0869b24: 嘻嘻豈為五斗米折腰至今成話杷
0869b25: 次古德十可行
0869b26: 宴坐
0869b27: 絕慮凝神世事忘眉毛歷歷似針鋼瞥然漆桶連箍
0869b28: 脫始信虛空沒短長
0869b29: 入室
0869b30: 設化隨方建法幢從苗辯地覓堪當頂門若具超方
0869c01: 眼舌底何妨露穎鋩
0869c02: 普請
0869c03: 每日梆聲去復來和泥合水負薪柴神通物外無他
0869c04: 得迸破娘生兩隻鞋
0869c05: 粥飯
0869c06: 二時都要奉衣盂食到口邊莫問麤百咂碎來聊塞
0869c07: 腹渾看何是趙州無
0869c08: 洗衣
0869c09: 風光溢體展雙眸謾浣煙霞逐水流信步歸來天日
0869c10: 朗和雲拋擲玉竿頭
0869c11: 掃地
0869c12: 每每拂除埲塕堆莫教此地著纖埃有時帚柄呵呵
0869c13: 笑聲落人天心眼開
0869c14: 經行
0869c15: 如輪常轉復將來要識娘生箇艸鞋不計工程終了
0869c16: 卻縵天說價任搦抬
0869c17: 諷經
0869c18: 雲來鐘發集招提氣海徐徐鼓舌皮黑豆諳來無一
0869c19: 事何勞引蔓更牽枝
0869c20: 禮佛
0869c21: 巍巍屹屼雨花壇暮禮晨參展臥單磕破髑髏眉覆
0869c22: 地神光突露骨毛寒
0869c23: 道話
0869c24: 臺山大會團圞頭溈老卻喚水牸牛驀地認來還不
0869c25: 是三更斜日照東樓
0869c26: 四威儀
0869c27: 山中行獨步上碧嶸縱目觀法界誰是我同群
0869c28: 山中住芒鞋嬾動步自得無功旨佛也不願做
0869c29: 山中坐六門緊閉戶似是分疆界出入無兩箇
0869c30: 山中臥四壁無遮護雨洒風吹來條條赤體露
0870a01: 坐禪銘
0870a02: 珍重參玄人日用莫虛棄光陰如電拂生死誰能替
0870a03: 若自涉廉纖辜負出家志心地若未明徒增業苦刺
0870a04: 此真大丈夫不是小兒戲三業常湛然六門緊護閟
0870a05: 脊梁硬似銕行坐勿疑二妄覺墮情緣昏沉落無記
0870a06: 離卻意識心提起吹毛利劈破趙州關始瞥無生意
0870a07: 心佛與眾生都來成賸事吟吟笑幾聲脫略在天地
0870a08: 書問
0870a09: 復苟斗南書
0870a10: 向接手教貧道捧讀一過始知檀越於務冗紛紛之
0870a11: 際猶自昭昭鑒覺可謂荊棘林中有翻身手腳然雖
0870a12: 如是秖在門外打之遶何也若具丈夫風骨向世界
0870a13: 未分形名未立之際著得隻眼來自然妄想情慮徹
0870a14: 底平沉活鱍鱍地如水上葫蘆覓他起止處了不可
0870a15: 得到此田地人不能謀神不能測方是檀越本命元
0870a16: 辰立地處便中奉復數字以為他日覿面一笑之因
0870a17: 緣耳伏惟希鑒不宣。
0870a18: 復春元羅君貺老先生書
0870a19: 向接手教細展目過貧道不覺失聲大笑云劫運之
0870a20: 後末法際時吾郡中猶有回心弘護法門之偉士且
0870a21: 說話中迥異儒流不觸烏紗氣復何讓他無盡張公
0870a22: 丞相裴公他日必出古人一頭地多矣來諭中欲貧
0870a23: 道同二舍弟住常樂梵剎自揣德微識淺形疏辭訥
0870a24: 焉於名山大澤與諸明公把臂共游滴水滴凍提綱
0870a25: 挈領者哉秖可於林泉下巖壑邊支箇折腳鐺饑食
0870a26: 涸飲閒翫困眠自適也罷惟祈鑒諒謹此奉復。
0870a27: 又
0870a28: 自渝城一別屢承惠書貧道真木偶人也未走隻字
0870a29: 奉候雖然君子神交千里如面想老居士已得一知
0870a30: 半解者自是不以情見為情也來諭中欲貧道代祈
0870b01: 嗣之說據貧道之見求諸人未若求諸己何也秖要
0870b02: 日用中內則以契道為主外則以方便為門自有長
0870b03: 庚星應於房門復何慮焉又云近來為人所憎處之
0870b04: 未當者總因內有能是之心外必有所憎之境人我
0870b05: 未空故也內既無受憎之人則外境自寂矣胡不直
0870b06: 使物我一如是非一致不待平沉而自平沉矣此是
0870b07: 穎脫生死之要樞若不爾者他日何以敵閻家乎雖
0870b08: 然如此猶有圭角在自當珍重所惠佳章字字珠璣
0870b09: 秖有出字失其平未若超字好貧道逐句著語一便
0870b10: 書上為僧須教嬾如雲道著一半笑指青山可贈君
0870b11: 未是好手此日劍南隨異類好箇畜生他年冀北蚤
0870b12: 出群又恁麼去也誰當猊座散花雨也不消得我且
0870b13: 瓊筵書練裙驢揀濕處尿何事玄沙不度嶺試道看
0870b14: 相逢豈復吝雄文那得元字腳來謹此奉復。
0870b15: 行實
0870b16: 一日大眾赴方丈請問師行腳因緣師云此是家常
0870b17: 事何必形容於口角眾云雖然如是也要聞與人始
0870b18: 得師笑曰余乃果城南充人父姓楊母李氏命賦己
0870b19: 未十一月二十四子時俗居第三幼負出塵之志奈
0870b20: 父母鞿鞚不許遂持金剛為業年至三十父母厭世
0870b21: 遂棄室投法雨禪師落髮即戊子歲也欲往南方參
0870b22: 學行至漢上因兵戈阻隔不愜本懷聞南北兩山有
0870b23: 居茅菴者俱往叩及併無一語打著心下事遂與白
0870b24: 齋禪師偕行每每叩及此事齋曰聞你乃名家之子
0870b25: 恐受不過我們澹泊問他何益行至一寺名曰嗚鴉
0870b26: 寺適寺主留齋往殿中經行值案上有一函經隨手
0870b27: 揭開有偈曰求佛在己彌陀在心要行三岐路便問
0870b28: 去來人即掩卷復行疑曰求佛在己彌陀在心作麼
0870b29: 生是心要行三岐路便問去來人作麼生是去來人
0870b30: 齋畢辭行且行且疑至石灰窯口聞瀑布聲忽會得
0870c01: 去來人馳求之心稍歇又至漢城東關外萬仙寺遇
0870c02: 無著禪師教參萬法公案於此疑來疑去或在行住
0870c03: 坐臥之處胸中不自由或半偈或全偈數數涌之不
0870c04: 知是何意思亦不管他只管疑去然雖如此要人證
0870c05: 據始得遂迴川中聞本師破和尚在於明朝地方不
0870c06: 便往謁又聞南部有允冊大師遂往參拜師問甚處
0870c07: 來余云漢中來師云漢上主法道者是何人余向前
0870c08: 拱而立師曰不是者箇人余曰我也是暫來禮拜底
0870c09: 師笑而已余與之一喝便行值奇軒蘇公請至高峰
0870c10: 山居靜日夜孳孳以此事為極則眾檀互相議曰此
0870c11: 僧似癡愚者余亦不管他瞬息間將三載矣一日維
0870c12: 純楊公送午齋至手中執一枝花至榻前作獻花勢
0870c13: 云鮮花入禪榻之語余聞忽悟蓋不自由云鮮花入
0870c14: 禪榻青松物外春搖指遊翫去舉步任縱橫踏翻須
0870c15: 彌頂扶起杖月輪玅貌果如斯秖是不知名楊公云
0870c16: 此語從何而來余曰亦不知從何而來其時聞本師
0870c17: 破和尚已至梁山金城寺告辭蘇公下山亦不與之
0870c18: 云去處行至西邑有知者曰清明兩兵正在宕渠地
0870c19: 方交鋒其勢不可往也眾檀越留住書樓山又二載
0870c20: 餘猶然兩地烽煙未息秖得拚身潛去將至年餘方
0870c21: 抵雙桂見了和尚師問云從那裏來余曰北道來師
0870c22: 曰人心險於山勢怎得到者裏云不險師曰既不險
0870c23: 用來作麼云若有來又險也師顧知客云好生安排
0870c24: 著值開板三日後往方丈問云如何是空劫已前底
0870c25: 事師咳云佛法大有只是咳嗽余便一喝師將火筋
0870c26: 便打余大笑而出復呈偈云絕後再蘇夢裏回髑髏
0870c27: 粉碎頂門開通身毛孔通身汗是處逢人笑滿腮師
0870c28: 看云一人傳虛百人傳實余撤得便行至晚適落堂
0870c29: 余出問云如何是諸佛道不得底句子師驀頭便打
0870c30: 余與一喝而出師對眾云問話者到好箇氣骨只是
0871a01: 猶欠轉身在余復進堂師按拄杖云因甚老僧又道
0871a02: 得云和尚縱道得總要開天下人眼目師拽杖而出
0871a03: 一晚樹南禪師設茶師吃藥酒舉杯云諸方喫茶說
0871a04: 茶話老僧喫酒說酒話雖然茶酒不相侔總要令人
0871a05: 快處恰作麼生是快處恰底事余曰一花百億國何
0871a06: 處不風流師曰老僧只是不肯在余便掩耳而出復
0871a07: 呈偈云趙州茶曹山酒上古風規至今有醉卻街前
0871a08: 無知漢兩頭三面解開口開甚口咄笙歌叢裏過線
0871a09: 音不著叟一日師患恙大眾不敢進方丈問安值師
0871a10: 出木寮裏看工匠執事者來云眾師可往彼處問候
0871a11: 和尚一眾齊赴木寮禮拜方起師問云作甚底余曰
0871a12: 問安和尚師曰老僧所患者是常病余曰總為天下
0871a13: 人害病師曰天下人無病余曰若恁麼和尚亦當萬
0871a14: 福傍僧云何甚觜多余便掌云你作觜多會那一眾
0871a15: 吟吟而退一夕師與大眾同吃茶師舉茶杯云道道
0871a16: 一僧撤杯而飲師再與一杯其僧欲接余喝曰再喫
0871a17: 則不堪師云若不是傍觀者親淹殺者漢了師顧余
0871a18: 云你也須喫一杯余兩手向師手中撤杯於棹上作
0871a19: 擊碎勢便行師笑云得恁麼無禮也一日有僧對余
0871a20: 云你底落髮師已順世矣余即往醉佛樓辭師奔喪
0871a21: 師云也是好事怎奈老僧年邁如風燭中人恐他日
0871a22: 後悔且四路兵馬把如鐵桶作麼去得余曰官不容
0871a23: 鍼私通車馬師將禪狀一拖云你去通去你去通去
0871a24: 余一喝便行至水室中師隨後卻來顧余曰作麼底
0871a25: 余指水器云者裏水得與麼盈那裏水得恁麼渴便
0871a26: 行師卻又往前門迎著余曰者老漢到處撞頭磕頞
0871a27: 作麼便下寨至堂中收拾行裝師即發侍僧來語執
0871a28: 事設茶苦留雲幻長兄云千箇萬箇去和尚未曾如
0871a29: 是今發侍者來與弟等相留雖我們不足與兄為友
0871a30: 不可辜負和尚德意茶畢復強安至堂中遂乃止焉
0871b01: 越數月適己亥歲冬初朔日師出源流拂子信金予
0871b02: 往方丈拜辭師云不可將去隨處住山遂乃受之山
0871b03: 僧者些家醜愧欲無言奈眾兄弟勤請何敢吝也有
0871b04: 勞神立一眾禮謝而退。
0871b05: 分燈
0871b06: 月輝常明禪人
0871b07: 龍印山中問祖猷非心非佛亦非牛藏鋒大用惟公
0871b08: 薦道脈流通任放收
0871b09: 雪軒發一禪人
0871b10: 氣度如淵納眾流不驚不蕩自悠悠千尋巨浪風雲
0871b11: 際倒弄顛拈始下鉤
0871b12: 笑蒼發育禪人
0871b13: 鐵頞銅頭真莽鹵雲從龍也風從虎老僧缽袋親吩
0871b14: 付舌卷長河吞佛祖
0871b15: 雲樹發密禪人
0871b16: 不是冤家不聚頭聚頭直指箇端由老僧拄杖輕分
0871b17: 付打雨敲風接上流
0871b18: 忍悟寂昭禪人
0871b19: 鐵蛇頭戴花冠子臥路橫街抑往來凡聖二途俱屏
0871b20: 息拏雲攫霧吐風雷
0871b21: 雪岸發開士
0871b22: 箇事貴乎老石頭顛三倒四不隨流任時摵碎沙盆
0871b23: 子拈向人天賣未休
0871b24: 福海德源禪人
0871b25: 一喝能摧萬仞峰逍遙撒手繼宗風老僧付柄龜毛
0871b26: 拂謾泛曹源任爾躬
0871b27: 不問淨慧禪人
0871b28: 一拶虛空粉碎時生花碓觜幾人知老僧兩手輕吩
0871b29: 付亦任寰中接大機
0871b30: 端倪發理禪人
0871c01: 伽黎一頂拄杖一根祖禰不了殃及兒孫
0871c02: 波轉發本禪人
0871c03: 靈山會上拈花時有自淵源等待伊今日親承無可
0871c04: 贈委莖拄杖撥龍蛇
0871c05: 瑞舌發機禪人
0871c06: 逢逄人且莫露家私認世認時堪所之鼓蕩四溟波浴
0871c07: 日摩天妙翅月華馨
0871c08: 天倪發昱禪人
0871c09: 為人勉志契心宗說個心宗早不中負汝負吾成底
0871c10: 事撩天拄杖攪魚龍終
