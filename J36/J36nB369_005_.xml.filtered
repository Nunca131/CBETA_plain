0915a01: 蔗菴範禪師語錄卷五
0915a02: 侍者智璋錄
0915a03: 住越州雲門顯聖寺語錄
0915a04: 上堂大盡三十小盡廿九水綠山青天高地厚總是
0915a05: 眼前腳下事曠劫至今未曾移易絲毫為甚問著一
0915a06: 箇箇分疏不下驀豎拂子曰秖者箇也是現成底有
0915a07: 能出來承當盡情交付良久顧左右曰即今不見取
0915a08: 過後莫思量。
0915a09: 上堂山中人自正路險心亦平恁麼去較些子必要
0915a10: 看人觜面倚他墻壁擊拂子曰杵聲不為客客聞髮
0915a11: 自白。
0915a12: 請上堂道吾舞笏異論紛然石鞏張弓禮樂廢矣欲
0915a13: 揭中天之日而致斯道之全者雲門到者裏心莫可
0915a14: 矢技為之窮諸仁有大智底出來揮魯陽之戈看良
0915a15: 久曰山花艷艷岸柳依依翻思昨夢總成非空山杜
0915a16: 宇聲聲啼向人知道春風雖好不如歸喝一喝。
0915a17: 城中檀越請上堂塵緣擾擾旅館悠悠朱紫駢闐妍
0915a18: 媸交錯馬驕四坦之蹄雞喚五更之夢於諸境界無
0915a19: 所分別隨入塵塵三昧頭頭應用無虧在世諦法中
0915a20: 足可觀光到我祖師門下未是稱心得意底事所以
0915a21: 須是出東郭門泛耶溪櫂進顯聖門登其堂入其室
0915a22: 主賓相見一回始謂面上無塵胸中無垢纔可缽盂
0915a23: 裏也好看人大小杓柄上也好驗人短長山僧亦藏
0915a24: 拙無能只得隨他葛藤一上卓拄杖一下具諸佛法
0915a25: 所作皆辦。
0915a26: 冬至小參定乾坤於掌上未為大力量人運日月於
0915a27: 懷中豈是真英雄漢寒則穿衣饑來喫飯無為床上
0915a28: 豎坐橫眠正是膏肓重疾不堪救療拈拂子一畫曰
0915a29: 向者裏推倒垣墻別開路徑陰霾消盡陽氣復來不
0915a30: 留劫外匪住今時同彼如來隨機致化如大醫王應
0915b01: 病與藥賢愚均益艸木滋榮弱喪知歸久迷識路雖
0915b02: 然究到衲僧門下猶未是向上事如何即是擊拂子
0915b03: 曰一片皇風皆瑞靄不勞魯史更書雲。
0915b04: 復舉僧問白馬儒禪師如何是法身向上事儒曰井
0915b05: 底蝦蟆吞卻月師曰霧鎖重幃煙封秘殿尊貴難名
0915b06: 綸音絕聽恁麼看來白馬猶未知向上事在若要提
0915b07: 當風寶印施閫外威權燮和萬國緝惠八方有藉作
0915b08: 家出來擎展始得。
0915b09: 上堂舉趙州曰把定乾坤眼綿綿不漏絲毫我要你
0915b10: 會你又作麼生會天童覺曰還端的也未直饒從者
0915b11: 裏會得七穿八穴我也知你出趙州棬繢不得師曰
0915b12: 去偏捄弊趙州可以謂之精消融渾化天童可以謂
0915b13: 之確直饒從者裏端的得去我也知你出趙州棬繢
0915b14: 則易出天童棬繢則難出天童棬繢則易出雲門棬
0915b15: 繢則難何故金鞍白馬入長安樂事告終憂事始。
0915b16: 上堂舉法眼因二僧參次眼以手指簾時二僧同去
0915b17: 捲簾眼曰一得一失師曰此則公案評量者極多擔
0915b18: 荷者不少要箇辨明倒斷者甚為罕遇若有鑑在機
0915b19: 先底出來道一句免向得失窠臼裏坐殺良久噓一
0915b20: 聲曰一夜桂花香滿院各存密意對秋風。
0915b21: 上堂寒風颯颯鳴荒徑皓月溶溶照古梅好句盡情
0915b22: 狼藉了諸仁何事轉疑猜趙州道無我不知也雲門
0915b23: 道普人焉廋哉釋迦老子以智方便而演說之瞌睡
0915b24: 漢甜如蜜甘如飴明眼道流又作麼生擲拄杖不直
0915b25: 街頭破艸鞋。
0915b26: 上堂今朝十一月十五逢逢打起禾山鼓曾知活計
0915b27: 本天成不勞開口般般妥諸佛不能說者塞壑填溝
0915b28: 列祖不能傳底揚塵簸土舉拂子曰向者裏結搆得
0915b29: 去高清白之門顯純孝之旨世間出世同源共譜理
0915b30: 會不來雲門一句報君知切忌依稀成莽鹵大眾且
0915c01: 道是什麼句擊拂子大蟲咬殺南山虎。
0915c02: 請上堂舉趙州因秀才問佛不違眾生所願是否州
0915c03: 曰是才曰某甲要和尚手中拄杖還得麼州曰君子
0915c04: 不奪人之所好才曰某甲不是君子州曰老僧亦不
0915c05: 是佛師曰博大鴻儒一副錦心繡口荒煙斷艸做成
0915c06: 蓋世文章片石孤雲寫就驚人句子其才綽綽然有
0915c07: 餘擬向百戰場中取勝萬人叢裏奪標靡不卷甲拋
0915c08: 戈而退怯若有大業不論功底識量莫說趙州是彈
0915c09: 丸之地銜盃嘯月可以得之即使百億山河咸在掌
0915c10: 握被他道箇君子不奪人之所好便乃納款歸降無
0915c11: 所不服今日上虞檀信營供入山檀信既無希求雲
0915c12: 門亦不違願卓拄杖匝野清光同一賞高低若箇不
0915c13: 相宜。
0915c14: 佛成道日上堂皇宮裏有甚麼不好不肯住雪山上
0915c15: 有甚麼相當偏愛來坐亂艸窩喫麻麥粥六載於斯
0915c16: 剛道快樂半夜裏看見明星始悔從前大錯錯不錯
0915c17: 三千年後免不得雲門遠孫拊掌大笑道千嵒雪白
0915c18: 萬家寒不識今日是何日乃拊掌大笑下座。
0915c19: 請上堂雨雪交飛泥途濘滑迅河水急智櫂難操廣
0915c20: 莫風高慧燈易暗跨腳不開底依語生解道古釋迦
0915c21: 不前今彌勒不後現成茶飯不知滋味本分家風罔
0915c22: 測淺深開口恐落於迷悟動步怕墮於陷坑顧前慮
0915c23: 後欲行還止要到安樂田地實謂千里萬里故知有
0915c24: 膽量無怖畏者寒暖不辭遠近莫辨融真俗之異銷
0915c25: 本跡之殊心心念念切切思思只要移船到岸赤腳
0915c26: 上山相見舊識主人大笑一聲管取生平事業自然
0915c27: 明了且明了底人向甚麼處行履良久曰重雲崖畔
0915c28: 青獅吼積玉橋邊白鷺飛。
0915c29: 請上堂面前路徑最寬達磨冷坐九年未得轉步通
0915c30: 途家中典籍甚廣神光斬斷一臂那曉安心要旨從
0916a01: 古至今金鋀混雜江西濟北訛謬相傳可怪衲僧家
0916a02: 身同踏雪之鴻循歷窮鄉極縣蹄健追風之馬遍遊
0916a03: 紫陌芳郊有一語脩證無勞階差不立聖量莫能知
0916a04: 凡情不可識見人說道是從之於是見人說道非從
0916a05: 之於非總不見有明明剔將出來故我雲嵒老祖深
0916a06: 切垂諭曰隨其顛倒以緇為素顛倒想滅肯心自許
0916a07: 山僧謂此說無竅何更求妙喫施主飽齋屙自己巳矢
0916a08: 尿疑也疑不來想也想不到拄杖子忍俊不禁高聲
0916a09: 大笑笑箇甚麼踏著麻繩兩頭。
0916a10: 上堂舉藥山謂雲嵒曰與我喚沙彌來嵒曰和尚喚
0916a11: 他作甚麼山曰我有箇折腳鐺子要伊提上挈下嵒
0916a12: 曰與麼則與和尚出一隻手去也師曰聖君之治天
0916a13: 下也使萬物各當其理庶民各安其分然後君能逸
0916a14: 豫無為而端拱其上亦必有賢臣為輔其下因知藥
0916a15: 山微雲嵒振刷則折腳鐺子幾將塵封土埋矣雲門
0916a16: 也有箇折腳鐺子亦要人提上挈下若有出來出一
0916a17: 隻手看顧左右見義不為是無勇也。
0916a18: 請上堂萬瓦霜清野水生冰運籌決勝晝夜靡寧本
0916a19: 來面目幾番白了幾番青拈拄杖曰獨有者箇不畏
0916a20: 天寒日短豈愁路遠山遙穿過東村西埭敲開秘閣
0916a21: 重門導背流歸如來大海引窮子入諸佛寶坊貴要
0916a22: 攝受一切眾生成就一切眾生利益一切眾生安樂
0916a23: 一切眾生乃卓一下曰且住且住何故鼻孔人人齊
0916a24: 向下思量不必口喃喃。
0916a25: 上堂大顛打趁首座興化擯黜維那叫屈者縷縷稱
0916a26: 賞者寥寥設有出來道得恰好雲門會下顯見有人
0916a27: 有麼良久謫官無慍我思古人。
0916a28: 臘月四日開山澄和尚忌上堂大天壤開鑿之恩弘
0916a29: 濁世先來之誓油然慈雲覆彌六合沛然法雨潤等
0916a30: 三根震曠劫之圓音露今時之風彩將寶位直授凡
0916b01: 庸所望鐵骨冰心者可能承基紹業其奈時人戀著
0916b02: 嬉戲不生忻樂致成世諦流布範上座頑鈍無知雖
0916b03: 為腳下兒孫不敢輕易狼藉今朝是師翁遺履證真
0916b04: 之日還借伊一分威光說箇本懷良久曰今古誰能
0916b05: 識此心。
0916b06: 請上堂屠兒放下鑯刀立證菩提已巳煩唇吻龍女獻
0916b07: 出寶珠疾成正覺轉見紛紜須從念未起處步不移
0916b08: 時識得谿山雖異雲月不殊方可居塵不染在夢常
0916b09: 醒入真入俗妙展靈機即假即空全提本分統恒沙
0916b10: 世界歸一微塵於一毫端現寶王剎設若弓懸壁上
0916b11: 影落杯中致惑生疑攢憂積悶是自己巳迷頑非他人
0916b12: 過咎山僧今日以大悲心授記一切而使獲無漏自
0916b13: 在良久曰領。
0916b14: 臘八岊菴知茶請上堂豎拂子曰諸人見不見此是
0916b15: 無量功德圓滿海智光明藏出生一切法聚平等自
0916b16: 在三昧門若有入得此門者趙州關一趯趯碎雲門
0916b17: 普一裂裂開為人忘己巳攝俗歸真天長地久奉不違
0916b18: 時日往月來炤不失候尊貴天然何必王登寶殿聲
0916b19: 光浩大任從野老謳歌乃知黃面老子昔日在正覺
0916b20: 山頭睹見星辰歎曰奇哉奇哉一切眾生皆有如來
0916b21: 智慧德相雖言位居其上者譽播美名褒稱實事則
0916b22: 天下之士皆悅未免將孃生鼻孔扭捏山僧今朝於
0916b23: 石傘峰前睹見日輪且道說箇甚麼擊拂子曰隔塢
0916b24: 梅花飄暗香南窗曝背喫茶去。
0916b25: 解制小參若論生死大事全超天地之先高出虛空
0916b26: 之外與森羅並印等凡聖同源自本無縛誰論有解
0916b27: 參學道流如有殺手拌得性命者將黑漆桶底一拳
0916b28: 打脫七穿八穴千牢百穩心猿休息意馬罷馳住也
0916b29: 如是去也如是信口說信步行總無纖毫過患其或
0916b30: 業識紛飛見聞惑亂任毀譽之風飄鼓隨逆順之境
0916c01: 轉移喜則愛水沃心怒則嗔火滿面精勤日少懈怠
0916c02: 日多寒時謂寒熱時謂熱靜處嫌靜鬧處嫌鬧積劫
0916c03: 漂淪長年曠隔虛擲光陰究竟不了開口便成滲漏
0916c04: 動步頓見乖張逼到牛角尖裏不得轉身處便生退
0916c05: 屈諸仁既沒奈何山僧也沒奈何只得將箇古話頭
0916c06: 唐塞一上復舉趙州因僧辭州曰甚處去僧曰諸方
0916c07: 學佛法去州乃豎起拂子曰有佛處不得住無佛處
0916c08: 急走過三千里外逢人不得錯舉僧曰恁麼則不去
0916c09: 也州曰摘楊花摘楊花師乃頌曰雪色梅開古徑幽
0916c10: 青春誤我憶歸休翻思昔日同窗友幾箇金貂在御
0916c11: 樓。
0916c12: 上堂玉不琢不成器喝雕琢而成那堪大用人不學
0916c13: 不知道喝學解而知豈是大根釋迦皇皇宛同說客
0916c14: 達磨汲汲不異遊人拈拄杖總不如雲門拄杖子龍
0916c15: 騰鳳翥標格天生卓一下透石穿雲無往不克。
0916c16: 誕日解制上堂長慶七破蒲團繫鳥無繇展翼臨濟
0916c17: 三遭痛棒蓼蟲枉耐苦心果是英特之士神機莫測
0916c18: 變化無窮靜猶羚羊挂樹動如妙翅摶風移那邊缽
0916c19: 盂過者邊喫飯曾無兩副肚皮穿玉笥艸鞋問錢塘
0916c20: 野渡只有一雙腳版我能轉換一切境界一切境界
0916c21: 不能轉換于我若必要向父母未生前已巳生後討箇
0916c22: 符信輥入異類中東觸西觸當休不休山僧雖將四
0916c23: 十五年來所醞釀底一時傾出了情知諸人點頭者
0916c24: 有一半搖手者有一半何謂雖嫌此處菜根淡未必
0916c25: 他山客意濃。
0916c26: 謝檀越請上堂按拄杖曰秖者箇譬如隨意珠成滿
0916c27: 眾生心此法亦如是成就一切願蓋為情塵封蔽識
0916c28: 網瑩纏聞見麤浮訾誹愈力江西湖南千里萬里總
0916c29: 要相頭買帽見貨成交礙膺之物不得消鎔惟許一
0916c30: 口吸盡西江水底漢輕輕跨入步步圓融鑽仰無厭
0917a01: 篤信彌深般柴運水盡為無礙神通刪詩定禮無非
0917a02: 百千三昧探箇生死遺音猶枕邊蝶夢水面月痕任
0917a03: 去任來無固無必指箇紹隆要旨桂馥秋墀蘭芳春
0917a04: 圃淵才峻業仁壽巍基青黃映色長短隨形世系繩
0917a05: 繩宗猷秩秩大眾且道者箇具什麼眼目得如是靈
0917a06: 通花繁子盛聲光遠拄地擎天妙力多卓拄杖。
0917a07: 上堂舉梁山觀曰南來者與三十棒北來者與三十
0917a08: 棒雖然如是不當宗乘瑯琊覺曰梁山好一片真金
0917a09: 將作頑鐵賣卻瑯琊者裏即不然南來者與三十棒
0917a10: 北來者與三十棒從教天下衲僧貶剝師曰履至尊
0917a11: 而調御六合梁山切於上治求賢振長策而宰制八
0917a12: 紘瑯琊深於寬厚待士二大老操心垂手可為神矣
0917a13: 欲使萬方歸往未能一也雲門者裏即不然南來者
0917a14: 與三十棒北來者與三十棒丹詔忽從金殿出雕鞍
0917a15: 盡向御街行。
0917a16: 施主捨法衣上堂金刀剪就玉線聯成前佛後佛唱
0917a17: 和欣欣西土東土家聲浩浩佛心以之開顯祖意以
0917a18: 之宣明雞足峰前交付未得大庾嶺上爭取不能今
0917a19: 日檀越親呈山僧一肩允荷披坐曲彔木床向人天
0917a20: 眾前不惜東語西話秖圖大家知有且知有箇甚麼
0917a21: 舉衣角曰挂弊昔嫌黃面叟遺殃千古累兒孫。
0917a22: 上堂二六時若履輕冰如蹈白刃與他一頓拄杖一
0917a23: 切處優游無事坦蕩有容也與一頓拄杖直饒總不
0917a24: 恁麼者放過即不可畢竟如何良久曰夜寒縮腳睡
0917a25: 山好舉頭看。
0917a26: 請上堂谿煙泛紫莫非劫外家私山雨滴青悉是懷
0917a27: 中至寶所貴信手拈來自解分岐共濟觀各類之根
0917a28: 機施諸佛之善巧行一事則千事萬事歸元說一言
0917a29: 則千言萬言應旨統恒沙眾生為一真法友總微塵
0917a30: 剎土是無際覺場若必欲晝廢其食夜忘其寢孜孜
0917b01: 究妙汲汲研窮然後謂到岸不須船筏入門放下瓢
0917b02: 囊始可隨心取用方能滿足菩提猶是望梅止渴想
0917b03: 酢生津未為十分慶快要得賓主交融情禮兼到向
0917b04: 上更有事在拈拂子禪悅六味法喜三德當供無數
0917b05: 萬億諸佛擊一下如上所言並是真實。
0917b06: 除夜小參金鱗衝五湖之浪玉蹄追萬里之風想要
0917b07: 明心見性擬思荷負宗乘生死未空境風益大馳求
0917b08: 不息習漏愈深此等喚作癡狂外走到臘月三十日
0917b09: 諸緣交逼將來難免攢眉蹙額蓋為尋常見搖白塵
0917b10: 卓烏藤便將佛法解會此名毒刺入心不可捄拔也
0917b11: 秖如龍潭吹滅紙燭雪峰輥出木毬南泉斬卻貓兒
0917b12: 趙州頂卻艸屨此又是何道理據雲門從年頭至年
0917b13: 尾將從上古錐一一推勘過來皆是背實蹈虛挐三
0917b14: 道五若要正令全提盡十方世界所有圓覺伽藍只
0917b15: 可倩人看守所以未免隨順一切眾類心說其一切
0917b16: 真實事燈宜清話消殘夜曉入丹墀賀大年。
0917b17: 復舉洞山問雲居曰汝名什麼居曰道膺山曰向上
0917b18: 更道居曰向上即不名道膺山肯之師曰垂問極臨
0917b19: 下之盛節酬對肅事上之精誠在洞曰父子有是家
0917b20: 聲然則揣其本究其末猶是寰中塞外施設威容大
0917b21: 眾要識禁殿重幃尊貴的旨麼良久度拂子與侍者
0917b22: 今夜收起葛藤且待新年相見。
0917b23: 上堂諸佛出身之路列祖證道之門檀越遊解脫場
0917b24: 衲僧斷命根處喝一喝曰者裏是僧問學人橫身直
0917b25: 入時如何師曰須防鐵門限曰和尚豈無方便師曰
0917b26: 不副前言徒聞後語僧擬議師便打。
0917b27: 元旦上堂舉拂子曰釋迦老子來也大眾還見麼既
0917b28: 見已巳且道他來為甚麼說道今朝是九重元會之辰
0917b29: 萬國同春之日百物咸新之始四時揚化之端事事
0917b30: 轉劫外祥光塵塵布域中彩色獨我正法眼藏涅槃
0917c01: 妙心冷閣在靈鷲山前三千年餘風吹雨灑艸裏苔
0917c02: 封未見有人潛心清理出手提撕遇此佳時美節敢
0917c03: 借無作妙力不圖矜奇誇麗唯願整舊如新山僧曰
0917c04: 若論正法眼藏涅槃妙心虛空有消殞此涅槃心亙
0917c05: 古不壞日月有晦冥此正法眼歷劫嘗明上至聖人
0917c06: 下及凡夫窮昆蟲極艸木物物圓成箇箇本具謂欲
0917c07: 整舊是甚規模為要更新作何式樣釋迦老子直得
0917c08: 慚惶無措向炭庫裏躲根去也現前大眾如何轉得
0917c09: 一語不但慶讚元辰繁昌祖道庶可與黃面老子出
0917c10: 氣良久擊拂子曰恩波潑地春光遠慧照彌天蠟炬
0917c11: 高。
0917c12: 上堂溪頭楓枝老籬下菊花開行人歎希有日看幾
0917c13: 回來可惜英俊道流十箇有五雙都作境會既不作
0917c14: 境會別有箇甚麼道理良久曰雲影秋剛好蛩聲夜
0917c15: 已巳長。
0917c16: 肅眾上堂過年纔經三日做盡千態萬狀放無線花
0917c17: 爆溪邊石女喫驚唱脫腔山歌嶺上木人發笑斯可
0917c18: 嚴飭常規好把狂心歇下拈拄杖曰須知拄杖子有
0917c19: 時放則方圓任器長短隨宜有時收則風靜波恬時
0917c20: 清道泰不收不放時殊形異制從新歲打雨敲風仍
0917c21: 舊時卓一下。
0917c22: 上堂世尊拈花大事達磨面壁因緣後代兒孫各各
0917c23: 雄倚馬之才箇箇擅白眉之譽都道是正法眼藏涅
0917c24: 槃妙心只可自知匪從人得正謂頑迷一旦望絕多
0917c25: 生雲門今日重整家風如有擔荷斯大事因緣者出
0917c26: 來承紹看乃豎拂子高聲喚曰大眾見麼眾舉首師
0917c27: 便下座。
0917c28: 上堂要提佛法向上舌頭短了三寸欲暢世諦極談
0917c29: 口門闊了一尺二邊俱不相當其中如何展演豎拂
0917c30: 子曰元朝纔過元宵已巳到梅花正開燈花鮮妙惜花
0918a01: 情緒少人知只好料掉乃擲拂子。
0918a02: 元宵施主送法鼓入山上堂鹽官以虛空為鼓須彌
0918a03: 為椎枉費腕頭氣力王老師不打者破鼓未具作家
0918a04: 手段爭如雲門者鼓蔟新成現不假思惟全憑一段
0918a05: 真實心中流出須知此箇真實心為妙為微妙為上
0918a06: 為無上空其心也隨扣擊而響應無虧妙其體也任
0918a07: 宛轉而偏圓罔測示形于淮陰岸畔垂跡于石傘峰
0918a08: 前布一言則引窮子入門傳一令則驚師子出窟晴
0918a09: 空閃電無以奪其機旱地疾雷不能比其用秖在一
0918a10: 音震吼十界圓聞縱使三賢十聖悉聽指呼大知小
0918a11: 見咸承教詔居廛之士證入如大夢得醒研道之人
0918a12: 觸著則偷心死盡其餘隳耳塞聰眇目矬陋無威德
0918a13: 者何足道哉可怪然燈佛在背地裏閒言冷語聲
0918a14: 歎氣大似不甘何故深心不欲揚家醜卻被伊人洩
0918a15: 我機。
0918a16: 上堂裊裊春風一箇月梅花落盡枝頭雪甚深無礙
0918a17: 大法門特為諸仁我今說擊拂子曰還聞麼良久曰
0918a18: 耿耿山園杜宇心勞勞自笑空啼血。
0918a19: 上堂白雲堆裏放憨賣癡紫翠叢中橫三豎四莫分
0918a20: 好惡高低不須鑽腋插翅秖要打破虛空片片自然
0918a21: 落地以拄杖望空打一下曰山僧與汝打破了也還
0918a22: 有知得落處者麼良久擲拄杖曰拾取去。
0918a23: 復明知浴請上堂步步踏佛祖階梯不為擅美事事
0918a24: 循聖賢繩墨未可稱雄縱使一切不留若危葉卷于
0918a25: 暴風狐疑淨盡猶堅冰化于春日只喚作離過絕非
0918a26: 太平無事底好人直如具文殊深智有普賢大膽種
0918a27: 種施為時一絲不露塵塵絕跡處萬法全彰句句交
0918a28: 參機機互換所以能以眼處作耳處佛事能以耳處
0918a29: 作鼻處佛事能以鼻處作舌處佛事能以舌處作身
0918a30: 處佛事能以身處作意處佛事能以意處作一切處
0918b01: 佛事搆得來者無言絕韻之調愈唱愈高忘己已利人
0918b02: 之心最光最大其或疑而勿信唯而復否雲門不妨
0918b03: 將祖翁遺下訓謨可與諸仁教詔擊拂子曰一飽自
0918b04: 然忘百饑百城何用尋知識。
0918b05: 上堂悟之即升迷之自墮合則雙美離則兩傷者般
0918b06: 說話正是胸中之疑未曾爆散腳跟下生死命根子
0918b07: 不曾截斷作他座主也未得在若是正眼大開底其
0918b08: 生與死易與難一串穿過便好月下高眠磯頭垂釣
0918b09: 雖然我則異於是卓拄杖曰無可無不可。
0918b10: 商淨珺五十生辰捨法衣請上堂三春淑景百卉爭
0918b11: 妍紫燕呢喃于畫梁說盡不傳秘密黃鳥嚶鳴于深
0918b12: 樹咸垂向上機輪紅桃吐艷綠柳垂絲墅艇漁舠隨
0918b13: 波上下山光雲影任日轉移皆是大願堅固無漏三
0918b14: 昧門實同金剛常住不朽總為若耶溪上路徑甚闊
0918b15: 雲門山中景致太多自古自今人來人往看得慣常
0918b16: 都不在意提起袈裟角曰秖者一片金鍼密密錦縫
0918b17: 重重前佛後佛慧命相聯一絲一縷紀綱所繫乃人
0918b18: 人本來具足底事不肯一肩荷負致使普賢王坐視
0918b19: 不安突出眾前高聲大喚曰劫石固所堅也此事傳
0918b20: 不朽焉卓拄杖下座。
0918b21: 清明薦亡上堂豎拂子曰者箇是平等自在無變易
0918b22: 三昧一切人皆因正眼未開自心不了情塵壅蔽識
0918b23: 綱縈纏真如境上起種種思惟寂滅法中生種種顛
0918b24: 倒積劫累生流蕩忘返若是猛烈丈夫當下一刀兩
0918b25: 段管取安帖家邦是故於中求涅槃不可得求生死
0918b26: 不可得求男子形不可得求女人相不可得無淨土
0918b27: 可生無娑婆可出既然如此今日欲薦亡者向甚麼
0918b28: 處去火燒寒食一堆楮紅滿春山二月花。
0918b29: 石門月溪禪師請上堂語溪月耶溪月混成一片雲
0918b30: 門境石門境曾無兩般黃面瞿曇隨高就下分理不
0918c01: 清缺齒達磨東去西來究竟不識所謂般若是金剛
0918c02: 焰箇箇莫能湊泊般若是清涼池人人可以染漬得
0918c03: 之于心一處圓融十虛充滿應之于手轉麤為妙刓
0918c04: 圓為方移劫前高軌揚格外權猷直與佛祖同證同
0918c05: 入同作同息忘情忘見不疲不猒豈復分迷分悟較
0918c06: 得較失說正說偏論玄論要是則固是大似蒸砂作
0918c07: 飯誆騙饑人若是飽參明眼一場笑具何謂自有芬
0918c08: 芳任狼藉野花何用鳥銜來。
0918c09: 上堂但恁麼去神駒無追日之能不恁麼來妙翅失
0918c10: 摶風之志總不恁麼時猶為鬼家活計若約衲僧分
0918c11: 上合作麼生閒來馳想千條路飯飽長伸兩腳眠擲
0918c12: 拂子曰參。
0918c13: 道林鏡和尚訃至上堂春雨連綿春風狂驟樹鳥咽
0918c14: 淒涼之韻山光帶慘澹之容蓋先哲彬彬後英濟濟
0918c15: 唯道林法兄素風遼廓景行彌高行說相符慈威並
0918c16: 現祖苑得以壯猷人天被其盛化所謂濁世津梁昏
0918c17: 衢寶炬也忽而化緣已巳畢四眾未免悲號驀拈訃帖
0918c18: 曰若見得者箇諦當不必慟哀須知善知識者是虛
0918c19: 空身相悉皆平等普為眾生而能示現來實不來去
0918c20: 實不去如是則知道林和尚生氣儼然大眾且向甚
0918c21: 處與他相見雲行大野曾無跡月印長川自有輝。
0918c22: 追嚴上堂斗轉星移風馳電掣稱生未曾生謂滅實
0918c23: 不滅扁舟棹向五湖看昔時風景今無別。
0918c24: 松陵蘊微老師請上堂無上法印不假雕鐫佛佛授
0918c25: 受此不能授祖祖相傳此不能傳惟有志擔負者臨
0918c26: 場必勇得手無疑不消究理測微自能隨方顯妙一
0918c27: 步闊一步深入如來所行境界一機應一機成就如
0918c28: 來無量法門然檢點將來猶與夢中人說夢中事若
0918c29: 對明眼者更有施設在拈拄杖曰拄杖如龍從西過
0918c30: 東人在綠楊隄岸最相識不相逢可惜春殘雨潤叮
0919a01: 嚀江上漁翁卓一下莫使花飛水面紅。
0919a02: 上堂花落殘紅鳥啼深碧達磨西來分毫不直大眾
0919a03: 若內若外聞鼓聲俱赴堂喫茶且道不在內外中間
0919a04: 底人作甚麼良久天上孤蟾水底圓。
0919a05: 上堂非風動非旛動祖師舌頭拖地了也仁者心動
0919a06: 潦倒漁翁搔白首愛魚猶有巧心情。
0919a07: 石門鼎悟禪請上堂道在墻外禪是磚悟既不存
0919a08: 迷從何起巧說不益其事馳求枉役其神縱然言前
0919a09: 得旨已巳落情塵量外轉機猶縈識綱有從千里百里
0919a10: 來者欲與生平契合拈拄杖曰秖要此箇杷柄入手
0919a11: 探毘盧藏海不假思惟入總持園苑匪資餘力一縱
0919a12: 一橫為佛祖權衡一動一止穿衲僧鼻孔指點祖翁
0919a13: 家業分明無惑鬧市門頭深山堆裏處處是當人出
0919a14: 身捷徑或半信半疑終是落七落八要佛種不斷慧
0919a15: 命悠長山僧豈可吝惜遂擲下拄杖。
0919a16: 上堂漢世成平賈誼恒為流慟魏室雍熙楊阜猶謂
0919a17: 可悲衲僧家境風日鬥心地未寧無一點顧慮還是
0919a18: 得優游處且自優游耶為復生死岸頭別有生涯耶
0919a19: 各人出來道看不然山僧道去也翻身開夢眼得意
0919a20: 看花顏。
0919a21: 上堂時雨霈然農夫相慶梅子熟矣牧豎交歡衲僧
0919a22: 家必有得意處出來吐露一句看乃噓一聲下座。
0919a23: 上堂舉大梅因夾山與定山同行語話次定山曰生
0919a24: 死中無佛即無生死夾山曰生死中有佛即不迷生
0919a25: 死二人互相不肯同上大梅質之夾山問曰不知那
0919a26: 箇親那箇疏梅曰一親一疏夾山曰未審那箇親梅
0919a27: 曰且去明日來夾山明日再問梅曰親者不問問者
0919a28: 不親夾山住院後曰我當初在大梅失卻一隻眼雲
0919a29: 峰悅曰夾山只知失卻一隻眼殊不知換得一隻眼
0919a30: 雪竇顯曰夾山畢竟不知換得一隻眼大梅老漢當
0919b01: 時聞舉以棒打出不惟畫斷二人葛藤亦迺為天下
0919b02: 宗匠師曰大梅坐變窮荒之舊習雪竇特頒全盛之
0919b03: 新條二老葛藤早已巳截斷了也夾山道失卻一隻眼
0919b04: 可謂曾從山下過方識路高低雲峰道換得一隻眼
0919b05: 乃是天心報施實非偶然雲門如斯判斷也有親也
0919b06: 有疏若有人簡點得出許你具一隻眼其或不信須
0919b07: 聽重布葛藤水亭山院石榴紅魯酒一卮醉兩翁醒
0919b08: 後不知天早晚玉顏非昔怨東風。
0919b09: 受曹山請上堂雲門業債未清曹山冤家已巳到順人
0919b10: 情則雲從龍起違法性則花共鳥飛若謂劫前有路
0919b11: 句裏無私公案現成不勞斟酌雖然更有一句無處
0919b12: 不通無機不應阿誰道得良久乃拍手三下。
0919b13: 上堂少室門廣大石頭路坦平絕凡聖之異無彼此
0919b14: 之殊婉步由人妙用在己巳但是未得謂得未至謂至
0919b15: 未滿謂滿未休謂休所以遮障既深見惑尤重拈起
0919b16: 拄杖曰諸仁鼻孔一齊穿卻了也卓一下曰剡溪訪
0919b17: 戴聊乘興雪艇旋歸夜未央。
0919b18: 上堂舉黃龍南和尚曰有一人朝看華嚴暮觀般若
0919b19: 日夜精勤無有蹔暇有一人不參禪不論義把箇破
0919b20: 席日裏睡如是二人同到黃龍一人有為一人無為
0919b21: 且安下那箇即是良久曰功德天黑暗女有智主人
0919b22: 二俱不受師曰將謂黃龍有容納太虛之量經緯天
0919b23: 地之權原來襟度如此狹隘山僧則不然如是二人
0919b24: 同到雲門均以至禮款下因甚如此卓拄杖曰惟大
0919b25: 人者位天地育萬物其心不苟。
0919b26: 靈骨入塔上堂耶水溯洄泛者不易雲門深邃入者
0919b27: 固希若非符懸肘後鑒在機先不在鬧浩浩中交輥
0919b28: 即向靜悄悄處沈湮未免錯過一生所以要與此事
0919b29: 相應須是見得了了分明踏得步步真實道果飄香
0919b30: 于性地靈苗櫂秀于心田則入廛出廛冠冕真俗此
0919c01: 岸彼岸領袖凡愚一切土皆往一切處咸安百匝千
0919c02: 重回互不犯七穿八穴舒卷隨宜更說甚麼生死去
0919c03: 來見聞知覺不是自己巳一段風光大眾還知道安尼
0919c04: 立地處麼九夏薰風來北牖百年大夢醒南柯。
0919c05: 上堂佛法無人說雖慧莫能了山僧今夜不惜身命
0919c06: 為諸仁說去也良久曰暑天炎熱伏惟珍重。
0919c07: 上堂拈拄杖一畫曰者條石頭路徑自古到今來者
0919c08: 萬千去者無限其中狐疑不決底欲左之恐沈下劣
0919c09: 之坑欲右之慮墮無為之阱還他恢恢大丈夫別有
0919c10: 出人標致到者裏始不躊躇顧盻遂卓拄杖曰我愛
0919c11: 高山曲知音是子期。
0919c12: 
0919c13: 
0919c14: 
0919c15: 
0919c16: 
0919c17: 
0919c18: 
0919c19: 
0919c20: 蔗菴範禪師語錄卷第五
