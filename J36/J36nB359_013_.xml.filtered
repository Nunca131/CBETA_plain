0674c01: 百愚斯禪師語錄卷第十三
0674c02: 住國山善權寺嗣法門人智操
0674c03: 住京兆薦福寺嗣法門人智覺　編次
0674c04: 示眾
0674c05: 住嘉定古昭慶寺示眾春光已去夏初臨綠暗紅稀
0674c06: 匝地陰夜雨滴開頑石眼幽禽啼破落花心頭頭獨
0674c07: 露真三昧處處恒談不二音若擬箇中玄會得依然
0674c08: 猶是隔千岑大眾既是會得為甚麼猶隔千岑莫有
0674c09: 跳出重關者麼出來試道看。
0674c10: 示眾雲門餅趙州茶覿面拈來驗作家若是飽參禪
0674c11: 和子須知別有好生涯生涯別有誰徹問取中天一
0674c12: 輪月燈籠拍手笑呵呵露柱低頭哭未歇燈籠笑且
0674c13: 置未審露柱哭箇甚麼眾無語師云蒼天蒼天。
0674c14: 戒期示眾乍雨乍晴麥正秋薰風暗度柳梢頭許多
0674c15: 好景無人會空使殘紅滿地愁不須愁急抬眸看取
0674c16: 青山水上浮拈尺云見麼非來非去非今即戒即定
0674c17: 即慧磨而不磷涅而不淄百千法門無量玅用總在
0674c18: 裏許直饒說箇止持作犯輕重開遮三千威儀八萬
0674c19: 細行亦是陞高步遠之方便如何是不假方便迥超
0674c20: 階級撫尺云蹋破鐵鞋無覓處得來全不費工夫。
0674c21: 住青龍隆福寺示眾昔雲居云爾等直饒學得佛邊
0674c22: 事早是錯用心了也何況從朝至夕妄想紛飛雜念
0674c23: 攪擾無明煩惱人我是非近來有等見人之貢高不
0674c24: 知自己之貢高見人之長短不知自己之長短蓋謂
0674c25: 明於責人昧於責己若是真正衲子自識好惡眼不
0674c26: 被色惑耳不被聲誘鼻不為香塞舌不被味瞞身不
0674c27: 被觸惱意不被法亂百花叢裏過一葉不沾身上古
0674c28: 為道之士廢寢忘餐不惜身命釋迦捨全身而求半
0674c29: 偈神光斷一臂以乞安心浮山遠天衣懷不以撒灰
0674c30: 潑水而動其離師之念如上俱載方冊茲不繁引今
0675a01: 時行腳若遇惡辣鉗錘本分宗師便云難為人事與
0675a02: 我無緣不如他去或撞儱侗長老菽麥不分雌雄不
0675a03: 辨即謂有些子慈悲方便打哄過日虛消信施如此
0675a04: 參學有何利益不見玄沙道縱似澂潭月影靜夜鐘
0675a05: 聲隨扣擊以無虧觸波瀾而不散猶是生死岸頭事
0675a06: 到此必須忘名利無人我大死一番始於箇事稍有
0675a07: 相應分不然皆是錯用心如何得不錯用心良久云
0675a08: 不起一念修學心無相光中常自在。
0675a09: 示眾若論此事直饒萬里無片雲青天也須喫棒不
0675a10: 容低眉側耳安用進前退後青龍不得已聊露一線
0675a11: 如能搆得一任入廛垂手接物利生不然直須坐斷
0675a12: 兩頭中間放下掀翻世網打徹情關在天堂不為樂
0675a13: 處地獄不為苦雖在世間而常行出世問事行出世
0675a14: 間事而不離世間教化眾生而無一眾生可化雖則
0675a15: 淨佛國土而無一國土可淨然後吹劫火吸風輪一
0675a16: 為無量無量為一於一微塵包裹十虛正眼看來大
0675a17: 似隔靴搔痒猶未親得受用在大眾如何是親得受
0675a18: 用的事良久云井底螺螄吞大象。
0675a19: 住弁山龍華寺示眾夫道絕方所非趣向之所能到
0675a20: 禪離視聽非耳目之所能及晃晃焉迥出思議之表
0675a21: 歷歷然永超是非之端直饒荊軻聶政莫能施其勇
0675a22: 烏獲孟賁不能加其力苟能直下承當始知本來是
0675a23: 佛是以洞山睹水影而悟徹太原孚聞鼓聲而了明
0675a24: 靈雲見桃香嚴擊竹莫不於六根門頭了此一段大
0675a25: 事然此大事不拘賢愚不肖蠢動含靈無所欠少若
0675a26: 是箇決烈漢子只教一念無為千差坐斷不須結制
0675a27: 而一期圓滿勿勞斂念而萬行具足其或未然以今
0675a28: 日為始發大精進奮大勇猛不顧危亡不計年月以
0675a29: 悟為期儻或一旦豁然始知本來現成可以報父母
0675a30: 養育之恩可以酬師長提攜之德豈不慶快平生若
0675b01: 也遲疑山僧曾記雲門師翁有一偈今晚拈出舉似
0675b02: 諸兄挺起脊梁生鐵鑄放下面皮莫回顧猶如香象
0675b03: 脫金鎖若不如是何劫悟。
0675b04: 示眾九層之臺起於壘土千里之行在於初步今晚
0675b05: 是結制之初不拘堂內堂外務要箇箇起大精進發
0675b06: 大勇猛憤大信力立大勢願痛念生死徹法源底直
0675b07: 至於不疑之地而後已或在諸方學得尖新語句巧
0675b08: 玅知見乃至賓主玄要句偏正回互句有句無句是
0675b09: 句非句死句活句一百八句盡情收來束朿作一團拋
0675b10: 向太湖波底更莫回顧打掃得胸中乾乾淨淨虛虛
0675b11: 廓廓然後提起箇木參話頭如秉吹毛寶劍相似佛
0675b12: 來也揮魔來也揮只教心心無間念念無虧纖塵不
0675b13: 立前後際斷此是放身命處此是罷參處尤不可認
0675b14: 著一機一境一拳一喝以當平生須知有古人無量
0675b15: 差別因緣無邊差別門庭一一透過始得所以釋迦
0675b16: 老子從無量劫來難行能行難忍能忍乃至三千大
0675b17: 千世界無有芥子許不是捨身命處是以福足慧足
0675b18: 故云兩足尊也大眾如是行到如是見到則不負梯
0675b19: 山航海尋師擇友一片苦心堪報不報之恩共助無
0675b20: 為之化珍重。
0675b21: 示眾古人道祖師西來只是要覓一箇不受惑的人
0675b22: 者般說話早已剖腹剜心傾腸倒肺只要諸人當面
0675b23: 會取不須他求何也你欲求佛求祖則被佛祖所惑
0675b24: 窮玄體玅則被玄玅所惑至於菩薩被六度萬行所
0675b25: 惑緣覺聲聞被十二因緣四諦所惑天人阿修羅被
0675b26: 福報瞋恚所惑地獄三途被苦惱業障所惑所謂貪
0675b27: 他一粒米失卻半年糧是也有等人纔聞與麼道即
0675b28: 便經也不看佛也不禮行也不行福也不作話頭也
0675b29: 不參一味死堆堆地謂之一切不著若恁麼縱是佛
0675b30: 祖也惑亂不動我殊不知不是者箇道理早已錯會
0675c01: 了也大眾畢竟如何是不受惑的人良久云相逢目
0675c02: 說三分話未可全拋一片心。
0675c03: 至天醫禪院請示眾昔年曾向此中過今日重逢話
0675c04: 更多欲識目前端的意數株古柏挂煙蘿大眾還會
0675c05: 麼果是頂門具眼腦後見腮的自然未舉先知未言
0675c06: 已曉儻是箇瞇瞇懵懵懂懂的只得從頭註破
0675c07: 此天醫蘭若山僧昔年曾到紺宇巍峨僧眾濟濟誠
0675c08: 為湖城一梵剎也自兵燹之後雲廚傾頹清眾寥落
0675c09: 雖則廢之有時實乃興之在人古云為眾如為己身
0675c10: 彼此事辦情念若同道念成佛久矣為己者貪圖口
0675c11: 腹滋養四大為子孫計是也為眾者綱維內外黼黻
0675c12: 叢林接待往來招賢納眾是也情念者日營於聲色
0675c13: 貨利時逐於妻財子祿不知厭足孳孳於念是也道
0675c14: 念者痛念生死回心向道悲佛法之難期惜光陰之
0675c15: 迅速紹隆正宗續佛慧命是也大眾若將為己反於
0675c16: 為眾之切情念移於道念之中如是則無事不辦無
0675c17: 願不遂何患法門之不興道業之不成豎拂云只如
0675c18: 者箇還是情念耶道念耶劍為不平離寶匣藥因救
0675c19: 病出金瓶。
0675c20: 示眾十方世界諸眾生念念皆證善逝果彼既丈夫
0675c21: 我亦爾何得自輕而退屈此事人人本具箇箇不無
0675c22: 良由一切眾生隨境飄流迷己逐物所以聞不出聲
0675c23: 見不越色處處牽纏時時罣礙又如春蠶作繭自縈
0675c24: 自縛秋蛾赴火自燒自爛皆是自生輕賤自生退屈
0675c25: 若是夙有靈骨一聞此說直下擺脫塵勞掀翻世網
0675c26: 一念無為十方坐斷孤迥迥峭巍巍淨裸裸赤灑灑
0675c27: 隨處逍遙任運放曠富不為樂貧不為憂貴不為榮
0675c28: 賤不為辱人我是非不能動其心好惡長短不為奪
0675c29: 其志達則兼濟天下不達則獨善其身彼既丈夫我
0675c30: 亦爾何差別之有雖然猶是途路中事大眾還知到
0676a01: 家受用處麼霜月雲開千戶曉木樨風送滿城香。
0676a02: 示眾舉洞山云堪歎今時學道流千千萬萬認門頭
0676a03: 恰似入京朝帝主祇到潼關即便休古人與麼道大
0676a04: 似胸納須彌眼空四海但知有己不知有人弁山也
0676a05: 有四句不唯與洞山相見亦要與諸人出氣堪羨滿
0676a06: 堂學道流英雄怎肯認門頭玄途鳥道俱掀卻北斗
0676a07: 藏身笑不休喝一喝云還有不甘者麼問格外提持
0676a08: 即不問如何是堂奧中事師云言前無的旨句後絕
0676a09: 追尋進云既是鴛鴦繡出從君看因甚不把金鍼度
0676a10: 與人師云當陽未得機先手恐向人前亂舉揚僧一
0676a11: 喝師直打出。
0676a12: 除夕示眾昔北禪烹露地白牛唱村田樂與眾分歲
0676a13: 弁山亦無露地白牛可烹亦無村田樂可唱今晚聊
0676a14: 請幾位無情上座為諸人發明現前一著子大眾會
0676a15: 麼龍岡蜿蜒奔騰起伏有時斂爪藏牙拏雲攫霧獅
0676a16: 崖磊落氣勢稜層風生則哮吼驚人日出則繡毬輥
0676a17: 地寶珠池澂澂湛湛觸目生輝夜浸滿天之星斗朝
0676a18: 映花裏之樓臺離婁莫能窺罔象安可得花石澗玲
0676a19: 玲瓏瓏涵光燦麗波翻爛熳之春魚戲萍藻之影王
0676a20: 維徒羨其巧僧繇莫加其工牧唱樵歌於天井嶺上
0676a21: 鳥啼花發於嘯月臺邊象王峰斂鼻高眠彌勒峰披
0676a22: 襟默坐松竹風敲時戛笙簧之韻雲霞曉散空懸錦
0676a23: 繡之圖物物闡明向上頭頭揭示全提於斯會得一
0676a24: 任痛飲曹山酒饑餐雲門餅可謂無來無去無故無
0676a25: 新自昔至今未曾動著雖不曾動著又不妨應箇時
0676a26: 節大眾且道是甚麼時節燭燦金花爐篆煙團圞共
0676a27: 話興忘眠今宵莫當尋常過彈指韶光又一年。
0676a28: 住大能仁寺入院當晚示眾學道先須有悟由還如
0676a29: 爭鬥快龍舟雖然舊閣閑田地一度贏來方始休諸
0676a30: 禪德只如者片田地自從威音那畔以至今日本自
0676b01: 圓成了無欠缺蓋緣此事不明爭人競我說是論非
0676b02: 妄立疆界不惟荒了田園亦乃失卻祖券能仁今晚
0676b03: 要與諸人拆去藩籬不留牆塹都盧共為一箇大圓
0676b04: 覺伽藍使一切人經行坐臥喫飯穿衣迎賓待客周
0676b05: 旋動容總在裏許了無爾我之跡安有彼此之情如
0676b06: 大能仁相似昔年失人廢為俗舍今日得人頃作叢
0676b07: 林所謂消長有數克復在人誠能如是非獨自己道
0676b08: 業成辦且不負德公長者無量老宿一番捐金之誠
0676b09: 肯綮之力諸禪德且道如何是安家立業一句相交
0676b10: 若似初相識到老終無怨恨心珍重。
0676b11: 住雲門顯聖寺收稻畢示眾者一著子正如種稻相
0676b12: 似若也種子夾雜人力怠惰耕種不深風雨不時兼
0676b13: 之操三歇五一暴十寒非唯焦芽敗種亦乃荒卻祖
0676b14: 父田園正所謂空守荒田朢有收若是成家立業漢
0676b15: 子先要種子真實工力勤健耕也宜深種也以時鼓
0676b16: 之以雷霆潤之以風雨除其荒薉耘其稊稗然而未
0676b17: 有苗而不秀秀而不實者矣是以今日收穫到家不
0676b18: 唯大眾饘粥有繼倉廩生色可謂工不浪施昔百丈
0676b19: 展兩手而說大義仰山插鍬而人數分明地藏道任
0676b20: 他諸方商量浩浩地不如我者裏種田博飯喫大眾
0676b21: 只如種田博飯喫還有為人處也無良久云不是飽
0676b22: 參人不知。
0676b23: 住善權寺起偃柏示眾積代塵埋久今朝特地開理
0676b24: 彰時節至臘盡喜春回其偃也雷輷電擊雲行雨施
0676b25: 蓋揭當陽之玅用其起也誅茅闢土舞钁揮鍬盡顯
0676b26: 格外之真機如是則昔日因地而倒亦未曾倒今日
0676b27: 因地而起亦未曾起可謂無倒無起無動無靜非故
0676b28: 非新非變非遷佛祖以之而退位鬼神以之而潛蹤
0676b29: 萬化隨施百無禁忌大眾且道憑箇甚麼以钁頭鋤
0676b30: 地三下云千年偃柏今朝起萬古徽猷絕覆藏。
0676c01: 小參
0676c02: 住嘉定昭慶寺周護法薦室請小參金風乍起玉露
0676c03: 初垂黃葉飄而真機露白雲散而面目彰性若虛空
0676c04: 不生不滅體似金剛無變無異本自圓成不假莊嚴
0676c05: 所以道一念回光即同本得豈待獻珠而成佛聞懺
0676c06: 以生天直得渾忘尊貴紅輪那墜於澂潭不守功勳
0676c07: 金鳳安棲於靈木雖然如何是超凡入聖一句擊拂
0676c08: 云閨閣掀翻絕滲漏金蓮隨處任徘徊。
0676c09: 洞庭山席啟兆薦考請小參身從無相中受生猶如
0676c10: 幻出諸形像幻人心識本來無罪福皆空無所住豎
0676c11: 拂云今日過去古佛特為太僕少卿亞中大夫寧侯
0676c12: 席公現大神變放大光明轉大法輪作大佛事即將
0676c13: 娑婆世界山林谿澗溝壑瓦礫荊棘坑坎堆阜便利
0676c14: 不淨一時變為金銀琉璃硨磲瑪瑙珊瑚琥珀金繩
0676c15: 界道金沙布地七寶行樹八功德水寶網交羅天樂
0676c16: 自響鸚鵡舍利迦陵頻伽白鶴孔雀情與無情一時
0676c17: 共演無生法忍何謂無生法忍不見一法生相不見
0676c18: 一法滅相不見一法去來相不見空相有相煩惱相
0676c19: 無明相諸佛相眾生相菩提涅槃相三際平等一道
0676c20: 情虛正恁麼時直得盡虛空遍法界都盧是箇當人
0676c21: 正體自己光明於中所有無量香水海無量華藏界
0676c22: 無量佛剎無量樓閣無量莊嚴無量寶聚無量眷屬
0676c23: 總在一毛孔中一切毛孔亦復如是所謂十世古今
0676c24: 始終不離於當念無邊剎海自他不隔於毫端然後
0676c25: 回觀三萬六千頃之浩渺七十二峰頭之巍峨又不
0676c26: 啻艸頭一滴毛端一塵於其廣狹高低烏得較量豈
0676c27: 不為奇特中奇特殊勝中殊勝雖然須知更有轉身
0676c28: 一路始得揮拂云斫卻月中桂清光轉更多。
0676c29: 住青龍隆福寺小參佛法祇在日用處在迎賓待客
0676c30: 處在喫茶喫飯處在語言動問處所作所為處你纔
0677a01: 舉心動念又不是了也古人恁麼慈悲與你分明說
0677a02: 破你若於二六時中不起一念自然常光現前無一
0677a03: 絲毫遮障無一絲毫蓋覆盡大地無一處不是佛法
0677a04: 豈待山僧鼓兩片皮方名說法即今目前青松奏瑟
0677a05: 修竹鳴絃嫩柳抽絲梅花吐玉門外群峰露清淨之
0677a06: 法身屋後流水舒廣長之舌相以及樵歌牧唱燕語
0677a07: 鶯啼風柯月渚牆壁瓦礫情與無情共轉法輪可謂
0677a08: 塵說剎說熾然說無間歇者裏一念瞥地正好休去
0677a09: 歇去放身命去有何禪道可學工夫可做佛可成但
0677a10: 只隨緣放曠任性自適復有何事雖然正眼看來猶
0677a11: 是那寒蟬抱枯木的活計直須頭頭上了物物上通
0677a12: 只喚作了事的人終不喚作尊貴尊貴一路自別是
0677a13: 以曹山立三種墮一曰類墮二曰隨墮三曰尊貴墮
0677a14: 何謂類墮了卻那邊還來者裏行履雖作畜生行不
0677a15: 行畜生事故曰類墮頌云負鞍銜鐵久亡疲拖水何
0677a16: 妨又帶泥正恁麼時原不昧青黃滿目卻云誰何為
0677a17: 隨墮了道人於一切時中超情離見騎聲蓋色不滯
0677a18: 一隅故曰隨墮頌云闤闠堆頭好避秦笙歌叢裏且
0677a19: 安身了知聲色非聲色聲色從來不礙人何謂尊貴
0677a20: 墮不居正位寧守大功取正命為食故曰尊貴墮頌
0677a21: 云等閒慵坐黃金殿那復低垂翡翠簾六國遍遊人
0677a22: 不識夜深倒著破藍衫三墮且置即今曹山卻在甚
0677a23: 麼處顧左右云看看擲拂子歸方丈。
0677a24: 吳太史建道場請小參鐘鼓交參大啟圓通之戶香
0677a25: 雲繚繞豁開華藏之門左之右之全歸寶所舉足下
0677a26: 足無非覺場圓音落落而無窮玅境重重而不盡於
0677a27: 斯會得不妨掉臂即行若也未然試看缽盂安柄○
0677a28: 大眾看看過去無量諸佛現在無量諸佛未來無量
0677a29: 諸佛盡於此中一時出現復有無量聲聞羅漢諸大
0677a30: 菩薩而為眷屬爾時諸佛各各坐寶蓮花放大光明
0677b01: 作大佛事出廣長舌相遍覆三千大千世界異口同
0677b02: 音而作是言善男子諦聽今是吳護法發希有心作
0677b03: 大佛事冤親普利幽顯均資所獲功德不可思議智
0677b04: 慧不可思議莊嚴不可思議眷屬不可思議利益不
0677b05: 可思議復有如是不可思議因緣特來至此而作證
0677b06: 明說是語已於彈指頃還歸本土大眾還見麼還聞
0677b07: 麼既見既聞現前有何祥瑞揮拂云千指回環繞法
0677b08: 筵真風覿面不勞宣桂開地布黃金粟蘆擁江飛白
0677b09: 雪天五彩祥麟來日下千年銀鶴舞庭前今朝喜遇
0677b10: 清秋節歌舞樓臺月正圓。
0677b11: 住弁山龍華寺小參六門把定絕追攀畫夜爐錘煉
0677b12: 聖凡縱向箇中能透得○須知更有者重關結制不
0677b13: 覺七日眾中有透關者麼誠能來歷清楚公驗分明
0677b14: 一任掉臂而行若是雞鳴狗盜妄通消息不免罪犯
0677b15: 邏人之手今日弁山不惜眉毛為眾協力直得八字
0677b16: 打開總教已過關者未過關者一齊縱橫去也大眾
0677b17: 且道關在甚麼處拈拄杖一時打散。
0677b18: 至平政院請小參本是弁山山裏人暫為寶筏堂中
0677b19: 客清風明月兩悠悠城市山林總不隔隔不隔擬議
0677b20: 重添眼裏屑豎拂云諸仁者者裏徹去正好入廛垂
0677b21: 手接物利生雖在十字街頭不離於孤峰頂上雖在
0677b22: 孤峰頂上不離於十字街頭只如截斷兩頭中間不
0677b23: 立又如何話會須知遠煙浪別有好商量。
0677b24: 住大能仁寺除夕小參去歲華林辭舊臘今宵越國
0677b25: 送殘年現前佛法如親薦日月何曾有變遷所以古
0677b26: 人道深山嶮崖有深山嶮崖中佛法紅塵鬧市有紅
0677b27: 塵鬧市裏佛法向住弁山時只見碧嶠雲生寒潭月
0677b28: 印魚遊水面穿花石而徘徊猿嘯松梢戲紫藤而跳
0677b29: 躑芒鞋拖幽蕙之香袈裟染煙嵐之色曉隨芳艸去
0677b30: 晚逐落花回野鳥關關善談實相流泉咽咽恒演真
0677c01: 常渾忘歲月並不知有人問世今住能仁時只見越
0677c02: 城壘壘樓閣層層鐘鼓雜管絃之聲燈火連車馬之
0677c03: 道錦衣公子鳴鑾佩玉於花街紅粉佳人玅舞清歌
0677c04: 於畫館酒樓上不礙明心肉案頭何妨見道所謂浩
0677c05: 浩紅塵裏頭頭是故人大眾且道深山嶮崖中佛法
0677c06: 與鬧市紅塵裏佛法還有差別也無若道有動靜未
0677c07: 忘若道無菽麥不分於此薦得今晚一任諸人打禾
0677c08: 山鼓輥雪峰毬唱新豐曲弄雲嵒師子亦不虛度一
0677c09: 年山僧分付典座細切清風薄明月爛煮泥牛活
0677c10: 剝玉兔滿盤托出與諸人分歲還有其人麼若也未
0677c11: 然但知事逐眼前過不覺老從頭上來。
0677c12: 居士誕日請小參鑑水澂渟涵萬象而靡滲越山峻
0677c13: 峙歷塵劫而不磨高超有頂之天迥出威音之外巍
0677c14: 巍乎蕩蕩乎不可得而思議焉大眾委悉麼今是居
0677c15: 士華誕叵耐能仁淡薄無物為壽權借須彌為舌虛
0677c16: 空為口宣說維摩不二法門即時十方世界山河國
0677c17: 土艸木叢林有情無情異口同音讚言善哉善哉希
0677c18: 有希有大眾何謂希有上大人丘乙己化三千七十
0677c19: 士尒小生八九子擊拂云佳作仁可知禮也。
0677c20: 小參眉間挂劍須是其人肘後懸符還他作者苟能
0677c21: 如是斧子正好磨礱折腳鐺信手提挈雞足分燈
0677c22: 乃萬人之榜樣景純夜夢實千載之嘉猷綱紀以此
0677c23: 而明規繩以此而整可以和融內外燮理陰陽共鑒
0677c24: 人天眼目同闡佛祖風規又古云若立一塵家國興
0677c25: 盛不立一塵家國喪亡且道立者是不立者是從前
0677c26: 汗馬無人識只要重論蓋代功。
0677c27: 住雲門顯聖寺入院當晚小參大廈之材非一丘之
0677c28: 木千金之裘非一狐之腋錦繡之美非一縷所成簫
0677c29: 韶之樂非一音能和到者裏正好同其心協其力黼
0677c30: 黻叢林綱維大眾彼此無殊動靜一致扇祖風於界
0678a01: 外耀佛日於天心詎不為法社之股肱宗門之良弼
0678a02: 者哉更有慧命永繼一句又如何道惟祈此際同舒
0678a03: 力共挈當年折腳鐺。
0678a04: 小參蜾蠃負螟蛉而為子蜘蛛網蜻蜓以充食貓狸
0678a05: 慣愛捉鼠鸚鵡生就能言雞以報曉犬以司夜至於
0678a06: 蠢蠢肖翹不教而能悉具無師自然之智唯有衲僧
0678a07: 家隔山見煙便知是火隔牆見角便知是牛及乎問
0678a08: 著衣線下事十箇有五雙目瞪口啞且道病在於何
0678a09: 只為情關深閉識鎖難開時時似念水之龜處處若
0678a10: 奔燄之鹿如來說為可憐憫者此也到此只須腦後
0678a11: 開隻眼一覷覷破始知世界未有之先諸佛未出之
0678a12: 際達磨未來之時早有者箇消息大眾畢竟是箇甚
0678a13: 麼消息驀豎拂云只者是。
0678a14: 住皋亭山佛日寺當晚小參為眾如為己身彼此事
0678a15: 辦道念若同情念成佛久矣古人者般說話正是棒
0678a16: 打石人頭嚗嚗論實事諸兄弟固肯將為己切於為
0678a17: 眾道念易於情念管教禪不待參而自悟道不待修
0678a18: 而自成可以轉凡成聖點鐵為金何患法門不振祖
0678a19: 道不揚然此猶是衲僧尋常活計須知衣線下別有
0678a20: 事在如何是衣線下事佛法無多子久長難得人復
0678a21: 舉同安丕禪師因僧問如何是和尚家風丕云金雞
0678a22: 抱子歸霄漢玉兔懷胎入紫微忽遇客來將何祗待
0678a23: 丕云金果早朝猿摘去玉花晚後鳳銜來乃云同安
0678a24: 丕祖大似轉輪聖王百寶隨身千子圍遶忒煞賣富
0678a25: 今有問如何是新佛日家風山田脫粟飯野菜澹黃
0678a26: 虀再問客來將何祗待喫則從君喫不喫任東西眾
0678a27: 兄弟且道富貴家風好清儉家風好竿頭絲線從君
0678a28: 弄不犯清波意自殊。
0678a29: 住國山善權寺當晚小參山前一片閒田地叉手叮
0678a30: 嚀問祖翁幾度賣來還自買為憐松竹引清風大眾
0678b01: 者片田地從本以來無古無今無成無壞了無疆界
0678b02: 之分亦無彼此之辨良由一切眾生迷己逐物背覺
0678b03: 合塵無明之艸隨識浪而滋生般若之苗逐境風而
0678b04: 凋悴是以三世諸佛歷代祖師以及天下老古錐興
0678b05: 慈運悲建宗立旨種種方便種種施設用盡許多婆
0678b06: 心無非發明者片田地而已己若要搆取者片田。
0678b07: 須共出手眼戮力精勤渾忘人我泯絕是非內不見
0678b08: 有根塵意想外不見有大地山河孜孜矻矻年深月
0678b09: 久地一聲始知者片田地本來現成不從人得雖
0678b10: 然也要收得祖翁原本契書始得大眾將甚喚作原
0678b11: 本契書路遙知馬力日久見人心。
0678b12: 小參眾兄弟連日發憤打七欲明生死大事不覺瞬
0678b13: 息之間七日已己竟今且同你衣線下還曾相應麼腳
0678b14: 跟下還曾穩當麼涅槃心差別智還曾明得麼一切
0678b15: 佛祖言句還曾不疑麼一切逆順境界還曾過得麼
0678b16: 人我是非生死去來利衰毀譽稱譏苦樂還曾不動
0678b17: 心麼乃至於一切時中舉措施為還曾寤寐一如動
0678b18: 靜不二麼直饒你到者般田地此名塵勞暫息少得
0678b19: 輕安未是到家活計所以經中道縱滅一切見聞覺
0678b20: 知內守幽閒猶為法塵分別影事何況人我山高是
0678b21: 非海深雌黃交戰於胸中妄念紛飛於意地直須絕
0678b22: 名利忘人我大死一番方堪湊泊不見黃面老子棄
0678b23: 金輪之寶位舍萬乘之尊榮入雪山修苦行六年睹
0678b24: 星始成正覺神光參初祖於少林夜跪雪中利刀斷
0678b25: 臂遂獲印可浮山遠不以撒灰潑水而動念五祖演
0678b26: 不以毀辱詆訾乃二其心從上先德為法忘軀十折
0678b27: 九剉其道念愈固千鎚百鍊其光彩彌新可謂人天
0678b28: 模範今古標榜豈似而今纔入叢林戴高簷帽穿厚
0678b29: 底鞋擊絲絛曳長裙以房舍穩便為安逸飲食次第
0678b30: 為快活到處作模作樣便道我是禪師被人頂門一
0678c01: 鎚不覺直下粉碎此乃是磁器禪琉璃禪有甚用處
0678c02: 是為真可憐愍者如此修行正是蒸沙作飯縱經塵
0678c03: 劫終不能得現前兄弟欲要急切相應慎勿效顰此
0678c04: 輩只須按下雲頭痛著精彩勿論年月以悟為期況
0678c05: 我善權山水頗佳風景不俗古洞幽深長松偃蓋喜
0678c06: 清韻之悠揚珍禽弄舌樂佳味之恬淡幽蕙生香頭
0678c07: 頭則迦葉門風步步則文殊智地實為初機之方便
0678c08: 亦乃助道之因緣山僧者般說話正是嚼飯萎嬰兒
0678c09: 明眼人前不免一笑到者裏直須壁立萬仞截斷千
0678c10: 差上無攀仰下絕己躬八風吹不動群魔攪不渾鞭
0678c11: 起泥牛回途復玅喚醒石女轉位施功大用現前不
0678c12: 存軌則以塵勞為伴侶將魔外作眷屬是非海裏高
0678c13: 建法幢人我山頭弘揚祖道所謂我為法王於法自
0678c14: 在大眾還委悉麼良久云孟春猶寒各自歸堂。
0678c15: 住維揚善慶禪院當晚小參寒梅破玉放開劫外春
0678c16: 風岸柳舒金漏洩當人境界會得者理無二致不會
0678c17: 者事有千差諸昆仲於此會得可以總法界為一家
0678c18: 促塵劫為一念直得無我無人何彼何此盡虛空都
0678c19: 盧是箇圓覺大伽藍無量法門以之而透脫百千三
0678c20: 昧以之而現前恒沙解脫以之而無礙到恁麼時正
0678c21: 好向我祖師門下共出隻手煮無米飯炊不溼羹接
0678c22: 待十方往來然後與他拈卻炙脂帽子脫卻鶻臭布
0678c23: 衫使一切人作箇灑灑落落的衲僧如是功德豈不
0678c24: 博哉然此猶是功行邊事須知更有佛祖不傳向上
0678c25: 一著子始得諸昆仲要知向上一著子麼良久云佛
0678c26: 法無多子久長難得人。
0678c27: 薦師請小參古云生則畢竟生死則實不死既云不
0678c28: 死未審盤谷去世半月大眾還知他的落處麼果能
0678c29: 知得方許你說一切諸佛皆如幻化一切國土皆猶
0678c30: 影響一切眾生亦是假名一切涅槃悉如昨夢到者
0679a01: 田地不離煩惱而證菩提不斷塵勞而成正覺不出
0679a02: 魔界而入佛界不離薉邦而即淨邦驢胎馬腹皆為
0679a03: 道場柳巷花街任作佛事所謂諸佛眾生皆為賸語
0679a04: 有何生死去來之相塵勞煩惱之纏今因自警請法
0679a05: 薦師適來善慶如是說大眾如是聽坐立儼然見聞
0679a06: 不昧畢竟盤谷得何受用喝一喝云撒手無依千聖
0679a07: 外銀河影裏泛慈航。
0679a08: 　　　吳士林谷澤孫耀龍心泰行真行滿行雄
0679a09: 　　　慶玅寂定彬雅備資敬刻
0679a10: 　　百老和尚語錄第十三卷
0679a11: 百愚斯禪師語錄卷第十三
