0646c01: 百愚斯禪師語錄卷第七
0646c02: 住國山善權寺嗣法門人智操
0646c03: 住青龍隆福寺嗣法門人智湛　編次
0646c04: 住越州大能仁禪寺語錄
0646c05: 順治壬辰秋在青龍隆福寺受請入院。
0646c06: 三門彌勒樓閣彈指方開大解脫門互古如斯顧左
0646c07: 右云霧涌霞蒸無窒礙龍驤鳳翥一時來。
0646c08: 佛殿碧玉階前黃金殿上覿面相逢當仁不讓喝一
0646c09: 喝作禮三拜。
0646c10: 伽藍內護外護互相佐助更有一言聊為露布若要
0646c11: 佛法興隆四事先須完具。
0646c12: 祖師西乾一花震旦現瑞惹得兒孫鼓粥飯氣畢竟
0646c13: 以何為驗爇香云揭諦揭諦波羅揭諦。
0646c14: 方丈據斯室也權衡佛祖陶誘人天行斯令也活捉
0646c15: 獰龍生擒虎兕直饒分金鋀於言下辨邪正於棒頭
0646c16: 較量將來猶是尋常事且如何是格外提持橫按拄
0646c17: 杖云天下衲僧跳不出。
0646c18: 開堂拈疏云大眾見麼五車莫能載三藏安可收百
0646c19: 千三昧無量玅義總向者一毫頭上漏洩了也。
0646c20: 法座者箇所在三世諸佛不敢正坐歷代祖師只可
0646c21: 傍居且道是甚麼人行履處喝一喝便陞座拈香祝
0646c22: 聖畢懷中出香云此一瓣香類不齊混不得嗅著則
0646c23: 鼻穿觸之則腦裂第五回供養本府蕺山戒珠堂上
0646c24: 瑞白雪老和尚用酬法乳之恩就座白椎竟師云架
0646c25: 養由箭垂任氏鉤中則穿楊破的得則修鯨巨鰲拈
0646c26: 拄杖云新能仁無此閒家具唯有木上座要與諸人
0646c27: 相見問弁嶽峰移秦朢前鐵輪一線碧雲牽未審兩
0646c28: 峰相見說甚麼師云鑑湖波底火雲飛進云萬仞峰
0646c29: 前句不與白雲齊師云你道甚麼進云一言迥出青
0646c30: 霄外直得崑崙顛倒走師打云情知不是弄潮人乃
0647a01: 云峨峨寶殿八面玲瓏晃晃珠簾千光掩映鐘聲徹
0647a02: 閭閻之夢佛火騰斗牛之墟頭頭共闡宗乘物物全
0647a03: 彰祖令門風廣大迥絕遮攔苟能直下承當正好全
0647a04: 身擔荷鬧市叢中不礙安禪嵯峨峰頂何妨鼓櫂拈
0647a05: 莖艸涌出瓊樓玉殿施滴水化作乳酪醍醐直教螻
0647a06: 蟻醯雞共現遮那之玅相艸木纖芥同轉不退之法
0647a07: 輪速證無為敷揚聖化良久云會麼掀翻玅解求知
0647a08: 己撥轉機關見太平復舉僧問投子如何是諸佛出
0647a09: 世一大事因緣投云今日尹司空請老僧開堂乃云
0647a10: 諸方號投子有逸群之辯被者僧一拶直得七花八
0647a11: 裂了也今日有問能仁如何是諸佛出世一大事因
0647a12: 緣但道石女三更挑蜀錦木童日午剔金燈大眾且
0647a13: 道與古人是同是別結椎下座。
0647a14: 結制上堂秦朢峰撐天拄地清涼塔摩古盪今白雲
0647a15: 并而莫齊明月照而無影不落功勳渾超向背說甚
0647a16: 身心安居平等性智便可高揖釋迦不拜彌勒一任
0647a17: 長連床上舒腳橫眠作箇灑灑落落閒道人去儻或
0647a18: 半信半疑能仁別開一副新爐只教諸人按下雲
0647a19: 頭通身煆煉一番始得何故不見道世念一毫鎔不
0647a20: 盡功名捷徑在煙霞。
0647a21: 啟建水陸道場請上堂震法雷擊法鼓布慈雲兮灑
0647a22: 甘露龍象蹴蹋潤無邊三乘五性皆惺悟卓拄杖云
0647a23: 法雷已震法鼓已擊諸人還徹也未果能徹去華藏
0647a24: 界中不妨遊戲毘盧頂上一任縱橫拈一花而供養
0647a25: 無量如來施一塵而包含無量世界作空華之佛事
0647a26: 興水月之道場於一毫端現寶王剎坐微塵裏轉大
0647a27: 法輪普令在會男女緇素諸天魔梵水陸空行毛群
0647a28: 羽族共悟真常同臻覺岸靈山一會今日猶在雖然
0647a29: 唯有能仁拄杖子不在裏許因甚如此卓一卓云他
0647a30: 家自有通霄路。
0647b01: 上堂藏舟於壑藏山於澤乃至藏天下於天下卓拄
0647b02: 杖云適來拄杖子變作娑竭大龍一時攪動三千大
0647b03: 千世界上至有頂下及水際其中所有山河國土諸
0647b04: 佛眾生一口吞盡了也諸禪德還覺也未若也不覺
0647b05: 不知不如歸堂去莫被雨打溼眉毛好。
0647b06: 水陸道場圓滿上堂實際理地不立纖塵功德林中
0647b07: 那舍一法那舍一法處而千機俱寢不立纖塵時而
0647b08: 六度齊彰苟能如是朝往西天暮歸東土終日行而
0647b09: 無所行喝碎虛空踢翻大海終日作而無所作以法
0647b10: 界為伽藍盡虛空作寶所宏開大施之門共建無遮
0647b11: 之會擇火拈香總在裏許獻花酌水不離其中步步
0647b12: 無非玅用頭頭獨露神通攝剎海於毫端融聖凡於
0647b13: 一念直得河沙含識共悟無生法界有情同圓種智
0647b14: 雖然只如功德圓滿佛事周隆又如何道金雞抱子
0647b15: 歸霄漢玉兔懷胎入紫微。
0647b16: 至顯聖請上堂王令稍嚴誰敢犯禁祖師門下密不
0647b17: 通風適承方丈和尚慈命固不獲辭暫為諸兄聊露
0647b18: 一線有激揚者不妨請出問逢強即弱遇柔即剛未
0647b19: 是好手忽遇作家不犯鋒鋩又作麼生師云你像似
0647b20: 箇作家進云知心有幾人師云又恁麼去進云若不
0647b21: 藍田射石虎幾乎誤殺李將軍師云看老和尚分上
0647b22: 乃云栴檀林裏鬱密森森獅子窟中爪牙凜凜耶水
0647b23: 千尋而莫測爐峰萬仞而奚攀不唯門風高峻抑且
0647b24: 殊特非常躑躅影響不勞向前異目超宗方堪承紹
0647b25: 若如是也一任橫拈寶劍倒握金錘縱橫逆順鬼神
0647b26: 莫知其蹤瀟灑風流佛祖罔測其源可以作尊中之
0647b27: 尊主中之主發一言而千峰落色露一機而萬派朝
0647b28: 宗四眾聞之魂飛諸方見之膽喪正恁麼時如何委
0647b29: 悉揮拂云但能不觸當今諱也勝前朝斷舌才。
0647b30: 至蜀阜啟明和尚請上堂垂浸月鉤慣釣鯨鯢張恢
0647c01: 天網羅籠鳳鷟琢磨良玉煆煉精金曲成萬物而不
0647c02: 為其巧化溢天地而不伐其功更與一切人挫其銳
0647c03: 解其紛虛而往實而歸此是蜀阜和尚土苴緒餘能
0647c04: 仁到來作何去就所謂代大匠斲者希有不傷手矣
0647c05: 拈拄杖云幸有箇木上座在且道木上座說箇甚麼
0647c06: 即得卓一卓云不會作客難為主人。
0647c07: 冬至上堂密室灰飛寒江解凍岸柳回青隴梅破夢
0647c08: 此是小往大來否極泰興陰陽消長自然之理唯有
0647c09: 衲僧家見處不然鵠不自白烏不自黑松不自直棘
0647c10: 不自曲熱則各自熱寒則各自寒昨夜冷灰裏一粒
0647c11: 豆爆驚得堂中聖僧浹背汗流鼻孔裏飛出箇蠮螉
0647c12: 子鼓翼徘徊似我似我然後變作箇衝天俊鷂飛過
0647c13: 新羅國去了也爾等孟八郎還見麼此言如不信更
0647c14: 請問庖羲。
0647c15: 顯聖三老和尚至引座卓拄杖云大眾還知者消息
0647c16: 麼今日地搖六震天雨四花所謂曼陀羅華摩訶曼
0647c17: 陀羅華曼殊沙華摩訶曼殊沙華復有樓閣雲寶蓋
0647c18: 雲幢幡雲帝青雲光明雲大光明雲即時無量國土
0647c19: 為一國土無量光明為一光明無量莊嚴為一莊嚴
0647c20: 如寶絲網交光相羅直得蕺山亭踊躍歡喜不覺
0647c21: 跳上兜率內院撞著彌勒菩薩鼻孔彌勒問曰仁者
0647c22: 有何因緣而來至此蕺山亭答曰今日是顯聖老和
0647c23: 尚枉顧能仁非獨人天獲慶亦乃緇素沾恩彌勒合
0647c24: 掌曰善哉善哉大眾如信不及即今老人現在方丈
0647c25: 特為請出說西來大意。
0647c26: 蜀阜啟明和尚至引座倒捋猛虎鬚謾誇好手活截
0647c27: 驪龍角猶乃傷鋒指石為玉亦涉功能驅佛使魔不
0647c28: 名奇特須知別有尊貴一路始得而今兄弟家將一
0647c29: 箇乾蘿蔔頭禪以為奇貨逢人賣弄到處矜誇此乃
0647c30: 病在膏肓不堪醫治非但山僧無如之何縱饒盧醫
0648a01: 扁鵲只得拱手而退今日幸有蜀阜法兄不吝玉趾
0648a02: 光降蓬門卻是諸人莫大造化何也藥逢善見方為
0648a03: 玅病遇耆婆始是奇。
0648a04: 臘八上堂經中道身口意清淨名為佛出世三業不
0648a05: 清淨名為佛滅度能仁道身口意清淨名為佛滅度
0648a06: 三業不清淨名為佛出世且道經中道的是能仁道
0648a07: 的是者裏分析得出可與釋迦老子同行同住同坐
0648a08: 同臥同成正覺分析不出莫怪能仁換卻諸人眼睛
0648a09: 大眾風冽冽霧漫漫隆冬滴水便成團凍得烏龜爬
0648a10: 上壁變為白鶴舞林端忽逢鐵拐李倒跨入長安
0648a11: 曲滄浪猶未罷不知已過汨羅灣喝一喝下座。
0648a12: 上堂梅開臘盡寒谷氣暖化主進山廚庫生色此乃
0648a13: 叢林第一幸事也又經中道供養汝者不名福田生
0648a14: 心受施墮三惡道眾兄弟畢竟作麼生合煞揮拂云
0648a15: 令人堪憶老金牛飯桶堂前舞不休急著眼謾回頭
0648a16: 錦鱗釣盡不須鉤顧左右擊拂子云收。
0648a17: 立都寺監院上堂世出世間唯有力者擔荷為眾為
0648a18: 己乃過量人承當所以泰山不讓土壤故能成其人
0648a19: 滄海不擇細流故能就其深只要挺身向前那堪逡
0648a20: 巡退後向無措足處正好行履於無下手處不妨提
0648a21: 持說甚楊岐燈盞寶壽生薑便乃同豎法幢共揚祖
0648a22: 道翻蒺藜為甘露之園化伊蘭作栴檀之樹因甚如
0648a23: 此兩人共一心黃土也成金。
0648a24: 上堂昨夜枕子上作得一偈不惟尖新抑且絕玅山
0648a25: 僧不敢秘藏今日拈出要使一切人見者聞者成佛
0648a26: 無疑揮拂云一箇烏梅似本形蜘蛛結網打蜻蜓蜻
0648a27: 蜓摘了兩片翼卻笑烏梅咬鐵釘儻有箇漢出眾云
0648a28: 者是前三十年街頭巷尾兒童口裏掉下的何得寶
0648a29: 華座上拈來唐塞能仁道咄飯袋子句到重吟始見
0648a30: 工問如來禪與祖師禪是同是別師云今日天氣寒
0648b01: 凍得龜成鱉進云雲門寺裏無剩言和尚今日說甚
0648b02: 麼師云你見山僧說甚麼僧一喝師便打。
0648b03: 元旦上堂左佛云雲從龍右拂云風從虎舉拂云聖
0648b04: 人作而萬物睹於此見得夜明簾垂君臣穆穆紫羅
0648b05: 帳合賓主雍雍四海樂無虞人人安羲皇之枕八方
0648b06: 欣有道處處聞擊壤之歌直得物阜民豐雨暘時若
0648b07: 石女吹笙木童作舞正恁麼時且道功歸何所剎塵
0648b08: 心念可數知大海中水可飲盡虛空可量風可繫無
0648b09: 能盡說佛功德問拈椎豎拂盡落今時格外真機請
0648b10: 師直指師云越王城畔越山多進云秦朢峰前禽弄
0648b11: 舌臥龍山上石低頭師云你那裏得者箇消息來進
0648b12: 云綠柳機生齊著眼紅桃微笑盡開容師打云拄杖
0648b13: 今日也要發市。
0648b14: 祈嗣請上堂舉拂云大哉拂子萬物資始乃統天揮
0648b15: 拂云取不得舍不得不可得中只麼得諸禪德還委
0648b16: 悉麼懷中至寶從來不迷掌上明珠今古猶在堪作
0648b17: 人天之苗裔亦為佛祖之胚胎自是箕裘遠紹瓜瓞
0648b18: 綿延堂前露柱拊掌大笑又是箇甚麼消息咦昨夜
0648b19: 梅花貪結子令人錯恨五更風。
0648b20: 解制上堂未有常行而不住卓拄杖云不得動著動
0648b21: 著則埋根千丈未有常住而不行卓拄杖云不得住
0648b22: 著住著即當處生苗橫按拄杖云你要去又去不得
0648b23: 你要住又住不得諸禪德正恁麼時且如何商量於
0648b24: 中縱有箇轉得身吐得氣喚不轉呼不回的能仁更
0648b25: 要問你錢塘江洪波浩渺白浪滔天不假舟楫你作
0648b26: 麼生過若也過得一任進虎跑入雲棲隨喜靈隱遊
0648b27: 翫徑山不妨自由自在如過不得腳跟下大有淆訛
0648b28: 在莫言不道復卓拄杖一下問九旬期滿聖制圓成
0648b29: 布袋開口笑放去事如何師云腳跟下紅線斷也未
0648b30: 進云收來事如何師云舌頭上十字穿也未進云齊
0648c01: 收齊放事如何師打云正好喫棒進云碧潭處處浮
0648c02: 明月綠樹山山翠影濃師云也是弄影漢問如何是
0648c03: 轉功就位師云白雲片片入幽谷如何是轉位就功
0648c04: 師云幽谷白雲片片飛如何是功位齊彰師云幽谷
0648c05: 與白雲從來無背向如何是功位齊隱師云雲飛幽
0648c06: 谷靜徒勞著眼看進云家家露出元宵月木童拍掌
0648c07: 笑呵呵師云放汝三十棒。
0648c08: 上堂山僧自能仁至青龍一往不覺三箇月餘未曾
0648c09: 與眾兄弟商量箇事雖然山僧前到青龍時能仁不
0648c10: 少一人青龍亦不多一人山僧昨到能仁青龍亦不
0648c11: 少一人能仁亦不多一人所謂法無動轉法無定相
0648c12: 者裏著得一隻眼一任言滿天下無口過行遍天下
0648c13: 無轍跡豈有彼此之念往來之情眾兄弟且道山僧
0648c14: 即今還在青龍耶還在能仁耶月舟不犯東西岸須
0648c15: 信篙人用意良。
0648c16: 誕日請上堂今朝五月廿一恰值能仁生日拈拄杖
0648c17: 云唯有者箇得力行則同行立則同立世界殞而獨
0648c18: 存滄海枯而不息有時恁麼皎月晴空有時不恁麼
0648c19: 青天霹靂玅用無拘神通罔測召眾云只如者箇甲
0648c20: 子有多少復卓拄杖云透出威音不假修風光遍界
0648c21: 有何極。
0648c22: 上堂昔黃龍道老僧今夏向黃龍潭內下三百六十
0648c23: 箇鉤不曾遇著一箇錦鱗紅尾可惜黃龍勞而無功
0648c24: 能仁今夏亦向八百里鑑湖之上撒箇漫天網子祥
0648c25: 麟鸞鷟無所不有豈但錦麟紅尾而已諸昆仲且道
0648c26: 用鉤的是用網的是豎拂云且喜秋風雲外至蟾宮
0648c27: 桂子帶香飄寒松上座問黃龍擲釣於澂潭水底和
0648c28: 尚張網於鑑湖波上忽遇透網金鱗如何相待師云
0648c29: 三更紅日朗進云多載垂鉤知老手因齋慶讚事如
0648c30: 何師云照破漆燈籠進云日篩竹影山添翠風過崖
0649a01: 花香滿林師云蟬聲不在綠楊裏分付行人仔細聽
0649a02: 進云一句迥超千聖外松蘿不與月輪齊師云也是
0649a03: 葛藤裏翻觔斗松一喝師下座。
0649a04: 結制上堂聞聲悟道何異臺盤乞兒見色明心大似
0649a05: 尿床鬼子若是傑出丈夫不受囊藏被蓋便乃掀翻
0649a06: 世界別立乾坤擊塗毒鼓於毘盧頂上舞太阿劍於
0649a07: 摩醯眼中直饒德山臨濟聞風則倒退三千其餘之
0649a08: 流安足話會諸禪德還承當得麼能仁今日結制莫
0649a09: 怪拄杖令嚴珍重問弘開爐韝烏藤點鐵成金選佛
0649a10: 場開白拂轉凡為聖此是和尚本分鉗錘如何是直
0649a11: 指向上一路師云拔楔抽釘猶不信洗腸換骨始方
0649a12: 知進云一句明明該萬象出群消息幾人知師云闍
0649a13: 黎還知麼進云若不透龍門焉知滄海闊師打云向
0649a14: 者裏透過始得。
0649a15: 上堂失其旨也徒修因於曠劫得其門也等諸佛於
0649a16: 一朝卓拄杖云者裏搆去無得無失無修無證直教
0649a17: 蜣蜋蛆蟲同現三十二相沙磧荊棘共放百千毫光
0649a18: 是凡是聖一體無差情與無情混融不二正恁麼時
0649a19: 又不妨一拳拳倒黃鶴樓一踢踢翻鸚鵡洲有意氣
0649a20: 時增意氣不風流處也風流雖然腳跟下好與三十
0649a21: 棒何故只知雲月是同那識溪山各異二僧競出一
0649a22: 僧問二龍爭珠誰是得者師打云一箭落雙鵰進云
0649a23: 恩大難酬師云沒交涉。
0649a24: 上堂拈拄杖云金鎚影動寶鏡光寒急須薦取勿勞
0649a25: 眼看諸公果能會去說甚目擊道存指掌意喻便乃
0649a26: 聲色堆頭玅運神機熱鬧場中大興佛事處處為雨
0649a27: 為霖時時作舟作楫不離世間而常作出世間事不
0649a28: 捨有為而常行無為法正謂非常之事必有非常之
0649a29: 人非常之人必有非常之功且如何是非常之人卓
0649a30: 一卓云禹門浪急非為急秦朢峰高始是高。
0649b01: 冬至上堂黑帝權威黃鐘氣轉君子道長小人道消
0649b02: 當此際也夜明簾外澂澂滿目煙光寶鏡堂前湛湛
0649b03: 一壺風月玉犬吠而枯幹花開木雞啼而冰河燄發
0649b04: 未審諸人腳下有輝天鑑地耀古騰今莫大之事且
0649b05: 道還假因緣時節也無能為萬象主不逐四時凋。
0649b06: 上堂風蕭蕭兮紅日淡山寂寂兮冷雲堆天欲雪而
0649b07: 不雪梅似開而未開可憐羈旅客愁聽夜猿哀相逢
0649b08: 若得淵明士攜手長吟歸去來。
0649b09: 上堂患聾者不可與之論琴瑟鐘鼓之音患盲者不
0649b10: 可與之道黼黻文章之美拈拄杖云見麼復卓一卓
0649b11: 云聞麼若見若聞又被聲色轉卻不見不聞復與聾
0649b12: 盲何異到者裏作麼生折合大眾照顧缽盂。
0649b13: 德琪誕日請上堂說時默默時說大施門開無壅塞
0649b14: 永嘉大師只會發蹤示跡不解當面拈出能仁今日
0649b15: 別舒手眼要使一切人脫體受用卓拄杖云大施門
0649b16: 開也大眾看看盡虛空遍大地均是箇心源寶藏一
0649b17: 一天真一一現成於其中間流出一切真如玅性菩
0649b18: 提涅槃三昧解脫本自具足不假修證且道因何所
0649b19: 致是處是彌勒無門無善財。
0649b20: 上堂豎拂云者箇非色不可以眼見眼見如盲擊拂
0649b21: 云者箇非聲不可以耳聞耳聞如聾者裏轉得一機
0649b22: 施得一境說甚位越三賢功超十地只教蚯蚓蝦蟆
0649b23: 牆壁瓦礫放大光明作大佛事毘盧玅相轉不退法
0649b24: 輪人與非人性相平等情與無情一體無殊若乃沉
0649b25: 吟不免重宣此義喝一喝云美食不中飽人餐。
0649b26: 上堂非心非佛亦非物掉棒青天去打月不居內外
0649b27: 與中間漆桶爭來也是閒是風動是幡動啞子向人
0649b28: 慣說夢對一說倒一說波斯夜半嚼生鐵靈雲叟洞
0649b29: 山翁至今猶在半途中怎如野老渾無事睡起階前
0649b30: 掃落紅諸仁者只如能仁與麼道畢竟意在於何二
0649c01: 十四番花信息一回雨過一回風。
0649c02: 上堂向上一路千聖不傳學者勞形如猿捉影古人
0649c03: 者等說話正是赤土塗牛奶若論向上一路如天普
0649c04: 蓋似地普擎塵塵剎剎無處不周說甚傳與不傳顧
0649c05: 左右云適來能仁大似將枚荔枝連殼剝了置於諸
0649c06: 人一心只是不解吞卻眾中還有解吞者麼良久喝
0649c07: 一喝云氣急殺人。
0649c08: 上堂夫談真則逆俗順俗則違真違真故迷性而莫
0649c09: 返逆俗故言淡而無味豎拂云諸昆弟此是真耶是
0649c10: 俗耶是真俗不二耶者裏洞徹無疑翛然絕慮一任
0649c11: 你東涌西沒南涌北沒中涌邊沒移斗換星傾山瀉
0649c12: 海鞭叱雷電羅籠古今所謂在天而能天在人而能
0649c13: 人在鬼神而能鬼神此非天人鬼神之所能為然此
0649c14: 猶是世諦流布衲僧分上又作麼生金毛跳入野狐
0649c15: 群嚇得大蟲戴紙帽。
0649c16: 至周浦永定寺上堂一葉翩躚過浦東金鉤直欲釣
0649c17: 獰龍可憐未遇拏雲手且趁潮頭快轉蓬。
0649c18: 華嚴經圓滿請上堂豎拂云若也會去免得遞相鈍
0649c19: 置設或疑而不決縱以須彌聚筆大海量墨虛空為
0649c20: 紙盡未來際書此法門一品一義一句一字猶不得
0649c21: 其少分何況沸脣搖舌拈椎豎拂而能盡哉雖然以
0649c22: 要言之無邊剎海無邊世界無邊諸佛國土無邊樓
0649c23: 閣莊嚴無邊寶樹寶網交徹互映行布圓融重重主
0649c24: 伴理事無礙豎拂云總不出於者箇畢竟如何領會
0649c25: 桃花紅李花白紅白枝枝不著色可恨年年老子規
0649c26: 無端啼落三更月。
0649c27: 上堂人人有尊天真古佛不勞修證迥絕染污常在
0649c28: 六根門頭放光動地你纔擬議卻不是了也拈拄杖
0649c29: 云山僧者般說話其中有兩負門簡點得出山僧喫
0649c30: 棒與闍黎無干簡點不出闍黎喫棒與山僧無干且
0650a01: 道淆訛在甚麼處卓拄杖云洗耳溪邊不飲牛。
0650a02: 半臞禪德薦親請上堂舉九祖伏馱密多云父母非
0650a03: 我親誰是最親者諸佛非我道誰是最道者八祖答
0650a04: 曰汝言與心親父母非可比汝行與道合諸佛心即
0650a05: 是外求有相佛與汝不相似欲識汝本心非合亦非
0650a06: 離遂與落髮出家乃云大小祖師只會說是說非論
0650a07: 心論佛若是生身父母總未夢見在大眾要見生身
0650a08: 父母麼豎拂云看看只者箇迥脫親疏渾忘彼此無
0650a09: 去無來不生不滅上與三世諸佛共一慈力下與六
0650a10: 道眾生同一悲仰不動步而遍歷剎塵不揚眉而圓
0650a11: 證菩提非但今生父母乃至塵沙劫來捨身受身無
0650a12: 量父母罔極之恩一時酬畢雖然只如亡者又在何
0650a13: 所虛空擊碎不成團丹桂香風飄月殿。
0650a14: 至菁山菴眾請上堂能仁日昨棹經苕溪借路徑過
0650a15: 不期遇著一班善友強迫陞座更教山僧說箇甚麼
0650a16: 即得若欲說心心本清淨離諸染污若欲說性性自
0650a17: 玅明迥絕對待若欲說佛一切眾生各各圓滿無所
0650a18: 欠缺本來是佛若欲說祖唯我祖師門下不立階級
0650a19: 不涉修證一念相應名之曰祖乃至山河大地日月
0650a20: 星辰樓臺殿閣花木鳥獸蝡蠢之物一吸一呼一動
0650a21: 一靜無非提持向上共助諸人發機豈待清白地上
0650a22: 撒沙撒土污薉諸人心田如此告報普請悟入以拂
0650a23: 擊香案云但識琴中趣何須絃上聲。
0650a24: 上堂衲僧家須於言外知歸勿向句中穿鑿直下如
0650a25: 鸞鳳衝霄不留朕跡大鵬擘海惟取龍吞若乃思而
0650a26: 知慮而解正是意下丹青鬼家活計須知別有生機
0650a27: 一路始得拈拄杖云看看便下座。
0650a28: 上堂舉世尊一日陞座眾纔集定文殊白椎云諦觀
0650a29: 法王法法王法如是世尊便下座乃云一人掩鼻偷
0650a30: 香一人與賊過梯檢點將來忒煞漏逗當時待世尊
0650b01: 正據座時拂袖便行不惟自己有出身之路直教黃
0650b02: 面老子坐得骨臀上胝生未有下座分在何故賊無
0650b03: 腳無處摸更聽一頌八十婆婆鬢抹油巧搽紅粉賣
0650b04: 風流可憐一陣催花雨滿而漸惶下翠樓。
0650b05: 上堂舉昔城東老母與佛同生不欲見佛佛至其家
0650b06: 母即避之佛遂放光東西南北總皆是佛母以手掩
0650b07: 面仆地十指罅裏亦皆是佛乃云世尊大似向裸形
0650b08: 國裏誇其服飾者箇老母雖有些丈夫意氣叵耐猶
0650b09: 少機關在當時直須點一把火向伊面上照一照云
0650b10: 你是佛麼管教黃面瞿曇羞煞有分拈拄杖云還有
0650b11: 為世尊出氣者麼馬無千里謾追風。
0650b12: 薦亡請上堂一句截流萬機寢削不容朕跡那涉功
0650b13: 勳直得盡虛空遍法界都盧是一箇金剛體與三世
0650b14: 諸佛無二無別且道那箇是泰寧上座本來面目石
0650b15: 女三更吹玉管曉來滿地落梅花。
0650b16: 上堂舉世尊因普眼菩薩欲見普賢不能得見乃至
0650b17: 三度入定遍觀三千大千世界亦不能得見而來白
0650b18: 佛佛云汝但於靜三昧中起一念即見普賢普眼纔
0650b19: 起一念便見普賢乃云普眼似掌心裏覓指瞿曇去
0650b20: 鼻孔裏安牙正眼觀來只好一笑眾中有欲見普賢
0650b21: 者亦不勞汝三度入定亦不教汝起一念覿露堂堂
0650b22: 要見便見拈拄杖云普賢菩薩在者拄杖頭上乘六
0650b23: 牙白象放光動地擲拄杖云見之不取思之千里。
0650b24: 上堂天晴日出雨下地溼秋來葉落春至花開饑則
0650b25: 食渴則飲倦則眠覺則起山中石頭大的大小的小
0650b26: 棚上瓠子曲的曲直的直大盡三十日小盡二十九
0650b27: 問著未有不知未有不會只如山門騎佛殿泥人罵
0650b28: 金剛峰頭浪滾海底火發燎卻越州東廓門外姓張
0650b29: 的老李一觜鬍鬚畢竟是箇甚麼道理良久合掌云
0650b30: 上來祝讚功德無限良因和南聖眾勿勞久立。
0650c01: 上堂第一義覿面酬祖意明明百艸頭堪笑龐婆無
0650c02: 伎倆木梳倒插賣風流。
0650c03: 上堂舉迦葉尊者蹋泥次有沙彌問尊者何得自為
0650c04: 者曰我若不為誰為我為乃云可惜沙彌不濟事若
0650c05: 是喫生米的見尊者與麼道便好和身捺在泥裏非
0650c06: 唯免得尊者說道理亦不使後人鑽龜打瓦。
0650c07: 上堂○誠能會去直教三世諸佛歷代祖師以及天
0650c08: 下老凍儂到者裏不消一捏粉碎苟或未然不免放
0650c09: 開一線別露箇消息揮拂云雲淡淡浪悠悠滄江萬
0650c10: 里一輕舟等閒撒箇漫天網還有不在裏許者麼一
0650c11: 僧纔出師云收便下座。
0650c12: 上堂以拄杖靠右肩云者裏薦得釋迦老子只在諸
0650c13: 人腳跟下諸人若動則絆煞釋迦復靠左肩云者裏
0650c14: 薦得諸人卻在釋迦老子腳跟下釋迦若動則絆煞
0650c15: 諸人橫按膝云者邊那邊二俱拈過釋迦諸人鎔作
0650c16: 一團正恁麼時如何委悉顧眾云適來子湖狗咬殺
0650c17: 玄沙老虎鱉鼻蛇吞卻溈山牯牛嚇得那主山神主
0650c18: 風神主晝夜神主宮殿神通身毛豎浹背汗流你者
0650c19: 些酒糟漢還知者消息麼劍去久矣爾方刻舟。
0650c20: 上堂舉大顛禪師因韓文公問和尚春秋多少因緣
0650c21: 乃云諸方或曰首座不合答是是乃十成死語逐塊
0650c22: 語所以擯出或曰首座亦是作家大顛令不單行要
0650c23: 借首座鼻孔出氣恁麼見解何異群盲摸象有甚諦
0650c24: 當處大眾既都不是畢竟淆訛在甚麼處卓拄杖云
0650c25: 不因盡法無民怎得山河一統。
0650c26: 上堂覺即冰生動則影現不動不覺猶是病鳥棲蘆
0650c27: 困魚止濼總饒劃斷千差別行一路更要問你雲門
0650c28: 扇子跳上三十三天觸著帝釋鼻孔東海鯉魚打
0650c29: 一棒雨似盆傾是何道理檢點得出今日眾檀設供
0650c30: 許你隨例赴齋檢點不出且看金剛與泥人揩背。
0651a01: 解制值雪上堂拈拄杖云虛空包不住大地莫能收
0651a02: 還有人提掇得麼若也如是一任隨流得玅左右逢
0651a03: 源予奪縱橫殺活自在其把住也乾坤失色日月潛
0651a04: 輝人天絕參尋之路其放行也枯木回春冰河發燄
0651a05: 魚龍得游泳之方正恁麼時還是放行好把住好卓
0651a06: 一卓云雪漫漫風滿眼滿耳莫輕忽杳然萬里
0651a07: 絕狐蹤正是獅兒爭出窟咄。
0651a08: 　　　德　照禪德輝張燈榮備資敬刻
0651a09: 　　百老和尚語錄第七卷
0651a10: 百愚斯禪師語錄卷第七
