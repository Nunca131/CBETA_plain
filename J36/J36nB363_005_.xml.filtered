0794a01: 文穆念禪師語錄卷第五
0794a02: 嗣法門人真慧等編次
0794a03: 頌古
0794a04: 釋迦牟尼世尊初降生時一手指天一手指地周行
0794a05: 七步目顧四方曰天上天下唯吾獨尊。
0794a06: 天風吹律下閻浮落地光吞百億洲曠古風回春
0794a07: 色穆靄然幽暗一輪收。
0794a08: 世尊因外道問不問有言不問無言世尊良久外道
0794a09: 歎曰世尊大慈大悲開我迷雲令我得入遂作禮而
0794a10: 去阿難乃白世尊曰外道見何道理稱歎而去世尊
0794a11: 曰如世良馬見鞭影而行。
0794a12: 白雲蒼狗擬何憑夏雪金霜信有甄轉過石林寒
0794a13: 艷燦輪輪菌菌愈精神。
0794a14: 世尊於涅槃會上以手摩胸告眾曰汝等善觀吾紫
0794a15: 磨金色之身瞻仰取足勿令後悔若謂吾滅度非吾
0794a16: 弟子若謂吾不滅度亦非吾弟子時百萬億眾悉皆
0794a17: 契悟。
0794a18: 高山仰止聳無及界破青山白練飛日落光舍千
0794a19: 古秀洞回春色滿皇畿。
0794a20: 六祖慧能大師既受囑矣寓南海法性寺廊廡間暮
0794a21: 夜因風颺剎旛有二僧對論一曰風動一曰旛動祖
0794a22: 曰不是風動不是旛動仁者心動。
0794a23: 大嚼屠門雖快意那知捏破傍人鼻直饒鳧鶴續
0794a24: 來清也是將笳指作篴。
0794a25: 南陽慧忠國師因肅宗帝問如何是十身調御忠乃
0794a26: 起立曰會麼帝曰不會忠曰與老僧過淨缾來。
0794a27: 佳人春戲出庭闌澹掃蛾眉笑語歡雙手拓開簾
0794a28: 翡翠鞦韆月下任人看。
0794a29: 城東有一老姥與佛同生不欲見佛每見佛來即便
0794a30: 迴避一時四顧東西總皆是佛遂以手掩面而十指
0794b01: 掌中亦皆是佛。
0794b02: 夜臺鬼判議紛紛非是無因苦偪凌十八重中無
0794b03: 限法算來都是汝心生。
0794b04: 有婆子供養一菴主二十年常令二八女子給侍一
0794b05: 日令女子抱定曰正恁麼時如何主曰枯木倚寒巖
0794b06: 三冬無暖氣女子舉似婆婆曰二十年祇供養得箇
0794b07: 俗漢遂遣出燒卻菴。
0794b08: 逢耕問津遇薦設葅表裏一如鍼鋒不透。
0794b09: 青原行思禪師令石頭馳書南嶽且囑曰回時吾有
0794b10: 箇斧子與汝住山頭到南嶽未呈書便問不暮諸
0794b11: 聖不重己已靈時如何嶽曰子問太高生何不向下問
0794b12: 頭曰寧可永劫受沉淪不從諸聖求解脫便歸原曰
0794b13: 子返何速書信達否頭曰信亦不通書亦不達去日
0794b14: 蒙和尚許箇斧子即今便請原垂下一足頭便禮
0794b15: 拜。
0794b16: 金鍼暗繡鴛鴦合玉線斜挑錦縫重滿幅素縑描
0794b17: 未易偉然舒卷不施功。
0794b18: 藥山因道吾雲巖侍立次乃指案山上枯榮二樹間
0794b19: 枯者是榮者是吾曰榮者是山曰灼然一切處光明
0794b20: 燦爛去巖曰枯者是山曰灼然一切處放教枯澹去
0794b21: 時高沙彌外至山曰枯者是榮者是高曰枯者從他
0794b22: 枯榮者從他榮山顧道吾雲巖曰不是不是。
0794b23: 文讌筵開試鳳麟樽前賦各質彬彬蟲文鳥篆班
0794b24: 為賞不道於中更有因。
0794b25: 貓兒。
0794b26: 老梅風割吐銀葩香洩幽窗凍日斜占得春光回
0794b27: 百谷幾多桃李暗吁嗟。
0794b28: 南嶽西園曇藏禪師一日自燒浴僧曰何不使沙彌
0794b29: 童行園乃撫掌三下。
0794b30: 畫樓消息何人曉鸞鏡臺前春色繁就裏花容雖
0794c01: 可適玉人相看尚慚顏。
0794c02: 馬祖道一禪師不安院主問和尚近日尊候何如祖
0794c03: 曰日面佛月面佛。
0794c04: 久理深閨嬾下帷春情無柰語聲低奴奴不是多
0794c05: 愁態對鏡飾顏惡見伊。
0794c06: 雲巖曇晟禪師因道吾問大悲千手眼那箇是正眼
0794c07: 巖曰如人夜間背手摸枕子吾曰我會也巖曰作麼
0794c08: 生會吾曰遍身是手眼巖曰道也太殺道祇道得八
0794c09: 成吾曰師兄作麼生巖曰通身是手眼。
0794c10: 案前銀燭搖紅影檻外喬松展化機奼女驚回霜
0794c11: 夜夢倒騎鐵馬趁雲飛。
0794c12: 投子大同禪師因僧問和尚住此山有何境界子曰
0794c13: 丫角女子白頭絲。
0794c14: 碧巖深處響寒蛩丹桂凝霜濕翠容佩玉嫦娥歌
0794c15: 舞後畫堂月落彩雲籠。
0794c16: 德山宣鑒禪師晚參今夜不荅話問話者三十棒時
0794c17: 有僧出禮拜山便打僧曰某甲話也未問和尚因甚
0794c18: 便打山曰你是甚處人僧曰新羅人山曰未跨船舷
0794c19: 好與三十棒。
0794c20: 靈峰驀為展神用詎能量非獨妖氛掃此中更有
0794c21: 長。
0794c22: 洞山良价禪師解夏上堂初秋夏末兄弟東去西去
0794c23: 直須向萬里無寸草處去良久曰祇如萬里無寸草
0794c24: 處作麼生去顧左右曰欲知此事直須枯木上生花
0794c25: 方與他合。
0794c26: 鳳舞庭梧金鴨襲龍吟碧沼錦雲攢回途復妙尊
0794c27: 嚴甚夜月流輝古殿寒。
0794c28: 洞山因僧問寒暑到來如何回避山曰何不向無寒
0794c29: 暑處去僧曰如何是無寒暑處山曰寒時寒殺闍黎
0794c30: 熱時熱殺闍黎。
0795a01: 太古琴彈世絕聽五音不犯妙殊深僊陀秘術誠
0795a02: 難跡別館時聞漏已沉。
0795a03: 洞山曰末法時代人多乾慧若要辨驗真偽有三種
0795a04: 滲漏一曰見滲漏機不離位墮在毒海二曰情滲漏
0795a05: 滯在向背見處偏枯三曰語滲漏究妙失宗機昧始
0795a06: 終濁智流轉。
0795a07: 洞開劫運渺難符照盡功忘尚墮諸類既莫齊猶
0795a08: 卓爾銀籠鶴出井梧舒。
0795a09: 仰山慧寂禪師因僧問如何是祖師意山於空作
0795a10: 相示之僧無語。
0795a11: 上有千尺桐下有千尺井風吹井上桐零落井中
0795a12: 影。
0795a13: 九峰道虔禪師因僧問如何是頭峰曰開眼不覺曉
0795a14: 曰如何是尾峰曰不坐萬年床曰有頭無尾時如何
0795a15: 峰曰終是不貴曰有尾無頭時如何峰曰雖飽無力
0795a16: 曰直得頭尾相稱時如何峰曰兒孫得力室內不知。
0795a17: 迢迢劫外復何期枯木回春妙轉機五馬不嘶偏
0795a18: 正合苔生玉殿月含輝。
0795a19: 巖頭全禪師示眾吾教意猶如塗毒鼓擊一聲遠
0795a20: 近聞者皆喪時有小嚴上座出問如何是塗毒鼓巖
0795a21: 以兩手按膝亞身云韓信臨朝底嚴無語。
0795a22: 庭松巖桂影婆娑叫月玄猿出薜蘿山色溪光雖
0795a23: 未隔就中謾道不淆訛。
0795a24: 曹山本寂禪師因僧問子歸就父為甚麼父全不顧
0795a25: 山曰理合如是曰父子之恩何在山曰始成父子之
0795a26: 恩曰如何是父子之恩山曰刀斧斫不開。
0795a27: 霜凝古木倚寒鴉疏影橫斜隔亮紗翡翠簾垂紅
0795a28: 日隱玉樓香散碧雲遮。
0795a29: 雲居道膺禪師常令侍者送褲與一住菴道者道者
0795a30: 曰自有娘生褲竟不受居再令侍者問娘未生時穿
0795b01: 箇甚麼道者無語後遷化得舍利有持以示居居曰
0795b02: 直饒燒得八斛四斗不如當時下得一轉語。
0795b03: 幾憐洗耳溪頭客牛飲猶嫌水污之今幸史標青
0795b04: 白潁輿情尚未獲全宜。
0795b05: 雲居因僧問如何是諸佛師居偈曰這田厙奴僧禮
0795b06: 拜居曰你作麼生會僧曰這老和尚居曰元來不會
0795b07: 僧作舞出去居曰沿臺槃乞兒。
0795b08: 碧戶深閨鎖翠微玲瓏珠樹曉煙垂春回臺榭游
0795b09: 絲綴花下相逢笑展眉。
0795b10: 雪峰義存禪師上堂南山有條鱉鼻蛇汝等諸人切
0795b11: 須好看長慶出曰今日堂中大有人喪身失命雲門
0795b12: 以拄杖攛向峰前作怕勢有僧舉似玄沙沙曰須是
0795b13: 稜兄始得然雖如是我即不然僧曰和尚作麼生沙
0795b14: 曰用南山作麼。
0795b15: 赤斑驀地炯雙眸彩蝁紋虺悉擺頭毒氣紛紛平
0795b16: 為吐俾今往古禍無休。
0795b17: 興化謂克賓維那曰汝不久為倡導之師賓曰不入
0795b18: 這保社化曰會了不入不會不入賓曰總不與麼化
0795b19: 便打曰克賓維那法戰不勝罰錢五貫設饡飯一堂
0795b20: 次日化自白槌曰克賓維那法戰不勝不得喫飯即
0795b21: 便出院。
0795b22: 石火光中施妙術黑風景裏露全斑東床坦腹殊
0795b23: 無恙志士傍觀盡解顏。
0795b24: 雲門文偃禪師曰光不透脫有兩般病一切處不明
0795b25: 面前有物是一透得一切法空隱隱地似有箇物相
0795b26: 似亦是光不透脫又法身亦有兩般病得到法身法
0795b27: 執不忘己見猶存坐在法身邊是一直饒透得法身
0795b28: 去放過即不可仔細檢點將來有甚麼氣息亦是病。
0795b29: 玉笛頻將靜夜吹劫初弘範治無遺相思夢斷珊
0795b30: 瑚枕鳥道虛明苔滿墀。
0795c01: 太原孚上座掌雪峰浴室一日玄沙上問訊峰曰此
0795c02: 間有箇老鼠子今在浴室裏沙曰待與和尚勘過遂
0795c03: 到浴室值孚打水沙曰相看上座孚曰已相見了沙
0795c04: 曰甚麼劫中曾相見孚曰瞌睡作麼沙卻入方丈白
0795c05: 峰曰已己勘破了峰曰作麼生勘伊沙舉前話峰曰汝
0795c06: 著賊也。
0795c07: 坐斷空蒙無異色劈開兩儀見幽玄源分河洛飛
0795c08: 龍馬為得先天趣味妍。
0795c09: 鵝湖智孚禪師一日不赴堂侍者請赴堂湖曰老僧
0795c10: 今日在莊上喫油餈飽侍者曰和尚不曾出入湖曰
0795c11: 汝不信去問莊主侍者方出門忽見莊主且謂曰謝
0795c12: 和尚到莊喫餈。
0795c13: 照乘自古人間罕暗裏相投鮮不驚擬覷猛然剛
0795c14: 轉首梅花月過已三更。
0795c15: 曹山慧霞禪師因僧問佛未出世時如何霞曰曹山
0795c16: 不如僧曰出世後如何霞曰不如曹山。
0795c17: 井梧靜夜宿丹禽古寺雲封未見形化外風光何
0795c18: 所適碧天秋月映寒汀。
0795c19: 梁山緣觀禪師因僧問如何是日用事山曰碧玉點
0795c20: 破琉璃色滿目紅塵不見沙。
0795c21: 幾入蓬壺室端居玳瑁床青宮位不減外紹怎能
0795c22: 量。
0795c23: 谷隱聰禪師因達觀問如何是夜半正明天曉不露
0795c24: 隱曰牡丹花下睡貓兒。
0795c25: 沉沉午夜靄清暉鑾陛簾垂隱聖儀斗轉未央虞
0795c26: 管靜寥寥方外詎能窺。
0795c27: 天童宏智正覺禪師因僧問如何是向去的人童曰
0795c28: 白雲投壑盡青嶂倚空高曰如何是卻來的人童曰
0795c29: 滿頭白髮離巖谷夜半穿雲入市廛曰如何是不來
0795c30: 不去的人童曰石女喚回三界夢木人坐斷六門機。
0796a01: 霜天清碧湛如藍古渡舟橫鳥道寒點水蘆花翻
0796a02: 野岸素波影漾月團圞。
0796a03: 石霜慈明禪師室中常插劍一口旁寘水一盆草鞋
0796a04: 一緉凡見僧參遽曰看劍稍涉擬議便喝出。
0796a05: 精金出礦真堪美釵釧缾盤等一體春色暗藏謾
0796a06: 較量秋光明露幾能委。
0796a07: 投子義清禪師上堂洪波浩渺白浪滔天鎮海明珠
0796a08: 在誰收掌良久卓拄杖云百雜碎。
0796a09: 超然物化出雲衢明月清風洞十虛腦後見腮人
0796a10: 莫問通身竅妙必無虞。
0796a11: 楊岐方禪師問石霜幽鳥語喃喃辭雲入亂峰云云。
0796a12: 清秋鴈陣布長空浪裏金鱗活路通幽穆靄然霄
0796a13: 漢外琵琶聲調意無窮。
0796a14: 法昌遇禪師因英勝二首座到山相訪英曰和尚尋
0796a15: 常愛點檢諸方今日因甚麼卻來古廟裏作活計昌
0796a16: 曰打草祇要驚蛇云云。
0796a17: 機輪展握等虛空韜略於中有不同石內左慈呼
0796a18: 遯甲席中龍膽駭曹公。
0796a19: 長蘆真歇清了禪師示眾處處覓不得祇有一處不
0796a20: 覓自得且道是那一處良久云賊身已露。
0796a21: 素質丹脣宮樣妍常將羅袖拂人前半窺半避沉
0796a22: 吟處易水悲歌祇自憐。
0796a23: 天慶息菴義讓禪師因僧問無功之功還有偏正否
0796a24: 慶曰偏正歷然曰如何是無功的偏正慶曰石牛慣
0796a25: 吐三春霧靈鳥不棲無影林。
0796a26: 露冷香沉春正寒雲眠石室蘚痕斑烏雞靜夜啼
0796a27: 殘雪月影蛾眉面看。
0796a28: 報恩從倫禪師示眾若論此事如丹鳳衝霄不留朕
0796a29: 跡直得星攢碧落月浸丹墀翡翠簾垂燭香人靜當
0796a30: 此之際那容喘息寧許窺窬密室不通風玄關難措
0796b01: 足雖然要不出一點靈犀明宇宙那分東土與西乾。
0796b02: 橘中之樂果何窮黑白分明顯現中棋局未終乘
0796b03: 折角雲攢古岫月沉空。
0796b04: 西山柏子院邃谷禪師因僧問頭頭無繫絆處處不
0796b05: 染著是箇甚麼山曰我也不知曰為甚麼不知山曰
0796b06: 不知不知。
0796b07: 白日光中橫碧樹彩雲影裏露僊姿賞心千載樓
0796b08: 頭客幾度憑闌語似癡。
0796b09: 金牛和尚每日作飯供眾云云。
0796b10: 潦倒情懷別眾儔逢人慣好賣風流長波縱得東
0796b11: 流意到底還歸那一漚。
0796b12: 岐山因僧參山瞑目坐僧拜起側立山不顧僧喝山
0796b13: 謂行者曰適纔少管待這漢惡發僧擬開口山抽身
0796b14: 入方丈。
0796b15: 白拈可謂機難測決勝悠然帷幄中堪笑婁羅纔
0796b16: 打令鋒鋩頓挫骨毛容。
0796b17: 岐山見僧喚前曰他日不得辜負我僧停思山曰去
0796b18: 僧去山復喚前曰他日不得辜負我僧禮拜曰怎敢
0796b19: 辜負和尚山曰辜負辜負僧罔措山曰去僧纔行山
0796b20: 復喚前曰他日不得辜負我。
0796b21: 重重指注原無他只要渠儂直下荷叵耐頑皮真
0796b22: 癩肉油鹽特費老師多。
0796b23: 烏石靈觀禪師尋常唯扃戶人罕得見雪峰一日伺
0796b24: 便扣門石開門峰驀胸搊住曰是凡是聖石唾曰這
0796b25: 野狐精便推出閉卻門峰曰也祇要識老兄。
0796b26: 珠走盤兮盤走珠宛旋凸宕見精粗額堂妙有摩
0796b27: 醯竅四海佳聲樂自知。
0796b28: 百丈入就禪師因僧問如何是暗中明丈曰白雲籠
0796b29: 月色曰如何是明中暗丈曰翠竹舞清風曰明暗雙
0796b30: 雙即不問即今覿面時如何丈一喝僧禮拜。
0796c01: 四面簾垂碧玉璣重重深苑鎖春肥僊姬月下徐
0796c02: 回首丹頂雲巢忽覺飛。
0796c03: 百丈因桃花開指謂眾曰靈雲見桃花悟道諸人見
0796c04: 桃花為甚麼不悟道眾荅不契一僧曰和尚見桃花
0796c05: 未審如何丈曰山僧不解眼花僧曰怎柰即今何丈
0796c06: 作咳勢云山僧有病出去。
0796c07: 碧天清迥湛無塵冶艷中芬秀絕倫漏洩馨香人
0796c08: 弗委辜他青帝意沉吟。
0796c09: 百丈因僧問如何是衲衣下事丈曰橫鍼豎線。
0796c10: 劈開金殿鎖放出玉壺春朕兆殊無似菱花窈絕
0796c11: 倫。
0796c12: 大珠慧海禪師因僧問如何是佛珠曰清談對面非
0796c13: 佛而誰眾茫然。
0796c14: 春浴錦圖開流鶯啼弗徹賞芳多少人幾箇知時
0796c15: 節。
0796c16: 丹霞子淳禪師上堂乾坤之內宇宙之間中有一寶
0796c17: 秘在形山肇法師恁麼道祇解指蹤話跡且不能拈
0796c18: 示於人丹霞今日擘開宇宙打破形山為諸人拈出
0796c19: 具眼者辨取以拄杖卓一下曰還見麼鷺鷥立雪非
0796c20: 同色明月蘆花不似他。
0796c21: 砧杵夜敲清暑色胡笳邊起動秋聲含芳桂解凝
0796c22: 雲結透出馨香一點清。
0796c23: 此寶從來人罕識光前耀後一時通八花毬上紅
0796c24: 旂插尊貴還輸老凍儂。
0796c25: 真州長蘆真歇清了禪師一日登缽盂峰豁然契悟
0796c26: 徑歸侍立霞掌曰將謂知有師欣然拜之後住皋寧
0796c27: 崇光上堂我於先師一掌下伎倆俱盡覓開口處不
0796c28: 得如今還有恁麼快活不徹底漢麼若無銜鐵負鞍
0796c29: 各自著便。拈曰還知真歇老人麼昔年那裏落節
0796c30: 今日這裏拔本。
0797a01: 驀爾孤峰輕觸著石頭土塊盡揚眉分明莫謂成
0797a02: 狼藉覿面拈來要汝知。
0797a03: 明州天童宗玨禪師上堂劫前運步世外橫身妙契
0797a04: 不可以意到真證不可以言傳直得虛靜斂氛白雲
0797a05: 向寒巖而斷靈光破暗明月隨夜船而來正恁麼時
0797a06: 作麼生履踐偏正不曾離本位縱橫那涉語因緣。
0797a07: 澄潭月印天開眼萬象無私影現中一步密移玄
0797a08: 路寂不萌枝長玉芙蓉。
0797a09: 明州雪竇足菴智鑒禪師上堂世尊有密語迦葉不
0797a10: 覆藏一夜落花雨滿城流水香。
0797a11: 赤水神珠絕點塵一回拈起一回新花開鐵樹清
0797a12: 香噴午夜虛空笑展脣。
0797a13: 衡陽岐山仁瑞寺嬾放智大禪師上堂橫按拄杖云
0797a14: 過去諸佛一時按過未來諸佛齊列下風正當恁麼
0797a15: 時放過即不可以拄杖一時趁散。
0797a16: 芍藥花開蝴蝶舞蒼梧葉放子規啼虹霆轉盼精
0797a17: 神爽逸興無聊禁不羈。
0797a18: 獨脫無私老凍儂全提殺活聖凡中光鋩赫赫衝
0797a19: 牛斗疑犯鋒兮命不容。
0797a20: 五位正偏。
0797a21: 正中偏脫甲石龜上釣船夜半篙人垂手處蘭橈
0797a22: 撥破玉壺天。
0797a23: 偏中正當臺捧出軒轅鏡乾坤密密廣無邊法法
0797a24: 頭頭皆正令。
0797a25: 正中來木童倚杖上瑤臺婆羅月裏連根拔九曲
0797a26: 黃河絕點埃。
0797a27: 兼中至貍奴白牯恣遊戲頭頭妙用具方圓一曲
0797a28: 虞絃明理事。
0797a29: 兼中到虛空撲落絕玄妙嘶風木馬火中旋折角
0797a30: 泥牛水底叫。
0797b01: 五家宗旨。
0797b02: 金烏子夜徹天輝鳳閣絲綸曉靜垂劫外鴻蒙忘
0797b03: 影象簪花石女不妝眉曹洞。
0797b04: 風生鱉鼻變飛龍浪湧浮雲出岫雄點著不來成
0797b05: 顧鑒亂流明滅夕陽中雲門。
0797b06: 箭鋒時拄體圓彰龍鬥雲橫草樹香碧落蟾花恢
0797b07: 藻鑒松風一曲舊來長法眼。
0797b08: 父子機頭理事全泥牛耕破劫壺天玄同語默超
0797b09: 功用月皎星澄上下圓溈仰。
0797b10: 喝下全機驗主賓吹毛透匣偪空鄰瞎驢蹋破三
0797b11: 玄路獨坐雄風萬古春臨濟。
0797b12: 
0797b13: 
0797b14: 
0797b15: 
0797b16: 
0797b17: 
0797b18: 
0797b19: 
0797b20: 
0797b21: 行實
0797b22: 康熙四年冬旦日晚參畢騎龍天劍大師設茶領兩
0797b23: 序及闔山大眾懷香入室請師說行腳師固辭曰余
0797b24: 未嘗雲水用說奚為眾請再三師不得已己曰余有一
0797b25: 問荅得愜意即說祇如鴻蒙未判已前還有行腳事
0797b26: 也無眾不語天大師曰知是般事便休余曰既知恁
0797b27: 麼道何得更要重說偈言劍曰一番提起一翻新師
0797b28: 良久乃曰余生緣南楚祁陽蔣氏之季子父諱春龍
0797b29: 母李氏產於明懷宗癸酉年六月廿三日巳時幼未
0797b30: 攻書壽將一紀雙親見背起手足時余不昧夙因兼
0797c01: 丁劫難遂以出家事跽白先君聽許嗣後長兄擇送
0797c02: 本邑紫雲菴復之師處是甲申歲臘月八日薙髮埋
0797c03: 首天泉已經數載　大清
0797c04: 世祖癸巳春民心稍安余遂辭師行腳遊歷講肆至甲
0797c05: 午始入岐山結制是冬圓具蒙和尚直提開導授一
0797c06: 話頭寅夕參扣了無所知解制後復聽教於三浯講
0797c07: 至止止不須說我法妙難思余不覺喟然歎曰此難
0797c08: 思法豈語言文字能測度也雖在講席作息未嘗不
0797c09: 以己已事參究為急務期畢意欲他行時四方未寧兼
0797c10: 同參所邀復入岐山結冬三日後起通宵七余入室
0797c11: 求開示尚曰參禪別無開示祇要離心意識參出凡
0797c12: 聖路學七畢又聞鄰單穎脫余愈加勇猛戒期後和
0797c13: 尚領眾出坡一僧問山河及大地全露法王身目前
0797c14: 山河大地歷歷明明如何是法王身和尚荅露余傍
0797c15: 聞頓惺解制日方丈命余典客執勞服役三載無間
0797c16: 一日和尚於客寮外厲聲曰知客余應諾尚曰你因
0797c17: 甚麼把生身父母限在鐵圍山內余曰和尚向甚麼
0797c18: 處見得尚曰贓證現在余震威一喝尚曰好喝余又
0797c19: 喝尚亦喝余復喝尚曰再喝一喝看余便作禮曰今
0797c20: 日觸忤和尚尚休去一夕普茶和尚先入齋堂職事
0797c21: 迎請覓和尚不得尚應聲曰在這裏大眾坐次尚曰
0797c22: 山僧行處諸人不知有時現梵王帝釋身有時現菩
0797c23: 薩羅剎身有時現國王宰官長者居士等身大眾祇
0797c24: 如一切身且道山僧在那一身那曰遍界不曾藏
0797c25: 尚曰山僧被維那一語粉骨碎身去也次日余外歸
0797c26: 鏡我舉前話問余曰維那何不道賊身己露鏡曰這
0797c27: 是代荅的兄又作麼生余曰東土波斯鼻頭大便休
0797c28: 在傍曰東土波斯鼻頭大某甲不會何不為某甲道
0797c29: 破余曰任從滄海變終不為君通便曰莫不是金鍼
0797c30: 玉線麼余曰蒼天蒼天便曰鼻孔被人扭捏去也余
0798a01: 曰蒼天蒼天是時純覺為侍者問婆子燒菴意旨如
0798a02: 何余曰好手手中呈好手覺曰菴主過在甚麼處余
0798a03: 曰不有子期術難識伯牙心比時將此問荅呈進方
0798a04: 丈和尚復徵曰婆子燒菴且道婆子是菴主是余曰
0798a05: 相逢盡是揚家醜幾箇休心息是非和尚頷之一日
0798a06: 便休問如何是父少而子老余曰青山覆白雲時在
0798a07: 師側酬酢甚多不能記述戊戌歲臘月初一日蒙和
0798a08: 尚上堂授一拄杖呆也遯雲同日而囑次第佛成道
0798a09: 日始授源流并爐偈曰拄杖子付吾兒法門寥落賴
0798a10: 撐持龍天推爾拈將出倒用橫揮任展施雖受師付
0798a11: 然大方猶未久歷是以庚子春辭老人復遊江浙諸
0798a12: 祖門庭壬寅秋意欲耕樵伏牛道過信陽晤悟休上
0798a13: 座崑石禪德領郡城居士清之鄧公寬吾唐公緒之
0798a14: 劉公請余雙林遯跡不覺四載醜拙日增難以枚舉
0798a15: 今承天大師與眾上座之請祇得從頭漏逗若是大
0798a16: 根利智者豈費許多周折正所謂不唧溜中更不唧
0798a17: 溜諸公勿蹈其轍是所禱也師於康熙丁巳歲十一
0798a18: 月初十日離丹霞至十七日到雙林染恙至十二月
0798a19: 十三日卯時召眾入方丈囑託後事畢舉拳問眾眾
0798a20: 荅問畢復說偈曰吾年四十五世緣今已休露柱開
0798a21: 口笑燈籠解點頭偈畢合掌瞑目而逝至次年嗣法
0798a22: 門人真慧同兩序建塔於本寺東隅。
0798a23: 
0798a24: 
0798a25: 
0798a26: 
0798a27: 
0798a28: 
0798a29: 
0798a30: 文穆念禪師語錄卷第五終
0798b01: 　　　　監院莊瑀監刻
0798b02: 
0798b03: 信士鄧清之同緣蘇氏尹氏男鄧莊嚴次男鄧
0798b04: 　國瑞及合家眷等發心重梓
0798b05: 本師和尚語錄普願見者聞者同明般若共續
0798b06: 　心燈
0798b07: 康熙二十三年仲冬吉旦
0798b08: 　　　　　　　江南上元縣梓人戴明之刻
