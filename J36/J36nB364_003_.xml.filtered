0808a01: 佛古禪師語錄卷第三
0808a02: 嗣法門人超質等編
0808a03: 拈古
0808a04: 德山托缽。
0808a05: 師云者老漢雖則明脩棧道暗度陳倉可惜罕逢作
0808a06: 家當時見伊與麼使云不必非惟截斷葛藤亦且自
0808a07: 有生涯。
0808a08: 報慈讚龍牙真云日出連山月圓當戶不是無身
0808a09: 不欲全露牙一日在帳中坐僧問不是無身不欲
0808a10: 全露請師全露牙撥開帳云見麼僧云不見牙云
0808a11: 不將眼來慈聞云龍牙只道得一半。
0808a12: 龍牙全身獨露這僧覿面不逢當時撥開帳子好與
0808a13: 和身推倒非但龍牙容身無地抑令報慈目瞪口呿。
0808a14: 昔有秀才問長沙某甲曾看千佛經百千諸佛但
0808a15: 見其名未審居何國土長沙召秀才才應諾沙云
0808a16: 黃鶴樓崔顥題後秀才還曾題否才云不曾題沙
0808a17: 云得閒題取一篇好。
0808a18: 者則公案十箇有五雙都向黃鶴樓上閒題一篇處
0808a19: 鑽研殊不知長沙有頭無尾置人中路當時待伊應
0808a20: 諾便云居何國土不惟親見諸佛管教七步成文。
0808a21: 霍山景通禪師因到仰山前乃翹一足云西天二
0808a22: 十八祖亦如是唐土六祖亦如是和尚亦如是某
0808a23: 甲亦如是仰山下禪床打四藤條。
0808a24: 當時山僧若見亦與四藤條何故有意氣時添意氣
0808a25: 不風流處也風流。
0808a26: 南院一日陞堂云諸方只具啐啄同時眼不具啐
0808a27: 啄同時用有僧問如何是啐啄同時用院云作家
0808a28: 不啐啄啐啄同時失僧云此猶未是某甲問處院
0808a29: 云你問處作麼生僧云失院乃打僧不肯。
0808a30: 南院列陣千里縱奪可觀者僧善能抗敵其力未充
0808b01: 若是本分衲僧管取南院棒折。
0808b02: 楊岐甄叔禪師因禪月問如何是祖師西來意叔
0808b03: 呈起素珠月罔措叔云會麼月云不會叔云某甲
0808b04: 參見石頭月云見石頭得何意旨叔指庭前鹿云
0808b05: 會麼月云不會叔云渠儂得自由。
0808b06: 楊岐老漢賣寶遇著瞎波斯置之勿論只是不合向
0808b07: 者僧手裏呈款何故啼得血流無用處不如緘口過
0808b08: 殘春。
0808b09: 明招謙上堂云風頭梢硬暖室商量纔到暖室便
0808b10: 見瞌睡以杖一時打散。
0808b11: 這老漢與麼提唱大似欲隱彌露雖然如是爭奈忙
0808b12: 忙者匝地普天。
0808b13: 楊岐見石霜化主至問云征行戰將假道經過劄
0808b14: 寨既圓何不與楊岐草戰主云昔時謬向途中覓
0808b15: 今日親逢老作家岐云楊岐且輸小捷去也主便
0808b16: 喝岐云亂做作甚麼主將坐具劃一劃岐云齋後
0808b17: 鐘主便噓岐云只這箇別更有在主無語岐云敗
0808b18: 將不斬且喫茶去。
0808b19: 這僧將成九仞之山只欠一簣之土當時待云只者
0808b20: 箇別更有在好將坐具劈面便摵不惟光前絕後亦
0808b21: 且自有出身。
0808b22: 睦州見僧便云現成公案放汝三十棒僧云某甲
0808b23: 如是州曰山門頭金剛為什麼舉拳僧云金剛尚
0808b24: 乃如是州便打。
0808b25: 臨危不變真大丈夫須還者僧始得若是現成公案
0808b26: 驢年未會得在。
0808b27: 高亭初參德山隔江問訊山以手招之亭忽然開
0808b28: 悟乃橫趨而去更不回顧後開法嗣德山。
0808b29: 德山招手高亭悟去正是焦磚打著連底凍只如大
0808b30: 慧云高亭要嗣德山猶與德山隔江在且道是肯語
0808c01: 不肯語。
0808c02: 石頭問長髭甚處來髭云嶺南來頭云大庾嶺頭
0808c03: 一舖功德成就也未髭云成就久矣只欠點眼頭
0808c04: 云莫要點麼髭云便請頭垂下一足髭便禮拜頭
0808c05: 云子見甚麼道理便禮拜髭云如紅爐上一點雪。
0808c06: 絲來線去暗合明投二老分中足可觀光若是香林
0808c07: 門下棒折未肯放過何故不見道棋逢敵手須為美
0808c08: 詩到重吟始見工。
0808c09: 南陽忠國師一日喚侍者者應諾如是三召三應
0808c10: 國云將謂吾孤負你卻是你孤負吾。
0808c11: 國師三喚倒腹傾腸侍者三應毫無厭怠且道負吾
0808c12: 負汝又作麼生珊瑚枕上兩行淚半是思君半恨君。
0808c13: 趙州一日見僧掃地遂問與麼掃還淨潔也無僧
0808c14: 云轉掃轉多州云豈無撥塵者僧云誰是撥塵者
0808c15: 州顧視云會麼僧云不會州云問取雲居去僧後
0808c16: 問雲居如何是撥塵者居云者瞎漢。
0808c17: 二老宿可謂當斷不斷致使轉掃轉多山僧這裏又
0808c18: 且不然待云誰是撥塵者便接過掃帚痛與一頓為
0808c19: 甚如此不見道為人須為徹。
0808c20: 僧問幽溪大用現前不存軌則時如何溪起遶禪
0808c21: 床一匝而坐僧擬進語溪與一踏僧歸位溪云你
0808c22: 與麼我卻不與麼你不與麼我卻與麼僧擬進語
0808c23: 溪又與一踏云三十年後吾道大行。
0808c24: 這老漢費盡腕頭氣力要且踏這僧不著。
0808c25: 頌古
0808c26: 舉世尊初生一手指天一手指地周行七步目顧
0808c27: 四方曰天上天下唯吾獨尊。
0808c28: 多生習氣久懷藏迥出胞胎便舉揚一句閒言流世
0808c29: 諦令人千古沸如湯。
0808c30: 舉世尊在靈山會上拈花示眾眾皆默然唯迦葉
0809a01: 破顏微笑世尊曰吾有正法眼藏涅槃妙心實相
0809a02: 無相微妙法門不立文字教外別傳付囑於你。
0809a03: 一九殃彈從大降遇著冤家定可傷四海五湖玄味
0809a04: 客不知是酪是砒霜。
0809a05: 舉殃崛摩羅因持缽至一長者門其家婦人正值
0809a06: 產難長者曰瞿曇弟子你為至聖當有何法能免
0809a07: 產難崛曰我乍入道未知此法待我回去問世尊
0809a08: 及返白佛佛曰你速往言我從賢聖法來未曾殺
0809a09: 生崛疾往告其婦聞之即娩。
0809a10: 剛然持缽值新春野草閒花覿面呈雨過雙猿啼谷
0809a11: 口一聲疏又一聲親。
0809a12: 舉世尊一日陞座大眾集定文殊白椎曰諦觀法
0809a13: 王法法王法如是世尊下座。
0809a14: 曲彔未登已巳不堪臨場何必再三三縱然椎下支吾
0809a15: 過列聖叢中若箇甘。
0809a16: 舉世尊因五通仙人問世尊有六通我有五通如
0809a17: 何是那一通佛召五通仙人仙人應諾佛曰那一
0809a18: 通你問我。
0809a19: 分疏不下且從容你問我時那一通止濼困鱗休激
0809a20: 浪栖蘆病羽謾搏風。
0809a21: 舉城東有一老母與佛同生不欲見佛每見佛來
0809a22: 即便迴避雖然如此回顧東西總皆是佛遂以手
0809a23: 掩面乃至十指掌總皆是佛。
0809a24: 迴避無門事浩繁依稀掩面又遮謾機關用盡藏身
0809a25: 術總把傍人作笑端。
0809a26: 舉無邊身菩薩將竹杖量世尊頂丈六了又丈六
0809a27: 量到梵天不見世尊頂乃擲杖合掌說偈云虛空
0809a28: 無有邊佛功德亦然若有能量者窮劫不可盡。
0809a29: 竹杖量時也不妨手頭何似舌頭忙巍巍頂相無高
0809a30: 下豈向人前論短長。
0809b01: 舉世尊因調達謗佛生身入地獄遂令阿難問你
0809b02: 在獄中安否曰我雖在地獄中如三禪天樂佛乂
0809b03: 令問你還求出否曰我待世尊來便出阿難曰佛
0809b04: 是三界導師豈有入地獄分調達曰佛既無入地
0809b05: 獄分我豈有出地獄分。
0809b06: 捺落三禪事不差生涯隨處可成家既云出入無時
0809b07: 節未免當風又撒沙。
0809b08: 舉世尊於涅槃會上以手摩胸告眾曰汝等善觀
0809b09: 吾紫磨金色之身瞻仰取足勿令後悔若謂吾滅
0809b10: 度非吾弟子若謂吾不滅度亦非吾弟子時百萬
0809b11: 億眾悉皆契悟。
0809b12: 百樣千般作不了臨期原要弄精魂墮坑落塹知多
0809b13: 少未許何人是報恩。
0809b14: 舉二祖初至少林參尋達磨立雪斷臂悲淚求法
0809b15: 磨知是法器乃曰諸佛最初求道為法忘形你今
0809b16: 斷臂求亦可在祖曰諸佛法印可得聞乎磨曰諸
0809b17: 佛法印不從人得祖曰我心未寧乞師安心磨曰
0809b18: 將心來與你安祖曰覓心了不可得磨曰與你安
0809b19: 心竟祖於此悟入。
0809b20: 萬物經霜猶斂歛衽紅梅偏向雪中開早知無法為人
0809b21: 說豈把娘生臂斷來。
0809b22: 舉六祖受法夜抵法性寺風颺剎竿聞二僧對論
0809b23: 一云旛動一云風動往復未契祖曰不是風動旛
0809b24: 動仁者心動耳後開法東山。
0809b25: 風捲殘雲過海潮乾坤震動鬼神謠當時閉口能藏
0809b26: 舌誰敢當前喚獦獠。
0809b27: 舉德山一日飯遲托缽下堂時雪峰作飯頭見便
0809b28: 云者老漢鐘未鳴鼓未響托缽向什麼處去山低
0809b29: 頭歸方丈峰舉似巖頭頭曰大小德山未會末後
0809b30: 句山聞令侍者喚來問你不肯老僧那頭密啟其
0809c01: 意山乃休去至明日陞堂果與尋常不同頭至僧
0809c02: 堂前撫掌笑曰且喜老漢會末後句雖然如是只
0809c03: 得三年活山果三年而沒。
0809c04: 玉篴雙雙和夕陽調中誰別羽宮商縱然不入巫山
0809c05: 徑也使愁人幾斷腸。
0809c06: 舉巖頭值沙汰於鄂渚湖邊作渡子兩岸各掛一
0809c07: 板有人過渡打板一下頭乃舞棹迎之一日因一
0809c08: 婆抱一孩兒來問曰呈橈舞棹即不問且道婆手
0809c09: 中兒甚處得來頭便打婆曰婆生七子六箇不遇
0809c10: 知音只者一箇也不消得便拋向水中。
0809c11: 嬰兒驀擲浪花飛瞥起漁翁羅釣磯楊柳岸曉風依
0809c12: 待船人立渡頭稀。
0809c13: 舉丹霞於慧林寺遇天寒取木佛燒火向院主訶
0809c14: 曰何得燒我木佛霞以杖撥灰曰吾燒取舍利曰
0809c15: 木佛何有舍利霞曰既無舍利更請兩尊燒主自
0809c16: 後眉鬚墮落。
0809c17: 客旅無繇破寂寥三尊請下火中燒眉鬚墮落方知
0809c18: 佛恩大難酬一杖挑。
0809c19: 舉百丈侍馬祖遊山次見野鴨飛過祖曰是什麼
0809c20: 丈曰野鴨子曰什麼處去也丈曰飛過去也祖扭
0809c21: 丈鼻頭負痛失聲祖曰又道飛過去也丈於此契
0809c22: 悟。
0809c23: 痛徹心酸眼淚流無端惹得一場羞只云野鴨方飛
0809c24: 去不道擒來在鼻頭。
0809c25: 舉昔有一婆供養一菴主二十餘年嘗令二八女
0809c26: 子送食一日令女子抱定云正當與麼時如何主
0809c27: 曰枯木倚寒巖三冬無暖氣女歸舉似婆婆曰我
0809c28: 二十年只供養得箇俗漢遂趁出燒卻菴。
0809c29: 纖長姬臂正交圍好把吹毛劈面揮性命若教當下
0809c30: 絕茆菴豈作火雲飛。
0810a01: 舉陸亙大夫問南泉曰肇法師也甚奇怪解道天
0810a02: 地同根萬物一體泉指庭前牡丹曰大夫時人見
0810a03: 此一株花如夢相似。
0810a04: 杖影無端落荒草夢中說夢南泉老栴檀林下雨新
0810a05: 花香風八面倩誰掃。
0810a06: 南泉因兩堂爭貓兒泉見提起貓兒問曰道得即
0810a07: 救取貓兒道不得即斬卻眾無對泉便斬之趙州
0810a08: 從外歸泉舉前話州脫草鞋戴頭上便出泉曰子
0810a09: 若在救得貓兒。
0810a10: 提起貓兒驗眾流當場誰敢犯鋒頭草鞋頂戴歸來
0810a11: 晚致使兩堂一命酬。
0810a12: 舉臨濟禪師謂眾曰吾滅後不得滅卻吾正法眼
0810a13: 藏三聖曰爭敢滅卻濟曰已巳後有人問你向他道
0810a14: 甚麼聖便喝濟曰誰知吾正法眼藏向者瞎驢邊
0810a15: 滅卻。
0810a16: 臨濟語話甚郎當引得傍觀笑幾場豪氣一身都喪
0810a17: 卻名存忤逆播諸方。
0810a18: 舉睦州見僧乃曰見成公案放你三十棒曰某甲
0810a19: 如是州曰三門頭金剛為什麼舉拳曰金剛尚乃
0810a20: 如是州便打曰者掠虛漢。
0810a21: 走電奔雷劈面來銀山鐵壁盡衝開龍門自古風濤
0810a22: 惡無限金鱗點額回。
0810a23: 舉法眼因僧惠超問如何是佛眼曰你是惠超僧
0810a24: 於是悟入。
0810a25: 至寶塵埋久已巳哉忽聞提著便驚懷雖然獲得深藏
0810a26: 物只恐朦朧錯認來。
0810a27: 舉石霜慈明禪師僧問如何是佛明曰水出高原。
0810a28: 瀉出雲根冷似秋瞪眸孰見古源頭澆田潑菜尋常
0810a29: 事一滴聲消萬派流。
0810a30: 像贊
0810b01: 接引像
0810b02: 相好端嚴絕覆藏塵塵剎剎露乖張眾生有願來吾
0810b03: 國豈免頻伸一臂長
0810b04: 阿師原不定西方處處逢渠處處彰垂臂誘他癡男
0810b05: 女誰知道你熱心腸
0810b06: 魚籃大士
0810b07: 世云救苦法吾道不思議處處露乖角頭頭非躲避
0810b08: 良哉觀音討甚巴鼻獲得金鱗休便休何須長走村
0810b09: 坊市
0810b10: 結衣大士
0810b11: 散髮輪珠無間說一領襤毿百箇結人道千手放神
0810b12: 光我云兩足空跋涉
0810b13: 關帝像
0810b14: 握偃月刀裂群魔膽三界稱尊具什麼眼
0810b15: 天童本師林老和尚
0810b16: 川藞苴卒難測眼中無痕皮下有血掀翻臨濟家私
0810b17: 捉敗密翁老賊五坐道場千江一月了無佛法與人
0810b18: 傳要且無人敢辨別
0810b19: 又
0810b20: 目清四海舌卷三乘人天蟻聚龍象蜂騰拄杖橫拈
0810b21: 太白頂幾多甲羽化鶤鵬
0810b22: 自贊
0810b23: 自思自忖一無長　御駕親臨懶下床莫謂道人心
0810b24: 似鐵惡聲惟恐播諸方
0810b25: 又
0810b26: 四處開堂心慈口惡截生死流解聖凡縛耆年宿德
0810b27: 更加艾灼正令當行誰敢圖度
0810b28: 題渭谿周公像
0810b29: 蘆岸悠悠繫小舟綸竿直餌待鱗投等閒月露秋江
0810b30: 色只要谿翁豁兩眸
0810c01: 偈
0810c02: 贈月川法姪
0810c03: 潑天門戶仗君撐截斷諸方爛葛藤四海英靈來入
0810c04: 罟直須揀選上傳燈
0810c05: 豈凡金相國於燕都鑿放生池中建念佛臺其
0810c06: 形似舟顏曰大法船偈以贈之
0810c07: 怪哉高埠駕慈舟為載群情過溺流帆影不隨風力
0810c08: 轉櫓聲常瀉月明秋
0810c09: 與文威首座
0810c10: 谷從教授子孫深藏幽谷了無痕傳芳不在匡徒
0810c11: 眾接箇英靈卒報恩
0810c12: 報國寺觀松
0810c13: 陰森盤結梵王宮歷雪經霜未改容品藻謾云天子
0810c14: 重孤標疑許我同風
0810c15: 興誠寺龍爪槐
0810c16: 梵宇飛霜樹不秋新條吐月醒群眸風前已巳露擎雲
0810c17: 手舒卷扶疏任自由
0810c18: 賀內府瑞齋馬公六旬
0810c19: 西峰爛熳飛紅雨北海扶搖綻碧桃幾度流觴閒醉
0810c20: 月蓬萊隨處奪高標
0810c21: 寄西臣胡給諫
0810c22: 昔將玉麈囑王臣要在今時用最親雪曲一聲驚碧
0810c23: 落山林無處不陽春
0810c24: 和靈嵒慈受禪師披雲臺頌
0810c25: 移茅剛畏不深山豈把潛形當等閒一幅伽黎無計
0810c26: 綴至今風化白雲間
0810c27: 秋江薄暮火初紅釣叟懷鱗興未窮活計一生明月
0810c28: 下教渠何處避霜風
0810c29: 搕都盧布袋頭般般拈出賣風流長街短巷人無
0810c30: 數笑絕驢年卒未休
0811a01: 師將南旋眾信索偈迅筆示之
0811a02: 松筠惠我隱長灣傲雪凌霜不等閒恒笑詩人吟月
0811a03: 下曾無奇想到香山
0811a04: 玉顏含笑曉風初馥郁微微度草廬何事洞庭輕漏
0811a05: 洩令人遙遞嶺南書
0811a06: 瘦影橫窗月共扶翛然世外道情孤紅塵滾滾如煙
0811a07: 霧紫白芳菲半點無
0811a08: 佛事
0811a09: 為普濟天一禪師起龕娑羅雙樹白雲浮斗換星移
0811a10: 海岳愁蹤跡不妨隨處寄卻教萍水見無儔恭惟某
0811a11: 生慚濁世薙染獅林運寶筏於當湖插莖茅於普濟
0811a12: 風生宇宙韻響天人物我恬然極為介潔石期月離
0811a13: 碧浪影落雲衢樵徑迷源漁舟失櫂靈機既爾遠徹
0811a14: 幻跡何須久停乘此廣大風輪足可神通游戲還委
0811a15: 悉麼等閒飛起無毛鷂天上人間騰瑞氣　舉火爍
0811a16: 破無生窠超出有情見直下赤條條清風來八面闍
0811a17: 維金色身舍利火中見見不見擲下火炬云萬里神
0811a18: 光腦後生一枝優缽腳跟綻。
0811a19: 若木法師掩龕灰飛蘆管一陽生翼負青天萬里程
0811a20: 巴峽猿啼猶未歇悠悠故國得同人恭惟某德周三
0811a21: 際聲動五湖搖唇鼓舌而淨演真機瞬目揚眉而指
0811a22: 揮箇事不意煙波失棹樵徑含光草木萋然象龍悵
0811a23: 望今則長空絕跡教海無文既爾火浴無期便請雲
0811a24: 龕端坐遂以手掩龕云義虎跡藏無位次法幢高豎
0811a25: 有兒孫。
0811a26: 休菴法姪掩龕白玉寧非貴黃金豈是尊清飆連夜
0811a27: 吼驚走鐵崑崙惟我休公孤標越格氣宇天然餐煙
0811a28: 水於百城飽星霜於萬里眉藏山嶽掌握乾坤荷法
0811a29: 祥之重擔草木舒機紹船子之真規魚龍知命正擬
0811a30: 青蓮吐艷碧藕添鮮豈期綠岸潛光荷風頓息今則
0811b01: 雲龕既入火浴臨時放下全身莫大自在遂掩卻。
0811b02: 舉火飛猿動曦光菡萏開宿霧羨子志不群獨跨大
0811b03: 方步去來既無轍生滅安有路足底自分明何須吾
0811b04: 囑付擲火炬云靈根不假栽培力燁燁曇華透火開
0811b05: 祖印哲法姪孫封龕四載巾瓶不蹔離三呼三應絕
0811b06: 遲疑而今既唱還鄉曲明月清風處處宜我某侍者
0811b07: 深慚代變剃落香林過淨瓶於古佛之間酬犀牛於
0811b08: 扇破之際風生大野韻響龍樓寒溫不異欣戚同然
0811b09: 豈期青峰雲靉靆綠岸月朦朧瞥轉關頭風前獨步
0811b10: 只如藏身處沒蹤跡沒蹤跡處莫藏身還委悉麼以
0811b11: 手封龕云端入那伽三昧定任他門外逆風吹。
0811b12: 楚惟禪師炳苣三度金門事可傷區區寧謂路頭長
0811b13: 因思織履酬甘旨冒暑衝寒未敢忘我楚公禪師研
0811b14: 窮教觀密契宗乘履踐以時進退有節頗宜中流砥
0811b15: 柱起剔昏迷不料天喪子躬椿萱失望正當春光斂歛
0811b16: 艷就路還家一句如何話會攛下火炬云獨步丹霄
0811b17: 乘快便木蘭花發露全身。
0811b18: 寂常老師掩龕囊錐穎脫玉鏡潛輝寶鐸聲沉靈鋒
0811b19: 斂歛匣恭惟某榻依師子斷髮嚴身履泊旃檀披緇翫
0811b20: 日堪隨法幢振燿慧海揚帆遂適寒溫耋齡將慶不
0811b21: 意頓辭梵苑冥合蓮宮直躡毘盧略無回互所謂葉
0811b22: 落歸根無影樹頭雲片片香飄果熟不萌枝上月珊
0811b23: 珊雖則淨穢有分且喜去來無礙正當藏蹤斂歛跡一
0811b24: 句又作麼生道卓拄杖云大千沙界海中漚一切聖
0811b25: 賢如電拂。
0811b26: 寂然禪師掩龕葉脫山根見雲收天際橫峨眉舒一
0811b27: 線斜照五湖清恭惟某越三峽而兢千峰飽林泉而
0811b28: 嘯風月倏爾撥轉關捩寂寞藏身坐斷乾坤凝然不
0811b29: 露且未埋玉樹先入雲龕一句作麼生道以拄杖劃
0811b30: 一劃云封。
