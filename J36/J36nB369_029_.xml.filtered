1033c01: 蔗菴範禪師語錄卷二十九
1033c02: 侍者超標錄
1033c03: 雜著
1033c04: 雲門室中座右銘
1033c05: 祖既有嚴訓師亦有良謨世事甚浩博智力難與俱
1033c06: 隨緣是宗趣矯飾非宏圖捨己巳以逐物拾礫而拋瑜
1033c07: 營營愧青蠅寥寥無白駒運無百齡值空懷萬劫餘
1033c08: 法門最廣大無以同異區服人惟至德無以好惡拘
1033c09: 上下存謙厚聰鈍匪一途劣機莫峻拒韙器豈用呼
1033c10: 於心無諂曲於道何疾徐先輩漸凋落後賢將焉趨
1033c11: 不弘二利心何貴千金珠拊躬而循省孰謂非濫竽
1033c12: 疏慵而逸佚何以慰頭顱朝思而夕惕斯銘聊自書
1033c13: 寓室東銘
1033c14: 芙蓉崇化省緣嚴告雲門勵賢放下為要振獘典謨
1033c15: 曦鏡並照標格嵒嵒家聲浩浩半瓶若搖識者致笑
1033c16: 夏蟲亂鳴聽者增悼緊自箴歟宜端履操法海汪洋
1033c17: 道山峻峭約量而充隨力而到美器珍筵漏卮棄隩
1033c18: 慧命懸絲冰雪惟劭事帶纖疑風號萬竅羨巧沽譽
1033c19: 正人匪蹈厚德殊恩擬何酬報若頑若愚似矯似傲
1033c20: 與世茫茫罪貽名教
1033c21: 寓室西銘
1033c22: 高峰死關終身韜晦幻住活埋珠保絕纇扶顛勁志
1033c23: 積厚始邁一語流傳千古無配青蠅慕羶唾溺則敗
1033c24: 飛蛾赴焰憔悴可待故爾勗焉夙夜靡懈電影薄軀
1033c25: 空花世界寒暑交攻日月相代瞬息不來尊卑異態
1033c26: 先聖諄諄後人憒憒鷦鷯借枝毋論仄隘萍託雲浮
1033c27: 蹤跡何礙守朴從真釋尊遺誨于出于處審利審害
1033c28: 略書概言自警自佩
1033c29: 座右銘東塔
1033c30: 資非英敏氣不豪雄傳燈濫冒有玷祖翁茫茫業識
1034a01: 寸陰誰惜纔得知非齒搖髮白緣位忖量輕於弊帚
1034a02: 住持福城捉襟露肘正因衲子有志相親均嘗甘苦
1034a03: 培養元真隙駒電影豈羨羡久長榮枯成壞一味家常
1034a04: 關心慧命此中耿耿身輕匪知累重不省同異封疆
1034a05: 好惡紛競伐木傷枝法苑斯怲軫念切思世衰道弊
1034a06: 寥寥古人滔滔時銳隨流於昔老大惺惺驚天動地
1034a07: 深愧無能嫉忌風高我慢山峭無諍息囂吾宗綱要
1034a08: 龕室銘
1034a09: 普化作賊臨濟饒舌心不負人為巧成拙須彌粉碎
1034a10: 虛空落地迷悟淺深是非毀譽惟大死翁纖芥投鋒
1034a11: 日杲夜半消息誰通
1034a12: 自鏡五約
1034a13: 身本浮漚世維夢幻秋葉待霜夜船到岸髮白齒落
1034a14: 隙駒閃電閒嘗靜思誰之過患虛棄光陰循情流轉
1034a15: 進德無勇噬臍可歎不加報勤生平何辦檢身醒惕
1034a16: 行同跛鱉拙似山鳩荷負綿力竊位隨流人情非古
1034a17: 法苑凋秋鶩名致累蹈實招恆發深省有愧先猷
1034a18: 化城寶坊咸謝為籌老之將至應以退休不赴別請
1034a19: 法離同異道絕是非先哲雅量千古流輝焚香默坐
1034a20: 不負來機主賓歷然別傳是依訓言勗我佩如渴饑
1034a21: 世諦聒喿法屬怨誹登時揖退情願久違謹謝是非
1034a22: 從上關心慧命干係英特堪任匪器斯墜入室分燈
1034a23: 酬恩為志投子鷹揚雲門起弊大道復彰正宗有繼
1034a24: 梟獍嚚嚚鳳皇翽翽予莫能知瞻彼所契授囑可省
1034a25: 先聖入廛四生仰化安樂貽謀後賢斯藉尼院不登
1034a26: 難尋謗罅息世譏嫌至寶無價孰謂是法本無高下
1034a27: 縱到平懷自救不暇佛事齋筵概以辭謝不履尼寺
1034a28: 示印山公九
1034a29: 鑑湖秋水是吾家響接雲門路不遐信得歲寒松有
1034a30: 操鏗然古調向人誇
1034b01: 青山埋拙本初心豈謂虛名累到今鴛水擔肩能脫
1034b02: 卸長廊風葉揀秋陰
1034b03: 示曹山冰機
1034b04: 頭顱堆雪漸龍鍾蜃閣無能坐懶慵業債此時還得
1034b05: 盡歸來相對惜衰容
1034b06: 眼前世境實淆訛廚冷室空累汝多從上我知無定
1034b07: 法化龍杖子縱橫拖
1034b08: 勉天花法柱監寺
1034b09: 門庭浩大讓師翁旗閃大華四面紅腳下兒孫皆傑
1034b10: 出慚余無力顯家風
1034b11: 兩年坐笑舊乾坤汗馬多君實耐煩說到法門心耿
1034b12: 耿寫詩感謝不勝言
1034b13: 閒時耆舊隊中看垂老叢林任事難英氣堪為東道
1034b14: 主唯公楨幹可凌寒
1034b15: 十二時歌檇李資聖寺作
1034b16: 平旦寅語言動輒少機輪微妙百千俱抹過黧奴白
1034b17: 牯盡生嗔不求富豈嫌貧舖子臨街逐日新暗地思
1034b18: 量真好笑黑漆皮燈要照人
1034b19: 日出卯箇樣清閒無處討古路坦平過客希室內紅
1034b20: 塵長不埽聽綠樹啼黃鳥聲聲說與知音道照乘明
1034b21: 珠在眼前免得區區問王老
1034b22: 食時辰笊篱木杓盡翻身瓦缽香糜箇飽家活從
1034b23: 前說向人利名路佛祖嗔青嶂白雲是舊鄰公候門
1034b24: 第慵趨謁留取精神益自新
1034b25: 禺中已巳此事賢愚定自委鈍無福守林泉驀鼻牽
1034b26: 來入鬧市大官人老居士酬應稍遲便不喜如斯拋
1034b27: 擲好光陰曷曾達得空門旨
1034b28: 日南午滿堂雲水鳴齋鼓紛紜五味美諸方冷飯鹹
1034b29: 虀難落肚瓔珞糜橡栗脯不識古人義何取若問全
1034b30: 提向上關一箇拳頭當面豎
1034c01: 日昳未欲返神駒無巧計多聞閭巷賣花聲不見叢
1034c02: 林增道氣競高低立同異豈是靈峰真苗裔六窗虛
1034c03: 靜一甌茶誰管世波如鼎沸
1034c04: 晡時申魔佛同躔輥六塵為憐積劫飄零客未得歸
1034c05: 家問路頻縱相遇若不仁救焚手也無處伸銕牛入
1034c06: 海難尋跡嗟怨時常罵四鄰
1034c07: 日入西胸中冤恨難分剖細簡空囊一物無使得山
1034c08: 河顛倒走善不揚惡不朽銕脊金毛喚作狗象龍逐
1034c09: 隊進門來相知豈在千杯酒
1034c10: 黃昏戌戍幻影浮光俱屏跡壁根觸著赤斑蛇直欲咬
1034c11: 人到見骨枉施勞空歎息漫數疏鐘送白日味道英
1034c12: 靈亦可知少林堂奧生荊棘
1034c13: 人定亥精進不生多懈怠深繹雪山老比丘六年徒
1034c14: 把冰霜耐樂輕安恣皮袋纖暖高眠何罣礙一語參
1034c15: 差起怒雷當時牢扎無明寨
1034c16: 夜半子萬樣無如熟睡美隔壁人談夢裏情喚醒許
1034c17: 多閒道理每捫懷難啟齒從上祖風提不起心念紛
1034c18: 飛正未停始悔披緇靡及矣
1034c19: 雞鳴丑忽聞鐘響忙搓手不起繩床問阿誰看來徒
1034c20: 自揚家醜一爐香三稽首世間禮法何曾有紹續瞿
1034c21: 曇後可慚任從喚作癡獃叟
1034c22: 出家紀蹟
1034c23: 辭親
1034c24: 髻綰頭心揖北堂諸鄰指顧淚沾裳老親家裏悲傷
1034c25: 切遊子天邊去路長問學于時曾有志謀生在世豈
1034c26: 無方欲將己巳事求明白罔極深恩棄道傍
1034c27: 禮師
1034c28: 問津涉險為多岐明導深尋不可遲秪望銕頑堪入
1034c29: 冶敢言米熟未經篩狂猿心冷青山夜烈馬蹄神紫
1034c30: 陌時銜感豈同浮泛子翻雲覆雨口成碑
1035a01: 薙髮
1035a02: 世務塵緣冷似冰更推因地果相應披緇若不隨流
1035a03: 俗落何難作好僧弊屣輕榮追悉達風旛擅議想
1035a04: 盧能從茲體被柔和鎧矯猾波旬盡服膺
1035a05: 擇友
1035a06: 葛倚長松聳太清人能弘道遠求盟伶俜秋雨惟三
1035a07: 省宛轉春風慎百城鮑叔情殷成管子義存雪阻喚
1035a08: 師兄世間出世論功業靡不承流藉友生
1035a09: 苦行
1035a10: 天生古敏不辭勞賦性愚頑惜我曹出世每聞家業
1035a11: 大入廛多羨行門高心燈譜上存冠冕冰雪業中見
1035a12: 節操耽懶情悠當憤激恐人譏虎類山貓
1035a13: 學律
1035a14: 鑄魯成賢理自如深知習氣最難除束身快入南山
1035a15: 室得意幽尋西竺閭制度擬追三代禮精微尤勝百
1035a16: 王書乘蘆踏碓諸先覺不識當年孰卷舒
1035a17: 聽講
1035a18: 曾戀筌蹄秋復春台賢席上有同倫修途託跡元隨
1035a19: 俗絕壁怡心似逼真耳畔畏聞擔板漢言中怕說守
1035a20: 株人寬洪法性波瀾闊入海量沙枉沸唇
1035a21: 參禪
1035a22: 花前一笑喪單傳得髓分皮更可憐欲辨是非高壁
1035a23: 壘強分迷悟困風煙誘人說有三乘旨叩己巳行無一
1035a24: 事便大夢枕邊時喚醒畫樓終日罵青天
1035a25: 悟道
1035a26: 水窮山盡擔蘇肩趯破塵埋甕裏天沙苑好隨黃蝶
1035a27: 舞蓼汀閒逐白鷗眠揭簾長慶空相語上樹香嚴亦
1035a28: 自顛景致現成無管帶與誰同樂太平年
1035a29: 受囑
1035a30: 路頭踏過萬千層歇得狂心累轉增笛裏應聲微白
1035b01: 鳳世間飛譽類青蠅敲門深夜堪聯譜立雪終朝可
1035b02: 繼燈謂我無斯雄略志芥針投處也吞冰
1035b03: 行腳
1035b04: 先賢老大擾煙波天塹知予遠亦過落日投村青眼
1035b05: 少空山問路白雲多鐘聲一塢尋松徑秋色千嵒上
1035b06: 竹坡菴主此時無定跡草鞋幾緉暗消磨
1035b07: 乞食
1035b08: 我自調心不借籌省緣循乞古規猷黃鸝語俏聽書
1035b09: 閣白雪歌清辨酒樓夢熟千家隨物化春濃一缽與
1035b10: 天遊垂裳秉鐸擔餘累肯把緇衣換綺裘
1035b11: 住山
1035b12: 到處衝人若醉狂此時甘分老山蒼愛閒已巳愜寒苔
1035b13: 屋閱世徒誇晝錦堂土硬鉏頭堪淬礪溪深杓柄可
1035b14: 能長古磚磨拭堪成鏡待照嬰兒兩鬢霜
1035b15: 開堂
1035b16: 抗跡嵒阿不自由風驕水急強隨流身依南北同征
1035b17: 鴈心逐高低任拙鳩顧我終慚搖玉麈逢時深可惜
1035b18: 金甌雲門石路松陰裏悵望千山一片秋
1035b19: 隨眾
1035b20: 豐筵荒席已巳同群詎埒甘辛悚異聞作息暑寒洵有
1035b21: 致精麤粥飯理無分純全兩足尊調御標幟諸仁載
1035b22: 逸勤後夜雞鳴常自省先賢版籍與誰云
1035b23: 看病
1035b24: 孤蹤百堞飽風霜己巳事深求遠故鄉抱疾到門詢地
1035b25: 主悟言伏枕聽醫王違和此日心宜冷挺志他年道
1035b26: 愈香老鶴形臞清入骨得閒拭目看斜陽
1035b27: 恤老
1035b28: 龐眉清夜歎龍鍾遠託何能事宿舂海上無方醫白
1035b29: 髮山中有眼看青松冷情可信安心法決意應高出
1035b30: 世蹤電影漚花知不久饑餐渴飲好相從
1035c01: 訓徒
1035c02: 欲辦平生入此門當思盡力整乾坤負擔莫猒肩頭
1035c03: 重遇物還須笑語溫人到中年青鬢少鶴歸深樹綠
1035c04: 陰繁休將俠骨同雞肋鳴世云何答至恩
1035c05: 授記
1035c06: 昔從斷臂敗家私難得門風似舊時花繡石頭妍御
1035c07: 陌葉聯散木衍虯枝鷹揚氣概雖人稟豹變文章不
1035c08: 自欺雞岫一燈傳汝去情鍾慧命鼎懸絲
1035c09: 退院
1035c10: 輥入毬場日已巳深浮名無謂退為箴法門欲砥非剛
1035c11: 骨世路將馳懶醉心清論不聞一語當摩頭多見二
1035c12: 毛侵青山然諾從人往瓚老投機可共吟
1035c13: 牧牛頌
1035c14: 尋牛
1035c15: 溪山循歷苦追尋險道窮經路轉深莫問危亡與朝
1035c16: 夕時中澤畔且行吟
1035c17: 見跡
1035c18: 岡巒重疊細思多陌上蹄涔是也麼塵劫到今惟此
1035c19: 物年來不必再疑他
1035c20: 見牛
1035c21: 墻外俄聽叫一聲愁雲飛散晚山青鮮妍毛色眼如
1035c22: 漆豈是戴嵩畫得成
1035c23: 得牛
1035c24: 氣頑性烈總由渠鼻孔穿繩習自除此後更休嫌異
1035c25: 類山南村北好同居
1035c26: 牧牛
1035c27: 春疇處處可橫身不顧風麤撲面塵飽夕陽坡下
1035c28: 臥高瞠碧眼看遊人
1035c29: 騎牛歸家
1035c30: 程途不遠即吾家灌木陰森麗彩霞牧笛吹歸牛背
1036a01: 上故廬寒鸛正磨牙
1036a02: 忘牛存人
1036a03: 綠樹穠陰正滿山我無牛牧任清閒周旋上下情難
1036a04: 測焉有浮名落世間
1036a05: 人牛兩忘
1036a06: 曾知顛倒夢元空客路從今處處通漆桶夜深連底
1036a07: 脫擬將何物播真宗
1036a08: 返本還源
1036a09: 境界重重自立功何消作啞與妝聾年年好景此時
1036a10: 節樹樹桃花映面紅
1036a11: 入廛垂手
1036a12: 改頭換面出場來累及傍人笑滿腮說是說非成大
1036a13: 錯金剛正眼幾時開
1036a14: 悼胡上林文學
1036a15: 素襟深怨貯紅塵特到雲門一問真松影月華相共
1036a16: 語亭亭不讓謫仙人
1036a17: 春催晴日過蕭然風約寒雲上渡船託問毘耶無恙
1036a18: 否尚遲山閣細談禪
1036a19: 域中清論猒塵勞方外遊心興始高俄泛仙槎銀漢
1036a20: 遠青松白晝響寒濤
1036a21: 夢殘槐國優場冷願入蓮邦眼界清安養亦知非久
1036a22: 戀轉頭法苑是干城
1036a23: 蕭曹事業冰三尺陶謝風流月一天取捨知君無固
1036a24: 必閻浮來往自翛然
1036a25: 金徽玉韻世難磨虛位浮榮水上波野鳥臨風歌楚
1036a26: 些綠筠雨灑淚痕多
1036a27: 匡維世道賴宏才曲罷悲風忽地來慧業斯文當不
1036a28: 朽凝神無復聽猿哀
1036a29: 短策敲門正有期忍將綺席散瑤墀遺音耿耿成千
1036a30: 古渴愛難忘寫作詩
1036b01: 示田頭
1036b02: 祖翁田地賴耕犁莫畏春疇沒脛泥肥瘠高低明歷
1036b03: 歷先來後進要提攜
1036b04: 古德曾開百丈田演揚大義至今傳山僧佛法雖無
1036b05: 得冷熱閒忙總現前
1036b06: 細簡傳燈標韙績作家多半種田翁苟非決志操方
1036b07: 客定道雲門會撮空
1036b08: 示柴頭
1036b09: 隨心砍斫不由人只要家山認得真小壽當年曾破
1036b10: 綻一言錯喚法王身
1036b11: 利刀橫按不抬眸緊縛勤挑第一籌最恐陰天風雨
1036b12: 夕零星狼藉在山頭
1036b13: 此事難分俗與僧爭先努力上高層若逢狐魅潛蹤
1036b14: 處斬盡纏人亂葛藤
1036b15: 示園頭
1036b16: 芳春萬樣皆勤謹生銕三斤一把鋤古塚荒堆翻得
1036b17: 轉盤中不怕少佳蔬
1036b18: 榮枯論事時人調損益由天古德標去穢刪蕪非失
1036b19: 候自然惡種不生苗
1036b20: 土瘠曾來茄子小地肥從古菜苗長己巳躬事不重饒
1036b21: 舌瓜熟疄頭自有香
1036b22: 關帝象
1036b23: 正氣飛霜青眸閃電世道惟欽君臣斯鑒浮雲卷舒
1036b24: 三界不戀千古追思如鏡照面
1036b25: 楊悾菴居士行樂
1036b26: 溯洙泗彌遠之源抱綱常倒地之憂知鼎移而無箸
1036b27: 可借惟瑾戶而密葆如鳩義醇古道韻度虛舟榮名
1036b28: 輕於脫屣墮甑曾不回頭湘浦混漁樵之跡蕭然爭
1036b29: 風月之籌適性時則藻飾萬物忘機處則狎翫群鷗
1036b30: 越格行藏既精直指之究踏翻泉缽更尋方外之儔
1036c01: 君所謂與大年無盡同途而合轍若將西河獅子兜
1036c02: 率老我不敢侔
1036c03: 丁謙之坐蓮葉圖
1036c04: 韻以純美致響麝以潛秘有香謙以後為益德以退
1036c05: 為良聲色堆頭轉步般若叢裏翱翔以道彌綸橫風
1036c06: 月之笛以時磅礡披鳧鷖之裳視功名其漚蕊玩秋
1036c07: 水以蒙莊幅巾葉艇岸柳堤楊聽鳥啼清晝翛然與
1036c08: 世相忘
1036c09: 具宗謨禪師行樂
1036c10: 教海中摸得半邊鼻孔禪河裏失下兩莖眉毛青獅
1036c11: 日吼義虎夜號為愛松間石上埽除蟻穴蜂巢語兒
1036c12: 溪坐觀成敗天台山淡抹輕描道伴交肩過略無情
1036c13: 況只平呼云天均天均酌水于暮獻花于朝久之自
1036c14: 見我風標
1036c15: 僧臞禪師行樂
1036c16: 清臞類鶴溫妍似旭僧中之英石間之玉搜古德腳
1036c17: 根不被他謾觀時人韻致深以自勗惟喜嵒穴而盤
1036c18: 桓肯受尊貴之拘束山光青水色綠適時行不時伏
1036c19: 含秋眼碧大於天坐看紛紛笑逐鹿
1036c20: 果謙副寺
1036c21: 性澹沙鷗氣挺霜竹毘贊法王匪辭煩燠思追古靈
1036c22: 揩背遺風相隨鴻跡盡瘁勞碌要得矯步玲瓏且到
1036c23: 人牛忘牧青鬢將斑白駒飛速心事短長應自知不
1036c24: 消絮語重叮囑
1036c25: 圓章禪德
1036c26: 雙眼炯如心期黃鵠無字貝多日不猒讀以空揄揚
1036c27: 口吻俱肅此中有句大難相續猗歟侍者亦自拔俗
1036c28: 恣其喜悅焚香致祝履道乘時萬福萬福
1036c29: 粹瞻禪師
1036c30: 白石磷磷松聲謖謖坐以盤桓光飛清旭以道粹躬
1037a01: 經不須讀高懸畫閣眾同瞻遠山青兮流水綠
1037a02: 宗一耆宿
1037a03: 身似浮雲髮如白雪隨遇而安順緣而歇坐石思惟
1037a04: 想有妙訣明珠在掌行不亂轍誰是其人宗一老衲
1037a05: 穎銳禪德
1037a06: 粹美如珵雄猛似虎三十之齡萬事皆妥教而入禪
1037a07: 可乎不可看罷無字經好著逍遙譜飯熟既多時已巳
1037a08: 知燈是火雲月溪山即我家青松白鶴相為伍劫石
1037a09: 春秋不須細數
1037a10: 水雲菴三世宗圖
1037a11: 同心則萬事有準共力則一法無遺道人活計別有
1037a12: 權宜力不曾費心無所思眉毛上橫鼻孔下垂談笑
1037a13: 而樹宗猷之本晏坐而擴梵宇之基或未見者誰能
1037a14: 信之皓月星攢麗可掬圖畫高懸無盡時
1037a15: 雙林吳體菴居士古稀壽象贊
1037a16: 彝倫蓍鑑寒際纖裀經滄桑而風儀如舊涉夷險而
1037a17: 襟度恒新世隘罔堪惟臨以德物淪俾艷允溢以仁
1037a18: 嵒桂香清雅奏古稀之曲秋蟾影麗觴稱誕育之辰
1037a19: 雙溪之逸叟山野之故人援毫擬可祝皆為有量因
1037a20: 謂數于瞿曇細末之塵而是謂齊于莊生不凋之椿
1037a21: 而非聽其秩秩之螽斯仰瞻推取任千古而無垠
1037a22: 江皓生居士與箬菴和尚林下坐談象
1037a23: 意有一缽高人之淡忘韻有五柳先生之洪亮世雖
1037a24: 遷改而不移步趨時所崢嶸而優以雅量貴其道也
1037a25: 鬚髮奚為粹其志焉浮榮豈望白石青松坐倚相向
1037a26: 茗有清香物無得喪祖師意世諦義激揚酬唱東林
1037a27: 之風西竺之盟江子皓生南澗和尚
1037a28: 懸嶼禪師
1037a29: 骨若霜嵒之峭氣如春風之穆和雅曲於明覺之庭
1037a30: 響清音於曹山之麓正期神駿遠馳所怪收韁甚速
1037b01: 有馥餘馨勤爾追逐日午月圓時是伊真面目
1037b02: 心超關主
1037b03: 鬢在霜前自杲神於雪後踰清灨水灘頭驚回蝶夢
1037b04: 雲門山裏聽徹猿聲萬事不求也青苔布地孤村坐
1037b05: 斷兮白鳥忘情寧使鮮魚爛壞不隨短敗同行君不
1037b06: 見牛糞火裏煨芋子馨香滋味久傳名
1037b07: 碧空監院
1037b08: 青松作蓋白石可依是非杳絕兀坐忘機只恐性情
1037b09: 不長久山頭又約野雲飛
1037b10: 法柱監院
1037b11: 有金剛不壞之體性經盤錯而匪渝拌叢林遠大之
1037b12: 身心當逆順而勿懼聞時千奇百怪似可驚疑行處
1037b13: 七高八低曾無怨惡箇中的旨已巳盡分明格外風光
1037b14: 指揮如意石邊獨坐意悠悠閒看浮雲朝與暮
1037b15: 苕帚菴止飾禪師
1037b16: 秋月方顏溫醇入骨厥量有容其言無飾披襟獨坐
1037b17: 逞憨布袋之風流淡漠怡情儼住山翁之本色打顛
1037b18: 狗不捏烏藤趕癡蠅安搖白拂既無事業可為欲贊
1037b19: 如何下筆寫盡伽陀一字無苕帚開花香馞馞
1037b20: 省愚禪師
1037b21: 面帶煙霞痕骨有峰巒色時光臨暮年豪興猶未息
1037b22: 不耐學枯禪懶與狎狂逸一句妙伽陀終身莫肯易
1037b23: 線斷忽珠拋生平志已巳得以此遺後賢瞻仰而取則
1037b24: 松濤慧燈禪宿
1037b25: 福城之東吳涇之北有哲人焉僧中模則濤響徹其
1037b26: 玄音松高見其顏色說實語必後生可規挽頹風則
1037b27: 先賢是式志同道合者謂真燈照世以詠歌性氣差
1037b28: 異者雖終日相逢敢保道箇不識
1037b29: 來峰振宗禪宿
1037b30: 千尋石壁一帶溪流獨行無伴舒卷自由我笑渠便
1037c01: 宜討盡人羨羡他樂以忘憂八百珠償口業債西方好
1037c02: 景不思求
1037c03: 環碧龍河書記
1037c04: 深靜若淵溫醇如旭大有來由本無拘束世途孔隘
1037c05: 人競而爭古道甚寬我讓而穆花木幽清溪漾綠樂
1037c06: 在其中己巳自知詩一卷不須讀有問其誰此是龍公
1037c07: 真面目
1037c08: 石門東寺梵孝禪宿
1037c09: 挺若山松澄如清泚語溪英標緇林綱紀法苑雍容
1037c10: 時流所倚妙香開基棄之獘屣梵行霜飛孝為宗旨
1037c11: 慈德洋溢孰不仰止遺烈餘芬偉公繼美我作贊辭
1037c12: 可補僧史
1037c13: 心純老衲
1037c14: 心直如弦德純於綺袈裟搭半肩語默全規矩如意
1037c15: 手執天花亂飛無累神怡至人宗旨我到定陽可述
1037c16: 可傳尊宿之名曾聞此矣
1037c17: 璞菴禪人
1037c18: 勉於己巳躬就勞舍逸毀譽合宜容以其默和爾從時
1037c19: 法無固必山路深幽松陰覆石縱意所如月明秋色
1037c20: 咦停眸天外想伊人不知誰是真相識
1037c21: 大慶院具之珍尼
1037c22: 冰雪為心溫慈成性德量有容柔和無諍臘樹彌高
1037c23: 戒珠瑩淨坐而所思夢幻自鏡道在何求行解相應
1037c24: 恂恂訓徒法法嚴正總持家聲垂芳大慶面目儼然
1037c25: 更無餘詠
1037c26: 念菴尼
1037c27: 丹桂香飄青松影碧兀爾忘緣超然自得參知識險
1037c28: 難莫辭念彌陀閒忙不易看富貴是漚花視身世等
1037c29: 夢宅盛德真風世已巳傳兒孫不用重鐫石
1037c30: 王公曉居士
1038a01: 襟度汪洋眉稜朗霽百埃涅而非渝千礪磨而愈銳
1038a02: 不羨羡杯中醽醁有至德可以醉心不理絃上宮商有
1038a03: 逸韻可以響世所立如有卓然向道匪埒同異智操
1038a04: 般若之神劍瑩金剛之利蓋本乎白業元賓風流俊
1038a05: 彥抑豈肯夢裏營營分蕉下之斃鹿而以為得計哉
1038a06: 馮爾赤居士
1038a07: 捷若鴻飛臞同鶴瘦面有煙霞胸無應垢即俗示真
1038a08: 記授靈鷲蕭蕭野服譽謝當途落落襟懷夢恬清畫
1038a09: 據石而談此意孰究羽扇頻搖仁風裕後閱變滄桑
1038a10: 目空宇宙青水綠波朝溶夕溜獨羨文鳧湜沚如舊
1038a11: 何人兮識君心白雲兮機相扣
1038a12: 浦洵之與僧對談
1038a13: 蕉下斃鹿世所必諍蠅頭微利人所必競洵之浦君
1038a14: 所趨獨異視富貴等浮雲羅丘壑於胸次謂研道龐
1038a15: 蘊家風謂居塵陶潛逸志不矜玉樹之歡娛高蹈林
1038a16: 泉之幽致拄杖有舌說盡妙義居士無聞老衲無示
1038a17: 庶幾乎方外深知法中臭味
1038a18: 正聞尼
1038a19: 般若園中果熟飄香實靈峰深下之種煩惱海裏收
1038a20: 帆轉棹蓋出塵雅度之儔慈容藹藹至性悠悠繼祖
1038a21: 續燈有賢子頹瀾將砥衍宗猷子以揆法姪請
1038a22: 衛生尼
1038a23: 靈根夙植標格軼倫絃斷云早培孤苦辛披緇稟志
1038a24: 雪柏霜筠如饑嗜道似幻視身德輝流遠秋月一輪
1038a25: 子大機禪人請
1038a26: 吼山德章靜主
1038a27: 炯也青眸皤然皓首不實所無能空諸有素位以自
1038a28: 行仁慈而啟後為愚菴裔衍奕葉之宗猷披古佛衣
1038a29: 提出塵之綱紐借片石時可應機倩高松日為震吼
1038a30: 妙語驚人浩且長同儔更有知音否
1038b01: 沈超宗
1038b02: 德厚於地無物不載風拂蘭叢香飛世界自慶耆年
1038b03: 熏修匪懈母子相憶金仙遺誡大夜夢醒出塵勞外
1038b04: 繩繩仰瞻虛空不壞
1038b05: 沈超喜
1038b06: 以堅密身示柔順體育物如春稟心似矢起後無慚
1038b07: 出塵有旨世出世間事盡善亦盡美莫問春秋是幾
1038b08: 多摩尼一貫無終始
1038b09: 楊門丁善人蓮開上品圖
1038b10: 柔和稟志淑順持身積慈導物累德富鄰婉言悟俗
1038b11: 飾智研真信心日益挹道時珍凡花有謝優曇方新
1038b12: 獨尊無比億劫常春蓮臺上品何足以論
1038b13: 
1038b14: 
1038b15: 
1038b16: 
1038b17: 
1038b18: 
1038b19: 
1038b20: 蔗菴範禪師語錄卷二十九
