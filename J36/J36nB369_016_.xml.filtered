0968c01: 蔗菴範禪師語錄卷十六
0968c02: 侍者行恪錄
0968c03: 垂問
0968c04: 堂外開田掘地堂內擔糞挑柴堂中聖僧作甚麼。
0968c05: 古人道學得佛邊事早是錯用心如何得不錯用心
0968c06: 緬離鄉黨訪道參禪自家一片祖業倩誰照管。
0968c07: 晏眠早起總是為人忙如何是你本分事。
0968c08: 雨潤苔生石頭路滑腳踏實地者道一句來。
0968c09: 知有底人始解奉重何故謂自己巳亦是冤家。
0968c10: 從上古德橫說豎說總是謾人如何是不謾人底句
0968c11: 霜葉紅於二月花畢竟意在何處。
0968c12: 鳥窠吹布毛侍者便悟去秖如汝作禮我合掌作麼
0968c13: 生會。
0968c14: 南泉道我十八上解作活計趙州道我十八上破家
0968c15: 蕩產二尊宿那箇有長處。
0968c16: 白鷺沙中立青猿月下啼且道為著誰來。
0968c17: 寒則普天普地寒因甚塞北河冰凍斷江南澗水長
0968c18: 流。
0968c19: 一人悟道大地銷殞雲門者裏悟底不勝其數何故
0968c20: 石傘峰巍峭如故。
0968c21: 那畔承當話作兩橛者邊行履未是十全縱橫不犯
0968c22: 底句試道看。
0968c23: 亂紅花作錦深綠草如裀甚麼人合住其中。
0968c24: 春去秋來中間事作麼生。
0968c25: 歷過境界陳說無差問著行腳事何故茫然無措。
0968c26: 櫂轉蘆灣則不問笛聲喚月下滄洲時如何。
0968c27: 望仙橋石傘峰已巳相見了踏步入門來又為箇甚麼
0968c28: 藤笠下草鞋底且置路邊華表柱道將一句來。
0968c29: 香爐峰盡日舉頭望且道顧戀阿誰。
0968c30: 春樹花妍秋林葉落其中作主底是什麼人。
0969a01: 頭頭上明物物上顯階前雨滴聲作麼生會。
0969a02: 黑夜裏鐵牛生下玉麒麟僧堂廚庫為甚不知。
0969a03: 煙籠碧岫月鎖丹墀主賓欲相見時甚麼人通信。
0969a04: 百不可取一無所堪底佛祖無柰伊何因甚尊貴位
0969a05: 中少他不得。
0969a06: 南貨道貴北貨言賤廬陵米如何定價。
0969a07: 一切智通無障礙何故堂內不知堂外事。
0969a08: 玉兔將沉金雞未唱是甚麼人境界。
0969a09: 妄想消滅隨處安閒何故山中人只說山中好。
0969a10: 空舟載夜月隔岸送飛鴻是者邊句是那邊句。
0969a11: 長年不出戶合國盡知名此是什麼人。
0969a12: 衝風冒雨九上三登無非馳求情況到家事如何。
0969a13: 紅蓼灘頭白鷺飛總是當人親切句滄江風月分付
0969a14: 誰來。
0969a15: 山遊明月城聽笙歌固是衲僧造詣街頭石敢當與
0969a16: 你道箇甚麼。
0969a17: 振策履長冰莫非遊子意忽焉到家如何話會。
0969a18: 成佛作祖病眼生花談悟說迷觜頭賣俏去此二途
0969a19: 如何是衲僧親切事。
0969a20: 入得門便知有且道金剛腳下鐵崑崙是何意旨。
0969a21: 一向合水和泥總道隨家豐儉因甚臘月三十到來
0969a22: 攢眉者多暢懷者少。
0969a23: 福城東際為訪知音酒樓上唱歌底還相識也無。
0969a24: 時光冉冉歲月悠悠世間人靡不興嗟抱感且衲僧
0969a25: 分上如何話會。
0969a26: 郵亭過客不知返津樹啼鶯為阿誰。
0969a27: 天台南嶽不必商量東關市上笑相逢時如何。
0969a28: 笻攜明月笠戴寒煙無非羈旅情懷到家底意作麼
0969a29: 生。
0969a30: 不落階級底人本無位次甚處與他相見。
0969b01: 三百五百浩浩說禪此是諸方大用我此間湯瓶火
0969b02: 裏煨粥足飯亦足饑則倦則眠且道是為人不為
0969b03: 人。
0969b04: 法無異法何故他方此土語音不同。
0969b05: 勘辨問答機緣上
0969b06: 問僧甚處來曰姑蘇來師曰將得顧墅巷裏燒餅來
0969b07: 麼曰不曾師曰你不從姑蘇來僧擬議師便喝出。
0969b08: 問國師三喚侍者意旨如何師曰年老畏寒要襪著
0969b09: 僧罔措師喚曰某甲僧應諾師曰進堂去。
0969b10: 問如何是祖師西來意師曰夜來烘被煖一覺到天
0969b11: 明曰學人不會師曰山僧從來不誑語。
0969b12: 居士問久慕和尚說禪是否師曰是士曰未審禪作
0969b13: 麼說師指傍僧曰他是蘇州人吹得好笛士曰莫便
0969b14: 是說禪耶師噓一聲曰一身俗氣。
0969b15: 問生死到來如何迴避師曰無端捏棒狗先驚曰不
0969b16: 會師曰者死畜生出去。
0969b17: 問寶劍未出匣時如何師曰光芒射斗牛曰出匣後
0969b18: 如何師曰切菜猶嫌鈍。
0969b19: 問如何是學人親切處師曰手裏捏冰口中吐火曰
0969b20: 畢竟如何師曰要寒不得寒要熱不得熱僧擬議師
0969b21: 便打。
0969b22: 問如何是道師曰石版橫鋪曰意旨如何師曰往來
0969b23: 踏著曰踏著時如何師曰放手徐行僧無語師喝。
0969b24: 問如何是接初機句師曰你屈膝我又手曰如何是
0969b25: 辨衲僧句師曰一喚回頭已巳成孤負曰如何是正令
0969b26: 行句師曰揭開腦蓋敲碎髑髏曰如何是定乾坤句
0969b27: 師曰野老門前讀赦書。
0969b28: 問看箇是誰總無下落乞師指示師曰今日風大汝
0969b29: 覺寒否曰寒師高聲曰誰僧擬議師即推出。
0969b30: 問如何是諸佛出身處師曰乾坤坦蕩曰便恁麼去
0969c01: 時如何師曰天地暗黑。
0969c02: 問如何是正中偏師曰虛堂深夜月高懸如何是偏
0969c03: 中正師曰曉閣淡煙籠古鏡如何是正中來師曰石
0969c04: 人起舞笑顏開如何是兼中至師曰相逢狹路無迴
0969c05: 避如何是兼中到師曰寶印當風無巧妙。
0969c06: 應侍者歸侍立次師問曰聞溪到秀州有兩路是否
0969c07: 者曰是師曰汝從那一路來者曰從者邊路來師曰
0969c08: 那邊一路如何者曰今日路上來勞倦容別日秖對
0969c09: 和尚師頷之。
0969c10: 問僧甚處來曰杭州師曰曾到愚菴麼曰曾到師曰
0969c11: 見老和尚否曰見師曰老和尚有何言句指示汝來
0969c12: 曰夜踏虎林月晨烹龍井茶師曰恁麼則老和尚辜
0969c13: 負你也僧擬議師曰卻是你辜負老和尚也。
0969c14: 問如何是正中偏師曰畫閣燈殘午夜天如何是偏
0969c15: 中正師曰鳳棲梧樹秋煙靜如何是正中來師曰折
0969c16: 衝須假臥龍才如何是兼中至師曰出匣太阿無巧
0969c17: 智如何是兼中到師曰龍吟枯木春風浩曰正偏五
0969c18: 位承師指向上全提事若何師曰句好誰開口詩佳
0969c19: 自點頭。
0969c20: 問如何是奪人不奪境師曰家遠書難得秋高月倍
0969c21: 明如何是奪境不奪人師曰寵渥辭炎漢綸竿釣富
0969c22: 春如何是人境兩俱奪師曰霸主到烏江雲散鳥飛
0969c23: 絕如何是人境俱不奪師曰春入百花園金樽酌明
0969c24: 月。
0969c25: 搬柴次僧問曰般柴還有佛法也無師放下柴曰此
0969c26: 是上柏山裏柴一錢二分一擔曰向上事又作麼生
0969c27: 師曰乾者自輕濕者自重曰忽遇柴空人散時如何
0969c28: 師曰雙足高趺好喫茶。
0969c29: 問如何是和尚為人處師曰口邊堆白醭舌上長青
0969c30: 苔曰此是接上上機秖如中下人來向甚處安排師
0970a01: 曰教伊作驢作馬。
0970a02: 問途窮萬里迥無人煙時如何師曰且向三家村裏
0970a03: 宿曰究竟如何師曰歸計身為主生涯莫問人曰忽
0970a04: 逢家信通時又作麼生師曰不許夜行投明須到。
0970a05: 僧參師問甚處來曰天童師曰天使齎詔入山召和
0970a06: 尚時聞玲瓏嵒大聲喝彩真否曰好事從來不出門
0970a07: 和尚焉知師曰適與上座相見曰若某甲爭肯管伊
0970a08: 閒事師曰你更嫌甚麼曰總是趙州道底師便打一
0970a09: 拄杖曰和尚不得草草打人師曰資聖門下賞罰分
0970a10: 明僧便作禮。
0970a11: 問格外風規如何演唱師曰村人跪禮石獅子曰恁
0970a12: 麼則一句無私曲天下盡知音師曰上座卻不是曰
0970a13: 和尚也不得壓良為賤。
0970a14: 問如何是君師曰丹詔不須啣彩鳳萬方悉已巳戴堯
0970a15: 恩如何是臣師曰金馬高騎離禁殿霜鋒不動斬癡
0970a16: 頑如何是臣向君師曰赤心常抱調羹夢白首綸音
0970a17: 候九重如何是君視臣師曰杲日麗天光彩耀綿綿
0970a18: 萬象照無私如何是君臣道合師曰虎嘯龍吟無異
0970a19: 致簾垂黃閣奏簫韶。
0970a20: 問某參萬法歸一如何得大徹大悟師曰襪破無根
0970a21: 僧擬議師一喝。
0970a22: 問如何是西來的的大意師端躬而立僧罔措師曰
0970a23: 你適才問甚麼僧理前話師曰劍去久矣。
0970a24: 問僧甚處來曰江西師曰亂走作麼曰特來親近和
0970a25: 尚師曰近前來與你道僧近前師曰還識山僧麼僧
0970a26: 罔措師便打趁。
0970a27: 問如何是得力底句師曰耳聾眼瞎曰便恁麼去時
0970a28: 如何師曰墮阬落塹。
0970a29: 師入城次僧問曰如何是城中境師曰長街短巷曰
0970a30: 如何是境中人師曰上南過北曰如何是人中意師
0970b01: 曰高唱酒樓曲精分肉店腥。
0970b02: 問如何是直截一路師曰北麗橋北曰謝和尚指示
0970b03: 師曰錯。
0970b04: 問向上一路千聖不傳如何是和尚為人一句師曰
0970b05: 三三一九曰還許學人荷負也無師曰驢年。
0970b06: 問如何是學人自己巳師曰鬧市裏花磚曰某甲不會
0970b07: 師曰看僧擬議師便打。
0970b08: 問如何是密室中寶師曰有眼不能辨曰有眼不能
0970b09: 辨時如何師曰密室中寶曰某甲欲用時如何師拈
0970b10: 起拂子曰還辨得麼僧佇思師一喝。
0970b11: 問萬機休罷時如何師曰鴛鴦湖上釣魚船曰豈無
0970b12: 尊貴師曰明月洲前排夜色。
0970b13: 問百不知百不會底人來和尚如何款待師曰不嫌
0970b14: 自品俗何用絕交書。
0970b15: 問某甲做功夫多年可謂銳志勞心矣不得箇入路
0970b16: 乞和尚指示師與一掌曰向者裏入曰如何趣向師
0970b17: 遂起身曰莫妨我東行西行僧無語師拽杖趁出。
0970b18: 問三藏言詮盡是教意如何是祖意師曰你不問山
0970b19: 僧幾乎忘卻也曰乞師垂示師曰不慎其前必悔於
0970b20: 後僧不領旨師便打。
0970b21: 問勿居空劫不落今時請師直指西來意師曰瞎眼
0970b22: 老婆挑錦繡。
0970b23: 問曹溪的旨即不問洞上家風請師指示師曰豈是
0970b24: 偶然曰為甚麼如此師曰酒逢知己巳飲花插美人頭
0970b25: 僧禮拜師打曰不得艸艸。
0970b26: 問自到資聖未聞示誨今請和尚曲垂方便師曰早
0970b27: 上粥午間飯何曾少你來曰爭柰學人群疑未息師
0970b28: 曰三德六味秖怕你不念僧沉吟師便打曰想箇甚
0970b29: 麼。
0970b30: 問師子吼且止如何是無畏說師曰無畏說且止你
0970c01: 作師子吼看僧一喝師曰恰是野雞啼。
0970c02: 問維摩默然還有道理也無師曰是大神咒是大明
0970c03: 咒曰恁麼則葛藤去也師曰你向那裏見維摩僧默
0970c04: 然師曰放你三十棒。
0970c05: 問死中得活時如何師曰連日大雨秀州城坍去一
0970c06: 角你為何不知僧罔測師喚侍者曰拖出者死漢。
0970c07: 道士問道可道非常道是甚麼道師曰青牛去後無
0970c08: 人到曰名可名非常名是甚麼名師曰白鶴騎歸趁
0970c09: 月明曰和尚宗旨特請舉揚師彈指一聲曰太上老
0970c10: 君急急如律令敕。
0970c11: 問僧甚處來曰江西吉安師曰廬陵米價若何曰古
0970c12: 人道了也師曰如今作麼生僧無語師曰脫空妄語
0970c13: 漢直打出。
0970c14: 僧參師問甚處來曰蘇州師豎拂子曰彼中還有者
0970c15: 箇麼曰雖有不堪呈似師曰若有不妨將來僧作呈
0970c16: 物勢師便打曰滯貨不堪語話出去。
0970c17: 問如何是學人自己巳師厲聲曰你者樣青頭白臉底
0970c18: 後生不思量學好終日三三兩兩說長道短作甚麼
0970c19: 僧面赤無措師曰你適來問甚麼僧擬開口師便與
0970c20: 一掌推出。
0970c21: 師因眾集次曰菩薩了法從緣有不違一切所行道
0970c22: 拈拄杖者箇是法作麼了復畫地一下者箇是道作
0970c23: 麼生行良久起身顧眾曰退後些不得攔人走路。
0970c24: 僧參師問桑梓何處曰陝陜西師曰幾時離彼中曰三
0970c25: 年師曰許多艸鞋錢甚麼人與你還僧無語。
0970c26: 師在河邊見一僧過問曰向甚處去曰入城去師曰
0970c27: 師曰城門緊閉時如何曰和尚有何方便師一喝曰
0970c28: 去僧便行師曰直饒與麼秖在半途。
0970c29: 僧入室請益曰某甲做功夫如在睡夢中過底一般
0970c30: 師曰即今醒也未曰不敢造次秖對師打一拄杖曰
0971a01: 向者裏醒去。
0971a02: 問如何是祖師西來意師曰蒼苔匝徑青春老曰某
0971a03: 甲不會師曰紫燕翻簾白日長。
0971a04: 問知有底人與甚麼人對談師曰鬧市裏一箇兩箇
0971a05: 曰所談何事師曰炎天似烈火難爍鬢邊霜。
0971a06: 居士問總是一派泒曹源何故有臨濟曹洞之別師曰
0971a07: 居士昆仲幾位士曰同胞三人師曰總是一母所生
0971a08: 何故有兄大弟小之分士無語師曰取茶來與居士
0971a09: 喫士曰不消得師曰隨心玉饌知多少爭是山泉滋
0971a10: 味長士恍然而別。
0971a11: 僧參師問甚處來曰靈嵒山師曰披雲臺下即不問
0971a12: 你響屣廊前道一句看曰某甲乍入叢林師曰你在
0971a13: 彼中住幾時曰一年師打曰大好乍入叢林。
0971a14: 僧問學人千里遠來只為大事不明乞和尚垂慈指
0971a15: 示師指扁額曰者樣大字你那裏可有人寫得麼僧
0971a16: 曰有師曰既有又到者裏討箇甚麼僧茫然師曰空
0971a17: 將雙鳳管吹與老聾聽。
0971a18: 問古鏡未磨時如何師曰人人所愛曰磨後如何師
0971a19: 曰箇箇憎嫌曰磨與未磨時如何師曰且莫承虛接
0971a20: 響。
0971a21: 問如何是資聖境師曰綠楊春水岸邊漁曰如何是
0971a22: 境中人師曰綸竿無錯餌終不釣陽鱎。
0971a23: 問到家底人如何將養師曰飲洋銅吞銕丸曰恁麼
0971a24: 則鼓腹謳歌去也師曰快樂應知患更多。
0971a25: 問萬法歸一一歸何處師曰北麗橋頭曰不會師曰
0971a26: 過東便是僧禮拜師以拄杖挃曰不得忘卻者裏。
0971a27: 僧問看本來面目毫無入處乞師開示師引僧出丹
0971a28: 墀曰者菊花今年種底倒也有些意思僧曰我會也
0971a29: 師曰那箇是本來面目曰秋來黃菊綻東籬師曰逐
0971a30: 塊漢僧一喝而出。
0971b01: 問如何是日用事師曰兩粥一飯曰其柰雖飽無力
0971b02: 師咄曰者有頭無尾漢出去。
0971b03: 問做工夫不得親切求和尚開示師度刀與僧曰我
0971b04: 要你頭割取來僧惶怖無措師曰作麼不親切。
0971b05: 問萬法歸一一歸何處師曰你在那一寮裏住曰行
0971b06: 堂寮師曰行堂去僧便行師召僧僧回首師曰青州
0971b07: 布衫重七斤你如何會僧無語師直打出。
0971b08: 問知有底人向甚處行履師曰緊峭芒鞋入帝鄉曰
0971b09: 其意如何師曰自古名高累不輕。
0971b10: 問祖意西來即不問如何是道出常情一句師曰猛
0971b11: 虎入鬧市。
0971b12: 問某甲一向牧牛只是不得馴伏師曰近前來與你
0971b13: 道僧近前師扭鼻曰者畜生為甚犯人苗稼僧無語
0971b14: 師曰原來是頭死牛。
0971b15: 問僧甚處來曰黃檗來師曰臨濟喫棒的意作麼生
0971b16: 曰未入門時已巳對和尚道了也師曰即今又如何僧
0971b17: 無語師直打出。
0971b18: 問掘土得金時如何師曰終是不貴曰何故師曰為
0971b19: 是從門入者。
0971b20: 問如何是一喝如金剛王寶劍師曰擬心一絲伏屍
0971b21: 萬里如何是一喝如踞地獅子師曰不動爪牙野狐
0971b22: 喪膽如何是一喝如探竿影艸師曰菱花在掌妍醜
0971b23: 何逃如何是一喝不作一喝用師曰白日街頭啞子
0971b24: 說夢。
0971b25: 問如何是第一玄師曰滿慈有口莫能宣如何是第
0971b26: 二玄師曰石火穿鍼句未全如何是第三玄師曰碧
0971b27: 湖秋月向人妍如何是第一要師曰揚眉早已巳成顛
0971b28: 倒如何是第二要師曰龍泉出匣寒光耀如何是第
0971b29: 三要師曰豐干騎虎寒山笑。
0971b30: 問如何是第一句師曰有理不在高聲如何是第二
0971c01: 句師曰秋風動處鴈南飛如何是第三句師曰金烏
0971c02: 飛上玉闌杆。
0971c03: 問要出生死不得箇杷柄乞和尚指示師拈拂子曰
0971c04: 你要擔將去曰不敢承當師曰生死如何得出。
0971c05: 師一日在園裏行僧問不是心不是佛不是物畢竟
0971c06: 是箇甚麼師曰挂樹是茄子倒地是東瓜曰究竟如
0971c07: 何師曰費我多少鹽醬僧不會師便與一掌。
0971c08: 問如何是本來面目師曰煙雨樓上唱山歌曰某甲
0971c09: 還聞也無師曰你不聞曰為甚不聞師曰為你不識
0971c10: 本來面目。
0971c11: 問學人幾千里遠來專為大事因緣到此多時毫無
0971c12: 影響師曰莫是山僧孤負你麼曰如何是和尚為人
0971c13: 處師打一棒僧便作禮師曰你見甚麼道理便額角
0971c14: 著地曰感恩豈在賜金多師曰者茅廣漢參堂去。
0971c15: 問和尚未見愚菴時如何師曰金樽有佳客曰見後
0971c16: 如何師曰秋山無故人。
0971c17: 師入城有僧攔街問曰鬧市裏還有佛法也無師曰
0971c18: 酒店清虛肉店忙曰恁麼則頭頭是彌勒也師曰非
0971c19: 汝境界。
0971c20: 問如何是和尚自受用三昧師曰日裏遊山倦夜來
0971c21: 高枕眠曰如何是為人親切處師曰舌上生荊棘曰
0971c22: 恁麼則學人失望也師曰近前來與你商量僧應諾
0971c23: 師便打趁曰不堪語話。
0971c24: 師栽田次問僧者一片田有來多少時也曰常住底
0971c25: 某甲不知師曰賴你不知若知則賣與人也傍僧曰
0971c26: 昔年百丈今日雲門師曰多口作麼隨與一掌。
0971c27: 問僧名甚麼僧曰普照師曰覆盆之下為甚黑漫漫
0971c28: 地曰怪某甲不得師隨聲打曰道甚麼。
0971c29: 師遊山次問僧東邊去西邊去曰一任縱橫師曰忽
0971c30: 遇大蟲時如何曰和尚莫恐嚇人師打曰原來是箇
0972a01: 死虎。
0972a02: 僧參師問甚處來曰弁山師曰弁山有何言句示人
0972a03: 曰教學人一念萬年去師連棒打曰話也不會舉僧
0972a04: 罔措。
0972a05: 僧參師問那裏人曰毘陵師曰趙州道常州有有箇
0972a06: 甚麼曰不知師曰疑是丹山鳳原來是野雞。
0972a07: 僧參師曰望仙橋與汝說了也試道看僧曰適纔猶
0972a08: 記得師曰忘前失後漢出去。
0972a09: 一僧侍立次師謂曰你日後切莫道山僧在者裏曰
0972a10: 和尚著甚麼死急師豎拂子曰其如者箇何曰離卻
0972a11: 者箇又作麼生師以拂子驀口打。
0972a12: 問眾曰更深夜靜事如何眾下語皆不契代曰老鼠
0972a13: 翻燈盞。
0972a14: 一日入僧堂良久顧左右曰實是無事驚動了莫怪
0972a15: 便歸方丈。
0972a16: 問如何是君師曰位登九五不稱尊如何是臣師曰
0972a17: 夜深騎馬謁金門如何是君視臣師曰一輪杲日照
0972a18: 山河如何是臣奉君師曰天上星辰皆拱北如何是
0972a19: 君臣道合師曰龍樓歡笑語聲高。
0972a20: 問如何是雲門境師曰煙抹千山黛風高萬竹聲曰
0972a21: 如何是境中人師曰好句無人和撚鬚自許長。
0972a22: 師一晚在山門前坐次問僧曰如何是雲門境曰青
0972a23: 山片片綠水潺潺師曰如何是境中人曰禮拜和尚
0972a24: 師曰如何是人中意曰明月堂堂師曰山僧則不然
0972a25: 僧問如何是雲門境師曰溪深流水靜山老白雲多
0972a26: 曰如何是境中人師曰長嘯起清風高談驚宿鳥曰
0972a27: 如何是人中意師曰四海誰人知此心。
0972a28: 一日普請抬灰次僧問昔日百丈開田說大義雲門
0972a29: 今日出坡還有道理也無師曰一籮灰兩人抬。
0972a30: 問如何是顯聖境師曰環山流水響潺湲曰如何是
0972b01: 境中人師曰面貌可憎語言無味。
0972b02: 問如何是類墮師曰垂楊荒草岸高臥不憂天如何
0972b03: 是隨墮師曰深村沽美酒不怕知音多如何是尊貴
0972b04: 墮師曰龍樓燒野火散髮聽朝官。
0972b05: 問如何是曹洞宗師曰金雞啼曉月朦朧如何是臨
0972b06: 濟宗師曰波斯上廟手擎空如何是雲門宗師曰路
0972b07: 逢狹處電飛紅如何是法眼宗師曰御街勒馬問樵
0972b08: 翁如何是溈仰宗師曰淨瓶一踢喪家風。
0972b09: 問二六時中向甚處行履師曰玉笥峰前曰意旨如
0972b10: 何師曰東風急披簑衣。
0972b11: 問不落正偏請師指示師曰上座何得不顧傍觀曰
0972b12: 恁麼則有口不能道也師曰片語可敵千金一杯自
0972b13: 輕七尺。
0972b14: 問如何是和尚受用三昧師曰清風竹裏度日還惠
0972b15: 學人少分也無師曰愁雲石上生。
0972b16: 問學人通身是病請師靈藥一劑師曰試說病源看
0972b17: 僧一喝師曰虛損發狂不堪醫治直打出。
0972b18: 問如何是學人親切處師曰十字街頭讀赦書曰意
0972b19: 旨如何師曰總要大家知。
0972b20: 問僧你腳上為甚有黃泥僧曰卻被和尚帶累師曰
0972b21: 那裏是帶累處僧翹一足師曰念汝遠來三十棒且
0972b22: 待別時。
0972b23: 問如何是接初機句師曰北牖清風透骨涼曰如何
0972b24: 是辨衲僧句師曰越王臺畔鷓鴣啼曰如何是正令
0972b25: 行句師曰放開捏聚無回互曰如何是定乾坤句師
0972b26: 曰上是青天下是地。
0972b27: 師一日普請回頭見僧隨後乃曰你空手作什麼曰
0972b28: 前面有在師曰近前來有句佛法與你說僧近前師
0972b29: 豎起扁擔曰秖者箇帶累殺人曰某甲幸無事師將
0972b30: 扁擔度與僧擬接師便打曰莫道無事好。
0972c01: 問維那堂中人今日作甚麼那曰上晝擔肥下午挑
0972c02: 柴師曰聖僧作甚麼那無對。
0972c03: 問王未登殿時如何師曰五朝門外嘶金馬曰登後
0972c04: 如何師曰野老謳歌賀太平。
0972c05: 問如何是和尚家風師曰面上無好顏室內不張燈
0972c06: 曰忽遇客來將何秖待師曰金盤盛皓月玉碗貯浮
0972c07: 漚。
0972c08: 問如何是和尚深深處師曰好風搖綠樹終日不關
0972c09: 門曰還許人插足也無師曰知時識務可為俊傑。
0972c10: 師一日巡視稻田次一僧問曰如何是和尚為人一
0972c11: 句師曰待無人處與你道曰此處無人也師指曰者
0972c12: 片田肥苗黑那片田瘦禾黃曰學人不會師曰秋後
0972c13: 再商量。
0972c14: 問如何是向上一路師曰秋風吹斷鷺鷥行僧禮拜
0972c15: 師便打。
0972c16: 問某甲參叩多年未得入處乞師指示師曰你曾到
0972c17: 香爐峰頂麼曰不曾師曰得空去走一遭。
0972c18: 問學人有疑請和尚一決師曰鐘不扣不鳴曰不會
0972c19: 師曰鼓不敲不響曰意旨如何師曰飽喫飯了東語
0972c20: 西話作甚麼。
0972c21: 問僧甚處來曰江西師拈拄杖曰者箇你那裏喚作
0972c22: 什麼曰和尚合知師便打曰念汝遠來。
0972c23: 問僧甚處來曰明州師曰布袋和尚近日如何曰學
0972c24: 人不見師曰在鬧市裏瞌睡為甚不見僧罔措。
0972c25: 僧辭出山師曰甚處去曰湖廣師曰將得山僧去麼
0972c26: 曰趁船錢須和尚還始得師豎起拄杖曰者箇還當
0972c27: 得麼僧擬議師打曰去你不是我同流。
0972c28: 問如何是頭師曰白日無行路如何是尾師曰歸家
0972c29: 著弊貂有頭無尾時如何師曰雖然是駿骨尤復困
0972c30: 鹽車有尾無頭時如何師曰錦瑟奏珠宮不入愁人
0973a01: 耳直得頭尾相稱時如何師曰玉驄馳曉日金殿臥
0973a02: 清風。
0973a03: 問僧甚處人曰福建師曰未過仙霞嶺山僧與你相
0973a04: 見了也更來作甚麼曰事不猒精師豎拂子曰者箇
0973a05: 作麼商量僧無語師曰掠虛漢。
0973a06: 問僧甚處來曰虎丘師曰曾到千人石上坐麼曰終
0973a07: 日此盤桓師曰可中亭對你道什麼曰和尚者裏不
0973a08: 敢造次師曰作家作家僧一喝師曰依舊依舊。
0973a09: 僧參禮拜起師拈拂子一吹曰你還知此事麼曰已巳
0973a10: 知和尚婆心徹困師曰切莫亂道僧無語師遂以拂
0973a11: 子劈口打。
0973a12: 問學人特為此事千里遠來緊要法門乞垂指示師
0973a13: 拈竹篦曰你識得者箇麼僧曰不敢錯對和尚師打
0973a14: 一下曰饑逢王膳不能飧。
0973a15: 師埽地次僧問如何是學人自己巳師曰與我將糞箕
0973a16: 過來僧將至師曰如何是你自己巳僧便禮拜師曰見
0973a17: 箇甚麼道理僧曰酬恩有分。
0973a18: 師一日到僧堂問曰許多人向甚處去了一僧曰普
0973a19: 請挑柴師拈起拄杖曰秖者箇無處安置你為我拗
0973a20: 折僧曰某甲也無著處師曰一釣便上。
0973a21: 問僧甚麼處去曰上山挑柴去師曰將甚麼挑僧豎
0973a22: 起柴擔師曰者邊有人麼曰無師曰那邊有人麼曰
0973a23: 無師召僧僧應諾師曰挑柴去。
0973a24: 問在者裏多時未聞和尚示誨乞垂開示師曰你欠
0973a25: 少箇甚麼僧不審師與一掌。
0973a26: 問僧甚處來曰蘇州師曰我正要問蘇州信城隍廟
0973a27: 裏火發判官手中失卻筆還尋得見麼僧無語師曰
0973a28: 汝不是蘇州人。
0973a29: 僧參將展具師曰我已巳知汝來處也不必粧腔作勢
0973a30: 曰便恁麼去時如何師曰逢人切莫錯舉曰雖然到
0973b01: 者裏不施三拜要且不甘師曰同心對面三千里。
0973b02: 因久雨垂問一曰連日大雨海滿河盈因甚破沙盆
0973b03: 裏一點也無鼎尼畣曰中不容他二曰一雨降時三
0973b04: 根普潤何故道黃瓜茄子栽種不得曰時至根苗自
0973b05: 生三日雨久嫌雨晴久怨晴平懷一句作麼生道曰
0973b06: 熱即言熱寒即言寒四曰一夜落花雨滿城流水香
0973b07: 是甚麼人明得恁麼事曰釣漁船上謝三郎。
0973b08: 師因新到茶次問曰向在甚處曰靈隱師曰大殿蓋
0973b09: 完也未曰畢工了也師曰其餘作甚麼曰還有幾處
0973b10: 要改造師曰飛來峰幾時轉向僧無語師曰實頭人
0973b11: 難得且喫茶。
0973b12: 問不落言詮請師直指西來意師曰誰教你恁麼問
0973b13: 僧無語師連棒打曰者話墮阿師。
0973b14: 僧參禮拜起師曰過者邊來曰某甲不是者邊人師
0973b15: 曰那邊句試道看曰分疏不下師曰滿口嚼黃連猶
0973b16: 言不是苦。
0973b17: 
0973b18: 
0973b19: 
0973b20: 蔗菴範禪師語錄卷第十六
