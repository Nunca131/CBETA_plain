0872a01: 寂光豁禪師語錄卷第五
0872a02: 嗣法門人發密等編
0872a03: 法語
0872a04: 示笑蒼禪人
0872a05: 走卻半天下知音無個者石頭隱腳指遍界難藏也。
0872a06: 示不問禪人
0872a07: 七破蒲團不記秋卷簾大悟有來由老僧珍重依他
0872a08: 樣絕後再甦好便休。
0872a09: 示瑞舌禪人
0872a10: 曙光遙映三千界信手掀窗七八峰寸步不移成現
0872a11: 事何須南北與西東。
0872a12: 示恒輝監院
0872a13: 上古風規道者祖破沙盆句賴公輔三三兩兩聚頭
0872a14: 時大地掀翻無寸土。
0872a15: 示天倪禪人
0872a16: 妙年壯志自當箴出格須教悟即心聖解凡情俱脫
0872a17: 盡了然無事鬼神欽。
0872a18: 示金色法姪
0872a19: 吾弟門風相委託聲光浩浩普天落因緣有日聚頭
0872a20: 時竿子長長任擺撥。
0872a21: 示頭陀常照禪人
0872a22: 頭陀之行已三載疑殺人天莫可知手握金刀頻落
0872a23: 清虛涌出一輪曦。
0872a24: 示嬾參禪人
0872a25: 來亦匆匆去亦匆芒鞋腳底事何從老僧珍重歸山
0872a26: 去善把一重去一重。
0872a27: 示福海禪人
0872a28: 聚蚊成雷圓通之音深錐痛劄死盡偷心呵呵秖待
0872a29: 通身毒氣發管教大地作黃金。
0872a30: 示重石禪人
0872b01: 髮白齒搖可罷參老不歇心為指南欲識就中端的
0872b02: 旨秖在尋常日用間。
0872b03: 示雪岸道人
0872b04: 荷擔佛祖門庭不是尋常事業貴出幾迴白汗乃能
0872b05: 大休大歇。
0872b06: 示玉然大德
0872b07: 為僧務用踐前賢報佛超宗滿行圓拔出三塗濟世
0872b08: 苦燈燈相續個心傳。
0872b09: 示心空禪人
0872b10: 欲超生死無他說焉務要痛念生死心真若是心真
0872b11: 頑石也須穿卻何也那有生成釋迦總為痛念生死
0872b12: 心真所以先我成佛故也豈有自然眾生秖為痛念
0872b13: 生死心假所以生生為眾生故也若具丈夫風骨向
0872b14: 那無佛無眾生以前一眼覷破一定罵我有日在雖
0872b15: 然如此且道作麼生是無佛無眾生以前底事試與
0872b16: 我道看勉之勉之。
0872b17: 示一雨禪人
0872b18: 做箇出家子要辦箇銕石心堅固志自然將現前美
0872b19: 惡境緣看破如夢也出家事業不是學寫得幾箇字
0872b20: 念得兩聲音梵以當實事殊不知亦夢也過去佛祖
0872b21: 現在知識教人頓捨世間深重恩愛者無他總之要
0872b22: 明己躬下浩劫不了一段生死大事成佛作祖因緣
0872b23: 利己利人展轉於苦海中提挈四生若果昧無知何
0872b24: 不於二六時中看箇生從何來死從何去看來看去
0872b25: 一朝失手摸著自己面孔方不受閻羅老子氣也勉
0872b26: 之勉之。
0872b27: 示脫塵禪人
0872b28: 珍重子莫沉吟要超生死羈縻苦休教昧卻本來人
0872b29: 逢緣會遇境疑如人入海漸漸深朝也參暮也尋攀
0872b30: 高終須到碧岑猛著力奮精神想他佛祖亦是人清
0872c01: 三業悟無生悟得無生無不生惺惺著再叮嚀惟此
0872c02: 一事實餘二則非真。
0872c03: 示雪隱禪人
0872c04: 謾道乘機去當陽色正暉丈夫心未悄松柏志何哉
0872c05: 步步占春枝頭頭眼頓開生涯在處活覿面清飆來。
0872c06: 示了凡禪人
0872c07: 天乳布書雲煙花帶雨紛嶺頭梅吐玉澗底石含溫
0872c08: 鳥語熾然說濤聲泛妙音有情無識類等現法王心。
0872c09: 示雪軒禪人
0872c10: 學道貴無心無心何所為猶如金剛劍斬斷見網根
0872c11: 圓成清淨智突出本元神人天為眼目此是報佛恩。
0872c12: 示映雪禪人
0872c13: 此事無他說貴要鼻孔徹若是玲瓏子揚眉便吐舌。
0872c14: 示心恒禪人
0872c15: 出家子非容易苦身苦心俱要備苦心兮開慧炬一
0872c16: 超直入如來地苦身兮凝福聚花上重添鋪錦被不
0872c17: 是虛言誑兒曹三世諸佛只如是。
0872c18: 示嗣潔童行
0872c19: 沙彌子確石志恭師友莫兒戲要做出格人須奮姜
0872c20: 維氣欲明空劫前還從者裏去待得毛羽全試展摩
0872c21: 霄翅果能如是行不負叮嚀記。
0872c22: 示證真禪人
0872c23: 百日聚頭無別傳春來大地艸芊芊森羅萬象揚家
0872c24: 醜不動舌根說妙玄
0872c25: 示雲在禪人
0872c26: 風柯月渚任升沉水石煙霞適主人幽鳥喃喃回暖
0872c27: 谷幾枝梅放碧璘璘
0872c28: 示禹若禪人
0872c29: 高高卓志明空外好與哲人打賭賽去去來來怨艸
0872c30: 鞋與吾結箇驢年債
0873a01: 示岫高典座
0873a02: 作生為熟易回熟作生難易難俱不涉當下超三賢
0873a03: 示光永戒子
0873a04: 戒是根基行是牆逢緣遇境定心王有時摸著娘生
0873a05: 鼻四海為家任徜徉
0873a06: 示布袋禪人
0873a07: 圓融萬行掣風顛設化隨方入市廛虎穴婬媱房從放
0873a08: 曠花衢酒肆乞文錢杖挑日月等人至袋裹乾坤得
0873a09: 自然隱顯殊途無二否聖凡笑臉一般般
0873a10: 示鳳池禪人
0873a11: 鳳池池上梧桐栽引得鳳來騰瑞彩八萬四千群鳥
0873a12: 聚聲聲詠出圓通海
0873a13: 示光園戒子
0873a14: 持戒持心心持戒心持持戒戒持心心戒兩圓俱捨
0873a15: 卻是則名為觀自在
0873a16: 示無盡禪人
0873a17: 爾我鄉情義交肩指顧嘕疏鐘隱顯說密鼓貫珠宣
0873a18: 聞性非生滅觀音發妙淵點開瞎衲眼扭轉鼻遼天
0873a19: 示玄一禪人
0873a20: 池邊新曲道幽處有蓬蘆行默兩三密坐談五六疏
0873a21: 狂猿戲摘果喜鳥舞銜書若間林間事指云採蕨鋤
0873a22: 示竺土禪人
0873a23: 八荒雲出岫虛谷露頻頻大塊無消長四時有舊新
0873a24: 籟鳴傳密印機動失天真若解如斯薦原同太古淳
0873a25: 示雪軒禪人
0873a26: 習習涼風侵我肌渾身毛豎欲添衣蟬聲唧唧枝頭
0873a27: 上鴈影頻頻水面移穿鼻桂香劫外旨迎眸菊艷目
0873a28: 前機分明覿體無私示莫把阿娘喚作姨
0873a29: 示雲巢禪人
0873a30: 沿江城畔渢悠悠短棹絲綸溯水流竿子長長浮定
0873b01: 意錦鱗隊隊上漁鉤
0873b02: 示文孩何居士
0873b03: 混跡塵勞風韻賒三家村裏破煙霞了知事理無註
0873b04: 腳拔出眼中漾界花
0873b05: 示懷虛居士
0873b06: 搖影叢中烏競宣明明大意謾流傳時人若肯當機
0873b07: 薦何待南詢五十三
0873b08: 示有能韓居士
0873b09: 風撼池芻魚隱浪雲移花徑蝶翀天了知物性尚如
0873b10: 此但看樞機未兆先
0873b11: 示洪宇張居士
0873b12: 要蹈空王路先須了萬緣梅芳拈笑旨柳拂破塵煙
0873b13: 虎嘯青山外龍吟碧洞前頭頭明不二渴飲困來眠
0873b14: 示文學周顯敕
0873b15: 錦江城畔水涓涓浪卷煙雲勢拍天浩氣沖開巫峽
0873b16: 口濤聲詠徹遍三千
0873b17: 示高寰王居士
0873b18: 塵寰迥別噴幽香煩惱菩提兩不傷驀鼻貫來無一
0873b19: 事虛空昨夜為誰忙
0873b20: 示昆宇吳公卜地祈嗣
0873b21: 山川靈氣雖鍾秀貴在當人一著親天上麒麟隨應
0873b22: 得深秋勉翠一枝榮
0873b23: 示燕石法姪
0873b24: 木蘀枝疏滿目秋拉同散步萬峰游雲衢怪石圓音
0873b25: 震無限溪山暗點頭
0873b26: 示禹若侍者
0873b27: 斂爪收威宿我廬勞勞不負水雲初有時展出摩霄
0873b28: 翅六合奔騰意自舒
0873b29: 示有恒監院
0873b30: 輔弼叢林經已久勞心勞力志愈堅法幢高建憑誰
0873c01: 舉浩浩光吞宇宙間
0873c02: 示古梅禪人
0873c03: 珍重斯時學道流腰包頂笠度春秋相逢莫謂無相
0873c04: 為得意忘言好便休
0873c05: 送隱鑑禪人行腳
0873c06: 步步溪山涉水難心心放下絕遮攔芒鞋莫教石頭
0873c07: 滑珍重闍黎著意看
0873c08: 示恒元禪人
0873c09: 為僧雖要學前賢學得前賢非偶然百結鶉衣聊禦
0873c10: 冷一朝缽飯幾家緣經行坐裏無他事惟把心頭箇
0873c11: 理參打破趙州關捩子始知空費艸鞋錢
0873c12: 示雲樹禪人
0873c13: 學道如登萬仞山高攀危磴絕遮欄好將缽袋盛風
0873c14: 月驗盡前三與後三
0873c15: 示澄源徒人四偈
0873c16: 痛策諸根勿起煩惱煩惱若歇人我山倒
0873c17: 縱逸身心錯亂顛倒顛倒想滅當下便了
0873c18: 欲作佛祖苦身苦心身心苦盡煥古騰今
0873c19: 日用頭頭喜客迎賓親師敬友此是密因
0873c20: 示還體尊宿
0873c21: 歷盡三臺數十秋而今獨占白雲頭有時放出遼天
0873c22: 鶻四海煙雲一袖收
0873c23: 示圓一禪者
0873c24: 欲超生死無他說貴要當人痛念切晝四夜三勿放
0873c25: 逸自然有箇好時節作麼生是好時節錦江覿面頻
0873c26: 饒舌
0873c27: 示慧業楊公
0873c28: 身遊宦海心歸佛世出世間兩具足動靜閑忙問是
0873c29: 誰猛然惺得一聲咄
0873c30: 示江右星士劉星奇
0874a01: 至人不立陰陽地休咎然何推得奇欲識吾儕真造
0874a02: 化請看父母未生時
0874a03: 示萍舫禪人
0874a04: 身處宦途心歸佛海身心蕩盡為道可乃
0874a05: 示子珍蘇居士
0874a06: 求賢負笈志堅孤即物明心理自符浩浩塵中能作
0874a07: 主家庭不出是工夫
0874a08: 士蔡駕虹帶僧帽求示非僧非俗全體獨露忽遇老
0874a09: 僧驀頭一唾呵呵是個甚麼
0874a10: 牧牛頌
0874a11: 入山尋牛
0874a12: 岐路泣岐路癡牛何處措雲煙斫頞緲擬向流村捕
0874a13: 初為見跡
0874a14: 曲折路難通摽蹤苔蘚蒙也知去不遠只在此山中
0874a15: 摩挲捉獲
0874a16: 四壁草茸茸童兒覓意濃鼻繩忽得了牢把澗邊楓
0874a17: 得牛調治
0874a18: 痛痛加鞭策勿教馳念慣閒忙收放得漸聽牧兒豢
0874a19: 牧牛馴伏
0874a20: 任牧溪西東鞭繩不假功但充水艸足兀目望欄中
0874a21: 騎牛歸家
0874a22: 露地白牛兒四衢都不戀高歌扣角拍跨轉疾如電
0874a23: 忘牛存人
0874a24: 慶喜牧兒功此功非小逢牛眠霄漢裏無限白雲封
0874a25: 人牛俱忘
0874a26: 坐斷金輪峰渾然臥碧叢大勳須不宰遍界盡流通
0874a27: 返本還源
0874a28: 空外迢迢意含融萬化功嵐風忽地起吹落幾株松
0874a29: 入廛垂手
0874a30: 土面花街裏長竿探手中若逢知己漢拊掌笑無窮
0874b01: 和牧牛頌
0874b02: 劣性癡頑日益哮千山歷遍不辭勞花衢野店人皆
0874b03: 罵何事顛狂踐我苗
0874b04: 逐至巖前把鼻穿童兒痛恨苦加鞭倉惶眉目難回
0874b05: 互且向平陽緩步牽
0874b06: 妄興纔生意欲馳芒繩握定緊相隨謾將艸料頻頻
0874b07: 護溽暑祁寒豈厭疲
0874b08: 輕搖鞭影便迴頭業性恬然始自柔驀照牧兒猶慎
0874b09: 密閒門破戶絕情留
0874b10: 白蘋冉冉綠楊邊雨笠煙簑得自然幾點鴉聲相送
0874b11: 勉和牛帶月一絲牽
0874b12: 閒身一箇樂空如天不收兮地不拘攲枕希夷碧落
0874b13: 外饑餐渴飲樂無餘
0874b14: 霄壤資生一化中東郊南陌足蓊茸任他艷麗深幽
0874b15: 處蜂蝶成群鬧淡濃
0874b16: 肌膚皎潔滿輪中焉許毫微執異同不具變通脫略
0874b17: 眼朝晴暮雨任西東
0874b18: 人亦閒兮牛亦閒休將勳業著其間無邊清籟明秋
0874b19: 月爍破玄微觸背關
0874b20: 童牛絕跡杳無蹤不挂片雲六合空若向其中描影
0874b21: 響何如癡犬吠茅叢
0874b22: 示來賓禪者
0874b23: 持戒猶如木石堅尋常理會戒來淵有時撲碎來淵
0874b24: 處一朵曇華爍界千
0874b25: 示嶽立禪人
0874b26: 枝頭杜宇聲聲囀叢裏百花競放開歷歷聲香飄宇
0874b27: 宙幾人於此瞥然來
0874b28: 示鑒輝禪人
0874b29: 無禪隔夜與君參覿面當機事宛然圓轉橫斜人莫
0874b30: 測怡然一笑古今傳
0874c01: 示美大范老先生
0874c02: 務冗之餘休別討但將底事謾研窮有時窮到無窮
0874c03: 處撒手逍遙與佛同
0874c04: 示旦旭禪人
0874c05: 千里勞勞為老僧老僧未許等閑親面皮翻轉無他
0874c06: 事笑指門前雨滴聲
0874c07: 示岫徹禪人
0874c08: 久困沉痾忽瘥焉死生二字挂眉間有時杵碎虛空
0874c09: 面突露長長一個天
0874c10: 除夕日示可憨禪者
0874c11: 世事奔忙到歲周明朝依舊又從頭光陰過客誰能
0874c12: 覺迅速浮華孰肯休大造元來無轉合四時應節有
0874c13: 遷流道人兀兀山房裏瞬息塵寰幾度秋
0874c14: 示光祐沙彌步羅春元韻二
0874c15: 從來至道沒東西日用頭頭合本機於此果能親薦
0874c16: 得何妨怕聽五更雞
0874c17: 無事山中得覺眠春秋不涉豈輪年金鋀未辨若為
0874c18: 試影艸隨身問的玄
0874c19: 示關中蕭宏韶居士
0874c20: 青青雙徑竹苒苒幾叢花聲色如朝露利名若焰華
0874c21: 相忘於道術脫略遍塵沙水止含物靜心狂逐事斜
0874c22: 止狂俱坐卻別是一生涯無作悲智力曉諸三有家
0874c23: 示三隱禪人
0874c24: 軒窗闐寂面潺湲倦眼時臨望遠山疊岫堆青雲外
0874c25: 賞層巒鎖翠雨中閑雙雙蝶戲歡晴日兩兩鶯啼擲
0874c26: 柳關歷歷圓通無畔岸分明舉似莫顢頇
0874c27: 示端倪禪人漁樵耕讀
0874c28: 一葉輕舟綠水飄五湖煙景任逍遙微微撒下縵天
0874c29: 網獲得鯨鱗謾轉梢
0874c30: 斧隨身入翠林攀高重仞放歌聲老樵蕩蕩樂吾
0875a01: 樂逢著知音賣與人
0875a02: 山間境界問何如每把白雲片片鋤放幾片兮留幾
0875a03: 片和煙收下大家過
0875a04: 一字不成二不是終朝無處著眼覷分明豁得當機
0875a05: 現信口拈來無不是
0875a06: 示若雪禪人
0875a07: 宗本出機義出機義已賒如斯了達旨無是無非法
0875a08: 示言外禪人
0875a09: 山間林下水溪邊幾箇知音慶快然支石埜茗筵烹
0875a10: 客三三兩兩語喃喃
0875a11: 示淵默禪人
0875a12: 巖竇風生萬竅號雲飛山翠自迢遙調高和寡誰能
0875a13: 測齊物莊生舌太饒
0875a14: 示達生禪人
0875a15: 榾柮爐中品字煨烘烘烈烈笑顏開無情覿面頻饒
0875a16: 舌總要令人暖氣回
0875a17: 示屺瞻周居士
0875a18: 廛居不樂樂村居耳色眼聲分外奇踏著上頭關捩
0875a19: 子居塵足下定無絲
0875a20: 示文學周應謨
0875a21: 每視幻場中寸陰奚可買名韁無厭足塵網安能解
0875a22: 踞定腳跟頭卓然心志愷翻身遊碧漢颯颯風雲靄
0875a23: 示湛白禪人詠雪三
0875a24: 萬竅怒號空說法群峰徒飾粉頭機若將一色來勘
0875a25: 辯秖向揚聲莫是非
0875a26: 玉屑紛紛霰土泥隨風飄逐北軒西千峰萬樹花開
0875a27: 遍不屬春工造化機
0875a28: 飄飄不住吹寰宇誰把梅花散太蒼天地雖無娛樂
0875a29: 事一年幾度粉梳莊
0875a30: 示琴師
0875b01: 七絃音律美清如妙指揮端舉似諸縹緲行流無定
0875b02: 止心琴那得幾能符
0875b03: 示何門劉夫人
0875b04: 迎賓待客非真主穿衣喫飯孰承當如是頓超方便
0875b05: 力鼻孔端然噴妙香
0875b06: 示李門何善人
0875b07: 生死關頭問若何當人務要莫蹉跎惟心淨土無他
0875b08: 說日用閑忙見也麼
0875b09: 哭本師
0875b10: 憶師兀兀慟柔腸寶鏡胡為隱智光隻履杖頭摽正
0875b11: 眼雙趺棺裏露行藏人天此夕揮霜淚花木垂秋斂
0875b12: 翠芳道善始終全宇內堂前嫩桂吐悠長
0875b13: 對本師破和尚真拈香云吾師住世從心年祖印高
0875b14: 提印大千幾度親遭深痛劄何期一日鼻遼天且道
0875b15: 那裏是吾師鼻遼天處爇香云哀哀
0875b16: 別真
0875b17: 破暑奔雙桂杪秋撥杖頭淚顏猶有跡別像益新愁
0875b18: 木鐸丘陵杳月明天地悠倒身三拜下涕泗若江流
0875b19: 本師和尚諱日拈香
0875b20: 季春望有六偶說師忌日薄供無多子栴檀三二一
0875b21: 香氣貫十方裂破吾師鼻撞著不肖兒千古血滴滴
0875b22: 未審吾師來不來顧視云什麼處去也
0875b23: 哭業師
0875b24: 良木摧兮月影殘長天星斗一時寒當年覿面親承
0875b25: 誨今日傾流把鼻酸寶勝庵前收玉彩井村口內折
0875b26: 芝蘭師懷至願如輪轉來日東升照碧天
0875b27: 挽法兄淡竹和尚
0875b28: 名宣聲價重高古賣風顛奚擬法幢委焉期斗柄遷
0875b29: 錦江雲靆水岷嶺霧霾天頻蹙遙瞻淚浮生欠勝緣
0875b30: 挽法兄蒼松和尚
0875c01: 四大妒賢潸淚長胸懷錦繡未全彰迎溪滑石埋舟
0875c02: 楫惟寄清虛無底囊
0875c03: 挽法兄壽山和尚
0875c04: 吾兄何厭也怵然令我傷隨寓九十載退歸無有鄉
0875c05: 嘉陵花委艷大地悉飄香雖恨未識面極目神已彰
0875c06: 叮嚀藏玉處世代鎮山房
0875c07: 挽亨玄陳公
0875c08: 憶昔與公幾晤緣三秋瞬息冷浮煙頻開淚眼除禫
0875c09: 日黃菊鋪金襯羽仙
0875c10: 挽在公楊公
0875c11: 世路羈縻無夕惕池塘春草日蒙茸一泓流水迷煙
0875c12: 霧兩岸繁英妒雨風為國為家身殫力全忠全孝意
0875c13: 愈恭豈期羽化亦何速冷淚垂襟省舊容
0875c14: 挽徹清友人
0875c15: 遁跡何其速我來弔亦遲山雲空寂寞澗水尚漣漪
0875c16: 拗履無雙隻乘蘆占一枝翩翩拂袖往寸地不曾馳
0875c17: 挽春元在四陳公
0875c18: 傷哉回化匹俯慟淚盈腮染翰鍾王氣詩文李杜才
0875c19: 芳英開欲茂風雨不停催雲裏邀僊子瑤池序列杯
0875c20: 拜掃父母廬墓
0875c21: 水有源兮木有根此身寄託在檀門虛空昨夜通消
0875c22: 息布列雲山作報恩
0875c23: 為還清道舊對靈說
0875c24: 情想合成四大身幻緣思盡達無生不離不即常圓
0875c25: 妙了卻凡心即佛心
0875c26: 
0875c27: 
0875c28: 
0875c29: 
0875c30: 寂光豁禪師語錄卷五終
