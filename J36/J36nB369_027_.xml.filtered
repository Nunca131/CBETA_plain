1025c01: 蔗菴範禪師語錄卷二十七
1025c02: 侍者智宸錄
1025c03: 佛事
1025c04: 大休法姪衣缽入塔花前一笑始親承奕世傳來繼
1025c05: 祖燈魔外欣思曾未許謂言名實要相應唯我曹溪
1025c06: 法姪大休禪師寶壽真苗象田嘉穗氣挺風雲有卷
1025c07: 有舒身為船筏以津以濟平地上輸機天花散彩荊
1025c08: 棘中移步密印全彰方恂恂以接後賢白蓮之風播
1025c09: 而匝地乃兢兢以深遠略曹溪之水決而滔天正宜
1025c10: 應物如春豈謂化絃改調呈起衣缽曰此是他一生
1025c11: 來憑著者箇展千佛無作之機啟列祖不傳之妙爭
1025c12: 之不得讓之有餘雖恁麼流傳將去至未來際而無
1025c13: 已巳日然難免其後人以為實法所綴山僧今日有一
1025c14: 言且為大眾蓋覆去不循雞足高擎例定隱安藏振
1025c15: 古今。
1025c16: 潤凡霖耆舊掩龕雨灑不濕風吹不入操履總貴尋
1025c17: 常谷呼而應鐘扣而鳴究竟驗在今日而況純真務
1025c18: 德常樂無為慈藹為鄰智愚俱利於是中間萬境千
1025c19: 殊左旋右轉著著定在機先事事不落人後行說兼
1025c20: 到而能風標傑出者也若尊貴不居功勳不立且又
1025c21: 如何丹樓凝曉色碧殿鎖春陰。
1025c22: 獅崖禪師入塔嘉禾匯秀煙水參尋毘贊叢林勤苦
1025c23: 不憚親疏等視行願一如道與道同諧心與心相續
1025c24: 提骨襯曰者箇生死火中煆不銷涅槃海裏浸不濕
1025c25: 不是心不是佛不是物是箇甚麼氣嬌千箇竹香綻
1025c26: 一枝梅。
1025c27: 大慶具之尼封龕出世因緣成就了金雞三唱鄰家
1025c28: 曉時節到來撒手歸銕蛇入海須彌倒恭惟具之菴
1025c29: 主符靈肘後鏡朗胸中塵鞅早斷法岸已巳登戒香與
1025c30: 旃檀等馥安忍偕金石同堅古佛心多方顯露祖師
1026a01: 印六字鑄成得先師不傳之秘訣指後人出離之要
1026a02: 津縱橫幻境不動不移深達真源忘彼忘此饑餐渴
1026a03: 飲曾不達時擇火拈香皆能合調所以或遇驚波險
1026a04: 浪總須廣大包容有時路滑霜凝全在精微履踐蓋
1026a05: 有如是虛空絕量之懷故有如是委蛻安詳之驗可
1026a06: 謂事在行不在說法由我不由人末後有一轉語山
1026a07: 僧舉似諸仁苔封古殿閒方好花落嵒前鳥不銜。
1026a08: 起龕大道在腳下踏著處無可拘遲好景在眼前受
1026a09: 用時有甚留礙所以大人境界如珠輥盤宛轉偏圓
1026a10: 無往不適以拄杖擊龕曰密移一步超空劫無限風
1026a11: 光指顧中　入塔生年七十九未曾劈二作三日用
1026a12: 本現成亦不分長別短平治自己已田園靡不從心運
1026a13: 轉寶坊幻出深期主伴相參剎境莊嚴所貴隨家豐
1026a14: 儉律己已則秋霜凜冽為人則春日溫和兜率宮中既
1026a15: 無夢想極樂國中已巳猒驅馳秖如泥牛吼海銕鷂摩
1026a16: 霄且道不動尊端居何處玉雞侵曉啼花外大慶徽
1026a17: 音振古今。
1026a18: 不訛知客起龕以拄杖擊龕曰識得者箇消息寸步
1026a19: 不移行藏已巳定一念未起去就無私截生死流出煩
1026a20: 惱海事無三頭兩緒用有千變萬化如或不然一聲
1026a21: 大笑出門去徹底風流在五湖　舉火畢志倚叢林
1026a22: 深心佐法苑有實則有名任勞必任怨舌頭快似刀
1026a23: 觸處命根斷剛柔略不均好惡總相半一箇無明窩
1026a24: 曠劫不移換今入大紅爐纔脫始終患更有一段事
1026a25: 為君通一線以火炬打圓相此是真人本來面　入
1026a26: 塔火聚裏鍛煉不銷輪鎚下敲擊不碎者邊那畔不
1026a27: 相應更嫌懶入時流隊畢竟歸著甚處喝一喝。
1026a28: 省愚老宿起棺大通智勝如來遷坐始成正覺妙峰
1026a29: 頂上高流轉步方可赴機而況深紅遍野淺綠盈郊
1026a30: 者邊那畔隨處稱尊十方薄伽梵一路涅槃門路頭
1026b01: 在甚麼處細草繁花香冉冉桃溪柳陌曉融融舉
1026b02: 火福城東際旭日憧憧冷水灣頭春風藹藹聖凡本
1026b03: 是同途迷悟原無異致為施設格外門庭遂打失娘
1026b04: 生鼻孔諸佛出身處雖為不錯商量東山水上行未
1026b05: 是十分親切舉火炬者著子釋迦辯析難明達磨究
1026b06: 竟不識省愚老宿備而行已巳周以及人以平等慈力
1026b07: 隨上下機宜一生一死皓月行空身後身前放光動
1026b08: 地山僧雖然經遊假道旅次匆忙不妨借勝熱翁廣
1026b09: 大辯才說箇無礙三昧乃擲火炬火中紙鷂翻身月
1026b10: 下金雞報曉。
1026b11: 德彰尼掩龕拈拄杖此一著子貫徹始終迥超情謂
1026b12: 妙絕功勳培養於曠大劫前成熟於無量佛所大千
1026b13: 俱壞本不動搖諸相推遷根無變異故名般若旌幢
1026b14: 堅固寶藏從上佛祖傳授無門一切眾生希求不得
1026b15: 惟德彰菴主憑著此一著子離生死宅出煩惱家乘
1026b16: 正法船到涅槃岸是故七十七年來棄捨世榮棲遲
1026b17: 林麓俗塵早洗知識遍參追蹤先哲真智恆存提訓
1026b18: 後賢深慈密布古柏庭前究竟己已躬大事虯枝閣下
1026b19: 全彰本有家風其如幻出生也賓鴻來而應候其隨
1026b20: 緣入滅也玄鳥去不違時所以道真人離相無去無
1026b21: 來以願力故遊於世間敢問大眾今則願力已巳酬世
1026b22: 緣已巳謝且道他端的在甚麼處風冷秋山丹桂老夜
1026b23: 深吹綻月中枝。
1026b24: 詹雲法師掩龕年窮歲盡時梅花飛白雪向上不傳
1026b25: 機囫圇都漏洩我詹雲法師餘不溪邊踏翻皓月鴛
1026b26: 鴦湖上占盡風光慈腸愛物溫語如春實意為人直
1026b27: 言如矢所謂良遂知處諸人不知諸人知處良遂總
1026b28: 知因其生平有如是造詣故臨行有如是快捷生耶
1026b29: 死耶俱不可道但倒跨空中石虎驚動海底泥牛見
1026b30: 者聞者未免懷疑要東塔說箇根元在甚麼處門掩
1026c01: 長春無住相諸天何路散花來　起龕旅舍幽閒無
1026c02: 住而住春光明媚不行而行去就固然不苟到底要
1026c03: 人證明以拄杖擊龕曰請起　舉火一為無量無量
1026c04: 為一演出梅花曲調大中現小小中現大全彰無位
1026c05: 真人是僧是俗若智若愚或蒙授記或得出纏仔細
1026c06: 看來能開人眼亦換人眼要知他真實為人處只在
1026c07: 如今看取擲火炬勝熱風高冠今昔南湖水底火燒
1026c08: 空。
1026c09: 妙悟尼起龕多年鈍置成窠臼目前古路苔封厚此
1026c10: 云尋常異舊時塵塵剎剎獅子吼　舉火風吹樹響
1026c11: 雨過天晴高來高應低處低平究己巳躬之本有接無
1026c12: 著之真宗功業著於生前芳聲遺於身後言之則易
1026c13: 行之則難汝徒鼎悟禪有箇無難無易底句要山僧
1026c14: 為你舉揚擲火炬翻身火聚如冰煖撲鼻梅花鬥雪
1026c15: 香。
1026c16: 一德尼掩龕三吳人住浙東菴萬事漚花作指南喪
1026c17: 盡家私無半點到頭不改是鄉談蓋惟一德老菴主
1026c18: 諸佛正遍知海自己巳可識淺深六和真實家風別人
1026c19: 未知高下肘後佩靈符當是非錯綜而不動不移用
1026c20: 中懸寶鏡任妍醜紛紜而無留無礙茲值仲冬嚴寒
1026c21: 之際適逢千差坐斷之時全身放下來不管青苔生
1026c22: 古殿雙足跏趺處隨他黃葉墮空庭此又是極現成
1026c23: 底佛法最直捷底路徑現在大眾已巳是親見親聞他
1026c24: 更有箇安心法子不可不知棹轉蘆灣風月靜簾垂
1026c25: 層閣鳥聲閒。
1026c26: 大覺尼掩龕一切諸法悉如夢幻妄想本空塵境自
1026c27: 寂謂其生雨過不妨花片片道是死春來好看燕飛
1026c28: 飛所以生身閨閣踏腳名門苦樂安危靡不經歷著
1026c29: 如來衣成佛子住既無緣起不有緣滅在大覺分中
1026c30: 可謂驚世霜鐘無塵完璧始終操行皆為正因生平
1027a01: 大事已巳了畢也要到末後牢關更有一轉晝掩衡門
1027a02: 春闃寂花飛一任滿階前　起龕舊時行徑已巳是分
1027a03: 明本有風光不從人得雖則要止便止要行便行若
1027a04: 非山僧指南終是惑南為北以拄杖擊龕一下　入
1027a05: 塔最上一路密不通風此中一門渾無縫罅千聖莫
1027a06: 能窺測萬靈不敢希求是以想念於時興感於世今
1027a07: 日大覺既已巳到者裏安置向甚麼處月圓當戶垂簾
1027a08: 子坐斷威音可自由。
1027a09: 雪堂侍者火煙水參尋自遠過巾瓶半載病時多命
1027a10: 根子斷還鄉去慶快生平事若何擲火炬烈焰堆中
1027a11: 飛彩鳳鳥窠不用布毛吹。
1027a12: 克念庫頭火我與汝剃除鬚髮汝為我出賣生薑從
1027a13: 人之情是非兼到克己巳之念時候不違今朝消算清
1027a14: 楚我和汝兩不相虧然到命根斷處尚有箇口訣我
1027a15: 可傳汝大冶紅爐雪片飛生平慶快無如此。
1027a16: 為正修禪師起龕生於歙死於越心已巳安意已巳休十
1027a17: 方坦蕩一句截流春光處處堪行樂不必沉吟問路
1027a18: 頭　舉火天都生枝天華結果種種修持事事端正
1027a19: 增一點則失其真減一絲則非其志知君底事已巳分
1027a20: 明我亦不妨重指註擲火炬曰看火　入塔火出木
1027a21: 盡灰飛煙滅粉碎髑髏銀碗盛雪得旨歸根是甚時
1027a22: 節紅日三更照海門是非莫聽傍人說。
1027a23: 道勤尼入塔人人有箇安身處從古到今不動不移
1027a24: 同彼同此尚無染淨之殊豈有男女之異若是皮膚
1027a25: 脫盡底玉骨珊珊髑髏粉碎時春風浩浩自然一到
1027a26: 一切到一成一切成其奈時人不識山僧特為提撕
1027a27: 遂放下骨襯雨過花時候春風滿路香。
1027a28: 普雲尼入塔清風菴脫離殼漏子天華寺居安樂家
1027a29: 鄉其生平志略已巳謂無慚所作事業人皆仰之今日
1027a30: 到者裏更有甚麼事重重紅樹珊珊竹箇裏風光自
1027b01: 不同。
1027b02: 等觀和尚起龕大道體寬無易無難神機宛轉萬種
1027b03: 千般雖是後人想遺愛相知不在久盤桓　舉火我
1027b04: 愚菴老人生平用不盡一著子一切人攀陪莫及鑽
1027b05: 仰徒然惟等觀法兄一肩擔荷掇出威音那畔狼藉
1027b06: 百草頭邊縱橫幻境藹若春風尊貴勿居閒同秋水
1027b07: 有時電閃晴空應機而發有時慈雲法雨隨類而周
1027b08: 直得笠澤湖煙波鼎沸妙寶塔舞蹈稱奇在急流中
1027b09: 既已巳當頭坐斷向火焰裏正好大奮全提克家有子
1027b10: 於中無慍舉火炬此道神光貫牛斗法門寒冷不須
1027b11: 愁　入塔唱雲門曲白雪飛花敞慈雲門清風偃草
1027b12: 向來總道施機先妙用操從上鑪錘就鍛者規模鎔
1027b13: 盡入室者英器式傳正偏曾不安排箇般伎倆在等
1027b14: 兄分上只當餘事妙其間也則能出處同源必如是
1027b15: 也乃見兒孫得力湘南潭北已巳極分明葉落歸根載
1027b16: 容注腳蘆花月映當門處無縫明窺是指南。
1027b17: 鳳山晴和尚舉火沒量大人者立言如鐵石滲漏絕
1027b18: 無行事如日月隱顯全該故我鳳山法兄一生孤硬
1027b19: 四壁蕭然有時嘔心徹骨切切唯言毋自欺有時截
1027b20: 鐵斬釘諄諄只說住山好化鹿山頭放眼千峰寒色
1027b21: 桐水岸邊矢心一味古風棲鳳山二十載目瞠雲漢
1027b22: 手撮虛空石頭斧轉見鋒芒愚菴家法愈加嚴整
1027b23: 所以兒孫得力室內閒閒錦織金梭絲頭井井然則
1027b24: 其道嵯峨勞心夢寐如老人幾人不慚荷負力砥囂
1027b25: 浮如吾兄幾兄津梁忽疲後昆何倚舉火炬尚遺者
1027b26: 一著子向大眾面門上放大光明耳根下震大雷音
1027b27: 總要諸仁箇箇知有去且知有箇甚麼從前高調無
1027b28: 人和火後莖茆展大悲。
1027b29: 為思以禪師起龕坐斷古風十五年源頭來自乳峰
1027b30: 前從今移步思無倦一道春光處處圓　同守菴舉
1027c01: 火二由一有一亦莫守金烏善飛玉兔解走當年同
1027c02: 燈作息有尊有卑此日合火還鄉無先無後明知箇
1027c03: 事如開藏取寶一切現成卻道陳年舊案全提不起
1027c04: 因未得轉身一路枯木巖前致留觀聽草菴門外尚
1027c05: 屬躊躇而今觸處皆真隨緣便了神光閃爍無回互
1027c06: 驚出雙雙彩鳳飛。
1027c07: 香萃妙明老宿掩龕修無相無願三昧而慈悲不捨
1027c08: 眾生唯地上聖人得殊勝慧曲垂方便提獎一切者
1027c09: 也故我香萃妙明老師生平也秪有一副慈悲利人
1027c10: 之心腸所以一動一靜願輪運於懷中一言一默慈
1027c11: 柄操於掌上有時不許夜行塵塵絕跡有時投明而
1027c12: 到法法圓成緇素因而感佩法胤以此森嚴與地上
1027c13: 高流同一規步可謂無憾矣而今慈範已巳停所作皆
1027c14: 息一門深掩無標的晏坐優游老太平。
1027c15: 金子乾州司馬木主入功德林扶挽世風垂其青眼
1027c16: 干城法苑見其赤心以不世出之哲不礙隨緣事有
1027c17: 可為之人何妨正性奮身博濟時猶花開錦上平懷
1027c18: 常實處如月在長空一周一切周一用一切用者般
1027c19: 說話尤是世情故常非道人之相為也且生也不道
1027c20: 死也不道千差坐斷一句流芳作麼生道踏著此中
1027c21: 田地穩更無天上與人間遂安位。
1027c22: 來峰房振宗慈霖如石中朗四亡僧火不變是體隨
1027c23: 緣為用示生示滅百發百中生平質朴遇物溫和振
1027c24: 宗老宿得其真體應彼雖殊我心恒一慈霖禪師有
1027c25: 其妙用所以或長或短收歸夢宅是好是惡屏疊幻
1027c26: 場得鶴林不傳秘訣堂前常挂水雲包扶清涼久破
1027c27: 砂盆腳下不辭風雪路為人亦如為己巳般般必仰先
1027c28: 猷受益全在受虧諄諄乃梯後進故春融秋肅之間
1027c29: 皆切磋琢磨之地祖祖孫孫趨趨步步用底苦心作
1027c30: 底事業于緇于素共知共見如石堅剛一毫搖動不
1028a01: 得如鏡中朗一絲揜蔽不得舉火炬獨有箇事未曾
1028a02: 倒斷山僧乘時一一點明遂擲下一毛頭上神光現
1028a03: 徹底施為在此時。
1028a04: 一指菴履常禪師起龕法無定相大道坦平百般妙
1028a05: 用一句分明千手大悲攔不住鐵牛無腳也須行
1028a06: 　舉火萬物一馬天地一指斗轉星移本不動此故惟
1028a07: 履常師兄論年汲汲披厥凄風終日皇皇捱其冷雨
1028a08: 有時親疏絕跡木人盡帶愁顏有時逆順同歸虛空
1028a09: 橫開笑口自謂如入海採寶先求如意可以到處稱
1028a10: 尊隨方受用若必待腦後迸出神光胸次始為開豁
1028a11: 則東塔有一轉語擲火炬火到松根知煖意堅冰厚
1028a12: 凍也銷融　入塔深冬殘雪盡村路早梅開者裏得
1028a13: 箇入處雖則拈得來放得下猶是平田淺草合水和
1028a14: 泥要作脫灑道人直下全機截斷果爾脫盡皮膚自
1028a15: 然頭正尾正纔好與家裏人說家裏話以杖擊塔三
1028a16: 下箇裏不須愁出入雲中犬吠是仙家。
1028a17: 誕生法姪掩龕虛空背上慣打鞦韆夢幻場中漫搖
1028a18: 木鐸惟我誕生法姪自有斟酌不作者般行徑所以
1028a19: 出象田門水銀無假絕孤鴻侶造詣皆真有時放身
1028a20: 林下盧仝月蝕詩讀到三更有時偕友水邊雲門太
1028a21: 古曲唱高一調若謂雨花堂青苔未埽須彌座曉霧
1028a22: 尚攢何殊墨上添煤可拈過也寬懷此日且高坐閒
1028a23: 看秋林黃葉飛。
1028a24: 幻居了蘊耆舊起龕一著既了五蘊即空頭頭無礙
1028a25: 法法圓通如今移步出門去一片秋光在眼中　舉
1028a26: 火拈火炬者箇杷柄我了蘊師兄一生憑此和氣待
1028a27: 人方春大地精嚴立己巳片雪紅爐僧俗心悅而誠服
1028a28: 慈大可尊遠近感慕而不休德純為重其志於至公
1028a29: 之道雖臨終不敢輕忽幻居屋數間破蒲團一箇委
1028a30: 託後賢已巳是極妥今日眾大檀越諸山尊宿團圞聚
1028b01: 會共作證明者箇杷柄也要放箇著處遂擲下大光
1028b02: 明藏絕邊涯出沒卷舒無不可　入塔本分事閒時
1028b03: 做得徹頭徹尾到臨時受用才得省力故放開時目
1028b04: 前指出千般有絕滲漏處卻道其中一也無有句無
1028b05: 句抹過一邊此中若了無餘事門外蒼苔任落花。
1028b06: 石齋入塔山中或有事即喚石齋來平常心是道說
1028b07: 著便疑猜從無量劫中幻生幻滅不知真際所詣如
1028b08: 今到了不用疑不用猜碧天月滿秋剛半遠浦雲衝
1028b09: 白鷺回。
1028b10: 臘八日密行尼請為母塔前法語恩思罔極密行叵
1028b11: 測日煖冰融山光水碧老釋迦夜裏被明星刺剌破眼
1028b12: 睛卻言一切眾生皆具以妄想執著不能證得山僧
1028b13: 道既人人本具要證便證有甚麼執卓拄杖箇中無
1028b14: 背面何處不玲瓏。
1028b15: 道目耆舊封龕大道無形至誠可表三十年風霜勿
1028b16: 厭一切事果決無疑或逆或順心內如如是短是長
1028b17: 目前了了憂慮實為叢林蕭條乃見行李自信得抱
1028b18: 道之人匡扶法社毘贊宗猷任勞任怨有所不免惟
1028b19: 志願堅固者能之幻緣既盡來去翛然如君標格今
1028b20: 時少門掩春風且放閒。
1028b21: 白蓮嗣法門人弘持願上座請為
1028b22: 先師太敬之璸禪師對靈法語云門前屋後稻花香
1028b23: 劫外風光已盡彰一曲還鄉秋日好白蓮風靜水亭
1028b24: 涼若論此段風光上至諸佛聖人下及蜎飛蠕動情
1028b25: 無情等皆有分非是佛向上人獨得之家私也恭惟
1028b26: 敬之老宿之靈素性淡如秋水凝神屹若寒巖戒肅
1028b27: 如霜德溫似旭培訓後俊不愧初心一生得力處世
1028b28: 路紛紜莫問渠萬事自甘休人情翻覆非關我是非
1028b29: 同異消歸一念冤親憎愛腦合一心有時小艇苕溪
1028b30: 閒野鶩有時一笻鴛水捷若飛鴻真寂高耆舊之
1028c01: 名白蓮重尊宿之望以其卷舒與奪任意縱橫故於
1028c02: 生死去來絕無拘礙雖然究竟到極則處更有商量
1028c03: 在且道商量箇甚麼卓拄杖云聖凡彼此無分別把
1028c04: 手同行一路。
