0617a01: 百愚斯禪師說法之圖
0617a02: 
0617a03: 
0617a04: 
0617a05: 
0617a06: 
0617a07: 
0617a08: 
0617a09: 
0617a10: 
0617a11: 師諱淨斯號百愚南陽桐柏谷氏子生萬曆庚戌廿
0617a12: 一脫白明年圓具參瑞白雪老人聞鐘聲大悟記
0617a13: 時年已四八矣後五載開法之昭慶壬寅主善權
0617a14: 陞維揚之善慶乙巳中秋盡散衣缽越旬二日上堂
0617a15: 辭眾翌晨書偈擲筆而逝頂煖徹日夜壽元七八臘
0617a16: 終五七嗣法四十有二遺命塔造善權茶毘獲大小
0617a17: 舍利不可勝數鎖子靈骨五色斕斑齒牙目睛全如
0617a18: 故辛亥建塔寺東北萬松嶺後坤艮向銘為方學士
0617a19: 拱乾所撰乙卯築禮菴守護塔左八坐名藍九會說
0617a20: 法語錄廿卷梓送楞嚴隨藏流通。門人智操拜記
0617a21: 百愚斯禪師語錄序
0617a22: 一千七百則之先有公案否前此矣前此則何以一
0617a23: 千七百則獨傳發端焉耳發端則有廣之者矣諸家
0617a24: 語錄是也語錄者語言文字之屬也前此舉語言文
0617a25: 字而掃之矣以為佛法之障也繼此可得而掃之否
0617a26: 曰存之則語言文字為佛法之障掃之則佛法又為
0617a27: 語言文字之障矣然而掃與存果何居則貴乎其人
0617a28: 焉爾其人存則其政舉語言文字皆神奇也其人亡
0617a29: 則其政熄語言文字皆臭腐也以臭腐之語而出於
0617a30: 佛祖之口則佛祖之矣以神奇之句而出於野狐之
0617b01: 口則野狐之矣吾故曰貴乎其人也然而其人則難
0617b02: 言之矣求其人於佛法之季則益難之矣吾則以仰
0617b03: 百愚大師足以當之大師開悟最早操履至醇譬之
0617b04: 帷燈匣劍其光鍔以韜斂歛為奇及其苦心為人而寶
0617b05: 珠肆應全體大用有不可得而掩者其嗣存焉睿公
0617b06: 以語錄見示余曰吾將求大師之人則大師之語言
0617b07: 文字舉此矣夫大師之人諸方所共仰或以為泰山
0617b08: 喬岳或以為威鳳祥麟或以為光風霽月或以為烈
0617b09: 日秋霜而要其感人以誠遇物以恕律己以孤峻處
0617b10: 事以平等不離真實者近是經云惟此一真實餘二
0617b11: 則非真以大師之實求大師之人以云傳也以大師
0617b12: 之人存大師之語言文字以云救也。
0617b13: 山陰雲隱弟子祁熊佳頓首拜題
0617b14: 
0617b15: 
0617b16: 
0617b17: 
0617b18: 
0617b19: 
0617b20: 
0617b21: 百愚斯禪師語錄序
0617b22: 禪師俗姓谷氏河南南陽桐柏縣人自出世後以向
0617b23: 上鉗錘學者凡八主道場始暢於昭慶圓寂於善慶
0617b24: 建塔於善權善權者吾邑溪山最勝處歷代祖師僊
0617b25: 靈窟宅也先是邑中蔣晦齋先生以宰官為釋氏護
0617b26: 法念茲山自洊更兵燹來榛莽之所叢生獾豕之所
0617b27: 嗥嘯法席非得人不可於是不徇名不懾勢特迎師
0617b28: 主是山師至則攘幽剔薉復故拓新寺大治繼師者
0617b29: 即師法嗣寒松公公神明警秀威音肅然其語錄詩
0617b30: 文亦久為世重師沒後寒公手輯其語錄為二十餘
0617c01: 卷藏寺中寒公嘗為余言師為人清沖簡劭是支道
0617c02: 林竺法深一流人及讀龍眠先生所為師塔銘條分
0617c03: 縷柝寒公之言益信既又讀師語錄龍駒蹙蹋天馬
0617c04: 脫羈時而說法熾然時而拈花微笑竊歎自一花五
0617c05: 葉以還青原南嶽而下提唱兼行然未有颯爽森張
0617c06: 單提直入如禪師之踸踸者也則吾於寒公之言益
0617c07: 大信噫吾見今之執拂而踞上座者矣其上者剽竊
0617c08: 古德傳燈單文隻字支離撏撦嚼蠟捕風輒揚揚然
0617c09: 詡於人曰我某宗嫡傳也是與王謝家不慧子弟專
0617c10: 以門閱上人者何異甚或牽綴權勢憑藉貴游攫人
0617c11: 之田廬而魚肉之猶曰我為祖塔司糞除也五宗嚴
0617c12: 支派也識與不識無不從而嘔噦之聞禪師之風亦
0617c13: 庶幾自媿矣余涉秋行國山道中憩善權寺門松巷
0617c14: 屈指疇昔則禪師既寂晦齋繼歾即寒公亦席不暇
0617c15: 暖他徙問其寺則已己為豪有力者主之矣驚飆所及
0617c16: 林無靜柯俛仰之閒能無慨然於中乎因至師塔下
0617c17: 汲澗水一盂而飲之風霜刻轢泉香而石瘦則猶能
0617c18: 想見師之為人。
0617c19: 荊溪法弟子陳維崧頓首謹拜撰
0617c20: 
0617c21: 百愚斯禪師語錄目次
0617c22: 像傳
0617c23: 序文
0617c24: 第一卷
0617c25: 住嘉定古昭慶禪寺語錄
0617c26: 第二卷
0617c27: 住雲間青龍隆福寺語錄
0617c28: 第三卷
0617c29: 住湖州弁山龍華寺語錄
0617c30: 第四卷
0618a01: 住湖州弁山龍華寺語錄
0618a02: 第五卷
0618a03: 載住青龍隆福禪寺語錄
0618a04: 第六卷
0618a05: 載住青龍隆福禪寺語錄
0618a06: 第七卷
0618a07: 住越州大能仁禪寺語錄
0618a08: 第八卷
0618a09: 住越州雲門顯聖寺語錄
0618a10: 第九卷
0618a11: 住越州雲門顯聖寺語錄
0618a12: 第十卷
0618a13: 住杭州皋亭佛日寺語錄
0618a14: 第十一卷
0618a15: 住宜興國山善權寺語錄
0618a16: 第十二卷
0618a17: 住維揚江都善慶院語錄
0618a18: 第十三卷
0618a19: 示眾
0618a20: 小參
0618a21: 第十四卷
0618a22: 晚參
0618a23: 第十五卷
0618a24: 普說
0618a25: 拈古
0618a26: 第十六卷
0618a27: 頌古
0618a28: 第十七卷
0618a29: 源流頌
0618a30: 經旨頌
0618b01: 第十八卷
0618b02: 機緣
0618b03: 問荅
0618b04: 垂問
0618b05: 垂代
0618b06: 法語
0618b07: 題贊
0618b08: 第十九卷
0618b09: 書復
0618b10: 雜著
0618b11: 第二十卷
0618b12: 佛事
0618b13: 塔銘
0618b14: 蔓堂集附四卷六十四葉
0618b15: 
0618b16: 
0618b17: 
0618b18: 
0618b19: 
0618b20: 
0618b21: 
0618b22: 
0618b23: 
0618b24: 
0618b25: 
0618b26: 
0618b27: 
0618b28: 
0618b29: 
0618b30: 
0618c01: 百愚斯禪師語錄卷第一
0618c02: 住國山善權寺嗣法門人智操
0618c03: 住青龍隆福寺嗣法門人智湛　編次
0618c04: 住蘇州嘉定昭慶寺語錄
0618c05: 順治丙戌冬在雲間青龍隆福寺受請入院。
0618c06: 三門者箇大解脫門今為諸人八字打開了也且作
0618c07: 麼生入喝一喝獅子窟中無異獸象王行處絕狐蹤
0618c08: 彌勒殿盡道當來下生緣何卻在者裏便好奪卻布
0618c09: 袋趁出山門顧左右云今且放過一著遂禮三拜。
0618c10: 方丈玄關把斷搜空罔象之珠寶鏡高懸照破野狐
0618c11: 之膽直饒釋迦維摩到來也要按過何故卓拄杖云
0618c12: 假雞聲韻難瞞我未肯糢糊放過關。
0618c13: 開堂拈疏字字鐵酸餡句句木札羹還委悉麼其或
0618c14: 未委仰煩宣過。
0618c15: 法座此是寶華王座未審須彌登王在甚麼處且看
0618c16: 斯上座指模畫樣去也陞座拈香此一瓣香明如舜
0618c17: 日曠若堯天祝延
0618c18: 聖躬萬歲萬歲萬萬歲伏願金輪永鎮玉燭常調壽
0618c19: 踰百億須彌化洽大千沙界此一瓣香經天緯地貫
0618c20: 古通今奉為滿朝文武闔國公卿府縣尊官遠近檀
0618c21: 護惟冀永作生民怙恃恒為佛法金湯此一瓣香非
0618c22: 正非偏非玄非要穿卻諸佛鼻孔換卻衲僧眼睛供
0618c23: 養前住越州雲門顯聖堂上傳曹洞正宗二十八世
0618c24: 瑞白雪大和尚用酬法乳之恩就座維那白椎云法
0618c25: 筵龍象眾當觀第一義師云若論者箇第一義黃面
0618c26: 瞿曇插觜無分碧眼胡僧退身有地縱饒德山有棒
0618c27: 只堪打豬打狗臨濟有口只好喝驢喝馬雖然威音
0618c28: 那畔休話如何曲為今時繇人施設舉拂子云者裏
0618c29: 會去不妨竿木隨身逢場作戲饑餐無米飯渴飲不
0618c30: 溼羹打鞦韆於猛虎頷下翻筋斗於毒蛇口中磅礡
0619a01: 虛空紛紜宇宙橫抽寶劍截諸見之稠林玅協弘通
0619a02: 翦異端之穿鑿世諦道諦隨處周圓佛恩皇恩一時
0619a03: 酬足正眼看來未是衲僧行履處且作麼生是衲僧
0619a04: 行履處隱身不必須嵒谷闤闠堆堆睹者稀維那結
0619a05: 椎云諦觀法王法法王法如是下座。
0619a06: 元旦上堂柳眼垂青窺破江心紅日冷梅腮發笑驚
0619a07: 回塔畔曉風高冰河發燄以騰輝枯木生花而散彩
0619a08: 遷喬黃鳥弄格外之真機出谷白雲呈現前之玅用
0619a09: 煙光溢目淑氣盈空可謂應時納佑慶無不宜正恁
0619a10: 麼時父子團圞君臣會合又且如何良久云干戈偃
0619a11: 處狼煙息萬里歌謠賀太平。
0619a12: 至南翔白鶴寺請上堂世尊拈花老不識羞迦葉微
0619a13: 笑承虛接響致使後代兒孫向曲彔床上指東話西
0619a14: 正法眼藏未曾有一人動著山僧路見不平傍為鏟
0619a15: 削卓拄杖云正法眼藏被昭慶百雜碎了也一時化
0619a16: 作無量無邊清淨摩尼寶珠凡在會者不論僧俗男
0619a17: 女貧富貴賤賢愚老幼一齊布施直下咸知此珠在
0619a18: 凡不減在聖不增人人具足箇箇圓成濟人施物應
0619a19: 用無虧敢問諸人即今珠在甚麼處喝一喝云罔象
0619a20: 到時光燦爛離婁行處浪滔淊天問接物利生即不問
0619a21: 如何是第一句師云當空杲日人皆見如何是第二
0619a22: 句師云白雲片片過前川如何是第三句師云鴛鴦
0619a23: 飛過洞庭湖進云日麗風和鶯語細天空雲淡水聲
0619a24: 清師云休來者裏念篇章。
0619a25: 上堂昨夜三更澍大雨今朝覿面為相舉依依柳色
0619a26: 吐黃金片片梅花流玉乳大地群萌盡獲恩森羅萬
0619a27: 象皆歡舞莫沉吟急薦取若能於此絕狐疑直下翻
0619a28: 身超佛祖。
0619a29: 上堂喝一喝云大眾還識者金剛寶劍麼擬則傷鋒
0619a30: 犯手觸則喪身失命三世諸佛不敢正眼覷著歷代
0619b01: 祖師那容佇足傍觀若是箇漢信手拈來纖毫不犯
0619b02: 直下劃開情塵見網當陽擊碎金鎖玄關予奪縱橫
0619b03: 殺活自在隨處作主遇緣即宗正好挽祖風於末運
0619b04: 捧佛日於天心世出世間一大丈夫然猶是建化門
0619b05: 中事且不落功勳一句作麼生道手指空時天地轉
0619b06: 回途石馬出紗籠。
0619b07: 結制上堂十五日已前卒風暴雨十五日已後朗月
0619b08: 晴空所以道把住則黃金失色放行則瓦礫生光放
0619b09: 行把住即不問汝諸人正當十五日又且如何話會
0619b10: ○於此洞徹不妨做箇灑灑落落衲僧去否則且向
0619b11: 三條椽下七尺單前高挂缽囊壁立萬仞內脫身心
0619b12: 外遺世界一念萬年萬年一念不以程途為限直須
0619b13: 以悟為期誠能如是上不負於諸聖下不辜於己靈
0619b14: 然後於祖師門下扶豎宗乘接待往來未為分外雖
0619b15: 然若到昭慶門前打拆腳脛何故不見道清光照眼
0619b16: 似迷家明白轉身還墮位。
0619b17: 說戒上堂祖印高懸凡聖絕跡樓閣門開別峰相見
0619b18: 若是恁麼事須是者般人昔法眼問永明潛云古人
0619b19: 道隔壁聞釵釧聲即名破戒現睹金銀合雜朱紫駢
0619b20: 闐且道是破戒不是破戒潛云好箇入處眼云子向
0619b21: 後有五百毳徒為王侯所重在乃云即今香花羅列
0619b22: 鐘鼓交參海眾雲臻人天普集眾中有得箇入處者
0619b23: 不妨攢眉便去掩耳即行花街柳巷任意逍遙歌管
0619b24: 樓臺隨緣放曠擲大千於界外納劫火於腹中若到
0619b25: 者箇田地名真持戒苟或遲疑應須諦聽。
0619b26: 弁山先老和尚忌日上堂維那未白椎已前先師向
0619b27: 諸人眉毛尖上轉大根本法輪說甚深修多羅使未
0619b28: 信者信未解者解未安者安未悟者悟未得涅槃者
0619b29: 得涅槃一音演唱隨類各解所謂一切智智清淨無
0619b30: 二無二分無別無斷故然後又向諸人眉毛尖上復
0619c01: 入寂光三昧大眾見麼縱饒見得更有末後句子未
0619c02: 曾道在昭慶今日要與諸人道破去也良久云寧可
0619c03: 截舌不犯國諱。
0619c04: 上堂雲門餅趙州茶打發閒神野鬼秘魔叉石鞏箭
0619c05: 驚駭泥豬癩狗五位三玄是甚破艸鞋六義圓相是
0619c06: 甚繫驢橛正眼看來總是一場笑具昭慶曾無一法
0619c07: 與人無禪道可參無佛法可學亦不教你明心見性
0619c08: 亦不教你超佛越祖只要饑來喫飯困來打眠熱時
0619c09: 乘涼寒時向火者裏會得人人鼻孔撩天設或未然
0619c10: 箇箇腳跟點地。
0619c11: 誕日上堂舉韓文公參大顛因緣乃云大顛老漢雖
0619c12: 有撥亂之謀且無定安之策有問昭慶春秋多少但
0619c13: 道庚戌生的待他曰不會更道今年三十八當時大
0619c14: 顛若下得者兩語不惟免得首座受屈亦不教者俗
0619c15: 漢看破山僧如此舉揚與古人是同是別良久云青
0619c16: 山只解磨今古流水何曾洗是非。
0619c17: 解制上堂雨霽雲收處處青山呈舊面涼生暑退紛
0619c18: 紛黃葉墜新機秋水澂玻璃之色銀蟾吐寶鏡之輝
0619c19: 物物全彰頭頭獨露會得前是結制不會今又解制
0619c20: 其結也魚躍鳶飛星馳電卷疾燄過風奔流度刃臨
0619c21: 濟德山到來只得吞聲飲氣其解也龍吟霧起虎嘯
0619c22: 風生凡聖交參人天普會情與無情同圓種智雖然
0619c23: 有結有解猶是今世門頭事只如無解無結又作麼
0619c24: 生城壘壘超今古練水滔滔絕去來問百二十期
0619c25: 今已解臨筵朢日事如何師云海闊從魚躍進云一
0619c26: 輪撲落須彌倒透出虛空甚麼人師云天空任鳥飛
0619c27: 進云圓缺缺圓空界月再三吞吐始應知師云只恐
0619c28: 不是玉進云得力須忘飽休糧更不饑師云是玉也
0619c29: 大奇。
0619c30: 至青浦縣眾縉紳請上堂秋風拂拂送輕舟昨泛青
0620a01: 溪浪裏遊撒箇漫天無縫網魚龍蝦蟹一齊收顧左
0620a02: 右云還有翀霄彩鳳透網金鱗麼有則今日功不浪
0620a03: 施無則不免撥轉船頭別行一路去也拈拄杖云只
0620a04: 如教中道若能轉物即同如來者箇拄杖是物作麼
0620a05: 生轉得同如來去者箇是如來作麼生轉得同物去
0620a06: 如能轉得不妨於拄杖頭上現百億須彌百億日月
0620a07: 百億四天下百億釋迦若轉不得卓拄杖云城市不
0620a08: 堪留錫久恐驚鶯囀畫樓前問世尊分衛化導眾生
0620a09: 和尚入城化箇甚麼師云蘆花兩岸雪進云還有承
0620a10: 當得的麼師云江水一天秋進云當空紅日照崑崙
0620a11: 師云莫向言中覓須從句外求一僧纔禮拜師云好
0620a12: 生問話僧一喝師便打僧又喝師亦打僧豎起拳云
0620a13: 長安大道向者裏去也師云教休不肯休進云悄然
0620a14: 黃葉落不獨一天秋師又打云直待雨淋頭。
0620a15: 至上海縣龍華寺請上堂黃浦波浪浴日滔天窣堵
0620a16: 簷牙拏雲攫霧轉輪殿覿面全提藏經樓橫空獨露
0620a17: 會得者一任轉天關捩地軸施一機地震山搖行一
0620a18: 令神驚鬼懼非惟報佛恩德亦不辜負方丈主人打
0620a19: 鳳羅龍一片婆心忽有人曰和尚者般說話亦是擔
0620a20: 水河頭賣昭慶向他道不因漁父引怎得見波濤問
0620a21: 十五已前缺了圓十五已後圓了缺正當十五是圓
0620a22: 是缺師云一任鑽龜打瓦進云萬吉碧潭空撈摝未
0620a23: 曾驚覺莫能知師云且喜沒交涉問正偏回互即不
0620a24: 問賓主交參事若何師云昨日雨今日風進云如是
0620a25: 則寒山逢拾得鼓掌笑欣欣師云也不辜負闍黎。
0620a26: 至周浦鎮永定寺請上堂永定寺中考鐘伐鼓周浦
0620a27: 市上賣狗懸羊歌管樓臺總是衲僧境界花街柳巷
0620a28: 無非慈氏家風盤山睹割肉而明心樓子聞唱歌而
0620a29: 悟道普化搖鈴鐸全提向上機關善慧販魚羹直指
0620a30: 當陽玅用所以人能弘道非道弘人到者裏誰分城
0620b01: 市山林那管魔宮佛國任運逍遙隨緣放曠舒卷不
0620b02: 落功勳去來了無變易雖然如是須知更有轉身一
0620b03: 路始得還知轉身一路麼良久云知音不用頻頻舉
0620b04: 達者須知暗裏驚問大行普賢超格外凝然苦行事
0620b05: 如何師云古井含新月進云樹凋葉落金風露衲破
0620b06: 衣穿作麼生師云殘枝帶晚霞進云髼頭林下為閑
0620b07: 客跣足人閒作野僧師云再道一句看進云石人頭
0620b08: 上插金花師云相隨來也。
0620b09: 結制上堂拈拄杖云把住六門關撥開大火聚聖凡
0620b10: 無處逃佛祖豈能避直得大地平沉千差路絕海水
0620b11: 逆流須彌倒卓鶻眼龍睛不敢覷著銅頭鐵額那容
0620b12: 近前正恁麼時便乃點鐵成金轉凡為聖變娑婆為
0620b13: 極樂翻荊棘為栴檀驢乳牛乳盡為無上醍醐有情
0620b14: 無情共證不二真覺箇箇如獅子兒哮吼一聲驚天
0620b15: 動地縱饒到此正好喫棒復卓一卓云權威黑帝令
0620b16: 尤切那許東風弄柳狂問一雨均施三根普潤如何
0620b17: 是類墮師云何處不稱尊如何是隨墮師云步步不
0620b18: 沾塵如何是尊貴墮師云覿面無相識進云恁麼則
0620b19: 迥迥雪山千古秀滔滔淊淊洞水萬年流師云三墮外更
0620b20: 道一句看僧禮拜師便打。
0620b21: 冬至上堂天得一以清地得一以寧神得一以靈君
0620b22: 王得一以治天下拈拄杖云只如木上座能殺能活
0620b23: 能縱能奪或時現大充滿法界或時現小在一微塵
0620b24: 縱橫自在變化無拘且道他得箇甚麼卻能如是千
0620b25: 尋海底泥牛舞萬仞峰頭玉鳳鳴問琉璃界外不知
0620b26: 蹤娑婆國內無名姓且道此人具甚麼手眼師云步
0620b27: 步冰花結進云還許他參學也無師云言言徹骨寒
0620b28: 進云仲冬嚴寒伏惟和尚珍重師云放你三十棒。
0620b29: 上堂第一義為君決面赤不如語直巧言不如實說
0620b30: 秤錘軟似綿團燈心硬似鐵橛石女歌木童拍萬象
0620c01: 森羅笑不歇彌勒惺惺總不知釋迦依然猶未瞥洞
0620c02: 山五位那能該臨濟三玄收不得若信得及師恩親
0620c03: 恩一時酬畢如信不及雨過曉風清月明秋水白。
0620c04: 上堂凜凜朔風遍界寒千林葉落水成斑透肌徹骨
0620c05: 誰能委惟有梅花笑破顏明舉似莫瞞盰剔起眉毛
0620c06: 仔細看豎拂子云大眾見麼凍雞啼處家園曉隱隱
0620c07: 行人過雪山。
0620c08: 佛成道日上堂世尊臘八於正覺山前夜睹明星悟
0620c09: 道喟然歎曰奇哉一切眾生具有如來智慧德相但
0620c10: 以妄想執著而不證得喝一喝云是何言歟大小世
0620c11: 尊眼空四海傍若無人者等說話只好欺壓流俗誑
0620c12: 惑愚人二千年後難免簡點只如離兜率降王宮豈
0620c13: 不是妄想執著耶入胎降生大驚小怪指天指地豈
0620c14: 不是妄想執著耶棄金輪之位舍萬乘之國豈不是
0620c15: 妄想執著耶詣雪山餐麻麥睹星悟道豈不是妄想
0620c16: 執著耶乃至說頓說漸說偏說圓說空說有靈山會
0620c17: 上拈一枝花謂之教外別傳豈不是妄想執著耶正
0620c18: 眼看來何異好肉穵瘡總不如昭慶肚饑喫飯身冷
0620c19: 加衣任運騰騰灑灑落落亦無明星可睹亦無禪道
0620c20: 可悟復何妄想執著之有哉山僧如是告報大眾直
0620c21: 下無疑不妨與釋迦老子同證同悟同時成道更或
0620c22: 擬議滄江波動因風起瓦灶無薪火不然。
0620c23: 祈嗣請上堂乾坤之內宇宙之間中有一寶秘在形
0620c24: 山卓拄杖云形山粉碎了也若能見得世出世間靡
0620c25: 有過於此者輪王得之以御天下龍女獻之而獲授
0620c26: 記以此懺罪無罪不滅以此祈福無福不臻隨心所
0620c27: 欲無不具足天人群生類皆承此恩力更有承紹家
0620c28: 業又如何道庭前玉樹花開早世世芬芳亙古今。
0620c29: 薦嚴慈請上堂豎拂云只者箇圓陀陀光爍爍淨裸
0620c30: 裸赤灑灑虛空包不住大地載不起無去無來冥通
0621a01: 三際亙古亙今體遍十方二聽莫聞其響五目安睹
0621a02: 其容不可得而親不可得而疏舉心即錯動念即乖
0621a03: 還有承當領略者麼若能如是處生死流若驪珠獨
0621a04: 耀於滄海踞涅槃岸似桂輪孤朗於碧天三代祖禰
0621a05: 以此而超生累世親緣仗此而度脫可懺不懺之咎
0621a06: 以報不報之恩苟非其人未免重說偈言遂合掌云
0621a07: 惟願無限勝良因回向法界真實際一念無私證無
0621a08: 生直入如來不退地八德池中任遨遊九蓮臺上恣
0621a09: 嬉戲如此了知三世法於諸如來無有異無去無來
0621a10: 亙古今不生不滅無淪墜一塵普現一切剎一切剎
0621a11: 在一塵內種種方便度眾生盡未來際作佛事過去
0621a12: 菩薩如是學現在菩薩得授記未來菩薩亦復然共
0621a13: 證如來平等智回向法界諸有情是則名為不思議
0621a14: 問如何是正中偏師云臘月藕花鮮如何是偏中正
0621a15: 師云殘雲籠古徑如何是正中來師云泥猿嘯月臺
0621a16: 如何是兼中至師云鍼來與線去如何是兼中到師
0621a17: 云虛空開口笑僧禮拜師便打。
0621a18: 上堂仰之彌高鑽之彌堅瞻之在前忽焉在後昭慶
0621a19: 如是舉揚大眾作麼商量謂是佛法卻是顏子道底
0621a20: 謂是儒書又在山僧口裏說出於此分析明白不妨
0621a21: 奇特有者便謂儒教不殊於禪教世法無異於佛法
0621a22: 天地一指萬物一馬凡聖一體三界一心彼此一致
0621a23: 恁麼解會料掉沒交涉若是大丈夫直下截斷葛藤
0621a24: 掀翻情識孤迥迥露堂堂高超三界獨步大方無可
0621a25: 不可無在不在不動等覺而建立諸法還有恁麼人
0621a26: 麼山僧不妨下箇註腳仰之彌高不隔纖毫大鵬展
0621a27: 翅廓爾沖霄鑽之彌堅亙古如然白雲片片皓月娟
0621a28: 娟瞻之在前迥脫言詮揚眉瞬目如隔天淵忽焉在
0621a29: 後忒煞漏逗臘月梅花馨香依舊。
0621a30: 元旦上堂翡翠簾前九夏霜花滿地琉璃殿上三更
0621b01: 旭日盈門木雞啼而千林曉玉犬吠而萬戶春藏香
0621b02: 象於不萌草裏盛活蛇於無底籃中燕尾船兒日越
0621b03: 清風羊頭車子夜推明月不容那畔寧落今時所以
0621b04: 道靈苗瑞草野父愁耘露地白牛道人懶牧太平豈
0621b05: 有象何妨麟集鳳翔造化本無私一任龍吟虎嘯正
0621b06: 恁麼時且道承誰恩力野老不知黃屋貴六街慵聽
0621b07: 靜鞭聲。
0621b08: 至弁山蕃光和尚請上堂雲封弁嶽人天景仰無門
0621b09: 月照華林龍象參尋有路花石澗恒演長舌之音彌
0621b10: 勒峰獨現大人之相塵塵祖意盈眸剎剎真風覿面
0621b11: 豎拂子云大眾者裏會得一任胸藏武庫肘佩靈符
0621b12: 渾融正偏迭為賓主驗龍蛇於杖頭分玉石於言下
0621b13: 掀翻日月別立乾坤十地聞之魂驚三賢見之膽戰
0621b14: 不是神通玅用亦非法爾如然雖則如是若在衲僧
0621b15: 分中未為奇特須知我洞山門下別有尊貴一路始
0621b16: 得作麼生是尊貴一路良久云不須此外尋堂奧諸
0621b17: 向華林問主人問昨日設供報師恩今朝說法利群
0621b18: 生說法利生則且置報恩一句請師宣師云青龍岡
0621b19: 上雲靄靄進云和尚設供先老人還來受供也無師
0621b20: 云象王峰畔霧騰騰進云與麼則和尚未離昭慶先
0621b21: 老人早已受供了也師云切忌妄通消息。
0621b22: 上堂舉實性大師因芙蓉訓禪師至上堂以右手拈
0621b23: 拄杖倚左邊良久曰此事若非芙蓉師兄也大難委
0621b24: 悉便下座乃云實大師雖則人情佛法一時周備檢
0621b25: 點將來大似向福建人前賣荔枝未免傍觀者哂。
0621b26: 至玉峰請上堂玉峰突兀獨露萬象之中寶塔玲瓏
0621b27: 勢出層霄之外彌勒閣無殊兜率曇華亭迥異人間
0621b28: 梵宇參差影沉碧水松杉錯落韻奏笙簧處處車馬
0621b29: 駢闐時時朱紫合雜雲封雉堞偏正何分月照閭閻
0621b30: 主賓莫辨於斯會得無邊剎海自他不隔於毫端於
0621c01: 斯不會十世古今始終不離於當念舉拂子云分明
0621c02: 月在梅花上看到梅花早已己遲。
0621c03: 至雲間貝多菴請上堂只者第一義以太虛為紙大
0621c04: 地為硯九峰為毫三泖為墨直教宋石門趙文度董
0621c05: 玄宰陳眉公竭其心力殫其精巧寫到彌勒下生以
0621c06: 至盡未來際不能加一毫於其間須知語言文字之
0621c07: 所未及世智辨聰之所未窮故曰口欲譚而辭喪心
0621c08: 欲緣而慮亡貴在言前領荷格外翻身四五百條花
0621c09: 柳巷正好調心二三千處管絃樓一任放浪乃吾人
0621c10: 之固有非性分之強為不然明朝五月端陽節看取
0621c11: 龍舟奪錦標。
0621c12: 誕日上堂年年此日此日年年見有流動物無變遷
0621c13: 天外白雲兮乍來乍去江心明月兮或缺或圓松自
0621c14: 直棘自曲鵠自白烏自黑彌勒釋迦誰後誰先豎拂
0621c15: 子云只者箇三世諸佛不敢譚著歷代祖師不敢覷
0621c16: 著迎之不見其首隨之不見其後大眾會麼一種風
0621c17: 流人不識新婦騎驢阿家牽。
0621c18: 上堂今朝六月十九普門大士垂手盡謂降伏群魔
0621c19: 也是拏棒喚狗昭慶卻不然拈拄杖云不見道見怪
0621c20: 不怪其怪自壞。
0621c21: 上堂床頭蟋蟀舉古驗今檻外芭蕉敲風弄月所以
0621c22: 道真機無隱大道全該不待睹影逢渠玅見無情說
0621c23: 法雖然還有究竟者麼秋色滿園人不薦哀哀孤鴈
0621c24: 又南飛。
0621c25: 上堂城磊落磨今古練水瀠洄絕往還薦得目前
0621c26: 無別法迥然直透祖師關。
0621c27: 至化城菴請上堂化城雖設策進駑駘寶所非遙翻
0621c28: 騰龍象到者裏言方便而了無方便立程途而迥絕
0621c29: 程途直欲人人同登毘盧樓閣其人如來覺場果是
0621c30: 知有的人時時奉重畢竟如何是奉重的事夜半庭
0622a01: 前紅日冷不萌花下舞春風。
0622a02: 至婁塘西資菴請上堂法無定相道絕方隅赴感隨
0622a03: 機由人施設大眾還委悉麼落木蕭蕭練水寒扁舟
0622a04: 隨處且垂竿楊柳岸蓼花灘得盤桓處且盤桓等閒
0622a05: 唱箇漁家樂鉤盡滄浪月一灣。
0622a06: 薦亡請上堂欲識無生旨分明在目前芙蓉含露笑
0622a07: 楓葉醉霜眠剎剎光明藏頭頭極樂天不須向外覓
0622a08: 喝一喝云擬議隔三千。
0622a09: 至獅子林請上堂鬱密獅林深可藏橫溪一室儼如
0622a10: 航梳風細柳千條碧灑雪殘梅幾片香東閣觀潮知
0622a11: 水信西林坐月覺天涼即心即佛誰相委波中
0622a12: 蕩夕陽。
0622a13: 上堂舉歸宗因僧問如何是佛宗曰欲向汝道恐汝
0622a14: 不信僧曰和尚重言焉敢不信宗曰即汝便是僧曰
0622a15: 如何保任宗曰一翳在目空花亂墜乃云赤眼歸宗
0622a16: 雖則機辨縱橫卷舒自在仔細較量猶涉唇吻當時
0622a17: 若問昭慶如何是佛即向他道你是抱贓叫屈漢再
0622a18: 問如何保任和聲便打非唯使者僧別有機關亦不
0622a19: 教他閨閣中作活計大眾畢竟歸宗道的是昭慶道
0622a20: 的是儻若躊躇君向瀟湘我向秦。
0622a21: 薦亡請上堂滿林秋色正芬芳帶醉芙蓉笑夕陽識
0622a22: 得嚴親真面目分明格外好風光好風光端的別彌
0622a23: 陀不在安養國既不在安養國即今在甚麼處畫○
0622a24: 云長空雲散家家月。
0622a25: 上堂佛法本來無可說何須特地更饒舌今朝恰遇
0622a26: 小陽春也要山僧應時節擊拂云大眾者是甚麼時
0622a27: 節香嚴擊竹也不離者時節靈雲見桃花也不離者
0622a28: 時節洞山睹影也不離者時節玄沙指也不離者
0622a29: 時節乃至見色明心聞聲悟道觸著磕著一念相應
0622a30: 心華發現總不離者時節只如不落因緣時節又作
0622b01: 麼生擊拂云不離當處常湛然覓即知君不可見。
0622b02: 至蘆菴請上堂法離見聞覺知若求見聞覺知是見
0622b03: 聞覺知非求法也直饒過去古佛猶不免抱橋柱洗
0622b04: 腳山僧則不然豎拂云大眾看看只者箇不落見聞
0622b05: 覺知迥超情識意想三世諸佛歷代祖師以及一切
0622b06: 眾生莫不承此恩光作諸佛事大眾還見麼見與不
0622b07: 見拈過一邊只如昨夜陝陜府鐵牛與嘉州大象廝撲
0622b08: 嚇得無邊身菩薩走向三千里外躲入藕絲孔中且
0622b09: 道是箇甚麼意旨良久云識法者懼。
0622b10: 至廣福鎮請上堂紛紛細雨偏麗乳酪於長空冽冽
0622b11: 霜風密布寒夙於大地水流雲與共演不二之法門
0622b12: 猿啼鶴唳競談一乘之玅旨到者裏人人是佛箇箇
0622b13: 是祖本來現成阿誰無分又那管城市山林鄉村野
0622b14: 店正好拖泥帶水隨處為人雖然當知我衲僧家有
0622b15: 超佛越祖一大奇特事在如何是奇特事顧左右云
0622b16: 因甚鍼眼魚吞卻占波國。
0622b17: 至江灣保寧寺請上堂古殿崔嵬昔日之真風不墜
0622b18: 層樓突兀今時之氣象彌新路接雲衢而車馬絡繹
0622b19: 門連江浦而歌棹頻聞左之右之無殊玅莊嚴海舉
0622b20: 足下足何異菩提覺場到者裏正好全身擔荷竭力
0622b21: 提持轉自己歸山河大地將山河大地轉歸自己自
0622b22: 己與山河大地無別無二大眾還委悉麼知音不必
0622b23: 輕彈指千里同風始是奇復舉昔世尊一日因食時
0622b24: 命阿難入城持缽復云當依七佛儀式阿難云如何
0622b25: 是七佛儀式世尊遂喚阿難阿難即應諾世尊云持
0622b26: 缽去乃云大小瞿曇也是無風起浪慶喜尊者無端
0622b27: 被人點破面門正眼看來二俱狼籍山僧與他據款
0622b28: 結案揮拂子云輕舠箬笠曉風寒深淺何妨便下竿
0622b29: 一曲滄浪人不薦且隨白鷺過江灣。
0622b30: 至南翔彌陀殿請上堂當陽一句迥絕遮攔格外真
0622c01: 機了無背向到者裏通身是口談之不及渾身是眼
0622c02: 見之不到所以釋迦掩室於摩竭淨名杜口於毘耶
0622c03: 須菩提無說而顯道釋梵王絕聽而散花若是箇超
0622c04: 群拔萃漢不妨掩耳即行有甚麼事有麼有麼若無
0622c05: 更向葛藤裏薦取舉昔王荊公謂同僚曰我得雪峰
0622c06: 和尚一句子直至而今為宰相同僚請益公豎起拳
0622c07: 云者箇是甚麼同僚罔測乃云荊公之器小哉若論
0622c08: 者一句子輝天鑑地括古囊今諸佛得之而成正覺
0622c09: 菩薩得之而行六度聲聞得之而證四諦君得之而
0622c10: 為堯舜禹湯臣得之而為皋陶伊尹父得之而慈子
0622c11: 得之而孝朋友得之而信世出世間之事無有不從
0622c12: 者一句而得豈止為宰相而已大眾且道畢竟是那
0622c13: 一句子顧左右云寧可截舌不犯國諱。
0622c14: 至清風菴上堂卓拄杖云只者箇有眼不可睹睹之
0622c15: 如盲有耳不可聞聞之如聾乃至不可嗅不可談不
0622c16: 可觸不可思從本已來離言說相離名字相離心緣
0622c17: 相離非有相非無相非非無相非非有相非有無俱
0622c18: 相非一相非異相非一異俱相可謂言語道斷心行
0622c19: 處滅雖然只如泥牛銜月木馬嘶風露柱罵燈籠山
0622c20: 門騎佛殿且道是甚麼人境界復卓拄杖云孤舟棹
0622c21: 出婁江月下載清風付與誰。
0622c22: 至茜涇福林庵上堂薰風至而殿閣涼生柳陰濃而
0622c23: 池塘綠暗茜水舒諸佛之長舌福林彰衲僧之巴鼻
0622c24: 明明獨露卓卓全該迥絕言詮安容穿鑿直得生佛
0622c25: 一體愚智一如無高無下無古無今正好於祖師門
0622c26: 下各出隻手扶豎正教共挽頹風光我法幢且道誰
0622c27: 是其人若真獅子兒哮吼也驚群。
0622c28: 重九上堂蕭蕭落木逐風飛鴻鴈銜蘆塞外歸借問
0622c29: 而今何節屆東籬黃菊逗新機大眾若道今是重陽
0622c30: 不免隨境逐物若道不是重陽亦是違時失候直須
0623a01: 坐斷兩途出人一頭地始得不隨時變不逐境遷處
0623a02: 富貴而不為樂居患難而不為憂坐臥聲色差排古
0623a03: 今於一切法而得自在然後可以為明為導為綱為
0623a04: 領於此門中共出隻手建大法幢互興佛事豈不謂
0623a05: 世出世間第一勝事於中還有其人麼大風吹落石
0623a06: 人帽拾得寒山笑不休。
0623a07: 　　　安樂院智安備資敬刻
0623a08: 　　百老和尚語錄第一卷
0623a09: 
0623a10: 百愚斯禪師語錄卷第一
