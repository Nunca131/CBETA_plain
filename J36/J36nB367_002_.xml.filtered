0859b01: 寂光豁禪師住射洪縣大明禪院語錄卷二
0859b02: 嗣法門人德源等編
0859b03: 入院至三門云者個門戶八字打開露頭露面了也
0859b04: 還委悉麼一喝云十方如來一門超出玅莊嚴路。
0859b05: 佛殿拈香云三界雄尊無可比擬見者聞者懷恭敬
0859b06: 禮若是丈夫豈能曲己且道新長老禮即是不禮即
0859b07: 是良久云也須互相恭敬大展三拜。
0859b08: 護法殿云末法世時波洵競起正法垂秋弘護在你
0859b09: 雖然如是從來不借他人力。
0859b10: 方丈踞座云者個丈室窄不容鍼寬裹十虛四海來
0859b11: 賓聊通一線且道一線作麼生通以杖作打勢云聖
0859b12: 來也打凡來也打便起。
0859b13: 挂板云鉗椎纔舉響叮噹四海高流聚一堂歷歷圓
0859b14: 通如薦得僧祇不涉歇疏狂此是佛祖命脈衲僧把
0859b15: 鼻普請諸人著眼。
0859b16: 結制上堂恒輝禪人請師至座前云者個法王寶座
0859b17: 過去佛祖如是登現在佛祖如是登未來佛祖亦如
0859b18: 是登若知如是何必如是一喝遂陞拈香祝聖畢次
0859b19: 拈云此一瓣香非口所宣非心所測第二回拈出供
0859b20: 養梁山縣雙桂堂上圓寂本師破山和尚用報深錐
0859b21: 痛鍤之恩僧問如何是有句無句如藤倚樹師云切
0859b22: 莫打作兩橛云樹倒藤枯句歸何處師笑云受用不
0859b23: 盡僧拜師打僧問杖錫飛來即不問大明永耀是若
0859b24: 何師云灘下接取云巍巍獨露法王臺靈山一會儼
0859b25: 然在師云較多少云不動如如真玅體看來無欠亦
0859b26: 無餘師云道甚麼僧喝師便打問歷祖以來即不問
0859b27: 如何是萬法歸一師云寶殿聳千尋云一歸何處師
0859b28: 云何處飛來石僧喝師打乃云佛子巖前藏魯拙大
0859b29: 明寺裏揚家醜舌底欲談無一字森羅萬象咸稽首
0859b30: 石馬木人罵不徹泥豬跛鱉銜珠走無無無處亦無
0859c01: 無有有有中非有有向上鉗鎚覿面擊佛與眾生吸
0859c02: 一口此話中內有一句能縱能奪能殺能活若檢點
0859c03: 得出大事了明且道是那一句僧喝師云放你三十
0859c04: 棒僧拜師便下座。
0859c05: 晚參長幼知心少頸長頭過腰眼昏疑二月耳瞶覺
0859c06: 嗚蜩遊賞足無力坐恬血脈潮叮嚀諸子輩莫錯好
0859c07: 華韶且道如何是長幼少知底心眾無語師云可謂
0859c08: 舉不顧即差互擬思量何劫悟一笑而起。
0859c09: 晚參老僧以此事示現受生以此事出家修道以此
0859c10: 事參遍善知識以此事悟明大法以此事受善知識
0859c11: 付囑紹隆佛種以此事開堂說法開化來學四眾亦
0859c12: 以此事領略一言半句永為道種諸大檀越以此事
0859c13: 施難捨之財建此無遮會結人天緣者些葛藤且置
0859c14: 如何是此事一僧荅云天不能蓋地不能載一僧云
0859c15: 動地放光一僧云寬包法界窄不容針一僧云百年
0859c16: 三萬六千朝返復元來是者漢師云老僧即不然大
0859c17: 眾謝茶歸方丈。
0859c18: 上堂密旨請上堂無法可宣說正值霜風凋敗葉高
0859c19: 樹扶疏筋骨露山河大地咸依舊慈雲布滿虛空艸
0859c20: 木寒花斂秀冷氣侵人寒毛卓豎此是不動舌根而
0859c21: 談實相未轉機輪而演真乘黨有個漢神而默識秖
0859c22: 得須彌吸嶪海水騰波還有頂門具眼者麼咦覿面
0859c23: 不逢休錯會白雲飛過萬山窩。
0859c24: 上堂懶參禪人請問向上一路千聖不傳和尚還傳
0859c25: 否師云梅開千點白云一雨普潤千山含秀師云秋
0859c26: 水一江澄問如何是戒師云眉端挂劍如何是定師
0859c27: 云住住如何是慧師云冷光纔透匣萬里絕煙塵乃
0859c28: 云至道誠難測慧者莫能曉不可言語造亦非寂默
0859c29: 通汝心無棲泊何處覓蹤由所以道離見聞覺知若
0859c30: 行見聞覺知是見聞覺知非求道也諸人者相諳麼
0860a01: 截斷千江休住著竿頭進步看飛龍。
0860a02: 監院請上堂師陞座以拂子一拂云今日天寒便下
0860a03: 座。
0860a04: 解制上堂僧問源頭事若何師云臥雲聳翠云枯木
0860a05: 生花香遍界點頭頑石動大千師云古柏長春云向
0860a06: 上宗乘離言說出門合轍任縱橫師云旛竿頭上風
0860a07: 車子云撥轉乾坤界隨處恁安排師打乃云凡聖交
0860a08: 參百日期驢兒馬子恁東西逢人莫把圭角露萬象
0860a09: 虛空展笑眉且道萬象虛空笑個甚麼惟有東風遶
0860a10: 座上更無一語落人間。
0860a11: 上堂僧問發慧上報四恩下資三有未審何法拔濟
0860a12: 師云接饑枝上垂金果消渴泉中涌碧流僧問如何
0860a13: 是住死水沉潭底事師云湛平山裏石參差云除沙
0860a14: 不見金時如何師云青提江上水盈科乃云金烏西
0860a15: 墜玉兔東升晝夜循環無古無今綿包特石觸目道
0860a16: 成立地薦取莫逐沉吟朝暮得此動靜怡神不一不
0860a17: 異非縱非橫攪之不濁澄而弗清高不可上長不可
0860a18: 明隨緣不變誰敢強名越聖逾凡斯則要門超宗薦
0860a19: 祖此實報恩我雖有口誠難比倫嘻嘻高山流水誰
0860a20: 是知音喝一喝下座。
0860a21: 住遂寧縣廣德禪院語錄
0860a22: 上堂了豁請聖人之道在至誠佛祖原來直指心日
0860a23: 用明明不解薦幾時能得證無生作麼生是無生之
0860a24: 旨一喝云會麼離聖凡相離有無相離語默相離文
0860a25: 字相離心緣相恐汝後學初機促難湊泊山僧不免
0860a26: 向第二義門與汝等指箇入路者事有時餐有時飲
0860a27: 有時行有時住有時坐有時臥有時放行逼塞太虛
0860a28: 有時把住無臭無聲在眼能見在耳能聞在鼻能臭
0860a29: 在舌能談無量玅義在足為奔為運在手能持能挈
0860a30: 在身遇寒思衣逢暑納涼在意能空一切相所以古
0860b01: 德云處處真處處真塵塵盡是本來人真實說時聲
0860b02: 不現正體堂堂沒卻身如是神通玅用常在諸人六
0860b03: 根門頭晝夜放光動地只因迷昧而不能證得所謂
0860b04: 百姓日用而不知者此也如能直下承當三世諸佛
0860b05: 只得口挂壁上山僧退身有分何勞土上加泥縱與
0860b06: 汝等說箇戒門定門慧門三無漏學三千威儀八萬
0860b07: 細行猶是止啼黃葉所以法華經云惟此一事實餘
0860b08: 二則非真此是無相戒法山僧與汝洩漏了還知麼
0860b09: 擲拂下座。
0860b10: 上堂士庶請臘去將半春序漸臨梅梢吐玉柳眼舒
0860b11: 金所以春生夏長秋收冬藏此是天地不見而章不
0860b12: 動而變自然無作之妙用也諸仁者且道山僧拄杖
0860b13: 子與天地是同是別試道看以杖卓一卓云能為萬
0860b14: 象主不逐四時凋下座。
0860b15: 上堂剎竿高豎海浪千尋露柱懷胎空雲止遏放行
0860b16: 也好把住也好秖如不放行不把住還有向上事也
0860b17: 無良久云是個甚麼於此負荷得不妨灑灑落落何
0860b18: 用無繩自縛說個心佛眾生三無差別已是靈龜拽
0860b19: 尾說個明心見性越聖超凡早成滯礙畢竟是個甚
0860b20: 麼喝一喝云不萌枝上花開偏急水潭頭快打毬。
0860b21: 上堂文學何其仁追嚴請長空鴈度聲聲囀在處黃
0860b22: 花競放開習習聲香飄宇宙大都耳鼻悉穿來於此
0860b23: 會得可謂以此見聞非見聞無餘聲色可呈君其仁
0860b24: 昆玉還知令先君著落處麼以杖一卓云乃佛乃祖
0860b25: 是天是人盡在山僧拄杖頭上放大光明出廣長舌
0860b26: 報云令先君仗此良因一念頓證無生直達西方上
0860b27: 品況乃桂子蘭孫慶雲靄靄存亡獲益如是何慮罪
0860b28: 垢不銷鎔還委悉麼喝一喝云鐵牛吼處天關轉木
0860b29: 馬嘶時地軸搖。
0860b30: 上堂蘇仕秀等祛瘟請天知也清地知也靈人知也
0860c01: 仁三才共證其化至神如何是共證至神底事豎拂
0860c02: 云是個甚麼若喚作拂子則觸不喚作拂子則背且
0860c03: 道畢竟喚作個甚麼於此明得便知天之得此所以
0860c04: 日月五星今古不忒地之得此所以春生夏長秋收
0860c05: 冬藏人之得此所以出則禮讓入則慈孝雖然天之
0860c06: 尊地之卑天不誚地地不誚天自然和融育物上古
0860c07: 之人羲皇之世你不非我我不非你自然齊平一道
0860c08: 所謂皇天無親惟德是輔如能一念回光超過三乘
0860c09: 權學為仁由己奚假再再祈免於神明但願普天率
0860c10: 土人人諸惡莫作眾善奉行自然福其國庇其民諸
0860c11: 仁者秖知事逐眼前過不覺老從頭上來但看人人
0860c12: 眼底經歷朝晴暮雨滄桑幾變噫豈不慎歟復豎拂
0860c13: 云還委悉麼等閒識得東風面萬紫千紅總是春喝
0860c14: 一喝下座。
0860c15: 上堂周屺瞻薦妻請士問世尊未離兜率已降皇宮
0860c16: 未出母胎度人已畢既然未出母胎將何法度人師
0860c17: 震威一喝士良久師云綺川江上巨浪千尋濂溪口
0860c18: 內蓮放數枝士便禮士問吾儒有云楊子為我墨子
0860c19: 兼愛又有子莫執中此三子是同是別師云老僧不
0860c20: 在者兩頭云必竟向甚麼處起師以杖一卓乃云生
0860c21: 死大事謾莫忘步步相隨絕商量地一聲盡放徹
0860c22: 鼻孔雙垂噴玅香日用豁開頂門眼直覷渠儂腦後
0860c23: 光迎賓待客非真主穿衣喫飯孰承當如是頓超能
0860c24: 事畢木馬泥牛笑夕陽無相國中隨意樂桂子蘭孫
0860c25: 繼世昌繼世昌存亡獲福地久天長師以目顧視云
0860c26: 是甚麼閑家具喝一喝下座。
0860c27: 上堂文學薦母請來去無蹤寒雲鎖空光生塵靜照
0860c28: 徹西東生滅滅已寂滅為宗體證真常了無異同幻
0860c29: 傳有盡神傳無窮以此綱維萬化之功周憲文還知
0860c30: 令先慈立命處麼喝一喝云彌陀接引惟心淨九蓮
0861a01: 臺畔賣神通。
0861a02: 上堂紳衿士庶方潤等追師薦亡問請師說法薦師
0861a03: 一句作麼生道師云待石嵌子開口即向汝道云在
0861a04: 天向甚麼處安身師云名邈不得舉止分明云醒眼
0861a05: 看是一場大夢師云你作夢會僧喝師便打士問烏
0861a06: 龜鑽象鼻作麼生道師以杖一卓云蝦蟆問東瓜又
0861a07: 如何師云兩重工案問三玄三要則且置人法雙忘
0861a08: 事若何師默然云從今識得安身處玉殿蓬門總是
0861a09: 家師云只恐不是玉問如何是生也師云你知來處
0861a10: 麼云如何是死也師云你知去處麼云如何是不生
0861a11: 不死也師云一串穿卻僧喝師便打范老先生問如
0861a12: 何是弩弦乘機師云一以貫之乃云炎暑將歇涼氣
0861a13: 漸生家家月圓當戶處處葉落驚秋雖然時節不相
0861a14: 饒怎奈乾坤恆自在穩密也塵塵坐斷顯露也剎剎
0861a15: 流通如斯承當美則美矣猶有顯密在只如不顯不
0861a16: 密又如何通信默呈拄杖云是個甚麼若是血性漢
0861a17: 攃手便行只得生佛一如神鬼一貫說甚天堂地獄
0861a18: 穢邦淨土所以十世古今始終不離於當念無邊剎
0861a19: 海自他不隔於毫端正恁麼時且道在天與眾亡在
0861a20: 甚處立命復呈拄杖云一塵纔舉處大地現優曇喝
0861a21: 一喝下座。
0861a22: 上堂方照等為師入塔請方袍圓頂髮毿毿竹杖芒
0861a23: 鞋出此菴安養國中忘我我人間天上絕仰攀蒼松
0861a24: 翠翠古柏珊珊遊人一去無蹤跡留得雲山到老看
0861a25: 咄三界擾擾六道昏昏識心達本源故號曰沙門沙
0861a26: 門之道如日在天本體雖寂高幽普照如日落後者
0861a27: 段光明向甚麼處去也以杖撥棺云四大雖散盡一
0861a28: 物鎮常靈。
0861a29: 上堂祛瘟錢以玉等請問釋迦出世震動四方和尚
0861a30: 出世震動何方師云白花山畔花開秀普光殿前光
0861b01: 儼然問如何是牛過窗櫺底事師以杖一卓云四蹄
0861b02: 俱過因甚尾巴過不得師云汝向頭尾上作活計云
0861b03: 和尚還有者個師云且道者箇是甚麼云向和尚拄
0861b04: 杖頭邊薦取師云錯認不少乃云東風拂大埜梅梢
0861b05: 吐象先之機和氣清寰宇柳眼舒未兆之天敕黃雖
0861b06: 由天命恕過在乎神明但能一念回機即同本得所
0861b07: 謂皇天無二道聖賢無兩心況乃佛祖所說靈文密
0861b08: 典憫念四生如赤子雖有罪垢盈山仗佛日而瓦解
0861b09: 山僧頂門亞豎金剛正眼慈視六道以等平縱然諸
0861b10: 疫流行望遐天而飛杳雖然如是貴要人人諸惡莫
0861b11: 作眾善奉行所以善不積不足以成名惡不積不足
0861b12: 以滅身秖如善惡兩忘聖凡不二又作麼生喝一喝
0861b13: 云太阿寶劍祖堂寒千里應須息萬端復舉世尊一
0861b14: 日示隨色摩尼珠問五方天王此珠作何色時五方
0861b15: 天王互說異色世尊復藏珠入袖卻抬手云此珠作
0861b16: 何色天王云佛手中無珠何處有色世尊歎云汝何
0861b17: 迷倒之甚吾將世珠示之便各強說有青黃赤白吾
0861b18: 將真珠示之便總不知時五方天王悉皆悟道山僧
0861b19: 即不然遂豎拳舒掌云若喚作拳又是掌若喚作掌
0861b20: 又是拳且問喚作拳底是掌底是諸人若於此明得
0861b21: 則與五方天王悟道無異也其或未然更與撥開一
0861b22: 竅去良久云一氣不言含有象萬靈何處謝無私。
0861b23: 上堂入塔請見空見空來時無影去亦無蹤水流畢
0861b24: 竟歸滄海星迻不曉過那宮彩匿竺君尋不見分身
0861b25: 周遍剎塵中以杖指龕云是個甚麼出沒無心五雲
0861b26: 千片魚躍鳶飛上下皆天還知生死一致是非不二
0861b27: 麼一喝云心心無滯靈焰騰輝蓮花淨土是汝真歸。
0861b28: 上堂射邑楊公薦親請公捧靈詣座前問云佛子青
0861b29: 果金華和尚弟子欲求一枚青果度我宗親得證金
0861b30: 華寶座共成佛子菩提請師一語師云金蓮從地涌
0861c01: 寶蓋自天垂公云佛子不須青果度金華原自有光
0861c02: 明師云不因漁父引怎得見波濤僧問萬象皆空寂
0861c03: 光在甚麼處師云一輪當天何處不輝云獅子座上
0861c04: 將何為人師云東風一拂萬卉齊彰云若恁麼存亡
0861c05: 沾恩也師震威一喝士問佛性如電光之過太虛追
0861c06: 不及摸不著如何是追及摸著底境界師云金華突
0861c07: 兀云畢竟如何師云射水匉訇趙總戎問人生在世
0861c08: 何為有始有終事師云一串穿卻云如何指云師云
0861c09: 我者裏莫甚指示云和尚為甚麼來師云為你來公
0861c10: 復問難難難無水陸地好行船易易易蒿枝費盡舉
0861c11: 鼎力如何是極難處不難極易處不易師云者裏甚
0861c12: 麼處所說難說易公云水向石邊流出冷風從花裏
0861c13: 過來香師一喝公正身而立師云腳跟下好與三十
0861c14: 棒乃云我有一句佛法不惟超薦令先人縱是三親
0861c15: 九族是天是人承此恩力一時度脫了也且道是那
0861c16: 一句師默然云若喚作默然即觸不喚作默然又背
0861c17: 不得有言不得無語不得向意根下卜度又不得拋
0861c18: 在無事界中如斯神契得便知吾佛世尊未離兜率
0861c19: 已降皇宮未出母胎度人已畢苟落沉思山僧只得
0861c20: 打些葛藤謾你去也悼薦如陞萬仞山心心直上翠
0861c21: 微巔有時陞至無陞處馬放華陽世界寬世界寬絕
0861c22: 遮欄無邊剎海虛明鏡無畏光明爍長竿心佛眾生
0861c23: 三無別煩惱菩提沒兩般沒兩般圓通會上示來端
0861c24: 復默然云儻能玄會默識則又知吾佛世尊於法華
0861c25: 會上盡力只道得箇止止不須說我法妙難思末後
0861c26: 又道是法不可示言辭相寂滅此是吾佛世尊示現
0861c27: 來端度人之要旨也馬祖一日陞座百丈出卷卻席
0861c28: 祖便下座梁武帝請傅大士講經士纔陞座以尺揮
0861c29: 案一下便下座帝愕然誌公云陛下還會麼帝日不
0861c30: 會公曰大士講經竟孔聖人云天何言哉四時行焉
0862a01: 百物生焉天何言哉此亦是馬祖傅大士孔聖人示
0862a02: 現來端度人之要旨也其或未委不免重說偈言諸
0862a03: 佛雲來集為度諸含識棒打石人頭暴暴論實事佛
0862a04: 法無多子觀音妙智力不惟生天堂且種無生益識
0862a05: 得無生無不生無生之益無等匹如何是無等匹展
0862a06: 兩手云兩道眉毛面上橫一箇鼻頭向下直。
0862a07: 上堂入塔請悲風浩蕩慈雲靉靆金棺掩耀玉毫收
0862a08: 彩秖如撥轉向上關頭使一切法無礙處汝還會麼
0862a09: 以杖指龕云彫弓已挂狼煙息四海謳歌樂太平。
0862a10: 上堂僧問張一文酬天修薦一句如何道師云一把
0862a11: 香芻燒未暇六鐶金錫響騰空云明明歷歷非今古
0862a12: 大地乾坤一掌收師便喝士問虔心薦亡未審亡者
0862a13: 安身在甚麼處師云問從何來云清風明月現法雨
0862a14: 普沾恩師云穿雲不渡水云弟子不會和尚意師云
0862a15: 猶較些子乃云乾坤之內宇宙之間中有一寶密在
0862a16: 形山萬物俱備與佛無偏秖因人我自昧真源迷者
0862a17: 不曉悟乃知焉出大經卷度亡親冤鑊湯冰冷劍樹
0862a18: 生蓮跳出愛網超越人天咄一念無為量裹大千。
0862a19: 上堂奇軒蘇公子寄名請天上麒麟應世才有福之
0862a20: 家送汝來寄託佛門吉星拱他時光耀步雲階咄長
0862a21: 鯨一吸海水盡森森露出珊瑚枝。
0862a22: 上堂鎮臺陳公追祖報親請問有問有荅早成賸語
0862a23: 無問無荅不能顯其至道二祖立雪斷臂畢竟所求
0862a24: 何事師云大悲千手眼露布甚分明云所以帶累兒
0862a25: 孫不少師云大榆渡口頻饒舌云學人總不用者些
0862a26: 師云鴉山覿面笑點頭僧一喝師便打云饒師棒頭
0862a27: 有眼難辦學人淺深師云猶有淺深那云只如今鎮
0862a28: 臺圓通會起上報宗親下資三有一句師云常將
0862a29: 日月為天眼舉出須彌作壽山云一點丹心酬至化
0862a30: 從此罪淚悉冰消滿門壽祿同山嶽舜日重輝照晚
0862b01: 年師云葛藤不少問如何是大榆境師云濟舟時泛
0862b02: 清波上云如何是境中人師云一任觀看云人境相
0862b03: 去多少師云別有和風鼓萬機云翠竹常對天邊月
0862b04: 鐵船任意泛西東師云浪蕩不少士問無法可說是
0862b05: 名說法和尚何故有許多饒舌師云你作饒舌會云
0862b06: 總欲和尚開天下人眼目師云雙眸合卻方纔好為
0862b07: 愛青山又放開云大榆渡頭江水滿觀音閣上白雲
0862b08: 橫師卓杖呵呵乃云元正啟祚萬物咸新天兮地兮
0862b09: 生生之意於穆不已豎拂云佛兮祖兮明明顯示邁
0862b10: 古超今是我鎮臺陳公不負天之覆地之載佛之德
0862b11: 祖之仁用難捨能捨之財建此無遮大會上報君恩
0862b12: 親恩願享福壽於無疆下資欲有色有齊超椿靈於
0862b13: 安養諸仁者且道君恩親恩作麼報欲有色有如何
0862b14: 超復豎拂云看看單單秖用者個且道者個是甚麼
0862b15: 濫折蘆以杖卓一卓喝一喝云還會麼旋嵐偃嶽而
0862b16: 常靜日月歷天而不周拽杖下座。
0862b17: 上堂侯健德子寄名有關無關一貫融焉吉祥止止
0862b18: 裕後光前咄前三三後三三都向者裏護庇弘瞻。
0862b19: 上堂母壽張弘思請正月春王望有八張公老母誕
0862b20: 辰日輝煌敬佛益遐齡上下四維無等匹無等匹掌
0862b21: 托崑崙獻壽山南極北辰星拱密星拱密咦是何言
0862b22: 歟側掌云吽吽。
0862b23: 上堂范貴林為祛虎請握聚也乾坤陡變水洩不通
0862b24: 聖解凡情無處著奚假世智與辯聰放開也眉橫八
0862b25: 字雙睛突露現前像貌有些些何須強覓他洟唾秖
0862b26: 如不握聚不放開又作麼生良久云仰彌高鑽彌堅
0862b27: 瞻在前忽在後咄如是兮天心順返本兮龍虎伏。
0862b28: 上堂馬繼祖請僧問祈嗣修薦如何道師云但得雪
0862b29: 消盡自然春到來云限何日送來師打云請看上頭
0862b30: 註腳問如何是佛師云腦後見腮莫與往來云如何
0862c01: 是法師云不可思惟汝當奉持云如何是僧師拈袈
0862c02: 裟角云看是箇甚麼云若恁麼佛法僧其揆一也因
0862c03: 甚先聖道不識師云出身猶可易脫體道應難僧便
0862c04: 喝師打士問水月現蓮臺人天皆庇蔭惟是神通妙
0862c05: 用法爾如然師以杖一卓士便禮師云你見箇甚麼
0862c06: 道理便拜云今日親見和尚師喝乃舉拄杖云識得
0862c07: 拄杖子卻被拄杖子礙不識拄杖子亦被拄杖礙識
0862c08: 與不識都來打壞是法平等如天普蓋含靈疏親頓
0862c09: 超三界作打勢云棒下無生杜謂情金剛種子下分
0862c10: 明僧祇不歷獲圓通縱是居塵不染塵咄豁貫玄天
0862c11: 一竅長庚倒駕祥雲打開布袋口子箇個擁出麒麟
0862c12: 繼祖還委悉麼地老天荒兮永承億兆之宗。
0862c13: 住西充縣資福禪院語錄
0862c14: 上堂問豎不見頂橫無邊際時如何師云資福山中
0862c15: 常積翠云一言注定千江水不須數數筭微沙師云
0862c16: 西溪明月色光輝云獅座演法天花墜龍池夜雨復
0862c17: 重興師云且道老僧與昔圭峰是同是別云一念無
0862c18: 生全體現知音暗合樂無餘師便打乃豎拂云諸仁
0862c19: 者看看是個甚麼良久云提持格外句舉世達者稀
0862c20: 維摩纔一默文殊讚善之不薦當陽句徒勞苦費思
0862c21: 欲識汝戒體明明秖者是預前打不徹臨渴掘井遲
0862c22: 口說心不行畫餅豈充饑叮嚀諸子輩莫待閻老笞
0862c23: 咄下坡不走快便難逢。
0862c24: 上堂常樂說戒問如何是戒師云諸惡莫作眾善奉
0862c25: 行云如何是定師云心如牆壁可以入道云如何是
0862c26: 慧師云填溝塞壑無人會付與隔林幽鳥啼云若恁
0862c27: 麼猶是漸在師云体鳥先飛云如何是頓師便打云
0862c28: 頓漸已蒙師指示滿月當空照豎橫師云不妨疑著
0862c29: 乃云日用事無別頭頭露本機混之而不亂類之而
0862c30: 弗齊山外寒梅綻溪西雞齊啼是物非他物云何不
0863a01: 薦之秖因昧己躬不徹法源底如何是法源底內外
0863a02: 體無依渾身合道耳如斯會得舉足動步穿衣喫飯
0863a03: 是古佛自己無上妙戒既戒也復何頭上安頭哉。
0863a04: 上堂乃云有心有戒咸拘繫無戒無心出苦疆無有
0863a05: 二緣俱不踐端然衣錦自還鄉以拂子打圓相云真
0863a06: 實語言如不薦且向門前宿艸菴。
0863a07: 小參薦兄楊孟高一世持經得金剛心臨終抱膝坐
0863a08: 脫而行所以欲識佛性義當觀時節因緣時節若至
0863a09: 其理自彰隨緣而顯隨事而得隨理而融正恁麼時
0863a10: 如水中月似鏡中像非內非外非出非入取不得捨
0863a11: 不得雖然如是不屬理事因緣又作麼生良久云還
0863a12: 知麼眾緣無性萬法自寂所謂遇緣即宗緣散即寂
0863a13: 如是之圓妙迴觀眾生佛祖真如佛性生之與死菩
0863a14: 提與涅槃如夢然如幻然如泡然如影然因甚如此
0863a15: 以杖敲靈云咄卦兆未分孫賓失筭。
0863a16: 小參僧問張品儀為先慈脫難難從何脫師云待薦
0863a17: 山點頭即向汝道云脫與不脫時如何師云但得離
0863a18: 生滅蓮臺即便登十問父母劬勞碎身難報特請和
0863a19: 尚究竟師云一二三云金剛經云若以三十二相見
0863a20: 如來弟子以無相觀如在其上是同是別師云三二
0863a21: 一云久旱逢甘雨萬象盡含春師便打乃良久云會
0863a22: 麼大像無形大音稀聲無像之像虛空莫能藏稀聲
0863a23: 之聲貫徹十方般若至理不動舌根而周沙界何也
0863a24: 密密鴛鴦閑繡出金鍼終不與人看舉須菩提尊者
0863a25: 巖中宴坐諸天雨花讚歎者曰空中雨花讚歎復是
0863a26: 何人云何讚歎天曰我是梵天敬重尊者善說般若
0863a27: 者曰我於般若未嘗說一字云何讚歎天曰如是尊
0863a28: 者無說我乃無聞無說無聞是真說般若今是張公
0863a29: 薦母請對靈說般若法以資冥福且道山僧是說不
0863a30: 說與昔尊者是同是別試道看復良久云知音不在
0863b01: 頻頻舉達者須知暗裏驚。
0863b02: 小參陳常薦嚴請雅淡呈秋色馨香噴月花了然無
0863b03: 事客分外樂無涯作麼生是樂無涯底事咄昔本不
0863b04: 來今不去且陪松竹引清風。
0863b05: 小參薦亡僧坐亦非坐立亦非立一生大夢緊緊收
0863b06: 拾隨行踏斷流水聲縱觀寫出飛禽跡金風習颯秋
0863b07: 雨滴瀝東回西互綿綿密密咄當陽一棒絕疏親靜
0863b08: 裸裸底明歷歷大笑云笑箇甚麼狼藉不少。
0863b09: 小參文少美薦子請行無所行住無所住便是汝安
0863b10: 樂處雖然如是常頂試問汝還知生之來處死之去
0863b11: 處麼若知則會六祖云來時無口去時葉落歸根之
0863b12: 旨其或生不知來處為之生大死不知去處為之死
0863b13: 大故名生死事大勞我大覺世尊出現於世來與眾
0863b14: 生指明歷劫不了一段大事因緣山僧分明告汝生
0863b15: 從何來三腳蝦蟆上天臺死從何去綠柳堤邊犬子
0863b16: 吠如斯會得去亦快哉來亦快哉秖如不去不來還
0863b17: 有向上事也無驀豎杖云山僧與汝打破上頭關管
0863b18: 教九蓮臺畔放身捨命。
0863b19: 上堂法姪入塔請師詣座前一喝便登僧問蟠龍境
0863b20: 界即不問人法雙忘事若何師云金風吹玉管誰箇
0863b21: 是知音進云普化木直裰已巳露窣堵波此二老是同
0863b22: 是別師云玲瓏無背面盤空勢岌嶪進云若恁麼存
0863b23: 亡均利萬象含春師云萬派千江歸大海難將有限
0863b24: 計無窮乃云夜深雪積明暗不分薄伽十聖難為辨
0863b25: 別天眼龍睛失卻威神所以末後一句始到牢關把
0863b26: 斷要津不通凡聖雖然也要轉身始得如何是已巳露
0863b27: 和尚轉身處以杖一畫云畫一畫描一描四望高流
0863b28: 空心海一按低聲蓋滿潮瀉江漢之真吐架渤澥之
0863b29: 天橋車馬便策舟楫便橈願滿行圓歸去也履握長
0863b30: 途別跨鰲如何是願滿行圓底事豎拂云還見麼若
0863c01: 見即瞎喝一喝云聞麼若聞即聾以杖揶揄云又且
0863c02: 不然盡大地未有一人不見不聞者復喝一喝云捏
0863c03: 聚放開誰是主分明別是一家風下座。
0863c04: 上堂湛白戒子請問在內無影時如何師云不東不
0863c05: 西進云在外無形又作麼生師云石長無根艸進云
0863c06: 內外既不可得畢竟在甚麼處師豎拂云是個甚麼
0863c07: 僧以身打圓相師便打乃云老大心安真戒本戒外
0863c08: 何須立戒哉想是不蹈高公轍赤身擔荷則將來復
0863c09: 豎拂云如斯領略也是泥裏洗土塊。
0863c10: 方閏徹明拾劫戮萬人骨請上堂本來面非妍醜虛
0863c11: 空可壞渠不朽上下四維尋不見逢緣應物分明有
0863c12: 無畏說師子吼百獸聞知頂門裂群鶯一見翻筋斗
0863c13: 諸天客三塗叟十方世界坦然平苦樂吸盡只一口
0863c14: 明明寶所在目前珍重時人莫浪走咄諸田子委悉
0863c15: 麼舌畔醍醐消劫火杖頭甘露點焦腸從茲冤恨歸
0863c16: 無有各證菩提自覺場舉七賢女遊屍陀林一女問
0863c17: 云髑髏在此人向甚處去了一女荅云作麼作麼眾
0863c18: 女皆悟無生今若有人問山僧眾髑髏於此埋卻未
0863c19: 審人向甚處去默然云向諸人鼻孔裏薦取於此會
0863c20: 得與眾女所悟無異其或未達畢竟合作麼生一喝
0863c21: 云萬籟有心聞不得孤巖無耳卻知音。
0863c22: 上堂徹靜等薦師請云至道之妙不以情求不以識
0863c23: 辯而人捨其情識茫然而懼者秖因不達情生智隔
0863c24: 想便體殊之旨釋迦老子於法華會上有云假使滿
0863c25: 世間皆如舍利弗盡思其度量不能測佛智特明此
0863c26: 事總要人人腳跟點地鼻孔撩天但盡凡情別無聖
0863c27: 解纔有所重便成窠臼所以迷時三界有悟後十方
0863c28: 空諸仁者還知玄一立命處麼默呈拄杖云待山僧
0863c29: 下座緩緩與你道破。
0863c30: 寂光豁禪師語錄卷二終
