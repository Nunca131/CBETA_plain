0098c01: 古林如禪師語錄卷三
0098c02: 侍者全圓全法等記錄
0098c03: 拈古
0098c04: 般若多羅尊者路行次或有人問汝行何急尊者曰
0098c05: 汝行何慢又問汝姓甚麼尊者曰與汝同姓或凡或
0098c06: 聖人莫可知。師云可怪尊者大路不行卻向草窠裏
0098c07: 輥。
0098c08: 玄沙因鏡清問學人乍入叢林乞師指箇入路沙曰
0098c09: 還聞偃溪水聲麼曰聞沙曰從這裏入清有省徑山
0098c10: 杲云若要得箇入路直須離卻者裏。師云得箇入路
0098c11: 許他鏡清更進一程還須妙喜然望堂奧總未得在。
0098c12: 杭州徑山無幻性沖禪師因編無趣錄歸趣云子一
0098c13: 向做得箇甚麼山云性沖買得一段田收得原本契
0098c14: 書請和尚僉押乃將錄呈上趣接得云者箇是我底
0098c15: 你底山云和尚莫挽奪行市趣擲下錄本山便出。
0098c16: 師云我若作徑山待他道者箇是我底你底便
0098c17: 與作禮云今日念和尚老大。
0098c18: 慈明和尚每室中以水一盆上一口劍下著一緉草
0098c19: 鞋膝上按拄杖凡有僧入門便指纔擬議便棒。師
0098c20: 云作家勘辨互逞機權其間一著另有可觀蓮華若
0098c21: 見這老漢仗劍揮盆便出還有不甘者麼試甄別看。
0098c22: 雪峰敲老觀和尚門觀云誰峰云鳳皇兒觀云作什
0098c23: 麼峰云來啗老觀觀開門扭住云道道峰擬議觀托
0098c24: 開閉門峰後住菴示眾云我當時若入得老觀門你
0098c25: 者一隊酒糟漢向甚麼處摸索。師云大小老觀據
0098c26: 令而行雪峰乃東邊失利西邊拔本也是貧兒思舊
0098c27: 債遂喝云當時雪峰下得這一喝免教遞相鈍置。
0098c28: 藥山因龐居士辭山命十禪客相送至門首士指空
0098c29: 中雪云好雪片片不落在別處時有全禪客云落在
0098c30: 什麼處士打一掌全云居士也不得草草士云汝恁
0099a01: 麼稱禪客閻老子不放汝在全云居士作麼生士又
0099a02: 一掌云眼見如盲口說如啞雪竇云初問處但握雪
0099a03: 團便打。師云雪竇雖然勦絕爭奈猶涉泥水蓮華
0099a04: 見處則不然待問和聲推倒雪中祇教他龐公通身
0099a05: 手眼也分疏不下。
0099a06: 殃崛摩羅尊者持缽至一長者家值產難未分長者
0099a07: 云佛之弟子殊為至聖師有何法能免產難殃曰我
0099a08: 乍入道未知此法待問佛來相報遽返白佛佛告曰
0099a09: 汝速去說我從賢聖劫來未曾殺生殃持此語告長
0099a10: 者婦聞之即時分娩母子平安。師云殃崛摩羅被
0099a11: 長者一問送語傳言憐兒不覺醜佛云我從賢聖劫
0099a12: 來不曾殺生其婦聞當時分娩又作麼生春色滿園
0099a13: 關不住一枝紅杏出牆來。
0099a14: 興化問克賓維那曰汝不久為唱道之師賓云不入
0099a15: 者保社化云會了不入不會不入賓云總不與麼化
0099a16: 便打云克賓維那法戰不勝罰錢五貫設讚飯一堂
0099a17: 至來日齋時化自白椎云克賓維那法戰不勝不得
0099a18: 喫飯即便趕出院。師云克賓維那當言不避截舌
0099a19: 興化大似倚勢欺人召眾云爾諸人作麼生與他分
0099a20: 雪卓拄杖云鶴有九皋難翥翼馬無千里慢追風。
0099a21: 寶華侍者看雪竇竇問寶華多少眾者云不勞和尚
0099a22: 如此竇云我好好問爾跳作麼者云也不得放過
0099a23: 竇云真獅子兒喫茶了竇把住云適來得甚麼無禮
0099a24: 者擬議被竇一掌云歸去分明舉似寶華。師云雪
0099a25: 竇當軒畫鼓氣急殺人侍者龍頭蛇尾暗得便宜蓮
0099a26: 華侍者擬議托開云敗將不斬何故反思仁義勝剛
0099a27: 強。
0099a28: 一僧於馬祖前作四畫上一畫長下三畫短云不得
0099a29: 道長不得道短離四句答某甲始得祖乃畫一畫云
0099a30: 不得道長不得道短答汝了也後僧舉似忠國師國
0099b01: 師云何不問我。師云這僧只解據虎頭不解收虎
0099b02: 尾馬祖雖然坐斷舌頭撿點將來不無漏逗忠國師
0099b03: 略較些子爭奈陣後興兵若問蓮華不得道長不得
0099b04: 道短離四句答某甲始得遂劈口便打且道與古人
0099b05: 相較幾許。
0099b06: 雲門因僧問如何是異類中行門曰輕打我輕打我
0099b07: 僧曰我會也門曰作麼生會僧遂作驢鳴。師云雲
0099b08: 門披毛戴角太煞慈悲要且坐斷這僧舌頭未得在
0099b09: 待問蓮華如何是異類中行但云一回入草去驀鼻
0099b10: 拽將來。
0099b11: 杭州淨慈斷橋妙倫禪師參無準準以狗子因緣何
0099b12: 有業識令下語凡三十轉不契倫云可無方便乎準
0099b13: 乃舉真淨頌示之倫悚然良久忽聞板聲大悟。師
0099b14: 云大小徑山父子啐啄同時一等播揚家醜。
0099b15: 天台華頂無見先睹禪師白雪度問西來密意未審
0099b16: 如何睹云待娑羅峰點頭即向汝道度以手搖拽擬
0099b17: 答睹便喝度云娑羅峰頂白浪滔天花開芒種後葉
0099b18: 落立秋前睹云我家無殘羹剩飯也度云此非殘羹
0099b19: 剩飯而何睹頷之。師云華頂驗人端的白雲葉落
0099b20: 花開就路還家則且置殘羹剩飯畢竟教誰拈出乃
0099b21: 顧眾云登山須到頂方知宇宙寬。
0099b22: 月溪澄和尚凡見僧請益皆云佛法不是鮮魚那怕
0099b23: 爛卻即趁出。師云不怕爛卻早已巳臭氣熏天。
0099b24: 無際悟禪師參古拙俊和尚問還我照用來際云若
0099b25: 有照用即成障礙拙云者廝著空佛也救你不得際
0099b26: 云有無俱寂滅空佛悉皆非。師云具眼者照用齊
0099b27: 施顢頇底是非得失顧左右云惺惺著擔板黑似漆。
0099b28: 僧問無幻和尚如何是提婆宗幻云一字不著畫僧
0099b29: 云某甲不問者箇幻云圓相不著圈。師云者般酬
0099b30: 答吐膽傾心爭奈知恩者少設有問蓮華提婆宗向
0099c01: 他道點畫分明具眼者辨取。
0099c02: 嘉興東塔野翁曉禪師無趣參每呈見解師盡與掃
0099c03: 闢昔日所負直使索然一日師謂趣云我有一言要
0099c04: 與你說趣便問師但笑而不語趣又問師又笑趣不
0099c05: 諳旨遂禮拜懇求師不已巳乃云達磨西來直指人心
0099c06: 見性成佛唯在直下體取子若信得及可放下萬緣
0099c07: 參箇萬法歸一趣領旨後聞雞鳴有省。師云東塔
0099c08: 老漢垂手不同只是不肯一刀兩段若非敬畏委曲
0099c09: 玉成至今言猶在耳。
0099c10: 興善廣禪師掩關皋亭諸處普明用不離左右一十
0099c11: 三載值廣病篤一日舉香嚴獨腳頌問用用纔開口
0099c12: 廣便喝用復擬開口廣又喝用乃點首廣遂付囑。
0099c13: 師云興善老漢把住放行具超方之作普明鈍置鬧
0099c14: 裏稱尊何以見得當陽拋出金剛劍八臂那吒正令
0099c15: 威。
0099c16: 普明用和尚同雪嶠和尚上弦翫月次雪指云者半
0099c17: 箇那裏去了明良久云會麼雪云也只得半箇明云
0099c18: 者半箇那裏去了雪亦良久明云也只得半箇雪相
0099c19: 與大笑。師云二大老互換呈機也是按圖索馬話
0099c20: 他甚麼。
0099c21: 金明和尚問僧如何是探竿影草僧云情知和尚出
0099c22: 某甲手腳不得明云是你答得底那僧云是明便打
0099c23: 云卻是你出我手腳不得。師云金明按款結案者
0099c24: 僧行跡難逃一狀領過還有別出手眼底試定當看。
0099c25: 三塔主峰法禪師有僧參問甚麼處來僧云杭州塔
0099c26: 云船來陸來僧云二途俱不涉塔云作麼生到得者
0099c27: 裏僧云有甚隔礙峰便打僧擬議峰云還道無隔礙
0099c28: 又打。師云三塔獨踞重圍顯發大用者僧奪角衝
0099c29: 關傷鋒犯手蓮華待道爭到得者裏拂袖便出管取
0099c30: 老漢點首歸方丈。
0100a01: 金明進和尚拈香墜問缾山曰無情如何說法缾山
0100a02: 云和尚拄杖子跳去也明復勘問缾山拈香墜擲
0100a03: 地又手而立明拾墜置於几缾山云無情說法竟明
0100a04: 休去。師云金明鉗錘在手縱奪全施缾山覿面相
0100a05: 呈曲高和峻無情說法即且置如何拍拍是令喝一
0100a06: 喝云人逢喜事精神爽火裏真金色更鮮。
0100a07: 祇園脩和尚因僧問如何是祖意脩云雙鳳西瓜僧
0100a08: 云如何是教意脩云茜徑芋頭僧禮拜。師云祇園
0100a09: 要捩轉者僧鼻孔殊不知被者僧塞卻眼睛有問蓮
0100a10: 華如何是祖意太湖水闊如何是教意玉井蓮華且
0100a11: 道是同是別。
0100a12: 剖石和尚圓墓上堂具德和尚出禮拜起石便喝德
0100a13: 云法筵初起四眾雲從祖令當行請兄拈出石云鄧
0100a14: 峰頭上雲舒卷德云一句頓開摩醯目萬峰法道又
0100a15: 重光石云漁洋出沒碧波中德云縱料揀於當陽施
0100a16: 主賓於格外則且置只如新聖恩為人一句作麼生
0100a17: 道石云禮拜著德云分明垂手處仔細好生觀石便
0100a18: 打。師云你看二大老箭鋒相注鍼芥相投然雖意
0100a19: 分兩路卻也珠璧爭輝拍膝云若無舉鼎拔山力千
0100a20: 里烏騅不易騎。
0100a21: 頌古
0100a22: 世尊初生時一手指天一手指地周行七步目顧四
0100a23: 方天上天下惟我獨尊雲門云我當時若見一棒打
0100a24: 殺與狗子喫貴圖天下太平。頌云。
0100a25: 纔出娘胎甚奇怪對人偏要風流賣惹得雲門正令
0100a26: 行分明兩彩並一賽。
0100a27: 世尊於臘月八日明星出時忽云奇哉眾生具有如
0100a28: 來智慧德相但以妄想執著而不能證得。頌云。
0100a29: 臘盡陽回作麼生一天星斗繞檐楹瞿曇驀地抬頭
0100a30: 看打失娘生雙眼睛。
0100b01: 世尊一日陞座大眾集定文殊白椎云諦觀法王法
0100b02: 法王法如是世尊便下座。頌云。
0100b03: 覿露當陽正令施電光石火較猶遲一椎敲落中天
0100b04: 月萬里清光若箇知。
0100b05: 世尊昔在靈山會上拈花示眾眾皆默然唯迦葉破
0100b06: 顏微笑世尊乃云吾有正法眼藏涅槃妙心付囑摩
0100b07: 訶迦葉。頌云。
0100b08: 四十餘年話未行末梢拈出覓知音青蛾一笑藏春
0100b09: 色續焰聯芳亙古今。
0100b10: 玉泉皓禪師一日眾集師云作甚麼眾云入室師云
0100b11: 待我抽解來及上廁來見僧亦不去以拄杖趁散。頌云。
0100b12: 作家手眼定乾坤不動干戈妙有神直得雄風遍寰
0100b13: 宇一回舉似一回新。
0100b14: 南泉坐次一僧又手而立泉云太俗生僧合掌泉云
0100b15: 太僧生僧無對。頌云。
0100b16: 劈面金錘驗正邪茫然進退實堪嗟令人深憶南泉
0100b17: 老嚴法無民喪盡家。
0100b18: 僧問古德云如何是不動尊德云朝到西天暮歸東
0100b19: 土僧云既是不動尊因甚朝東暮西。頌云。
0100b20: 一鏃穿楊不露鋒吹毛拈起絕雷同知音休向東西
0100b21: 覓不動尊兮在句中。
0100b22: 溈山問仰山曰子今夏菴中曾作甚麼來仰曰開得
0100b23: 一片畬種得三籮粟溈曰今夏可為不空過也仰亦
0100b24: 問溈曰和尚今夏曾作甚麼溈曰饑來喫飯困來打
0100b25: 眠仰曰和尚今夏亦不空過。頌云。
0100b26: 開畬種粟盡玄關喫飯安眠豈等閒父子相將渾不
0100b27: 奈抑揚今古絕躋攀。
0100b28: 趙州到一菴主問有麼有麼主豎起拳頭州曰水淺
0100b29: 不是泊船處便行又到一菴主問有麼有麼主亦豎
0100b30: 起拳頭州曰能縱能奪能殺能活便禮拜。頌云。
0100c01: 兩豎拳頭正令提何分勝負動狐疑作家言外通岐
0100c02: 路果信超方老古錐。
0100c03: 僧新到參趙州州問曾到此間麼曰曾到師曰喫茶
0100c04: 去又問僧僧曰不曾到州曰喫茶去後院主問曰為
0100c05: 甚麼曾到也云喫茶去不曾到也云喫茶去州召院
0100c06: 主主應諾州云喫茶去。頌云。
0100c07: 祭鬼神茶不易消寧教渴死亦名高呼來喚去因貪
0100c08: 嘴未免當頭惡水澆。
0100c09: 僧問趙州學人乍入叢林乞師指示州云喫粥也未
0100c10: 僧云喫粥了也州云洗缽盂去其僧因此大悟。頌云。
0100c11: 尋常日用與君酬一法纔通萬法周腦後不堪重著
0100c12: 楔縱橫妙舞逞風流。
0100c13: 鎮州金牛和尚每日做飯供眾僧至齋時舁飯桶到
0100c14: 堂前作舞呵呵大笑曰菩薩子喫飯來。頌云。
0100c15: 金牛特地顯全韜杓柄掀翻笑裏刀相喚幾多菩薩
0100c16: 子不知若箇是英豪。
0100c17: 僧問雲門如何是超佛越祖之談師曰胡餅。頌云。
0100c18: 超越之談話最深雲門胡餅播叢林拈來塞斷衲僧
0100c19: 口莫負平生一片心。
0100c20: 僧問雲門如何是佛曰乾屎橛。頌云。
0100c21: 是佛乾屎橛彈指為君訣堪笑老雲門掉棒要打月
0100c22: 靈雲志勤禪師因見桃花悟道有偈曰三十年來尋
0100c23: 劍客幾回落葉又抽枝自從一見桃花後直至如今
0100c24: 更不疑。有僧舉似玄沙沙云諦當甚諦當敢保老兄
0100c25: 未徹在。頌云。
0100c26: 枝頭春色伴勻紅換卻靈雲眼底空人面不知何處
0100c27: 去桃花依舊笑東風。
0100c28: 僧問趙州承聞和尚親見南泉是否州云鎮州出大
0100c29: 蘿蔔頭。頌云。
0100c30: 南泉親見問來由向道鎮州蘿蔔頭千手大悲提不
0101a01: 起風吹日炙許誰收。
0101a02: 佛果舉僧問雲門如何是諸佛出身處門云東山水
0101a03: 上行天寧即不然熏風自南來殿角生微涼。頌云。
0101a04: 出身何處展毫頭滾滾乾坤水上流殿角涼風生八
0101a05: 凱六韜三略一時收。
0101a06: 芭蕉禪師因僧問如何是透法身句師云一不得問
0101a07: 二不得休曰學人不會師曰第三度來與汝相見。頌云。
0101a08: 從來底事不相瞞急水打毬君自看坐斷淆訛千里
0101a09: 外團團珠繞玉闌干。
0101a10: 趙州因僧問萬法歸一一歸何處州曰我在青州做
0101a11: 領布衫重七斤。頌云。
0101a12: 衫出青州漫剪裁庭前古柏壯胸懷通身骨雲難
0101a13: 護贏得虛空笑滿腮。
0101a14: 雲門因僧問如何是雲門一曲師云臘月二十五。頌云。
0101a15: 凍梅枝上嘴盧都玉板輕敲格調和短笛無腔忘六
0101a16: 律春回萬物悉皆蘇。
0101a17: 風穴因僧問如何是佛師云杖林山下竹筋鞭。頌云。
0101a18: 杖林山下竹筋鞭打著南邊動北邊擊碎波心千丈
0101a19: 月斷橋流出渡頭船。
0101a20: 昔有婆子臨齋入趙州法堂云者一堂師僧總是婆
0101a21: 婆生底惟有大底孩兒忤逆不孝州纔顧視婆便出
0101a22: 去。頌云。
0101a23: 著甚來由入法堂出言吐氣不慚惶當時若作今時
0101a24: 會忤逆兒孫滿太唐。
0101a25: 香嚴垂語云如人上樹口銜樹枝腳不踏枝手不攀
0101a26: 枝樹下忽有人問如何是祖師西來意不對他又違
0101a27: 所問若答他喪身失命正當恁麼時作麼生即有虎
0101a28: 頭招上座出云上樹即不問未上樹請和尚道師乃
0101a29: 呵呵大笑。頌云。
0101a30: 要津把斷驗英才棧道明脩兵暗埋誰道白拈剛撞
0101b01: 著干戈從此遍天涯。
0101b02: 魏府大覺和尚因僧問如何是本來身覺云頭枕衡
0101b03: 山腳踏北岳。頌云。
0101b04: 潦倒年來任性情仙都踏遍又蓬瀛有名不載籍天
0101b05: 府剩得聲傳四海清。
0101b06: 玄沙見僧來禮拜乃曰禮拜著因我得禮你。頌云。
0101b07: 因我得禮你平地波濤起就手捉鯤鯨須彌翻海底。
0101b08: 同安常察禪師因僧問如何是天人師安云頭上角
0101b09: 未全身上毛不出僧曰如何是頭上角未全安云不
0101b10: 擎戴僧曰如何身上毛不出安云寸絲不挂。頌云。
0101b11: 土面灰頭不計秋懶將人事得優游三皇自此稱尊
0101b12: 貴百辟從教抱杞憂。
0101b13: 玄沙因僧問如何是清淨法身師云膿滴滴地。頌云。
0101b14: 秋江吹起白蘋風欸乃漁歌曲調中好肉剜瘡膿滴
0101b15: 滴五湖流出蓼花紅。
0101b16: 斷橋和尚悟道因緣頌。
0101b17: 一不做二不休醍醐毒藥一時投敲出紅輪輝宇宙
0101b18: 山青水綠自悠悠。
0101b19: 白雲度參無見和尚問西來密意未審如何見云待
0101b20: 娑羅峰點頭即向汝道。頌云。
0101b21: 此處無銀兩俗人酤數鐘漫云滄海變終不與君通
0101b22: 普明和尚與雪嶠大師翫月頌。
0101b23: 不同生死亦同條拍拍輸他善唱敲雖不當陽誇勝
0101b24: 負孤明一鑑露全韜。
0101b25: 興善廣和尚在徑山看雪次侍僧云滿山都是雪廣
0101b26: 云隨聲逐色漢僧云乞師離聲道一句廣云滿山都
0101b27: 是雪。頌云。
0101b28: 雪滿峰頭仔細看和贓捉敗太無端直饒離卻聲前
0101b29: 句樹上油麻攤大難。
0101b30: 無趣和尚與無幻和尚僉押因緣頌。
0101c01: 雙徑峰前置得來契書呈上絕疑猜那知縱奪超群
0101c02: 手父子宗風遍九垓。
0101c03: 無趣和尚問一講主經前一句逼塞虛空經後一句
0101c04: 充滿大地抱括一句函蓋乾坤作麼生主無對趣云
0101c05: 善來法師。頌云。
0101c06: 明暗齊拋覿露鋒咽喉塞斷氣難通若不當機全殺
0101c07: 活紛紛義學盡迷蹤。
0101c08: 無幻和尚因僧問如何是西來密傳心印幻呵呵大
0101c09: 笑僧云密傳箇甚麼幻打云開門漁笛近明月在滄
0101c10: 浪。頌云。
0101c11: 密傳心印意如何縱使仙陀莫測他駿馬見鞭飛迅
0101c12: 去韓盧逐塊落前坡。
0101c13: 普明用和尚訪湛然和尚云目前無法意在目前是
0101c14: 如何湛云聞得令師出關那明云不是目前法非耳
0101c15: 目之所到又作麼生湛云請出我要止靜明拂袖便
0101c16: 出。頌云。
0101c17: 快便難逢為舉揚目前無法意全彰兩彩剛然成一
0101c18: 賽腳尖踢碎月華香。
0101c19: 普明因介菴參纔跨門便云是甚麼菴擬對明震威
0101c20: 一喝菴豁然契悟便掩耳而出。頌云。
0101c21: 拂拂春風上苑香遊人不禁醉壺觴等閒覷破東君
0101c22: 面勒馬歸來月轉廊。
0101c23: 普明上堂僧問如何是古佛心明便打僧云如何學
0101c24: 人心明云欲攫游龍蝘蜒競上僧云畢竟如何明連
0101c25: 棒打出。頌云。
0101c26: 今古絕言詮游龍浪潑天郎當遭白棒忍痛欲成顛。
0101c27: 德山托缽頌。
0101c28: 無端撞遇死怨家堪笑堪悲毒鼓撾正好一場春夢
0101c29: 破令人轉憶轉咨嗟。
0101c30: 女子出定頌。
0102a01: 聞者聞兮見者見春風吹落桃花片寂寥深徑布紅
0102a02: 霞誰薦堂前飛乳燕。
0102a03: 丹霞燒木佛頌。
0102a04: 寒逼方將木佛燒鬚眉脫落得豐饒一片白雲橫谷
0102a05: 口幾多歸鳥盡迷巢。
0102a06: 月溪鮮魚頌。
0102a07: 膠盆掇出自施張罕遇知音不熱忙過量英靈言外
0102a08: 薦謾開臭口道平常。
0102a09: 金明探竿影草頌。
0102a10: 據令先行驗作家當機誰敢納些些不施煮鳳烹麟
0102a11: 手難踞寰中辨正邪。
0102a12: 追和宋大川禪師蜘蛛頌。
0102a13: 風前巇險立乾坤布網張羅為養生打盡游蜂蟲蝶
0102a14: 類一絲收放去來行。
0102a15: 　　　　　　　　　信士徐志寧室戴氏上侍
0102a16: 　　　　　　　　　母親汪氏男吉生女旺姐
0102a17: 　　　　　　　　　發心敬梓保荐先父文儒
0102a18: 　　　　　　　　　朝奉早登蓮界陽眷安寧
0102a19: 　　　　　　　　　俱家有慶道心永固吉祥
0102a20: 　　　　　　　　　如意者
0102a21: 古林如禪師語錄卷三
