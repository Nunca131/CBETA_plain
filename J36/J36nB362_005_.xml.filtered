0766a01: 觀濤奇禪師語錄卷第五
0766a02: 門人興舒等編
0766a03: 拈古
0766a04: 世尊見文殊在門外立乃曰文殊文殊何不入門來
0766a05: 文殊曰我不見一法在門外何以教我入門。師曰世
0766a06: 尊門裏出身不得文殊身裏出門不得仔細看來也
0766a07: 是徐六擔板。
0766a08: 世尊坐次見二人羿豬過乃問者箇是甚麼二人曰
0766a09: 佛具一切智豬子也不識世尊曰也須問過太陽玄
0766a10: 曰不因世尊問洎乎忘卻壽昌經曰君子有成人之
0766a11: 美。師曰兩箇老老大大從來以己巳方人殊不知黃面
0766a12: 老子將欲取之必固與之。
0766a13: 世尊因五通僊人問世尊有六通我有五通如何是
0766a14: 那一通世尊召五通僊人五通應諾世尊曰那一通
0766a15: 你問我雪竇顯曰老胡元不知有那一通卻因邪打
0766a16: 正。師曰老胡也知有那一通秪是口門窄。
0766a17: 世尊在第六天說大集經敕他方此土人間天上一
0766a18: 切獰惡鬼神悉來集會受佛付囑擁護正法設有不
0766a19: 赴者四天門王飛熱鐵輪追之令集既集會已巳無有
0766a20: 不順佛敕者各發弘誓願擁護正法唯有一魔王謂
0766a21: 世尊曰瞿曇我待一切眾生成佛盡眾生界空無有
0766a22: 眾生名字我乃發菩提心。師曰非常之事必有非常
0766a23: 之人黃面老子能說不能用當時待魔王道我待眾
0766a24: 生界空無有眾生名字我乃發菩提心但向他道我
0766a25: 不如你管取低首歸降不見道重賞之下必有勇夫。
0766a26: 世尊因外道問不問有言不問無言世尊良久外道
0766a27: 嘆曰世尊大慈大悲開我迷雲令我得入遂作禮而
0766a28: 去阿難乃白世尊曰外道得何道理稱讚而去世尊
0766a29: 曰如世良馬見鞭影而行。師曰不但瞞人亦且自瞞
0766a30: 及乎被阿難一拶直得向驢前馬後立地且如外道
0766b01: 悟去不知還端的也未。
0766b02: 世尊因靈山會上五百比丘得四禪定具六神通未
0766b03: 得法忍以宿命智通各各自見往昔弒父害母及諸
0766b04: 重罪於自心內各各懷疑於甚深法不能證入於是
0766b05: 文殊承佛神力遂手握利劍持逼世尊世尊乃謂文
0766b06: 殊曰住住不應作逆勿得害吾吾必被害為善被害
0766b07: 文殊師利爾從本已巳來無有我人但以內心見有我
0766b08: 人內心起時我必被害即名為害於是五百比丘自
0766b09: 悟本心如夢如幻於夢幻中無有我人乃至能生所
0766b10: 生父母於是異口同聲而讚嘆曰文殊大智士深達
0766b11: 法源底自手握利劍持逼如來身如劍佛亦爾一相
0766b12: 無有二無相無所生是中云何殺。師曰世尊舍己巳從
0766b13: 人慈悲太煞文殊權柄在手未得自由兩箇漢無大
0766b14: 人相帶累五百比丘髑髏粉碎又何曾夢見若是祖
0766b15: 師門下直須血濺梵天不見道為人須為徹。
0766b16: 世尊因文殊一日忽起佛見法見被世尊威神攝向
0766b17: 二鐵圍山。師曰大小世尊明於責人昧于恕己巳皋亭
0766b18: 者裏若有人起佛見法見拄杖子兩手分付三十年
0766b19: 後亦省得人道料揀不到。
0766b20: 城東有一老母與佛同生而不欲見佛每見佛來即
0766b21: 便回避雖然如此回顧東西總皆是佛遂以手掩面
0766b22: 於十指掌中亦總是佛。師曰城東老母其知可及其
0766b23: 愚不可及既知無回避處何故以手掩面婦人態度
0766b24: 一時露出即今還有不欲見佛者麼。
0766b25: 文殊菩薩一日令善財採藥曰是藥者採將來善財
0766b26: 遍觀大地無不是藥卻來白曰無有不是藥者殊曰
0766b27: 是藥者採將來善財遂于地上拈一莖草度與文殊
0766b28: 殊接得示眾曰此藥亦能殺人亦能活人。師曰大小
0766b29: 文殊善財互相熱瞞不顧傍觀者哂。
0766b30: 六祖因僧問黃梅意旨什麼人得祖曰會佛法人得
0766c01: 曰和尚還得否祖曰我不得曰和尚為什麼不得祖
0766c02: 曰我不會佛法。師曰且道祖師恁麼荅話還得黃梅
0766c03: 意旨不得黃梅意旨要會麼白馬紫金鞍騎出萬人
0766c04: 看借問誰家子讀書人做官。
0766c05: 忠國師因涅槃時至乃辭代宗帝帝曰師滅度後弟
0766c06: 子將何所記師曰告檀越與老僧造箇無縫塔帝曰
0766c07: 請師塔樣師良久曰會麼帝曰不會師曰貧道去後
0766c08: 有侍者應真卻諳此事乞詔問之後代宗詔應真入
0766c09: 內問前語真良久曰聖上會麼帝曰不會真乃述偈
0766c10: 曰湘之南潭之北中有黃金克一國無影樹下合同
0766c11: 船琉璃殿上無知識雪竇顯曰代宗不會且置耽源
0766c12: 還會麼秪消箇請師塔樣盡西天此土諸位祖師遭
0766c13: 者一拶不免將南作北有傍不肯底出來我要問你
0766c14: 那箇是無縫塔。師曰大小雪竇抑己巳揚人殊不知無
0766c15: 縫塔樣至今巋然不動可惜代宗錯過若是作家君
0766c16: 王如飛龍在天光被四表又何止衲僧門下後耽源
0766c17: 呈頌也是父為子隱子為父隱具眼者試邈模看。
0766c18: 傅大士有偈曰夜夜抱佛眠朝朝還共起起坐鎮相
0766c19: 隨語默同居止纖毫不相離如形影相似欲識佛去
0766c20: 處秪者語聲是。師曰大小傅大士話作兩橛若是衲
0766c21: 僧門下自救不了何故須知遠煙浪別有好商量。
0766c22: 徑山國一欽禪師因馬祖遣人送書到書中作一圓
0766c23: 相欽發緘見遂於圓相中著一點卻封回忠國師聞
0766c24: 曰欽師猶被馬師惑。師曰馬師草草問候欽師万字
0766c25: 折點雖然往復無差轉見道路週遮總謂忠國師道
0766c26: 欽師猶被馬師惑殊不知字經三寫烏焉成馬。
0766c27: 馬祖一日問藥山子近日見處作麼生山曰皮膚脫
0766c28: 落盡惟有一真實祖曰子之所見可謂協於心體布
0766c29: 于四肢既然如是將三條篾束取肚皮隨處住山去
0766c30: 山曰某甲又是何人敢言住山祖曰未有常行而不
0767a01: 住未有常住而不行欲益無所益欲為無所為宜作
0767a02: 舟航無久滯此。師曰藥山於牝牡驪黃之外略露神
0767a03: 駿老追風便顧影驚心步武倒卻若是而今叢林稍
0767a04: 見皮毛差勝若道同時不識祖不張乖弄醜便隨群
0767a05: 逐隊。
0767a06: 雲門因齋次拈起糊餅云我秪供養江西兩浙人不
0767a07: 供養向北人僧曰為甚麼秪供養江西兩浙人不供
0767a08: 養向北人問曰天寒日短兩人共一碗。師呵呵大笑
0767a09: 曰皋亭二十年前也曾恁麼來於食等者於法亦等
0767a10: 雲門雖則行平等慈未免情識太煞使一隊向北驢
0767a11: 望上心生盡往高高峰頂立已巳謂珍御寶几若是兩
0767a12: 人共一碗江西兩浙有血氣者喫了也須嘔出。
0767a13: 夾山示眾曰百草頭上薦取老僧鬧市裏識取天子
0767a14: 雲門偃曰蝦蟆鑽你鼻孔毒蛇穿你眼睛且向葛藤
0767a15: 裏會取。師曰夾山好事不如無雲門禍不單行雖然
0767a16: 如是駕與青龍不解騎者多又爭怪得山僧。
0767a17: 洞山解夏上堂曰秋初夏末兄弟東去西去直須向
0767a18: 萬里無寸草處去良久曰秪如萬里無寸草處作麼
0767a19: 生去顧左右曰欲知此事直須枯木上生花方與他
0767a20: 合後有舉似石霜霜曰出門便是草山聞乃曰大唐
0767a21: 國裏能有幾人。師曰從苗辨地因語識人二俱作家
0767a22: 且如東去西去者盡是草裏漢又何曾有出身路皋
0767a23: 亭恁麼道不圖打草秪要驚蛇。
0767a24: 洞山因辭京兆興善平禪師平曰什麼處去山曰沿
0767a25: 流無定止平曰法身沿流報身沿流山曰總不作此
0767a26: 解平乃撫掌保福展曰洞山自是一家乃別曰覓得
0767a27: 幾人。師曰保福老漢錯下名言殊不知洞山老人居
0767a28: 天下之廣居立天下之正位又道覓得幾人果然搆
0767a29: 不著。
0767a30: 洞山聰上堂曰晨雞報曉靈粥後便天明燈籠猶瞌
0767b01: 睡露柱卻惺惺復曰惺惺直言惺惺歷歷直言歷歷
0767b02: 明朝後日莫認奴作郎珍重。師曰大眾好言語若人
0767b03: 信受奉行敢保一生受記從教三十年後有人道皋
0767b04: 亭和泥合水。
0767b05: 金峰一日拈起枕子示僧曰一切人喚作枕子金峰
0767b06: 道不是僧曰未審和尚喚作什麼峰拈起枕子僧曰
0767b07: 恁麼則依而行之峰曰你喚作什麼曰枕子峰曰落
0767b08: 在金峰窠裏。師曰學他者拙似他者死何不奪卻枕
0767b09: 子免得天下人墮在金峰窠臼裏。
0767b10: 梁山因太陽玄參問如何是無相道場山指觀音像
0767b11: 曰者是吳處士畫底玄擬進語山急索曰者箇是有
0767b12: 相底如何是無相底玄頓悟於言下遂作禮起卻依
0767b13: 位立山曰何不道取一句玄曰道即不辭恐上紙筆
0767b14: 山笑曰此語上碑去在。師曰梁山老人嚼飯餵嬰孩
0767b15: 不覺滿面塵灰待他道道即不辭恐上紙筆三十棒
0767b16: 趁出不為廣大門庭子孫也未至斷絕。
0767b17: 太陽警玄禪師上堂夜半烏雞抱鵠卵天明起來生
0767b18: 老鸛鶴毛鷹嘴鷺鷥身卻共烏鴉為侶伴高入煙霄
0767b19: 低飛柳岸向晚歸來仔細看依稀卻似雲中鴈。師曰
0767b20: 混不得類不齊太陽老人拈示殆盡只是罕遇知音
0767b21: 皋亭恁麼道多少錯會者又向炭庫裏作活計。
0767b22: 太陽問僧甚處來曰洪山陽曰先師在麼曰在陽曰
0767b23: 在即不無請渠出來我要相見僧曰陽曰者箇猶
0767b24: 是侍者僧無對陽曰喫茶去。師曰者僧果的從洪山
0767b25: 來只是錯傳洪山語以致虛費太陽常住茶湯。
0767b26: 太陽因僧問如何是和尚家風陽曰滿瓶傾不出大
0767b27: 地沒饑人。師曰太陽老人從來家風嚴密門庭廣大
0767b28: 可惜者僧不是登龍者。
0767b29: 興陽清剖禪師在太陽作園頭種瓜次陽曰甜瓜何
0767b30: 時熟清曰即今熟爛也陽曰揀甜底摘來清曰與甚
0767c01: 麼人喫陽曰不入園者清曰未審不入園者還喫也
0767c02: 無曰汝還識伊麼清曰雖然不識不得不與陽笑而
0767c03: 去。師曰瓜熟子離離不入園者坐享無功太陽父子
0767c04: 恁麼揀辨可謂甜瓜徹蒂甜噫。
0767c05: 雪竇顯禪師上堂十方無壁落四面亦無門古人向
0767c06: 什麼處見客或若道得接手句許你天上天下。師曰
0767c07: 雪竇老人恁麼為人何能坐斷天下人舌頭當時若
0767c08: 有箇師僧出眾但向他道和尚話墮也不知待他眼
0767c09: 目定動拂袖便行。
0767c10: 投子義青禪師因僧問師唱誰家曲宗風嗣阿誰子
0767c11: 曰威音前一箭射透兩重山曰如何是相傳底事子
0767c12: 曰全因淮地月得照郢陽春曰恁麼則入水見長人
0767c13: 也子曰秪知金玉異那識楚王心僧禮拜子以拂子
0767c14: 擊之。師曰開疆展土革故鼎新投子老人自是一代
0767c15: 英傑且道者一隻箭而今落在甚麼處有人道得許
0767c16: 他天下橫行。
0767c17: 投子因芙蓉問佛祖言句如家常茶飯離此之外別
0767c18: 有為人處也無青曰汝道寰中天子敕還假堯舜禹
0767c19: 湯也無蓉擬進語青以拂子驀口摵曰汝發意來早
0767c20: 有三十棒也蓉忽開悟禮拜青曰且來闍黎蓉不顧
0767c21: 青曰汝到不疑之地耶蓉掩耳而去。師曰俊哉大似
0767c22: 破壁飛騰三十棒分付得著雖然撿點將來猶少三
0767c23: 十棒在。
0767c24: 芙蓉楷禪師在投子作典座子曰廚務勾當不易蓉
0767c25: 曰不敢子曰煮粥耶蒸飯耶蓉曰人工淘米著火行
0767c26: 者煮粥蒸飯子曰汝作甚麼蓉曰和尚慈悲放他閒
0767c27: 去。師曰深相體信出入無難芙蓉得之矣三十年後
0767c28: 人多懈怠那裏討者閒漢。
0767c29: 雪竇一日見僧來拈拄杖曰我兩手分付你作麼生
0767c30: 僧退身曰不敢竇曰為甚麼棒上不成龍僧曰三十
0768a01: 年後恐孤負和尚竇放下拄杖曰吽吽。師曰既然兩
0768a02: 手分付何妨如龍得水三十年後也顯叢林有人孺
0768a03: 子固不足與謀老盧亦勞而無功還有眼親手快者
0768a04: 麼復靠拄杖曰收。
0768a05: 雪竇一日上堂眾集定乃曰雪竇得與麼長諸人得
0768a06: 與麼短若有道得齊肩句許伊把定乾坤。師曰雪竇
0768a07: 老人雖則高出一籌千古之下遭人怪笑當時若問
0768a08: 齊肩句但對他道待老漢腳跟點地著。
0768a09: 雪竇到大龍問語者默者不是非語非默更非總是
0768a10: 總不是拈卻大用現前時人知有未審大龍如何龍
0768a11: 曰子有如是見解那竇曰者老漢瓦解冰消龍曰放
0768a12: 你三十棒竇禮拜歸眾龍卻喚曰適來問話底僧出
0768a13: 來竇便出龍曰甚處是老僧瓦解冰消竇曰轉見敗
0768a14: 闕龍作色曰叵耐叵耐竇不顧後舉似南嶽福嚴雅
0768a15: 雅曰大龍何不與本分草料竇曰和尚更須行腳。師
0768a16: 曰雪竇老人大似箇黠兒拾得風流袋不顧傍觀者
0768a17: 哂且道誰是傍觀者。
0768a18: 雪竇舉古德曰眼裏著沙不得耳裏著水不得忽有
0768a19: 箇漢信得及把得住不受人瞞佛祖言教是什麼熱
0768a20: 碗鳴聲便請高挂缽囊拗折拄杖管取一員無事道
0768a21: 人又曰眼裏著得須彌山耳裏著得大海水一般漢
0768a22: 受人商量佛祖言教如龍得水似虎靠山卻須挑起
0768a23: 缽囊橫擔拄杖亦是一員無事道人復曰恁麼也不
0768a24: 得不恁麼也不得然後沒交涉三員無事道人中選
0768a25: 一人為師。師曰雪竇雖則慈悲之故有落草之談帶
0768a26: 累多少人生陷地獄要識三員無事道人麼也只是
0768a27: 館驛裏撮馬糞漢。
0768a28: 長蘆真歇清了禪師上堂處處覓不得祗有一處不
0768a29: 覓自得且道是那一處良久曰賊身已巳露。師曰督亢
0768a30: 圖窮匕首現旁觀者為之髮豎還有不惜性命底漢
0768b01: 麼。
0768b02: 天童宏智禪師因僧問清虛之理畢竟無身時如何
0768b03: 童曰文彩未痕初消息難傳際曰一步密移玄路轉
0768b04: 通身放下劫壺空童曰誕生就父時合體無遺照曰
0768b05: 理既如是事作麼生童曰歷歷纔回分化事十方機
0768b06: 應又何妨曰恁麼則塵塵皆現本來身去也童曰透
0768b07: 一切色超一切心口如理如事又作麼生童曰路逢
0768b08: 死蛇莫打殺無底籃子盛將歸曰入市能長嘯歸家
0768b09: 著短衫童曰木人嶺上歌石女溪邊舞。師曰者僧久
0768b10: 客未歸猶思故園風景天童老人不惜老婆與他話
0768b11: 盡雲山若是未能身裏出門者何異夢中悲喜然雖
0768b12: 如是瞞皋亭不得。
0768b13: 雪竇鑒禪師參翠山宗宗問道者竭力不無其勞鑒
0768b14: 曰須知有不勞者宗曰尊貴位中留不住是如何鑒
0768b15: 曰觸處相逢不相識宗曰猶是途中主賓如何是主
0768b16: 中主鑒曰丙丁吹滅火宗以手掩鑒口鑒拓開便行。
0768b17: 師曰翠山恁麼問雪竇恁麼荅盡謂賓主穆穆檢點
0768b18: 將來大似持缽不得詐道不饑。
0768b19: 丹霞淳禪師上堂寶月流輝澄潭布影水無蘸月之
0768b20: 意月無分照之心水月兩忘方可稱斷所以道昇天
0768b21: 底事直須颺卻十成底事直須去卻擲地作金聲不
0768b22: 須回顧若能如是始解向異類中行諸人到者裏還
0768b23: 相委悉麼良久曰常行不舉人問步披毛帶角混塵
0768b24: 泥。師曰有國有家者未嘗不本此丹霞老人恁麼為
0768b25: 人難免盡喪家珍。
0768b26: 天童如淨禪師開爐上堂召眾打圓相曰箇是天童
0768b27: 火爐近前則燒殺退後則凍殺忽有箇漢出來道合
0768b28: 作麼生火爐動也。師曰天童老人大似貧兒暴富
0768b29: 賣弄家珍皋亭當時若見踏翻便行令者一隊趨炎
0768b30: 附熱漢凍殺有甚麼過。
0768c01: 鹿門覺禪師示眾盡大地是學人一卷經盡乾坤是
0768c02: 學人一隻眼以此眼讀如是經千萬億劫無有間斷。
0768c03: 師曰鹿門恁麼示眾也是依經解義報恩雖善斷章
0768c04: 節句怎奈打失眼睛皋亭一出孃肚皮便開眼見明
0768c05: 閉眼見暗至今胸無一元字腳山依舊是山水依舊
0768c06: 是水又何用別作解會也別無難易且道與古人是
0768c07: 同是別辨得者出來吐露不知者切忌心麤。
0768c08: 磁州大明寶禪師示眾若論此事如人作針線幸然
0768c09: 針針相似忽見人來不覺失卻針秪見線者邊尋也
0768c10: 不見那邊尋也不見卻自曰近處尚不見遠處那裏
0768c11: 得來多時尋不得心煩昏悶乃打睡拽衣就枕方就
0768c12: 枕時驀然一劄曰原來在者裏。師曰大明雖婆心切
0768c13: 切若是皮下有血底自然不甘還有為古人出氣者
0768c14: 麼皋亭要問伊知痛癢也未。
0768c15: 磁州雪巖滿禪師初參普照照曰兄弟年少正宜力
0768c16: 參老僧當年念念以佛法為事巖避席進曰和尚而
0768c17: 今如何照曰如生冤家相似巖曰若不得此語幾乎
0768c18: 枉行千里照下禪床握巖手曰作家那萬松曰死灰
0768c19: 裏一粒荳爆。師曰萬松老人錯下名言殊不知青州
0768c20: 勾賊破家我若作普照待問而今如何拈棒趁出免
0768c21: 見互相鈍置。
0768c22: 報恩秀禪師問僧洞山道龍吟枯木異響難聞如何
0768c23: 是異響曰不會恩曰善解龍吟。師曰報恩老人雖別
0768c24: 音響怎奈尤欠一著在者僧善解龍吟只是不知時
0768c25: 節仔細看來也是別寶遇著瞎波斯。
0768c26: 西京少室雪庭裕禪師因僧問如何是祖師西來意
0768c27: 庭曰待乳峰點頭即向汝道。師曰為是荅者僧語為
0768c28: 是別有道理者僧當時若果然會去乳峰至今橫點
0768c29: 頭豎點頭若也不會祖師歸天竺久矣。
0768c30: 西京少室靈隱泰禪師上堂塵劫來事只在於今河
0769a01: 沙妙德總在心源試教伊覿面相承便不解當風拈
0769a02: 出且道過在什麼處卓拄杖曰祗為分明極翻令所
0769a03: 得遲。師曰大小靈隱只見錐頭利不見鑿頭方。
0769a04: 西京寶應遇禪師因僧問如何是西來的意應曰風
0769a05: 送泉聲來几畔月移花影到窗前。師曰寶應老人平
0769a06: 常六韜三略七事隨身恁麼荅話大似坐觀成敗然
0769a07: 雖如是還覺腦門重麼。
0769a08: 南陽香嚴才禪師因僧問如何是理法界嚴曰虛空
0769a09: 撲落地粉碎不成文如何是事法界嚴曰到來家蕩
0769a10: 盡免作屋中愚如何是事理無礙法界嚴曰三冬枯
0769a11: 木秀九夏雪花飛如何是事事無礙法界嚴曰清風
0769a12: 伴明月野老笑相親。師曰香嚴只知指疆畫界不覺
0769a13: 通身水泥者僧會即會也是紙上富貴若是四法界
0769a14: 未夢見在。
0769a15: 西京少室俱空斌禪師因僧問如何是空劫已巳前底
0769a16: 事空曰石烏龜向火。師曰者僧當時悟去可以隨處
0769a17: 作主若更去東卜西卜則病在心頭。
0769a18: 壽昌無明經禪師問僧趙州道臺山婆我為汝勘破
0769a19: 了也畢竟勘破在什麼處僧曰和尚今日敗闕了也
0769a20: 昌曰老僧一生也不奈何好教你知若實會舉似來
0769a21: 看僧擬進語昌打一棒云者掠虛漢。師曰臺山路惟
0769a22: 趙州與壽昌老人親履實踐故不與為讎可惜者僧
0769a23: 當時舍近求遠遂成周遮若是皋亭待他道老僧一
0769a24: 生也不奈何但云和尚更須買草鞋行腳不圖勘破
0769a25: 壽昌并得參見趙州。
0769a26: 雲門澄禪師因僧問如何是異類中行門曰輕打我
0769a27: 輕打我僧曰我會也門曰你作麼生會僧遂作驢鳴。
0769a28: 師曰者僧雖善步趨猶欠返擲檢點將來也是邯鄲
0769a29: 學唐步。
0769a30: 雲門在雲棲棲舉高峰海底泥牛話問門曰他道內
0769b01: 有一句能縱能奪能殺能活你且道是那一句門推
0769b02: 出傍僧曰大眾證明棲頷之。師曰披沙揀金還他雲
0769b03: 門老人眼親手快若是內中一句能縱能奪能殺能
0769b04: 活莫道雲棲便是高峰亦拈不出何故大眾證明。
0769b05: 雲門因僧參乃問你行腳事作麼生僧畫一圓相門
0769b06: 剔破圓相僧敲桌三下門卻畫一圓相僧又敲桌三
0769b07: 下門又重畫三圓相僧以手抹卻門曰離此之外別
0769b08: 道一句看僧擬議門便喝出。師曰王者之師有征無
0769b09: 戰者僧不識大命擅自對壘及乎被雲門大書露布
0769b10: 方肯束手歸降。
0769b11: 雲門因中丞蘇雲浦問鴛鴦繡出從君看不把金針
0769b12: 度與人如何是金針門曰我在京師走一遭不曾遇
0769b13: 著一人浦復問門曰古佛過去久矣。師曰雲門金針
0769b14: 暗擲辜負鴛鴦獨宿者俗漢錦衣夜行不思故國風
0769b15: 光。
0769b16: 武夷山東苑鏡禪師上堂良久云還會麼千古萬古
0769b17: 事當不得我眉毛縱一縱當不得我額頭點一點當
0769b18: 不得我拄杖子卓一卓當不得我震聲一喝你若不
0769b19: 會燈籠露柱替你下涅槃堂且道為甚麼如此噫立
0769b20: 地死漢有甚麼救處。師曰皋亭當時若在但撫掌云
0769b21: 者老漢熟處難忘。
0769b22: 寶壽方禪師與石車禪師同坐司理黃元公問兩石
0769b23: 相磕時如何車曰一碾便死壽曰只可自怡悅不堪
0769b24: 持贈君。師曰兩箇老老大大向俗人面前呈款若是
0769b25: 皋亭待問兩石相磕時如何只喚黃元公你擬向甚
0769b26: 麼處迴避雖然如是也要救取元公始得。
0769b27: 天界盛和尚問僧甚處來曰和尚不知某甲那界曰
0769b28: 野狐精跳作麼曰情知和尚有此一機界曰苦不
0769b29: 是新羅僧禮拜界曰村夫喫橄欖。師曰者僧纔從漆
0769b30: 桶裏探出頭來被人喚作村夫不但安名并亦得號。
0769c01: 天界問僧汝是延平來底麼曰是界日交劍潭兩條
0769c02: 龍還在否曰不知界曰蚯蚓驀過東海蝦蟆撞倒須
0769c03: 彌跂死禪和打瞌睡未曾醒在。師曰天界先師費許
0769c04: 多氣力作麼若是交劍潭龍莫道者僧恐闔城人未
0769c05: 夢見在然雖如是老漢卻被者僧勘破。
0769c06: 天界因僧問如何是常住三寶界曰兩粥一飯曰如
0769c07: 何奉持界日朝看東南暮看西北。師曰天界先師是
0769c08: 則固是然所費太奢者僧果能奉持受用無盡其或
0769c09: 擬議祗好東看西看。
0769c10: 天界因僧問石頭和尚有僧問如何是道頭曰木頭
0769c11: 如何是禪頭曰碌磚此意如何界曰藝壓當行曰請
0769c12: 問和尚如何是道界曰好皮不染皂如何是禪界曰
0769c13: 好人不倩錢曰此與石頭答意有同別否界曰白馬
0769c14: 廟前好傘舖曰不會界曰木屐店在對門開。師曰天
0769c15: 界先師果然藝壓當行祗是不合將石頭和尚家私
0769c16: 輕易拋擲可惜者僧不識好惡喚作平常骨董往往
0769c17: 向白馬廟前錯走。
0769c18: 石頭垂示曰語言動用沒交涉時藥山出曰直得非
0769c19: 語言動用亦沒交涉頭曰者裏針劄不入山曰者裏
0769c20: 如石上栽花。師曰大小石頭祗知坐斷天下舌頭不
0769c21: 顧路絕人荒皋亭今日和泥合水三十年後切忌錯
0769c22: 舉。
0769c23: 隨州護國守澄淨果禪師僧問鶴立枯松時如何國
0769c24: 曰地下底一場曰滴水滴凍時如何國曰日出
0769c25: 後一場曰會昌沙汰時護法善神向甚麼處去
0769c26: 國曰三門頭兩箇漢一場。師曰好笑笑須三十
0769c27: 年忽有人問皋亭笑箇甚麼笑一場。
0769c28: 風穴因僧問語默涉離微如何通不犯穴曰常憶江
0769c29: 南三月裏鷓鴣啼處百花香天童覺曰露裸裸圓陀
0769c30: 陀直是無稜縫且道風穴無稜縫何似雪竇無稜縫
0770a01: 還會麼和光惹事刮篤成家。師曰說甚麼無稜縫直
0770a02: 得七花八裂塞壑填溝帶累多少人流蕩忘返有人
0770a03: 問皋亭但對他道西天斬頭截臂我者裏自領出去。
0770a04: 曹山因僧問如何是法身主山曰謂秦無人曰者箇
0770a05: 莫便是否山曰斬。師曰入鄉問俗入國問禁者僧拋
0770a06: 家亂走處處去伶俜下乞若不斬卻幾乎認奴作郎
0770a07: 還識曹山麼四臣不昧苔封殿禁苑春深總未知。
0770a08: 郢州芭蕉慧清禪師上堂拈拄杖示眾曰你有拄杖
0770a09: 子我與你拄杖子你無拄杖子我奪卻你拄杖子靠
0770a10: 拄杖下座。師曰可惜眾中無人何不奪來拗折免得
0770a11: 古今人盡向節目更生節目不見道殺人之父人亦
0770a12: 殺其父吾將以為教父。
0770a13: 藥山久不陞座院主白曰大眾久思法誨山曰打鐘
0770a14: 著時大眾纔集定便下座歸方丈院主隨後復問曰
0770a15: 和尚許為大眾說法為甚麼一言不措山曰經有經
0770a16: 師律有律師爭怪得老僧。師曰大小藥山龍頭蛇尾
0770a17: 當時何不與他本分草料亦免後世兒孫箇箇被葛
0770a18: 藤椿絆倒雖然如是要識藥山麼有時獨上孤峰頂
0770a19: 月下披雲嘯一聲。
0770a20: 保福展禪師因僧問雪峰平生有何言句得似羚羊
0770a21: 挂角時福曰我不可作雪峰弟子不得雪竇顯曰一
0770a22: 千五百箇布衲保福較些子。師曰說甚較些子直是
0770a23: 未在雪峰生平有何言句得似羚羊挂角時劈脊便
0770a24: 棒何故從來孝子諱爺名。
0770a25: 雪峰在洞山作飯頭淘米次洞問淘沙去米淘米去
0770a26: 沙峰曰沙米一齊去洞曰大眾喫箇甚麼峰遂覆卻
0770a27: 盆洞曰據子因緣合在德山。師曰雪峰貧恨一身多
0770a28: 不知尊貴家風自別當時若解轉位投機又豈同門
0770a29: 外遊人且道洞山不肯雪峰意在什麼處無身有事
0770a30: 超岐路無事無身落始終。
0770b01: 頌古
0770b02: 世尊初生。
0770b03: 躍冶之金自不祥干將鑄就赤眉殃乾坤撥亂稱
0770b04: 元首竊國紛紛有憲章。
0770b05: 世尊拈花。
0770b06: 蛾眉初覺試新粧一種嬌羞沒處藏推向畫樓誇
0770b07: 眾藝偷香端的許潘郎。
0770b08: 世尊陞座文殊白椎。
0770b09: 上來下去總虛張法令何曾會舉揚不是傍人添
0770b10: 註腳幾乎空討一場忙。
0770b11: 德山托缽。
0770b12: 曾向藍田射石虎幾經塞外息狼煙而今潦倒隨
0770b13: 兒戲要中紅心那一邊。
0770b14: 傅大士講經。
0770b15: 聽聽大士何曾解講經晝見日夜見星雪打梅花
0770b16: 玉一庭多少雲山歸未得幾人能不自伶俜。
0770b17: 僧問巖頭古帆未挂時如何頭曰後園驢喫草。
0770b18: 吞吐乾坤老作家一塵不立舊生涯後園荒草憑
0770b19: 驢喫多少王孫怨落花。
0770b20: 新婦騎驢阿家牽。
0770b21: 首山驢兒撥剌剌新婦倒騎怕跌殺汝水東流過
0770b22: 汴城莫教溼卻凌波襪。
0770b23: 一人發真歸元十方虛空悉皆消殞因甚麼天台山
0770b24: 至今嶷然。
0770b25: 摩月干霄勢莫凌春風歲住赤霞城平田庄上憧
0770b26: 憧客推倒方知路不平。
0770b27: 九峰虔因僧問承聞和尚有言諸聖問出秪是傳語
0770b28: 人是否。
0770b29: 虎驟龍驤越大方金聲玉振豈尋常要知尊貴深
0770b30: 深旨臣相當途印不彰。
0770c01: 風穴陞座曰祖師心印狀似鐵牛之機。
0770c02: 風穴倚官挾勢盧陂帶水拖泥致令祖師心印幾
0770c03: 被俗人輕窺鐵牛機鐵牛機朱點窄處太離披。
0770c04: 巖頭因僧問古帆挂後時如何曰小魚吞大魚。
0770c05: 野老相將問卜居太平無象儘容與古帆挂後鄉
0770c06: 關杳惟見小魚吞大魚。
0770c07: 經題字。
0770c08: 以字不成八字不是風捲殘蘆墮秋水隨波泊在
0770c09: 釣魚磯無限魚龍不敢視長的如戟短的如匕驚
0770c10: 得龍王按劍起夜來風雨落滂沱萬象森羅談不
0770c11: 已巳。
0770c12: 
0770c13: 
0770c14: 
0770c15: 
0770c16: 
0770c17: 
0770c18: 
0770c19: 
0770c20: 觀濤奇禪師語錄卷第五
