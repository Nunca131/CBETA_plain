0811c01: 臨濟三十二世香林寺佛古聞禪師塔銘
0811c02: 自古禪林僧寶印法必擇明師而行道不承師蔭蓋
0811c03: 非遇明眼作家豈得傳持不謬所以稱鵝王擇乳素
0811c04: 非鴨類也果能隨處作主必然遇緣即宗所以稱出
0811c05: 群獅子吼震天外也自求法不擇真師而主院欲承
0811c06: 父業則師家以名位籠人而學者以小才錄用弘道
0811c07: 二字僅屬虛名法運於是乎寖衰矣求其慧命果得
0811c08: 真傳而道緣不求自至如我香林佛古禪師者今時
0811c09: 豈易得哉師諱行聞號佛古西潼川張氏子家世好
0811c10: 善母劉孺人尤有令德明萬曆庚戌戍年六月二十二
0811c11: 日午時師示生時有星者留讖云庚戌造化四柱清
0811c12: 五星一木自天成玄峰月印婁江水五葉芬芳第一
0811c13: 人人莫能測其意星者蓋異人也師幼時岐嶷卓犖
0811c14: 出語驚人五歲忽腋下生毒肺腑皆見父母憂駭卜
0811c15: 之謂當離俗乃送入青蓮寺依印宗錫禪師出家七
0811c16: 歲宗攜師謁峨嵋屢見普賢大士放光師問宗大士
0811c17: 已巳過去云何得放光現瑞宗笑而不答於是疑情驟
0811c18: 發常默自參究至崇禎庚午年二十有一抵金陵隨
0811c19: 喜報恩復睹塔光交燦五色盈空驀觸前疑徹明大
0811c20: 事是年遂於金陵古林受具足戒次歷禪林講肆諮
0811c21: 益諸宗匠莫不歎為法中龍象也癸未夏通玄林野
0811c22: 奇和尚出天台寓盛澤師往參見值和尚上堂師便
0811c23: 問出格雄才巧妙尖新不涉言詞請師速道和尚曰
0811c24: 雨霾山色暗師曰恁麼則一真獨露萬緣俱盡和尚
0811c25: 曰如何是你萬緣俱盡處師曰且禮和尚一拜和尚
0811c26: 曰伶俐衲僧一撥便轉師便喝和尚頷之是秋詣通
0811c27: 玄省和尚即命典客屢次入室投機疊呈拈頌多許
0811c28: 可更加以妙密鉗鎚師益傾心領受次年甲申季春
0811c29: 遂承付囑繼遇兵燹之慘師服勤左右須臾不離復
0811c30: 隨和尚住東塔栖真兩剎竭力輔弼不辭勞苦六載
0812a01: 如一日也順治庚寅偶過婁江憩海印諸檀越請住
0812a02: 古唐師因憶幼時有月印婁江之讖遂往駐錫焉櫛
0812a03: 風沐雨辛勤拮据感檀越王氏捨地漸成叢林提持
0812a04: 勿懈學侶雲臻由是宗風日振於東南矣余同年友
0812a05: 其章胡給諫敬信之願為外護門人錄師第一會說
0812a06: 法語付剞劂氏給諫序之謂師言句從不思議中流
0812a07: 出無一語不為人發意葉開心香者蓋師行真實行
0812a08: 說真實法故遠近歸心人無間言云丙申浙西當湖
0812a09: 邑侯朱公及諸紳士創曹溪禪院請師開法師鑑其
0812a10: 誠而應之住三載堂構煥然規制漸備而婁江州牧
0812a11: 白公復迎師歸古唐時遭饑饉締搆維艱我
0812a12: 世祖章皇帝究心宗乘問及林野奇和尚語錄師因齎
0812a13: 入　都門進呈
0812a14: 御覽
0812a15: 上覽畢歎曰本色說法真古人家風也師暫憩隆安寺
0812a16: 聖駕不時臨幸一日方丈山曉晢禪師陪
0812a17: 上至禪室師跏趺禪定不起於座
0812a18: 上注視之歎曰貌古神清遂問曉此僧向住何處曉對
0812a19: 曰太倉州古唐香雲
0812a20: 上曰香雲不如香林好遂　賜今寺額焉未幾而
0812a21: 龍馭上賓師受千佛院之請上堂祝
0812a22: 聖云宴坐隆安七尺床　駕臨一見意何長追思無計
0812a23: 酬恩澤今古惟憑一瓣香既而結制圓寧開戒法興
0812a24: 凡法幢建處皆風行草偃自　王公暨士庶無有不
0812a25: 聞而敬仰見而悅服者也一日忽賦詩一章贈檀越
0812a26: 賈義吾微示厭世之意時丙午年十一月二十一日
0812a27: 也次日同門法曇禪師來訪作家相見各出手眼歡
0812a28: 敘而別至二十三日子時呼侍者更衣端坐而逝世
0812a29: 壽五十有七法臘三十有五行化二十餘載坐南北
0812a30: 道場五處嗣法弟子自石璞超質至智中超沅等共
0812b01: 十六人語錄三卷入藏行世諸弟子輩推質公繼席
0812b02: 香林質公以本寺為師最初弘法之地且久展化機
0812b03: 四眾哀慕因迎龕南歸建窣堵波於寺之東岡其南
0812b04: 北舟車之費皆義吾為之經畫不負師最後贈詩之
0812b05: 意也師為人恬澹質朴立言制行無非本色風規予
0812b06: 與師初邂逅於放生池上後往來日久契誼最深今
0812b07: 予忝得記於弘覺老人與師稱法門雁行心期方
0812b08: 遠而喪我良朋不得不愾焉永歎也其受業弟子德
0812b09: 涵尚公述師行業頗詳請予撰塔上之銘予素敬師
0812b10: 得法行道頭尾俱正堪為末法之砥柱苦海之津梁
0812b11: 者因為誌其大略而銘之曰。
0812b12: 臨濟一宗法道全備上接曹溪軼群良驥楊岐龍驤
0812b13: 虎丘虎視奕葉燈傳人傑世瑞天童出興獅象攸萃
0812b14: 法印授受如水傳器卓哉林野尤推出類證道固難
0812b15: 養德匪易師善繼之造詣淵邃用志冥深抒懷朗粹
0812b16: 一睹塔光洞徹奧閟栗棘蓬中揚鑣頓轡倒捋虎鬚
0812b17: 爪牙銛利殫力股肱靡事弗治滹沱衣拂鄭重舉畀
0812b18: 蓄養深厚超凡聖位五坐道場緣不思議自南而北
0812b19: 教澤廣被禪定跏趺
0812b20: 聖駕忽至淵默雷聲西來祖意不起於座
0812b21: 帝心嘉異貌古神清稱歎高致惟茲古唐其弘法地寺
0812b22: 額香林
0812b23: 金口親賜克家繼席闡第一義肯堂肯構典型弗墜結
0812b24: 集法言善述師事流通終古樹大法幟師志惟誠師
0812b25: 行無偽千秋法脈賴有良嗣東海西川大圓鏡智生
0812b26: 死去來三昧遊戲月印婁江式符讖記巍峨窣堵幻
0812b27: 身是寄我作銘詞十紀一二百千萬偈元無半字。
0812b28: 康熙八年歲次己巳酉仲秋望日
0812b29: 光祿大夫禮部尚書加一級前兵刑二部尚書都察
0812b30: 院兩掌院事左都御史乙未甲辰充
0812c01: 殿試讀卷官戶刑二部左右侍郎翰林院提督四譯館
0812c02: 太常寺少卿吏禮兵科都右給事中甲戌進士出身
0812c03: 淮南法弟龔鼎孳頓首拜撰
