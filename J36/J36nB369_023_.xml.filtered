1006b01: 蔗菴範禪師語錄卷二十三
1006b02: 侍者行恂錄
1006b03: 禪人請自贊下
1006b04: 形質未生聖凡誰號爆裂龜文吉凶斯兆臣奉君以
1006b05: 忠子順父為孝聲聲歎人事之非切切閑師資之道
1006b06: 如天之高如日之照曾知此箇法門雖列祖傳持諸
1006b07: 佛說到亦乃紹洞山二十九世雲門淨範為則之秘
1006b08: 要也
1006b09: 空裏摘狂花水中捉漚泡絕非虛妄生涯實是本分
1006b10: 艸料金剛劍倒捏橫揮銕圍山摧嵬落峭量體裁衣
1006b11: 相頭賣帽面貌易描真假難肖若耶溪上秋風高轉
1006b12: 使行人悚毛竅
1006b13: 庸常僧倔強漢蹈輕冰臨大戰珠能照乘悉把撒開
1006b14: 路可通霄盡將塞斷歸仁之士望影而休負笈之徒
1006b15: 聞風而倦縱使巧其機神其算敞其筵豐其宴也只
1006b16: 得一半
1006b17: 有知識說禪圓活有宗師行道靈變獨此沒智村夫
1006b18: 萬牛拖拽不轉及時而辦竹竿撈水底月痕稱意所
1006b19: 需紙撚取石中火焰至勞無功至神莫斷後朝相見
1006b20: 閻王毫髮難逃業案
1006b21: 受愚庵師囑踞雲門祖庭烏藤趁顛狗白拂趕蒼蠅
1006b22: 毒害傷人非是不知知而故犯慈悲育物非是不曉
1006b23: 曉而勿能先賢凋謝後俊無憑若以此作規式唯多
1006b24: 錯謬不以此為準的轉不相應坐看南北競頭爭
1006b25: 不自勵倩人輔勉作住持於事無補心心欲與後昆
1006b26: 為型步步欲與前哲繼武迺知滄海浩瀚匪資涓滴
1006b27: 增波曾謂泰山嶙峋不待一塵崇土願如是弘深言
1006b28: 如是莽鹵或面壁任冰霜或住山冒風雨堪為道中
1006b29: 盟法中主
1006b30: 軀止六尺想逐千途願空憍慢壘而振禮為憮願高
1006c01: 揖讓門而弘道遠孚願執龜毛繩制追風鐵馬願張
1006c02: 兔絲網捉泛海玉鳧但恐老將至鬢將皤力斯匱行
1006c03: 斯蕪堪埋泉石蚤為計何掇鄙庸上畫圖
1006c04: 扭脫達磨鼻孔踏開古佛頂門紅紫紛紜隨眼而過
1006c05: 是非錯綜肆口而言未跨船舷底斷其性命已巳陞堂
1006c06: 奧底截其腳跟或謂仇敵或謂至恩塵世茫茫皆罔
1006c07: 測從頭分析在兒孫
1006c08: 謂我是渠遭他惑亂謂渠是我還是欺謾即我即渠
1006c09: 口中說食終不飽非渠非我身上穿衣方免寒四邊
1006c10: 門路皆關殺一箇閒名何處安有處安風靜鷺眠春
1006c11: 水嶼夜深月照玉欄干
1006c12: 儗鳳無翅比龍無鱗求今不求古宜假不宜真不與
1006c13: 三賢同軌不與十地為鄰腳根未牢時被仲尼喪家
1006c14: 之誚脊梁靠穩處緘魯祖面壁之脣夕以自惕日以
1006c15: 自珍我昔險成擔版漢勸君莫作守株人
1006c16: 蚩蚩如眠蠶閒閒如立鷺懶示趙州無不作雲門顧
1006c17: 千人萬人說不到處說一句天清地寧千人萬人行
1006c18: 不來時行一端神驚鬼仆所以聽於愛憎之途而考
1006c19: 其正意如怨如訴如泣如慕
1006c20: 揣行乏普賢之至純垂慈微觀音之懇惻安上無坦
1006c21: 坦卑容惠下少顒顒悅色素所愛育者臨事則高蜚
1006c22: 未受陶鎔者隨緣而湊集善莫稱揚惡不歎惜蓋謂
1006c23: 從曠大劫來點牛油燭燒狗糞香修好供養如斯狹
1006c24: 路相逢應以冤報冤直報直此段深情惟自知豈是
1006c25: 丹青畫得出
1006c26: 至道昭於目前靈符懸於肘後不彰萬古徽猷惟弄
1006c27: 半片瓦缶人憂慧命有層臺累卵之危自視法門有
1006c28: 煉石補天之手咦心量細於芥子緣位輕於弊帚敢
1006c29: 開如許大口非酌癡泉定飲狂酒
1006c30: 山崔巍水清淺視青霄瞠白眼不會禪擔片版即是
1007a01: 渠休更辨擬追思千里遠毅禪人應自勉謀事忠發
1007a02: 言簡心莫欺行莫舛神出沒妙舒卷要久長當含緩
1007a03: 遇蔗菴討甚碗形相忘道斯顯洞上宗此蕃衍
1007a04: 撫人不苟而恩孰可銜立身無私而事多脫紐和合
1007a05: 則水乳之盟乖違則嫌謗之首蓋滔滔世波惟誙誙
1007a06: 自守恐如此差異匪才欲望其道之大德之行物之
1007a07: 親位之久雖為勞神辦志終是虛文掣肘
1007a08: 時常喝散流雲跡夜深喚出扶桑日花落嵒前鳥不
1007a09: 銜勞倦則眠饑即食唯要識範為則麼法中罪魁世
1007a10: 上惡賊
1007a11: 堂堂幻軀明明夢宅結習紛綸津心荒逸深衷久佇
1007a12: 可疏萬派壅河時軌難齊強逐四衢長陌是欲秉智
1007a13: 炬破暗室櫂慧舟拯淪溺信之若人妄想無益
1007a14: 無玉立珠輝之行尟文經武緯之才師吼謬推於法
1007a15: 席驚時徒擊於狂雷觀機逗教潑水撒灰箇箇怨入
1007a16: 骨矣人人語歎奇哉因長想拽孤笻穿草屨春風秋
1007a17: 月南嶽天台
1007a18: 芻狗司夜木雞報曉蚯蚓唱歌蝦蟆談道何者頑皮
1007a19: 虛遊世表有佛無佛不許人住即心非心莫與我擾
1007a20: 謂救病調劑無靈謂賑饑說食不飽或問向上全提
1007a21: 酬對於中潦草三片四片白雲一聲兩聲黃鳥
1007a22: 疏雞岫之脈以暢懷決洞水之流以盈壑非無願也
1007a23: 銷近時之媢嫉以協恭振古世之熙皞以和衷非無
1007a24: 心也弘祖道於雍雍大師門於濟濟非無志也育英
1007a25: 才而誘成業斲美材以資股肱非無意也其如風靡
1007a26: 人譎所以心灰意冷故世之諡謚吾曰椎魯朴鈍獃老
1007a27: 癡子為實錄也
1007a28: 形容憔悴志氣灰頹不是缽中少飯亦非灶裏無柴
1007a29: 枉披先佛田衣乏弘濟之功業忝為雲門苗裔成凶
1007a30: 暴之禍胎仰而戴天俛而履地負罪深矣寧不恧然
1007b01: 慚愕然畏之哉
1007b02: 石繖峰爭嵩少之雄大而獅子象王小而蜎蜚蝡動
1007b03: 皆所出也鑑湖水翻曹溪之浪巨而蛟龍黿鼉細而
1007b04: 魚蝦蚌蜆盡從育焉極聖凡而普攝亙古今而不遷
1007b05: 可怪吳下阿蒙心戚戚口喃喃謂祖庭寥落法道仆
1007b06: 顛無力揮戈回白日長思春水伴鷗眠
1007b07: 法中僭稱法王人中妄號人傑閒少忙多緣寡謀拙
1007b08: 傷時嗔毒縱行迷俗麤言橫說然則與世不殊類庸
1007b09: 無別何故聞見驚異畏之如蝎
1007b10: 指爪剺破虛空腳尖趯翻大地逃蹤匿影無能降禍
1007b11: 生災罔喻針枯骨作龍吟吹布毛為法施三世如來
1007b12: 授職提缾歷代祖師分司埽廁獨許侍者參得禪日
1007b13: 與麤拳長罵詈
1007b14: 是真是假非威非慈未知往行前言而欲砥澆息諍
1007b15: 不識典章制度嘗思救獘匡時或席天幕地搓繩縛
1007b16: 野鬼或逞歡適性嚼飯餧嬰兒以此行止焉得法侶
1007b17: 明賢傾服膺之禮豕心獸面洗矯抗之姿所以聞而
1007b18: 多惑見者生疑
1007b19: 氣等惡神骨非彥聖視職以耳匪納忠言聽司以目
1007b20: 不遠諂佞觀其語默皆為顛狂失心揆其本跡俱乃
1007b21: 驚怖殞命既自墮落深坑誘人墜入險阱噫禪德至
1007b22: 孝頗軼群何復隨流事梟獍
1007b23: 托跡幻場實隙駒難駐蹈時應物同繫鳥暫留三令
1007b24: 五申濫廁雲門之化統一呼百諾孰窺悟本之家猷
1007b25: 秪可喫飽飯上高樓倦來欲睡摸箇枕頭若問向上
1007b26: 的事休休休
1007b27: 憑累茫茫過時默默事上無畏敬之條撫下少楷訓
1007b28: 之則誓危墊而力援笑蜉蝣以聳翼竊服濫吹盜名
1007b29: 背實其猶沿山野梨編籬枸橘縱爾取之嗜之敢保
1007b30: 一場酸澀
1007c01: 教海未游禪河妄櫂外德不圓內行匪峭取之于心
1007c02: 千牢萬穩即之於事七顛八倒忘恩忘義不悌不孝
1007c03: 曹洞生此杜蠻雲門有是惡少自將罪款供呈免得
1007c04: 閻羅考校
1007c05: 祖道不憂脣牙似鐵終日偷安謂為人切逼石虎過
1007c06: 虹橋策木馬追電轍六塵交輥猶言提向上之綱八
1007c07: 苦循環強辨是隨緣之訣獅子吼野干鳴有所談無
1007c08: 畏說歇歇曾知巧未能勝拙
1007c09: 胸襟愈冷話柄轉長難於語默聽於閒忙非絕塵之
1007c10: 駿逸徒蹩躠於康莊等其橫豎和泥合水極其小大
1007c11: 刓圓為方是所以時慚而刻愧者於法自在我為法
1007c12: 王
1007c13: 無牙老虎洩香陳麝見面則怡聞名若怕既忘饑餒
1007c14: 寧舍晝夜恬惔守中平等御下事涉玲瓏語絕縫罅
1007c15: 臨功不宰遇過惟赦喫浙江米還廬陵價眼前受冤
1007c16: 日後痛罵我是無嗔汝莫生訝
1007c17: 至性不存侮嫚作俑壞先佛化門伐空王古塚證臨
1007c18: 濟是忤逆班頭揭洞山為少林傲種毀不為忡贊不
1007c19: 為寵者等漢應埋於千丈深坑其必待以自盡何復
1007c20: 染貌圖形許伊在萬物熙然之世攪得山搖地動
1007c21: 漏瓢取水潑野火蘸唾粘塵築墻堵長年疏散沒遮
1007c22: 攔只說家風跨前古阿呵呵甘草甜黃連苦怨兮慕
1007c23: 兮兩俱忘白雲影裏青山朵
1007c24: 開大口喫死飯耕空言何利益濟世匪才守土非職
1007c25: 總忘法道替隆不管祖庭得失謝遙羨於熊蹯受餘
1007c26: 訕于雞肋若將撐無底船迎萬人敵汝應當自展神
1007c27: 通莫被者癡獃所惑
1007c28: 渠即是我繩上添蛇我不是渠波外求水從古天覆
1007c29: 地擎如今晝行夜止一朝聒譟踏殺木羊兒六戶悄
1007c30: 然放出紙鷂子孰辨端倪誰定的旨且喚作蔗菴禿
1008a01: 丁人面桃花略相似
1008a02: 幼知向方長無成業心違重愛虛擲寸陰足蹈空門
1008a03: 累增永劫維世道無一簣之功為己躬贏半頭之雪
1008a04: 晴適閒鷗春翻夢蝶信若不行莫如弗說
1008a05: 瞥喜瞥嗔炎天飛雹或語或默寒谷奔雷笑釋迦是
1008a06: 已巳灰之木謂彌勒乃未燒之坏咄你有甚長處漁唱
1008a07: 蘆灣秋雁來
1008a08: 妙境在眼非見佳音屬耳無聞每從北山下雨長向
1008a09: 南山起雲搜盡碓坊獘病埽除玉笥功勳三尺遊絲
1008a10: 強石女織成蜀錦一枝蒿矢遣土兵射退秦軍總道
1008a11: 伎倆止此其如勝負難分便恁麼去驢叢驢隊馬愛
1008a12: 馬群
1008a13: 此漢本無根基焉可形容比賽既落夢幻戲場妍醜
1008a14: 摶搏量何礙行藏淡漠儼同燕子低飛膽氣粗豪不異
1008a15: 屠兒魁獪莫教理白分清自見時和道泰懷中若更
1008a16: 有疑問取東村王大
1008a17: 譬石非堅喻綿非軟比水非清例火非煖捨此四條
1008a18: 活路若道如何舒卷千般委曲周旋猶謂賢愚不辨
1008a19: 德大則怡福微斯赧所以長合掌低頭細把髭鬚來
1008a20: 撚
1008a21: 說頭忘尾指西遺東閉門救火穴土出空尊貴位中
1008a22: 不肯住腳鬧市叢裏懶與曲躬一箇泥丸要打盡蜚
1008a23: 天俊鳥半邊破網欲兜盡過樹猛風喚犬吠驢鳴桃
1008a24: 紅柳綠總是佛法大意恐如此杜撰行事不惟勞而
1008a25: 無益深歎迂人敗乃公
1008a26: 六道郵吏三界傭民未完宿債莫問艱辛撐祖父門
1008a27: 庭少止沸殄魔之威德為人天眼目無大權化物之
1008a28: 慈仁欲描我拙傳我真則增汝累塞如津後來懸挂
1008a29: 重思想撦碎燒灰任爾侁
1008a30: 生松陵不識吳地鄉談住雲門不諳越山風景死貓
1008b01: 兒當街賣破草鞋頭上頂有時鬚長髮短不異摸魚
1008b02: 李四翁有時辣手麤拳宛同剝狗張三省欲思道之
1008b03: 維時德之伏懭眾之森嚴禮之齊整待到驢年寐語
1008b04: 未醒
1008b05: 笠澤湖一吸吸乾玉笥山一踏踏倒為憐無地可埋
1008b06: 藏特來資聖尋煩惱貶虛空不大褒微塵不小接絕
1008b07: 群之駿恆把面皮翻轉見沒尾之狐惟將牙齒緊咬
1008b08: 摘瑕多懷惠少錯思量欠老到有充饑渴望纖毫傾
1008b09: 出明珠一栲栳
1008b10: 心麤類田舍翁氣浮同市井客死句活句罔辨根元
1008b11: 全提半提焉知準則四海禪流不謬參尋腳未跨門
1008b12: 咸遭誑惑道真不真是即非即舉世無人識得渠少
1008b13: 室老胡空覷壁
1008b14: 山靜春和白晝長綠陰獨坐細思量石頭路上風猶
1008b15: 古祖父園中艸欲荒利己勤心非勇銳為人氣力少
1008b16: 強梁化門雖啟慚甘露家法嚴明可不妨
1008b17: 拙于機籌隘于見量無解黏去縛之功能有喪本失
1008b18: 真之狂妄娓娓誘其後昆紛紛獎其宗尚分明是諸
1008b19: 方讎人如何為一代郢匠相逢狹路不相饒惡名萬
1008b20: 古垂霄壤
1008b21: 青山層層白雲片片地厚天高晝明夜暗有形有相
1008b22: 一筆可描無影無蹤千眼難見若還格外丈夫決不
1008b23: 看他觜面驍果敗秦元首隆漢
1008b24: 開眼見明閉眼見暗公案千差吾道一貫若恁麼解
1008b25: 會深窖埋人不恁麼商量晴沙落雁恁麼不恁麼二
1008b26: 邊俱截斷平懷亦剷除且如何批判玉鷺低翔夜月
1008b27: 高金烏飛入上林苑
1008b28: 棄實求名離形索影思慮未周恥辱已巳等住持缺三
1008b29: 種力千聖莫能扶操道存一點私萬夫推不醒何似
1008b30: 幻住浮蹤朱涇泛艇相呼相諾日悠悠我肯只嫌你
1008c01: 不肯
1008c02: 無親無疏不嗔不喜變化俄生惡毒無比情識路禁
1008c03: 止不通聰明資刮削到底悟佛知見總謂假名荷負
1008c04: 宗乘皆為剩語苟以為傳曹溪藥嶠之命燈而號雲
1008c05: 門治化之孫子恐其非也乃為起禍生災十字街頭
1008c06: 白晝攫金之活賊庶不謬矣
1008c07: 賤比珍奇貴踰土塊與人斷盡命根自未洞明心地
1008c08: 如來無禪祖師無意月西俱西日麗則麗隨病受藥
1008c09: 之權循器定空之喻試問英賢會也不會要期妙翅
1008c10: 搏風切莫瞎驢趁隊
1008c11: 有賣油老子之骯髒無射虎將軍之銛鋒都謂作唱
1008c12: 道知識孰料是亂世元兇路逢王彥博決不肯相容
1008c13: 要問西來旨訣燒香作禮至恭笑殺嵩山缺齒翁
1008c14: 絕町畦離背面聽不聞覷不見心怨則推瞿曇入火
1008c15: 坑情怡則扶胡猻上金殿論罰無鄭聲之淫據賞有
1008c16: 周雅之亂明眼高流如何定案呵呵吾無諂曲此道
1008c17: 一貫
1008c18: 媚夤緣一味蕭條提正令十分雄壯籌室充繁人所
1008c19: 欣門庭巧設我多讓既總不相當別有何醞釀懶施
1008c20: 臨濟喝慵捏德山棒愛搖木鐸紫陌風塵喜放輕舠
1008c21: 白蘋煙浪寥寥莫謂無知音華亭尊宿普化和尚
1008c22: 紛拏同野馬奮躑類猿狙未識胡達磨之道罔讀孔
1008c23: 仲尼之書力不費而毀六群墻塹口不言而換七眾
1008c24: 門閭惟難測者眉毛翦翦最易明者心境如如一片
1008c25: 閒情無處著高山來釣放生魚
1008c26: 衡石定輕重古鏡分妍醜一法若參差萬物失綱紐
1008c27: 惟此生白強長年顛倒走碾須彌為微塵喚驢腳作
1008c28: 佛手縱使虛空消殞時無底合盤傳不朽聖莫能識
1008c29: 汝曾知否咄
1008c30: 通身是眼見猶難通身是口讚不及丹青絕不假思
1009a01: 惟闊狹短長齊畫出逞公子風流費老婆脣舌銕枷
1009a02: 纔脫秀州糞器重擔越國真與不真識與不識看鷺
1009a03: 水邊飛得來花底立
1009a04: 綿綿纏纏鄙鄙嗇嗇玩弄三毒蛇窩藏六門賊欲動
1009a05: 欲靜似雷奔或散或聚如電掣帶累祖父狼藉本分
1009a06: 家私殃害兒孫攪亂現成途轍有問者漢實情未到
1009a07: 中年齒缺大嚼虛空嘔出些炎天飛作千嵒雪
1009a08: 鬥並木雞鳴非金鳳縛鬼芒繩出蛆糟甕不能機外
1009a09: 轉機惟向夢中說夢丹桂從雲門而飄馥浮譽空馳
1009a10: 白手撐石繖以垂陰虛名幻動未曾正眼視人敢望
1009a11: 佳肴進貢負糞蜣蜋無厭情怒罵家風壞曹洞
1009a12: 砂鍋煮飯木杓舀泉饑餐渴飲兀坐橫眠深山有如
1009a13: 是寬舒鑽頭無縫罅鬧籃有如是逼窄插足甚蹁躚
1009a14: 不是自己巳顛倒亦非別人抽牽浪蕩野牛償宿債落
1009a15: 花風雨總相便
1009a16: 尋油沙裏聽水爐中硃砂畫月度尺量空方且爭步
1009a17: 趨於奇詭堅好惡於異同心則洞明無方恢廓家業
1009a18: 義雖激切弗能延攬英雄眼突穴頭髼鬆可溫可厲
1009a19: 作啞作聾拍檀板歌雪曲日出西方夜落東
1009a20: 向上事二聽絕聞格外機五眼莫睹參遍世間知識
1009a21: 靡不指東話西多見天下英靈盡是釘樁椿搖櫓因此
1009a22: 于秀州路怨氣直沖在石繖峰惡聲亂吐出師門嫚
1009a23: 罵師踞祖室反蔑祖秪望山水裏稱其豪雄漁樵中
1009a24: 肆其威武誰想不義丹青將面貌短長畫出無處藏
1009a25: 無處躲
1009a26: 說行不行欲止不止無一法與人唯杜蠻作主雲門
1009a27: 乾矢橛畢竟非伊晴沙白鷺鷥完全是你鞭鐵牛耕
1009a28: 空劫田園牽石虎入長安鬧市心兮日勞功兮日弛
1009a29: 開眼明明落陷阬千手大悲扶不起
1009a30: 鳥窠吹布毛可斷會通妄想龍潭度紙燭即燒德嶠
1009b01: 葛藤何爾笨漢一無可憑既荒出世之道竟無涉俗
1009b02: 之能利路多方畏而縮手豪門大敞懶以鞠躬逢蠢
1009b03: 蠢迷生顏溫冬旭見稜稜英士氣肅寒冰致怨如食
1009b04: 中砒鴆貽譏猶席上臭蠅匪求愛不須憎但將埋向
1009b05: 糞埽堆裏到虛空銷殞時緩緩放他出來隨類赴機
1009b06: 喫些餿酸冷熱竊敢當仁不讓始謂相應
1009b07: 參數員知識曾經九上三登飽廿載風霜知得眼橫
1009b08: 鼻直絕無飾己巳體裁非有為人奇術熾無明焰處處
1009b09: 相炎入生死流塵塵混跡冒如是虛名負如是實累
1009b10: 己巳我心痗而悔恨靡及何有志之士自遠而至忘年
1009b11: 而依種種認之為模作則
1009b12: 六度非嚴四緣式準未餓而餐不宵而寢時張馬觜
1009b13: 或咨向上旨訣惟道罷休日驢脣有問格外風規
1009b14: 總言不審隘於含容恣於剛很活突眼珠掀昂鼻枕
1009b15: 千般醜陋已巳生成何必塗脂重抹粉
1009b16: 短髮垂垂癡腸縷縷獨立乾坤不求伴侶弘道則忽
1009b17: 慢不勤操志則冥頑無比妄欲徵曹溪文獻而發米
1009b18: 顛之狂竊思大雲門譜燈而直明教之矢取悅非鸞
1009b19: 鳳和鳴所適唯虎狼行履疾毀愈多咒罵不死閒名
1009b20: 已巳著乎北燕南越賢禪猶不知而更問其底裏此是
1009b21: 曹洞家裏罪人愚菴室中敗子
1009b22: 惡不足稽美無可譒惟喫惟屙隨坐隨臥遠呈蓋世
1009b23: 奇珍喝作陳年滯貨喚木童吹雲外之簫要石女拽
1009b24: 磎邊之磨問西來意咄咄書空遇脫腔歌欣欣唱和
1009b25: 祖父有廣博門風不能徹底施為偏愛踏月尋秋驚
1009b26: 起東村王大所以比較推窮天上天下最沒傝者
1009b27: 是你第一箇
1009b28: 形為業繫起滅同漚南柯蟻穴入夢來遊前醜後妍
1009b29: 鏡鏡相照者邊那畔法法全周放之山嵒春和而藹
1009b30: 置之最祉秋晚而愁尊貴不處顛倒隨流活計赤貧
1009c01: 無滲漏真為芙蓉大祖二十二葉之孫子亦乃敗雲
1009c02: 門祖胄之魁頭
1009c03: 路窮海角跡遍天涯自知無道可悟即便退步還家
1009c04: 盟心一泓秋水愜意萬樹晴霞謂非法苑祥麟斯言
1009c05: 不謬謂是雲門種草此說無差擬欲居正位顯宗猷
1009c06: 超時調口巴巴欸單絲難繡錦兩鬢糝霜花
1009c07: 盛氣革囊受辛搗臼大旱空雷瑤筵瓦缶好處不見
1009c08: 褒揚惡物惟聞詈敺平地趁狗跳墻懸崖逼人撒手
1009c09: 意悠悠若出谷之雲心落落如斷絲之藕已巳經萬怨
1009c10: 千憎說甚提衡四生九有此是你自取之禍而不必
1009c11: 滌瑕洗垢
1009c12: 髮有點雪之斑面帶寒霞之色為雲門嫡胤無化行
1009c13: 天下之道稱愚菴真子缺春到人間之德將扶持法
1009c14: 運而氣或自雄欲振祖綱而志與誰匹實愧虛名已巳
1009c15: 浪傳奚辭再語為憑軾一任諝子持歸和霧懸空堆
1009c16: 塵挂壁有問渠是阿誰秪消道箇不識語浪諝知客請
1009c17: 雲門翼贊三春曹山親依兩夏好語不見褒揚惡棒
1009c18: 無因亂打直鉤終不釣蝦蟆義斷情忘真亦假碧公
1009c19: 既自有英聲抑以超逸絕塵何復將陋形濃抹淡寫
1009c20: 別有高標繼祖翁此心非我能知也碧空曙監寺請
1009c21: 眼裏有碧天之空曠聖階凡級誰分腳下無紅線之
1009c22: 繫留吳地越山莫問調御龍象其道德全虧勞事巾
1009c23: 瓶而寒暑不慍將北斗換南辰嚴冷顏為慈訓固宜
1009c24: 竺土大仙心密付聯芳待神駿竺仙宸侍者請
1009c25: 著著為人不愜人意步步退已巳靡益己巳躬有長處者
1009c26: 激以雷電忘恩義者穆以春風般般顛倒種種朦朧
1009c27: 陵滅愚菴家猷話已巳行遍天下重將渠淡妝濃抹豈
1009c28: 再想門庭熱鬧風從虎雲從龍靡已巳禪人請
1009c29: 楚山頭越山尾壞衲破瓢衝寒暑同住已巳多時不
1009c30: 容吐一語思歸畫此陋形切莫當陽挂起恐被傍觀
1010a01: 詬罵連你也在裏許湖廣當陽楚容一禪人請
1010a02: 非金馬神蹄向諸方傲倪衝突無玉堂俊骨與列祖
1010a03: 奪席抗衡傳洞上燈不恢張石頭基業衍雲門派恆
1010a04: 藐忽古佛宗猷負須彌莫嫌重肩蠅翼匪為輕撥虛
1010a05: 空尋針縫罅將黑豆換人眼睛般般悖理種種違情
1010a06: 祖父家私俱喪盡敢稱弘道利群生配入祖幀
1010a07: 身不能青雲矯矯口不能白雪霏霏勞寸心夙夜不
1010a08: 寐懷先哲與道自違既已巳隨群而逐隊敢言今是而
1010a09: 昨非布毛吹起成何事流落人間遍地飛雪峨侍者請
1010a10: 性直謂剛很情和嫌柔軟好惡既由人是非不須辨
1010a11: 無鹽無醬我惟薄福住雲門任怨任勞汝亦悔氣來
1010a12: 合伴已巳欣青松亭亭白雲冉冉山高曰岊絕囂而絕
1010a13: 塵草舍為菴自居亦自勉庶幾云清不加澂濁不能
1010a14: 染岊菴副寺侍側
1010a15: 高兮不扳低兮匪即祖意教意有口說不來好言惡
1010a16: 言有耳聽不入技淺涉而愧心擔重負而慚德白雲
1010a17: 堆裏廬問懶殘黃菊籬邊句吟彭澤蓮禪檢點自生
1010a18: 平定應笑我無出息蓮生俱禪人請
1010a19: 要說禪禪不曾參欲行道道不曾悟屬耳猒是非之
1010a20: 聲舉足亂聖賢之步猜疑者謗詈橫生深信者雅愛
1010a21: 相顧被人逼到五山生平醜拙俱露因道誼藹然者
1010a22: 穆穆來峰致我頻過坐談其故實意全機向上酬一
1010a23: 笻天外無回互聖機侍者請
1010a24: 癡頑署號遲笨成名從曹山而至五山腳跟不穩欲
1010a25: 省事而轉多事懊惱徒增琅玕下等人不來舉步過
1010a26: 環碧坐談喫茗長嘯一聲遂喚曰瓚林瓚林善自保
1010a27: 護不待三十年後此話大行瓚林侍者請
1010a28: 氣硬心高眼深鼻大道德總荒蕪言行豈相顧問家
1010a29: 常緩急半合半開論時事安危不隱不露我爾皆苦
1010a30: 辛好惡免告訴既同業報自難逃要咬陳薑呷酸酢
1010b01: 不露印副寺請
1010b02: 髮稠霜莖形同孤鶩操道茫茫隨時碌碌資聖雲門
1010b03: 八九載虛擔為法之名福城天華六七年實負代庖
1010b04: 之恧恩多者盡作冤讎情忘者皆成骨肉遙羨懶殘
1010b05: 煨芋香徘徊月下清吟獨者般愚鈍漢合向白雲深
1010b06: 處埋如何謬傳洞上之宗而竊位五山妄稱尊宿存於
1010b07: 東塔
1010b08: 栽田博飯曹山平陸電室蜃樓幻居夢宿陵滅面壁
1010b09: 宗風倒置愚菴機軸我在雲門萬事艱汝現大悲千
1010b10: 手目頭也正尾也正何須格外覓知音恩于斯怨于
1010b11: 斯伊蘭秀同芬馥莫問心燈是幾多花前一笑堪
1010b12: 相續
1010b13: 矢直為懷太虛比量以之事師求友必敬必誠以之
1010b14: 律己巳誨徒不欺不誑師則深信無疑友則憎嫌匪諒
1010b15: 思法門振綱肅紀有志無能痛倫理反古異常識時
1010b16: 都讓酒顛發于曹山氣分絕于龍象因茲鷺浦趁晴
1010b17: 鷗灘放浪坐聽流言過耳邊醜陋端嚴皆幻妄
1010b18: 松陵棄親苕溪薙染煙水浪遊光陰荏苒悟本燈傳
1010b19: 愚菴緒纘法會數陳名實一款賣狗懸羊虛空釘扁
1010b20: 跂古德慚媲今道赧定力輕微業風旋轉舌上苔生
1010b21: 鬢邊霜糝簡點平生彌天過犯
1010b22: 年未半百髮白齒搖身似野鷗心灰意冷是廬陵後
1010b23: 裔不能大廬陵之門戶為愚菴先鋒無力奠愚菴之
1010b24: 彝鼎羅張旂猷擬勗下秋猶以短綆而汲深井簡點
1010b25: 生平惟多慚耿密意明明在汝邊宜自愛宜自警
1010b26: 天有時而寧地有時而息此漢何茫茫論年無定跡
1010b27: 謂欲陶聖鑄凡不願得寸為尺生平志趣惟任直鉤
1010b28: 幻影隨身忽南轉北智明禪者以我歷盡艱辛將辦
1010b29: 己巳躬倩人繪斯陋質真與不真總挂東壁有問題言
1010b30: 在幾時正是戊申元旦日
1010c01: 說有機軸行無準繩燕默時不入那伽大定揮霍處
1010c02: 非圖熱鬧門庭逼五障人疾得成佛勒千里驥未許
1010c03: 奔騰一般淡漠別開時路三間茆屋堪大祖燈其不
1010c04: 欺心故無罪過以質直性致有嫌憎扶何法運扯甚
1010c05: 葛藤數峰明月夜當午輸與山僧總不能
1010c06: 滿面愁半頭雪謂行道徒苦辛欲為人空嘔血天不
1010c07: 高地不厚誑惑後賢風可繫海可乾平欺先哲非怨
1010c08: 逢五濁惡世而歎正法陵遲秪惱不義之丹青將醜
1010c09: 陋形容畫出而與天下英彥爭衡使我無由分說
1010c10: 山斯明水斯瀏松可盟石可友欲隱遯少羚羊挂角
1010c11: 之緣謂利生無老虎攫人之手雖云有語向誰傾只
1010c12: 好攢眉而低首西泠路甚寂寥新豐吟孰勤口痛哭
1010c13: 法門種種情谷鳴親近還知否
1010c14: 東馳西逐月移雲駛撫訓徒子而徒子視為寇讎周
1010c15: 旋同儔而同儔恨入骨髓有時縮在三家村裏指摘
1010c16: 紛紜有時放在十字街頭猜疑並起至親骨肉尚如
1010c17: 此陌路人那有好顏待你月儔禪人請
1010c18: 出言不善委曲開口撞倒泰山煩惱路邊裁三毒荊
1010c19: 棘無明場上放一味癡頑若將打殺了狗也不要喫
1010c20: 說甚人天罔測佛祖難攀三山禪人請
1010c21: 心已巳灰寒形漸衰老夜嫌睡遲朝怕起早鬥劣不鬥
1010c22: 勝傲殺古人貪懶復貪閒豈知祖道千斤擔子閣誰
1010c23: 肩堂前日見生青草古堂禪人請
1010c24: 饑怨飯遲臥嫌夜迫虛妄之媒散亂之賊居靜室春
1010c25: 去秋來住叢林有名無實或者道如行空之月處處
1010c26: 分輝輥盤之珠塵塵絕跡也是念佛一聲漱口三日
1010c27: 日輝禪人請
