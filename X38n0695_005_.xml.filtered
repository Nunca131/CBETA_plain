0731c01: 
0731c02: 
0731c03: 佛說梵網經菩薩心地品下略疏卷五
0731c04: 
0731c05: 姚秦三藏法師　鳩摩羅什　譯
0731c06: 廣州寶象林沙門　弘贊　述
0731c07: ○第十六為利倒說戒。
0731c08: 無利養而倒說經文。不私遺而隱沒義理。非訓授
0731c09: 之方。失師範之道。為利惜法。實乖弘化之行願。
0731c10: 若佛子。應好心先學大乘威儀經律。廣開解義味。
0731c11: 好心者。非為利養之惡念。本發自利利他之大心。
0731c12: 然欲利他。首應自利。故須先學。威儀經律。正是大
0731c13: 士修進之要道。化他之軌轍。由學經律。故得內正
0731c14: 身心。外具威儀。所謂持淨戒則梵行具足。堂堂僧
0731c15: 相。眾德威嚴。而令人可畏。動靜合則。顒顒可觀。儀
0731c16: 端表正。則令人可敬。斯為出家之道品。人天之師
0731c17: 範。內懷獅子之德。外現象王之儀。遂感人天讚仰。
0731c18: 龍神欽伏也。開解義味者。開是通達無礙。解是契
0731c19: 悟無疑。由通達契悟經律宗趣義理之深味。然後
0731c20: 利他。方能感益。不然則自誤誤人矣。
0731c21: 見後新學菩薩。有從百里千里來求大乘經律。應如
0731c22: 法為說一切苦行。若燒身燒臂燒指。若不燒身臂指
0731c23: 供養諸佛。非出家菩薩。乃至餓虎狼獅子。一切餓鬼。
0731c24: 悉應捨身肉手足。而供養之。然後一一次第為說正
0732a01: 法。使心開意解。
0732a02: 應如法為說者。一切眾生從無始來。由身口意業。
0732a03: 造十惡五逆之罪。今欲入大乘法門。首當教令懺
0732a04: 悔先罪。然罪既從三業而生。還將三業而懺。故使
0732a05: 燒身臂指。以滅其罪。罪滅則障消。聞法遂得心開
0732a06: 意解。非是佛受斯供。使眾生。生大苦痛。況懺罪心。
0732a07: 不如作罪心猛。若能燒身臂。則罪滅無餘。復由眾
0732a08: 生世世慳貪。生死不能解脫。今令捨身以飼鬼獸。
0732a09: 損己巳利物。正大士之本懷。如摩訶薩埵王子。以身
0732a10: 飼餓虎。至成正覺。故經云。盡大地無針許處。不是
0732a11: 釋迦如來捨身命處。況此五蘊身心。本自空寂。無
0732a12: 我我所。眾生不了。妄執為我。今欲使達蘊空。捨之
0732a13: 如棄弊屣。是故先為說諸苦行。以廓其心。堅其志。
0732a14: 固其願。悟蘊空。離我執。以修初度檀波羅蜜。上供
0732a15: 諸佛。下施群生。成就悲敬二田。則入道有門。後乃
0732a16: 一一次第為說三十心之正法。使心開明。意獲解
0732a17: 悟。則登位證果無難。是為順正理說。不顛倒說也。
0732a18: 今不言在家菩薩者。王臣有國政。士庶必供家。家
0732a19: 國未能免。四大豈能忘。初學凡夫。縱未得性地。無
0732a20: 生慧解。雖不能捨身。而苦行事。不可不知。問。既已巳
0732a21: 捨身。將何為彼說法。答。此中制意。正明身尚可捨。
0732a22: 況希利倒說。亦謂先施食。令生欣樂。後聞說則法
0732a23: 喜充心。如舍利弗。以飯餧餓狗。使饑除心安。然後
0732a24: 為說法要。命終托生婆羅門家。至成阿羅漢果。或
0732b01: 有先許其施。彼聞法已巳。然後捨身。斯乃財法二施。
0732b02: 方稱大士本心。豈為財法。大違菩薩之行願乎。
0732b03: 而菩薩為利養故。應答不答。倒說經律文字。無前無
0732b04: 後。謗三寶說者。犯輕垢罪。
0732b05: 此文分三。一為利養故。祕惜說。有問而不順理正
0732b06: 答。別為左答。二為利養故。倒亂說。擅改經律文義。
0732b07: 前後失序。三為利養故。誹謗說。逆佛本源心地。背
0732b08: 經律義理。乖大乘宗趣。是謗三寶說。前第十重戒。
0732b09: 由謗無三寶。故結重罪。今惟秘惜妄答倒說。故犯
0732b10: 輕垢。感報如僧護經。高座法師。誠可鑒之。
0732b11: ○第十七恃勢乞求戒。
0732b12: 倚勢強索。逼惱他人。無慈孝心。乖知足行。
0732b13: 若佛子。自為飲食錢財利養名譽故。親近國王王子。
0732b14: 大臣百官。恃作形勢。乞索打拍牽挽。橫取錢物。一切
0732b15: 求利。名為惡求多求。教他人求。都無慈心。無孝順心
0732b16: 者。犯輕垢罪。
0732b17: 言自為。顯非為眾。為飲食等。明非為道。為眾雖忘
0732b18: 身。而亦不得恃勢。為道雖忘利。而亦不得邀譽。大
0732b19: 士慈心愍念貧乏。常思惠施他人。等視眾生。如己巳
0732b20: 父母。恒應遜己巳。以修慈孝之道。豈當倚恃王臣豪
0732b21: 勢。非理強求。甚至打拍現威。壓取財物。復加牽拖
0732b22: 挽拽。苦逼橫索。不順正理。如此一切求利。是不善
0732b23: 取。名為惡求。求索無厭。非寡欲知足。名為多求。或
0732b24: 教他人倚勢。而為己巳乞。或教他人恃勢。而自索取。
0732c01: 或假借書敕。或聲傳豪力。一切皆犯。
0732c02: ○第十八無解作師戒。
0732c03: 自無慧解。不達性相。強授他戒。令人盡生戒不沾
0732c04: 身。既無心地之正因。永失成佛之極果。過非小也。
0732c05: 若佛子。應學十二部經。誦戒者。日日六時。持菩薩戒。
0732c06: 解其義理。佛性之性。
0732c07: 夫為師範。先當博學三藏聖教。明了十二部經。熟
0732c08: 誦菩薩戒律。依律行持。解律義理。深契本源中道
0732c09: 佛性之性宗。無令人誤墮聲聞偏空之性。及外道
0732c10: 斷常妄計之性。涅槃經云。佛性者。即第一義空。第
0732c11: 一義空者。名為中道。中道者。名為佛性。佛性者。名
0732c12: 大涅槃也。六時者。謂誦未通利。必須晝三夜三。精
0732c13: 勤熟習。既得通利。當深窮理趣。探賾十二部經之
0732c14: 義味。縱己巳通利。日誦非過。天龍八部聞之。誠為感
0732c15: 益。如窺基法師。日誦戒經。上生經。各一。斯之謂
0732c16: 也。十二部經者。一修多羅此云契經。凡如來所說經中長行之文是也。
0732c17: 二祗夜此云重頌。謂誦上長行之文。三受記佛為三乘弟子授作佛記。四伽
0732c18: 陀此云孤起頌。非誦長行之文。略云偈。五優陀那此云無問自說。謂不待人請。而佛自
0732c19: 說也。六尼陀那此云因緣。七本生說菩薩行因。本所曾為事。八本事說聲
0732c20: 聞弟子前世等事。九方等亦云方廣。眾機普被曰方。四教並談曰等。又正理為方。包富名
0732c21: 廣。謂大乘方等經典。其義廣大。等如空也。十未曾有說三寶等希有功德。十一
0732c22: 譬喻為鈍根者。假譬喻以曉示之。十二論義廣解諸經中之義理也。此十
0732c23: 二部經。三乘同學。大小共持。故律制比丘。解通三
0732c24: 藏。十臘滿足。方許為師。縱不能通經論二藏。而律
0733a01: 藏必須明了。況菩薩藏。文奧理豐。權實兩宗。率難
0733a02: 窮其淵府。如不達權實性相宗趣。為人作授戒師
0733a03: 者。危哉。
0733a04: 而菩薩不解一句一偈。及戒律因緣。詐言能解者。即
0733a05: 為自欺誑。亦欺誑他人。一一不解。一切法不知。而為
0733a06: 他人作師授戒者。犯輕垢罪。
0733a07: 解謂解悟。非為讀文。故不言誦。而言解也。知也。一
0733a08: 句一偈。對上十二部經之多不能解悟。以至最少
0733a09: 之一句一偈。亦不能解會。則以何法。為人作師範
0733a10: 耶。然如來所說一言一字。攝無量義。一句一偈。包
0733a11: 一切法。如阿之一字。海墨書之難窮。故華嚴云。無
0733a12: 量無邊法門海。一言演說盡無餘。疏云。於無字中
0733a13: 一義。攝盡或教或義。或性或心。故云良以一文之
0733a14: 妙。攝義無遺。以一是一切之一故。稱性之一也。又
0733a15: 諸行無常偈。能解一句。則便能通達一切諸法。而
0733a16: 寂滅二字。盡力亦不能道得。況能知樂之一字受
0733a17: 用乎。如昔解脫和尚。感諸佛現於空中。說偈曰。諸
0733a18: 佛寂滅甚深法。曠劫修行今乃得。若能開曉此法
0733a19: 眼。一切諸佛皆歡喜。解即問曰。寂滅之法。若為可
0733a20: 說得教人耶。諸佛即隱。以聲告曰。方便智為燈。照
0733a21: 見心境界。欲究真實法。一切無所見。若能解悟此
0733a22: 偈。即便了達三藏十二部經。故舍利弗聞法身偈。
0733a23: 即證初果。愚路三月受持半頌。成阿羅漢。為諸尼
0733a24: 眾略說法要。皆證聖果。曹溪聞應無所住。頓悟心
0733b01: 宗。善解法華涅槃諸經。了達八識等論。是以一句
0733b02: 一偈。其義難量。初學無知。不可輕視。故增一經云。
0733b03: 一偈之中。便出三十七品。及諸法門。迦葉問曰。何
0733b04: 者一偈。阿難答云。諸惡莫作。眾善奉行。自淨其意。
0733b05: 是諸佛教。瓔珞經云。以一句義。演出無量諸佛法
0733b06: 藏。從劫至劫。乃至百劫。不能究盡一句之義。故知
0733b07: 如來秘要之法。不可思議。非是小根所能測度。律
0733b08: 鈔云。佛言。善解一字。名為律師。一字者。律字也。是
0733b09: 知律之一字。乃毗尼之宗旨。宗旨若悟。則無法不
0733b10: 達。故云律者。萬法之所由出也。戒律因緣者。如舍
0733b11: 那傳戒於千佛。千佛傳於千百億釋迦。初在菩提
0733b12: 樹下及妙光堂說何法。次第至天王宮。說何法。乃
0733b13: 至佛口放光。為諸國王王子等。授戒因緣等事。是
0733b14: 也。昧本心是曰自欺誑。誤前人是曰欺誑他。既為
0733b15: 人授戒。而一一戒律不能解。一切經法不能知。實
0733b16: 自惑而惑人。故得罪。罪雖輕垢。而自誑誤人。其過
0733b17: 實重。此戒下三眾。及在家二眾不制。以其無師範
0733b18: 位。非僧寶也。尼略制。由聲聞戒中。許作三師。而彼
0733b19: 智淺寡聞。菩薩戒則不許為師。寶雲經云。具足十
0733b20: 法。名律師。一善解毗尼所起。二善解毗尼甚深處。
0733b21: 三善解毗尼細微事。四善解毗尼此事得。彼事不
0733b22: 得。五善解毗尼性重戒。六善解毗尼制重戒。七善
0733b23: 解毗尼制起因緣。八善解聲聞毗尼。九善解辟支
0733b24: 佛毗尼。十善解菩薩毗尼。能如此者。為人作授戒
0733c01: 師。可謂無愧矣。
0733c02: ○第十九兩舌戒。
0733c03: 憎嫉賢良。遘扇二邊。傳此語向彼說。傳彼言向此
0733c04: 語。壞他和合。令生亂。故云兩舌。誠非慈心善心。
0733c05: 若佛子。以惡心故。見持戒比丘。手捉香爐。行菩薩行。
0733c06: 而遘兩頭。謗欺賢人。無惡不造者。犯輕垢罪。
0733c07: 謗欺賢人。憎嫉良善。令生亂。不得安修。是為惡
0733c08: 心也。手捉香爐。乃略舉大士萬行之一法耳。亦表
0733c09: 菩薩修行六度萬行。不忘敬佛。及五分法身之香
0733c10: 也。遘兩頭者。是亂。遘是遘遇。謂遇此人即
0733c11: 說彼人之過。遇彼人即說此人之失。令他亂。乖
0733c12: 六和敬也。或作搆。乃架也。造也。結也。架言。造是
0733c13: 非。令他彼此結恨也。兩頭即彼此也。縱是實言。及
0733c14: 不傳彼此語。但於二邊說令離散。皆犯也。謗欺者。
0733c15: 謗是毀謗。欺是欺陵。謂種種毀謗欺陵讒嫉賢良。
0733c16: 故云無惡不造也。若向人說他過失。即屬說四眾
0733c17: 過戒。若兼自讚。即屬自讚毀他戒。二俱犯重。此戒
0733c18: 惟直令他彼此亂離間。故犯輕垢。言持戒比丘
0733c19: 者。即出家菩薩。為七眾之首。故知言比丘。則已巳該
0733c20: 七眾。乃至讒亂人之君臣。離間人之父子兄弟朋
0733c21: 友。悉犯。不犯者。惡人和集。欲作惡事。或惡知識。惡
0733c22: 伴儻。及作非法。無義利事。破令離散。猶生多功德。
0733c23: 故不犯也。
0733c24: ○第二十不行放救戒。
0734a01: 見危難而不方便救濟。死亡而不闡揚大法。實
0734a02: 乖孝順之心。慈悲之道也。
0734a03: 若佛子。以慈心故。行放生業。一切男子是我父。一切
0734a04: 女人是我母。我生生無不從之受生。故六道眾生。皆
0734a05: 是我父母。而殺而食者。即殺我父母。亦殺我故身。一
0734a06: 切地水。是我先身。一切火風。是我本體。故常行放生。
0734a07: 生生受生。常住之法。教人放生。若見世人殺畜生時。
0734a08: 應方便救護。解其苦難。常教化講說菩薩戒。救度眾
0734a09: 生。
0734a10: 菩薩以無緣慈。度有情界。故行放生之事業。世人
0734a11: 秖識現生父母。而迷多生遠親。妄認現前四大色
0734a12: 身為自己巳。而迷天地同根。萬物同體之至理。故起
0734a13: 人我心。眾生見。互相欺陵。而殺而食。惟知自安。不
0734a14: 念他苦。由是不救危拯厄。解其患難。大士今悟無
0734a15: 始劫來。託胎受身。歷諸趣。故六道中。一切男子
0734a16: 女人。皆我父母。奚忍殺食。良由迷自清淨之法身。
0734a17: 妄攬地水火風四大血肉暖息。為自身相。六塵緣
0734a18: 影。為自心相。除此之外。終無有物。可為身心。是故
0734a19: 我與眾生。同稟四大為形。故曰本體先身。既知本
0734a20: 體先身。何當自啗。寧不傷心。彼安即是我安。故當
0734a21: 常行放生。一切眾生身心未空。生死豈免。故於三
0734a22: 界六道中。生生受生不息。此是常住恒常不易之
0734a23: 法。自既了達。亦當教人放生。俾知生死輪迴不息。
0734a24: 而悟本源心地。不生不滅之體性也。應方便救護
0734b01: 者。當以種種善巧方便。勸令放免。若自無財。可化
0734b02: 他人贖脫。言苦難者。或被鞭撻繫縛殺戮等之痛
0734b03: 苦。臨危之厄難也。教化講說菩薩戒者。解其苦難。
0734b04: 是利樂其身。今講說戒。是以法資其心。由法資心。
0734b05: 則貪嗔癡諸煩惱解脫。得復自本源心地。誠大士。
0734b06: 救度眾生不悖遠親。而順同體之慈悲。不違行願。
0734b07: 而施有情之無畏也。倘不信六道眾生。皆我父母
0734b08: 者。如法句喻經云。舍衛城中。有一長者。財富無數。
0734b09: 為人慳貪。不好布施。夫妻二人同坐。著一小兒中
0734b10: 央。共食肉。數數取肉著兒口中。佛知此長者應
0734b11: 度。化作沙門在前告言。多少布施。可得大福。長者
0734b12: 即罵言。汝為道人。而無羞恥。室家坐食。何為唐突。
0734b13: 沙門曰。卿自愚癡。不知羞恥。長者曰。吾及室家。自
0734b14: 共娛樂。何故羞恥。沙門曰。卿殺父妻母。供養怨家。
0734b15: 不知慚恥。案上者。是卿先世父。以慳貪故。常生
0734b16: 中。為卿所食。此小兒者。往作羅剎。卿作賈客。乘
0734b17: 船入海。墮羅剎國中。為羅剎所食。如是五百世。壽
0734b18: 盡來生。為卿作子。以卿餘罪未畢。故來欲相害耳。
0734b19: 今妻者。是卿先世母。以恩愛深固。今還與卿作婦。
0734b20: 生死輪轉。周旋五道。誰能知者。佛即現神通。令識
0734b21: 宿命。長者尋即懺悔。便受五戒。佛為說法。得須陀
0734b22: 洹道五道者。六道。除阿修羅。以修羅攝天鬼畜道中。
0734b23: 若父母兄弟死亡之日。應請法師。講菩薩戒經律。福
0734b24: 資亡者。得見諸佛。生人天上。若不爾者。犯輕垢罪。
0734c01: 前自講說。是教化救度眾生。以及多生父母。今請
0734c02: 他講。是救度己巳親。現生父母眷屬。以此大乘戒律。
0734c03: 是舍那所傳。諸佛之本源。眾生之根本。涅槃之初
0734c04: 門。人天之徑路。存者聞之一歷耳根。永為佛種。亡
0734c05: 者資其冥福。往生諸佛淨土。或托質天上人間。福
0734c06: 樂無盡。是知講演戒法。功莫大焉。昔唐新羅國。僧
0734c07: 統律師。於本國皇龍寺。講菩薩戒七晝宵。天降甘
0734c08: 露。祥雲密靄。覆彼講堂。四眾驚歎。得未曾有。以此
0734c09: 證知。存亡獲益。豈可得而思議耶。若不爾者。是總
0734c10: 結上文。謂生不救其危難。死不度其冥識。俱犯輕
0734c11: 垢也。第三十九戒。亦令講說。以救存亡。大同此戒
0734c12: 也。
0734c13: 如是十戒。應當學。敬心奉持。如滅罪品中。廣明一一
0734c14: 戒。
0734c15: 總結上之國使戒。至此不行放救戒。斯是略述十
0734c16: 戒之網要。如欲詳明性相。當閱大本滅罪品。
0734c17: ○第二十一瞋打報戒。
0734c18: 瞋打不報。免怨憎會苦。有不報。息累劫冤愆。況
0734c19: 大土以慈心。忍心。平等心。觀諸眾生。猶己巳親之無
0734c20: 異乎。
0734c21: 若佛子。不得以瞋報瞋。以打報打。若殺父母兄弟六
0734c22: 親。不得加報。若國主。為他人者。亦不得加報。殺生
0734c23: 報生。不順孝道。
0734c24: 以冤報冤。非大士之平等慈心。以瞋打報瞋打。乖
0735a01: 菩薩之無生法忍。殺彼生而報我生。生生奚益。瞋
0735a02: 彼怨而報我怨。怨怨寧息。豈惟六道眾生皆我父
0735a03: 母。亦是未來諸佛世尊。若殺若報。大違孝道。誠非
0735a04: 佛子。若在家菩薩。君父之。自有世禮權法。不預
0735a05: 本源心地戒律。然世間之。亦有不報者。如長生
0735a06: 王子。無忘父囑。不報梵施王。而梵施與女妻之。
0735a07: 還復其國。倘會同根同體。實相無相。而彼生我生
0735a08: 安在。則世禮權法。亦無處可施矣。出家已巳悟真如
0735a09: 實際。能所性空。而心地無二。同一本源。則不執權
0735a10: 教。逆本源。悖心地。順生死流於長劫也。
0735a11: 尚不畜奴婢。打拍罵辱。日日起三業。口罪無量。況故
0735a12: 作七逆之罪。
0735a13: 出家菩薩。尚不多畜徒眾。以妨修道業。故圓覺經。
0735a14: 教諸菩薩。三月修。不繫徒眾。是以羅漢誨徒。猶
0735a15: 有相似煩惱。南嶽天台。而有鐵輪五品之歎。況畜
0735a16: 奴婢。長三惡業。傷本慈心。乖解脫道。至彼譏嫌。敗
0735a17: 壞正法。如同世俗。釋子安在乎。打拍是身業。罵辱
0735a18: 是口業。身口未發。瞋心先起。是為意業。作成名罪。
0735a19: 問。既言三業。云何獨標口罪。答由起瞋心。故行打
0735a20: 拍。打拍必先罵辱。罵辱時。語語惡口。獲罪不可勝
0735a21: 計。故云無量。如來於聲聞戒經中。亦以誡口業為
0735a22: 先。是知三業。口業是最。故特首標。如此之過。悉由
0735a23: 畜之咎也。尚不畜奴婢打罵。況故作七逆。當知斯
0735a24: 是喻辭。舉重以誡輕耳。在家須云聽畜。然不得非
0735b01: 理打罵。長自罪業。增彼怨結。於心地戒。實有虧違。
0735b02: 若以慈心折伏。順理教誡。乃大士化道之權宜。攝
0735b03: 受之方便也。
0735b04: 而出家菩薩。無慈心報。乃至六親中。故報者。犯輕
0735b05: 垢罪。
0735b06: 此結上文。明非在家大士。乃出家菩薩。無大小
0735b07: 親。一切不得加報。若菩薩恩惠於人。人以怨報。
0735b08: 慈心勸化。反被毀辱。宜應自念。由我宿業因緣所
0735b09: 感。正當喜受。以滅前愆。況我是行菩薩道人。應受
0735b10: 一切眾生。種種罵辱。若我起一念反報之心。不但
0735b11: 失我菩提行願。而且墜落三途。受諸劇苦。又我此
0735b12: 五蘊身心。無我我所。誰受毀辱。作是觀時。心如須
0735b13: 彌。不為八風所動。亦如太。五色所不能汙也。大
0735b14: 論云。菩薩化生。雖見眾生種種煩惱。不肯受化。反
0735b15: 瞋菩薩。菩薩爾時。猶如大醫。治人鬼病。病者反罵。
0735b16: 醫於爾時。不責病者。同其瞋恚。即知此人為鬼所
0735b17: 使。菩薩亦爾。知諸眾生。為煩惱鬼之所驅使。海意
0735b18: 經云。佛言。海意。設復有人。以惡心來瞋恚罵辱。即
0735b19: 作是念。是人懈怠。遠離白法。我今發起精進。勤求
0735b20: 修習。植諸善本。勿生厭足。乃願是人先坐道場。我
0735b21: 當最後取成正覺。乃至我依此法。云何是瞋。云何
0735b22: 非瞋。二中伺察。俱不可得。又是瞋非瞋。若自若他
0735b23: 瞋與瞋者。皆不可得。斯不可得。尚離此見。是即名
0735b24: 忍。若能如是者。是為怨親等觀。而不可得矣。
0735c01: ○第二十二憍慢不請法戒。
0735c02: 懷憍恣傲慢。故不敬人。恃聰明有智。故不請法。自
0735c03: 失己巳利。復闕化道之益也。
0735c04: 若佛子。初始出家。未有所解。而自恃聰明有智。或恃
0735c05: 高貴年宿。或恃大姓高門。大解大福。大富饒財七寶。
0735c06: 以此憍慢。而不咨受先學法師經律。
0735c07: 初始出家。故不識法敬人。無正契悟。故未有所解
0735c08: 也。按文恃七事。故生憍慢。一恃世智聰。二恃高貴
0735c09: 位。三恃年臘尊。四恃門族大。五恃見解大。六恃福
0735c10: 德大。七恃富饒大。由恃此。而慢山高聳。自阻前進。
0735c11: 故有先學知識。而寸步不移。致失咨受之大益。華
0735c12: 嚴經云。善男子。菩薩由善知識任持。不墮惡趣。由
0735c13: 善知識教導。而得出離世間。由善知識依止覺道。
0735c14: 除業惑障。出生死城。至清淨處。乃至應於自身起
0735c15: 病苦想。於善知識起醫王想。隨所教令。作良藥想。
0735c16: 所修正行。作除病想。大乘四法經云。諸苾芻盡壽。
0735c17: 乃至逢遇喪命因緣。必定不得捨善知識。所言善
0735c18: 知識者。善閑三藏。了達心宗。知真識妄。知病識藥。
0735c19: 調治眾生。種種身心之病故也餘如華嚴經廣明。
0735c20: 其法師者。或小姓。年少。卑門。貧窮。下賤。諸根不具。而
0735c21: 實有德。一切經律盡解。而新學菩薩。不得觀法師種
0735c22: 姓。而不來咨受法師第一義諦者。犯輕垢罪。
0735c23: 所有一切大乘菩薩經律。皆是最上甚深中道之
0735c24: 理。絕有絕無。不一不異。審諦不。更無有法過於
0736a01: 此者。褒美稱之曰第一義諦也。新學無知。輒自高
0736a02: 舉。故於此七境而生憍慢。小姓對上大姓。年少對
0736a03: 上年宿。卑門對上高門。貧窮對上富饒。下賤對上
0736a04: 高貴。諸根不具。對上聰明智解。而實有德盡解。對
0736a05: 上未有所解。於此七境上。隨觀一事。而生憍慢。不
0736a06: 來咨受。失大法利。故犯。大般若經云。有餘菩薩。輕
0736a07: 餘菩薩。經一念頃。經於一劫。遠於佛道。還經一劫。
0736a08: 更修佛道。故不自高。亦不下他。地持經云。菩薩於
0736a09: 善知識。聽受經法。於說法人。有五處。不憶念。淨心
0736a10: 專聽。一者不念破戒。謂不念言。此犯律儀人。不應
0736a11: 從彼聽受經法。二者不念下姓。謂不念言。我不從
0736a12: 彼下姓之人。聽受經法。三者不念醜陋。謂不念言
0736a13: 我不從彼醜陋人聽受經法。四者不念壞味。謂不
0736a14: 念言。我不從彼不正語人。聽受經法。但依於義。不
0736a15: 依於味。五者不念壞美語。謂不念言。我不從彼麤
0736a16: 言說人。聽受經法。如是五處。不憶念已巳。是菩薩勤
0736a17: 攝正法。於說法人。不起嫌想。若下根菩薩。起見人
0736a18: 過。心退。不樂聽法。當知是菩薩。不能自度。智慧退
0736a19: 減不正語者。謂言音不正。而實通達理義也。莊嚴寶王經。除蓋障菩薩。
0736a20: 白佛言。世尊。我今於何處。令我得六字大明陀羅
0736a21: 尼。佛言。波羅奈大城。有一法師。而常作意受持課
0736a22: 誦六字大明陀羅尼。彼法師者。難可值遇。見彼同
0736a23: 見如來無異。乃至不得輕慢。生疑慮心。退失汝菩
0736a24: 薩之地。反受沉淪。彼之法師。戒行缺犯。而有妻子。
0736b01: 大小便利。觸污袈裟。無有威儀。時除蓋障菩薩。受
0736b02: 佛敕已巳。即與無數菩薩。持其天蓋。種種供具。而往
0736b03: 供養法師。求六字陀羅尼。是故求法。不應自恃見
0736b04: 過。而生輕慢。懈怠之心。自招不如意報。圓覺經云。
0736b05: 佛告普覺菩薩言。善男子。末世眾生。將發大心。求
0736b06: 善知識。欲修行者。當求一切正知見人。心不住相。
0736b07: 不著聲聞緣覺境界。雖現塵勞。心恒清淨。示現諸
0736b08: 過。讚歎梵行。不令眾生入不律儀。求如是人。即得
0736b09: 成就阿耨多羅三藐三菩提。末世眾生。見如是人。
0736b10: 應當供養。不惜身命。乃至示現種種過患。於彼善
0736b11: 友。不起惡念。即能究竟成就正覺。心華發明。照十
0736b12: 方剎。疏云。菩薩化現。權道難測。或為利益。或有別
0736b13: 緣。所作非儀。暫乖真教。秖得貶己巳承非。不得飾非
0736b14: 說理。以誤凡下。此乃不同邪人。自造諸過。復說非
0736b15: 梵行事。為其真實。令無量人。墮大險趣。但為同事
0736b16: 攝故。雖現諸過。而常讚歎真實梵行。故論云。壞見
0736b17: 之人。雖不壞行。不堪與眾生為其道眼。雖壞行。而
0736b18: 不壞見者。是則人天真勝福田。然為師之難。為徒
0736b19: 不易。勿因此誡。誤敬麤人。已巳諳其道。當此遵承。又
0736b20: 此藥治於徒。師勿錯服。服之增病。無藥可治。以縛
0736b21: 解縛。無有是處。若誤敬麤人。何殊敬獼猴為帝釋。
0736b22: 妄服其法。無異認瓦礫為黃金。未具慧眼。誰鑒是
0736b23: 非。但當取其正言。勿受彼之非語。一念既差。千生
0736b24: 途錯。如經所說。當自警之。毋致後悔難追也。前第
0736c01: 六不供給請法。第七懈怠不聽。此制憍慢不請。若
0736c02: 慢怠不敬。不迎。懈怠見過。不往咨問。亦同此戒。
0736c03: ○第二十三憍慢僻說戒。
0736c04: 恃解倚勢輕人。而顛倒僻說法相。隱沒經律義理。
0736c05: 而深違大士訓導軌範。
0736c06: 若佛子。佛滅度後。欲以好心受菩薩戒時。於佛菩薩
0736c07: 形像前。自誓受戒。當以七日佛前懺悔。得見好相。便
0736c08: 得戒。若不得好相。應二七三七。乃至一年。要得好相。
0736c09: 得好相已巳。便得佛菩薩形像前受戒。若不得好相。雖
0736c10: 佛像前受戒。不名得戒。
0736c11: 如來生死大患永滅。超度四流。化盡有緣。而歸真
0736c12: 際。故曰滅度。好心者。上求諸佛無上妙道。下教眾
0736c13: 生發大菩提心也。自誓受戒者。謂千里內。無有智
0736c14: 有力。能解能授。曾受得菩薩戒之法師。方許於佛
0736c15: 菩薩像前。七日發弘誓願。懺悔三世罪業。得見好
0736c16: 相。準法自受。若不得好相。增重慚愧。深心責。悲
0736c17: 泣流淚。復應二七三七。乃至一年懺悔。要得好相
0736c18: 為期。得好相已巳。然後一一依法在佛菩薩像前受。
0736c19: 若不知受法。無由得戒也。好相者。或於懺悔時。或
0736c20: 於禪定中。或於夢中。見華。見光。見佛菩薩摩頂。如
0736c21: 真表律師。志求戒法。誓要彌勒親授。遂登山頂石
0736c22: 上。晝夜苦到懺悔。經於七日。見地藏菩薩現身。手
0736c23: 持金鍚。為表作戒前發。表倍加勇猛。至二七日。
0736c24: 有大惡鬼。推表墜於巖下。魔相百端。表重加精勵。
0737a01: 至三七日。見山川平滿。成銀色世界。彌勒菩薩。儀
0737a02: 從圍繞。垂手摩表頂曰。善哉大丈夫。求戒如是。須
0737a03: 彌山可手攘。汝心終不退也。乃躬付三衣瓦。
0737a04: 為授戒法。仍賜名曰。真表。南嶽慧思禪師。夢梵僧
0737a05: 四十二人。更加羯磨。受具足戒。昔沙門道進。求曇
0737a06: 無讖法師。受菩薩戒。讖云。且悔過。彼竭誠七晝夜
0737a07: 懺已巳。復往求受。讖大怒。進自念。正我業障未消耳。
0737a08: 更竭誠禮懺。首尾三年。夢見釋迦如來。與諸菩薩。
0737a09: 授以戒法。進次日詣讖欲說所夢。未至數十步。讖
0737a10: 驚起。唱言。善哉善哉。已巳感戒矣。吾當更為汝作證。
0737a11: 乃次第於佛像前。為說戒相。後從進受者。千有餘
0737a12: 人。傳授此法。迄至末代。皆讖之餘軌。時河西王沮
0737a13: 渠蒙遜。子景環。奉進為師。後請進往高昌國。值歲
0737a14: 荒餓。進割身肉。以救饑民。因此捨命矣。古人被呵。
0737a15: 及魔相百端。志無退屈。由加精勵。三年竭誠。不生
0737a16: 一念疲厭之心。故能感格。如響之應聲。今人求戒。
0737a17: 師若難之。或一言以勉勵之。即瞋惱填。拂袖千
0737a18: 里。斯不但自失戒益。而且獲罪非輕。今時復有從
0737a19: 師受已巳。則便長往無返。豈復親師咨問。有受無持。
0737a20: 誠為苦海弊囊也。所言好相。相有邪正。魔事頗多。
0737a21: 未易分辯。當須善為審察。不可率爾以為好相。得
0737a22: 地菩薩。魔尚現作佛身。與之授記。而末世凡夫可
0737a23: 不慎哉。
0737a24: 若先受菩薩戒法師前受戒時。不須要見好相。何以
0737b01: 故。是法師。師師相授。故不須好相。是以法師前受戒
0737b02: 時。即得戒。以生至重心故。便得戒。若千里內。無能授
0737b03: 戒師。得佛菩薩形像前自誓受戒。而要見好相。
0737b04: 師師相授者。謂舍那授與釋迦。釋迦授與彌勒。如
0737b05: 是二十餘菩薩。次第授受。相承傳來。如燈燈續。
0737b06: 故不假別見於相。雖戒由心發。必藉師傳方得。所
0737b07: 以無師自受實難。猶鑽木求火。功力稍歇。則火不
0737b08: 可得。有師為受故易。如燈接。相續。不假多
0737b09: 力。是則師之關係。誠非小也。然時當末法。知法之
0737b10: 師。誠為難遇。設得遇者。必須至誠。生慇重心。難遭
0737b11: 想。視同如佛。方能感發心地大戒。若其師傳來不
0737b12: 真。如燈絕。縱受亦不得戒。反獲假名之愆。授受
0737b13: 得罪。不可不慎。問。雖不得戒。而受者至誠。寧無少
0737b14: 益。答。若其精持無犯。亦獲戒善。如世行十善。雖不
0737b15: 知受十善法。而亦得其福。但不得為人作授戒師。
0737b16: 如人認鑞為銀。以為金。愛護保持。非全無益。亦
0737b17: 能貿得一衣一食。惟不可諄諄對人說是真金銀
0737b18: 耳。若千里內。有明經律戒師。而輕忽怠慢。不往求
0737b19: 受。而自誓受者。不得戒。縱見好相。亦是魔境。無師
0737b20: 自受。如表之堅心。有師為授。如進之竭誠。可謂萬
0737b21: 世司南。千古玄範。況曇無讖。自古疑其是伊波勒
0737b22: 菩薩。應跡託化。傳來此土。既是菩薩應跡。猶勉進
0737b23: 竭誠三載。然有師尚令要見好相。方感大益。如其
0737b24: 無師自受。豈易易哉。今人求受。不辨是非得失。不
0737c01: 擇明師良導。師既不知法律。焉能開發道心。教識
0737c02: 罪福兩途。懺滌業愆之法。使身心清淨。方堪納受
0737c03: 淨戒。故彌勒菩薩。付百八籤。與真表。教令來求戒
0737c04: 者。先使懺悔。期滿擲籤。以驗煩惱。罪滅不滅之相。
0737c05: 是知讖勉進之三載。法自有來。先聖後賢。同一軌
0737c06: 轍。故瓔珞經云。若有欲來受戒者。菩薩法師。先為
0737c07: 解說讀誦。使其人心開意解。生樂著心。然後為受。
0737c08: 其受者。入諸佛界。菩薩數中。超過三劫生死之苦。
0737c09: 是故應受。又云其受者。過度四魔。越三界苦。從生
0737c10: 至生。不失此戒。常隨行人。乃至成佛。菩薩優婆塞
0737c11: 五戒威儀經云。有二事失菩薩戒。一捨菩提願。二
0737c12: 增上惡心。除是二事。若捨此身。戒終不失。從是以
0737c13: 後。生生之處。常有此戒。若不憶念。更遇善友受者。
0737c14: 不名新得。如經所說。故知菩薩大戒。有受法。而無
0737c15: 捨法。授受須當自重。瓔珞經云。法師能於一切國
0737c16: 土中。教化一人出家受菩薩戒者。是法師。其福勝
0737c17: 造八萬四千塔。況復二人三人。乃至百千人。福果
0737c18: 不可稱量。
0737c19: 若法師。自倚解經律。大乘學戒。與國王太子百官。以
0737c20: 為善友。而新學菩薩來問。若經義律義。輕心。惡心。慢
0737c21: 心。不一一好答問者。犯輕垢罪。
0737c22: 上求師受戒者。當生至重心。敬師如佛。如求摩尼
0737c23: 大寶。心無厭倦。得之當珍重保持。今為人師範者。
0737c24: 應以慈心悲心。視求法者。如同赤子。凡有請問。一
0738a01: 一開示。令生歡喜。不可內倚能解能學。以輕新學。
0738a02: 不為好答。外恃所交勢位。以慢於人。不答來問。輕
0738a03: 心者。藐視他人。惡心者。無慈接物。慢心者。恃己巳陵
0738a04: 他。由此三心。故不好答。或於自徒則傾心。猶恐未
0738a05: 盡。他眾則言有不了。誠非師道。有乖平等大心。若
0738a06: 知前人是惡見。來覓過失。不答則能調伏。或不敬
0738a07: 順大乘。或根性闇鈍。聞深法。反生邪見。或聞已巳。向
0738a08: 惡人說。破壞正法。如是等。不答無犯。
0738a09: ○第二十四不習學佛戒。
0738a10: 捨本求末。而習二乘。棄真取偽。而學外道。正所謂
0738a11: 棄珍寶而拾瓦礫。敬獼猴而為帝釋。敬獼猴是不
0738a12: 識人。拾瓦礫是不識法。非大士之正見。昧菩薩之
0738a13: 本行也。
0738a14: 若佛子。有佛經律大乘法。正見。正性。正法身。而不能
0738a15: 勤學修習。
0738a16: 佛經律者。是總舉菩薩藏大乘教法。顯非小乘經
0738a17: 律。故云大乘法也。正見者。大乘經律。原具本源心
0738a18: 地正見之玄解。正性者。由具心地之正解。故契心
0738a19: 地之玄因。即舍那之佛性也。正法身者。由悟舍那
0738a20: 佛性。即我自性。而修六度萬行。行解相應。事理雙
0738a21: 融。而證真常果德之妙體。是曰正法身。如是大乘
0738a22: 經律心地之正因正果。而不勤修習。是大士自迷
0738a23: 正行。反入邪途也。
0738a24: 而捨七寶。反學邪見。二乘。外道。俗典。阿毗曇。雜論。一
0738b01: 切書記。是斷佛性。障道因緣。非行菩薩道者。若故作
0738b02: 者。犯輕垢罪。
0738b03: 金銀七寶。世間以為最珍。能濟貧苦。令身安樂。今
0738b04: 此心地大乘教法。於諸法中。最為珍勝。能除眾生
0738b05: 無法饉乏。令獲功德法財。莊嚴舍那萬德之軀。故
0738b06: 喻之為寶也。邪見者。二乘外道。乃至書記。無心地
0738b07: 之正教。故曰邪見。二乘有偏空之邪。外道有妄執
0738b08: 謬計之邪。俗典撥無三世因果之邪。阿毗曇。此云
0738b09: 無比法。是小乘論。共有數百卷。雜論者。一切小乘
0738b10: 諸論。及外道僧佉等論。百論云。九十六道。並不能
0738b11: 得諸法實相。故順聲聞道者。皆悉是邪九十五種道。兼小乘
0738b12: 教。故成九十六。俗典書記者。一切世間書籍傳記。天竺則
0738b13: 悉曇章。毗伽羅。五明等論記。此方則經史子集等
0738b14: 書也。斷佛性者。二乘偏空。而無心地正因。故失成
0738b15: 佛之果德。外道謬計斷常。而迷中道正教。是斷正
0738b16: 覺之種性也。障道因緣者。心執邪解為因。謬修邪
0738b17: 行為緣。由此遮障大乘正道。永失本源心地也。非
0738b18: 行菩薩道者。二乘惟以自利。外道邪途。俗典治世。
0738b19: 皆非大士上求下化。所修六度萬行之大道。菩薩
0738b20: 優婆塞五戒威儀經云。菩薩有佛經藏。不能勤學。
0738b21: 乃更勤學外道俗典。犯重垢罪。菩薩戒本經云。菩
0738b22: 薩於世典外道邪論愛樂不捨。不作毒想。是名為
0738b23: 犯。不犯者。若習小助大。為欲引化二乘。令入大乘。
0738b24: 故學二乘之法。菩薩善戒經云。為論義故。為破於
0738c01: 邪見故。為知外典妄。佛法真實故。為知世事故。
0738c02: 不犯。前背大向小戒。以其志向乖違。故制。僻教戒。
0738c03: 由其以瞋惡心。教導偏僻。故制。今戒以其安然習
0738c04: 小。不思學大。故制。後暫念戒。由其已巳知習大。則不
0738c05: 應起一念自度心。故制。如此四戒義別。不可不知。
0738c06: ○第二十五不善知眾戒。
0738c07: 為主不善安眾。守物不知用度。自損損他。非大士
0738c08: 慈心和心也。
0738c09: 若佛子。佛滅度後。為說法主。為行法主。為僧坊主。教
0738c10: 化主。坐禪主。行來主。
0738c11: 如來在世。則人人親承法化。有漏之法不生。佛滅
0738c12: 度後。去聖時遙。有漏之法日長。不無訛替也。然其
0738c13: 所弊。多係主者。故今略舉六人。說法主者。代佛宣
0738c14: 揚。為眾演說十二部經也。行法主者。行解相應。令
0738c15: 眾如說如行也。僧坊主者。梵語摩摩帝。此云寺主。
0738c16: 謂造寺比丘。或云是知事人。知理常住僧事。今所
0738c17: 謂監院監寺也。僧史略云。詳其寺主。起乎東漢白
0738c18: 馬寺也。寺既爰處。人必主之。於時雖無寺主之名。
0738c19: 而有知事之者。東晉以來。此職方盛。故梁武造光
0738c20: 宅寺。召法雲為主。立僧制。此乃東土之規。非關
0738c21: 西國本式。元西國以上座為尊。造寺名主。若有事
0738c22: 至。共眾評議。眾許方為。不允即止。並無獨任之私。
0738c23: 方符大聖之弘化也。教化主者。教人作福。化人為
0738c24: 善。令識三寶。是良福田。信向歸依。興崇供養也。坐
0739a01: 禪主者。領眾修習諸禪三昧也。行來主者。知眾僧
0739a02: 出入往來事。如昔尊者沓婆摩羅子是也。今之所
0739a03: 謂知眾知客也。
0739a04: 應生慈心。善和諍。善守三寶物。莫無度用。如自己巳
0739a05: 有。而反亂眾諍。恣心用三寶物者。犯輕垢罪。
0739a06: 此中二事。皆以慈心為主。故首標之。一以慈心故。
0739a07: 善和諍。令眾得安樂住。然諍有四種。謂言諍。覓
0739a08: 諍。犯諍。事諍。應與現前毗尼等。七法除滅。如律藏
0739a09: 廣明。二應以慈心故。善守三寶物。令眾得如法受
0739a10: 用。然善守者。則佛物僧物。各有所屬。無互相混濫。
0739a11: 用有節度。無恣情肆意。如用己巳物也。若佛物。不得
0739a12: 作法用僧用。法物不得作佛用僧用。僧物不得作
0739a13: 佛用法用。此佛不作彼佛用。此殿不作彼殿。此塔
0739a14: 不作彼塔。此經法不作彼經法。此處僧不作彼處
0739a15: 僧。常住僧物。現前僧物。不得互相差用。分文升合。
0739a16: 一鹽一米。一針一草。一紙一藥。不得私用。今時易
0739a17: 過。將來果報難盡。餘如經律詳明。若作佛殿有餘。
0739a18: 得作佛像。佛像有餘。當作佛前供具。不得作殿用。
0739a19: 佛殿有餘。不得作菩薩殿。佛像菩薩像。不得互相
0739a20: 差用。若法物有餘。應寫佛經。并撩理法座。僧物有
0739a21: 餘。應貯庫中。供十方僧。飯僧錢。不得作食堂。墮火
0739a22: 枷地獄。誠可鑒之。磚錢不作瓦。瓦錢不作磚。寶印
0739a23: 經云。佛法二物。不得互用。由無與佛法物作主。復
0739a24: 無可咨白。不同僧物。常住招提。互有所咨。佛塔有
0739b01: 物。乃至一錢已巳上。以施主重心故捨。諸天及人。於
0739b02: 此物中。而生佛想塔想。乃至風吹爛壞。不得寶
0739b03: 供養。以如來塔物。無人作價也。寶積經云。佛言。營
0739b04: 事比丘。不應於所有物。起自在想。設有少辦事。眾
0739b05: 許方作。勿自許用。乃至現前僧物。四方僧物。不相
0739b06: 混聚。及佛塔物。更互積聚。應善遮防。如是顛倒。僧
0739b07: 祗律云。比丘作寺主。佛塔無物。便作是念。人所以
0739b08: 供養僧者。皆蒙佛恩。供佛便為供僧。即持僧物修
0739b09: 治塔者。寺主得棄罪。持塔物供僧亦爾。若如法貸
0739b10: 用即得。但要疏記分明。某時貸用。某時得當還。交
0739b11: 貸時。應僧中讀疏。分明付授。律有明誨。不可師心。
0739b12: 罪累千生難逃也。不以慈心安護。故反亂眾。不以
0739b13: 慈心善守。故用無節度。致令眾諍。乃犯輕垢。若差
0739b14: 互用。即犯重罪。
0739b15: ○第二十六獨受利養戒。
0739b16: 乖施主平等之心。失大士利他之行。不差僧次。正
0739b17: 欲以利歸私。故云獨受。
0739b18: 若佛子。先在僧坊中住。後見客菩薩比丘。來入僧坊
0739b19: 舍宅城邑。若國王宅舍中。乃至夏坐安居處。及大會
0739b20: 中。先住僧應迎來送去。飲食供養。房舍臥具。繩床木
0739b21: 床。事事給與。若無物。應賣自身。及男女身。割自身肉
0739b22: 賣。供給所須。悉以與之。
0739b23: 僧坊。即僧所住寺也。梵語僧伽藍。此云眾園。謂生
0739b24: 植佛子道芽聖果處也。或云毗訶羅。此云遊行處
0739c01: 即僧所遊履之寺院。若云。僧伽羅摩。此云眾院。謂眾僧所住
0739c02: 之院。昔摩騰初至。明帝敕於鴻臚寺安置。後雖別
0739c03: 建住處。不忘本名。故復名為寺。國王宅舍者。是國
0739c04: 王造堂房。以安僧也。夏坐安居處者。或王臣檀
0739c05: 越。請僧夏三月。於彼處安居也。大會者。或無遮會。
0739c06: 或佛涅槃會。或佛降誕成道會。或僧自恣會等。先
0739c07: 住者為主人。後到者為客。主當迎客。乃至事事給
0739c08: 與之。賣身割肉者。甚言其供客心重。肉尚可割。況
0739c09: 於錢財身外之物。而復獨受利養乎。男女者。亦兼
0739c10: 制在家菩薩。當不惜身命眷屬。以供客僧也。文中
0739c11: 雖云菩薩比丘。而聲聞僧亦預分。主揀在家。及沙
0739c12: 彌。沙彌尼。式叉摩那。以其非知僧事人。惟比丘能
0739c13: 任其職也。此令禮接供給。下當依次差往赴請。
0739c14: 若有檀越來請眾僧。客僧有利養分。僧坊主應次第
0739c15: 差客僧受請。而先住僧。獨受請。而不差客僧者。僧坊
0739c16: 主得無量罪。畜生無異。非沙門。非釋種姓。犯輕垢罪。
0739c17: 檀越者。檀是梵語。此云施。越是超越。謂人能行布
0739c18: 施。即便超越貧窮苦海也。客僧者。兼大小乘。十方
0739c19: 外來。一切僧眾是也。有利養分者。檀越所施。或食。
0739c20: 或衣。或襯。或普請。或限請。體通十方凡聖。無問主
0739c21: 客。悉皆平等。故云有分也。次第差者。謂檀越不能
0739c22: 普請大眾。限請五人十人。乃至三十五十。當隨上
0739c23: 座。依次第差赴。若先日別施主請。已巳差往赴。今應
0739c24: 輪次。續差未赴者受請。不得越次差。若知僧次的
0740a01: 至此人。而不差往赴。舊主但犯輕垢。以臨差時。心
0740a02: 疑大界外。或有僧來入。是的至人上座。便應讓彼
0740a03: 赴請。故的至人。未有專分。舊主但犯不差。得輕垢
0740a04: 也。若知界外無僧來。既差已巳竟。應差的至。而不差。
0740a05: 乃故差餘人。差者。受者。明知。二俱犯盜前。方便。若
0740a06: 食若襯。計直五錢成重。故云得無量罪。但知有食
0740a07: 而不知次第。故不異畜生。違僧常法。故非沙門。犯
0740a08: 盜結重。故非釋迦種姓。先不迎接供給。後不與僧
0740a09: 物分。皆同得罪。若檀越非為飯僧。而有別緣請舊
0740a10: 住人。往者無犯。若檀越意。必欲兼請。而舊住故作
0740a11: 留難。得罪。若知其人。檀越見。則不喜。或妨礙彼事。
0740a12: 不共往者無犯。一鬼問目連言。我一生已巳來。恒患
0740a13: 饑渴。欲至廁取糞噉之。廁有大力鬼。以杖打我。不
0740a14: 得近。何罪所致。目連答言。汝為人時。作佛寺主。有
0740a15: 客僧來。慳惜不與食。待客去後。乃與舊僧。慳惜僧
0740a16: 物故。今受華報。果入地獄。又一鬼問言。我一生已巳
0740a17: 來。肩上有一銅瓶。盛滿洋銅。灌我頭上。痛不可言。
0740a18: 何罪所致。目連答言。汝為人時。作僧維那。知僧事。
0740a19: 有一瓶酥。藏著餘處。不行與客僧。待客去後。乃行
0740a20: 與舊僧。此酥是招提僧物。一切有分。慳惜僧物故。
0740a21: 今受華報。果入地獄。佛告僧護。汝見第四寺者。非
0740a22: 是僧寺。亦非比丘。是地獄人。迦葉佛時出家人。常
0740a23: 住寺中。有諸檀越送美食來。應現前分。時有客僧
0740a24: 來。舊住比丘。以慳心故。待客出去後。方欲分。未及
0740b01: 得分。蟲食臭爛。捐棄於外。以是因緣。入地獄中。噉
0740b02: 糞食尿。從迦葉佛涅槃已巳來。受苦不息。又汝見第
0740b03: 六寺者。非是僧寺。亦非比丘。是地獄人。迦葉佛時
0740b04: 出家人。不打犍椎。默然共飲眾僧甜漿。恐外僧來。
0740b05: 慳因緣故。墮地獄中。飲噉鎔銅。受苦至今不息。又
0740b06: 汝見第二大肉臺。實非是臺。是地獄人。迦葉佛時
0740b07: 是出家人。為僧寺主。選好房舍。而自受用。及與知
0740b08: 識。不依律教。隨次分房。不平等故。以是因緣。入於
0740b09: 地獄。作大肉臺。受苦萬端。至今不息。餘如僧護經
0740b10: 等廣明。
0740b11: ○第二十七受別請戒。
0740b12: 失十方六和之義利。乖大士孝順之等心也。
0740b13: 若佛子。一切不得受別請。利養入己巳。而此利養。屬十
0740b14: 方僧。而別受請。即是取十方僧物入己巳。及八福田中。
0740b15: 諸佛聖人。一一師僧。父母。病人物。自己巳用故。犯輕垢
0740b16: 罪。
0740b17: 一切者。謂王臣士庶。出家五眾。在家二眾。欲揀擇
0740b18: 別請若干人。而所請之人不得受。以施利皆屬十
0740b19: 方眾僧之所共有。若受請。即是取僧物歸己巳。不但
0740b20: 取僧物歸己巳。亦是奪取八福田中物。歸己巳自用。以
0740b21: 僧得利養襯施。則上供敬田。中奉恩田。下修悲田。
0740b22: 故也。不犯者。若請說法受戒。或見機宜。或知彼施
0740b23: 主無我。則不營功德。或所請。下至四人之內。有一
0740b24: 是僧次者。皆不犯。僧者。和合眾也。一二三人。不名
0740c01: 僧。四人以去。乃至百千。方名僧也。
0740c02: 
0740c03: 佛說梵網經菩薩心地品下略疏卷五
0740c04: 
0740c05: 音義
0740c06: 高座法師佛告僧護。汝見第二高座。實非法師。
0740c07: 是地獄人。迦葉佛時。為大法師。邪命說法。得利養
0740c08: 處。如理而說。無利養時。法說非法。非法說法。以是
0740c09: 因緣。入於地獄。處鐵高座。火燒受苦。至今不息。
0740c10: 要道要謂。以一總眾道。為眾理之要。故名要道。
0740c11: 宗旨旨是意旨。謂經之所崇。所尊。意旨也。
0740c12: 鐵輪五品圓教外凡五品位。一隨喜心。二讀誦。
0740c13: 三說法。四兼行六度。五正行六度。鐵輪是圓教十
0740c14: 信位。圓聞圓信。而修圓行。由前外凡增進。倍倍深
0740c15: 明。得入圓十信也。十信如前釋。昔南嶽慧思禪師。
0740c16: 得六根清淨。臨終眾疑師證十地。師曰。吾一生望
0740c17: 入銅輪。以領徒太早。損己巳益他。惟居鐵輪耳。天台
0740c18: 智者大師。法嗣南嶽。臨終門人問曰。不審師入何
0740c19: 位。師曰。汝懶種善根。問他功德。如盲問乳。實告何
0740c20: 益。吾今為破除汝疑。吾不領徒。必淨六根。為他損
0740c21: 己巳。秖五品位耳。
0740c22: 須彌山此云妙高山。金。銀。璃。玻。四寶所成。
0740c23: 故云妙。出眾山之上。故云高。
0740c24: 八風一利。二衰。三毀。四譽。五稱。六譏。七苦。八樂。
0741a01: 此八能扇動人心。生於愛憎。故名風。
0741a02: 四流欲流有流。見流無明流。
0741a03: 曇無讖此云法豐。中天竺人。日誦萬言。善解
0741a04: 術。五明諸論。於北涼沮渠。玄始元年。至姑臧。齎涅
0741a05: 槃前分十卷。并菩薩戒本經來。蒙遜聞讖名。厚遇。
0741a06: 請譯之。
0741a07: 鑞音拉。錫鑞也。
0741a08: 音偷。石銅。似金。
0741a09: 四魔煩惱魔。五陰魔。死魔。天子魔。
0741a10: 三界欲界。色界。無色界。
0741a11: 僧佉此云鵂鶹。是外道名。其人在佛前。八百年
0741a12: 出世。得五通。其所造論。名衛世師。此云無勝。有十
0741a13: 萬偈。即術數論也。
0741a14: 悉曇章悉曇。此云成就所生。本是婆羅賀磨天
0741a15: 所作。悉曇章是生字之根本。說之為半。餘章文字
0741a16: 具足。說名為滿。又十二章。皆名為半。自餘經書記
0741a17: 論為滿。類如此方。由三十六字母。而生諸字也。
0741a18: 毗伽羅毗伽羅。亦名毗耶羯剌諵。此云聲名記
0741a19: 論。以其廣紀諸法。能詮。故名聲名。記成劫初梵天
0741a20: 王說百萬頌。住劫初天帝釋略為十萬頌。河西云。
0741a21: 是世間文字之根本。典籍音聲之論。宣通四辨。訶
0741a22: 責世法。讚出家法。言詞清雅。義理深。雖是外論。
0741a23: 而無邪法。將非善權大士之所為也。縱是善權所
0741a24: 為。而跡是外道。況多紀世事。非關出世。言詞清雅。
0741b01: 是屬世名言。非大士心地大乘之學。故亦不聽習。
0741b02: 五明一聲明。釋詁訓字。詮目流別。二工巧明。伎
0741b03: 術機關。陰陽曆數。三醫方明。藥石針艾。四術明。
0741b04: 禁閑邪。五因明。考定邪正。研覈真偽。外道言論
0741b05: 也。西域凡開蒙誘進。先學十二章。七歲之後。漸授
0741b06: 五明也。
0741b07: 經史子集經史子集之書。經謂五經。史謂諸國
0741b08: 史籍。子謂諸子百家。集謂古今賢良所抄。如御覽
0741b09: 之流。故以此四類。攝一切書籍盡。
0741b10: 傳記傳謂公羊。穀梁。左傳。記謂周禮。儀禮。禮記。
0741b11: 并前五經中之三經。而成九經也。
0741b12: 招提此云四方僧。
0741b13: 膾音儈。切也。
0741b14: 寺主求法高僧傳云。梵語毗訶羅莎弭。此云寺
0741b15: 主。謂造寺之人。言摩摩帝者。是胡音。若作番直典
0741b16: 掌寺門。及和僧白事者。名毗訶羅波羅。譯為護寺。
0741b17: 若鳴揵稚。及監食者。名為羯磨陀那。譯為授事。言
0741b18: 維那者。略也。陀那是授。羯磨是事。意道以眾雜事。
0741b19: 指授於人。舊云維那者。非也。維是華言。意道綱維。
0741b20: 那是梵音。略去羯磨字也。僧史略。譯為知事。亦云
0741b21: 悅眾。謂知其事。悅其眾也。南山聲論。以維那翻為
0741b22: 次第。謂知僧事之次第也。
