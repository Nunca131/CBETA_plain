0854c08: 
0854c09: 
0854c10: 成唯識論卷第二
0854c11: 
0854c12: 金壇居士　王肯堂　證義
0854c13: 復如何知諸有為相至是故四相皆是假立。
0854c14: 五破三有為。俱舍論頌曰。相謂諸有為。生住異滅
0854c15: 性。釋曰。由此四種是有為相。法若有此。應是有為。
0854c16: 與此相違。是無為法。此於諸法能起名生。能安名
0854c17: 住。能衰名異。能壞名滅。性是體義。豈不經說有三
0854c18: 有為之有為相。於此經中應說有四。不說者何。所
0854c19: 謂住相。然經說住異。是此異別名。如生名起。滅名
0854c20: 為盡。如是應知異名住異。若法全行三世遷流。此
0854c21: 經說為有為之相。令諸有情生厭畏故。謂彼諸行
0854c22: 生力所遷。令從未來流入現在。異及滅相力所遷。
0854c23: 迫。令從現在流入過去。令其衰異及壞滅故。傳說
0854c24: 如有人處稠林。有三怨敵。欲為損害。一從稠林牽
0855a01: 之令出。一衰其力。一壞命根。三相於行。應知亦爾。
0855a02: 住於彼行攝受安立。樂與彼不相捨離。故不立
0855a03: 在有為相中。又無為法有自相住。住相濫彼。故經
0855a04: 不說。先大乘問。次餘乘答。此經下。大乘破。先總斥
0855a05: 非第六聲下。次別破。別破又分三。初約能所破。第
0855a06: 六聲。即八轉聲中第六屬聲也。俱舍云。生相若無。
0855a07: 應無生覺。又第六轉言不應成。謂色之生。受之生
0855a08: 等。此外計也。又云。是故生等唯假建立。無別實物。
0855a09: 為了諸行本無今有。假立為生。如是本無。今有生
0855a10: 相。依色等法種類眾多。為簡所餘。說第六轉。言色
0855a11: 之生受之生等。為令他知此生唯色非餘受等。餘
0855a12: 例亦然。如世間說旃檀者香。石子之體。此亦應爾。
0855a13: 如是住等。隨應當知。此彼論破詞也。此中破意。謂
0855a14: 非第六屬聲。便表生等離色等外有實自體。以色
0855a15: 受等之生住滅。即色受等五蘊攝故。生等為能相。
0855a16: 色等為所相。非生等相異色等相。不可說言堅相
0855a17: 異地相。濕相異水相故若有為體異有為相者。則
0855a18: 無為體應異無為相。今無為體不異無為相。則有
0855a19: 為體。亦豈異有為相哉。又生等相下。二約體用破。
0855a20: 謂若生等三俱有實體者。應一切時齊興作用。則
0855a21: 一法一時。有生住滅更互相違。成大過失。世間不
0855a22: 見一法一時有生住滅。唯見異法異時有三故。若
0855a23: 以用相違故。無頓興之理者。則體亦相違。如何俱
0855a24: 有。便有自語相違之過。又住異滅互相違反。用不
0855b01: 應俱。而能所相不待因緣。體俱本有。體既如此。用
0855b02: 亦應然。體用不容有二性故。若謂體雖本有不待
0855b03: 因緣。而用非本有必待因緣和合而有者。所待因
0855b04: 緣從外來故。定非本有。所待既爾。能待亦然。又汝
0855b05: 既許從因緣生。又執生等復何所用。若謂諸有為
0855b06: 法是恒有故。而與生滅相合。則應無為法亦是恒
0855b07: 有。亦有生滅。何以故。有為無為同一因故。立量云。
0855b08: 三有為法。與生等合。所相恒有故。如三無為。三無
0855b09: 為法。與生等合。所相恒有故。如三有為。今既不同
0855b10: 無為則有為所相。定非恒有。所相尚非恒有。況能
0855b11: 相生滅而實有哉。又去來世下。三。約三世破。為彼
0855b12: 宗執生在未來。現在已巳生。不更生故。過去已巳滅。都
0855b13: 無生用。故以來同去破之。過去已巳滅。未來未生。已巳
0855b14: 滅非常。未生非現。體如空華。無實有性。量云。去來
0855b15: 世非實有性宗。因云。非現非常故。喻如空華。生即
0855b16: 已巳生。非同未生。豈在未來。滅即已巳滅。非同未滅。應
0855b17: 非現在。若以滅為非無。應以生為非有。又滅無住
0855b18: 有。二相相違。生與住。俱屬現有。相不相違。今彼以
0855b19: 過現為一起。未來為一起。滅屬過去。住屬現在。生
0855b20: 屬未來。則滅與住同時。而住與生異世矣。豈理也
0855b21: 哉。進退之詳。具廣百論。然有為法。仗因托緣而得
0855b22: 生起。故一切法緣合則生。緣散則滅。表異無為。假
0855b23: 立四相。非謂實有。瑜伽問云。若有為法生住異滅
0855b24: 四有為相具足可得。何故世尊但說三種。答。由一
0855c01: 切行三世所顯故。從未來世本無而生。是故世尊
0855c02: 由未來世。於有為法說生有為相。彼既生已巳落謝
0855c03: 過去。是故世尊由過去世。於有為法說滅有為相
0855c04: 現在世法。二相所顯。唯現在世有住可得。前後變
0855c05: 異。亦唯現在。是故世尊由現在世。於有為法總說
0855c06: 住異為一有為相。前三有故四句。揀異小乘生在
0855c07: 未來。餘三現在如何無法與有為相難也。表此後
0855c08: 無為相何失。總答也。餘乘問。後一既是無法。如何
0855c09: 亦預有為相中。故答云。表此現在生住異法後定
0855c10: 是無。為有為相有何過失。且此四相各有所表無
0855c11: 而忽有。故以生表。有而後無。故以滅表。變易不常。
0855c12: 故以異表。蹔時有用。故以住表。此在有為雖俱名
0855c13: 表。而所表相各各有異。此依剎那念念不停。假立
0855c14: 四相。非約三世。若約一期生死果報始終分位。亦
0855c15: 有四相。初出胎時名生。命終名滅。生已巳。或二三十
0855c16: 年。或七八十年。只是此身相續不斷名住。自少而
0855c17: 壯。自壯而老。遷變不同名異。故俱舍云。無始以來
0855c18: 色等諸法。名言熏習種類不同。及先所造諸有趣
0855c19: 業。種種差別功能轉變。隨所遇緣成熟發起。變生
0855c20: 色等生等差別。所言緣者。謂精血等是其生緣。衣
0855c21: 食定等是其住緣。毒藥災橫四大亂等是其滅緣。
0855c22: 是故四相皆是假立。總結也。
0855c23: 復如何知異色心等至香味等假立三故。
0855c24: 六破名句文身。瑜伽論云。云何名身。謂依諸法自
0856a01: 性施設自相施設由分別。為隨言說唯建立想。
0856a02: 是謂名身。云何向身。謂即依彼自相施設所有諸
0856a03: 法差別。施設建立功德。過失。雜染。清淨。戲論。是謂
0856a04: 句身。云何文身。謂名身句身所依止性所有字身。
0856a05: 是謂文身又於一切所知所詮事中極略想是文
0856a06: 若中是名。若廣是句。若唯依文。但可了達音韻而
0856a07: 已巳。不能了達所有事義。若依止名。便能了達彼彼
0856a08: 諸法自性自相。亦能了達所有音韻。不能了達所
0856a09: 揀法深廣差別。若依止句。當知一切皆能了達。復
0856a10: 如何知異色心等有實詮表名句文身。論主問也。
0856a11: 契經說故如契經說佛得希有名句文身。小乘答
0856a12: 也。此經不說異色心等有實名等為證不成。論主
0856a13: 總破。若名句文異聲實有下。論主廣破。據俱舍論
0856a14: 等。經部師言。名句文身用聲為體。色自性攝。所以
0856a15: 者何。由教及理。知別有故。教。謂經言語身文身。若
0856a16: 文即語。別說何為。又說應持正法文句。又言依義
0856a17: 不依於文等。由此等教。證知別有能詮諸義名句
0856a18: 文身。猶如語聲實而非假。理。謂現見有時得聲而
0856a19: 不得字有時得字而不得聲。故知體別。有時得聲
0856a20: 不得字者。謂雖聞聲而不了義。現見有人麤聞他
0856a21: 語。而復審問汝何所言。此聞語聲不了義者。都由
0856a22: 未達所發文故。如何乃執文不異聲。有時得字不
0856a23: 得聲者。謂不聞聲而得了義。現見有人不聞他語。
0856a24: 唇等動。知其所說。此不聞聲得了義者。都由己巳
0856b01: 達所發文故。由斯理證。文必異聲等。廣如彼說。薩
0856b02: 婆多。亦有名由聲生。名由聲顯。二義。故論主取生。
0856b03: 破顯云。若名句文異聲實有。則名句文同色香味。
0856b04: 非實能詮。以離聲無別能詮故。量云。名句文身非
0856b05: 實能詮。異聲實有故喻如色等。若謂聲能生名句
0856b06: 文者。此聲必有音韻屈曲。此已巳足成能詮。何用名
0856b07: 等為耶。正理師救云。聲上屈曲是名句文體異於
0856b08: 聲而是實有。故論主破云。若謂聲上音韻屈曲即
0856b09: 名句文。異聲實有。名能詮者。則所見色上形量屈
0856b10: 曲。亦應異色處別有實體。亦名能詮。若謂聲上音
0856b11: 韻屈曲。如絃管聲非能詮者。則此語聲音韻屈曲。
0856b12: 亦應如絃管聲不能詮表。不能別生名等矣。彼又
0856b13: 難云。誰說彼絃管聲定不能詮乎。論主答云。聲若
0856b14: 能詮。則應現前風鈴聲等皆有詮用。今此語聲與
0856b15: 風鈴聲等無詮表。不別生實名句文身。故知語聲
0856b16: 非實能詮。若唯語聲能生名等。而風鈴聲等不能
0856b17: 者。如何不許唯語能詮。而謂絃管聲亦能詮耶。外
0856b18: 人問云。若一切外聲皆非能詮。據何道理定知能
0856b19: 詮即是言語。寧知非語亦有能詮。論主答云。語為
0856b20: 能詮人天共了者。謂人與天俱用語言有詮表用。
0856b21: 為欲界以音聲為佛事故。天愛非餘者。或有天中
0856b22: 不用語為能詮。如光明說法。天鼓說法之類。唯是
0856b23: 色界光音以上等天。不通下界。故曰非餘。今固人
0856b24: 也。而天語乎。次假外問云。既聲體即是能詮。何有
0856c01: 名等三種差別。故論主申正義云。然依語聲分位
0856c02: 差別等。於中有四。從初至假建立名句文身。一顯
0856c03: 假差別。此論主解依聲建立名句文身。如梵音斫
0856c04: 此翻眼。若但言斫。唯言。未有所目。說為字分位。
0856c05: 若二連合。能詮法體。詮於眼體。說為名分位。然未
0856c06: 有句位。更添言阿薩利縛。名為眼有漏。說為句位。
0856c07: 故依分位以立名等。依一切位。非自在故。外又問
0856c08: 曰。何者是分位差別。故答云。名詮自性至為二所
0856c09: 依。二。顯三用殊。名詮諸法自性。句詮諸法差別。文
0856c10: 即是字。為名句之所依。不能詮自性及差別故。文
0856c11: 者彰義。與二為依。彰義二故。又名為顯。與二為依。
0856c12: 能顯義故。而體非顯。字者。無改轉義是其字體。文。
0856c13: 是功能。功能即體。故言文即是字等。或字為初首。
0856c14: 即多剎那聲集成一字。集多字為所依。次能成名
0856c15: 詮諸法體。多名已巳後。方成句身。詮法差別。即雜集
0856c16: 論云。自性差別。及此二言。如是三法。總攝一切。彼
0856c17: 二言者。即是字也。字即語故。說之為言。名句二種
0856c18: 所依止之言也。瑜伽論云。名於自性施設。句於差
0856c19: 別施設。名句所依止性。說之為字。又顯揚言。句必
0856c20: 有名。名不必有句。名必有字。字不必有名等。此三
0856c21: 離聲至亦不即聲。三。明不即不離。論主答難。謂先
0856c22: 有問言。上來雖言名等即聲。若名等是不相應行
0856c23: 者。色上屈曲非不相應。聲何故爾。故此答曰。此三
0856c24: 離聲雖無別體。而名等是假。聲是實有。假實異故。
0857a01: 故名等三非即是聲。非聲處攝。但是差別之聲義
0857a02: 說名等。以詮義故。是不相應。無別種子生。故言即
0857a03: 聲。外人問。言若名等即聲。法詞二無礙解。境有何
0857a04: 別。故論答云。由此法詞至亦各有異。即緣此故。二
0857a05: 境有異。法無礙解。緣假名等。詞無礙解。緣實聲等。
0857a06: 故說境差別。非二俱緣實。雖二自性互不相離。法
0857a07: 對所詮。故但取名。詞多對機。故但說聲。耳聞聲已巳
0857a08: 竟了義故。以所對不同。說二有異。非體有異也。又
0857a09: 此二境及名等三與聲別者。蘊處界攝亦有異故
0857a10: 色蘊。聲處。聲界。唯屬於聲行蘊。法處。法界。屬名句
0857a11: 文。問曰。聲上屈曲假。即言不相應。色上屈曲假。應
0857a12: 非色處攝。答云。聲上有教。名等不相應。色上無教。
0857a13: 故是色處攝。又問云。聲上有屈曲。即以為教。色上
0857a14: 有屈曲。亦應得為教。故論主答云。且依此土說名
0857a15: 句文至假立三故。四。會相違。謂且依此土。依聲假
0857a16: 立名句文身。非謂一切界土亦依聲立。問曰。餘界
0857a17: 土中依何立耶。答云。諸餘佛土。亦依光明妙香味
0857a18: 等。假立名句文身。以彼見聞覺知光明香味能了
0857a19: 義故。此所引。即維摩詰所說經。而言等者。等取觸
0857a20: 思取等。上皆得假立名等三種。亦是不相應攝此
0857a21: 三法故。以眾生機欲對待故假。又梵云便善那。此
0857a22: 有四義。一者扇。二相好。三根形四味。此即是鹽。能
0857a23: 顯諸物中味故。味即是文。如言文義巧妙等。目之
0857a24: 為便善那。此中四義。總是一顯義故。古德說名為
0857b01: 味。對法論云。此文名顯。能顯彼義。故為名句所依
0857b02: 能顯義故。惡察那是字。是無改轉義。如對法說。
0857b03: 陀是。如尋象以象等。此名為句。理應名。
0857b04: 義之故。尋此知義也。順古所翻。稱之為句。
0857b05: 有執隨眠異心心所至准前理趣皆應遮止。
0857b06: 七破餘執。隨眠。即貪等染心所。隨者俱生義。眠者
0857b07: 種子義。謂煩惱種子。隨逐有情。眠伏藏識。彼執是
0857b08: 不相應行蘊攝。故論主破云。貪等種子。名貪等故
0857b09: 即如貪等現行。定與染心相應。豈得名為不相應
0857b10: 耶。量云。所執隨眠非不相應。名貪等故。如現貪等
0857b11: 有餘不相應行者。即後未破十法。謂流轉。定異。相
0857b12: 應。勢速。次第。時方。數。和合性。不和合性。准前理趣
0857b13: 者准前所破十四法之理趣。遮止者。遮止異色心
0857b14: 等有實自性也。
0857b15: 諸無為法離色心等至離色心等實無為性。
0857b16: 三無為法分三。一總破。先總斥。且定有下。為將破
0857b17: 無為。先舉有為為例。先標數。下別釋。如色心等者。
0857b18: 即是五識身他心智境。謂色等五塵及心心所。此
0857b19: 約總聚。不別分別此何識境。現量所知。非境所知。
0857b20: 如瓶衣等者。此雖現見受用。而非現量所緣。是假
0857b21: 法故。但是現世所受用物。問。此中緣瓶等心是何
0857b22: 量攝。答。非量收。不親緣得法自體故。非比度故非
0857b23: 量所收。不待因成者。言此二法不待宗因比量成
0857b24: 立。共知是有故。如眼耳等者。此五色根非現量得。
0857c01: 亦非現世人所共知。此眼耳等。各由彼彼有發識
0857c02: 用。比知是有。言證知者。證成道理也。以現見果。比
0857c03: 有因故。果。謂所生心心所法。比量知有諸淨色根。
0857c04: 此非現量他心智成。然今大乘第八識境。亦現量
0857c05: 得。佛智緣時。亦現量得。除佛已巳外。共許為論。非世
0857c06: 共悉。是故但言比知是有。若無為者。既非現所知
0857c07: 法。又非有作用法現受用是假法。今但破無為非實。故此不揀。設許有
0857c08: 作用。則應是無常。如何執定有無為耶。然諸下。正
0857c09: 顯無為不實之義。所知性者。謂從聞說無為名。領
0857c10: 納心中有無為性。所顯性者。色心有為。因果義盡
0857c11: 或緣闕時。無有為義。顯是無為。此所知性。及所顯
0857c12: 性。如色心等悉是無常。故不可執離心實有。量云
0857c13: 無為是有法。不應執為離色心等實無為性是宗
0857c14: 因云。所知性故。或色心等所顯性故。喻如色心等。
0857c15: 又空等為一為多至應如兔角非異心等有。
0857c16: 二別破。是無為法。約諸經論凡有六種。一空無
0857c17: 為者。離一切色心諸法障礙所顯真理。名為空
0857c18: 無為。空有三。一識變空。即六識上作解心。變
0857c19: 起空相分。二法性空。即真如體有。離諸障礙
0857c20: 故。名為空。三事空。即所見頑空是也。二擇滅
0857c21: 無為。由無漏智起簡擇。滅諸障染。所顯真如理故。
0857c22: 三非擇滅無為。有法不由擇力起無漏智簡擇。而
0857c23: 本性淨。即自性清淨涅槃是也。即真如本性。離諸
0857c24: 障染。不由起智斷惑。本體淨故。四不動無為。第四
0858a01: 禪離八患三災。證得不動無為。五想受滅無為。從
0858a02: 第四禪已巳上。至無所有處已巳來。捨受不行。并麤想
0858a03: 亦無。顯得真如。名想受滅無為。六真如無為。有二。
0858a04: 一約對得名。謂真如理。對事得名。二簡法者。即真
0858a05: 如。簡計。離於生滅也。餘乘只許初二三種。離色
0858a06: 心等實有自體。先約一多破。又空等為一為多。
0858a07: 等者。等餘二種。若體是一下。出一體過。若體是多
0858a08: 下。出多體過。初出一體過中。空容受下。破空
0858a09: 非一。一部一品下。破擇滅非一。一法緣闕下。破非
0858a10: 擇滅非一。若體是一。遍一切處。標彼宗所執也。
0858a11: 空若不能容受色等。何名空。既能容受色等。即
0858a12: 與色等合而為一。色等既多。空之體亦應多。何
0858a13: 言是一。一法合處。餘皆不合。何言一切處若不
0858a14: 與一法合而合餘法者。則應諸法互相周。以
0858a15: 空悉入一切法故。若謂空是一。不與諸法相合
0858a16: 而合一法者。則應空不能容受。如餘無為。以餘
0858a17: 無為不能攝受諸法故。量云空無為是有法。應
0858a18: 非容受宗。因云。不與法合故。喻如餘無為。又色等
0858a19: 中有空否。有則空色雜而不分。無則空色離而
0858a20: 不。次以擇滅非擇滅例破云。若是一體者。則應
0858a21: 斷一部一品結時。不但得一部一品擇滅。餘一切
0858a22: 部一切品擇滅皆得。一法緣闕不生時。不但得一
0858a23: 非擇滅。應得一切非擇滅。何以故。彼執體一。則一
0858a24: 即一切。理應爾故。結。是思惑。有八十一品。分屬九
0858b01: 部。九部即九地。後出多體過云。若空等體是多。
0858b02: 應非實無為是宗。因云。有品類故。喻如色等。又
0858b03: 空應非容受是宗。因云。有品類故。喻如色等。擇
0858b04: 滅。非擇滅。准此應知。餘部所執下。總顯無為非實
0858b05: 有。餘部所執。即後三種無為。准前應破者。准前一
0858b06: 多有無等例。更相徵詰也。又申量總破云。諸無為
0858b07: 非異心等有是宗。因云。許無因果故喻如兔角。
0858b08: 然契經說有空等至故諸無為非定實有。
0858b09: 三顯正義。一依識變假施設有者。此依識變出體。
0858b10: 謂空無為。初無本質。唯心所變。猶如極微。假而無
0858b11: 體。於佛等處。聞其名故。而心變之。聞說空等五種
0858b12: 無為。數數串習熏陶力故。諸識生時。變似空等影
0858b13: 像相分。為所緣境。此所現相。前後相似。無有變易。
0858b14: 唯有一類空等相故。假說為常。若說本質無為者。
0858b15: 即不離於識變有也。問。若言識變相分說是無為
0858b16: 者。即是相狀之相。隨識而為。何成無為耶。答。此說
0858b17: 是識變。假說是無為。其實非是無為。無為是常住
0858b18: 法故。今此依無為體者。但取隨識獨影相分為體。
0858b19: 以相似不變。故假說為常耳。此六無為。地前菩薩
0858b20: 識變。即是有漏。若地上後得智變。即無漏也。二依
0858b21: 法性假施設有者。此依法性出體。五種無為。皆是
0858b22: 真如。真如體外。更無別出。六種無為。各皆依真如
0858b23: 實德也。此體須證人法二空。無我之後。方得顯故。
0858b24: 言有則墮增益謗。言無則墮減損謗。言亦有亦無
0858c01: 則墮相違謗。言非有非無則墮戲論謗。故曰有無
0858c02: 俱非。心欲緣而慮亡。口欲言而辭喪。故曰心言路
0858c03: 絕。性相各別。故曰非一。即性即相。故曰非異。為法
0858c04: 之性。故曰法性。無諸障礙。故曰空。擇滅者。亦名
0858c05: 數緣滅。數。謂慧數。由慧為緣。揀擇諸惑。能顯滅理。
0858c06: 故唐三藏譯為譯滅。擇力所得滅。名為擇滅。如牛
0858c07: 所駕車。名曰牛車也。此以離繫為性。由無漏智。斷
0858c08: 諸障染。遠離繫縛。證得解脫。假名擇滅。非擇滅者。
0858c09: 亦名非數緣滅。非由慧數滅惑所得。但以性淨。及
0858c10: 於緣闕之所顯故。緣闕者俱舍論云。畢竟礙當生。
0858c11: 別得非擇滅。釋云。當生者。當來生法。緣會則生。緣
0858c12: 闕不生。於不生時。得非擇滅。此非擇滅。礙當生法。
0858c13: 令永不起。名畢竟礙。言別得者。謂非擇滅有實體
0858c14: 相。緣闕位中。起別得故。非擇滅得。不因擇滅。但由
0858c15: 緣闕。名非擇滅。論指事明云。如眼與意。專一色時。
0858c16: 餘色聲香味觸等謝。緣彼境界五識身等。住未來
0858c17: 世。畢竟不生。由彼不能緣過去境。緣不具故得非
0858c18: 擇滅。釋曰。謂眼緣色時亦合緣聲等。以專注色故。
0858c19: 耳等不緣聲等。同時聲等剎那已巳謝。故令緣聲等
0858c20: 識更不復生。以前五識唯緣現量。不緣過未。而言
0858c21: 觸等者。等取法中有與能緣同時為所緣境者。如
0858c22: 他心智所緣境是也。此他心智。唯緣現在心王。亦
0858c23: 合緣心所。以專注心王。故於心所得非擇滅。不動
0858c24: 者。離前三定。至第四禪。離三災。出八難。無喜樂等
0859a01: 搖動身心所顯真理。名不動滅。想受滅者。謂已巳離
0859a02: 無所有處欲。超過有頂。暫止息想。作意為先。故諸
0859a03: 不恒行心心所滅。及恒行一分心心所滅。所顯真
0859a04: 理。名想受滅。真如亦是假施設者。真如約詮。而詮
0859a05: 體是一。此五無為。依真如上假名空等。而真如體
0859a06: 非如非不如。故真如名亦是假立。如食油蟲。不稱
0859a07: 彼體。唯言顯故。譬如有蟲名曰食油。實非食油。不
0859a08: 稱體故。真如亦爾。遮空見者。說如為有。遮小乘中
0859a09: 化地部等執定實有。故說為空。非言無為體即空
0859a10: 也。勿謂幻者。揀計。幻揀依他。即顯真如是
0859a11: 圓成實。以無妄顛倒法故。名真如也。故宗鏡錄
0859a12: 云。問。如何聖教說真如實耶。答。今言有者。不是真
0859a13: 如名實有但說有。即是遣惡取空。故說有體是妙
0859a14: 有真空。故言非空非有。問。如何聖教說真如為空
0859a15: 耶。答。為破執真如心外實有。故說為空。即空其情
0859a16: 執。不空真如體也。通上二破餘乘竟。
0859a17: 外道餘乘所執諸法至如執外境亦是法執。
0859a18: 三總破。此破外道餘乘法執已巳竟。亦如我執例。立
0859a19: 一比量總破之。彼先能後所。此先所後能。以我屬
0859a20: 根。法屬境故。所執諸法異心心所。是前陳有法。非
0859a21: 實有性。是後陳宗體。因云。是所取假相分故。喻如
0859a22: 心心所也。能取彼法之覺。亦不緣彼法是宗。因云。
0859a23: 是能取見分故。喻如緣此能緣之覺也。謂第六識
0859a24: 緣假法時。其假相分。但從見分變生。自無其種。亦
0859b01: 無所仗本質。名獨影唯從見。故以心心所緣此覺
0859b02: 為同喻。此是計所執性。以前既明異心心所非
0859b03: 實有性。恐人遂執諸心心所是實有性。故申量云。
0859b04: 諸心心所是有法。非真實有是宗。因云。依他起故。
0859b05: 喻如幻事。設有問云。諸心心所既非實有。何故教
0859b06: 中說唯有識。故此答云。為遣外道餘乘所執離心
0859b07: 心所別有實境。是故教中說唯有識。若執唯識真
0859b08: 實有者。還同妄執外境實有。亦是法執。由是理故。
0859b09: 但應遣彼心外之境。同兔角無。能緣彼心。如幻事
0859b10: 有。故少分不同。非謂即心亦名實有。故轉識論云。
0859b11: 立唯識義者。本為遣境遣心。今境界既無。唯識又
0859b12: 泯。即是了唯識義成也。此即淨品煩惱。及境界二
0859b13: 俱無故。問。遣境存識乃可稱唯識義。既境識俱遣。
0859b14: 何識可成。答。立唯識。乃一往遣境留心。卒終為論。
0859b15: 遣境為欲空心。故境識俱泯。是其正義。此境識俱
0859b16: 泯。即是實性。實性即阿摩羅識也。古德云。如緣真
0859b17: 如。作有如解。即是法執。若作無解。雖不稱如。仍因
0859b18: 成聖。釋曰。若作如解即是法執者。若起能解之心
0859b19: 即立所證之理。所境既立。迷現量心。知解纔生便
0859b20: 成比量。失唯識宗。所以華嚴經云。智外無如為智
0859b21: 所入。如外無智能證於如。則心境如如。一道清淨。
0859b22: 然諸法執略有二種至法空真如即能除滅。
0859b23: 四總舉通執。蘊處界相者。教中即一念而開色心。
0859b24: 即色心而開五蘊。即色塵而開十二處。又即五蘊
0859c01: 而開十八界。五蘊合色為一。開心為四。為迷心不
0859c02: 迷色者設也。十二處合心為一半對前開四故今。云合。謂意處全。
0859c03: 及法處一分。適公曰。意所取境。名之為法。法處有四。一心所。二不相應行。三無為。四無表色。今指心所一
0859c04: 分。故云半也。開色為十半對前合色為一為開也。謂色聲香味觸及眼耳鼻舌身全
0859c05: 為十。言半者。即法處中無表色。為迷色不迷心者設也。十八界心
0859c06: 色俱開謂開色為十半。如前開心為七半。即六識為六。意根及法處心所也。為心色
0859c07: 俱迷者設也。皆是假立。豈有實法。而可執耶。因所
0859c08: 緣有開有合。故能緣亦或總或別。此法執與前我
0859c09: 執。若約大乘分別二執。初地初心一時頓斷。俱生
0859c10: 二執。於地地中各斷一分。乃至等覺。尚有二愚。金
0859c11: 剛後心。一時頓盡。故曰。分別我法極喜無。六七俱
0859c12: 生地地除。第七修道除種現金剛道後等皆無。若
0859c13: 約小乘。初見道時。頓斷分別我執。即證初果。斷盡
0859c14: 俱生。遂證四果。而法執不與焉。自性等相。即數論
0859c15: 等所執冥初自性等類。餘文例前我執可知。
0859c16: 如是所說一切法執至依他起性如幻事等。
0859c17: 此總結內外法執。自心外法。即蘊處界等相本質
0859c18: 之法。自心內蘊。即自心變起影像相分法。或有或
0859c19: 無者。影像相分是有。分別計度假法是無。又第七
0859c20: 是有。第六是無。一切皆有者。第六識上變起影像
0859c21: 相分必是有故。如前已巳明。然雖許此心上變起似
0859c22: 法之相一切皆有。以依他起故。亦如幻有耳。若所
0859c23: 執實有。是計執。如石女兔角。決定非有。既立二
0859c24: 量。又引聖教以證結之。廣百論云。一切所見。皆識
0860a01: 所為。離識無有一法是實。為無始來數習諸見。隨
0860a02: 所習見。隨所遇緣。隨自種子成熟差別。變似種種
0860a03: 法相而生。猶如夢中所見事等。皆妄現。都無一
0860a04: 實。一切皆是識心所為。難。若爾。大乘應如夢啞。撥
0860a05: 一切法皆悉是。不能辯說一切世間出世間法
0860a06: 自性差別。是大苦哉。我等不能隨喜如是大乘所
0860a07: 立假法義。以一切法皆可現見。不可撥無現見
0860a08: 法故。答。奇哉可愍。薄福愚人。不能信解大乘法義。
0860a09: 若有能見。可見所見。能見既無。誰見所見。以諸能
0860a10: 見。不能自審。知自有體。亦不審他。於審察時。能見
0860a11: 所見皆無所有。是故不應執現見法決定有體。以
0860a12: 回心時。諸所緣境皆假故。所以者何。起憶念時。
0860a13: 實無見等種種境界。但隨因緣自心變似見等種
0860a14: 種境相而生。以所憶念非真實故。唯有假憶念
0860a15: 名生。如曾更諸法體相。回心追憶。故名為念。當憶
0860a16: 念時。曾所更境皆無有故。能念亦無。而名念者。隨
0860a17: 順慣習顛倒諸見。假名施設。由此念故。世間有情
0860a18: 妄起種種分別諍論。競執諸法自性差別。沒惡見
0860a19: 泥。不能自出。若無所見。亦無所聞。是則一切都無
0860a20: 所有。云何今時編石為筏。通上二破法執竟。
0860a21: 如是外道餘乘所執至習氣擾濁心故似彼而轉。
0860a22: 第三總結。離識我法皆非實有。故心心所決定不
0860a23: 用離識色法不相應法及無為法為所緣緣。以離
0860a24: 識外皆無實體故。親所緣緣。必依有體真實法故。
0860b01: 若非心變。色等諸法。決不親緣。現在下。乃二比量。
0860b02: 現在者。揀過未。現在觸緣。必有同時一聚心心所
0860b03: 法相應現起。故名為聚。以八個識各有四分。自見
0860b04: 分只能親緣自相分。不能親緣他識四分。故曰現
0860b05: 在彼聚心心所法。非此聚識親所緣緣。因云。他聚
0860b06: 攝故。喻如非所緣。如色非耳所緣。聲非眼所緣也。
0860b07: 即一識中同聚心所。亦非同聚心王親緣。以王與
0860b08: 所。自體異故。喻如餘非所取。所取即相分。能取即
0860b09: 見分。餘非所取。即是不對能取者說名餘也。由此
0860b10: 二比量義。可見全無外境。唯有內識似外境生又
0860b11: 引契經證之。
0860b12: 有作是難若無離識至如何說心似外境轉。
0860b13: 第四重釋外難。此難即從上似字而生。謂相見說
0860b14: 為似我法者。為當似誰。曰。以內似外。以有似無。約
0860b15: 此說似也。故此難云。有真事方有似事。依此二事
0860b16: 共相。然後可說似事為假。如有真火。方說有似火
0860b17: 人。以此人有似火猛赤色法。方可假說此人為火。
0860b18: 我法既無。復何所似。豈可牛毛返似龜毛耶。似既
0860b19: 不成。云何說言心似彼轉。
0860b20: 彼難非理離識我法至由此假說不依實成。
0860b21: 此釋難分二。先明喻。後顯法。喻中一總二別。總中
0860b22: 特破真火二字。為彼以真火喻所執我法故。言汝
0860b23: 之真火。已巳破成非。何勞再舉。緣前廣破我法執皆
0860b24: 不成故。故依類依實假說火等皆不成也。同德曰
0860c01: 類。共體曰實。依類即是共法。依實即是真火。下分
0860c02: 二節破之。破依類云。火以能熱能照為德。人猛赤
0860c03: 相無此德故。即非同類。若與火無共德而可假說
0860c04: 為火人者。則亦可於水等物假說火等名矣。何為
0860c05: 依類乎。若謂德雖不同。而人與猛赤常不相離。亦
0860c06: 可假說者。則現見猛赤非人。人非猛赤。即猛赤在
0860c07: 人。亦有時而不現者。安在其為不相離也。既不共
0860c08: 德。又互相離。若依類方可假說者。則不應言有似
0860c09: 火人。而今常言有似火人。則知假說不依似事立
0860c10: 矣。破依實云。人與火共體。方可言依實。人與火猛
0860c11: 赤德非共體有。故依實假說理亦不成。謂猛赤之
0860c12: 德。在火則能熱能照。在人則身熱心煩。其體各別。
0860c13: 其所依則有情無情亦各別故。無共德而假說彼。
0860c14: 有水濫火名之過。猶夫前耳。若謂人有煖德與火
0860c15: 相似。可假說者。理亦不然。說火在人。是猛赤相。非
0860c16: 在煖德說人似火。故知假說亦不依實事立也。
0860c17: 又假必依真事立者至故於識所變假說我法名。
0860c18: 此又明假事不依真事立。後結成正義。宗鏡云。何
0860c19: 故名自相共相。曰。若法自體。唯證智知。言說不及。
0860c20: 是為自相。若法體性。言說所及。假智所緣。是為共
0860c21: 相。言假智者。即作行解心。名假智也。言詮者。心上
0860c22: 解心名句文。及聲上名句文。是能詮。皆不得所詮
0860c23: 自相也。顯假不依真。唯依共相轉。即此真事。不說
0860c24: 心識實體名真。但心所取法自體相。言說不及。假
0861a01: 智緣不著。說之為真。此唯現量智知。性離言說。及
0861a02: 智分別。此出真體。非智詮及。如色法等而為自性。
0861a03: 水濕為性。但可證知。言說不及。第六意識。隨五識
0861a04: 後起。緣此智故。發言語等。但是所緣所說法之共
0861a05: 相。非彼自相。又遮得自相。名得共相。若所變中有
0861a06: 共相法是可得者。即得自體。應一切法可說可緣。
0861a07: 故共相法亦說緣不及。然非是執。不堅取故。又言
0861a08: 說若著自相者。說火之時。火應燒口。火以燒物為
0861a09: 自相故。緣亦如是。緣火之時。火應燒心。今不燒心。
0861a10: 及不燒口。明緣及說俱得共相。若爾。喚火何不得
0861a11: 水。不得火之自相故。如喚於水。此理不然。無始慣
0861a12: 習共呼故。又自相者。即諸法之自體相。如火以煖
0861a13: 為自相。喚火之時不得煖故。不得自相。此煖自相。
0861a14: 唯身識現量證故。非名所得。共相者。此以名下所
0861a15: 詮之義名共相。如詮火等法時。遮非火等。此義即
0861a16: 通一切火上。故名共相也。能詮。即言說。所詮。即假
0861a17: 智。此假智詮。亦非離此共相。外別有方便。施設自
0861a18: 相。為彼所依。然假智詮。必依相似言聲而起。聲不
0861a19: 及處此假智詮。便不流轉。由能詮所詮。俱不能親
0861a20: 證自相。故知假說不依真事。但依似事而轉。似謂
0861a21: 增益者。謂現量智了自相已巳。於後剎那。有同類智。
0861a22: 是有分別變現影像。乃從相上增益其相。故名為
0861a23: 似。如照鏡人。形之與影。宛然二人。非增益乎。聲依
0861a24: 智詮。唯依增益似相而轉。故不可說假必依真也。
0861b01: 問。既假事不依真立。此假我法依何而起。答云。雖
0861b02: 不依真。然依內識變現而有。由彼外道餘乘。妄計
0861b03: 心外實有我法。為對遣此執。故說似我似法是內
0861b04: 識所變。其意若曰。外境雖無。談汝執情。外境實有。
0861b05: 故為所似耳。以內似外。以有似無。此之謂也。此段
0861b06: 近結當文。遠結前文頌中。由假說我法。有種種相
0861b07: 轉。彼依識所變三句。通上略辨唯識分中。一釋前
0861b08: 三句頌竟。
0861b09: 識所變相雖無量種至名為異熟非謂一切。
0861b10: 二釋三能變。即後三句頌。此即釋頌中此能變唯
0861b11: 三一句。識所變相。即牒上頌中語。以該我法種種
0861b12: 相也。初能變名異熟者。有三義故。謂變異而熟。異
0861b13: 時而熟。異類而熟。種變異時。果方熟故。造因果熟。
0861b14: 定異時故。因通善惡。果唯無記。因果性異故。異字
0861b15: 屬因。熟字屬果。因果不同。作相違釋。異及熟也。或
0861b16: 異之熟。若異字屬果。異即是熟。或異熟屬現。異熟
0861b17: 即識。持業釋也。若異熟屬種。異熟之識。依主釋也。
0861b18: 雖第六亦有異熟。而唯一分。八識偏多。故曰多異
0861b19: 熟性。二能變名思量者。思。謂思慮。量。謂量度。慮度
0861b20: 第八見分為自內我。恒者。無間義。審者。執我義思。
0861b21: 量即識。持業釋也。雖諸識皆有思量。然或恒而不
0861b22: 審。或審而不恒。唯第七亦恒亦審故。三能變名了
0861b23: 境者。了。謂了達。雖七八識亦能了境。依內門轉。唯
0861b24: 了細境唯第六識住外門故。了麤相境。及言。明頌
0861c01: 中及字。乃前五識與第六識合為一種也。前五取
0861c02: 境。必有同時意識起故。次釋能變義。一因能變。即
0861c03: 種子現行門。種子生現行。名因習氣。於中有二。先
0861c04: 標。後釋。等流習氣者。即前七識中三性種子。各生
0861c05: 自現。熏第八種。而令增長。唯除第八。不能熏故。異
0861c06: 熟習氣者。由前六識善惡現行。熏第八善惡異熟
0861c07: 種子而令增長。唯除第七。七是無記。非異熟因故。
0861c08: 前是因緣。此增上緣也。二果能變。即前二因所生
0861c09: 現果。謂有緣法能變現者。名果能變。種種相者。即
0861c10: 第八識相應心所相見分等。及苦樂等種種現果。
0861c11: 等流習氣為因緣下。別釋。前七識以三性力熏第
0861c12: 八識成種生長。即現八識三性種子各自生現。名
0861c13: 等流果。所生之果。與能生種。性是一故。因果相似
0861c14: 名等。是彼類故名流。善種生善現行。煩惱種生惡
0861c15: 現行。無記種生無記現行。是等流果。殺生得短命
0861c16: 報。放生得長壽報。名假等流。是增上果。異熟果者。
0861c17: 由前六善惡業為殊勝增上緣。招感第八酬他引
0861c18: 業。長時無間。立異熟名。引。謂牽引。謂業有力能引
0861c19: 總報。即前六識造善惡業。牽引第八受善惡報。相
0861c20: 續不斷。名異熟果。其前六識所造之業。能滿自識
0861c21: 善惡二果。名異熟生。以從第八體上生故。不名異
0861c22: 熟。以前六識有間斷故。六識不無色界等。無心
0861c23: 定等。六識皆不行故。故第八名總報主。而第六名
0861c24: 別報主也。單言異熟。不攝別報。言異熟生。總別皆
0862a01: 是。因通善惡。果唯無記。故曰果異因故。此異熟名。
0862a02: 雖有多義。此中但取受熏持種能變善惡二果本
0862a03: 識。名為異熟。非謂異時異聖變異等一切義也。通
0862a04: 上略辨唯識竟。
0862a05: 下廣辨唯識分二。一明三能變。二答五外問。一又
0862a06: 分三。即初二三種能變。
0862a07: 今初能變分三。一結前標問。二天親頌。三釋頌意。
0862a08: 雖已巳略說能變三名至且初能變其相云何。
0862a09: 一結前標問。
0862a10: 頌曰初阿賴耶識至恒轉如暴流阿羅漢位捨。
0862a11: 此天親第二半頌。及第三第四頌。總有十二門。一
0862a12: 自相門。即初阿賴耶識。二果相門。即異熟。三因相
0862a13: 門。即一切種。四不可知門。即不可知。五所緣門。即
0862a14: 執受處。六行相門。即了。七相應門。即常與觸作意
0862a15: 受想思相應。八受俱門。即唯捨受。九三性門。即是
0862a16: 無覆無記。十心所例王門。即觸等亦如是。十一因
0862a17: 果法喻門。即恒轉如暴流。十二伏斷位次門。即阿
0862a18: 羅漢位捨。
0862a19: 下三釋頌意分二。
0862a20: 一正釋頌意。二證有識體。
0862a21: 一正釋頌意分八。
0862a22: 論曰初能變識大小乘教至藏初過重是故偏說。
0862a23: 一釋自相門。大小乘教名阿賴耶。真諦就名翻為
0862a24: 無沒識。取不失之義。奘師就義翻為藏識。能含藏
0862b01: 諸法種故。為此識體具三藏義。能藏所藏執藏故。
0862b02: 一能藏者。即能含藏義。猶如庫藏。能含藏寶貝。故
0862b03: 得藏名。此能含藏雜染種故名為藏。亦即持義。此
0862b04: 約持種邊說。二所藏者。即是所依義。猶如庫藏。是
0862b05: 寶等所依故。此識是雜染所依處故。此約受熏邊
0862b06: 說。三執藏者。堅守不捨義。猶如金銀等藏。為人堅
0862b07: 守。執為自內我。故名為藏。此識為染末那堅執為
0862b08: 我。故名為藏。起信鈔釋云。第八能藏所藏義者。且
0862b09: 所藏義。謂此識體藏。是根身種子器世間所藏處
0862b10: 也。以根身等是此識相分故。如藏中物像。如身在
0862b11: 室內。欲覓賴耶識。只在色心中。欲摩尼珠。只在
0862b12: 青黃內。次能藏義。謂根身等法。皆藏在識身之中。
0862b13: 如像在珠內。欲一切法。總在賴耶中。欲一切
0862b14: 像。總在摩尼內。與前義互為能所。雜染者。簡清淨
0862b15: 法。互為緣。即更互為因果。說見後條。即具能所二
0862b16: 藏義。有情執為自內我者。釋執藏義。以第七為有
0862b17: 情識故。自內我。揀他外我。以色等為他外我故。此
0862b18: 即顯示下。釋此藏名。依自相立。以藏識能攝持因
0862b19: 果故。攝謂收攝。持謂執持。攝是能藏所藏義。持是
0862b20: 執藏義。然無能藏。亦無所藏執藏。二種唯能藏義
0862b21: 過失最重。是故偏說。此明藏識專以能藏得名之
0862b22: 故。世親云。謂緣一切雜染品法。所有熏習。能生於
0862b23: 彼功能差別。識為自性。為欲顯示如是功能。故說
0862b24: 攝持種子相應。謂依一切雜染品法所有熏習。即
0862c01: 與彼法為能生因。攝持種子者。功能差別也。相應
0862c02: 者是修義。是名安立此識自相。
0862c03: 此是能引諸界趣生至異熟實不共故偏說之。
0862c04: 二釋果相門。由前世前六脩五戒十善等業。招感
0862c05: 今生天人總別異熟樂果。若前世前六作十不善
0862c06: 業。招感今生三途總別異熟苦果。由此義故。說名
0862c07: 異熟。由依此識相分種子。假立命根。由依此識身
0862c08: 心分位。假立同分。若無此識。則一切命根眾同分
0862c09: 等異生勝異熟果不可得故。此識果相雖多。而異
0862c10: 熟此識所專。故偏說之。世親云。謂即依彼雜染品
0862c11: 法。無始熏習。此識續生。而能攝持無始熏習。是名
0862c12: 安立此識果相。
0862c13: 此能執持諸法種子至持種不共是故偏說。
0862c14: 三釋。一因相門分二。先總釋。後別釋。今初。能持諸
0862c15: 種。名一切種。全取他名。即有財釋也。餘法者。即餘
0862c16: 色心等法。及二所顯不相應法。或有間轉。或無實
0862c17: 體。故離第八。餘能持種不可得故。此識因相雖多。
0862c18: 而持種義。他識所無。故偏說之。世親曰。謂即次前
0862c19: 所說品類一切種子阿賴耶識。由彼雜染品類諸
0862c20: 法熏習所成功能差別。為彼生因。是名安立此識
0862c21: 因相。右攝論所說三相。與此小異。故存世親之釋
0862c22: 以便參攷。
0862c23: 初能變識體相雖多略說唯有如是三相。
0862c24: 總結略說三名。天親云。決定藏論中。明本識有八
0863a01: 相。異彼廣說。故言略說有三種。後別釋一切種分
0863a02: 四。一正明種相。二明種子二義。三明種子六義。四
0863a03: 能所熏。
0863a04: 一切種相應更分別至非無記性所攝異熟。
0863a05: 一正明種相。初句標。次句徵。又次句正指種體。此
0863a06: 與下。明非一異。本識。即第八。第八自證分上一分
0863a07: 親生現行功能。謂之種子。世親云。攝持種子者。功
0863a08: 能差別也。能攝持是識功能。能生現是種子功能。
0863a09: 一切雜染品法不同。故言差別。又第八識從種子
0863a10: 生。故名果報識。能攝持種子。故亦名種子識。又本
0863a11: 識是集諦。故名種子。是苦諦。故名果報。體用因果
0863a12: 者。本識是體。種子是用。種子是因。所生是果。此之
0863a13: 二法。理應如是。不一不異。本識望種。於出體中攝
0863a14: 相歸性。故皆無記。種從現行望於本識相用別論。
0863a15: 故通三性。若即是一。不可說為有因果法。有體有
0863a16: 法。若一向異。應麥等能生豆等。以許因果一向
0863a17: 異故。不爾。法滅應方有用。以許體用一向異故。用
0863a18: 體相似。氣勢必同。因果相似。功能狀貌。可相隨順。
0863a19: 非一向異。然言不一不異。恐同菩提子計。有法與
0863a20: 有等性非一非異。故又言雖非一異。而體是實有。
0863a21: 不同假法。假法如畢竟無。不能生果。非因緣故。外
0863a22: 人難云。此本識。與所生諸法。既非一異。應如瓶等。
0863a23: 泥團與瓶。非一異故。必許瓶體是相狀假。則汝本
0863a24: 識同瓶是假。識中無漏真如種子。亦應是假。則違
0863b01: 自宗真勝義諦。量云。此與諸法是假非實宗。因云。
0863b02: 不一不異故。喻如瓶等。論主答云。此說種子體是
0863b03: 實有者。唯依世俗諦中說故。不同真如勝義諦說。
0863b04: 以真如性離非一異戲論種故。種子雖依下。釋有
0863b05: 漏種不同真如義。言種子雖依第八為體。即是第
0863b06: 八相分。非餘。是第八見分所取故。雖非一異。而是
0863b07: 有體實法。不可言無。諸有漏種子。是第八所緣。真
0863b08: 如無漏種子。非彼因中所緣。俟轉依時。鏡智圓明。
0863b09: 方得緣故。此有漏種。與本第八識。體無別故。性類
0863b10: 是同。唯是無記。若能所生法。皆通善等三性。謂此
0863b11: 種子本能熏習現行之因。及後所生現行之果。皆
0863b12: 通三性。故言因果俱善等性。即是功能差別門說。
0863b13: 非依體門。性唯無記。此約有漏種說。若無漏種。非
0863b14: 異熟性所攝故。故非無記。體性不順本識體故。體
0863b15: 既不同。不可相即。又性類別。能治所治漏無漏殊。
0863b16: 不可相即。外人又難云。若無漏種非異熟性。何故
0863b17: 彼說皆異熟種。皆異熟生。二十二根者。即五色根。
0863b18: 男女二根。命根。意根。五受根。信等五根。三無漏根
0863b19: 彼難三無漏根同異熟故。論主答云。雖決擇分說
0863b20: 皆異孰種。不與第八同無記性。二十二法皆善性
0863b21: 故。謂此諸法。依異熟識故。名異熟種。如眼等識。依
0863b22: 異熟故。名異熟生。皆是異性相依。決不同性。或無
0863b23: 漏種下。又作一義釋異熟名。謂無漏種子。由熏習
0863b24: 力。轉變成熟。立異熟名。非是無記第八異熟。故知
0863c01: 無漏唯善性攝。一正明種相竟。
0863c02: 此中有義一切種子至如是建立因果不亂。
0863c03: 二明種子有本有新熏二義分三。一本有。二新熏。
0863c04: 二正義兼本有新熏。今初。即清目等師唯立本有。
0863c05: 謂有漏無漏俱本性有。不從熏生。由熏習力。但令
0863c06: 本有增長成熟。如契經下。引經證。瑜伽下。引論證。
0863c07: 惡叉聚者。毒樹果也。一枝三子。生必同科。經中取
0863c08: 喻惑業苦三不相離義。一切種子皆悉具足者。染
0863c09: 淨二種皆本有也。闕三菩提種者。清淨種子具而
0863c10: 不發也。三種菩提者。一真性。二實智。三方便。真名
0863c11: 不偽。性名不改。能照真性之智。稱理不。名為實
0863c12: 智。善巧隨機。化用自在。名為方便。般涅槃者。此云
0863c13: 入圓寂。即無漏法因也。今引瑜伽中說。從無始來
0863c14: 有此法因。一切種子具足無此法因。便闕三種菩
0863c15: 提種子。如此等文。誠證本有不一而足。五種性者。
0863c16: 謂異生種性。聲聞種性。菩薩種性。如來種性。外道
0863c17: 種性。楞伽云。云何知聲聞乘無間種性。若聞得陰
0863c18: 界入自共相斷知時。舉身毛孔。熙怡欣悅。及樂修
0863c19: 相智。不脩緣起發悟之相。是名聲聞乘無間種性。
0863c20: 緣覺乘無間種性者。若聞說各別緣無間。舉身毛
0863c21: 。悲泣流淚。不相近緣。所有不。種種自身。種種
0863c22: 神通。若離若合種種變化。聞說是時。其心隨入。是
0863c23: 名緣覺乘無間種性。如來乘無間種性者。謂自性
0863c24: 法無間種性。離自性法無間種性。得自覺聖無間
0864a01: 種性。外剎殊勝無間種性。若聞此四事。心不驚怖
0864a02: 者。是名如來乘無間種性。不定種性者。謂說彼三
0864a03: 種時。隨說而入。隨彼而成。各別種性者。謂一闡提
0864a04: 也。三無漏根者。一未知欲知根九根和合信法二人見諦中未知欲
0864a05: 知。二知根信解見得二人思惟中九根和合轉名根。三知已巳至無學中九根轉名
0864a06: 知。知者。即是真見道故。引地獄具此三根者。亦證
0864a07: 種子本有故。本性住種。詳見下文。由此等證無漏
0864a08: 種子法爾本有。例有漏種亦不熏生。第八識中本
0864a09: 有種子。由諸轉識熏令增長。不由別別熏令生起。
0864a10: 種起現時。種因現果。現起種時。現因種果。如是建
0864a11: 立。因果不亂。若許新熏者。漏熏無漏。無漏熏漏。善
0864a12: 與不善。亦互相熏。因果亂矣。
0864a13: 有義種子皆熏故生至依熏可生非己巳有體。
0864a14: 二新熏。即難陀所執。謂有漏無漏俱熏故生。非本
0864a15: 來有。如麻香氣。華熏故生者。即胡麻中所有香氣。
0864a16: 必假華熏。方得香也。西方若欲作塗身香油。先以
0864a17: 華香取與巨勝子聚為一處。淹令極爛。後取巨勝
0864a18: 壓油。油遂香氣芬馥。比來胡麻中無香氣。因華熏
0864a19: 故生。如契經下。引經證。論說下。引論證。內種外種
0864a20: 者。攝論云。種子有二。一外種子。但是假名。以一切
0864a21: 法唯有識故。二內種子。則是真實。以一切法以識
0864a22: 為本。此二種子。念念生滅。剎那剎那。先生後滅。無
0864a23: 有間故。此法得成種子。何以故。常住法不成種子。
0864a24: 一切時無差別故。復次云何外種子。如麥等無
0864b01: 熏習得成種子。由內。外得成。是故內有熏者。外若
0864b02: 成種子。不由自能。必由內熏習感外。故成種子。何
0864b03: 以故。一切外法。離內則不成。是故於外不成熏習。
0864b04: 一由內有熏習得成種子。此云或有者。外種是依
0864b05: 報。乃眾生共相業種所感。亦名熏習。或無者。以自
0864b06: 有根種展轉相傳故。名言等三種習氣。詳見第八
0864b07: 卷。引此以證有漏種生必由熏起。無漏種生下。意
0864b08: 牒上義。例顯無漏亦熏習生。說聞熏習下。證成無
0864b09: 漏亦熏生義。等流者。同是無漏也。謂聞無漏正法。
0864b10: 熏成無漏種子。名出世心種子性。出世心者。即是
0864b11: 見道。手杖論云。出世之智。雖不曾得。但以墮在自
0864b12: 相續中。所有似說二無性智。共許從此熏習之處
0864b13: 而作生因。此聞之熏。是極清淨法界等流之體性
0864b14: 故。法界即是如來法身。我法二無性解。是法界所
0864b15: 流果法。謂法身。界。即因也。是出世間諸法之界。謂
0864b16: 能持彼熏習性故。及斷煩惱所知二障所有餘習。
0864b17: 名極清淨。其聞熏習。是似彼果。彼為增上緣而得
0864b18: 生起故。同彼體性故。如有說云。諸初發心菩提薩
0864b19: 埵。所有正聞熏習種子。雖曰世間。應知即是法身
0864b20: 所攝。室羅縛迦羝迦佛陀。應知即是解脫身攝。
0864b21: 是故定知雖是世間。而能親作出世間心種子也。
0864b22: 有情本來下。破前清目等說有五性差別。故定執
0864b23: 有法爾種子之義。而言依障建立者。意在成就新
0864b24: 熏理故。以斷有漏。即熏無漏。如瑜伽說下。引證依
0864c01: 障建立義。於真如境者。以真如是迷悟依。諸染淨
0864c02: 法依之得生。故言於真如境上有二障種者。不得
0864c03: 入圓寂。立為異生性。即不定性闡提性。二乘不斷
0864c04: 所知。唯斷煩惱。斷有利鈍。故分為二。聲聞根鈍。三
0864c05: 界九地。地各九品。品品別斷。獨覺根利。三界諸惑
0864c06: 合為一聚。九品別斷。為二種性。如來二障永斷。二
0864c07: 死永亡。覺性圓滿。名佛種性。由此故知種性差別。
0864c08: 依障建立。非關無漏種子有無。瑜伽所說地獄成
0864c09: 就三無漏根。是種非現。亦依熏生。非本有義。
0864c10: 有義種子各有二類至此即名為習所成種。
0864c11: 三護法正義兼本有新熏分三。一出正義。二破本
0864c12: 有。三破新熏。今初。生蘊處界。即是功能。此功能差
0864c13: 別。即是種子。一切種子。與第八識一時而有。從此
0864c14: 能生前七現行。現行頭上又熏種子。世尊下。總通
0864c15: 前清目所引兩經二論之義。諸有情等。即第一經
0864c16: 義。餘所引證。即所引第二經與二論始起中。世尊
0864c17: 下。總通前難陀所引一經二論之義。初一經義。諸
0864c18: 論亦說下。即二論義。本性住種。習所成種。二名。見
0864c19: 瑜伽論。彼論菩薩地種性品云。云何種性。謂略有
0864c20: 二種。一本性住種性。二習所成種性。本性住種性
0864c21: 者。謂諸菩薩六處殊勝。有如是相。從無始世。展轉
0864c22: 傳來法爾所得。是名本性住種性。習所成種性者。
0864c23: 謂先串習善根所得。是名習所成種性。此中義意。
0864c24: 二種皆取。又此種性。未習成果。說名為細。未有果
0865a01: 故。已巳習成果。說名為麤。與果俱故。此單就菩薩種
0865a02: 性言之。故有六處殊勝等言。其實有漏無漏皆有
0865a03: 本性住種性也。護法意云。有漏無漏種子。皆有新
0865a04: 熏本有。合生現行。亦不雜亂。若新熏遇緣。即從新
0865a05: 熏生。若本有遇緣。即從本有生。若偏執唯從新熏。
0865a06: 或偏執但是本有。二俱違教。若二義俱取。善符教
0865a07: 理。古德問此總未聞熏時。此本有從何而生。答。謂
0865a08: 從無始時來。此身與種子俱時而有。如外草木等
0865a09: 種。又古德解熏種義。諸法雖有新舊二種。當生現
0865a10: 時。或從新生。或從舊生。名為二種。非謂二種於一
0865a11: 念中同生一現。若爾。即有多種共生一芽之過。以
0865a12: 此唯知色等相分種並同於此。又問。八識之中既
0865a13: 具本有新熏之義。何識是能熏因。所熏果。答。依經
0865a14: 論正義。即是前七現行識為能熏因緣之因。熏生
0865a15: 新熏種子。第八識是前七現行識所熏生因緣之
0865a16: 果。又問。本識等雖無力能熏自種。而能親生自種
0865a17: 故現行本識等得自生種為因緣者。既不熏自種。
0865a18: 如何能生自種。又熏與生何別。答。熏者資熏擊發
0865a19: 之義。生者生起。從因生出之義。謂本識等雖無力
0865a20: 資熏擊發自種之義。而有親生自種之義。如有種
0865a21: 性者。法爾本有無漏種子。雖有生果之能。若不得
0865a22: 資加二位有漏諸善資熏擊發。即不能生現。須假
0865a23: 有漏諸善資熏。方能生現。又如本識中善染等種。
0865a24: 能引次後自類種子。雖有生義。無自熏義。如穀麥
0865b01: 等種。雖有生芽之能。若不得水土等資熏擊發。亦
0865b02: 不能生。其現行本識。雖有生種之能。然自力劣。須
0865b03: 假六七與熏方生。由是義故。本識等雖非能熏。而
0865b04: 能生種。故與親種得為因緣。五根塵等諸根分亦
0865b05: 應然。此解今依因位現行。望自親所熏種。能為二
0865b06: 緣。即是因緣增上緣。唯除第八。及六識中極劣無
0865b07: 記。非能熏故。今按此文。現於親種得為因緣中。既
0865b08: 除第八及六識中極劣無記非能熏故。望自親種
0865b09: 無因緣義。若言本識及六識中極劣無記。能生自
0865b10: 種得為因緣者。便犯異熟有能熏過。違聖教失。又
0865b11: 問。如前六識所變五塵相分。不能自熏新種。須假
0865b12: 能變心緣。方能熏自種故。五塵相分。得為能熏。其
0865b13: 極劣無記。亦假能變心緣。何故不同五塵相分得
0865b14: 為能熏。答。今按有為法分為三品。一者上品。如七
0865b15: 轉識及相應等。一分能緣慮故力最強。悉有力自
0865b16: 熏。二者中品。如五塵相分等。雖有熏力。而力稍微。
0865b17: 假心與力。彼方自熏。三者下品。即極劣無記。如極
0865b18: 羸病無力之人。不能自起。縱人與力扶持。亦不能
0865b19: 起。本識等類。亦復如是。本無熏力。謂心與力亦不
0865b20: 能熏。由是義故。極劣無記。一向無力。故非能熏。與
0865b21: 五塵相分不同。彼自有力。但力相劣。不能獨熏。假
0865b22: 心相助。自有半力。故是能熏。由是義故。今正解者。
0865b23: 第八識聚。及此所變異熟五根相分。并異熟浮根
0865b24: 等。及異熟前六識等。並無新種。以其極劣。非能熏
0865c01: 故。從本有舊種所生。其長養五根。及此浮根。及等
0865c02: 流五塵等相分。前六識所變者。皆可各有新本二
0865c03: 種。
0865c04: 若唯本有轉識不應至故唯本有理教相違。
0865c05: 二破清目等獨執本有非理。謂若唯本有無新熏
0865c06: 者。前七王所亦具能熏義。不應與第八為因緣性。
0865c07: 頌中法字。即前七轉識。識字。即第八識。諸法於識
0865c08: 藏。能攝藏也。謂與諸識作二緣性。一為彼種子。二
0865c09: 為彼所依。識於法亦爾。所攝藏也。謂諸轉識。亦與
0865c10: 阿賴耶為二緣。一於現法中能長養彼種子。二於
0865c11: 後法中轉攝植彼種。互相生故。顯揚論云。一於現
0865c12: 法長養彼種者。謂如依止阿賴耶識善不善無記
0865c13: 轉識時。如是如是於一依止同生同滅。熏習阿賴
0865c14: 耶識。由此因緣。後後轉識善不善無記性。轉更增
0865c15: 長。轉更熾盛。轉更明了。二於後法轉攝植彼種者。
0865c16: 謂彼熏習種類。能引攝當來異熟無記阿賴耶。如
0865c17: 是為彼種子故。為彼所依故。長養種子故。攝植種
0865c18: 子故。應知建立阿賴耶識與諸轉識互為緣性。即
0865c19: 此中互為因果義也。如炷與焰者。謂一剎那燈炷
0865c20: 為依發生燈焰。是則燈炷為焰生因。即此剎那焰
0865c21: 復能燒所依燈炷。是則燈焰為炷燒因。內炷生焰。
0865c22: 如種生現。內燒炷。如現熏種。此舉增上緣喻因
0865c23: 緣義。如束蘆者。如二束蘆。更互依持。令住不倒。若
0865c24: 於爾時此能持彼令住不倒。即於爾時彼能持此。
0866a01: 令住不倒。此以俱有依喻因緣義。唯依此二。謂種
0866a02: 與現。或曰能所熏也。若謂種子本有。由熏令長。即
0866a03: 經論中說因緣義者。則善惡業與異熟果。亦可謂
0866a04: 之因緣乎。為善惡業與異熟果是增上緣。四緣不
0866a05: 容相濫也。又諸聖教說有種子由熏習生。即不言
0866a06: 唯熏令長。今執本有。皆乖聖教矣。由前違理。由後
0866a07: 違教。故曰理教相違。
0866a08: 若唯始起有為無漏至各有本有始起二類。
0866a09: 三破難陀等獨執始起非理。謂若唯新熏無本有
0866a10: 者。上品無漏。無記第八。此上二類無新熏理。又無
0866a11: 本有。從何種生。問。何為有為無漏因緣。答。即四德
0866a12: 種子。如攝論云。轉依名法身。由聞熏法。四法得成。
0866a13: 一信樂大乘。是大淨種子。二般若波羅蜜。是大我
0866a14: 種子。三空器三昧。是大樂種子。四大悲。是大常
0866a15: 種子。此聞熏習及四法。為四德種子。四德圓時。本
0866a16: 識都盡。四德本來是有。不從種子生。從因作名。故
0866a17: 稱種子。此聞熏習。能損滅本識。為對治本識。與本
0866a18: 識性相違。故不為本識性所攝。故云。四德圓時。本
0866a19: 識都盡。若不淨種子。則熏習生。增益本識也。此中
0866a20: 大意。言若本來無無漏種性。則眾生永無成佛分。
0866a21: 不應有漏為無漏種。若有漏為無漏種。則無漏亦
0866a22: 應為有漏種。而諸佛等應起雜染。還作眾生矣。分
0866a23: 別論者。即後三卷所引上座部經分別論者是也。
0866a24: 分別論說心性本淨等語。一往觀之。似有漏心性
0866b01: 即是無漏。不須別有無漏種子。細而察之。則心性
0866b02: 本淨一語。即是心空所顯真如。而為無漏四德之
0866b03: 因。故無漏法。非是無因而生。定有種子在也。且汝
0866b04: 所謂心性者。何所指耶。若指空理。空即非情。何為
0866b05: 心因。空是常法。豈為法種。體前後無轉變故。釋所
0866b06: 以為常法之故也。量云。空理非諸法種子。以體前
0866b07: 後無轉變故。喻如空。若即是心。心體本一。而有
0866b08: 漏無漏轉變者。即同數論冥性常一而二十三法
0866b09: 轉變之謬執矣。量云。性即是心。相雖轉變而體常
0866b10: 一故。喻如數論。又無漏是善。心通三性。心是無漏
0866b11: 因。不善無記心應是無漏善。若許二心是善。應與
0866b12: 信等相應。若不許彼相應。便應非善心體。善名且
0866b13: 不可得。無漏乎。即有漏善心。亦不應為無漏因。
0866b14: 何以故。既名雜染。即與惡心等。故有漏不應為無
0866b15: 漏種。善等應為不善等種。如前破故。量云。有漏善
0866b16: 心是有法。性非無漏是宗。因云。是雜染故。如惡心
0866b17: 等。若曰有漏心具無漏性。則應無漏心亦具有漏
0866b18: 性矣。而可乎。何以故。一性之中。差別因緣不可得
0866b19: 故。又異生心是無漏種。則異生位所起現行悉是
0866b20: 無漏。應名聖者。何名異生。若謂異生之性雖是無
0866b21: 漏。而異生之相尚在染位。不名無漏。無斯過者是
0866b22: 亦不然。異生之相既是有漏。則心種子亦非無漏。
0866b23: 何故汝論說有異生唯得成就無漏種子乎。種子
0866b24: 成就。現行亦成。何以故。種子現行性相同故。淨則
0866c01: 俱淨。染則俱染。不容有差別也。然契經下。釋心性
0866c02: 本淨正義。言心性者即是真如。以真如是心之真
0866c03: 實性故。一說。心體上本無煩惱故。名性本淨。不同
0866c04: 前破有漏之心性是無漏故名本淨也。真如無為。
0866c05: 非心之因。亦非種子。能有果法。如空等。故非有
0866c06: 漏心。性是無漏。名本性淨也。由此心性本淨之故。
0866c07: 諸有情類無始時來有無漏種。不由熏習法爾成
0866c08: 就。後至資糧加行位中。藉籍聞熏力熏令增長。故見
0866c09: 道位斷分別惑。無漏現起。必仗此真如清淨無漏
0866c10: 種子為因而成現行。無漏現行既起。展轉熏成一
0866c11: 切智種。由此義故。定有本住新熏二類種子。無漏
0866c12: 既爾。有漏應知。諸聖教下通前所引。瑜伽內種定
0866c13: 有熏生之義。以明有漏不待熏生。然本有種。亦由
0866c14: 熏習令其增盛。方能得果者。明教說熏習。是增上
0866c15: 緣。非說因緣熏生內種也。其聞熏習下。通前所引
0866c16: 聞熏習聞淨法界等語。明無漏種亦有熏生義。其
0866c17: 聞熏習聞正法時。不唯熏起有漏法種。亦能熏起
0866c18: 本有無漏法種。展轉生出世心。出世心者。即是見
0866c19: 道。聞熏習中有二種緣義熏生有漏。感變易生死
0866c20: 勝異熟果。為出世法作增上緣。至修道位。此種可
0866c21: 斷。熏生無漏。與出世法為正因緣。此因直至佛果
0866c22: 位中無有間斷。非所斷攝。問。若有漏種是增上緣。
0866c23: 何故能熏出世心種。答。此無漏種正因緣性。微細
0866c24: 幽隱。不能了知。故假託麤略顯明有漏性中勝增
0867a01: 上緣。方便說為出世心種。其實出世心種。是本有
0867a02: 無漏正因緣也。依障建立下。通前所引依障建立
0867a03: 種性別義。非涅槃法。即異生性法。以諸異生無涅
0867a04: 槃故。無漏法種。能害二障。故無彼種。二障永不可
0867a05: 害。二乘種性。唯斷煩惱。不斷所知。故所知障永不
0867a06: 可害。根有利鈍。故分二種。佛無漏種具者。彼二障
0867a07: 種俱可永害。由此無漏種或有或無故。障有可斷
0867a08: 不可斷二義。若不由無漏種子有無。彼二種障依
0867a09: 何為因。而有斷有不斷耶。然無漏種。微細幽隱。難
0867a10: 可了知。故約二障顯而易見者。明種性差別耳。豈
0867a11: 謂全無無漏種子哉。若謂法爾有此障別。則亦應
0867a12: 法爾有無漏法種。而彼不許。何哉。若無漏法種非
0867a13: 本有者。則三乘聖道永不得生。是誰能斷二障種
0867a14: 子。而說依障立種性別乎。既諸聖道永不得生。則
0867a15: 彼所云依熏可生。非己巳有體之義亦不成矣。況諸
0867a16: 聖教說有本有種子。今執唯始起。彼義謂何。由前
0867a17: 違理。由後違教。故曰理教相違。由此應知諸法種
0867a18: 子。各有本有始起二類。結成正義可知。通上二明
0867a19: 種子二義竟。
0867a20: 然種子義略有六種至是共相種所生果故。
0867a21: 三明種子六義。上二義。是種子原本。此六義。是就
0867a22: 已巳成種子後說。一剎那滅者。生已巳無間即滅壞故。
0867a23: 顯是有為。有轉變義。於轉變位。能取與果。方成種
0867b01: 時四相。并外道常我。所以者何。以一切時。其性如
0867b02: 本。無差別故。無能生用。難云。若剎那滅為種子者。
0867b03: 應前念種。望後念現。或因一念自他相望。皆與為
0867b04: 種。答。第二義揀。要果俱有。果俱有者。與自現果俱
0867b05: 時現有。方成種子。故無性云。何者俱有。已巳滅生果。
0867b06: 不應理故。如死雞鳴。是故應許種子與果俱時而
0867b07: 住。一此與果不相違故。如蓮華根。雖後俱有。然非
0867b08: 一二。釋云。謂此種子。要望所生現行果法。俱時現
0867b09: 有。現者。謂顯現。現在。現有。三義名現。即顯現言。簡
0867b10: 彼第七。第七不名種子。果不顯現故。現在。簡前後。
0867b11: 現有。簡假法。體是實有。方成種子。和合。簡相離。前
0867b12: 後。即過去未來。相離。謂一切法與法不相應者。現
0867b13: 行種子。雖是類別。互不相違。一身俱時有能生用。
0867b14: 即後章所云能熏生種。種起現行。如俱有因。得士
0867b15: 用果。非如種子自類相生。前後相違。必不俱有。即
0867b16: 後章所云種子前後自類相生。如同類因。引等流
0867b17: 果。因果俱。即現種異類。因果不俱。即種子自類。此
0867b18: 即雙成二義。謂現在因有。是果俱有。未生已巳滅。是
0867b19: 前後義。明種子名。但依種生現立。不依種生種立。
0867b20: 故但應說與果俱有。故世親云。言俱有者。謂非過
0867b21: 去。亦非未來。亦非相離得為種子。何以故。若於此
0867b22: 時種子有。即於爾時果生故。難云。種因生現。要與
0867b23: 現果俱時而有。方得名種。現因熏種。亦與種果俱
0867b24: 時而有。應亦名種。答。有第三義。要恒隨轉。恒隨轉
0867c01: 者。謂要長時相續。其性一類。方成種子。究竟位。即
0867c02: 金剛心道。恒隨轉。真諦譯為隨逐。究竟位。譯為治
0867c03: 際。天親云。治。謂金剛心道。阿梨耶識。於此時。功能
0867c04: 方盡。故名際。外種子至果熟及根壞時。功能則盡。
0867c05: 是故三名隨逐至治際。遮彼轉識現熏種時。雖一
0867c06: 念與種果俱有。非恒隨轉。問。能熏現。與所熏種。何
0867c07: 非恒隨。答。間斷之識三性互起。非長相續一類而
0867c08: 轉。故能熏現不得名種。問。若爾。第七不間。應得名
0867c09: 種。答。漏無漏間。不得名種。問。若云一類。如何說有
0867c10: 有壽盡相。答。約生果有限。名有壽盡相。種體非斷。
0867c11: 難云。若恒隨轉得名種子。應善等種生染等現。答。
0867c12: 有第四義揀。要性決定。謂隨能熏善惡無記。決定
0867c13: 無雜。生各性果。名性決定。遮彼異性為自類因。故
0867c14: 世親云。言決定者。謂此種子各別決定。不從一性
0867c15: 一切得生。從此物種還生此物。問。若異性因不名
0867c16: 種子。如何說有因通善惡果唯無記。答。彼增上緣。
0867c17: 此說因緣。難云。若自性因生自性果。名種子者。應
0867c18: 此性因一時頓生此性多果。答。有第五義揀。要待
0867c19: 眾緣。其種雖有。要須等待眾緣和合。方起現行。始
0867c20: 成種子。親因緣。增上緣。等無間緣。所緣緣。此名眾
0867c21: 緣。心種待四緣。色種待二緣。謂因緣。增上緣。若不
0867c22: 待緣而成種者。則一因應為一切因。以待眾緣成
0867c23: 故不漫為因。問。誰說一因頓生多果。答。謂有外道
0867c24: 執自然等頓生多果。又餘部小乘執緣恒有。今眾
0868a01: 緣。正遮此二所執。以明有生未生者乃緣合未合
0868a02: 耳。難云。若同性待緣生一性果。應善色種生善心
0868a03: 果。餘性準此。答。有第六義揀。要引自果。謂自種子
0868a04: 但引自果。要別別色。及別別心。各各引生自色心
0868a05: 果。方成種子。如阿賴耶識種子。唯能引生阿賴耶
0868a06: 現識。如稻穀等。唯能引生稻穀等果。問。色心互生。
0868a07: 是誰所執。答。謂有外道計一因能生一切諸果。是
0868a08: 故遮之。問。無性第七。具前五義。應名種子。答。闕果
0868a09: 俱有。第八現識雖具恒隨。亦缺果俱。唯本識下結
0868a10: 成本識中一分差別功能。具上六義。方成種子。決
0868a11: 非餘義所能成故。其外種子。如稻穀等。皆是眾生
0868a12: 共受用業之所招感。內識所變。依世俗說。假名種
0868a13: 子耳。此種下。明內外種子俱有生引二因。能生芽
0868a14: 等。乃至果熟。是外生因。能生果報。乃至命終。是內
0868a15: 生因。外種能引枯後相續。內種能引喪後屍骸。由
0868a16: 引因故。多時續住。若一種子唯作生因非引因者。
0868a17: 收置倉中麥等種子。不應久時相似相續。喪後屍
0868a18: 骸。如青瘀等。分位隨轉。亦不應有。生因已巳謝。果應
0868a19: 滅故。若說剎那轉轉相生。前剎那為後剎那作因。
0868a20: 得相續住者。若爾。最後不應都盡。既無此二義。故
0868a21: 知別有引因。此二種因。譬如人射。彎弓放箭。放箭
0868a22: 為生因。彎弓為引因。放箭得離弦。遠有所至。若但
0868a23: 以放箭為因。不以彎弓為因。則箭不得遠。若言前
0868a24: 剎那箭。生後剎那箭。故箭得遠。則箭無落義。種子
0868b01: 亦爾。由生因盡故枯喪。由引因盡故滅盡。內種必
0868b02: 由熏習者。如無多聞熏習之因。必無多聞之果。外
0868b03: 種熏習。有無不定。故置或言。如以炭與牛糞毛等。
0868b04: 次第生彼苣青蓮華根及以蒲等。非苣等與
0868b05: 彼炭等俱生俱滅。互相熏習。而從彼生。如是外種
0868b06: 或無熏習。如巨勝與華鬘等俱生俱滅。由熏習故。
0868b07: 生香氣等。如是外種或有熏習。是增上緣。非因緣
0868b08: 攝。若辦所生果。必以內種為彼因緣。由稻穀等外
0868b09: 法種子。皆是眾生感受用業。熏習種子。依阿賴耶
0868b10: 力所變現。是故外種離內無別。亦是多人共業所
0868b11: 感。故曰共相。
0868b12: 依何等義立熏習名至令種生長故名熏習。
0868b13: 四能所熏習分四。一問。二總答。三正釋。依何等義
0868b14: 立熏習名。問也。所熏至故名熏習。此總答也。熏者。
0868b15: 發也。或猶致也。習者。生也。近也。數也。即發致果於
0868b16: 本識內。令種子生近生長故。
0868b17: 何等名為所熏四義至可是所熏非心所等。
0868b18: 三正釋分三。一所熏。二能熏。三總結。今初。何等名
0868b19: 為所熏四義。別徵也。一堅住性下。別釋也。所熏四
0868b20: 義。唯第八具。所以第八獨為所熏。四義者。一堅住
0868b21: 性。從無始之始。至究竟之終。一類相續。為堅住性。
0868b22: 夫為所熏識者。且須一類堅住。相續不斷。能持習
0868b23: 氣。乃是所熏。今前六轉識。若五位無心時。皆間斷
0868b24: 故。既非堅住。非是所熏。一云。轉識。謂七轉識。兼含
0868c01: 心所。若許七識能持種者。初地已巳破四惑。應失一
0868c02: 切有漏種子。已巳轉七識成平等性。猶有有漏種者。
0868c03: 明是八識能持。言風聲等者。此揀根塵。以間斷相
0868c04: 顯。故偏語之。理實等字等取根塵及法處所攝色
0868c05: 等一切皆揀。至無色界。即無色故。入滅定等。心亦
0868c06: 無故。名不堅住。此亦遮經部師將色心更互持種。
0868c07: 論主云。且如於無色界入滅定時。色心俱間斷。此
0868c08: 時將何法能持種。又如五根五塵。皆不通三界。亦
0868c09: 非堅住。如何堪為所熏性。又第七識在有漏位雖
0868c10: 不間斷。在十地位中亦有解脫間斷。謂得無漏時
0868c11: 不能持有漏種。以有漏無漏體相違故。以第八識
0868c12: 雖是有漏。以在因中體無解脫。唯無覆性。即不妨
0868c13: 亦能持無漏種。得名所熏。應立量云。前七轉識是
0868c14: 有法。非所熏宗。因云。不堅住故。同喻如電光聲風
0868c15: 等。問。若言有堅住性即是所熏者。只如佛果第八
0868c16: 亦是堅住性。應名所熏。答。將第二義簡。曰無記性。
0868c17: 夫為所熏者。須唯是一類無記。即不違善惡性。方
0868c18: 受彼熏。今佛果第八既是善性。即不容不善及無
0868c19: 記性非是所熏。以佛果圓滿故。如似沉麝。不受臭
0868c20: 穢物熏。若不善性者。即是煩惱。又不容信等心所
0868c21: 熏。互不相容納故。其所熏性。如寬心捨行之人。能
0868c22: 容納得一切善惡事。若惡心性人即不中。第八識
0868c23: 似寬心捨行之人。能容一切習氣。有此義故方名
0868c24: 所熏。若如來第八無漏淨識。唯在因中曾所熏習。
0869a01: 帶此舊種。非新受熏。以唯善故。違於不善等。又云。
0869a02: 善染如沉麝韭蒜等故不受熏。無記如素帛。故能
0869a03: 受熏。如善不容於惡。猶白不受於黑。若惡不容於
0869a04: 善。如臭不納於香。唯本識之含藏。同太之廣納
0869a05: 矣。問。若言有堅住性。及無記性二義。便名所熏者。
0869a06: 且如第五心所同心王。具此二義。應是所熏。又如
0869a07: 無為。亦有堅住性義。為所熏何失。答。將第三義簡
0869a08: 曰可熏性。言自在者。正簡難陀許第八五心所能
0869a09: 受熏。論主云。心所不自在故。依他生起。非所熏性。
0869a10: 言性非堅密者。即簡馬鳴菩薩真如受熏。論主云。
0869a11: 無為體堅密。如金石等。決不受熏。夫可熏者。且須
0869a12: 體性。能容種子。方得。馬鳴救云。我言真如受
0869a13: 熏者。以真如是性。第八是相。性相不相離。若熏著
0869a14: 相時。兼熏著性。或攝相歸性。故真如受熏何失。如
0869a15: 將金石作指鐶等。護法破云。熏相不熏性。如火燒
0869a16: 世界。不燒空。今唯是第八心王體性。方可
0869a17: 受熏。如衣服。方能受香等熏。問。若言有堅住
0869a18: 性。無記性。及可熏性。三義。即是所熏者。應可此人
0869a19: 第八識。受他人前七識熏。以此人第八是可熏性
0869a20: 故。答。將第四義簡。曰與能熏共和合性。今將此人
0869a21: 第八。望他人前七。無同時同處和合義故。非是所
0869a22: 熏。亦遮經部師前念之識熏後念義。他身即簡同
0869a23: 處。無有以他身識為我所熏故。剎那前後即簡同
0869a24: 時。前念識體。與後念識相。不相及故。唯異熟識。具
0869b01: 此四義。可是所熏。非心所等。此總結也。非心所者。
0869b02: 即第八同時心所。等取所餘。如上所揀。
0869b03: 何等名為能熏四義至具此四義可是能熏。
0869b04: 二能熏。何等名為能熏四義。徵也。一有生滅下。別
0869b05: 釋。且外人問無為法得名能熏否。答。將第一義簡
0869b06: 曰有生滅。以生滅法有能生長之作用故。今前七
0869b07: 識有生滅。有生長作用。故是能熏。問。若爾者。且如
0869b08: 業感異熟生心心所。及色法。不相應行等。皆有生
0869b09: 滅。亦非作用。應是能熏。答。將第二義簡。要有勝用。
0869b10: 謂善惡有覆強盛之力。名為勝用。其業感異熟生
0869b11: 心心所等。劣弱無強盛作用。能熏色法。雖有強盛。
0869b12: 又無緣慮勝用。不相應行。二用俱闕。此非能熏。又
0869b13: 勝用有二。一能緣勝用。即簡諸色為相分熏。非能
0869b14: 緣熏二強盛勝用。謂不任運起。即揀別類異熟心
0869b15: 等有緣慮用。無強盛用。為相分熏。非能緣熏。由斯
0869b16: 內色等有強盛用。無能緣用。異熟心等有能緣用。
0869b17: 無強盛用。不相應法二用俱無。皆非能熏。即緣勢
0869b18: 用可致熏習。如強健人能致功故。問。若有生滅。
0869b19: 及有勝用。即名能熏者。且如佛果前七識。亦具此
0869b20: 二義。應是能熏。答。將第三義簡。要有增減。增減者。
0869b21: 損益之義。佛無損益。故非能熏。疏喻說云應剛即
0869b22: 剛。合柔即柔。能成辦事。第七末那。至無漏位。亦有
0869b23: 增減。唯除佛果。言有勝劣者。前佛應勝。後佛應劣。
0869b24: 以前佛熏得無漏種子多故。問。若言具有生滅。有
0869c01: 勝用。有增減。三義。即名能熏者。且如他人前七識。
0869c02: 亦有上三義。應與此人第八為能熏性。答。將第四
0869c03: 義簡。要與所熏和合而轉。揀自他不得互熏前後
0869c04: 不得互熏。同所熏第四義。上二皆云共和合者。和
0869c05: 合即是相應異名。唯七轉識至可是能熏。結也。所
0869c06: 以能所第四合者。有二義故。一以二種第四。但能
0869c07: 所異。言全似故。二用此文。別為總結。故論結云。如
0869c08: 是能熏與所熏識俱生俱滅。熏習義成等。問。七能
0869c09: 熏中。熏第八四分之中。約熏何分。答。前五轉識。能
0869c10: 熏阿賴耶相分種子。第六意識。能熏第八相見分
0869c11: 種子。第七末那。唯熏第八見分種子。問。前七識四
0869c12: 分。何分能熏。答。見相二分能熏種。以此二分有作
0869c13: 用故。問相分是色。何能熏種。答。但是見分與力。令
0869c14: 相分熏種。如梟附塊而成卵。又見分是自證分
0869c15: 與力。問。能熏前七皆有王所。亦同第八唯王非所
0869c16: 否。答。王所皆能。問。前七心所。何故同王亦能熏耶。
0869c17: 答。四義具故。問。第八心所。何不同王亦所熏耶。答。
0869c18: 前已巳揀故。缺自在義。所以非所。難曰。心所不自在。
0869c19: 心所非所熏。心所不自在。心所非能熏。答。已巳具義
0869c20: 不具義故。何煩再問。我問前義。豈可重繁。答。為因
0869c21: 據有力。心所亦能熏。心所有力故。受熏須報主。心
0869c22: 所非所熏。所非報主故。難曰。為因言有力。心所便
0869c23: 能熏。為果應有力。心所亦所熏。答。為果無力。又過
0869c24: 失多。所以心所非是所熏。何知無力及有過失。答。
0870a01: 既有過失。知是無力。問。何過失。答。頓生六果故。若
0870a02: 第八識王所一聚。六皆受熏。凡一能熏。熏六箇種。
0870a03: 後遇緣時。六種頓生六箇現行。問。設生六果。何便
0870a04: 是過。答。如一有情。頓生六箇第八現行。成六有情。
0870a05: 故是大過。問。一設成六。何成大過。答。聖教所說。其
0870a06: 眾生界無有增減。既違聖教。又無此理。故成大過。
0870a07: 難。能熏第七一聚王所有十八法。緣第八時。齊熏
0870a08: 一十八箇質種。何無頓生十八果失。答。能熏雖多。
0870a09: 一處受熏。唯生一果。如一麥中有多塵。共生一
0870a10: 芽。此亦如彼。應法合云。麥一而塵眾。共生一
0870a11: 芽。持處一而種子多。同生一果。其或麥粒成多。自
0870a12: 爾藂苞競秀。若也受熏非一。何疑眾果齊生。
0870a13: 如是能熏與所熏識至是謂略說一切種相。
0870a14: 三總結。如熏苣者。苣本來是炭。多時埋在地
0870a15: 中。便變為苣。西方若欲作塗身香油。先以華香。
0870a16: 取與苣子聚為一處。淹令極爛。後取苣厭油。
0870a17: 油遂香氣芬馥。故攝論云。復次何等名為熏習。熏
0870a18: 習能詮。何謂所詮。謂依彼法俱生俱滅。此中有能
0870a19: 生彼因性。是謂所詮。如苣勝中有華熏習。苣勝與
0870a20: 華俱生俱滅。是諸苣勝帶能生彼香因而生。又如
0870a21: 所立貪等行者。貪等熏習。依彼貪等俱生俱滅。此
0870a22: 心帶彼生因而生。或多聞者。多聞熏習。依聞作意
0870a23: 俱生俱滅。此心帶彼記因而生。由此熏習能攝持
0870a24: 故名持法者。阿賴耶識熏習道理當知亦爾。能熏
0870b01: 識等下。明能熏所熏俱時和合種現相生為親因
0870b02: 緣。言三法者。前後種子為二法。中間現識為一法。
0870b03: 望前種子是能生。望後種子是所生。是故因果展
0870b04: 轉同時。下喻同時義。前後燋炷。喻前後種。中間光
0870b05: 焰。喻現行識。蘆束相依。喻不相離。法喻兩齊。故曰
0870b06: 理不傾動。應立量云。種現是有法。因果同時宗。因
0870b07: 云。展轉相生故。同喻如炷焰。或云。更互相依故。喻
0870b08: 如二束蘆。俱有因。同類因。即六因中二因。士用果。
0870b09: 等流果。即五果中二果也。此第八識。六因中有四。
0870b10: 能持種子義邊。是持種因。若因種子俱時而有。即
0870b11: 俱有因。若望自類種子前後相引。即同類因。若望
0870b12: 同時心所等。即相應因。無餘二因者。異熟因是善
0870b13: 惡性。此識無記。若行因是染。謂見疑無明等。此
0870b14: 識非染。於五果中具四。唯除離繫。望自種子。是等
0870b15: 流果。望作意等心所。是士用果。望第七識。為增上
0870b16: 果。望善惡因。即異熟果。此單就種現言。故只舉其
0870b17: 二耳。種生現。如俱有因。得士用果。即因果同時者。
0870b18: 即前異類不相違。種引種。如己巳類因。得等流果。即
0870b19: 因果不同時。即前自類相違。云何士用果。謂諸作
0870b20: 者。假諸作具。所辦事業。士謂士夫。用謂作用。此人
0870b21: 士用。若法士用者。因法為作者。緣法為作具。如士
0870b22: 夫用。從喻彰名。云何等流果。謂習善等所引同類。
0870b23: 或似先因。後果隨轉。因果相似名等。是彼類故名
0870b24: 流。此二即前種生現。現熏種。種引種。以因果同時
0870c01: 故。種生現熏。合而為一。故攝二耳。餘法即現引現。
0870c02: 故云三類親因緣。四類真等流也。欲明其義當閱
0870c03: 開蒙。彼中難云。種子生現行。因種與果俱。種子引
0870c04: 種子。因應與果俱。何理不同耶。答。種望現果是異
0870c05: 類。體不相違。許同時。種望種果。是同類。自體相違
0870c06: 時須異。問。何理同類便說相違。異類不違耶。答。如
0870c07: 子望母。子不是母。是異類故。同時俱有。母自望母。
0870c08: 名為同類。故於一時無二身並。故種引種雖是自
0870c09: 體。定不同時。若許自體同時生者。有無窮過。如一
0870c10: 種子。同念並生。自一種子。所生種子當念又生。如
0870c11: 是展轉同念並生無窮種子。豈有此理。如父果必
0870c12: 以能生子。豈有同念父自生父也。故種引種現引
0870c13: 理。不同時。種生現。現熏種。同時。何以故。種引種。
0870c14: 現引現。約剎那四相前後相引。乃橫說故。不同時
0870c15: 也。種生現。現熏種。約頭上下生莖結子。乃豎說
0870c16: 故同時也。是故不同。問。種生現。現熏種。如父生
0870c17: 子。子復生孫。是親因緣殊無凝滯。其種引種。何理
0870c18: 說為親因緣耶。答。前念既滅。後念已巳生。即前念體
0870c19: 親引後念。知是親因緣。譬如輥彈。前輥至後。後彈
0870c20: 即是前彈之體。豈不親耶。其種現相生。別辨體者。
0870c21: 尚說為親。此種引種。前念後念即是一體。豈不是
0870c22: 親。問。如現引現。亦是前念親引後念。應是因緣。何
0870c23: 故說為真等流。答。疏出已巳有種子生故。謂前念
0870c24: 種子。生起頭上前念現行。其種輥至第二念時。還
0871a01: 生頭上第二念現。故知後念現行。不是前念現行
0871a02: 親生。如戴華人。向前行時。其華不曾自向前行。隨
0871a03: 人向前也。問。三類親因緣。四類真等流。請以喻釋
0871a04: 不同之理。答。種生現。如炷生焰。現熏種。如焰生燋
0871a05: 炷。種引種。如炷前後自相引生。現引現。如焰前後
0871a06: 自家相引。炷親生焰。焰親生燋炷。此易見者。若炷
0871a07: 引炷者。其炷下更無有物能生炷者。即知前炷
0871a08: 親引後炷。此亦名親。其焰引焰。下已巳有前後燈
0871a09: 炷能生焰故。即知後焰非前焰親引。若前後焰自
0871a10: 親引生。何故炷盡焰便隨滅耶。固是前焰不能親
0871a11: 生也。故非因緣。只是等流。止是相似。名真等流。不
0871a12: 是親生。故非因緣。是謂略說一切種相。通結前來
0871a13: 一切種相。應更分別下四科之義。通上一釋三
0871a14: 名竟。下二釋行相分二。一問答標名。
0871a15: 此識行相所緣云何謂不可知執受處了。
0871a16: 此識行相所緣云何。此總問也。謂不可知執受處
0871a17: 了。此總答也。了。即第五行相門。執受處。即第四所
0871a18: 緣門。不可知。即能所緣行相之內差別之義。問答
0871a19: 標名竟。下二正釋分二。一釋執受處了分二。
0871a20: 了謂了別即是行相至行相仗之而得起故。
0871a21: 一總釋。了謂了別者。即第八識能緣見分。見分取
0871a22: 境。有了別用。故名行相。處謂處所下。此第八所緣
0871a23: 相分。以八識恒取器世間相為境故。第八自證分
0871a24: 上。一分生現功能。謂之種子。有根之身。名為根身。
0871b01: 根身所依世界如器。名器世間。相名分別習氣者。
0871b02: 釋種子也。相即業習氣。屬相分。名即名言二種習
0871b03: 氣。屬見分。分別即我法二種習氣。屬計。即五法
0871b04: 之三也。色根及根依處者。釋根身也。色根。即勝義
0871b05: 根。所依處。即色根所依之處。此二皆是識所執受。
0871b06: 攝為自體。同安危故。此二者。正指種子及根身也。
0871b07: 執受各具二義。執二義者。一攝義。二持義。言攝者。
0871b08: 即攝為自體。言持者。即持令不散。受二義者。一領
0871b09: 義。二覺義。領者。領以為境。覺者。令生覺受。安危共
0871b10: 同。根身具執受四義。一攝為自體。同是無記性故。
0871b11: 二持令不散。第八能任持此身。令不爛壞故。三領
0871b12: 以為境。此根身是第八親相分故。四令生覺受。安
0871b13: 危共同。若第八危。五根危。第八安。五根安故。若器
0871b14: 世間量。但緣。非執受。即受二義中領以為境。又言
0871b15: 非執受者。緣無攝為自體持令不散令生覺受三
0871b16: 義。不似他根身。名非執受。即無受四義中領以為
0871b17: 境一義。問。何以器界不似根身。第八親執受。答。以
0871b18: 與第八遠故。所以不攝為自體。又器界損時。第八
0871b19: 亦不隨彼安危共同。所以不執受。若髮。毛。爪。齒。膀
0871b20: 胱宿水等雖近。已巳同外器攝。所以第八亦不執受。
0871b21: 由此第八或持或緣。應具四句。一持而不緣。即無
0871b22: 漏種。二緣而不持。即器界現行。三俱句。即內身根
0871b23: 塵。四俱非。即前七現行。問。第八何不緣前七現行。
0871b24: 答。有多過。故不緣。若變影像。即犯第八緣假過。若
0871c01: 親緣。即犯唯識義不成過。親取他心故。西明云。若
0871c02: 變影像。即有情界增過。以變起前七現行故。即有
0871c03: 兩重第七等。又解以心法要種而生。今異熟第八
0871c04: 微劣。設緣得前七。亦不能熏種。故不緣也。問。第八
0871c05: 何不緣長等。答。是假。故不緣。問。無為是實。第八何
0871c06: 故不緣。答。若實無為。因位不證。若假無為。又非彼
0871c07: 境。阿賴耶識等者。言第八以因緣力得生自體。即
0871c08: 復自變三類性境為自所緣。而了別之見分。又仗
0871c09: 此所緣相分而得生起也。所緣之義。前已巳略陳。所
0871c10: 變之義。後當順釋。
0871c11: 此中了者謂異熟識至了別即是識之見分。
0871c12: 二別釋分四。一別釋行相門。此一了字。只是一見
0871c13: 分耳。為見分必須有所見影像。故立相分。又必須
0871c14: 有本體。故立自證分。自證分又必有本體。故立證
0871c15: 自證分。四分足。然後了字明。故以四分釋一了字。
0871c16: 初明立二。次明立三。三明立四。而安慧一分。於二
0871c17: 分中破之。今當先明四分。一相分。二見分。三自證
0871c18: 分。四證自證分。相分有四。一實相名相。體即真如。
0871c19: 是真實相故。二境相名相。為能與根心而為境故。
0871c20: 三相狀名相。此唯有為法。有相狀故。通影及質。唯
0871c21: 是識之所變。四義相名相。即能詮下所詮義相分
0871c22: 是。於上四種相中。唯取後三相為相分相。又相分
0871c23: 有二。一識所頓變。即是本質。二識等緣境。唯變影
0871c24: 像。不得本質。二見分者。論云。於自所緣。有了別用。
0872a01: 此見分有五類。一證見名見。即三根本智見分是。
0872a02: 二照燭名見。此通根心。俱有照燭義故。三能緣名
0872a03: 見。即通內三分。俱能緣故。四念解名見。以念。解所
0872a04: 詮義故。五推度名見。即比量心。推度一切境故。於
0872a05: 此五種見中。除五色根。及內二分。餘皆見分所攝。
0872a06: 三自證分。為能親證自見分緣相分不謬。能作證
0872a07: 故。四證自證分。謂能親證第三自證分緣見分不
0872a08: 謬故。從所證處得名。此四分義。總以鏡喻。鏡如自
0872a09: 證分。鏡明如見分。鏡像是相分。鏡後弝如證自證
0872a10: 分。此四分。有四師立義。第一安慧菩薩。立一分自
0872a11: 證分。謂自證分從緣所生。依他起性。有種子生。故
0872a12: 說為有。見相二分。不從緣生。因計心妄執而有。
0872a13: 故說為無。第二難陀論師立二分。謂即一切心。皆
0872a14: 有見相二分。見相二分。即能所二緣也。若無相分
0872a15: 牽心。心法無由得生。若無能緣見分。誰知有所緣
0872a16: 相分耶。即有境有心等成唯識也。安慧難云。汝立
0872a17: 相分。豈不心外有境。何名唯識。難陀言。見分是能
0872a18: 緣。相分是所緣。攝所從能。還是唯識。若云相分是
0872a19: 妄情有者。即第八所緣識中相分種子。是相分攝。
0872a20: 即種子是能生自證現行親因緣法。如種子相分
0872a21: 是妄情者。則所生現行自證分亦是妄情。不違種
0872a22: 子識義耶。若不許自證分是妄情者。即能生種子
0872a23: 亦是實有。即因果皆實。證相分亦是實有。既有相
0872a24: 分。即有見分。能所既成。即二分成立唯識也。又五
0872b01: 根是第八識相分。若相分是計。豈有計根能
0872b02: 發生五識耶。安慧云。不假五根發生五識。五識俱
0872b03: 自從種子生也。問。若不假根發生。但從種子生者。
0872b04: 汝許五識種子是第八相分否。答。許是第八相分。
0872b05: 難。既爾。即種子是計。能生五識亦是計也。安
0872b06: 慧救云。種子但是第八識上氣分有生現行功能。
0872b07: 故假名種子。但是習氣之異名。非實也。難云。諸聖
0872b08: 教從種子生者名實。依他立者名假。豈有假種子
0872b09: 生實現行。若是假種子者。如何親報自果耶。若種
0872b10: 子是假法者。即因中第八識因緣變義不成。若非
0872b11: 因緣變者。即違一切。安慧絕救。第三陳那菩薩。謂
0872b12: 前師安慧立一分。即但有體而無用。難陀立見相
0872b13: 二分。但有用而無體。皆互不足。故總前體用立三
0872b14: 分。即立量果義。護法菩薩又以量果義。增證自證
0872b15: 分。而立四分。其說詳見論中。今當次第釋之。初立
0872b16: 二分云。然有漏識至說名見分者。謂依他二分。似
0872b17: 偏計所執二分。又以小乘相分名行相。能取所緣
0872b18: 故。見分名事。是心心所自體相故。今似心外之境。
0872b19: 名似所緣。是心外法。此中無故。所變相分為所緣
0872b20: 耳。若明相分。未是顛倒。向心外取。方為倒耳。又言
0872b21: 見者。是能緣境義。通心心所。非推求義。推求義者。
0872b22: 唯慧能故。次破安慧唯立自證分。先破無所緣云。
0872b23: 若心心所無所緣相應不能緣自所緣境。謂緣色
0872b24: 之心。應不能緣色也。或應一一能緣一切。謂隨一
0872c01: 識等。能緣一切境也。以眼識無所緣。而能緣於色。
0872c02: 餘識無色緣。亦應能緣色。既餘不能緣一切。明知
0872c03: 無所緣者。是義不然。此中正義。緣自境時。心上必
0872c04: 有帶境之相。如鏡上面。似面相生。次破無能緣云。
0872c05: 若心心所無能緣相。應不能緣同於空。以空
0872c06: 不能緣故。或空等亦是能緣。此反難也。謂心心
0872c07: 所法無能緣。而能緣所緣。此空等無能緣。亦應
0872c08: 緣所緣。故總申正義云。故心心所必有能緣所緣
0872c09: 二相。如契經說。即密嚴經也。一切唯有覺者。即唯
0872c10: 識也。所覺義皆無者。即心外妄執實境是無。能覺
0872c11: 所覺分者。能覺是依他實見分。所覺。是依他實相
0872c12: 分。各自然而轉者。見分從心種子生。相分從相分
0872c13: 種子生起。故知須立二分。唯識方成。此偈上半明
0872c14: 無外境。下半明有見相二分。各各自從因緣所生。
0872c15: 名自然而轉。下結正義。先出難陀立二分之非。言
0872c16: 彼不立自證分者。以心外本質為所緣境。王所所
0872c17: 變影像為相分。即以王所之體名見分。此總以見
0872c18: 分體相為見相二分也。又為彼釋云。何故彼以外
0872c19: 境為所緣。猶彼不立自證分。即以外境為所依根。
0872c20: 及所緣境行相相似者。王所所變相分。同是影像
0872c21: 故。事雖數等而相各異。識受想等相各別故者。事
0872c22: 即見分。數即心所。言心王與心數。雖同以見分為
0872c23: 體。平等無異。而了別領納緣慮之相各各不同。故
0872c24: 以見分體相分見相也。由彼不立自證。故境不自
0873a01: 內出。直以見分緣本質。即以見分體相為見相也。
0873a02: 次出陳那立三分之是。達無離識所緣境等者。由
0873a03: 彼達自心之外。無別有境。境是內識自證分所變。
0873a04: 故以自變相分為所緣。而以能緣見分為行相。識
0873a05: 以了別為行相故。即相見所依自體名事。此事即
0873a06: 自證分。相離於見。無別自體。但二功能。故應別有
0873a07: 一所依體。若無自證。應不自憶心心所法。如不曾
0873a08: 更境。必不能憶。謂如見分不更相分之境。則不能
0873a09: 憶。要曾更之。方能憶之。若無自證。已巳滅心所。則不
0873a10: 能憶。以曾不為自證緣故。則如見分不曾更境。今
0873a11: 能憶之。明先有自證已巳曾緣故。如於見分憶曾更
0873a12: 境故。次下立三分云。然心心所。一一生時。以理推
0873a13: 徵。各有三分。能量所量量果別故。相見必有所依
0873a14: 體故。相分為所量。見分為能量。即要自證分為證
0873a15: 者是量果也。喻如尺量絹時。絹為所量。尺人為能
0873a16: 量。記數之智。名為量果。今見分緣相分不錯。皆由
0873a17: 自證分為作果故。今眼識見分緣青時。定不緣黃
0873a18: 也。如見分緣不曾見境。忽然緣黃境時。即定不緣
0873a19: 青。若無自證分。即見分不能自記憶。故知須立三
0873a20: 分。若無自證分。即相見亦無。若言有二分者。即須
0873a21: 定有自證分。自證分喻如牛頭。二角喻相見二分。
0873a22: 如集量論頌說。似境相所量者。即相分似外境現。
0873a23: 能取相者。即是見分能取相分。故自證即是體也。
0873a24: 彼三者。一能取相。二自證。三即能量及果。此三體
0873b01: 無差別。果是何義。成滿因義。言無別體者。同一識
0873b02: 故。則離心無境也。次立四分云。立宗者。心心所若
0873b03: 細分別。應有四分。立理者。若無第四分。將何法與
0873b04: 第三分為證耶。見分是心分。須有自證分。自證是
0873b05: 心分。應有第四證。故曰。心分既同。應皆證故。汝陳
0873b06: 那立三分者。為見分有能量了境用故。即將自證
0873b07: 分為量果。汝自證分亦有能量照境用故。即將何
0873b08: 法與能量自證分為量果耶。即須將第四證自證
0873b09: 分為第三分量果也。故曰諸能量者必有果故。恐
0873b10: 彼救云。用見分為第三分果。故云不應見分是
0873b11: 第三果云云。意明見分通於三量。三量者。謂現量。
0873b12: 比量。非量。即明見緣相時。或量非量。不可非量法
0873b13: 為現量果。或見緣相是比量。及緣自證復是現量。
0873b14: 故自證是心體。得與比量非量為果。見分非心體。
0873b15: 不得與自證為量果也。故曰見分不證第三。證自
0873b16: 體者必現量故。此四分中下。申上義。相分見分。於
0873b17: 外門轉。名為外性。自證分。證自證分。唯是內證。名
0873b18: 為內性。故下頌云。眾生心二性初一分是所緣。後
0873b19: 三分是能緣。故曰通一。相分是見分家親所緣緣。
0873b20: 見分即自證分親所緣緣。自證分是證自證分親
0873b21: 所緣緣。故曰第二但緣第一等。宗鏡云。見分外緣
0873b22: 。通比非二量故。即不取見分為自證量果。內
0873b23: 二分唯現量故。互為果無失。夫為量果者。須是現
0873b24: 量。方為量果。比非定非量果。喻如作保證人。須是
0873c01: 敦直者方為證。若略人。不能堪為保證。第三四
0873c02: 分既是現量。故得相證。無無窮失。意云。若以見分
0873c03: 為能量。但用三分。亦得足矣。若以見分為所量。必
0873c04: 須第四為其量果。若通作喻者。絹如所量。尺如能
0873c05: 量。智為量果。即自證分若尺為所使。智為能使。何
0873c06: 物用智。即是於人。如證自證分人能用智。智能使
0873c07: 人。故能更證。亦如明鏡。鏡像為相。鏡明為見。鏡面
0873c08: 如自證。鏡背如證自證。面依於背。背復依面。故得
0873c09: 互證亦可以銅為證自證。鏡依於銅。銅依於鏡也。
0873c10: 引證密嚴經偈云云。心二性者。即是內二分為一
0873c11: 性。見相二分為第二性。即心境內外二性。能取纏
0873c12: 者。即是能緣麤動。是能緣見分。所取纏者。即是相
0873c13: 縛。所緣縛也。見種種差別。以見分通三量故。論解
0873c14: 頌意可知。如是四分下。總結四分唯一見分。第三
0873c15: 第四。果體一故。證自證分攝入自證分。則止是三
0873c16: 分。即陳那所立也。第三四與第二。俱是能緣見分
0873c17: 攝故。合而為一。與第一為二。則止是二分。即難陀
0873c18: 所立也。相分即見分上所現影像。故又合而為一。
0873c19: 則止是一分。即安慧所立也。又引入楞伽經偈。證
0873c20: 唯一心。如是處處唯一心者。外境無故。唯有一心。
0873c21: 內執著故。似外境轉。定無外境。許有自心。不離心
0873c22: 故。總名一識。故識行相即是了別。了別即是識之
0873c23: 見分。結釋了字義也。
0873c24: 所言處者謂異熟識至鬼人天等所見異故。
0874a01: 一別釋所緣門。分三。一釋處字。處即有情依報。謂
0874a02: 異熟識下。釋共變之義。此有四句。一共中共變。如
0874a03: 山河等。非唯一趣獨能用故。二共中不共變。如己巳
0874a04: 田宅。及鬼見猛火。人見為水之類。三不共中不共
0874a05: 變。如眼等根。唯自識依。用之緣境。非他依故。四不
0874a06: 共中共變。如自浮塵根。他亦受用故。此中意言。由
0874a07: 自種子為因緣故。本識變為器世間相。唯外非情。
0874a08: 此即能造及所造色。在外處故。言外大種。非心外
0874a09: 法。且諸種子總有二種。一是共相。二不共相。何為
0874a10: 共相。多人所感故。雖知人人所變各別。名為唯識。
0874a11: 然有相似共受用義。說名共相。實非自變他能用
0874a12: 之。若能用者。此即名緣心外法故。又唯識義鏡云。
0874a13: 共中共者。多識同變。名之為共。變已巳同用。重名為
0874a14: 共。又唯識鈔云。謂多趣有情識所變色。同在一處。
0874a15: 互相涉入。其相相似。同共受用。名共中共。初之共
0874a16: 字。約所緣緣。後之共字。約增上緣。即無主山河等
0874a17: 是。若有主者。即共中不共所攝。此言共相者。即共
0874a18: 中共也。雖諸有情所變各別者。天見天處。人見人
0874a19: 處。鬼見鬼處等。此即共中不共。雖各各別。而相相
0874a20: 似。大千之處所無異。如眾燈明各似一者。此釋
0874a21: 共果同在一處。不相障礙。謂外器相。如眾燈明。共
0874a22: 在一室。各各室。一一自別。而相相似。處所無異。
0874a23: 此如何知各各也。一燈去時。其光尚。若共為
0874a24: 一。是則應將一燈去已巳。餘明不。又相涉入。不相
0874b01: 隔礙。故見似一。置多燈已巳。人影亦多故。誰異熟識。
0874b02: 此揀通局。謂前義為局。後義為通也。誰之異熟識
0874b03: 變為此相。問也。有義一切。言聖凡共變。此月藏義
0874b04: 也。若爾。則凡聖淨穢。無揀別故。諸佛菩薩應變染
0874b05: 穢土。而諸異生應變淨妙土矣。以一切言包聖凡
0874b06: 故。又無色界天。已巳厭離有色。生無色界矣。又變此
0874b07: 欲染穢土何用。故此器世間相。乃現居此土及未
0874b08: 來當生此土者之異熟所變。非一切也。由現居故。
0874b09: 生居穢而佛居淨。故無諸佛變穢異生變淨之失。
0874b10: 由當生故。故無無色聖者變下土之失。經但依少
0874b11: 分故。說一切耳。此又一義也。護法破云。若現居當
0874b12: 生者識變此界。則世界壞時。已巳無現居當生者。復
0874b13: 用誰識成立此界乎。又無色界天。即未許必不下
0874b14: 生。而無理頌變此土以為下生之地。故曰預變為
0874b15: 土。此復何用也。設許無色界人變成色身受用色
0874b16: 界。然其所依器界。尚與異地器界麤細懸絕。不相
0874b17: 依持。即能變此為彼。亦復何益。前言聖者。此言異
0874b18: 生。前言必不下生。此言預變為土。蓋無色界天果
0874b19: 報既盡。有墮三惡道者。況下生乎。於是申正義云。
0874b20: 所變世界。本為色身依持受用。故爾變現。若於己巳
0874b21: 身有依持受用。於己巳有益。便變為彼。由是義故。無
0874b22: 色界人。設生他方無色界時。彼異熟識。亦得變為
0874b23: 無色自地。而得依持受用。若彼土雜居。設生此土
0874b24: 雜居。彼識亦得變為此土雜居而得依持受用。故
0874c01: 器世界將壞初成之時。雖無現居及當生者。而此
0874c02: 器界。亦得現有。既言無有情。云何復言現有。曰。若
0874c03: 不現有。即眾生界盡。何緣復有眾生。復成壞相續
0874c04: 耶。莊椿云。世界成壞無窮。有二因緣。一由眾生同
0874c05: 業所感。謂同一迷心三毒惑業。感現依報。惑業未
0874c06: 盡。依報何窮若無所依。何名受報。故令世界成壞
0874c07: 連續。二由諸佛願力所感。謂佛有弘願。度盡眾生。
0874c08: 眾生既無窮。佛願亦無盡。由是所感依報連續爾。
0874c09: 然則染淨不同。同歸唯識矣。此上所言。皆共中共
0874c10: 變者。其共中不共相。准此可知。故不復言。鬼人天
0874c11: 等所見異者。謂人見是水。鬼見膿河。或成猛火。天
0874c12: 見琉璃。魚龍窟宅。共一水體。不共見故。
0874c13: 諸種子者謂異熟識至如真如性不違唯識。
0874c14: 二釋執受分二。一釋執受種子。有漏種子。同異熟
0874c15: 識是無記性。故第八見分領以為境。故是所緣。無
0874c16: 漏種子。唯是善性。不隨第八成無記。以相違故。不
0874c17: 領為境。故非所緣。雖非所緣。而與八識不相捨離。
0874c18: 如真如性是識實性。不違唯識。故第八識有持而
0874c19: 不緣者。無漏種子是也。有亦持亦緣者。有漏種子
0874c20: 是也。有緣而不持者。器世間是也。有不緣不持者。
0874c21: 前七現行是也。
0874c22: 有根身者謂異熟識至彼餘尸骸猶見相續。
0874c23: 二釋執受根身。根即勝義根。身即根依處。即浮塵
0874c24: 根。前器界是諸有情共業所感。共所受用。故曰共
0875a01: 種。此之根身。是諸有情各別業種所成。故名不共
0875a02: 相種。變似色根者。清淨大種所成勝義根也。名不
0875a03: 共中不共。故唯識鈔云。一不共中不共變。如眼等
0875a04: 五根。唯自第八於中有末心第一念。託父母遺體
0875a05: 時變。名不共。唯自第八變故。又唯自受用。復名不
0875a06: 共。如眼識。唯依眼根發眼識。乃至身識依身根等。
0875a07: 二不共中共變。即內浮塵根。初唯自第八變。名不
0875a08: 共。變生已巳後。他人亦有受用義。復名為共。雖此根
0875a09: 身是不共種所成。然於不共種中。復有一分共相
0875a10: 種子成熟之力。能於他人身處。亦變似彼他人浮
0875a11: 塵根為已巳受用。不爾。應無受用他人之義。問。若許
0875a12: 受用他人浮塵者。何名唯識。以心外取法故。答。受
0875a13: 用他人浮塵時。自識先變一重相分在他人身上。
0875a14: 若受用時。還受用自相分。心外無法。得成唯識。問。
0875a15: 本識各變自根。還變他根否。答。有二師義有。師云。
0875a16: 不但變自根。亦能變他根。以辯中邊論中說。似自
0875a17: 他身五根現故。既曰他身五根。即是能變他人浮
0875a18: 塵勝義根也。有師申正義云。此本識唯能變似他
0875a19: 人浮塵根為我受用。決不能變他人勝義根為我
0875a20: 受用。以他淨色根無我受用理故。若無用亦變。何
0875a21: 不變七識耶。以無緣慮用而得緣故。然則說自他
0875a22: 根現。文如何通耶。曰。言自他者。謂自他八識。各各
0875a23: 自變為根耳。非自變他根也。一則無用不變他根。
0875a24: 二由不定說言自身本識變他根。故不可為證。生
0875b01: 他地。謂凡位。將捨此身而生他地者也。般涅槃。謂
0875b02: 聖位。入圓寂者也。生他地者。般涅槃者。其識固已巳
0875b03: 舍舊即新。彼餘尸骸。無能執受。便應滅壞。然不滅
0875b04: 壞。猶見久時相似相續。猶是自識引因之力。非他
0875b05: 身變。故知但能變似依處。決不能變他人勝義也。
0875b06: 前來且說業力所變至及墮法處所現實色。
0875b07: 三結顯二變分二。上言業力所變器身。此言定力
0875b08: 所變器身。即墮法處色也。前來且說眾生業力所
0875b09: 變器身。界地自他。各有差別。不能移易。以彼眾生
0875b10: 定業所感故。若是聖者。定慧神通等力所變器身
0875b11: 界地。或自身為他。或他身為自。或自界為他。或他
0875b12: 界為自。則不決定。若約所變身土。自受用故。窮未
0875b13: 來際無有盡時。故多恒相續。若約放光動地等事。
0875b14: 為利他故。隨眾生緣感之力得發起故。多分蹔時。
0875b15: 是故不定。下總結四類性境。略說本識所變之境。
0875b16: 有漏種子。一也。有根之身。二也。五塵器界。三也。墮
0875b17: 法處所現實色。四也。以定果色亦是法處色所攝
0875b18: 故。亦名定自在所生色。如十處定。乃至魚米肉
0875b19: 山。長河酥酪。大地黃金等。皆此色攝。
0875b20: 何故此識不能變似至彼識亦緣此色為境。
0875b21: 此明本識二變中是因緣變也。問云。此識既能變
0875b22: 似依處而為所緣。何故不變似心心所相應無為
0875b23: 等為所緣耶。有漏識變下。皆是答詞。因緣變者。謂
0875b24: 由先業。及名言實種。即要有力。唯任運心。非由作
0875c01: 意。其心乃生。即五八識。隨其增上異熟因為緣。名
0875c02: 言種為因。故變於境。分別變者。謂作意生心。是籌
0875c03: 度心。即六七識。隨自分別作意生故。由此六七緣
0875c04: 時。影像相分。無有實體。未必有用。初隨因緣變。必
0875c05: 有實體用。即五八等所變之境。後隨分別變。但能
0875c06: 為境。非必有用。即第七識等。又解。初唯第八。異熟
0875c07: 生故。所熏處故。能持種故。變必有用。後餘七識所
0875c08: 變色觸等。皆無實用。似本質用。如鏡中光。於三境
0875c09: 中。性境不隨心。因緣變攝。獨影帶質。皆分別變。異
0875c10: 熟識變等。顯變色等從實種生。故所變法必有體
0875c11: 用。若相分心。心所。如化心等。故不緣之。緣便無用。
0875c12: 解深密經說。諸變化心。無自依心。有依他心。佛地
0875c13: 論云。無自緣慮實體之心。有隨見分所變相分似
0875c14: 慮之心。如鏡中光。此即分別變。四句分別者。一因
0875c15: 緣變非分別變。即五識心心所。及第八識心王。為
0875c16: 所緣相分從自種生故。二唯分別變非因緣變。即
0875c17: 有漏第七識。及第八五心所是為所變相分。唯從
0875c18: 分別心生故。三俱句。即有漏第六。及無漏八識。以
0875c19: 能通緣假實法故。四俱非。即不相應行是。以無實
0875c20: 體故。不與能緣同種生故。問。變心心所。是假相分。
0875c21: 第八不緣。三種無為。與不相應。何不變緣。答。若實
0875c22: 無為。因位未證。若變無為。亦無實用。故不變緣。不
0875c23: 相應法。分位假立。亦無實用。亦不變緣。故異熟識
0875c24: 不緣心等。但緣實色。然此亦約有漏位說。若無漏
0876a01: 位。第八異熟轉成鏡智。雖無分別。而鏡體澄淨。故
0876a02: 諸影像雖無實用。亦從彼現。不爾。諸佛不名正
0876a03: 知故。故有漏位。此異熟識。在欲色界。皆緣三類性
0876a04: 境。若無色界。唯緣漏種。不緣身器。以厭色故。無業
0876a05: 果色。故根身器界十有漏色皆非所緣。唯墮法處
0876a06: 定果實色是彼所緣。彼界異熟。以此色為境故。亦
0876a07: 具三緣。通上釋執受處了境。
0876a08: 不可知者謂此行相至無想等位當知亦爾。
0876a09: 二別釋不可知門。此有二說。一謂行相微細難知。
0876a10: 故不可知。行相即了別。即能緣見分也。一謂內根
0876a11: 既微細難知。外器又廣大難測。故不可知。即所緣
0876a12: 相分也。所以者何。謂阿賴耶識。於欲界中。緣狹小
0876a13: 執受境。於色界中。緣廣大執受境。於無色界。空無
0876a14: 邊處識無邊處。緣無量執受境於無所有處。緣微
0876a15: 細執受境。於非非想處。緣極微細執受境。由此識
0876a16: 緣境微細。世聰慧者亦難了故。故曰不可知也云
0876a17: 何下。徵。如滅下。約滅定以顯不可知。以滅定中。恒
0876a18: 行心所與不恒行心所悉皆滅盡。尚云識不離身。
0876a19: 如有心等。以有微細一類相續異熟心在。故滅定
0876a20: 中。此識相顯。取此以見八識行相。微細幽隱。甚深
0876a21: 難了。應信為有勸生信也。遂申量云。滅定有識有
0876a22: 情攝故。如有心時。無想下。例明。
0876a23: 
0876a24: 成唯識論卷第二
