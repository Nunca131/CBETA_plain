0548b16: 
0548b17: 
0548b18: 成唯識論俗詮卷第三
0548b19: 
0548b20: 天親菩薩造頌
0548b21: 護法等菩薩造論
0548b22: 唐三藏法師玄奘奉　詔譯
0548b23: 明西蜀沙門　明昱　俗詮
0548b24: 前初能變中。正釋頌意分為八科。一釋三名。二釋
0548c01: 行相。二卷中竟。此中三釋相應分三。一問答總釋。
0548c02: 此識與幾心所相應至以是行心所攝故。
0548c03: 問答以明王所相應也。謂此藏識。從無始來。至第
0548c04: 八地。名未轉依。前七地中。及三賢六道。名一切位。
0548c05: 於諸位中。恒與此五心所相應。以五心所。是行
0548c06: 故。故與藏識一切位。△一問答總釋竟。下二別
0548c07: 釋五所分六。一釋觸心所分二。一體性業用。
0548c08: 觸謂三和分別變異至引觸起時勝彼識境。
0548c09: 根境生識。故名三和。變異。是三和之功能。分別。是
0548c10: 分取之義。謂觸分取三和中一分功能。故能令心
0548c11: 心所觸境為性。餘心所法。皆依觸生。故說受等所
0548c12: 依為業。謂根境下。釋上三和與觸互為緣義。觸依
0548c13: 下。釋成。謂觸依三和而得生。三和由觸而得合。故
0548c14: 說為彼互相生義。彼即三和也。三和合位下。釋上
0548c15: 分別變異。變異是三和生心所之功能。觸所亦似
0548c16: 三和能生受等。故說觸所。分別三和中變異功能
0548c17: 也。三和功能唯根勝者。有四義。一由主故。二由近
0548c18: 故。三由遍故。四由續故。境雖能生心心所。以非主
0548c19: 非近故。心雖是主。近生心所。不能生心。又非故。
0548c20: 境與識。皆闕續義。故唯根勝。△一體性業用竟。下
0548c21: 二經論差別。
0548c22: 故集論等但說分別至如受等性非即三和。
0548c23: 故集論下。引證根力獨勝。兼釋觸所體性業用。起
0548c24: 盡經說者。據五蘊論云。行蘊有七十三數。謂五十
0549a01: 一心所中。除去受想二蘊。餘四十九法。合不相應
0549a02: 行二十四法。共有七十三數。皆名行蘊。今言受想
0549a03: 行蘊一切者。是除觸法。則有七十四法。以觸為緣。
0549a04: 識觸受等。二三四生者。謂根境二法生識。根境識
0549a05: 三法生觸。根境識觸四法生受。受以下。一切心所。
0549a06: 皆四法生。瑜伽中唯言思。不言行蘊者。思於行蘊
0549a07: 為主。舉思一法以攝餘。集論但說觸為受依者。以
0549a08: 觸境時。必有領納。受所依近。勝故偏說。謂觸下。釋
0549a09: 上觸受近勝義。然觸下。因他處謂觸性即三和。非
0549a10: 實有體。論主特顯觸體實有。謂觸於六位中。是心
0549a11: 所性。六位。南北藏皆訛為六六。今從義改正。於四
0549a12: 食中。是觸食攝。七十四法。用觸為緣。故知觸體是
0549a13: 實。喻如受等。各別有體。非即三和。△二經論差別
0549a14: 竟。通上一釋觸心所竟。下二作意心所。
0549a15: 作意謂能警心為性至應非行不異定故。
0549a16: 釋作意心所體性業用。謂心未起。警心令起。心既
0549a17: 起已巳。引令趣境。謂此下。釋上所言體用。是顯作意
0549a18: 之名。設有問云。作意亦能引起心所。此何獨名引
0549a19: 心耶。答。心是主故。但說引心。心所在焉。迴趣是不
0549a20: 義。行是普周義。持心令住是定義。論主舉他
0549a21: 處執詞。文中逐一難破。彼俱下。謂二執違義。故言
0549a22: 俱非。若言趣。迴此趣彼。應非行。若令心住。不
0549a23: 異定故。何名作意。△二作意心所竟。下三釋受心
0549a24: 所。
0549b01: 受謂領納順違俱非至名境界受不共餘故。
0549b02: 釋受心所體性業用。以受有三。領順境時。名樂受。
0549b03: 領違境時。名苦受。領俱非境。為捨受。受為欲所依。
0549b04: 故起愛為業。能起合離非二欲者。釋上起愛。隨受
0549b05: 有三。非二。即苦樂俱非。捨受義也。有作下。謂他處
0549b06: 說。餘相。即是境界。以境界受。領所緣境故。俱。即三
0549b07: 和。觸。即觸所。謂受從三和并觸四法生。反領能生
0549b08: 俱觸。名自性受。以唯是受自相。不同境界受。共餘
0549b09: 相故。彼說下。論主破。受於三和。境雖可緣。決不緣
0549b10: 觸。故云。受定不緣俱生觸故。若似觸生下。謂彼受
0549b11: 果。同彼觸因。似三和生。令三和合。故執受果。從觸
0549b12: 所生。能領於觸。則諸世間。似因之果。應皆受性。亦
0549b13: 應領因。以因生果。多似因故。既謂觸是受因。受能
0549b14: 領觸。應名因受。何名自性受耶。若謂如王下。王喻
0549b15: 自性。食諸國邑。喻受。此意雖喻自性受。不能喻領
0549b16: 能生之觸。以王非諸國邑生故。是故破云。違自所
0549b17: 執。以彼執領能生故。不自證者。亦非證成領能生
0549b18: 義。若謂受不捨自性觸。名自性受。則一切法。是受
0549b19: 自性。以一切法。不離自性故。故彼所說。但誘嬰兒
0549b20: 者。結破非理。然境界下。牒釋境界受。不共餘相義。
0549b21: 謂領順境時。其順境相。定屬於己巳。名順境受。此領
0549b22: 順時。不領違捨。若領違捨。於順亦然。故境界受。定
0549b23: 屬於己巳。不共餘相故。△三釋受心所竟。下四釋想
0549b24: 心所。
0549c01: 想謂於境取像為性至方能隨起種種名言。
0549c02: 釋想心所體性業用。想以取像為體。安立名言為
0549c03: 業。謂要下。釋上義。安立。即取像。由取方圓等分齊
0549c04: 相已巳。然後隨起方圓等名言。△四釋想心所竟。下
0549c05: 五釋思心所。
0549c06: 思謂令心造作為性至役自心令造善等。
0549c07: 釋思心所體性業用。造作。即思惟籌度。是思體性。
0549c08: 役心心所。為思業用。故他處云。作意如馬行。思惟
0549c09: 如騎者。謂能下。釋成上義。謂取境正事邪事為因。
0549c10: 然後役心令造。△五釋思心所竟。下六總結五所。
0549c11: 此五既是遍行所攝至所緣事等故名相應。
0549c12: 釋行宜與藏識相應。藏識亦遍一切位故。其遍
0549c13: 行相。後五卷中。當廣解釋。言行相異者。識以了境
0549c14: 為行相。作意以警心為行相。乃至思以造作為行
0549c15: 相。而時依同。所緣事等者。謂心王心所。同時起。同
0549c16: 所依根。同所緣境。同一自證分體事。故名相應。△
0549c17: 六總結五所竟。通上二別釋五所竟。下三問答簡
0549c18: 別。文在捨受後如何下一章。四釋捨受。
0549c19: 此識行相極不明了至如無記法善惡俱招。
0549c20: 捨受五相。與此第八行相皆同。故宜相應。五相者。
0549c21: 一不明了。無慧念故。二不分別。緣中境故。三者微
0549c22: 細。相不顯故。四者一類。無易脫故。五相續轉。無間
0549c23: 斷故。又此下。釋成捨受相應義。唯是異熟者。簡非
0549c24: 異熟生。謂異熟無記。隨先業引。不待現在善惡業
0550a01: 緣。任先世善惡業力所轉。故唯是捨受。苦樂二受。
0550a02: 非相應義。異熟生者。是前六識。苦樂二受。待現緣
0550a03: 起。與彼相應。非此第八可與相應。又由下。謂第八
0550a04: 是捨受。故無轉變。無轉變故。有情念念恒執為我。
0550a05: 若與變易受俱。隨彼轉變。有情何得念念執我。故
0550a06: 此但與捨受相應者。結成相應唯是捨受。若爾下。
0550a07: 外人難問云。第八與捨受相應。捨受是寂靜法。應
0550a08: 同禪定寂靜。如何此識亦招惡果。若謂捨受不招
0550a09: 惡果。汝前既許善業能招捨受。此惡業招。理亦應
0550a10: 然。捨受下。論主答。捨雖寂靜。不同禪定能斷障染。
0550a11: 故於苦樂俱不相違。如無記法善惡俱招。△四釋
0550a12: 捨受竟。下釋前相應下三問答簡別。
0550a13: 如何此識非別境等至有間斷故定非異熟。
0550a14: 問答以明不與餘心所相應義。別境中欲。是希望
0550a15: 故。此識任業。故無有欲。本識瞢味。不能印持。無勝
0550a16: 解義。昧劣之識。明記遠離。故無有念。任運之心。心
0550a17: 非專住。故無定俱。微昧簡擇。決不相應。故藏識俱。
0550a18: 無慧心所。此識唯是異熟性者。總釋善染二位互
0550a19: 相違義。異熟性。即無記性。故與善染無相應理。惡
0550a20: 作下。釋不定位中心所相違義。謂彼心所。雖同無
0550a21: 記。而有間斷。非異熟俱。以異熟識。無間斷故。是故
0550a22: 但與五遍行俱。△三問答簡別竟。通上三釋相應
0550a23: 竟。下五釋無覆。
0550a24: 法有四種謂善不善至無覆無記異熟性故。
0550b01: 此中先標四種性。復申問答。以明初能變識唯與
0550b02: 一性相應也。問。何故他處說通善染。下文答釋。
0550b03: 異熟若是善染性者至故此唯是無覆無記。
0550b04: 以他處言。第八識是善不善性論主牒計難破。流
0550b05: 轉是染門。還滅是淨門。由業故流。由苦故轉。由修
0550b06: 故還。由證故滅。以第八體是無記性。受善染熏。得
0550b07: 成流轉及還滅法。若是善染。自性強盛。不受他熏。
0550b08: 則此二門。俱不成就。又此下。復以所依所熏難破。
0550b09: 互相違者。善違不善。不善違善。自性無記。容善染
0550b10: 依。自若善染。俱不容故。極香喻善。極臭喻染。體非
0550b11: 香臭。受香臭熏。極臭極香。何容熏習。無熏習故。因
0550b12: 果皆無。
0550b13: 覆謂染法障聖道故至此非善惡故名無記。
0550b14: 覆謂下。釋名無覆義。謂此第八。持無漏種。故不障
0550b15: 道。真如所依。又不蔽心。故名無覆。無記下。將釋無
0550b16: 記。先明有記。然後例顯無記也。謂愛是善果。非愛
0550b17: 是惡果。彼二俱有強盛善惡自體可記可別。此識
0550b18: 無彼。故名無記。△五釋無覆竟。下六釋同性分二。
0550b19: 一正釋同性。
0550b20: 觸等亦如是者至故說觸等亦如是言。
0550b21: 標舉頌詞牒釋。以明王所必同性故。謂此藏識。是
0550b22: 無覆無記性。觸等亦爾。相應心所。性必同故。又觸
0550b23: 等下。重釋頌意。異熟。即無記性。所緣行相。俱不可
0550b24: 知者。識以了別為行相。以微隱故。而不可知。觸等
0550c01: 以令心等為行相。亦微隱故。而不可知。不可知者。
0550c02: 即是無記。故言緣三種境。五法相應無覆無記。是
0550c03: 故頌中說觸等亦如是。△一正釋同性竟。下二廣
0550c04: 辨失錯。
0550c05: 有義觸等如阿賴耶至如何同識能持種子。
0550c06: 此義偏執。亦如是者。謂觸等。亦有如是異熟一切
0550c07: 種下六句頌中義。故云。無簡別故。彼說下。先破不
0550c08: 能受熏持種。謂心所非心王。故不自在。貪是不善。
0550c09: 信等是善。善染既不受熏。觸等亦不受熏。如何同
0550c10: 識。能持種子。
0550c11: 又若觸等亦能受熏至六眼識等俱時生故。
0550c12: 此中縱彼受熏。復以多種難破。先破六種生一果。
0550c13: 謂若五所受熏。同根本識。則有六種。種既有六。唯
0550c14: 生一果。理不應然。若說下。破從一種生。謂既從一
0550c15: 生。餘五俱無用。何同受熏。不同生果。亦不可下。破
0550c16: 次第生果。謂熏時勢力相等。果起必齊。何容次第。
0550c17: 又不可下。破齊生六果。若謂六果一時頓生。則一
0550c18: 有情。眼識有六。根塵亦然。十八界種。成百八界。既
0550c19: 不如是。何容頓生。
0550c20: 誰言觸等亦能受熏至亦如似火無能燒用。
0550c21: 誰言下。外人辯。因論主以受熏持種為難。故彼異
0550c22: 謀。矯遮前過。不爾下。論主反詰。謂既不執觸等受
0550c23: 熏。如何說觸等如識。名一切種。謂觸下。外人辯救。
0550c24: 似種相者。謂第八識。緣種子時。相應觸等。託種變
0551a01: 相。名似種相。即此似種。名一切種。所緣等者。謂彼
0551a02: 心王緣種子時。五心所法。必同緣故。無色下。證成
0551a03: 本識。必緣種子。宗鏡云。無色界。即無色可扶託。故
0551a04: 無所緣。是顯第八親所緣義。又云。第八五所。託
0551a05: 心王三境為質而緣故。此顯心所是所緣。此似
0551a06: 下。結明不當以無因緣為難也。似眼根等者。亦是
0551a07: 本識緣眼根等時。相應觸等託根為質。變似眼等。
0551a08: 非識所依。以有親根。為所依故。似火無燒。亦喻似
0551a09: 種無能生用。
0551a10: 彼救非理觸等所緣至隨所應說非謂一切。
0551a11: 論主破。謂觸等所緣似種似根等相。於後執受及
0551a12: 處方與本識。而有親相例。何於一切種中。即言
0551a13: 似相。後執受者。對前一切種說。由後執受中有所
0551a14: 緣種。前說一切種言。定名受熏。若不名受熏。亦名
0551a15: 所緣種者。本頌應犯重言過失。以執受中。又有所
0551a16: 緣種故。安得已巳說所緣似種相已巳。又言似種相耶。
0551a17: 又彼下。牒前執詞難破。謂若執言。咸相例者。應說
0551a18: 觸等法法如識。故復破云。勿觸等五。亦能了別。勿
0551a19: 觸等五。亦各與觸等五所相應。由此下。結明頌中
0551a20: 亦如是言。隨其所應。非謂一切。皆如本識。△二廣
0551a21: 辨失錯竟。通上六釋同性竟。下七釋引喻分二。一
0551a22: 問答正釋。
0551a23: 阿賴耶識為斷為常至猶如暴流因果法爾。
0551a24: 問答以明初能變識。性非斷常也。恒謂下。釋恒字
0551b01: 義。無始一類。恒無記故。長時相續。恒無間故。三界
0551b02: 五趣。恒為本故。性堅持種。恒不失故。轉謂下。釋轉
0551b03: 字義。生滅變異。皆名轉變。非同外道。執一執常。無
0551b04: 轉變義。恒言下。結顯恒轉。遮彼斷常。復引喻釋成
0551b05: 因果法爾。自然相續。
0551b06: 如暴流水非斷非常至故說此識恒轉如流。
0551b07: 如暴流下。釋喻體。明非斷常義。謂相續長時。明非
0551b08: 斷。有所漂溺。明非常。此識下。以法合喻。初又如下。
0551b09: 喻果生非斷。風等喻眾緣。波浪喻轉識。而恒相續。
0551b10: 顯非斷義。次又如下。喻因滅非常。漂水上草。喻人
0551b11: 天善趣。漂水下魚。喻三途惡趣。習氣即業。觸等法。
0551b12: 是善惡趣境。恒相隨轉。是非常義。如是下。總結法
0551b13: 喻。顯非斷常。謂此下。釋成上意。以顯因果非斷非
0551b14: 常。是緣起理。宗鏡云。緣起者。順性無分別。即是相
0551b15: 即相融。顯平等義。正順第一義諦體也。△一問答
0551b16: 正釋竟。下二外難內釋。
0551b17: 過去未來既非實有至常亦不成緣起正理。
0551b18: 外人難。由論主立果生是現在。因滅是去來。故攝
0551b19: 去來二世為難。謂此二世所有識性。既非實有。唯
0551b20: 是非常。何又非斷。非常即斷。斷豈得成緣起正理。
0551b21: 又去來世。所有識性。若是實有。應同未滅。唯是非
0551b22: 斷。何又非常。非斷即常。常亦不成緣起正理。
0551b23: 豈斥他過己巳義便成至應信大乘緣起正理。
0551b24: 論主將釋外難。先白己巳意。謂此立論。非是徒衒
0551c01: 名。空爭人我。意在摧邪顯正。化利有情耳。前因下。
0551c02: 正釋緣起。果生因滅。如稱兩頭。低喻因滅。昂喻果
0551c03: 生。生滅非常。如流非斷。何假去來。二世實有。方成
0551c04: 非斷。因現下。以三世破無因果。先破因根隔世。謂
0551c05: 有因無果。因不名因。有果無因。果不名果。不名因
0551c06: 果。非斷即常。既執斷常。遠離中道。若有下。破因果
0551c07: 同世。若謂因時已巳有現果。果不待因。果不待因。因
0551c08: 義亦無。因義既無。果義不立。不立因果。又是斷常。
0551c09: 執斷執常。亦非中道。因果義成下。意顯因果不成。
0551c10: 徒為詰難。體既本有下。恐彼轉計云。前說已巳有後
0551c11: 果。但有果體。待有因緣。果用方現。破云。果體既本
0551c12: 有。果用亦本有。用若待因生。體亦有本故。若定本
0551c13: 有。亦是執常。常無轉變。非因果義。由斯下。結勸諦
0551c14: 信緣起正理。
0551c15: 謂此正理深妙離言至諸有智者應順修學。
0551c16: 謂此緣起正理。正順第一義諦。故云深妙。聲不能
0551c17: 及。故曰離言。釋成因果之言。皆假施設。初觀現在
0551c18: 下。釋假立果名也。以彼果未現前。對現因而說當
0551c19: 果。次觀現在下。釋假立因名也。以彼因已巳謝滅。對
0551c20: 現果而說曾因。假者謂從現起分別識上。變似因
0551c21: 果相現。是知因果。原無實體。理趣顯然。如是下。結
0551c22: 勸智者應當遠離斷常二邊。隨順修學。
0551c23: 有餘部說雖無去來至誰有智者捨此信餘。
0551c24: 由前論主假立因果。故有餘部執因果體。決定實
0552a01: 有。方恒相續。謂現在下。釋恒相續義。極迅速者。如
0552a02: 石火電光類。雖則迅速。猶有生時酬因。滅時引果
0552a03: 之別。時雖二別。法體是一。前因下。釋成因果生滅
0552a04: 同時實有體性。如是下。結顯離難。意反破前。故云。
0552a05: 誰有智者。捨此實有因果。而信餘處假說言義。
0552a06: 彼有言都無實義至同依一體理必不成。
0552a07: 論主總破義理無實。極迅速者。唯在一念。豈一念
0552a08: 中。又有二時。生滅相違。寧同現在者。重破彼執生
0552a09: 滅同世。滅若現在下。以三世反常難破。謂滅本過
0552a10: 去。執為現在。生是現在。應名未來。汝何不許。若言
0552a11: 生非未來。是現在有。滅非現在。是過去無。何執已巳
0552a12: 滅。名為現在。滅若非無下。復以生滅互相例難。苦
0552a13: 體非樂。樂亦非苦。生滅體一。苦樂亦然。故抑云。非
0552a14: 苦樂等。見有是事。若執生滅。其體是一。又不應說。
0552a15: 生滅二時。若執生滅其體定異。如何又說生滅體
0552a16: 同。語自相違。義無的據。故生滅下。結破前執非理。
0552a17: 經部師等因果相續至因果相續緣起正理。
0552a18: 因果相續。理必受熏。從熏成種。從種起現。現又熏
0552a19: 種。依他緣起。是相續義。經部師等。不許第八受熏
0552a20: 持種。而言因果相續。理定不成。由此下。結勸有情。
0552a21: 深信勿疑。△二外難內釋竟。通上七釋引喻竟。下
0552a22: 八釋捨位分三。一正釋捨位。
0552a23: 此識無始恒轉如流至永不復受分段生故。
0552a24: 問答以明捨識位次。初入預流。即名聖者。煩惱未
0552b01: 盡。不名羅漢。至都盡位。方得此名。梵語阿羅漢。此
0552b02: 云無生。煩惱不生。不續後有。名阿羅漢。麤重。即種
0552b03: 子。此識含藏雜染種子。究竟斷故。說之為捨。所藏
0552b04: 種子既盡。能藏之名亦無。三乘者。謂獨覺。聲聞。菩
0552b05: 薩。彼三乘人。至無學位。俱盡煩惱。事業皆同。故云。
0552b06: 皆已巳永害煩惱賊者。以彼煩惱劫法財故。應受世
0552b07: 間妙供養者。堪作福田故。永不復受分段生者。唯
0552b08: 有變易生死故。△一正釋捨位竟。下二廣辯執疑
0552b09: 有二。一問答疑辯。
0552b10: 云何知然決擇分說至成阿羅漢及如來故。
0552b11: 云何知然者。外人問上通攝三乘義。決擇分下。論
0552b12: 主引論答。謂鈍根利根二種羅漢。及諸如來。皆捨
0552b13: 藏識故。集論下。復引論證阿羅漢名。攝菩薩眾。此
0552b14: 中斷煩惱有三。一頓斷分別現種。即得初果。二分
0552b15: 斷俱生現種。得中二果。三成阿羅漢時。俱生現種
0552b16: 俱永斷故。菩薩登八地時。但斷現行。名阿羅漢。成
0552b17: 如來時。方斷種子。
0552b18: 若爾菩薩煩惱種子至亦不成就阿賴耶識。
0552b19: 外人疑難。若謂菩薩得菩提時。方能頓斷煩惱。則
0552b20: 菩薩位。煩惱未斷。應皆成就阿賴耶識。何故論說。
0552b21: 不退菩薩。不成就阿賴耶識。
0552b22: 彼說二乘無學果位至此亦說彼名阿羅漢。
0552b23: 論主辯明。謂決擇分說。二乘斷盡煩惱。迴趣大乘。
0552b24: 必不再起煩惱。故名不退。以彼趣求菩提。名為菩
0552c01: 薩。說彼不成就阿賴耶識。即攝在此頌中所說阿
0552c02: 羅漢中。故彼決擇分論文。不違此集論中義。不動
0552c03: 以上者。通後三地。法駛流。即是法執。以所知障。未
0552c04: 曾斷故。謂諸菩薩。登八地時。一切煩惱。永伏不起。
0552c05: 雖有種子。隨法駛流。任運而轉。不障因故。能諸行
0552c06: 中起諸行者。化利之功。展轉不已巳。剎那剎那轉增
0552c07: 進者。無有一念有漏退墮。故此位中。亦名不退。然
0552c08: 此下。釋成八地以上菩薩。雖未斷煩惱種。彼之七
0552c09: 識相應我見愛等。不執藏識為我。由不執故。說彼
0552c10: 不成阿賴耶。故此頌中。亦說彼名阿羅漢。△一問
0552c11: 答疑辯竟。下二執辯七地。
0552c12: 有義初地以上菩薩至故亦說彼名阿羅漢。
0552c13: 此義偏執。謂前七地諸菩薩等。已巳證二空。已巳得二
0552c14: 智。已巳斷分別我法二障。亦於一行能起諸行。雖起
0552c15: 煩惱。為利生故。不為過失。故此亦名不退菩薩。然
0552c16: 此下。釋上前七地中。雖未斷盡俱生煩惱。分別我
0552c17: 執永斷。不執藏識為自內我。亦說不成阿賴耶。故
0552c18: 此頌中。亦應說彼。名阿羅漢。故集論下。引證執義。
0552c19: 喻禪定。藥喻智慧。毒喻煩惱。雖有種子。被禪定
0552c20: 智慧所伏。不為煩惱過失。由彼論說。一切地中。如
0552c21: 阿羅漢。以證前七地中。亦名阿羅漢義。
0552c22: 彼說非理七地已巳前至許便違害諸論所說。
0552c23: 論主破。謂七地已巳前。我執常起。定執藏識為我。如
0552c24: 何說捨阿賴耶名。若彼下。論主例難。若諸菩薩但
0553a01: 斷我見愛等。即捨藏識。預流果人。亦應已巳捨阿賴
0553a02: 耶名。以預流果。永斷分別我見愛故。
0553a03: 地上菩薩所起煩惱至由此故知彼說非理。
0553a04: 執者辯救。謂地上菩薩。為度生故。示起煩惱。無實
0553a05: 過咎。非預流等亦有如是利生事故。得與菩薩為
0553a06: 一例耳。彼六下。論主通釋。菩薩六識所起煩惱。可
0553a07: 為正知。無有過失。第七有漏念念執我。寧不與彼
0553a08: 預流等同。故知彼說前七地中名阿羅漢。決定非
0553a09: 理。△二執辯七地竟。通上二廣辯執疑竟。下三結
0553a10: 顯有體。
0553a11: 然阿羅漢斷此識中至爾時便入無餘涅槃。
0553a12: 結前正義。由有煩惱。常起我執。斷盡煩惱。不執賴
0553a13: 耶為自內我。即捨此名。故頌中說。阿羅漢位捨。設
0553a14: 問云。若捨藏識。所知障種。及色根身。何識能持。答
0553a15: 云。非捨一切第八識體。若捨識體。最後身智。無能
0553a16: 執受。故云。勿阿羅漢無識持種。爾時便入無餘涅
0553a17: 槃。以彼斷盡煩惱。身智未泯。但名有餘依。未得無
0553a18: 餘故。△三結顯有體竟。通上一正釋頌意竟。下二
0553a19: 別顯多名分二。一正釋多名。
0553a20: 然第八識雖諸有情至此等諸名通一切位。
0553a21: 此中標舉。識體雖一。而隨積集依止等義。立種種
0553a22: 名。謂或下。先釋四種名。通一切位。謂或名心者。以
0553a23: 此識體。受染淨法。熏成種子。起現行故。或名阿陀
0553a24: 那者。此云執持。以能執持種子。及與根身。令彼不
0553b01: 散不壞故。或名所知依者。依是第八識。所知有五
0553b02: 種。謂色法。心法。心所法。不相應法。諸無為法。即此
0553b03: 五法。皆依第八。故第八識。名所知依。攝論釋云。所
0553b04: 應可知。故名所知。依謂所依。此所依聲。簡取能依
0553b05: 雜染清淨諸有為法。不取無為。由彼無有所依義
0553b06: 故。所依即是阿賴耶識。是彼因故。能引彼故。如其
0553b07: 所應。或名種子識者下。此識因中持新舊種。念念
0553b08: 受熏。故名世間。果上唯持舊無漏種。不受新熏。名
0553b09: 為出世。此等下。結上四種名。凡聖諸位皆通。
0553b10: 或名阿賴耶攝藏一切至圓鏡智相應。
0553b11: 次釋後三種名各有定位。阿賴耶者。依自相立名。
0553b12: 攝藏雜染為自相故。一切異生。聲聞有學。七地菩
0553b13: 薩。皆共此名。三乘無學。無此名故。異熟識者。依果
0553b14: 相立名。異熟果名。唯除如來。一切位中。皆共有故。
0553b15: 無垢識者。依淨相立名。識既無垢。能依諸法。皆是
0553b16: 最極清淨無漏。故唯如來地有。餘位第八。持有漏
0553b17: 種。未善淨故。如契經下。引證無垢識名。唯如來地
0553b18: 有。
0553b19: 阿賴耶名過失重故至心等通故隨義應說。
0553b20: 釋成捨名先後。含藏之名。雜染麤重。宜先捨之。故
0553b21: 頌中說。阿羅漢位捨者。是捨此名。不捨異熟。及一
0553b22: 切種。菩薩位中。異熟果者。是最後身。觸等五所相
0553b23: 應。捨異熟時。五所即轉大圓鏡智。相應無垢識體。
0553b24: 證大菩提。無餘依者。是二乘最上果。初盡煩惱時。
0553c01: 最後異熟苦果未盡。名有餘依。有餘生死所依故。
0553c02: 若捨異熟。即入無餘依。以彼身智俱泯故。無垢下。
0553c03: 謂前所捨者。但捨其名。以彼名中多雜染故。今不
0553c04: 捨者。不捨其體。以此體無垢染法故。心等四名。通
0553c05: 後三名。隨染淨義。說通三種。△一正釋多名竟。下
0553c06: 二傍通二位。
0553c07: 然第八識總有二位至鏡智緣一切法故。
0553c08: 標舉因果二位。以明相應性境不同。有漏因位。性
0553c09: 唯無記。相應唯五心所。境但有三。以執受中。是種
0553c10: 子根身二境。處是器界一境。無漏果位。性唯是善。
0553c11: 相應心所增十六數。遍行是因中原具五所。增別
0553c12: 境五。及善位十一。與一切心恒相應者。釋行五
0553c13: 心所義。常樂證知下。如其次第。釋別境位五心所。
0553c14: 極淨信等常相應者。釋善位十一心所。總上釋果
0553c15: 位相應二十一心所竟。無染下。簡別不相應心所。
0553c16: 無染污者。簡染位根隨二十六心所。不與此識相
0553c17: 應。無散動者。簡不定位四心所。亦不與相應。此亦
0553c18: 下。謂因果位中。皆唯捨受。故云。此亦唯與捨受相
0553c19: 應。以一切法為所緣者。謂果中不同因位。唯緣三
0553c20: 境。以轉鏡智。能遍緣故。△二傍通二位竟。通上二
0553c21: 別顯多名竟。下三證有識體分二。一問答標定。
0553c22: 云何應知此第八識至聖教正理為定量故。
0553c23: 云何下。以外道餘乘。唯知前六。故發此問。聖教下。
0553c24: 答。論云。此第八識。非是世間現量所見之境。唯憑
0554a01: 聖教言量。及以真正道理。而知有故。△一問答標
0554a02: 定竟。下二引聖教理分三。一引聖教分三。一大乘
0554a03: 四頌。
0554a04: 謂有大乘阿毗達麼至顯與流轉還滅作依持用。
0554a05: 第一引頌證有第八識體。梵語阿毗達磨。此云無
0554a06: 比法。無始時來界者。謂第八從無始來。能持一切
0554a07: 諸法種子。又能與力。令生現行。即第八與一切種
0554a08: 子為依持生起二因也。一切法等依者。謂第八識
0554a09: 能變為身器。作有情依。能與一切有漏現行而為
0554a10: 所依。以能執受五色根身。與第七現識。為俱有依。
0554a11: 即第八識。能與一切現行色心等法。為增上緣依
0554a12: 也。由此有諸趣。及涅槃證得者。此第八識。不獨與
0554a13: 有漏流轉法為依持用。兼與一切無漏順還滅法。
0554a14: 為依持用。此第八下。論主標頌中。以因緣依止作
0554a15: 用。而顯第八識之體也。頌中下。釋上標中因緣依
0554a16: 止二作用義。
0554a17: 界是因義即種子識至是謂此識為因緣用。
0554a18: 界是因義等。釋第一句頌中因用。證有此識。依是
0554a19: 緣義等。釋第二句頌中緣用。亦證有此識。謂能下
0554a20: 二句。釋成緣義。復顯因緣云。變為彼者。是因義。及
0554a21: 為彼依。是緣義。器是器界。為根身之所依。根是勝
0554a22: 義。身是浮塵。為轉識之所依。以能下。釋上所變根
0554a23: 身。與轉識作依止義。謂此本識。持五色根。依五色
0554a24: 根。引生五識。本識所變末那意根。依此意根。引生
0554b01: 意識。末那意識轉識攝故等者。謂六七二識。同五
0554b02: 轉識。俱許有根。第八識性既同。亦應第七作所依
0554b03: 根。前七依八。第八為因。前七為緣。八依第七。第七
0554b04: 為因。第八為緣。是故第八。有因緣用。上釋前二句
0554b05: 頌竟。
0554b06: 由此有者有此識至是與流轉作依持用。
0554b07: 由此下。牒第三句頌略釋。謂由下。廣釋。順流轉法。
0554b08: 即有漏位中善惡法也。由第八識。持善惡種。種起
0554b09: 現行。復熏成種。故令有情。生死不絕。設有問云。趣
0554b10: 及惑業。皆是流轉。何獨名諸趣。不名諸惑。及諸業。
0554b11: 答云。雖惑業生。皆是流轉。果勝偏說。惑業生者。生
0554b12: 即趣也。或諸下。又以趣通能所。解諸趣義。能趣惑
0554b13: 業。即是資具。名諸趣因。所趣苦樂。名諸趣果。既通
0554b14: 能所。凡言諸趣。因果皆彰。故言諸趣。亦得惑業。諸
0554b15: 惑下。結顯流轉依持作用。亦證有此第八識體。
0554b16: 及涅槃證得者由有此識故至是與還滅作依持用。
0554b17: 牒第四句頌。略釋涅槃。亦由此識而有也。謂由下
0554b18: 廣釋。順還滅法。即是無漏善業法也。由有此識持
0554b19: 無漏種。種起現行。展轉熏生得證涅槃。設問云既
0554b20: 有藏識。何證涅槃。答云。此中但說等。謂頌言涅槃
0554b21: 證得者。但說證涅槃之道。不說涅槃。以有藏識。無
0554b22: 涅槃故。初或此下。謂此涅槃。是正所求。非即證得。
0554b23: 故但說涅槃。亦無有過失。次或此下。謂道與涅槃。
0554b24: 攝還滅品。二者雙說。亦無過失。謂涅槃言等者。釋
0554c01: 上還滅品類所攝義。滅即涅槃。道即正智。正智起
0554c02: 時。斷盡煩惱。方證涅槃。故此二者。皆還滅攝。能所
0554c03: 斷證者。能斷所證也。結顯還滅依持作用。亦證有
0554c04: 此第八識體。
0554c05: 又此頌中初句顯示至離第八識皆不得有。
0554c06: 重釋頌意。無始時來界。顯示無始恒有。□□□□
0554c07: 顯示染淨二法。一總二別。皆以第八識為所依止。
0554c08: 雜染下。釋染淨法。通四諦能所。集諦是因。即能趣
0554c09: 業惑。苦諦是果。即所趣之生。道諦是因。即能證之
0554c10: 道。滅諦是果。即所證涅槃。彼二下。結成染淨。唯依
0554c11: 此識。或復下。亦釋頌中無始時來界。是相續義。一
0554c12: 切法等依。是依他起。由此有諸趣。是偏計執。及涅
0554c13: 槃證得。是圓成實。今此下。結顯頌中因緣等義。唯
0554c14: 依第八。餘識所無。
0554c15: 即彼經中復作是說至故說此識名阿賴耶。
0554c16: 第二引頌。即前阿毗達磨經中復說之頌。前三句。
0554c17: 顯第八識。含藏諸法種子。名阿賴耶。第四句。顯為
0554c18: 菩薩乘說。得真見道。方名勝者。由此本識等。通釋
0554c19: 前三句頌。非如勝性等。簡數論執常一為宗。謂因
0554c20: 體常一。果用轉變。今之識種與果。體俱非一。能依
0554c21: 所依俱生滅故。又非常義。與雜染下。重釋此名有
0554c22: 三藏義。識藏雜染。名為能藏。受雜染熏。名為所藏。
0554c23: 七執為我。名為執藏。互相攝藏者。本識能持一切
0554c24: 種子。是諸法藏於識中。即一切法以明本識。是本
0555a01: 識藏諸法中。以一切法。不離識故。若離此識。即心
0555a02: 外有法。
0555a03: 已巳入見道諸菩薩眾至非諸轉識有如是義。
0555a04: 釋第四句頌。真現觀者。即見道後。所起根本後得
0555a05: 無分別智。得此智已巳。能證能解阿賴耶識。方名勝
0555a06: 者。世尊正為彼說。此識名阿賴耶。或諸菩薩下。通
0555a07: 收地前。亦名勝者。資糧位中。已巳能信解唯識性相。
0555a08: 發起最勝猛利樂欲。希求見道轉依。世尊亦為彼
0555a09: 說。非轉識下。結顯頌中。唯詮第八。餘轉識等。無此
0555a10: 義故。
0555a11: 解深密經亦作是說至唯第八識有如是相。
0555a12: 第三引頌。證有第八識。梵語阿陀那。此云執持。以
0555a13: 執持之義微隱。故曰深細。一切種子如暴流者。謂
0555a14: 種子有生住異滅不停。如暴流水。恐彼凡愚執為
0555a15: 實我。是故世尊。不與開演。以能下。釋執持有三義。
0555a16: 謂此第八。一執持種子。二執受根身。依處者。根依
0555a17: 於身也。三執取結生相續。結猶繫也。此第八識。於
0555a18: 母胎中。一念繫之。故名結生。通上諸義。故名執持。
0555a19: 無性者。謂凡夫無有聖性。不能窮底。以第八如淵
0555a20: 海。轉識若波濤。人見波濤。不見淵底。凡夫唯知見
0555a21: 聞覺知之轉識。未窮第八之淵底。故說甚深。趣寂
0555a22: 者。謂二乘。樂獨善寂。不通第八隱微行相。故名甚
0555a23: 細。上釋第一句竟。是一切下。釋第二句。謂此第八
0555a24: 親生諸識。是真種子。餘雖名種。皆是假立。以諸種
0555b01: 子。皆可斷故。凡即下。釋後二句。謂若分別執藏為
0555b02: 我。憎愛隨生。由憎愛故。墮諸惡趣。是故世尊。不為
0555b03: 開演。唯第八識。有如是相者。謂上頌中所說諸相。
0555b04: 唯第八識有。餘識所無。亦證必有第八識體。
0555b05: 入楞伽經亦作是說至如增壹等至教量攝。
0555b06: 第四引頌。證有第八識。前四句。正明喻體。後四句
0555b07: 以法合喻。藏識如海。境等四緣如風。恒起轉識如
0555b08: 浪。現前見聞覺知。是作用而轉。眼等下。結成頌意。
0555b09: 亦證別有第八識性。此等下。結顯前所引頌。皆是
0555b10: 大乘正義。以證第八決定實有。諸大乘下。釋成大
0555b11: 乘經中所說之義。謂諸有情。數數造業。取諸惡趣。
0555b12: 皆是執我。佛於大乘。說一切法。皆無有我。既順無
0555b13: 我。故違我執。棄背流轉。趣向還滅者。謂大乘說。唯
0555b14: 向還滅。非流轉門。讚佛法僧。毀諸外道者。大乘所
0555b15: 說。三寶必讚。外道必訶。勝性。數論所執。言等者。攝
0555b16: 餘外道所執之法。蘊等。即五蘊。十二處。十八界。於
0555b17: 大乘中。表如幻有。故遮勝性實有等法。樂大乘者
0555b18: 下。結上大乘所說。理無顛倒。求大乘者。方許開示。
0555b19: 如增壹等至教量攝者。謂上廣引大乘。證有第八
0555b20: 識體。如小乘部中。增壹等經。皆是至教量攝。亦密
0555b21: 意說有此識。△一大乘四頌竟。下二慈氏七因。
0555b22: 又聖慈氏以七種因證大乘經真是佛說。
0555b23: 此中標舉。下文別解。由前引大乘說有第八識體。
0555b24: 今引七因。證大乘經。真是佛說。則顯藏識。亦是佛
0555c01: 說。愚者何執。無第八識。
0555c02: 一先不記故若大乘經至諸可怖事先預記別。
0555c03: 謂小乘人。說大乘經。不是佛說。佛滅度後。有餘人
0555c04: 為壞小乘正法故。說此大乘。慈氏破云。何故世尊
0555c05: 先不授記。諸可怖事者。佛於經中說。末法世時。有
0555c06: 諸魔王。入我法中。著我袈裟。破我正法。法必滅盡。
0555c07: 諸如是等。可怖之事。佛先授記。若說大乘壞小乘
0555c08: 正法。應先授記。何故不說。
0555c09: 二本俱行故大小乘教至寧知大乘獨非佛說。
0555c10: 大乘小乘。本俱流行。何許小乘是佛所說。獨言大
0555c11: 乘不是佛語。既非佛語。何又俱行。
0555c12: 三非餘境故大乘所說至故大乘經非非佛說。
0555c13: 謂大乘教。唯大根黠慧人知。非餘人境界。豈有餘
0555c14: 人。能解是經。彼經論中。曾未與說。說亦不信。故知
0555c15: 大乘。決是佛說。
0555c16: 四應極成故若謂大乘至是佛所說其理極成。
0555c17: 今佛餘佛。均是佛故。大乘若是餘佛所說。真是佛
0555c18: 說。其理極成。
0555c19: 五有無有故若有大乘至非大乘教不應正理。
0555c20: 若許有大乘。即是此佛所說大乘。離此之外。無大
0555c21: 乘可得。若無大乘。小乘亦無。何則。以依大乘。修得
0555c22: 成佛。佛出於世。說大小乘。故許小乘。是佛所說。非
0555c23: 大乘教。理不應然。
0555c24: 六能對治故依大乘經至故應信此是佛所說。
0556a01: 佛化有情。令斷煩惱。斷煩惱者。必無生智。此智必
0556a02: 依大乘修得。應信大乘。是佛所說。
0556a03: 七義異文故大乘所說至是故大乘真是佛說。
0556a04: 大乘妙趣。意在言外。不可隨文取義。誹謗大乘。謂
0556a05: 非佛語。離言至教。非聖莫談。故知大乘。真是佛說。
0556a06: 如莊嚴論頌此義言至極成有無有對治異文故。
0556a07: 引論總頌已巳上七種因名。次第如文。此不重釋。△
0556a08: 二慈氏七因竟。下三小乘四部。
0556a09: 餘部經中亦密意說至非眼等識有如是義。
0556a10: 密意說者。恐彼分別起執。故密其意許。而不顯說。
0556a11: 今論主指出。皆是此中第八識體。大眾部。是小乘
0556a12: 經中部名。阿笈摩。是大眾部中經名。謂此經中。密
0556a13: 意說此第八識。為根本識。以是眼等所依止故。樹
0556a14: 根喻第八。莖等喻眼等。以彼執無第八。論主破云。
0556a15: 非眼等識。有根本義。
0556a16: 上座部經分別論者至唯此恒為三有因。
0556a17: 經是上座部中經。分別論者。是解經之論。謂此經
0556a18: 論。俱密意說名有分識。即此第八有恒義。為三
0556a19: 有因。
0556a20: 化地部說此名窮生死蘊至唯此識名窮生死蘊。
0556a21: 引化地部中密意說為蘊法之語。證有第八。攝論
0556a22: 釋云。於彼部中。有三種蘊。一者一念頃蘊。謂一剎
0556a23: 那有生滅法。二者一期生蘊。謂生乃至死。恒隨轉
0556a24: 法。三者窮生死蘊。謂乃至得金剛喻定。恒隨轉法
0556b01: 離第八下。論主釋義。謂彼說蘊法。必是第八。離第
0556b02: 八外。餘別蘊法。皆間斷故。謂無色界。諸色間斷者。
0556b03: 釋色蘊不窮生死。無想天等。餘心等滅者。釋受想
0556b04: 識三蘊不窮生死。不相應行下。釋行蘊不窮生死。
0556b05: 唯此第八。能窮生死。故顯第八。是彼部說。窮生死
0556b06: 蘊。
0556b07: 說一切有部增壹經中至令我自在受快樂故。
0556b08: 說一切下。引彼經中。密意說為愛樂欣喜阿賴耶
0556b09: 名。謂阿賴耶下。論主釋義。攝論釋云。阿賴耶者。此
0556b10: 句總說貪著阿賴耶識。樂阿賴耶者。樂現在阿賴
0556b11: 耶識。欣阿賴耶者。欣過去世已巳生阿賴耶識。喜阿
0556b12: 賴耶者。喜未來世當生阿賴耶識。此性於彼極希
0556b13: 願故。由樂欣喜。是故總名愛阿賴耶。有情下。謂諸
0556b14: 眾生。念念執此第八為我。故唯第八。是真愛處。謂
0556b15: 生一向下。釋成不愛餘取蘊義。餘取蘊者。一切身
0556b16: 也。連持色心不斷為命。五蘊和合名眾同分。總此
0556b17: 五蘊名苦身心。謂一向受苦者。於餘取蘊。恒生厭
0556b18: 逆。念我何時當捨此命。得自在樂。故知餘蘊皆非
0556b19: 真愛著處。唯此第八。是真愛處。
0556b20: 五欲亦非真愛著處至定唯顯此阿賴耶識。
0556b21: 五欲非真愛者。謂離欲者。即不愛故。雖不愛欲而
0556b22: 愛我故。樂受非真愛者。第三禪天。是離喜妙樂地。
0556b23: 離三禪者不愛樂故。雖厭妙樂而愛我故。身見非
0556b24: 真愛者。有身見者。念念執身。有學聖人。既信無我。
0556c01: 不愛身見。雖於身見不貪。猶貪我故。轉識非真愛
0556c02: 者。有學聖者。念念滅心不愛轉識。雖求滅心。而愛
0556c03: 我故。色身非真愛者。四空天人。既離色染。不愛彼
0556c04: 故。雖厭色染而恒執我。及識無邊等。故知第八。是
0556c05: 真愛處。不相應行非真愛者。彼無自體。愛不生故。
0556c06: 總前我愛唯是異生。及有學者。於前所簡餘蘊法
0556c07: 中。雖有愛及非愛。而於第八。我愛定生。故名真愛
0556c08: 著處。由是下。結顯小乘經中說彼四種阿賴耶名。
0556c09: 定唯此中大乘所說阿賴耶識。△三小乘四部竟。
0556c10: 通上一引聖教竟。下二引正理分二。一結前標科。
0556c11: 已巳引聖教當顯正理。
0556c12: 謂前已巳引大小乘教。證有第八識體。今當顯示正
0556c13: 理。以明第八決定有體。△一結前標科竟。下二正
0556c14: 釋引理分十。一引持種心分二。一引經比量。
0556c15: 謂契經說雜染清淨至非但違經亦違正理。
0556c16: 雖謂顯理。亦引經中佛所說義。以理比量。故引經
0556c17: 說集起名心之義。若無下。論主推經顯理。謂經言
0556c18: 集起者。集有漏無漏種子。起染淨現行。故名為心
0556c19: 若無第八。彼經所說持種之心。不應有故。謂諸下。
0556c20: 簡別轉識間斷。不當契經所說心義。根境作意者。
0556c21: 生轉識之緣也。善等類別易脫起者。謂諸轉識。從
0556c22: 眾緣生。於善等三性。轉變不常。故名間斷。如電光
0556c23: 等不堅住者。喻無常也。非可熏習等。釋成轉識。非
0556c24: 經所說持種心義。此識一類下。結顯第八。方契彼
0557a01: 經所說心義。若不下。結前違經。起後違理。
0557a02: 謂諸所起染淨品法至故持種心理應別有。
0557a03: 以正理破熏時無種也。謂諸轉識。雖是能熏。若無
0557a04: 第八。熏不成種。所起能熏。則唐喪其功矣。染淨下。
0557a05: 復破生時無因也。謂既無因種。轉識生時。是無因
0557a06: 生。應同外道。自然生義。上破轉識。下破色及不相
0557a07: 應行。非持種義。色法非心。不相應行。但從心顯。又
0557a08: 非心性。如聲一剎那。如光無實體。豈得受熏能持
0557a09: 種耶。又彼下。重破前義。色是識所變。不相應行是
0557a10: 識所顯。彼二離識。無實自性。既無實性。非種所依。
0557a11: 轉識相應諸心所者。簡別心所非持種義。謂諸心
0557a12: 所。如識間斷。既名心所。無自在義。又非心體。豈有
0557a13: 受熏能持種義。故持種心。理應別有者。結顯離轉
0557a14: 識等。別有第八名持種心。△一引經比量竟。下二
0557a15: 牒執辨破分四。一同類受熏。
0557a16: 有說六識無始時來至何要執有第八識性。
0557a17: 謂有餘乘說。前五是能熏。第六是所熏。前五現行
0557a18: 事雖轉變。與第六識。自類無別。故第六識。是所熏
0557a19: 性。又能持種。反破大乘執有第八。
0557a20: 彼言無義所以者何至別類必同別事性故。
0557a21: 論主先以假實。難破非理也。若執類實。則同數論。
0557a22: 事雖轉變。而體是一。若執是假。何理能持真實種
0557a23: 子。又執下。問三性中。屬於何性。若屬善惡。善惡強
0557a24: 盛。必不受熏。又善惡性。是有記法。定有念故。念如
0557b01: 擇滅。如何受熏。若屬無記。善惡心時。無記心斷。類
0557b02: 亦應斷。如何受熏。非事下。恐彼轉計。故先抑之。若
0557b03: 事善惡。類可無記。應是別類。若是別類。必同別事。
0557b04: 何成所熏。能熏所熏。類必同故。
0557b05: 又無心位此類定無至故彼亦無能持種義。
0557b06: 復以間斷同類。難破無心位中。無六轉識。是有間
0557b07: 斷。無堅住義。受熏持種事類不成。若許六識同類
0557b08: 受熏。羅漢異生。識類既同。應互相熏。羅漢同異生。
0557b09: 應雜染法。熏成羅漢。異生同羅漢。應無漏法。熏成
0557b10: 異生。許互相熏。便有過失。又若六識同類受熏。應
0557b11: 眼等根。類同餘法。亦互相熏。眼等同餘法。應於餘
0557b12: 法熏生眼等。餘法同眼等。應於眼等熏生餘法。然
0557b13: 汝不許。故不應執識類受熏。攝論釋云。謂眼等根。
0557b14: 清淨色性。皆根種類之所隨逐。意根亦應成造色
0557b15: 性。根義等故。今言所餘法者。即彼攝論意根義故。
0557b16: 又六識下。重破互熏義。前六俱生滅。何法為所熏。
0557b17: 以所熏識。無生滅故。前後二念者。謂六轉識。或有
0557b18: 前滅後生。必不同時。是生滅念隔。豈互相熏。以能
0557b19: 所熏。必俱時故。攝論釋云。若言前念熏於後念。成
0557b20: 熏習者。此義不然。以其二念。不俱有故。若執俱轉。
0557b21: 成能所熏。前以理破。六種轉識。俱有間斷。無堅住
0557b22: 義。亦非受熏。何得持種。△一同類受熏竟。下二前
0557b23: 為後種。
0557b24: 有執色心自類無間至非所熏習前已巳說故。
0557c01: 謂有執前已巳滅色法。為後生起色法之種。中無間
0557c02: 隔。以遮前章隔念之難。色法既爾。心法亦然。是則
0557c03: 前因後果義立。反破先引契經中說。染淨種子。集
0557c04: 起名心。為證不成。彼執下。論主破。既執自類。無能
0557c05: 所熏。熏習既無。從何有種。故不可執前為後種。既
0557c06: 執無間。前為後種。則間斷者。應不更生。二乘無學。
0557c07: 最後色心。是有漏攝。必定永斷。故不可說。死位有
0557c08: 漏色心。為後無漏色心之種。亦不應下。謂色心等。
0557c09: 非所熏習。前既已巳破。不應轉計。△二前為後種竟。
0557c10: 下三三世因果。
0557c11: 有說三世諸法皆有至一切因果皆不得成。
0557c12: 謂執過去諸法能感為因。現在諸法所赴為果。現
0557c13: 在能感為因。未來所赴為果。三世因果。自然感赴
0557c14: 何勞別執第八持種。然經下。執者釋前論主引契
0557c15: 經中義。彼說下。論主破。過去已巳滅。法非常住。何執
0557c16: 為因。未來未生。法非現在。何執為果。故以空華喻
0557c17: 非實有。又去來世。既無實體。亦無實用。何成因緣。
0557c18: 因是種子。必實體故。緣是現行。必實用故。若無下。
0557c19: 結顯因果。必從種生。種子必從持種識有。若無第
0557c20: 八。種與因果。俱不得成。△三三世因果竟。下四遣
0557c21: 相空理。
0557c22: 有執大乘遣相空理至彼心即是此第八識。
0557c23: 大乘經意隨事遮遣。眾生執有。佛說為空。以遣有
0557c24: 執。愚者不解。以為究竟。依似比量。撥無一切。彼特
0558a01: 下。論主破。謂撥無此識。違害前來所引大小乘經。
0558a02: 說有此識。又撥起智斷惑修因證果。染淨俱無。成
0558a03: 大邪見。世尊說為不可治者。外道下。謂空見全撥
0558a04: 無。毀謗但非實。優劣顯然。一切法者。生死涅槃菩
0558a05: 提資糧。是一切類。若總非有。菩薩不應精勤修習。
0558a06: 誰有下。引喻。石女不育。兒必定無。豈有智者。用必
0558a07: 定無之軍旅。以除幻敵。智者喻菩薩。幻敵喻生死。
0558a08: 軍旅喻菩提資糧。既曰不應。又曰誰有。則知一切
0558a09: 因果等法。非是全無。必依第八持種心現。安得無
0558a10: 第八為持種之心。故應下。結勸應信。△四遣相空
0558a11: 理竟。通上一引持種心竟。下二引異熟心。
0558a12: 又契經說有異熟心至復依何法恒立有情。
0558a13: 引經推義。證有第八識體。謂眼等下。簡別眼等轉
0558a14: 識。不當異熟心義。如電光等。喻轉識無常。斷已巳更
0558a15: 續。顯是轉識有起滅義。彼命根等。無斯事故者。簡
0558a16: 不相應行。無有善惡業感事故。眼等下。謂眼等識。
0558a17: 雖滿業感。但名異熟生。以真異熟心。恒相續故。眼
0558a18: 等如聲。非恒相續。定應下。結顯真異熟心體是恒
0558a19: 。能變身器。為有情依。以諸有情。內依根身。外依
0558a20: 器界。不相應下。牒前所簡諸法無實。又非恒有。若
0558a21: 無第八。誰變身器。若無身器。復依何法。安立有情。
0558a22: 又在定中或不在定至彼心即是此第八識。
0558a23: 此舉身受。驗有異熟心也。勞損。是苦受。怡適。是樂
0558a24: 受。顯無苦樂。并在定中。及無思慮。是捨受。不在定
0558b01: 時。及有思慮。是苦樂受。若不恒有真異熟心。彼上
0558b02: 諸位。身受誰有。轉識間斷。有時無故。恐彼難云。佛
0558b03: 無異熟。何起善心。釋云。非佛起餘善心等位。必應
0558b04: 現起真異熟心。如許現起異熟心時。決非是佛。是
0558b05: 有情故。由是下。結顯恒有真異熟心。故彼經說。有
0558b06: 異熟心。善惡業感者。即是此中第八識故。△二引
0558b07: 異熟心竟。下三界趣生體。
0558b08: 又契經說有情流轉至實恒無雜是正實趣生。
0558b09: 引經推義。證有第八流轉趣生。謂要下。釋成趣生。
0558b10: 要具四義。一實有。二恒。三遍。四無雜。第八具上四
0558b11: 義。可立正實趣生。先破雜亂云。若非四義異熟法
0558b12: 者。趣生雜亂。何則。住此趣中。復起餘趣趣生法故。
0558b13: 顯異熟識。住此必不離身故。諸異熟下。次簡色法
0558b14: 不義。異熟色者。五根色也。業所感者。五塵色也。
0558b15: 無色界中。無此色故。故云不。諸生得下。次簡善
0558b16: 業無恒義。生得善者。即俱生善業。意識業感者。是
0558b17: 分別善業。趣生者。業通三界故。無雜亂者。善必
0558b18: 善報故。不恒有者。業有盡故。次簡不相應行。體非
0558b19: 實有。無趣生義。唯異熟下。總顯第八王所。具四義
0558b20: 故。是正趣生。
0558b21: 此心若無生無色界至故知別有此第八識。
0558b22: 善等位者。善與無記有漏位也。無色界中。唯有種
0558b23: 子。是趣生義。若無異熟持彼種子。故說無色應非
0558b24: 趣生。設許下。謂無色界中。有漏且置。無漏心時。無
0558c01: 異熟識。應證菩提。既證菩提。應非趣生。若無色界。
0558c02: 總非趣生。便違正理。理應有界。必趣生故。前過。即
0558c03: 雜亂。不。不恒。無實。四種之過。此失。即無色無趣
0558c04: 生之失。許有異熟識體。具上四義。方無前後兩重
0558c05: 過失。由是下。引證無漏心時。無異熟法。必證菩提。
0558c06: 非趣生故。出三界者。應非趣生。苦集諦。是世間因
0558c07: 果。因果不忘。名戲論種。唯佛永斷。意顯在三界者。
0558c08: 必趣生故。正實下。結顯所辯異熟心等。即此第八。
0558c09: 應知別有此第八識。△三界趣生體竟。下四有色
0558c10: 根身。
0558c11: 又契經說有色根身至唯異熟心故作是說。
0558c12: 引經推義。證第八識是能執受。謂五色根下。釋成
0558c13: 經中有執受義。五色根者。勝義根也。彼依處者。浮
0558c14: 塵根也。過去已巳滅。未來未生。故無執受。唯現在世。
0558c15: 定有執受。彼定下。謂彼色根。定有執受。是異熟心。
0558c16: 此異熟心。是先善惡二業所引。故善惡趣。有色根
0558c17: 身。唯彼執受。眼等下。簡別轉識無執受義。此言下。
0558c18: 論主自釋上義。此中但總標。後文方釋。恐彼難云。
0558c19: 佛無異熟。諸佛色身。應非執受。答云。非顯能執受。
0558c20: 唯異熟心。無垢白淨識。亦能執受諸佛色身故。然
0558c21: 有漏身。唯異熟心。是能執受。故契經中。作如是說。
0558c22: 有色根身。是有執受。
0558c23: 謂諸轉識現緣起故至彼心即是此第八識。
0558c24: 釋上此言意顯下一節。謂諸轉識。現在眾緣引起。
0559a01: 不同異熟先業所引。如聲風等。喻無常義。彼善染
0559a02: 等。非業引者。謂彼轉識。自性善染非他業引。如非
0559a03: 擇滅者。自性清淨。非斷他惑。顯性淨故。轉識亦爾。
0559a04: 自性善染。非他善染。引善染故。轉識唯依異熟體
0559a05: 生。是善惡性。非如異熟。唯無記性。非依者。轉識
0559a06: 不無心位故。不相續者。有間斷故。如電光等。喻
0559a07: 無常故。依上諸義。不能執受有漏色身。諸心識言
0559a08: 下。簡別心所非能執受。意謂心王既無執受。心所
0559a09: 隨之。凡言唯識。攝一切法。故云如唯識言。義攝心
0559a10: 所。非諸下。簡別色根。不相應行。無執受義。若以色
0559a11: 根自能執受。應無所執有色根身。無所執受。應無
0559a12: 所緣。不相應行。色心所顯。原無實體。如空等。故
0559a13: 應下。結顯彼經說執受心。即此第八。△四有色根
0559a14: 身竟。下五壽煖識三。
0559a15: 又契經說壽煖識三至唯識不然豈符正理。
0559a16: 引經推義。證第八識能持壽煖。壽是識種。煖是相
0559a17: 分。識是現行。謂諸下。簡別轉識。無力能持壽煖。唯
0559a18: 異熟下。顯第八能持壽煖。如壽煖者。同無記性。一
0559a19: 類相續。經說下。破外執無第八識體。唯以第六執
0559a20: 持壽煖。然第六識。是有間斷。不同壽煖。一類相續。
0559a21: 故云。唯識不然。豈符正理。
0559a22: 雖說三法更互依持至彼識即是此第八識。
0559a23: 餘乘難。三法之中。既許煖法不三界。何故不許
0559a24: 第六意識。亦有間轉。獨許煖法。有間轉耶。以無色
0559b01: 界。既無色質。煖相亦無。故云不。論主總答此於
0559b02: 前理。非為過難者。以意許為理。不拘言陳過難。謂
0559b03: 若下。牒前所引經中義。謂壽煖識三法無間。及無
0559b04: 轉變。可恒相持。若轉變者。無恒持用。經義如此。是
0559b05: 正理也。前以下。釋答詞中非為過難義。論主舉處
0559b06: 有二意。一言陳。二意許。言陳雖說三法相持。意許
0559b07: 唯在一識上說。謂說識言。非詮轉識。今舉煖法不
0559b08: 。豈壞意許前理。前理不壞。是極成矣。又三下。破
0559b09: 餘乘執第六識能持壽煖。謂壽乃連持色心不斷
0559b10: 功能。是第八識種子。煖是第八識之相分。二種俱
0559b11: 屬有漏。若許第六有漏能持。生無色界。起無漏心。
0559b12: 亦是第六。能持之心既成無漏。又將何識持有漏
0559b13: 壽。以第八因中恒屬有漏故。故能持壽煖。由此下。
0559b14: 結顯第八能持壽煖。△五壽煖識三竟。下六生死
0559b15: 時心分二。一總明生死。
0559b16: 又契經說諸有情類至名生死心不違正理。
0559b17: 引經推義。證第八識名散有心。謂受生時。及命終
0559b18: 時。諸心分離。唯此心在。名散有心。非無心定者。以
0559b19: 無心定。入定無心。出定有心。今生死時心。生有身
0559b20: 中必不無。死無身中必不有。故非無心定。又宗鏡
0559b21: 云。生死之事。必住散動之心。經謂散亂寂靜二途。
0559b22: 皆依本識而有。謂生死下。簡六轉識非生死時心。
0559b23: 極悶絕者。生死時也。如睡無夢。喻生死時。此時轉
0559b24: 識。必不現起。又此位下。釋上生死位中。轉識不起。
0559c01: 轉識行相。極麤猛故。有必可知。真異熟下。正顯第
0559c02: 八行相所緣。俱不可了。於生死時。雖有此心。如無
0559c03: 心故。言一期者。一報始終時也。此識始終。無轉變
0559c04: 故。△一總明生死竟。下二別生死。
0559c05: 有說五識此位定無至極成意識不如是故。
0559c06: 餘乘轉計。謂生位中無第六識者。由無前五識故。
0559c07: 以他教說。前五轉識。是意識因。生位既無前五為
0559c08: 因。雖有意識。不起行相。故不可知。意顯必無第八
0559c09: 識體。若爾下。論主難破。若謂意識。必前五識為因
0559c10: 方生。生無色者。後時意識。應永不生。何則。他教中
0559c11: 說。彼無色界。五識必無。引定散心。無由起故。若彼
0559c12: 定心。必由意引。應知意識。非五為因。若謂下。縱彼
0559c13: 轉計。引定散心。由久慣熟習故。將出定時率爾現
0559c14: 前。論主難云。彼初生無色時。寧不現起。謂無色界。
0559c15: 初受生時。雖有意根。而不明了。無意識故。若由串
0559c16: 習。彼界出定。意識現起。又欲色界。初受生時串習
0559c17: 意識。亦應現起。既初生時現起意識。行相所緣。俱
0559c18: 有所知。何名散心。俱不可了。若由下。復縱轉計。生
0559c19: 時雖有意識。由昧故。初未現前。破云。此昧相。
0559c20: 即前第八本因。何勞別說有意識在。有餘小乘部
0559c21: 中。執生死等位。是微細意識。論主釋云。應知微細。
0559c22: 即此第八。若謂行相所緣俱不可了。極成意識不
0559c23: 如是故。
0559c24: 又將死時由善惡業至故知定有此第八識。
0560a01: 引經論證。死時冷觸起事。有第八識。方得成就。雜
0560a02: 寶藏經頌云。頂聖眼生天。人心餓鬼腹。傍生膝蓋
0560a03: 離。地獄板出。此驗六趣差別也。瑜伽及攝論中
0560a04: 頌云。善業從下冷。惡業從上冷。二皆至於心。一處
0560a05: 同時捨。此明善惡兩途也。意謂第八不執受。冷觸
0560a06: 起。有煖相處。第八識在。轉識下。簡轉識不起冷觸。
0560a07: 各別依者。謂前五識。別依五根。非共依故。或不行
0560a08: 者。隨眾緣生。有時無故。不住身者。謂第六識。依心
0560a09: 根故。不依色根。無身義故。境不定者。同五識緣。不
0560a10: 定一境。五識身相續轉故。具上諸義。不應冷觸。
0560a11: 由六識生。唯異熟下。結顯第八。既恒且。相續執
0560a12: 受。故捨執受。冷觸便生。以識與煖。不相離故。由不
0560a13: 執受。冷觸方起。即同非情。雖是第八所變。亦可緣
0560a14: 彼為境。而不執受。非有情故。由前義故。應知定有
0560a15: 第八識體。△二別明生死竟。通上六生死時心竟。
0560a16: 下七引緣起依。
0560a17: 又契經說識緣名色至故彼識言顯第八識。
0560a18: 引經推義。證有第八與名色為緣。識緣名色者。識
0560a19: 即第八識。名即受想行識四蘊。色即色蘊。二法者。
0560a20: 識是一法。名色共是一法。蘆束者。喻彼二法。俱時
0560a21: 轉義。謂彼下。論主引彼經中釋詞。梵語羯邏藍。此
0560a22: 云凝滑。初胎之相。故名色蘊。眼等下。簡別轉識。非
0560a23: 名色所依。恐彼救云。名中識蘊。是眼等五識。識支。
0560a24: 是第六識。論主抑云。亦不可說。名中識蘊。謂五識
0560b01: 身。名色外識支。謂第六識。羯邏藍時。無有五識。以
0560b02: 無五根。無能發故。應知名中識蘊。唯是意識。又諸
0560b03: 下。結顯轉識無恒。唯有第八。當彼經中。所說識義。
0560b04: △七引緣起依竟。
0560b05: 
0560b06: 成唯識論俗詮卷第三
