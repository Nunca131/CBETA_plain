0741a18: 
0741a19: 
0741a20: 偃溪和尚語錄卷下
0741a21: 
0741a22: 住徑山興　聖萬壽禪寺語錄
0741a23: 侍者　道隆　編
0741a24: 三門。乘流而行。過徑即止。猶是時人升降處。只今
0741b01: 後前。通汝活路。
0741b02: 佛殿。提起坐具云。捻聚放開。放開捻聚。黃面瞿曇。無
0741b03: 回避處。
0741b04: 龍王殿。燒香。一縷蓋天蓋地。一滴水為雨為霖。誰
0741b05: 見龍王宮殿深。
0741b06: 踞方丈。拍禪云。者裡是吾父翁券內事。縱橫殺活。
0741b07: 妙在不傳。趙州親見老南泉。
0741b08: 拈黃。挂域中日月。立方外乾坤。從至尊至貴中得
0741b09: 來。向無欲無依中流出。雲行雨施。三草二木。
0741b10: 陞座拈香云。此一瓣香。恭為
0741b11: 今上皇帝。祝延　聖壽。萬歲萬歲萬萬歲。恭願　南
0741b12: 山比壽。增聖壽以無疆。北海為年。資卜年而更遠。趺
0741b13: 座。問答不錄乃云。是法非思量分別之所能解。山上有鯉
0741b14: 魚。水底有蓬塵。拈拄杖。靠右邊云。國一祖師。過者邊
0741b15: 著。龍門上客。未舉先知。門外遊人。徒勞斫額謝詞不錄。
0741b16: 復舉。世尊陞座。文殊白槌云。諦觀法王法。法王法如
0741b17: 是。世尊便下座。師云。法王法令。頭正尾正。只如世尊
0741b18: 便下座時。如何。路入桃源深更深。
0741b19: 當晚小參。孤頂上。百草頭邊。無古無今。無彼無此。
0741b20: 三十年已巳前。嶺雲澹泞。三十年已巳後。水逆流。聞者
0741b21: 見者。少喜多嗔。南來北來。撞墻撞壁。且訛在甚麼
0741b22: 處。此去三十年後。切忌舉著　復舉。趙州因僧問。二
0741b23: 龍爭珠。誰是得者。州云。老僧只管看。雪竇云。看即不
0741b24: 無。爭即不得。且道扶者僧。扶趙州。師云。趙州看也看
0741c01: 得。雪竇扶也扶得。只是不知此珠來處。
0741c02: 上堂。恁麼也不得。不恁麼也不得。恁麼不恁麼。總不
0741c03: 得。衲僧門下。者些子。如南方人。送蠱毒相似。裹以金
0741c04: 帛。置之道傍。過者莫敢正眼著。著即禍事禍事。
0741c05: 上堂。一有多種。二無兩般。花根本。虎體元斑。因甚
0741c06: 缺齒老胡。九年不破。
0741c07: 上堂。言無展事。語不投機。承言者喪。滯句者迷。者裡
0741c08: 如萬仞龍門相似。風濤洶湧。風雷變化。只在須臾。若
0741c09: 是鱗龍頭角。翻身一擲。騰過太。稍若躊躇。燒尾曝
0741c10: 腮有分。
0741c11: 中殿降錢。供水陸陞座。僧問。日暖風和三月天。五
0741c12: 頂藹祥。椒庭一道恩光普　聖筭延鴻億萬年。
0741c13: 請師祝贊。師云。妙高山色青更青。僧云。向上還有事
0741c14: 也無。師云。佛手遮不得。僧云。記得佛慈禪師云。內祕
0741c15: 菩薩行。外現聖人身。內行外身。是一是二。師云。天下
0741c16: 人共知。僧云。萬象森羅影現中。又作麼生。師云。華嶽
0741c17: 連天秀。黃河徹底清。僧云。只如中殿。興隆佛法。作大
0741c18: 福田。錦上鋪花。一句如何。師云。照天照地。僧云。劫石
0741c19: 有消日。皇恩無盡時。禮拜歸眾。師乃云。摩訶衍法。離
0741c20: 四句。絕百非。唱愈高。和愈寡。聞箏起舞。熟處難忘。絕
0741c21: 聽雨花。望空啟告。衲僧門下。眼觀東南。意在西北。纔
0741c22: 恁麼。便不恁麼。何故。此曲祇應天上有。人間能得幾
0741c23: 回聞。復說偈云。天生有大福德人。與佛同時同現瑞。
0741c24: 是知心與佛心同。母儀天下同化育。如春及物春無
0742a01: 。如月印水月無痕。天人中來道機熟。應身摩耶顯
0742a02: 慈力。與天同壽福元元。萬年密贊無為治。山林演此
0742a03: 無為法。是亦名為報恩者。
0742a04: 浴佛上堂。一花開天下春。古佛為甚麼不著便。雪竇
0742a05: 恁麼。大似蕭何制律。徑山今日無端。鐘聲鼓聲奏。
0742a06: 法堂前大殿裏。累及諸人不著便。雖然。禍不入慎家
0742a07: 之門。
0742a08: 結制小參。大用現前。不存軌則。拈一放一。得失兩忘。
0742a09: 前三後三。聖凡俱泯。若是凡情未盡。聖量未忘。未免
0742a10: 病翮棲蘆。困鱗止濼。古德道。十五日已巳前。不得離我
0742a11: 者裡。若離者裡。有鉤鉤你。十五日已巳後。不得住我者
0742a12: 裡。若住者裡。有錐錐你。便令鉤錐永息。猶為敗落清
0742a13: 時。鐵網徒自縵空。長城豈當至化。只如不落數量。脫
0742a14: 灑一句如何。當門不用栽荊棘。後代兒孫惹著衣。
0742a15: 復舉。睦州上堂。問僧正云。監寺。正云不在。州云都
0742a16: 監闍梨。正云不在。州云上座。正云不在。州云三
0742a17: 段不同。今當第一。向下文長。付在來日。師云。無
0742a18: 飥。人知難作。出在睦州手頭。自然不同。
0742a19: 上堂。結夏已巳過半月。是知無無不是。寒山子作麼生。
0742a20: 山前麥熟也未。
0742a21: 上堂。舉睦州因僧問。一言道盡時如何。州云。老僧在
0742a22: 你囊裡。僧問雲門。一言道盡時如何。門云。裂破。師
0742a23: 云。忽有人問徑山。一言道盡時如何。只向佗道。退後
0742a24: 退後。
0742b01: 上堂。德山入門便棒。臨濟入門便喝。往往作棒喝會
0742b02: 者。如稻麻竹葦。雖然。被堅執銳者。望堯舜之治。遠矣。
0742b03: 解夏上堂。九夏賞勞。叢林事例。擊拂子云。徑山退身
0742b04: 三步。許與諸人論量。若謂有一法與人。山僧眉鬚墮
0742b05: 落。若謂無一法與人。諸人犯突吉羅罪。恁麼則平出
0742b06: 也。且緩緩。
0742b07: 佛心禪師忌辰拈香云。老和尚。千鈞上弦。遼天索價。
0742b08: 一言道盡。貼地相酬。而今驀路相逢。諱不可得。避亦
0742b09: 無由。著拜燒香。將錯就錯。何故。覆水難。
0742b10: 謝新舊兩班。兼東山和尚上堂。從上大用全提。大機
0742b11: 頓發。徑山放過一著。只貴言詮不及處。文彩未彰時。
0742b12: 無先無後。不東不西。與麼說法。還契得東山下左邊
0742b13: 底也無。客是主人相師。
0742b14: 開鑪上堂。說法不應機。總是非時語。百丈大溈。說無
0742b15: 道有。是非時語。趙州道。我喚作火。汝不得喚作火。是
0742b16: 非時語。忽有人問徑山。如何是應機底語。片帆已巳過
0742b17: 洞庭湖。
0742b18: 水鄉出隊歸上堂。拈拄杖云。拈起則大地全。放下
0742b19: 則千差一舉。賤若黃金。貴如泥土。恁麼會得。撥轉華
0742b20: 亭船。載得朱涇月。倘或遲疑。太湖跨三州。
0742b21: 師景定二年。十一月初六日。恭奉
0742b22: 聖旨。特賜佛智禪師。師領眾迎接。望
0742b23: 闕謝　恩畢。鳴鼓陞座。拈香祝
0742b24: 聖罷。據座說偈云。和氣祥光靄九垓。新陽端自
0742c01: 日邊回。龍高處
0742c02: 君恩重。先放花從鐵樹開。
0742c03: 上堂。從上若佛若祖。同共一箇舌頭。若也識得。只解
0742c04: 小脫空。林鴆砧。井裡種林檎。是小脫空。山上有鯉魚。
0742c05: 水底有蓬塵。是小脫空。如何是大脫空。佗時後日。待
0742c06: 換舌頭來。向道。
0742c07: 臘八上堂。大小黃面瞿曇老。了了了時何曾了。因憶
0742c08: 明星出現時。夜來霜重知多少。
0742c09: 上堂。舉雪因僧禮拜。打五棒。僧云。某甲有甚麼
0742c10: 過。又打五棒。明覺云。雪竇不曾與人葛藤。前五棒
0742c11: 日照天臨。後五棒雲騰致雨。若辨得。也好與五棒。
0742c12: 師云。雪據令而行。者僧分不下。雪竇不曾與人
0742c13: 葛藤。徑山道。得也得也。
0742c14: 除夜小參。一年將盡夜。古往今來。知是幾回。萬里未
0742c15: 歸人。倚墻靠壁。有甚麼限。徑山門下。坐立儼然。大家
0742c16: 在者裡。第一不問新年頭。第二不問舊年尾。又不似
0742c17: 北禪老子。傷鋒犯手。簁鹽費醋。一杯酒上樓。一尺絹
0742c18: 擣練。張意氣。徒逞奢華。只據見定。以雲門一曲。向
0742c19: 今夜吹唱。寒山拍拾得笑。不是黃鐘宮。亦非大石調。
0742c20: 何也。大盡三十日。小盡二十九　復舉。德山示眾云。
0742c21: 問即有過。不問猶乖。有僧纔出。山便打。僧云。某甲話
0742c22: 也未問。因甚打某甲。山云。待汝開口。堪作甚麼。師云。
0742c23: 德山但知草偃風行。不覺通身泥水。者僧只見谿回
0742c24: 路轉。不知身在桃源。徑山與麼批判。一任諸方檢責。
0743a01: 上堂。趙州喫茶去。金牛喫飯來。龍門多上客。有人續
0743a02: 得末後句。許入阿字法門。
0743a03: 佛涅槃上堂。真生無可生。真滅無可滅。與麼說法。到
0743a04: 佗黃面老子面前。也大遠在。豈不見道。若有一法。過
0743a05: 於涅槃。吾說亦如夢幻。
0743a06: 結夏上堂。落賴家風。今日重舉。草本多同。西天此土。
0743a07: 謝首座秉拂上堂。說摩訶衍法。離四句百非。拶從上
0743a08: 險崖。透千重百匝。雷厲風飛。龍馳虎驟。
0743a09: 青苗看經上堂。繞禪一匝。揮香案一下。轉藏已巳竟。
0743a10: 講經已巳竟。若具看經眼目。方知落處。其或未然。依經
0743a11: 解義。三世佛冤。離經一字。還同魔說。
0743a12: 淨慈斷橋和尚。遺書至上堂。分圓照燈。下炎天雪。活
0743a13: 弄南山鼻蛇。驗盡英靈。提得藕絲牽玉象。不存途
0743a14: 轍。只麼橫身異類行。踏斷石橋成兩截。
0743a15: 解夏小參。即心即佛。獼猴探水月。非心非佛。硠蕩拾
0743a16: 花針。不是心。不是佛。當下便捻。萬里崖州。何況謹守
0743a17: 蠟人。尚佗薄禮。遵稟聖制。敗落清時。如何道得不傷
0743a18: 物義句。良久云。有佛處不得住。無佛處急走過。
0743a19: 復舉。雲門因僧問。樹凋葉落時如何。門云。體露金風。
0743a20: 師云。看錮著生鐵。因甚雲門心肝五臟。被者僧一
0743a21: 摟摟盡。
0743a22: 上堂。人間八月二十五。洞山此日離查渡。棒頭敲出
0743a23: 玉麒麟。江西湖南便與麼。徑山裡颺碌。誰道今
0743a24: 人不如古。
0743b01: 九月旦上堂。舉妙喜云。古者道。了得一。萬事畢。今朝
0743b02: 是九月一。作麼生了。遂拈拄杖云。若不喚住拄杖子。
0743b03: 便了取好。既不喚作拄杖子。且作麼生了。擲下拄杖。
0743b04: 差之毫。失之千里。師云。大眾。還知麼。拈拄杖卓云。
0743b05: 有買有賣。
0743b06: 開鑪上堂。舉佛眼請益五祖。祖云。我與說箇諭子。
0743b07: 如人牽牛。從櫺中過。頭角四蹄。都過了。只有尾巴
0743b08: 過不得。師云。佛眼大似將一擔瞳。換一擔顢頇。就
0743b09: 成一偈。谿上波遠。壺中日月長。誰知冷裏。九轉
0743b10: 透缾香。
0743b11: 上堂。內裏打出氣力彊。外邊打入氣力弱。擊拂子云。
0743b12: 者裡是甚麼所在。說彊說弱。說內說外。或問。一錘打
0743b13: 就時如何。途路之樂。不假一錘時如何。萬里崖州。畢
0743b14: 竟如何。放下拂子云。放下便穩。
0743b15: 上堂。舉世尊臨涅槃云。若謂吾滅度。即非吾弟子。若
0743b16: 謂吾不滅度。亦非吾弟子。師云。釋迦老。行計。將
0743b17: 當時百千萬億眾。作死馬醫。至今無出身路。且道。
0743b18: 瞿曇還有出身路也無。下座。
0743b19: 結夏上堂。以蠟人為驗。病翼棲蘆。以鐵彈子為驗。困
0743b20: 鱗止濼。徑山不然。擊拂子云。一箭雙鵰落。
0743b21: 普說門人　惟實　妙高　編
0743b22: 五湖衲子。一錫禪人。置身大叢林。為了一大事。當斷
0743b23: 自胸中。不可婆婆姆姆。只向禪角頭。老骨檛口頭
0743b24: 取辦。咬人語句。以當參學。達磨西來。不立文字。直指
0743c01: 人心。見性成佛。早是埋沒爾後人。孩撫爾後人。大丈
0743c02: 夫漢。有天然氣。十二時中。行住坐臥。痛自著鞭。忽
0743c03: 若己已眼豁開。便知達磨西來。為汝證明而已巳。行要
0743c04: 自行。到要自到。透頂透底。如鏡照鏡。無絲毫透漏。
0743c05: 一一從胸襟中流出。方能蓋天蓋地。豈不見。雪示
0743c06: 眾云。南山有條鼻蛇。汝等諸人。切須好看。當恁麼
0743c07: 時。盡大地人。命若懸絲。後來真淨道。雪無大人相。
0743c08: 灼然。是精識精。然則蛇無頭不行。又是一手一手
0743c09: 搦。長慶如新婦怕阿家相似。便道。堂中大有人。喪身
0743c10: 失命。真淨恁麼道。減人威光太煞。雲門攛出拄杖。作
0743c11: 怕勢。盡謂自起自倒。大用現前。殊不知。龍頭蛇尾。真
0743c12: 淨著語云。為蛇畫足。是則是。只知撿點別人。不知兼
0743c13: 身在內。當時玄沙突得一句。用南山作麼。真淨道。見
0743c14: 處親切。以此論之。非特未得勦絕。要且和佗玄沙。出
0743c15: 窠窟不得。雪竇具大眼目。得大辯才。反覆頌出。如恒
0743c16: 山蛇。救首救尾。直是活鱍鱍地。象骨巖高人不到。是
0743c17: 甚麼人境界。到者須是弄蛇手。有麼有麼。稜師備師
0743c18: 不奈何。爭怪得山僧。喪身失命知多少。一棚俊鶻。韶
0743c19: 陽知。切忌落草。重撥草。果然。南北東西無處討。討甚
0743c20: 麼兔子。驀然突出拄杖頭。弄死蛇手。有甚麼限。拋向
0743c21: 雪大張口。自傷己已命。大張口兮同閃電。眨貶得眼來。
0743c22: 甚處去也。剔起眉毛還不見。蹉過也不知。如今藏在
0743c23: 乳前。來放去得人憎。來者一一看方便。踏著分
0743c24: 明毒無藥。竇復喝云。看下。何不早恁麼道。淨慈將
0744a01: 古人底。一一花擘了也。如國家兵器。不得已巳而用之。
0744a02: 語中有語。謂之死句。語中無語。謂之活句。活句中薦
0744a03: 得。要見雪諸老則易。要見雪竇真淨則難。只如句
0744a04: 意俱到。殺活交馳。莫有為雪作主底麼。出來與淨
0744a05: 慈相見。其或未然。遇挂牌時過訪。
0744a06: 靈隱告香普說
0744a07: 叢林新人入門。例有開室告香二事。諸方臨夏告香
0744a08: 一節。不舉行久矣。山僧叨此來。已巳及兩月。汩汩人
0744a09: 事。日不暇給。向後入室之際。兩班單寮。暨諸宿德。不
0744a10: 必訪及。若是晚學。有志慕道者。來自大方。不妨商確。
0744a11: 然則道本無言。因言顯道。所以道。道豈多途。有九
0744a12: 難翥翼。機不離位。馬無千里謾追風。直下如倚天
0744a13: 長。凜凜神威。阿誰敢擬。雖然。我王庫內。無如是刀。
0744a14: 何況百萬眾前。拈花微笑。分付正法眼藏。禍不入慎
0744a15: 家之門。由是一人傳一人。相誤賺。直指單傳。不立
0744a16: 文字。大似潑油救火。黃梅夜半。大庾嶺頭。虐愈熾。
0744a17: 是甚麼物恁麼來。說似一物則不中。總是夢裏惺惺。
0744a18: 離四句。絕百非。今日頭痛。不能為淨說得。已巳是與賊
0744a19: 過梯了也。拂挂拂。全機出沒。直得耳聾三日。一字
0744a20: 入公門。九牛車不出。其餘發大機。顯大用。明修棧道。
0744a21: 暗度陳倉。一條白棒。佛來也打。祖來也打。三十年不
0744a22: 曾打著一箇。用盡自己已心。笑破佗人口。一喝分賓主。
0744a23: 照用一時行。白日青天。開眼溺。後來拋栗棘。擲金
0744a24: 圈。用暗號子。大驚小怪。其數河沙。殊不知。一一祭鬼
0744b01: 神茶飯。更無些子氣息。從上閑門破戶。已巳是盡情併
0744b02: 蕩了也。衲僧家。不挂風雲影像。不涉泥水蹤由。須信
0744b03: 目前有條活路。豈不見。德山到溈山。挾袱於堂上。刺剌
0744b04: 腦入膠盆。從東過西。從西過東。道甚麼。於是顧視云
0744b05: 無無。便出。且莫草草。雪竇云。勘破了也。賊須賊捉。德
0744b06: 山到門首。云。也不得草草。果然不丈夫。遂乃重整
0744b07: 威儀。再入相見。再來不直半文錢。溈山坐次。多口阿
0744b08: 師。德山提起坐具云。和尚。者野狐精。溈山擬取拂子。
0744b09: 令不行。德山便喝。拂袖而去。拈得鼻孔失口。雪
0744b10: 竇又云。勘破了也。贓物現前。德山背法堂。穿草鞋
0744b11: 便行。爭奈獅子腰折。溈山晚間。問首座云。適來新到。
0744b12: 在甚麼處。平地摝魚。首座云。當時背法堂。著草鞋
0744b13: 出去也。莫謗渠好。溈山云。此子已巳後。向孤頂上。盤
0744b14: 結草菴。呵佛罵祖去在。面皮厚多少。雪竇云。雪上加
0744b15: 霜。正是據結案。一勘破二勘破。割菜鎌子。雪上加
0744b16: 霜曾險墮。重疊關山。飛騎將軍入虜庭。可煞英雄。再
0744b17: 得完全能幾箇。不是苦心人不知。急走過。不放過。陣
0744b18: 後說兵書。孤頂上草裏坐。靈山授記。未到如此。咄。
0744b19: 縵天網子。二大老。與麼相見。一挨一拶。一一搦。大
0744b20: 似傍若無人。雪竇雖則路見不平。也是助桀為虐。靈
0744b21: 隱恁麼道。只貴後人撿責。咄。
0744b22: 法語
0744b23: 示元藏主住定林
0744b24: 百丈已巳前。無住持事。是故。得意之士。深山窮谷。茆茨
0744c01: 石室。折鐺中飯喫。以了平生。不求聞達。不苟利
0744c02: 養。只靠本有一著子。如靠一座須彌山。豈特世人。不
0744c03: 得而親之。世事亦不能軒輊之。踐履既久。霜露果
0744c04: 熟。間有不得已巳。為龍天推致。高出人天之表。續佛慧
0744c05: 命。所以報佛恩德也。後世淳離朴散。風薄俗惡。名挂
0744c06: 官府。如同戶籍之民。而甘甜之。貪寵榮。隨世低昂
0744c07: 曾不知佛之慧命為何物。若夫師弟子。緣契之妙。扣
0744c08: 關擊節。風旋電卷。如臨濟。辭黃檗次。檗呼侍者。取禪
0744c09: 板拂子來。而濟即召侍者。取火來。便起殺人三角
0744c10: 眼。當此之時。豈有師家邪。後來又有磨衲入墨盆。鐵
0744c11: 盛飯之作。具此體裁。方可以荷擔祖師擔子。豈
0744c12: 小緣邪。新定林大拙。早負英邁之氣。蘊奇傑之才。略
0744c13: 不事事。必思出世之學。以了吾事。裂縫掖。毀琴。無
0744c14: 意功名之會。稅駕于佛祖之域。塵銷覺圓。水落石出。
0744c15: 凡所過處。無問道俗。咸高其風。慈水邑大夫之賢剡
0744c16: 其名聞于郡。於是。定林之命遂下。人唯恐其不來。
0744c17: 大拙之願無行意。愈退愈光。愈晦愈明。是以。平生衣
0744c18: 糞掃衣。行頭陀行。雖自簪纓中來。無一點子弟氣。所
0744c19: 謂大拙者。蓋逃於拙。寓於拙。豈拙於用大邪。古德云。
0744c20: 巧尚不可得。而拙自何來。須到巧拙俱忘處。是為真
0744c21: 拙。發而用之。橐籥鑪。淬礪鉗錘。便是臨濟到來。也
0744c22: 須鍜過。方不負裂縫掖。荷吾宗之素志也。
0744c23: 示端知客
0744c24: 學道之士。須夙有靈骨。方有趣向分。其間俊快遲鈍
0745a01: 之不同。有時節因緣之所繫。非特後世之患如此。昔
0745a02: 雪真覺禪師。自鰲山拾不上之後。便有大地如
0745a03: 粒粟之旨。彼三到投子。九上洞山之日。何曾欠缺。玄
0745a04: 沙頭陀。由飛回避不及之後。走終身不出嶺之譽。
0745a05: 二祖不往西天。達磨不來東土之旨。豈自外來。然俊
0745a06: 快之資。與夫時節之來。各有所待邪。負丈夫不群氣
0745a07: 宇。不作則已巳。作則萬竅怒號。奮牙礪齒。當與從上。交
0745a08: 臂佛祖之域。直下如生鐵鑄就。黃金打成。一切處不
0745a09: 能羅籠。一切處不能埋沒。俊鷹突日。快梢雲。與其
0745a10: 七尺單前。破蒲團上。何如三家村裏。荒草渡頭。一句
0745a11: 截流。萬抽緒。須知鰲山店上。飛嶺頭。正在半途。
0745a12: 示保上人歸廬山
0745a13: 橫看成嶺側成。遠近高低各不同。不識廬山真面
0745a14: 目。都緣身在此山中。向來買草鞋行。撥草瞻風。得
0745a15: 住且住。乃上人出此山之時。拄杖生節。回首知歸。要
0745a16: 行便行。是上人入此山之時。出一叢林。不離此山。入
0745a17: 一叢林。不即此山。如此。則行住坐臥。以至動靜施為。
0745a18: 無非此山也。若問廬山真面目。春寒尚峭。宜且善為
0745a19: 道路。
0745a20: 示翁道士
0745a21: 威音已巳前。空劫那畔。擔荷得行。何處有許多。周由者
0745a22: 也。杳冥恍惚。不是老子說底。直指人心。不是達磨傳
0745a23: 底。道無心合人。人無心合道。一明一切明。一透一切
0745a24: 透。如金翅擘海。直取龍吞。如香象渡河。截流而過。看
0745b01: 佗歸宗。因僧來別。宗云。但去束裝。臨行來。為說
0745b02: 一上佛法。僧如其言。再上方丈。宗云。時寒途中善為。
0745b03: 若道有分付。屈辱者僧。若道無分付。辜負歸宗。翁高
0745b04: 士。氣度格量。有衲子超方之作。縱龍象蹴踏之地。
0745b05: 茲其時矣。東行西行。忽然破古人敗缺處。則知萬
0745b06: 壽土上加泥。
0745b07: 示英上人號無盡
0745b08: 理隨事變。理事無礙。事得理融。事事無礙。此華嚴大
0745b09: 人境界也。得之者如懸鑑。舉無遺照。用之者如連環。
0745b10: 解之無窮。雪竇將束須彌為筆。蘸滄海為墨。書空
0745b11: 之紙。乃至經不可說微塵數劫。而為上人。寫此無盡。
0745b12: 亦不能盡。豈不見。善財參尋知識。末後至彌勒樓閣
0745b13: 前。暫時斂念云。大慈大悲。願樓閣門開。令我得入。尋
0745b14: 時彌勒彈指一下。樓閣門開。善財得入。入已巳還閉。遂
0745b15: 見百千萬億樓閣。一一樓閣。有一一彌勒。於一一彌
0745b16: 勒前。有一一善財。許多說話。果何意邪。英上人。宜自
0745b17: 著鞭。求其所以名之之意。異時眼開。有善財寶樓閣
0745b18: 前一解。可謂名實相稱。山河大地。為汝發機。草木叢
0745b19: 林。為汝發機。以至森羅萬像。無不是為汝發機時節。
0745b20: 所謂重重無盡。無盡重重。且道如今是第幾重法界。
0745b21: 日勢稍晚。歸堂去。
0745b22: 示秀上人玉谿小師
0745b23: 嘉定初。太白峰前。十二下。與玉谿。來往兩山之
0745b24: 間。見其佩少室懸記。後十年。且聞玉谿吐瑞。此破砂
0745c01: 盆話行時也。又十餘年。見秀上人于鄞江。歷談江西
0745c02: 法窟中事。欲觀其師。先觀弟子。正此謂也。開口不在
0745c03: 舌頭上。話墮也。大力量人。不起。未為分外。得人
0745c04: 憎。難湊泊。無出者些子。如大火聚。近之則燎面門。
0745c05: 如太阿。擬之則喪身失命。秀上人。由湖南北。浙東
0745c06: 西。為此事。親行一遭。點著玉谿舊時行處。便有罵父
0745c07: 翁之意。心憤憤口悱悱。必欲再禮拜玉溪一回。坐具
0745c08: 頭邊眼活。不得道。有此好事。不為人說。切忌墮佗古
0745c09: 人覆轍。
0745c10: 示深藏主
0745c11: 我宗無語句。亦無一法與人。已巳是平地上。深深掘窖。
0745c12: 埋多少人也。何況思而知之。不思而知。總是二頭
0745c13: 三首。若具天然氣。終不受者般茶飯。雲門放洞山
0745c14: 三頓棒話。難逢快便。不妨商量。若有喫棒分。石橋元
0745c15: 不在天台。若無喫棒分。西山走入滕王閣。深藏主。有
0745c16: 逸格超宗眼目。道聚一年餘。能甘澹泊。當此秋清。將
0745c17: 意行天台。出門三步。或若石橋成兩截。西山頭倒卓。
0745c18: 則知萬壽初無剩語。
0745c19: 示智上人
0745c20: 江西自八十四人以還。一時之盛。號稱法窟。良由馬
0745c21: 師畏簸箕之譏。趨遠大之域。奔軼絕塵。不可控勒。所
0745c22: 謂馬駒踏殺天下人者。是也。英靈間出。項背相望。代
0745c23: 豈乏人邪。如所示。即心即佛。非心非佛之旨。平如鏡。
0745c24: 險如崖。使能過此兩關。掉臂徑去。亦不辜自法窟中
0746a01: 來也。
0746a02: 示巽上人梅號
0746a03: 一花開大地春。一漚生波瀾始。苗從地斷。濁自源頭。
0746a04: 有能不動一塵。不撥萬象。向冷冰冰處。發揚本地風
0746a05: 光。若是浮逼逼地。落二落三。則不堪為種草。巽上人
0746a06: 無從事枝葉。須直截根源。果熟重處。知有真實現
0746a07: 前。水落石出時。自然光影俱盡。還我核子來。大梅機
0746a08: 關太露。瞪目不見底。雪老窠臼猶存。須信少林一枝
0746a09: 曹溪一派。不出吾掌握中矣。倘或望林止渴。口裏水
0746a10: 漉漉地。謂是誤佗三軍。又爭怪得。
0746a11: 示鑑藏主
0746a12: 如來非智。巧智者以如來為宗。祖師非妙。得妙者以
0746a13: 祖師為旨。宗旨一定。源委自分。所以。永嘉大師。初到
0746a14: 曹谿。振錫遶而立。可謂師子咬人。曹谿云。大德自
0746a15: 何方而來。生大我慢。直下如金翅擘海。小留一宿。平
0746a16: 地陷人。後人謂之定宗旨於曹谿。良有以也。鑑藏主。
0746a17: 吾鄉之英。宗旨定來久矣。懷藏至鑑。鑑在機先。顯發
0746a18: 大用。用超格外。以至東家杓柄長。西家杓柄短。無不
0746a19: 知之。造詣既深。羽翼既備。未有長住而不行。未有長
0746a20: 行而不住。欲識佛性義。當觀時節因緣。建立法幢。播
0746a21: 揚宗旨。茲其時也。清之瑟。朱絃疏越。一唱三嘆。當
0746a22: 有擊節賞音者矣。
0746a23: 示牧維那
0746a24: 目前無法。長倚天。意在目前。千雷吼地。搆得搆不
0746b01: 得。未免喪身失命。此事大包法界。細入。非見聞
0746b02: 覺知所通。非世智辯聰所了。圓悟道。不可說時便有。
0746b03: 不說時便無。妙喜道。不可蒲團上打坐時便有。跳下
0746b04: 禪時便無。者裡翻二老舌頭。方知面前有條活
0746b05: 路。十二時中。折旋俯仰。酬酢事機。入林不動草。入水
0746b06: 不動波。雖在城市中。不為聲色之所籠絡。雖在富貴
0746b07: 中。不為榮華之所移換。所以道。就內打出則氣力壯。
0746b08: 就外打入則氣力弱。正當紛拏轇轕之時。只消輕輕
0746b09: 捩轉。便見千變萬化。皆非外物。既到者般田地。若作
0746b10: 奇特想。未免坐在解脫深坑。此乃無盡藏三昧門。須
0746b11: 是具勇猛身心。立堅固行願。視佛祖如生冤家。聞禪
0746b12: 道如風過樹。直得十字縱橫。圓通自在。千差合轍。萬
0746b13: 派朝宗。回看從上以來。一機一境。趙州庭。祕魔擎
0746b14: 杈。無業莫妄想。洞山麻三斤。是甚麼熱鳴聲。牧維
0746b15: 那。銳志此事。特求法語。為入道警。先德道。但辨肯
0746b16: 心。必不相賺。
0746b17: 示暉書記
0746b18: 有魁壘英特之資。負豪邁激烈之志。氣吞萬衲。眼空
0746b19: 群象。凡世間文字。諸子百家。無不周知。至於祖師門
0746b20: 下一著。或邈其端倪者為何。蓋習氣未除。蹊徑已巳熟
0746b21: 故也。香林四十年。方成一片。長慶往來雪玄沙。二
0746b22: 十年。只看箇驢事未去。馬事到來。趙州道。我在南方。
0746b23: 除粥飯二時外。未雜用心。古人酷為此事。其矻矻
0746b24: 如此。五祖云。參禪須是悟。悟了須是遇人始得。打頭
0746c01: 不遇作家。到底翻成骨董。鵝王擇乳。素非鴨類。金翅
0746c02: 擘海。直取龍吞。若眼目不精明。源流不甄別。往往錯
0746c03: 認驢鞍橋。作阿爺下頷。昔黃龍南。會雲峰悅于西山。
0746c04: 禍事禍事。南從泐潭澄。澄乃雲門之後。悅云。雲門如
0746c05: 九轉丹砂。點鐵成金。澄公藥汞銀。徒可玩。入鍛則流
0746c06: 去。著甚死急。是時黃龍怒甚。蹉過真藥。明日悅謝過。
0746c07: 前箭猶自可。又曰。雲門氣宇如王。甘死語下乎澄公
0746c08: 有法授人。死語也。後箭射人深。南云。如是則誰可汝
0746c09: 意者。著了也。悅云。石霜楚圓。手段出諸方。莫謗石霜
0746c10: 好。繼而慈明領福嚴。南在座下。夜聞小參。貶剝諸方。
0746c11: 多泐潭密付之旨。遂就入室曰。某甲望道未見。比聞
0746c12: 夜參。如迷行獲指南之車。欲求法施。使盡餘疑。理能
0746c13: 伏豹。慈明因問。書記學雲門禪。必善其旨。如放洞山
0746c14: 三頓棒。應打不應打。通天作用。南云應打。敗也。慈明
0746c15: 色莊聲厲曰。才聞棒聲。便是喫棒。則汝從朝至暮。聞
0746c16: 鴉鳴鵲噪。鐘魚鼓板之聲。亦應喫棒。龍頭蛇尾。又曰。
0746c17: 趙州勘婆話。試指其可勘處。至竟為人為徹。南不知
0746c18: 答。老鼠入牛角。慈明詬罵之。殺人見血。南云。正以未
0746c19: 解求決。豈慈悲然邪。見機而變。慈明笑曰。是罵邪。放
0746c20: 去較危。來太速。於是南公失聲道。泐潭果死語也。
0746c21: 眼花山影轉。遂出偈云。傑出叢林是趙州。老婆勘破
0746c22: 有來由。併贓捉敗。箇是本色道流。遇人者如此。師家
0746c23: 若無向上巴鼻。何以驗其參學邪。暉書記。資稟不凡。
0746c24: 蘊藉渾厚。相從湖寺。勉歸記司。器識過人遠甚。歲寒
0747a01: 之義可掬。祖師門下。鍋兒大小。杓柄短長。固不在言。
0747a02: 厚藏深養。更宜持久。雖是鍜了精金。至於百鍊繞指。
0747a03: 更須入鑪。異時光明發現。作大佛事。肯多讓古人哉。
0747a04: 示寶日上人
0747a05: 寶非寶。日杲杲。上上機。無處討。赤水求來何太狂。荊
0747a06: 山覓得苦相惱。不惱不狂排夜光。險惡道中為津梁。
0747a07: 余因閱明覺此語。忽寶日禪人來前。笑曰。此正與寶
0747a08: 日名字符合。但乞書此。以資警策。南山曰。書則不辭。
0747a09: 禪人要須知其所立名。而求其所以名之之實。方知
0747a10: 飛猿嶺峻。未嘗負人。禪人前後。忽為寶光日光
0747a11: 一爍。心路絕。伎倆忘。不特無負此嶺。亦無愧古人矣。
0747a12: 示無波居士李新恩
0747a13: 釋迦不出世。四十九年說。達磨不西來。少林有妙訣。
0747a14: 是以。佛子出興。提持向上一子。如塗毒。聞之者
0747a15: 喪身失命。如猛火聚。近之者燎面門。祖禰不了。殃
0747a16: 及兒孫。德山入門便棒。臨濟入門便喝。正是依草附
0747a17: 木。滅胡種族。何況住心觀淨。舉心外照。攝心內澄。凝
0747a18: 心入道。總是無風之波。我此一門。只貴利根上
0747a19: 智。領之於一言之下。若恃世智辯聰。縱令通得一大
0747a20: 藏教。乃至九經十七史。諸子百家。只贏得口頭滑。於
0747a21: 本分事。遠之遠矣。士大夫。有留意於此者。多謂。佛道
0747a22: 懸曠。久受勤苦。乃可得成。又謂。千生學威儀。萬劫學
0747a23: 細行。如何博地凡夫。便得入手。此皆自推一座須彌
0747a24: 山。一障障了。豈不見。黃山谷道人。問道晦堂。因論吾
0747b01: 無隱乎爾。山谷於是瞥地。張無垢居士。初見靈隱明
0747b02: 善權清。久之不契。及登妙喜之門。因論但知格物。不
0747b03: 知物格。頓悟厥旨。看佗機投箭直。有受斤不動之質。
0747b04: 方能當運斤成風之手。世出世間得人憎。無出者些
0747b05: 子。如水行地中。無往而非水。若謂水專在是。比澄清
0747b06: 大海。唯認一浮漚體。目為全潮。若果得此事入手。只
0747b07: 消一滴。便可興波作浪。則法性波瀾。學海波瀾。全卷
0747b08: 全舒。全起全滅。盡浮幢王剎海。皆具吾一滴中矣。倘
0747b09: 或不然。只守澄澄湛湛地。未免死水裡淹殺。有甚用
0747b10: 處。所以圓悟道。我者裡禪。如大海相似。若將得瓶
0747b11: 罌來取。是器量。又如此。登山須到頂。入海須到底。
0747b12: 須是一回親到龍王宮殿裡。始堪商略。
0747b13: 示印維那
0747b14: 昔雲悅。誦先德。如何是佛法大意。三問三被打話。
0747b15: 知金鑾有善。大愚有芝。憤憤悱悱。未萌一念已巳前。早
0747b16: 被大愚一定。及聞大家相聚。喫莖語。如銀山
0747b17: 鐵壁。不可端倪。夜造丈室。大愚曰。來何所求。云求佛
0747b18: 心法。驗人端的處。下口便知音。雲若是箇漢。何處
0747b19: 討大愚邪。
0747b20: 前輩。具上根利性。得旨以還。深蓄厚養。不求聞達。霜
0747b21: 露果熟。迫不得已巳。為人推出。則驚群動眾。自然蓋天
0747b22: 蓋地。終不同褪花杏子摘。一動一靜。其氣岸過人
0747b23: 遠甚。
0747b24: 吾門大法。的非小緣。學者起。問津一意之難。莫如求
0747c01: 師之難。師家利生接物。以壽慧命之難。莫如求弟子
0747c02: 之難。授受之際。不苟如此。播南印維那。朅來南方孤
0747c03: 絕頂。與眾作息。根器重厚。造詣深穩。若不能言者。
0747c04: 歲晚以其親庭尊年。決去江湖。志之所在。不可遏。能
0747c05: 於汝言與心親。汝行與道合處。見難提之於密多。如
0747c06: 水乳合。如珠走盤。以印其心。方知今生父母須親近。
0747c07: 從本爺孃在頂門。是也。
0747c08: 示日本舜上人
0747c09: 出家乃大丈夫事。須具大丈失氣。靠者一著子。直
0747c10: 是硬剝剝地。始得。纔方半前落後。則背馳爾。從上具
0747c11: 大根器。有大力量。已巳得要領。尚有艱難萬狀。捍勞忍
0747c12: 苦。如曹谿大鑑。因聞心無所住。徑造黃梅。夜半一語
0747c13: 相投。卷衣而南。至啟蒙山本來面目之機。發印宗風
0747c14: 幡心動之旨。殺人刀。活人。信知得處性燥。用時爪
0747c15: 抹。應菴頌云。大海波濤。千江水逆流。龍王宮殿裡。
0747c16: 不見一人遊。雖是直截提持。終出曹谿中不得。要
0747c17: 入者般行戶。貴在脫落情塵。不守古人窠臼。舜上人
0747c18: 由冷泉而登凌霄。十二時中。卓卓地。無棄底光陰。
0747c19: 果然功用盡。伎倆忘。則知未離本國時。山河大地。草
0747c20: 木叢林。又何孤自己已。既到中國後。日月星辰。明暗色
0747c21: 空。又多少訛。既然如是。未可打住。直須以浮幢王
0747c22: 剎海。無邊香水海。拈向一毫頭上。西天四七。東土二
0747c23: 三。一時勘破。始為親到龍王宮殿。不同門外遊人。
0747c24: 偈頌
0748a01: 種竹
0748a02: 香嚴活葬在南陽。知是所知忘未忘。猛虎不應餐伏
0748a03: 肉。聽教風雨細商量。
0748a04: 送僧歸蜀
0748a05: 曾經巴峽聽啼。萬想千思舉不全。一萬里風吹夢
0748a06: 轉。月明人上錦江船。
0748a07: 送昭書記歸徑山
0748a08: 錯下凌霄恨不忘。百城水漫茫茫。思量六十蒿枝
0748a09: 拂。鐵打心肝也斷腸。
0748a10: 看潮
0748a11: 怒雷聲撼海門秋。知是幾家人上樓。眼眼盡隨波浪
0748a12: 轉。全潮端的屬誰。
0748a13: 褙語錄
0748a14: 路不糧笑復歌。三更月下入無何。太平誰整閑戈
0748a15: 甲。王庫初無如是刀。
0748a16: 送愚菴和尚赴資福
0748a17: 十分消息在竿頭。片甲纖鱗未足。怪得一番浮子
0748a18: 動。西湖明月上金鉤。
0748a19: 古
0748a20: 干戈罷復何言。六國風清令不傳。猶有當時太平
0748a21: 意。塵埋三尺髑髏前。
0748a22: 花翁
0748a23: 傳來五葉到渠儂。略露些兒便不同。自是普通年遠
0748a24: 事。莫將一樣看春風。
0748b01: 送祖上人歸蜀
0748b02: 只因月下甕吞蛇。贏得南來兩眼花。換手槌胸應有
0748b03: 日。知佗死屬誰家。
0748b04: 送布袋像與妙和尚時在上柏玉几菴
0748b05: 百千諸佛豎降旗。大法猶懸一縷絲。問訊率陀老慈
0748b06: 氏。只是恰是下生時。
0748b07: 放牛
0748b08: 嗚咿聲斷笛橫時。滿目春風不自知。後前者些
0748b09: 子。入渠群隊聽渠疑。
0748b10: 拜大梅常禪師塔
0748b11: 聲前借路謾經過。望梅林自倒戈。八十四人屙漉
0748b12: 漉。阿師猶更帶訛。
0748b13: 上安晚鄭丞相。為免墳地
0748b14: 黃檗山中話裴相。獨龍岡上憶舒王。相公留得谿邊
0748b15: 寺。千古佳名在鄭鄉。
0748b16: 送僧歸蜀
0748b17: 脫得南方驢馬群。相逢無法可呈君。看儂百衲袈裟
0748b18: 上。半是吳雲半楚雲。
0748b19: 贈蜀相士。蓑衣道人
0748b20: 夢入東南萬里餘。閱人多處定何如。綠蓑又裹春風
0748b21: 去。未必黃金換得渠。
0748b22: 送蘭與樗寮張寺丞
0748b23: 綠葉叢叢間紫莖。芳心細細為誰傾。不如去入芝蘭
0748b24: 室。湊得仙家一段清。
0748c01: 無夢
0748c02: 為人徹困有誰知。眨貶得眼來話已巳遲。滿地如今正
0748c03: 在。聽渠寐語住何時。
0748c04: 宿天衣偶成
0748c05: 過鴈曾無影可留。不妨寒水向東流。千一夜撐空
0748c06: 立。舊事驚翻盡底休。
0748c07: 覺海諸善友整經
0748c08: 好風晴日滿谿山。又到桃源盡處還。流水落花攔不
0748c09: 住。幾多春色在人間。
0748c10: 關
0748c11: 吹毛不動定訛。地茫茫盡倒戈。但見清風生閫
0748c12: 外。知恩終少負恩多。
0748c13: 無聞
0748c14: 老胡密語已巳乖張。迦葉何曾解覆藏。口耳到君俱喪
0748c15: 盡。又還家醜外邊揚。
0748c16: 舟
0748c17: 一從橈下失關津。寂寞空橫斷岸。夜夜蘆花照明
0748c18: 月。可憐不見謝家人。
0748c19: 送林上人歸湖南
0748c20: 無端活業盡平沉。只為當時錯用心。歸路又從湖畔
0748c21: 過。水深不似恨深深。
0748c22: 送無言和尚赴楓林
0748c23: 禍兮不入慎家門。除是知恩解報恩。只用五峰曾中
0748c24: 底。要人吐了要人吞。
0749a01: 月巖
0749a02: 光非照境境非存。恁麼曾來二十年。話到乖崖峭壁
0749a03: 處。令人特地憶南泉。
0749a04: 示頭陀過靈隱
0749a05: 頭顱如雪困風波。未到靈山未倒戈。百萬人中笑花
0749a06: 眼。元來猶有此頭陀。
0749a07: 贈書華嚴
0749a08: 南詢曾不涉途程。寫盡山雲海月情。放筆看來親到
0749a09: 處。一場特地又愁生。
0749a10: 上履齋吳丞相
0749a11: 合從龍首便黃扉。盡謂登庸十載遲。自是袖中霖雨
0749a12: 手。肯令勳業頌夔。
0749a13: 一新更化改絃初。人語驩聲藹道途。僧自深禪湖上
0749a14: 寺。不知身世在唐虞。
0749a15: 答日本國丞相令公
0749a16: 人言千里本同風。何似如今一信通。萬浪千波渾不
0749a17: 涉。新羅元在海門東。
0749a18: 壞菴
0749a19: 壁倒籬第二籌。扶持不起轉風流。只因一句隨他
0749a20: 語。未到吾宗掃土休。
0749a21: 上秋壑賈丞相以上流清詔歸
0749a22: 宇宙全歸掌握中。玄機制勝不言功。人將富范張韓
0749a23: 比。何異丹青繪太空。
0749a24: 力挽天河洗甲兵。爭如談笑淨胡塵。山東名山西
0749b01: 重。歷數從來有幾人。
0749b02: 趙居士施丹。結萬人緣
0749b03: 透缾九轉有餘香。閱世情忘有未忘。一萬人緣何日
0749b04: 了。明朝煙水又茫茫。
0749b05: 送一徹二公。再參無際和尚
0749b06: 兩公未見無際前。謂從本有成話墮。兩公既見無際
0749b07: 後。謂是不同成兩箇。明知見與未見時。蒼龍終不澄
0749b08: 潭臥。雲巖晚歸玲瓏巖。老兒家有彌天禍。口皮邊禪
0749b09: 慣賣弄。動引人入荒草。不知兩公竟何意。春風又
0749b10: 問東南道。貧思舊債濟北驢。再欲一頓憨作麼。當時
0749b11: 失一隻眼。賊過關門夾山老。後三十年有話在。珍
0749b12: 重此行休放過。
0749b13: 送東山源和尚歸閩
0749b14: 尋思六十蒿枝拂。如何再得一頓喫。此是臨濟住後
0749b15: 時。黃檗棒頭痛的的。尋思昔日曾行。未離南方已巳
0749b16: 先錯。此是天平住後時。西院清風頓銷鑠。此時人是
0749b17: 彼時人。去時路是來時路。老源胸中只自知。道古
0749b18: 人恰相似。二月江湖春水生。拈得烏藤先我行。得大
0749b19: 愚力黃檗力。且聽住後真消息。
0749b20: 佛祖讚
0749b21: 釋迦佛
0749b22: 不即此座。成等正覺。不離此座。成等正覺。入雪山。悟
0749b23: 明星。知之者必謂以慈示人。開空花。結空果。不知者
0749b24: 將謂實有此作。皇天無親。惟德是輔。此亦名言不及
0749c01: 處。借水獻花。不可當面諱。
0749c02: 出山相
0749c03: 逾重城為何事。悟明星自欺謾。試問出山。何似入山。
0749c04: 含元殿裏。猶覓長安。
0749c05: 維摩
0749c06: 機不可觸。病不可醫。說黃道黑。引蔓牽枝。要見眾生
0749c07: 不病時。
0749c08: 觀音聶府博。以母在日所奉像。請贊
0749c09: 大士真慈念群生。有如慈母憶其子。盡塵毛剎世界
0749c10: 海。一一具此一念中。惟此一念不退轉。如子得母亦
0749c11: 復然。眼聲耳色互三昧。情與無情同證入。有能不作
0749c12: 實證想。當知此相亦非實。忽若子母不相知。大士實
0749c13: 相常現前。
0749c14: 血書心經。為圓相
0749c15: 色何從眼。聲不到耳。耳色眼聲。血滴滴地。出乎爾。反
0749c16: 乎爾。全身不在圈裏。
0749c17: 師子國相
0749c18: 十方國土中。應身何彼此。春在花。月在水。要令當處
0749c19: 不留情。好看翻身獅子子。
0749c20: 水石上相
0749c21: 明月下磐石上。以心中眼。觀身外相。六根互用示慈
0749c22: 門。無風平地生波浪。
0749c23: 月印長江。風號萬籟。隨流入流。無在不在。百千三昧
0749c24: 一毫頭。貴價精神賤價賣。
0750a01: 魚籃相
0750a02: 風吹兩蕭蕭起。全身已巳是拖泥水。何人領取鉤頭
0750a03: 意。明明不在魚籃裏。
0750a04: 布袋像
0750a05: 牙關咬定。行又行不上。布袋緊靠。放又放不下。知佗
0750a06: 裏許。有甚兜率內院底。十字街頭。遼天索價。
0750a07: 四睡圖
0750a08: 睡時遞相枕藉。醒後互相熱謾。笑中有刃。用處多姦。
0750a09: 看來人斑。寧可虎斑。
0750a10: 韋天變相
0750a11: 橫兩腕中杵。現堆雲裏身。權中示權處。依舊是天人。
0750a12: 達磨
0750a13: 得江頭航折葦。聽教後面風波起。不負梁王所問
0750a14: 來。只有此心如此水。
0750a15: 對梁王突出全機。賺神光錯禮三拜。熊耳月照嵩山
0750a16: 雲。填溝塞壑無人會。
0750a17: 天寒京洛雪依然。三拜當時有底傳。皇道無私太平
0750a18: 日。行人猶說普通年。
0750a19: 五祖荷鋤
0750a20: 江上青山未老。钁頭邊事猶在。若能慎初護末。未到
0750a21: 兩重納敗。
0750a22: 六祖挾擔
0750a23: 柴已巳落在誰家。此行不空來去。手中擔子相隨。心知
0750a24: 應無所住。
0750b01: 郁山主
0750b02: 野水小橋外。諸凜寒色。被驢子一交。至今翻不得。
0750b03: 政黃牛
0750b04: 人牛兩相忘。又向橋邊去。眼明雙鷺鶿。無非是熟處。
0750b05: 頭和尚
0750b06: 目前機。背後底。為復神通。為復游戲。直令換盡人眼
0750b07: 睛。亦與懸羊賣狗而併案耳。
0750b08: 蜆子和尚
0750b09: 酒臺盤上。和聲突出。釣螺江畔。撈摝得底。是則是。以
0750b10: 為目。不妨用活底祖師意。
0750b11: 懶殘和尚
0750b12: 寒涕無暇。高風自然足。客來知不知。吾芋恰新熟。
0750b13: 船子和尚
0750b14: 一橈復一橈。打著打不著。至今華亭上。猶更風波惡。
0750b15: 朝陽
0750b16: 摘不斷。穿不透。寬作程。急著手。要從破後覓渾崙。當
0750b17: 陽拈出誰知有。
0750b18: 對月
0750b19: 本無文。未曾說。一字字。生鐵橛。欲了了時是了時。何
0750b20: 須特地尋明月。
0750b21: 李源訪圓澤
0750b22: 相看已巳瞭然。安用頻頻舉。長笛不禁聞。又隨煙棹去。
0750b23: 熊公見西山
0750b24: 一見能全機。隱身定無路。遇猶不遇時。病在回頭處。
0750c01: 大道浴湫圖
0750c02: 腥風怒濤中。信手拏得起。觸撥老慈明。攛出拄杖子。
0750c03: 靈照賣笊籬
0750c04: 手把長長竹摝籬。與爺同樂又同悲。輕如毫末重山
0750c05: 嶽。十字街頭賣與誰。
0750c06: 大慧佛日禪師
0750c07: 聞薰風南來時。和贓捉獲。向樹倒藤枯處。覆水難。
0750c08: 勘破元禪。楪子飣底青蝦蟆。脫得圓悟。胸次用底活
0750c09: 馬騮。橫三尺竹篦。氣索列祖。四河雄辯。貫通九流。
0750c10: 薄四海內外。罔不中傷。曠百世上下。其誰與儔。區區
0750c11: 作是說者。如一塵之微。又何能重輕乎山丘。
0750c12: 妙和尚
0750c13: 見之目明。氣和如春。猶據妙頂時。平等示人。望之
0750c14: 心折。面冷如鐵。猶坐蓮堂時。大默而說。奔走龍象。
0750c15: 鞭斥風霆。不約而繩。不令而行。宜其談笑興起東菴
0750c16: 正。廓清末流之轍。至於靈機絕唱。不墮常調。莫妙
0750c17: 乎庚定穴者也。
0750c18: 大川和尚半身
0750c19: 握拳透爪。有臨濟體裁。輪珠示人。類大顛風格。不欲
0750c20: 露全身。慣無贓考賊。十地吞聲。二乘動色。聚一世精
0750c21: 神。而用東山暗號。大地波瀾。而疏東正。宜乎
0750c22: 百川倒流。天下暴白。如是模寫。滄溟一滴。傳金襴。倒
0750c23: 剎竿。須是迦葉師兄始得。
0750c24: 古雲法師叔凱講師請
0751a01: 獲旋陀羅尼。機輪轉處風雷疾。入薩婆若海。舌頭不
0751a02: 動雲濤翻。肆空講。盡實頭禪。以栗棘蓬。裹金剛圈。
0751a03: 陶冶有學之學。而披剝萬象。發揮不傳之傳。而朝宗
0751a04: 百川。是為北真子。無愧竹菴嫡孫。後二千年。是真
0751a05: 精進。所謂靈山未散之旨。至今一會儼然。
0751a06: 牧長老。以其師立菴像。請贊
0751a07: 不稟釋迦文。踏翻華藏界。由天台南覺城東。提蘇州
0751a08: 有常州有。立委羽重關。劄洪塘硬寨。如是三十年。起
0751a09: 妙喜正派。若言老子見青山。行人更在青山外。
0751a10: 謝靈運
0751a11: 平生幾緉屐。自覺山招我。不知身入畫。只貪山色好。
0751a12: 陶淵明
0751a13: 和露鋤豆苗。不覺日又夜。飄然從何來。定在南山下。
0751a14: 許宣平賣薪。挂一壺酒
0751a15: 全肩擔荷時。落日重回首。世無相逢人。先生不在酒。
0751a16: 孟東野整襟獨立。聽琴
0751a17: 人知琴無絃。無琴無人知。獨立天地間。知音復是誰。
0751a18: 人我擔
0751a19: 先我後人。為誰辛苦。三百六十骨節。透頂透底全露。
0751a20: 窮鬼子。妨不下擔將去。
0751a21: 閬州許居士畫像。請贊
0751a22: 家在閬城南。閱浮生知其如寄。踏長安市。了萬緣
0751a23: 齊之一默。雅重甘贄風流。孤峻龐老標格。甘終身於
0751a24: 澹泊。見古道之顏色。故其寓意於物。而不留意於物。
0751b01: 胸中瞭然。一點謾渠不得。
0751b02: 自讚
0751b03: 行素長老請
0751b04: 無獅子教兒之訣。無老上樹之機。世無所容其拙。
0751b05: 人或見謂之慈。知之已巳熟。畫出何為。後三十年颺在
0751b06: 堆頭。便令無光怪發現。未免起傍觀按之疑。
0751b07: 端常副寺請
0751b08: 本分曾無買賣。動輒於人招怪。豈知父子之間。描畫
0751b09: 空著彩。端常與麼無端。直是克由叵耐。
0751b10: 資壽牧長老請
0751b11: 鐵牛去住之機。獅子反擲之訣。毫芒略露。崖崩石裂。
0751b12: 無些子柔和。唯一味生滅。電光石火瞥轉玄關。千聖
0751b13: 頂頭恣興妖孽。
0751b14: 禪人請
0751b15: 冷泉亭放閘。換盡時人眼睛。見山堂看雲。甚處討佗
0751b16: 巴鼻。認得完全。是則未是。手中黑竹篦。不能打得。
0751b17: 胡亂三十年。全無巴鼻。叨居六七剎。無補宗教。翻著
0751b18: 梵志。疑之者多。倒用司農印。識之者少。出嶺既不
0751b19: 能跂步玄沙。入嶺又何敢追蹤雪老。上人擔頭不堪
0751b20: 泊蠅。也能帶得老僧去那。逢人展似即不無。若謂起
0751b21: 楊岐正宗。疏東正派。且莫謗渠好。
0751b22: 北山雲擁千巖秀。西子湖平萬壑流。水石光中閑送
0751b23: 目。無邊剎海一毫。
0751b24: 印維那請
0751c01: 眼看東南。意在西北。毗盧印倒用。輥動古井蓬塵。興
0751c02: 化棒不施。撒下青天雨雹。騰身一擲。而抹過萬仞龍
0751c03: 門。掉臂徑去。而何有連雲棧閣。祖師心印誰是親傳。
0751c04: 麟兮龍兮崢嶸頭角。
0751c05: 小佛事
0751c06: 無準和尚入祖堂
0751c07: 提密菴破砂盆。用破菴沒巴鼻。清山上。白浪翻空。
0751c08: 海門國內。紅塵競起。直得錦鏡光寒。龍淵鼎沸。佛鑑
0751c09: 禪師。從來不受安排。元本亦無位次。是則是。到處去
0751c10: 來。不如者裡。
0751c11: 艮首座秉炬
0751c12: 艮為山。離為火。六十五年。卦文方破。艮首座。而今不
0751c13: 用東卜西卜。從生至死。擲下火。只是者個。
0751c14: 則法事起骨
0751c15: 無中唱出。傾盡陀羅尼門。句後不來。樸碎劫初鈴子。
0751c16: 直得寒火冷。玉振金聲。唱教門中。則不無闍梨。衲
0751c17: 僧門下未會出身路。畢竟如何。西風一陣來。落葉兩
0751c18: 三片。
0751c19: 應上座秉炬風雨
0751c20: 應眼時如千日。猶是目前不了。應耳時若空谷。正是
0751c21: 鬼家活計。應上座。瞎眼。聾耳。和雨和風那下行。
0751c22: 別有神光照天地。
0751c23: 圓上座秉炬
0751c24: 以火把。打圓相云。圓陀陀。光爍爍。擬即乖。動即錯。直
0752a01: 饒未點先行。也是草繩自縛。何故。猛焰不容蚊蚋泊。
0752a02: 道上座秉炬
0752a03: 我喚作火。汝不得喚作火。道上座。道道。擬議不來。髑
0752a04: 髏穿過。
0752a05: 平上座秉炬
0752a06: 平不留。險非取。脫體兩忘。猶是死句。石火機前眼豁
0752a07: 開。便是熏地炙地處。
0752a08: 元西堂秉炬中死號西山
0752a09: 東行西行。築著磕著。平地一交。空撲落。便是鍛了
0752a10: 精金。更看末後入火一著。如何是末後著。北海蓬塵
0752a11: 生。西山頭倒卓。
0752a12: 淨藏主秉炬
0752a13: 真淨明妙。靈通徹。了知大藏小藏。如說而行。掃除
0752a14: 是病非病。如行而說。淨藏主。能剔脫平生火種。擲下
0752a15: 火。徑山為汝點發。
0752a16: 四明制置黃大卿起棺。過湖亭
0752a17: 去年來時節。十洲盡是春風。士農工賈皆和融。今年
0752a18: 去時節。四海渾是秋色。城市山林皆慘惻。某官。平生
0752a19: 心存王室。一代德尊士林。入則朝行。以道致君于堯
0752a20: 舜上。出則方面。以仁及物在龔黃前。豈知天上樓成。
0752a21: 又見鄮山人去。畢竟此心即佛。從來靈骨已巳仙。大道
0752a22: 本無門。去路一身輕似葉。三山元不遠。高名千古重
0752a23: 如山。樓頭角聲殘。湖上涵亭近。移身換步一句。
0752a24: 如何剖析。判府侍郎。歸去來兮天連水碧。
0752b01: 為　皇女周漢國端孝公主撒土
0752b02: 見身無實是佛見。了心如幻是佛了。了得身心本性
0752b03: 空。斯人與佛何殊別。新薨　皇女。周漢國端孝公主。
0752b04: 入自受用三昧。元自修行中來。與先佛有大因緣。破
0752b05: 微塵出大經卷。以恪謹而行己已志。以婉愉而奉慈闈。
0752b06: 貴長依日月之明。何早誦露電之偈。生榮死哀本無
0752b07: 二致。人間天上同具一真。出於機入於機。移身換步
0752b08: 歸第四天。生於土歸於土。轉女成男頓超十地。只今
0752b09: 全體承當。當陽如何蓋覆。端孝公主。彩幢僊珮且歸
0752b10: 去。有意明時再來。
0752b11: 題
0752b12: 多心經
0752b13: 心外無法。是大神。法外無心。是大明。不在內不
0752b14: 在外。有能心法兩忘。而見言外之意。所謂是無上。
0752b15: 是無等等者也。
0752b16: 周居士金剛經解
0752b17: 鈔解疏。解經。覺如居士。窮諸家疏鈔。掇而拾之。且
0752b18: 道。經解甚麼。忽若一語不玄。謗斯經故。
0752b19: 圓覺證義
0752b20: 諸經各標時處。唯圓覺一經。不標時處。何耶。淳祐丁
0752b21: 未夏。覺如居士書來。求圓覺講義。是時千丈巖主。
0752b22: 方與湖海衲子。作安居佛事。未暇也。友上人歸日。試
0752b23: 問居士。所集講義。已巳到第幾菩薩。
0752b24: 題雙帆出浦圖
0752c01: 江頭水如天。不見人上華亭船。挂帆來何處。又無人
0752c02: 喚公渡。或作境話會。不作境話會。姑付三十年後。
0752c03: 與人點眼。
0752c04: 宏智禪師墨
0752c05: 宏智暮年真帖。筆力遒勁。語意縝密。不輕來學。宜其
0752c06: 起洞上之宗。寂用無礙處。後來與天地萬象。無平出
0752c07: 一路。要見古佛。過去久矣。
0752c08: 意一徐相公。與成上人偈後
0752c09: 萬物叢中。著得隻眼。如同木人。百草頭邊。驀鼻拽回。
0752c10: 可謂善牧。意一言下。大有深意。能於老盧不識書處。
0752c11: 善財不動步時。心領意解。平生參學事畢。
0752c12: 通菴王太尉維摩經頌
0752c13: 維摩會上。三十二義。墮與不墮。至竟不出一默。通菴
0752c14: 居士。不動干戈。摟其窟穴。暴其醜惡。雖然。盡法無民。
0752c15: 題江山萬里圖
0752c16: 盡大地是沙門一隻眼。孤。山不是山。澄湛湛。水
0752c17: 不是水。無目前法。有目前意。纔起一念及。路旁堠子。
0752c18: 何止白雲千里萬里。
0752c19: 題佛照與遁菴書後　中有三佛議論。又有虎丘隆和尚事
0752c20: 山前一片閑田地。不三世而禍起蕭牆。遞相割據。為
0752c21: 憐松竹引清風。宜也。原其枝分派別。實於看下一
0752c22: 語。不獨當時誤人。坐在半途。亦負累後代兒孫。多少
0752c23: 沒地頭在。所謂滅吾宗者。旨哉。
0752c24: 題王龜齡墨。同嚴首座竹賦　龜齡諱十朋。號梅溪
0753a01: 石橋未到已巳先知。熟處難忘。入境還如入夢時。切忌
0753a02: 寐語。僧喚我為嚴首座。不可諱。前身曾寫石橋。
0753a03: 贓物現在。噫。一念見道。三世情盡。誦梅谿居士之作。
0753a04: 可知前身後身。一夢兩覺。天台月落。鴈山春曉。即此
0753a05: 夢覺。無二無別。人或不然。聽竹君說。
0753a06: 題傳燈三十五祖圖後
0753a07: 形興未質。名起未名。形名既兆。已巳是描畫空了也。
0753a08: 何況心心相印。法法相傳。大似重施五彩。然一人唱
0753a09: 之。一人和之。禍事禍事。豈止西天此土而已巳。將見窮
0753a10: 塵毛剎海。千萬億劫。無有一人。能免其負累者。明
0753a11: 眼衲僧。若開此卷。向釋迦未出世。達磨未來時。著得
0753a12: 隻眼。方知二千年事。盡在今日。
0753a13: 海佛禪師語錄
0753a14: 石谿未離雲頂。行未到處要須到。既見雲居。開口
0753a15: 不得處要須道。執侍半年。如矢在弦上。知而不自發。
0753a16: 至龍袖拂開之機。而箭在的中。發而不自知。雖然。早
0753a17: 年見松源于北山下。是此話已巳行。若謂開得口後。方
0753a18: 有此錄。腦後猶欠石谿一錐在。
0753a19: 遺表
0753a20: 臣僧廣聞一介草野。出自遠方。幸際明時。復遭　聖
0753a21: 世。然五山　命。臣領其四。迺者伏蒙　陛下。念臣
0753a22: 衰老。錫以徽號。憐臣食眾。蠲免和糴。臣之榮遇。可謂
0753a23: 無涯矣。雖歷百千萬億劫。不足以酬　陛下之洪恩。
0753a24: 演八萬四千偈。不足以盡微臣之懇切。臣今疾病危
0753b01: 惙。命在頃刻。不能多辭以謝。惟願　聖算與　天齊
0753b02: 休。為民父母。為佛金湯。是臣禱頌之忱。下情無任瞻
0753b03: 　天望　聖。激切屏營之至。
0753b04: 塔銘
0753b05: 中太夫直寶文閣提舉建寧府武
0753b06: 夷山佑觀林　希逸　撰
0753b07: 景定四年。六月十四日。徑山佛智禪師廣聞示寂。遺
0753b08: 奏聞
0753b09: 皇帝悼惜。賜錢助葬。塔在大明山下。以大明名菴。
0753b10: 御書其扁。且給田以食守者。嗚呼盛矣。非師能賢。
0753b11: 穆陵豈輕哉。師於余為鄉人。初得其名於鄭丞相
0753b12: 所為偃溪序。壬戌還朝。始見于京。眉秀目。哆口豐
0753b13: 。道貌粹然。出語有味。益敬之。東侍郎湯公。於師
0753b14: 尤稔。每相與言其賢。方聞其病。即以書別。余與東
0753b15: 俱為文以奠之。東筆甚奇。南歸五載。其徒普暉。來
0753b16: 溪上乞銘。狀曰。師候官林氏子。世業儒。母陳氏。夢僧
0753b17: 伽振錫入其室。娠而生師。貌與像肖。人曰。僧伽再來
0753b18: 也。劍負未言。見佛即合爪。稍長。誦書如流。年十五。父
0753b19: 母以宿緣。俾從小父智隆於宛陵光孝。十八受戒具。
0753b20: 初謁印銕牛。印名具眼。深奇之曰。法棟也。參諸老。
0753b21: 與少室睦無際派。追隨甚久。卒嗣琰浙。翁見于天童。
0753b22: 針芥相投。自知未穩。去再見雙徑。翁知梅將熟矣。迎
0753b23: 曰。汝來也。一夕坐簷間。聞三更轉。將入雲堂。曳履而
0753b24: 蹶。如夢忽醒。翌朝造室。翁舉趙州洗話。師將啟吻。
0753c01: 翁扯止之。平生疑情。篦下釋。機鋒自是不可當。藂
0753c02: 林曰。有兩浙翁矣。紹定戊子。四明制閫胡公。以小淨
0753c03: 慈致之。郡有貴公。謀竁寺後。時安晚當國。師以頌馳
0753c04: 白即行。相苦留之。事遂止。無何。移住香山。相功德寺
0753c05: 也。相還里。又移城之萬壽。貴卿名士。爭先游從。晚每
0753c06: 至忘歸。為師作序。此時也。乙巳雪竇席。制閫顏公
0753c07: 以師聞。如奏　下。此山給　。自師始。　上又親
0753c08: 灑應夢名山四字。以賜。戊申移育王。辛亥移淨慈。時
0753c09: 教家有挾坐禪宗上。師奏數百言。條析明備。
0753c10: 上是之。詔仍舊時。璫焰方熾。師以理析。聞者敬服。甲
0753c11: 寅移靈隱。丙辰移徑山。昔寺更兩燼而復。始務速成。
0753c12: 傾漏相仍。日費苴補。師始至。歲仍儉。輟衣盂以贍來
0753c13: 者。堂忽敗。撤而新。獨雄於一寺。其有為之功。不苟
0753c14: 類此。辛酉　賜號佛智。舊庄二所。指水為田。東餉按
0753c15: 籍索租。害此寺二紀。師為奏免。踰年又以和病告。
0753c16: 　穆陵雅敬師。每請必俞。師雖於世泊然。而所居利
0753c17: 興弊革。不可盡書。賢矣哉。連住八山。幾四十年。誘納
0753c18: 其徒。證悟者眾。海東夷相叩請書沓至。師之道化遠
0753c19: 矣。病中危坐如常時。問疾往來。與語不倦。將終。獨以
0753c20: 急明己已事。為門人誡。侍僧求偈。麾去。益請。書十六字
0753c21: 而化。時方炎夏。飛霰紛紛。非積行所感乎。住世七十
0753c22: 五年。坐五十八夏。其壽若臘。與佛日同。金書菴名。共
0753c23: 一明字。聞者異之。師襟量素宏。與人和易。所至緇徒
0753c24: 雲集敬慕之。沒齒無疾聲遽色。遇事雖劇。處之如如。
0754a01: 不逼而成。隨願必應。他人不可學也。或疑。其主法過
0754a02: 慈。其弊也弛。余曰。百丈規則嚴。南陽門戶大。臨濟峻
0754a03: 峭。雪峰粹夷。教雖不同。其道一也。師以身率。何弛云。
0754a04: 余雖交師晚。而知師深。是宜銘。銘曰。
0754a05: 振錫何人再來何故夢覺何分歸遊何處
0754a06: 無為有為一手呈露全提半提八會言句
0754a07: 我翫我珠無汝喜怒汝傳汝薪自我來去
0754a08: 大明前遺蛻所寓枯木眾中法髓誰付
0754a09: 金字扁題龍君呵護百世之藏與龍共住
0754a10: 斯人也。無以愧於斯銘也。
0754a11: 斯銘也。無以愧於斯人也。
0754a12: 竹谿林希逸書
0754a13: 徑山暉首座。不遠千里。來求　　偃溪塔銘。予老病
0754a14: 不能文。以詩謝之　　　　　　　漢　頓首。
0754a15: 金剛眼要筆頭點妙喜當年竟脫空
0754a16: 千里還山無一字乃為不負偃溪翁
0754a17: 甲子三月晦日
0754a18: 
0754a19: 偃溪和尚語錄卷下
0754a20: 
0754a21: No. 1368-C
0754a22:  拾遺
0754a23: 
0754a24: 雪牧
0754b01: 整頓蓑衣禦苦寒。自家水牯自家看。白漫漫處無香
0754b02: 草。笛弄梅花過別山。
0754b03: 針
0754b04: 惡鉗鎚下現針鋒。正眼開時一線通。百匝千重俱劄
0754b05: 透。始知箇是夜深工。
0754b06: 羲之故居
0754b07: 亭前不改晉山河。亭下春風屈曲過。我自不知賢者
0754b08: 事。細挼花片付流波。
0754b09: 蒸籠
0754b10: 重重疊疊有來由。熱汗通身未肯休。直得變生為熟
0754b11: 去。方知胡餅是饅頭。
0754b12: 函櫃
0754b13: 脫體分明類異常。自然函相當。衲僧骨董多狼
0754b14: 藉。拾都歸一處藏。
0754b15: 門
0754b16: 彎彎曲曲箇形骸。曾向紅爐煉來。觸著上頭關
0754b17: 子。千門萬戶一時開。
0754b18: 化楞嚴會香燭二
0754b19: 椽燭爐香夏九旬。二千年事向誰論。人家十萬春風
0754b20: 裡。盡是靈山會上人。
0754b21: 玉磬輕敲紫篆清。金蓮花綻燭熒熒。從教一百二十
0754b22: 日。散作滿天星斗明。終
