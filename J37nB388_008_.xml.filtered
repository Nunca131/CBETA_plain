0480c01: 一揆禪師語錄卷八師諱元揆
0480c02: 侍者真印記錄
0480c03: 拈頌古下
0480c04: 陸亙大夫問南泉云肇法師也甚奇怪解道天地
0480c05: 與我同根萬物與我一體泉指庭前花召云大夫
0480c06: 時人見此一株花如夢相似。師拈云肇法師言
0480c07: 中有響王老師夢中說夢可惜陸亙大夫不解翻
0480c08: 身以致玉本無瑕而瑕玷愈多若當時待南泉指
0480c09: 花時便以手驀掩其口免他大開了眼作夢。頌。
0480c10: 天地同根萬物體何緣昧卻郤自家底南泉指出夢中
0480c11: 花惱亂春風卒未已己。
0480c12: 僧問雲巖二十年在百丈執侍巾瓶為甚心燈不
0480c13: 續巖云頭上寶花冠僧云頭上寶花冠意旨何如
0480c14: 巖云大唐天子及冥王。師拈云者僧大似釋擔
0480c15: 樵人欲問中書堂裏事雲巖只解步步登高不解
0480c16: 從空放下雖然恁麼答話且道是向百丈耶背百
0480c17: 丈耶還知雲巖落處麼但見皇風成一片不知何
0480c18: 處有封疆。頌。
0480c19: 寶華冠下展龍顏不涉功勳落正偏端拱無為歸至
0480c20: 化夜深誰侍月明簾。
0480c21: 藥山因雲巖參次山云甚處來巖云百丈來山云
0480c22: 百丈有何言句示徒巖云尋常道我有一句子百
0480c23: 味俱足山云鹹則鹹味澹則澹味不鹹不淡是常
0480c24: 味如何是百味俱足底句巖無語山云爭奈目前
0480c25: 生死何巖云目前無生死山云在百丈多少時巖
0480c26: 云二十年山云在百丈二十年俗氣也不除。師
0480c27: 拈云雲巖毒重年深藥山藥頭不猛當時待問百
0480c28: 味俱足句子只消道箇殘羹餿飯不勞拈出管教
0480c29: 藥山塞卻郤咽喉亦顯自己已有些衲僧氣息何故不
0480c30: 見道蠱毒之家水莫嘗。頌。
0481a01: 金毛踞地尾髭未解當陽弄爪牙當下若能輕返
0481a02: 擲管教藥嶠眼迷麻。
0481a03: 百巖因洞山與密師伯到參問云甚處來山云湖
0481a04: 南來巖云觀察使姓甚麼山云不得姓巖云名甚
0481a05: 麼山云不得名巖云還治事也無山云自有廊幕
0481a06: 在巖云豈不出入山拂袖便行巖明日下堂問云
0481a07: 昨日對二闍黎語未稔一夜不安今請二闍黎答
0481a08: 看若相愜便開粥相伴過夏乃云豈不出入山云
0481a09: 大尊貴生巖便開粥同過一夏。師拈云洞山藏
0481a10: 頭露尾將謂有多少奇特殊不知貪他一粒米失
0481a11: 卻半年糧百巖縱有陷虎之機也是奴見婢殷懃
0481a12: 雖然如是土曠人稀相逢者少。頌。
0481a13: 觀察名誰姓莫彰苔深簾幕隱虛堂虎伸腰處風千
0481a14: 壑鶴轉身時月一廊。
0481a15: 崔禪因州將王令公於衙署張座請說法崔陞座
0481a16: 拈拄杖云出來也打不出來也打僧出眾云崔禪
0481a17: 崔擲下拄杖云久立令公伏惟珍重。師拈云
0481a18: 放去較危不來還憶君收來太速相見又無事簡
0481a19: 點將來太似勾賊破家雖然相逢不在多盃酒一
0481a20: 盞清茶也醉人。頌。
0481a21: 吹毛覿面當機疾電激雷轟誰解敵不展戈矛見太
0481a22: 平奪標何在資餘力。
0481a23: 雪峰路逢一隊獮猴云者畜生各各背一面古鏡
0481a24: 三聖云曠劫無明何得彰為古鏡峰云瑕生也聖
0481a25: 云者老漢有甚麼死急話端也不識峰云老僧罪
0481a26: 過。師拈云國清才子貴家富小兒驕放過則彼
0481a27: 此作家盡法則二俱失利恁麼批判且道揆上座
0481a28: 意在甚麼處撿點得出三十棒自領出去其或未
0481a29: 然鵝王擇乳素非鴨類。頌。
0481a30: 獮猴背古鏡有月千江印別寶遇波斯因邪而打正
0481b01: 老雪峰奇三聖雖然贏得一場榮洎險難逃窮性命。
0481b02: 九峰普滿禪師因僧參問云甚麼處來僧云閩中
0481b03: 師云遠涉不易僧云不難動步師云有不動步者
0481b04: 麼僧云有師云爭得到者裏僧無語師以拄杖趁
0481b05: 下。師拈云者僧到即到只是鼻孔礙卻郤眼睛九
0481b06: 峰得即得只有殺人刀且無活人劍我不似九峰
0481b07: 爭得到者裏僧無語遂喚上座是甚麼若擬議擲
0481b08: 下拄杖歸方丈。頌。
0481b09: 遠涉誠不易衲僧多意氣動步即不難腳瘦艸鞋寬
0481b10: 不動步卻郤多般到來豈借他人力卻郤笑無端被眼瞞。
0481b11: 慈明問楊岐馬祖見讓和尚便悟去迷卻郤在甚麼
0481b12: 處岐云要悟卻郤易要迷卻郤難。師拈云者箇陷人
0481b13: 坑子天下人不奈何致使祖禰不了殃及兒孫楊
0481b14: 岐雖善機宜未免爛泥有刺神鼎則不然迷卻郤在
0481b15: 甚麼處但云迷即且置把將悟的來看饒慈明具
0481b16: 廣長舌只好道一半。頌。
0481b17: 悟卻郤易迷卻郤難眨上眉毛君自看迷悟兩途俱坐斷
0481b18: 月移花影上欄干。
0481b19: 雪峰示眾云世界闊一尺古鏡闊一尺世界闊一
0481b20: 丈古鏡闊一丈玄沙指火爐云者箇闊多少峰云
0481b21: 如古鏡闊沙云者箇老漢腳跟未點地在。師拈
0481b22: 云雪峰水中撈月玄沙掉棒打月世界古鏡火爐
0481b23: 都成眼中之屑若於勝負摶量敢保驢年未徹畢
0481b24: 竟如何鷸蚌相持俱落漁人之手。頌。
0481b25: 世界寬古鏡闊無端雪老多饒舌石人拊掌笑咍咍
0481b26: 洎被將龜證作鱉老玄沙能勦絕火爐句子別生涯
0481b27: 無限風光俱漏泄。
0481b28: 雪峰因閩王封柑橘各一顆遣使送至柬問云既
0481b29: 是一般顏色為甚麼名字不同峰遂依舊封回王
0481b30: 復馳問玄沙沙將一張紙蓋卻郤。師拈云兩箇漢
0481c01: 被閩王一拶互相熱瞞直得尾巴露出撿點將來
0481c02: 總是用盡自己已心笑破他人口。頌。
0481c03: 柑橘一色兮誰別呼名眾生顛倒兮逐物迷真一般
0481c04: 油麵兮造作由人暗機旋合兮輥芥投針曹溪波浪
0481c05: 如相似無限平人被陸沉。
0481c06: 雪峰因閩王施銀交床僧問和尚受大王如此供
0481c07: 養將何報答峰以手托地云少打我有僧舉問疏
0481c08: 山雪峰少打我意作麼生山云頭上插瓜虀垂尾
0481c09: 腳跟齊。師拈云者一隊漢大似傍若無人當時
0481c10: 見雪峰恁麼時但云者老漢習氣也不除更待疏
0481c11: 山言了只向道幸自可憐生用頭上安頭作麼若
0481c12: 更眼目定動便掀倒禪床且道山僧意作麼生從
0481c13: 前汗馬無人識只要重論蓋代功。頌。
0481c14: 四稜踏地頭角撐天知音獨諳玉轉珠圓三盞酒裝
0481c15: 公子面一枝花扮美人妍。
0481c16: 南院因僧問古殿重興時如何院云明堂瓦插簷
0481c17: 僧云與麼則莊嚴畢備也院云斬艸蛇頭落。師
0481c18: 拈云古殿重興時淨地上不可撒屎撒尿莊嚴畢
0481c19: 備也澄潭不許蒼龍蟠南院老人可謂收放自由
0481c20: 捲舒自在若是門庭施設足可觀光若作佛法商
0481c21: 量總是涅槃堂裏漢。頌。
0481c22: 明堂瓦插簷狼籍止啼錢斬艸蛇頭落全機明殺活
0481c23: 太平寰宇斬癡頑烈焰那容蚊蚋泊莫逡巡休客作
0481c24: 智者好求無病藥。
0481c25: 夾山因洛浦于山頂上卓菴經年不訪山修書遣
0481c26: 僧馳往浦接得書便坐卻郤復展手索僧無語浦便
0481c27: 打云歸去舉似和尚僧回舉山云者漢若開書三
0481c28: 日內必來若不開書此人救不得也浦果三日後
0481c29: 來見山不禮拜近前叉手而立山云雞棲鳳巢非
0481c30: 其同類出去浦云自遠趍風乞師一接山云目前
0482a01: 無闍黎此間無老僧浦便喝山云住住且莫艸艸
0482a02: 匆匆雲月是同溪山各異截斷天下人舌頭即不
0482a03: 無爭教無舌人解語浦無語山便打洛浦從此服
0482a04: 膺。師拈云夾山據虎頭收虎尾劈腹剜心嘔盡
0482a05: 屎腸仔細看來也則冰稜上度過九曲劍刃上拾
0482a06: 得全身惜乎洛浦甘向虀甕裏淹殺秪如無舌人
0482a07: 解語作麼生道得愜好去咄咄切忌向鬼窟裏作
0482a08: 活計。頌。
0482a09: 雲月溪山話不同頂門有眼卻郤如盲興雲赤尾摩霄
0482a10: 鶻俱落縵天一網中無舌人能解語鷓鴣啼在深花
0482a11: 裏欽山曾被定公欺萬丈深潭窮徹底。
0482a12: 雪峰與玄沙夾籬次沙問云夾籬處還有佛法也
0482a13: 無峰云有沙云如何是夾籬處佛法峰撼籬一下
0482a14: 沙云某不恁麼峰云汝作麼生沙云穿篾頭過來。
0482a15: 師拈云一人內逼放屙一人接竹點天佛法如
0482a16: 此商量達磨一宗掃土而盡雖然平蕪盡處是青
0482a17: 山行人更在青山外。頌。
0482a18: 觸處頭頭俱玅從來塞壑填溝西風一覺攪眠愁誰
0482a19: 識機生錦繡拈卻郤眼山鐵壁清平罷展戈矛穿籬度
0482a20: 篾競相酬堪笑外揚家醜。
0482a21: 曹山僧問學人抱璞投師請師雕琢山云不雕
0482a22: 琢僧云為甚不雕琢山云須知曹山好手。師拈
0482a23: 云曹山不露鋒鋩將錯就錯也是偶爾成文者僧
0482a24: 一場鈍置還同買石得金然雖如是不遇中郎鑒
0482a25: 還同野舍薪。頌。
0482a26: 白圭無玷樸素含真水不洗水金不博金神工妙密
0482a27: 兮豈假鑿斧精光璀璨兮曜古騰今煉石佳人徒費
0482a28: 力從來至德懼雕文。
0482a29: 南泉因黃檗為首座一日捧缽坐泉位上泉入堂
0482a30: 見乃問曰長老甚麼年中行道檗曰威音王已己前
0482b01: 泉曰猶是王老師兒孫在檗便過第二位泉便休。
0482b02: 師拈云南泉只解步步登高要且無大人相若
0482b03: 是山僧見他坐位便大展三拜管教坐殺黃檗者
0482b04: 漢一生起不得。頌。
0482b05: 淡掃娥眉出繡幃自言比並世間稀狂風何處來輕
0482b06: 薄獨抱琵琶掩面歸。
0482b07: 同安丕禪師因僧問依經解義三世佛冤離經一
0482b08: 字即同魔說此理如何師曰孤峰迥秀不挂煙蘿
0482b09: 片月行空白雲自異。師拈云同安恁麼道且道
0482b10: 是佛冤是魔說緇素得出不妨許你具眼。頌。
0482b11: 周粟夷齊恥不餐閑名猶自落人間何如一錫凌雲
0482b12: 客五嶽千峰任往還。
0482b13: 笑巖寶禪師至熊耳山禮祖塔僧叱云汝憨禮拜
0482b14: 空塔奚為師以手指石塔問僧云此是空塔乎僧
0482b15: 云然師云祖師僧云攜隻履西歸久矣師云蒼
0482b16: 天蒼天。師拈云獅子咬人韓盧逐塊。頌。
0482b17: 車不橫推子不語怪文彩全彰漆桶不快袖裏擲金
0482b18: 鎚擊碎天靈蓋堪悲慨真金終不和沙賣。
0482b19: 世尊拈花。
0482b20: 禍福無門人自招夙生冤債莫能逃冰心忍作偷香
0482b21: 者百萬人天奪鳳毛。
0482b22: 圓覺經云一切障礙即究竟覺。頌。
0482b23: 花遭風雨柳顛狂無數遊人恨轉長誰識青山添秀
0482b24: 色流來寒瓣一溪香。
0482b25: 文殊三處過夏。
0482b26: 卻郤笑頭陀不丈夫令行何自涉惆若教當下吹毛
0482b27: 利有甚千瞿與萬殊。
0482b28: 婆子燒菴。
0482b29: 澄潭不許蒼龍蟠平地雲雷迸出關點石化為金玉
0482b30: 易勸人除卻郤是非難。
0482c01: 興化打維那。
0482c02: 潦倒當時正令提通天作略許誰知打了罰錢仍出
0482c03: 院越格還他獅子兒。
0482c04: 趙州訪二菴主。
0482c05: 殺活臨時老趙州主賓互換不輕酬遼空一箭雙鵰
0482c06: 落直得悲風動地愁。
0482c07: 南泉打破鍋。
0482c08: 赤眼撞著火柴頭由來滴水耳難著雖然因果兩分
0482c09: 明難保十方常住鑊。
0482c10: 經云見見之時見非是見見猶離見見不能及。
0482c11: 東西南北與中間隨分安居得放閒風月不招仍滿
0482c12: 座白雲正晝臥青山。
0482c13: 僧問投子靈山畫月曹溪指月如何是真月子云
0482c14: 昨夜三更轉向西。
0482c15: 靈山盡力畫難成孰謂曹溪指的親昨夜三更西轉
0482c16: 向莫教錯認定盤星。
0482c17: 百丈野狐。
0482c18: 不昧不落誰墮誰脫五百生前無繩自縛前之墮兮
0482c19: 何虧後之脫兮還錯就中一句絕淆訛萬里天邊飛
0482c20: 一雞。
0482c21: 丹霞訪龐公門逢女子靈照洗菜霞問居士在否
0482c22: 女放下菜籃斂手而立霞再問居士在否女提籃
0482c23: 便行霞便回女舉此話似龐公公曰丹霞在否女
0482c24: 曰去也公云赤土塗牛奶。頌。
0482c25: 承家須是克家兒客至蒿湯備禮儀酌罷不堪盃再
0482c26: 酌傷心一曲醉東籬。
0482c27: 南院上堂赤肉團上壁立萬仞僧問赤肉團上壁
0482c28: 立萬仞豈不是和尚語院云是僧便掀倒禪床院
0482c29: 云看者瞎驢亂做僧擬議院便打。
0482c30: 兵權掌握敵難欺眨眼難全八陣圍奮臂不因擎小
0483a01: 卒將軍一命若懸絲。
0483a02: 風穴參南院問近離甚處穴云南方院云南方一
0483a03: 棒如何商量穴云作奇特商量院云我者裏不然
0483a04: 穴云未審此間如何商量院云棒下無生忍臨機
0483a05: 不見師穴有省。
0483a06: 有奇特無奇特收得安南憂塞北武略文韜定太平
0483a07: 太平寧免有奸賊毒如砒冤路窄平地無端遭一跌。
0483a08: 雲門因僧問如何是雲門一曲門云臘月二十五
0483a09: 僧云唱者如何門云且緩緩。
0483a10: 調高白雪唱韶陽客路誰聞不斷腸自是巴謠和不
0483a11: 得獨憐清夜暗飛霜。
0483a12: 玄沙白紙。
0483a13: 囫圇漆器互相呈不顧傍觀哂有人弄巧逾難藏拙
0483a14: 訥鄉談細打謾招魂。
0483a15: 芭蕉拄杖。
0483a16: 謹慎家門禍不招眼中塵豈著纖毫快刀割肉渾閑
0483a17: 事惡口傷人恨爭消。
0483a18: 雪峰鱉山成道。
0483a19: 艸鞋虛費恨從前家醜何堪露幾般白日青天閑見
0483a20: 鬼乞兒暴富倩人憐。
0483a21: 六祖風旛。
0483a22: 識情多處是非多白馬雙雙鳴玉珂孝子爺名無忘
0483a23: 諱黃昏枕上意若何。
0483a24: 南嶽磚鏡。
0483a25: 熊飛一夢兆皇家龍虎風雲慶子牙一釣曲成西伯
0483a26: 業西江月夜映無涯。
0483a27: 百丈野鴨。
0483a28: 逸翮翩翩任運翔可憐鼻孔突遭殃不堪哭也真堪
0483a29: 笑賺殺傍觀著底忙。
0483a30: 靈雲桃花。
0483b01: 年年陌上醉東風客路魂消興未濃何事今朝生彩
0483b02: 筆一枝收入畫圖中。
0483b03: 有主沙彌從西過東無主沙彌從東過西。
0483b04: 尊貴由來不敢名奴兒婢子笑慇懃誰知屠狗郎當
0483b05: 客凌閣名標蓋世勳。
0483b06: 慈明插劍。
0483b07: 趙王好劍帶刀多戈戟叢生奈若何罷卻干戈歌盛
0483b08: 世赤松一曲幾能和。又。
0483b09: 將軍塞外絕煙塵天子魂驚細柳營虎帳不因多畫
0483b10: 策普天何處戴堯仁。
0483b11: 破砂盆。
0483b12: 錦衣公子富而驕不貴佳珍膽氣豪世上幾人真不
0483b13: 肖聯翩來共樂逍遙。
0483b14: 高峰墮枕。
0483b15: 惱亂黑甜枕子墮平空惹起撩天禍兒孫計較不成
0483b16: 眠開眼尿床作甚麼。
0483b17: 弘覺忞禪師一日牽驢巡堂一匝命眾下語次仍
0483b18: 以艸一束拋向眾前眾不能答師翁代前語云寶
0483b19: 御珍裝尤尚棄誰能歷劫傍他門代後語云但作
0483b20: 驢鳴。
0483b21: 橫身為物按雲頭醉後重攜上玉樓話盡山雲並海
0483b22: 月誰聞老去不悲秋。又。
0483b23: 蓆帽襴衫去復來舊鄰那悟昔人非子規夜半猶啼
0483b24: 血不信東風喚不回。
0483b25: 弘覺忞禪師奉　旨于萬善殿上堂真如凡聖皆
0483b26: 是夢事佛及涅槃並為增語山僧一冬萬善殿又
0483b27: 且舉箇甚麼只有好風來席上更無閑語落人間。
0483b28: 舌頭無骨脣皮轆轆黃金殿上何堪叫屈豈知風逐
0483b29: 雨聲來狼籍枝頭花簇簇。
0483b30: 弘覺忞禪師天童晚參天童門下不許交頭接耳
0483c01: 說東說西眾竦立師左右顧云纔恁麼戒敕你便
0483c02: 口喃喃地作麼眾罔措師拈棒一時打散。
0483c03: 拔楔抽釘痛處錐為人不惜兩行眉若教盡法無民
0483c04: 也遍野屍橫白骨堆。
0483c05: 遠菴禪師問僧併卻郤咽喉脣吻道將一句來僧
0483c06: 云不會請師道師云併卻郤咽喉問將來僧擬議師
0483c07: 便打。
0483c08: 嚴明公驗據關津那許私鹽販夜行任是雞鳴并狗
0483c09: 盜衝霄有翅謾飛騰。又。
0483c10: 開口無言總二三擬心奏泊更堪憐夜來雨過鶯聲
0483c11: 歇月上青山玉一團。
0483c12: 天童遠菴禪師因僧問如何是正法眼師云村
0483c13: 田阪裏牛腳跡。
0483c14: 繫驢橛子釘多年誰信風蹄一踏翻快便若逢千里
0483c15: 步豈容十影在村田。
0483c16: 像贊
0483c17: 釋迦文佛像贊
0483c18: 聖中之聖天中之天剎剎塵塵現瑞靈山一會儼然
0483c19: 不可以身相見豈能盡語言詮若謂有所說法即是
0483c20: 謗佛若謂無所說法又卻自瞞一句了然超百億青
0483c21: 蓮杳在舌頭邊
0483c22: 觀音大士
0483c23: 稽首大悲曰觀自在楞嚴會上獲圓通之首選遍剎
0483c24: 塵中隨異類以力身如月映千江之水非圓非缺若
0483c25: 風開萬籟之聲非語非默視群生宛如赤子架慈航
0483c26: 而無間歇隨眾生願法施無邊心誠求之感應無偏
0483c27: 常恨春歸人在夢鷓鴣啼處百花鮮
0483c28: 又
0483c29: 大化無私靡不週漫觀色相翳雙眸圓通門廓無遮
0483c30: 障清淨音聞遂所求
0484a01: 普賢大士洗象圖
0484a02: 取正覺而不欲速以萬行為大願王雖叵測無窮之
0484a03: 願誰識此調象之方明逾雪而恒洗水即塵而奚將
0484a04: 總為群生驅熱惱蓬頭垢面肆郎當
0484a05: 彌勒布袋六子戲身圖
0484a06: 至人不妄笑笑必有因慈氏固行慈慈心太煞從六
0484a07: 般神用幻出多子形儀於八達衢頭賣弄差珍異寶
0484a08: 布袋緊收藏知音應是少長年笑破口脣皮頑賴兒
0484a09: 童何日了
0484a10: 荊南新建水月菴中塑觀音文殊普賢三大士
0484a11: 法像合會眾弟子請贊
0484a12: 天下名山尊四大百城煙水行人寡假饒親到普陀
0484a13: 來未諳根元直捷下大士身本無形隨所分身遍剎
0484a14: 塵水月光中能著眼堂堂妙相玉毫明獅子吼芳艸
0484a15: 綠按下五臺雲簇簇善財往返覺城東無著曾開生
0484a16: 面目象王顧落花紅峨嵋殿閣聳雲空百寶莊嚴無
0484a17: 量相只在當人彈指中功德林不思議非是山僧脣
0484a18: 舌費要使人人達本真當來好受龍華記
0484a19: 笑巖寶祖贊
0484a20: 撥開關嶺月造物起龍池滹沱之派不息全憑九鼎
0484a21: 一絲嗟末運而步南陽趙州之武下王公施以轟雷
0484a22: 掣電之機聲盈湖海道大京畿殃害兒孫無限恨斯
0484a23: 真描邈到何時
0484a24: 天童三代祖圖贊
0484a25: 密雲悟和尚　弘覺忞和尚　遠菴和尚
0484a26: 聞名不如見面將謂六臂三頭知他父父子子肚裏
0484a27: 多少春秋啟太白潑天門戶際濟北法墜之秋膺帝
0484a28: 師驚天之寵詔大列祖希世之芳猷青出藍而色盛
0484a29: 道唱高而愈優誰種族出何由廣南瓦合常州蘇州
0484a30: 三點圓伊清一派豈容濁港混源流
0484b01: 又
0484b02: 潑天門戶開張濟北家聲振起殃累無數兒孫是伊
0484b03: 父父子子鼻孔描邈將來大都彷彿相似挂向壁間
0484b04: 秪者是含冤負屈何時已
0484b05: 弘覺忞禪師真讚
0484b06: 一國之師未足榮脫珍著敝展家風皇都罷闡歸巖
0484b07: 壑惹得虛聲宇內充頭頂千山雪昂藏兩眼空攪擾
0484b08: 叢林心未歇還驅杖子化為龍
0484b09: 遠菴老和尚像讚
0484b10: 示跡三吳道行楚淛乘大願輪神機莫測翻五家宗
0484b11: 肆無畏舌湘水逆流天魔膽裂赫赫聲馳峰高太白
0484b12: 鳳舞龍翔千千百百渾將皮髓向人分幾箇虎鬚親
0484b13: 解捋
0484b14: 又
0484b15: 淵默雷聲神機掣電道行楚淛結盡湖海冤讎繼席
0484b16: 天童開鑿人天生面人但知為國師穎異之真子法
0484b17: 海末世之導師老漢蓋膽毛幾莖其孰能知之
0484b18: 大溈慧山老和尚贊
0484b19: 首出當年冠五宗潑天門戶又開封一千五百英靈
0484b20: 漢誰識從前者老翁
0484b21: 自贊昱堂長老請
0484b22: 行藏不韻灑落胸襟於人瞥瞋瞥喜在處土揚塵
0484b23: 唱脫空於郢州謂是調翻白雪垂直鉤於湘水區區
0484b24: 意在金鱗雙眸光炯炯而空四海舌底漫滔滔而卷
0484b25: 千尋滅臨濟宗旨大天童戶庭蕩盡家私渾不惜不
0484b26: 知將底付兒孫
0484b27: 又洞野先監院請
0484b28: 何物闡提亦稱宗匠佛祖平凌當仁不讓無懸河之
0484b29: 辯而踞諲老繩床尟驅奪之能圍繞五湖龍象得非
0484b30: 頂門豎亞一隻而洞照機先故其揀異辨魔而目機
0484c01: 銖鑈孰同流堪比況楊岐法擔有人肩且任閒身丘
0484c02: 壑放
0484c03: 又月濤粲維那請
0484c04: 曹溪月本靈山月濟北燈明太白燈聲價已己傳湘鼎
0484c05: 盛濤光清粲海雲騰綱宗委地悲斯世法柱擎天合
0484c06: 拄撐自惜不存元字腳笑看龍象聚雲仍
0484c07: 又弘宗誓書記請
0484c08: 不作呈身長老囊錐彌露其鋒不唱今時曲調巴謠
0484c09: 豈許雷同得非乘其本誓來弘濟上真宗胸坦蕩眼
0484c10: 渾空陸地波濤翻浩渺拏雲攫霧看飛龍
0484c11: 又坐獅子圖永隆先長老請
0484c12: 西河獅子蓋色騎聲非關閒坐卻郤哮吼恐驚人且任
0484c13: 嘉州象天馬駒大雄虎獨出一頭相遞爭先繩其祖
0484c14: 武何須更打鹽官鼓
0484c15: 又等菴定長老請
0484c16: 立孤危登曲彖老不休心拈槌豎拂憨憨等箇人往
0484c17: 往逢狹路虎鬚數捋時拶出虛空骨不是性燥掣顛
0484c18: 定是超宗異目
0484c19: 又昂韜俊監院請
0484c20: 道訪江南兩淛職分半坐天童院住湖北湖南瞥爾
0484c21: 放憨神鼎使聞風而趨者往往望巖而退將謂伊有
0484c22: 六臂三頭原來面目與人不異此面目是何物分付
0484c23: 俊徒勗哉勉之挂向壁間從人東卜西卜
0484c24: 又弟子沈君弘請
0484c25: 不戀淛中水清米白卻郤耽湘水把纜放船意在錦鱗
0484c26: 而擿釣非圖引玉而拋磚徹骨為人時棒下見血禪
0484c27: 分真贗處抉出重淵五位不值一吐三玄拈過一邊
0484c28: 知他是凡是聖得恁掣風掣顛愚人哂我智乃知焉
0484c29: 鐵面也知無處著只堪峰頂伴雲閒
0484c30: 又本山眾請
0485a01: 貌不驚人言不該典知他是何本據機辯星馳電捲
0485a02: 衲子近傍如大火聚燎卻面門豈容眨眼坐斷神鼎
0485a03: 峰人情無半點徒有虛聲海內聞西河獅子胡叨忝
0485a04: 又慧鋒鎧維那請
0485a05: 本色住山云不慧利生接物太鋒鋩棒頭血滴分涇
0485a06: 渭多少英靈著底忙承先啟後源遠流長要見一花
0485a07: 開五葉奚同時卉競芬芳
0485a08: 又道權法維那請
0485a09: 太白得地湘南得名越州族姓子滹沱正脈孫道無
0485a10: 南北祖權實顯家麟殃害兒孫休負屈莫教辜負破
0485a11: 砂盆
0485a12: 又節菴祿書記請
0485a13: 不仕非輕祿傳燈非為名存大梅船子之節操步玅
0485a14: 喜應菴之準繩生不膺豪貴之勢老不以筋骨為能
0485a15: 一條楖栗列挈挈真金終不混沙塵
0485a16: 又修木林書記請
0485a17: 獅行不假伴侶獨木終不成林走殺五湖龍象方知
0485a18: 吾道大行看孔著楔見兔放鷹眾角雖多在一麟
0485a19: 又玉燈昇知藏請
0485a20: 眉鬚彷彿依稀鼻孔似也不似燈王座上昂然塵揮
0485a21: 樂說無畏無聲是真聞有見元非實玉本無瑕法身
0485a22: 無跡挂角羚羊何處覓
0485a23: 又覺乘印知藏請
0485a24: 者阿師太無狀佛法不順人情生平自稱強項心印
0485a25: 心兮無文覺後覺難比況可憐杜撰丹青剛要揮圖
0485a26: 紙上
0485a27: 又昱林知知藏請
0485a28: 普化翻筋斗親見盤山來謂此是吾真止可誑嬰孩
0485a29: 不受誑吩咐昱徒若遇色見聲求之者與伊重加指
0485a30: 注一上
0485b01: 又非石琇知藏請
0485b02: 無人識得渠筆描安得似卞氏有連城要非尋常石
0485b03: 離此用秪者是應是渠儂嫡骨兒方能窺得半邊鼻
0485b04: 又宗朗心知藏請
0485b05: 生鐵其面坦蕩其胸為人徹骨無假借容覓心不得
0485b06: 處方始契吾宗是何宗三千里外有同風
0485b07: 又隱中顯書記請
0485b08: 厥性最僻心直如絃為人如為諸己弘道如救頭然
0485b09: 隱顯神機莫測捲舒迥絕言詮志可繼芳堪聯分付
0485b10: 兒孫莫浪傳
0485b11: 又六標蓮侍者請
0485b12: 者老漢特杜田以咳唾為棒喝以辣掌當妙玄摑得
0485b13: 石人汗出香標陸地之蓮愚人哂我智乃知焉睹須
0485b14: 另眼觀其志詎在音聲色相邊
0485b15: 又險崖惺侍者請
0485b16: 鹽官扇子索犀牛三應三呼事有由非是老婆心太
0485b17: 切卻憐稚子豁雙眸雙眸豁吩咐惺禪惺惺著記取
0485b18: 老漢者般面目他時莫被膚見禪頭當面諱卻
0485b19: 沈或彬請讚雙親圖
0485b20: 承芳啟後容止淵閑鼓琴瑟而好合得教子之家傳
0485b21: 父道存乎一世母儀不媿三遷繞膝喜兒童滿眼前
0485b22: 程思退步何先謹奉佛兮樂善不倦結蓮胎景上品
0485b23: 之緣因既正果無偏生平志行無餘憾留與兒孫作
0485b24: 遠觀
0485b25: 王石公居士真贊
0485b26: 昔之龐今之王道行依稀相似鼻孔互有短長見賢
0485b27: 思齊也男兒當自強吸盡西江盈漢水清清一派續
0485b28: 襄陽
0485b29: 又自讚簡文印書記請
0485b30: 舉措得人憎烈倔無比並不攻東魯書直佩無文印
0485c01: 逢人印破面門鮮有識其底蘊可憐正法眼瞎驢滅
0485c02: 三聖引得直下兒孫倒行吳越之令
0485c03: 又讚鑒融宗知藏請
0485c04: 狀貌如斯庸陋被人喚作宗工大抵語驚時聽無非
0485c05: 理事雙融賺他湖海之士撥草瞻風不遠千里折節
0485c06: 而從朝打鳳暮羅龍異目超宗豈易逢
0485c07: 又道開蓮知藏請
0485c08: 脫珍御著敝垢習氣不除默時說說時默早涉脣吻
0485c09: 若是繼往開來光前裕後自然水到渠成蓮聞陸地謾
0485c10: 謂他年秪者是
0485c11: 又素即知客請
0485c12: 素不相識渠是阿誰是我不是我土上枉加泥直饒
0485c13: 描似無非鏡裏的若識渠儂真面目親承應許克家
0485c14: 兒
0485c15: 　法侄成英　成旻　成智　侄孫佛衣
0485c16: 　　　佛雯　戒弟子奇明　拙浪　越三
0485c17: 　信士鄭維周室蕭氏　蔣茂修室王氏
0485c18: 　　　劉通也室王氏　比丘尼惟修等同
0485c19: 　　　刻第八卷
0485c20: 一揆禪師語錄卷八終
