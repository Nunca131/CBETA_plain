0621a01: 
0621a02: No. 1362-A
0621a03: 
0621a04: 祖慶欲焚前錄。俾學者自悟西來直指。不滯文字
0621a05: 語言。今復鏤此板。何也。正欲枷上著杻。縛上增繩。令
0621a06: 渠自透自脫。靈剎漢一見。便知落處。更於此錄。求玄
0621a07: 妙。尋言句。一任鑽龜打瓦。
0621a08: 淳戊申重陽日住鐘山小師　祖慶　謹書
0621a09: 
0621a10: 
0621a11: 
0621a12: 
0621a13: No. 1362
0621a14: 大慧普覺禪師語錄卷上
0621a15: 
0621a16: 參學比丘　法宏　道謙　編
0621a17: 洞山廣道者。叢林號曰廣無心。梓州人。初游方。問雲
0621a18: 蓋智和尚。興化打維那意旨如何。智下禪床。展兩手
0621a19: 吐舌示之。廣打一坐具。智云。此是風力所轉。又將此
0621a20: 語。問石霜琳和尚。琳云。你意作麼生。廣亦打一坐具。
0621a21: 琳云。好一坐具。只是你不知落處。又問真淨。淨云。你
0621a22: 意作麼生。廣亦打一坐具。淨云。他打你亦打。廣於此
0621a23: 大悟。真淨因作頌云。丈夫當斷不自斷。興化為人徹
0621a24: 底漢。已巳後從教眼自開。棒了罰錢出院。
0621b01: 慈明琅大愚等數人。辭汾陽。相讓不肯為參頭。汾
0621b02: 陽云。此行不可以戒推。聽吾一頌。夭無頭。吉州城
0621b03: 畔展戈矛。將軍疋馬林下過。袁州城裏啾啾。慈明
0621b04: 出班云。楚圓何人。敢當此記。遂領眾禮拜。
0621b05: 湛堂準和尚。初參真淨。淨問近離甚處。準云大仰。淨
0621b06: 云。夏在甚處。準云大溈。淨云。甚處人事。準云。興元府。
0621b07: 淨展手云。我手何似佛手。準罔措。淨云。適來祗對一
0621b08: 一靈明天真。及乎道箇佛手。便成窒礙。且道病在甚
0621b09: 處。準云。某甲不會。淨云。一切見成。更教誰會。
0621b10: 洪州黃龍山。父子傳器。當代新山主。道眼明白。但其
0621b11: 緣法與世不偶。故衲子罕從之。然鼎新一院。皆合叢
0621b12: 林典刑。或問其故。新云。自有說禪者來。院成。詣南昌
0621b13: 陳乞。請積翠南禪師。傳法住持。郡可其請。後數年。新
0621b14: 化去。塔於山中。南忽一夜夢見神人云。乞去守塔。寤
0621b15: 亦不經意。一日坐於方丈。又見前夢中人云。去守
0621b16: 塔。遂詰之。神云。自有交代人來。未幾。果塑像人至。乃
0621b17: 令別塑土地。移舊者守新山主塔。
0621b18: 暹道者久參雪竇。欲舉住金鵝。暹聞之。夜潛書二偈
0621b19: 於方丈壁間。即遁去。偈曰。不是無心繼祖燈。道慚未
0621b20: 廁嶺南能。三更月下離竇。眷眷無言戀碧層。又曰。
0621b21: 三十餘年四海間。尋師擇友未嘗閑。今朝得到無心
0621b22: 地。被無心出山。暹後出世開先。承嗣德山遠和
0621b23: 尚。續通雪竇書。山前婆子。見專使欣然問曰。暹首座
0621b24: 出世。為誰燒香。專使曰。德山遠和尚。婆子詬罵曰。雪
0621c01: 竇抖擻屎腸。說禪為你。你得恁麼孤恩負德。
0621c02: 雲居舜老夫。常譏天衣懷禪師說葛藤禪。一日聞懷
0621c03: 遷化。於法座上合掌云。且喜葛藤樁子倒了也。秀圓
0621c04: 通。時在會中作維那。每見訶罵不已巳。乃謂同列曰。我
0621c05: 須與這老漢理會一上。及夜參。又如前訶罵。秀出眾
0621c06: 厲聲曰。豈不見圓覺經中道。舜遽曰。久立大眾。伏惟
0621c07: 珍重。便歸方丈。秀曰。這老漢通身是眼。罵得懷和尚
0621c08: 也。
0621c09: 湖南小景淳上座。有才學。曾著無縫塔銘。大通本禪
0621c10: 師。用其語答無縫塔話云。煙霞生背面。星月遶簷楹。
0621c11: 淳居岳麓寺。律身精進。偶一夜經行殿陛。失被。
0621c12: 傍僧掖起。昏懵不辨人事。至於平生所著文字。亦不
0621c13: 能曉。兜率照禪師。初遊方。過岳麓。聞老宿言淳事。照
0621c14: 驚曰。我此生參禪。不明心地。亦如淳也。偶一尚如
0621c15: 此。況隔陰耶。
0621c16: 蜀僧太瘤。居眾時。常嘆佛法混濫異見鋒起。乃曰。我
0621c17: 參禪。若得真正知見。當不惜口業。遂發誓。禮馬祖塔。
0621c18: 長年不輟。忽一日塔放白光。感而有悟。後遍至叢林。
0621c19: 勘驗老宿。過雪竇山前云。這老漢。口裏水漉漉地。雪
0621c20: 竇聞其語。後相見。竇云。你不肯老僧那。太云。這老漢
0621c21: 果然口裏水漉漉地。遂摵一坐具便行。直歲不甘。令
0621c22: 人於中路歐。打損太一足。太後至都下。放恣市。有
0621c23: 官人請歸家供養。每令侍妾奉事。太屢告辭。官人確
0621c24: 留之。愈加禮敬。太一日伺官人至。故意挑其妾。官人
0622a01: 以此改禮。因得辭。不數日。於市中。端坐而化。
0622a02: 大陽平侍者。預明安之室。雖盡得其道。唯以生滅為
0622a03: 己已任。擠陷同列。忌出其右者。琅廣照。公安圓鑑。居
0622a04: 眾時。汾陽令探明安宗旨。在大陽。因平密授。明安常
0622a05: 云。興洞上宗乘。非遠即覺。二人云。有平侍者在。明安
0622a06: 以手指云。平此處不佳。又提拇指丫中示之云。
0622a07: 平向去當死於此。洎明安示寂。遺囑云。瘞全身。十年
0622a08: 無難。當為大陽打供。入塔時。門人恐平將不利於師。
0622a09: 遂作李和文都尉所施二黃白器物。書於塔銘。而實
0622a10: 無之。平後住大陽。果要開塔焚之。耆宿切諫。平曰。於
0622a11: 我有妨。遂發塔見明安。顏貌如生。遂焚之。薪盡儼然。
0622a12: 眾皆驚異。平以油薪。俄成燼。眾以事聞官。坐平
0622a13: 謀塔中物不孝還俗。自稱王秀才。謁琅。云。昔日
0622a14: 平侍者。今朝王秀才。我在大陽時。便見你做處。遂不
0622a15: 納。又謁公安。安亦然。平流浪無所歸。竟不免大陽丫
0622a16: 叉之記。悲哉。
0622a17: 峨眉山白長老。常云。雪竇有頌古百餘首。其詞意不
0622a18: 甚出人。何乃浪得大名於世。遂作頌千首。以多為勝。
0622a19: 自編成集。妄意他日名高雪竇。到處求人賞音。有大
0622a20: 和山主。遍見當代有道尊宿。得法於法昌遇禪師。不
0622a21: 出世。住大和稱山主。氣吞諸方。不妄許可。白頌謁
0622a22: 之。求一言之證。欲取信後學。大和一見。唾云。此頌如
0622a23: 人患臭。當風立地。其氣不可聞。自此不敢出似人。
0622a24: 後黃魯直。至其寺書于壁云。峨眉山白老。千頌自成
0622b01: 集。大和曾有言。臭當風立。
0622b02: 歸宗可宣禪師。漢州人。琅廣照之嗣。與郭功甫厚
0622b03: 善。南康守以事臨之。宣令人持書與功甫。且囑莫令
0622b04: 縣君見。功甫時任星子尉。得書云。某更有六年世緣
0622b05: 未盡。今日不奈抑逼何。且托生君家六年。望君見。
0622b06: 功甫得書。既驚且喜。中夜彷彿見宣入臥內。不覺失
0622b07: 聲云。此不是和尚來處。妻問其故。功甫呼燈。以宣書
0622b08: 示之。果有娠。及生即名宣老。纔周歲。記問如昔。逮三
0622b09: 歲。白雲端和尚。過其家。功甫令出相揖。纔見便呼師
0622b10: 姪。端云。與和尚相別幾年耶。宣屈指云。四年。端云。在
0622b11: 甚處相別。宣云。白蓮莊上喫油。端云。以何為驗。宣
0622b12: 云。爹爹媽媽明日請和尚齋。忽門外推車過。端云。門
0622b13: 外甚麼聲。宣作推車勢。端云。過後如何。宣云。平地一
0622b14: 條溝。後六歲。無疾而化。
0622b15: 海印信和尚。桂府人。嗣琅。住蘇州定慧。時年八十
0622b16: 餘。平日受朱防禦宅供養。屢到其家。一日朱問云。和
0622b17: 尚後能來弟子家託生否。信笑諾之。歸院小不快。數
0622b18: 日而化。其化日。朱家生一女。圓照本禪師。聞其事。往
0622b19: 訪之。方出月。一見便笑。圓照喚云。海印你錯了也。女
0622b20: 子便哭。當時化去。
0622b21: 和州開聖覺長老。參長蘆夫和尚。久無所得。聞五祖
0622b22: 法道。徑造席下。祖一日。室中問。釋迦彌勒。猶是他奴。
0622b23: 且道。他是阿誰。覺云。胡張三黑李四。祖然其語。時圓
0622b24: 悟為座元。祖舉似之。悟云。好則好。只恐未實。不可放
0622c01: 過。更於言下搜看。次日入室。祖如前問。覺云。昨日向
0622c02: 和尚道了。祖云。道什麼。覺云。胡張三黑李四。祖云。不
0622c03: 是不是。覺云。昨日為甚麼是。今日又道不是。祖云。昨
0622c04: 日是。今日不是。覺於言下大悟。後出世開聖。見長蘆
0622c05: 法席大盛。乃嗣夫。不原所得。拈香時。忽覺前如擣。
0622c06: 遂於痛處發癰成竅。常以乳香作餅塞之。久而不愈
0622c07: 竟卒。
0622c08: 長蘆福長老。世緣頗稔。而道眼不明。常將所得施利
0622c09: 舟載。往上江齋僧。圓通秀禪師聞之。往驗其實。適
0622c10: 至遇上堂云。入荒田不揀。可殺顢頇。信手拈來草。猶
0622c11: 較些子。便下座。秀大驚曰。說禪如此。誰道不會。乃謂
0622c12: 諸方生滅。遂躬造方丈謁之。具說前事。請益提唱之
0622c13: 語。福依文解義。秀曰。若如此。諸方不謾道你不會。
0622c14: 開先暹和尚。為歸宗南禪師。作禪銘曰。明珠產蚌。
0622c15: 兔懷胎。觀此繩。□道之媒。南次為開先作銘曰。
0622c16: 著地便穩。
0622c17: 荊公一日訪蔣山元禪師。談論次。元曰。相公口氣逼
0622c18: 人。想著述搜索。勞役心氣。何不坐禪體此大事。公從
0622c19: 之。又一日謂元曰。坐禪實不虧人。數年欲作胡笳十
0622c20: 八拍不成。夜來坐間已巳就。元大笑。
0622c21: 荊公一日問張文定公曰。孔子去世百年。生孟子亞
0622c22: 聖。後絕無人。何也。文定曰。豈無人。恐有過孔孟者。荊
0622c23: 公曰。誰。文定公曰。江西馬大師。坦然禪師。汾陽無業
0622c24: 禪師。雪峰。巖頭。丹霞。雲門。荊公聞舉。意不甚解。乃問
0623a01: 曰。何謂也。文定曰。儒家淡薄。拾不住。皆歸釋氏去。
0623a02: 荊公欣然嘆服。後舉似張無盡。無盡撫几歎賞曰。達
0623a03: 人至論也。援筆記于案間。
0623a04: 任觀察。內貴中賢士　太上皇極眷之。任傾心釋氏。
0623a05: 遍參知識。每自嘆曰。幸得為人。而形體不全。及不識
0623a06: 所生父母。想前世輕賤於人。招此報應。遂發願。遇休
0623a07: 沐還私第。屏絕人事。炷香禮佛。刺剌血書華嚴經。每一
0623a08: 字三禮。願來生識所生父母。忽一日有客相訪。任出
0623a09: 少遲。客怒曰。人客及門。何故不出。任笑曰。在家中寫
0623a10: 一卷赦書。客詰其故。任以實對。取經示之曰。此閻老
0623a11: 子面前喫鐵棒吞鐵丸底赦書。客驚駭久之。還家亦
0623a12: 自寫一部。
0623a13: 宣州興教坦禪師。溫州牛氏子。世業打銀。因磨洗銀
0623a14: 瓶次。忽有省。遂出家受具遊方。為琅廣照之嗣。懷
0623a15: 禪師住興教。坦為第一座。及懷受別請。欲舉坦繼住。
0623a16: 時刁景純守宛陵。懷恐刁涉外議。乃於觀音前。祝曰
0623a17: 若坦首座道眼明白。堪續住持。願示夢于刁學士。刁
0623a18: 夜夢牛在興教法堂上。懷凌晨辭州。刁舉所夢。懷大
0623a19: 笑。刁問其故。懷曰。坦首座姓牛。又屬牛也。刁就座出
0623a20: 帖請之。坦受請陞座。有雪竇化主省宗。出問。諸佛未
0623a21: 出世。人人鼻孔遼天。出世後。為甚麼杳無消息。坦云。
0623a22: 足前風悄然。宗云。未在更道。坦云。大雪滿長安。
0623a23: 宗云。誰人知此意。令我憶南泉。拂袖歸眾。更不禮拜。
0623a24: 坦云。新興教今日失利。便歸方丈。令人請宗至云。適
0623b01: 來錯祗對一轉語。人天眾前。何不禮拜覆。宗云。
0623b02: 大丈夫膝下有黃金。爭肯禮拜無眼長老。坦云。我別
0623b03: 有語在。宗乃理前話。至未在更道處。坦云。我有三十
0623b04: 棒。寄打雪竇。宗乃禮拜。
0623b05: 真淨禪師。遊方所至。辯論傾座。眾目為飽參。坐夏大
0623b06: 溈。夜聞僧誦雲門語云。佛法如水中月是否。門云。清
0623b07: 波無透路。因有省。到德山。遇應達磨小參。有六祖不
0623b08: 及雲門之語。出眾訶之。遲明即行。欲謁雲悅禪師。
0623b09: 至湘鄉。聞悅化去。乃上雲居。時舜老夫預造壽塔。淨
0623b10: 曰。這俗漢。不宿出山。徑造黃蘗。見南禪師。南嘗問學
0623b11: 者曰。鍾樓上念讚。□下種菜時如何。眾下語。□□
0623b12: 契。乃問勝首座。云猛虎當路坐。南大稱賞之。遂退居
0623b13: 積翠菴。令勝補其處。淨三到庵中。機緣不契。乃云。我
0623b14: 自悟處。此老只是箇修行僧。不會我說話。遂下山。至
0623b15: 翠巖。見順和尚。順問近離甚處。淨云。黃蘗。順云。菴頭
0623b16: 老和尚安樂否。淨曰安樂。順曰。甚處人事。淨曰。關西。
0623b17: 順曰。說話又不似關西人。淨曰。幼曾遊學。順曰。甚處
0623b18: 為僧。淨曰。北塔廣和尚小師。廣與秀同參雙泉郁。順
0623b19: 即哭曰。頃訥祖印。參此二大老。不會渠說話。及乎我
0623b20: 參得些禪。要見他已巳遷化了。因此號順婆婆。又問。新
0623b21: 黃蘗住得如何。淨曰。甚好。順曰。渠只下得一轉語好。
0623b22: 便住黃蘗。禪也未夢見在。淨因此豁然。見得積翠用
0623b23: 處。遂作數頌。因暫到先寄積翠。南閱頌知之。淨至。南
0623b24: 問甚處來。淨曰。翠巖。南曰。恰值老僧不在。淨曰。向甚
0623c01: 處去。南曰。天台普請。南嶽遊山。淨云。恁麼則學人亦
0623c02: 得自在去也。南云。下鞋甚處得來。淨云。廬山七百
0623c03: 錢唱得。南云。何曾得自在。淨指鞋云。何曾不自在。南
0623c04: 異之。一日因侍者捲簾次。南問。捲起簾時如何。者云。
0623c05: 照見天下。侍者。乃佛遜禪師。南曰。放下簾時如何。
0623c06: 者云。水泄不通。南曰。不捲不放時如何。者無語。南舉
0623c07: 似真淨。淨曰。和尚須替侍者入涅槃樂堂始得。南厲聲
0623c08: 曰。關西人自來無頭惱。淨乃指旁僧。即雲居祐。時為
0623c09: 藏主。云只這藏主。也未夢見在。南大笑。
0623c10: 湛堂準和尚。因讀諸葛孔明出師表。遂悟作文章。有
0623c11: 羅漢疏云。阿羅漢者。梵語也。此云無生。出三界二十
0623c12: 五有塵勞。超分段生死。受如來付囑。應供人天。福利
0623c13: 一切情。檀越宜興供養。又有水磨記云。泐潭山。即
0623c14: 馬祖大寂禪師。與昔禪者輩。選佛大道場。雖年代深
0623c15: 遠。而佛法未遠也。但其間善知識。所見不同。ㄠ有
0623c16: 高下。故有遠矣。如僧問馬祖。如何是佛。祖云。即心是
0623c17: 佛。觀其所以。即知眾生本來成佛。無有高下。其高下
0623c18: 在人不在法也。而況末世有我說法者。是故選佛求
0623c19: 師。不得不審也。大宋元符戊寅。有漢中沙門意中上
0623c20: 人。尋師訪道。選佛參禪。竿木隨身。逢場作戲。然其場
0623c21: 也戲乎一時。以其功也。利益千古。於是革其舊制。郢
0623c22: 人猶迷。徇器投機。變通在我。豈以繩墨拘其大猷。而
0623c23: 為古人規矩之所限哉。是謂有子不可教。其可教者。
0623c24: 語言糟粕。非心之至妙。其至妙之心。在我不在文字
0624a01: 語言也。縱有明師密授。不如心之自得。故曰。得之於
0624a02: 心。應之於手。皆靈然心法之妙用也。故有以破麥也。
0624a03: 即為其磑。欲變米也。即為其碾。欲求麵也。即為其羅。
0624a04: 欲去其糠也。即為其扇。而規模法則。總有關。消息
0624a05: 既通不撥自轉。以其水也。一波纔動。前波後波。波波
0624a06: 應而無盡。以其磑也。一輪既舉。大輪小輪。輪輪運而
0624a07: 無窮。由是上下相應。高低共作。其妙用也。出之自然。
0624a08: 故不假人力之所能為。而奇絕可觀。玄之又玄。然後
0624a09: 左旋右轉。去橫來。更相擊觸。出大法音。皆演苦空
0624a10: 無常無我。諸波羅蜜。而聞者聞其心。見者見其性。以
0624a11: 至知覺。盡獲法喜禪悅之樂。又何即以米麵諸
0624a12: 所須物供香積。而為二飽禪者輩往來選佛者
0624a13: 歟。
0624a14: 圓悟禪師。初在溈山。一日真如和尚問曰。如何。悟云。
0624a15: 起滅不停。如曰。可知是博地凡夫。老僧三十年在裏
0624a16: 許履踐。只得相似。次見晦堂。堂曰。我住院十二年不
0624a17: 會。如今方會。尖頭也踢出箇佛。後住昭覺。有長老
0624a18: 問。劉鐵磨到溈山。并雪竇御街行頌。未審此意如何。
0624a19: 悟曰。老僧更參四十年。也不到雪竇處。長老歎曰。昭
0624a20: 覺尚如此道。況餘人耶。
0624a21: 劉宜翁參佛印。頗自負。甚薄真淨。一日從雲居來
0624a22: 遊歸宗。至法堂。見真淨便問。長老寫戲得幾年。淨曰。
0624a23: 專候樂官來。翁曰。我不入你這保社。淨曰。爭奈即今
0624a24: 在這場子裏。翁擬議。淨拍手曰。蝦禪。只跳得一跳。
0624b01: 翁大服。又坐次。指其衲衣曰。喚作甚麼。淨曰。禪衣。翁
0624b02: 曰。如何是禪。淨抖擻曰。抖擻不下。翁無語。淨打云。你
0624b03: 伎倆如此。要勘老僧。
0624b04: 錢易郎中。訪真淨說話久。欲登溷。淨令行者引從西
0624b05: 邊延壽堂裏去。錢遽云。既是東司。為甚麼向西去。
0624b06: 淨云。多少人向東邊討。
0624b07: 南康諸山相會。佛印後至。真淨問云。雲居來何遲。印
0624b08: 云。為著草鞋從歸宗肚裏過。所以遲。淨云。被歸宗
0624b09: 吞了。印云。爭奈吐不出。真淨云。吐不出。屙即出。
0624b10: 真淨和尚。有時遽喚侍者。將老和尚真來。侍者將南
0624b11: 禪師真至。展開。淨以手加額云。不是這老和尚。豈能
0624b12: 如此。顰蹙半餉。即戒之。每每如此。潛菴源和尚。
0624b13: 每見南禪師真。即淚下。
0624b14: 真淨罷參。辭南禪師。南戒曰。你更須見英邵武。淨稟
0624b15: 旨見英。入室相契。英謂曰。子真參得雲門禪。南常歎
0624b16: 曰。英門戶廣大。吾所不如。其為積翠所重如此。南示
0624b17: 寂。偶泐潭席。南昌移文。命英補處。英蹶然曰。黃龍
0624b18: 之道。捨我而誰。受之不辭。一日執事者。紛諍不已巳。英
0624b19: 曰。吾領眾不肅。有媿先師。奄然告寂。
0624b20: 李文和都尉。請琅覺和尚。注信心銘。琅大寫一
0624b21: 句。下面小寫一句。文和一見大稱服。
0624b22: 雪竇在廬山羅漢林禪師會中。一日同林看開池。林
0624b23: 問。開池不待月。池成月自來。如今池成。為甚麼不見
0624b24: 月。竇以瓦片投池中。林喜之。一日上堂。竇出問云。法
0624c01: 爾不爾。如何指南。林云。只為法爾不爾。竇云。大眾記
0624c02: 取和尚答話。拂袖歸眾。知事忿其不禮拜。欲挫辱之。
0624c03: 遂請至庫司問其故。竇云。和尚道甚麼。一僧云。法爾
0624c04: 不爾。竇云。你道得不是。問次一僧。亦云。法爾不爾。
0624c05: 竇云。這漆桶。拂袖便行。因作師子詩而去。
0624c06: 舜老夫一日問秀圓通。聞你見懷和尚是否。秀云。是。
0624c07: 舜云。有何言句。秀云。有投機頌曰。一二三四五六七。
0624c08: 萬仞前獨足立。奪得驪龍頷下珠。一言勘破維摩
0624c09: 詰。舜云。不好。別有甚麼言句。秀云。一日有長老來參。
0624c10: 懷舉拂子云。會麼。長老云。不會。懷云。耳朵兩片皮。牙
0624c11: 齒一具骨。舜歎云。真善知識。秀從此服膺舜老夫。
0624c12: 洞山寶禪師。嗣五祖戒和尚。廬州人。生於娼室無姓。
0624c13: 為人廉謹。在五祖主寺事。戒病。令行者往庫司取
0624c14: 生薑煎藥。寶叱之。行者白戒。戒令將錢回買。寶方取
0624c15: 薑付之。後筠州洞山缺人。郡守以書託戒。舉所知者
0624c16: 主之。戒曰。賣生薑漢。住得。遂令出世住洞山。後移住
0624c17: 歸宗。一日扶杖出門。見喝道者來。問甚官吏。云縣尉
0624c18: 令避路。寶立道左避之。忽見馬跪不行。寶曰。畜生
0624c19: 識人。尉再拜而去。復遷雲居。一夜山神肩輿遶寺行。
0624c20: 寶云。你爺。你娘。上方丈去。神復輿歸方丈。寶
0624c21: 初行。宿旅邸。一夕為娼女所窘。遂讓榻與之睡。
0624c22: 寶坐禪明發。娼女索宿錢。寶與之。出門自燒被褥而
0624c23: 去。娼女以實告其父母。遂請歸致齋以謝。謂其真佛
0624c24: 子也。嘗作達磨祖師贊。大播叢林。琅覺和尚和之。
0625a01: 今載正法眼藏。
0625a02: 大愚芝和尚會中有僧。日誦金剛經二百遍。芝聞得
0625a03: 令侍者請至。問云。聞汝日誦金剛經二百遍。是否。僧
0625a04: 云是。芝云。汝曾究經意否。僧云不曾。芝云。汝但日誦
0625a05: 一遍。參究佛意。若一句下悟去。如飲海水便知百川
0625a06: 之味。僧如教。一口誦至應如是知如是見如是信解
0625a07: 不生法相處。驀然有省。遂以白芝。芝遽指禪床前狗
0625a08: 子云。狗子。僧無語。芝便打出。潛菴源和尚。退居豫
0625a09: 章之章江寺。妙喜曾參扣之。一日室中舉前話。至不
0625a10: 生法相處。芝云。狗子。汝作麼生會。妙喜云。狗子。潛
0625a11: 菴大稱賞之。謂其不生法相。大愚芝禪師。方便善巧。
0625a12: 如珠走盤。不留影。今以實法與人。豈不孤佛祖之
0625a13: 心乎。
0625a14: 大申公執政時。因休沐日。預化疏請言法華齋。翌旦
0625a15: 至府第坐於堂上。申公將出見之。自念曰。拜即是。不
0625a16: 拜即是。言大呼曰。呂老子你好勞攘。快出來。拜也好。
0625a17: 不拜也好。申公拜而敬之。齋畢。問未來臧否。言索筆
0625a18: 大書亳州二字與之。不言所以。後罷相知亳州。治疊
0625a19: 文字次。忽見二字在前。始悟其為讖也。
0625a20: 真淨和尚退洞山游浙。至滁州琅起和尚處。因眾
0625a21: 請小參。真淨貶剝諸方異見邪解。無所忌憚。下座。見
0625a22: 起和尚云。堂頭在此。賴是別無甚言語。起云。你也得
0625a23: 也。二人相大笑而去。
0625a24: 葉縣省和尚。嚴冷枯淡。衲子敬畏之。浮山遠。天衣懷。
0625b01: 在眾時。特往參扣。正值雪寒。省訶罵遣。以至將水
0625b02: 就旦過潑之。衣服皆濕。其他僧。皆怒而去。唯遠懷併
0625b03: 疊敷具整衣。復坐於旦過中。省至訶曰。你更不去我
0625b04: 打你。遠近前云。某甲二人。數千里特來參和尚禪。豈
0625b05: 以一杓水潑便去。若打殺也則不去。省笑曰。你兩箇
0625b06: 要參禪。去掛搭。續請遠充典座。眾苦其枯淡。省偶
0625b07: 出莊。遠竊鑰匙。取油麵作五味粥。粥熟。省忽歸赴堂。
0625b08: 粥罷。坐堂外。令請典座。遠至自首云。實取常住油麵
0625b09: 粥。情願乞和尚責罰。省令筭所直估衣還訖。打
0625b10: 三十拄杖出院。遠舍於市中。託道友解免。省不允。又
0625b11: 云。若不容歸院。只乞隨眾入室。亦不允。一日出街。見
0625b12: 遠在旅邸前立。乃云。此是院門房廊你在此住許多
0625b13: 時。曾還租錢否。今計所欠追取。遠無難色。持於市。
0625b14: 化錢還之。省又一日出街。見其持。歸謂眾曰。遠真
0625b15: 有心參禪。令人呼其歸。
0625b16: 汾陽無德禪師。一日謂眾曰。夜來夢亡父母覓酒肉
0625b17: 紙錢。不免徇俗置以祀之。事辦於庫堂。設位如俗間
0625b18: 禮。酌酒行肉。化紙錢訖。令集知事頭首。散其餘盤。知
0625b19: 事輩之。無德獨坐筵中。飲啖自若。醉飽而去。眾僧
0625b20: 數曰。酒肉僧。豈堪師法耶。盡包腰而去。唯慈明大
0625b21: 愚泉大道六七人在焉。無德翌日上堂云。許多閑神
0625b22: 野鬼。只消一盤酒肉。兩陌紙錢。斷送去了也。豈不見。
0625b23: 法華經云。此眾無枝葉。唯有諸真實。便下座。
0625b24: 范文政公守鄱陽。薦福缺人。力致古塔主。領住持事。
0625c01: 一日對食次。有廣侍者。宣州人。立其旁。古於盤中取
0625c02: 甘蔗一片度與。廣接得便去支。古笑謂文政公
0625c03: 曰。此子已巳後須參得禪。廣竟不出。世壽八十四。無疾
0625c04: 而化。
0625c05: 真淨和尚遊方時。與二僧偕行。到谷隱薛大頭處。薛
0625c06: 問云。三人同行。必有一智。如何是一智。二僧皆無語。
0625c07: 真淨立下肩。應聲便喝。薛拳頭作相撲勢。淨云。不
0625c08: 勞再勘。薛拽拄杖出。薛見石門慈照。
0625c09: 自慶藏主蜀人。叢林知名。參真如晦堂照覺諸大
0625c10: 老。由廬阜入都城。見法雲圓通禪師。與秀大師偕行
0625c11: 到法雲。秀得參堂。有以慶藏主名達圓通。圓通曰。且
0625c12: 令別處掛搭。候此間單位空。即令入堂。慶在智海。偶
0625c13: 臥病。秀欲往問所苦。而山門無假。乃潛出智海見慶。
0625c14: 慶以書白圓通言。秀越規矩出入。圓通得書。夜參大
0625c15: 罵曰。此真小人。彼以道義故。拚出院來訊汝疾。返以
0625c16: 此訐。豈正人端士所為。慶聞之。遂奄息。叢林竟謂慶
0625c17: 遭圓通一詬而卒。
0625c18: 撫州明水遜禪師。在法雲侍者寮。時道林林禪師掛
0625c19: 搭。方丈特為新到茶。遜躬至寮請之。適林不在。遜有
0625c20: 同行僧。與林聯案。僧曰。汝去。俟渠來我為汝請。遜去。
0625c21: 僧忽忘之。至齋退。鳴鼓會茶。林不至。圓通問曰。新到
0625c22: 在否。趣請之。林至。圓通令退坐榻立眾前。責曰。山門
0625c23: 特為茶。以表叢林禮數。因何怠慢不時至。林曰。適聞
0625c24: 鼓聲欲赴茶。忽內逼。遂去登溷。趍赴不逮。圓通。曰我
0626a01: 鼓不是巴豆。纔擊動你便屎出。遜白曰。是某忘記請。
0626a02: 某當出院。時同行僧出眾曰。不干侍者與新到事。是
0626a03: 某不合承受為渠請偶失記。某當代二人出院。圓通
0626a04: 高其風義。併宥之。
0626a05: 大溈秀禪師。在仰山偉和尚會中。為首座。山門請供
0626a06: 養主二十人。先一日。以名赴堂司。令預知之。翌日乃
0626a07: 方丈受曲折。及會茶次。失一人。偉問誰。曰隨州永
0626a08: 泰上座。秀曰。未諭已巳前告假。乞以他僧備員。偉然之。
0626a09: 俄有告者曰。泰實在首座匿之。偉亟令尋果至。送入
0626a10: 寮畢。遂鳴鍾集眾。數秀曰。汝為領袖。帥表後昆。處心
0626a11: 不公。何以勸勵學者。秀舌大而乾。窘無以對。竟杖逐
0626a12: 之。叢林畏服。
0626a13: 諸方尊宿示滅。火浴得舍利極多。唯真淨和尚舍利
0626a14: 大如菽。五色晶瑩。而又堅剛。谷山祖禪師。真淨高弟
0626a15: 也。多斂歛之。盛以璃瓶。隨身供養。妙喜遊谷山。
0626a16: 試置於鐵砧。舉鎚擊之。砧鎚俱陷。而舍利無損。豈非
0626a17: 平昔履踐明白見道超詣所致耶。
0626a18: 賢蓬頭。江州人。溈山真如會中角立者。見地明白。機
0626a19: 鋒穎脫。有超師之作。但行業不謹。一眾易之。真如結
0626a20: 菴於方丈後。令賢獨處。唯通小徑。從方丈前過。不許
0626a21: 兄弟往還。復二年。舉首眾立僧。秉拂說法。有大過人
0626a22: 處。由是改觀。住郢州興陽數載。道大行。示寂肉身不
0626a23: 壞。圓悟和尚在溈山。目擊其事。妙喜遊興陽。尚及見
0626a24: 其肉身。
0626b01: 筠州黃蘗泉禪師。初習百法論。講肆有聲。更衣南詢。
0626b02: 見真淨和尚於洞山。有悟道頌。其略曰。一鎚打透無
0626b03: 盡藏。一切珍寶吾皆有。機鋒迅發。莫有當其鋒者。真
0626b04: 淨歎曰。惜乎先師不復見。後上堂說法。不起于座
0626b05: 而示寂。真淨之言益驗。
0626b06: 湛堂準和尚。興元府人。真淨之的嗣。分寧雲巖席。
0626b07: 郡牧命黃龍死心禪師。舉所知者。以補其處。死心曰。
0626b08: 準山主住得。某不識他。只見有趙州洗頌甚好。郡
0626b09: 牧曰。可得聞乎。死心舉云。之乎者也。衲僧鼻孔。大頭
0626b10: 向下。禪人若也不會。問取東村王大姐。郡牧奇之。具
0626b11: 禮敦請。準亦不辭。平生律身以約。雖領徒弘法。不異
0626b12: 在眾時。晨興後架只取小杓湯洗面。復用濯足。其他
0626b13: 受用。率皆類此。纔放晚參。方丈行者人力。便如路人。
0626b14: 掃地煎茶。皆躬為之。有古人風度。真後昆良範也。
0626b15: 法雲佛照杲禪師。嘗退居景德鐵羅漢院。殿有木羅
0626b16: 漢數尊。京師苦寒。佛照取而燒之。擁爐達旦。次日淘
0626b17: 中得舍利無數。諸座主輩。皆目之為外道。佛照乃
0626b18: 丹霞輩流。非俗眼所能勘驗。
0626b19: 仰山偉禪師。服勤講肆。聲華藉甚。迨五十歲。方更衣
0626b20: 入叢林。徑造筠州黃蘗。參南禪師。抗志參問。久而未
0626b21: 有省發。飲南洗水。經行廊廡間。見山中耆宿。即禮
0626b22: 拜垂淚曰。念行偉年老。救取行偉。屏處一室。設獨榻
0626b23: 燕坐。有客至。即讓榻命就座。炷香叉手立其傍。無他
0626b24: 語。自爾無敢過門者。南知之。謂曰。汝忒絕物。不可
0626c01: 如此。偉曰。行偉老矣。道業未成。何暇講人事。如趙州
0626c02: 和尚云。我在南方二十年。除齋粥二時。是雜用心處。
0626c03: 行偉何人。敢宴逸。南不能奪其志。而心益奇之。
0626c04: 延平陳了翁。名瓘。字瑩中。自號華嚴居士。立朝骨鯁。
0626c05: 指觸邪。有古人風烈。留神內典。議論奪席。獨參禪
0626c06: 未大發明。禪宗因緣。多以意解。酷愛南禪師語錄。詮
0626c07: 釋殆盡。唯金剛與泥人揩背。注解不行。語人曰。此
0626c08: 心有出處。但未有知之者。諺云。大智慧人面前有三
0626c09: 赤暗。果不誣也。
0626c10: 佛照杲禪師。謝事法雲。居景德寺鐵羅漢院。一日因
0626c11: 曬麥次。聞百法座主相語。曰禪和家多愛脫空。佛照
0626c12: 造前曰。座主會講百法論是否。座主曰。不敢。佛照曰。
0626c13: 昨日雨今日晴。甚麼法中。座主無對。佛照以手中
0626c14: 子打云。莫道禪和家脫空好。座主恚曰。和尚且道
0626c15: 昨日雨今日晴。甚麼法中收。佛照云。第四十二時分
0626c16: 不相應法中收。座主屈服。妙喜住徑山上堂。舉前因
0626c17: 緣乃云。昨日晴今日雨時分不相應。三日後看取。
0626c18: 慈照聰禪師。首山之嗣。咸平中。住襄州石門。一日太
0626c19: 守以私意笞辱之。塈歸。眾僧迎於道。首座趍前問訊
0626c20: 曰。太守無辜屈辱和尚如此。慈照以手指地曰。平地
0626c21: 起骨堆。其地隨指湧一堆土。太守聞之。令人去。復
0626c22: 湧如初。後竟不意於襄州。有僧問。深山巖崖中。還有
0626c23: 佛法也無。照云。有。進云。如何是深山巖崖中佛法。照
0626c24: 云。奇怪石頭形似虎。火燒松檜勢如龍。無盡居士愛
0627a01: 其語。而石門錄。獨不載二事。皆妙喜親見無盡居士
0627a02: 說。
0627a04: 掃堂宇。骨肉各令齋心。焚香誦熾盛光。以禳所忤。
0627a05: 未滿七日。夜夢白衣老人騎牛在其家。忽地陷。旋旋
0627a06: 沒去。翌日大小皆無恙。至誠所感。神速如影響。非佛
0627a07: 力能如是乎。
0627a08: 顒華嚴。圓照本禪師之嗣。初因登溷喫打破水瓶
0627a09: 有省。作偈曰。這一交這一交。萬兩黃金也合消。頭上
0627a10: 笠腰下包。清風明月杖頭挑。富鄭公參問之。見上
0627a11: 堂左右視。忽契悟。以頌寄圓照曰。一見顒師悟入
0627a12: 深。夤緣傳得老師心。江山千里誰云遠。目對靈光與
0627a13: 妙音。鄭公罷相居洛中。思顒示誨。請住招提。聞顒入
0627a14: 境。躬出迓之。臨登車。司馬溫公適至。問公相何往。鄭
0627a15: 公曰。接招提顒禪師。溫公曰。某亦同去。聯鑣出郭。候
0627a16: 於郵亭。久之忽見數十擔過。溫公問。誰行李。荷擔者
0627a17: 應曰。新招提和尚行李。遂索馬先歸。鄭公曰。要見華
0627a18: 嚴。何故歸。溫公曰。某已巳見他了。竟先還。妙喜見
0627a19: 李儀中少卿言之。
0627a20: 舜老夫住廬山棲賢。槐都官守南康。因私忿民其衣。
0627a21: 淨因大覺璉禪師。入舜室。聞舜還俗。得得遣人。取
0627a22: 歸淨因。讓正寢以居之。自處偏室。　仁宗數召璉入
0627a23: 內問道。竟不言舜事。偶一日嘉王取旨出淨因飯僧。
0627a24: 見璉侍舜之傍甚恭。歸奏　仁宗。召對便殿。時富鄭
0627b01: 公為宰相。奏舜被刑不可登對。只許朝見　仁宗見
0627b02: 之嘆曰。道韻奇偉。真山林達士。乃於扇頭上書云。賜
0627b03: 曉舜依舊為僧。仍賜紫衣銀盂。特旨再住棲賢。舜
0627b04: 去棲賢日。以二莊力舁轎。至羅漢寺前。二力相謂曰。
0627b05: 既不是我院長老。不能遠去。轎於途中而歸。暨舜
0627b06: 再來。先令人慰諭二莊力曰。你當時做得是。但安心
0627b07: 不必疑懼。舜入院上堂舉頌曰。無端被譖。遭迍。半
0627b08: 載有餘作俗人。今日再歸三峽寺。幾多歡喜幾多嗔。
0627b09: 無盡居士。自左司出守南昌。年飢。乃開東湖以濟民。
0627b10: 民困役死無數。時有寂禪師者。吳越錢氏之裔。住上
0627b11: 藍。無盡令選一得力行者。瘞遺骸滿千數。即與度
0627b12: 牒。寂差行者文溫。福州人。操閩音作詩上無盡曰。知
0627b13: 府左司也大奇。教我東門南門西門北門死屍。願
0627b14: 左司早入中書生箇大男兒。更證阿耨多羅三藐三
0627b15: 菩提。寂欲檟檚。無盡知之。令人傳語長老。行者詩好。
0627b16: 休要打他。
0627b17: 舜老夫。一日舉鹽官和尚喚侍者。將犀牛扇子來。侍
0627b18: 者曰。扇子破也。鹽官曰。扇子既破。還我犀牛兒來。侍
0627b19: 者無對。舜曰。時當三伏。正須扇子。為侍者不了事。雖
0627b20: 然如是。鹽官太絮。何不大家割捨。侍者當時若見鹽
0627b21: 官道扇子既破還我犀牛兒來。便向它道。已巳颺在
0627b22: 堆頭了也。
0627b23: 李康靖公徐州人。微時為豪右門東道善地理
0627b24: 愛其忠孝直亮。以葬地遺之窆其父。且謂曰。若要身
0627c02: 公亦位至兩府。初登第受文僖縣主簿。所得俸資。除
0627c03: 供給家常外。唯用教子讀書。邯鄲公諱淑。時方七歲。
0627c04: 真宗出幸楊內翰億。備顧問。邯鄲褁頭衣綠袍。捧
0627c05: 書一封。立於橋左　真宗望見。令侍衛抱至讀其書。
0627c06: 猶疑假手。令別作太清橋賦。即於上前。跪寫進呈。上
0627c07: 大喜。楊內翰奏曰。此國家祥瑞。當為陛下賀。送入。
0627c08: 三遷入翰林。前後十六年　仁宗惜其才。謂侍臣
0627c09: 曰。李淑如一枝花。恐不耐風霜。若令作宰相。是速其
0627c10: 死也。邯鄲英俊過人數等。讀書五行俱下。古今罕有
0627c12: 子為不孝。康靖後果入兩府。今世世食祿於朝家。聲
0627c13: 不墜。實康靖陰德所致耳。
0627c14: 翠巖真點。常罵舜老夫說無事禪。石霜永和尚令
0627c15: 人傳語真云。舜在洞山悟古鏡因緣。如此豈是說無
0627c16: 事禪。你罵他。自失一隻眼。舜聞之作頌曰。雲居不
0627c17: 會禪。洗上床眠。冬瓜直儱侗。瓠子曲彎彎。永和尚
0627c18: 作頌曰。石霜不會禪。洗上床眠。枕子撲落地。打破
0627c19: 常住塼。舜一日上堂云。黃昏後脫襪打睡。晨朝起來
0627c20: 旋繫行纏。夜來風吹籬倒。普請奴子劈篾縛起。便下
0627c21: 座。
0627c22: 五祖演和尚會中。有僧名法閃。入室次。祖問。不與萬
0627c23: 法為侶者。是甚麼人。閃云。法閃即不然。祖以手指云。
0627c24: 住住。法閃即不然作麼生。閃於言下有省。後至東林
0628a01: 宣秘度和尚室中。盡得平實之旨。一日持一枝花。遶
0628a02: 禪床一匝。背手插於香爐上曰。和尚且道意作麼生。
0628a03: 宣秘累下語。閃不諾。經兩三月。遂問閃曰。你試說看。
0628a04: 閃曰。法閃只將花插香爐上。是和尚自疑。有甚麼事。
0628a05: 圓悟和尚。參北烏崖方禪師。佛鑑和尚。參東林
0628a06: 宣秘度禪師。皆得照覺平實之旨。同到五祖室中。平
0628a07: 生所得。一句用不著。久之無契會之緣。皆謂五祖強
0628a08: 移換他。出不遜語。忿然而去。祖曰。你去遊浙。著一頓
0628a09: 熱病打時。你方思量我在。圓悟到金山。忽染傷寒。困
0628a10: 極入重病閤。遂以平日參得底禪試之。無一句得力。
0628a11: 追繹五祖之語。乃自誓曰。我病稍間。徑歸五祖去。佛
0628a12: 鑑在定慧。亦患傷寒極危殆。圓悟病既愈。經由定慧。
0628a13: 拉之同歸淮西。佛鑑尚固執。且令先行。圓悟亟歸祖
0628a14: 山。祖喜曰。汝復來耶。即日參堂。便入侍者寮。經半月。
0628a15: 偶陳提刑解印還蜀。過山中問道。因語話次。祖曰。提
0628a16: 刑少年曾讀小詩否。詩有兩句頗相近。頻呼小玉
0628a17: 元無事。只要檀郎認得聲。提刑應諾。祖曰。且子細。圓
0628a18: 悟適自外歸。侍立次。問曰。聞和尚舉小詩。提刑會
0628a19: 麼。祖曰。他只認得聲。圓悟曰。只要檀郎認得聲。他既
0628a20: 認得聲。為甚麼不是。祖曰。如何是祖師西來意。庭
0628a21: 前樹子。。圓悟忽然有省。遽出去。忽見飛上欄
0628a22: 干鼓翅而鳴。復自謂曰。此亦不是聲。遂袖香入室通
0628a23: 所悟。祖曰。此佛祖大事。非小根劣器所能造詣。吾助
0628a24: 爾喜。遂引去遍謂山中耆宿曰。我侍者參得禪也。
0628b01: 佛眼和尚。在五祖時。圓悟舉臨濟云。第一句薦得。堪
0628b02: 與佛祖為師。第二句薦得。堪與人天為師。第三句薦
0628b03: 得。自救不了。佛眼一日忽謂圓悟曰。我舉三句向你
0628b04: 以手指曰。此是第二句。第三句已巳說了。便去。圓悟舉
0628b05: 似五祖。祖曰。也好。乃辭五祖。參歸宗真淨和尚。去
0628b06: 後。祖謂圓悟曰。歸宗波瀾闊。遠到彼未必相契。未數
0628b07: 月。有書抵圓悟曰。比到歸宗。偶然漏網。聞雲居清首
0628b08: 座。作晦堂真贊曰。聞時富貴。見後貧窮。頗疑著他。及
0628b09: 相見。果契合。云云。踰年復還祖山。眾請秉拂。說心
0628b10: 性禪。祖曰。遠如此說禪。也莫管他。
0628b11: 洪州奉新縣惠安院。門臨道左。衲子往還泐潭黃龍
0628b12: 洞山黃蘗。無不經由。偶法席久。太守移書寶真
0628b13: 淨禪師。命擇人主之。頭首知事耆宿輩。皆憚其行。時
0628b14: 有淵首座。向北人。孤硬自立。參晦堂真淨。實有契悟
0628b15: 處。泯泯與眾作息。人無知者。聞頭首知事推免不肯
0628b16: 應命。淵白真淨曰。慧淵去得否。真淨曰。你去得。遂復
0628b17: 書舉淵。淵得公文。即辭去。時湛堂為座元。問淵曰。公
0628b18: 去如何住持。淵曰。某無福。當與一切人結緣。自肩栲
0628b19: 栳。打街供眾。湛堂曰。須是老兄始得。遂作頌餞之曰。
0628b20: 師入新吳。誘群有。且驢。先展佛手。指點是非。
0628b21: 分張好醜。秉殺活。作獅子吼。應群生機。開布袋口。
0628b22: 撒向南北東西。直教珠回玉走。咸令昧己已之流。頓出
0628b23: 無明窠臼。阿呵呵。見三下三。三三如九。祖祖相傳。佛
0628b24: 佛授手。淵住慧安。逐日打化。遇暫到。即請歸院中歇
0628c01: 泊。容某歸來修供養。如此三十五年。風雨不易。鼎新
0628c02: 建佛殿輪藏羅漢堂。凡叢林所宜有者。咸偏焉。黃
0628c03: 龍死心禪師訪之。淵曰。新長老。汝常愛使沒意智一
0628c04: 著子該抹人。今夜且宿此。待與公理會些細大法門。
0628c05: 新憚之。謂侍者曰。這漢是真箇會底。不能與他牙
0628c06: 擘齒得。不若去休。不宿而行。淵終於慧安。闍維後六
0628c07: 根不壞者三。獲舍利無數。異香滿室。累月不絕。奉新
0628c08: 兵火殘破無孑遺。獨慧安諸殿嶷然猶存。豈非願力
0628c09: 成就。神物護持。使不壞耶。今諸方袖手領現成受用
0628c10: 者。聞淵之風。得不愧於心乎。
0628c11: 呂居仁。初筮仕。授楚州鹽城主簿。有謝秀才。為診
0628c12: 曰。主簿二十年後。有急飢疾。後果如其言。再求之。醫
0628c13: 謝曰。雖無害已醫不得。仍不可服煖藥。常帶餅餌酒
0628c14: 自隨。遷起居舍人。一日登對次。忽飢。即奏曰。臣有
0628c15: 急飢疾。容臣退屏處服藥　上笑許之。
0628c16: 王荊公問真淨和尚曰。諸經皆首標時處。圓覺經獨
0628c17: 不然何也。真淨曰。頓乘所演。直示眾生日用。日用現
0628c18: 前。不屬古今。今山僧與相公。同入大光明藏。游戲三
0628c19: 昧。互為賓主。非關時處。又問。一切眾生。皆證圓覺。而
0628c20: 圭易證為具。謂之譯者之訛。其義是否。真淨曰。圓
0628c21: 覺經若可易。維摩經亦可易。維摩豈不曰。亦不滅受
0628c22: 而取證。不滅受蘊而取證。與皆證之義。亦何異哉。蓋
0628c23: 眾生現行無明。即是如來根本大智。圭之說非是。
0628c24: 荊公脫服。
0629a01: 佛鑑和尚自浙中歸祖山。躊躇不肯掛搭。圜悟曰。我
0629a02: 與你相別纔踰月。比今相見時如何。佛鑑曰。我只疑
0629a03: 你這些子。遂參堂。圓悟話間。舉東寺和尚問仰山。汝
0629a04: 是甚處人。山云。廣南人。寺云。我聞廣南有鎮海明珠。
0629a05: 曾收得否。山云。收得。寺云。何不呈似老僧。仰山手
0629a06: 近前云。慧寂昨到溈山。亦被索此珠。直得無言可對。
0629a07: 無理可伸。東寺云。譬如蟭螟虫。於蚊子眼睫上作窠。
0629a08: 向十字街頭大叫云。土曠人稀。相逢者少。謂佛鑑曰。
0629a09: 既云收得。逮索此珠時。又言無言可對。無理可伸。是
0629a10: 如何。忽一日。謂圓悟曰。仰山見東寺因緣。我有語也。
0629a11: 東寺當時只索一顆。仰山當下傾一栲栳。圓悟深肯
0629a12: 之。
0629a13: 法雲杲和尚。遍歷諸家門庭。到圓通璣道者會中。入
0629a14: 室次。舉趙州問投子。大死底人活時如何。投子云。
0629a15: 不許夜行。投明須到。意作麼生。杲云。恩大難酬。璣大
0629a16: 稱賞之。後數日。舉立僧秉拂。機思遲鈍。滿堂大笑。杲
0629a17: 有慚色。次日。堂中特為大眾茶。安茶具在首座寮案
0629a18: 上。偶茶瓢子落地跳數跳。忽悟得答話。機鋒迅捷。無
0629a19: 敢當者。復至真淨處。因看祖師偈云。心同空界。示
0629a20: 等空法。證得空時。無是無非法。豁然大悟。後出
0629a21: 世。上堂小參次。常謂人曰。和尚紹聖三年。十一月二
0629a22: 十一日。悟得方寸禪。　詔住法雲。開堂日。中使捧。
0629a23: 御香至。要語錄進呈。時洪覺範在會下。令侍者請來
0629a24: 編語錄。云且看老和尚面。覺範編次呈之。讀畢謂曰。
0629b01: 若要了生死底禪。須還和尚。若是攢花簇錦。四六文
0629b02: 章。閑言長語。須是我洪兄始得。法雲平生氣吞諸方。
0629b03: 孩撫時輩。所得有大過人處。乃敢爾也。
0629b04: 福嚴寘和尚。東川人。初遊方。見真如禪師。發明正見。
0629b05: 在溈山知客寮立僧。因語言過失。乞退作園頭。以贖
0629b06: 其罪。真如曰。汝薄福。事園供眾。乃所宜也。終二載求
0629b07: 替。辭真如。要參真淨五祖去。真如曰。遍歷諸方。先聖
0629b08: 遺範。汝行勿遲。直造洞山。室中相契。真淨舉領眾立
0629b09: 僧。久之。又至四祖宣和尚會中。時時到五祖相見。即
0629b10: 勘辯。果有過人處。五祖謂四祖曰。寘首座。叢林達士。
0629b11: 何不舉他首眾。四祖如其言。五祖亦上堂。稱其知見
0629b12: 作略。有李修撰。帥長沙。四祖以書薦之。未幾。福嚴
0629b13: 席。平普融復薦之。李曰。當先應副四祖。但尋書未見。
0629b14: 因對客坐次。有鼠於架上拖下一軸書。送在面前。取
0629b15: 視之。乃四祖舉寘首座書。李異之。遂令出疏帖敦請。
0629b16: 泐潭深和尚。河東人。真淨之嗣。有悟侍者。偶在知客
0629b17: 寮。見掉下火柴頭。忽然有省。直上方丈通所悟。深喝
0629b18: 出。自爾失心。引繩於延壽東司中自縊。夜後常在藏
0629b19: 殿知客寮東司三處出沒。或敲磬。或移人鞋履。或度
0629b20: 淨水瓶。一眾苦之。湛堂和尚遊浙回。充首座。聞其事。
0629b21: 中夜故入延壽堂東司抽脫。壁燈微明。忽然撲滅。方
0629b22: 脫衣。悟便提水瓶至。湛堂曰。未要。且待我脫衣。脫衣
0629b23: 罷。接水瓶。去當時悟自縊間抽脫。須臾又送籌子來。
0629b24: 洗淨了。喚云。接瓶去。悟纔接。乃捉住摸其手。或似軟。
0629c01: 或似硬。問曰。汝是悟侍者麼。汝便是當時在知客寮。
0629c02: 見掉下火柴頭。有悟處底麼。參禪學道。只要知本命
0629c03: 元辰下落處。汝在藏殿裏。移端首座鞋履。豈不是你
0629c04: 當時悟底。又在知客寮移枕子。豈不是當時悟得底。
0629c05: 汝每夜在這裏與人提瓶度水。豈不是當時悟得底。
0629c06: 因甚不知落處。只在這裏。惱亂大眾。我明日勸大眾。
0629c07: 為你看藏經。裒錢設粥追悼汝。汝當別求出離。參禪
0629c08: 學道。弘揚佛法。不得滯著於此。言訖乃推一推。如瓦
0629c09: 礫塔子倒。索然有聲。由是絕跡。湛堂臂冷如。踰年
0629c10: 月方平復。非人附陰而至。故冷氣侵人如此。
0629c11: 許知可。毗陵人。獲鄉薦。省闈不利而歸。舟次吳江
0629c12: 平望。夜夢白衣人謂之曰。汝無陰德。所以不第。知可
0629c13: 曰。某家貧無資可以遺人。白衣者曰。何不學醫。吾助
0629c14: 汝智慧。知可寤思踐其言。果得盧扁之妙。凡有病
0629c15: 者。無問貴賤。診候與藥。不受其直。病者日填門。無不
0629c16: 愈者。後舉又中鄉評。赴春官。艤舟平望。夢前白衣人
0629c17: 相見。以詩贈之曰。施醫功普。陳樓間阻。殿上呼臚。喚
0629c18: 六作五。思之不悟其意。後登第唱名。本第六人。因上
0629c19: 名殿試罷不祿。遂升第五。乃在陳樓之間。方省前詩
0629c20: 讖也。
0629c21: 佛光無礙禪師。自蘇州承安。赴　詔住大相國寺慧
0629c22: 林禪院。　惠恭皇后。於簾下。見登對罷乘空而去。
0629c23: 故日以太官所進御供養。復令取禪師所食之餘
0629c24: 還宮。又以地錦製法衣。自綴禪牌賜之。以表奉法之
0630a01: 誠。冬月賜紅錦帳子。乃至服飾器皿。皆宮中所賜。法
0630a02: 衣回施法雲佛照禪師。佛照復寄洪州寶湛堂和
0630a03: 尚。書云。地錦法衣。與準師弟。行先師之道。湛堂示寂。
0630a04: 留鎮山門交割。至今猶存。
0630a05: 照覺禪師。自泐潭移虎溪。乃赴王子淳觀文所請開
0630a06: 堂。後百廢具舉。陞堂小參入室無日。常言。晦堂真
0630a07: 淨同門諸老。只參得先師禪。不得先師道。照覺只
0630a08: 以平常無事。不立知見。解會為道。更不求妙悟。將
0630a09: 諸佛諸祖。德山臨濟曹洞雲門真實頓悟見生法門
0630a10: 為建立。楞嚴經中所說。山河大地。皆是妙明心中所
0630a11: 現物。為鬲上語。亦是建立。以古人談玄說妙為禪。誣
0630a12: 罔先聖。聾瞽後昆。眼裏無筋。皮下無血之流。隨例顛
0630a13: 倒。恬不知覺。真可憐憫。圓覺經云。末世眾生。希望成
0630a14: 道。無令求悟。唯益多聞。增長我見。又云。末世眾生。雖
0630a15: 求善友。遇邪見者。未得正悟。是則名為外道種性。邪
0630a16: 師過謬。非眾生咎。豈語耶。
0630a17: 真淨和尚。小參云。今時有一般漢。執平常心是道。
0630a18: 以為極則。天是天。地是地。山是山。水是水。僧是僧。俗
0630a19: 是俗。大盡三十日。小盡二十九。並是依草附木。不知
0630a20: 不覺。一向迷將去。忽然問它。我手何以佛手。便道是
0630a21: 和尚手。我何似驢。便道是和尚。人人有生
0630a22: 緣。那是上座生緣。便道某是某州人。是何言歟。且
0630a23: 莫錯會。凡百施為。只要平常一路子。以為穩當。定將
0630a24: 去合將去。更不敢別移一步。怕墮坑落。長時一似
0630b01: 生盲底人行路。一條拄杖子。寸步拋不得。緊把著憑
0630b02: 將去。晦堂和尚。謂學者曰。你去廬山無事甲裏坐地
0630b03: 去。今得道子孫消瓦解。間有末流。門如死。諺云。
0630b04: 是真難滅。是假易除。信矣哉。
0630b05: 佛照杲禪師。初住歸宗。專精行道。未少懈。深夜修
0630b06: 敬罷。坐於僧堂地爐中。忽見二僧入堂。一人厖眉雪
0630b07: 頂。一人年少。皆丰彩頎然。杲心喜自謂曰。我坐下有
0630b08: 如此僧。須臾二僧出堂。杲襲其後。見入佛殿中。杲亦
0630b09: 隨入。燈影熒煌。爐中尚有火。杲炷香拜佛。二僧復出。
0630b10: 亦襲其後。至佛殿前。偶失所在。自念忘香合在殿
0630b11: 內。回身取時。見殿門扃鎖。遂喚直殿行者守舜開門。
0630b12: 舜取匙開門。見爐中香煙未散。香合在寶上。自
0630b13: 不喻其故。妙喜親見佛照說。時守舜在其傍。猶指以
0630b14: 為證。
0630b15: 大丞相呂公蒙正。洛陽人。微時生緒牢落。大雪彌月。
0630b16: 遍于豪右。少有周急者。作詩。其略曰。十謁朱門九不
0630b17: 開。滿身風雪歸來。可想見也。塗中邂逅一僧。憐其
0630b18: 窮窘。延之歸寺。給與衣。遺鏹遣之。纔經月又罄竭
0630b19: 矣。再謁僧。僧曰。此非久計。可移家屬住寺中房廊。食
0630b20: 時隨眾給齋飯。庶幾可以長久。呂如其言。既不為衣
0630b21: 食所折困。遂銳意讀書。是年應舉獲鄉薦。僧買馬雇
0630b22: 僕。備衣裝津遣。入都下。省闈中選。殿試唱名。為大魁。
0630b23: 初任西京通判。與僧相見如平時。挈家赴官。終任入
0630b24: 。十年遂執政。凡遇郊祀。所有俸給並寄閣　太宗
0630c01: 一日問曰。卿累經郊祀。俸給不請。何也。對曰。臣有私
0630c02: 恩未報　上詰之。遂以實對　上歎曰。僧中有如此
0630c03: 人。令具名聞。奏賜紫方袍。加徽號。以旌異之。呂計所
0630c04: 積俸數萬緡。牒西京令僧請上件錢修營寺宇。并供
0630c05: 僧。其寺。元是鐵馬營　太祖太宗二聖生處　太祖
0630c06: 朝已巳建寺。其僧乃寺主也　太宗別賜錢。重建三門。
0630c07: 賜　御書度僧。呂公逐日晨興拜佛。即祝曰。不信三
0630c08: 寶者。願不生我家。願子孫世世。食祿於朝。外護佛法。
0630c09: 猶子夷簡申國公。每遇元日。拜家廟罷。即焚香。發廣
0630c10: 慧璉禪師書一封。申公之子公著亦封申國。元日發
0630c11: 天衣懷禪師書。右丞好問。元日發圓照本禪師書。右
0630c12: 丞之子用中。元日發佛照杲禪師書。其家世忱信痛
0630c13: 敬。有自來矣。故錄之以警後世云。
0630c14: 保寧勇禪師二上足處清處凝。同參白雲端禪師。凝
0630c15: 在侍者寮最久。端有鬲氣疾。凝常煨蘆菔。以備無時
0630c16: 之須。端作傅大士講金剛經因緣頌曰。大士何曾解
0630c17: 講經。誌公方便且相成。一揮案上都無用。直得梁王
0630c18: 眼睛。舉謂凝曰。底是甚麼。此一句。乃為凝說老
0630c19: 婆禪也。凝以為親聞。故綴頌下。凝後住舒州天柱山。
0630c20: 清住舒州太平。有大機辯。五祖演和尚敬畏之。清
0630c21: 謂凝曰。吾弟禪乃是為老和尚煨蘆菔換得。
0630c22: 政和初間。有熊秀才。鄱陽人。遊洪州西山。過翠巖。時
0630c23: 長老諱思文。嗣佛印元禪師。亦鄱陽人。遣二人力。
0630c24: 籃輿至淨相。所經林壑陰翳。偶見一僧。古神清。厖
0631a01: 眉雪頂。編葉為衣。坐於盤石。如壁佛圖澄之狀。熊
0631a02: 自謂曰。今時無這般僧。聞亮座主隱于西山。疑其
0631a03: 猶在。出輿踧踖而前問曰。莫是亮座主否。僧以手向
0631a04: 東指。熊與二力隨手看。回頭失僧所在。而小雨初歇。
0631a05: 熊自登石視。坐處猶乾。躊躇四太息曰。夙緣不厚。
0631a06: 遇猶不遇也。
0631a07: 泐潭月禪師。黃龍南禪師齊名。叢林稱。南有定力。月
0631a08: 有辯才。常共飯。而月卞急。一舉而盡。飲漱棄去。不
0631a09: 他人遲速。南屢苦之。上藍晉禪師。月之甥也。侍次親
0631a10: 目之。告南曰。師伯欲少待。但舉楞嚴一二義詰之。必
0631a11: 忘所食。袞袞不已巳。南試之。果如晉言。
0631a12: 夾山齡。石霜琳。久依佛日才禪師。罷參後。同遊上江。
0631a13: 至黃檗見南禪師。上堂小參。琳不諭其旨。遂求入室。
0631a14: 齡怒之爛歐一頓而去。琳後大悟。機鋒脫略。凡說法
0631a15: 頗類真淨。而於真淨不相識。住石霜。以頌送僧見真
0631a16: 淨。後句云。憧憧四海參禪者。不到新豐也是癡。
0631a17: 生肇融叡。乃羅什法師之高弟。四依菩薩。問什
0631a18: 釋維摩經。至不可思議品。皆閣筆。此境界。非心思
0631a19: 口議。遂不能措一詞。如李長者論入華嚴法界。詞分
0631a20: 句解。皎如日星。泮然無疑。若非親遇了緣。安能如此。
0631a21: 保寧勇禪師。四明人。初更衣。依雪竇明覺禪師問道。
0631a22: 雪竇訶為央祥座主。勇不意。堂儀纔滿。即抽單。望雪
0631a23: 竇山禮拜誓曰。我行參禪。道價若不過雪竇。定不
0631a24: 歸鄉。遂至長沙雲蓋。參見楊歧會和尚。與白雲端和
0631b01: 尚為弟昆。後出世住江寧府保寧。道播叢林。果如其
0631b02: 言。
0631b03: 雲頂山敷禪師開堂日。有樂營將。出問云。一口吸盡
0631b04: 西江水。即不問。遂回前下馬臺云。請和尚吞
0631b05: 下馬臺。敷展兩手云。細末將來。樂營將於言下有省。
0631b06: 懷禪師謂秀圓通曰。元青州慶福建并汝三人。克
0631b07: 證吾宗。自餘皆是隨根受道。
0631b08: 須菩提解空第一。生時家室盡空。世尊纔陞座。須菩
0631b09: 提便出眾云。希有世尊。且道見箇甚麼道理。便恁麼
0631b10: 道。天親菩薩。作無量偈。只贊希有二字。圓悟禪師云。
0631b11: 一句是一箇鐵橛。故六祖聞應無所住而生其心。便
0631b12: 悟去。
0631b13: 真淨和尚。一日告南禪師曰。端和尚頌臨濟三頓棒
0631b14: 因緣。與某見處一般。南云。汝如何會他底。淨纔舉。南
0631b15: 喝云。端會。你不會。
0631b16: 五祖和尚。初參圓照禪師。會盡古今因緣。唯不會僧
0631b17: 問興化。四方八面來時如何。化云。打中間底。僧禮拜。
0631b18: 化云。興化昨日赴箇村齋。半路遇一陣卒風暴雨。
0631b19: 去神廟裏避得過。遂請益圓照。照云。此是臨濟下門
0631b20: 風。須是問佗家兒孫始得。祖乃參浮山遠和尚。請益
0631b21: 此公案。遠云。我有箇譬喻你。恰似三家村裏賣柴漢。
0631b22: 夯一條衝檐了。問人。中書堂今日商量甚麼事。祖
0631b23: 云。恁麼地時。大段未在。遠因謂祖曰。汝來晚矣。老僧
0631b24: 年邁耳背。汝可去參箇小長老。乃白雲端和尚。老僧
0631c01: 雖不識佗。見佗頌臨濟三頓棒因緣。見得淨潔。祖遂
0631c02: 參白雲。
0631c03: 五祖和尚。問白雲。摩尼珠人不識。如來藏裏親收
0631c04: 得。如何是珠。白雲便喝。祖大悟。
0631c05: 五祖和尚。既入白雲之室。白雲令山前作磨頭。祖逐
0631c06: 年磨下糠麩錢。典解出息。雇人工。開供外。剩錢入
0631c07: 常住。每被人於方丈諜是非云。磨頭。逐日磨下飲
0631c08: 酒食肉。及非所。糠麩錢將使盡矣。一院紛紜。祖聞之。
0631c09: 故買肉沽酒。懸於磨院。以手揶揄。與婦人語笑。無所
0631c10: 忌憚。白雲一日喚至方丈問其故。祖喏喏無他說。白
0631c11: 雲劈面掌云。便去退。祖色不怍云。俟結筭了請人
0631c12: 交割。乃作禮而去。次日至方丈云。某在磨下。沽酒買
0631c13: 肉之餘。剩錢三百千入常住。白雲大驚。方知小人嫉
0631c14: 忌。時秀圓通作首座。受四面請。即請祖充第一座。及
0631c15: 秀遷住棲賢。祖復繼住四面。
0631c16: 白雲問五祖。僧問洞山。如何是善知識眼。山云。紙
0631c17: 撚無油。意作麼生。祖云。無摸索處。後出世住四面。白
0631c18: 雲以頌送之曰。無摸索處病難除。放下蛇頭捋虎鬚。
0631c19: 今日雙泉通一線。好看月上長珊瑚。
0631c20: 五祖和尚云。我這裏禪。似甚麼。如人家會作賊。有
0631c21: 一兒既長成。忽自思惟。我爺在時。我爺養家。我爺老
0631c22: 後。我如何養家。也須學事業始得。遂白其爺。爺
0631c23: 云。好得。一夜引至一富家。穿窬入其宅。開物帛櫃。謂
0631c24: 兒曰。你取性入櫃中取物。兒纔入。爺便閉櫃門。將
0632a01: 鎖鎖了。故於廳上敲打。令人家驚覺。乃先尋舊窬而
0632a02: 出。其人家起來。點火照上下。果是有賊。然又去了。賊
0632a03: 兒在櫃中怪云。我爺何故如此。正悶悶中。忽得一計。
0632a04: 乃作鼠囓聲。其人家使婢點火開櫃。櫃纔開。賊兒遂
0632a05: 聳身突出。吹滅火。推婢倒。急走出。其人家趕至中路。
0632a06: 賊兒忽見一井。乃推一巨石投井中。其人家於井
0632a07: 中覓賊。賊兒乃直走歸家。問爺。何故鎖我在裏許。爺
0632a08: 云。你且休說。你怎生得出。兒具說上事。爺云。你恁麼
0632a09: 地儘做得也。
0632a10: 五祖一日謂圓悟曰。你也儘好。只是有些病痛。悟曰。
0632a11: 不知有甚麼病。祖曰。禪忒多。悟曰。本為參禪。因甚麼
0632a12: 嫌人說禪。祖曰。但只尋常說話多少好。續有僧問。
0632a13: 因甚麼嫌人說禪。祖曰。惡情悰便是。
0632a14: 圜悟佛鑑佛眼同在五祖。一日相謂曰。老和尚只是
0632a15: 乾嚗嚗地禪。往往說心說性不得。因請益佛身無為
0632a16: 不墮諸數。祖曰。譬如清淨摩尼寶珠映於五色。色是
0632a17: 諸數。摩尼珠是佛身。圜悟謂二老曰。他大段會說。我
0632a18: 輩說時費力。他只一兩句便了。分明是老大虫。
0632a19: 五祖云。若說心說性。便是惡口。又云。有歃血之
0632a20: 功。虎有起屍之德。所謂驅耕夫之牛。奪飢人之食。若
0632a21: 不如是。盡是弄泥團漢。
0632a22: 佛鑑和尚云。祖師西來。直指人心。見性成佛。如今諸
0632a23: 方。多是曲指人心。說性成佛。
0632a24: 圜悟和尚。未出蜀時。已巳聞定慧信。洞山文。石霜琳禪
0632b01: 師名。出蜀聞琳已巳歸寂。因逗留溈山真如會中六七
0632b02: 載。遂蹉跌竟不見三大老。為終身之恨。
0632b03: 師初遊方。見宣州明寂紹珵禪師。珵見前輩。如琅
0632b04: 雪竇天衣。皆承事請法。出世嗣興教坦和尚。後遷
0632b05: 太平州瑞竹。退居西堂。師從之。請益雪竇拈古頌古。
0632b06: 珵令看因緣。皆要自見自說。不少假其言語。師洞達
0632b07: 先聖之微旨。珵稱於眾曰。杲必再來人也。復遊郢
0632b08: 州大陽。見元首座。洞山微和尚。堅首座。微在芙蓉會
0632b09: 中首眾。堅為侍者十餘年。師周旋三公座下甚久。而
0632b10: 曹洞宗旨者。盡得其趣。授受之際。皆臂香以表不妄
0632b11: 付授。師自謂曰。禪有傳授。豈佛祖自證自悟之法。棄
0632b12: 之。依湛堂和尚。一日湛堂問曰。你今日鼻孔為什麼
0632b13: 無半邊。對曰。寶門下。湛堂曰。杜撰禪和。又一日。於
0632b14: 粧十王處。問曰。此官人姓甚麼。對曰。姓梁。湛堂以手
0632b15: 自摩頭曰。爭柰姓梁底。少頭。對曰。頭雖無。鼻
0632b16: 孔相似。湛堂曰。杜撰禪和。又看經次。問曰。看甚麼經。
0632b17: 對曰。金剛經。湛堂曰。是法平等。無有高下。為甚麼雲
0632b18: 居山高。寶山低。對曰。是法平等。無有高下。湛堂曰。
0632b19: 你做得座主使下。湛堂一日謂師曰。杲上座。我這
0632b20: 裏禪。你一時理會得也。教你說也說得。教你做拈古
0632b21: 頌古小參普說。你也做得。只是有一件事。你還知麼。
0632b22: 對曰。不知甚麼事。湛堂曰。你欠地一解。在你不得
0632b23: 這一解。我方丈與你說時便有禪。纔出方丈便無了。
0632b24: 惺惺思量時便有禪。纔睡著便無了。若如此。如何敵
0632c01: 得生死。對曰。正是某甲疑處。後因湛堂疾亟。師問曰。
0632c02: 和尚若不起此疾。教某甲依附誰。可以了此大事。湛
0632c03: 堂曰。有勤子。我亦不識他。你若見之。必能成就
0632c04: 此事。若見他了。不得便修行去。後世出來參禪。
0632c05: 師在寶時。元首座極見喜。因請告謁李商老。約一
0632c06: 月便歸。後四十日方歸。元一見遽云。噁野了也。無常
0632c07: 迅速。師不覺汗下。
0632c08: 師因讀洞山悟道頌。疑有渠又有。我。成甚麼禪。
0632c09: 遂請益湛堂。堂云。你更舉看。師再舉。湛堂云。你舉也
0632c10: 未會。便推出。
0632c11: 師因湛堂和尚示寂。請洪覺範。狀其行實。又得兜率
0632c12: 照禪師書為紹介。特往荊南。謁無盡居士求塔銘。初
0632c13: 見無盡。立而問曰。公只恁麼著草鞋遠來。對曰。某數
0632c14: 千里行乞來見相公。又問。年多少。對曰。二十四。又問
0632c15: 水牯牛年多少。對曰。兩箇。又問。甚麼處學得這頭
0632c16: 來。對曰。今日親見相公。無盡笑曰。念公遠來。且坐喫
0632c17: 茶。纔坐。又問。遠來有何事。師曰。泐潭和尚示寂。茶毗。
0632c18: 目睛牙齒數珠皆不壞。得舍利無數。山中耆宿。皆欲
0632c19: 得相公大手筆作塔銘。激勵後學。得得遠來。黷鈞
0632c20: 聽。無盡曰。某被罪在此。不曾為人做文字。今有一問
0632c21: 問公。若道得。即做塔銘。道不得。即與伍貫錢。褁足歸
0632c22: 兜率參禪去。師曰。請相公問。無盡曰。聞得準老眼睛
0632c23: 不壞是否。師曰。是。無盡曰。我不問這箇眼睛。師曰。相
0632c24: 公問甚麼眼睛。無盡曰。金剛眼睛。師云。若是金剛眼
0633a01: 睛。在相公筆頭上。無盡曰。恁麼則老夫為他點出光
0633a02: 明。令他照天照地去也。師曰。先師多幸。謝相公作塔
0633a03: 銘。無盡唯唯而笑。
0633a04: 圓悟問師。達麼西來。將何傳授。師云。不可作野狐
0633a05: 精見解。又問。據虎頭收虎尾。第一句下明宗旨。如何
0633a06: 是第一句。師云。此是第二句。
0633a07: 圜悟問師。亡僧遷化。向甚麼處去。師云。開寶塔。
0633a08: 圜悟問師。巖頭纔跨德山門。便問是凡是聖。德山便
0633a09: 喝意作麼生。師云。殺人須是殺人刀。活人須是活人
0633a10: 。
0633a11: 僧請益圜悟。僧問投子。如何是十身調御。投子下禪
0633a12: 立。又問。凡聖相去幾何。投子下禪立意旨如何。
0633a13: 圜悟曰。切忌。復請益師。師曰。恰好。
0633a14: 師謂趙巨濟曰。老和尚忽退去後。別有人來教你禪。
0633a15: 這一轉因緣怎生會。那一轉又如何會。便將熱屎潑
0633a16: 但記取。
0633a17: 師在雲居作首座。一日到西積莊。遇一暫到從圓通
0633a18: 來。云因看首座頌女子出定話。有箇悟處。特來求首
0633a19: 座印證。師云。你去你去不是。僧云。某甲未說見處。為
0633a20: 甚麼道不是。師再三搖手云。你去不是不是。其僧
0633a21: 而退。
0633a22: 圓悟一日到首座寮。因說密印長老在金山陞座。乃
0633a23: 云。四年前見他恁麼地。及至來金山陞座。也只恁麼
0633a24: 地。打一箇回合了。又打一箇回合。只管無收殺。如何
0633b01: 為得人。恰如載一車寶相似。將一柄出了。又將一
0633b02: 柄出。只要搬盡。若是本分手段。拈得一柄。便殺人去。
0633b03: 那裏只管將出來弄。時有僧聞得謂師曰。某前日因
0633b04: 看他小參語錄。便知此人平昔做得細膩工夫。所以
0633b05: 對眾只要吐盡一段了又一段不肯休。師云。事不如
0633b06: 此。龍王得半盞水。便能興雲吐霧降注大雨。那裏只
0633b07: 管去大海裏輥。謂我有許多水也。又如會相殺底人。
0633b08: 持一柄鎗。纔見賊馬。便知那定是我底。近前一鎗
0633b09: 殺了賊。跳上馬背。便殺人去。須是恁麼為人始得。
0633b10: 師因遺火燒簾。次日告香。舉狗子無佛性話。乃云。欲
0633b11: 識佛性義。當觀時節因緣。雲門大師道。若是得底人。
0633b12: 道火何曾燒著口。因作頌曰。趙州狗子無佛性。道火
0633b13: 何曾口被燒。昨夜驀然簾上發。南海波斯鼻孔焦。
0633b14: 師因舉趙州問僧近離甚處。僧云。雪峰。州云。雪峰有
0633b15: 何言句。僧云。雪峰道。盡大地是沙門一隻眼。汝等諸
0633b16: 人。尋常向甚麼處痾。趙州云。汝更回去麼。僧云。即日
0633b17: 便行。州云。我寄你鍬子去。師云。如今諸方商量。趙
0633b18: 州寄鍬子與雪。便道那痾底。當時若道寄
0633b19: 盂去。不知又如何商量。
0633b20: 師因舉。肇法師云。釋迦掩室於摩竭。淨名杜口於毗
0633b21: 耶。須菩提唱無說以顯道。釋梵絕聽而雨花。斯皆理
0633b22: 為神御。故口以之而默。豈曰無辯。辯所不能言也。師
0633b23: 云。以理為神御。故不是默。然人多是去這裏。死
0633b24: 不得活。只得口掛壁上。古人道。依無住本。立一切法。
0633c01: 雲門大師活得便會道。扇子跳。上三十三天。著
0633c02: 帝釋鼻孔。東海鯉魚打一棒。雨似盆傾。英蓬頭曾下
0633c03: 四轉語云。釋迦掩室於摩竭。是諸佛無說而說。淨名
0633c04: 杜口於毗耶。是菩薩無說而說。須菩提唱無說以顯
0633c05: 道。是聲聞無說而說。釋梵絕聽而雨花。是凡夫無說
0633c06: 而說。此四轉語。在他分上則儘好。若是為人則不得。
0633c07: 李道山剃頭。請小參。山僧亦曾有四轉語。釋迦掩室
0633c08: 於摩竭。喪盡家財。淨名杜口於毗耶。守繫橛。須菩
0633c09: 提唱無說以顯道。把髻投衙。釋梵絕聽而雨花。望空
0633c10: 啟告。
0633c11: 師因舉。舊見一老宿。上堂云。我在老師會中。得末
0633c12: 後句。不免布施大眾。良久云。不與萬法為侶者。是什
0633c13: 麼人。待汝一口吸盡西江水。即向汝道。便下座。師云。
0633c14: 山僧即不然。我在老師會中。得末後句。不免布施
0633c15: 大眾。便下座。
0633c16: 師因入室。退謂眾曰。今時兄弟。知見情解。多須要記
0633c17: 閑言長語來這裏答。大似手中握無價摩尼寶珠。被
0633c18: 人問你手中是甚麼。放下了。拈起一土塊相似。
0633c19: 可煞是癡。若恁麼。參到驢年。也則未省。
0633c20: 師云。如今一般宗師。為人入室三五遍。辨白學者不
0633c21: 出。教他說見處。便問。你見處如何。學者云。我見處
0633c22: 說不得。云。你說不得。我如何見得你去。若恁麼地。
0633c23: 如何為得人。不見泉大道到慈明處。云。片雲橫谷口。
0633c24: 遊人何處來。泉云。夜來何處火。燒出古人墳。明云。未
0634a01: 在更道。泉作虎聲。明便打一坐具。泉推明向禪上。
0634a02: 明作虎聲。泉云。我見八十四人善知識。唯你。
0634a03: 繼得臨濟宗風。看他恁麼問答數句。那裏是見他處。
0634a04: 須是如此始得。
0634a05: 師云。我這裏無法與人。只是據結案。恰似你將得
0634a06: 箇琉璃瓶子來護惜。似箇甚麼。我一見便與你打破。
0634a07: 你又將得箇摩尼珠來。我與你奪了。你相次只恁麼
0634a08: 來。我又和你一雙手截了。所以臨濟和尚道。逢佛殺
0634a09: 佛。逢祖殺祖。逢羅漢殺羅漢。你道既稱善知識。為什
0634a10: 麼要殺人。且道是甚麼道理。
0634a11: 師云。如今兄弟。做工夫不省者。過在於何。只為要去
0634a12: 明他。只如道恁麼也不得。不恁麼也不得。恁麼不恁
0634a13: 麼。不得。且作麼生明。是你將一轉語。去明他得麼。
0634a14: 永明他不得。古人忒殺直截。自是你不肯去直截處
0634a15: 行。可謂只為分明極。翻令所得遲。
0634a16: 師云。山僧待人至誠。須是你資質是始得。此是一超
0634a17: 直入如來地。參禪須是直心直行直言直語。心言直
0634a18: 故。終始地位。中間永無諸委曲相。祖師西來。只道直
0634a19: 指人心。僧問雲門。如何是佛。門云。乾屎橛。擬議思量。
0634a20: 早曲了也。而況脫空乎。
0634a21: 師云。學道人。如被人偷一顆明珠相似。須是先捉
0634a22: 得賊始得。若捉得賊。然後緩緩地考將來。自然尋得
0634a23: 出也。
0634b01: [01]師云。我這裏空手只是用你底。
0634b02: 師云。大凡參禪。不必有機鋒便言是。昔雲蓋智和尚。
0634b03: 道眼明白。因太守入山。憩談空亭。問如何是談空亭。
0634b04: 智云。只是談空亭。太守不喜。遂問本慕。本云。只
0634b05: 將庭說法。何用口談空。太守乃喜。遷本住雲蓋。若以
0634b06: 本較智。則大遠。乃知真實事。不可以機鋒取人。寶
0634b07: 元首座。亦有道之士。答話機鋒鈍。覺範號為元五斗。
0634b08: 蓋開口取氣。炊得五斗米熟。方答得一轉語。
0634b09: 師云。張無盡見兜率悅。譏晦堂。有頌曰。久響黃龍
0634b10: 山裏龍。到來只是住山翁。須知背觸拳頭外。別有靈
0634b11: 犀一點通。當時諸方莫不嘆服。山僧後來見得。惜乎
0634b12: 無盡已巳死。彼云。須知觸背拳頭外。別有靈犀一點通。
0634b13: 若將此頌。要見晦堂。不亦遠乎。
0634b14: 師云。山僧在泐潭時。未參得禪。先會得汾陽十智同
0634b15: 真。愛他道面目現在。遂作頌曰。兔角龜毛眼裏。鐵
0634b16: 山當面勢崔嵬。東西南北無門入。曠劫無明當下。
0634b17: 舉似洪覺範。覺範歎曰。作怪。我二十年做工夫。只
0634b18: 道得到這裏。
0634b19: 李參政漢老。蔡郎中子應。儲大夫彥倫。李教授端友。
0634b20: 一日同會雲門菴。因師小參。舉趙州樹子話。有頌
0634b21: 曰。庭前樹子。今日重新舉。打破趙州關。特地尋言
0634b22: 語。敢問諸人。既是打破趙州關。為什麼尋言語。良
0634b23: 久云。當初將謂茆長短。燒了元來地不平。李參政聞
0634b24: 之。豁然契悟。謂師曰。若無後語。某亦不省。李端友私
0634c01: 謂蔡子應儲彥倫曰。不是李漢老參得禪。乃是李參
0634c02: 政參得禪。子應曰。不然。參政公不是三家村裏漢。須
0634c03: 是他自肯始得。彥倫曰。子應之言是也。
0634c04: 烏龍長老。訪馮濟川話次。川云。昔有人問泗洲大聖。
0634c05: 何姓。州云。姓何。又問。住何國土。州云。住在何國。此意
0634c06: 如何。龍云。大聖本不姓何。亦無國土。乃隨緣化度耳。
0634c07: 川笑云。大聖姓何。住在何國。如是往返數四。遂致書
0634c08: 於師。乞為斷此公案。師云。有六十棒寄去。三十棒打
0634c09: 大聖。當初不合道姓何。三十棒打馮居士。不合道大
0634c10: 聖決定姓何。若是烏龍長老。教他自領出去。
0634c11: 師到明月堂。見壁枯骨。馮濟川頌云。形骸在此。斯
0634c12: 人何在。乃知一靈。不屬皮袋。師繼以頌云。即此骸骨。
0634c13: 便是其人。一靈皮袋。皮袋一靈。
0634c14: 因無礙請師讚法海真。乃曰。上江老宿。大段笑下江
0634c15: 雲門下。不笑覺印。他曾見保寧勇。洎真淨輩。兼
0634c16: 秀圓通。曾見舜老夫。浮山遠。所以較別。其餘皆可笑
0634c17: 也。法海嗣覺印。覺印嗣圓通也。其詞曰。廓圓通門。
0634c18: 續雲門派。燕坐胡。虎視百怪。佩毗盧印。摧伏魔外。
0634c19: 一句當陽。電光匪快。不動道場入三昧。贊毀二俱遭
0634c20: 白癩。夫是之謂法海老人。能於一毫端。而遊戲無邊
0634c21: 之法界。
0634c22: 
0634c23: 大慧普覺學禪師語錄卷上
