0409b01: 妙法蓮華經玄義釋籤卷第二十　　侈十
0409b02: 隋天台智者大師說
0409b03: 門人灌頂記
0409b04: 唐天台沙門湛然釋
0409b05: ○次別教中三初明三法次緣修下明教
0409b06: 意三若爾下判初文亦二初明三法。
0409b07: 別教以資成資於觀照觀照開於真性三法
0409b08: 為乘。
0409b09: ○次十信下明三法所至。
0409b10: 十信乘教十住乘行十地乘證到妙覺薩婆
0409b11: 若中住。△次明教意。
0409b12: 緣修成即謝唯真修在。△三判。
0409b13: 若爾資成在前觀照居次真性在後此三豎
0409b14: 別縱非大乘此三異橫非大乘是方便法
0409b15: 是故為麤也。
0410a01: ○次明圓教中二先正釋次故瓦官下以
0410a02: 現事驗初又二初正釋三法次明所至初
0410a03: 又二初正釋次秪點如來藏為廣下以大
0410a04: 車釋成初文又二先正釋次秪點下融通。
0410a05: 圓教點實相為第一義空名空為縱第一義
0410a06: 空即是實相實相不縱此空豈縱點實相為
0410a07: 如來藏名之為橫如來藏即實相實相不橫
0410a08: 此藏豈橫故不可以縱思不可以橫思故名
0410a09: 不可思議法即是妙也。
0410a10: 初文約實相以論二者正明即體論用故
0410a11: 也。
0410a12: 秖點空藏為實相空縱藏橫實相那不縱橫
0410a13: 秖點空為如來藏空既不橫藏那得橫點如
0410a14: 來藏為空藏既不縱空那得縱點實相為空
0410a15: 藏實相非縱非橫空藏亦非縱非橫宛轉相
0410b01: 即不可思議故名為妙。
0410b02: 更融通者恐未了者二義猶別是故三法
0410b03: 展轉相融此中四句初句空藏為實第四
0410b04: 句實為空藏中間二句但云空為藏藏為
0410b05: 空此語猶略貴在得意若具足存中間兩
0410b06: 句應云空為藏實藏實為空藏為空實空
0410b07: 實為藏則成三對六句也。
0410b08: ○次以車體用釋成中二初明體中融即
0410b09: 次又點下明與具度融即車體即是理性
0410b10: 即也具度即是對修明即初文三對初秪
0410b11: 點下明體有用故高廣。
0410b12: 秪點如來藏為廣點第一義空為高故言其
0410b13: 車高廣。
0410b14: ○次二對明體用相即。
0410b15: 如來藏即實相故其車非廣第一義空即實
0411a01: 相故其車非高秪實相是空那得非高秪實
0411a02: 相是如來藏那得非廣。
0411a03: 初對者明用即是體故非高非廣次對者
0411a04: 明體即用故是高是廣然第三對不殊初
0411a05: 對為對第二以明第三故初對中云秪點
0411a06: 者體即藏空明體高廣細尋此意同異可
0411a07: 見言如來藏者具如占察下卷末文。
0411a08: ○次攝具度者即大車之具度故不異也
0411a09: 則止觀中正助合行其意可見於中二先
0411a10: 釋。
0411a11: 又點實相為如來藏故言眾寶莊校又多僕
0411a12: 從而侍衛之點實相為第一義空故言有大
0411a13: 白牛肥壯多力行步平正其疾如風智慧無
0411a14: 染名為白能破惑故名多力中道慧名平正
0411a15: 入無功用故其疾如風。
0411b01: ○次以不思議結不異。
0411b02: 不思議三法共成大車豈有縱橫別之異。
0411b03: ○次明三法所至中二先釋次引證。
0411b04: 如是教乘不縱不橫五品所乘到於似解如
0411b05: 是行乘不縱不橫似解所乘到於十住如是
0411b06: 證乘不縱不橫十住所乘到於妙覺薩婆若
0411b07: 中住故名妙乘。
0411b08: 釋中三法展轉至於妙覺餘教不然是故
0411b09: 妙也以我之因為汝之果故三並非妙。
0411b10: 又云是乘微妙清淨第一。△次以現事驗。
0411b11: 故瓦官建講人夢聽者駕乘闐門而出彼處
0411b12: 建講人夢黃衣滿路以相則之邪正明矣。
0411b13: 次事驗中凡是大師妙會諸處指他師
0411b14: 護時人情故云有人耳。
0411b15: 若將此麤妙等乘約五味者乳教一麤一妙
0412a01: 酪教一麤生酥三麤一妙熟酥二麤一妙眾
0412a02: 經悉帶縱橫方便說不縱不橫之真實故言
0412a03: 為麤今經正直捨方便故加之以妙云云。
0412a04: 五味可知。
0412a05: ○四明開中三初標次釋三從人天下
0412a06: 結。
0412a07: 四開麤顯妙者約大經三句也。
0412a08: ○釋中意者以初句開人天次句開別教
0412a09: 第三句開藏通一一文中三皆先引經立
0412a10: 相次明過失三正為開初引經明理妙彼
0412a11: 執者不知故皆有過至法華並開無不
0412a12: 歸妙。△初句中初引經立相。
0412a13: 經言佛性亦一者一切眾生悉一乘故。△次明
0412a14: 過失。
0412a15: 此是不動不出之一乘故具足三法不縱不
0412b01: 橫夫有心者皆備此理而其家大小都無知
0412b02: 者是故為麤。
0412b03: 從此是下明過中云而其家大小都無知
0412b04: 者者大經第八如來性品貧女譬中引金
0412b05: 藏喻如止觀第一記已具引文今更略消
0412b06: 喻義其家者五陰也陰有佛性而大小不
0412b07: 知古人多釋有云四果為大凡夫為小論
0412b08: 人云菩薩為大聲聞為小章安云人天為
0412b09: 小析空二乘為大析空二乘為小體空二
0412b10: 乘為大但空二乘為小但空菩薩為大但
0412b11: 空菩薩為小出假菩薩為大如是大小皆
0412b12: 悉不知別教雖知帶教道故故教屬權。△
0412b13: 三正為開。
0412b14: 今示眾生諸覺寶藏耘除草穢開顯藏金一
0412b15: 切無礙人一道出生死十方諦求更無餘乘
0413a01: 唯一佛乘是故為妙。△次句開別教。
0413a02: 經言佛性亦非一非非一數非數法不決定
0413a03: 故若執緣修智慧定能顯理慧自非理則照
0413a04: 用不明不見佛性是故為麤今開定執之慧
0413a05: 即不決定慧即慧而理即理而慧不執著數
0413a06: 定三定一不著非數非三非一如此乃名無
0413a07: 著妙慧能破一切定相及不定相亦無能破
0413a08: 所破如輪王能破能安如日除闇生物如醫
0413a09: 除膜養珠即是大乘不縱不橫之妙慧也。
0413a10: 第二句開中又加三譬以顯開相言定不
0413a11: 定者定是緣修計定能顯理不定謂真修
0413a12: 能破定計以真修望於緣修亦有二義譬
0413a13: 中云如輪王能破安者輪寶威伏如破十
0413a14: 善化世如安今亦如是一切法為破亦
0413a15: 無能破名安又除暗如破生物如安除瘼
0413b01: 養珠準此可見。△第三句開藏通。
0413b02: 經言佛性亦非一說三乘故即是三乘五乘
0413b03: 七乘等諸方便乘若住諸乘但是事善及以
0413b04: 偏真通入處近是故為麤今若決了諸乘即
0413b05: 是如來藏藏名佛性。
0413b06: 第三句次失中言三五等乘者第二句既
0413b07: 已開別故知此中但開藏通則三五等但
0413b08: 約兩教。△三結。
0413b09: 從人天善乃至別乘皆不動本法即是於妙
0413b10: 當知三句攝一切法無非佛性悉皆是妙無
0413b11: 麤可待即絕待妙也。
0413b12: 次結文可知故知方便諸乘皆悉不知無
0413b13: 始藏理一心三法故各於一法少分起計
0413b14: 並謂究竟今如來善巧方便種種調熟還
0413b15: 示眾生本有覺藏使大小咸知昔覆今顯
0414a01: 名之為開今文大小之言雖復寄在初句
0414a02: 文中如章安釋意通後句即其意也。
0414a03: ○五始終者為二初標來意。
0414a04: 五明始終者不取五品教乘為始乃取凡地
0414a05: 一念之心具十法界十種相性為三法之始。
0414a06: ○次何者下正釋釋中為二初泛約一界。
0414a07: 何者十種相性秖是三軌如是體即真性軌
0414a08: 如是性性以據內即是觀照軌如是相者相
0414a09: 以據外即是福德是資成軌力者是了因是
0414a10: 觀照軌作者是萬行精勤即是資成因者是
0414a11: 習因屬觀照緣者是報因屬資成果者是習
0414a12: 果屬觀照報者是習報屬資成本末等者空
0414a13: 等即觀照假等即資成中等即真性直就一
0414a14: 界十如論於三軌。
0414a15: ○次今但下局一念十界即是一念十如
0414b01: 三道於中為四初以三道性相體等為理
0414b02: 性三軌於中又三標釋結。
0414b03: 今但明凡心一念即皆具十法界一一界悉
0414b04: 有煩惱性相惡業性相苦道性相。
0414b05: 若有無明煩惱性相即是智慧觀照性相何
0414b06: 者以迷明故起無明若解無明即是於明大
0414b07: 經云無明轉即變為明淨名云無明即是明
0414b08: 當知不離無明而有於明如冰是水如水是
0414b09: 冰又凡夫心一念即具十界悉有惡業性相
0414b10: 秖惡性相即善性相由惡有善離惡無善翻
0414b11: 於諸惡即善資成如竹中有火性未即是火
0414b12: 事故有而不燒遇緣事成即能燒物惡即善
0414b13: 性未即是事遇緣成事即能翻惡如竹有火
0414b14: 火出還燒竹惡中有善善成還破惡故即惡
0414b15: 性相是善性相也凡夫一念皆有十界識名
0415a01: 色等苦道性相迷此苦道生死浩然此是迷
0415a02: 法身為苦道不離苦道別有法身如迷南為
0415a03: 北無別南也若悟生死即是法身故云苦道
0415a04: 性相即是法身性相也。
0415a05: 釋中三道各有法譬等具如初文釋眾生
0415a06: 法中但今文中初明三道即十如中相性
0415a07: 體三為欲別釋三道相狀故一一道各云
0415a08: 性相無體字者但是文略尋之可見。
0415a09: ○次夫有心下結中有二初正結。
0415a10: 夫有心者皆有三道性相即是三軌性相。
0415a11: ○次引證。
0415a12: 故淨名云煩惱之儔為如來種此之謂也。
0415a13: 證云儔者類也謂業苦也。
0415a14: ○次以力作因緣為修得三軌。
0415a15: 若言如是力如是作者菩提心發也即是真
0415b01: 性等萌動如是因者即是觀照萌動如是緣
0415b02: 者即是資成萌動。
0415b03: ○三如是果報為究竟三軌。
0415b04: 如是果者由觀照萌動成習因感得般若習
0415b05: 果滿也如是報者由資成萌動為緣因感得
0415b06: 解脫報果滿也果報滿故法身亦滿是為三
0415b07: 德究竟滿名祕密藏。
0415b08: ○四明本末究竟又二初言等者等前三
0415b09: 種。
0415b10: 本末等者性德三軌冥伏不縱不橫修德三
0415b11: 軌彰顯不縱不橫冥伏如等數等妙等彰顯
0415b12: 如等數等妙等故言等也。
0415b13: 性即是理修得如文彰顯秪是究竟今不
0415b14: 云究竟者義通初住。
0415b15: ○次亦是下三諦等。
0416a01: 亦是空等假等中等云云。
0416a02: 可見前文明位之始終則約凡位一始終
0416a03: 聖位一始終今明三法始終故須始凡夫
0416a04: 一念終在彰顯聖位所以立此門者前雖
0416a05: 開顯猶恐不了者謂以開發為三法始故
0416a06: 須重明秪緣始在於凡故凡位可開凡無
0416a07: 三法何所論開故不動凡夫三法而成聖
0416a08: 人究竟三法為是義故復立此門勸勿自
0416a09: 鄙。
0416a10: ○六明類通中二標釋。
0416a11: 六類通三法者。
0416a12: ○釋中五初明來意次列三諸三法下明
0416a13: 十條意四生起十條五正釋十條初文二
0416a14: 初正明次何者下釋。
0416a15: 前以三軌之法從始以至終即是豎通無礙
0416b01: 今欲橫通諸法悉使無礙類通諸三法何者
0416b02: 赴緣名異得意義同粗通十條餘者可領。
0416b03: 以一三法從始至終故名為豎以一三法
0416b04: 通會諸三故名為橫餘三望三互得為橫
0416b05: 若言赴緣名異則一一三皆可自為橫豎。
0416b06: △次列。
0416b07: 三道三識三佛性三般若三菩提三大乘三
0416b08: 身三涅槃三寶三德。
0416b09: ○三釋十條意。
0416b10: 諸三法無量止用十者舉其大要明始終耳。
0416b11: 如文。
0416b12: ○四三道下復生起十條。
0416b13: 三道輪迴生死本法故為初若欲逆生死流
0416b14: 須解三識知三佛性起三智慧發三菩提心
0416b15: 行三大乘證三身成三涅槃是三寶利益一
0417a01: 切化緣盡入於三德住祕密藏云云。
0417a02: 若望名異意同雖一一至極此據圓理理
0417a03: 體不殊若據現名不無差別故以十條共
0417a04: 為始終始自所化極迷終至能化入滅復
0417a05: 一一條中皆約六即故若離若合橫豎該
0417a06: 深。
0417a07: ○五正釋中自為十條初三道中二先正
0417a08: 釋次結位釋中先對。
0417a09: 一類通三道者真性軌即苦道觀照軌即煩
0417a10: 惱道資成軌即業道。
0417a11: ○次別釋釋中自三一一文中皆先釋次
0417a12: 引證等下去九三文句大同雖有小異大
0417a13: 意可見。
0417a14: 苦道即真性者下文云世間相常住豈不即
0417a15: 彼生死而是法身耶。
0417b01: 煩惱即觀照觀照本照惑無惑則無照一切
0417b02: 法空是也文云諸法從本來常自寂滅相即
0417b03: 煩惱是觀照也照如薪生火文云於諸過去
0417b04: 佛若有聞一句皆已巳成佛道又云深達罪福
0417b05: 相照於十方即是聞於體達煩惱之妙句
0417b06: 也。
0417b07: 言妙句者諸法從本下明理妙於諸過去
0417b08: 下聞名妙。
0417b09: 資成即業道者惡是善資無惡亦無善文云
0417b10: 惡鬼入其心罵詈毀辱我我等念佛故皆當
0417b11: 忍是事惡不來加不得用念用念由於惡加
0417b12: 云云又威音王佛所著法之眾聞不輕言罵詈
0417b13: 打拍由惡業故還值不輕不輕教化皆得不
0417b14: 退又提婆達多是善知識豈非惡即資成。△
0417b15: 次結位。
0418a01: 三軌即三道是為理性行於非道通達佛道
0418a02: 五品觀行行於非道通達佛道六根清淨相
0418a03: 似行於非道通達佛道十住去即分真行於
0418a04: 非道通達佛道妙覺究竟行於非道通達佛
0418a05: 道云云。
0418a06: ○對三識釋中二先對次釋。
0418a07: 二類通三識者菴摩羅識即真性軌阿黎耶
0418a08: 識即觀照軌阿陀那識即資成軌。
0418a09: 初文者三識同在理心教門權說且立遠
0418a10: 近言庵摩羅是第九本理無染以對真性
0418a11: 阿耶是第八無沒無明無明之性即是
0418a12: 智性故對般若末那識即是第七執持藏
0418a13: 識所持諸法即此執持名為資成以助藏
0418a14: 識持諸法故第六但能分別諸法故與第
0418a15: 七同為資成是故今文不論第六若準唯
0418b01: 識論轉於八識以成四智又束四智以成
0418b02: 三身者則轉第八為大圓鏡智轉第七為
0418b03: 平等性智轉第六為妙觀察智轉五識為
0418b04: 成所作智大圓鏡智成法身平等性智成
0418b05: 報身成所作智成化身妙觀察智於三
0418b06: 身此中不取第九乃是教道一途屬對不
0418b07: 與今同何者彼居果位三身仍別此在因
0418b08: 位三身互融即此三身秪是三德三德據
0418b09: 內三身約外今從初心常觀三德故與彼
0418b10: 義不可雷同。
0418b11: ○從若地人下正釋為三初明互執成諍。
0418b12: 若地人明阿黎耶是真常淨識攝大乘人云
0418b13: 是無記無明隨眠之識亦名無沒識九識乃
0418b14: 名淨識互諍云云。
0418b15: ○次從今例下引例和諍中二先引近事。
0419a01: 今例近況遠如一人心復何定為善則善識
0419a02: 為惡即惡識不為善惡即無記識此三識何
0419a03: 容頓同水火秪背善為惡背惡為善背善惡
0419a04: 為無記秖是一人三心耳。
0419a05: ○次正例中二先釋次引論證。
0419a06: 三識亦應如是若阿黎耶中有生死種子熏
0419a07: 習增長即成分別識若阿黎耶中有智慧種
0419a08: 子聞熏習增長即轉依成道後真如名為淨
0419a09: 識若異此兩識秖是阿黎耶識此亦一法論
0419a10: 三三中論一耳。
0419a11: 初文中云言轉依者轉於染依而依於淨
0419a12: 是故在染則種子依於黎耶在淨則轉於
0419a13: 能依以成第九當知耶不離染淨。
0419a14: 攝論云如金土染淨染譬六識金譬淨識土
0419a15: 譬黎耶識明文在茲何勞苦諍。△三正釋。
0419b01: 下文譬如有人至親友家醉酒而臥豈非阿
0419b02: 黎耶識世間狂惑分別之識起已遊行以求
0419b03: 衣食豈非阿陀那識聞熏種子稍起增長會
0419b04: 遇親友示以衣珠豈非菴摩羅識菴摩羅識
0419b05: 名無分別智光。
0419b06: 三正釋中引今經醉人譬者醉如無明故
0419b07: 譬耶從世間狂惑去涉六塵故云遊
0419b08: 行即是六七故譬末那珠是真性故譬第
0419b09: 九。△次結位。
0419b10: 若黎耶中有此智種子即理性無分別智光
0419b11: 五品觀行無分別智光六根清淨相似無分
0419b12: 別智光初住去分真無分別智光妙覺究竟
0419b13: 無分別智光麤妙云云三類通三佛性者真性
0419b14: 軌即是正因性觀照軌即是了因性資成軌
0419b15: 即是緣因性故下文云汝實我子我實汝父
0420a01: 即正因性又云我昔教汝無上道故一切智
0420a02: 願猶在不失智即了因性願即緣因性又云
0420a03: 我不敢輕於汝等汝等皆當作佛即正因性
0420a04: 是時四眾以讀誦眾經即了因性修諸功德
0420a05: 即緣因性又云長者諸子若十二十乃至三
0420a06: 十此即三種佛性又云種種性相義我已巳悉
0420a07: 知見既言種種性即有三種佛性也。
0420a08: 三佛性中指常不輕中為正因此之正因
0420a09: 亦可為性德三因今望緣了種子故但云
0420a10: 正若十二十乃至三十譬三佛性者此三
0420a11: 十子通宅內外文且據能出宅邊以譬
0420a12: 三乘各有十智故云三十今以諸子各具
0420a13: 三性故以譬之。
0420a14: 若知三軌即三佛性是名理佛性五品觀行
0420a15: 見佛性六根相似見佛性十住至等覺分真
0420b01: 見佛性妙覺究竟見佛性是故稱妙云云。
0420b02: ○三般若中釋中先對及指前三正釋。
0420b03: 四類通三般若者真性是實相般若觀照是
0420b04: 觀照般若資成是文字般若具如上釋境智
0420b05: 行三妙之相故下文云止止不須說我法妙
0420b06: 難思又云是法不可示言辭相寂滅即實相
0420b07: 般若我及十方佛乃能知是相唯佛與佛乃
0420b08: 能究盡又云我所得智慧微妙最第一即觀
0420b09: 照般若又云我常知眾生行道不行道隨應
0420b10: 所可度為說種種法若干言辭隨方便即
0420b11: 是文字般若又云如來知見廣大深遠廣大
0420b12: 深遠即實相般若如來知見稱廣大深遠即
0420b13: 觀照般若若言方便知見皆已具足即文字
0420b14: 般若故知三軌亦三般若之異名耳。
0420b15: 若三智在三心屬三人是則為麤三智在一
0421a01: 心中不縱不橫是則理妙五品觀行三般若
0421a02: 六根淨相似三般若四十心分真三般若妙
0421a03: 覺究竟三般若也。
0421a04: 餘如文。
0421a05: ○三菩提釋中先對師位釋。
0421a06: 五類通三菩提者真性軌即實相菩提觀照
0421a07: 軌即實智菩提資成軌方便菩提故下文云
0421a08: 我先不言汝等皆得阿耨三菩提非實非虛
0421a09: 非如非異不如三界見於三界即實相菩提
0421a10: 我成道已巳來甚大久遠即實智菩提我說少
0421a11: 出家近伽耶城得三菩提即方便菩提。
0421a12: ○次對弟子位釋。
0421a13: 若就弟子明三菩提者若我遇眾生盡教以
0421a14: 佛道即實相菩提安住實智中我定當作佛
0421a15: 又云佛子行道已來世得作佛乘是寶乘直
0421b01: 至道場即是修成實智菩提授八相記即方
0421b02: 便菩提。
0421b03: 不一異者名之為如不決了名麤決了名為
0421b04: 妙一切眾生理性菩提五品名字菩提六根
0421b05: 相似菩提四十一位分真菩提妙覺究竟菩
0421b06: 提云云。
0421b07: ○次三大乘中釋中三先約師位自行次
0421b08: 舍利下約弟子位自行三於一下約師位
0421b09: 化他初師位中二先引經。
0421b10: 六類通三大乘者真性即理乘觀照即隨乘
0421b11: 資成即得乘故下文云佛自住大乘如其所
0421b12: 得法定慧力莊嚴。
0421b13: ○次釋。
0421b14: 住大乘即理乘定慧莊嚴即隨乘所得法即
0421b15: 得乘佛自住大乘是理乘於道場知已巳是隨
0422a01: 乘導師方便說是得乘。
0422a02: 得謂證得隨謂因果理謂理性。△次約弟子位自
0422a03: 行。
0422a04: 又舍利弗以本願故說三乘法是得乘隨乘
0422a05: 又是乘微妙清淨第一是理乘。
0422a06: 言又舍利弗以本願故至得乘隨乘者說
0422a07: 法屬智故是隨乘由是證得故是得乘故
0422a08: 願說三兼於二義。△三約師位化他。
0422a09: 於一佛乘是理乘分別說三是得乘隨乘。
0422a10: 於一佛乘為理分別說三為隨意亦同前。
0422a11: 不縱不橫妙開麤妙歷七位云云五品名字乘
0422a12: 六根相似乘四十一位分真乘妙覺究竟乘
0422a13: 云云。
0422a14: 歷七位者五十為五等妙為七不論名字
0422a15: 但以五品為假名者名字非位乃至但論
0422b01: 信等七位非是正位故也。
0422b02: ○次三身。
0422b03: 七類通三身者真性軌即法身觀照即報身
0422b04: 資成即應身。
0422b05: ○釋中又二先列釋七文次三軌下引文
0422b06: 釋前七初又二前二他經後五此經此
0422b07: 並數句之內三身具足。
0422b08: 若新金光明云依於法身得有報身依於報
0422b09: 身得有應身此即如前所明依於境妙得有
0422b10: 智妙依於智妙得有行妙彼文云佛真法身
0422b11: 猶如虛空應物現形如水中月報身即天月。
0422b12: 應身即水月者諸水非一故報身為天月
0422b13: 者自受用報非多故也。
0422b14: 此文云佛自住大乘即是實相之身猶如虛
0422b15: 空定慧力莊嚴慧如天月定如水月又云唯
0423a01: 佛與佛乃能究盡諸法實相即是法身我所
0423a02: 得智慧微妙最第一即是報身名稱普聞即
0423a03: 是應身又非生現生等是應身也或示己已身
0423a04: 即法身報身或示他身即報應我以相嚴身
0423a05: 光明照十方為說實相印實相印即法身照
0423a06: 十方即應身相嚴身即報身又深達罪福相
0423a07: 照於十方即報身微妙淨法身即法身具
0423a08: 相三十二即應身。△次引文總釋前七。
0423a09: ○次釋中二先略結。
0423a10: 三軌名異義即三身。
0423a11: ○次正對。
0423a12: 故普賢觀云佛三種身從方等生法界性論
0423a13: 云水銀和真金能塗諸色像功德和法身處
0423a14: 處應現。
0423a15: 對中云從方等生者翻名解義如止觀第
0423b01: 二文。
0423b02: 若此三身不縱不橫妙決了三身入法身妙
0423b03: 歷七位妙云云。
0423b04: ○次釋三涅槃中先破古次釋破古中三
0423b05: 先述古。
0423b06: 八類通三涅槃者地人言但有性淨方便淨
0423b07: 實相名為性淨涅槃修因所成為方便淨涅
0423b08: 槃。
0423b09: ○次今以下出正解。
0423b10: 今以理性為性淨涅槃修因所成為圓淨涅
0423b11: 槃此則義便薪盡火滅為方便淨涅槃此文
0423b12: 便。
0423b13: ○三若將下破。
0423b14: 若將修因所成為方便涅槃者以薪盡火滅
0423b15: 為何等涅槃。
0424a01: ○次正釋中二先略對。
0424a02: 故知應有三涅槃三涅槃即是三軌。
0424a03: ○次正釋於中二先今經次大經。
0424a04: 文云是法不可示言辭相寂滅又云諸法從
0424a05: 本來常自寂滅相是性淨涅槃又云皆以如
0424a06: 來滅度而滅度之即圓淨涅槃又云我成佛
0424a07: 已來甚大久遠久修業所得慧光照無量亦
0424a08: 是圓淨涅槃數數唱生處處現滅於此夜滅
0424a09: 度如薪盡火滅豈非方便淨涅槃。
0424a10: 初今經中性淨一釋圓及方便兩義者以
0424a11: 性通本故也圓及方便中先明本兩
0424a12: 圓次數數下明兩方便。
0424a13: 大經題稱大般涅槃翻為大滅度大者其性
0424a14: 廣博即據性淨度者到於彼岸智慧滿足即
0424a15: 據圓淨滅者煩惱永盡斷德成就即據方便
0424b01: 淨此三涅槃即是三軌也。
0424b02: 準例亦應云歷七位但是文略。
0424b03: ○次三寶。
0424b04: 九類通一體三寶者真性即法寶觀照即佛
0424b05: 寶資成即僧寶。
0424b06: ○釋中二先引他二經次今經二文各三
0424b07: 寶義足。
0424b08: 故法性不動名不覺佛智契理故佛名為覺
0424b09: 事和理和故僧名和合思益云知覺名為佛
0424b10: 知離名為法知無名為僧此是一體三寶故
0424b11: 下文云佛自住大乘佛是佛寶大乘是法寶
0424b12: 如其所得法以此度眾生即是與理和復與
0424b13: 眾生和即是僧寶世間相常住名法寶於道
0424b14: 場知已巳名佛寶導師方便說上與理和下與
0424b15: 眾生和名僧寶。
0425a01: 思益中云知離名法者法體離染故知無
0425a02: 名僧者僧體無諍故。
0425a03: 一體三寶非一之一不三之三此之三一不
0425a04: 縱不橫稱之為妙歷七位云云。
0425a05: ○次明三德釋中二先對。
0425a06: 十類通三德者大經三德共成大涅槃此經
0425a07: 三軌共成大乘。
0425a08: 雖但別對已當對。
0425a09: ○次別對釋釋中二先釋會次破古中二
0425a10: 先斥次唯知下別破以彼經一乘與此
0425a11: 經佛性對破古人。
0425a12: 彼明法身德此云實相彼云佛性者亦一一
0425a13: 切眾生悉一乘故亦是指實相為一乘彼處
0425a14: 明般若德此經明其智慧門難解難入我所
0425a15: 得智慧微妙最第一乃至決了聲聞法是諸
0425b01: 經之王皆是般若彼經明解脫德此經明數
0425b02: 數示現現生現滅隨所調伏眾生之處自既
0425b03: 無累令他解脫乃至取萬善事中功德悉
0425b04: 得證果豈非解脫二經義合。
0425b05: 初言二經義合者大經及此經大經調伏
0425b06: 眾生名為解脫此經數數現生為調眾生
0425b07: 是故義同餘二德可見。△次破古中先總斥。
0425b08: 碌碌之徒隨名異解譬聞天帝不識憍尸。
0425b09: 碌碌者多石貌也亦凡石也。
0425b10: ○次別破中三先破佛性次又涅槃下破
0425b11: 名三但涅槃下明經宗別。
0425b12: 唯知涅槃佛性之文不見雙樹有一乘之旨
0425b13: 彼文親說佛性亦一一即一乘而人云此乃
0425b14: 涅槃一乘是佛性法華一乘非佛性若言法
0425b15: 華不明佛性者涅槃不應遙指云八千聲聞
0426a01: 於法華中得受記如秋收冬藏見如來性
0426a02: 更無所作而人云涅槃有遙指之文此中無
0426a03: 佛性之語今據此文種種性相義而我皆已
0426a04: 見既言種種何獨簡於佛性耶又世間相常
0426a05: 住於道場知已導師方便說豈非佛性之文
0426a06: 耶論云佛性水常不輕知眾生有佛性。
0426a07: 八千聲聞至記者大經第九云是經出
0426a08: 世如彼果實多所饒益安樂眾生能令眾
0426a09: 生見如來性如八千聲聞於法華中得授
0426a10: 記成大果實如秋收冬藏更無所作一
0426a11: 闡提輩於諸佛法無所營作中古有三
0426a12: 解一云經應云八千即持品中八千聲
0426a13: 聞得記者是二云外國有八千人三云若
0426a14: 定應云八十年章安云後二解不可。
0426a15: 又涅槃三德為祕密藏安置諸子祕密藏中
0426b01: 我亦不久當入其中此即自他俱入祕藏此
0426b02: 經云佛自住大乘以此度眾生終不以小乘
0426b03: 濟度諸眾生悉以如來滅度而滅度之如是
0426b04: 自他俱入如來滅度滅度秖是涅槃涅槃秖
0426b05: 是祕藏釋論云法華為祕藏兩經文義宛宛
0426b06: 恒同何故諸人苟欲抗異若文義舛隔作同
0426b07: 想無罪今文義本合離之何福。
0426b08: 次破名中云安置諸子秘密藏中如止
0426b09: 觀第二記此三涅槃中所以對古師苦破
0426b10: 者以人多執招過非輕故苦破之令歸正
0426b11: 轍如前釋眾生法及止觀十如亦皆破者
0426b12: 意在此也如諸文中每至別教破地攝師
0426b13: 者執教道故意亦如之。△三明經宗別。
0426b14: 但涅槃以佛性為宗非不明一乘義今經以
0426b15: 一乘為宗非不明佛性義赴機異說其義常
0427a01: 通也。△結位。
0427a02: 若三德縱橫即是麤不縱橫即是妙歷七位
0427a03: 云云。
0427a04: 此十三法同是今經三軌之器類故此之
0427a05: 十條散在他部諸大乘經今經始終無不
0427a06: 具足故一一三中皆引今文為釋此十
0427a07: 條不出因果今文秖是一乘因果故耳又
0427a08: 十條中所以菩提三身及三涅槃具引本
0427a09: 餘文唯者一以本中文狹二以本果
0427a10: 已己成故取菩提三身涅槃證義便故道識
0427a11: 性三全在凡夫般若通因本因文但云
0427a12: 我本行菩薩道乘通事理及以因果故三
0427a13: 寶者本地既有佛寶必有餘二三德可知
0427a14: 文雖存沒義必兼具。
0427a15: ○次四悉料簡中先問。
0427b01: 七悉檀料簡者問十種三法及餘一切皆是
0427b02: 三軌者唯應三軌何意異說。
0427b03: ○次答答中二初述意次正釋初文又四
0427b04: 初明用四悉次隨俗下別明用相三朝
0427b05: 三下明用四悉意四善巧下結歎。
0427b06: 答眾生機不同應隨機設逗悉檀方便引
0427b07: 接耳。
0427b08: 隨俗故異稱便故異逐對治故異令人入
0427b09: 道故異。
0427b10: 初二如文。
0427b11: 朝三暮四撫眾狙而皆苦塗水洗養嬰兒
0427b12: 以適時。
0427b13: 三明意中言苦塗水洗者大經第八云譬
0427b14: 如女人生育一子嬰孩得病是女愁惱求
0427b15: 覓良醫良醫既至合三種藥蘇乳石蜜與
0428a01: 之令服因告女人兒服藥已巳且莫與乳須
0428a02: 藥消已巳方乃與之是時女人即以苦味用
0428a03: 塗其乳語其兒言我乳毒塗不可復觸其
0428a04: 兒渴乏欲得母毋乳聞乳毒氣便捨遠去其
0428a05: 藥消已巳母毋乃洗乳喚子與之是時小兒雖
0428a06: 復渴乏先聞毒氣是故不來母毋復告言為
0428a07: 汝服藥故以毒塗汝藥既消我已洗竟汝
0428a08: 便可來飲乳無苦其兒聞已巳漸漸還飲經
0428a09: 合譬意譬無我等猶如毒塗說如來藏如
0428a10: 喚子飲或時說我或說無我皆為適機如
0428a11: 彼塗洗。
0428a12: 善巧赴機故方圓任物譬千車而同轍豈守
0428a13: 一而疑諸。
0428a14: ○次正釋中二先舉章門。
0428a15: 今通用四悉檀歷十法論妙不妙。
0428b01: ○次釋釋中又二初以四悉釋此十條次
0428b02: 明妙不妙初文二謂初後。
0428b03: 具說三軌共成大乘大乘之中備有三法及
0428b04: 一切法不相混亂即是世界悉檀資成資發
0428b05: 智慧以生善故是為人悉檀觀照破惑諸惡
0428b06: 滅故是對治悉檀真性實理為第一義悉檀
0428b07: 一眾生以大乘名說得四利益也。
0428b08: 備說三德為大涅槃雖三點上下而無縱表
0428b09: 裏而無橫一不相混三不相離即世界悉檀
0428b10: 善則殃釁不干故得挺然累表是故解脫即
0428b11: 為人悉檀般若如金剛隨所擬皆碎即是對
0428b12: 治悉檀法身即第一義也一眾生聞三德
0428b13: 名即獲四利矣舉初舉後中間例然。
0428b14: 後文中言上下而無縱等者上下是縱義
0428b15: 雖一點在上不同點水之縱三德亦爾雖
0429a01: 法身本有不同別教為惑所覆表裏是橫
0429a02: 義雖二點居下不同列火之橫三德亦爾
0429a03: 雖二德修成不同別人理體具足而不相
0429a04: 收。
0429a05: ○次文者為二初料簡次結位初又二初
0429a06: 判次開初文三初略立二諦以判四悉則
0429a07: 真妙俗麤次約化城寶渚以判三約五時
0429a08: 教判初文又二初判次料簡。
0429a09: 次明妙不妙論云三悉檀是世諦心所行處
0429a10: 可破可壞第一義悉檀是心不行處諸佛聖
0429a11: 人心所得法不可破壞即是真諦。
0429a12: 初判中以三悉與第一義相對者順大論
0429a13: 文仍成別義故大論云諸經多說三悉檀
0429a14: 今欲說第一義故說是摩訶般若波羅蜜
0429a15: 經通論皆四具如諸文。
0429b01: ○次若然下料簡中二先問。
0429b02: 若然者此四悉檀為二諦所攝更有中道復
0429b03: 云何攝若不攝中但是藏通之意此悉檀為
0429b04: 麤。
0429b05: ○次今言下答。
0429b06: 今言俗有真無是隔異法便是三悉檀心所
0429b07: 行處可破可壞中道第一義非有非無有無
0429b08: 不二則無隔異無異即真諦。△次約化城寶渚以判。
0429b09: 前三悉檀所通止至化城化城非實故可破
0429b10: 可壞可壞為麤今中道無異又通至寶所無
0429b11: 能過無能滅故不可壞稱之為妙。△三約五時教判。
0429b12: 若餘經說中道第一義悉檀與此經不殊但
0429b13: 餘經帶阿羅漢所得為第一義悉檀故不稱
0429b14: 妙此經正直捨方便但有圓實四悉檀是故
0429b15: 為妙。
0430a01: ○次若不下決開。
0430a02: 若不決三悉檀入第一義是復為麤若決一
0430a03: 一悉檀皆有第一義者是則為妙。△次結位。
0430a04: 五品弟子假名四悉檀六根淨相似四悉檀
0430a05: 初住至等覺分真四悉檀妙覺究竟四悉檀
0430a06: 是故稱妙此五番明妙從因至果以辨自行
0430a07: 妙半如意珠竟。
0430a08: 結位如文問此中初以四悉料簡十條則
0430a09: 一一條無非四悉次判四悉妙與不妙乃
0430a10: 云三麤一妙應當三法亦麤亦妙耶答若
0430a11: 約不思議中亦得論妙不妙如三德中若
0430a12: 前三悉檀說之義當於麤謂三德為世界
0430a13: 解脫生善般若破惡是故為麤若見法身
0430a14: 方始名妙三德既爾餘九亦然若爾何故
0430a15: 次又云三悉至化城耶答此約大論文皆
0430b01: 以小乘為三悉對般若為第一義故作此
0430b02: 簡若依此義今文唯在第一義也故下決
0430b03: 中云三悉不決皆名為麤然取通途則今
0430b04: 文並約不思議論四悉判不思議三法真
0430b05: 俗相即而論既以中道為第一義豈以中
0430b06: 道而隔真俗半如意珠者十妙中以釋
0430b07: 五竟十法共成如意珠法言珠法者秖是
0430b08: 妙法十中居半故云半如意珠若大經十
0430b09: 三即以羅剎半偈名為半珠彼經半偈詮
0430b10: 於半教今之半珠即是全珠何者自行因
0430b11: 果已巳滿是故今文以自望他闕化他邊名
0430b12: 為半珠。
0430b13: 
0430b14: 
0430b15: 妙法蓮華經玄義釋籤卷第二十
0431a01: 音釋
0431a02: 殞羽敏切歿也。闐亭年切滿也。詈力智切旁斥曰詈。碌盧谷切碌
0431a03: 碌循眾也又隨從也。狙千余切猿屬。釁許刃切隙也。挺他鼎切挺出也。
