0038c01: 松隱唯菴然和尚語錄卷之三
0038c02: 徒弟比丘　慧省　編次
0038c03: 幻隱歌為靈隱明長老賦
0038c04: 世間萬事付一幻道人依幻而自住百千三昧在其
0038c05: 中只把莖眉以為準幻隱那分優與劣隱幻何曾有
0038c06: 生滅是幻全超曠劫前是隱不落今途轍有時依幻
0038c07: 顯幻宛同大海一漚發大千小千俱包括有時從隱
0038c08: 入隱轉向蟭螟眼孔中一身多身潛無蹤離幻身心
0038c09: 自平等離隱全彰大圓鏡離無離處離復離繁興永
0038c10: 處那伽定我歌幻隱荒蕪詞珍重靈山老古錐三百
0038c11: 餘會說不盡於幻從頭闡化機
0038c12: 古音歌為東陽諧長老賦
0038c13: 羲皇之先有一曲音韻豈落平平仄彈來不在十指
0038c14: 端屋角松風相彷彿非絲竹兮非笙簧非角羽兮非
0038c15: 宮高山流水和不得鏗金戛玉聲琅琅極升沉之
0038c16: 源徹離微之根眾樂百千徒勞競奏師子一絃聊
0038c17: 比倫有眼者覷之不見無耳者則乃親聞知音更有
0038c18: 知音知知音何獨鍾子期
0038c19: 破屋歌為華禪人賦
0038c20: 道人性僻無拘束好屋不住住破屋寥寥四壁蕩然
0038c21: 空明月清風常自足其中棲泊知幾年頓空世慮忘
0038c22: 生緣不撥萬象身獨露曲肱一枕恣高眠阿呵呵不
0038c23: 弄乖生涯隨分絕安排豈是甘心受窮苦只圖賊不
0038c24: 打貧家
0038c25: 托缽吟
0038c26: 我有缽盂一隻圓如日黑如漆塋然內外絕纖塵口
0038c27: 大向天吞八極大庾嶺頭笑翻身七百黃梅徒費力
0038c28: 德山親手托將來代代相傳到今日有時獨弄春風
0038c29: 前萬象森羅俱失色有時跳兜率天驚倒當來老
0038c30: 彌勒有時降卻老蒼龍總有神通逃不得有時滿給
0039a01: 上方香積飯三萬二千龍象饑腹皆充塞管甚東山
0039a02: 鐵酸餡子豈論楊岐金圈栗棘會須盡底盛將歸來
0039a03: 一任衲僧橫吞豎喫直得天台五百一十六位聲聞
0039a04: 僧從定起來合掌念個摩訶般若波羅蜜
0039a05: 船居吟
0039a06: 我泛扁舟活鱍鱍四海五湖閒快活一篙撐出愛河
0039a07: 來笑看漚生與漚滅漚生全體現其中漚滅是形如
0039a08: 電掣漚生漚滅本來空自是道人心路絕三界茫茫
0039a09: 底用休塵勞迥脫何干涉利名畢竟是虛花白玉黃
0039a10: 金眼中屑南北東西任去來春夏秋冬無異別任他
0039a11: 寒任他熱道人自是心如鐵陋身篷底一天秋壞衲
0039a12: 枕邊三尺雪黃蘆白鳥共忘機道人快活無可說碧
0039a13: 潭深處放絲綸等閒一掣滄溟竭翻起銀濤似雪山
0039a14: 極目江天無限闊這回不怕八風吹了然截斷輪迴
0039a15: 轍一聲款乃歸去來空船滿載千江月
0039a16: 月海歌
0039a17: 長空萬里無雲翳蕩蕩碧天竟如洗萬象森羅影莫
0039a18: 逃一色洞然無彼此昨夜金風輕漏泄浪花翻作千
0039a19: 尋雪冰輪輾折珊瑚枝大海總是白銀闕海兮海兮
0039a20: 何其清月兮月兮何其明海月交光兮照古今寥寥
0039a21: 宇宙兮贏得其高名
0039a22: 洞玄歌
0039a23: 洞徹玄微歸至理剎剎塵塵無不是分明玄牝見端
0039a24: 倪十二瓊樓眉睫裏蕩蕩乾坤闔還闢霜天青鳥無
0039a25: 消息玉童倒跨天麒麟蹉腳踏折虛空脊窈兮冥兮
0039a26: 精何精恍兮惚兮物何物廓開洞門三十六清虛一
0039a27: 片凝寒碧真汞真鉛共一爐真液真精同一埒產出
0039a28: 嬰兒奼女來綠鬢朱顏更殊絕三尺雲璈十二徽琅
0039a29: 琅玉韻徹離微瞥然翻作無生曲白雪陽春和不齊
0039a30: 我作洞玄歌寄與洞玄子記取洞玄時火龍動天地
0039b01: 洞玄子知不知眼上何曾不帶眉碧玉壺中天地窄
0039b02: 別有芥子藏須彌
0039b03: 懶菴歌
0039b04: 道者機關如木石此生不願循規則一物時中更不
0039b05: 為世上萬緣俱泯息頹然兀坐茅堂中灰頭土面何
0039b06: 形容百鳥銜花無覓處天神獻供徒西東擁帔看山
0039b07: 兮簾不舒卷生苕撇地兮路任苔封一個蒲團閒靠
0039b08: 壁從教兩耳吹松風
0039b09: 頭陀歌
0039b10: 藞苴頭陀能脫略胸次蕩然古標格恰似明珠走玉
0039b11: 盤轉轆轆地無所著衲衣下事何足誇雲霞片片穿
0039b12: 斷麻生苕不借春風力猶勝碓觜開天葩拄杖皴
0039b13: 頭髮毿挲耳能著水眼能著沙終不拈長柄舀溪之
0039b14: 杓換雪峰剃刀更不露傾湫倒嶽之機溼梁山袈裟
0039b15: 笑俱胝受用天龍一指怪飲光微笑漏泄鷲嶺拈華
0039b16: 一味落落魄魄齖齖自是風流出當家阿呵呵
0039b17: 歸去來倒著一緉鐵鞋踏破千丈蒼苔東風西嶺謾
0039b18: 徘徊
0039b19: 萬山歌送榮維那之番易
0039b20: 萬山道人蒙見過索我為作萬山歌太虛從來沒涯
0039b21: 岸層峰疊嶂何其多眼力到處未極則秀色嵯峨鎖
0039b22: 寒碧迢迢古澗來劫初源頭一派其中出青黃不改
0039b23: 日月老屈指數到九千九百九十九朵之危峭別有
0039b24: 一峰聳出縹渺煙雲間勢壓匡廬真絕倒道人從此
0039b25: 而得名十分氣宇開懷抱鳥啼花笑自春風寥寥超
0039b26: 出古皇道萬山萬山知不知見道忘山未是奇
0039b27: 坐禪銘
0039b28: 參禪的的非細事貴在當人發真志真志不發願不
0039b29: 堅決定茫茫墮生死古德垂慈何太切教人參玄要
0039b30: 直截話頭一則重千鈞盡力提持須猛烈進前退後
0039c01: 知幾迴恰似冰爐煉生鐵冰爐煉鐵真個難竭盡精
0039c02: 神豈容歇驀然一拶火星飛面皮簉破通身熱鉗鎚
0039c03: 妙密始見真手兮眼兮用處親就中煉出吹毛利干
0039c04: 將莫邪爭比倫耿耿寒光耀空碧在在處處興家國
0039c05: 外道天魔盡喪魄鐵額銅頭俱失色古今庫藏無爾
0039c06: 珍天上人間何處覓殷勤為報參玄人趁此後生當
0039c07: 努力
0039c08: 桂菴歌
0039c09: 颯颯西風動林麓炎歊散盡秋氣肅姮娥開卻蟾宮
0039c10: 門當陽散出黃金粟漫空積地盈四簷靈葩不許群
0039c11: 芳妍道人久住忘處所直疑此境是先天昔年山谷
0039c12: 不知此卻恨晦堂無直指鼻端驀地來春風洞徹吾
0039c13: 無隱乎爾子今桂菴兮為名索我再歌兮奚憑晝寂
0039c14: 寂兮花鳥無聲夜寥寥兮月落空庭
0039c15: 方竹杖歌
0039c16: 靈苗異種天然別豈與凡竹同途轍內則虛圓外則
0039c17: 方四棱凜凜凌霜雪炎歊拂散露清標歲寒歷盡全
0039c18: 高節昔年為竿釣東海六鰲三山等閒掣今日以為
0039c19: 拄杖子動轉施為活鱍鱍曉穿碧嶂雲夜鳴寒嶠月
0039c20: 有時伴君行探深探淺何縱橫有時伴君住劃斷從
0039c21: 前閒露布有時伴君坐孤根一任莓苔裹有時伴君
0039c22: 臥冰床石枕成清墮或向高高山頂相扶進一步或
0039c23: 向萬仞崖頭通個轉身路這竹杖絕比倫君子林中
0039c24: 何處尋雖然自家屋裏人相忘無如汝無心
0039c25: 送雲南妙書記
0039c26: 道人雲南來訪我於雲間腳頭未跨門一鏃破三關
0039c27: 吾家種草師子兒愬尾全奮金毛威機奪機也放兩
0039c28: 拋三全賓全主境奪境也添多減少無欠無餘百城
0039c29: 煙水都抹過信口橫吞鐵蒺藜參方須具參方眼莫
0039c30: 道吾儂太擔板看取精金躍冶時普利人天有何限
0040a01: 空處閒人歌為清禪人賦
0040a02: 空處閒人閑趣多索我空處閒人歌我儂亦在空閒
0040a03: 處聽他塵世徒奔波信知空處閒人好空處從來少
0040a04: 人到個中別是一乾坤六月冰霜寒悄悄空處空空
0040a05: 空四壁空處長年自空寂閒人偏愛空處居動轉施
0040a06: 為無朕跡個事明明觸處真雙忘人法始方親閒人
0040a07: 原不異空處了知空處即閒人阿呵呵囉囉哩好把
0040a08: 雲山舊衲衣拂乾滄溟直教徹底蓬塵飛
0040a09: 黃花翠竹歌為空禪人賦
0040a10: 重陽九月霜花濃芳英堆金東籬東靈根不假陽和
0040a11: 力自是先天造化工四簷匝地清風起林薄有聲來
0040a12: 不已巳枝枝宛若老龍鬚葉葉渾同蒼鳳尾虛心耐歲
0040a13: 寒兮眾木森森豈能比滿屋生清香兮群葩簇簇難
0040a14: 同委一地所生二俱美宇宙寥寥自終始黃花翠竹
0040a15: 誰辨的灼然不許淵明識卻羨羡香巖老凍儂洞徹根
0040a16: 源消一擊古也今也絕覆藏二三四七徒誇張真如
0040a17: 般若只者是知音何必重量
0040a18: 十二時歌
0040a19: 十二時幾人知眼上何曾不帶眉一口吹毛無背面
0040a20: 寒光凜凜七星飛
0040a21: 半夜子一忽覺來猶懶起湯婆子怒竹夫人一拳一
0040a22: 腳打落地
0040a23: 雞鳴丑錯認南辰為北斗採寶波斯去路長愁聞海
0040a24: 底泥牛吼
0040a25: 平旦寅耳不聾兮眼不昏金烏拍翅天大曉畫角一
0040a26: 聲消夢魂
0040a27: 日出卯目前總是長安道張三李四驀相逢一老元
0040a28: 來一不老
0040a29: 食時辰活計從頭又斬新平地波濤千萬丈從教淹
0040a30: 殺弄潮人
0040b01: 禺中巳成家須是敗家子寸絲不掛赤條條天地之
0040b02: 間唯一己巳
0040b03: 日南午香積鼕鼕打齋鼓大家飯飽肚膨脝坐看須
0040b04: 彌盧作舞
0040b05: 日昳未三尺竹篦無向背鞭起生蛇作活龍崢嶸頭
0040b06: 角青雲外
0040b07: 晡時申剎剎塵塵不用論阿修羅王鬥戰敗藕絲竅
0040b08: 裏去藏身
0040b09: 日入酉伸出一雙窮相手當陽把定鬼門關灼然不
0040b10: 許行人走
0040b11: 黃昏戌也無禪兮也無律萬派聲歸海上消大地漫
0040b12: 漫黑如漆
0040b13: 人定亥閑卻從前舊兵鎧寥寥宇宙古風清皎皎寒
0040b14: 蟾飛出海
0040b15: 
0040b16: 
0040b17: 
0040b18: 
0040b19: 
0040b20: 
0040b21: 
0040b22: 
0040b23: 
0040b24: 
0040b25: 
0040b26: 
0040b27: 
0040b28: 
0040b29: 
0040b30: 
0040c01: 讚跋
0040c02: 魚籃觀音
0040c03: 籃裏錦鱗鮮且活遼天索價孰量拖泥帶水歸來
0040c04: 晚添得馬郎愁斷腸
0040c05: 羅漢圖
0040c06: 人間天上無心住多在山邊與水邊彈指一聲龍虎
0040c07: 伏腳跟不費草鞋錢
0040c08: 龐居士
0040c09: 慕富卻忘貧苦日一時拋散了家私無端道個空諸
0040c10: 有波及妻兒賣爪籬
0040c11: 達磨祖師
0040c12: 九年面壁接得神光一花五葉遍界流芳蘆葦悽悽
0040c13: 暗度江
0040c14: 咄天目山高峰和尚像
0040c15: 生羈死關入易出難千古萬古西天目山
0040c16: 禮高峰和尚塔
0040c17: 狗舐熱油鐺一句集雲峰下四藤條拈來擲向乾坤
0040c18: 外贏得稜層塔影高
0040c19: 聖壽千嵒和尚
0040c20: 這個老大阿師太煞為人儱侗手握黑漆竹篦打人
0040c21: 不知輕重二十年前在錢塘江上發無明火燒卻慈
0040c22: 雲嶺頭石佛兩道眉毛二十年後向伏龍峰頂涌智
0040c23: 慧泉浸爛師子巖中幻翁半邊鼻孔個般麤慥得人
0040c24: 憎大似白拈賊種。
0040c25: 師子寺常住請贊師真
0040c26: 有口若啞有耳若聾佛法不會世法不通握條棒捧打
0040c27: 雨敲風瞠雙目滯寂沉空且無巨靈手擘太華之峰
0040c28: 豈布漫天網張蟭螟之蟲三十年枯坐船子釣灘之
0040c29: 東如何起得西峰已巳墜之宗
0040c30: 丹陽吉祥菴雪澗淨長老請贊
0041a01: 面冷如霜口甜似蜜一味虛頭全無真實胸襟曠蕩
0041a02: 兮千山堆裏橫條雪澗生涯拙鈍兮九曲河邊栽蓬
0041a03: 栗棘指東話西拗曲作直丹陽郭外吉祥菴那裏著
0041a04: 得這個賊
0041a05: 福建振禪人請贊
0041a06: 這個瞎漢不屬造作撞著冤家將錯就錯三十年吳
0041a07: 淞江上撐無底船賣明月買清風二三載伏龍山頭
0041a08: 坐曲彔床振金聲搖木鐸使盡福州人肚腸一任諸
0041a09: 方貶剝
0041a10: 慧藏沈氏請贊
0041a11: 面皮凜冰霜佛祖也不識橫按黑竹篦虛空驚戰慄
0041a12: 怪底臺山婆逢人道驀直未按指已巳前頓起膏肓疾
0041a13: 縱使耆婆扁鵲那有這般奇特咄留與兒孫為法則
0041a14: 慧本居士請贊
0041a15: 從來個漢無思筭一住茅菴三十年白日打眠空過
0041a16: 了如何有口會談玄
0041a17: 普首座請贊
0041a18: 揮黑竹篦掃空觸背雖不露師子咬人之機要且不
0041a19: 是韓盧逐塊敲出金剛腦後釘顯發普光明三昧煙
0041a20: 簑擁膝坐漁磯等閒超出威音外
0041a21: 明首座請贊
0041a22: 誰向虛空添五彩分明覿面不相瞞蒲鞋踏破華亭
0041a23: 月萬象森羅徹骨寒
0041a24: 金山百戶張慧仁請贊
0041a25: 妙在一機通身活路擒縱自由佛祖罔措吹毛影裏
0041a26: 覺華開海上好山青朵朵
0041a27: 百戶龔慧衡請贊
0041a28: 手中三尺竹篦狀似吹毛利刃勦除邪見稠林蕩卻
0041a29: 佛病祖病一片真風挽得迴千古倒行摩竭令
0041a30: 慧覺居士請贊
0041b01: 滿月青山一溪流水不是桃源古今天地兀坐茅廬
0041b02: 春晝長堂堂獨露自家底自家底綠樹重陰萬疊雲
0041b03: 金香爐下鐵崑崙
0041b04: 慧質居士請贊
0041b05: 心不是佛智不是道白雲重重紅日杲杲揭開不二
0041b06: 法門驚倒嵩山破灶一床獨坐淨名老咄
0041b07: 慧銘居士請贊
0041b08: 竹篦黑漆漆眼睛明歷歷敲碎太虛空出金剛骨
0041b09: 咄抹過二三并四七
0041b10: 慧山居士請贊
0041b11: 者個老漢著甚來由藞藞苴苴豈識宗猷少年騎竹
0041b12: 馬恣意逞風流當場衝破龍蛇陣縱橫自任樂悠悠
0041b13: 長大牧水牯耕遍劫初疇疊疊高低風景好笑看黃
0041b14: 雲萬頃秋拈得龍峰飼貓器無端放在松溪頭止有
0041b15: 一條龜毛線釣盡江波卒未休
0041b16: 姑蘇兜率園比丘明聞閱
0041b17: 長洲縣　佛弟子王鳴鸞
0041b18: 　　　陳兀瑞　范以明　捐資刻
0041b19: 唯菴禪師語第三卷　　吳門九章朱袞對稿
0041b20: 　　　金陵潘　耕書　自聞道人　蔣成榮刊
0041b21: 崇禎二年己巳歲佛成道日姑蘇兜率園　識
0041b22: 松隱唯菴然和尚語錄卷之三終
0041b23: 
0041b24: 
0041b25: 
0041b26: 
0041b27: 
0041b28: 
0041b29: 
0041b30: 
0041c01: 松隱唯菴然和尚語錄後序
0041c02: 唯菴和尚語錄蓋直指單提一心上乘之法超出古
0041c03: 人蹊徑驚其若銀河瀉天莫知其極真所謂能繼千
0041c04: 巖之緒而大其家世者也何其偉哉覽是編者又豈
0041c05: 無如古塔主之讀雲門語而契其機者乎時。
0041c06: 洪武四年春三月南屏住山懷渭撰
