0933b12: 
0933b13: 
0933b14: 
0933b15: 大方廣佛華嚴經疏卷第一百一十七入第七十八經
0933b16: 清涼山沙門　澄觀　述
0933b17: 晉水沙門　淨源　錄疏注經
0933b18: △二諮問。文二。初自陳發心。
0933b19: 爾時善財童子至發阿耨多羅三藐三菩提心。
0933b20: △二正問法要三。初標所問。
0933b21: 而我未知菩薩云何學菩薩行云何修菩薩道。
0933b22: △二歎慈氏有能答之德。即以此德而為問端。
0933b23: 大聖一切如來授尊者記至阿耨多羅三藐三菩提。
0933b24: 上總。下別。
0933c01: 若一生當得無上菩提至已巳能速踐一切智位。
0933c02: 別有五十句。皆因圓果滿德。△三結問請說。兼顯
0933c03: 問意。
0933c04: 大聖菩薩云何學菩薩行至如是等事願皆為說。
0933c05: △三稱歎授法二。先稱歎二。初為大眾歎善財。即
0933c06: 是難人二。初指人示眾。
0933c07: 爾時彌勒菩薩摩訶薩至問菩薩行諸功德不。
0933c08: △二正讚其德四。初求友精勤二。初總顯精勤。
0933c09: 諸仁者此長者子勇猛精進至處處尋求承事請法。
0933c10: △二別示精勤之相。
0933c11: 諸仁者此長者子至未曾暫起一念疲懈。
0933c12: 謂一時之勤。猶未可歎。以其善財自始暨末。一念
0933c13: 無懈。故為可稱。言一百一十善知識者。古有多釋。
0933c14: 一云理應具有。但文脫漏。賢首釋云。前後諸友。總
0933c15: 五十四位。分出德生有德為二。則五十五人各有
0933c16: 自分勝進。故有一百一十。若依此解。違此已巳言。既
0933c17: 云經由百一十已巳方至彌勒。彌勒等三非在一
0933c18: 百一十之數。其義明矣。有云百一十。言減數十耳。
0933c19: 約實唯有一百八人。謂此前除去友。但五十一。
0933c20: 各具主伴。成百二人。友童子指示眾藝。雖非主
0933c21: 友。而是伴友。為一百三。更加無厭足王處空天瞿
0933c22: 波處無憂德神摩耶處蓮華法德身眾神及妙華
0933c23: 光明神守護法堂善眼羅剎。合前總有一百八人。
0933c24: 以空天等相問答故。得在友數。非前主友稱名指
0934a01: 示。故非主友。但名伴友。若爾則違下餘城之言。下
0934a02: 自釋云。前至童子童女。已巳經一百一十。今更往後
0934a03: 文殊所。故云餘也。謂若以此為百八者。加於慈氏。
0934a04: 尚為百九。并後文殊。方成一十。何有餘耶。若通會
0934a05: 者。三釋皆得一種。取前更加不動處覺悟菩薩天
0934a06: 如來使天。足成一百一十之數。餘義亦成。以彼二
0934a07: 聖亦教善財故。得為伴友。其餘己巳之言。但是譯者
0934a08: 之意。晉經中無餘己巳之言。通取前後。於義無妨。然
0934a09: 下復云百一十城。又云過百一十由旬。皆言百一
0934a10: 十者。有所表故。謂除佛位。取其證入十地等覺。為
0934a11: 百一十。一中具十。是故成其一百一十。亦顯位位
0934a12: 十十相融。設有三賢。亦唯具十。若合等覺。屬在十
0934a13: 地勝進中攝。則開十信。以為其一。進退行布及與
0934a14: 圓融。皆順百一十之言。何必須要剋定前後。△二
0934a15: 所乘廣大三。初總難希奇。
0934a16: 諸仁者此長者子至修諸廣大助道之法。
0934a17: △二別明難遇二。初標舉。
0934a18: 如是之人難可得聞難可得見難得親近同居共行。
0934a19: △二徵釋二。初徵。
0934a20: 何以故。
0934a21: △二釋。釋意云。非濟深廣故。即開前總中救護眾
0934a22: 生。於中又二。初總護一切。
0934a23: 此長者子發心救護至斷癡惑出生死。
0934a24: △二約類別明。
0934b01: 諸仁者此長者子為被四流漂汩者造大法船。
0934b02: 汩者流急之貌。
0934b03: 為被見泥沒溺者至住界城者示諸脫門。
0934b04: 言界城者。即十八界。一一根境識中。別別解脫故。
0934b05: 在險難者導安隱處至界蛇所纏解以聖道。
0934b06: 界蛇即地等四界。
0934b07: 著於六處空聚落者以智慧光引之令出。
0934b08: 六處空聚。癡闇無人。不以智光引之。必為塵賊所
0934b09: 劫。
0934b10: 住邪濟者令入正濟至令其趣入一切智城。
0934b11: △三總結所作。
0934b12: 諸仁者此長者子至常樂順行未曾違逆。
0934b13: △三具德無缺。
0934b14: 諸仁者若有眾生至應知展轉倍更難得。
0934b15: 有十三句。有一在已巳。已巳為希有。況有二三乃至全
0934b16: 具。是故經云。展轉難得。又復後後難於前前。故云
0934b17: 展轉。△四速證超權。
0934b18: 諸仁者餘諸菩薩至乃能親近諸佛菩提。
0934b19: 此依權修。
0934b20: 此長者子於一生內則能淨佛剎則能化眾生。
0934b21: 以依實教修行故也。謂以即於凡身。一生亦解行
0934b22: 生故。千年之烏。不及朝生之鳳。普賢行位。互融攝
0934b23: 故。依實修者。悉皆能爾。胡不勉旃。文有十句。上二
0934b24: 句總明具諸位行。
0934c01: 則能以智慧深入法界。
0934c02: 三入十住。
0934c03: 則能成就諸波羅蜜則能增廣一切諸行。
0934c04: 四五入十行。
0934c05: 則能圓滿一切大願。
0934c06: 六入迴向。又上四句。亦皆十地行。又上四義。義含
0934c07: 通別。
0934c08: 則能超出一切魔業至則能具足普賢諸行。
0934c09: 此之四句。通諸地位。△二為善財讚菩提心。即是
0934c10: 歎法。文二。初結前生後。
0934c11: 爾時彌勒菩薩至令無量百千眾生發菩提心已巳。
0934c12: △二正歎四。初標歎發心。
0934c13: 告善財言善哉善哉至發阿耨多羅三藐三菩提心。
0934c14: △二正明讚歎發心之器。成其利益。
0934c15: 善男子汝獲善利至已巳為善友共所攝受。
0934c16: △三廣舉菩提心德釋成二。初徵。
0934c17: 何以故。
0934c18: 徵意云。所以歎善哉獲善利者何耶。△二釋。意云。
0934c19: 大菩提心具眾德故。文有二百二十一句。皆通三
0934c20: 種發心。頓具諸位功德。且分為二。初一百一十八
0934c21: 句。明菩提心。該諸地。後一百三句。明菩提心。頓
0934c22: 具諸位功德。又前多明信成就及解行發心。後段
0934c23: 多明證位發心。是故經文多云得也。又前段明菩
0934c24: 提心殊勝功德。高齊佛果。後段喻菩提心自在功
0935a01: 德。廣多無量。今初段中分二。初別明。文通橫豎。橫
0935a02: 則一一發心。皆具諸句之德。豎則別配諸位發心。
0935a03: 以從菩薩種性。至於究竟。不出三種發心。故光統
0935a04: 配十二住。分十二段。初種性住。
0935a05: 善男子菩提心者至能持一切諸世間故。
0935a06: 今初三句。即種性住。故云如種如田亦如大地。皆
0935a07: 是種子發生之義。△二明勝解行住中之益。
0935a08: 菩提心者猶如淨水至能放種種法光明故。
0935a09: △三極喜增上住。
0935a10: 菩提心者猶如淨目至一切願中得自在故。
0935a11: 皆初地中義故。△四戒增上住。
0935a12: 菩提心者猶如大海至不染一切世間法故。
0935a13: △五增上心住。
0935a14: 菩提心者如調慧象至能熏法界悉周故。
0935a15: △六覺分相應增上慧住。
0935a16: 菩提心者如善見藥王至菩提心者如毗笈摩藥。
0935a17: 毗笈摩者此云普去。
0935a18: 能拔一切諸惑箭故至能清一切煩惱濁故。
0935a19: △七諸諦相應增上住。
0935a20: 菩提心者如如意珠至能護一切理心故。
0935a21: △八緣起流轉止息相應增上住。
0935a22: 菩提心者猶如利刀至能一切身見刺故。
0935a23: △九無相有功用住。
0935a24: 菩提心者猶如臥具至能雨一切妙法雨故。
0935b01: △十無相無功用住。
0935b02: 菩提心者猶如命根至出生一切覺分寶故。
0935b03: △十一無礙解住。
0935b04: 菩提心者如好種性至不取聲聞解脫果故。
0935b05: 言壽行者。梵本云。則為石不吸聲聞解脫果故。
0935b06: △十二最上菩薩住。
0935b07: 菩提心者如淨璃至能伏煩惱阿修羅故。
0935b08: 梵本云。因陀羅網。網取煩惱阿修羅故。
0935b09: 菩提心者如婆樓那風。
0935b10: 此云迅猛風也。
0935b11: 能動一切所應化故至一切世間應供養故。
0935b12: 其中文義。皆與彼位相應。恐繁不屬。故始於種子。
0935b13: 終於惑習。明豎義彰矣。然斷習等推功歸本。由初
0935b14: 發心。則橫具諸德。於理明矣。△二總結。
0935b15: 善男子菩提心者至普能攝取一切智道。
0935b16: 即知功成。由於始簣。故初心具於諸德況復初後
0935b17: 圓融。△二有一百三句。明菩提心自在功德。於中
0935b18: 各有喻合之文。說聽之人所見深遠。故所引喻多
0935b19: 非凡境。亦顯不共菩提心故。雖通橫豎。且約豎配。
0935b20: 文分五段。初有七句。攝十住德。次有十句。攝十行
0935b21: 德。三有九喻。攝十迴向。四六十句。攝十地德。五十
0935b22: 七句。攝等覺位。以金剛智。終成無上大菩提故。其
0935b23: 間梵語。廣如音義。翻對解釋。今初攝十住德。
0935b24: 善男子譬如有人至諸覺觀煙不能熏害。
0935c01: 覺心自性。離惡覺等。
0935c02: 善男子譬如有人至一切智樹初無所損。
0935c03: △二攝十行德。
0935c04: 善男子譬如帝釋著摩尼冠至煩惱龍蛇不能為害。
0935c05: △三攝十迴向德。
0935c06: 善男子譬如帝釋著摩尼冠至猶如法界性清淨故。
0935c07: △四有六十喻。攝十地德。即分為十。初四攝初地
0935c08: 德。
0935c09: 善男子譬如有寶至一切功德悉於中現。
0935c10: △二有三喻。攝二地德。
0935c11: 善男子如有寶珠至心王大寶餘無及者。
0935c12: 謂持戒頭陀等淨功德故。△三有四喻。攝三地德。
0935c13: 善男子譬如有人至令其具足智慧清涼。
0935c14: 入諸禪定。離惑熱等故。△四有四喻。攝四地德。
0935c15: 善男子如須彌山至悉得同其一切智色。
0935c16: 同一切智燄。得無漏故。
0935c17: 善男子譬如波利質多羅樹至百千劫熏所不能及。
0935c18: 
0935c19: 大方廣佛華嚴經疏卷第一百一十七
