0983a01: 蔗菴範禪師語錄卷十九
0983a02: 侍者智應錄
0983a03: 頌古
0983a04: 世尊初生。
0983a05: 頌曰墮地聲雄搖帝闕衝入氣焰撼乾坤雲門精
0983a06: 藝雖無敵到底難消斧鑿痕。
0983a07: 世尊睹星悟道。
0983a08: 頌曰雪嶺六年蛛絲纏額霜天半夜寒清入骨若
0983a09: 說睹明星誑人猶未歇吞吐江山盡偉哉阿誰肯
0983a10: 受眼中楔。
0983a11: 世尊陞座文殊白椎。
0983a12: 頌曰綸綍封章出御樓克謀借箸有留侯不因鑄
0983a13: 印復銷印六國烽煙正未休。
0983a14: 世尊拈花迦葉微笑。
0983a15: 頌曰瞿曇剛把沙含口迦葉連忙毒刺心有理只
0983a16: 因無雪處青天白日鬼敲門。
0983a17: 女子出定。
0983a18: 頌曰臘盡孤山飛玉蝶春回兩岸碧桃森湖心夜
0983a19: 月無人共獨把綸竿釣柳陰。
0983a20: 阿難問迦葉曰世尊傳金襴袈裟外別傳箇甚麼迦
0983a21: 葉召阿難難應諾迦葉曰倒卻門前剎竿著。
0983a22: 頌曰飲光簪纓慶喜衣繡鶺令相呼塤篪迭奏門
0983a23: 前倒卻剎竿家裏鑿開蟻竇天倫從此隔雲泥翻
0983a24: 轉面皮不是舊殃害兒孫無術可捄路頭闊狹東
0983a25: 西馳驟。
0983a26: 青原參六祖問曰當何所務即不落階級祖曰汝曾
0983a27: 作甚麼來曰聖諦亦不為祖曰落何階級曰聖諦尚
0983a28: 不為何階級之有祖深器。
0983a29: 頌曰不登曠劫黃金殿豈坐今時白玉床簾外轉
0983a30: 身明月夜瑤琴獨自理宮商。
0983b01: 廣德延禪師因僧問如何是透法身句德曰無力登
0983b02: 山水茅戶絕知音。
0983b03: 頌曰漢臣封事猒長安遙謝金扉已巳挂冠清嘯一
0983b04: 聲茅屋下五更無夢倚朱闌。
0983b05: 天平從漪到西院思明以兩錯勘之留過夏平當時
0983b06: 便行因緣。
0983b07: 頌曰騁掣電機肆懸河辨當局運籌鮮能不亂難
0983b08: 雪文人刻鵠譏豈磨壯士屠龍悍天平老興已巳翩
0983b09: 西院心灰落得眠錯錯一任春風叫杜鵑。
0983b10: 石頭因青原曰有人道嶺南有消息曰有人不道嶺
0983b11: 南有消息原曰若恁麼大藏小藏從何而來曰盡從
0983b12: 者裏去。
0983b13: 頌曰有消息秦主割城無消息相如獻璧大藏小
0983b14: 藏何處來敢問達磨道不識白石粼粼青山歷歷
0983b15: 趯得龍宮盡底翻陳年糟瓮齊搬出。
0983b16: 青原因石頭問出嶺因緣。
0983b17: 頌曰隱隱飛橋隔野煙石磯西畔問漁船桃花盡
0983b18: 日隨流水洞在清溪何處邊。
0983b19: 石頭因僧問如何是解脫曰誰縛汝。
0983b20: 頌曰羈宦夜長眠不穩高堂日暮意難忘雞聲喚
0983b21: 醒鄉關夢陶令歸來菊正黃。
0983b22: 石頭遷禪師參青原原問子何方來師曰曹谿曰將
0983b23: 得甚麼來師曰未到曹谿亦不失曰若恁麼用去曹
0983b24: 谿作甚麼師曰若不到曹谿爭知不失師曰曹谿大
0983b25: 師還識和尚否原曰汝今識我否師曰識又爭能識
0983b26: 得曰眾角雖多一麟足矣。
0983b27: 頌曰方朔偷將一顆桃自言仙種錦來包今時盡
0983b28: 被行人踏合水和泥作燕巢。
0983b29: 梁山觀禪師因僧問如何是空劫已巳前底事山曰擊
0983b30: 動乾坤鼓時人聽不聞。
0983c01: 頌曰虛空鼓響日闐闐聽者猶風過耳邊春色盡
0983c02: 行花下路幾時得遂鴈歸年。
0983c03: 達磨見梁武帝。
0983c04: 頌曰廓然無聖第一義諦萬里深情一談喪氣慷
0983c05: 慨捐沉璧之虞嚴猛割斷金之義駕長江兮鳧怨
0983c06: 鷗驚適嵩少兮風清月霽斷絃更續待鸞膠葉布
0983c07: 芬披有丹桂。
0983c08: 達磨九年面壁二祖斷臂安心。
0983c09: 頌曰一觸龍顏離禁殿九年銕脊豎嵩山雪中不
0983c10: 得神光信歸興難同野鶴閒。
0983c11: 藥山惟儼禪師在石頭會下坐次石頭曰汝在者裏
0983c12: 作箇甚麼師曰一物也不為曰恁麼即閒坐也師曰
0983c13: 閒坐即為也曰子道不為又不為箇甚麼師曰千聖
0983c14: 亦不識頭乃作偈讚曰從來共住不知名任運相將
0983c15: 秖麼行自古上賢猶不識造次凡流豈可明。
0983c16: 頌曰閒是閒非俱不理坐來坐去幾時休報秋一
0983c17: 片青梧葉飛入深宮起暮愁。
0983c18: 趙州因婆子請轉藏。
0983c19: 頌曰趙州肝膽方硃赤婆子眼睛比電光五軸五
0983c20: 千消一轉滿傾山院菊花觴。
0983c21: 三聖問雪峰透網金鱗。
0983c22: 頌曰老漁坐倚嘯乾坤躍浪金鱗出海門天畔一
0983c23: 聲歸去笛解衣磐礡共傾樽。
0983c24: 天皇道悟禪師謁石頭問離卻定慧以何法示人頭
0983c25: 曰我者裏無奴婢離箇甚麼師曰如何明得曰汝還
0983c26: 撮得虛空麼師曰恁麼則不從今日去也曰未審汝
0983c27: 早晚從那邊來師曰道悟不是那邊人曰我早知汝
0983c28: 來處也師曰師何以贓誣於人曰汝身現在師曰雖
0983c29: 然如是畢竟如何示於後人曰汝道誰是後人師從
0983c30: 此頓悟。
0984a01: 頌曰不從今日去豈是那邊人街頭石老虎產下
0984a02: 玉麒麟說與波斯渾不信崑崙認得是前身。
0984a03: 鳥窠禪師吹布毛。
0984a04: 頌曰鳥窠吹起布毛侍者解下腰包但見梅花鬥
0984a05: 雪誰知松柏擎霄。
0984a06: 流年冉嘆長更泥首深言去住情吹落布毛成
0984a07: 底事當時便不向南行。
0984a08: 龍潭因投出家天皇曰汝昔崇福善今信吾言可名
0984a09: 崇信至別無聖解止。
0984a10: 頌曰瑩籠羈身旅夢奢禁園鶯喚便思家鳴珂寶
0984a11: 馬歸來日二月春山盡是花。
0984a12: 法眼因僧來參次遂以手指簾尋有二僧同去捲簾
0984a13: 眼云一得一失。
0984a14: 頌曰青桐一葉墮明樓雙鴈南飛海上游得失惟
0984a15: 論千古事何人能識漢宮秋。
0984a16: 藥山久不陞座。
0984a17: 頌曰水雲渴望入深山聽得鐘鳴空復還艸本盡
0984a18: 情拈出了顛癇猶道藥翁慳。
0984a19: 藥山造石頭問三乘十二分教某甲麤知因緣。
0984a20: 頌曰箕山高枕看浮雲千古清標獨讓君秖為溪
0984a21: 邊多洗耳是非到底不能分。
0984a22: 舍利弗佛問天女轉身因緣。
0984a23: 頌曰逸志飛騰擁玉扉改形猶落箭鋒機錦燈御
0984a24: 苑風吹滅五鳳樓前踏月歸。
0984a25: 雲巖晟禪師因僧問和尚在百丈二十年為甚麼不
0984a26: 續心燈師曰頭上寶華冠曰頭上寶花冠意旨如何
0984a27: 師曰大唐天子及冥王後僧舉問九峰大唐天子及
0984a28: 冥王意旨如何峰曰卻憶洞上之言。
0984a29: 頌曰玉階青暖碧苔封寶閣簾垂禮數慵多見鳳
0984a30: 皇池上客醉歌輦路步從容。
0984b01: 疏山造壽塔。
0984b02: 頌曰窣堵凌雲古路邊松聲月色共爭妍豈知坐
0984b03: 穴非真脈紛惹行人嘆可憐。
0984b04: 僧問趙州萬法歸一一歸何處州曰我在青州做領
0984b05: 布衫重七斤。
0984b06: 頌曰一曲涼州金石清邊風蕭颯動江城坐中有
0984b07: 老沙場客橫笛休吹塞上聲。
0984b08: 鹿門自覺禪師問芙蓉曰胡家曲子不墮五音韻出
0984b09: 青霄請師吹唱蓉曰木雞啼夜半鐵鳳叫天明師曰
0984b10: 恁麼則一句曲含千古韻滿堂雲水盡知音蓉曰無
0984b11: 舌童兒能繼和師曰作家宗師人天眼目蓉曰禁取
0984b12: 兩片皮。
0984b13: 頌曰秋山紅樹滿溪津猶向秋風別故人一曲離
0984b14: 歌天欲曉蘆灣月好白鷗親。
0984b15: 湖南秖林和尚每叱文殊普賢皆為精魅手持木劍
0984b16: 自謂降魔纔見僧來參便曰魔來也以劍亂揮歸方
0984b17: 丈如是十二年後置劍無言僧問十二年前為甚麼
0984b18: 降魔師曰賊不打貧兒家曰十二年後為甚麼不降
0984b19: 魔師曰賊不打貧兒家。
0984b20: 頌曰潛心克復古皇猷豪俠飛揚十二秋高鳥良
0984b21: 弓俱不見邊邪無計瞰神州。
0984b22: 灃州龍潭崇信禪師未出家時住寺前為餅舖每日
0984b23: 供餅十枚上天皇皇受已巳卻留一餅與之曰惠汝以
0984b24: 蔭子孫師曰是某將來何以返曰惠汝皇曰是汝將
0984b25: 來復汝何咎師因悟入遂投出家。
0984b26: 頌曰金翅搏風玉蹄絕絆平地拋家長空撮電欲
0984b27: 天皇嘔盡血心逼德山匆折扁擔眾多之吻無謂
0984b28: 而斷扯過東鄰拽上西岸不識是何觜面子細看
0984b29: 恰是當年賣餅漢。
0984b30: 漸源侍道吾往檀越家弔慰云云。
0984c01: 頌曰怨深細意實難忘特地持鍬到石霜靈骨依
0984c02: 然無覓處悔遲不作好兒郎。
0984c03: 洞山良价悟本禪師因供雲巖真次僧問先師道秖
0984c04: 者是莫便是否師曰是曰意旨如何師曰當時幾錯
0984c05: 會先師意曰未審先師還知有也無師曰若不知有
0984c06: 爭解恁麼道若知有爭肯恁麼道。
0984c07: 頌曰層闈禁殿紫雲攢孰敢凝眸攬轡看夜半木
0984c08: 人傳密旨御堤花蔟擁朝官。
0984c09: 洞山守初禪師參雲門。
0984c10: 頌曰細說行藏意正投烏藤三頓事何由雲門飯
0984c11: 袋成遺恨報得讎來鬢已巳秋。
0984c12: 洞山辭雲嵒嵒曰自此一別難得與汝相見山曰不
0984c13: 然自此一別難得與和尚不相見。
0984c14: 頌曰畫閣森沈霜月冷緘書無路到丹墀論交欲
0984c15: 洩生平意豈在秋風鴈度時。
0984c16: 趙州勘臺山婆子話。
0984c17: 頌曰婆子弄兵當大路趙州敵勝見天心春深盡
0984c18: 是桃花水不辨仙源何處尋。
0984c19: 烈女乘春倚畫屏胡笳吹起動秋聲漢宮更說明
0984c20: 妃事不是情人也淚盈。
0984c21: 洞山因僧問寒暑到來如何迴避師曰何不向無寒
0984c22: 暑處去曰如何是無寒暑處師曰寒時寒殺闍黎熱
0984c23: 時熱殺闍黎。
0984c24: 頌曰蘆灣碧水釣船橫獨酌瀟湘看月明露滴芙
0984c25: 蓉人跡杳吹簫夜半不知名。
0984c26: 洞山解夏上堂曰初秋夏末兄弟或東或西直須向
0984c27: 萬里無寸艸處去良久曰秖如萬里無寸艸處又作
0984c28: 麼生顧左右曰欲知此事直須枯木花開始與他合
0984c29: 有僧舉似石霜霜曰出門便是艸師曰大唐國裏能
0984c30: 有幾人。
0985a01: 頌曰室內秋初苔蔟蔟門前夏末艸茸茸欲行海
0985a02: 闊天空路霧鎖層巒暮靄中。
0985a03: 雲居膺禪師因洞山問甚處去來師曰蹋山來曰那
0985a04: 箇山堪住師曰那箇山不堪住曰恁麼則國內總被
0985a05: 闍黎占卻師曰不然曰恁麼子得箇入路師曰無路
0985a06: 曰若無路爭得與老僧相見師曰若有路即與和尚
0985a07: 隔山也山乃曰此子已巳後千萬人把不住去在。
0985a08: 頌曰陶令北窗臥誰有不思慕赤手挽銀河丹心
0985a09: 生鐵鑄雖然坐遍剎塵究竟不移寸步狹路欣逢
0985a10: 舊識人青眼相看還如故。
0985a11: 仰山插鍬。
0985a12: 頌曰仙子無家野興便金臺菊放粉墻邊鳥飛雲
0985a13: 散天如洗相對青山夜月圓。
0985a14: 黃檗一日捧缽向南泉位裏坐泉曰長老甚年中行
0985a15: 道檗曰威音王已巳前泉曰猶是王老師兒孫下去檗
0985a16: 遂過本位。
0985a17: 頌曰作客愁多似轉篷春殘始歎落花紅劉黃下
0985a18: 第還鄉去羞見家中舊主翁。
0985a19: 洞山因過水睹影大悟有偈曰切忌從他覓迢迢與
0985a20: 我疏我今獨自往處處得逢渠渠今正是我我今不
0985a21: 是渠應須恁麼會方得契如如。
0985a22: 頌曰多年蓬累臥深雲金管銀簫醉裏聞秋色重
0985a23: 遊山下路白蘋岸渚得逢君。
0985a24: 雪峰存禪師參德山問從上宗乘學人還有分也無
0985a25: 山打一棒曰道甚麼師曰不會至明日請益山曰我
0985a26: 宗無語句實無一法與人。
0985a27: 頌曰當年壯志記無違老大方知前事非載上鼇
0985a28: 山看飛雪去時騎馬步行歸。
0985a29: 僧問趙州四山相逼時如何州曰無路是趙州。
0985a30: 頌曰趙州無路是通津紫陌鶯啼楊柳春身在畫
0985b01: 樓拚獨醉肯令塞外有煙塵。
0985b02: 槃山一日出門見人舁喪歌郎振鈴曰紅輪決定沉
0985b03: 西去未委靈魂往那方幕下孝子哭曰哀哀師睹之
0985b04: 忽然省悟。
0985b05: 頌曰聽得街頭楚些悲生涯喪盡有誰知靈魂去
0985b06: 住無消息日日紅輪照兩眉。
0985b07: 同安道丕禪師因僧問佛未出世時如何師曰藕絲
0985b08: 牽大象曰出世後如何師曰鐵鎖鎖石牛。
0985b09: 頌曰青山流水遶東西綠樹青猿款款啼兩岸桃
0985b10: 花逢故老分明畫出武陵溪。
0985b11: 槃山示眾曰心月孤圓光吞萬象光非照境境亦非
0985b12: 存光境俱忘復是何物洞山曰光境未忘復是何物。
0985b13: 頌曰嵒上青猿心太熱腸斷聲聲啼不歇後夜山
0985b14: 僧入定深聞若不聞山有月。
0985b15: 韶州雲門文偃禪師示眾云古佛與露柱相交是第
0985b16: 幾機僧無語曰你問我與你道僧遂問師曰一條絛
0985b17: 三十文曰如何是一條絛三十文師曰打與自代前
0985b18: 語云南山起雲北山下雨。
0985b19: 頌曰草閣舊廬風上古花枝長短彌春戶行人欲
0985b20: 識老夫心日出海門夜將午南山雲北山雨此去
0985b21: 煩君細細吐。
0985b22: 大梅因僧問如何是祖師西來意梅曰西來無意鹽
0985b23: 官聞之乃曰一箇棺材兩箇死漢玄沙曰鹽官是作
0985b24: 家雪竇曰三箇也有。
0985b25: 頌曰舌上龍泉劈面揮屍橫遍野曝斜暉只知櫬
0985b26: 狹難藏掩愁看征人淚濕衣。
0985b27: 曹山因僧問朗月當空時如何山曰猶是階下漢曰
0985b28: 請師接上階山曰月落後相見。
0985b29: 頌曰炯炯秋蟾映碧空行人到此尚從容孤峰月
0985b30: 落時相見始信雲嵒路路通。
0985c01: 洪州同安志禪師因丕和尚將示寂上堂曰多子塔
0985c02: 前宗子秀五老峰前事若何如是三舉無有對者師
0985c03: 曰夜明簾外排班立萬里歌謠道太平丕曰須是者
0985c04: 驢漢始得。
0985c05: 頌曰紅樹山山入暮秋綸竿收拾錦江頭樽前與
0985c06: 子丁寧殺只說漁簑勝白裘。
0985c07: 神山把針次洞山問曰作甚麼師曰把針洞曰把針
0985c08: 事作麼生師曰針針相似洞曰二十年同行作者箇
0985c09: 語話豈有與麼功夫師曰長老又作麼生洞曰如大
0985c10: 地火發底道理。
0985c11: 頌曰畫樓人獨按金針疏密傍觀眼最親大地火
0985c12: 燒無二說濁醪雞黍惠同心。
0985c13: 南泉斬貓兒趙州戴草鞋。
0985c14: 頌曰長安路出漢江邊風捲黃沙蔽遠天漸聽仙
0985c15: 人吹鳳笛掀髯重賀太平年。
0985c16: 香林遠禪師僧問如何是衲衣下事師曰臘月火
0985c17: 燒山。
0985c18: 頌曰水飲溪流獨愛清是非怕見少同盟南來使
0985c19: 客青霄下野燒相看慰遠情。
0985c20: 臨濟問院主甚處來曰州中糴黃米來濟曰糴得盡
0985c21: 麼曰糴得盡濟以拄杖劃一劃曰還糴得者箇麼主
0985c22: 便喝濟便打典座至濟舉前話座曰院主不會和尚
0985c23: 意濟曰你又作麼生座禮拜濟亦打。
0985c24: 頌曰黃梁糴盡語分明臨濟猶嫌價不平攪得渾
0985c25: 家心落落致今說著恨添聲。
0985c26: 仰山隨溈山遊山到磐石上坐仰侍立次忽鴉街一
0985c27: 紅柿落在面前仰取柿拭過呈似溈溈曰子甚處得
0985c28: 來仰曰此是和尚道德所感溈曰汝也不得無分即
0985c29: 分半與仰。
0985c30: 頌曰深山裏遊盤石上坐鴉銜紅柿來細問得何
0986a01: 所剖而分食甜如蜜果父子綢繆一段情秋生玉
0986a02: 樹青煙鎖。
0986a03: 羅漢院桂琛禪師一日玄沙問三界唯心汝作麼生
0986a04: 會師指椅子曰和尚喚者箇作甚麼曰椅子師曰和
0986a05: 尚不會三界唯心曰我喚者箇作竹木汝喚作甚麼
0986a06: 師曰桂琛亦喚作竹木曰盡大地覓一箇會佛法底
0986a07: 人不可得師自爾愈加激勵。
0986a08: 頌曰竹木佳椅子好兩箇漢自紛擾既惜山君勞
0986a09: 當知工輸巧石頭路滑古今同從來佛法何曾曉。
0986a10: 梁山緣觀禪師因僧問家賊難防時如何師曰識得
0986a11: 不為冤曰識後如何師曰貶向無生國裏曰莫是他
0986a12: 安身立命處也無師曰死水不藏龍曰如何是活水
0986a13: 龍師曰興波不作浪曰忽遇傾湫倒嶽時如何師下
0986a14: 座把住曰莫教打濕老僧袈裟角。
0986a15: 頌曰賊是家親理絕回互要見太平更須勘過應
0986a16: 知活水龍奮迅乃常度堪笑老梁山上堂成破句。
0986a17: 南泉曰三世諸佛不知有黧奴白牯卻知有。
0986a18: 頌曰偶隨鷗鳥恣閒行踏月因過翡翠亭寂寂禁
0986a19: 垣人不語金鐘玉殿響丁丁。
0986a20: 仰山住東平時溈山令僧送書并鏡與師師上堂提
0986a21: 起示眾曰且道是溈山鏡東平鏡若道是東平鏡又
0986a22: 是溈山送來若道是溈山鏡又在東平手裏道得即
0986a23: 留取道不得則撲破去也眾無語師撲破便下座。
0986a24: 頌曰溈山古鏡東平巧手一撲粉碎百怪驚走師
0986a25: 資水乳有理難分龍象躋蹌無緣啟口人間擾擾
0986a26: 是非生紛紛逐隊爭妍醜。
0986a27: 刺史陳操尚書問睦州看甚麼經州曰金剛般若經
0986a28: 操曰六朝翻譯師看底是第幾朝師拈起曰一切有
0986a29: 為法如夢幻泡影。
0986a30: 頌曰六朝景物誇奇妙宦夢難消空倚笑皓月扁
0986b01: 舟讓老漁雪歌翻作滄浪調。
0986b02: 藥山惟儼禪師因道吾雲嵒侍立次師指案山上枯
0986b03: 榮二樹問吾曰枯者是榮者是曰榮者是師曰灼然
0986b04: 一切處光明燦爛去又問嵒枯者是榮者是曰枯者
0986b05: 是師曰灼然一切處放教枯淡去高沙彌忽至師曰
0986b06: 枯者是榮者是曰枯者從他枯榮者從他榮師顧道
0986b07: 吾雲嵒曰不是不是。
0986b08: 頌曰三鳥翩翩海上來一雙飛去入瑤臺可憐殺
0986b09: 羽空山裏獨立寒枝怨野梅。
0986b10: 南陽萬安松庭嚴禪師首參息菴有省復於淳拙處
0986b11: 舉所得質之拙曰子不聞蠱毒之家水莫嘗否師曰
0986b12: 也須吞得去吐得出始是肚皮拙曰蒼天中更添冤
0986b13: 苦師曰謝和尚記拙復以寶鏡三昧徵之大豁疑
0986b14: 礙。
0986b15: 頌曰於彼於此金針玉線海嶽夷平鶤鵬化變薦
0986b16: 不薦但見花開滿洛陽不道春風在梁苑。
0986b17: 嚴陽尊者問趙州一物不將來時如何州曰放下著
0986b18: 曰一物不將來放下箇甚麼州曰放不下擔取去。
0986b19: 頌曰灶冷無煙尋野火夜寒沒被蓋簑衣渾家寂
0986b20: 寞難消遣更買窮愁一擔歸。
0986b21: 藥山一日因遵布衲浴佛乃曰者箇從汝浴還浴得
0986b22: 那箇麼曰把將那箇來師乃休去。
0986b23: 頌曰昨夜星光照濕泥五更依舊雨凄凄人心懊
0986b24: 惱難窺測說道東方卻在西。
0986b25: 凝然改禪師一日嚴舉月印示眾曰路逢死蛇莫打
0986b26: 殺無底籃兒盛將歸此是深明洞上宗旨若是箇鹵
0986b27: 莽禪和到者裏如何透得師曰者箇莫是背觸不得
0986b28: 底意麼嚴曰笑破山僧口師罔措嚴曰你在鬼窟裏
0986b29: 討甚碗那師愈不安一日嚴上堂大悟。
0986b30: 頌曰霜染楓林鋪蜀錦月明仙子快秋筵當風一
0986c01: 曲華胥引驚動玉人夜不眠。
0986c02: 趙州勘二菴主。
0986c03: 頌曰捨項依劉心一片光昭竹帛事何疑將軍別
0986c04: 有奇韜略不是其中人不知。
0986c05: 雪峰一日登座召眾曰看看東邊底又曰看看西邊
0986c06: 底汝若要會拈拄杖擲下曰向者裏會取。
0986c07: 頌曰看遍東西興欲窮烏藤猶賴與爭雄花殘洞
0986c08: 口春陰暮仙子何勞降玉宮。
0986c09: 藥山首謁石頭後到馬祖因緣。
0986c10: 頌曰萬事無心一釣竿三公不換此江山當初誤
0986c11: 識劉文叔惹起虛名滿世間。
0986c12: 俱空斌禪師參凝然求示心要然曰達磨未來時你
0986c13: 作麼生參師甚疑之一日睹秦封槐豁然大悟徑回
0986c14: 侍立次身甚戰慄然曰契斌參得禪也何驚疑之有
0986c15: 師曰某甲今日到此如在紅爐中拾得一片冰相似
0986c16: 然曰洞山一宗密在爾躬矣。
0986c17: 頌曰曠劫綢繆一段情相逢驀地語難傾不堪離
0986c18: 恨重攜手竹葉村酤送我行。
0986c19: 洛浦因龐居士禮拜起曰仲夏毒熱孟冬薄寒師曰
0986c20: 莫錯曰龐公年老師曰何不寒時道寒熱時道熱曰
0986c21: 患聾作麼師曰放你三十棒曰啞卻我口塞卻你眼。
0986c22: 頌曰寒熱逼人容易老風流宜法晉儀形世情偏
0986c23: 似西風惡觸著登時百病生。
0986c24: 興化在三聖會裏為首座後於大覺言下頓悟至開
0986c25: 堂日拈香曰此一炷香本為三聖師兄於我太孤本
0986c26: 為大覺師兄於我太賒不如供養臨濟先師。
0986c27: 頌曰春殘花落錦千層白晝黃鸝隔樹鳴只恐行
0986c28: 人聽未足憑欄猶說故園情。
0986c29: 無方從禪師參俱空空曰子曾參何人來師曰少室
0986c30: 山前風悄然曰因甚一花開五葉師曰沒孔鐵鎚百
0987a01: 雜碎曰掠虛頭作麼師曰某甲見盡天下人秖解掠
0987a02: 實無一人掠虛者曰不打自招師曰老和尚慣用底
0987a03: 不妨勘破。
0987a04: 頌曰青天激電紅焰翻波不樂清徵愛唱山歌擾
0987a05: 擾是新豐勞勞予如何所恨悄然風韻一以變所
0987a06: 望五乳峰高橫嵯峨。
0987a07: 無業示眾曰若有一毫頭聖凡情念未盡未免入驢
0987a08: 胎馬腹裏去白雲端曰直饒一毫頭聖凡情念頓盡
0987a09: 亦未免入驢胎馬腹裏去瞎漢但恁麼會。
0987a10: 頌曰孤山臘盡白皚皚映水梅花兩岸開處士當
0987a11: 年怡樂日黃昏燕罷去還來。
0987a12: 婆子燒菴。
0987a13: 頌曰寒嵒春暖路頭分巷陌歌謠異白雲日暮醉
0987a14: 歸人漸少殘霞滿樹錦成文。
0987a15: 月舟載禪師掩關閱萬松錄有省乃曰洞上宗風有
0987a16: 織錦迴文之功非鍼線細密盤旋回互不犯當頭者
0987a17: 斷不敢主之既而幡然出關參無方得大了悟。
0987a18: 頌曰路邊拾得松毛刺叫賣江西好琢針不是繡
0987a19: 工能辨別一生誤賺此身心。
0987a20: 德山見龍潭。
0987a21: 頌曰侍立更深門外黑紙燈吹滅曉光赤烈燄堆
0987a22: 將瞢董燒滄海抒乾無一滴浩氣凜然剛毅不失
0987a23: 龍潭漲起秋濤好看千峰寒色。
0987a24: 德山見僧入門便棒。
0987a25: 頌曰一生俠氣最難平垂老猶堪作宦行不惜黃
0987a26: 金曾結客幾人肝膽論交情。
0987a27: 寶壽石雨方禪師初閱楞嚴至如汝文殊更有文殊
0987a28: 處身心世界打成一片後因病值雲門上堂曰放下
0987a29: 著師通身慶快呈偈有會得竿頭舒卷意放生原是
0987a30: 釣來魚門痛加呵斥後聞僧舉大慧剝荔枝話遽豁
0987b01: 然軒渠一笑。
0987b02: 頌曰世界身心輥一團微吟愛客上危灘釣來放
0987b03: 去清風遠慶喜徒勞倒剎竿。
0987b04: 愚菴三宜盂和尚參雲門聞上堂高聲曰放下著師
0987b05: 不覺掀眉一笑門問懷州牛喫禾為甚麼益州馬腹
0987b06: 脹師曰問取露柱曰秖如樹倒藤枯畢竟句歸何處
0987b07: 師曰長江翻白浪曰尚疑你在師遂呈偈曰石傘峰
0987b08: 前玉一溪逢源那說動舟迷落花無限春山暮得路
0987b09: 還家聽鳥啼。
0987b10: 頌曰玉尺冰壺世莫儔更何餘物顯家猷秖將一
0987b11: 片爐峰雪洗盡煙嵐入海流。
0987b12: 瀛山雪關誾禪師參博山事槽廠因見磨鼻拽脫忽
0987b13: 有省呈偈曰直下相逢處由來絕覆藏舌頭元是肉
0987b14: 嚼碎也無妨一日山令首眾問如何是人天眼目師
0987b15: 曰頂門上曰還假照鑑也無師曰君不見山曰不虛
0987b16: 參見作家來師掩耳而出。
0987b17: 頌曰盧生賣藥悔氣撞著磨鼻拽開舌頭碎嚼君
0987b18: 不見博山爐內火星飛大海魚龍盡燒殺。
0987b19: 為霖霈禪師一日鼓山落堂舉馬祖一口吸盡西江
0987b20: 話曰此語即道得八成還有道得十成者麼師進曰
0987b21: 某盡力只道得八成山乃呵出師一夜不安至四鼓
0987b22: 方捲簾豁然大徹次早上方丈曰某今日有箇十成
0987b23: 語舉似和尚山曰汝作麼生師乃背身叉手向前曰
0987b24: 請和尚鑑山曰好與七藤條師禮謝山曰吾之法眼
0987b25: 盡在汝躬善自護持。
0987b26: 頌曰好語十成道不難傷心事在捲簾看閒敲石
0987b27: 鼓消遺恨鐵漢聞風亦膽寒。
0987b28: 玄沙遣僧送書上雪峰峰開緘唯白紙三張問僧曰
0987b29: 會麼曰不會峰曰不見君子千里同風僧回舉似玄
0987b30: 沙沙曰者老和尚錯過也不知。
0987c01: 頌曰玄沙白紙三張雪峰惡心一片傍觀焉得親
0987c02: 疏骨肉自相擾亂茫然江上遊鱗蹉過山頭老漢
0987c03: 曉日射危巔秋光媚斷岸。
0987c04: 洞山與泰首座冬節喫果子次乃曰有一物上拄天
0987c05: 下拄地黑似漆常在動用中動用中收不得且道過
0987c06: 在甚麼處座曰過在動用中洞喚侍者掇退果桌。
0987c07: 頌曰掇退茶筵戰一頭洞山謀略暗輸籌果珍雖
0987c08: 未沾牙齒自古青簑勝墨裘。
0987c09: 玄沙與天龍入山見虎龍曰前面是虎沙曰是汝阿
0987c10: 虎歸院龍乃問適來山中和尚尊意如何沙曰閻浮
0987c11: 世界有四種重障若人透得許出陰界。
0987c12: 頌曰白額當途利爪牙善降深愛老玄沙風聲秋
0987c13: 色山前路行客紛紛亂晚霞。
0987c14: 西園曇藏禪師自燒浴。
0987c15: 頌曰卜得仙嵒隱興長芳辰忽已巳換春光秋風紅
0987c16: 葉飄無盡遊子深尋話夕陽。
0987c17: 龍潭未出家時為餅舖住在寺前每日將餅上天皇
0987c18: 皇受已巳卻留一餅與之曰惠汝以蔭子孫曰是某將
0987c19: 來何以返言惠汝皇曰是汝將來復汝何咎潭因有
0987c20: 悟入遂投出家。
0987c21: 頌曰餽餅十枚返惠一箇過後思量轉成滯貨天
0987c22: 皇老已巳勘破博得伽黎搭半肩看來原是遮羞布。
0987c23: 溈山與仰山摘茶。
0987c24: 頌曰百花三月上林開花裏相逢醉一杯彼此含
0987c25: 情說不盡塞鴻飛去又飛來。
0987c26: 趙州因僧辭州曰甚處去曰諸方學佛法去州豎起
0987c27: 拂子曰有佛處不得住無佛處急走過三千里外逢
0987c28: 人不得錯舉曰與麼則不去也州曰摘楊花摘楊花。
0987c29: 頌曰桃花開遍柳成陰誤我春光轉憶深不識西
0987c30: 泠舊知己巳畫船幾箇在湖心。
0988a01: 傅大士頂冠見武帝因緣。
0988a02: 頌曰一無成三不就面對君王事難遮覆笑端從
0988a03: 此落人間得到驢年也依舊。
0988a04: 僧問趙州曰承聞和尚親見南泉是否州曰鎮州出
0988a05: 大蘿蔔頭。
0988a06: 頌曰晝明夜暗人人曉觸著舌頭胡亂掃鎮州蘿
0988a07: 蔔太誇張何曾見得南泉老。
0988a08: 鴈過長空影沉寒水話。
0988a09: 頌曰一聲秋鴈過長空驚起憨眠簑笠翁目送殘
0988a10: 雲歸遠岫高飛玉兔上梧桐。
0988a11: 僧問葉縣如何是學人密用心處縣曰鬧市輥毬子
0988a12: 曰意旨如何縣曰普請眾人看。
0988a13: 頌曰鬧市叢中輥繡毬紅塵不顧撲人頭熱時何
0988a14: 必真甘露止得渴來即便休。
0988a15: 僧問正法眼密菴答破沙盆。
0988a16: 頌曰正法眼曾無此語破沙盆豈有斯言一生酖
0988a17: 酒難消恨踏月穿花過遠村。
0988a18: 唐太宗喫蛤蜊因緣。
0988a19: 頌曰已巳拌客夢衝泥水誤逐人情上御筵契合君
0988a20: 王雖寵冠難逃沸釜一番煎。
0988a21: 陸大夫問南泉鐫佛因緣。
0988a22: 頌曰一邊持送一邊酬貴顯尋常禮數周濃睡不
0988a23: 知春已巳去殘紅落在釣魚舟。
0988a24: 黃梅傳衣與六祖。
0988a25: 頌曰樵斧丟開來踏碓倩題不避鴈行高急篩熟
0988a26: 米將南返秉燭三更話寂寥。
0988a27: 靈雲見桃花悟道。
0988a28: 頌曰歲歲桃花開爛熳箇箇抬頭能看見惱殺靈
0988a29: 雲氣不豪愁中錯認佳人面。
0988a30: 大顛擯首座。
0988b01: 頌曰一同扣齒異樣風生首座真英雄臨難不苟
0988b02: 免韓公固壯士當鋒尤戰驚欺心做盡千般計到
0988b03: 底春秋說不清。
0988b04: 溈山謂仰山曰終日與子商量成得箇甚麼邊事仰
0988b05: 空中畫一畫溈曰若不是吾終被子惑。
0988b06: 頌曰天壤至親惟父子相逢動輒有機心果能畫
0988b07: 斷無餘罅不致煙波沸到今。
0988b08: 僧問南泉師歸丈室將何指南泉曰昨夜三更失卻
0988b09: 牛天明起來失卻火。
0988b10: 頌曰相逢月下是瑤臺藉艸清樽連夜開明日酒
0988b11: 醒應滿地空令饑鶴啄莓苔。
0988b12: 洞山不安。
0988b13: 頌曰玉闕金扉臥病人綸音尤降九重門老醫火
0988b14: 急求丹藥誰道砒霜是返魂。
0988b15: 迦葉擯文殊。
0988b16: 頌曰風流公子衣貂裘寂寞佳人坐翠樓有酒不
0988b17: 辭千日醉無錢常帶一身愁。
0988b18: 俱胝豎指。
0988b19: 頌曰俱胝豎指大鵬展翼背負青天聲揚八極至
0988b20: 尊不以九五為榮至勇不以血氣為得。
0988b21: 外道問那一通。
0988b22: 頌曰醉遊畫舫傷春暮夢入蟾宮語夜深醉醒夢
0988b23: 回無一事碧天皓月在湖心。
0988b24: 婆生七子。
0988b25: 頌曰鄂渚蕭條風雨秋扣舷舞櫂攪眠鷗好心救
0988b26: 得婆兒子敢保長江水逆流。
0988b27: 四賓主。
0988b28: 金殿月明傳密旨玉驄曙跨已巳千官山河百億皆
0988b29: 歸化嵒穴欣霑雨露寬主中賓。
0988b30: 浮世功名不足憑蓴鱸味美正秋清此身雖在家
0988c01: 園裏治亂難忘北闕情賓中主。
0988c02: 寶印不彰全至化丹墀人靜月朦朧九重深密無
0988c03: 綸旨孰敢凝眸望聖容主中主。
0988c04: 衣獘年深動客塵霜毛雪鬢不由人相逢莫說窮
0988c05: 途事風雨蕭蕭夢裏身賓中賓。
0988c06: 君臣五位。
0988c07: 絪縕瑞氣靄金門不動龍顏仰至尊一片皇風歌
0988c08: 萬國雍熙休復問堯恩君。
0988c09: 授簡分符五鳳前威名蕩寇更加鞭論功不羨羡宸
0988c10: 臺躍大樹風標奕世傳臣。
0988c11: 吁食長懸鉅鹿心後宮每誦百官箴緝熙治業高
0988c12: 踰舜野老風淳只笑吟君視臣。
0988c13: 丹心耀日傾葵素白首依時拱聖明月夜紛馳朝
0988c14: 帝闕嵩呼盡聽曉雞鳴臣向君。
0988c15: 水天一碧御河秋鳳舞鸞歌燕玉樓門掩六宮清
0988c16: 晝永楓林獨有紫煙浮君臣道合。
0988c17: 曹山三墮。
0988c18: 半衫半履混塵沙春暖花飛玩歲華盡日優游芳
0988c19: 艸地長安雖好不思家類墮。
0988c20: 戴角擎頭入市廛納些隨分此生緣溪山不辨東
0988c21: 西路柳陌花街露地眠披毛戴角隨類自在。
0988c22: 五夜相攜登畫閣一樽同飲看浮雲漁陽烽火家
0988c23: 亡後候鴈音書久不聞隨墮。
0988c24: 細轉金鶯寒翠裏晴飛玉蝶晚香中從容循歷長
0988c25: 春苑盡是風流舊主翁見色聞聲隨處自在。
0988c26: 生降王宮原貴異何須御極更稱尊錦衣玉食尋
0988c27: 常事絕品佳名不要論尊貴墮。
0988c28: 紫禁黃扉日洞開外人豈敢上瑤階自來懶坐琉
0988c29: 璃殿免得尊卑強接陪禮絕百僚尊貴自在。
0988c30: 三種滲漏。
0989a01: 功就心猶戀帝京羽書古塞又徵兵黃沙漠漠鳴
0989a02: 刁斗未動先憂路不平見。
0989a03: 自負珠璣富有身世間眼底總無人最酖玄石濃
0989a04: 芬酒只愛長眠不顧春機不離位。
0989a05: 鉅野莫聞神駿踏汙池寧有活龍蟠欲行絕壁圍
0989a06: 千仞空把愁眉暗裏攢墮在毒海。
0989a07: 天下英才淪草野域中無術展經綸高騰縱有青
0989a08: 雲路未肯虛心蹈古人情。
0989a09: 每事稱情然重諾片言拂意竟寒盟胸中不化炎
0989a10: 涼態世上難消毀譽情滯在向背。
0989a11: 遠岫層陰白月天空明坐守認青氈不知犀枕皆
0989a12: 方正秖解臨墻見一邊見處偏枯。
0989a13: 倚墻靠壁作規模空裏行拳便欲輸劫外家私不
0989a14: 解使千般寶石總非瑜語。
0989a15: 秖知擷翠秘書囊不識東君面短長別有靈機花
0989a16: 外轉春風自古到嵒房究妙失宗。
0989a17: 不擅周旋閣兩邊枯樁繫馬實堪憐毬場活潑有
0989a18: 餘態偏逐玄途問劫前機昧終始。
0989a19: 一點名心銷未得經年宦跡老風霜三春淑景還
0989a20: 留住神燕何時到故鄉濁智流轉。
0989a21: 洞山正偏五位。
0989a22: 正中偏紫殿重幃鎖翠煙桂轂丹墀留素影玉人
0989a23: 夢破五更前。
0989a24: 偏中正雨過遠山明似鏡煙艇蘆灣夜未央漁歌
0989a25: 歸去江天淨。
0989a26: 正中來石女停機下玉階不向劫前誇獨步穿雲
0989a27: 臥月任徘徊。
0989a28: 兼中至秋逕馬嘶紅葉醉子貢相逢老仲尼吐盡
0989a29: 甘言無一字。
0989a30: 兼中到雪屋蘿門俱不蹈銕馬揮鞭驟碧霄靈蹤
0989b01: 電激看圓妙。
0989b02: 
0989b03: 
0989b04: 
0989b05: 
0989b06: 
0989b07: 
0989b08: 
0989b09: 
0989b10: 蔗菴範禪師語錄卷第十九
