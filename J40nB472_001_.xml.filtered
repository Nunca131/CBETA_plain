0001a01: 序
0001a02: 古之時生齒殷繁而名民惟四今則四民之內復有
0001a03: 二氏此二氏者使其幸而生於堯舜禹湯文武之世
0001a04: 則其教固不至于惑世而誣民雖不幸而不見正于
0001a05: 堯舜禹湯文武之聖然其教亦足以佐治而翼儒何
0001a06: 者古之時父與子言兄與弟言朋友之相規課皆仁
0001a07: 義道德之說也少而習長而安不見異而遷故凡二
0001a08: 帝三王之道日月星辰之行天地之所以著鬼神之
0001a09: 所以幽人物之所以蕃江湖之所以流若燭照數計
0001a10: 而龜卜也則夫二氏之教彼孰從而傳之習之哉三
0001a11: 代以還人私其身士私其學利欲熏其心淫邪易其
0001a12: 性竭智罷神紛紜錯沓老死而不悟者滔滔然也習
0001a13: 二氏之學者獨能忘形骸屏嗜好一死生絕外膠其
0001a14: 為心也泊然無所起其于世也淡然無所遭樂山水
0001a15: 而安靜閑以視夫世之營營逐逐者其人之智愚賢
0001a16: 不肖為何如吾謂三代以后二氏之教反足以佐治
0001a17: 而翼儒者以此然老氏者流必數百餘年始崛起一
0001a18: 人以纘其緒若釋氏貼自漢以來代不乏人首則如
0001a19: 達磨羅什圖澄輩以彰拈花微笑之旨繼則有曹洞
0001a20: 臨濟趙州諸知識以衍單提直指之宗浸浸乎與濂
0001a21: 洛關間諸君子並驅爭先矣昔人有云禮失而求諸
0001a22: 野殆調是歟蜀之知識僧博和尚者蚤習浮屠學果
0001a23: 行育德三十餘年一旦識其依歸如久客旋家酣夢
0001a24: 觸醒故其咳唾指顧皆同正覺于是擔笈杖錫下岷
0001a25: 山上湘水過九嶷涉浙湍入商洛東遊于京國欲以
0001a26: 其自得者同諸人意良仁已巳余始見而疑之既而叩
0001a27: 其學固非拘律以縛身亦非為大以欺佛者及出其
0001a28: 語錄若干卷余受而閱之奧旨微詞雖不盡解然而
0001a29: 聆其言挹其容信非有道者不能苟世之人誠能如
0001a30: 彼之忘得喪齊彭殤不以外物一攖具心惟仁義道
0001b01: 德之說習安而不遷為則夫堯舜禹湯文武之盛庶
0001b02: 幾旦募遇之矣鳥得泥豎儒之言而概訾其惑世誣
0001b03: 民也哉余故以為三代以還釋氏之教反只以佐治
0001b04: 而翼儒也于是乎言。
0001b05: 時
0001b06: 康熙六年歲次疆圉協洽浴佛日相空子書于慶餘
0001b07: 堂中
0001b08: 
0001b09: 
0001b10: 
0001b11: 序
0001b12: 學道而至於明心見性雖賢者知其難也天下之理
0001b13: 推之極於耳所得聞目所得見使一人之才周而通
0001b14: 之則智有所不給況於非耳所得聞非目所得見內
0001b15: 握至要以環徹乎無窮夫安得不難則有為之說曰
0001b16: 人患不知爾知而肆力焉未有不至者世之言赫奕
0001b17: 莫如王候將相言顯聞莫如道德文章有人於此捨
0001b18: 是二者泛乎浩涆之間棲乎淡泊之上宜若非世所
0001b19: 急而獨修其身者之所為乃王候將相代不乏人道
0001b20: 德文章有時而盡而此不可磨滅之心性近在目前
0001b21: 遠踰萬里求之無象孰之愈非是以累千萬人而不
0001b22: 一遇或曠世而如遇之是可疑也順治乙未余將守
0001b23: 藩嶺表待舟於大津會大博和尚在此得其禪錄讀
0001b24: 之驚其奧渺浸淫不能自已巳殆必使天下之聾者盡
0001b25: 解聵者盡覺迷妄者識其歸途而不為流浪罔生者
0001b26: 耶昌黎口不言禪原性諸篇已巳有出門合轍之勢廬
0001b27: 陵尤諱此事而其出處進退之際坦然無所累心二
0001b28: 公誠深於禪特泯其跡不使人騰以為口實者余為
0001b29: 韓歐之學有年塵垢浮沉未能有所增長晚遇和尚
0001b30: 意絕好之妄自謂聰明者未必益專固者未必損也
0001c01: 和尚得法萬如老人自蜀而吳而越以至於此此地
0001c02: 素椎魯俗勁急乃見其翻然洗心問道恐後不異於
0001c03: 生與法侶習聞玄義者固和尚善誘使然亦以見心
0001c04: 性之學人人莫能外之難易之疑余渙然而釋矣。
0001c05: 檇李曹溶頓首拜撰
0001c06: 
0001c07: 
0001c08: 
0001c09: 
0001c10: 
0001c11: 
0001c12: 
0001c13: 
0001c14: 
0001c15: 
0001c16: 
0001c17: 
0001c18: 
0001c19: 
0001c20: 
0001c21: 
0001c22: 
0001c23: 
0001c24: 
0001c25: 
0001c26: 
0001c27: 
0001c28: 
0001c29: 
0001c30: 
0002a01: 大博乾禪師語錄卷第一
0002a02: 侍者超宗記錄
0002a03: 師於順治拾貳年十月十五日燕京天津衛縉紳檀
0002a04: 越暨院主亮空請住地藏菴結制上堂師至座前拈
0002a05: 起疏云諸佛根源祖師巴鼻盡在裏許切忌鑽龜打
0002a06: 瓦其或未然卻請維那宣過宣疏畢師指座云盡大
0002a07: 地總寶華王座更要登箇甚麼雖然如是一不做二
0002a08: 不休便陞座拈香云此一瓣香天不能蓋地不能載
0002a09: 爇向爐中端為祝延今上
0002a10: 皇帝萬歲萬歲萬萬歲伏願皇圖鞏固帝道遐昌堯風
0002a11: 永扇於斯朝舜日長輝於萬國次拈云此一瓣香奉
0002a12: 為滿朝文武概國公卿本衛檀越同明不二之因共
0002a13: 結無生之果復拈云此一瓣香千方不破百計難開
0002a14: 懷入江南遇個鐵面皮老子一拶粉碎爇向爐中端
0002a15: 為供養現住江南常州府宜興縣龍池山禹門堂上
0002a16: 傳曹溪正脈第三十五世本師萬如大和尚用酬法
0002a17: 乳之恩斂歛衣就座維那白椎云法筵龍象眾當觀第
0002a18: 一義師云鐘停鼓寂全提向上玄機列陣臺前最喜
0002a19: 單刀直入還有不顧危亡的衲僧出眾相見一僧纔
0002a20: 出師便喝進云是甚境界師復喝僧亦喝師打一僧
0002a21: 纔出師便打進云棒下點開生死路言中裂破祖師
0002a22: 關師復打乃云靈源獨耀迥脫根塵逼塞太虛輝騰
0002a23: 今古遍大千皆一妙體總剎海盡一真乘情與無情
0002a24: 同一寶覺即今群賢降駕山僧豈敢囊藏盡將迦葉
0002a25: 微笑的達磨直指的和盤托出舉起拂子云會麼於
0002a26: 此會得頂門正眼頓開肘後玄符獨露殺活擒縱處
0002a27: 處鋒鋩把住放行渾無滲漏秪如到恁麼地還有為
0002a28: 人處也無擲下拄杖云死人遊活路維那白椎云諦
0002a29: 觀法王法法王法如是。
0002a30: 上堂問快馬一鞭快人一言和尚今日陞座又作麼
0002b01: 生師云瞎進云恁麼則人人鼻孔撩天去也師云又
0002b02: 要第二言僧喝師打云又要第二鞭僧無語師喝乃
0002b03: 云無蹤無跡離相離名描不出書不成不是祖師巴
0002b04: 鼻亦非瞎驢眼睛掀翻佛殿三門踏殺一堂聖僧烏
0002b05: 石嶺望州亭乾屎橛麻三斤復喝一喝云識取鉤頭
0002b06: 意莫認定盤星。
0002b07: 上堂問昔日黃面老人大開濟世法門今朝和尚如
0002b08: 何指示師云只要大家知進云古曲無音韻如何和
0002b09: 得齊師云叮叮咚咚進云不是弄潮人徒勞遭點額
0002b10: 師云棒頭有人喫在乃云圓明正照頓絕諸緣赫赫
0002b11: 常明始終一貫佛佛以此授受祖祖以此相傳獨許
0002b12: 孤俊兒孫橫拈倒用明投暗合正法流通只如不露
0002b13: 聲色一句如何道欲提無相毘盧印須向千峰頂上
0002b14: 行。
0002b15: 劉衡陽薦親上堂問那吒太子析骨還父析肉還母
0002b16: 復現本身為父母說法即今薦親一句如何指示師
0002b17: 云迥出孤圓進云恁麼則人間天上任意優游師云
0002b18: 憑誰恩力進云豁開戶牖明明示師云莫亂分疏乃
0002b19: 云離生滅相頓絕去來無位真人沒處安排既無安
0002b20: 排亡靈又向甚處著落還會麼冥不收兮陽不管送
0002b21: 伊突出九重天。
0002b22: 上堂十五已前一念萬年十五已後推門落臼正當
0002b23: 十五離秦別楚秘魔擎叉禾山打鼓乾達婆奏樂迦
0002b24: 葉起舞團魚吞卻鱉大蟲咬殺虎甜的徹蒂甜苦的
0002b25: 連根苦天津這裏又且不然不擎叉不打鼓不奏樂
0002b26: 不起舞亦無奇奇怪怪甜甜苦苦一味白米乾飯麵
0002b27: 觔豆腐復云參。
0002b28: 上堂拈拄杖云山僧了無二事秪將這箇為人截斷
0002b29: 腳跟紅線挑開頂門眼睛橫抽腦後楔倒拔舌前觔
0002b30: 到恁麼時說甚麼藏身處沒蹤跡沒蹤跡處莫藏身
0002c01: 還會麼一芥一莖一勢至一塵一剎一觀音。
0002c02: 上堂問全持戒律為甚不守毘尼師云大象不遊兔
0002c03: 徑進云人人有個影子為甚踏不著師云你即今立
0002c04: 在甚麼處僧無語師打云果然踏不著乃云玄機獨
0002c05: 露徹底尖新通身手眼一點難瞞分皂白於石火之
0002c06: 中剖錙銖於閃電之際機輪活潑軌步圓通演最上
0002c07: 乘示真實相咄咄咄住住住復喝一喝云孟八郎漢
0002c08: 掩耳偷鈴。
0002c09: 冬至上堂問群陰剝盡即不問一陽始復事如何師
0002c10: 云日長一線進云衲僧分上又作麼生師云不遂四
0002c11: 時凋進云恁麼則衲被蒙頭跏趺跌坐一鑪榾柮煖烘
0002c12: 烘師云照顧眉毛師乃拍桌一下大眾齊顧視師展
0002c13: 開兩手示之便下座。
0002c14: 上堂問獅子遊行即不問前護後擁事如何師云人
0002c15: 天圍繞進云恁麼則哮吼一聲清風滿座師云諕殺
0002c16: 一堂人進云者老漢更出一頭地去也師云莫謗他
0002c17: 好乃云樹凋葉落顯覿體之真乘人法兩忘示本然
0002c18: 之密旨到者裏全彰本分毫沒囊藏應物隨機一團
0002c19: 活潑雖然如是且道放行為人好把住為人好休從
0002c20: 兔角尋長短莫向空花問淺深。
0002c21: 上堂問衝開壁立萬初擊碎鐵額銅頭未審還有向
0002c22: 上事也無師云行人更在青山外進云昨日法雷轟
0002c23: 宇宙今朝衝破釣鰲磯師云穿卻汝鼻孔乃云龜毛
0002c24: 拂子迅如風兔角烏藤活似龍彈指拂開千丈石嗽
0002c25: 聲透過萬重峰到恁麼時指山山崩點海海竭不是
0002c26: 神通妙用亦非法爾如然還會麼一鏃破三關分明
0002c27: 箭後路。
0002c28: 上堂八面玲瓏徹底穿通身渾箇不相瞞臨機隨便
0002c29: 拈來用不是拳頭便腳尖到恁麼時更待分賓立主
0002c30: 問答三玄不惟鈍置殺人亦乃墮坑落塹若是當家
0003a01: 種草觸處分明不動纖毫一場事畢只如大用現前
0003a02: 一句如何指陳巨靈抬手無多子分破華山千萬重
0003a03: 寂慧薦親上堂箇事從來絕覆藏包羅天地了無雙
0003a04: 即今示汝無藏者元是當初申大郎只這裏離四句
0003a05: 絕百非金剛體塞太虛常寂光輝萬象八字打開和
0003a06: 盤托出還會麼七寶池邊聞法意九蓮臺上現金容
0003a07: 下座。
0003a08: 上堂問金鐘罷扣玉磬高停和尚如何指示師云其
0003a09: 聲若雷進云恁麼則耀古騰今去也師云汝將甚麼
0003a10: 聞僧喝師打乃云一不立無孔鐵錘當面擲無端穿
0003a11: 卻諸人眼只要男兒自點頭不論根機利鈍初學久
0003a12: 參貴乎直下承當機前擔荷會中還有擔荷得者麼
0003a13: 試通箇消息看眾無語復云巨鰲潭上無音信徒向
0003a14: 磯前下一鉤。
0003a15: 上堂昔日釋迦老子要箇無眼耳鼻舌身意的擔當
0003a16: 箇事何故不萌枝上藏香象無底籃能捉活龍昨
0003a17: 夜拄杖子道要箇有眼耳鼻舌身意的擔當箇事何
0003a18: 故摘破香囊燻大國撥開天竅吼真風山僧又即
0003a19: 不然有眼耳鼻舌身意的也不用無眼耳鼻舌身意
0003a20: 的也不用既然總不用畢竟作麼生夜深不向蘆灣
0003a21: 宿迥出中間與兩頭。
0003a22: 元旦上堂昨朝舊歲今日新年牧童起舞野老揚鞭
0003a23: 到恁麼時只得平地上匝匝興波高山頭滔滔鼓浪
0003a24: 玲瓏活潑玉轉珠回著著真常頭頭作用論甚麼世
0003a25: 法佛法打成一片雖然如此超群須是英靈漢勝敵
0003a26: 還歸將相才。
0003a27: 解制上堂問昔日靈山結制今朝這裏解制如何是
0003a28: 不結不解之旨師云饑來喫飯睡來眠進云如何是
0003a29: 第一玄師云父母未生前進云如何是第二玄師云
0003a30: 夜睹明星自了然進云如何是第三玄師云拈花笑
0003b01: 處為君傳進云如何是第一要師云坐斷聖凡道進
0003b02: 云如何是第二要師云放開一線竅進云如何是第
0003b03: 三要師云入廛垂手召進云三玄三要蒙師指報德
0003b04: 全憑一點秋師云如何是一點秋進云低聲低聲師
0003b05: 云作家闍黎乃云紅爐三箇月團魚煆成鱉鉗錘九
0003b06: 十日生鐵煉成鋼天津衛裏結制雷音寺裏上堂桑
0003b07: 樹著箭柳樹出槳正所謂懷州牛喫禾益州馬腹脹
0003b08: 天下覓醫人灸豬左膊上還會麼三月功勳鶤化去
0003b09: 一吼黃河兩道流。
0003b10: 師於順治拾參年十一月初二日院主來曇暨天津
0003b11: 檀越請住如來菴結制上堂拈香祝
0003b12: 聖罷次拈香云此一瓣香第二回爇向爐中供養本師
0003b13: 萬如大和尚用酬法乳斂歛衣就座問答不錄乃云圓
0003b14: 明正照寶炬生煙九十日爐盤裏托出釋迦三七中
0003b15: 鉗口邊吐出彌勒到這裏只得掀翻佛殿踏倒三門
0003b16: 露柱燈籠一齊撫掌高歌云囉囉哩囉囉哩喫瓔珞
0003b17: 粥的不是你喝一喝下座。
0003b18: 上堂棒下絕商量喝中無滲漏若向箇裏承當管取
0003b19: 推門入臼到這裏論甚麼正法眼藏涅槃妙心向上
0003b20: 機關祖師巴鼻一拶粉碎自然家齊業就觸處現成
0003b21: 左右逢源無可不可所謂理無礙事無礙理事無礙
0003b22: 事事無礙是為天上天下惟吾獨尊復召大眾云即
0003b23: 今釋迦老子向拄杖頭上為諸人指示去也擲拄杖
0003b24: 下座。
0003b25: 冬至上堂當陽把住凡聖難通坐斷乾維陰陽潛跡
0003b26: 今則放開線道拈出梭頭掣轉機關挽回作用總剎
0003b27: 海氤氳遶日盡大地瑞氣騰空山頭玉樹抽條海底
0003b28: 紅爐潑焰於斯會得朝打三千其或未然暮打八百
0003b29: 大眾可會得去麼廓然一入真如境爍迦羅眼不能
0003b30: 窺。
0003c01: 上堂尼無多問通身活潑一頭牛蹄角全彰事事周
0003c02: 掣斷一番渾不立乾坤無礙任優游和尚還收得也
0003c03: 未師云汝的牛在甚麼處進云角挑日月尾掛須彌
0003c04: 師云鼻孔在甚麼處進云踏翻潭底月吼破祖師關
0003c05: 師云好好把住繩頭進云鐵壁銀山俱粉碎了然無
0003c06: 礙獨稱尊師云休要詐明頭乃云張公喫酒李公醉
0003c07: 扶桑人種陝陜西田折東籬補西壁續鳧截鶴者般說
0003c08: 話總是懸羊頭賣狗肉天津這裏卻不然山是山水
0003c09: 是水僧是僧俗是俗永字八法分明決不扭直作曲
0003c10: 既然如是且道如何保任復云大眾歸堂。
0003c11: 上堂畫虎畫皮難畫骨知人知面不知心等閑識得
0003c12: 淨裸裸光爍爍充滿太虛周遍法界到這裏將大千
0003c13: 界撮來如粟米大拋向面前總不見得且道承誰恩
0003c14: 力以拂子擊香几下座。
0003c15: 上堂現成公案不用安排本自圓成何勞特地若是
0003c16: 英靈漢子聞恁麼道直下了然當處解脫所謂一處
0003c17: 透千處透一言通萬言通殺活擒縱盡在當人把住
0003c18: 放行全憑自己巳雖然如是猶有事在還會麼羚羊掛
0003c19: 角千峰外更有羚羊在上層。
0003c20: 薦親上堂問諸佛涅槃心祖師正法眼為甚卻向瞎
0003c21: 驢邊滅卻師云僧投寺裏宿進云千聖不傳為甚卻
0003c22: 在和尚手裏師云疑殺闍黎進云言中有響句下無
0003c23: 私師云那裏學得虛頭來僧喝師打乃云觀音殿裏
0003c24: 燒香抬起頭看元來卻是彌勒若恁麼道又爭得釋
0003c25: 迦殿裏拜佛跨進門元來卻是文殊直恁麼道始較
0003c26: 些子秪如薦揚一句作麼生道脫卻皮囊達本真了
0003c27: 然自是一番新白蓮臺上無新舊永證金剛不壞身。
0003c28: 上堂如來淨妙身窮劫不能量示與眾家知虛空無
0003c29: 二狀擲拂下座。
0003c30: 上堂問明鏡當臺人天一鑑向上宗乘請師垂示師
0004a01: 云兔角杖挑潭底月龜毛繩繫樹頭風乃云空手把
0004a02: 鋤頭步行騎水牛人從橋上過橋流水不流千年田
0004a03: 八百主人貧智短馬瘦毛長寸金不換丈鐵還會麼
0004a04: 若不同床睡焉知被裏穿復舉古人道這著子如水
0004a05: 牯牛過窗櫺頭角四蹄都過了只有尾巴過不得乃
0004a06: 呵呵大笑云水中擇乳除是鵝王。
0004a07: 上堂恍恍惚惚其中有物且道是甚麼物杳杳冥冥
0004a08: 其中有精且道是甚麼精還會麼老君殿裏古佛迦
0004a09: 葉寺裏三清復舉周金剛行腳時中途遇婆子賣餈
0004a10: 團公案山僧今日不惜眉毛與周金剛出一口氣當
0004a11: 時待他道點那箇心只向道揀熱的搬將來伊若眼
0004a12: 目定動拈餈團劈面便搭管教者婆子舌如扁擔眼
0004a13: 似流星雖然如是也是賊過後張弓。
0004a14: 上堂問楊岐十載鑄就金圈少室九年覷破鐵壁只
0004a15: 此二人是同是別師云坐斷兩頭進云恁麼則萬聖
0004a16: 同知千秋不昧師云雪消雲散一輪紅進云只如安
0004a17: 心一事又作麼生師云雪上加霜進云一堂風冷淡
0004a18: 千古意分明師云好言在耳乃云佛身充滿於法界
0004a19: 普現一切群生前言多不如語直鬧市裏人物深山
0004a20: 裏老僧明明無覆藏明明絕點翳觸著磕著賊不入
0004a21: 慎家之門虎不咬無腥之漢通明殿裏玉帝圓通殿
0004a22: 裏觀音明人不做暗事豈肯掩耳偷鈴好大哥且道
0004a23: 雷音寺裏今日是什麼人說法振威一喝下座。
0004a24: 上堂魚行水濁鳥飛毛落乃呵呵大笑云若是仙陀
0004a25: 客隔山見煙始知是火隔牆見角便知是牛決不向
0004a26: 矢上加尖泥中洗土何故一口吸盡西江普天匝
0004a27: 地難藏海底珊瑚獨露天中杲日當陽。
0004a28: 應盤山請上堂問佛祖機關衲僧巴鼻學人上來請
0004a29: 師指示師喝進云既是正法眼藏因甚又在瞎驢邊
0004a30: 滅卻師亦喝進云只此兩喝是同是別師復喝進云
0004b01: 二喝喝開天地眼一言言出祖師機師云進前不如
0004b02: 退後乃云本無去來亦無彼此世界法身中山河天
0004b03: 眼裏隨機應便無處不周所謂大千世界無有如芥
0004b04: 子許不是菩薩捨身命處何故剎塵俱是真如體遍
0004b05: 界無非清淨身。
0004b06: 臘八上堂十方同聚會個個學無為此是選佛場心
0004b07: 空及第歸龐居士向拄杖頭上道即今正是釋迦成
0004b08: 道之時南無三滿多吉祥如意娑訶復召大眾云龐
0004b09: 公持誦已巳畢爾我又如何持誦復云但得一萬事
0004b10: 等閑拈著春風自然桃紅李白。
0004b11: 上堂碧天雲靜性海波沉朗月當空靈源獨耀只得
0004b12: 東風面萬紫千紅總是春到者裏始知天地同根萬
0004b13: 物一體無量珍寶自然而至且道如何是無位真人
0004b14: 還委悉麼白鷺下田千點雪黃鸝上樹一枝花。
0004b15: 上堂經年覓道心即道終日尋珠性已巳珠青翠盡隨
0004b16: 秋水去休來藤上覓葫蘆何故識取鉤頭意莫認
0004b17: 定盤星。
0004b18: 報成寺請上堂一月普現一切水一切水月一月攝
0004b19: 這般說話總只道得放行句未道把住句復舉昔有
0004b20: 婆子施財請趙州和尚轉大藏州下禪床遶一匝云
0004b21: 轉藏已巳畢回婆婆云比來請轉全藏如何只轉半藏
0004b22: 師召大眾云如何是那半藏便下座。
0004b23: 上堂通身是眼鑒不到通身是耳聞不到通身是舌
0004b24: 說不到通身是心憶不到如人飲水冷煖自知鼻孔
0004b25: 撩天眉毛拖地到者裏拈起乾屎橛麻三斤庭前柏
0004b26: 樹子雲門餅趙州茶青州布衫一口吸盡西江等語
0004b27: 不消一笑何故野水瘦時秋潦退白雲斷處舊山
0004b28: 寒。
0004b29: 歲朝上堂問新年與舊年不隔一條線如何是舊年
0004b30: 盡的意旨師云赤條條的還兜率進云如何是新年
0004c01: 頭的意旨師云裝裝點點下瑤臺進云本來無改換
0004c02: 何用更安排師云披蓑側立千峰外引水澆蔬五老
0004c03: 前乃舉香嚴云去年貧未是貧今年貧始是貧去年
0004c04: 貧還有卓錐之地今年貧錐也無真淨云去年富未
0004c05: 是富今年富始是富去年富惟有一領黑漆布衫今
0004c06: 年富添得一條白衲袈裟歲朝抖搜呈禪眾實謂風
0004c07: 流出當家師云這隊老漢一個逞乖一個賣俏未免
0004c08: 向貧富裏折倒山僧這裏則不然也不道貧也不道
0004c09: 富逢茶喫茶遇粥喫粥新年與舊年六六三十六。
0004c10: 上堂道不用修只須息心心息自明德不用養貴乎
0004c11: 歇念念歇自圓德圓而無事不周道明而無理不達
0004c12: 是謂果熟馨香瓜甜自落若向窮今博古克己巳施仁
0004c13: 處而欲道之明德之備如畫餅充饑正似瞽者引盲
0004c14: 難免有眼者哂畢竟如何欲識儂家真嫡體直須隱
0004c15: 入古人墳。
0004c16: 解制上堂赤尾金鱗露兩腮禹門踏破浪頭來一番
0004c17: 撩卻漫天網迅步風雷遍九垓到者裏離情離境絕
0004c18: 是絕非今古有無一齊坐斷只得天上天下佛國魔
0004c19: 宮任意縱橫隨處自在只如今朝解制還有透出網
0004c20: 者麼不妨露個消息看良久云萬里無雲空碧落滿
0004c21: 天星月笑春風。
0004c22: 上堂佛在自心中只向自心覓自心覓自心自忘心
0004c23: 境寂此是真安養此即波羅蜜若向外邊求迷頭尋
0004c24: 影跡尋至萬斯年未契根和蒂若能如是觀即入諸
0004c25: 佛位諸上人會不會覿面相陳無面背。
0004c26: 
0004c27: 
0004c28: 
0004c29: 
0004c30: 大博乾禪師語錄卷第一終
