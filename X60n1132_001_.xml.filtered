0708b01: 
0708b02: 
0708b03: 
0708b04: 
0708b05: No. 1132
0708b06: 比丘尼受戒錄
0708b07: 
0708b08: 廣州南海寶象林沙門　弘贊在　述
0708b09: 稽夫中邊得戒。始末源由。中制十人受具。邊許五人
0708b10: 得戒。中是中天竺。天竺之東際白木調國。南際靖善
0708b11: 塔。西際一師黎仙人山。北際柱國。自此四外。名為邊
0708b12: 國。震旦乃在白木調東二萬七千餘里。開持律五人
0708b13: 得授大戒。昔漢明帝初。摩騰法蘭二法師來至此土。
0708b14: 與人出家。唯剃鬚髮。披縵條衣。授彼五戒十戒而已巳。
0708b15: 以不滿五人。不得受具。後至漢桓帝。一百餘年內。猶
0708b16: 三歸五戒十戒。遞相傳授。桓帝已巳後。北天竺國。有支
0708b17: 法領等五沙門。來至漢地。始於長安與人授具足戒。
0708b18: 其時大律未有。唯口誦出戒本一卷。羯磨一卷。流行
0708b19: 此土。時尼眾來求受戒。五僧曰。如律所明。唯開邊地
0708b20: 五人僧受具戒。不論尼眾。是時諸尼辭退而還。泣淚
0708b21: 如雨。曹魏初三年。中天竺曇摩迦羅此云法時。至雒陽。譯
0708b22: 出戒律。立羯磨受法。準用十僧。於是佛法大行震旦。
0708b23: 為東夏受戒律之始也。時漢末魏初。東天竺國。有二
0708b24: 尼來到長安。見諸尼眾問曰。汝等誰邊受戒。尼眾答
0708c01: 曰。我到大僧所。受五戒十戒而已巳。二尼歎曰。邊地尼
0708c02: 眾。悉未有具。即為還本國。化得一十五人來。三人在
0708c03: 雪山死。二人墮黑死。唯餘十人到此。諸尼悉赴京
0708c04: 師。與授具戒。後到吳地。亦與彼尼眾受具。西尼思慕
0708c05: 本鄉。遂附舶南海而還。及至上船。唯有七人。三人命
0708c06: 終。來去經途十有餘年。又按高僧傳。宋元嘉十年。西
0708c07: 天僧伽摩。至建康。敕住平陸寺。為京師沙門慧照
0708c08: 三百七十人。渡蔡洲岸。於船中再受具戒。或問其意。
0708c09: 照曰。以疑先受。若中若下。更求增勝。故須重受。依本
0708c10: 臘次。十一年。求那摩。於南林寺立戒壇。為僧尼授
0708c11: 戒。為震旦戒壇之始。時師子國。比丘尼八人來未幾。
0708c12: 復有尼鐵索羅三人至。足為十眾。乃請僧伽摩為
0708c13: 師。為景福寺尼慧果等。於南林戒壇。依二部重受具
0708c14: 戒。度三百餘人。噫。古人忘身為法。不憚數萬里而來。
0708c15: 然此方得戒者。豈可不生難遭想哉。惜夫今當末法。
0708c16: 知法秉羯磨者難得。而二部僧尼受戒。失傳久矣。昔
0708c17: 摩騰羅漢。并諸賢哲。多是果位聖人。尚不敢違律。僧
0708c18: 不滿數。與人授具。一部僧而與尼授大戒。我等何人。
0708c19: 敢違佛教。滅佛正法。致他永失比丘比丘尼性。得
0708c20: 假名。授受俱成非法矣。順治十四年。余在廣州羊城。
0708c21: 時各縣餘尼來求受具。余辭不獲已巳。因立二部僧。各
0708c22: 滿十人。與授大戒。自後十人難得。但有五人以上。亦
0708c23: 與為授。要須持律清淨。故云邊地持律五人得受具
0708c24: 戒。其尼親教師。要滿十夏。而羯磨教授二師。及餘證
0709a01: 人。無論歲臘。事須解律。縱律未能精鍊。其羯磨者。必
0709a02: 是持律明了。方許秉法。若不如是。強與他授。令他盡
0709a03: 壽戒不霑身。罪非小也。雖云邊地五人僧受。不論尼
0709a04: 眾。斯乃古人慎重。邊地僧尚難得。尼眾何能易有。茲
0709a05: 以竊推。律既許僧。尼必預列。昔迦旃延尊者。在西天
0709a06: 竺。阿槃提國。有長者子名億耳。出家求受具戒。時彼
0709a07: 國無十人僧。不得受具。乃往白佛。佛聽邊地五人得
0709a08: 受。時因緣在僧。故未及論尼。況今末法出家。遇正教
0709a09: 者實難。若不論尼。則尼部全缺。八敬誰修。雖是邊地。
0709a10: 而有持律清淨十人。別揀五人。律文不聽。知非持戒
0709a11: 清淨。方任揀擇。以受戒事大。一不如法。則戒體斯失。
0709a12: 今諸方叢席。為人授具。既不知作法結僧大界。戒壇
0709a13: 奚立。則戒無由得矣。故云。若不結界。一切羯磨受戒
0709a14: 等法。俱是空作。復不依律作白羯磨。唯師自心。在沙
0709a15: 彌白衣前。杜撰唱說。非法為法。以傳。遞相踵習。
0709a16: 沿波日久。不覺其非。佛言。若有秉羯磨說戒。則正法
0709a17: 未滅世間。又云。毗尼藏住。佛法亦住。是故弘紹之賓。
0709a18: 特宜遵教。俾正法而恒存。木叉而永固也戒壇。即戒場。在大界
0709a19: 內結。已巳上略述得戒緣由。向下錄得戒和尚阿闍黎。二
0709a20: 部僧名。并記自受戒年月日時。以識戒臘尊卑也。
0709a21: 比丘尼弟子　　　　　　年　　月　　日　時
0709a22: 生族姓　係　　府　　縣人於　　　　年
0709a23: 月　　日拜　　師出家
0709a24: 　僧部
0709b02: 戒於　　　　年　　月　　日　時受
0709b03: 　和尚具足戒
0709b04: 秉羯磨阿闍黎名　　號　　軌範師
0709b05: 尊證僧伽
0709b06: 　　大德　　　大德　　　大德　　　大德
0709b07: 　　大德　　　大德　　　大德
0709b08: 　尼部
0709b09: 親教師尼名　　字
0709b10: 羯磨師尼名　　字
0709b11: 教授師尼名　　字
0709b12: 證戒尼僧
0709b13: 　　賢部　　　賢部　　　賢部　　　賢部
0709b14: 　　賢部　　　賢部　　　賢部
0709b15: 附作法略儀
0709b16: 初受具足戒尼。未能即閱大律。其親教闍黎二師。當
0709b17: 與戒本令其熟讀。使知護持。無致虧犯。及識布薩。自
0709b18: 恣。受衣。淨施等法也。
0709b19: 布薩法半月半月布薩。下至有四比丘尼。即應誦戒本。不足四人。三人。二人。當對首布薩。若
0709b20: 有所犯。應先懺悔已巳。然後布薩。
0709b21: 對首說戒法至布薩日。若有三人。各各相向露頂。脫屣。互跪。作如是言。
0709b22: 二大姊。一心念。今僧十五四日說戒。我某甲比丘尼清
0709b23: 淨三說。後二人。亦如是說。若只有二人。除上二字。即云大姊。
0709b24: 心念說戒法若只有一人。應心念口言。
0709c01: 今日眾僧十五四日說戒。我某甲比丘尼清淨三說。
0709c02: 對首安居法前安居四月十六日。應對一知法比丘尼言。
0709c03: 大姊一心念。我某甲比丘尼。依某僧伽藍若在村內。非僧住處。
0709c04: 應云某聚落。若在別房。應云某房。前三月夏安居。房舍破。修治故。三說。
0709c05: 彼應語云好。答言善若後安居。至五月十六日。應云後三月。
0709c06: 心念安居法若無所依人對作法。即自心念口言。
0709c07: 我某甲比丘尼。依某處某房。前三月夏安居三說。
0709c08: 對首受日法若有佛法僧事。或檀越父母等請喚。不及即日還。若須二日。乃至七
0709c09: 日。應對一比丘尼言。
0709c10: 大姊一心念。我某甲比丘尼。受七日法出界外。為某
0709c11: 事故。還此中安居。白大姊令知三說。不應為飲食衣物故去也。若前事不
0709c12: 及七日還。當從僧乞十日。半月一月。羯磨去。
0709c13: 對首自恣法凡有所犯。應先懺悔已巳。然後自恣。若住處有五比丘尼。應僧中差受
0709c14: 自恣。若無五人。四人當對首各各相向。作如是言。
0709c15: 三大姊一心念。今日眾僧自恣。我某甲比丘尼自恣
0709c16: 清淨三說。若有三人二人亦如是作。
0709c17: 心念自恣法若只有一人。應心念口言。
0709c18: 今日眾僧自恣。我某甲比丘尼。自恣清淨三說。
0709c19: 受五衣法佛言。五衣應受持。有衣不受持。得罪。過十日。即犯捨墮。若得如法衣。應具
0709c20: 威儀。對一比丘尼。或親教師。或阿闍黎。如是言。
0709c21: 大姊一心念。我比丘尼某甲。此安陀會。五條衣受。一
0709c22: 長一短。割截衣持三說。
0709c23: 大姊一心念。我比丘尼某甲。此多羅僧。七條衣受。
0709c24: 兩長一短。割截衣持三說。
0710a01: 大姊一心念。我比丘尼某甲。是僧伽黎若干。條衣受若干。
0710a02: 長若干短。割截衣持三說。
0710a03: 大姊一心念。我比丘尼某甲。是覆肩衣受。長四肘。廣
0710a04: 二肘半。是覆肩衣持三說。佛制恐污三衣。用覆兩肩。然後著三衣在上。
0710a05: 大姊一心念。我比丘尼某其甲。是衣厥修羅衣受。長四
0710a06: 肘。廣二肘。是衣厥修羅衣持三說。厥修羅。此云衣。即裙也。以兩頭縫合。形
0710a07: 如小。著時入內。使過臍。各蹙兩邊雙排脊。繫之以絛。即穀圍也。
0710a08: 受尼師壇法應云。
0710a09: 大姊一心念。我比丘尼某甲。此尼師壇。是我助身衣
0710a10: 受三說。
0710a11: 受法
0710a12: 大姊一心念。我比丘尼某甲。此多羅。應量受。長用
0710a13: 故三說。
0710a14: 受十六枚器法即日得器。應即日受。可須用者。十六枚。餘者當淨施。若遣與人。
0710a15: 謂大釜。小釜。二蓋。水瓶。及蓋。洗瓶。及蓋。四盤。二小杓。二大杓。受云。
0710a16: 大姊一心念。我比丘尼某甲。此某器。是我十六枚數。
0710a17: 今受三說。
0710a18: 受非時藥佛聽飲八種漿。即果汁。謂梨。棗。甘蔗。蒲萄。藕根等。應先淨人已巳。濾過。澄
0710a19: 清。從淨人手受。應對一比丘尼云。
0710a20: 大姊一心念。我比丘尼某甲。有某病緣故。此某非時
0710a21: 漿。為經非時服故。今於大姊邊受三說。
0710a22: 受七日藥酥。油。生酥。蜜。石蜜。一受得七日自手取服。八日即施與人。自不得服。應云。
0710a23: 大姊一心念。我比丘尼某甲。有某病緣故。此某七日
0710a24: 藥。為共宿七日服故。今於大姊邊受三說。
0710b01: 受盡形壽藥謂丸。散。一切鹹酸等。不任為食者。一受得自取服盡。應云。
0710b02: 大姊一心念。我比丘尼某甲。有某病緣故。此某盡形
0710b03: 壽藥。為共宿。長服故。今於大姊邊受三說。
0710b04: 淨施法有二種淨施。一真實施。二展轉淨施。真實淨施。應云。
0710b05: 大姊一心念。我比丘尼某甲。有此長衣。未作淨。今為
0710b06: 淨故。捨與大姊。為真實淨故謂真實捨與他。欲要著。應問彼。乃著。
0710b07: 展轉淨施法比丘尼受戒已巳。除五衣外。所有一切新舊衣服。對一比丘尼說淨。不
0710b08: 說。過十日即犯捨墮。後凡所得衣。若布。下至長一尺四寸。廣七寸。即須說淨。作如是言。
0710b09: 大姊一心念。我比丘尼某甲。有長衣。未作淨。為淨故。
0710b10: 施與大姊。為展轉淨故。彼受淨者。應云大姊。汝有此長衣。未
0710b11: 作淨。為淨故。與我。我今受之。受已巳語云汝施與誰。答云施與
0710b12: 某甲。受淨者云大姊。汝是長衣未作淨。為淨故施與我。今
0710b13: 受之。受已巳。汝與某甲。是衣某甲已巳有。汝為某甲善護
0710b14: 持著。隨因緣當稱一比丘尼名為淨主。或親教師。或闍黎師。若淨主死。即須別稱一淨主。將
0710b15: 前所有衣物。稱後淨主名。說淨。
0710b16: 其餘一切作法行護威儀。備載羯磨本。及沙門日用中。自當檢閱。
0710b17: 八不可過法亦云八敬法。佛告阿難。我今為女人。制八盡形壽。不可過法。若能行
0710b18: 者。即是受戒。何等為八。
0710b19: 一。雖百歲比丘尼。見新受戒比丘。應起迎逆。禮拜。與
0710b20: 敷淨座令坐。如此法應尊重。恭敬讚歎。盡形壽不可
0710b21: 過。
0710b22: 二。比丘尼不得罵詈比丘。訶責。不應誹謗。言破戒。破
0710b23: 見。破威儀。如此法應尊重餘詞如上說。
0710b24: 三。比丘尼不應為比丘作舉。作憶念。作自言。不應遮
0710c01: 他覓罪。遮說戒。遮自恣。比丘尼。不應訶比丘。比丘應
0710c02: 訶比丘尼。如此法。應尊重餘詞如上。
0710c03: 四。式叉摩那學戒已巳。從比丘僧乞受大戒。如此法。應
0710c04: 尊重餘詞如上。
0710c05: 五。比丘尼犯僧殘罪。應二部僧中。行摩那埵。如此法。
0710c06: 應尊重餘詞如上。
0710c07: 六。比丘尼半月。從僧乞教授。如此法。應尊重餘詞如上。
0710c08: 七。比丘尼不應在無比丘處夏安居。如此法。應尊重
0710c09: 餘詞如上。
0710c10: 八。比丘尼僧。夏安居竟。應比丘僧中。求三事自恣。見
0710c11: 聞疑。如此法。應尊重餘詞如上。如是阿難。我今說此八不
0710c12: 可過法。譬如有人於大水上安橋梁而渡。女人若能
0710c13: 行者。即是受戒云云。
0710c14: 
0710c15: 比丘尼受戒錄終
