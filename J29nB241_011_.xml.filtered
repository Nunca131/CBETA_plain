0616a01: 慶忠鐵壁機禪師語錄卷之十一
0616a02: 嗣法門人幻敏重編
0616a03: 頌古拈別評徵代
0616a04: 舉世尊敕阿難食時將至汝入城持缽當依過去七
0616a05: 佛儀式難遂問如何是七佛儀式佛召阿難難應諾
0616a06: 佛曰持缽去。
0616a07: 拈云一般平常話只是難近情。
0616a08: 頌立我蒸民莫匪爾極不識不知順帝之則。
0616a09: 舉世尊因文殊起佛見法見被世尊威神攝向二鐵
0616a10: 圍山。
0616a11: 頌佛見法見磨盤空裏轉二重鐵圍平地起孤堆
0616a12: 穿衣喫飯非他事運水搬柴我自為喝一喝。
0616a13: 舉世尊於涅槃會上以手摩胸告眾云汝等善觀吾
0616a14: 紫磨金色之身瞻仰取足勿令後悔若謂吾滅度非
0616a15: 吾弟子若謂吾不滅度亦非吾弟子時百萬億眾悉
0616a16: 皆契悟。
0616a17: 頌未生之前如來死已巳死之後如來生生死死生
0616a18: 隨滅度不滅如來正法輪。
0616a19: 舉世尊告迦葉曰吾將金縷僧伽黎衣傳付於汝轉
0616a20: 授補處至慈氏佛出世勿令朽壞迦葉頭面禮足曰
0616a21: 善哉善哉我當依敕恭順佛故。
0616a22: 頌彌勒慈迦葉癡浪傳金縷續牟尼頭陀山裏頻
0616a23: 頻坐古佛街頭笑嘻嘻勘破了莫狐疑爾是何人
0616a24: 我是誰。
0616a25: 舉世尊至拘尸那城告諸大眾吾今欲入涅槃即往
0616a26: 熙連河側娑羅雙樹下右脅累足泊然宴寂復從棺
0616a27: 起為母說法特示雙足化婆耆并說無常偈云云爾
0616a28: 時金棺從座而舉高七多羅樹往返空中化火三昧
0616a29: 須臾灰生得舍利八斛四斗。
0616a30: 評云者臺戲也是難得唱的只恐明眼覷破笑罵
0616b01: 有分。
0616b02: 舉迦葉初祖一日踏泥次有一沙彌見乃問尊者何
0616b03: 得自為祖云我若不為誰為我為。
0616b04: 頌釋迦重擔安誰肩迦葉承當也大難不獨泥中
0616b05: 藏有刺剌兼之住持事愈繁。
0616b06: 舉四祖優波鞠多訪一老比丘尼纔入門乃觸撒缽
0616b07: 盂尼云佛在日六群比丘甚是麤行數來我舍尚不
0616b08: 如此尊者紹祖位人得與麼麤行。
0616b09: 代云比丘尼會得好。
0616b10: 舉九祖伏馱密多年已巳五十口未嘗言足未嘗履纔
0616b11: 見佛陀難提便行七步問父母非我親誰是最親者
0616b12: 諸佛非我道誰是最道者難提答云汝言與心親父
0616b13: 母非可比汝行與道合諸佛心即是外求有相佛與
0616b14: 汝不相似欲識汝本心非合亦非離伏馱密多作禮
0616b15: 其父遂令出家受囑。
0616b16: 頌無父無母非佛非祖上不沾天下不沾土口未
0616b17: 嘗言足未嘗履五十年後起無明迸裂虛空教誰
0616b18: 補。
0616b19: 舉十二祖馬鳴大士問十三祖迦毘摩羅云盡汝神
0616b20: 力變化若何羅云我化巨海極為小事鳴云汝化性
0616b21: 海得否羅云何謂性海我未常知鳴即為說性海云
0616b22: 山河大地皆依建立三昧六通由茲發現摩羅間發
0616b23: 信心三千徒眾俱求剃度付法已巳即入龍奮迅三昧
0616b24: 挺身空中如日輪相然後示滅。
0616b25: 頌明明紅日在娑婆舉頭不見是如何南北東西
0616b26: 無落處秪為山陰霧氣多。
0616b27: 舉十四祖龍樹尊者付迦羅提婆法訖現月輪隱身
0616b28: 三昧廣大神變復就本座凝然禪寂。
0616b29: 頌無端湧出太陰圖黑夜換人眼裏珠三昧謾誇
0616b30: 甜瓠子不知元是苦葫蘆。
0616c01: 舉二十四祖師子尊者因罽賓國王秉劍於前問師
0616c02: 云云。
0616c03: 拈云冤有頭債有主。
0616c04: 頌虛空頭血白淋淋斬斷清風骨與筋直至於今
0616c05: 活不得故將永遠續傳燈。
0616c06: 舉二十七祖般若多羅名纓絡童子因東印度國王
0616c07: 請齋次王問諸人盡轉經唯師為甚不轉云云。
0616c08: 頌紙煙不露句偏長如是之經對國王尊者開言
0616c09: 何直實趙州猶剩下禪床。
0616c10: 舉二十八祖菩提達磨初至梁武帝問如何是聖諦
0616c11: 第一義祖云廓然無聖帝云對朕者誰祖云不識云
0616c12: 云。
0616c13: 評云將謂有多少奇特又拈渡江云有貨不愁貧。
0616c14: 頌萬里長江一葉舟梁王殿上沒來由神光手臂
0616c15: 為誰斷還有冤家在後頭。
0616c16: 舉神光二祖參承達磨立雪斷臂乞師安心磨曰將
0616c17: 心來與汝安祖曰覓心了不可得磨曰與汝安心竟。
0616c18: 頌雪裏神光遇太陽聲聲泣淚斷和腸忘軀為法
0616c19: 何年事接得真乘繼祖堂。
0616c20: 舉三祖僧璨問神光二祖曰弟子身纏風恙請為懺
0616c21: 罪祖曰將罪來與汝懺璨云覓罪了不可得祖曰與
0616c22: 汝懺罪竟。
0616c23: 頌罪性由來四下非覓之不得始知歸直饒佛法
0616c24: 僧寶力究竟何曾懺得灰。
0616c25: 舉六祖因風颺剎旛有二僧對論一云旛動一云風
0616c26: 動祖云不是風動不是旛動仁者心動。
0616c27: 拈云商量浩浩底有甚交涉。
0616c28: 頌三箇兒童騎竹馬前前後後實瀟灑歸來興盡
0616c29: 沒思量獃者獃兮哈者哈。
0616c30: 舉六祖荷澤神會年十三自玉泉來祖曰知識遠來
0617a01: 艱辛還將得本來否若有本則合識主試說看會云
0617a02: 以無住為本見即是主祖曰者沙彌爭合取次語會
0617a03: 曰和祖一日集眾曰吾至八月欲離世間眾聞悉皆
0617a04: 涕泣惟神會神情不動祖曰神會小師卻得善不善
0617a05: 等毀譽不動哀樂不生餘者不得。
0617a06: 師舉了云一沙彌耳而動祖師之激揚若是何今
0617a07: 之髮白齒黃者因循歲月取次知解語尚不知答
0617a08: 況得善不善等毀譽不動哀樂不生者哉古人曾
0617a09: 有戒若人生百歲不會諸佛機未若生一日而得
0617a10: 決了之莫待老來方學道孤墳盡是少年人讀此
0617a11: 而不猛省縱諸佛出世其奈之何。
0617a12: 舉六祖一日謂門人曰吾卻歸新州汝等速治舟楫
0617a13: 門人云師從此去早晚卻回祖曰葉落歸根來時無
0617a14: 口。
0617a15: 頌來時無口去無鼻畢竟咽喉在何處歸根落葉
0617a16: 是其時好與能師出口氣。
0617a17: 舉南嶽讓禪師聞馬祖闡化江西讓問眾曰道一為
0617a18: 眾說法否眾曰已巳為眾說法讓曰總未見人持箇消
0617a19: 息來眾無對遂遣一僧去云待伊上堂時但問作麼
0617a20: 生伊道底言說記將來僧去一如師旨回謂讓曰馬
0617a21: 師云自從胡亂後三十年不少鹽醬讓然之。
0617a22: 頌鹽醬鹹來三十年古今衲子盡瞞頇慶忠無法
0617a23: 與人說稀粥薄飯任飽餐。
0617a24: 舉馬祖因僧參次乃畫一圓相云入也打不入也打
0617a25: 僧纔入祖便打僧云和尚打某甲不得祖靠拄杖休
0617a26: 去。
0617a27: 拈云一倡百和大鑑之後馬大師固難辭其責且
0617a28: 道打與靠拄杖休去是同是別。
0617a29: 舉僧問馬祖離四句絕百非請師直指西來意云云。
0617a30: 頌問話打和招韓歸漢東廊鋪單西廊喫飯馬師
0617b01: 父子是白拈漢。
0617b02: 舉百丈南泉西堂侍馬祖翫月次祖問正當與麼時
0617b03: 如何堂云正好看經丈云大好供養泉拂袖便去祖
0617b04: 云經歸藏禪歸海惟有普願獨超物外。
0617b05: 頌馬師父子不唧溜三五一輪謾商量有句何如
0617b06: 非有句令人千古絕承當。
0617b07: 舉馬祖一日不安院主問近日尊候如何祖云日面
0617b08: 佛月面佛。
0617b09: 頌馬師尊候本平常日月面時轉見殃調攝不須
0617b10: 頻忌口全身放下自安康。
0617b11: 舉僧問馬祖為甚麼說即心即佛祖曰為止小兒啼
0617b12: 曰啼止時如何祖曰非心非佛曰除此二種人來如
0617b13: 何指示祖曰向伊道不是物肯堂充頌即心即佛云
0617b14: 美似楊妃離玉閤嬌如西子下瓊樓日日與君花下
0617b15: 醉更嫌何處不風流牧庵忠頌非心非佛云二月風
0617b16: 光景氣浮少年公子御街遊銀床踞坐傾杯酒三箇
0617b17: 兒童打馬毬。
0617b18: 師頌向伊道不是物云金鴨香銷幃錦繡于歸女
0617b19: 子正好逑花燭洞房衾枕夜半含容笑半含羞。
0617b20: 舉馬祖上堂眾纔集百丈乃出捲卻拜席祖便下座
0617b21: 歸方丈。
0617b22: 頌陞堂馬祖捲席百丈多事作麼正好喫棒。
0617b23: 舉百丈大智禪師為馬大師廬墓黃檗向前作禮云
0617b24: 云。
0617b25: 拈云是賊識賊是精識精。
0617b26: 頌闔闢從方便卷舒任自然聖賢天地密豈盡者
0617b27: 機關。
0617b28: 舉馬祖震威一喝百丈三日耳聾黃檗聞舉不覺吐
0617b29: 舌。
0617b30: 拈云寸鐵勇無前。
0617c01: 頌揚聲止響掩耳偷鈴只知盡法那管無民耳聾
0617c02: 也猿嘯和腸斷舌吐兮鵑啼帶血鳴。
0617c03: 舉黃檗運禪師遊天台逢一僧與之言笑如舊相識
0617c04: 熟視之目光射人乃偕行屬澗水暴漲捐笠植杖而
0617c05: 止其僧率檗同渡檗曰兄要渡自渡彼即云云。
0617c06: 評云黃檗大似托缽不得詐道不饑又云白日見
0617c07: 鬼。
0617c08: 舉黃檗在鹽官殿上禮佛次時唐宣宗為沙彌問云
0617c09: 云。
0617c10: 拈云古今盡謂黃檗理直氣壯不讓當仁殊不知
0617c11: 宣帝乃作家君王天然有在還見麼良久云要見
0617c12: 黃檗則易要見宣帝則難。
0617c13: 舉黃檗在百丈開田歸丈問運闍黎開田不易檗云
0617c14: 隨眾作務丈云有煩道用檗云爭敢辭勞丈云開得
0617c15: 多少田地檗將鋤頭地三下丈便喝檗掩耳而去。
0617c16: 拈云百丈黃檗各具一隻眼。
0617c17: 舉臨濟玄禪師初在黃檗會中行業純一睦州命問
0617c18: 堂頭如何是佛法的的大意三度問三度被打。
0617c19: 頌俗說小兒經不打不成人一日三遍打筋骨自
0617c20: 調勻。
0617c21: 舉臨濟栽松次黃檗曰深山裏栽許多松作甚麼濟
0617c22: 曰一與山門作境致二與後人作標榜道了將钁頭
0617c23: 地三下檗曰雖然如是子已巳喫吾三十棒了也濟
0617c24: 又地三下噓一噓檗曰吾宗到汝大興於此。
0617c25: 拈云靈山授記也不似今日。
0617c26: 頌桂栽自是英華起九九還能喜香波目下有枝
0617c27: 榮輔弼玄雲臺上鴈行多。
0617c28: 舉臨濟示眾有一無位真人常向汝等諸人面門出
0617c29: 入未證據者看看僧出問如何是無位真人濟下繩
0617c30: 床搊住云道道僧無語濟拓開云無位真人是甚麼
0618a01: 乾屎橛。
0618a02: 頌天王惡發哩哩囉囉知恩者少負恩者多魙魙
0618a03: 魙休休休手把琵琶半遮面不令人見轉風流。
0618a04: 舉臨濟到京行化至一門首曰家常添缽有婆子曰
0618a05: 太無厭生濟曰飯也未曾得何言太無厭生婆便閉
0618a06: 卻門。
0618a07: 拈云且道婆子具眼不具眼。
0618a08: 舉麻谷到參敷坐具問十二面觀音阿那面正臨濟
0618a09: 下繩床一手收坐具一手搊麻谷云十二面觀音向
0618a10: 甚麼處去也谷轉身擬坐繩床濟拈拄杖打谷接卻
0618a11: 相捉入方丈。
0618a12: 拈云麻谷臨濟手腳欠穩在。
0618a13: 舉臨濟示眾曰有一人論劫在途中不離家舍有一
0618a14: 人論劫離家舍不在途中且道那一人合受人天供
0618a15: 養。
0618a16: 拈云滴水也難消。
0618a17: 舉僧問臨濟如何是三眼國土濟曰我共汝入淨妙
0618a18: 國土中著清淨衣說法身佛入無差別國土中著無
0618a19: 差別衣說報身佛入解脫國土中著光明衣說化身
0618a20: 佛。
0618a21: 拈云不是者箇道理。
0618a22: 舉臨濟聞德山示眾云道道道得也三十棒道不得
0618a23: 也三十棒濟令侍者即洛浦也去見他如是道便問道得
0618a24: 為甚也三十棒待伊打你便接拄杖推一推者去一
0618a25: 如指教德山被一推倒便歸方丈閉卻門者回舉似
0618a26: 濟濟云從來疑著者漢雖然如是你還見德山麼者
0618a27: 擬議濟便打。
0618a28: 頌德山高挂出沽帘臨濟往人探價錢歸丈閉門
0618a29: 元不賣虧他侍者著荊鞭。
0618a30: 舉臨濟至河北住院見普化克符二上座乃謂曰我
0618b01: 欲於此建立黃檗宗旨汝可成褫我二人珍重下去
0618b02: 云云。
0618b03: 拈云臨濟老漢有殺人刀無活人劍若是慶忠當
0618b04: 日在值問和尚說甚麼但向他恁麼道值問令普
0618b05: 化作甚麼但云你還問他好庶得青出於藍水寒
0618b06: 於水過黃檗一頭去。
0618b07: 頌老賊從來不順情引兒入櫃卻關門若然識得
0618b08: 抽身路便是傳家無價珍。
0618b09: 舉臨濟示眾云大凡演唱宗乘一句中須具三玄門
0618b10: 一玄門須具三要有權有實有照有用汝諸人作麼
0618b11: 生會。
0618b12: 拈云布縵天網懸照膽鏡直令雞偷狗竊水怪山
0618b13: 精無容逃其形影用其巧術所以濟上宗旨派遠
0618b14: 流長。
0618b15: 頌權實照用並玄要不動旌旗張令號決勝千里
0618b16: 兮八陣藏鋒運籌帷幄兮添兵減灶探囊手段自
0618b17: 雄奇殺活縱擒誰敢道。
0618b18: 舉臨濟云有時一喝如金剛王寶劍有時一喝如踞
0618b19: 地獅子有時一喝如探竿影草有時一喝不作一喝
0618b20: 用。
0618b21: 拈云識法者懼。
0618b22: 頌旱地雷晴空電轟轟烈烈看動變動變頻風伯
0618b23: 逅頻逅逅時雨師鬥青天現體野雲收匝地紅輪
0618b24: 還依舊。
0618b25: 舉臨濟有時奪人不奪境有時奪境不奪人有時人
0618b26: 境兩俱奪有時人境俱不奪。
0618b27: 拈云奪也柳絲桃紅不奪也山寒水冷且道奪的
0618b28: 是不奪的是。
0618b29: 頌獨粒饅頭四分分五人共飽始均平勸君更盡
0618b30: 一杯酒西出陽關無故人。
0618c01: 舉臨濟賓看主主看賓主看主賓看賓。
0618c02: 拈云相識滿天下知心能幾人只是不可把作交
0618c03: 茶換酒你去我來底管待。
0618c04: 頌一喝分賓主照用一時行千手大悲呈背而六
0618c05: 臂那吒努眼睛鼓塗毒香返魂從來白拈客共住
0618c06: 不知名。
0618c07: 舉臨濟示眾云如諸方學人來山僧此閒作三種根
0618c08: 器斷云云。
0618c09: 拈云撒土拋沙破碎不少。
0618c10: 舉臨濟將示滅謂眾曰吾滅後不得滅卻吾正法眼
0618c11: 藏三聖出曰爭敢滅卻和尚正法眼藏濟曰已巳後有
0618c12: 人問你向他道甚麼聖便喝濟曰誰知吾正法眼藏
0618c13: 向者瞎驢邊滅卻。
0618c14: 頌瞎驢滅卻正法眼臨濟臨行一句險臭口說人
0618c15: 沒忌諱當著通身都是膽。
0618c16: 舉臨濟凡見僧入門便喝。
0618c17: 頌臨濟門庭太孤峻當陽懸口照妖鏡任是鍾馗
0618c18: 並魍魎直下難逃窮性命。
0618c19: 舉興化禪師在三聖為首座常云我在南方行腳一
0618c20: 遭拄杖頭不曾撥著一箇會佛法底人聖云具甚麼
0618c21: 眼便恁麼道化便喝聖云須是你始得。
0618c22: 拈云奴見婢殷勤。
0618c23: 頌南方特走一迴原來腳未點地拄杖頭邊大口
0618c24: 只恐易開難閉。
0618c25: 舉興化到大覺為院主覺云我聞你道向南方行腳
0618c26: 一遭拄杖頭不曾撥著一箇會佛法底人云云。
0618c27: 拈云兩硬相觸必有一傷。
0618c28: 頌喝打誰云用大機看來仍是一團疑從前只為
0618c29: 分明極以致於今所得遲。
0618c30: 舉興化云我于三聖師兄處學得箇賓主句總被師
0619a01: 兄折倒了也願與某甲箇安樂法門覺云者瞎漢來
0619a02: 者裏納敗闕脫下衲衣痛與一頓。
0619a03: 頌衲衣脫下痛加鞭始信兄難弟亦難安樂法門
0619a04: 從此露主賓之句是瞞頇。
0619a05: 舉興化于言下薦得臨濟先師在黃檗處喫棒道理。
0619a06: 拈云也是因禍至福。
0619a07: 頌棒頭六十也還差一拂蒿枝碎似麻豈意多年
0619a08: 黑漆桶而今薦作爛冬瓜。
0619a09: 舉興化一日陞堂云今日不用如何若何便請單刀
0619a10: 直入興化與你證據時有旻德長老出禮拜起便喝
0619a11: 云云。
0619a12: 拈云興化權柄在手正令須行旻德直饒會得一
0619a13: 喝不作一喝用猶是賓主句在還有與興化旻德
0619a14: 證據者麼。
0619a15: 舉興化開堂日拈香云云。
0619a16: 拈云且道興化者瓣香報法乳耶酬世恩耶若謂
0619a17: 世恩理當與三聖大覺拈若謂法乳臨濟與興化
0619a18: 說箇甚麼來。
0619a19: 舉後唐莊宗幸河北回魏府行宮詔興化問曰朕取
0619a20: 中原獲得一寶未曾有人酬價化曰請陛下寶看帝
0619a21: 以兩手舒襆頭角化曰君王之寶誰敢酬價。
0619a22: 別云美則美矣興化語多虛少實當時見帝以手
0619a23: 舒襆頭角只消云價即不無還請陛下珍重尤見
0619a24: 作家。
0619a25: 舉三聖示眾云我逢人即出出即不為人便下座興
0619a26: 化聞乃云我即不然逢人即不出出即便為人。
0619a27: 評云有米篩沒米篩沒米篩有米篩。
0619a28: 舉興化因僧問四方八面來時如何化云打中間底
0619a29: 僧便禮拜化云大眾興化昨日赴箇村齋半路遇卒
0619a30: 風暴雨卻去古廟裏避得過。
0619b01: 拈云住廟底不是好長老。
0619b02: 舉興化在臨濟為侍者因濟問新到甚麼處來僧云
0619b03: 鑾城濟云有事相借問得麼僧云新戒不會濟云打
0619b04: 破大唐國覓箇不會底也無參堂去云云。
0619b05: 拈云新戒作家其餘未在。
0619b06: 舉興化謂克賓維那曰汝不久為唱導之師賓曰不
0619b07: 入者保社化曰會了不入不會不入曰總不與麼化
0619b08: 便打曰克賓維那法戰不勝罰錢五貫設饡飯一堂
0619b09: 次日化自白椎曰克賓維那法戰不勝不得喫飯即
0619b10: 便出院。
0619b11: 頌興化罰錢緣法戰克賓出院不與麼法門正令
0619b12: 雖堪飭父子嘻嘻爭奈何。
0619b13: 舉興化示眾曰我聞長廊下也喝後架裏也喝諸子
0619b14: 汝莫盲喝亂喝直饒喝得興化向虛空裏卻撲下來
0619b15: 一點氣也無待我蘇息起來向汝道未在何故我未
0619b16: 曾向紫羅帳裏撒珍珠與汝諸人去在胡喝亂喝作
0619b17: 麼海印信頌云紫羅帳裏撒珍珠密意師承會也無
0619b18: 摸象眾盲徒亂說高臺古鏡見莊珠。
0619b19: 拈云若喚紫羅帳裏撒珍珠是密意師承直饒撒
0619b20: 山八萬四千顆也是向諸子眼裏添屑。
0619b21: 舉興化驗人有四碗四唾四瞎。
0619b22: 拈云瞞得那一箇來。
0619b23: 舉南院顒禪師因僧問赤肉團上壁立千仞豈不是
0619b24: 和尚與麼道顒曰是僧便掀倒禪床顒曰你看者瞎
0619b25: 漢亂做僧擬議顒便打。
0619b26: 拈云顒老漢曾參誰來便開大口逞大用亟宜瓣
0619b27: 香拈出不然後代兒孫說是沒有師承。
0619b28: 舉守廓侍者到華嚴值嚴上堂曰大眾今日若是臨
0619b29: 濟德山高亭大愚鳥窠船子兒孫不用如何若何便
0619b30: 請單刀直入華嚴與汝證據廓出禮拜起便喝嚴亦
0619c01: 喝廓又喝嚴亦喝廓禮拜起曰大眾你看者老漢一
0619c02: 場敗闕又喝一喝拍手歸眾。
0619c03: 拈云華嚴死守聊城守廓望鋒逃走俱未盡美盡
0619c04: 善。
0619c05: 舉守廓到鹿門見楚和尚與僧話次門問楚云云。
0619c06: 拈云不因漁父引爭得見波濤。
0619c07: 舉風穴沼禪師初見南院問入門須辨主端的請師
0619c08: 分院以左手拍膝一下云云。
0619c09: 頌吳越令行遇大風仰山塵剎深心透龍驤虎驟
0619c10: 合相知看來總教不唧溜。
0619c11: 舉僧問風穴語默涉離微如何通不犯穴日常憶江
0619c12: 南三月裏鷓鴣啼處百花香。
0619c13: 頌虛空圓石走盤珠歇落那容會也無話到江南
0619c14: 三月裏鷓鴣之句太模糊。
0619c15: 舉風穴參南院院問近離甚處曰南方曰南方一棒
0619c16: 一喝如何商量穴曰作奇特商量曰我者裏不然穴
0619c17: 曰未審此間一棒一喝如何商量院曰棒下無生忍
0619c18: 臨機不見師。
0619c19: 頌棒喝元來豈值錢商量奇特隔千山無生不見
0619c20: 臨機處猶屬闍黎者那邊。
0619c21: 舉僧問風穴如何是佛穴曰杖林山下竹筋鞭。
0619c22: 頌問佛答筋鞭東西路隔天如何只者是馬後與
0619c23: 驢前。
0619c24: 舉汝州首山省念禪師拈竹篦示眾曰喚作竹篦則
0619c25: 觸不喚作竹篦則背不觸不背汝諸人喚作甚麼云
0619c26: 云。
0619c27: 頌拈起竹篦未可量隨家豐儉絕承當殺人放火
0619c28: 焦光贊馬上拋刀楊六郎。
0619c29: 舉僧問首山如何是祖師西來意山曰風吹日炙。
0619c30: 頌祖意西來夜不收風吹日炙沒來由分明只在
0620a01: 面門上問答徒然一句休。
0620a02: 舉首山示眾曰賓無二賓主無二主。
0620a03: 拈云賓主有無且置一又在甚麼處。
0620a04: 舉僧問首山如何是學人親切處山曰五九盡日又
0620a05: 逢春曰畢竟如何山曰冬至寒食一百五。
0620a06: 徵云轉見不親切。
0620a07: 舉僧問首山如何是菩提路山曰襄陽五里曰向上
0620a08: 事如何山曰往來不易。
0620a09: 別云何不道驀直去。
0620a10: 舉汾州太子院善昭禪師僧問如何是祖師西來意
0620a11: 昭曰青絹扇子足風涼。
0620a12: 頌雲門扇汾昭扇兩下將來一處看傘遮不似雲
0620a13: 遮普扇風何如自風遍。
0620a14: 舉汾陽示眾曰識得拄杖子行腳事畢三角云識得
0620a15: 拄杖子入地獄如箭射。
0620a16: 別云識得拄杖子下下打著。
0620a17: 舉汾陽示眾云夫說法者須具十智同真云云。
0620a18: 拈云我者裏一智也無同箇甚麼。
0620a19: 頌十指分明是五雙拳頭巴掌不成行倦來恰好
0620a20: 鼾鼾睡萬事無經一夢長。
0620a21: 舉汾陽驗人四句。接初機句。代云大好山。辨
0620a22: 衲僧句。代云一點無私頻燦爛四方何處不昇
0620a23: 平。行正令句。代云打。定乾坤句。代云太
0620a24: 平元是將軍定不許將軍見太平。
0620a25: 舉汾陽三種師子句。
0620a26: 拈云是則是於大不失於小不遺又作麼生。
0620a27: 舉石霜明禪師因內翰楊大年問如何是為人一句
0620a28: 明曰切年曰與麼則長裙新婦拖泥走明曰誰得似
0620a29: 學士年曰作家作家明曰放你三十棒年拍膝曰者
0620a30: 裏是甚麼所在明拍手曰也不得放過年大笑。
0620b01: 頌壯士臨場作戲時屈伸手臂實難思剛柔互換
0620b02: 隨強弱看取當陽拍笑歸。
0620b03: 舉慈明或時方丈安一盆水劄一口劍下面著一緉
0620b04: 草鞋膝上橫按拄杖入門則指擬議便打。
0620b05: 拈云苦哉佛陀耶。
0620b06: 舉慈明冬日膀僧堂作此字其下注曰
0620b07: 若人識得不離四威儀中首座見曰和尚今日放參
0620b08: 明聞而笑。
0620b09: 拈云家有是父必有是子復有僧問慈明作此字
0620b10: 意旨師曰三圓九一甲形半水。
0620b11: 頌河馬負圖有伏羲洛龜呈瑞稱神禹吉凶禍福
0620b12: 早先聞藏往知來類如此翡翠踏翻荷葉泉鷺鶿
0620b13: 穿破竹林煙等閒識得蘿庵夢任運相將展笑顏。
0620b14: 舉僧問石霜鬧中取靜時如何霜曰頭枕布袋。
0620b15: 頌本雞芻狗恒啼吠子夜天明互參差有耳不聞
0620b16: 空籟響任他門外鬧如麻。
0620b17: 舉僧問慈明如何是不動尊曰提不起。
0620b18: 別云日往月來。
0620b19: 舉石霜問僧近離甚處曰金鑾曰夏在甚處曰金鑾
0620b20: 曰去夏在甚處曰金鑾曰前夏在甚處曰金鑾曰先
0620b21: 前夏在甚處曰何不領話曰我也不能勘你教庫下
0620b22: 奴子勘你且點一盞茶與你濕嘴。
0620b23: 評云恰似金陵子不會相打動轍云放我回去叫
0620b24: 人來。
0620b25: 舉袁州楊岐方會禪師僧問如何是佛岐曰三腳驢
0620b26: 子弄蹄行曰莫只便是岐曰湖南長老。
0620b27: 頌弄蹄驢子走程途懊恨楊岐不丈夫老僧緩步
0620b28: 匪乘馬遇佛遇祖但云無。
0620b29: 舉楊岐問僧栗棘蓬你作麼生吞金剛圈你作麼生
0620b30: 跳。
0620c01: 頌尋常茶飯日用行履一跳一吞金剛栗棘你作
0620c02: 麼生問得恰是。
0620c03: 舉楊岐入院陞座畢下座九峰勤把住云云。
0620c04: 頌將謂同參元不是楊岐九峰太伶俐牽犁曳耙
0620c05: 沒了休千古萬古空相憶。
0620c06: 舉舒州白雲守端禪師初參楊岐岐問上座落髮師
0620c07: 誰曰茶陵郁和尚岐曰聞渠有悟道頌試舉看云云。
0620c08: 拈云合取狗口。
0620c09: 舉白雲示眾曰此事如萬仞岩頭相似總知道放著
0620c10: 手便撲到底只是捨命不得法華今日不動一毫頭
0620c11: 教諸人到底去也擲下拄杖。
0620c12: 徵云元來不曾行險用放作麼。
0620c13: 舉五祖演禪師初參浮山遠遠一日語演曰吾老矣
0620c14: 恐虛度子光陰可往依白雲此老雖後生吾未識面
0620c15: 但見頌臨濟三頓棒話有過人處必能了子大事云
0620c16: 云。
0620c17: 拈云無錢使尋故紙。
0620c18: 舉演祖云老僧遊方十餘年參數十人善知識將謂
0620c19: 了當及到浮山會下更開口不得末後又到白雲因
0620c20: 咬破一箇鐵酸餡直是百味具足且道餡子一句作
0620c21: 麼生道花發雞冠媚早秋何人能染紫絲頭有時風
0620c22: 動頻相倚似向階前鬥不休。
0620c23: 頌酸餡硬如鐵咬著滿口血演祖見白雲悟得禪
0620c24: 一橛。
0620c25: 舉演祖在白雲會下作磨頭一日雲下來曰磨頭你
0620c26: 還知一件事麼祖曰不知云云。
0620c27: 頌放下來時作麼生不見時來放下人若見有人
0620c28: 來放下知君猶坐在家門。
0620c29: 舉僧問演祖一大藏教是箇切腳未審切箇甚麼字
0620c30: 祖曰缽囉娘。
0621a01: 頌三藏經書閒言語五燈公案空話頭與君恰好
0621a02: 切成字眼裏飄沙爭得休。
0621a03: 舉演祖示眾曰釋迦彌勒猶是他奴且道他是阿誰。
0621a04: 代云是老僧底法姪。
0621a05: 頌那由他那由他屈指凡來數不差阿誰是我真
0621a06: 法屬老僧之外豈堪誇。
0621a07: 舉演祖問僧倩女離魂那箇是真底有云王宙欲娶倩娘為妻倩父
0621a08: 母不許倩遂臥病在家王宙將欲遠行月下見倩來同舟而去三年後遂生一子倩還歸父母纔到門家
0621a09: 中有一倩娘出來相見兩人遂合成一身。
0621a10: 拈云恰似兩箇。
0621a11: 頌不是冤家不聚頭聚頭投處始方休是一是二
0621a12: 何須問從來重慶號渝州。
0621a13: 舉演祖垂語曰路逢達道人不將語默對且道將甚
0621a14: 麼對。
0621a15: 拈云好箇問頭。
0621a16: 舉演祖問僧離卻四大五蘊那箇是清淨法身。
0621a17: 代云露。
0621a18: 　　　　　　　　嗣法門人燈映重刊
0621a19: 
0621a20: 慶忠鐵壁機禪師語錄卷之十一終
