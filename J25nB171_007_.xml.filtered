0547c01: 天隱和尚語錄卷七
0547c02: 嗣法門人通問等編
0547c03: 舉古
0547c04: 舉王大王向雪峰會裏請晏監寺住鼓山峰與孚上
0547c05: 座送出門回至法堂乃云一隻聖箭直射九重城裏
0547c06: 去也孚云和尚是伊未在峰云渠是徹底人孚云若
0547c07: 不信待某去勘過遂至中路把住云師兄向什麼處
0547c08: 去鼓山云九重城裏去孚云忽遇三軍圍困時如何
0547c09: 山云他家自有通霄路孚云恁麼則離宮失殿去也
0547c10: 山云何處不稱尊孚便回謂雪峰云好一隻聖箭折
0547c11: 卻也遂舉前話峰云渠有語在孚云這老凍膿畢竟
0547c12: 有鄉情在。師云得底人始終一揆忌底人古今皆嫌
0547c13: 不二之道便見參差至理之詞灼然難忍嗟夫人不
0547c14: 知心可欺師不可欺事可瞞理不可瞞也知子莫若
0547c15: 父在雪老有之矣雖然如是一得一失當時雪峰折
0547c16: 卻拄杖子而今磬山這裏有此等漢直打出山門免
0547c17: 教他日遭人簡點豈不見妙喜和尚云眾中商量道
0547c18: 什麼處是聖箭折處云鼓山不合荅話是聖箭折處
0547c19: 鼓山不合說道理是聖箭折處恁麼剖判非惟不識
0547c20: 鼓山亦乃不識孚老殊不知孚上座正是一枚賊漢
0547c21: 于鼓山面前納一場敗闕而歸卻來雪峰拔本
0547c22: 大似屋裏販揚州若非雪老有大人相這賊向甚處
0547c23: 容身當時可惜放過卻成不了公案只今莫有為古
0547c24: 人出氣底麼試出來我要問你什麼處是聖箭折處
0547c25: 又不見楚石禪師云鼓山聖箭子射入九重城甚生
0547c26: 氣概孚上座等閒拶著略露鋒鋩回至法堂卻云箭
0547c27: 折誣人之罪以罪加之。師云也是一得一失磬山恁
0547c28: 麼說亦是一得一失還有跳得得失出者麼咄。
0547c29: 舉恕中和尚頌芭蕉示眾咄哉亂走阿師何曾放得
0547c30: 拄杖捉來拗作兩橛請續末後句。師呵呵笑云有無
0548a01: 還他一半。
0548a02: 舉五祖和尚云世有一物不屬凡不屬聖不屬邪不
0548a03: 屬正萬事臨時自然號令恕中禪。師云世有一物在
0548a04: 凡屬凡在聖屬聖在邪屬邪在正屬正萬事紛紜何
0548a05: 須號令。師云這兩箇老古錐各自分疆立界一箇混
0548a06: 俗和光隨流得妙一箇孑峭孤危坐斷情塵磬山將
0548a07: 來一束拋向大洋東海免得後人分凡分聖說邪說
0548a08: 正旁有不甘者出來道和尚恁麼道是分耶不分耶
0548a09: 說耶不說耶拈拄杖直打出去呵呵笑云也是為他
0548a10: 閑事長無明喝一喝。
0548a11: 舉馬祖令僧馳書上徑山山接得開見一圓相於中
0548a12: 下一點卻封回國師聞云欽師猶被馬師惑雪竇云
0548a13: 徑山被惑且置若將呈似國師作箇什麼伎倆免被
0548a14: 惑去有老宿云當時坐卻便休又有道但與畫破若
0548a15: 與麼只是不識羞敢謂天下老師各具金剛眼睛廣
0548a16: 作神通變化還免得麼雪竇見處也要諸人共知只
0548a17: 這馬師當時畫出早自惑了也浮山云欽師被馬師
0548a18: 惑且置國師惑卻多少人雪竇云只這馬師當時畫
0548a19: 出早自惑了也穿卻天下人鼻孔恕中云馬師自惑
0548a20: 國師惑人置而弗論當時徑山下者一點非惟點破
0548a21: 馬師髑髏抑且為千古龜鑑。師云這一隊老宿雖則
0548a22: 善揣虛空之骨髓拏雲霧之根盤猶未跳得馬大師
0548a23: 這箇圈繢子出在莫道這一隊老宿即上至諸佛下
0548a24: 及含靈咸跳不出這圈繢在除非是無面目漢方跳
0548a25: 得這箇圈繢出有麼有麼一任跳如無諸人謾謾
0548a26: 且向歷代祖師鉗鎚下挨將去始到無疑無惑之地
0548a27: 不然盡是弄虛頭切莫草草。
0548a28: 舉張無盡見兜率悅禪師既有契証因詢晦堂家風
0548a29: 於悅欲往就見悅云此老只一拳頭耳師喝一喝乃
0548a30: 潛奉書于晦堂云無盡居士世智辨聰非老和尚一
0548b01: 拳垂示安能使其知有宗門向上事耶師又喝一喝
0548b02: 未幾無盡遊黃龍訪晦堂于西園先以偈書默菴壁
0548b03: 曰亂雲堆裏數峰高絕學高人此遁逃無柰俗官知
0548b04: 住處前驅一喝散猿猱徐叩宗門事果示以拳頭話
0548b05: 無盡默計不出悅所料。師云著賊了也由是易之有
0548b06: 偈云久向黃龍山裏龍到來只見住山翁須知背觸
0548b07: 拳頭外更有靈犀一點通。師云此二老當世英才一
0548b08: 時宗匠何故隨人腳跟轉失卻一隻眼也且道兜率
0548b09: 是何心行流落叢林至今成話杷耶蒼天蒼天。
0548b10: 舉德山到溈山挾複子上法堂從東過西從西過東
0548b11: 顧視云無無便出至門首卻云不得草草重具威儀
0548b12: 再入相見纔跨方丈便提起坐具云和尚溈山擬取
0548b13: 拂子德山便喝拂袖而出溈山至晚問首座今日新
0548b14: 到在不首座云當時背卻法堂著草鞋去了也溈山
0548b15: 山云此子已巳後向孤峰絕頂盤結草庵呵佛罵祖去
0548b16: 在。師云二老恰如龍象蹴踏誠為作家相見雖然磬
0548b17: 山若作溈山待他提起坐具叫和尚便與他一喝管
0548b18: 教德山通身是口也難下還你草鞋脫在溈山了也
0548b19: 何必去後讚揚賊過張弓今日莫有新到者麼許伊
0548b20: 穿卻草鞋相見老僧要拔本有麼有麼。
0548b21: 舉傅大士云法地若動一切不安楚石禪。師云壽山
0548b22: 從朝至暮不知走了幾遭若是法地誰敢動著一莖
0548b23: 草復云我不曾恁麼道傅大士坐了起不得。師云楚
0548b24: 石恁麼起了坐不得有一起得坐得底請出來相見
0548b25: 看喝一喝云雖具一雙窮相手未嘗下揖等閒人。
0548b26: 舉佛日和尚因僧送拄杖云莫從天台得麼僧云不
0548b27: 從天台得云莫從南嶽得麼僧云不從南嶽得云從
0548b28: 什麼處得僧度拄杖日豎起云是體是用僧云拈也
0548b29: 從體起用放也從用歸體日云你與麼來只得其體
0548b30: 不得其用僧云和尚與麼舉只得其用不得其體日
0548c01: 卓一下靠拄杖云體用一時收。師云佛日老人可謂
0548c02: 家富小兒驕驀拈拄杖卓一卓云且道老僧底什麼
0548c03: 處來便歸方丈。
0548c04: 舉雲門一日拈拄杖云凡夫實謂之有二乘析謂之
0548c05: 無緣覺謂之幻有菩薩當體即空衲僧見拄杖但喚
0548c06: 作拄杖行但行坐但坐不得動著。師卓拄杖云不得
0548c07: 起有見不住凡夫不得起無見不住二乘不得起幻
0548c08: 有見不住緣覺不得起當體即空見不住菩薩雲門
0548c09: 老人到這裏也只說得箇行但行坐但坐不得動著
0548c10: 可謂特地一場愁即今還有人知雲門老人落處麼
0548c11: 不見妙喜和尚道我不似雲門將虛空剜窟寵驀拈
0548c12: 拄杖子云不屬有不屬無不屬幻有不屬空復卓一
0548c13: 下云凡夫二乘緣覺菩薩盡向這裏各隨根性悉得
0548c14: 受用惟於衲僧分上為害為冤要行不得行要坐不
0548c15: 得坐進一步則被拄杖子迷卻路頭退一步則被拄
0548c16: 杖子穿卻鼻孔只今莫有不甘底麼試出來與拄杖
0548c17: 相見如無來年更有新條在惱亂春風卒未休。
0548c18: 舉睦州問僧近離甚處僧云河北州云河北有趙州
0548c19: 和尚上座曾到彼麼僧云某甲近離彼中州云趙州
0548c20: 有何言句示徒僧遂舉喫茶話州乃云慚愧卻問僧
0548c21: 趙州意作麼生僧云只是一期方便州云苦哉趙州
0548c22: 被你將一杓屎潑了也便打後來雪竇云這僧克由
0548c23: 耐將一杓屎潑他二員古佛妙喜云雪竇只知一
0548c24: 杓屎潑了趙睦二州殊不知這僧末上趙州將一杓
0548c25: 屎潑了卻到睦州又遭一杓只是不知氣息若知氣
0548c26: 息什麼處有二員古佛。師云雪竇扶弱不扶強妙喜
0548c27: 扶強不扶弱且道磬山合作麼生商量也不可放過
0548c28: 有人纔出眾老僧即云珍重。
0548c29: 舉裴相國入寺見壁間畫像問院主云壁間是什麼
0548c30: 主云高僧像公云形儀可觀高僧在什麼處主無語
0549a01: 公云這裏莫有禪僧麼主云有一希運上座頗似禪
0549a02: 者公遂請檗至舉前語問云形儀可觀高僧在什麼
0549a03: 處檗召裴休公應諾檗云在什麼處公於言下領旨。
0549a04: 師云裴相國忘人忘我言下超脫黃檗老直心快口
0549a05: 獨露真機是這一等人可說這等話千古規模令人
0549a06: 欣羨羡雖然如是妙喜云似地擎山不知山之孤峻如
0549a07: 石含玉不知玉之無瑕黃檗只有殺人刀且無活人
0549a08: 劍且道他那裏是他無活人劍處諸人還簡點得出
0549a09: 麼若道他有埋沒妙喜若道他無屈殺黃檗然二邊
0549a10: 不涉還我裴相國悟底意旨來良久云溪邊石女暗
0549a11: 嗟吁海底泥牛亂奔走。
0549a12: 舉百靈一日路次見龐居士乃問昔日南嶽得力句
0549a13: 曾舉向人麼士云曾舉來靈云舉向甚人士以手自
0549a14: 指云龐公靈云真是妙德空生也贊之不及士卻問
0549a15: 阿師得力句是誰得知靈便戴笠子而去士云善為
0549a16: 道路靈更不回首。師云二大老不無得力句子各各
0549a17: 有本雖然如是若到磬山未放你在何故切忌認奴
0549a18: 作郎即今還有人道得得力句麼速道速道。
0549a19: 舉興化一日謂克賓維那云汝不久為唱導之師賓
0549a20: 云不入這保社化云會了不入不會不入賓云總不
0549a21: 與麼化便打云克賓維那法戰不勝罰錢五貫設飯
0549a22: 一堂至明日化自白槌云克賓維那法戰不勝不得
0549a23: 喫飯即便趁出雲居云大冶精金應無變色其奈興
0549a24: 化令行大嚴不是克賓維那也大難承當若是如今
0549a25: 泛泛之徒翻轉面皮多少時也。師云灼然灼然妙喜
0549a26: 云雲居拗曲作直要作臨濟烜赫兒孫直須翻轉面
0549a27: 皮始得。師云妙喜老人不是誘人犯法諸人還知他
0549a28: 落處麼路逢劍客須呈劍不是詩人莫獻詩。
0549a29: 舉石頭示眾云言語動用沒交涉藥山云非言語動
0549a30: 用亦沒交涉頭云我這裏鍼劄不入山云我這裏如
0549b01: 石上栽花。師云二大老如彈沒絃琴唱出無生曲可
0549b02: 謂父子投機師資道合雖然不顧傍觀者見其家醜
0549b03: 承虛接響漢切忌動著動著則三十棒。
0549b04: 舉世尊初生下周行七步目顧四方一手指天一手
0549b05: 指地云天上天下唯吾獨尊。師咄云這老漢百劫千
0549b06: 生磨煉得來你看他一時發露英氣逼人若到衲僧
0549b07: 分上也只是箇石火電光底影子說甚天上天下惟
0549b08: 我獨尊耶雖然如是將此身心奉塵剎是則名為報
0549b09: 佛恩。
0549b10: 舉雪峰住菴有一僧到峰見以手托菴門放身出云
0549b11: 是什麼僧亦云是什麼峰低頭歸菴其僧後至巖頭
0549b12: 頭云雪老有何言句僧舉前話頭云雪峰道什麼僧
0549b13: 云雪峰無語頭云噫我悔不當初向伊道有箇末後
0549b14: 句我若向伊道已巳後天下人不奈雪峰何僧至夏末
0549b15: 舉此話請益頭云汝何不早問僧云不敢造次頭云
0549b16: 我與雪峰同條生不與雪峰同條死要識末後句只
0549b17: 這是。師云雪峰自是一員老將這僧何堪抵敵泛泛
0549b18: 流到巖頭依稀又納敗闕至今還曾識得末後句麼
0549b19: 良久云會中若有仙陀客好向人前唱鷓鴣。
0549b20: 舉疏山示眾云病僧咸通年已巳前會得法身邊事咸
0549b21: 通年已巳後會得法身向上事雲門出問云如何是法
0549b22: 身邊事山云枯樁門云如何是法身向上事山云非
0549b23: 枯樁門云還許學人說道理也無山云許門云只如
0549b24: 枯樁豈不是明法身邊事山云是門云非枯樁豈不
0549b25: 是明法身向上事山云是門云未審法身該一切也
0549b26: 無山云法身周遍爭得不該門指淨瓶云還有法身
0549b27: 也無山云莫向淨瓶邊覓門諾諾。師云疏山恰似引
0549b28: 敵入寨雲門單鎗直入不顧危亡可謂猛虎口中奪
0549b29: 肉者也疏山若無後語幾乎勞而無功老僧今日不
0549b30: 問諸人法身向上事法身邊道將一句來看咦洎合
0549c01: 停囚長智。
0549c02: 舉天如和尚示眾云雲門道東海鯉魚打一棒雨似
0549c03: 盆傾意作麼生各請下一轉語看良久自代云東海
0549c04: 鯉魚打一棒雨似盆傾。師云天如老人恰似抱樁搖
0549c05: 櫓且道天隱又如何泥牛流出血木馬走如煙。
0549c06: 舉覺範云山中何所有嶺上多白雲只可自怡悅不
0549c07: 堪持贈君。師呵呵大笑云覺範老人謾人則得謾磬
0549c08: 山未在且道白雲是誰家私物往來者皆可著眼以
0549c09: 拂子點雲云看看。
0549c10: 舉天如和尚示眾云生死事大諸禪德須是將生死
0549c11: 兩字貼在額頭上始得有僧出云某甲不然只將不
0549c12: 生不死四字貼在額頭上如召眾云這漢元來怕生
0549c13: 死如何會得老漢禪遂拈拄杖趁出。師云怕生死底
0549c14: 獅子林門下不容不怕生死底龍池山門下不容且
0549c15: 道古人底是老僧底是諸禪德也須簡點不可放過
0549c16: 倘有云怕生死即不怕生死底不怕生死即怕生死
0549c17: 底師喝云這儱侗漢出去。
0549c18: 舉趙州問僧甚處來云雪峰來州云雪峰有何言句
0549c19: 示徒僧云雪峰道盡大地是沙門一隻眼汝諸人向
0549c20: 什麼處屙州云汝若過嶺我附箇鍬子去明覺云這
0549c21: 僧既不從雪峰來可惜趙州鍬子。師云這僧明明道
0549c22: 雪峰來明覺何故云不從雪峰來有箇什麼道理試
0549c23: 說看。
0549c24: 舉臨濟示眾云有一無位真人常在汝等面門出入
0549c25: 未證據者看看時有僧問如何是無位真人濟下禪
0549c26: 床擒住云道道僧擬議濟托開云無位真人是甚麼
0549c27: 乾屎橛。師云臨濟善用太阿殺活臨時不妨奇特這
0549c28: 僧擬向虎口裏奪食幾乎喪身失命喜得雪峰和尚
0549c29: 聞云臨濟大似白拈賊救得一半不見明覺老人云
0549c30: 夫善竊者鬼神莫測既被雪峰覷破臨濟不是好手
0550a01: 復召眾云雪竇今日換你諸人眼了也你若不信各
0550a02: 歸寮舍自摸索看參。
0550a03: 舉千巖示眾云昨日軍陣兩交鋒未見輸嬴難分勝
0550a04: 負老僧只管看忍俊不禁未免借鄧隱峰錫杖子出
0550a05: 搖一搖秖要諸人息戰息戰後如何熏風自南來殿
0550a06: 閣生微涼。師云大小千巖老祖也是無風起浪平地
0550a07: 生波自起自倒了也雖然如是也為諸人切須照管
0550a08: 自家鼻孔莫把眉毛廝結何故成佛作祖易空人忘
0550a09: 我難。
0550a10: 舉天奇示眾云世間無法出世間無法若透得者個
0550a11: 無法歸家穩坐。師云天奇老祖只要盡法不顧無民
0550a12: 不肖兒孫卻不恁麼何故世間無法出世間無法若
0550a13: 透得這箇無法正好行腳。
0550a14: 舉千巖示眾無明這裏只使無明且無佛法與你一
0550a15: 棒大煞慈悲與你一喝十分直截你若作棒喝商量
0550a16: 便千里萬里也。師云不作棒喝商量亦千里萬里也
0550a17: 且道作無明是佛法是喝一喝。
0550a18: 舉盤山云似地擎山不知山之孤峻如石含玉不知
0550a19: 玉之無瑕若能如是是真出家大慧云若能如是捏
0550a20: 目生花無明云若能如是不名出家。師云若能如是
0550a21: 便好擎扠。
0550a22: 舉祖師云父母非我親誰是最親者諸佛非我道誰
0550a23: 是最道者雲蓋本云父母非我親無有不親者諸佛
0550a24: 非我道無有不道者千巖云祖師得第一句雲蓋得
0550a25: 第二句有人添得一句許伊鼎足三分無明則不然
0550a26: 父母非我親我亦非親者諸佛非我道道亦非我者
0550a27: 祖師也不得第一句雲蓋也不得第二句無明碎身
0550a28: 如微塵何止頭破作七分。師云祖師雲蓋輸我千巖
0550a29: 老人一籌何故拼得自己巳嬴得他人咦者一句還有
0550a30: 人添得麼試道看。
0550b01: 舉僧問破灶墮如何是大修行人灶云擔枷抱鎖僧
0550b02: 云如何是大作業人灶云坐禪入定復云會麼僧云
0550b03: 不會灶云你問我善善不從惡你問我惡惡不從善
0550b04: 後有僧舉似安國師安云此子會盡諸法無生佛果
0550b05: 云窮善善自何生究惡惡從何起若能明見這箇田
0550b06: 地便是諸法無生有問崇寧如何是大修行人對他
0550b07: 道坐禪入定如何是大作業人對他道擔枷抱鎖且
0550b08: 道是同是別。師云若道他同一箇問善答惡一箇問
0550b09: 善答善若道他別從來佛法無兩般有人問磬山如
0550b10: 何是大修行人向他道不執一法如何是大作業人
0550b11: 向他道不了一法且道與古人相去幾何。
0550b12: 舉臨濟與普化一日同往施主齋濟問毛吞巨海芥
0550b13: 納須彌為復是神通妙用為復是法爾如然化踢倒
0550b14: 飯床濟云太麤生化云這裏是甚麼所在說麤說細
0550b15: 濟休去來日又同一施主齊濟復問今日供養何似
0550b16: 昨日化又踢倒飯床濟云太麤生化云瞎漢佛法說
0550b17: 甚麤細濟吐舌。師云二大老得大機發大用如龍象
0550b18: 蹴踏非驢所堪今人未到古人田地也學弄牙爪不
0550b19: 顧傍觀者哂所以佛果和尚云精金不百鍊爭見光
0550b20: 輝至寶不酬價爭辨真假不是臨濟不能驗他普化
0550b21: 不是普化不能抗他臨濟所謂如水入水如金博金
0550b22: 雖然如是放過則彼此作家簡點則二俱失利具法
0550b23: 眼者試請辨看。師云山僧不是倚勢欺人壓良為賤
0550b24: 也要諸禪德揀別邪正識取來源正己巳正人實非草
0550b25: 草咄臨濟普化又來赴齋也不覺吐舌。
0550b26: 舉仰山坐次大禪佛到翹一足云西天二十八祖亦
0550b27: 如是唐土六祖亦如是和尚亦如是某甲亦如是仰
0550b28: 下禪床打四藤條佛果拈云師資會遇滾芥投鍼一
0550b29: 期借路經過不免互相鈍置雪竇道藤條未到折因
0550b30: 甚只打四下果云大似隨邪逐惡大禪佛後到霍山
0550c01: 自云集雲峰下四藤條天下大禪佛參霍山云維那
0550c02: 打鐘著禪便走果云這漢擔仰山一箇冬瓜印子向
0550c03: 人前賣弄若不是霍山幾被糊塗雖然可惜令行一
0550c04: 半當時不用喚維那好與擒住更打四藤條且聽這
0550c05: 漢疑三十年。師云即今負冬瓜印子者亦不少且看
0550c06: 大禪佛被圓悟老祖活捉埋在無底深坑了也還有
0550c07: 人救得伊麼如無老僧救一救看將拄杖作釣勢良
0550c08: 久云夜靜水寒魚不餌滿船空載月明歸。
0550c09: 舉玄沙問僧近離甚處僧云瑞巖有何言句僧云長
0550c10: 喚主人公自云諾諾惺惺著他日莫受人謾沙云一
0550c11: 等是弄精魂也甚奇怪復云何不且在彼中住僧云
0550c12: 瑞巖遷化了也沙云如今還喚得應麼僧無語雪竇
0550c13: 云蒼天蒼天。師云本分修行輸他翠巖操守臨機勘
0550c14: 辨堪羨羡玄老提持可惜這僧親見作家當面蹉過當
0550c15: 時若作這僧待他道如今還喚得應麼云也知和尚
0550c16: 大慈悲便禮拜免得後來簡點雖然且聽佛果和尚
0550c17: 垂慈云萬丈寒潭徹底月在當心千尺巖松倚天風
0550c18: 生幽谷直得凜凜孤標澄澄風彩及至月離碧天影
0550c19: 落雲衢遂乃當面蹉過當時這僧若是箇漢待伊道
0550c20: 即今還喚得應麼當下便喝非惟把定玄沙要津亦
0550c21: 與瑞巖老子出氣。師云今日還有與這僧出氣底麼
0550c22: 一片白雲橫谷口幾多歸鳥盡迷巢。
0550c23: 舉天真上堂云道火被火燒說水被水溺會禪被禪
0550c24: 縛以手指左右云卻被這僧勘破。師云大小天真老
0550c25: 人指東劃西。
0550c26: 舉藥山久不陞座院主白云大眾久思和尚開示山
0550c27: 云打鐘著眾方集便下座院主云和尚既許開示因
0550c28: 甚一言不說山云經有經師論有論師爭怪得老僧。
0550c29: 師云藥山老漢經也講明論也說破但未嘗提著箇
0550c30: 禪字又謂善言言者尋言所不能言也咄院主失卻
0551a01: 一隻眼。
0551a02: 舉世尊一日示隨色摩尼珠問五方天王此珠作何
0551a03: 色時五方天王互說異色世尊藏珠入袖卻抬手云
0551a04: 此珠作何色時五方天王云佛手中無珠何處有色
0551a05: 世尊歎云汝何倒之甚吾將世珠示之便各強說有
0551a06: 青黃赤白吾將真珠示之便總不知時五方天王悉
0551a07: 皆悟道。師云你看世尊全體作用不妨真是奇特俾
0551a08: 天王一一悟道千古之下令人樂聞今磬山不肖遠
0551a09: 孫也要效顰不識大眾還信得及也未驀伸出拳頭
0551a10: 云你道是什麼色或云是拳非珠老僧喚近前來你
0551a11: 恁麼道天王不如且道是賞伊是罰伊。
0551a12: 別古
0551a13: 舉陸亙大夫問南泉云弟子家中於一瓶內養一鵝
0551a14: 今來長大欲出此鵝且不得打瓶亦不得損鵝未審
0551a15: 和尚有何方便泉召云大夫大夫應諾泉云出也大
0551a16: 夫無語。師別云大夫置箇問頭甚是奇特但不能疾
0551a17: 出凡籠當時磬山若作大夫速整威儀三拜可不快
0551a18: 哉。
0551a19: 舉德山小參示眾云今夜不答話問話者三十棒時
0551a20: 有僧出禮拜山便打僧云某甲話也未問和尚因甚
0551a21: 打某甲山云汝是甚處人云新羅人山云未跨船舷
0551a22: 好與三十棒法眼云大小德山話作兩橛圓明云大
0551a23: 小德山龍頭蛇尾。師別云德山老漢實有定乾坤手
0551a24: 段卻被二尊宿錯下名言了也且道什麼處是話作
0551a25: 兩橛龍頭蛇尾直饒恁麼見得分明也好與三十棒。
0551a26: 舉雪峰在國清拈起缽盂問座主道得與你缽盂主
0551a27: 云此是化佛邊事峰云你作座主奴也未得主云某
0551a28: 甲不會峰云你問我我與你道座主方禮拜峰便踏
0551a29: 倒後主舉似雲門云某得七年方見門云你得七年
0551a30: 方見云是。師別云雲門雖則作略高古何得如此磬
0551b01: 山則不然待伊道七年方見攔頭一拄杖你見箇什
0551b02: 麼來雖然如是要識磬山則易要識雲門則難。
0551b03: 舉僧問雪峰拈搥豎拂不當宗乘未審和尚如何峰
0551b04: 豎起拂子僧乃抱頭出去峰不顧法眼代云大眾看
0551b05: 此一員戰將。師別云老僧則不然待他抱頭出去高
0551b06: 聲叫云草賊大敗。
0551b07: 舉鏡清訪先曹山山問甚麼處來清云昨日離明水
0551b08: 山云甚麼時到明水清云和尚到時山云汝道我甚
0551b09: 時到清云適來猶記得山云如是如是。師別云曹山
0551b10: 只管憐民不能盡法磬山則不然待伊道適來猶記
0551b11: 得劈脊便棒。
0551b12: 舉有老宿畜一童子並不知軌則有一行腳僧到乃
0551b13: 教童子禮儀晚間見老宿外歸遂去問訊老宿怪訝
0551b14: 遂問云阿誰教你童云堂中上座老宿喚其僧來問
0551b15: 上座傍家行腳是甚麼心行童子養來三二年了幸
0551b16: 是可憐生上座教壞伊快束裝去黃昏雨淋淋地被
0551b17: 趁出。師別云某甲教壞童子某甲應當出院和尚教
0551b18: 壞某甲和尚合作麼生雖然即今還有恁麼行腳僧
0551b19: 山僧與彼問訊。
0551b20: 舉僧問螺峰如何是本來人峰云惆悵松蘿境界危。
0551b21: 師別云螺峰老人酬機甚是奇特能令這僧見得本
0551b22: 來人也未設若有人問磬山如何是本來人但云我
0551b23: 與汝道即不本來也。
0551b24: 舉僧問咸澤禪師不與萬法為侶者是甚麼人澤云
0551b25: 城中青史樓雲外高峰塔。師別云今日有人問老僧
0551b26: 則不恁麼道獨步孤峰月閒聽幽澗琴。
0551b27: 舉太傅王延彬居士到招慶煎茶朗上座與明招把
0551b28: 銚忽翻茶銚公問茶爐下是甚麼朗云捧爐神公云
0551b29: 既是捧爐神為甚麼翻卻茶朗云事官千日失在一
0551b30: 朝公拂袖便出。師別云朗上座恁麼道可謂當面蹉
0551c01: 過何不道重命輕財明招云朗上座喫招慶飯了卻
0551c02: 向外邊打野師云也是賊過後張弓朗云上座作
0551c03: 麼生師云更納什麼敗闕招云非人得其便師云也
0551c04: 救不得一半。
0551c05: 舉僧參睦州州問汝豈不是行腳僧云是州云禮佛
0551c06: 也未云禮那土堆作麼州云自領出去。師別云山僧
0551c07: 即不然待伊道是即云這掠虛漢行甚麼驢腳馬腳
0551c08: 出去可不免聞後語。
0551c09: 舉僧問興教禪師盈龍宮溢海藏真詮即不問如何
0551c10: 是教外別傳底法教云眼裏耳裏鼻裏云祇此便是
0551c11: 否教云是甚麼僧便喝。師別云山僧若作興教見伊
0551c12: 喝將來闍黎緩緩地喝即不無還我眼耳鼻裏底來
0551c13: 看伊眼目定動震聲一喝可不先以定動後以智拔
0551c14: 而今有人問如何是教外別傳底法總不恁麼對他
0551c15: 道風送水聲來枕畔月移山影到床前。
0551c16: 舉棗樹和尚問僧發足甚處云閩中樹云俊哉云謝
0551c17: 師指示樹云屈哉僧作禮樹云我與麼道落在甚麼
0551c18: 處僧無語樹云彼自無瘡勿傷之也。師別云棗樹老
0551c19: 人雖慈悲太切可惜勞而無功磬山則不然待伊云
0551c20: 閩中便道多少途程到這裏看伊有著落方可云俊
0551c21: 哉及至作禮云我與麼道落在甚麼處恰使這僧不
0551c22: 能轉身吐氣又云彼自無瘡勿傷之也可不雪上加
0551c23: 霜雖然山僧與麼道又落在甚麼處遂顧視左右云
0551c24: 亦是勞而無功也屈哉。
0551c25: 舉龍濟禪師上堂卷簾除卻障閉戶生窒礙秖這障
0551c26: 與礙古今無人會會得是障礙不會不自在。師別云
0551c27: 這老漢無繩自縛會與不會一時拈卻又作麼生良
0551c28: 久云延平劍已巳成龍去猶有刻舟求底人。
0551c29: 舉溈山坐次仰山入來溈以兩手相交示之仰作女
0551c30: 人拜溈云如是如是。師別云溈山憐兒不覺醜山僧
0552a01: 則不然待伊拜起來放下手時看他如何合殺。
0552a02: 舉法華全禪師上堂鐘鳴鼓響鵲噪鴉鳴為汝諸人
0552a03: 說般若講涅槃了也諸人還信得及麼若信得及觀
0552a04: 音菩薩向諸人面前作大神通若信不及卻往他方
0552a05: 救苦利生去也。師別云山僧則不然若信不及依舊
0552a06: 鐘聲鼓響鵲噪鴉鳴何故豈不聞法華是法住法位
0552a07: 世間相常住。
0552a08: 舉廓侍者問德山從上諸聖向甚麼處去山云作麼
0552a09: 作麼廓云敕點飛龍馬跛鱉出頭來山便休去。師別
0552a10: 云何不道俊哉。來日浴出廓過茶與山山於背上拊
0552a11: 一下云昨日公案作麼生云這老漢今日方始瞥地
0552a12: 山又休去。師別云瞎漢智過於師方堪傳授。
0552a13: 舉瑞鹿禪師上堂鑑中形影惟憑鑑光顯現你等諸
0552a14: 人所作一切事惟憑箇甚麼顯現還知得麼若也知
0552a15: 得於參學中千足萬足無事莫立。師別云若也知得
0552a16: 正好著力咦。
0552a17: 舉僧問曹山世間甚麼物最貴山云死貓頭最貴云
0552a18: 為甚麼死貓頭最貴山云無人著價。師別云既無人
0552a19: 著價道甚麼貴賤。
0552a20: 舉同安禪師僧問如何是和尚家風安云金雞抱子
0552a21: 歸霄漢玉兔懷胎入翠微云忽遇客來將何秪待安
0552a22: 云金果朝來猿摘去黃花晚後鳳啣歸。師別云或問
0552a23: 山僧如何是和尚家風只對他道雲耕雨種客來如
0552a24: 何秖待云粗茶淡飯且道與古人相去多少。
0552a25: 舉石門蘊禪師在青林作園頭一日歸侍立次林云
0552a26: 子今日作甚麼來云種菜來林云遍界是佛身子向
0552a27: 甚麼處種云金鉏不動土靈苗在處生林欣然來日
0552a28: 入園喚蘊闍黎石應諾林云剩栽無影樹留與後人
0552a29: 看石云若是無影樹豈受栽耶林云不受栽且止你
0552a30: 曾見他枝葉麼云不曾見林云既不曾見爭知不受
0552b01: 栽云秖為不曾見所以不受栽林云如是如是。師別
0552b02: 云若見已巳受栽也。
0552b03: 舉盤山云心月孤圓光吞萬象光非照境境亦非存
0552b04: 光境俱亡復是何物洞山云光境未亡復是何物。師
0552b05: 別云光境現在復是何物。
0552b06: 舉僧問投子一大藏教還有奇特事也無子云演出
0552b07: 大藏教又老宿云演入大藏教妙喜云演出演入則
0552b08: 不無二老若是奇特事三生六十劫也未夢見在。師
0552b09: 別云妙喜恁麼道甚是知音作家作家且道奇特事
0552b10: 在教內在教外。
0552b11: 舉雲門問直歲今日作甚麼來歲云刈茅來門云刈
0552b12: 得幾箇祖師歲云三百箇門云朝打三千暮打八百
0552b13: 東家杓柄長西家杓柄短作麼生歲無語門拈拄杖
0552b14: 便打徑山和尚云直歲無語自有三百箇祖師證明
0552b15: 雲門令雖行要且棒頭無眼。師別云幸是無眼若是
0552b16: 有眼待直歲道三百箇便打何待後來一落索。
0552b17: 舉道吾示眾云高不在絕頂富不在福嚴樂不在天
0552b18: 堂苦不在地獄相識滿天下知心能幾人佛日道高
0552b19: 在絕頂富在福嚴樂在天堂苦在地獄誰知席帽下
0552b20: 元是昔愁人。師別云磬山則不然高則從他高富則
0552b21: 從他富樂則從他樂苦則從他苦數聲清磬是非外
0552b22: 一箇閒人天地間。
0552b23: 舉盤山和尚道似地擎山不知山之孤峻如石含玉
0552b24: 不知玉之無瑕若能如是是真出家育王云若能如
0552b25: 是捏目空花。師別云老僧即不然若能如是雪裏梅
0552b26: 花。
0552b27: 舉天池隆禪師在金峰普請搬柴次峰問搬柴人過
0552b28: 水不隆云有一人不過水云不過水還搬柴不隆云
0552b29: 雖不搬柴也不得動著他。師別云雖則搬柴也不得
0552b30: 動著他。
0552c01: 舉千巖和尚示眾云僧問趙州大地無塵掃箇甚麼
0552c02: 州云掃外來底若是無明秖向他道掃裏頭底大眾
0552c03: 趙州底是無明底是。師別云既是一物也無說甚麼
0552c04: 內外直饒非內非外一齊掃卻還有掃柄在。
0552c05: 舉趙州上堂良久云大眾總來也未對云總來也州
0552c06: 云更待一人來即說話僧云候無人來即說似和尚
0552c07: 州云大難得人。師別云古人恁麼垂慈方便不少老
0552c08: 僧不然汝等總在這裏箇箇是英靈衲子更待誰來
0552c09: 喝一喝。
0552c10: 舉雲門因僧問如何是諸佛出身處門云東山水上
0552c11: 行又客問本師幻有老人如何是諸佛出身處云西
0552c12: 河火裏坐。師別云有人問磬山如何是諸佛出身處
0552c13: 即向他道雲起長空水歸大海。
0552c14: 舉南泉送黃蘗出至門泉云如許大身材戴椰子大
0552c15: 笠子蘗云三千大千世界總在裏許泉云王老師
0552c16: 蘗戴笠子便行。師別云王老師當時可不屈己巳從人
0552c17: 磬山若作王老師只道恁麼闍黎卻被笠子蓋覆了
0552c18: 也待他戴笠子行時又云恰是。
0552c19: 舉佛眼禪師示眾云廣額屠兒手中屠刀如何放下
0552c20: 自代云不須放下。師別云待你成佛後即向你道又
0552c21: 云面前是甚麼。自代云無物。師別云青山綠水。
0552c22: 舉興化謂克賓維那云汝不久為唱導之師賓云不
0552c23: 入這保社化云汝會了不入不會不入賓云總不恁
0552c24: 麼化便打云克賓維那法戰不勝罰錢五貫設饡飯
0552c25: 一堂來日興化自白槌云克賓維那法戰不勝罰錢
0552c26: 五貫設饡飯一堂仍須出院雲居舜和尚云大冶精
0552c27: 金應無變色其奈興化令行太嚴不是克賓維那也
0552c28: 大難承當總似而今泛泛之徒翻轉面皮多少時也
0552c29: 妙喜老人云雲居恁麼道未免拗曲作直徑山即不
0552c30: 然要作臨濟炟赫兒孫直須翻轉面皮始得。師別云
0553a01: 二大老一人高高山頂行一人深深海底走磬山則
0553a02: 不然有智主人二俱不受且道即今還有人代得克
0553a03: 賓維那一轉語麼若有不惟與興化出氣亦乃光耀
0553a04: 磬山可不覓火和煙得擔泉帶月歸。
0553a05: 舉罽賓國王仗劍問師子尊者云師得蘊空不尊者
0553a06: 云已巳得蘊空王云脫生死不尊者云已巳脫生死王云
0553a07: 可施我頭尊者云身非我有豈況於頭王遂斬之白
0553a08: 乳丈餘王臂自落雪竇云作家君王天然猶在黃龍
0553a09: 新和尚云孟八郎漢又恁麼去也。師別云三人中有
0553a10: 一人可以為師雖然如是磬山則不然秪許罽賓國
0553a11: 王得大用未得大體在。
0553a12: 舉德山到溈山挾複子直上法堂從西過東從東過
0553a13: 西顧視云無無便出至門首卻云也不得草草便具
0553a14: 威儀再入相見溈山坐次德山提起坐具云和尚溈
0553a15: 山擬取拂子德山便喝拂袖而出背卻法堂著草鞋
0553a16: 便行溈山至晚問首座適來新到在甚處首座云背
0553a17: 卻法堂著草鞋去也溈云此子已巳後向孤峰頂上盤
0553a18: 結草庵呵佛罵祖去在妙喜云二尊宿恁麼相見每
0553a19: 人失卻一隻眼。師別云妙喜老人恁麼道還具眼也
0553a20: 未若道具眼二尊宿那裏失卻一隻眼處若道不具
0553a21: 眼他怎恁麼道這裏若緇素分明許你具一隻眼雖
0553a22: 然磬山恁麼道也失卻一隻眼咄。
0553a23: 
0553a24: 
0553a25: 
0553a26: 
0553a27: 
0553a28: 
0553a29: 
0553a30: 天隱和尚語錄卷七
