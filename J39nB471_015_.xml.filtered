0985a01: 空谷道澄禪師語錄卷十五
0985a02: 嗣法門人德儒編
0985a03: 行由
0985a04: 師住成都內江三聖寺結制堂眾披衣一齊進方丈
0985a05: 展具禮竟云和尚大悲仁慈有請則至有問即答是
0985a06: 否師云是問來有疑為決進云和尚禪道佛法施矣
0985a07: 戒德持矣未晤和尚行履諸祖出世皆有行由師嗣
0985a08: 敏樹老人而紹繼臨濟正傳三十二世祖位因緣續
0985a09: 接之原與昔年操履漸次和尚姓氏福造乞垂開示
0985a10: 使我弟子等暨將來大眾知其和尚進道之初出世
0985a11: 之由日後好來依期頂敬師呵呵云者些醜態何須
0985a12: 也要說出汝既誠請不得不然待茶罷落堂為眾表
0985a13: 白師入堂為眾云若論諸祖行實山僧未嘗行虛若
0985a14: 論諸方嗣人山僧自合嗣法若論修行操履漸次慧
0985a15: 日高懸不托依止山僧分中豈有漸次若論庚甲管
0985a16: 窺太狹鐵樹開花不合春鴻濛未判我先生若問行
0985a17: 手有幾何虛空原與我同庚據理而言此即然也若
0985a18: 以實情論之眾皆諦聽一一為汝說過自山僧出家
0985a19: 前後參師訪友機緣問答事事太繁難盡吐露略為
0985a20: 表之以成來原山僧原宗楚籍寄寓忠南父楊母汪
0985a21: 生年丙辰十月初九母夢風雲雷雨護送金龍入宅
0985a22: 覺而生焉自幼持齋念佛雖狂而不至顛非而不久
0985a23: 戀忽一日見諸含情返觀自嘆曰六道四生一切羽
0985a24: 毛無非從人道中墮來從上諸佛諸祖諸大菩薩皆
0985a25: 自人倫中修去何其坐觀成敗不自覺悟只恐一失
0985a26: 人身萬劫難復每自刻念在心若不求脫俗塵罪孽
0985a27: 日作日深忽於眾中不由自嘆云幾時歸入深山修
0985a28: 道方滿其願眾有云往日為狂子今朝發顛語又有
0985a29: 云此子出得家鐵樹也開花此子出得家遍地是釋
0985a30: 迦又有云事怕起心和尚原是人做的所以山僧始
0985b01: 因眾中一句戲語幸得傍從痛處加鞭故爾佛法世
0985b02: 法正要如是胡不聞男兒漢大丈夫要了便了要斷
0985b03: 便斷遂辭雙親遠塵離垢徑抵黔地熊家寺參禮靜
0985b04: 主悟修師求度其年正二六修云子實為生死出家
0985b05: 必要參話頭發疑情方纔得悟予云既知出家即不
0985b06: 迷矣何處求悟修開示萬法歸一一歸何處話頭日
0985b07: 夜提撕忘形寢食未至一載覺個輕安辭修復轉忠
0985b08: 南住鐵山黑林寺墊江接住熊家寺酆都十方堂鐵
0985b09: 和尚處受沙彌十戒梁山龍潭雪和尚處具圓每日
0985b10: 只覺目前浮逼逼地那問東西南北虛活活地誰聞
0985b11: 人我是非工夫縱有幾番進益不敢對人說破予從
0985b12: 百千眾中未擅夾雜半言豈肯交談一語連年累月
0985b13: 如癡如聾如愚如啞經行勿禁晝夜似迷似醉似風
0985b14: 似顛見者云是子又道是個蠢才任憑世人卜度
0985b15: 一味成個憨獃忽聞墊江木頭灘月竹和尚結制亦
0985b16: 往參謁近前如利器鬥鋒鋩羚羊破金剛龍珠既到
0985b17: 手又要兩無傷期終轉大竹參禮萬峰師太峰云此
0985b18: 處無佛法至此何事進云有佛法處不住特覲師太
0985b19: 峰笑云好好老僧建福恩養老隨眾作務自然有益
0985b20: 進云學人尋常不求自得何希圖益遂轉廣安龍臺
0985b21: 寺參見象崖和尚崖云甚處來進云大竹崖云大竹
0985b22: 多少大進云遮天蓋地崖云隨來有麼進云有崖云
0985b23: 獻出看遂呈密祖訃帖崖云幸得上座傳音進云和
0985b24: 尚切莫顛倒崖云世禮不可缺遂開孝滿堂變白旬
0985b25: 日間地方變遷辭向峨嵋跋涉穿州過縣循循然一
0985b26: 句話頭為伴侶悠悠然半個蒲團常隨身不問路途
0985b27: 遠近那觀日出高低晚倚崖樹神祠日靠村落止饑
0985b28: 惛惛然不覺至於富順硐雲寺其日住持禁足守戒
0985b29: 三年滿請同住大家硐同參數十僧禁語打七各執
0985b30: 一警策互相逼拶無有透漏半點不覺一日疑情觸
0985c01: 發放下千斤重擔覺得快活自由自在方是山僧放
0985c02: 捨性命時節欲上峨山轉南方省諸尊宿看他是個
0985c03: 甚麼面孔從峨轉到敘府僧俗誠留住安邊白象山
0985c04: 每早瑞雲結集光現室前感動兩岸善信朝覲絡繹
0985c05: 不絕自思愧曰分身無量難報諸佛洪恩故此朔望
0985c06: 落堂開化僧俗俱要參悟為第一法華云除此一事
0985c07: 實餘二則非真收拾欲下江南蜀中忽遭大變遍地
0985c08: 澆漓黎庶奔逃山硐老稚饑殯於坵壑村落常聞鬼
0985c09: 語城市盡是狼聲可憐可愍百無一存山僧只得朝
0985c10: 東暮西兵馬營中亂穿混走殺人場內橫行直行逢
0985c11: 惡不驚遇善來迎方纔化為極樂國土即時變作劍
0985c12: 樹刀林大眾那一番險惡境界石人垂淚木婦悲傷
0985c13: 不是具分鐵鑄肝膽被此世情搖惑所以古云八苦
0985c14: 交煎鋒刀體時要作得主宰看有許多大志氣量
0985c15: 人卻隨世情牽絆去耶若山僧由此那有今日總要
0985c16: 腳跟立得穩當原日念頭真確正從顛倒世中淘汰
0985c17: 淘出人來方纔成得丈夫彼時只得躲入鎮雄隱居
0985c18: 一載土人不聞佛法之名僧相何為開口唧唧
0985c19: 形貌古古怪怪衣帽不同語言不識聞得四方稍靜
0985c20: 遂出盧衛中和山住靜剛未多久招安官兵忽至地
0985c21: 方苦狀不堪想是難逃往業拈香啟白三寶羅網得
0985c22: 脫盡力行道報佛之恩次期無限兵馬鋪山蓋地而
0985c23: 至軍中一官人姓張近前問答機言相投接入營送
0985c24: 至仁懷後入花壩山隱居大眾此非等閒諸方被他
0985c25: 劫奪綁縛進營擔負山僧感他恭敬禮請進營供養
0985c26: 何也莫不是山僧素行一點真實不遭此凶神惡魔
0985c27: 而返來恭敬護法彼花壩山係綦江仁懷桐梓三縣
0985c28: 交界實乃夜郎總府趙檀之地初進山時淒淒而上
0985c29: 捕鹿跡而踄漸至山頂倚樹相依剛坐間猛獸臨傍
0985c30: 入不思議色空無相定諸境潛藏邈無形跡如是住
0986a01: 三載種種辛苦未有剎那不在本念所以古云大事
0986a02: 未明如喪考妣大事已巳明如喪考妣或時站立懸崖
0986a03: 或時經行露地客來無迎送饑寒失其時行則直直
0986a04: 無回互坐則死死似癡愚無理事不舉有益話纔言
0986a05: 此是山僧數年前害的執著病後轉綏陽李總府及
0986a06: 楊趙留住萬佛山予防人情難避又恐攬繁嘈雜即
0986a07: 相謂曰山僧係是郊外蘆蓬之客不熟人情遂吾之
0986a08: 志方可住耶答曰隨師何志無一不從遂住三載不
0986a09: 下山後又綦江程熊張王李五位總府接轉花壩建
0986a10: 修功果未就仍遭饑亂四方磨折不得已巳下山轉桐
0986a11: 梓蔡李求度同開佛現山權住守時雖道山水不分
0986a12: 貴賤人情須看賢愚復轉遵義高坪金宋蔡周鄧楊
0986a13: 饒眾善一會山僧如同舊識誠留住彼與趙文學閒
0986a14: 遊舉首四觀遠望一山諸星朝拱宜為梵剎不期一
0986a15: 日上高坪場對眾談論間一人旁立聞語向友曰此
0986a16: 師何方來行坐威儀言談有益於人可得近前求教
0986a17: 麼友曰可雖不知來歷亦大慈悲無論上中下一切
0986a18: 平等可當禮敬遂而恭身近禮曰弟子欲迎至舍設
0986a19: 供未卜許否予曰素未相識即承盛設何敢克當齋
0986a20: 次曰留住否予曰未有長行而不住者也未有長住
0986a21: 而不行者也逢順則住遇逆則遷是我出家人棲世
0986a22: 之道也遂引上山正合遠觀之意明有七星暗藏入
0986a23: 水又如三星伴月五老捧壽可為梵宇即為地主黃
0986a24: 曰天上是星拱北世間是水歸東名曰七星山滿月
0986a25: 寺自此開山後百般稱意萬事遂心莫非得此山水
0986a26: 奇秀之應以遂山僧履雲接日之志正所謂人傑地
0986a27: 靈也一日當家夢雪設茶請落堂白云眾望興慈開
0986a28: 甘露門普霑雨露之潤乞望垂施聖戒予曰自逃亂
0986a29: 多年僅存皮骨剛得安身脫灑稍纔快活幾日那有
0986a30: 閒腸與眾絡索此事不比尋常輕輕提起便放不下
0986b01: 一出頭去無有了期四方俱有安禪說戒之所待眾
0986b02: 別求吾實不作法不願為人師但得草衣木食安樂
0986b03: 無事遂其願耳曲曲堅請難脫只得人天路上搬鉗
0986b04: 弄錘孤峰絕頂呵佛罵祖如是五載嚴規整範鼓勇
0986b05: 是非為他自忙將來有何交涉世情不定難下兩都
0986b06: 省覲諸宿退轉峨山草衣木食無限香美在此虛心
0986b07: 勞力身體疲困若不續祖傳燈白鬧一場血盡無益
0986b08: 深山常聞鳥語猿音資其正性行至仁懷安村境福
0986b09: 兩處留結制傳戒上堂云這場絡索皆自七星山病
0986b10: 根遺累不知何時是處在處嚲他不脫者裏那裏被
0986b11: 他牽連情不得已巳只得鼓扇是非無可藏避期竟欲
0986b12: 行又承魚溪屯眾請住道成寺其寺名正合山僧二
0986b13: 字遂爾忻許住後不料他方逐戶起兵人民逃散只
0986b14: 得出來住此內江三聖寺十方仍舊雲集院主率眾
0986b15: 進方丈禮跪白云學人隨侍和尚多年常觀和尚仁
0986b16: 慈濟物利生德名深重十方播贊若不紹繼祖燈眾
0986b17: 弟子何以為望老僧云昔為眾道過若續佛慧命是
0986b18: 必有時豈妄奔途遠涉時節到來不假些力又有一
0986b19: 論近日世情淺薄佛法凋殘法門攪入許多虛妄奸
0986b20: 詐之徒紊亂宗風真偽難分寧隱山為妙攬個甚麼
0986b21: 擔頭汝等欲散者散去山僧自有把柄大眾無言而
0986b22: 退次後再三堅白愍我等及至當來遂告眾曰吾離
0986b23: 福恩久矣縱然要去以何為供養雖老僧開堂說戒
0986b24: 多年除衣缽之餘分毫未蓄寒徹骨髓窮盡毛端不
0986b25: 然從原日開堂處轉看眾戒子送個盤費方纔入得
0986b26: 雙桂門仍從仁懷遵義桐梓綦江重慶不覺水陸兩
0986b27: 阻退轉建修虎雄禪林安止大眾不覺兩載忽一日
0986b28: 七星山當家迥超持書進方丈禮跪白云恭惟和尚
0986b29: 萬福因住持事繁少侍左右恕徒千萬罪又一事白
0986b30: 敏樹老和尚今在堂中每問和尚有書請回一會望
0986c01: 發慈駕予時云不是冤家不就頭三生與他有何讎
0986c02: 秪道雙桂有獅子者個老賊也同流執意欲往雙桂
0986c03: 不期敏師每對吾徒月輝道及山僧人情不慣熟佛
0986c04: 法理地清若在門墻下實筭一個僧故此勉強而為
0986c05: 法嗣只得就坐拈香示眾云者個道理出自無心得
0986c06: 不從想處來陽回萬物和春到百花開惟有者個囊
0986c07: 藏對眾打開看個精詳宣畢眾禮贊曰恭惟和尚無
0986c08: 量寶珠不求自得熱惱眾生更添一枝蔭庇所以山
0986c09: 僧受了許多曲折雖然擔荷佛祖重任迫不得已巳論
0986c10: 道歷代相續不得不然自忖福薄仗諸德扶幫乃生
0986c11: 平醜見識對眾說破免得眾疑雖從凡夫地而入諸
0986c12: 佛位一因一著中甚實非容易昔從度師指受一句
0986c13: 無滋味之語朝參暮參左挨不是右挨不是直至斯
0986c14: 時任橫拈任豎拈自向大家硐中放下千斤重擔子
0986c15: 一身輕快歷歷明明如千日齊彰無纖毫滯礙又如
0986c16: 月映波心蕩亦不散開言吐語出其自然一切公案
0986c17: 洞然明白問答語偈不假思維方纔言個欲報佛恩
0986c18: 方承法嗣山僧雖嗣敏老和尚紹續臨濟正傳三十
0986c19: 二世祖位出自無心非心所求非妄而有出乎自然
0986c20: 始初欲下兩都陸地不通欲往雙桂江道有阻所以
0986c21: 事無一定會即有時想處不成起念便差此事不待
0986c22: 思維擬議時至自然契合雖然如是山僧不過為諸
0986c23: 仁者權做一個轉肩漢倘個中若有腳跟點地者腦
0986c24: 後見腮者七通八達者千了百當者出頭來同打逍
0986c25: 遙鼓共唱太平歌良久云雪後始知松柏操事難方
0986c26: 見丈夫心遂歸方丈。
0986c27: 行狀
0986c28: 四處投師九住靜廿年四十處陞堂出家二六崇禎
0986c29: 帝生自丙辰萬曆皇母族姓汪為上將父誠祈嗣忠
0986c30: 州楊飛龍入宅母之夢托質山僧沒覆藏。
0987a01: 離成都聖壽石牛行腳
0987a02: 老夫六九去行腳不識他方何下落順拉蒲瓢一路
0987a03: 圓橫擔日月兩頭灼芒鞋兩片跡殊厚敝衲千條影
0987a04: 陋薄口渴江中掬水飲肚饑樹上摘枝嚼辭親割愛
0987a05: 為生死涉水登山求解脫久住情頑自覺非深交人
0987a06: 熟明知錯有緣到處唱新歌無事隨方品舊樂鼓打
0987a07: 口皮接十方禪談心法度三惡集如群鹿聚荒丘散
0987a08: 若孤雲離野鶴獅子出林不借威象王入市豈相約
0987a09: 慈風扇動乾坤彌法雨灑時天地擴走遍天涯帶露
0987a10: 歸石牛千古受封爵呵呵一莖拄杖為生活。
0987a11: 方外自敘
0987a12: 出家六九學操方杖拗瓢囊遠故鄉巖直嶺彎路徑
0987a13: 窄坡高河闊水紋長岐峰葛繡虎威猛老樹藤穿龍
0987a14: 勢昂麋鹿如牛遍地走豺狼似犬滿岡狂身正行眼
0987a15: 顧旁猿嘯鴉飛鳥打肉疏皮乍意無忙飛禽隊內
0987a16: 有神鶴走獸群中出象王常把直心行正道同居霹
0987a17: 靂何疑妨出外人太淒涼發言不敢高聲舉動足那
0987a18: 容大步量不為朝山睹聖境三宣不肯登皇堂報君
0987a19: 德別有長蒲團上面忘人我無字文章念一行任是
0987a20: 天高地厚德剎那寂定盡酬禳方上苦不尋常無事
0987a21: 安能進客店有錢纔許入茶房苦辣酸甜都受盡清
0987a22: 香美味或時嘗獨嶺單村沒客店千山萬水自徬徨
0987a23: 到夜來沒好場坐在臭蟲蚤蝨舖臥間瓦子石頭床
0987a24: 者般苦甚難當大事現前不早辨何時登脫臭皮囊
0987a25: 兩肋疼四肢尪思得一鍾鮮米粥芝麻菉豆胡椒湯
0987a26: 挐起銀錢沒處有勝如六月覓冰霜者苦情告上蒼
0987a27: 蒼天不管人間事還要自家有主張朝山不若朝心
0987a28: 地心地平和自放光孝師長敬十方憐貧恤老行方
0987a29: 便勝似焚燒無價香而今誤入出於外只得肥腸撥
0987a30: 瘦腸既在外那思鄉方方必有忠良士處處安無禮
0987b01: 義郎想是無緣闡法化尋常幾句利生方勸世人處
0987b02: 平常五行八字安排就貧富壽夭豈可量富貴多生
0987b03: 修善果貧窮累劫造孽強有德君坐高堂自獲諸星
0987b04: 來拱照四方八面現禎祥滿朝文武菩薩應諸佛化
0987b05: 身作帝王者夥客非等常齋僧造佛無窮盡作德修
0987b06: 因不可量須識靈山有記真如佛性切休忘為官
0987b07: 的自揣量為民父母行公直那怕芳名不播揚自古
0987b08: 公門好積善陰功積下子孫長為商賈要當行拋妻
0987b09: 別子為求利雙親堂上望回鄉若是漂花延歲月無
0987b10: 忠無孝可憐傷為庶民早納糧先熟田禾供三寶鄰
0987b11: 朋尊長大家嘗賊發火起來救護逢災遇難自扶幫
0987b12: 為人子少輕狂浪蕩虛花終不實或耕或讀習何方
0987b13: 內有一行把到手一生衣食不倉忙為僧的自參詳
0987b14: 穿衣喫飯靠施主栽田種地少差糧方前僧道來投
0987b15: 宿閉戶掩門裏面藏為僧失了慈悲念怎教檀那信
0987b16: 力強雖貧衲朝清涼蓋為文殊七佛師佛法流通祖
0987b17: 道場孔聖書成化列國老君丹熟度藩王吾行道報
0987b18: 君王每日三餐水土德一年四季荷陰陽木本水源
0987b19: 無可答五戒流傳表五常王法顯佛法藏體用雙彰
0987b20: 化善惡三教同宗分弱強剛柔兼濟化生易明心見
0987b21: 性抱元陽下手工夫無隔別玄關打破一春陽頌曰
0987b22: 浮生如夢亦如花春過蕭條安再奢大事不明空一
0987b23: 轉未知掉面在誰家。
0987b24: 登峰須絕頂度海決爬岸出世化人天歸家無別幹
0987b25: 心猿常寂定意馬豈狂亂智劍斷三惡慧刀除八難
0987b26: 恒存道力清自獲心光燦白玉任冰磨黃金憑火鍛
0987b27: 凡珠世可易心寶人難換傷嗟世偶人堪歎白頭漢
0987b28: 逐想貪名利不將八字筭若肯尋常念句佛積功累
0987b29: 行人天贊參禪學道得明心續祖傳燈千古鑑呵呵
0987b30: 莫枉世間走一遍生成八個字勉強遭塗炭。
0987c01: 十報恩總頂禮贊
0987c02: 佛祖恩光無盡量道行普利續聯芳天高地厚何能
0987c03: 報日朗月明豈可忘八節衡璣旋水火四時造化運
0987c04: 陰陽時豐道泰仗。
0987c05: 君德雨順風調仰上蒼養育劬勞如海岳提攜博愛
0987c06: 似崑滄穿衣恒念拋梭急食飯常思耕牧忙真琢磨
0987c07: 細揣量現前若不明生死累受恩情何日償揮祖令
0987c08: 坐繩床傾心行道化諸方教得一人成正覺十洲海
0987c09: 宇俱風光一切深恩都報盡甚燒身臂千生強報恩
0987c10: 竟無別為道在老儂不在渠縱有玄微真奧理深藏
0987c11: 謹慎聽其時只待龍吟虎嘯日自然推出一班奇棒
0987c12: 似雨喝如雷角虎珠龍前擁躍金獅銀象後跟隨滿
0987c13: 堂都是伽陀客座上任拈一味題無雜類旃檀枝隨
0987c14: 風吹送到京師供
0987c15: 天子福無疆壽與天齊海岳長萬邦進貢普霑化法政
0987c16: 清嚴全紀綱僧道二門蒙護持佛前頂禮爐焚香但
0987c17: 願　仁君興佛業禪師語錄細精詳收歸大藏流傳
0987c18: 世　仁君萬劫名同揚山僧法說無窮盡劫劫常來
0987c19: 坐道場。
0987c20: 成住壞空
0987c21: 濛濛宇宙未分時混沌杳冥了不知無極光中生太
0987c22: 極有儀象裏破重儀五行四相神通運八卦三才造
0987c23: 化移從此陰陽分已巳定二層山水一層曦
0987c24: 無邊山海鬱森森景象儼然眾土岑四維上下分阡
0987c25: 陌萬國遐荒合五音天地溫涼分造化春秋寒熱判
0987c26: 陰陽蠢動含靈同佛性有無情識共元心
0987c27: 一切眾生妄執迷五輪分散且依誰崑崙山倒須彌
0987c28: 化天地冰消世界頹人我是非何有論譽名聲色毫
0987c29: 無遺勸君急速超凡網莫待火風劫壞時
0987c30: 五蘊皆空定不差浮雲聚散點無霞清虛寂寂何寥
0988a01: 廓黑暗沉沉無把撾早示眾生離火宅愚頑浪子急
0988a02: 還家阿僧四大幾終始愁殺兒郎笑殺爺
0988a03: 地水火風
0988a04: 如葉輕飄四大洲有無虛實盡包收堅牢全仗金剛
0988a05: 柱風起毘嵐一旦休
0988a06: 四海湖江大小川崑崙山下是泉源東方朔見經三
0988a07: 次幾度潮來幾度乾
0988a08: 陽燧初出一星圓天上人間到處煙三昧光中生舍
0988a09: 利一靈金石結還丹
0988a10: 來去無蹤但識方四時八節有生傷百花畏聚人愁
0988a11: 散一息不還失主張
0988a12: 拈頌古
0988a13: 舉外道問佛不問有言不問無言世尊據坐外道云
0988a14: 世尊大慈大悲開我迷雲合我得入外道去後阿難
0988a15: 白佛云外道見何道理讚歎而去世尊云如世良馬
0988a16: 見鞭影而行。拈云。
0988a17: 本色道人原無做作迷雲飛去沒下插腳只得迷
0988a18: 頭認影行一夥頑皮都埋卻。頌曰。
0988a19: 知音未動已巳先識頑骨打穿不教疼可憐末世尤
0988a20: 難度激起波瀾三藏文。
0988a21: 舉仰山夜夢入五百聖堂為第二座時有一尊者起
0988a22: 白椎云當第二座說法仰山遂起白椎云摩訶衍法
0988a23: 離四相絕百非謹白其五百聖眾各散。拈云。
0988a24: 老老大大瞠眼夢話僧墮聖凡一坑埋下厚皮老
0988a25: 臉不知羞離相絕非道也罷。頌曰。
0988a26: 休將寱語誑群英想是識神搬弄卿羅漢夢中舉
0988a27: 得座老僧拄杖白蓮生咄又有相也。
0988a28: 舉僧問如何是夾山境山云猿抱子歸青嶂裏鳥啣
0988a29: 花落碧崖前法眼云我二十年作境話會。拈云。
0988a30: 接物還禮天下一體二十年來窮盡到底可見闍
0988b01: 黎認得真暢快有終則有始。頌曰。
0988b02: 聲色何須重著眼是非豈入道人門但灰有念絕
0988b03: 無念綠水青山總現成。
0988b04: 舉崔禪上堂云出來打出來打時有僧出來云崔
0988b05: 禪擲下拄杖下座。拈云。
0988b06: 平地雷轟少雨多風只因不愧殺禪翁一夥
0988b07: 摸不著切須賊過後張弓頌云。
0988b08: 縱此爬沙而抵土只恐驚起下山虎未曾學得騰
0988b09: 身法撾破袈裟沒下補。
0988b10: 舉臨濟示眾云但有問訊不虧欠伊總是伊來處與
0988b11: 麼來者恰似失卻不與麼來無繩自縛一切時中莫
0988b12: 亂斟酌會與不會都來是錯分明與道一任天下人
0988b13: 貶剝。拈云。
0988b14: 扶起放倒恰合儘好又怕貶剝枉自長老分明好
0988b15: 個大光錢落在水中沒處。頌曰。
0988b16: 在地為蝀天作霓青光白日使人迷參商不復重
0988b17: 相會做賊門墻整頓齊。
0988b18: 舉鼓山示眾云鼓山門下不許咳嗽時有僧咳嗽一
0988b19: 聲山云作麼僧云傷寒山云傷寒即得。拈云。
0988b20: 想弄機巧惹動狂狡哤的一聲存牙伏爪得意隨
0988b21: 情取自然鋒鋩不利枉顛倒。頌曰。
0988b22: 降龍容易捉蛇難鳥未能豈鸞若不扳橈順
0988b23: 水轉狂風陣陣起波瀾。
0988b24: 舉興化道此炷香擬欲承嗣三聖三聖與我太孤擬
0988b25: 欲承嗣大覺大覺與我太賒不如承嗣臨濟先師。拈
0988b26: 云。一條赤舌左惑右惑天道南行倏欻轉北從
0988b27: 來定法不是法事到臨危方解甲。頌曰。
0988b28: 不入牛胎入馬胎是誰機巧是誰乖衝前未覓躋
0988b29: 身地踏破虛空沒處挨。
0988b30: 舉百丈一日陞堂大眾集定以拄杖一時趁下法堂
0988c01: 卻召大眾回首乃云月似彎弓少雨多風。拈云。
0988c02: 虎豹搶攖搏集如枋祖師令舉星火奉行一箭當
0988c03: 陽無可敵幾乎諕殺眾生靈。頌曰。
0988c04: 哭一聲兮笑一聲縱橫殺活不分清哭因獃子狂
0988c05: 顛走笑為老兄親造征。
0988c06: 舉巖頭為渡子時凡見人來舉棹示之忽有一婆子
0988c07: 抱一孩子來問云呈橈舉棹即不問且道孩子甚處
0988c08: 得來頭便打婆云生七子不遇知音只者一個也不
0988c09: 消得便拋下水中。拈云。
0988c10: 舞棹饒舌若合符節龍虎爭戰殃及魚鱉霎時教
0988c11: 速還兒來愧殺禪翁養不徹。頌曰。
0988c12: 不遇知音七尚存而今一個擲江村茫茫煙水東
0988c13: 流去那信婆兒帶浪吞。
0988c14: 舉石霜在溈山作米頭一日篩米次山云施主物不
0988c15: 可拋撒霜云不拋撒山於地拈一粒云汝道不撒者
0988c16: 個是甚麼霜無語山云莫欺者一粒千粒從者粒生
0988c17: 霜云未審者一粒從甚麼處生山呵呵大笑歸方丈
0988c18: 至晚上堂云米裏有蟲。拈云。
0988c19: 笑面虎兩頭蛇當時不蓄竹過後另栽花只想生
0988c20: 擒偷米賊豈知伸手沒爪牙。頌曰。
0988c21: 尋常拈起實無虛勢急理窮愧自迂賊過張弓秋
0988c22: 後雨追風老駿不如初。
0988c23: 舉太宗一日擎起缽問丞相王隨曰既是大庾嶺頭
0988c24: 提不起為甚麼卻在寡人手裏隨無對。拈云。
0988c25: 陛下說話山頭個大饒君提起難得放下不惟天
0988c26: 子持心戒讚誦一言千金價。頌曰。
0988c27: 君臣有道八方清父子無情一旦空首座當時未
0988c28: 識醜碓頭過後方知通如今提在真人手那許傍
0988c29: 觀擅漏風忽爾三呼齊萬歲金光玉鑑滿朝中。
0988c30: 舉月氐國王聞罽賓國祗夜多尊者有大名譽群臣
0989a01: 往彼國禮敬聞法王至彼修敬已巳畢乃請開演尊者
0989a02: 曰大王來時好道今去亦如來時王乃欽伏。拈云。
0989a03: 千里聞風覿面不薦話說知音逢饑送膳涉水登
0989a04: 山不厭煩而今幾個離宮殿。頌曰。
0989a05: 一處雷鳴天下響十方何地不春風縱然泡大不
0989a06: 成水啟動金鰲出海東。
0989a07: 舉僧問白兆師唱誰家曲宗風嗣阿誰師云自小不
0989a08: 歷他門戶與麼則竺乾子白兆孫師云承言喪滯句
0989a09: 迷。拈云。斷臂安心腰石舂米五葉花開循環如此
0989a10: 只須把做一肩承自有擔當人後底。頌曰。
0989a11: 芝蘭近日香千里惟恨鼻胡起禍端到而今不怨
0989a12: 先只得渾身頂著天。
0989a13: 臨濟下正傳三十二世空谷道澄禪師法派
0989a14: 道德圓明祖芳月華瑞映千江法雨彌潤三界慈雲
0989a15: 普覆十方甘露常霖剎利醍醐永灌頂王揮旨流通
0989a16: 正印信手拈出心光
