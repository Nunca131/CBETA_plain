0936a01: 大方廣佛華嚴經疏卷第一百一十八入第七十八經下半
0936a02: 清涼山沙門　澄觀　述
0936a03: 晉水沙門　淨源　錄疏注經
0936a04: △五有四喻。攝五地德。
0936a05: 善男子如海島中至非業惑等能變其心。
0936a06: 入塵利人。不染俗故。
0936a07: 善男子譬如小火至而其心燈無減無盡。
0936a08: △六有六喻。攝六地德。
0936a09: 善男子譬如一燈至種種暗障悉能除盡。
0936a10: 般若現前。頓被闇故。
0936a11: 善男子譬如燈炷至終不住於二乘解脫。
0936a12: △七有五句。攝七地德。
0936a13: 善男子譬如迦陵頻伽鳥至凡夫二乘悉不能及。
0936a14: 善入方便。得自在故。△八有十四喻。攝八地德。
0936a15: 善男子如人學射至一切見欲無明鉤鎖。
0936a16: 無功發心。能滅相惑等故。
0936a17: 善男子如有石至摧伏一切諸魔外道。
0936a18: △九有十喻。攝九地德。
0936a19: 善男子譬如有人至心無疲厭亦無染著。
0936a20: 延壽益生等故。
0936a21: 善男子譬如有人至無智不信謂為不淨。
0936a22: △十有六喻。攝十地德。
0936a23: 善男子譬如有藥至諸煩惱病悉得除滅。
0936a24: 謂除惑習。成一切佛法故。
0936b01: 善男子譬如有人至扶蔭映普覆世間。
0936b02: △五有十七喻。攝等覺位功德。
0936b03: 善男子譬如金剛至一切餘心所不能持。
0936b04: △四結釋所屬。
0936b05: 善男子菩提心者至已巳得如是大功德故。
0936b06: 謂上來多德。釋獲善利之言故。△二正授法界四。
0936b07: 初授法體四。初攝入方便二。初牒問勸證。
0936b08: 善男子如汝所問至學已巳成就無量功德。
0936b09: 此下入第七十九經。
0936b10: △二求證方便。
0936b11: 爾時善財童子恭敬右繞至開樓閣門令我得入。
0936b12: △二加令證入。
0936b13: 時彌勒菩薩前詣樓閣至其門即開命善財入。
0936b14: 先約緣加。令其就法亡言會旨。則佛法門開。故云
0936b15: 前詣等。即開理智之門。示令悟入也。
0936b16: 善財心喜入已巳還閉。
0936b17: 後約因。自證悟佛知見。則入法界。從迷之悟。加行
0936b18: 趣入。有門理之殊。證已巳契合。能所兩亡。即妄而真。
0936b19: 更無入處。故云還閉。△三見所證境二。初別明所
0936b20: 見。二總顯見相。前中有六。一見依報。二見正報。三
0936b21: 見伴菩薩。四見諸佛。五見閣中主閣。六總見嚴具
0936b22: 作用。此之六段。皆悲智之中所有。前中分二。初見。
0936b23: 後益。前中有三。初直見一重莊嚴。
0936b24: 見其樓閣廣博無量同於空。
0936c01: 同空者。稱法性故。上標。下列。
0936c02: 阿僧祇寶以為其地至阿僧祇摩尼寶放大光明。
0936c03: 後結。
0936c04: 如是等無量阿僧祇諸莊嚴具以為莊嚴。
0936c05: △二依中有依。
0936c06: 又見其中有無量百千至不相障礙亦無雜亂。
0936c07: 一中見多。即微細門。亦主伴門。△三一多自在。
0936c08: 善財童子於一處中見一切處一切諸處悉如是見。
0936c09: 一處見多。即自在門。△二明得益。
0936c10: 爾時善財童子見毗盧遮那至普見一切普申敬禮。
0936c11: △二見正報二。初總標。
0936c12: 纔始稽首以彌勒菩薩至不可思議自在境界。
0936c13: △二別顯五。初見發心時。
0936c14: 所謂或見彌勒菩薩至親近供養悉皆明見。
0936c15: △二見其修行得法時。
0936c16: 或見彌勒最初證得至受於無上菩提之記。
0936c17: △三隨類攝生時。
0936c18: 或見彌勒為轉輪王至種種方便調伏眾生。
0936c19: △四見處會說法二。初所處會殊。
0936c20: 或復見為護世天王至諸菩薩眾而演說法。
0936c21: △二顯所說之法。
0936c22: 或見讚說初地乃至至讚說一切佛灌頂門。
0936c23: △五總見行用。
0936c24: 或見彌勒於百千年至以方便力現諸神變。
0937a01: △三見伴菩薩身雲演說。
0937a02: 或見諸菩薩入變化三昧至如是等一切諸功德門。
0937a03: 即前與無量眷屬。△四見諸佛攝化之德。
0937a04: 或復於中見諸如來至種種不同悉皆明見。
0937a05: △五見閣中主閣。別明慈氏一生當作。於中有二。
0937a06: 初見。
0937a07: 又復於彼莊嚴藏內至住持教法皆悉不同。
0937a08: △二得益。
0937a09: 爾時善財自見其身至憶持不忘通達無礙。
0937a10: △六見聞嚴具作用神變。於中十段。初聞網等演
0937a11: 法三。初近聞。
0937a12: 復聞一切諸樓閣內至悉聞其音敷暢辨了。
0937a13: △二遠用。
0937a14: 又聞某處有某菩薩至教化如是無量眾生。
0937a15: △三得益。
0937a16: 善財童子聞如是等至及諸解脫諸三昧門。
0937a17: △二見寶鏡作用。
0937a18: 又見一切諸寶鏡中至三時懺悔迴向發願。
0937a19: △三見寶柱放光。
0937a20: 又見一切諸寶柱中至或作一切諸光明色。
0937a21: △四見寶像威儀。
0937a22: 又見彼閻浮檀金童女至曲躬瞻仰目不暫捨。
0937a23: △五瓔珞等出生。
0937a24: 又見彼真珠瓔珞至一切皆以眾寶莊嚴。
0937b01: △六蓮華重現。
0937b02: 又復見彼優羅華至三十二相莊嚴其身。
0937b03: △七寶地現像。
0937b04: 又復見彼淨璃地至及諸樓閣莊嚴色像。
0937b05: △八樹現半身。
0937b06: 又於寶樹枝葉華果至兜沙羅色光明。
0937b07: 兜沙羅。此云霜。
0937b08: 帝青色光明至瞻波迦華色光明。
0937b09: 瞻波迦。此云黃色。△九半月現。
0937b10: 又見諸樓閣半月像中至種種光明普照十方。
0937b11: △十譬現本事。文二。初見慈氏修行隨類攝生。
0937b12: 又見諸樓閣周迴四壁至修行諸度一切色像。
0937b14: 又見彌勒曾所承事至不思議事莫生疲厭。
0937b15: △二總顯見相二。初法。
0937b16: 爾時善財童子。
0937b17: 先謂何力能見。
0937b18: 得不忘失憶念力故。
0937b19: 次以何眼見。
0937b20: 得見十方清淨眼故。
0937b21: 次將何智見。
0937b22: 得善觀察無礙智故得諸菩薩自在智故。
0937b23: 次依何位見。
0937b24: 得諸菩薩已巳入智地廣大解故。
0937c01: 次於何處見。
0937c02: 於一切樓閣一一物中至自在境界諸莊嚴事。
0937c03: 後結前來所不說境。△二喻。
0937c04: 譬如有人於睡夢中至能見如是自在境。
0937c05: 喻顯見相。所以有十喻者。所喻別故。然有二意。一
0937c06: 喻能見因緣別故。二喻所見境相別故。且初意者。
0937c07: 上一總喻能見所見。皆如夢事。大小無礙等。下九
0937c08: 皆別。二喻自因力。隨自業故。亦表善財凡命將終
0937c09: 故。三四二句並喻緣力。龍鬼所持故。然鬼持自他
0937c10: 不同。龍持自他同體。五喻友依報力。六是定力。七
0937c11: 喻性空力。八喻法界自在力。九喻智定無二之力。
0937c12: 大智海印之三昧故。十幻智自在力。△次約所喻
0937c13: 境相別者。亦初總。餘別。
0937c14: 譬如有人將欲命終至得見一切莊嚴境界。
0937c15: 臨命現業喻。喻所見冥應。
0937c16: 譬如有人為鬼所持至若有問者靡不能答。
0937c17: 非人所持喻。喻所見能說。
0937c18: 譬如有人為龍所持至於少時間謂無量劫。
0937c19: 龍宮淹久喻。喻念劫圓融。
0937c20: 譬如梵宮名莊嚴藏至種種差別不相雜亂。
0937c21: 梵宮廣現喻。喻一多無礙。
0937c22: 譬如比丘入處定至一切境界悉皆明了。
0937c23: 處定境喻。喻所見明了。
0937c24: 譬如有人於空中至悉分別知無有障礙。
0938a01: 乾城依空喻。喻事理無礙。
0938a02: 譬如夜叉宮殿與人宮殿至各隨其業所見不同。
0938a03: 同處異見喻。喻隱顯自在。
0938a04: 譬如大海於中悉見三千世界一切色像。
0938a05: 海現三千喻。喻頓見近遠。
0938a06: 譬如幻師以幻力故至一切莊嚴自在境界。
0938a07: 幻現眾多喻。喻所見純雜無礙。
0938a08: 
0938a09: 大方廣佛華嚴經疏卷第一百一十八
