0389c01: 
0389c02: 
0389c03: 
0389c04: 
0389c05: No. 1287-A
0389c06:  千松筆記序
0389c07: 
0389c08: 觀釋迦老子四十九年利生之談。把一片肝腸。打迭
0389c09: 得乾乾淨淨。以應萬機。那有許多齷齪。塞人腸肚。教
0389c10: 人成佛。四十九年中。止用一片圓融無礙不思議清
0389c11: 淨心為辯才。示人安身立命處。猶龍神現於雲端。往
0389c12: 來神變。雲行雨施。善能觀者。見龍真體。不善觀者。謂
0389c13: 紙墨文字。故如來文非文也。如來語非語也。轉變神
0389c14: 化。言言真體。語語流輝。故云四十九年未曾說一
0389c15: 字。纔見世尊肝腸潔淨。令人直下會取。不受人瞞。具
0389c16: 眼者那肯食人糟粕。檢人涕吐。如雲門纔見釋迦指
0389c17: 天指地。便云。我當時若見。一棒打死。與狗子吃。就把
0389c18: 世尊底。掀開用出自家面目。那肯食人殘剩飯。所
0389c19: 以悟有非常。纔能超世。也須是個人使得。未徹玄宗。
0389c20: 浪言見諦。將欲昧人。實以自昧。咨其胸臆。徒滑唇吻。
0389c21: 不能了明出佛之機。言不越心。心不越語。心言豈是
0389c22: 兩法。懸崖撒手。未肯承當。直下知歸。自然透脫。學者
0389c23: 漫自隨文逐義。舉世囂。徵逐不醒。如吸狂泉。不知
0389c24: 佛祖垂言。直示本體。盡徹纖疑。縱橫如意。可窺心佛
0390a01: 之宗。入利津而不染。唯從自己胸襟流出。以應世間。
0390a02: 智刃纔揮。纖疑頓斷。為世間之道亦可為。出世間之
0390a03: 道亦可把。世間法與出世間法。融作一團。和作一塊。
0390a04: 作世間法亦可。作出世間法亦可。離世間法。無出世
0390a05: 間法可得。離出世間法。無世間法可得。然雖如是。亦
0390a06: 可於世間法內。檢出出世間法。於出世間法內。檢出
0390a07: 世間法。纔不溷亂。亦不儱侗。方為具眼。踏翻聖賢窠
0390a08: 臼。掀開佛祖家風。可以入魔。可以入佛。不被世間法
0390a09: 與出世間法縛。灑灑脫脫。纔成個解脫道人。玉既琢
0390a10: 而韞璞。劍已巳淬而含輝。是以念念中。見一切眾生成
0390a11: 佛。佛有成否。亦非佛矣。心有古今。亦非心矣。是故釋
0390a12: 迦老子。一生活計。不厭之談。示於眾生。不可於說字
0390a13: 上。更下註。為心佛可也。
0390a14: 
0390a15: 
0390a16: 
0390a17: 
0390a18: No. 1287
0390a19: 千松筆記
0390a20: 
0390a21: 諦觀如來千古之雄文。如如來千古之心。然則五
0390a22: 天正語。充滿閻浮。鳥跡圓音。彌難穿鑿。直餐梵響。何
0390a23: 待唐言。紙墨文字間。圓妙應。不自為形。而形已巳露。
0390a24: 本來無跡。而跡已巳彰。言過視聽之外。理出思議之表。
0390b01: 文以表心。心為文顯。世人唯以文字而求心。孰知心
0390b02: 露皆為文字。故如來血。披析詳盡。剖露無餘。如禹
0390b03: 之治水。淮陰之用兵。萃然一出。每變每奇。縱橫殺活。
0390b04: 莫敢當其銳者。唯一劍之鋒。莫能攖觸。把千七百
0390b05: 陳爛葛藤。一一斬斷。見聞俱泯。直向千劫已巳前。與一
0390b06: 切人相見。故禹之治水。若九河會流。激流懸瀑。不可
0390b07: 挽截者。皆如來一智而流出十二分教。以十二分教。
0390b08: 會歸於一心。圓機妙論。巧入深中。數十百萬言籍雲
0390b09: 舒。皆貫空有之美。獨脫於文字之表。懸解於文字之
0390b10: 外。皆為活句。絕無文字氣息。即文字而非文字。即言
0390b11: 詞而非言詞。直欲令人會取千劫已巳前。慎勿迷其本
0390b12: 而棄其源也。故橫說豎說。不離其本。啐同時。嘿會
0390b13: 經旨。唯一語之橫流。孰為宗乎。孰為教乎。孰為心乎。
0390b14: 孰為佛乎。孰頓孰漸。揮灑如意。擊吐壺歌。洋洋乎其
0390b15: 盈耳。煥爛兮其溢目。紛紛欣欣兮其獨樂。當此之時。
0390b16: 不知誰為諸佛。誰是眾生。而不以善止。其又何佗求
0390b17: 焉。是故谷答樵謳。花迎鳥。擴而充之。安蛇足矣。故
0390b18: 琅邪覺云。汾陽先師道。汾陽門下。有一西河師子。當
0390b19: 門踞坐。但有來者。即便殺。作何方便。入得汾陽門。
0390b20: 見得汾陽人。瑯邪這裏。也有踞地師子。若有來者。即
0390b21: 自喪身失命。作何方便。而入瑯邪門。見瑯琊人。此兩
0390b22: 轉語。諸人還檢點得出。方為擇法眼。若不如是。且無
0390b23: 安身立命處矣。故吐筆端。趨風傳響。疑滯豁然。非得
0390b24: 至人。安能坐斷舌頭。了千生百劫大事。如千里之
0390c01: 馬。馭以孫陽。過都歷塊。直流星一抹哉。
0390c02: 禪宗合論
0390c03: 世尊明星以後。拈華以前。四十九年。婆心太切。向人
0390c04: 嘵嘵所說數十百萬言。唯人能讀其死句。而不能讀
0390c05: 其活句。如來吐納空。提醒人處。直指開口無擬議
0390c06: 處。無滲漏處。無穿鑿處。無用心處。如龍藏海。似虎藏
0390c07: 林。風雲叱。百怪震驚。世尊唯對明星所得遮一段
0390c08: 光景。將來露在諸人面前。令一切人。大家檢點看。還
0390c09: 為如來。所說十二分之教耶。還為露自己之心耶。既
0390c10: 是如來所說之教。云何又言四十九年。未嘗曾說一
0390c11: 字。此乃如來自悟曠劫已巳前面目。渾淪吐出。本地風
0390c12: 光。天機渾成。如來妙相。而無咀囁之痕。不廢纖毫之
0390c13: 力。和聲吐露。全體示於眾生。圓機頓顯乎詞。收來放
0390c14: 去。妙用縱橫。心佛眾生。渾然齊致。真妄物我。舉一全
0390c15: 收。而無聖凡之異。無欠無餘。融萬法於一心。了千心
0390c16: 於一語。樵歌牧唱。聲色縱橫。炳然齊印。權實雙行。五
0390c17: 派分宗。三乘教相。義將安寄。推其鋒鍔。則萬變千奇。
0390c18: 窮理盡用。渾然無端。了無絲毫滲漏。亦無一法可得。
0390c19: 自然活潑潑地。轉漉漉地。不離如來舌端上。只是要
0390c20: 一切人透得遮著子。人人自有一段超然樂處。挾日
0390c21: 月而驅風雷。舌端遊戲。為古為律。時露清新。為宗為
0390c22: 教。水截蛟螭。陸斷兕虎。杜絕好新樂異。深防穿鑿之
0390c23: 徒。千卷之靈奇。如秋毫處於滄海。是以不灑點墨。盡
0390c24: 皆必吐之英。弢埋鋒。極盡生人之態。果人受諸天
0391a01: 之供。沾一味而味味具足。點銅鐵為黃金。抽神奇為
0391a02: 臭腐。以道觀言。以言觀道。可以見道。可以窮經。可以
0391a03: 勵志。可以察天地。可以知鬼神。可以通百家。開頂門
0391a04: 之隻眼。放無上之寶光。孰得孰失。何去何從。故初祖
0391a05: 云。淨智妙圓。體自空寂。如是功德。不與世求。須是真
0391a06: 參實悟方是用處。而不拖泥帶水。向上玄旨。不作露
0391a07: 布葛藤。且道不落死活句。如何道看。
0391a08: 如來所說三乘十二分教。猶海水一味。窮高極深。激
0391a09: 而為濤。迴而為瀾。震而為雷。噴而為雨。能隨龍而化
0391a10: 三千世界。皆如來舌上之波瀾。汪洋談藝。匠心而出。
0391a11: 酬機訓答。一旦當機。淋漓吐露。觸途無礙。乍分乍合。
0391a12: 無損滄海之勢。了無緣影著之乎胸中。現之乎眉睫。
0391a13: 亦無殊勝名言。朗然獨脫。唯此空活潑潑地。稜稜
0391a14: 風骨。融融若春。如衡在鑑。風雷在握。而應當世之務。
0391a15: 其神何所不之。是故般若現前。本來具足。不假修為。
0391a16: 真智無邊。真心無定。毫無滲漏。人人分上。各各具足。
0391a17: 羅山云。玄門無法。不立紀綱。如王寶劍。鋒鋩不可攖
0391a18: 觸。之則瞎人眼。無一語而不單提向上。無一言
0391a19: 而不全體獨露。所以釋迦老子。於一切處。成等正覺。
0391a20: 若有血氣漢。向這裏著一隻眼。便見自己七縱八橫。
0391a21: 絲髮不移。踏著自家本命元辰。元不從人而得。須是
0391a22: 猛著精彩看。
0391a23: 夫觀於教者。而不能觀於心。能觀於心者。亦能會於
0391a24: 教。教從心之所流。如來示於心而說於教。眾生迷於
0391b01: 教。而不識於心。教為表顯之法。心為說教之主。識於
0391b02: 心而會於教者。更何以加一字於心乎。亦無有一字
0391b03: 可當情。千言片語。覿面論心。了然無疑。怡然無怖。猶
0391b04: 不能自信。而且各持所見。終不足以愜初心。比之為
0391b05: 敲門磚。門既闢而安用之乎。何不觀如來舌端上。放
0391b06: 五色電光。還謂如來之真相乎。樂說不窮。任其索隱。
0391b07: 汎聲香而不住。括空而為量。迷測其源。罔知其末。
0391b08: 苟能知心。則萬法皆從我出。清簡勝。如聞鄭衛之
0391b09: 音。意於言外。千途一轍。念念非別。乾坤寥廓。豎立非
0391b10: 他。一念現前。應口而吐。捐盡形骸。全體皆露。本地風
0391b11: 光。覿體相見。故萬世以下。而囁嚅者。得其本焉。經之
0391b12: 摛掞。旨超文外。讀如來語者。直須了然頓悟。故李長
0391b13: 者云。無邊剎境。自佗不隔於毫端。十世古今。始終不
0391b14: 離於當念。而神融骨洽。則曩劫之疑。渙然釋矣。詞
0391b15: 彩則揭其精華。音韻則響其諧調。是以學來學去。并
0391b16: 學亦閑。窮如來之教。亦不存一字於胸中。亦不多讀
0391b17: 一字。亦不少讀一字。故云。治世語言。皆順正法。但拔
0391b18: 出眾生處處貪著。推靡破執。不得不無。徹名相之藩
0391b19: 籬。露真心於唇吻。若作道理見解。終有一點不灑灑
0391b20: 在。
0391b21: 教中有梵語唐言。顯說密說。皆如來設教之權。變化
0391b22: 之法。世尊撫運。以梵典而開宗。示心為教。言為智炬
0391b23: 之輝。其襟者。挹其遺風。漱其流者。味其餘津。為祛袪
0391b24: 識之利劍。截妄之寶刀。億曳法蠡之響。而無穿鑿之
0391c01: 寶。言有華梵之分。心無唐梵之別。故心之與語。猶利
0391c02: 之與刃。而語之於心。猶刃之於利。利之名。非刃也。刃
0391c03: 之名。非利也。捨利不可無刃。捨刃不可無利。未聞刃
0391c04: 沒而利存。利沒而刃在也。故言無唐梵之分。心有思
0391c05: 議之格。豈有唐言而可詮。梵語而不可詮乎。窮緣盡
0391c06: 照。顯密一心。皆如來說法之權。以融心之妙。如孤
0391c07: 盤空。神龍戲海。
0391c08: 懶菴曰。近世學者。不悟斯旨。意謂禪宗別是一種法
0391c09: 門。以禪為宗者非其教。以教為宗者非其禪。遂成兩
0391c10: 家之說。互相詆呰。譊譊不能自已巳。噫。所聞淺陋。一至
0391c11: 於此。非愚即狂。甚可嘆息也。
0391c12: 巖頭云。夫唱教。須一一從自己胸襟間吐得出來。與
0391c13: 人為榜樣。但於聲色前。不被萬境惑亂。故知經文中。
0391c14: 亦有向上一路。如高山出雲。峰吐溜。抑何奇也。百
0391c15: 川之水終歸於海。出雲流潤。以澤天下。其何快如之。
0391c16: 則彌廓彌。如濤如風。著不得纖毫礙。以顯於心。
0391c17: 鼓山云。十二分教唱不得。凡聖攝不得。今古流不得。
0391c18: 言句該不得。如來以千古之靈奇。吐之胸中。秀媚清
0391c19: 新。為古為律。時露合璧。難分楮玉。若不會此。則為世
0391c20: 諦流布。即此鋒鋩而直。如太纖雲。了無所有。
0391c21: 洞山初和尚云。舉唱宗乘。闡揚大教。須得法眼精明。
0391c22: 方能鑑辯緇素。切緣真妄一源。水乳同器。到此難分。
0391c23: 洞山尋常以心中眼。觀身外相。觀之又觀。乃辨真偽。
0391c24: 夫善知識者。驅耕夫之牛。奪飢人之食。直須心境一
0392a01: 如。第八識斷一刀。心無滲漏。方有少分相應。故胸中
0392a02: 如吞吐長江。骨法齊等。未嘗不為通身吐露。灑灑不
0392a03: 為法縛。不可留纖介緣影于胸次乎。
0392a04: 臨濟大師云。你若達得萬法無生。心如幻化。更無一
0392a05: 塵一法。處處清淨。無佛無眾生。無古無今。得者便得。
0392a06: 不勒時節。亦無修證。無得無失。一切時中。更無別法。
0392a07: 設有一法過此。我說如夢如幻。入一切差別境。不能
0392a08: 回換。未曾離一念。隨處清淨。道我解禪解道。辯似懸
0392a09: 河。皆是造地獄業。若真正學道人。不見世間過。急切
0392a10: 要求真正見解。若達真心。悟性圓明。方始了畢。只如
0392a11: 十二分教。皆是表顯之說。學者不會。便向表顯名句
0392a12: 上生解。皆是依倚。落在因果。未免三界生死。一念心
0392a13: 能自在。隨處解脫。如是解得。方始好看教。
0392a14: 如來語皆正言。正言豈可穿鑿。或於巧辯。或示密言。
0392a15: 別是一種風骨。絕無煙火氣息。語言世味。翩翩塵埃
0392a16: 之外。百鳥爭鳴。松風和韻。皆助如來談柄。誠恐以紙
0392a17: 墨文字之講求。皆為思議之言。而非如來之正說也。
0392a18: 故巖頭和尚云。大統綱中須識句。若不識句。難作話
0392a19: 會。百不思時。喚作正句。學不足以窺無始之宗。言無
0392a21: 夫人自具於眼。方識如來教中真旨。如來之語。言言
0392a22: 活潑。語語無定。隨緣應答。如幻如化。如珠走盤。豈能
0392a23: 執捉。皆露心之妙。今人執定世間文字看法。而擬如
0392a24: 來之語。豈知如來之語。非世間文字也。豈可隨語而
0392b01: 生解乎。故華嚴經云。謂知一切法。即心自性。成就慧
0392b02: 身。不由他悟。是以法華經云。出眾生處處貪著。故
0392b03: 智者大師。讀至是曰真精進。是名真法供養處。豁然
0392b04: 大悟。還知智者大師。悟箇甚麼道理。方知全部皆一
0392b05: 旋陀尼。無穿鑿。無用心。無斷絕。無擬議處。豈得漫自
0392b06: 隨其言句而鑿之乎。故教中四無礙者。事無礙。理無
0392b07: 礙。事理無礙。獨事事無礙之理。難悟者。非是華嚴
0392b08: 一經有此四種無礙之理。諸經皆然。此乃如來說法
0392b09: 之要綱也。故智者大師。讀法華而悟。遍大地皆法華
0392b10: 也。
0392b11: 永明大師云。凡關一切言詮。於圓宗所示。皆為未了
0392b12: 文字性離。即是解脫。迷一切諸法之性。向心外取法。
0392b13: 而起文字見者。今還將文字對治。示其真實。若悟諸
0392b14: 法本源則不見有文字絲毫發現。方知一切法。即心
0392b15: 自性。則境智融通。色空俱泯。當此親證圓明之際。入
0392b16: 斯一法平等之時。又有何法是教而可離。何法是祖
0392b17: 而可重。何法是頓而可取。何法是漸而可非。則知皆
0392b18: 是識心分別。所以祖佛善巧。密布權門。廣備教乘。方
0392b19: 便逗會。纔得見性。當下無心。藥病俱消。教觀咸息出
0392b20: 宗鏡錄。
0392b21: 是故不可執定是非之說。而辯於教。語無是非之性。
0392b22: 無是非之念。亦無是非之辯。故語之所發乎未分是非
0392b23: 之先。亦無有是非之辯者。乃如來之正念。眾生未變
0392b24: 之真。千劫已巳前之面目。若辯言說是非好醜。則非真
0392c01: 面目。皆是識心分別計度。故云。但有言說。都無實義。
0392c02: 心無真妄。真妄起於識想。一念緣起未分之先。孰為
0392c03: 佛乎。孰為心乎。孰為法乎。唯用之能迅。無心分別。無
0392c04: 心緣念。念念皆心。獨不能剪情縛於見聞之初。乾識
0392c05: 浪於愛憎之表。神理易悟。結習難忘。迷則妄生。悟則
0392c06: 妄滅。妄無妄源。豎無初際。既無有始。豈得有終。本際
0392c07: 不可得。故生死無有始。臨濟大師云。沿流不止問如
0392c08: 何。真照無邊說似他。離相離名人不稟。吹毛用了急
0392c09: 須磨。理須頓悟。習須漸除。
0392c10: 大聖人出來。提醒人處。直指眾生千劫已巳前不曾變
0392c11: 壞這段光明。時時搬弄泥團。須自識取。莫為沒溺於
0392c12: 紙墨文字間。一離文字。不啻猢孫失樹。便無可安身
0392c13: 立命處矣。殊不知文字而不能攝者。形骸之外。肝膽
0392c14: 盡露。縱橫馳驟。放去收來。隱隱照映人處。徒與世間
0392c15: 人談世間法。不復知有向上事在。無痕跡處。可以檢
0392c16: 點。無心識處。可以認取。故之道尊。根於音古。與聲
0392c17: 器之源。略窺其倪。指法音節。調之妙。不詭於正。而
0392c18: 喚醒千古人心。
0392c19: 直欲摶取空。握筆揮灑。縱橫奇屈。千古合節。如伏
0392c20: 櫪老驥。意氣橫溢。穿雲之鵠。目無萬里。便覺天機激
0392c21: 觸。露出通身手眼。昔公明宣學於曾子三年不讀書。
0392c22: 曾子曰。宣而居參之門三年不學何也。公明宣曰。安
0392c23: 敢不學。宣見夫子居宮庭。親在叱之聲。未嘗至於
0392c24: 犬馬。宣說之學而未能。宣見夫子而應賓客。恭儉而
0393a01: 不懈惰。宣說之學而未能。宣見夫子。而居朝庭。嚴臨
0393a02: 之下。而不毀傷。宣說之學而未能。宣說此三者。學而
0393a03: 未能。宣安敢不學而居夫子之門乎。曾子避席謝之
0393a04: 曰。參不及宣。其學而已巳。
0393a05: 楞嚴擊節
0393a06: 明　沙門大韶　著
0393a07: 門人　智叡　錄
0393a08: 夫參學之士。須要自得徹底掀翻。豈可就人吻角
0393a09: 吃野狐涎唾。他日盡是閻羅老子乞鐵棒的有甚
0393a10: 交涉。須從自己真參實悟處。透將出來。那時纔好
0393a11: 把釋迦老子野狐涎唾。盡底撇向東洋大海。朕跡
0393a12: 不留。從自胸中嘔出。了無凝滯。如珠走盤。不留影
0393a13: 跡。馳騁當世。神自顧。靡不貫彼精微。收之毫端。
0393a14: 放彌六合。須於文字中點出如來之眼。光明遍照。
0393a15: 無一語而非世尊全體獨露。無一字而非釋迦老
0393a16: 子喪身命處也。生平學力未精。不能藻鑑而照
0393a17: 破生死之根。露出父母未生已巳前一段光景來。人
0393a18: 人自謂握靈蛇之珠。家家自謂抱荊山之玉。茫然不
0393a19: 能照物。無隱無從。不能洞識幽微。究其所真。見無
0393a20: 迷悟。心見無分。靡不知有於言煥然如水之質。漫
0393a21: 言浩蕩。自成其文。蓋非語言文字理通故也。聖胤
0393a22: 流輝。懸河瀉辨。非真見之光明。涅槃元清淨體者
0393a23: 乎。今之學者。不能履順而遊性。乘佛理而御心。道
0393a24: 眼未明。世出世間常露於前。不能分別。而為千古之
0393b01: 靈骨。照破生死之根。方知真藥現前。不能分別者。
0393b02: 氣爽神聰。才情風韻。若處太之中。飄飄然而露
0393b03: 千古之玄風。以應世間。神融骨洽。必須悟此。而視
0393b04: 千百世。如同一日。潔然於內。渾然於外。不被世間
0393b05: 語言文字之所障礙。是以慱採精微。陶容妙義。會
0393b06: 契如來之旨。不費纖毫之力。能令學人析理開神。
0393b07: 吐棄精華。千秋片語。道波口海。非諸佛之真見。能
0393b08: 與於此乎。未嘗知其清之體素骨通靈不可染
0393b09: 污者。一字不鑿。則心鏡彌朗。聲同金石。皆自丰神
0393b10: 透露。妙辨縱橫。而非楞嚴寂滅海中流出者。故心
0393b11: 莫之能為隱者。吾人之所不能隱於心矣。是以心
0393b12: 見之所難分也。而世無能隱之心。心無能隱之見
0393b13: 心之所露。而不能自知者。未有能知於心也。闇昧
0393b14: 得耀乎光明。孰為見以全露。直言其歸趣而已巳。窮
0393b15: 萬物之根源。別千靈之作用。方可照明真見。烏謂
0393b16: 自己已吐出楞嚴大定耶。是以翦截浮辭。弘至道。
0393b17: 舉其閎綱。原始要終。得其真趣。莫尋枝葉。若江河
0393b18: 之流。渙然釋。有南威之容。乃可論於淑媛。有
0393b19: 龍淵之利。乃可議於斷割。敷揚厥旨。驅摭言。發
0393b20: 前人之未發。泄如來之真髓。可補於將來。靡得而
0393b21: 詳焉。昔王敦素問覺範禪師曰。寶公讖語。視千百
0393b22: 年如一日。此何道而至之。覺範曰。清明在躬。志氣
0393b23: 如神。有物將至。其兆必先。孔子語也。莫非倒想。倒
0393b24: 想若滅。洞見三世。寶公豈有倒想乎。敦素拊掌
0393c01: 曰。美哉之論。然則倒想寧有道乎。
0393c02: 大佛頂。
0393c03: 即諸佛之果體也。反衰世之陵夷。續眾生之慧命。
0393c04: 無古無今。庶不異於真源。即心即用。未不露於
0393c05: 項相。一切眾生。不能析如來之見。不能知如來之
0393c06: 頂。而顯諸佛之神用也。用眾生之語言也。是眾生
0393c07: 自受用之法門也。安身立命處也。世尊點出諸佛
0393c08: 之眼。放出頂光也。
0393c09: 妙奢摩它三摩禪那。
0393c10: 這一妙字吐出。與世味同研。庸言庸行。與善惡是
0393c11: 非。溶作一團。和作一塊。掀翻理窟。倒翻情境。天然
0393c12: 真趣。自然神化。不假雕琢。在世而不為世之所遷。
0393c13: 出世而不能融於世者。真淳不剖。為之涅槃元清
0393c14: 淨體。是諸佛之本源。流而不散。用而不分。故世尊
0393c15: 全體作用。於四十九年之中。未散亂者。唯一妙
0393c16: 字。而無知故。謂之奢摩它也。而無明故。謂之三摩。
0393c17: 禪那。正三觀中。謂之體真止。識未動故。謂之隨緣
0393c18: 方便止。不思議故。謂之不著二邊止。是復真元未
0393c19: 散之果體也。淳朴未分之元。世尊欲盡大地眾生
0393c20: 皆復真元之體。若用識之所侵。聖德隱矣。元明之
0393c21: 體失矣。非三界而三界分矣。無古今而古今別矣。
0393c22: 無眾生而眾生之相成矣。是諸佛而作眾生矣。盡
0393c23: 大地諸佛即今皆是盡露蠕動含靈之相矣。把自
0393c24: 己已一點真元刳之盡矣。唯大聖人出來救之難矣。
0394a01: 非大聖不能復其真而滅其識完其體矣。恐天下
0394a02: 人。而無有一人能完其心者。無一人能全其心。而
0394a03: 證諸佛之果體也。復其本源也。入其大定也。已巳證
0394a04: 涅槃也。識已巳寂滅也。故大聖人出來。終不把自己已
0394a05: 之心。而被識所侵故。是以許由箕隱。老聃守中。伏
0394a06: 犧畫卦。文王發泄盡矣。聖哲奔忙魯叟彌縫者。世
0394a07: 尊以幻化之術。而提醒天下人。而一切眾生。若證
0394a08: 自心。方知自心皆為幻化。而幻化皆為自心者矣。
0394a09: 是以融萬法於一妙。攝盡大地眾生之心。盡入奢
0394a10: 摩禪那之中。故盡大地一切眾生。無一時未不
0394a11: 析三摩談禪那融真見論三觀。何曾住口來。
0394a12: 初方便。
0394a13: 世尊正把眾生日用三昧。融於奢摩它中。以三摩
0394a14: 禪那。溶作初方便。作世間法亦可。作出世間法
0394a15: 亦可。溶作一團。和作一塊。不可分別。不可卜度。吐
0394a16: 將出來。未有咀囓之痕者。釋迦老子。亦用一毫伎
0394a17: 倆不得。用一毫思唯不得。初發起一念之時。各
0394a18: 人自家檢點看。還能識得千古已巳前面目否。若能
0394a19: 認得此念念分別念念透將出來。還識得是父母
0394a20: 未生已巳前這段光景者。釋迦老子許多臭爛葛藤。
0394a21: 一毫也用不著。亦不能舒一毫伎倆。安知一念能
0394a22: 知大地眾生盡皆成佛。安知三世諸佛之相盡露
0394a23: 眾生之一念乎。其形隱而能顯。其聲露而常藏。以
0394a24: 非常之人。能非常之形。有非常之眼。不從忘想
0394b01: 處出將一個。未有咀囓之痕的。父母未生已巳前拋
0394b02: 向人前。止要一切人亦不可囓傷。而自用之斬斷
0394b03: 人之卜度。截斷人無始劫前種子。直言之下。更不
0394b04: 著纖毫擬議。放出自己已光明。照天照地。吐電驚雷。
0394b05: 天壤間更有何物而能至於此耶。故釋迦老子。亦
0394b06: 用一毫伎倆不得。天然真趣。豈能雕琢心之所露
0394b07: 於神。生於識心未動之先。故用無識之心。行於無
0394b08: 思之境。故不可以識動之所能侵也。言無凝滯之
0394b09: 思。心有能變之識。識所動而真則遺矣。心有明而
0394b10: 礙則立矣。明則知而妄則生矣。元明之體失矣。故
0394b11: 曰終日用而不知枉入諸趣者矣。是以真心。不能
0394b12: 用於世。不能辨於事。彼非所明而明之。彼非所知
0394b13: 而知。故能知於世者。非心之所真也。是非之彰。道
0394b14: 之所虧也。出於天地。至明至理之所非及也。唯知
0394b15: 吾人之所直言者。不可知而為心。不可以明而為
0394b16: 道。是以釋迦老子化機被物。唯以辭變而為用也。
0394b17: 唯觀辭變為如來無礙之辨而為法也。而窮天下
0394b18: 人之心。無有能盡之用。而窮如來變化之機。是以
0394b19: 世尊。四十九年。自受用之法門。未曾說一字。而
0394b20: 化導眾生。用之四十九年。未有一法與人者。唯
0394b21: 以直言其歸趣也。而知言之。這一訣竅達磨所
0394b22: 傳如來慧命者。勢如懸。世尊未不與道破。在
0394b23: 般若會上。則曰如語者。實語者。真語者。不誑語者。
0394b24: 不異語者。在法華會上。以三稱誠諦之語。六萬餘
0394c01: 言。臨完正稱。授持佛語。唯一直語。而為萬世之師
0394c02: 者。其唯大聖歟。非有義於文所可得而言也。是以
0394c03: 窮盡萬物之言。不能以直而為言也。言非直而識
0394c04: 所侵也。故不能定萬物之心而為真也。不能測萬
0394c05: 物之心而為教也。不能融萬物之心而住無思之
0394c06: 境也。不能化萬物之機而為各各父母未生已巳前
0394c07: 也。
0394c08: 化柴茶
0394c09: 一莖茅上。燎天赤常燃。萬指叢中。法供因緣偶爾。
0394c10: 苕溪作清　　盡成鑪。鑊湯爐內。誰為出手
0394c11: 提。猛烈中。何者將薪就熾。旃檀寸寸。何妨片片
0394c12: 將來。瓊樹森森。豈惜枝枝拈出。砍蒼劈翠。截玉剖金。
0394c13: 滿擔來。撲落總非他物。縱橫界內。刈末全得工夫。
0394c14: 化燈油
0394c15: 這一點光。燭三千界。法界之幽途直透。彌勒之內院
0394c16: 恒輝。似廣寒宮啟。映寶網之千重。如杲日當空。走金
0394c17: 蛇之萬道。觸白毫而遍皆成玉色。照法相而大地盡
0394c18: 作黃金。物物騰輝。塵塵互入。噫。莫道不從此處生光。
0394c19: 盡是得來發。檀那蚤施。仍續此明。拈出些些。莫教
0394c20: 常昧。
0394c21: 祛袪虫
0394c22: 生佛同源。性無高下。法身互顯。報有升沉。形分萬品。
0394c23: 體列千般。彗孛現於微垣。災異彰於吳地。時當季夏。
0394c24: 爍石流金。萬物茂榮之候。松篁吐翠之時。弱植同。
0395a01: 浮英。幽姿傲骨。蒼素質之標。喬木森然。芳
0395a02: 爛熳之莠。魔業之唚。推雕之剝。乃囓乃唚。乃柔乃傷。
0395a03: 眾芳搖落兮。盡推品之華。森然枯槁兮。唯挺孤高
0395a04: 之幹。遭其零悴。息歸萎薾。天時之道違和。地利之宜
0395a05: 傷毀。未能調。致降災愆。伏願。證法相而如屈如曲。
0395a06: 現三昧兮如囓如唚。卸醜形而神通自妙。脫業累而
0395a07: 超極樂之。仍使松筠含翠。卉木芬芳。復生蕙以標
0395a08: 姿。仍挺幹而發莠。
0395a09: 薦親
0395a10: 詎知身類浮萍。命均脆艸。形將物化。驚業海之汪洋。
0395a11: 心乃真常。畏塗之遙曠。於乎。法性靈。慨親恩之
0395a12: 罔極。幽冥杳隔。嗟子道之何申。匪憑我佛之洪慈。曷
0395a13: 導冥中之滯魄。於烏。投誠梵院。達悃覺天。一有愧怍
0395a14: 之。總藉慈悲所憫善來佛子。副齋心。塵隨空落。
0395a15: 正觀第一義天。想與隕。深入妙三摩地。無違動止。
0395a16: 宴坐水月道場。不間晨晡。成就空華佛事。
0395a17: 資福寺妙宗下火
0395a18: 這個妙宗。常在一毫端上。放大光明。髑髏眼中。照天
0395a19: 照地。今日遺下私。在山僧手裡。這鶻臭布衫。脂
0395a20: 膏帽子。向人天眾前。投入火光三昧。燃起燎天赤。
0395a21: 放出性空真火。走無角鐵牛。跳出金毛獅吼。撞倒
0395a22: 弁山峰頂。嚇得須彌倒走。松濤徹底顛狂。林木盡皆
0395a23: 哮吼。百鳥哀鳴山川淚流。必竟向何處安身。打圓相
0395a24: 云在這裡躲根瞥醜。咄象王擺脫黃金。飛騰直
0395b01: 入雲端走。
0395b02: 與楞嚴寺性菴下火
0395b03: 從來不識娘生鼻。今日全然通露出。和身跳入太
0395b04: 空。兩眼分明如電徹。六十餘年不解尋。一朝雲散風
0395b05: 前別。走獰龍獨角新。縱橫法界顛狂決。玉柱雲凝。
0395b06: 苕溪流截。且道性菴上座。必竟在何處安身。打圓相
0395b07: 云昨宵走玉麒麟。翻身跳出黃金窟。
0395b08: 千松筆記
0395b09: 門人智　錄
0395b10: 彌勒像讚
0395b11: 這個潑賴。沒些頦。常在街頭。慣為乞丐。個大肚皮。
0395b12: 唯餘臭穢。內院難容。泥犁有在。咦若將黑墨染空。
0395b13: 直入地獄如箭射。
0395b14: 觀音像
0395b15: 這個野狐精。裝甚痴模樣。阿誰寫將來。露這醜形狀。
0395b16: 終日誑眾生。禮拜觀音像。若還得見伊。痛責三十杖。
0395b17: 達磨像
0395b18: 打落牙的胡。藥不死的剩漢。西方不能容汝。東土
0395b19: 來此何幹。慣將他人之物誑人。自己已無一毫希罕。若
0395b20: 還撞見難饒。劈脊還他便棒。
0395b21: 普賢讚
0395b22: 一個普賢騎個象。兩兩分明各一樣。普賢騎象象騎
0395b23: 人。鼻孔元來無兩樣。若還檢點得分明。各各也要三
0395b24: 十杖。
0395c01: 題楞嚴寺中峰祖師遺笠
0395c02: 彩霞聚處結羅紋。日落山頂露痕。雨雪驟時容有
0395c03: 笠。電雷迅疾乃知君。餘生活計雙天目。全體風流五
0395c04: 色雲。唯此百年遺跡在。何人惆悵罷殷勤。
0395c05: 密藏師遺笠
0395c06: 時將晴笠護螺紋。猶恐神光露頂痕。鄉國不居潛世
0395c07: 外。□□遺跡儼身分。幸存滿月今瞻仰。得有圓光孰
0395c08: 見聞。華雨一龕山寺振。師身何處不紛紛。
0395c09: 輓蓮渠師
0395c10: 不知寒暑不知秋。歷盡塵緣未得休。鴻鴈一聲天外
0395c11: 落。山流始見水無流。
0395c12: 與工陳居士
0395c13: 描盡江山骨。還能寫自心。試看馳驟處。須認筆頭真。
0395c14: 十二時歌
0395c15: 平旦寅。徹開兩目自分明。是此時人靜悄。從來無
0395c16: 客到柴門。舒雙足。活如麟。踏破空何處塵。相看猿
0395c17: 鳥清晨過。我山居絕比鄰。日出卯。照用同時無不
0395c18: 了。金烏覿面沒遮瞞。山河大地常皎皎。泥牛吼。石虎
0395c19: 忷。海門浪擊紅輪小。鯨鯢吞須彌峰。試問禪人幾
0395c20: 知曉。食時辰。水漿寒熱自知親。任緣隨分納。年
0395c21: 來年老日全貧。或時吐。或時吞。放去收來與麼人。不
0395c22: 聞亞飯吹音樂。到底消磨適楚秦。禺中巳。白雲我
0395c23: 無名利。空山快樂忘寂喧。此時有鳥聲嬌翠。莫思量。
0395c24: 休擬議。知音不是等閑遇。得便逢渠不識渠。死生看
0396a01: 來真具。日南午猢孫掛璧能攀舞。懸撒手真丈
0396a02: 夫。大地由來無寸土。行也麼。坐也麼。東西南北頻周
0396a03: 。紅光赫赫熾通身。珍重時人莫鹵。日昳未。漁人
0396a04: 乃江邊去。擎著獰龍定活烹。隨手拈來無不是。潑
0396a05: 天風。毋驚畏。開羅網包天地。等閑會得者便宜。免
0396a06: 使浮塵逐閑氣。晡時申。林風叱吼乾坤。南來片雨
0396a07: 分虹斷。北去輕雲擁日輪。江岸裂。江潮分。暮雨瀟瀟
0396a08: 到渡津。看來白髮身如。濯足松風行路人。日入酉。
0396a09: 過隙光陰如電走。日就月將能幾何。要使時常無捨
0396a10: 取。野鳥歸。風篁起。林陰無事獨相倚。二六時看自在
0396a11: 身。泥牛吼月西風裏。黃昏戌。大地茫茫暗似漆。棄暗
0396a13: 口中吹篳栗炎炎六月雪飄飄。弁山峰頂不徹。人
0396a14: 定亥。睡熟昏昏主誰在。枕子夢裡呵呵。是東瓜
0396a15: 不成隊。露平凝。月沉海。孤鴻啞聲旋乃。若能認得
0396a16: 這般聲。石人夜坐觀自在。夜半子。山河沒倒主中主。
0396a17: 風吹屋角人不知。茅菴睡在泥團裡。月常圓。雲正駛
0396a18: 石女懷胎牛生駬。晝則饑夜則眠。皇家天子皆如
0396a19: 簁。雞鳴丑。覺來路上驚眠狗。泉流風韻瀉秋聲。雲深
0396a20: 幽徑無人走。露光明。分好醜。赤肉團上縱橫手。森羅
0396a21: 萬象盡紛紛。大地由來不相受。
0396a22: 除夕楊塢
0396a23: 天目分支直奔東。山迴蝘蜒勢寰雄。盤旋拮据數千
0396a24: 里。翠峰巒幾萬壘。具區北浸連天碧。襟帶長江如
0396b01: 迤逶。崗巒挺秀唯霞幕。巉巖露頂參雲霧。數峰旋繞
0396b02: 結楊塢。懸峭壁山頭顧。崚嶒玉立勢如屏。拱逼奎
0396b03: 躔成外護。流泉直下水淙淙。噴雪飛瓊如白鷺。僧房
0396b04: 阿閣雲氣連。峰頭日月互吞吐。蒼霞掩映碧璃。岸
0396b05: 眉橫雪僧無數。清珠渚有蛟龍。巖前怪石如猛虎
0396b06: 飄來鍾罄佛聲聲。過嶺飛猿哀。壑夜更
0396b07: 長。松風拂拂晝常吼牧童乃不時來。或與樵夫相
0396b08: 對喁。我暫棲止西巖下。偶然逢此三十夜。也無一物
0396b09: 過新年。菜虀瓔珞充罷。瓊枝帶雪燒殘玉。嫩先
0396b10: 烹未放華。不道老來多意興。喜逢良夕在霞。
0396b11: 西方詠
0396b12: 不識東兮不識西。拈來法法盡皆齊。彩雲行處分松
0396b13: 影。紅日鯨吞破浪低。青蓮舌現彌陀相。白玉毫分寶
0396b14: 劍提。霎時露出那叱眼。孰為生死孰為迷。
0396b15: 戊辰初度
0396b16: 處世幽然渾似夢。顛倒縱橫隨世控。六十年來奔走
0396b17: 忙。兩肩荷負皮囊重。豈知足下有駒兒。婉然運載還
0396b18: 飛動。馬齒增兮顏漸衰。盈頭白雪身無用。吾今老兮
0396b19: 祇自憐。躘踵已巳覺頭常痛。聚墨難描八法書。拈來拄
0396b20: 杖無能弄。西方必定去不通。驢胎馬腹憑渠送。
0396b21: 又
0396b22: 吾今老兮頭如雪。念念塵心流未滅。時常展動娘生
0396b23: 手。春風破空口。良宵明月太空碧。放情寥廓無
0396b24: 休歇。閑時看卷無字經。倦來就枕真妙訣。人生在世
0396c01: 不多時。喜得吾生事都畢。莫將塵世為大年。佛祖尚
0396c02: 然眼中屑。
0396c03: 歲朝
0396c04: 今朝盡道添一歲。吾道如今減一年。增減去來無定
0396c05: 數。唯能消盡世間緣。必須識得緣中主。百千萬劫常
0396c06: 如然。無增無減如何道。一句何須用口傳。
0396c07: 看梅四首
0396c08: 萬點蒼山色半青。千峰影落在中庭。隔簾纔覺春風
0396c09: 動。滿機梅花盡吐馨。
0396c10: 一枝香染孤峰頂。嫩偏教雪開。透入花神
0396c11: 白。滿面春風笑我來。
0396c12: 懶把羞容嶺畔開。潛身影裏照娥眉。看來滿臉春嬌
0396c13: 媚。徹骨肌不露懷水底梅。
0396c14: 玉繡千峰疑瑞雪。馨香才覺是寒梅。遮閉彩毫唯映
0396c15: 白。鷺飛猶自帶春回。
0396c16: 山行道中
0396c17: 笑指山頭不露峰。白雲行處絕狐。舉頭見有飛鴻
0396c18: 過。穿透雲山幾萬重。
0396c19: 一到溪山月正白。芒鞋踏破太碧。柱杖橫肩星斗
0396c20: 明。夜深劍吐光芒赤。平分風色在霞。彩雲深蒼
0396c21: 苔石。俛仰乾坤吾道寬。雁聲喚醒人間客。
0396c22: 病中行
0396c23: 一笠翩翩湖海遊。孤雲野猜誰留。古來行應如
0396c24: 此。竭盡精神始得休。踏破艸鞋方到底。掀開雲霧露
0397a01: 全眸。指揮自覺千虹斷。談笑初驚五嶽秋。
0397a02: 林雨紛紛點綠苔。晚霞片片映來。前竹色稍雲
0397a03: 碧。庭外輕風捲霧回。嗟我世緣何日盡。栖遲壑且
0397a04: 忘懷。倘然有日乘鸞去。笑指空便擊雷。
0397a05: 送監寺東遊
0397a06: 碧漲苕溪春漫流。主人撥棹向東遊。青山兩岸相隨
0397a07: 往。白鷺洲邊破浪頭。
0397a08: 舟行苕上
0397a09: 水滿溪頭月滿流。魚龍無個不吞喉。纔逢禹級三層
0397a10: 浪。吐出光明萬里秋。
0397a11: 牧牛詞
0397a12: 這牛兒身強力。幾人能解牽騎。為貪堤上綠艸嫩。
0397a13: 籬籬只管尋芳逐翠。奔馳去不傾危。爭知道山遙
0397a14: 路僻。回首到家遲。牧童今有意。繩頭謹束。鼻高提。
0397a15: 入泥入水。終是不隨伊。莫教去嘯傲長堤。忽驚起萬
0397a16: 里雲飛。恐踹破千頃玻璃。還來吼太。
0397a17: 雪中行
0397a18: 乾坤已巳自露真形。那道輕飄雪未停。卓立千峰誰著
0397a19: 眼。蒼山萬點逐流行。
0397a20: 登弁山頂
0397a21: 足下山頭不露尖。雲眠石吼已巳多年。莫教踏破松稍
0397a22: 月。驚散霞飛萬里天。
0397a23: 秋日懷題
0397a24: 一嘯乾坤遍地秋。白雲黃葉滿滄洲。霜天雁過聲留
0397b01: 影。曉日鯨吞光滿浮。石隱孤峰月吼。霞飛萬里勢
0397b02: 含鰍。芙渠翠色誰為。留與人間作話頭。
0397b03: 即事
0397b04: 兩眉已巳染雪霜琅。千古恒心未得馴。一片彩雲皆內
0397b05: 境。何時得到月霜輪。
0397b06: 前弄筆淋漓。那道縱橫千古奇。風骨飄飄誰自
0397b07: 得。空點點人眉。
0397b08: 
0397b09: 千松筆記終
