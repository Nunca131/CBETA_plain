0129b01: 
0129b02: No. 2738 [cf. No. 235]
0129b03: 【原】大英博物館藏燉煌本, S. 2050, 首題新加金剛經疏
0129b04: 
0129b05: 首闕故女人以嗔為力。欲有所索必先嗔故。國王
0129b06: 以嬌豪為力。羅漢以精進為力。諸佛以大悲
0129b07: 為力。比丘以忍為力。故遺教經云。能行忍者。
0129b08: 乃可名為有力大人。七佛偈云。忍辱第一道。
0129b09: 佛說無為最出家惱他人不名為沙門。忍雖
0129b10: 有三。今此中取無生法忍。何以故。依經起行。
0129b11: 無人法二執故。文中有三。一能忍。二無苦。三
0129b12: 有樂。此明能忍也。無生法忍。唯諸佛之所窮
0129b13: 故。名如來忍辱波羅蜜。非餘人之能究故。說
0129b14: 非波羅蜜。今言忍辱波羅蜜者。是如來清淨
0129b15: 善根。非波羅蜜者。非二乘人善根。若然者
0129b16: 依經起行。既生無生之勝忍。豈見苦受之所
0129b17: 倦哉。故偈曰。
0129b18: 能忍於苦行以苦行有善
0129b19: 彼福不可量如是最勝義
0129b20: 能忍於苦行者。依經起苦行能忍也。以苦行
0129b21: 有善者。由此苦行以清淨忍善根為體故。言
0129b22: 有善也。彼福不可量者。彼忍善根非餘人所
0129b23: 惻量也。如是最勝義者。唯如來之所量也。故
0129b24: 曰忍辱波羅蜜說非忍辱波羅蜜。
0129b25: 經曰。何以故至無壽者相者。自下明無苦。一
0129b26: 立無苦二證無苦。此立也。前明有若而能忍。
0129b27: 此明有忍故無苦。何者若見自我他我之異。
0129b28: 便見能害所害之殊。我於爾時依經修行。既
0129b29: 無兩我之執。則不見歌利為能害我身為所
0129c01: 害。既無兩害之體。苦受從誰兩＝而？兩生。論經云。
0129c02: 無我相人相眾生相壽者。相無相亦非無相。
0129c03: 真諦云。無我等相者無自相也。無相者無他
0129c04: 也。亦非無相者非不有悲智相也。無著云。能
0129c05: 忍者謂達法無我。故如經如來說羼提波羅
0129c06: 蜜。案此謂無生法忍也。又云。云何知忍相若
0129c07: 他於已起惡等時。無有我等相。不生嗔想。亦
0129c08: 不於羼提波羅蜜中生有想。於非波羅蜜中
0129c09: 生無想。案此解稍異。今明於忍度上不作法
0129c10: 想。於非忍上不作非法想。故曰無相亦非無
0129c11: 相也。此等雖有不饒益事。而是法思惟忍攝
0129c12: 也。歌利王事。此中應廣說。
0129c13: 經曰。何以故我於往昔至應生嗔恨者證也。
0129c14: 更曉無苦義。節節支解害事極也。不生嗔恨
0129c15: 忍力猛也。嗔恨因我執而生。我執既無嗔恨。
0129c16: 從誰而作。然嗔是大惑。恨是小纏。大惑即可
0129c17: 報之以殺心。小纏但可加之以楚毒。由嗔具
0129c18: 五義故名大。恨不具故名小。如心說。
0129c19: 經曰。須菩提又念過去至無壽者相者。明有
0129c20: 樂也。前明有忍故無苦。此明無苦故有樂。何
0129c21: 者作忍仙人顯有慈悲。無我等相明無嗔恨。
0129c22: 無嗔恨故無苦。有慈悲故有樂。偈曰。
0129c23: 離我及恚相實無於苦惱
0129c24: 苦＝共？苦樂有慈悲如是苦行果
0129c25: 案上半明無苦無自他相故。下半明有樂有
0129c26: 悲智相故。由悲有樂。由智無苦。悲智和合故
0129c27: 名共也。
0129c28: 經曰。是故須菩提至三菩提心者。自下第二
0129c29: 更防其過也。夫見苦而行苦者。則心疲而退
0130a01: 沒。忘苦而行苦者。則心輕而進昇。為防退沒
0130a02: 之行所以。教發無住之心也。文中有四。一示
0130a03: 無住心。二示無住境。三示無住障。四示無住
0130a04: 行。此明無住心也。夫菩提以無住為體。若能
0130a05: 忘相發心。心即泯同無住。所以離相發心。即
0130a06: 無住之體也。無著云。為顯示流轉苦對治故
0130a07: 說應離一切想等。案流轉者謂生死流轉。若
0130a08: 著相行施。則於流轉中有疲乏之苦。今為對
0130a09: 治言離一切相也。偈曰。
0130a10: 為不捨心起修行及堅固
0130a11: 為忍波羅蜜習彼能學心
0130a12: 為不捨心起者有二。一不捨菩提心。二不捨
0130a13: 無相心也。故言應離一切相發阿耨菩提心。
0130a14: 此則不捨心也。修行者謂不住色聲香味觸
0130a15: 而修行也。堅固者若離於相修行堅固也。論
0130a16: 釋發心修行何所為為忍波羅蜜。習彼能學
0130a17: 心。案忍波羅蜜者。如來忍度也。能學心者。初
0130a18: 地心也。今為求如來忍度發心修行。求初地
0130a19: 能學之心也。又忍波羅蜜者。初地心也。能學
0130a20: 心者。地前心也。故習地前無住心也。故曰習
0130a21: 彼能學心。故論曰。入初地羼提波羅蜜。此
0130a22: 名不住心。案不住者。不住法非法也。故無著
0130a23: 云。於非法及法無我中皆不住故。
0130a24: 經曰。不應住色生心至應生無所住心者。此
0130a25: 示無住境也。不住色生心。令離報恩障。不住
0130a26: 聲香味觸法生心。令離果報障。應生無所住
0130a27: 也＝心？也。令離相疑障也。真諦云。此中應具離三
0130a28: 障。一己身。二報恩。三果報。己身者若著己身
0130a29: 即起二見。謂常見斷見。由常故不求未來。由
0130b01: 斷故不見未來。故障修行也。餘二可見。
0130b02: 經曰。若心有住則為非住者。此示無住障也。
0130b03: 若心有住住前二境則為非住不住菩提。若
0130b04: 有此心便成障也。真諦云。若心有住者住三
0130b05: 執也。三執者。一常見。二斷見。三有無見。為
0130b06: 離常見故不令住法。為離斷見故不令住非
0130b07: 法。為離有無見故即令住中道。前一破凡夫
0130b08: 執分別性為有。次一破凡夫執依他性為無。
0130b09: 後一破二乘執真實性亦有亦無。若不離此
0130b10: 三執。即不與菩提相應故言非住也。
0130b11: 經曰。是故佛說至布施者。此示無住行。夫昇
0130b12: 高者必自述涉深者必自淺。是故欲入無住
0130b13: 之心位者。應修無住之行也。無住心位初地
0130b14: 已上。無住行位道種已還。故攝論云。願樂
0130b15: 位六波羅蜜。雖是世間法能引出世心。真諦
0130b16: 云。無住心者即真心。若與忍辱相應位在三
0130b17: 地。若與施相應位在初地。若與戒相應位在
0130b18: 二地。四地已上精進禪定智慧方便願力智。
0130b19: 隨義應知。為不捨此真心故。離一切相發心
0130b20: 修行也。通論地上束為四僧俱修六度。一無
0130b21: 羞僧。謂破戒人。二啞羊僧。謂凡夫持戒。三
0130b22: 有羞僧。謂二乘人四第一義僧。謂真菩薩。初
0130b23: 三地修世間行相。同凡夫不堪斷決譬之啞
0130b24: 羊。次四地修出世行相。同二乘不復作惡譬
0130b25: 之有羞。後三地修出出世行。是菩薩自位不
0130b26: 離雜道故稱第一義。一切淨土中有凡夫二
0130b27: 乘者。悉須作此判之。若就實為論。則淨土
0130b28: 中無復凡夫二乘故。往生論曰。女人及根缺。
0130b29: 二乘種不生也。寄相則有故。觀經明三輩九
0130c01: 品。則凡夫二乘亦往生也。波頗云。應佛淨土
0130c02: 有凡夫二乘。報佛淨土則無。真諦云。凡夫
0130c03: 二乘於穢土中見阿彌陀佛。諸菩薩於淨土
0130c04: 中見阿彌陀佛。案此二說。報土則一向純淨。
0130c05: 應土則有染有淨。
0130c06: 經曰。須菩提菩薩至應如是布施者。自下約
0130c07: 無住斷疑兩重。一約斷疑。二約自行斷。外化
0130c08: 者疑曰。若其無住為誰修行。若見眾生可為
0130c09: 應名住著眾生。今明約俗可言有為。約真即
0130c10: 無所為故。偈曰。
0130c11: 修行為眾生如是因當識
0130c12: 眾生及彼事遠離亦應知
0130c13: 上半明俗。下半明真。文有兩重。一約俗二約
0130c14: 真。此約俗也。為利益一切眾生應如是布施
0130c15: 者。明約俗有眾生可言有為故。言為利益一
0130c16: 切眾生應如是布施。何以故。由約俗諦陰界
0130c17: 入等有故。言利益者三檀分別。即登眾生捨
0130c18: 三種苦。得三種樂。由資生檀故。令捨貧窮苦
0130c19: 得巨富樂。由無畏檀故。令捨怖畏苦得安穩
0130c20: 樂由法檀故。令捨生死苦得涅槃樂。菩薩所
0130c21: 以能三檀利益眾生者。六真七似故。能利益
0130c22: 眾生。六真者。謂以六度利益眾生也。以施
0130c23: 令成善器。以戒令其禁守。以忍耐與違惡。以
0130c24: 進助其順善。以定化令入法。以智斷其疑網。
0130c25: 如偈說令器及禁耐惡與助善入法亦斷疑六
0130c26: 行饒益事。七似者。一似母。二似父。三似善
0130c27: 友。四似同侶。五似健奴五六似闍梨。七似和
0130c28: 上。此七各有五業。合三十五種饒益。如法
0130c29: 華讚述中說。由菩薩能具六真七似。能利益
0131a01: 眾生故。言為利益一切眾生應如是布施也。
0131a02: 經曰。如來說一切諸相至則非眾生。此約真
0131a03: 也。意明約真得言無住。何者諸相是眾生之
0131a04: 體。眾生即眾生之名。諸相非相。體空而非實。
0131a05: 眾生非生名空。而是假名體空矣。何所住哉。
0131a06: 故偈曰。
0131a07: 假名及陰事如來離彼相
0131a08: 諸佛無彼二以見實法故
0131a09: 案初二句約真無住。後兩句證無住意。無彼
0131a10: 二者無名及體也。餘可見。無著云。由不無眾
0131a11: 生故。眾生相違時生疲乏。故顯示人無我法
0131a12: 無我等。案此即約真無住也。真諦云。假名
0131a13: 者有二。一通名。謂六道名。二別名。謂父母所
0131a14: 立名。此二名若離六根六識名則不可得。故
0131a15: 名是假。若離名色根識亦不可得。若離四大
0131a16: 色亦不可得。不可即得是境無。境無故識無。
0131a17: 識無故眾生名體並皆無也。名色無者分別
0131a18: 無也。識無者依他無也。二既空矣。何所度
0131a19: 哉。故言約真即無所為也。
0131a20: 經曰。須菩提如來是真語者至不異語者者。
0131a21: 前約外化明無住。此約自所明無住。疑曰。道
0131a22: 若無住不應與果為因。若住果者何得復名
0131a23: 無住。今明道雖不住。而能為因。此乃證真
0131a24: 者云所通非理外者云能達。但可依我語。以
0131a25: 取信憑聖教修行耳。文有二重。一勸信。二防
0131a26: 過。此勸信也。五語為顯四意。真語說真智。如
0131a27: 語說真如。實語說四諦之理。不誑語記三世
0131a28: 之事。不異一語總定前四迴不可迴也。故偈
0131a29: 曰。
0131b01: 果雖不住道而道能為因
0131b02: 以諸佛實語彼智有四種
0131b03: 然初兩句明因果俱無住果。由離相故不住
0131b04: 因中因。由離相故不住於果。雖各不住而因
0131b05: 果相承。此則無住之中住也。問。無住之住豈
0131b06: 非住耶。答。約俗則有因果得論有住非住。約
0131b07: 真明無因果不得論有住不住也。故無著云。
0131b08: 俗諦故有因果及菩提。次兩句總標五語。偈
0131b09: 曰。
0131b10: 實智及小乘說摩訶衍法
0131b11: 及一切受記以不虛說故
0131b12: 實智者謂真語也。小乘者實語也。摩訶衍者
0131b13: 如語也。一切受記者不誑語也。以不虛說者
0131b14: 不異語也。無著云。真語者為顯世諦相故。實
0131b15: 語者為顯世諦修行。有煩惱及清淨故。如語
0131b16: 者為第一義諦相故。不異語者為第一義修
0131b17: 行。有煩惱及清淨故。案前二語明說俗為實。
0131b18: 後二語明說真不虛。真諦云。真語謂如來自
0131b19: 誓。自誓有二。一明如來所轉法輪。一切世
0131b20: 間波羅門天魔等。無能翻我所說。二明如來
0131b21: 立十號名。一切世間波羅門天魔等。無能破
0131b22: 壞此名。由說真故名真語也。實語者約小
0131b23: 乘說四諦三解脫門。一切諸法無自性空。空
0131b24: 故無相。無相故無願。此但約人空說也。雖有
0131b25: 三名總同一體。此說實故名實語也。如語者
0131b26: 約大乘說三性三無性。即法空真如。謂三解
0131b27: 脫門。此等三門能離三障故。佛性論云。知分
0131b28: 別性通達空解脫門。能除肉煩惱。知依他性
0131b29: 通達無願解脫門。能除皮煩惱。知真實性通
0131c01: 達無相解脫門。能除心煩惱。初解脫障　次禪
0131c02: 定障。後一切智障。離此三障悟。於如如說如
0131c03: 如故名如語也。不誑語者記三世事必無錯
0131c04: 謬。不同餘人有著不著。此四語皆從境得名
0131c05: 也。
0131c06: 經曰。須菩提如來所得法此法無實無虛者。
0131c07: 防過也。前既舉言以勸信。或畏守言而失道。
0131c08: 為防彼故。今對治之。此法者即目如來言教
0131c09: 之法。此法是佛法辨之所通。是佛辭辨之所
0131c10: 說。與佛相應故。是如來所得法。夫道處無言。
0131c11: 守言則失道。所以此法無實。然言能示道離
0131c12: 言不見道。所以此法無虛言。能示道故。指月
0131c13: 之譬。與道處無言故。捨船之喻作也。偈曰。
0131c14: 隨順彼實智說不實不虛
0131c15: 如聞聲取證對治如是說
0131c16: 上半立義。下半釋義。由如來言說。隨順實智
0131c17: 故不虛。證理無言故不實。如聞聲取證對治。
0131c18: 如是說者。謂聽法之時。離於二取。為破執言。
0131c19: 是道非道故。言對治如是說也。故無著云。如
0131c20: 來正覺法及說於中無實無妄。無實者如言
0131c21: 說性非有故。案言說體虛自性空也。無妄者
0131c22: 不如言說自性有故。案言說雖空。所顯之理
0131c23: 自性有也。真諦云。非實非虛者凡有三意。一
0131c24: 了不了。二至不至。三顯實事。初意者。依了
0131c25: 文取理即非虛。依不了文取理則非實。次意
0131c26: 者。尋言能至道則非虛。道處離言故則非實。
0131c27: 後意者。言非實者。實是非實。言非虛者。實
0131c28: 是非虛。虛實既實即顯□□實語也。然如來
0131c29: 說法有實有虛。由四意四依□□□□嚴論
0132a01: 說。一平等意。如說昔毘婆尸佛□□□□□
0132a02: 如是等。案約法身因果平等。作如是說。二別
0132a03: 義意。如說一切諸法無自性無生等。案前為
0132a04: 二乘說人無我。今為菩薩說法無我。然前說
0132a05: 人無我者。意在別義法無我也。三別時意。如
0132a06: 說。若人願見阿彌陀佛皆得往生。此由別
0132a07: 時得生故如是等。四別欲意。彼人有如是善
0132a08: 根。如來或讚或□□彼少□□是故如是等。
0132a09: 然此四□意者。事或實虛同以□□□意故
0132a10: 名意也。立□□者為破八障。平等意者破輕
0132a11: 佛障。有人云。為之□□爾生滅。生即有滅。佛
0132a12: 與我同遂生輕慢。為破此□□平等意。過去
0132a13: 毘婆尸佛即是我身。豈同汝生滅也。立別義
0132a14: 意者。破輕法障。有人云。乃至嬰兒亦能見
0132a15: 色聞聲。解人意義法有何難。破此障故。說三
0132a16: 無性法入地方悟也。立別時意。破懈怠障。有
0132a17: 人聞長時起行方生淨土。聞此即生懈怠。為
0132a18: 破此障故。言□□□生不退也。立別欲意。破
0132a19: 後五障。一破少欲障。□□已不持戒故。須毀
0132a20: 施讚戒也。二破貪行障。謂貪□□境讚淨土
0132a21: 也。三破慢行障。謂執自土為膝故。須□□
0132a22: 妙淨土也。四破悔行障。謂推山壓佛不見臭
0132a23: □□生惱故。須說於佛起不饒益事得生善
0132a24: 道。文□□佛事。此中應廣說。五為破不定障。
0132a25: 有執二乘不定作佛。為破此障。須說受記及
0132a26: 一乘也。於此五中。皆先□讚後毀故。言樂欲
0132a27: 意也。四依者。莊嚴論名四節。一令□節。教
0132a28: 諸聲聞入於法義令不怖色等有故。案令悟
0132a29: 人無我也。二相節。於分別等三性無體無起
0132b01: 自性清淨。說一切法故。案令菩薩悟法無我
0132b02: 也。三對治節。依斷諸過對治障故。案通為前
0132b03: 二人也。為小乘說□門令離四例。為大乘說
0132b04: 如如令離八例。四祕密節。依□深語迴語方
0132b05: 得義故。案為破外道□□□□□□不堅堅
0132b06: 固解善住於顛倒□為□□□□□□□□
0132b07: 不堅者本主煩惱。今乃目□□□□□□□
0132b08: □□能於不堅中堅固即不出□□□□□
0132b09: □□□□□謂解也。顛倒者謂常樂□□□
0132b10: □□□□□□□□即成聖者。良以善住之
0132b11: 名通□□□□□□□□□□若執例則名
0132b12: 凡解例則成聖□□□□□□□□□□煩
0132b13: 惱所惱者煩惱之名目人法□□□□□□
0132b14: □□□□□惱所惱故不出生死。菩薩為□□
0132b15: □□□□□□□□相名為受用。受用法樂
0132b16: 故。故真諦云□□□□□□□□□實有不
0132b17: 達。是真無由執著虛妄□□□□□□□□
0132b18: □□見故。心有住著。以住著故不能得無
0132b19: □□□□□□□□□□遍不遍也。而言闇
0132b20: 者有三一闇二□□□□□□□□□□闇
0132b21: 日光能破大闇者二世□□□□□□□□
0132b22: □□□□謂生盲人曾有目者屬大□□□
0132b23: □□□□□□□□□皮肉心皮惑世間道
0132b24: 能暫□故。但如闇□□□□□滅故。如大闇
0132b25: 心惑。准菩薩登地方能除□□□□□□闇
0132b26: 也。若菩薩心有住時。則墮十想不能證十七
0132b27: 空□盲闇也。十想十七空如中邊論說。
0132b28: 經曰。須菩提當來之世至受持讀誦者。從上
0132b29: 初恒已來大意主明經□自此訖於後問義旨
0132c01: 為顯修行。修行兩重。一□修。二美業勸修。四
0132c02: 重。一教因。二示果。三舉劣。四顯勝。此教因
0132c03: 也。能於此經修行處也。受持讀誦修行事也。
0132c04: 修行有二種。一文二義。文有三種　一受二持
0132c05: 三讀誦。義亦有三。一從他聽聞。二內自思惟。
0132c06: 三如說修行。由此義故復成二德。一為說者
0132c07: 能利他故。二為行者能自利故。由自利利他
0132c08: 能顯法。有二種人有三種法。二者一顯能詮。
0132c09: 謂十二部經。即是文字。二顯所詮。謂道及果。
0132c10: 即修行義。人三者。一能持。二能說。三能行。
0132c11: 能行者自利成熟一自善根故。能說者利他
0132c12: 成熟他善根故。能持者利自他。由自憶持為
0132c13: 他說故。然約文及義合有十種正行。一書寫。
0132c14: 二供養。三傳流。四諦。五自讀。六憶持。七自
0132c15: 誦。八廣說。九思惟。以下闕十。
