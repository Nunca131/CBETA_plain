0231a02: 嗣法門人通琇編
0231a03: 別古
0231a04: 舉僧問投子如何是一大事因緣子云尹司
0231a05: 空請老僧開堂佛果云人道投子實頭不妨
0231a06: 忒煞淳樸若山僧則不然有問如何是一大
0231a07: 事因緣只對他道弄潮須是弄潮人師云二
0231a08: 老宿舉揚大事因緣本無優劣作麼生是投
0231a09: 子實頭處設有問磬山如何是一大事因緣
0231a10: 但向他道朝看雲片片暮聽水潺潺。
0231a11: 舉僧問趙州十二時中如何用心州云你被
0231a12: 十二時使老僧使得十二時師云者僧問處
0231a13: 直頭趙州答處依實但不能令人言下薦取
0231a14: 設有人問磬山十二時中如何用心即向他
0231a15: 道你在什麼處見十二時來。
0231b01: 舉僧問汾陽如何是祖師西來意陽云青絹
0231b02: 扇子足風涼師云有人問磬山如何是祖師
0231b03: 西來意向他道水流千派月山一谿雲。
0231b04: 舉臨濟大師云一喝分賓主照用一時行圓
0231b05: 悟和尚喝一喝云且道是賓是主是照是用
0231b06: 還委悉麼千峰勢到嶽邊止萬派聲歸海上
0231b07: 銷師喝一喝云且道非賓非主非照非用還
0231b08: 委悉麼師子窟中無異獸象王內絕狐蹤。
0231b09: 舉瓚和尚云吾有一言絕慮忘緣巧說不
0231b10: 得只要心傳師云吾有一言不待忘緣拈來
0231b11: 便得作麼心傳或眾中有人出來道既不必
0231b12: 心傳諸祖心心相印所為何事但云低聲低
0231b13: 聲達磨大師來也。
0231b14: 舉僧問石門年窮歲盡時如何門云東王
0231b15: 老夜燒錢僧復問開先暹和尚暹云依舊孟
0232a01: 春猶寒師云有問磬山對他道一爐紅燄暖
0232a02: 騰騰。
0232a03: 舉僧問石鞏生死到來如何避鞏云者的
0232a04: 無生死師云識得要避生死者許你透生
0232a05: 死。
0232a06: 舉雲門示眾云你若實未得個入頭處三世
0232a07: 諸佛在你腳跟下一大藏教在你舌頭上且
0232a08: 向葛藤裏會取師云你若實得個入頭處三
0232a09: 世諸佛在你腳跟下一大藏教在你舌頭上
0232a10: 休向葛藤裏會取。
0232a11: 舉明招在婺州智者寺為第一座尋常不受
0232a12: 淨水主事云不識觸淨淨水也不肯受招下
0232a13: 禪拈起淨云者個是觸是淨主無語招
0232a14: 撲破師云明招徹底為人無毫委曲爭
0232a15: 奈為主者未是其人不無賓主傷和氣耳磬
0232b01: 山若作明招待主無語時輕輕對云莫道不
0232b02: 識觸淨好留者淨以付識者。
0232b03: 舉忠國師因紫璘供奉擬註思益經問大
0232b04: 德凡註經須會佛意始得供奉云若不會佛
0232b05: 意爭解註得國師令侍者盛一水著七粒
0232b06: 米在水中面安一隻箸乃問者個是什麼
0232b07: 義供奉無語國師云老僧意尚不會何佛
0232b08: 意子焉能註得經幻有和尚云莫謂紫璘供
0232b09: 奉不識此意即如佛來也不解國師所設是
0232b10: 何意也山僧一見便會得元來總是一個非
0232b11: 難意師云可惜供奉未能會國師意若山僧
0232b12: 則不然待國師置水在面前一腳趯翻國
0232b13: 師總有無窮妙意也阻他註經不得我幻有
0232b14: 老人若在便道汝雖會國師意未會老僧意
0232b15: 在也知某甲罪過。
0233a01: 舉賓頭盧尊者因阿育王問承聞尊者親見
0233a02: 佛來是否尊者以手起眉毛良久云會麼
0233a03: 王云不會者云阿耨達池龍王曾請佛齋吾
0233a04: 是時亦預其數師云育王見尊者起眉毛
0233a05: 何不道真見佛來速禮三拜免得尊者後來
0233a06: 一絡索尊者聞育王道不會何不高聲云不
0233a07: 會最親切則育王直下見得亦未可知雖然
0233a08: 老僧恁麼說話也是抱椿搖櫓呵呵。
0233a09: 舉玄沙到莆田縣眾以百戲迎之次日沙問
0233a10: 小塘長老昨日許多喧向什麼處去也小
0233a11: 塘提起袈裟角沙云料掉沒交涉師云山僧
0233a12: 則不然或有人問昨日許多喧向什麼處
0233a13: 去也只對他道今日一齣尤勝昨日。
0233a14: 舉洞山示眾云兄弟初秋夏末東去西去直
0233a15: 須向萬里無寸草處去始得秖如萬里無寸
0233b01: 草處作麼生去後有僧舉似石霜霜云出門
0233b02: 便是草師云磬山則不然兄弟夏末秋初南
0233b03: 行北直須腳蹋實地去若不如斯未出門
0233b04: 時亦是草漫漫地。
0233b05: 舉雪峰在國清拈起盂問座主道得與你
0233b06: 盂主云此是化佛邊事峰云你作座主奴
0233b07: 也未得主云某甲不會峰云你問我我與你
0233b08: 道主方禮拜峰便蹋倒主後舉似雲門云某
0233b09: 甲得七年方見門云你得七年方見主云是
0233b10: 師云雲門如是磬山則不然待伊道七年方
0233b11: 見劈頭一拄杖雖然要識磬山則易要識雲
0233b12: 門則難。
0233b13: 舉僧問雪峰拈槌豎拂不當宗乘未審和尚
0233b14: 如何峰豎起拂子僧抱頭出去峰不顧法
0233b15: 眼代云大眾看此一員戰將師別云草賊大
0234a01: 敗。
0234a02: 舉鏡清訪先曹山山問甚處來清云昨日離
0234a03: 明水山云甚時到明水清云和尚到時山云
0234a04: 汝道我甚時到清云適來猶記得山云如是
0234a05: 如是師云曹山只管憐民不能盡法磬山則
0234a06: 不然待伊道適來猶記得劈脊便棒。
0234a07: 舉昔有老宿畜一童子並不知軌則有一行
0234a08: 腳僧到教童子禮儀晚間見老宿外歸遂
0234a09: 去問訊老宿怪訝遂問阿誰教你童子云堂
0234a10: 中上座老宿喚其僧來問上座傍家行腳是
0234a11: 什麼心行童子養來三二年了幸自可憐生
0234a12: 上座教壞伊快束裝去黃昏雨淋淋地被趁
0234a13: 出師別云即今有恁麼行腳僧山僧卻與彼
0234a14: 問訊。
0234a15: 舉僧問螺峰如何是本來人峰云惆悵松蘿
0234b01: 境界危師云螺峰甚是奇特若有問磬山如
0234b02: 何是本來人我與汝道即不本來也。
0234b03: 舉僧問咸澤禪師不與萬法為侶者是什麼
0234b04: 人澤云城中青史樓雲外高峰塔師別云磬
0234b05: 山則不然獨步孤峰月閒聽幽澗琴。
0234b06: 舉僧睦州州問汝豈不是行腳僧僧云是
0234b07: 州云禮佛也未僧云禮那土堆作麼州云自
0234b08: 領出去師別云待伊道是即云者掠虛漢行
0234b09: 甚驢腳馬腳出去。
0234b10: 舉僧問興教盈龍宮溢海藏真詮即不問如
0234b11: 何是教外別傳的法教云眼裏耳裏鼻裏師
0234b12: 別云今日有人問如何是教外別傳的法風
0234b13: 送水聲來枕畔月移山影到前。
0234b14: 舉棗樹和尚問僧發足甚處僧云閩中樹云
0234b15: 俊哉僧云謝師指示樹云屈哉僧作禮樹云
0235a01: 我與麼道落在什麼處僧無語樹云彼自無
0235a02: 瘡勿傷之也師云棗樹老人慈悲太切磬山
0235a03: 則不然待伊云閩中且道多少途程到者裏。
0235a04: 舉溈山坐次仰山入來溈以兩手相交示之
0235a05: 仰作女人拜溈云如是如是師云老溈可謂
0235a06: 憐兒不覺醜磬山則不然待拜起來便放下
0235a07: 手看他作麼生合煞。
0235a08: 舉法華舉和尚上堂云鐘鳴鼓響鵲噪鳴
0235a09: 為諸人說般若講涅槃了也諸人還信得及
0235a10: 麼若信得及觀音菩薩向諸人面前作大神
0235a11: 通若信不及卻往他方救苦利生去也師別
0235a12: 云若信不及依舊鐘聲鼓響鵲噪鳴。
0235a13: 舉廓侍者問德山從上諸聖向什麼處去山
0235a14: 云作麼作麼廓云敕點飛龍馬跛出頭來
0235a15: 山休去師別云俊哉來日山浴出廓過茶與
0235b01: 山山拊廓背云昨日公案作麼生廓云者老
0235b02: 漢今日方始瞥地山又休去師別云瞎。
0235b03: 舉瑞鹿和尚上堂云鑑中形影惟憑鑑光顯
0235b04: 現汝等諸人所作一切事憑個什麼顯現還
0235b05: 知得麼若也知得於學中千足萬足無事
0235b06: 莫立師別云若也知得正好著力咦。
0235b07: 舉僧問同安如何是和尚家風安云金抱
0235b08: 子歸霄漢玉兔懷胎入紫微僧云忽遇客來
0235b09: 將何秖待安云金果朝來猿摘去玉華晚後
0235b10: 鳳銜歸師別云或問山僧如何是和尚家風
0235b11: 雲耕雨種客來將何秖待麤茶淡飯。
0235b12: 舉石門蘊禪師在青林作園頭一日歸侍立
0235b13: 次林云子今日作甚麼來門云種菜來林云
0235b14: 界是佛身子向甚處種門云金鉏不動土
0235b15: 靈苗在處生林欣然次日入園喚蘊闍黎門
0236a01: 應諾林云剩栽無影樹留與後人看門云無
0236a02: 影樹豈受栽耶林云不受栽且置你曾見他
0236a03: 枝葉麼門云不曾見林云既不曾見爭知不
0236a04: 受栽門云秖為不曾見所以不受栽師別云
0236a05: 若見已巳受栽也。
0236a06: 舉雲門問直歲今日作甚麼來歲云刈茅來
0236a07: 門云刈得幾個祖師歲云三百個門云朝打
0236a08: 三千暮打八百東家杓柄長西家杓柄短又
0236a09: 作麼生歲無語門拈拄杖便打師別云待直
0236a10: 歲道三百個便打。
0236a11: 舉道吾示眾云高不在絕頂富不在福嚴樂
0236a12: 不在天堂苦不在地獄相識滿天下知心能
0236a13: 幾人佛日云高在絕頂富在福嚴樂在天堂
0236a14: 苦在地獄誰知席下元是昔愁人師別云
0236a15: 高則從他高富則從他富樂則從他樂苦則
0236b01: 從他苦數聲清磬是非外一個閒人天地間。
0236b02: 舉僧問雲峰如何是心地法門峰云不從人
0236b03: 得僧云不從人得時如何峰云此去陽不
0236b04: 遠師別云不從人得時如何不將此問來問。
0236b05: 舉天池隆禪師在金峰普請搬柴次峰問搬
0236b06: 柴人過水否隆云有一人不過水峰云不過
0236b07: 水還搬柴否隆云雖不搬柴也不得動著他
0236b08: 師別云雖則搬柴也不得動著他。
0236b09: 舉趙州上堂云兄弟但改往修來若不改往
0236b10: 修來大有著你處在老僧在此三十餘年未
0236b11: 嘗有一個禪師到此間設有來一宿一食急
0236b12: 走過且趁煖處去也師云山僧在此開山
0236b13: 數年來未嘗有一個沒禪的到此間設有一
0236b14: 個半個便與明下安排山僧者裏無閒茶
0236b15: 剩飯兄弟你不改往修來無有著你處在入
0237a01: 此門來切須仔細。
0237a02: 舉趙州上堂良久云大眾總來也未對云總
0237a03: 來也州云更待一人來即說話僧云候無人
0237a04: 來即說似和尚州云大難得人師云古人恁
0237a05: 麼垂慈方便不少老僧者裏不然顧視左右
0237a06: 云汝等總在者裏個個是英靈衲子更莫待
0237a07: 誰來喝一喝。
0237a08: 舉僧問雲門如何是諸佛出身處門云東山
0237a09: 水上行又客問幻有和尚如何是諸佛出身
0237a10: 處有云西河火裏坐師云有問磬山如何是
0237a11: 諸佛出身處雲起長空水歸大海。
0237a12: 代古
0237a13: 舉世尊因自恣日文殊三處度夏迦葉欲白
0237a14: 椎擯出纔拈椎見百千萬億文殊迦葉盡
0237a15: 其神力椎不能舉世尊遂問迦葉你擬擯那
0237b01: 個文殊迦葉無對師代云來說是非者便是
0237b02: 是非人一齊擯卻旁有不甘者出來道磬山
0237b03: 老漢有甚長處開此大口便合掌向前云汝
0237b04: 真文殊。
0237b05: 舉宋太宗皇帝見僧看經問云看什麼經對
0237b06: 云仁王經帝云既是寡人經為甚在卿手裏
0237b07: 僧無語師代云一人有慶兆民之。
0237b08: 舉悟空禪師問座主講什麼經主云法華經
0237b09: 空云有說法華經處我現寶塔當為證明座
0237b10: 主講請甚人證明主無對師代云尊德不淺。
0237b11: 舉僧訪翠巖值巖不在遂看主事主云見
0237b12: 和尚也未僧云未主指狗子云上人要見
0237b13: 和尚但禮拜者狗子僧無語後翠巖歸聞得
0237b14: 云作麼生免得與麼無語師云者僧非惟
0237b15: 不見翠巖要且不見主事若作者僧待伊指
0238a01: 拜狗子但高聲云若不識和尚洎合錯禮狗
0238a02: 子拂袖便行。
0238a03: 舉雪竇在莊上數僧立次竇問維摩老云步
0238a04: 步是道場者裏何似山裏眾下語皆不契自
0238a05: 代云只恐和尚不肯師云磬山若在會教者
0238a06: 老漢無立地處者裏是什麼所在。
0238a07: 舉陸大夫問南泉云弟子家中於一內
0238a08: 養一兒今來長大欲出此且不得破
0238a09: 亦不得損未審和尚有何方便泉召大夫
0238a10: 大夫應諾泉云出也大夫無語師代大夫速
0238a11: 整威儀三拜。
0238a12: 舉楚石和尚與眾僧觀海次僧問秖是一片
0238a13: 水因甚喚作海石云秖是一片海因甚喚作
0238a14: 水你且道源從何來僧云從一滴來石云一
0238a15: 滴又從何來僧無語師云磬山若在將手急
0238b01: 掩其口塞卻者漏洞。
0238b02: 舉玄沙在雪峰時光侍者謂沙云師叔若學
0238b03: 得禪某甲打鐵船下海去沙住後問光打得
0238b04: 鐵船也未光無對師代云師叔且喜得禪
0238b05: 也。
0238b06: 舉道匡禪師拈起囊問僧你道直幾錢僧
0238b07: 無對師代云和尚從甚處得來。
0238b08: 舉昔有一僧入見地藏菩薩藏問你平生
0238b09: 修何業僧云念法華經藏云止止不須說我
0238b10: 法妙難思為是說為是不說僧無對師代云
0238b11: 謝指示。
0238b12: 舉藥山問僧甚處來僧云湖南來山云洞
0238b13: 湖水滿也未僧云未山云許多時雨水為甚
0238b14: 未滿僧無語師代云某甲未雨水前離彼。
0238b15: 舉僧侍玄沙沙以杖指面前地上白點云還
0239a01: 見麼僧云見如是三問僧亦如是三答沙云
0239a02: 你也見我也見為什麼道不會僧無語師代
0239a03: 云和尚慈悲恩逾父母。
0239a04: 舉泗州塔前一僧禮拜有人問上座日日禮
0239a05: 拜還見大聖麼僧無對師代云者一問從何
0239a06: 來。
0239a07: 舉鏡清再雪峰峰問甚處來清云嶺外來
0239a08: 峰云什麼處逢達磨清云更在什麼處峰云
0239a09: 未信汝在清云和尚莫恁麼粘泥好峰便休
0239a10: 師代云老僧年邁。
0239a11: 舉臨濟到京行化至一家門首云家常添
0239a12: 有婆云太無厭生濟云飯也未曾得何言太
0239a13: 無厭生婆便閉卻門師代濟云情知你慳吝。
0239a14: 舉雪峰一日陞座眾集定峰輥出木毬玄沙
0239a15: 遂捉來安在舊處師代峰云放汝三十棒復
0239b01: 召眾云且道是賞伊是罰伊。
0239b02: 舉智門祚禪師示眾十一問智云登天不假
0239b03: 梯地無行路正當恁麼時向什麼處安身
0239b04: 立命師云界不曾藏復云界不曾藏切
0239b05: 忌絕量諸人還見麼智云千人排門不如
0239b06: 一人關還有人拔得關麼試對眾道看若
0239b07: 道不得且居門外師云我若在會從西過東
0239b08: 從東過西卻依位而立復云關諸人又作麼
0239b09: 生拔得智云三十年前即不問你三十年後
0239b10: 不用將來正當即今還道得麼若道不得一
0239b11: 處不通兩處失功師云天長地久日月齊明
0239b12: 復云普諸人如何道智云荊林中則不問
0239b13: 你出身一句作麼生道師云三腳驢子弄蹄
0239b14: 行復云險諸人又如何出身智云天下行腳
0239b15: 道我禪你道禪是什麼義師云眉分八字
0240a01: 復云擬議則白雲萬里諸人作麼生智云
0240a02: 盂無底成得個什麼師云不從手得或云
0240a03: 不從手得將什麼喫飯師云沒卻你鼻孔諸
0240a04: 人作麼道智云天降時雨為什麼枯木不生
0240a05: 華師云切忌枝頭覓復云切忌枝頭覓如何
0240a06: 是根本諸人作麼生得見智云衲僧須是透
0240a07: 得名句身句方可具得衲僧一隻眼還有道
0240a08: 得的麼師云拄杖子跳復云拄杖子跳
0240a09: 還出得名句身句麼諸人如何透智云滿口
0240a10: 道不著的句還有人道得麼師云卻被和尚
0240a11: 道著復云道著即不無道不著的諸人又作
0240a12: 麼生道智云秋初夏末遊山玩水且從你驀
0240a13: 劄一問快道將來師云山華開似錦澗水湛
0240a14: 如藍復云者猶是遊山玩水驀劄一問諸人
0240a15: 道將來智云出門一句不問你萬里無雲道
0240b01: 將一句來師云青天也須喫棒復云且道過
0240b02: 在什麼處諸人試說看。
0240b03: 普說
0240b04: 眾請釋疑告香普說師卓拄杖云法門衰替
0240b05: 人扶那個男兒不丈夫勿學承虛接響漢
0240b06: 他年決上祖師圖大眾還知麼佛佛授受祖
0240b07: 祖傳持以心印心心心不異所以古人行
0240b08: 單為此事費盡草跋涉谿山千里萬里
0240b09: 師訪友發明本分然後覓深林歸大壑潛身
0240b10: 養道俟其因緣時至龍天推出說法利生用
0240b11: 報四恩豈求名聞利養取誚當世耶適纔告
0240b12: 香僧問世尊拈華單傳直指祖師提印分派
0240b13: 接人謂是一耶謂是二耶老僧豎起拄杖卓
0240b14: 一下云且道是一是二僧云既然如是今古
0240b15: 昭然何得分三分一老僧云虛空裏釘橛僧
0241a01: 云若三一不存教學人何處著腳老僧云切
0241a02: 莫隨人腳跟僧云三峰執三去一又作麼生
0241a03: 老僧云你且領話他便禮拜噫今人不達黃
0241a04: 面老子直下的的相承之旨著意穿鑿破壞
0241a05: 綱宗上誣先覺下賺後昆異論紛然見笑識
0241a06: 者若不究其根源考其虛實以傳則熒
0241a07: 惑無窮矣吾為此懼不得不力救之以啟將
0241a08: 來眼目故復問中見一斑他尚不知非更
0241a09: 向人前揚其底蘊謂三玄三要從釋迦老子
0241a10: 三法而來睹星為心觀樹為法十方佛讚歎
0241a11: 為師夫華嚴經云一時佛在摩竭提國阿蘭
0241a12: 若法菩提場中始成正覺七處九會大唱真
0241a13: 乘無法不周無機不被當時二乘在座有耳
0241a14: 不聞圓頓教有眼不見舍那身於此脫珍御
0241a15: 服著敝垢衣示生王宮出家雪山苦行六載
0241b01: 歎云一切眾生皆具如來智慧德相但以妄
0241b02: 想執著不能證得至於法華會上云我始坐
0241b03: 道場觀樹亦經行於三七日中思惟如是事
0241b04: 我所得智慧微妙最第一眾生諸根鈍著樂
0241b05: 癡所盲如斯之等類云何而可度世尊述成
0241b06: 道之初但說一乘法念眾生沒於苦海所以
0241b07: 權設三乘引導眾生作是思惟時十方佛皆
0241b08: 現助揚法化也可見釋迦老子明心得法
0241b09: 已久他著在化門頭經文尚不明而佛
0241b10: 旨乎又經云善男子我實成佛已來無量無
0241b11: 邊百千萬億那由他劫於是中間我說然燈
0241b12: 佛等又復言其入於涅槃如是皆以方便分
0241b13: 別豈可以星為心以樹為法以十方佛為師
0241b14: 耶又不見金剛經云若有法如來得阿耨多
0241b15: 羅三藐三菩提者然燈佛即不與我授記汝
0242a01: 於來世當得作佛號釋迦牟尼以實無有法
0242a02: 得阿耨多羅三藐三菩提是故然燈佛與我
0242a03: 授記作是言汝於來世當得作佛號釋迦牟
0242a04: 尼何以故如來者即諸法如義世尊所得師
0242a05: 法明文尚在豈可遮掩得人耶又把世尊傳
0242a06: 法偈謬解云此法之本本無法也無法豈無
0242a07: 本有法也無法而付即有法也法法何法即
0242a08: 無法也此有而無也無而有也不可有無有
0242a09: 無不可者也而如來傳法偈如是乎除非
0242a10: 滅卻法本法無法無法法亦法今付無法時
0242a11: 法法何曾法偈方可任爾穿鑿秖如四祖優
0242a12: 婆多尊者傳法偈云心自本來心本心非
0242a13: 有法有法有本心非心非本法七祖婆須密
0242a14: 尊者付法偈云心同虛空界示等虛空法證
0242a15: 得虛空時無是無非法若此者疊疊顯然你
0242b01: 又如何穿鑿不察自己巳謬誤翻道他人暗
0242b02: 短滅之抹之且道是誰滅抹果有滅抹之者
0242b03: 何不明據其非以共證乎天下竟然混
0242b04: 指為滅抹也秖圖誣人之短以炫己巳長獨不
0242b05: 知逞其癖見以昧宗旨乎又謂二十七祖遙
0242b06: 讖達磨云東土有聖人氣惟駿馬駒腳下蹋
0242b07: 殺天下人言馬大師之下出臨濟雲門溈仰
0242b08: 法眼之四宗謂之腳下也足見他是個執相
0242b09: 凡夫定將馬駒四足膠黏釘釘以配四宗無
0242b10: 非欲證三擊之為三玄三要之原各有所據
0242b11: 若恁麼執相生解達磨一宗看看掃地矣當
0242b12: 時二十七祖但云震旦雖闊無別路要假兒
0242b13: 孫腳下行金解銜一粒粟供養十方羅漢
0242b14: 僧所以六祖諦囑南嶽讓禪師云西天般若
0242b15: 多羅讖汝足下出一馬駒蹋殺天下人病在
0243a01: 汝心不須速說此明明道南嶽足下出一馬
0243a02: 駒蹋殺天下人也祖師遞代讖囑分明他又
0243a03: 捏造更之以四取義可發一笑又將神秀身
0243a04: 是菩提樹心如明鏡臺時時勤拂拭勿使惹
0243a05: 塵埃偈判為執有修行此凡夫法也必欲把
0243a06: 秀大師作個凡夫見是何言與不見南嶽讓
0243a07: 一日有省白六祖云某甲有個會處祖云作
0243a08: 麼生讓云說似一物即不中祖云還假修證
0243a09: 否讓云修證則不無染污即不得祖云祇此
0243a10: 不染污諸佛之所護念汝既如是吾亦如是
0243a11: 神秀雖無南嶽轉語之圓終不可謂之凡夫
0243a12: 法也又將六祖菩提本無樹明鏡亦非臺本
0243a13: 來無一物何處惹塵埃偈判為從前後際斷
0243a14: 忽得心空遂墮空邊正外道法也師喝一喝
0243a15: 云你曾夢見祖師來否既不識祖師縱奪之
0243b01: 機當見龐居士云十方同聚會個個學無為
0243b02: 此是選佛場心空及第歸豈亦可作外道法
0243b03: 耶且傳法正宗記云五祖見偈默許不即顯
0243b04: 稱恐嫉者相害佯抑之云此誰所作亦未
0243b05: 見性先德語言至今不泯毘婆尸佛偈云
0243b06: 身從無相中受生猶如幻出諸形象幻人心
0243b07: 識本來無罪福皆空無所住可見佛祖理徹
0243b08: 心通無二無別肇論云本無實相法性性空
0243b09: 緣會一義耳必以本來無一物為墮空落外
0243b10: 其謗法之愆焉能逃哉又謂袈裟法數為宗
0243b11: 旨之至細至密處一以迦葉持衣載法以傳
0243b12: 彌勒一以阿難副貳以傳西天四七不知世
0243b13: 尊說付法偈已巳止告迦葉吾將金縷僧伽
0243b14: 衣傳付於汝轉授補處至慈氏佛出世勿令
0243b15: 朽壞次至多子塔前止命迦葉分座令坐以
0244a01: 僧伽梨圍之告云吾以正法眼藏密付於汝
0244a02: 汝當護持傳付將來而後迦葉亦止告阿難
0244a03: 言我今年不久留今將正法付囑於汝汝善
0244a04: 守護聽吾偈言法法本來法無法無非法何
0244a05: 於一法中有法有不法說偈已持僧伽
0244a06: 衣入足山俟慈氏下生豈有二袈裟一以
0244a07: 俟彌勒一以付阿難殊不知衣為表信必欲
0244a08: 妄執名相而迷其原以衣為至細至密之宗
0244a09: 旨何西天二十五祖當二十六祖之啟請而
0244a10: 不付東土六祖遵五祖之遺囑而不傳恁麼
0244a11: 則宗旨之不得而付不得而傳也可見得法
0244a12: 源底豈在衣乎故二十五祖云此衣為難故
0244a13: 假以證明汝身無難何假其衣化被十方人
0244a14: 自信向五祖云昔達磨來自異域雖法傳二
0244a15: 祖恐世未信其所師承故以衣為驗今我
0244b01: 宗天下聞之無不信者則衣可止蓋可行
0244b02: 可止可付可不付吾所謂宗旨之不在衣明
0244b03: 矣又謂之一擦碓之三擊與袈裟縷縷明
0244b04: 示則法數具足原無欠少原無增減既云一
0244b05: 擦為之痛快而又據三擊碓宜以詳見祖
0244b06: 師所用不定秖要人直下知歸你又釘定三
0244b07: 擊為三玄張本足見倍迷其原矣如得法悟
0244b08: 心之士寧執相滯名若此哉又謂不待悟而
0244b09: 後出生死非因迷而曾墮生死不聞楞嚴經
0244b10: 云當知一切眾生從無始來生死相續皆由
0244b11: 不知常住真心性淨明體用諸妄想此想不
0244b12: 真故有輪轉又古人云背之則凡順之則聖
0244b13: 迷之則生死始悟之則輪息豈非因迷而
0244b14: 有生死因悟而出生死昭然之理咸可見也
0244b15: 他顛倒反是令人安得不疑果如不待悟而
0245a01: 後出生死非因迷而曾墮生死卻也無迷也
0245a02: 無悟也無佛也無祖宗旨俱不必傳將率天
0245a03: 下以滅佛法者必彼之言夫又何用絮絮於
0245a04: 袈裟者哉又舉馬祖與百丈因緣至一喝三
0245a05: 日耳聾云此非三棒之法而何此語實可憐
0245a06: 生何執之於三至如斯百丈從一喝大悟
0245a07: 云三日耳聾他何止三日耳聾百千萬劫命
0245a08: 根斷盡又謂三法之師承自此而來使馬大
0245a09: 師當時震聲三喝令百丈三日耳聾則你今
0245a10: 日引證確乎成據矣既非三喝而唯一喝則
0245a11: 三棒之法不獨證之不成益見古人得之者
0245a12: 尚不定在一而執其三乎又說馬大師三
0245a13: 甕醬示百丈丈一時打碎檗亦以三頓棒示
0245a14: 臨濟濟還大愚肋下三拳你謂三甕醬一時
0245a15: 打碎且道百丈一時將三棒打破耶將一棒
0245b01: 打破耶若將一棒打破不合馬大師三甕醬
0245b02: 之為三法矣若將三棒打破又不合馬大師
0245b03: 一喝令百丈三日耳聾矣既前後三一不合
0245b04: 又如何合得黃檗三頓痛棒以發臨濟悟由
0245b05: 耶不見雲菴和尚頌云便言黃檗無多法大
0245b06: 丈夫兒豈自乖下兩拳明有信不從黃檗
0245b07: 付將來你還委得麼又謂比時野狐之種不
0245b08: 少會各不同有者會得本來無物便執道是
0245b09: 有者會一棒一喝亦執道是果爾會得本來
0245b10: 無物令人不著名相果爾會得一棒一喝合
0245b11: 人不墮死水且本來無物正六祖見徹處一
0245b12: 棒一喝正馬祖百丈親承授處翻道野狐
0245b13: 之種會本來無物以至一棒一喝也還知徹
0245b14: 底人自然人法兩忘而何得支離瞎說如此
0245b15: 耶又據百丈上堂野狐公案不落因果以破
0246a01: 本來無一物不昧因果以破身是菩提樹且
0246a02: 夫前百丈五百生前錯答一字而墮野狐安
0246a03: 有意向後百丈前以破六祖之偈乎嗟嗟古
0246a04: 人錯答一字尚墮野狐身五百生今人恁麼
0246a05: 妄判先宗又如何耶不見百丈至晚上堂舉
0246a06: 前因緣黃檗出問云古人錯答一轉語墮五
0246a07: 百生野狐身轉轉不錯合作個什麼丈云近
0246a08: 前來向汝道檗近前打一掌丈拍手笑云將
0246a09: 謂胡鬚赤更有赤鬚胡你把黃檗一掌如何
0246a10: 看若識得黃檗一掌便識得溈山老人三撼
0246a11: 其門得大法者何曾在名相上著腳自下臨
0246a12: 濟和尚不惟三頓痛棒徹困向上一路關
0246a13: 子七通八達方作人天師範若執三法臨濟
0246a14: 之宗寧有今日哉不見濟一日夏半上黃檗
0246a15: 山見檗看經云我將謂是個人元來是唵黑
0246b01: 豆老和尚住數日辭檗云汝破夏來何不
0246b02: 終夏去濟云某甲暫來禮拜和尚檗便打趁
0246b03: 令去濟行數里疑此事卻回終夏後辭檗檗
0246b04: 云甚處去濟云不是河南便歸河北檗便打
0246b05: 濟約住與一掌檗大笑喚侍者將百丈先
0246b06: 師禪板几案來濟云侍者將火來檗云不然
0246b07: 子但將去已後坐斷天下人舌頭去在大眾
0246b08: 師資相印豈是草草若者裏見得徹山僧亦
0246b09: 將袋子擲與你們隨處住山去若者裏見
0246b10: 不徹且按下雲頭七尺單前研窮本分直到
0246b11: 大休大歇始可向人前提掇此事不然都落
0246b12: 在意根卜度邊無有出頭日子切須仔細如
0246b13: 八十翁翁入場屋真誠不是小兒嬉且看臨
0246b14: 濟大師徹證之後當時復被黃檗打了趁出
0246b15: 尚數里疑不肯自滿掉轉頭來復造黃檗是
0247a01: 何境界而後得意旨黃檗和尚便付禪板囑
0247a02: 云已後坐斷天下人舌頭去在方自相承建
0247a03: 立宗旨所以連次打普化克符至晚小云
0247a04: 有時奪人不奪境有時奪境不奪人有時人
0247a05: 境兩俱奪有時人境俱不奪此正料簡人法
0247a06: 知其邪正他解云料者物料簡者簡擇此四
0247a07: 簡以成一句之料也此等邪知曲說諸人可
0247a08: 以推之不待老僧轉播唇舌而後見矣僧問
0247a09: 臨濟大師如何是真佛真法真道乞師開示
0247a10: 濟云佛者心清淨是法者心光明是道者處
0247a11: 處無礙淨光是臨濟大師當時直截答他句
0247a12: 句了然恐人執著即云三即一皆是空名而
0247a13: 無實有如真正道人念念心不間斷自達磨
0247a14: 大師從西土來秖是覓個不受惑的人後遇
0247a15: 二祖一言便了始知從前虛用工夫山僧今
0247b01: 日見處與佛祖不別若第一句中薦得堪與
0247b02: 佛祖為師若第二句中薦得堪與人天為師
0247b03: 若第三句中薦得自救不了僧便問如何是
0247b04: 第一句濟云三要印開朱點窄未容擬議主
0247b05: 賓分云如何是第二句濟云妙解豈容無著
0247b06: 問漚和爭負截流機云如何是第三句濟云
0247b07: 但看棚頭弄傀儡抽牽全藉裏頭人臨濟大
0247b08: 師到者裏曲垂不少雖逐句下一聯語直是
0247b09: 痛快令人然奈他又向盂上添柄說出
0247b10: 三身中有九法顛顛倒倒句義且不照應
0247b11: 佛祖之至理乎一味欲以能所見壓當世以
0247b12: 狂妄論超先汝等切忌入他圈繢裏播弄
0247b13: 一生終無了期濟又云大凡演唱宗乘一句
0247b14: 中須具三玄門一玄門須具三要有權有實
0247b15: 有照有用汝等諸人作麼生會你看臨濟綱
0248a01: 宗面目現在者裏他又自問自答說此一句
0248a02: 之大法也猶非大法之大法也何為大法之
0248a03: 大法前一棒後一棒折作炭發光亮意謂
0248a04: 超過三玄三要之大法也所以又道會此大
0248a05: 法之大法方好賓主相見瞎漢不見臨濟大
0248a06: 師明明道一句中須具三玄門一玄門須具
0248a07: 三要有權有實有照有用汝等諸人作麼生
0248a08: 會若賓主未相見時縱有權有實有照有用
0248a09: 三玄三要湛然無聞那裏下口大眾要知臨
0248a10: 濟大師立法蓋為賓主相見者裏切須究取
0248a11: 不可隨他生解所以百丈老人云義句知解
0248a12: 知解為貪貪變成病秪如今但離一切有無
0248a13: 諸法亦離於離透過三句自然與佛祖無差
0248a14: 他又將四喝分為賓主逐句分疏不見臨濟
0248a15: 大師對僧云我有時一喝如金剛王寶劍有
0248b01: 時一喝如踞地師子有時一喝如探竿影草
0248b02: 有時一喝不作一喝用汝作麼生會僧擬議
0248b03: 濟便喝諸人還知四喝落處麼若知得落處
0248b04: 則不受伊惑矣又拈今之杜撰禪和心麤膽
0248b05: 大不識好惡便道世尊拈華秖是個一心之
0248b06: 法更無餘事種種枉直作曲老僧今日不與
0248b07: 較量他又道我佛秖是一心更無餘法如此
0248b08: 方是正宗若有三玄四料便是旁出指三玄
0248b09: 四料為旁出等語說自何人你看他向虛空
0248b10: 裏鑿出要謾天下學者必也你假造一本道
0248b11: 是某人著作令不聞不見者道聽塗說一人
0248b12: 傳虛多人傳實方可如是說不然有何據而
0248b13: 如斯誑妄耶又謂那裏曉得有萬峰今日一
0248b14: 場說破他室中傳授之祕者樣誣說更可
0248b15: 惶人既室中付囑之祕語你因何竊得如此
0249a01: 捏造秖恐閻羅老子未肯放你在又把臨濟
0249a02: 大師傳法偈云沿流不止問如何真照無邊
0249a03: 說似他離相離名人不稟吹毛用了急須磨
0249a04: 將前三句逐句下個註腳定要穿套起來合
0249a05: 他偏見盡判為未妥單取末後一句吹毛用
0249a06: 了急須磨而已巳咄你單取者一句為是則吹
0249a07: 毛劍何所歸著莫道久衲子不堪聞凡
0249a08: 有血氣者皆不堪聞矣不見臨濟大師復謂
0249a09: 眾云吾滅後不得滅卻郤吾正法眼藏三聖出
0249a10: 云爭敢滅卻和尚正法眼藏濟云子已後有
0249a11: 人問你向他道什麼聖便喝濟云誰知吾正
0249a12: 法眼藏向者瞎驢邊滅卻郤你看三聖者喝繼
0249a13: 臨濟千百年來還有人撿點得也無他又謂
0249a14: 今人要把極麤一棒便了者欺人欺佛欺祖
0249a15: 欺前欺後而欲妄號佛祖不亦無之甚乎
0249b01: 此亦因死執其三而非其一殊不知執一執
0249b02: 三皆不明三一之理何故但知其一不知其
0249b03: 三如人有首而無足但知其三不知其一如
0249b04: 人有足而無首首足體一也豈可執一而不
0249b05: 知其三乎又豈可執三而不知其一乎足首
0249b06: 用分也豈可執其用而昧其體耶又豈可執
0249b07: 其體而不達其用耶所以永嘉大師云至理
0249b08: 虛玄窮微絕妙尚非其一何是於三不三之
0249b09: 三而言三不一之一而言一一三非三尚不
0249b10: 三三一之一亦何一一不一自非三三不三
0249b11: 自非一非一一非三不留非三三非一不立
0249b12: 不立之一本無三不留之三本無一一三本
0249b13: 無無亦無無無無本故妙絕如其執定三法
0249b14: 為之準繩以貫佛祖之道則西天四七皆不
0249b15: 得道矣有何三法為據哉至東土二三及
0250a01: 諸大禪師何曾個個專用三法闡揚佛祖之
0250a02: 道耶我臨濟大師有三玄三要亦未嘗執定
0250a03: 三法而有四賓主四料簡四照用四喝之唱
0250a04: 且汾陽老人有三種師子四句十八問十智
0250a05: 同真至遠公九帶南堂十門若死煞看定
0250a06: 三法則汾陽遠公南堂何能續臨濟之道哉
0250a07: 他又訕道廣通邪說既已巳大行不得不力辯
0250a08: 其偽者裏若非老僧孰知其真偽之詳也老
0250a09: 僧今日實不得不正其偽以伸先之誣懲
0250a10: 三峰之罪亦杜不知者蹈襲之咎諸人看笑
0250a11: 巖和尚聯芳偈序云世尊瞬目迦葉破顏達
0250a12: 磨安心神光斷臂了知佛法無多子黃梅暗
0250a13: 付以紛爭庾嶺明傳而弗受洎乎錯認定盤
0250a14: 星不肖上承迦葉六十五世之元祖下繼曹
0250a15: 谿三十三葉之真孫驗邪正以秦鏡甘本分
0250b01: 於磻谿苟遇其人囊橐罄付云爾笑巖老人
0250b02: 既云不肖上承迦葉六十五世之元祖下繼
0250b03: 曹谿三十三葉之真孫正嗣臨濟上下之一
0250b04: 脈總謂之數十世也何謂抹殺者乎又廣通
0250b05: 序云是集始刊於隆慶己巳已已孟秋是時吾師
0250b06: 已南行矣及自金陵伏牛清涼於萬曆丙子
0250b07: 孟春元日都中檀越迎請回京仍置興德舊
0250b08: 居因晚次與諸徒敘見集中字多舛板
0250b09: 亦損壞諸徒意欲重梓兼南中一帶之語隨
0250b10: 之續入又前原公之序渾言大體但未申
0250b11: 吾師嗣祖回風之正意故茲因而序曰夫釋
0250b12: 迦文佛說法訖將言外單傳之道嫡付飲光
0250b13: 下至二十四祖師子尊者得婆舍斯多付法
0250b14: 訖復攝達磨達始有旁出之名逮達磨以來
0250b15: 二祖可師四祖信師五祖忍師亦有正傳旁
0251a01: 出之事暨曹溪之下厥旁岐縱橫肆出厥奇
0251a02: 名異相涯岸各封以羅天下學者致使晚進
0251a03: 無知靡所適從前代格法漸遠末世相承漸
0251a04: 偽成駕虛望空授受何異漚泡明珠之歎
0251a05: 乞兒聖主之誅者耶師得絕學老人不傳之
0251a06: 旨望臨濟二十八代之祖而弗專臨濟之稱
0251a07: 者何也見諸天下浸蔓泛繁久假而莫知歸
0251a08: 故截枝泝流以復本原惟曰曹溪正脈某十
0251a09: 某代俾天下末世無根據者竟不墮於紛紜
0251a10: 妄號之責回祖風真淳之舊寧不以為宜乎
0251a11: 者哉此序正表笑巖聯芳序之意旨何有削
0251a12: 去臨濟抹殺五家之說明眼者詳其理可也
0251a13: 他尚不知廣通出處彼生平見地徹證中年
0251a14: 已巳亡別無著作何以諄諄罵詈總是無稽之
0251a15: 譚直要橫行到底立自己巳見深可哀也諸人
0251b01: 當知余非好辯三峰狂言詆謗此猶可容傷
0251b02: 殘慧命實為可痛各宜力究辨別正邪研窮
0251b03: 至理助揚法化共報佛恩久立珍重。
0251b04: 有師子王振尾涌筋作大哮吼狐腦裂
0251b05: 愚於磬山普說亦云謀諸同志重刻以廣
0251b06: 流通客曰師家垂語不同或謂一切眾生
0251b07: 皆有佛性或又謂一切眾生皆無佛性矣
0251b08: 或謂一大藏教秖說者個或又謂一大藏
0251b09: 教不說者個矣學人何必緣赤白幟分左
0251b10: 右袒即邪正灼然安知為彼一說者非逆
0251b11: 行菩薩示外道身現波旬說發石磬之妙
0251b12: 音乎吾與子壁上觀可耳路見不平拔刀
0251b13: 相助是佐也愚慨然曰以我不平破不
0251b14: 平汝若得平則我平磬山從平等慈發無
0251b15: 礙辯何之足云說在孟氏之闢楊墨矣
0252a01: 自今觀之揚墨亦何足辯而彼時人心為
0252a02: 所狂瞽墮坑落塹者紛紛一則天上天下
0252a03: 惟我獨尊一則捨命大王髑髏野言之
0252a04: 各自成理安得不辭而闢之孔欲無言孟
0252a05: 豈好辯一也愚聞諸師曰世尊默然良久
0252a06: 外道謂開我迷雲空生宴坐不言帝釋謂
0252a07: 善說般若讀普說者謂磬山老人善說般
0252a08: 若開我迷雲即是默然宴坐可矣人知老
0252a09: 人振師子威作師子吼通身是口莫敢攔
0252a10: 當抑知老人懼師子蟲食師子肉大慈大
0252a11: 悲赤心片片以戈止戈以楔出楔以辯息
0252a12: 辯不說一字是名磬山普說。江上弟子黃
0252a13: 毓祺和南跋
0252a14: 
0252a15: 天隱禪師語錄卷第十
0252b01: 音釋
0252b02: 婺亡遇切音州名隋唐置婺州。許容切音凶眾語也。炫熒絹切音眩耀
0252b03: 光也。讖楚禁切去聲驗也凡讖緯皆言將來之驗也。訕所晏切刪去聲謗也。
0252b04: 塹七豔切音槧坑也。
