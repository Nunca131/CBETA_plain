0339b01: 不會禪師語錄卷第三
0339b02: 嗣法門人通耷慶法仝編
0339b03: 住蓬溪縣普庵寺語錄
0339b04: 建圓通會上堂僧問如何是先照後用師云玲瓏八
0339b05: 面如何是先用後照師云八面玲瓏如何是照用同
0339b06: 時師云通身手眼如何是照用不同時師便打乃云
0339b07: 聞性不隨緣生滅縱聞種種忘分別有聲之時亦任
0339b08: 聲無聲之時亦任歇無取無捨無斷常無明無暗時
0339b09: 親切若將親切掛心頭本是驪龍化作鱉。
0339b10: 上堂僧問如何是普庵境師云門開峰頂絕岐路四
0339b11: 山雲拱主山雲如何是境中人師云赤腳者多倚杖
0339b12: 者少如何是向上事師云風應空谷和空響日轉西
0339b13: 山山影長舉鎮府大王問趙州和尚年尊還有幾個
0339b14: 牙齒州云只有一個王云怎喫得物師云雖然一個
0339b15: 牙下下咬著師云者個老古錐誰是他群隊唼碎春
0339b16: 風不在牙鎮府大王猶瞌睡莫道從前多意氣他家
0339b17: 曾踏上頭關。
0339b18: 譚公子圓胤脫白請上堂師舉杖云寄入空門養翼
0339b19: 成星輝雲散映長庚子今已巳到無波處忠孝全時憶
0339b20: 祖燈勿謂佛田非正覺飲光昔年曾打金杖頭獨擢
0339b21: 超今古大道同源劫外春喝一喝云三尺龍泉光照
0339b22: 膽桃花浪湧自聯登且道出林一句作麼生道鶴飛
0339b23: 千丈雪龍起一團冰擲拄杖下座。
0339b24: 春日孝徒道忱道愷薦本師象埜請上堂師以杖擊
0339b25: 靈案震威一喝云盡空空外是當人眼遍河沙國體
0339b26: 全彰世出世間無住礙報恩誰不露堂堂應化迥如
0339b27: 千江月非離非合透陰陽今古換衫無來去常寂光
0339b28: 中不覆藏既不覆藏即今象埜禪人在拄杖頭上全
0339b29: 身顯露無增減無明暗現前青黃赤白人人具足同
0339b30: 一眼見了了明明天地同根萬物一體復一喝云等
0339c01: 閒識得東風面萬紫千紅總是春是則是分明香在
0339c02: 梅花上莫向梅花更覓香問和尚追薦本師甚處安
0339c03: 身師云夾岸桃花風雨後馬蹄何處避殘紅。
0339c04: 孝徒照佑照受為師竟九春日請上堂師至座前一
0339c05: 喝云遇水安橋逢場作戲三世諸佛無處迴避遂陞
0339c06: 座拈香畢僧問未出碧山時以何法示人師云遍界
0339c07: 不曾藏問到天台以何法示人師云個個眼橫鼻直
0339c08: 士問有無俱不立時和尚作麼師云澄潭月現進云
0339c09: 弟子處有無不立時如何師云天下太平進云雖然
0339c10: 如是也要和尚對眾拈出師云了了明明更拈甚麼
0339c11: 問如何是佛法僧師云兒不嫌母醜問彌勒面笑達
0339c12: 磨面黑二老出身處乞和尚指示師云你還有黑白
0339c13: 在進云和尚與二老差別幾許師云切莫自生分別
0339c14: 進云佛子住此地則是佛受用師云道破則不堪問
0339c15: 鑿池不待月師云池月已巳現進云水清月現時如何
0339c16: 師云池月俱泯照佑問釋迦既舍皇宮因甚稱為大
0339c17: 孝師云騰龍獨躍普潤恆沙進云瞿曇已滅摩耶遶
0339c18: 棺未審孝在何處師云湛然常露進云恁麼則一堂
0339c19: 風泠誰人識師云用識作麼問釋子修齋為報嚴師
0339c20: 未審得否師云本無得失進云色身已壞未審法身
0339c21: 壞否師云原同太虛問云太地平沉虛空粉碎和尚
0339c22: 在甚麼處安身立命師震威一喝看在甚處問四眾
0339c23: 雲集師登寶座即今天雨禪人在甚麼處安身立命
0339c24: 師云在子頂門上全承他力乃云天雨禪人曾入先
0339c25: 師雙桂之門凝法兄和尚時時痛處深錐方識風雲
0339c26: 雷雨不從天降佛祖玅道人人具足不從地湧木無
0339c27: 得失取舍本無聖凡四生本無善惡福田染淨山河
0339c28: 天眼世界法身青黃赤白見色見心親切家常萬象
0339c29: 同根即今換衫轉步玅性圓明離諸名相到此天堂
0339c30: 地獄不能拘繫青山綠木豈能久居世出世間無住
0340a01: 礙轉步何須論時月一出一沒總真身所以處處直
0340a02: 塵塵盡是本來人豎拂云天雨禪德在拂子頭上全
0340a03: 身顯露諸人若見千紅萬紫從君看那把春風度與
0340a04: 人若不見若見諸相非相即見如來忽爾翻身空劫
0340a05: 外金烏依舊海門東復舉世尊一日舉五色摩尼珠
0340a06: 問五方天王曰此珠作何色五方天王各說異色世
0340a07: 尊藏珠入袖復舉手云此珠作何色五方天王曰世
0340a08: 尊手中無珠去何有色世尊嘆曰何其迷倒之甚我
0340a09: 將世珠示之便說有青黃赤白等色我將真珠示之
0340a10: 即云無珠時五方天王聞言各各契悟碧山看來瞿
0340a11: 曇老漢探竿在手辨念龍蛇當機契合千古作家世
0340a12: 尊漏洩家風賣弄不少天王自賤家珍將謂別有後
0340a13: 來契悟重重關鎖不得到大自在處從門入者不是
0340a14: 家珍亦似貧兒暴富住善生心古宿云見未忘也真
0340a15: 未泯也。
0340a16: 師誕日爾定伏老封君送子出家並供僧衣請上堂
0340a17: 乃云四大本空佛依何住針劄不入水泄不通金剛
0340a18: 寶劍無正無偏敲空有響擊木無聲覿面提持突出
0340a19: 難辨恁麼說話南斗六北斗七亦任拈施前三三後
0340a20: 三三打成一片歷歷明明森羅起舞萬象輝騰正是
0340a21: 錦上添花重增光彩若向此薦得終日於聲色堆頭
0340a22: 不被聲色染污終日於生死界中不被繫縳說個生
0340a23: 死去來亦是止兒啼之說翳眼空花且道伏老封君
0340a24: 送子出家並供僧衣有何福德舉杖云足下騰龍齊
0340a25: 發桂真風普扇十洲春是則是猶是福德邊事未曾
0340a26: 踏著向上關頭如何是向上關頭更示一偈本體無
0340a27: 形似太虛忙閒動靜緊提持果能契合先天意施受
0340a28: 兩忘與佛齊。
0340a29: 一文張居士請上堂僧問如何是有句無句師云雪
0340a30: 盡千峰透進云如何是如藤倚樹師云春轉百花香
0340b01: 進云樹倒藤枯句歸何處師一喝進云一喝遍滿三
0340b02: 千界觸目無處不菩提師云你秪道得一半乃云一
0340b03: 葉落天下秋一塵起大地收本體育含盡空界愚人
0340b04: 每更覓蹤由高低普應法法頭頭種種聲音各具風
0340b05: 流千紅萬紫誰分妍醜隨流得玅無喜無憂為萬象
0340b06: 主孰證孰修形容萬般凡聖同裘動靜閒忙自不知
0340b07: 羞我單舉揚向上撥轉鐵馬泥牛只得隨高就下有
0340b08: 玷摘蘆比丘其或未會青山只解磨今古流水何曾
0340b09: 洗是非下座。
0340b10: 佛誕月鑒輝禪人率眾建會請上堂僧問聖誕日敷
0340b11: 設高座第一義且置如何是諸法寂滅相師云遠觀
0340b12: 山有色近聽水無聲進云畢竟以何法為人師云山
0340b13: 花灼灼鳥語紛紛進云大乘法要蒙師指教云不在
0340b14: 內外中間在甚麼處請師別轉一語師作聽勢你看
0340b15: 在甚處僧問摩泥珠無人識如來藏裡親收得如何
0340b16: 是珠師云只可自怡悅不堪持贈君進云不收不放
0340b17: 時如何師云果金色問時當四月八降誕號悉達重
0340b18: 沐瞎驢身學人添一杓請師證盟師云也不消得進
0340b19: 云恁麼則萬里雲消盡紅日挂當天頻將一滴水洗
0340b20: 出舊山川師云那個池無月誰家樹不春乃云一念
0340b21: 還元諸疫消家家垂照五雲高晴空慧日狼煙息福
0340b22: 壽綿如春水潮分明不藉他人力善惡兩忘無茂稠
0340b23: 本體春光猶不薦花香鳥語為誰飄是則是千紅萬
0340b24: 紫從君看那把春風度與人既已巳佛誕且道僧俗向
0340b25: 甚處見佛若有見即見諸相非相若無見開眼也著
0340b26: 合眼也著更若尋思填溝塞壑復示一偈云山花枝
0340b27: 上鳥音濃喚醒長途醉客翁情與無情開正眼舉頭
0340b28: 天外罵春風卓拄杖下座。
0340b29: 詣西克雨化堂掃圭峰和尚塔上堂大機大用電光
0340b30: 石火契其機者恩大難比會其源者似流入海其或
0340c01: 未然洪波浩渺白浪滔天明明一具黃金骨亙古今
0340c02: 來體自然恁麼成現弗假安排即今仁義道中缺一
0340c03: 不可遂恭展三拜偈曰宗教齊融兔角穿禪源字字
0340c04: 示空前舌尖戳瞎摩醯眼三腳蝦蟆吞大千咦雖是
0340c05: 一雙窮相手不曾輕揖等閒人。
0340c06: 孝子信官陸泰追薦父母請上堂上座象埜拍椎竟
0340c07: 僧問孝子延僧建齋請師說法朱審得否師云本無
0340c08: 得失腳根下七縱八橫進云太夫人火化後向甚麼
0340c09: 處安身師云無生國裡任優游僧問如何是佛師云
0340c10: 知事少時煩惱少進云如何是法師云話說三遍是
0340c11: 閒言如何是僧師云長年在土不霑泥僧問法身與
0340c12: 色身是一是二師云金烏朝朝東起玉兔夜夜西馳
0340c13: 侍僧問秋末冬初萬物潛形就中有不隨伊去者麼
0340c14: 師云塞北千人帳江南萬斛舟進云不屬遷化一句
0340c15: 作麼生道師云普天匝地無向背分明遍界不曾藏
0340c16: 進云恁麼古今明歷歷時人亦罕逢師云夜行人只
0340c17: 貪明月不覺和衣渡水寒乃云烜赫家風無向背包
0340c18: 納太虛破暗燈萬億乾坤難覆載非生非滅非無情
0340c19: 忽起空花情見隔千差萬別混諸塵梵香喚醒多生
0340c20: 夢花香鳥語吐家珍談玄說玅途中事真本爺娘在
0340c21: 頂門滿眼滿耳非離合傾腸不必外沉吟不落諸緣
0340c22: 貫今古善惡兩忘本現成鵰弓已巳挂狼煙息萬國歌
0340c23: 謠賀太平復舉昔有一僧問趙州如何是清淨法身
0340c24: 州云金木水火土進云不問者箇身州云若無小人
0340c25: 不顯君子碧山看來者僧問是明修棧道終日拈香
0340c26: 擇火不知身是道場趙州答似暗度陳倉半明半暗
0340c27: 惹人疑者僧問似兒嫌母醜犬怨家貧趙州答似點
0340c28: 鐵成金客聞名不現身者僧問似除煩惱別覓菩提
0340c29: 色身外另尋法身趙州答似水中鹽味色裡膠青決
0340c30: 定是有不見其形趙州賣弄腥羶不少者僧偏枯太
0341a01: 甚千古之下令人檢點今日有問陸孝子過去父母
0341a02: 在甚麼處只向他道吃醋滿口酸風吹滿面寒。
0341a03: 志一禪人領眾姓善建醮祛瘟請上堂拈香畢苟丹
0341a04: 培問大學言心不言性中庸言性不言心心與性是
0341a05: 一是二師云一尚不立本無有二進云如何是色即
0341a06: 是空空即是色師云天下太平僧問眾姓酬天謝地
0341a07: 作麼生道師云雨過山添翠雲開日倍明請和尚遣
0341a08: 瘟獲福師云天高群象正海闊百川潮乃云撥正龜
0341a09: 毛龍虎伏喚回枯木正當陽正眼看來都是夢清平
0341a10: 不必外思量釋迦老子云法華經藏深固幽遠無人
0341a11: 能到碧山看來者老漢說話只知有己巳旁若無人且
0341a12: 道喚甚麼作經誰在半途即今與諸人通個消息法
0341a13: 華經法華經澄不清兮攪不渾丈夫各有超群志祖
0341a14: 父從來不出門若向此會得惟此一事實餘二則非
0341a15: 真其或未會且向門外止宿草庵且道遣瘟獲福一
0341a16: 句作麼生道家家轉瑞氣戶戶樂太平。
0341a17: 西邑紳衿同僧方潤建盂蘭會請上堂師拈香畢僧
0341a18: 問十方聚會即不問如何是淫房酒肆尋彌勒師云
0341a19: 莫眼花進云布袋統乾坤是何意旨師云道破即不
0341a20: 堪進云布袋壞時向甚麼處安身師云白雲為蓋流
0341a21: 泉作琴范老先生問如何是見透盞底銀花師云秋
0341a22: 空月正明范云如何是月正明師云莫認著恐狼籍
0341a23: 師乃一喝云者一喝在天而天在人而人在凡不減
0341a24: 在聖不增八寒八熱無喜無嗔不知是甚麼能為萬
0341a25: 物根殿殘雲不老林枯鳥不群舌頭長在口珊瑚月
0341a26: 三更古今無蓋覆何故自沉吟轉步移星處眼翳說
0341a27: 死生山河心上影佛祖眼中塵四恩如何報凡聖一
0341a28: 毛吞所以圭峰云常以空寂為自體勿認色身以靈
0341a29: 知為自性勿隨妄念妄念若起都莫隨之臨命終時
0341a30: 自然虛而靈空而玅天上人間隨意寄托且道眾靈
0341b01: 轉身何處當初只說茅長短燒了方知地不平大地
0341b02: 山河無彼此分明獨露本來身。
0341b03: 上堂僧問如何有念謝天師云雲開日杲進云如何
0341b04: 是無念酬地師云霧捲碧峰青問供養三寶和尚以
0341b05: 何濟度師云大凍江心水不流乃云臘殘霜雪冷侵
0341b06: 衣玉骨冰姿轉笑罧獨占春先香宇宙時人切莫外
0341b07: 尋思鎮海明珠時時顯露靈鋒寶劍刻刻輝騰死貓
0341b08: 頭無人問著誰能定價麻三斤儘力提持截斷眾流
0341b09: 柏樹子撐天拄地不顧腳根這些爛葛藤只貴眼裏
0341b10: 有筋那堪舌底喃喃久參上士不必弄影撈形未悟
0341b11: 初機動靜舌頭在口世尊說一大藏教單洽狂子腳
0341b12: 手不穩起滅不停自賤家珍臨涅槃時又道吾四十
0341b13: 九年不曾道著一字若向不曾道著一字處會得本
0341b14: 自現成了然獨耀所以南嶽云修證即不無染污即
0341b15: 不得趙州云佛之一字吾不喜聞念佛一聲漱口三
0341b16: 日六根清淨無遮隔一道長光晝夜明下座。
0341b17: 誕日上堂云混混沌沌樸樸憨憨壽無生滅在天地
0341b18: 先壽無增減那同等閒壽無形住無正無偏只因一
0341b19: 念綠水青山三緣和合穿臭汗衫干形萬面自不羞
0341b20: 慚流蕩忘反自繫自關作善作惡背明投暗善惡俱
0341b21: 忘本體自然心境俱空越聖超凡隨形應化泥水不
0341b22: 霑隨緣不變不變隨緣禪道佛法了不思參誰不具
0341b23: 足無後無先無聲無臭萬派還源下座。
0341b24: 天台照佑為本師凝和尚除禫請上堂報真無相薦
0341b25: 凝無形既無形相何有死生無死生性圓明未有陰
0341b26: 陽本具足恆河沙劫歷古今定光湛寂性海澄清一
0341b27: 喝玅體不須重話會只在尋常奉順間下座。
0341b28: 說戒上堂旋持旋犯戒靈根大壞持而不犯不墮幽
0341b29: 暗五戒若持人天路絕五戒不持人天路絕不持不
0341b30: 犯大事了辦世出世間戒光普燦執持不化者持戒
0341c01: 但束朿身非身無可束朿本體如虛空雲霞似戒衣破和
0341c02: 尚云參禪持戒被參禪持戒礙縛不參不持亦被礙
0341c03: 縛龐公云戒相如虛空迷人自作持病根不肯拔執
0341c04: 是弄花枝但自無心於萬物何妨萬物常圍繞又有
0341c05: 一等只懷個平常自然靈知無事是道若懷者幾種
0341c06: 更不快活尤增執縛。
0341c07: 上堂多年山野作官街步步還鄉忘著鞋誰不兩眉
0341c08: 橫額上一塵一剎一如來明窗處處書聲曉戶戶門
0341c09: 開見善財見色聞聲無二道色空聲泯是心齋不是
0341c10: 息心忘歲月迥超世外越安排。
0341c11: 師誕日蓬邑呂文學暨任順全送子寄名請師上堂
0341c12: 僧問麒麟當軒象王不現麒麟當軒即不問如何是
0341c13: 象王不現師云步步現前進云現時又何如師一喝
0341c14: 云且道是現不現三書陳文學問作麼作麼師云恁
0341c15: 麼恁麼進云學生多此一問遂拂袖直出師云自己巳
0341c16: 定當始得乃云應物成形身外身了無動靜了無生
0341c17: 色裏膠青隨色現紅心心內耀紅心若將花甲輪增
0341c18: 減只認衣衫不認人雲合雲消天本靜波生波滅水
0341c19: 無痕木石況含無根火故把家常倒腹傾復一喝不
0341c20: 知是個甚麼物能育三才萬化恨所謂佛身克滿於
0341c21: 法界普現一切群生前隨緣赴感靡不周而恆處此
0341c22: 菩提座既是隨緣赴感大家也要應個時節且道應
0341c23: 時及節一句作麼生道金剛際下翻身轉信手拈搥
0341c24: 擊梵鐘乃示偈云儒童箇箇侍寒溫削盡風塵對吉
0341c25: 星總是空門育萬象同霑慧日永長庚再示偈云麒
0341c26: 麟山裏覆麒麟普澤人間瓜瓞榮閒漢扶龍深歷險
0341c27: 一腔血護眾生靈。
0341c28: 西邑文學高道章同緣李氏祈子請上堂拈香畢僧
0341c29: 問世尊不拈花迦葉不微笑是甚麼意旨師云無名
0341c30: 之始天地位焉世尊拈花迦葉微笑又是甚麼意旨
0342a01: 有名之母萬物育焉祈嗣一事師又如何指示師云
0342a02: 覓火和煙得擔泉帶月歸乃云求子求心心作福心
0342a03: 和神聖賜恩育克家鳳子正當時栽竹門墻連胤續
0342a04: 瑞氣喜逢佳運轉靈苗雙發故園春故園春三多堂
0342a05: 裏應長庚傳國傳家忠孝人。
0342a06: 上堂信吏蘇霖同室任氏發心捐資刻錄一卷專為
0342a07: 祈嗣師預命名為圓祖圓曾圓兆偈云修心修宅吉
0342a08: 星來天賜三多產異才內外六門時蓋補光前裕後
0342a09: 笑顏開。
0342a10: 觀音聖誕上堂僧問如何是第一玄師云撥轉虛空
0342a11: 非手拳如何是第二玄師云入水不濕入火不燃如
0342a12: 何是第三玄師云獨耀空前與目前士問如何是第
0342a13: 一要師云應化萬般無形貌如何是第二要師云和
0342a14: 光混俗不同調如何是第三要師云至尊無比至玄
0342a15: 玅今朝二月十九耳聾眼瞎獻醜遍界鳥啼花笑青
0342a16: 山綠水伸手觀音玅相全彰人人各自抖擻一段親
0342a17: 切家常這樣誰家不有更問祖意西來天地壞時不
0342a18: 朽應化萬般一貫仰高彌堅非首出沒充滿太虛彌
0342a19: 雲普覆星斗碧山看來大似春眠不覺曉處處聞啼
0342a20: 鳥夜來風雨聲花落知多少驀豎杖云觀音菩薩在
0342a21: 拄杖頭上說法已竟諸人有眼皆見有耳共聞既見
0342a22: 既聞天下無二道聖人無兩心所以或現帝王身說
0342a23: 法或現宰官身說法或現將軍身說法或現比丘身
0342a24: 隨類說法且道即今觀音畢竟在甚麼處復一喝一
0342a25: 氣不言含有象萬靈何處謝無私拍禪床下座。
0342a26: 何其高為剃僧設齋請上堂僧問前無輕遮後無重
0342a27: 難寸絲不挂還有戒受否師云一刀截斷兩頭空進
0342a28: 云舉頭盡是目前意鼻直露出頂中圓師云星光獨
0342a29: 耀無遮覆盡虛空界秪一人進云青山常不動旋繞
0342a30: 玉麒麟如何是麒麟主師云突出難辨僧問許多家
0342b01: 常不辦事相逢覿面目難開望和尚洞察其情師云
0342b02: 漁歌驚起沙汀鷺飛出蘆花不見蹤進云曠劫盡成
0342b03: 羅剎漢今朝鐵額又相逢未審是甚麼物師云漢地
0342b04: 不收秦不管進云乞和尚瓦解冰消師一喝連打僧
0342b05: 問臘月八我佛成道還有人成道否師云誰家灶裏
0342b06: 無煙火進云禪和不開口諸佛難下手如何是下手
0342b07: 處師高聲云是真下手進云舉一口無底缽如何受
0342b08: 持師云大家在裏許進云一口氣不來缽在甚處師
0342b09: 云普乃云多時不上堂滿肚無一字受新戒沙彌兩
0342b10: 腳踏實地勿隨五欲染當頭直切去如自守孤城不
0342b11: 容煙塵聚本體如虛空雲霞似戒衣不住持犯戒方
0342b12: 堪出家兒復舉戒云戒戒戒這段家常非內外衣衣
0342b13: 衣玉兔金烏難繫拘持持持兔角龜毛等不齊若向
0342b14: 此薦得六祖云心地無非自性戒心地無亂自性定
0342b15: 心地無癡自性慧眾生受此戒即入諸佛位重示一
0342b16: 偈戒相如空強作持明明不薦弄花枝尋常契合虛
0342b17: 玄玅遍界無非一坐具。
0342b18: 為見空監院對靈上堂師以拂子打○相云見空見
0342b19: 色非眼見今朝與公通一線踏碎煙塵日轉西大似
0342b20: 長空收過電明暗盡時一顆寒有見無見俱坐斷既
0342b21: 是俱坐斷且道見空監院在甚處一喝處處林泉堪
0342b22: 寄馬明明獨耀個郎當個郎當人歸算子水歸江智
0342b23: 光迥迥射寒窗。
0342b24: 為常鼎懺罪請上堂僧問請師設法如何救濟師喝
0342b25: 云我這裏無良方求甚麼救濟進云四大安樂向甚
0342b26: 麼處求師云浮砂難塞金剛眼問如何是寄名大事
0342b27: 師云本來無罪福進云寄名後如何師云智鏡長明
0342b28: 暗自消乃云罪福如同玅性空只因背覺露浮蹤精
0342b29: 勤頓脫塵沙劫寶鏡長明證己巳躬種種醫方修證語
0342b30: 太虛原不屬牢籠若能直下知端的覓罪了無罪自
0342c01: 空。
0342c02: 生員陳弘開送子寄名請大悲閣上堂師卓杖云反
0342c03: 聞聞自性應化化無窮一切險難處能施無礙功婆
0342c04: 心時切切只因雙耳聾慧日破諸暗常送麒麟童且
0342c05: 道觀音在甚處下坡不走共住難逢拍膝下座。
0342c06: 為圓慶圓續寄名上堂眾集師以杖敲座初飛鳳子
0342c07: 寄叢林又指護法云老大梢公顯個能每護主賓如
0342c08: 護目人能弘道道弘人只將忠孝傳家國拄杖敲開
0342c09: 幾暗津無限清平堪自樂真風普扇十洲春。
0342c10: 上堂開示南斗六北斗七本分事無階級無住著一
0342c11: 不立無分別無得失時時現休更覓煩惱興撞破壁
0342c12: 是甚麼明歷歷面壁老血滴滴。
0342c13: 象埜上座臘八日上堂僧問落第二了也師云你滿
0342c14: 口道破更要山僧說個甚麼進云大地無一點微塵
0342c15: 乾坤無半毫鋒刃師云好個消息不解轉身僧問如
0342c16: 何是迴龍境師云夾岸蘆花鋪玉錦群峰高拱護迴
0342c17: 龍如何是境中人師云也有額闊眉遮眼也有衣穿
0342c18: 露本形進云人境已巳蒙師指示向上宗乘事如何師
0342c19: 云萬緣罷盡龜藏六一性圓明鶴出籠僧問如何是
0342c20: 即此用師云現在這裏進云如何是離此用師云充
0342c21: 滿太虛塞壑填溝不即不離一句作麼生道師云月
0342c22: 色和雲白霜風帶露寒僧問如何是父母未生與生
0342c23: 後是同是別師以杖擲云且退後看僧問昨日安樂
0342c24: 說戒今朝龍山說法法與戒是同是別師云今日好
0342c25: 暗明進云新受戒子得戒否師云有受有持還執礙
0342c26: 無持無犯古家風進云戒子興波作浪大翻天下和
0342c27: 尚將何招安師云不見有煙塵進云招安後何如師
0342c28: 云鵰弓已巳挂乃云碧山長老不會禪九年賣弄中深
0342c29: 冤腥羶遍界難藏覆克家子貴破家圓入入獨耀空
0342c30: 前外正眼看來箇箇圓萬別千差元一氣只因岐路
0343a01: 有多般倒復傾腸無別事丈夫豈肯住福田隨流不
0343a02: 染家常飯空無一物實本錢雪山六載全機喪冤冤
0343a03: 縳殺報根源且道釋迦老子在甚處滿眼非離合向
0343a04: 火背猶寒簷聲不斷前旬雨電影還連後夜雷。
0343a05: 為象埜禪人上堂三月春光萬象新拖金垂柳弄啼
0343a06: 鶯滿眼滿耳全身露聲色場中悟本真一喝云真體
0343a07: 似空空應色色空空耀迥無痕闍黎能識色空旨應
0343a08: 化隨方破暗燈一切塵中塵不染明明日午打三更
0343a09: 超聲越色隨他去花笑鳥吟靜意身。
0343a10: 為凝真法兄請上堂性不屬拘不住定情忘獨耀含
0343a11: 空鏡隨方化育露全真凝然不動超凡聖以杖畫此
0343a12: ○相者是一切人天聖凡四生六道人非人等玄玅
0343a13: 本體隨形應化有何凡聖復一喝云世出世間無染
0343a14: 礙萬億乾坤眼裏塵下座。
0343a15: 師對靈上堂擺脫情關在此行超越天堂地獄輪生
0343a16: 前贏得閒閒地乘此閒閒遍界騰不與人天為伴豈
0343a17: 與六道為鄰丈夫各有超群志霜花映水碧層層分
0343a18: 明一段虛玄玅不屬陰陽自在身以杖打○相云即
0343a19: 今岳父母茂玄陳公文氏伯岳母楊氏顯考趙甫在
0343a20: 甚處兩手撒開隨步樂大千界外不拘留偈云新亡
0343a21: 岳父在何方望斷白雲擬故鄉大道本無形住礙分
0343a22: 明遍界不曾藏外弔一偈半要偷閒為息忙臨行
0343a23: 方契頂門光昔年勤護山僧座幾變桑田憶不忘。
0343a24: 上堂舉臨濟遠祖第一句薦得與佛祖為師第二句
0343a25: 薦得與人天為師第三句薦得自救不了碧山看來
0343a26: 遠祖慣愛撈摝水月翻洗虛空山僧則不然第一句
0343a27: 薦得愁人莫向愁人說第二句薦得知事少時煩惱
0343a28: 少第三句薦得黃金自有黃金價更為頌出薦得還
0343a29: 同未薦時乾坤猶是故人衣可憐多少參玄客將謂
0343a30: 土中別有泥不是與人難共住大家緇素要分明。
