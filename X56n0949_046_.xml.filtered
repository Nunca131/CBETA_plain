0933c03: 
0933c04: 閑居編第四十六
0933c05: 
0933c06: 宋孤山沙門　智圓　著
0933c07: 昭君辭
0933c08: 昭君停車淚暫止為把功名奏天子
0933c09: 靜得胡塵唯妾身漢家文武合羞死
0933c10: 老將
0933c11: 畫堂升降子孫扶白髮膽尚麤
0933c12: 不省時清身已巳老逢人猶說斬單于
0933c13: 邊將二首
0933c14: 威聲飛將豈能過號令雄師始磨
0933c15: 雪攪長空馬殭立偷營今夜度膠河
0933c16: 其一
0933c17: 百戰依前勇氣成窮邊深入耀精兵
0933c18: 穹廬燒盡龍庭破上燕然更勒銘
0933c19: 其二
0933c20: 貪泉
0933c21: 隱之曾飲肯為非今古泓澄照翠微
0933c22: 自是貪夫性貪賄便將泉水作因依
0933c23: 夷齊廟
0933c24: 曾聞叩馬犯君顏萬古清風滿世間
0934a01: 若使干戈為揖讓夷齊終不死空山
0934a02: 嚴光臺
0934a03: 撥亂方爭汗馬功賢才誰肯守窮空
0934a04: 嚴光亦是夷齊類釣碧溪敦讓風
0934a05: 閑田
0934a06: 虞芮懷慚觀禮讓閑田從此草長生
0934a07: 而今雖是文王化難遣貪夫兩不爭
0934a08: 讀王通中說
0934a09: 孟軻荀況與楊雄代異言殊道一同
0934a10: 夫子文章天未喪又於隋世產王通
0934a11: 讀毛詩
0934a12: 夫子刪來三百章箴規明白佐時王
0934a13: 近來吟詠唯風月謗木詩官事久亡
0934a14: 讀孫郃集
0934a15: 唐祚將亡王澤枯四明歸隱泣窮塗
0934a16: 而今若撰才名志更有閑僧得入無
0934a17: 郃撰四明才名志釋宗亮預焉
0934a18: 讀禪月集
0934a19: 屬興難忘水與山救時箴戒出其間
0934a20: 讀終翻恨吾生不得斯人一往還
0934a21: 觀客圖
0934a22: 飛縱橫乍可驚翻疑風俗妄傳聲
0934a23: 如今至究在何處不出為人平不平
0934a24: 詩魔
0934b01: 禪心喧撓被詩魔月冷風清柰爾何
0934b02: 一夜欲降降不得紛紛徒屬更來多
0934b03: 謝僧惠蒲扇
0934b04: 結蒲為扇狀何奇助我淳風世罕知
0934b05: 林下靜搖來客笑竹茆屋恰相宜
0934b06: 招元羽律師
0934b07: 去年相訪宿吾廬露滴蒼苔夜話遲
0934b08: 湖水來清不極今秋又是月圓時
0934b09: 貧居
0934b10: 山上苔痕碧齋盂生塵無粒食
0934b11: 可憐鼠未知貧穿屋穿墉不暫息
0934b12: 詶簡上人見寄
0934b13: 林間病臥懶逢迎相識何人最愜情
0934b14: 唯有簡公閑且僻寂寥翻被俗流輕
0934b15: 送僧歸姑蘇
0934b16: 姑蘇臺畔樹含秋蟬噪西風雨乍收
0934b17: 閑笑閑吟忽歸去月明何處宿孤舟
0934b18: 寄遠
0934b19: 洞房秋更思君寶瑟慵彈日又曛
0934b20: 鴈過長空書不到滿庭黃葉落紛紛
0934b21: 謝仁上人惠茶
0934b22: 寄我山茶號雨前齋餘閑試僕夫泉
0934b23: 予止山居有之
0934b24: 睡魔遣得雖相感翻引詩魔來眼前
0934c01: 讀項羽傳二首
0934c02: 頻年戰勝恃雄強歷數分明在彼蒼
0934c03: 堪笑范曾無異識不能令主事高皇
0934c04: 其一
0934c05: 發歎虞姬勢已巳窮烏江此夕喪英雄
0934c06: 當時若也知天命佐漢應居第一功
0934c07: 其二
0934c08: 草堂秋夜
0934c09: 雨殺炎光變秋色清涼頓在草堂中
0934c10: 幽人一夜坐不睡月照閑露灑空
0934c11: 書荊溪禪師傳後二首
0934c12: 智者真宗談一性相傳六世至荊溪
0934c13: 高揮彩筆示深趣來學無窮俱破迷
0934c14: 其一
0934c15: 清風遺句滿人間滅後天台跡更閑
0934c16: 折塔摧人不顧不堪冥目想空山
0934c17: 其二
0934c18: 寄題章安禪師塔
0934c19: 祖師墳塔在天台雨壞風摧事可哀
0934c20: 香火無人空有跡夜深明月照蒼苔
0934c21: 寄天台能上人
0934c22: 天台深隱許誰同擾擾浮世萬事空
0934c23: 終約瓶訪師去水邊松下嘯清風
0934c24: 讀秦始本紀
0935a01: 縱欲勞民殊未已巳阿房望夷相次起
0935a02: 後來風俗昧其由妄說秦皇能役鬼
0935a03: 讀楊子法言
0935a04: 秦焚漢雜道何孤蕩蕩皇風豈易圖
0935a05: 空有法言為世範不知來者肯行無
0935a06: 書慈光塔
0935a07: 靈骨未藏三十載我來收得葬孤山
0935a08: 此中起塔不在大已巳有高名垂世間
0935a09: 苦熱
0935a10: 平湖日炙沸如庭樹色乾鳥渴死
0935a11: 何人萬里驅征車紅塵漲天方入市
0935a12: 古鑑
0935a13: 土蝕菱花有微竅懸向秋堂光照耀
0935a14: 寫出人人妍醜姿西施始免嫫母笑
0935a15: 寄題終南道宣律師塔
0935a16: 冷碧終南插太紵麻蘭若舊閑居
0935a17: 波離滅後無人繼蕭索西風葉滿渠
0935a18: 嘲寫真
0935a19: 泡幻吾身元是妄丹青汝影豈為真
0935a20: 吾身汝影俱無實相伴茆堂作兩人
0935a21: 冬日作
0935a22: 凍撮閑庭土皆裂風號門外人來絕
0935a23: 可憐萬事不干身欄且看千雪
0935a24: 誡後學
0935b01: 對食須思稼穡勞為僧安用事雄豪
0935b02: 剃頭本意求成佛不為齋筵坐位高
0935b03: 螢
0935b04: 微蟲稟質有清光蹤跡難令暗室藏
0935b05: 車胤死來人墮學秋庭終夜恣飛翔
0935b06: 舟歸詠鴈
0935b07: 嗷嗷旅鴈滿寒塘閑坐歸舟帶夕陽
0935b08: 一一似能遵禮教等閑驚起便成行
0935b09: 舟歸
0935b10: 平湖渺渺澄寒水孤舟靜泛清光裏
0935b11: 未是狎鷗人處處鳧鷖盡驚起
0935b12: 檻猿
0935b13: 異供金纏侯門雖貴性非便
0935b14: 夜啼只憶巴江畔霜木千株冷倚天
0935b15: 放猿
0935b16: 放汝孤猿任自由萬山雲樹正含秋
0935b17: 不知今夜啼明月又使何人淚暗流
0935b18: 湖上望月二首
0935b19: 秋水澄澄樹絕風冰輪苒苒上遙空
0935b20: 閑思今夜供吟景冷色清光幾處同
0935b21: 其一
0935b22: 寒光皎皎映平湖水色天形兩不殊
0935b23: 學道未能同罔象也於深處見圓珠
0935b24: 其二
0935c01: 詠亡有禪師山齋養獼猴
0935c02: 閑庭樹樹垂霜聽法猶憐入草堂
0935c03: 異類豈能知禮節每來相對坐禪床
0935c04: 贈廣上人
0935c05: 魏闕林泉趣本同隨緣來往興何窮
0935c06: 閑宵訪我茆堂宿湖水無波月照空
0935c07: 正月晦日作
0935c08: 春晴殘日照平川老幼相古岸邊
0935c09: 富貴在天誰肯信臨流爭放送窮舟
0935c10: 讀羅隱詩集
0935c11: 非非是是正人倫月夜花朝幾損神
0935c12: 薄俗不知懲勸旨翻嫌羅隱一生嗔
0935c13: 落花
0935c14: 花開花落盡由風數日榮衰事不同
0935c15: 庭下來猶可翫綠苔芳草綴殘紅
0935c16: 織婦
0935c17: 九月風高未授衣燈前軋軋夜鳴機
0935c18: 困來不覺支睡鼠齧頭四散飛
0935c19: 柳
0935c20: 融融春色伴花榮濃翠參差雨乍晴
0935c21: 低拂冷元亮宅靜籠明月亞夫營
0935c22: 葉浮晚水愁眉細絮落春衣雪片輕
0935c23: 莫上隋堤思往事萬株蕭索傍河聲
0935c24: 牡丹
0936a01: 栽培寧暇問耕桑紅白相鮮映堂
0936a02: 淚濕濃粧含曉露火燔寒玉照斜陽
0936a03: 黃金剩買心無猒綺席閑觀興更狂
0936a04: 誰向風前悟零落百年榮盛事非長
0936a05: 鴈
0936a06: 歲歲隨陽整羽翰翱翔還見過雲端
0936a07: 哀音斷續霜風緊群影參差夜月殘
0936a08: 鵰鶚已巳逃榆塞險波初下洞庭寬
0936a09: 行人萬里思歸切送目遙空寄信難
0936a10: 浙江望
0936a11: 景象依依滿目前倚筇閑望思凄然
0936a12: 隔雲清磬山傍寺照水孤燈渡口舡
0936a13: 蕩漭落潮平占岸參差歸鴈沒遙天
0936a14: 錢王霸業今何在牢落荒城積野
0936a15: 
0936a16: 閑居編第四十六
