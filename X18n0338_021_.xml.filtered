0627a01: 
0627a02: 
0627a03: 
0627a04: 維摩羅詰經文疏卷第二十一問疾品之三
0627a05: 
0627a06: 文殊師利言居士有疾菩薩云何調伏其心。
0627a07: 此是第二文殊為實疾菩薩問調伏之觀法也就
0627a08: 此即有二一文殊問二淨名答一文殊問意已巳如
0627a09: 前明為法行菩薩亦通為菩薩解行互相資發故
0627a10: 問也。
0627a11: 維摩詰言有疾菩薩應作是念今我此病皆從前世
0627a12: 妄想顛倒諸煩惱生無有實法誰受病者。
0627a13: 此是第二淨名答正約三觀明調伏也所以然者
0627a15: 別教圓教三種菩薩實疾亦是調伏三土菩薩因
0627a16: 果之實疾也就此文即有三一從此以去正是約
0627a17: 從假入空觀明調伏界內見思疾二從以無所受
0627a18: 而愛諸受去明從空入假觀調伏恒沙無知病也
0627a19: 三從有疾菩薩自念如我此病非真非有去明中
0627a20: 道正觀調伏無明實病也淨名答文殊既正明三
0627a21: 觀調伏有疾菩薩三觀義具如前明今須更略分
0627a22: 別三觀之相三藏教菩薩既不見真不須論也若
0627a23: 通教菩薩但約二諦作三觀覈實只成二觀無第
0627a24: 三觀亦非淨名今答之正意也今但約別教圓教
0627b01: 二種以簡別三觀之相不同則有三種一者別相
0627b02: 三觀二者通相三觀三者一心三觀一別相三觀
0627b03: 者歷別觀三諦若從假入空但得觀真尚不得觀
0627b04: 俗豈得觀中道也若從空入假但得觀俗亦未得
0627b05: 觀中道若入中道正觀方得雙照二諦是義如前
0627b06: 三觀玄義已巳具分別也二通相三觀者則異於此
0627b07: 從假入空非但知俗假是空真諦中道亦通是空
0627b08: 也若從空入假非但知俗假是假真空中道亦通
0627b09: 是假若入中道正觀非但知中道是中俗真通是
0627b10: 中也是則一空一切空無假無中而不空一假一
0627b11: 切假無空無中而不假一中一切中無假無空而
0627b12: 不中但以一觀當名解心無不通也雖然此是信
0627b13: 解通就觀位除疾不無患盡前後之殊別也三
0627b14: 一心三觀者知一念心不可得不可說而能圓觀
0627b15: 三諦也即是此經云一念知一切法即是坐道場
0627b16: 成就一切智故此觀前於三觀玄義已巳具分別也
0627b17: 此三種三觀初別相三觀的在別教歷別觀三諦
0627b18: 也若通相三觀一心三觀的屬圓教也今此經室
0627b19: 內六品明三觀正是通相三觀意或用一心三觀
0627b20: 也何以故知初明從假入空觀云唯有空病空病
0627b21: 亦空此語似空於中道也又觀眾生品從假入空
0627b22: 徹觀三諦入文解釋方見此意分明也問此兩觀
0627b23: 既是圓教何意為兩答曰通相三觀約通論圓
0627b24: 此恐是方等教帶方便之圓非如法華所明也今
0627c01: 明從假入空觀亦名二諦觀即是修一切智慧眼
0627c02: 也此一段經文正為觀眾生品作本也今就此文
0627c03: 即有三一入眾生假空二入實法假空三入平等
0627c05: 空所以然者初破我想及眾生想即是入眾生空
0627c07: 喻也今明不爾此別有意若聲聞人但求自度總
0627c08: 相明破人空即破法入法空菩薩為化眾生總相
0627c10: 相入空須前分別眾生實法平等無謬然後入空
0627c11: 何以故菩薩為一切眾生集法藥那可不細分別
0627c12: 假法逆助出假分別藥病作方便也是以智度論
0627c14: 經文雖前觀眾生入空而猶須更起法想下文云
0627c15: 以何為空但以名字故空若言但名字者此即是
0627c16: 幻化體入空意也今第一明眾生空文即有三一
0627c17: 正明破眾生假入空即是約因破果二釋即是約
0627c18: 果破因三結即是結眾生空也一正入空者經言
0627c20: 者此約因以破果也前世妄忘想即是無明行能感
0627c21: 今世識等五果若有此果即有病也妄之因既
0627c22: 不實果報身病理然假是中無的人我故言誰
0627c23: 受病者此文亦不的判是析假體假今望下文義
0627c24: 推多是用體假入空也。
0628a01: 所以者何四大合故假名為身四大無主身亦無我
0628a02: 又此病起皆由著我是故於我不應生著。
0628a03: 此是二釋即是以果破因也以果破因者果即是
0628a04: 此身有四大四大無主無主即無我破四大如前
0628a05: 約請觀音經明也而言以果破因者經重釋云又
0628a06: 此病者皆由著我也由迷此果計我即是癡若順
0628a07: 則生貪逆即生瞋即是愛取有故有未來生老病
0628a09: 愛取有故言以果破因也。
0628a10: 既知病本即除我想及眾生想。
0628a11: 此是三明結成從眾生假入空也若知妄計我人
0628a12: 是病本者觀假入空即除我想及眾生想若我人
0628a13: 想滅則十六知見及六十二見一切屬見煩惱滅
0628a14: 即是須陀洹若智若斷是菩薩無生法忍也。
0628a15: 當起法想應作是念但以眾法合成此身起唯法起
0628a16: 滅唯法滅又此法者各不相知起時不言我起滅時
0628a17: 不言我滅。
0628a18: 此是第二明法空文即有三一先分別法二破除
0628a19: 三釋一先分別法者菩薩為化眾生先須分別法
0628a20: 相分明方入空也故智度論云先用法智分別諸
0628a21: 法次用涅槃智也所以入眾生空竟更起法想分
0628a22: 別諸法然後體法入空者如身子利根見道竟即
0628a23: 能斷結成羅漢果而停留七日為作隨佛轉法輪
0628a24: 大將須在學地遍知學人所行法方證羅漢果也
0628b01: 今菩薩欲觀法假入空須先起法想也經言但以
0628b02: 眾法合成此身者即先分別法也眾因緣法所謂
0628b03: 過去二因成今五果陰入界眾法共聚成此假名
0628b05: 法後破涅槃即是破四種行人計涅槃也經言起
0628b06: 唯法起者陰入界生唯是法生是中無有我人使
0628b07: 起使滅又解起唯法起者六道因果法起也滅唯
0628b08: 法滅四種聖人得二種涅槃即是三界因果法滅
0628b09: 也經言又此法各不相知者色不知心心不知色
0628b10: 陰入界皆如是各不相知也所以各不相知者諸
0628b13: 無性各自不知起也此即雖有法起無自佗性皆
0628b15: 彼有疾菩薩為滅法想當作是念此法想者亦是顛
0628b16: 倒顛倒者是即大患我應離之云何為離離我我所
0628b17: 云何離我我所謂離二法云何離二法謂不念內外
0628b18: 諸法行於平等云何平等謂我等涅槃等。
0628b19: 此是二明破除法想也經言為滅法想知法想顛
0628b20: 倒是大患者無法而生法想即是顛倒此即是已巳
0628b21: 體知如幻化不同數人也若有法想即是癡使違
0628b22: 順即有貪恚因此有十使九十八使善惡業起即
0628b23: 有分段三界因果實疾故言即是大患也乃至計
0628b24: 有四種人得涅槃皆是大患也經言我應當離者
0628c01: 離此顛倒分別二邊之法想也此有二義一知所
0628c02: 分別法如化得離法想二知由心有分別若體內
0628c03: 心隨理三假所成不自生不佗生不共生不無因
0628c04: 生能如前玄義明從假入空四十八番破見惑即
0628c05: 無有等四見法想又用九百七十二番破思惑即
0628c06: 三界惑法想究竟盡是為須陀洹斯陀含阿那含
0628c08: 入空也經言云何為離離我我所者內心能有法
0628c09: 想為我計十法界為所若體知內心能起法想顛
0628c10: 倒如幻如化假不自生不佗生如前破者即是
0628c11: 離我也若體知所分別十法界皆如幻如化假
0628c12: 不自生不佗生者即是離所也經言云何離我我
0628c13: 所謂離二法不念內外者若約前解即是離能觀
0628c14: 之我為內所觀之所為外名不念二法若約後解
0628c16: 也若二邊皆空名為平等即是體假入法空之行
0628c17: 經言謂我等涅槃等者如前明能起法想之心為
0628c18: 我此我即空涅槃為所所計涅槃即是空空理無
0628c19: 二即是等也亦應說生死為所但以涅槃為所尚
0628c20: 空生死之法為所豈不空也。
0628c21: 所以者何我及涅槃此二皆空以何為空但以名字
0628c22: 故空如此二法無決定性。
0628c24: 二邊法假以入空也又重釋言以何為空以名字
0629a01: 故空二法無決定性者此即是正顯體隨理假入
0629a03: 是摩訶衍體三假入空為有此明文也經言以名
0629a04: 字無決定性者即是生死涅槃相待故有名字無
0629a05: 定生死涅槃之法也此須用不自不佗四句覈若
0629a06: 不可得而說二法者即是但有名字無決定性也。
0629a07: 得是平等無有餘病唯有空病空病亦空。
0629a08: 此是第三平等空也即是體平等假以入空也所
0629a09: 言平等者生死是有為法相涅槃是無為法相二
0629a10: 法相異故不等也今二法相皆空空無二種法相
0629a11: 之異即名平等若存平等而不破者只是平等非
0629a12: 平等空如存眾生實法不破只是生法非生法空
0629a13: 也今經言得平等唯有空病空病亦空者即是破
0629a14: 平等體平等假以入空也所以平等是假者待不
0629a15: 平等故有平等即是相待假也若體平等入空者
0629a16: 當約自佗四句檢覈若不可得但有名字名字即
0629a17: 是空即是體平等假入空空病亦空也問曰此與
0629a18: 瓔珞經相違瓔珞經明第二觀從空入假方是平
0629a19: 等觀今此始是初觀何得以言平等空也答曰利
0629a21: 之病此有二種若作通教入空未發真智妄計涅
0629a22: 槃為有而生戲論者此如大智論明破第一義空
0629a23: 引毗曇有無為緣使也知此空病亦空即無空病
0629a24: 見偏真第一義是通教意也若別教圓教則不爾
0629b01: 若見偏真涅槃起染著者則不能入假如住化城
0629b02: 故名空病知此空病亦空即見中道也復次若言
0629b03: 我等即是生死但空涅槃等即真諦空空病亦空
0629b04: 即是妄計中道之病空也若一往望經文意謂如
0629b05: 此但此觀既是通相從假入空如前說非但假空
0629b06: 真亦空中道亦空初觀之者雖如此知位行終在
0629b07: 從假入空觀不可以知中道空即已巳斷無明也類
0629b08: 如聲聞在方便道未入正位雖復心破空實未
0629b09: 入見諦也細尋此一段經文意與前初番慰喻意
0629b10: 同也。
0629b11: 是有疾菩薩以無所受而受諸受。
0629b12: 此是第二約從空入假明調伏也此觀正調伏界
0629b13: 內界外恒沙無知實疾亦名平等觀即是修道種
0629b14: 智法眼此正為佛道品作本也經云是有疾菩薩
0629b15: 以無所受而受諸受者以無所受即是仍上明從
0629b16: 假入空觀以斷界內見思諸受也所以受此諸受
0629b17: 者為化愛見眾生也菩薩出假不同略有三意一
0629b18: 從念處燸頂等入相似空即出假二發見諦而出
0629b19: 假三者斷見思盡而出假所以然者菩薩行行本
0629b20: 為眾生化物心重斷煩惱是自行則輕故慈悲重
0629b21: 者不務進行斷結從念處燸頂忍相似空解
0629b22: 即便出假教化眾生界內見思未斷故言有疾菩
0629b23: 薩也二從得見諦真解終不退為凡夫即出假教
0629b24: 化眾生三界思惑未盡即是有疾菩薩也三斷見
0629c01: 思盡內心清淨方從空入假教化眾生通教明出
0629c02: 假齊此此乃無三界正病猶有習氣恒沙無知亦
0629c03: 是有疾菩薩也若別教明入界外無量四諦恒沙
0629c04: 煩惱佛法之假故名從空入假也但別教圓教皆
0629c05: 有入假之觀今取通教斷分段盡時正是別教明
0629c06: 出假之位故借通教來顯非是用通教也但別教
0629c07: 明恒沙別惑見思無明之惑猶自未除故於別教
0629c08: 圓教所明猶是界外具足有疾菩薩也前明有疾
0629c10: 種假也上第二明別教慰喻約入假慰喻經文具
0629c11: 有五今此第二觀明入假調伏經文具有五此文
0629c12: 雖不次第大意孱同也今約此五意文即有五一
0629c13: 以無所受而受諸受此是神根利堪出假也二未
0629c14: 具佛法不應滅受取證者此是大精進能為眾生
0629c15: 集佛法也三設身有苦當起悲心即是大悲也四
0629c16: 我既自調亦當調彼即是四弘誓願也五能調伏
0629c17: 惠利即是勇健心也今解以無所受而受諸受若
0629c18: 是念處燸頂於方便道伏見名無所受若見諦一
0629c19: 受不退永寂然不受六十二見名無所受斷見思
0629c20: 已巳盡則位齊羅漢故法華經言於諸法不受皆成
0629c21: 阿羅漢若智若斷是菩薩無生忍以有為緣集斷
0629c22: 處齊即是真無所受也若形比界外猶名為受不
0629c23: 妨三界見愛已巳斷隨分得名真無所受也大品經
0629c24: 明不受有五謂受不受不受亦不受亦受亦不受
0630a01: 亦不受非受非不受亦不受不受不受亦不受前
0630a02: 四不受破我人不受即是不受生死故得入涅槃
0630a03: 後一不受不受亦不受正是不受涅槃也若不受
0630a04: 涅槃不沈空故能入假也菩薩慈力故愍念眾生
0630a05: 應須拔濟云何捨而不受而受涅槃此事不可應
0630a06: 須入假度物受其諸受故云眾生病則我病也眾
0630a07: 生若得離此見思諸受我亦離受故言若眾生病
0630a08: 愈我病則愈為是義故以無所受而受諸受諸受
0630a09: 總有三種一凡夫受二聲聞辟支受三菩薩受一
0630a10: 凡夫受有二種一屬愛二屬見愛見各有二種一
0630a11: 惡二善一屬愛惡受者即是魔羅樂生死起三毒
0630a12: 十使闡提謗方等五逆無間四重十惡三途如是
0630a13: 等一切諸惡之受菩薩以無所受而受此諸惡受
0630a14: 如調達婆藪受重罪業入地獄受苦化眾生乃至
0630a15: 受諸餓鬼畜生亦復如是此即是入假受於愛惡
0630a16: 之受也二屬愛善受者受從愛等煩惱起十善十
0630a17: 二門禪受脩羅人天果報也同事方便附近用四
0630a18: 悉檀而化導之故名屬愛善受也二屬見受者見
0630a19: 有二種一因見造惡如尼揵見也二因見造善即
0630a20: 梵志見也菩薩心無諸見實非九十六種而愍此
0630a21: 二種屬見眾生受於尼揵惡見梵志善見和光不
0630a22: 同塵用四悉檀而化度之也二明受二乘受者此
0630a23: 有二種一三藏教二乘二通教二乘一三藏教有
0630a24: 四門受一見有得道如毗曇菩薩入空知生生不
0630b01: 可說豈有生滅有之可受為眾生應以生滅有門
0630b02: 而得度者而受此受說法造毗曇用四悉檀有門
0630b03: 化眾生也二受空門者如成實論明見空得道菩
0630b04: 薩久知生生不可說豈有析生法二空乃至滅三
0630b06: 受此生法二空作成論用四悉檀空門化眾生也
0630b07: 受亦有亦無門如昆勒論所明受非有非無門如
0630b09: 約十喻明四門如中論觀法品明也故大智論歎
0630b10: 般若云般若譬如大火炎四邊不可取菩薩從假
0630b12: 門入道根性而入假受此四門說法造論用四悉
0630b13: 檀教化二乘人也三明菩薩受者菩薩從假入空
0630b14: 知四不可說不受四教大乘但有四種大乘根性
0630b15: 眾生從空入假而受三藏教四門通教四門別教
0630b16: 四門圓教四門化四教大乘根性用四悉檀說法
0630b17: 造論而度脫之也是為菩薩從空入假以無所受
0630b18: 而受諸受也問曰若入假受圓教四門者何須更
0630b20: 非但假是假若空若中無非假也觀此經文意必
0630b22: 未具佛法亦不滅受而取證也。
0630b23: 此是二明精進能具佛法也利根菩薩從空入假
0630b24: 雖能以無所受而受諸受如空中種樹若無大精
0630c01: 進力即不能於諸受成就一切佛法猶如嬾人雖
0630c02: 得作器不能有所成辦若大精進即如大施太子
0630c03: 止用能空大海水也如華嚴明七地欲沈空
0630c04: 諸佛所不許勸發更起其精進力也故菩薩入假
0630c05: 未具足一切佛法當勤精進不應滅受取證也今
0630c06: 明具佛法者當還約三種受中入假修習具一切
0630c07: 佛法一約凡夫受修二約二乘受修三約菩薩受
0630c08: 修一約凡夫受修一切佛法者即約屬愛受屬見
0630c09: 受也屬愛即有惡受者一闡提謗方等造五逆四
0630c10: 重十不善三毒十使三途受此諸受具足修一切
0630c11: 佛法也菩薩於諸不善受知病識藥知病即是知
0630c12: 苦集識藥即是知道滅知四不可說而通四種四
0630c13: 諦即是行於非道通達佛道此不善道即是如來
0630c14: 種用四悉檀自行化佗此如佛道品之所具明也
0630c15: 次約屬愛善受具足佛法者此受於十善十二門
0630c16: 禪生三善道也於此善受能知天文地理韋陀書
0630c17: 史五明六藝輪王十善化法五通之人神仙之論
0630c18: 釋提桓因種種善論諸梵天王說出欲論無不皆
0630c19: 知又於此法知四不可說而能通達四種四諦用
0630c20: 四悉檀自行化佗即是行於非道通達佛道也次
0630c22: 亦如是二明受二乘受具一切佛法即是三藏教
0630c24: 四種四諦具一切佛法也二乘非佛道而知有四
0631a01: 種者即是四教之佛道是為行於非道通達佛道
0631a02: 具如佛道品之所明三明受菩薩受具一切佛法
0631a03: 者四教明菩薩如前說菩薩知四不可說入假度
0631a04: 眾生三藏教菩薩有門生滅四諦起四弘誓願阿
0631a05: 僧祇劫行六度具一切佛法而能於生滅四諦通
0631a06: 達三種四諦通教佛道別教佛道圓教佛道自利
0631a07: 利佗也三藏教餘三門亦如是通教四門別教四
0631a09: 乘受菩薩受亦如是也華嚴經呵七地沉空意當
0631a10: 在此瓔珞經云等覺地無量百千萬劫入重玄門
0631a11: 修凡夫事即是未滅凡夫受取證也凡夫受尚爾
0631a12: 二乘菩薩受未具佛法豈得滅而取證也。
0631a13: 設身有苦念惡趣眾生起大悲心。
0631a14: 此是三明入假起悲也菩薩入假欲精進具學一
0631a15: 切佛法本為化佗若大悲心少則精進心羸故須
0631a16: 加修悲心也經言設身有苦者若是念處燸頂出
0631a17: 假止伏惑未斷若入生死苦來逼身或生退悔若
0631a18: 斷結見真有苦或自存己巳樂欲入涅槃放捨精進
0631a19: 故勸愍念止惡趣眾生無量劫來不識真正沈淪
0631a20: 苦海此苦難忍今得念處燸頂知空苦尚難忍何
0631a21: 況彼耶如此念時悲心即當增長也乃至見諦出
0631a22: 假今有思惟苦尚難忍況具縛眾生惡趣受苦乃
0631a23: 至斷見思盡出假今正使盡止有習氣苦猶難忍
0631a24: 況三界凡夫受苦也如是念時大悲皆悉增長甘
0631b01: 心受苦荷負眾生出假精進終不退也此義具如
0631b02: 前慰喻中釋以己巳之疾愍於彼疾此意同也。
0631b03: 我既調伏亦當調伏一切眾生但除其病而不除法
0631b04: 為斷病本而教導之何謂病本謂有攀緣從有攀緣
0631b05: 則為病本何所攀緣謂之三界云何斷攀緣以無所
0631b06: 得若無所得則無攀緣何謂無所得謂二見何謂二
0631b07: 見謂內見外見是無所得。
0631b08: 此是四明弘誓心也就此文即有四一明酬本願
0631b09: 欲化物二去取三正化物四傳釋經言我既調伏
0631b10: 亦當調伏一切眾生者此是一明酬本願也所以
0631b11: 然者大悲誓願為利物但為內疾猶重未成化佗
0631b12: 之法今已巳修二觀調伏取相若薄若盡恒沙無知
0631b13: 稍破故言我既調伏本願度物今須調伏一切眾
0631b14: 生也經言但除其病而不除其法者即是二明去
0631b15: 取也有師解言如人眼病見空中華眼病差時即
0631b17: 亦滅則無法可除此是本無法義何謂不除法也
0631b19: 生若有智慧即無礙自在悉為佛事譬如火是燒
0631b20: 法若觸燒痛謹慎不觸即是除病不可除火若除
0631b21: 此火則失溫身照闇成食之能十二因緣三道之
0631b22: 法亦爾此有去取法不同除也又火能燒人得法
0631b23: 術者出入無礙不須除火故八萬四千煩惱凡夫
0631b24: 為之受惱諸佛菩薩以為佛事也亦如治眼之法
0631c01: 去病不得損睛珠也經言為斷病本而教導之此
0631c02: 是三正明化物也病本即是一念無明取相故華
0631c04: 明取相心作也此即三界生死之病本也若知無
0631c05: 明不起取有即畢故不造新即是斷病本也經言
0631c06: 何謂病本謂攀緣者此是四傳釋也文即有二一
0631c07: 初釋出病本二釋教化斷除何謂病本者即是釋
0631c08: 出病本也攀緣只是妄念取相若過去即是無明
0631c09: 與行合若現在即是愛取與有合也過去攀緣為
0631c10: 現在病本現在攀緣為未來病本也經言何所攀
0631c11: 緣謂之三界者過去現在攀緣皆緣三界若離三
0631c12: 界無別攀緣之境也經言云何息攀緣者此次釋
0631c14: 不得一念無明取三界內外相即心無所得妄念
0631c15: 攀緣皆息如經無所攀緣也經言謂離二見如前
0631c16: 謂我及涅槃是二皆空即是內見外見心無所得
0631c17: 若心無所得無明取相攀緣覺觀皆息則心水澄
0631c18: 清珠相自現若得清淨心常一則能見般若是為
0631c19: 化物之要道也。
0631c20: 文殊師利是為有疾菩薩調伏其心為斷老病死苦
0631c21: 是菩薩菩提若不如是已巳所修治為無惠利譬如勝
0631c22: 怨乃可為勇如是兼除老病死者菩薩之謂也。
0631c23: 此是五明勇健心結釋前四義也文即有二一正
0631c24: 結釋二譬顯經言是為有疾菩薩調伏其心者結
0632a01: 從空入假伏心修一切佛法能利益一切眾生如
0632a02: 金剛般若經明菩薩降伏其心滅度無量眾生實
0632a03: 無眾生得滅度者即是此之調伏義也經言為斷
0632a04: 老病死苦是菩薩菩提者菩提言道若不利物即
0632a05: 是二乘道若利眾生是為菩薩菩提名道薩埵名
0632a06: 成眾生若不如是為無惠利者眾生不得其法施
0632a07: 之惠利於物無出生死之大益也經言譬如勝怨
0632a09: 眾生入於天魔外道化眾生入生死即是眾生入
0632a10: 佛道之怨菩薩能如前化度斷其見思破其老病
0632a11: 死因即是勝怨之義也兼除者兼言未正菩薩因
0632a12: 法界結惑生死未盡猶須自行傍兼利物故言兼
0632a13: 除也又兼除者在因且兼除眾生生死成佛則究
0632a14: 竟為斷除也。
0632a15: 彼有疾菩薩應作是念如我此病非真非有眾生病
0632a16: 亦非真非有。
0632a17: 此是第三明有疾菩薩用中道正觀調伏也前二
0632a19: 自體實疾故勝鬘經言無明住地其力最大佛菩
0632a20: 提智之所能斷若因此觀發真即開佛知見亦名
0632a21: 一切種智亦名佛眼此即是為入不二法門品作
0632a22: 本也正觀義具如前玄義已巳明修此觀位約教分
0632a23: 別有三種不同若是通教六地斷四住盡七地行
0632a24: 方便斷塵沙八地道觀雙流若將別接通八地正
0632b01: 是修中道位為治無明病也若生似解入九地名
0632b02: 為聞見若發真解入十地名眼見也若別教明初
0632b03: 十住位已巳斷四住惑十行除塵沙因前解行得修
0632b04: 此觀若生十品似解即是迴向若發真即入初地
0632b05: 分破無明道觀雙流自然流入薩婆若海也若圓
0632b06: 教明初五品弟子即修此觀若生相似解入十信
0632b08: 無明法界實疾道觀雙流心心寂滅自然流入薩
0632b09: 婆若海但此位至等覺地斷無明未究竟皆名有
0632b10: 疾菩薩也以別接通斷伏別教斷伏此皆是方便
0632b11: 若今圓教明從初發心行生修乃至坐道場者當
0632b12: 知圓觀初心十信即學中道正觀位也就此文即
0632b13: 有二一正明中道觀體二明道觀雙流用今就明
0632b15: 體文亦有二一明自觀二明觀眾生也經言如我
0632b16: 此病非真非有者即是初門自觀中道法身有無
0632b17: 明自體之病也非真即是非空非有即是非假非
0632b18: 真者非前從假入空觀所治之病也次非有者非
0632b19: 前從空入假觀所治病也故前二觀為方便非是
0632b20: 正觀若因前二空得入今中道第一義諦觀無明
0632b21: 不自生不佗生四句檢無明畢竟不可得即知無
0632b22: 明性即是明明亦不可得是為入不二法門即見
0632b23: 如空之一實諦佛性名為中道正觀也此如前
0632b24: 玄義已巳明第三觀相今不重出也若如是觀者即
0632c01: 破迷一實諦無明之疾也修此觀時非但自知菩
0632c02: 薩疾非真非有亦知一切眾生疾非真非有即是
0632c03: 二明觀眾生根本疾也所以然者眾生從本以來
0632c04: 即是非真非有與菩薩非真非有一如無二如不
0632c07: 有中道佛性無明自體之疾此即己巳疾佗疾同是
0632c08: 真體一無明也將此一語驗知此經明觀中則無
0632c09: 假無空而不中也。
0632c10: 作是觀時於諸眾生若起愛見大悲即應捨離。
0632c11: 此是二明簡非為三一約愛見大悲簡非二約禪
0632c12: 定簡非三約二智簡非此三種簡非正就法身福
0632c13: 慧二種莊嚴簡也一約愛見簡非者經言若起愛
0632c14: 見大悲即應捨離若觀中道生愛見者即不能雙
0632c15: 照二諦若照二諦亦不能照中道也今觀中道不
0632c16: 生愛見若照中道即能雙照二諦不失中道即是
0632c17: 一心三觀即真中觀之正體此之愛見正約中道
0632c18: 不得就二諦若約二諦即屬前二觀也若就三諦
0632c19: 明權實者此是自行權實也所以然者自行照一
0632c20: 實諦為實照二諦為權也若約正道生愛見大悲
0632c21: 是法身之體有疾也就此為四一正明起愛見二
0632c22: 釋是非三引佛語證四結勸捨經言若起愛見大
0632c23: 悲須捨離者若於中道法身起愛見者即是順道
0632c24: 法愛生名為頂墮菩薩雖不墮二地而障不得菩
0633a01: 薩位若用此心而觀眾生欲拔二邊生死苦者名
0633a02: 為愛見大悲也是則非唯自體成病亦於定慧大
0633a03: 悲雙照不明損方便力障於大用也如人身若有
0633a04: 疾手逶迤不能進趣執作營辦正觀之體若有
0633a05: 愛見患者定慧大悲皆有障也又如人若手有
0633a06: 疾亦能累身令身羸困若定慧有障亦能障於正
0633a07: 觀之體也今此經明正觀之體若有愛用此心緣
0633a09: 障莊嚴二諦雙照普利眾生也。
0633a10: 所以者何菩薩斷除客塵煩惱而起大悲愛見悲者
0633a11: 則於生死有疲厭心若能離此無有疲厭在在所生
0633a12: 不為愛見之所覆也所生無縛能為眾生說法解縛。
0633a14: 二顯得一除失者經言菩薩斷除客塵者愛見即
0633a15: 是無明客塵煩惱能覆自性清淨心若用此心欲
0633a17: 以者何觀體若有愛見照二諦用則不分明慈悲
0633a19: 若能離此無有疲厭者此明顯是也所謂若能離
0633a20: 此愛見客塵則內觀明徹雙照無滯無緣大悲化
0633a21: 物無倦也如內心無疾手行涉所作成辦也經
0633a22: 言在在生處不為愛見覆者若斷無明愛見客塵
0633a23: 則無界外煩惱慈悲誓願隨有疾眾生有緣之處
0633a24: 受身化物自既無分段變易縛能解界內界外眾
0633b01: 生之縛故經言所生無縛能為眾生說法解縛此
0633b03: 如佛所說若自有縛能解彼縛無有是處若自無縛
0633b04: 能解彼縛斯有是處是故菩薩不應起縛。
0633b05: 此是第三引佛語證也淨名釋正觀義既邃其有
0633b06: 淺行未達容各生疑網故引佛語以證是非也解
0633b07: 釋分明證據有實足以斷疑生信故結勸不應起
0633b08: 縛也。
0633b09: 何謂縛何謂解貪著禪味是菩薩縛以方便生是菩
0633b10: 薩解。
0633b11: 此是第二約禪簡非顯是文即有二一約禪簡非
0633b12: 二約禪顯是一約禪簡非者經言貪著禪味是菩
0633b14: 根本觀練薰修禪九種大禪也若貪著有漏根本
0633b15: 十二門禪是菩薩縛者即隨禪生同居土若貪著
0633b16: 無漏觀練薰修禪定是菩薩縛者即隨禪生有餘
0633b17: 土也若貪著九種大禪首楞嚴等百八三昧是菩
0633b18: 薩縛者即隨禪生果報土也經言以方便生是菩
0633b19: 薩解者二明約禪顯是也若觀中道不染凡夫十
0633b20: 二門禪而慈悲誓願生同居土若觀中道不染無
0633b21: 漏觀練薰修禪而大悲誓願生有餘土若修中道
0633b22: 不染九種大禪百八三昧大悲誓願生果報土即
0633b24: 土無三種業煩惱縛又能解三土眾生縛故言以
0633c01: 方便生是菩薩解也。
0633c02: 又無方便慧縛有方便慧解無慧方便縛有慧方便
0633c03: 解。
0633c04: 此是第三約二智明縛脫就此文有二一約修行
0633c05: 明二智二約真應明二智修行即是約因明二智
0633c07: 文即有三一略用四句標章二四番解釋三總結
0633c08: 一初四句略標章者初兩句標實智縛脫章門次
0633c09: 兩句標權智縛脫章門也。
0633c10: 何謂無方便慧縛謂菩薩以愛見心莊嚴佛土成就
0633c11: 眾生於空無相無作法中而自調伏是名無方便慧
0633c12: 縛何謂有方便慧解謂不以愛見心莊嚴佛土成就
0633c13: 眾生於空無相無作法中以自調伏而不疲厭是名
0633c14: 有方便慧解何謂無慧方便縛謂菩薩住貪欲瞋恚
0633c15: 邪見等煩惱而殖眾德本是名無慧方便縛何謂有
0633c16: 慧方便解謂離諸貪欲瞋恚邪見等諸煩惱而殖眾
0633c17: 德本迴向阿耨多羅三藐三菩提是名有慧方便解。
0633c18: 此是二釋前四章門也一經釋無方便慧縛謂以
0633c19: 愛見心者此是修正觀時不能體達不生不生不
0633c20: 可說又不能巧用助道資發實慧實慧不發致起
0633c22: 解脫門而自調伏者即不能發真破無明障顯出
0633c24: 足亦不能運為也二經釋有方便慧解謂不為愛
0634a01: 見心者此是修正觀時體達不生不生不可說又
0634a02: 能巧用助道資發實慧實慧既發能破無明顯出
0634a03: 法身以此真無漏心修行六度莊嚴佛土成就眾
0634a04: 生修三脫門而自調伏即能自利利佗無有疲怠
0634a06: 辦無疲倦也三經釋無慧方便縛謂住三毒者此
0634a08: 入方便萬行無導即是無慧方便縛如人手足有
0634a09: 疾不安快也四經釋有慧方便解謂離三毒者此
0634a10: 修正觀時加修真慧破通別三毒用清淨心入方
0634a11: 便導萬行迴向菩提即是有慧方便解如人手足
0634a12: 無患身亦安快手足皆有力也問曰愛見與後三
0634a13: 毒何殊也答曰前愛見是順道而起後三毒著妄
0634a14: 果依正而生也問曰前明成就眾生後明殖眾德
0634a15: 本此有何異也答曰前是利物明無緣大悲成就
0634a16: 眾生即是智集唯識通如是取淨土也後明自行
0634a17: 一心具萬行迴向三菩提即是非形第一義非莊
0634a18: 嚴莊嚴也。
0634a19: 文殊師利彼有疾菩薩應如是觀諸法。
0634a20: 此是三總結勸有無明實疾菩薩應如是巧用二
0634a21: 智觀諸法即是以助資正以正導助此即善用二
0634a22: 智自利利佗也。
0634a23: 又復觀身無常苦空無我是名為慧雖身有疾常在
0634a24: 生死饒益一切而不厭倦是名方便。
0634b01: 此是二明約真應辨二智亦是約因果辨二智也
0634b02: 文即有二一觀身有實疾權疾明二智二觀身疾
0634b03: 不離不滅明二智一觀身有實疾權疾明二智者
0634b04: 初觀法身有實疾即是實智次觀應身權疾即是
0634b05: 權智也所以然者照實權兩境隨境立二智名也
0634b06: 一觀法身實疾是實智者經言又復觀身無常苦
0634b07: 空無我是名為慧也所以言又復觀身無常者前
0634b08: 明實慧正觀中道法身之理湛然實境以為實慧
0634b09: 今有疾菩薩法身猶有因疾果疾是無常苦空無
0634b10: 我即事不實即是真如法性為實慧也菩薩未證
0634b12: 次經言雖身有疾常在生死饒益一切者即是二
0634b13: 明照應身權疾之境即是方便智也所以然者經
0634b14: 言雖身有疾即是菩薩法身惑累未盡猶有無明
0634b15: 變易實疾也經言常在生死者即是應身常在界
0634b16: 內界外生死也所以常在生死者經言為饒益一
0634b17: 切而無厭倦是名方便即是照權境為權智也。
0634b18: 又復觀身身不離病病不離身是疾是身非新非故
0634b19: 是名為慧設身有疾而不永滅是名方便。
0634b20: 此是二約觀身不離不滅明二智也文即有二一
0634b21: 約不離明實智二約不滅明權智一約不離明實
0634b22: 智者經言又復觀身身不離病者有疾菩薩觀身
0634b23: 實相即是自性清淨心不染而染難可了知而染
0634b24: 若斷除未盡者此即是身不離病也又法身大悲
0634c01: 同眾生疾法身應疾故言身不離病也經言病不
0634c02: 離身者實疾權疾皆不得離法身而有也經言是
0634c03: 病是身非新非故者若無明實病與本有法身無
0634c04: 前無後俱非始有本有也若眾生病菩薩亦病眾
0634c05: 生無始已巳來病非新非故菩薩同眾生有病亦非
0634c06: 新非故是名為慧者即實智之慧也經言設身有
0634c07: 疾而不永滅者二約不滅明權智也有疾菩薩既
0634c09: 觀此入法門故言不永滅又設是假設權實二疾
0634c10: 皆是假設也實疾即是無明妄起之假設故金光
0634c11: 明經云無所有故假名無明也權疾因眾生而起
0634c12: 無疾現疾亦是假設故云設也而不永滅者亦有
0634c13: 二義一約實疾二約權疾一約實疾者雖有此疾
0634c14: 體此疾即是無疾不斷不破以己巳之疾愍於彼疾
0634c15: 若觀此疾入實相者即得無緣大悲還用此疾化
0634c16: 眾生故不永滅也二約權疾不永滅者若一段眾
0634c17: 生疾滅於餘眾生猶須為現此病故不永滅也。
0634c18: 文殊師利有疾菩薩應如是調伏其心不住其中亦
0634c19: 復不住不調伏心。
0634c20: 此是第二大段因觀成行也此正為香積品作本
0634c21: 香積品明淨穢土菩薩行為成此義文即有二一
0634c23: 行本者文即有三一明調伏觀成二釋三結成行
0634c24: 本一明調伏觀成者如經菩薩如是調伏其心也
0635a01: 經言亦復不住不調伏心者上來明不斷煩惱不
0635a02: 除其法若不得意則縱煩惱心隨妄法還同凡夫
0635a03: 行也。
0635a04: 所以者何若住不調伏心是愚人法若住調伏心是
0635a05: 聲聞法。
0635a06: 此是二明結過釋也若住不調伏心是愚人法者
0635a07: 一往同凡愚未必即是凡愚也如罵人癡如驢非
0635a08: 即是驢也若住調伏心是聲聞法亦一往相似非
0635a09: 剉同聲聞也。
0635a10: 是故菩薩不當住於調伏不調伏心離此二法是菩
0635a11: 薩行。
0635a12: 此是三結成行本若離二法則縱容得所是菩薩
0635a13: 行也。
0635a14: 在於生死不為汙行住於涅槃不永滅度是菩薩行
0635a15: 非凡夫行非賢聖行是菩薩行非垢行非淨行是菩
0635a16: 薩行。
0635a17: 此是第二正明雙流行就文即有五一雙明雙流
0635a18: 二單明雙流行三約道品止觀明雙流行四約現
0635a19: 相自在明雙流行五約依正明雙流行一雙明雙
0635a20: 流行文即有三經言在於生死不為汙行者若中
0635a21: 道正觀相應自然流入俗不染也住於涅槃而不
0635a22: 永滅自然流入偏真不取證也次經云非凡夫行
0635a23: 者流入真也非賢聖行流入俗也自在不同二乘
0635a24: 也次經言非垢行者流入真也非淨行流入俗也。
0635b01: 雖過魔行而現降伏眾魔是菩薩行求一切智無非
0635b02: 時求是菩薩行雖觀諸法不生而不入正位是菩薩
0635b03: 行雖觀十二緣起而入諸邪見是菩薩行雖攝一切
0635b04: 眾生而不愛著是菩薩行雖樂遠離而不依身心盡
0635b05: 是菩薩行雖行三界而不壞法性是菩薩行雖行於
0635b06: 空而殖德本是菩薩行雖行無相而度眾生是菩薩
0635b07: 行雖行無作而現受身是菩薩行雖行無起而起一
0635b08: 切善行是菩薩行雖行六波羅蜜而遍知眾生心心
0635b09: 數法是菩薩行雖行六通而不盡漏是菩薩行雖行
0635b10: 四無量心而不貪著生於梵世是菩薩行雖行禪定
0635b11: 解脫三昧而不隨禪生是菩薩行。
0635b12: 此是二單明雙流有十五行經言雖過魔行而現
0635b13: 降魔者正觀相應即能流入俗諦降魔也經言求
0635b14: 一切智者流入真空不非時證一切智墮二地也
0635b15: 經言雖觀諸法不生者流入真空無生雖化二乘
0635b16: 不墮二地也經言雖觀十二緣起者流入俗諦十
0635b17: 二緣起六十二見化諸外道也經言雖攝一切眾
0635b18: 生者流入俗諦用四攝攝諸眾生入一實諦和光
0635b19: 不同塵故不愛著也經言雖樂遠離者流入真空
0635b20: 能遠煩惱生死喧煩而不斷也經言雖行三界
0635b21: 者流入行三界道照世諦而不壞法性即是照真
0635b22: 諦也經言雖行於空者流入偏真具修萬行如空
0635b24: 受六道身也經言雖行無起者流入偏真無起起
0635c01: 萬善也經言雖行六度者流入俗同六度菩薩而
0635c02: 任運圓照一切眾生心心數也經言雖行六通者
0635c03: 自然流入俗故得五通入真而不盡漏不同二乘
0635c04: 也經言雖行四無量心者流入梵天行俗諦而不
0635c05: 成集受梵世生死梵王身也經言雖行禪定解脫
0635c06: 三昧者若流入俗諦諸禪而不隨禪生色界隨定
0635c07: 生無色界隨解脫生五淨居不隨四空三昧生無
0635c08: 色界亦不隨解脫三昧生有餘土也。
0635c09: 雖行四念處而不永離身受心法是菩薩行雖行四
0635c10: 正懃而不捨身心精進是菩薩行雖行四如意足而
0635c11: 得自在神通是菩薩行雖行五根而分別眾生諸根
0635c12: 利鈍是菩薩行雖行五力而樂求佛十力是菩薩行
0635c13: 雖行七覺分而分別佛之智慧是菩薩行雖行八正
0635c14: 道而樂行無量佛道是菩薩行雖行止觀助道之法
0635c15: 而不畢竟隨於寂滅是菩薩行。
0635c16: 此是三約三十七品止觀明雙遊之行經言雖行
0635c17: 四念處者正觀相應自然流入析體四念處見真
0635c18: 而不捨俗諦身受心法也經言雖行四正懃者流
0635c19: 入析體四正懃入真而不捨俗諦身心精進也經
0635c20: 言雖行四如意足者流入析體如意見真而能得
0635c21: 俗諦自在神通也經言雖行五根者流入析體五
0635c22: 根見真而能入俗分別眾生諸根利鈍也經言雖
0635c23: 行五力者自然流入析體五力見真而能求佛照
0635c24: 俗之十力也經言雖行七覺分者流入析體七覺
0636a01: 見真而分別佛一切種智也經言八正道者流入
0636a02: 析體八聖道見真而樂行佛道也經言雖行止觀
0636a03: 助道之法者流入事止觀助道析體見真不入空
0636a04: 斷常在俗行化也此則二諦雙流皆異二乘故
0636a05: 悉結成菩薩行也。
0636a06: 雖行諸法不生不滅而以相好莊嚴其身是菩薩行
0636a07: 雖現聲聞辟支佛威儀而不捨佛法是菩薩行雖隨
0636a08: 諸究竟淨相而隨所應為現其身是菩薩行。
0636a09: 此是第四約現相明雙遊之行文即有三經言雖
0636a10: 行不生不滅者若正觀相應任運流入真諦不生
0636a11: 不滅而現俗諦相好莊嚴也經言雖現聲聞辟支
0636a12: 佛威儀者流入現外威儀標入真而能入俗不捨
0636a13: 一切佛法此即內祕菩薩行外現作聲聞也經言
0636a14: 雖隨諸究竟淨相者流入知平等法界四不可說
0636a15: 而能界內界外隨現身利益也。
0636a16: 雖觀諸佛國土永寂如空而現種種清淨佛土是菩
0636a17: 薩行雖得佛道轉于法輪入於涅槃而不捨於菩薩
0636a18: 之道是菩薩行。
0636a19: 此是第五約依正結撮符成此經宗體也文即有
0636a20: 二經言雖觀諸佛國土永寂如空而現種種清淨
0636a21: 佛土者若正觀相應即知常寂光土而能起界內
0636a22: 同居淨土界外有餘果報淨土此結成佛國因果
0636a23: 為宗也經言雖得佛道轉于法輪入於涅槃而不
0636a24: 捨於菩薩之道者若正觀相應別教入初地圓教
0636b01: 入初住若有眾生應以佛身得度者即能現八相
0636b03: 地諸菩薩道故言不捨於菩薩行也此是正結成
0636b05: 淨土法身者云何得消此文也。
0636b06: 說是語時文殊師利所將大眾其中八千天子皆發
0636b07: 阿耨多羅三藐三菩提心。
0636b08: 此是品之第五大段明時眾得益也八千天子皆
0636b09: 發菩提心發菩提心義具如前釋。
0636b10: 
0636b11: 維摩羅詰經文疏卷第二十一
