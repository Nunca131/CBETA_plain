0321a01: 御製重訂教乘法數序　　　　　　辱一
0321a02: 佛法廣大如法界究竟如虛空不涉名言豈
0321a03: 存數量以病千源醫方萬品欲詳對治
0321a04: 之門設投症之藥所以乘分三五味辨異
0321a05: 同瑜伽唯識窮百法五位諸識之宗龍馬
0321a06: 鳴剖三細六粗一心之旨非緣逐末正為尋
0321a07: 根且等覺菩薩尚遊幻網之門已巳極至聖必
0321a08: 圓後得之智如所謂入海算沙執券數寶者
0321a09: 亦偏持一邊之論也顧十二分教浩如淵海
0321a10: 論廣博名相紛非有明眼慧心讀破全
0321a11: 藏者綜其領綱編其倫次何由使朝宗者識
0321a12: 瞻斗者知星此教乘法數一書纘述者之
0321a13: 苦心不容沒也釋典中是書行世已巳久繼有
0321a14: 賢宗學者潛溪深為之釐定因名賢首法數
0321a15: 其後台宗心源重加詳訂旁及百氏名相
0321b01: 與內典有涉者採摭續入目之曰教乘法數
0321b02: 書經三刻屢進而彌詳雖盡善矣然猶未免
0321b03: 彼此廣略之見尚需考訂刪補之功朕特命
0321b04: 法師超海通理廣持等折衷性相持平台賢
0321b05: 信詳重加校定越期年而告竣呈朕覽
0321b06: 其排列次第始自一心終之八萬四千法
0321b07: 門一大藏教之開合總別同異稱謂不勞
0321b08: 討瞭然心目視舊本實更為精括讀是書
0321b09: 者當知從總出別因別成總理隨事現一多
0321b10: 緣起之無邊事得理融千差涉入而無礙借
0321b11: 數紀程因法明心演廣非多此是一中之多
0321b12: 標略非一此是多中之一提綱則孔孔皆正
0321b13: 牽衣而縷縷俱來正如牟尼百八珠循環總
0321b14: 歸一貫大士千手眼收攝仍是一心非唯法
0321b15: 數之統宗固亦教乘之金鑰所謂眼前佛法
0322a01: 一切現成若乃執總滯理昧病迷方既違法
0322a02: 門誓學之弘願復乘眾生普度之大心無邊
0322a03: 煩惱寧有斷期無上菩提應無得理有志教
0322a04: 乘者其勿忽諸是為序。
0322a05: 雍正十三年乙七月望日
0322a06: 
0322a07: 
0322a08: 
0322a09: 
0322a10: 
0322a11: 
0322a12: 
0322a13: 
0322a14: 
0322a15: 
0322b01: 教乘法數原序
0322b02: 原夫經律論藏其文浩博奚翅踰數千百卷
0322b03: 之夥以至從末究本攝果該因性相殊途而
0322b04: 詮表匪一各有關鍵未易尋故前代碩師
0322b05: 舉其綱節其要會粹成書目之曰藏乘法數
0322b06: 庶幾覽者籍是可以得諸宗歸趣之大略及
0322b07: 其行世既久厥後有為賢首氏之學者潛溪
0322b08: 深公又為增治補其不足亦已巳流布散在四
0322b09: 方然斯二者用志之勤美則美矣惜乎尚多
0322b10: 遺故從事乎簡編者未免有臨文之歎今
0322b11: 僧錄司右善世心源公法師研精教部博
0322b12: 綜籍講演之隙焚膏繼晷不棄寸陰凡內
0322b13: 典之文旁及百氏悉以採摭詳加訂定續入
0322b14: 而次之離為十有二卷詺曰教乘法數將
0322b15: 壽諸梓以廣其傳間以示予俾序編首予弗
0323a01: 獲以孤陋荒落辭乃受而寘諸几案之忘
0323a02: 倦者殆三四日其上下排列之妙先後次第
0323a03: 之宜皎然而明秩然有序視舊本實相倍蓰
0323a04: 而不紊不繁始自一心終之於八萬四千法
0323a05: 門開合之總別稱謂之異同不勞窮討瞭然
0323a06: 在目譬猶當臺明鏡湛水摩尼物象洪纖靡
0323a07: 逃眹跡吁是編之作其於宗教誠非小補或
0323a08: 者謂法離言說乃至名字尚不可得安能以
0323a09: 數量而盡之耶予曰不然子胡不聞經云治
0323a10: 世語言資生業等皆順正法矧茲法數示筌
0323a11: 蹄耳法師汲汲於此豈惟以便人人撿而
0323a12: 已其寓意有深旨焉或者唯唯而退因併書
0323a13: 以告夫同志云。時
0323a14: 宣德六年在辛亥秋九月九日行在僧錄
0323a15: 司右講經江左衢遐序
0323b01: 吾佛所說一大藏教諸祖判釋記其間
0323b02: 名相數量如海浩博學者未易測其涯涘
0323b03: 昔有為藏乘法數者要而太簡後深公繼
0323b04: 集之名賢首法數間嘗之未免有彼此
0323b05: 廣之見圓早遊天竺從先師而翁習
0323b06: 天台教既而從事長干間居觀室得以披
0323b07: 尋經教采集名數歷寒暑而始成茲承
0323b08: 檀施壽梓流行學佛者覽之庶以上報
0323b09: 聖朝隆教之恩抑亦有少助於進修云爾。時
0323b10: 宣德辛亥二月九日寓慶壽寺松陰序
