0360c01: 
0360c02: 
0360c03: 
0360c04: 
0360c05: No. 1471
0360c06: 華嚴清涼國師禮讚文并敘
0360c07: 
0360c08: 長水法孫智肱述
0360c09: 吾祖賢首國師。開宗判教。經窮一代。義絕百家。解釋
0360c10: 唐則天聖后朝。所譯華嚴。至十九卷。大願未終。奄然
0360c11: 真寂。清始登賢首法席。傳習起信等義。念學無常
0360c12: 師。遂人詢北禮。法倣南求。負笈四方。撗經三學。復趨
0360c13: 賢首絳紗。偶師遷化。師之門徒。雖高甲宗一慧苑慧
0360c14: 英等輩。續其餘。皆不繫先古。清涼遽發慨然之歎。
0360c15: 故別製新經疏二十卷或開為四十卷。隨經演義鈔四十卷。
0360c16: 或開六十卷或開八十卷其疏鈔皆不違先師之意。賢首門生。實
0360c17: 若星繁。白眉青眼。拔萃超群。道契緣符。心傳口授。獨
0360c18: 清涼一蟾孤朗。大宋高僧傳。義解科中。藏師傳末云。
0360c19: 華嚴一宗。付授澄觀國師諱也。又師撰隨文手鑑一百卷。
0360c20: 華嚴綱要三卷。法界玄鏡一卷。鏡燈說文一卷。三聖
0360c21: 圓融觀一卷。華嚴圓覺四分中觀等經律關脈三十
0360c22: 餘部。華嚴七處九會華藏界圖。心鏡說文一卷。大經
0360c23: 了義備要三卷。唐聖誕晨對御談經文。兼一家祖述。
0360c24: 詩表牋章。總八十餘卷。斐相國云。古錦純金。隨器任
0361a01: 用。良以投機授法。海應多波。奧義雅談。其歸一揆。歷
0361a02: 九宗聖世。為七帝門師。俗壽一百八。僧八十三。形
0361a03: 長九尺四寸。垂手過膝。目夜發光。晝仍不瞬。言論清
0361a04: 雅。動止作則。才供二筆。凡著述見流傳者。四百餘卷。
0361a05: 云云以國師地位高深。解行幽邃。力扶大教。智燭宏
0361a06: 宗。縱浩博淵微之學。畢一代佛言者。賢首之後。襲有
0361a07: 我師。功歸清涼也。每歲仲冬。諸方咸以賢首忌晨。專
0361a08: 致讚供。諸祖附列而已巳。嘻推功祖德清涼當克獨祭
0361a09: 近得甌越。的本傳神。宗密僧睿二法師。拱侍香几。冰
0361a10: 姿高朗。風神超邁。巍若存。覿者畏愛。特輪長利。覓
0361a11: 工傳寫。適三月初六日化旦。聊陳薄禴。雅多同學。咸
0361a12: 扣余曰。盛致餚饌。缺如讚章。請從屬文。貴參古式。乃
0361a13: 不揆檮昧。略伸讚詠。傳習華嚴疏鈔。祖述清涼章句
0361a14: 者。推功企恩。力行祭享。不亦宜乎。每位用義龍為稱
0361a15: 者。賢首初見雲華儼師。能設數問。皆出意表。儼師嗟
0361a16: 曰。此來義龍輩。尚罕扣斯端。何計仁賢。發明耳目。又
0361a17: 高僧慧榮自志曰。學習三十。不號義龍。誓不歸。
0361a18: 後果聲振彌遠。又清涼五臺華嚴疏。就夢身為龍。頭
0361a19: 枕南臺。尾蟠北臺。化多分照而去。流通之吉兆也。又
0361a20: 斐相國。奉作清涼妙覺塔銘。銘曰。俾圖形。相即
0361a21: 無相。海印大龍。蟠居方丈。今此以義龍稱耳。若考清
0361a22: 涼菩薩。功德難思。義龍何啻。初學無疑。
0361a23: 行者入道場敷具禮
0361a24: 三拜互跪秉爐唱云。
0361b01: 恭以。通方妙術。終古沖規。遍七處九會。以常宣。具六
0361b02: 相十玄。而廣說。義海之波瀾浩瀚。一極唱高。教門之
0361b03: 詮旨圓融。二乘絕聽。毛分不移。而撗該法界。剎那無
0361b04: 動。而貫長時。竭性相之洪源。徹果因之坦道。超眾
0361b05: 典。比山推於峻嶽。攝群經。猶川注於窮溟。朗金烏。奪
0361b06: 眾景之光。皎玉兔。掩餘星之彩。幽深匹測。祕密難思。
0361b07: 非下地之能知。必上根而可入。爰自龍宮選妙鳳闕
0361b08: 翻靈。雜華爛漫於西乾。具葉芬芳於東夏。無私駕說。
0361b09: 五天迓惠於真風。不禦弘宣。萬國其於法雨。圓明
0361b10: 主伴。代不乏人。應感聖凡。時新後哲。賢首始歌于白
0361b11: 雪。清涼繼唱于陽春。本雄詮。開五教之蹊。體大法。導
0361b12: 十宗之徑。示形禹族。降唐朝。慕花中瞻蔔之香。羨
0361b13: 林內旃檀之貴。剃除鬚髮。拌衣簪。曠然出三界之
0361b14: 家。豁爾四生之夢。辯才天縱。學問生知。為七帝之
0361b15: 門師。歷九宗之聖世。德雲靉靆。名翼翩。綜緇侶以
0361b16: 孤標。統僧倫而獨步。化緣寂處。將花殘柳謝之春。能
0361b17: 事畢時。僅囀鷰來之序。諱晨旦偶祭享宜陳略聲
0361b18: 巴俚之詞。聊薦藻蘋之供。薄酬法乳。微報鴻恩。希道
0361b19: 眼以洞明。冀他心而昭格。師資感應。水月光臨。鑒我
0361b20: 虔誠。乞垂降。
0361b21: 禮一拜起互
0361b22: 跪秉爐請云。
0361b23: 一心奉請。華嚴教海賢首義龍。第六祖師清涼尊者
0361b24: 三請三拜然後說偈。
0361c01: 稽首華嚴菩薩海普賢悲願久修心
0361c02: 四依德行妙通依五地功熏難勝地
0361c03: 三觀已巳深超解脫十身將證入圓融
0361c04: 分形普化寄唐朝說法遍霑生禹族
0361c05: 聲震寰中咸軌範名聞世表盡宗師
0361c06: 經龍律虎間生才僧統國師曇瑞
0361c07: 至此陳白不然
0361c08: 則修一疏宣之。
0361c09: 一心頂禮。華嚴教海賢首義龍。出胎分慶時身清涼
0361c10: 尊者從清涼字和之。
0361c11: 四依應跡生王族十月形成出聖胎
0361c12: 祥瑞希奇動眾心光明煥赫驚鄰室
0361c13: 照世星眸藏襁褓懸河海辯擁衣衾
0361c14: 善才法爾又童真性德重開珍寶藏
0361c15: 故我一心歸命頂禮下皆倣此。
0361c16: 一心頂禮。華嚴教海賢首義龍。嬉童入寺時身清涼
0361c17: 尊者。
0361c18: 福擬百童嚴塔像嬉遊眾藝聚泥沙
0361c19: 差無白馬詣青山悅有寶林逾雲嶺
0361c20: 掃灑六塵求解脫躋攀四智學菩提
0361c21: 一周歲曜發靈機三藏微言皆曉達
0361c22: 一心頂禮。華嚴教海賢首義龍。奉恩落時身清涼
0361c23: 尊者。
0361c24: 祝髮染緇除俗態奉恩遵禁入僧倫
0362a01: 金刀剪剪綠絲飄玉璽輝輝黃鎮
0362a02: 窣堵福超功德重周羅髮盡垢塵輕
0362a03: 形權心實妙難思便是德雲從定起
0362a04: 一心頂禮。華嚴教海賢首義龍。群經注演時身清涼
0362a05: 尊者。
0362a06: 調理筌遊智刃從容科節銳詞鋒
0362a07: 楞嚴圓覺洞能詮般若涅槃明所解
0362a08: 文錦江心垂玉釣義花浪底擲金
0362a09: 洪濤本意擷鯨鰲十四輕罾方便設
0362a10: 一心頂禮。華嚴教海賢首義龍。精傳諸論時身清涼
0362a11: 尊者。
0362a12: 宗釋覈上革切研咸秉志深探慧學不師心
0362a13: 十城封賞螢五日馳名工雪几
0362a14: 起信瑜伽親指授因明寶性力師承
0362a15: 縱橫九論鼓聲雄剛助肇公談四絕
0362a16: 一心頂禮。華嚴教海賢首義龍。優游觀法時身清涼
0362a17: 尊者。
0362a18: 導達大方闚佛眼澄渟衍行禪心
0362a19: 蓮花止觀去情遊法界色空亡相入
0362a20: 台嶺明明藏智地終山歷歷現心地
0362a21: 還源深寂洗塵勞忽證普光平等理
0362a22: 一心頂禮。華嚴教海賢首義龍。圓明眾戒時身清涼
0362a23: 尊者。
0362a24: 本期補特皆成佛纔淨尸羅福施生
0362b01: 聲聞軌轍究端倪菩薩車秉重控御
0362b02: 律悟開遮偏妙處戒登樓閣最高層
0362b03: 十弘要平聲誓緊浮囊三聚妍懸寶鑑
0362b04: 一心頂禮。華嚴教海賢首義龍。無名師證時身清涼
0362b05: 尊者。
0362b06: 法界湛然超語宗門離念以心傳
0362b07: 教窮源本達枝流禪悟私閏切深參骨髓
0362b08: 寂觀中空寂趣無名師表離名求
0362b09: 洞明說默兩鎔融豈比筭沙徒自困
0362b10: 一心頂禮。華嚴教海賢首義龍。聞經能演時身清涼
0362b11: 尊者。
0362b12: 盡詫涅槃心易曉誰醒平聲差別智難明
0362b13: 不乘圓滿大因輪曷到汪洋真果海
0362b14: 無盡指歸觀掌上難思法術印中
0362b15: 再周能演動詵言法界洪規今在汝
0362b16: 一心頂禮。華嚴教海賢首義龍。五祈請時身清涼
0362b17: 尊者。
0362b18: 聖智冥加祈寶積威神與力藉龍尊
0362b19: 十年麟筆貫花心五頂鳳牋標月志
0362b20: 真侶懇求敷創義法師開拓演新文
0362b21: 赤髭白足兩弘真瓶瀉雲興良可喻
0362b22: 一心頂禮。華嚴教誨賢首義龍。通儒助釋時身清涼
0362b23: 尊者。
0362b24: 俗學無裨雖佛誡道儒會釋始通方
0362c01: 本操五教作權衡兼握九經為赤
0362c02: 道德逍遙莊老志詩書仁義孔顏心
0362c03: 四圍章句五明宗十翼百家咸顧習
0362c04: 一心頂禮。華嚴教海賢首義龍。疏成感夢時身清涼
0362c05: 尊者。
0362c06: 法食慶文猶吐鳳傳芳吉兆夢成龍
0362c07: 輝空鱗雙臺耀世光明逾皦日
0362c08: 奮迅侃梭昭變化分飛雷讖流通
0362c09: 百川入海味同製錦操刀功不淺
0362c10: 一心頂禮。華嚴教海賢首義龍。箋經普化時身清涼
0362c11: 尊者。
0362c12: 五色雲凝天上瑞八方人擁地中仙
0362c13: 九州慶溢扇慈風四海遐飛霑法雨
0362c14: 絳帳揮松傳百眾黌堂談柄烈千徒
0362c15: 名曹大手盡樞衣殉命奔趨求發藥
0362c16: 一心頂禮。華嚴教海賢首義龍。群英雜述時身清涼
0362c17: 尊者。
0362c18: 述義屬文遺輔相摛毫麗藻惠公卿
0362c19: 七家貴宦笥珠珍十寺名僧囊錦繡
0362c20: 二要五篇三聖觀諸關雙鏡九經圖
0362c21: 蟠根聳本雜花功布葉垂陰章句力
0362c22: 一心頂禮。華嚴教海賢首義龍。新經譯贊時身清涼
0362c23: 尊者。
0362c24: 增輝妙理因烏茶聖叡同翻預譯場
0363a01: 講贊何煩夢易入聲頭弘通不假仙呼藥
0363a02: 花開錦上重重媚雲起長空片片新
0363a03: 聖法高談悟帝心國師仍賜清涼號
0363a04: 一心頂禮。華嚴教海賢首義龍。談真歷遇時身清涼
0363a05: 尊者。
0363a06: 壽永九宗天子世德高七帝國王師
0363a07: 四方卓犖拜先生三教清英推首坐
0363a08: 葵藿心傾光俗諦桑榆日晚暢真猷
0363a09: 詩章牋表動嚴宸對御談經欣慶會
0363a10: 一心頂禮。華嚴教海賢首義龍。韜光順寂時身清涼
0363a11: 尊者。
0363a12: 緣盡四心同有滅韜光三月示無常
0363a13: 重臣縞素愴賢心皇帝輟朝悽聖意
0363a14: 石室葬龕蒙國禮興唐塑動天文
0363a15: 闍維舌固朵紅蓮舍利數千光色潤
0363a16: 至此復跪秉爐
0363a17: 運想披陳五悔。
0363a18: 普為四恩。三有法界眾生。悉願斷除三障。歸命懺悔
0363a19: 或運逆順十心於理無爽。
0363a20: 至心懺悔
0363a21: 忽忘廣大毗盧性妄躍無涯苦海津
0363a22: 波蕩千華本佛心漚成五蘊眾生相
0363a23: 十身妙好拘形十智光明墮惑情
0363a24: 一法纔迷萬法迷一塵暫起諸塵起
0363b01: 頓差三德成三毒豈達凡心即聖心
0363b02: 十剎常光瞽不窺十方遍說聾無聽
0363b03: 雖登毗奈如狂象已巳屬摩羅若啞羊
0363b04: 六相全虧朗智燈十玄鎮缺懸明鏡
0363b05: 百非四句增輕謗萬劫千生結重愆
0363b06: 我體真空觀慧門全修全性圓融懺
0363b07: 懺悔已巳至心歸命三寶下皆例此。
0363b08: 至心勸請
0363b09: 毛孔微塵容佛處剎那劫海說經時
0363b10: 鏡光帝網道場中願轉法輪窮後際
0363b11: 至心隨喜
0363b12: 十方三世微塵佛八相圓成眾善根
0363b13: 六道諸乘行願因隨喜皆修功德海
0363b14: 至心回向
0363b15: 願學普賢深信解圓修萬行等空
0363b16: 菩提實際與眾生回向湛然真法界
0363b17: 至心發願
0363b18: 不捨千輪功德海常持十本大華嚴
0363b19: 普招群品剖塵經遍拉眾生刳識藏
0363b20: 在果在因能說法居凡居聖善修心
0363b21: 即於普眼見遮那不離普賢觀妙德
0363b22: 三聖圓融歸當念十身無礙應塵方
0363b23: 未來劫剎道場中等願法王稱長子
0363b24: 自歸於佛。當願眾生。體解大道。發無上意。
0363c01: 自歸於法。當願眾生。深入經藏。智慧如海。
0363c02: 自歸於僧。當願眾生。統理大眾。一切無礙。
0363c03: 
0363c04: 華嚴清涼國師禮讚文一卷
