0938c14: 
0938c15: 閑居編第四十八
0938c16: 
0938c17: 宋孤山沙門　智圓　著
0938c18: 古詩
0938c19: 湖上秋日
0938c20: 南山雨初霽東岸夕陽明搘筇立回塘
0938c21: 頓覺耳目清知秋意唳風三四聲
0938c22: 紅蓼弄秋色紛紛滿前汀柳徑孤煙白
0938c23: 漁村野水平興盡獨自歸寥寥掩柴扃
0938c24: 新月為吾上庭蟬為吾鳴吾生本無事
0939a01: 對此堪怡情
0939a02: 喻賣松者
0939a03: 莫嫌人不買人亦愛蒼翠是歲寒根
0939a04: 難種塵埃地且歸栽底映水成嘉致
0939a05: 他年苟合拱採取不我棄天子建明堂
0939a06: 此為棟梁備
0939a07: 秋病
0939a08: 買藥囊無金伏枕頭有霜夜深不得睡
0939a09: 隙月射秋床
0939a10: 偶作
0939a11: 急急西落日浩浩東去波日落波不停
0939a12: 浮生能幾何青雲身未上白髮頭已巳多
0939a13: 金印未佩腰道路成蹉一朝忽得志
0939a14: 頓忘貧賤事八珍食方丈華轂駕天駟
0939a15: 民瘼無術醫貪狼有心恣無何觸天網
0939a16: 禍淫諒不爽餘殃及子孫豈只身長往
0939a17: 寄語求名土得志莫如此不善宜先知
0939a18: 行道慎莫止仁恕及蒼生忠貞輔天子
0939a19: 好爵終自縻盛烈垂千祀西日與東流
0939a20: 任彼漼寒暑須知君子人身死名不死
0939a21: 松風
0939a22: 青青數樹松扶空庭裏微風從南來
0939a23: 清聲四向起俗兮聞必愁吾也聞則喜
0939a24: 昂頭離石枕扶羸憑藤几側聽復遙觀
0939b01: 移不能已巳細葉舞輕煙密影搖寒水
0939b02: 何必鈞天奏豈羨霓裳妓萬事更無求
0939b03: 深山此為美寂寥信為樂軒冕誠堪恥
0939b04: 誰謂茆山中只悅陶公耳
0939b05: 古
0939b06: 精剛經百鍊可折不可柔三尺青活
0939b07: 一匣止水秋解截蛟龍軀能斷臣頭
0939b08: 下去蒼生害上除天子讎在昔埋城
0939b09: 精光射斗牛雷煥張華輩得之亦悠悠
0939b10: 二賢既云亡潭底化雙利人或愛
0939b11: 道人不求道如之何達者惟莊周
0939b12: 自勉
0939b13: 達人貴無念市朝亦山林曲士居山林
0939b14: 難息市朝心坐馳一室中紛然萬境侵
0939b15: 紐蘭羨珮玉坐石思黃金羊質虎其皮
0939b16: 隼翼鳳其音志在求世利口唱無生吟
0939b17: 吾非斯人徒夷曠期復古去住既任緣
0939b18: 喧靜亦隨所陶然且無求相命何足語
0939b19: 人生百歲壽稀得七十死吾今四十五
0939b20: 氣力漸無似去年成二毛今年動一齒
0939b21: 縱得至七十光陰能幾許學道宜無疲
0939b22: 進善宜無止自餘百雜事克己巳盡除去
0939b23: 勉強扶幻軀旦暮加藥餌此身乃外物
0939b24: 何況外於是內外一如夢勉矣當觀此
0939c01: 鼓銘
0939c02: 中本道待擊揚聲入夢宣偈落日肖形
0939c03: 晝說無怠西歸有徵濡毫作銘敢告含靈
0939c04: 病起自敘
0939c05: 盜跖死牖下伯牛遭惡疾報應似無徵
0939c06: 蒼蒼意難悉及考竺乾教其旨明踰日
0939c07: 業以三世論事匪一生訖伊余本好道
0939c08: 執善長慮失無端六腑病每苦我形質
0939c09: 百骸失調暢四時少安逸今歲夏云滿
0939c10: 秋熱如火室脾疾因茲生頓覺減寢食
0939c11: 無何誤服藥倒瀉苦非一過客為憂惶
0939c12: 兒童亦戰慄吾心暗且喜浮生從此畢
0939c13: 發言囑後學此事汝無恤吾年四十五
0939c14: 去矣非短屈至理無去來妄想分凶吉
0939c15: 我先鑿山窟汝宜即藏密不用報親朋
0939c16: 無學世哭泣四時為送葬庶物甚充給
0939c17: 遣文三百卷空言或可習見惡如探湯
0939c18: 見善如不及湛湛無生源深淺當自挹
0939c19: 囑之語方終忽覺病小醒扶几起暫坐
0939c20: 漸漸四體輕又過三五日倚杖登危亭
0939c21: 俯首視群物仰面觀太清秋山疊疊翠
0939c22: 夜月圓圓明豈意今之日猶存危脆形
0939c23: 欄不忍歸聊適我心情幻三界中
0939c24: 旅泊非久停
0940a01: 獨遊
0940a02: 城市非無親不見歲已巳深江湖非無友
0940a03: 經年無來音因知拙性不合時人心
0940a04: 清景將誰觀荷只自尋乃登嵯
0940a05: 乃縱酸寒吟狎我惟野麋和我惟幽禽
0940a06: 但見雲起滅不知誰升沈盤桓紅樹下
0940a07: 秋露濕衣襟
0940a08: 言志
0940a09: 疇昔學為文擬盡周孔道心勞道未至
0940a10: 壯歲成衰老疇昔學為詩模範風雅詞
0940a11: 立言多諷喻反為時人嗤為詩復為文
0940a12: 嗟嗟不復古訓世無纖益何為自勞苦
0940a13: 權門既不游青山寧合負一來林下居
0940a14: 四載不出戶退省為佛徒講經自裨補
0940a15: 憧憧來學輩往往入深塢智者乃吾宗
0940a16: 龍猛乃吾祖寒夜摛毫堂晝揮麈塵
0940a17: 翼此二聖心欲令萬物羸羸長抱疾
0940a18: 行年四十五草堂三四間牢落連雲洞
0940a19: 經時無客來衡門絕迎送榻有無絃琴
0940a20: 向風時一弄列楞嚴典要言長諷誦
0940a21: 真妄一無得超然誰與共凡聖病眼花
0940a22: 死生春夜夢病差夢已巳醒萬徒營營
0940a23: 病中翫月
0940a24: 歲歲中秋夜翫月泛平湖今為病所侵
0940b01: 伏枕此約辜輾轉席蓐間四體如松枯
0940b02: 辛酸滋味加閑況適興徂入夜月漸高
0940b03: 晃晃照廊廡冷色射軒爽氣襲庭蕪
0940b04: 澤畔唳孤聲聲若相呼是時披衣起
0940b05: 頓覺病魂穌倚杖來前軒竹榻教人鋪
0940b06: 與月相對坐歡翫如同徒流睇及群物
0940b07: 光彩一何殊遙山列銀屏空潭開玉壺
0940b08: 樓臺飾瓊瑤階除若冰敷寄語求仙輩
0940b09: 何必去玄都逡巡月西落立更踟
0940b10: 一別又一年明年知在無
0940b11: 潛夫詠
0940b12: 有叟匿姓名自號為潛夫潛身在雲泉
0940b13: 潛心入無身心俱已巳潛質直反若諭
0940b14: 智者謂之智愚者謂之愚愚智自彼異
0940b15: 潛夫未曾殊陶陶樂天和任性何曾拘
0940b16: 宗儒述孟軻好道注陰符堂踞高臺
0940b17: 往往談浮圖漫衍雖無家大方貴無隅
0940b18: 俗人每側目訂之為狂徒素隱而行怪
0940b19: 執政宜先誅天公既保全幸得存微軀
0940b20: 衝雪登高山乘月泛平湖性靈敵雲閑
0940b21: 形骸類松枯何以免飢寒認得衣中珠
0940b22: 松下自遣
0940b23: 聚氣成此身假緣暫寄世可憐自在性
0940b24: 本無煩惱繫傍水與登山翛然有深詣
0940c01: 日在林下游暮在林下宿供飲巖畔泉
0940c02: 充庖檻前菊半月一剃髮半年一洗浴
0940c03: 但得恣懶何曾有榮辱新秋雨初霽
0940c04: 圓月照我屋扶病起看月坐久偶成曲
0940c05: 人生天地間性分各自足捧檄何必喜
0940c06: 途窮何必哭容彭不為長顏楊不為促
0940c07: 四者俱如夢何為自束彼笑我太狂
0940c08: 我笑彼太俗彼我更相笑是非無實錄
0940c09: 不如長默默恬淡過昏旭淵魚與林鳥
0940c10: 各得隨所欲舉頭誰是友風月與松竹
0940c11: 哭葉授
0940c12: 今春聞落第為君心悽然束書獨南還
0940c13: 憤氣胸間闐跡寄淛河旁家延南海邊
0940c14: 遘疾既彌留一命成棄捐囊中無餘金
0940c15: 零落空文編龜本微類享壽皆千年
0940c16: 如何君子儒三十歸重泉天高不可問
0940c17: 為君強問天
0940c18: 讀白樂天集
0940c19: 李杜之為詩句亦模山水錢郎之為詩
0940c20: 旨類圖神鬼諷刺剌義不明風雅猶不委
0940c21: 於鑠白樂天崛起冠唐賢下視十九章
0940c22: 上踵三百篇句句歸勸誡首首成規箴
0940c23: 謇諤賀雨詩激切秦中吟樂府五十章
0940c24: 譎諫何幽深美哉詩人作展矣君子心
0941a01: 豈顧鑠金口志遏亂雅音齪齪無識徒
0941a02: 鄙之元白體良玉為碔砆人參呼薺苨
0941a03: 須知百世下自有知音者所以長慶集
0941a04: 于今滿朝野
0941a05: 孤山種桃
0941a06: 領童閑荷鋤埋核間木他人顧我笑
0941a07: 豈察我心曲我欲千樹桃夭夭山谷
0941a08: 山椒如錦爛山墟若霞簇下照平湖水
0941a09: 上繞幽人屋清香滿里濃豔蔽林麓
0941a10: 奪取武陵春來悅游人目花開復花落
0941a11: 知榮必有辱榮辱苟能齊人人心自足
0941a12: 須知我種桃可以化風俗
0941a13: 寄林逋處士
0941a14: 湖山淡相映世塵那得侵杳杳煙波色
0941a15: 蒼蒼雲木陰苔荒石徑險犬吠桃源深
0941a16: 中有上皇人高眠適閑心花開還獨酌
0941a17: 花落還獨吟空庭長瑤草幽樹鳴仙禽
0941a18: 不見已巳三載鄙吝盈襟終期秋月明
0941a19: 乘興閑相尋
0941a20: 早秋
0941a21: 雨歇變氣候空庭葉閑聽一枝風
0941a22: 乃知千里秋百蟲鳴嗚四壁新月生高樓
0941a23: 登樓看明月清先滿林丘人生呼間
0941a24: 何為苦憂愁髮白不再黑兔走難暫留
0941b01: 徘徊感古人勸我秉燭遊
0941b02: 心交如美玉
0941b03: 心交如美玉經火終不熱面交如浮雲
0941b04: 頃刻即變滅對坐成參商咫尺成胡越
0941b05: 我有心交者不見幾歲月山疊水茫茫
0941b06: 含情向誰說
0941b07: 古人與今人
0941b08: 古人與今人祿仕一何異古人貴行道
0941b09: 今人貴有位古人貴及親今人貴悅意
0941b10: 古人同白日光明溢天地今人如履險
0941b11: 動足易顛墜古道如可行斯言不遐棄
0941b12: 代書寄奉蟾上人
0941b13: 君居武康山昔年我曾游崎嶇松徑寒
0941b14: 冷落竹房秋握手既歡笑拂榻且相留
0941b15: 一駐十旬餘旦夕樂清幽因話淨名事
0941b16: 滌硯勉操修吾於是撰淨名記十卷經疏科六帖
0941b17: 蠻香爇古篆山茶分越甌看雪同擁爐
0941b18: 乘月共浮舟喻心指太視世類浮漚
0941b19: 明春我歸去湖上隱林丘杜門過五載
0941b20: 脾疾日少瘳閑宵坐月下往事來心頭
0941b21: 書之將寄君路遠水悠悠第四十八
