0789c01: 西方合論卷之二
0789c02: 
0789c03: 第二緣起門
0789c04: 夫樂鮑肆者不念檀旃非實不念以不厭故乍使引
0789c05: 之晤室爇旃灸沉不終日而悲其昔之穢厭離之不
0789c06: 早也夫生死臭穢愈於鮑肆眾生貪嗜倍彼蠅蚋諸
0789c07: 佛為鬻香長者見一輩人天沒溺濁海能不惻然是
0789c08: 故阿彌導師廣開香嚴之肆釋迦慈父確指淨域之
0789c09: 門盡大地無非貧兒一佛號便為資本欲誠言莫
0789c10: 離十念塞鼻膻腥久當自厭今約西方起教略分十
0789c11: 義。
0789c12: 一一大事故二宿因深故三顯果德故
0789c13: 四依因性故五順眾生故六穢相空故
0789c14: 七勝方便故八導二乘故九堅忍力故
0789c15: 十示真法故
0789c17: 重受等不等罰或干小法或投極網辜雖不同至於
0789c18: 縲絏之苦笞杖之罰未有一人得免者何也以入獄
0789c19: 者皆罪人處人天者皆是業報分段之身故也然罪
0789c20: 人一入獄未有時刻不求出離者則以知獄之煎苦
0789c21: 難忍難堪棘墻之外更有許大安樂世界故也今眾
0789c22: 生以煩惱為家以生死為園觀繫心衣冠之囚長適
0789c23: 情金玉之桁楊豈知大銕圍山是我棘墻三界法場
0789c24: 之外各各自有家鄉田地也諸佛憫此酸心痛骨是
0790a01: 故為分別淨穢指以脫歸路程而歲久拋業之人了
0790a03: 治道途一則長伺獄外修飾旅館如是之恩何身可
0790a04: 報嗟夫燭三界之長夜揭億生之覆盆諸佛既不惜
0790a05: 垂手眾生獨何苦戀戀也經曰如來為一大事出現
0790a06: 於世大事者即此事也眾生種種反戀此毛頭許事
0790a09: 正因者即是三世諸佛與諸有情自清淨體如萬象
0790a10: 依空山川依地榖依種子花果依仁若無此因佛果
0790a11: 不成何以故一切悲智純依此因而得建立故長者
0790a12: 合論曰如來藏身即法身也諸福智海莫不居中故
0790a13: 稱為藏若不見法身一切福智大慈大悲悉皆不辦
0790a14: 總屬生滅法身者即正因是二正願者如本經法藏
0790a15: 比丘於自在王如來所發四十八大願一願不成不
0790a16: 取菩提此是依自性無量悲智發如是不可思議願
0790a17: 力非是心外見有眾生發願欲度以眾生非心外故
0790a18: 三正行者如本經言發是願已巳如是安住種種功德
0790a19: 修習如是菩薩行經於無量無數億那由他百千劫
0790a20: 內又如一向出生菩薩經云阿彌陀佛皆為太子聞
0790a21: 此微妙法門奉持精進七千歲中脅不至席不念愛
0790a22: 欲財寶不問他事常獨處止意不傾動復教化八千
0790a23: 億萬那由他人得不退轉此是自性行持自性精進
0790a24: 非是有作有為功德雖歷億劫不離一念以微妙法
0790b01: 門離一切行一切劫故是謂正因正行正願如伊三
0790b02: 點缺一不成非是作得非不作得故先德云根深果
0790b03: 茂源遠流長宿因既深教起亦大誠然乎哉。
0790b05: 於眾生而起大悲因於大悲生菩提心因菩提心成
0790b06: 等正覺譬如曠野沙磧之中有大樹王若根得水枝
0790b07: 葉華果悉皆繁茂生死曠野菩提樹王亦復如是一
0790b08: 切眾生而為樹根諸佛菩薩而為華果以大悲水饒
0790b09: 益眾生則能成就諸佛菩薩智慧華果是故當知一
0790b10: 切諸佛取佛果者依於眾生若無眾生佛果不成譬
0790b11: 如漢王以救民故而有百戰以百戰故登大寶位登
0790b12: 寶位故百姓樂業若無百姓即無如上等事究而論
0790b13: 之凡行一德一事一利一名者若無眾生皆悉不成
0790b14: 是故我無眾生即不成我眾生是依我即是正眾生
0790b15: 是正我即是依人我平等依正無礙是法爾故法爾
0790b16: 者即自然果德故若向外建立即不成果義。
0790b18: 為釵釧及溺器等金性是一溺器者是器具穢非金
0790b19: 穢故若加銷冶為種種玩好等物金亦不易生佛亦
0790b20: 然同一淨性但以釵釧溺器而有差別非是性異是
0790b21: 故博地凡夫十念即生者以本淨故阿彌陀佛欲攝
0790b22: 受是眾生即攝受者以眾生本淨故如鏡中之光不
0790b23: 從磨得生淨土者非是行願及與念力所能成就何
0790b24: 以故念行如鑪錘等但能銷金無別有金生故。
0790c02: 綺羅一切眾生所重惟寶玉衣食是故有自然七寶
0790c03: 及與樓閣妙麗衣服飲食等事譬諸火宅諸兒非羊
0790c05: 生情見說阿彌陀七寶淨土祗為眾生見境如是合
0790c06: 如是說眾生生已巳各各自見細妙淨相無可比喻方
0790c07: 知琉璃瑪瑙猶如瓦礫如達官貴人向田舍兒
0790c08: 說王宮精嚴姑就彼人所極珍異者為比向非情量
0790c09: 所及如對生盲說色亦無所用其方比矣。
0790c11: 戲聚土為以草木為鳥獸而生愛著人有奪者瞋
0790c12: 恚啼哭其父知已巳思惟此子今雖愛著此事易離小
0790c13: 大自何以故此物非真故菩薩亦如是觀眾生愛
0790c14: 著不淨臭身及種種五欲若信等五根成就時即能
0790c15: 捨離若小兒所著實是真物雖復等至百歲著之轉
0790c16: 深若眾生所著物實有者雖得五根亦不能捨以諸
0790c17: 法皆空誑不實故故得捨離如來為眾生說淨土亦
0790c18: 爾以眾生所著非實即易為訓化故如人少時悅色
0791a01: 壯歲營官老年嗜利若是實可好者不應年變月易
0791a03: 即醒若夢實者雖喚無益以俱非實是故諸佛為一
0791a04: 切眾生說如是法門。
0791a07: 無復煩詞十念功成頓超多劫如萬竅怒號力在扶
0791a08: 搖因竅顯故如幽谷洞明功在晨曦因谷見故如一
0791a09: 之蟻孔能穿連山之堤是水之力非蟻力故又如
0791a10: 一葉之葦席能運萬斛之舟是風之力非葦力故總
0791a11: 之皆是法界性海無作無為不思議力所現非自非
0791a12: 他一切具足故有如是殊勝方便是謂捷中之捷徑
0791a13: 中之徑舍此不修是真愚癡。
0791a14: 八導二乘者二乘避境趨寂證假涅槃不得如來法
0791a17: 妄行未除滅故不得至見無作無行我波羅蜜果
0791a21: 惑未證真理如來憫之教令回斷惑心修淨土行令
0791a22: 知即空不斷即有不常乘大乘智入涅槃海。
0791a24: 十名為鳩摩羅伽此云賢固地若菩薩初生菩薩家者初悟菩薩之道如嬰兒
0791b01: 得無生法忍乃至十住地離諸惡事名為鳩摩羅伽
0791b02: 地欲得如是地當學般若波羅蜜常欲不離諸佛問
0791b03: 曰菩薩當化眾生何故常欲不離諸佛答曰有菩薩
0791b04: 未入菩薩位未得阿致受記故若遠離諸佛
0791b05: 便壞諸善根沒在煩惱自不能度安能度人如人乘
0791b06: 船中流壞敗欲度他人反自沒水又如少湯投大
0791b07: 池雖消少處反更成菩薩未入法位若遠離諸佛
0791b08: 以少功德無方便力欲化眾生雖少利益反更墜落
0791b09: 以是故新學菩薩不應遠離諸佛問曰若爾者何以
0791b10: 不說不離聲聞辟支佛聲聞辟支佛亦能利益菩薩
0791b11: 答曰菩薩大心聲聞辟支佛雖有涅槃利益無一切
0791b12: 智故不能教道菩薩諸佛一切種智故能教導菩薩
0791b13: 如象沒泥非象不能出菩薩亦如是若入非道中唯
0791b15: 薩作是念我未得佛眼故如盲無異若不為佛所引
0791b16: 導則無所趣錯入餘道設聞佛法異處行者未知教
0791b17: 化時節行法多少復次菩薩見佛得種種利益或眼
0791b18: 見心清淨若聞所說心則樂法得大智慧隨法修行
0791b19: 而得解脫如是等值佛無量益利豈不一心常欲見
0791b20: 佛譬如嬰兒不應離母又如行道不離糧食如大熱
0791b21: 時不離冷風水如大寒時不欲離火如度深水不
0791b22: 應離船譬如病人不離良醫菩薩不離諸佛過於上
0791b23: 事何以故父母親屬知識人天王等皆不能如佛益
0791b24: 利佛益利諸菩薩離諸苦處住世尊之地以是因緣
0791c02: 信云何得如願不離諸佛答曰福德智慧具足故乃
0791c03: 應得佛何況不離諸佛眾生有無量劫罪因緣故不
0791c04: 得如願雖行福德而智慧薄少雖行智慧而福德薄
0791c06: 行生忍故一切眾生中發慈悲心滅無量劫罪得無
0791c07: 量福德行法忍故破諸法無明得無量智慧二行合
0791c08: 和故何願不得以是故菩薩世世常不離諸佛復次
0791c09: 菩薩常愛樂念佛故捨身受身恒得值佛譬如眾生
0791c10: 習欲心重受婬鳥身所謂孔鴛鴦等習瞋恚偏多
0791c11: 生毒蟲中所謂惡龍羅剎蜈蚣毒蛇等是菩薩心不
0791c12: 貴轉輪聖王人天福樂但念諸佛是故隨心所重而
0792a02: 值諸佛天如或問曰禪宗悟達之士既曰見性成佛
0792a03: 焉肯復求淨土答曰悟達之士政願求生汝但未悟
0792a04: 使汝既悟淨土之趨萬牛莫挽問曰學者但患大事
0792a05: 不明大事既明當行佛教隨化身入泥入水不避
0792a06: 生死廣度生何故求生淨土厭苦趨樂答曰汝將
0792a07: 謂一悟之後習漏永除便得不退轉耶將謂一悟之
0792a08: 後更無偏學佛法修行證果等事耶將謂一悟之後
0792a09: 便可上齊諸佛入生死不受障緣之所撓耶審如是
0792a10: 則諸大菩薩修六度萬行動經恒河沙數劫者是皆
0792a11: 媿汝古教有云聲聞尚有出胎之昧菩薩亦有隔陰
0792a12: 之昏況近時薄解淺悟自救不了者縱有悟處深遠
0792a13: 見地高明行解相應志在度人者奈何未登不退力
0792a14: 用未充居此濁惡化此剛強此亦先聖之所未許如
0792a15: 以未完不固之舟濟多人於惡海自他俱溺其理必
0792a16: 然故往生論云欲遊戲地獄門者必生彼土得無生
0792a17: 忍已巳還入生死救苦眾生以此因緣求生淨土又先
0792a18: 聖有云未得不退轉位不可混俗度生未得無生法
0792a19: 忍要須常不離佛譬如嬰兒常不離母又如弱羽只
0792a20: 可傳枝今此國中釋迦已巳滅彌勒未生四惡趣苦因
0792a21: 果牽纏外道邪魔是非扇亂美色淫聲之相惑惡緣
0792a22: 穢觸之交侵既無現佛可依又被境緣所撓初心悟
0792a23: 達之人有不遭其退敗者所以世尊殷勤指歸極
0792a24: 樂良有以也彼彌陀現在說法樂土境緣種種清
0792b01: 淨倘依彼佛忍力易成高證佛階親蒙授記然後出
0792b02: 化眾生去來無礙多見今之禪者不究如來之了義
0792b03: 不知達磨之玄機空腹高心習為狂妄見修淨土則
0792b04: 笑之曰彼學愚夫愚婦之所為余嘗論其非鄙愚夫
0792b05: 愚婦乃鄙文殊普賢龍樹馬鳴等也非特自迷正道
0792b06: 自失善根自喪慧身自亡佛種且成謗法之業又招
0792b07: 鄙聖之殃佛祖視為可哀憐者於是永明和尚深憐
0792b08: 痛哀剖出心肝主張淨土既以自修又以化世故其
0792b09: 臨終有種種殊勝相現舍利鱗砌徑生極樂上品乃
0792b10: 至閻羅以為希有圖像禮敬夫永明既悟達磨直指
0792b11: 之禪又能致身於極樂上品以此解禪者之執情以
0792b12: 此為末法之勸信是真大有功於宗教者豈特永明
0792b14: 禪師作淨土說有云洞下一宗皆務密修其故何哉
0792b15: 良以念佛法門徑路修行正按大藏接上上根器傍
0792b16: 引中下之機又云宗門大匠已巳悟不空有法秉志孜
0792b17: 孜於淨業者以淨業見佛簡易于宗門故又云乃佛
0792b18: 乃祖在教在禪皆修淨業同歸一源入得此門無量
0792b19: 法門悉皆能入至如天衣懷禪師圓照本禪師慈受
0792b20: 深禪師南嶽思禪師法照禪師淨靄禪師淨慈大通
0792b21: 禪師天台懷玉禪師梁道珍禪師唐道綽禪師毗陵
0792b22: 法真禪師姑蘇守納禪師北簡禪師天目禮禪師
0792b23: 等諸大老皆是禪門宗匠究其密修顯化發揚淨土
0792b24: 之旨則不約而同廣如彼文不能盡錄是故當知禪
0792c01: 宗密修不離淨土初心頓悟未出童真入此門者方
0792c02: 為堅固不退之門。
0792c04: 為究竟唯此念佛三昧即念而淨淨非是無即淨而
0792c05: 念念非是有達淨無依即是念體了念本離即是淨
0792c06: 用是故非淨外有念能念于淨若淨外有念念即有
0792c07: 所所非淨故非念外有淨能入諸念若念外有淨淨
0792c08: 即有二二非淨故當知諸佛順寂滅心而嚴淨土是
0792c09: 故念淨土者當入一切寂滅門諸佛順常樂我淨心
0792c10: 而嚴淨土是故念淨土者當入一切常樂我淨門諸
0792c11: 佛順平等眾生心而嚴淨土是故念淨土者當入一
0792c12: 切平等眾生門諸佛順大悲智業而嚴淨土是故念
0792c13: 淨土者當入一切大悲智業門諸佛順無作無為不
0792c14: 可思議業而嚴淨土是故念淨土者當入一切無作
0792c15: 無為不可思議門諸佛順塵勞煩惱性而嚴淨土是
0792c16: 故念淨土者當入一切塵勞煩惱門諸佛順微塵芥
0792c17: 子相而嚴淨土是故念淨土者當入一切微塵芥子
0792c18: 門以上諸大法門但一聲阿彌陀佛皆悉證入亦無
0792c19: 能證所證之相若不爾者則是有餘之淨念佛三昧
0792c20: 即不如是。
0792c21: 
0792c22: 西方合論卷之二
