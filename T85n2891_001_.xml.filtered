1405c01: 
1405c02: No. 2891
1405c03: 【原】大英博物館藏燉煌本, S. 2538, 首題新加佛說山海慧菩薩經
1405c04: 
1405c05: 阿彌陀佛覺諸大眾觀身經解脫品第一
1405c06: 如是我聞。一時佛住業波國。與大比丘眾八
1405c07: 萬人俱。大智本行所作以達。其名曰觀世音
1405c08: 菩薩。大勢至菩薩。藥王菩薩。藥上菩薩。普賢菩
1405c09: 薩。法自在王菩薩。師子吼菩薩。陀羅尼菩薩。虛
1405c10: 空藏菩薩。德藏菩薩。寶藏菩薩。金藏菩薩。金剛
1405c11: 藏菩薩。光明王菩薩。山海慧菩薩。華嚴王菩薩。
1405c12: 珠寶王菩薩。月光王菩薩。日照王菩薩。三昧王
1405c13: 菩薩。定自在王菩薩。大自在王菩薩。白像王菩
1405c14: 薩。大威德王菩薩。無邊身菩薩。如是等二十
1405c15: 五菩薩摩訶薩。皆悉以達。爾時復有八千聲
1405c16: 聞緣覺。復有二萬諸梵天王及以大自在天
1405c17: 王。復有萬二千大力持王。及以四萬八千
1405c18: 諸龍王等。復有一萬億羅剎王。及以二千五
1405c19: 通仙人。復有八萬四千諸須彌山王。及以河
1405c20: 海水神王等。及諸比丘比丘尼清信士清信
1405c21: 女。如是八部大眾皆在會中。共坐聽法。
1405c22: 爾時世尊。處於道場七寶菩提樹下。其菩提
1405c23: 樹高四十萬由旬。爾時如來處在師子法坐
1405c24: 上。為諸大眾轉大法輪。雨大法雨。說禪定解
1405c25: 脫離八難法。說是法時。天雨七寶華。爾時
1405c26: 如來從頭頂上放大光明。青黃白赤。上照三
1405c27: 十三天。下照十八地獄。六種震動。云何名
1405c28: 為六種震動。天動地動大海動諸山動草木
1405c29: 眾生動一切地獄動。是故名為六種震動。如
1406a01: 來放光之時。地獄餓鬼皆得解脫。唯除一闡
1406a02: 提。不得解脫。爾時阿難比丘即從坐起。於大
1406a03: 眾中以偈讚佛。
1406a04: 世尊大慈悲一切諸法王出現於世間
1406a05: 度諸生死流佛如金剛珠無不歡喜者
1406a06: 是故諸大眾今當合掌禮我等於今日
1406a07: 得值金剛寶亦如盲眼人得見日月光
1406a08: 亦如日月王能除生死闇亦如風火王
1406a09: 燒滅一切惡亦如慈父母見子有重病
1406a10: 日夜懷悲惱思見無上師世尊大慈悲
1406a11: 出現於世間廣度生死流得見世尊者
1406a12: 無有不解脫是故諸大眾願見無上尊
1406a13: 爾時阿難。讚誦佛已。白佛言。世尊。一切眾生
1406a14: 觀身之法。其事云何。唯願世尊為我說之。佛
1406a15: 告阿難。諦聽諦聽。吾今為汝說之。夫觀身
1406a16: 之法。應當身心正定。身心定即一切法定。一
1406a17: 切法定諸法亦定。若欲諸法定者。身心俱定。
1406a18: 身心定者。不觀東西。不觀南北。不觀四維。
1406a19: 不觀上下。不觀虛空。不觀外緣。不觀內緣。不
1406a20: 觀身色。不觀色聲。不觀他行。不觀他身。但自
1406a21: 觀身不觀他惡。但自觀行不觀色像。唯觀無
1406a22: 緣。若能如是自觀身者。更無外事。唯有出
1406a23: 息。唯有入息。若能知是數息。坐者當與持身
1406a24: 法。當與身觸法。當與熱頂法。若能如是觀
1406a25: 身中者。是為正真觀身之法。除是觀身。十
1406a26: 方諦求在在處處。更無別法而得解脫。
1406a27: 爾時阿難復白佛言。世尊。若能如是觀身坐
1406a28: 者。得何三昧。有我功德。佛言。善哉善哉。汝
1406a29: 今發問。諦聽諦聽。善思念之。吾當為汝說
1406b01: 之。比丘比丘尼。若有清信士清信女。淨持
1406b02: 戒行。不作諸惡。懃修禪定。得禪定以不為眾
1406b03: 魔之所得便。當有五定。云何五定。聲聞定緣
1406b04: 覺定阿羅漢定菩薩定諸佛定。得是五定。復
1406b05: 有五眼。云何五眼。聲聞眼緣覺眼阿羅漢眼
1406b06: 菩薩眼諸佛眼。得是五眼。復有五明。云何五
1406b07: 明。聲聞明緣覺明阿羅漢明菩薩明諸佛明。
1406b08: 得是五明。復得五通。云何五通。聲聞通緣
1406b09: 覺通阿羅漢通菩薩通諸佛通。得是五通。復
1406b10: 有五達。云何五達。聲聞達緣覺達阿羅漢達
1406b11: 菩薩達諸佛達。得是五達。復有五智。云何
1406b12: 五智。聲聞智緣覺智阿羅漢智菩薩智諸佛
1406b13: 智。得是五智。復有五慧。云何五慧。聲聞慧
1406b14: 緣覺慧阿羅漢慧菩薩慧諸佛慧。得是五慧。
1406b15: 以解一切法了一切義。復有三無常。云何
1406b16: 三無常。一切眾生無常聲聞無常緣覺無常。
1406b17: 解是三無常。復有三有常。云何三有常。諸佛
1406b18: 常菩薩常法僧常。得是三常。復能攝持正法。
1406b19: 攝持正法以復能常樂禪定。得是禪定以復
1406b20: 得四禪。得是四禪以應自見身中事。身中事
1406b21: 以得離煩惱。離煩惱以自厭惡身。厭惡身以
1406b22: 即得阿羅漢身。得阿羅漢身以得菩薩身。得
1406b23: 菩薩身以復得金剛三昧。得金剛三昧以得
1406b24: 法身常身金剛身不壞身安樂無邊身常住
1406b25: 身。佛語阿難。汝向所問如是觀身坐者。得何
1406b26: 三昧。有何功德。如我所說。其義如是。
1406b27: 爾時阿難。復白佛言。世尊。除坐禪功德誦經
1406b28: 功德。其事云何。佛告阿難。有能讀誦一四句
1406b29: 偈。功德無量無邊不可思議。復次阿難。若有
1406c01: 法師。善能解義。功德無量無邊不可思議亦
1406c02: 復如是。阿難白佛。布施功德其事云何。佛
1406c03: 告阿難。有能一念歡喜捨財。功德無量無邊
1406c04: 亦不可思議。復次阿難。汝今復聽。若復有人
1406c05: 以飲食衣服布施百千眾生。不如供養一病
1406c06: 比丘功德無量無邊。復置是事。若復有人車
1406c07: 馬布施放萬億眾生。不如有人起立塔寺供
1406c08: 養三比丘功德無量無邊。復置是事。若復有
1406c09: 人以百千庫藏布施一世界眾生。不如有人
1406c10: 一發善心。發是向佛一時之間一念聽法。是
1406c11: 人功德復無量無邊不可思議。皆是菩提無
1406c12: 上大因大果大報。
1406c13: 爾時阿難。復白佛言。世尊。若有比丘比丘尼
1406c14: 清信士清信女。能生一念善心。未來世中有
1406c15: 菩提因不。我今心或不能解了。唯願世尊。為
1406c16: 我說之。佛告阿難。我見世諦。一切眾生信
1406c17: 佛得自然不信得道難。以何故。譬如有人常
1406c18: 懷不善誹謗比丘。有德無德自生分別。以生
1406c19: 誹謗相。當知是人必墮地獄心。或誹謗正法
1406c20: 亦復如是。爾時阿難聞佛。作是說已。即從坐
1406c21: 起。頭面禮佛。白言。世尊。唯願為諸大眾廣
1406c22: 分別說。何以故。若廣說者。我等從今無有或
1406c23: 心。何以故。如是說者。開我耳目。何以故。譬
1406c24: 如盲人見眾色像。亦如聾者聞聲。譬如死囚
1406c25: 上市欲殺。大自在王赦忽然而至。是人得活。
1406c26: 即發聲言。快哉。我今還得是命。復作是言。我
1406c27: 等從今亦發無上菩提善心。復作是言。我今
1406c28: 若不發菩提心者。當知我身與牛無別。阿難
1406c29: 白佛。是人因此苦事得發善心。是故我今因
1407a01: 問。世尊。一切眾生亦發無上菩提善心。是故
1407a02: 從今無有或者。百千眾生皆發無上菩提善
1407a03: 心。爾時世尊復告阿難。但自觀身。善力自
1407a04: 然正念自然。正法自然解脫自然。三昧自然
1407a05: 涅槃自然。何以故。譬如有人精進直心得正
1407a06: 解脫即便生天。是人不求解脫。解脫自至。不
1407a07: 求生天。生天自至。何以故。譬如有人值國荒
1407a08: 亂。破亡失土遠至他國。使屬於他。是人食
1407a09: 息憶念父母心不放捨。是人不時復自念言。
1407a10: 我今以失本國遠離父母無由見之。復自念
1407a11: 言。且自觀身。我今屬他無由解脫。唯有三寶
1407a12: 無上大力。是人爾時復不外念。即便斫木為
1407a13: 像。日日禮拜。未曾放捨。如是正念或一年
1407a14: 或二年能至三年。如是禮拜善力自然忽得
1407a15: 還國見其父母。無量歡喜。佛告阿難。其實
1407a16: 彼木未有恩力。但當是人正念因緣善力所
1407a17: 致。世間眾生正念解脫亦復如是。
1407a18: 爾時阿難復白佛言。世尊。世間眾生若能如
1407a19: 是正念解脫。應有生天無一地獄餓鬼。佛告
1407a20: 阿難。世間眾生不得解脫生天。皆由多虛少
1407a21: 實無一正念。以是因緣。地獄者多。解脫者
1407a22: 少。何以故。譬如有人於自父母及以師僧。外
1407a23: 現孝順內懷不孝。如是惡人雖未報至待來
1407a24: 不遠。世間眾生外現精進。內懷不實。誹謗正
1407a25: 法。雖未交報前塗不遠。世間多虛少實。無
1407a26: 有正念。不得解脫亦復如是。佛告阿難。汝向
1407a27: 所說一切眾生亦應解脫。如我所說。其事如
1407a28: 是。爾時阿難白佛言。世尊。修何善根得正解
1407a29: 脫。佛告阿難。汝今善聽正思正念。吾今為汝
1407b01: 說有十往生。云何十往生。一者觀身正念。常
1407b02: 懷歡喜。已飲食衣服施佛及僧。往生阿彌陀。
1407b03: 二者正念甘妙良藥施一病比丘及以一切眾
1407b04: 生。往生阿彌陀。三者正念不害一生命。慈
1407b05: 悲於一切。往生阿彌陀。四者正念從師所受
1407b06: 戒。淨慧修梵行心常懷歡喜。往生阿彌陀。五
1407b07: 者正念孝順於父母。敬重於師長。不懷憍逆
1407b08: 心。往生阿彌陀。六者正念往詣於僧坊。恭
1407b09: 敬於塔寺。問法解一義。往生阿彌陀。七者正
1407b10: 念一日一宿中受持八戒齋。一日一宿中受
1407b11: 持不破一。往生阿彌陀。八者正念若能齋月
1407b12: 齋日中。遠離於房舍。常詣於善師。往生阿彌
1407b13: 陀。九者正念常能持淨戒。懃修樂禪定。護
1407b14: 法不惡口。若能如是行。往生阿彌陀。十者正
1407b15: 念若能無上道不起誹謗心。精進持淨戒。復
1407b16: 教無智者流布是經法。覺化無量眾。如是諸
1407b17: 人等悉皆得往生。爾時阿難復白佛言。世尊。
1407b18: 一切眾生處在無明世界。不見過去佛未來
1407b19: 佛現在佛。世尊無明世界即是地獄。當何所
1407b20: 歸。云何名為戒之根本。唯願世尊。普為說
1407b21: 之。佛告阿難。一切眾生若今現在不見過去
1407b22: 佛未來佛現在佛。常當受持三歸名字。云何
1407b23: 名為三歸。應作如是言。南無佛陀南無達摩
1407b24: 南無僧伽。云何南無佛陀南無達摩南無僧
1407b25: 伽。胡言南無佛陀者歸依佛。達摩者歸依法。
1407b26: 僧伽者歸依僧。如是三歸依即是戒本。如是
1407b27: 受持。如是讀誦。如是憶念。如是正觀。當知
1407b28: 是人世世生生處處在在。三歸依力常得正
1407b29: 念不入惡道。皆是三歸解脫之力。佛告阿難。
1407c01: 汝向所問一切眾生處在無明世界。當何所
1407c02: 歸如我所說。其義如是。
1407c03: 爾時阿難復白佛言。世尊。若有比丘比丘尼
1407c04: 清信士女。受持是經。讀誦是經。正念是經。
1407c05: 功德云。何。佛告阿難。汝今善能發問。汝今諦
1407c06: 聽善思念之。吾今為汝解說。若人無善根不
1407c07: 得聞是經。若人無本善不得聞是法。若是一
1407c08: 闡提眾不聞是語。清淨有戒者。今得聞是經。
1407c09: 何以故。是經能度八難。及以地獄餓鬼阿修
1407c10: 羅等。破戒五逆悉皆解脫。唯有一闡提。阿
1407c11: 難白佛。世尊。往昔告舍利弗。一切眾生皆是
1407c12: 吾子。無有彼此。云何不度一闡提人。佛告阿
1407c13: 難。汝今諦聽。世間死尸活以不。阿難白佛。世
1407c14: 間死尸若得活者無有是處。佛語阿難。一闡
1407c15: 提得道亦無是處。阿難白佛。世間死尸戒一
1407c16: 日二日三日四日五日六日七日。還得活者
1407c17: 其事云何。佛告阿難。戒有死尸一日二日三
1407c18: 日四日五日六日七日還得活者。即是一逆
1407c19: 二逆三逆四逆能至五逆。如是之人雖墮地
1407c20: 獄即生悔心。緣是悔心善力即出地獄。如是
1407c21: 出者亦如死尸七日活度。於七日不得活者
1407c22: 即是一闡提。何以故。一闡提人無善根故。是
1407c23: 故不度。佛告阿難。汝向所問云何不度一闡
1407c24: 提人。如我所說。其義如是。
1407c25: 菩薩見佛國往生品第二
1407c26: 爾時眾中有一菩薩。名為山海慧。威德自在
1407c27: 名聞十方。於大眾中即從坐起。正衣服為佛
1407c28: 作禮。前白佛言。世尊。一切眾生所修習者。
1407c29: 何等功德最為第一。佛告山海慧。汝今諦聽
1408a01: 諦聽。善思念之。吾今為汝解脫說。若有眾
1408a02: 生。以飲食衣服布施一世界眾生。不如有人
1408a03: 一時之間正念禮拜所得功德無量無邊不可
1408a04: 思議。復置是事。若得有人終身禮拜。不如
1408a05: 有人活一生命功德復多。復置是事。若復有
1408a06: 人活百千命。不如有人一發善心造立塔寺。
1408a07: 以四事供養。供養四沙門功德復多。復置是
1408a08: 事。若復有人供養百千沙門。不如有人一發
1408a09: 善心。心懷歡喜放一人出家功德復多。復置
1408a10: 是事。若復有人放百千人出家。不如有人一
1408a11: 發善心。處於大眾中一時聽法解了一二字
1408a12: 義功德復多。復置是事。若復有人處於大眾
1408a13: 中解了百千義。不如有人安心坐禪禪定樂
1408a14: 功德復多無量無邊不可思議。復置是事。若
1408a15: 復有人在於世間聞有百千經。不如有人願
1408a16: 聞大方等涅槃常住二字功德無量無邊不可
1408a17: 思議。何以故。常住二字過去佛未來佛現在
1408a18: 佛。如是三世諸佛之所修習所德功德。何以
1408a19: 故。如是二字能除眾生過去世未來世現在
1408a20: 世。如是無量無邊生死重罪。除一闡提。除是
1408a21: 罪以得正解脫。即得往生阿彌陀國。以是因
1408a22: 緣涅槃義味於諸功德最為第一。佛告山海
1408a23: 慧。汝向所說於諸功德何者功德最為第一。
1408a24: 如我所說。其義如是。
1408a25: 爾時山海慧菩薩。復白佛言。世尊。彼阿彌陀
1408a26: 佛國有何樂。一切眾生皆願生彼。爾時世尊
1408a27: 即告山海慧。汝今應當起立。合掌正身。西面
1408a28: 正念觀阿彌陀國。願見阿彌陀佛。爾時一切
1408a29: 大眾見山海慧菩薩起立合掌。亦皆起立共
1408b01: 觀阿彌陀佛。爾時阿彌陀佛現大神通大光
1408b02: 明。照山海慧菩薩身。爾時山海慧菩薩即見
1408b03: 阿彌陀國土所有莊嚴妙好之事。一切世界
1408b04: 悉皆七寶莊嚴。所有國土七寶光照。七寶山
1408b05: 七寶地七寶樹七寶華七寶塔七寶坊七寶
1408b06: 池。八功德水六味食七寶。日月天雨七寶
1408b07: 華。雨七寶衣。諸天仙人作諸音樂。彼阿彌陀
1408b08: 佛國土清淨莊嚴。真金羅網彌覆佛土。其有
1408b09: 世界。悉皆寶樹莊嚴妙好第一。彼國日月法
1408b10: 輪常轉。彼土人民不習外事。正習內事。不習
1408b11: 邪法。正習內法。不習外教。正習內教。不修
1408b12: 外義。正修內義。不修外道。正修內道。不見
1408b13: 外事。正見內事。不說外語。正說內語。所有
1408b14: 眾生七歲以上歸依正法。口說方等語。耳聽
1408b15: 方等聲。心解方等義。爾時山海慧菩薩。見阿
1408b16: 彌陀佛處於道場七寶菩提樹下。其菩提樹
1408b17: 高四十萬由旬。其下有師子坐。其師子坐高
1408b18: 五百由旬。真金羅網彌覆坐上。阿彌陀佛處
1408b19: 於法坐上。為諸大眾轉大法輪。雨大法雨。說
1408b20: 不退法雨大法雨。說不退法輪。見是事時亦
1408b21: 見百億世界百億海外百億須彌山悉皆金色。
1408b22: 阿彌陀佛現大神通力。以還攝光明。以百億
1408b23: 世界土石諸山還復如故。佛告山海慧菩薩。
1408b24: 汝向所問阿彌陀國有何妙樂一切眾生皆
1408b25: 願生彼。如汝所見其事如是。時山海慧菩薩
1408b26: 白佛言。世尊。我等今者願一切眾生皆悉生
1408b27: 彼。然後我等亦願生彼。佛記之日正觀正念
1408b28: 得正解脫悉生彼。復次山海慧。汝今如是發
1408b29: 願。是大菩薩摩訶薩。
1408c01: 爾時眾中有一菩薩摩訶薩。本姓多羅。字摩
1408c02: 訶迦葉。具本神通威德自在。於一切法悉以
1408c03: 通達。常無所畏。於大眾中起立合掌。為眾
1408c04: 問事白佛言。世尊。如來是一切眾生大慈法
1408c05: 王。普覆一切放大光明。照諸十方一切世界。
1408c06: 云何山海慧菩薩得見阿彌陀。一切眾生云
1408c07: 何不見。當知如來實無平等。佛告迦葉。汝
1408c08: 今諦聽。譬如日月普照一切。盲者不見非日
1408c09: 月咎。一切眾生罪重煩惱不見。如來亦復如
1408c10: 是。復次迦葉汝今復聽。一切眾生未有菩薩
1408c11: 行。是故不得與菩薩一等。何以故。菩薩有大
1408c12: 慈大悲大善大力大法藏大念大願大因大緣
1408c13: 大乘大道大喜大捨大悲普覆。是故名為菩
1408c14: 薩大行。復次迦葉菩薩。復能為一切眾生入
1408c15: 於地獄。受大苦惱不以為難。所有罪者悉皆
1408c16: 願度。是故名為菩薩大行。佛告迦葉。山海慧
1408c17: 菩薩有大威德亦復如是。佛告迦葉。汝向所
1408c18: 問云何菩薩得見如來云何眾生不見如來。
1408c19: 如我所說其義如是。迦葉白佛。善哉善哉。實
1408c20: 如聖教。世尊。我等今者因佛神力。於此事中
1408c21: 非為不達。為未來眾生問是義耳。
1408c22: 爾時佛告山海慧菩薩。汝今欲度一切眾生
1408c23: 應當受持是經。山海慧菩薩白佛言。世尊。當
1408c24: 何名此經。云何奉持。佛告山海慧。汝今善
1408c25: 聽。是經名為阿彌陀。為諸大眾說觀身正念
1408c26: 解脫三昧經。二名度諸有流生死八難。三名
1408c27: 最後說法度有緣眾生。如來受持。眾生雖無
1408c28: 佛性。如是受持。眾生未有菩提因者。是經
1408c29: 能與眾生開大菩提道。如是受持。眾生未有
1409a01: 法身光明者。是經能與眾生作法身光明。如
1409a02: 是受持。眾生未有三昧緣者。是經能與眾生
1409a03: 開大三昧門。如是受持。眾生未至涅槃者。是
1409a04: 經能與眾生得至涅槃。如是受持。眾生雖無
1409a05: 信心。是經能與眾生。除無量無邊生死重罪。
1409a06: 除一闡提。如是受持。是經能度八難苦。如
1409a07: 是受持。是經能與眾生閉大地獄門。如是受
1409a08: 持。是經能與眾生破煩惱四魔。如是受持。是
1409a09: 經能與眾生作大妙藥。如是受持。是經能與
1409a10: 眾生除煩惱病。如是受持。是經能攝一切眾
1409a11: 生。如是受持。是經能除害人惡鬼殄滅四向
1409a12: 悉皆安穩。如是受持。佛告山海慧菩薩。汝向
1409a13: 所問當何名此經。如我所說其義如是。
1409a14: 爾時山海慧菩薩白佛言。世尊。頂受尊教。唯
1409a15: 然世尊。有眾生多有誹謗。如是之人於後云
1409a16: 何。佛告山海慧。於後閻浮提或有比丘比丘
1409a17: 尼清信士清信女。見有讀誦是經。或相瞋恚
1409a18: 心懷誹謗緣。是誹謗正法。是故是人現身之
1409a19: 中來致諸惡重病。身根不具。或得聾病盲病
1409a20: 病癖病鬼病魅病邪病狂病風病冷病熱病
1409a21: 痔病水病腫病或亂失性病。如是等諸惡重
1409a22: 病世世在身。如是致苦。坐臥不安。大便不
1409a23: 通。小便不下。求生不得。求死不得。謗是
1409a24: 經故致苦如是。或時致死復墮地獄。八萬
1409a25: 劫中受大苦惱。百千萬世未曾聞有外食之
1409a26: 名。謗是經故得罪如是。或時得出生在人中。
1409a27: 牛馬羊為人所殺受大苦極。謗是經故受
1409a28: 苦如是。又復為人常生下處。百千萬世不得
1409a29: 自在。謗是經故受苦如是。從此死以還得人
1409b01: 中。百千萬世未曾聞有三寶名字。謗是經故
1409b02: 受苦如是。是故語汝。無智人中莫說是經。聞
1409b03: 不解了。亦莫與說。正觀正念。如是之人然後
1409b04: 與說。常處空山。遠離五欲。如是等人然後與
1409b05: 說。若見有人孝順父母恭敬師僧。如是等人
1409b06: 然後與說。若見有人慈悲喜捨供養諸佛。如
1409b07: 是等人然後與說。若見有人心懷歡喜恭敬
1409b08: 沙門。無大無小。有德無德。有道無道。有法無
1409b09: 法。心行正士清信女。讀誦是經。流布是經。
1409b10: 恭敬是經。不謗是經。信樂是經。供養是經。如
1409b11: 是人輩緣是信敬。我從今日常使二十五菩
1409b12: 薩護持是人。常使是人無病無惱。諸惡鬼神
1409b13: 亦不中害。亦不惱之。亦不得便。亦不見惡。
1409b14: 亦不橫死。常使是人臥安睡安夢安覺安起
1409b15: 安立安行安。是人所至之處皆悉得安。若復
1409b16: 有人。讀誦是經。應當正念。念報佛恩。然後
1409b17: 與說。令說聽者得發善心。好說是經。說者聽
1409b18: 者悉皆往生阿彌陀國。不敬是經說者聽者
1409b19: 墮於地獄。彼此敬重說者聽者得正解脫。世
1409b20: 世生生在在處處不經八難。隨願往生阿彌
1409b21: 陀國。爾時世尊說經欲竟。大地震動。放大光
1409b22: 明。度明緣眾生。上照三十三天。下照十八地
1409b23: 獄。一切餓鬼悉皆解脫。除一闡提。放光之
1409b24: 時百億世界青黃赤白合以金色。閻浮提人
1409b25: 皆見化佛坐寶蓮華。爾時閻浮提人八萬四
1409b26: 千皆得生天。八萬四千比丘神通自在得法
1409b27: 眼淨。萬四千聲聞緣覺初住地。八萬恒河沙
1409b28: 初住菩薩得四住地。十恒河沙諸大菩薩得
1409b29: 不退不動地。爾時諸梵天王及以四天王等
1409c01: 皆作是言。諸佛難值。俱詣佛所。以頭面禮
1409c02: 佛。白言世尊。我等今者亦當受持是經。護
1409c03: 諸眾生。佛告四天王。汝今受持是經。亦悉汝
1409c04: 等後生西方阿彌陀國。復告二十五菩薩。汝
1409c05: 等今者亦當受持是經。復告阿難。汝等是吾
1409c06: 利慧弟子。於我滅後受持是經。八萬劫中廣
1409c07: 宣流布。使至賢劫千佛使諸眾生普得聞知。
1409c08: 爾時世尊作是語。以還攝光明。以百億世界
1409c09: 土石諸山不淨。如本佛說經竟。諸大菩薩聲
1409c10: 聞緣覺阿難等。天龍八部一切大眾。作禮歡
1409c11: 喜。如說修行。
1409c12: 佛說山海慧菩薩經
