0481b21: 
0481b22: 諸法集要經卷第五
0481b23: 
0481b24: 觀無畏尊者集
0481b25: 西天譯經三藏朝散大夫
0481b26: 試鴻臚卿宣梵大師賜紫
0481b27: 沙門臣日稱等奉　詔譯
0481b28: 治心品第十一
0481b29: 佛宣轉諸法說身為無常
0481c01: 於酒及女人慎勿生放逸
0481c02: 此心猶彼王於世得自在
0481c03: 能令諸眾生墮於深險難
0481c04: 由心造諸業迷亂生怖畏
0481c05: 智者善持心住最上安隱
0481c06: 能引生勝處及牽入惡道
0481c07: 若離垢寂靜即證真常果
0481c08: 若樂說諸法作意為先導
0481c09: 由意清淨故則成殊勝行
0481c10: 若人善制心則不隨心轉
0481c11: 棄背諸煩惱如日除黑暗
0481c12: 又彼心如冤是冤非他起
0481c13: 劫火然須彌心火亦如此
0481c14: 愚夫為心降諸根得自在
0481c15: 能生彼苦惱去菩提則遠
0481c16: 冤從自心生離心何所有
0481c17: 能縛諸有情牽至焰摩所
0481c18: 若樂欲境界不修習正法
0481c19: 愚癡履邪道則墮於地獄
0481c20: 心如火中火最上難調伏
0481c21: 由彼難調故當受於極苦
0481c22: 若縱心自在常生諸過失
0481c23: 善離彼染欲不為苦所逼
0481c24: 由起如是心則受如是果
0481c25: 作善為淨因造惡得苦報
0481c26: 由心造彼業由業感於果
0481c27: 心與業相應即受輪迴故
0481c28: 若人由彼心造作諸惡業
0481c29: 為彼地獄火長時而燒煮
0482a01: 由心造諸罪由心感其果
0482a02: 當知彼心者從因緣生起
0482a03: 眾生為心誑自在作諸咎
0482a04: 墮於地獄中深生大恐怖
0482a05: 當依於正法不隨心造惡
0482a06: 善行常輕安惡行唯非法
0482a07: 一切唯心造果亦從心得
0482a08: 心若種種生彼果亦如是
0482a09: 心如彩繪者畫三界眾生
0482a10: 無有善安住不隨心動轉
0482a11: 又彼心為本能生解與縛
0482a12: 善業則解脫不善乃纏縛
0482a13: 眾生墮業網為心之所降
0482a14: 不求趣菩提如盲不見道
0482a15: 是心唯一種能造作諸業
0482a16: 若業若彼心則遍於三有
0482a17: 又如彼五色能種種顯現
0482a18: 緣五根諸塵則處處隨轉
0482a19: 如世間畫者諸人咸共
0482a20: 當知心畫師巧妙無能見
0482a21: 如壁圖諸像好醜隨畫工
0482a22: 善不善業緣皆由心造作
0482a23: 是心常思惟晝夜無暫住
0482a24: 如其所造業受報皆相似
0482a25: 若為心伏者樂作諸不善
0482a26: 命終生恐怖於苦無能免
0482a27: 業則如彼畫隨處而顯現
0482a28: 由心所作故彼果則隨轉
0482a29: 種種業差別受報亦如是
0482b01: 為心之所使馳騁於三界
0482b02: 若人隨於心則造一切業
0482b03: 善調伏心者則證真常樂
0482b04: 是心隨所趣或暴惡輕動
0482b05: 善哉調彼心心靜則無苦
0482b06: 若人善制心則除諸過患
0482b07: 離過乃智人於苦則不受
0482b08: 諸苦從心生了彼非他得
0482b09: 逼迫難堪任皆由心輕動
0482b10: 天龍阿修羅夜叉畢舍遮
0482b11: 皆以心為主遍於三有處
0482b12: 心能引天中及生於人世
0482b13: 乃至諸惡道如輪轉無異
0482b14: 心為境所牽愚者則迷亂
0482b15: 由意生愛故住無量苦惱
0482b16: 心唯一癡行暴惡有大力
0482b17: 可說不可見念念速遷滅
0482b18: 智者善調伏心種種過患
0482b19: 則超出魔網得渡於彼岸
0482b20: 心能生疑惑諂曲多動轉
0482b21: 若依彼心者乃求趣險難
0482b22: 當離難心過失則諸根寂靜
0482b23: 不著罪非法善達於實相
0482b24: 得最勝禪定從心因緣生
0482b25: 墮於惡道中亦由彼心起
0482b26: 是心有力能造作種種業
0482b27: 於虛空境界剎那不暫住
0482b28: 彼心難了知常無其形相
0482b29: 引生於世間匪心則不往
0482c01: 身造作諸業何去何所住
0482c02: 彼果皆可見彼心無能
0482c03: 是心難調伏癡暗無所見
0482c04: 能引諸眾生速趣於地獄
0482c05: 是心能作罪亦能修福業
0482c06: 了彼如幻化常依於正道
0482c07: 是心去不知來亦無能見
0482c08: 能牽諸有情百千生往返
0482c09: 利刃不能斷熾火不能燒
0482c10: 愚暗無智人則為彼所壞
0482c11: 是業索堅固能縛癡眾生
0482c12: 於百千生中挽之而不斷
0482c13: 是心剎那頃造善不善業
0482c14: 能調彼心者隨處常安樂
0482c15: 入彼六根門樂著諸境界
0482c16: 心牽彼有情不覺墮險難
0482c17: 虛空本明朗水性常澄湛
0482c18: 是心若如彼引生殊勝善
0482c19: 於境生尋求常念於和合
0482c20: 忍澂師校註曰由疑內由心依諸根如王將導從
0482c21: 是心常奔馳彼身隨所往
0482c22: 互相有力能輪轉三有海
0482c23: 所造業周遍皆由心使然
0482c24: 若無善因緣少樂不可得
0482c25: 當規求正法修習諸禪定
0482c26: 心離諸過惡如日出雲翳
0482c27: 若心善定住則生於正見
0482c28: 在家發淨信當免輪迴難
0482c29: 若心不造惡過失則不起
0483a01: 離煩惱清淨常生於天上
0483a02: 是心隨諸根迅速而流轉
0483a03: 善防護心者後則生諸天
0483a04: 若為心所使造作一切罪
0483a05: 依止非法行長處輪迴中
0483a06: 是心剎那頃有百千生滅
0483a07: 本性唯輕動如幻化不實
0483a08: 是心有大力奔馳無暫停
0483a09: 若智識寂靜則能善縛彼
0483a10: 是心難調伏令諸根動亂
0483a11: 智者善任持能達於彼岸
0483a12: 是心唯無厭知足索能縛
0483a13: 善治彼心者為世間智人
0483a14: 是心緣欲境常生於愛樂
0483a15: 為善能息除作惡則增長
0483a16: 若人心寂靜見諸欲如毒
0483a17: 愚者縱其心耽之為美妙
0483a18: 是心唯造作彼業則隨轉
0483a19: 由根境所生令相應和合
0483a20: 智者了知己捨此獲輕安
0483a21: 彼色皆同復何生異想
0483a22: 一切色境界為因能亂心
0483a23: 善調彼心者則離諸過咎
0483a24: 如一穀種子生色香有異
0483a25: 由彼彼和合各各隨心起
0483a26: 如世間匠者善修彼機關
0483a27: 依正法治心彼則常安樂
0483a28: 境界牽於心愚者生適悅
0483a29: 智慧有大力速使令清淨
0483b01: 又彼心動轉遍緣諸蘊界
0483b02: 及彼三有中由無真實見
0483b03: 又如大海中風擊波騰涌
0483b04: 猶心境和合隨世間流轉
0483b05: 善業引於心定招於勝果
0483b06: 應當行善行無復造諸惡
0483b07: 心與定相應如水無風動
0483b08: 各從因緣生隨業所歸趣
0483b09: 是心極迅速剎那而往返
0483b10: 或緣彼天中或趣於地獄
0483b11: 心能斷諸惡復造一切善
0483b12: 引至解脫門故說心如是
0483b13: 是心最輕捷無有過彼者
0483b14: 若不善防護則常著於欲
0483b15: 是心須臾頃能造善惡業
0483b16: 自性本輕動尋求不可得
0483b17: 是心來不知去亦何所見
0483b18: 緣合即暫有緣散無所住
0483b19: 是心非積聚亦非彼長久
0483b20: 非執持相應一切處無
0483b21: 心亦為強名從和合而起
0483b22: 牛糞與摩尼二種亦如是
0483b23: 色根等亦爾各各從識生
0483b24: 未見有一法非和合而得
0483b25: 如是彼境界眾生難除斷
0483b26: 若安住正法於欲何所作
0483b27: 是心極兇險大力難調伏
0483b28: 樂造作諸業愚夫無知覺
0483b29: 由造諸業故則為流轉因
0483c01: 於三有之中長受諸苦惱
0483c02: 如染風等疾滅非沈惡道
0483c03: 彼貪等過患定墮於地獄
0483c04: 心過失最大常造作諸惡
0483c05: 風病亦非善應當修勝行
0483c06: 風等疾可瘳身殞則隨散
0483c07: 彼貪病不然百千生長在
0483c08: 當知貪等病與風有差別
0483c09: 善修殊勝行得離貪過失
0483c10: 是心如醫王善治意過患
0483c11: 非如彼世間唯療於身病
0483c12: 心起善思惟則不生諸染
0483c13: 愚者無正法則墮於險道
0483c14: 若人樂禪定依止於山林
0483c15: 愚夫不寂靜多起其違諍
0483c16: 是心如畫者遍繪諸形像
0483c17: 皆由彼造作周流於五趣
0483c18: 世畫雖巧妙圖百千種類
0483c19: 業畫極廣大三界為其
0483c20: 畫若干眾生隨五趣流轉
0483c21: 由業廣大故處處悉周遍
0483c22: 又彼心畫師能畫諸業網
0483c23: 世間有情等皆為彼所縛
0483c24: 又風雨煙塵皆能損其畫
0483c25: 百千俱胝劫業畫常如故
0483c26: 大地有散壞海水亦枯竭
0483c27: 唯業畫長存隨處而顯現
0483c28: 諸業常相隨彼果無差忒
0483c29: 眾生縱其心流轉於諸趣
0484a01: 若人心著樂求趣欲境界
0484a02: 不斷不善業定墮於苦難
0484a03: 是故當制心彼極惡可畏
0484a04: 樂欲境和合愛毒常充滿
0484a05: 不顧其險難於欲常追求
0484a06: 樂壞苦相應自受其果報
0484a07: 若人怖惡趣其心常寂靜
0484a08: 由彼寂靜故增長於慧命
0484a09: 是心有大力暴惡難防護
0484a10: 智者善調伏得離諸憂怖
0484a11: 離惡語言品第十二
0484a12: 智者離惡言常發於正語
0484a13: 令他生愛樂善住菩提道
0484a14: 常讚清淨行離垢染言說
0484a15: 若樂惡言者當墮於惡趣
0484a16: 若發虛妄言則捨真實法
0484a17: 亦壞他世善無惡而不作
0484a18: 若人虛妄言為他所嫌惡
0484a19: 長受輪迴苦無由生諸天
0484a20: 善人咸見棄為眾之所怒
0484a21: 障礙諸善法皆由惡言故
0484a22: 是人於世間口則如利斧
0484a23: 自斷壞其身皆由惡言故
0484a24: 令他起暴惡增長一切罪
0484a25: 能生諸過患皆由惡言故
0484a26: 由語無真實為人所輕賤
0484a27: 以是因緣故後墮於餓鬼
0484a28: 智人無虛言虛言返招咎
0484a29: 口氣常臭穢後受諸苦報
0484b01: 若捨真實行則遠離正法
0484b02: 由離正法故生無量苦惱
0484b03: 若發真實言為人所尊重
0484b04: 得如來稱讚正法之明炬
0484b05: 常說解脫言不捨於真實
0484b06: 當知如是人趣聖之階漸
0484b07: 若人無真實後轉為女身
0484b08: 常習虛妄言則墮於惡趣
0484b09: 此真實正道是諸佛所說
0484b10: 為最勝法財作第一救護
0484b11: 真實如至寶莊嚴中最勝
0484b12: 如淨無垢目光明常熾盛
0484b13: 真實如寶藏無價用無盡
0484b14: 若能行是行人中為最上
0484b15: 如世間王者以妙寶莊嚴
0484b16: 智人真實言如諸天嚴飾
0484b17: 虛言為深過如毒中之毒
0484b18: 由此為因故則墮於惡趣
0484b19: 非父亦非母及親眷朋屬
0484b20: 唯彼真實行餘無能救護
0484b21: 若近虛妄人如觸地獄火
0484b22: 由不生怖畏則為彼燒害
0484b23: 是火極炎猛尚能燒大海
0484b24: 何況無智人如然於草木
0484b25: 是故當一心畢竟不妄語
0484b26: 若能遠離者則無諸憂惱
0484b27: 若樂彼妄語常捨離真實
0484b28: 是人唯自咎捨寶取瓦礫
0484b29: 若人不了知好發虛妄言
0484c01: 墮於地獄中長時受極苦
0484c02: 真實語非難無智不修習
0484c03: 能莊嚴行人於善皆成就
0484c04: 真實為上善虛妄為深咎
0484c05: 愚人捨功德而取於過患
0484c06: 諸苦惱種子皆從妄語生
0484c07: 若人能遠離獲無垢寂靜
0484c08: 若發真實言為人所喜見
0484c09: 當知虛妄者常作諸不善
0484c10: 若人語真實心喜如諸天
0484c11: 愚者由妄言常怖未來苦
0484c12: 真實第一善虛妄最極惡
0484c13: 離過求功德人中無過上
0484c14: 常生於勝處受用諸快樂
0484c15: 善求趣菩提皆因真實故
0484c16: 若人不遠離增上虛妄言
0484c17: 常生於難處備受諸苦報
0484c18: 真實為勝道虛妄非善因
0484c19: 不從餘方來非因他所得
0484c20: 佛說彼真實能離諸苦惱
0484c21: 為最勝明燈除病之良藥
0484c22: 如毒與甘露二種皆依舌
0484c23: 毒如彼妄言甘露同真實
0484c24: 住決定真實當取彼甘露
0484c25: 若起虛妄者如愚返求毒
0484c26: 由起虛妄故定為彼所壞
0484c27: 如世飲毒者不久而自喪
0484c28: 於身則非安於他豈能益
0484c29: 自他唯有損何用虛妄說
0485a01: 又世間諸毒一發斃即止
0485a02: 虛妄毒不然百千生破壞
0485a03: 佛說解脫道以真實為本
0485a04: 淨行而莊嚴常生殊勝處
0485a05: 眾生隨自業墮彼愛河中
0485a06: 唯乘真實舟則能超越彼
0485a07: 眾生不善因皆從愛所起
0485a08: 墮於惡道中真實能救度
0485a09: 如金剛堅利能摧破諸山
0485a10: 彼真實勝能善息除煩惱
0485a11: 真實二世益由如無盡財
0485a12: 善分別諸法其心常安隱
0485a13: 或有惡比丘其性多磣毒
0485a14: 常說虛妄言彼心唯輕動
0485a15: 善人咸棄捨為世之所惡
0485a16: 視之如冤賊由無真實故
0485a17: 謂由彼妄語能壞於自他
0485a18: 既無於少益云何不棄捨
0485a19: 若人起妄語感口氣常臭
0485a20: 諸天咸遠離貧窮無依怙
0485a21: 若人起妄語動止無安隱
0485a22: 世間出世間常離於正道
0485a23: 若不捨妄語當受極苦果
0485a24: 如是諸眾生自求趣惡道
0485a25: 當知真實人為世所尊重
0485a26: 是故捨妄言常修斯勝行
0485a27: 真實則不害常生於慈愍
0485a28: 為正法之藏生天之要行
0485a29: 眾生墮地獄及焰摩鬼趣
0485b01: 皆因妄語故智者為深誡
0485b02: 如刀火毒藥如索鬼使
0485b03: 當知彼妄語招苦報實重
0485b04: 若不怖業果命終皆現前
0485b05: 當離彼惡言常樂真實說
0485b06: 不則集眾苦生下劣種族
0485b07: 兩舌互相生展轉無窮極
0485b08: 彼兩舌惡報則墮於地獄
0485b09: 念念常燒然自受其極苦
0485b10: 於諸祕密教潛心而破壞
0485b11: 如兩口兩舌己過常覆蔽
0485b12: 若人離兩舌住決定寂靜
0485b13: 離眷屬纏縛不生和合想
0485b14: 兩舌如惡常處於窟穴
0485b15: 若離彼過者則無諸災橫
0485b16: 若人發惡言則如忍澂師校刻本作鹵地
0485b17: 由舌生毒故眾人皆見棄
0485b18: 如見利刀杖何不生怖畏
0485b19: 若樂彼惡言則為所損害
0485b20: 舌如彼熾火心則如其薪
0485b21: 惡言如猛焰焚燒諸眾生
0485b22: 若人以愛語世間咸恭敬
0485b23: 見者生歡喜視之如父母
0485b24: 愛語最為善能生殊勝樂
0485b25: 無盡諸熱惱皆使令清涼
0485b26: 愛語能生天為勝功德聚
0485b27: 亦如彼良朋是最上寂靜
0485b28: 於真實經典違背不修習
0485b29: 如諸佛所觀彼舌唯片肉
0485c01: 常樂說真實具足諸功德
0485c02: 後得生天中此舌則如寶
0485c03: 若人心妄想為彼愛欺誑
0485c04: 他財己願取何能生天趣
0485c05: 妄想造諸惡愚癡無暫捨
0485c06: 自受諸熱惱如油沃熾火
0485c07: 妄想求諸果無因何所得
0485c08: 眾苦由之生畢竟當遠離
0485c09: 又愚癡眾生樂行於損惱
0485c10: 其心常恚恨則如彼毒虺
0485c11: 自性唯險惡常捶打於他
0485c12: 熱惱鎮燒然彼定無少樂
0485c13: 無名聞利養無親眷朋屬
0485c14: 由心樂損害人神咸不護
0485c15: 若樂損害者如黑暗之聚
0485c16: 令他生恚惱此說為深咎
0485c17: 不害最為善能安樂眾生
0485c18: 常修如是因當得菩提道
0485c19: 口雖說正法其心唯不善
0485c20: 非如世盜者此法中大賊
0485c21: 若善說法者當如說而行
0485c22: 則離煩惱垢求趣真實果
0485c23: 為由妄語故多說世俗事
0485c24: 無量出世法少分不能解
0485c25: 當樂談真諦不習世俗言
0485c26: 若依世俗者為輪迴所縛
0485c27: 樂作非福業決定無樂因
0485c28: 離出世法財是智者所說
0485c29: 師示利益言愚癡不受教
0486a01: 後招於苦難其心徒悔惱
0486a02: 若人真實言心中常喜悅
0486a03: 諸天咸衛護世間皆恭敬
0486a04: 由世恭敬故增長善名稱
0486a05: 常修真實行定得生天中
0486a06: 若人虛妄言惱亂一切眾
0486a07: 為眾之所怒雖活即如死
0486a08: 若人虛妄言如利刀傷割
0486a09: 壞真實功德彼舌何不墮
0486a10: 若人虛妄言則如熾火聚
0486a11: 亦如彼毒蛇皆從其口出
0486a12: 妄言毒第一勝地生諸毒
0486a13: 損惱諸眾生地獄彼先得
0486a14: 若人虛妄言諸惡集其舌
0486a15: 如從自口中出便利膿血
0486a16: 是人舌如索能牽趣惡道
0486a17: 破壞法橋梁皆由說妄語
0486a18: 非佛非淨戒非父亦非母
0486a19: 是人由惡慧於苦無能救
0486a20: 若人說妄語彼速自輕懱
0486a21: 智者咸捨去諸天皆遠離
0486a22: 不攝護語言常生於瞋恚
0486a23: 斯人鮮福德所至則多苦
0486a24: 他樂則生嫉他惡不能掩
0486a25: 當知如是人定墮於惡道
0486a26: 愚人空妄說而不能修作
0486a27: 彼言行相違當受無量苦
0486a28: 自不住正法樂談他密事
0486a29: 是人於世間高心無智慧
0486b01: 若人於正教違背而不信
0486b02: 十萬尼浮陀常受地獄報
0486b03: 若人虛妄言願樂造諸惡
0486b04: 五十六浮陀常受地獄報
0486b05: 樂作彼惡因見濁無真實
0486b06: 如是愚癡人轉增其黑暗
0486b07: 真實第一財堅固無能動
0486b08: 依之生天上登常樂之門
0486b09: 是故應一心常念真實法
0486b10: 是人得最上不生不滅處
0486b11: 此真實功德能生寂靜樂
0486b12: 智者離妄言諸佛所稱讚
0486b13: 諸法集要經卷第五
