0475c01: 
0475c02: 諸法集要經卷第四
0475c03: 
0475c04: 觀無畏尊者集
0475c05: 西天譯經三藏朝散大夫
0475c06: 試鴻臚卿宣梵大師賜紫
0475c07: 沙門臣日稱等奉　詔譯
0475c08: 訶厭五欲品第七之餘
0475c09: 欲境如夢事亦猶尋香城
0475c10: 猛熾若焰然諸天由是墮
0475c11: 若於欲生愛後則為所損
0475c12: 曲戾無正思諸天由是墮
0475c13: 極下惡可厭流注若河源
0475c14: 譬之深險坑諸天由是墮
0475c15: 欲性本動搖猶風浪水月
0475c16: 如蛇舌不停諸天由是墮
0475c17: 欲如飛電轉亦如於陽焰
0475c18: 如聚沫不堅諸天由是墮
0475c19: 欲如迅河流如象耳常動
0475c20: 如芭蕉不實諸天由是墮
0475c21: 欲如彼幻事如金播歌果
0475c22: 如魚吞其鉤諸天由是墮
0475c23: 當以真實智斷除於欲境
0475c24: 解脫不善果及諸不饒益
0475c25: 起妄想思惟於欲生欣樂
0475c26: 則為欲拘壽命豈能久
0475c27: 眾生心輕動咸為欲所牽
0475c28: 愚癡無覺知彼為自欺誑
0475c29: 若為欲境動則是諸苦本
0476a01: 如乾闥婆城當知不久住往
0476a02: 若於欲生貪彼瞋則隨轉
0476a03: 如是諸眾生速趣於惡道
0476a04: 是故彼正士捨欲除瞋恚
0476a05: 離癡等過失顯發於明慧
0476a06: 若人厭欲境悟彼如深冤
0476a07: 以智為良朋速證真常果
0476a08: 於欲不生著得離諸垢染
0476a09: 斯為具智人諸天咸敬奉
0476a10: 善超欲淤泥能與眾生樂
0476a11: 心離縛寂靜降伏諸魔軍
0476a12: 離愛品第八
0476a13: 愛火起於心迷者謂清涼
0476a14: 猶勝地獄火此乃遍三界
0476a15: 又彼地獄中能生於劫火
0476a16: 極炎猛熾然皆從愛所起
0476a17: 地獄苦眾生業盡必當出
0476a18: 三界諸有情愛火無休息
0476a19: 由愛所縛故輪迴無有窮
0476a20: 何況地獄中更生於愛火
0476a21: 又地獄業火但能然彼身
0476a22: 愛火損眾生燒心及其體
0476a23: 是二種差別今當分別之
0476a24: 獄火雖熾炎愛火復過彼
0476a25: 由三業所起遍三有燒然
0476a26: 損害於善因唯愛火為毒
0476a27: 貪火燒諸天瞋火亦復爾
0476a28: 癡火逐愚夫愛火隨所至
0476a29: 嫉慢復如火從我執薪生
0476b01: 離火燒世間無薪常熾盛
0476b02: 於境生戀著為愛蛇所傷
0476b03: 瞻視及承迎展轉而增長
0476b04: 如火增其薪相續而不絕
0476b05: 世火猶可防愛火無能制
0476b06: 若為愛欺罔隨世間流轉
0476b07: 彼則如冤敵無有能勝者
0476b08: 由愛之所覆趣海求諸珍
0476b09: 恐怖軍陣中深入而戰
0476b10: 王者愛其國乃互相侵競
0476b11: 以至母及子因財而起諍
0476b12: 若解脫彼愛捐捨諸珍玩
0476b13: 視之如瓦礫則近菩提道
0476b14: 由愛於財故墮地獄趣中
0476b15: 彼熱惱難堪是故當遠離
0476b16: 當以其智水沃之令永滅
0476b17: 若不除愛火去菩提則遠
0476b18: 若遠離其愛於諸珍不著
0476b19: 是人於世間則無微少苦
0476b20: 如網捕於魚悉遺諸螺蜆
0476b21: 愛縛彼眾生無有能免者
0476b22: 如鹿中毒箭則四向馳走
0476b23: 毒處處相隨寧逃於苦惱
0476b24: 愛火亦如是彼毒常隨逐
0476b25: 燒愚癡凡夫何由能出離
0476b26: 暫生於適意果報常燒然
0476b27: 求出世樂者應當去其愛
0476b28: 如魚食其餌彼必當趣死
0476b29: 人為愛所牽中夭無疑惑
0476c01: 墮鬼境界中熱惱遍馳走
0476c02: 及地獄有情多由心起愛
0476c03: 乃至向他門求乞而活命
0476c04: 皆由愛使然是佛之所說
0476c05: 愛火燒諸天不須薪少許
0476c06: 由著於境界從六根發起
0476c07: 受具足快樂常迷醉其心
0476c08: 墮落不覺知由愛之所誤
0476c09: 一切輪迴因皆從愛所得
0476c10: 愛鎖拘有情令墮於惡趣
0476c11: 又天中愛火欲境常圍繞
0476c12: 由愚癡自在燒彼著欲者
0476c13: 如火得乾薪騰焰則彌盛
0476c14: 欲樂適其心其愛轉增長
0476c15: 世火極炎猛人皆能遠之
0476c16: 愛火燒世間無能免斯害
0476c17: 若人不生愛得最上寂靜
0476c18: 出過患稠林能超於苦海
0476c19: 離和合過失則斷愛欲索
0476c20: 解脫諸罪垢乃是無憂者
0476c21: 百千俱胝劫常為愛所欺
0476c22: 愚夫不棄捨為幻網維縶
0476c23: 謂由愛所覆樂親近承事
0476c24: 如彼傭力人渴飲其水
0476c25: 飲已渴暫息須臾喉復乾
0476c26: 渴愛在於心非道何由止
0476c27: 是故當遠離諸惡由之生
0476c28: 為愛所伏者沈淪無出期
0476c29: 受天中最勝上妙五欲樂
0477a01: 終為愛索牽復墮於惡趣
0477a02: 若人近於愛苦惱常充滿
0477a03: 依正教所明此定非饒益
0477a04: 若著愛境界則無有厭足
0477a05: 能棄彼愛者是人無憂患
0477a06: 諸天由愛故則生於放逸
0477a07: 耽著復追求復墮於地獄
0477a08: 諸天若退失為第一慚恥
0477a09: 由著上妙樂則受極重苦
0477a10: 愛覆於自心其心則狂亂
0477a11: 不怖於輪迴長時而縱逸
0477a12: 眾生由欲樂復增長其愛
0477a13: 愛火地獄火為彼彼燒害
0477a14: 彼愛若增長展轉則無窮
0477a15: 已有生防護未得常追求
0477a16: 由起追求故其心常不足
0477a17: 是人無樂分如來所印可
0477a18: 由心無厭故常思其欲味
0477a19: 則為彼愛火相續而燒然
0477a20: 若於欲生怖離愛火所逼
0477a21: 解脫愛垢染不復墮惡道
0477a22: 由自邪思惟起三毒塵坌
0477a23: 溺放逸深淵常貪於女色
0477a24: 歌樂妙音聲引生於散亂
0477a25: 其心無暫停猶如於駃水
0477a26: 愛如深險河欲如漏舡忍澂師校刻本作船舡舫
0477a27: 愚者之所乘即為彼沈喪
0477a28: 愛如猛熾焰三毒如乾薪
0477a29: 放逸如迅風燒諸天不覺
0477b01: 諸天著欲樂則為愛降伏
0477b02: 於頃刻須臾暫無其少暇
0477b03: 愛為欲所依生百千障礙
0477b04: 諸天著樂故於善不能作
0477b05: 愛蛇有五首其性極暴惡
0477b06: 螫彼貪欲人是苦難堪忍
0477b07: 愛河極深廣從五欲出生
0477b08: 欲達彼岸者匪善何能越
0477b09: 愛如幻伎兒充遍於三有
0477b10: 誑惑諸天人於益無少分
0477b11: 五根取欲境未曾有厭怠
0477b12: 如酥投火中念念而增長
0477b13: 又復彼愛者能開惡趣門
0477b14: 地獄鬼畜生如是常往返
0477b15: 愚夫由起愛墮死魔口中
0477b16: 善離斯過失不為彼所噉
0477b17: 諸有具智人能降伏彼愛
0477b18: 離憂惱怖畏坐臥常安隱
0477b19: 若離彼愛纏則不生諸苦
0477b20: 愚者多希求常興於損害
0477b21: 於其晝夜中心不生慈愍
0477b22: 他所有珍財意欲皆希取
0477b23: 是輩如劫火其性常兇險
0477b24: 遠離於善人如毒蛇處穴
0477b25: 由增上愛故為熱惱燒煮
0477b26: 死墮地獄中復生於鬼趣
0477b27: 從惡道出已得生於人間
0477b28: 向五百生中常於他求乞
0477b29: 下色常低言匱乏心逼迫
0477c01: 唯苦為己分皆由愛所得
0477c02: 若人斷其愛常樂求佛慧
0477c03: 斯為其正人得最上寂靜
0477c04: 若遣心中愛如驅蛇出穴
0477c05: 愛毒未蠲除決定當破壞
0477c06: 若決定造作彼愛常現前
0477c07: 如火擲乾薪其焰則彌盛
0477c08: 眾生貪珍財積聚無止足
0477c09: 彼於命終時皆為他所有
0477c10: 由愛所獲咎財散罪不消
0477c11: 由業之所牽含悲趣地獄
0477c12: 財為他受用罪則當己身
0477c13: 墮彼惡趣中後悔徒熱惱
0477c14: 財散名為衰樂壞則為苦
0477c15: 親友忽如冤皆從愛心轉
0477c16: 智人不起愛愛火常熾然
0477c17: 損害諸有情令墮於惡道
0477c18: 積財如彼山守禦常憂怖
0477c19: 云何造諸罪非理而持用
0477c20: 不樂畜財者無怖無防護
0477c21: 是離貪智人在處常安住
0477c22: 樂求於富樂然而散壞
0477c23: 盛衰不久停如日之輪轉
0477c24: 榮富者如縛貧乏者如罪
0477c25: 皆為愛所使於欲無厭患
0477c26: 受上妙快樂所欲皆如意
0477c27: 為愛火所逼身樂俱散壞
0477c28: 若諸天及人由於欲無厭
0477c29: 皆為愛所燒如來悉知見
0478a01: 百千諸有情因愛墮險難
0478a02: 受無量苦報智者咸興歎
0478a03: 壽命速遷謝愚夫不知覺
0478a04: 福業悉消除彼愛則增長
0478a05: 若人著於愛世世常隨逐
0478a06: 彼暗鈍無知不達罪福相
0478a07: 若善業果報生諸天受樂
0478a08: 不善業因緣從彼而退墮
0478a09: 不造善惡業離和合過失
0478a10: 棄背老死因住最上安隱
0478a11: 貪如彼車輪五欲為於輻
0478a12: 愛轂處其中世間無知者
0478a13: 愛河極深廣欲境為波濤
0478a14: 疑惑譬群魚世間無知者
0478a15: 於晝夜三時多造諸不善
0478a16: 智者不防護即隨惡流轉
0478a17: 美色如幻化了彼則無縛
0478a18: 由愛常追求為縛無能解
0478a19: 若為愛所纏則著於欲樂
0478a20: 智慧若現前能除彼過患
0478a21: 愛增其黑暗智發於光明
0478a22: 當捨暗從明離苦獲安樂
0478a23: 智如其利劍能伐愛林木
0478a24: 應當善修習獲最上安隱
0478a25: 當知愛稠林深密難出離
0478a26: 若人善超越則出於三界
0478a27: 愛河有三派放逸水彌忍澂師校刻本作瀰彌滿
0478a28: 當乘於慧舟能渡於彼岸
0478a29: 愛如利刀杖割截愚夫身
0478b01: 苦惱難堪任是故常遠離
0478b02: 愛如惡癰疽從心而生起
0478b03: 於其晝夜中曾無於少樂
0478b04: 愛如猛熾火疑惑如樵薪
0478b05: 由業風所吹燒心生熱惱
0478b06: 若人愛所纏其心則輕躁
0478b07: 非理取其財則喪於身命
0478b08: 世間諸眾生造無邊惡業
0478b09: 皆由愛彼財長淪於苦海
0478b10: 為愛之所使勇捍忍澂師校刻本作悍捍無怯弱
0478b11: 乃至蹈火中不顧其身命
0478b12: 若人多起愛心火常燒然
0478b13: 無愛意清涼如深淵澡沐
0478b14: 愛如彼烈火投薪則騰焰
0478b15: 譬之彼貪夫愈得而無厭
0478b16: 具無量珍寶剎利猶不充
0478b17: 自餘諸有情少畜則無患
0478b18: 若人起於愛樂少而苦多
0478b19: 苦樂兩昭然智者善取捨
0478b20: 善降彼愛者得最勝寂靜
0478b21: 若能常遠之則近菩提道
0478b22: 離欲邪行品第九
0478b23: 女人為罪本能散於資生
0478b24: 若為彼所伏於樂則何有
0478b25: 女人多諂曲常懷於嫉
0478b26: 樂造作不善於業得自在
0478b27: 巧言誑於他常生和合想
0478b28: 無正念思惟喜讚於欲事
0478b29: 彼暫生柔順後則多剛狠
0478c01: 雖珍異莊嚴於恩曾不念
0478c02: 設百千眾生咸生於愛樂
0478c03: 自性無有常猶如彼飛電
0478c04: 若樂於女色斯為不善因
0478c05: 現生及後身悉為彼破壞
0478c06: 若見一姝好心則生散亂
0478c07: 樂著彼境界為貪之所嬈
0478c08: 合會必有離由之起愁慼
0478c09: 貪欲鎮縈纏皆由女人故
0478c10: 是女人貪毒與身俱時起
0478c11: 如火生世間熱性則隨有
0478c12: 當知是貪火從心中所發
0478c13: 相續常燒然於苦無與比
0478c14: 破壞於善法及損惱眾生
0478c15: 為惡道之因是諸佛所說
0478c16: 口雖出美言心中常蘊毒
0478c17: 於其所戀慕其志曾無定
0478c18: 設暫生愛著不久則棄捐
0478c19: 所說無有誠彼意則非實
0478c20: 以方便欺誑習染欲因緣
0478c21: 於己生貪人恃之生憍慢
0478c22: 天人阿脩羅夜叉鬼神等
0478c23: 墮於險難中皆由女人故
0478c24: 又彼女人者不知恩念善
0478c25: 其心無暫停如日之旋轉
0478c26: 見其榮盛人則樂於承奉
0478c27: 彼若有衰危殊無少憂慮
0478c28: 如蜂採其花花乾即捨去
0478c29: 應知彼女人棄舊亦如是
0479a01: 女人無慈心常懷於嫉
0479a02: 此非無端由皆因於男子
0479a03: 諸天唯女人餘無能降彼
0479a04: 由女縛所牽則墮於惡趣
0479a05: 若樂著女色此失無與等
0479a06: 貪火鎮燒心何由能出離
0479a07: 若為欲所牽貪業皆可見
0479a08: 常惛醉其意樂作諸不善
0479a09: 女人惡所纏多興於潛意
0479a10: 棄彼昔所眷如蛇委其蛻
0479a11: 女人最險詐無能過彼者
0479a12: 多作於方便而希於寵愛
0479a13: 又諸女人者自性多流蕩
0479a14: 智者有先見慎勿相隨順
0479a15: 若習近女人則失於善利
0479a16: 設求生天中此亦不能得
0479a17: 天中妙樂音聞者咸生愛
0479a18: 若樂著不捨引生於苦難
0479a19: 女人心動轉於餘生染愛
0479a20: 愛火或暫息則生於棄捨
0479a21: 女人志堅著樂行於鄙事
0479a22: 若見彼衰殘則生於棄捨
0479a23: 女人多諂媚使彼如癡鹿
0479a24: 見禍患所侵則生於棄捨
0479a25: 女人極險惡不念其恩德
0479a26: 彼厄難相臨則生於棄捨
0479a27: 女人心散亂起種種思惟
0479a28: 能誑誘於他如蜜和諸毒
0479a29: 女人多巧言能惑愚癡者
0479b01: 智士善思惟彼意曾無動
0479b02: 由愚癡著欲於財無慳
0479b03: 不修彼福因如鼠常藏竄
0479b04: 女色如彼索而第一堅牢
0479b05: 縛彼迷士夫令墜三有海
0479b06: 是索非縛體唯能縶於心
0479b07: 心若為彼纏苦則為己有
0479b08: 餘索縛於人燒斫皆令斷
0479b09: 是女索不然能牽趣惡道
0479b10: 身有其相狀彼索則能縛
0479b11: 心本無形質非女索不可
0479b12: 若為索所縛其量人皆見
0479b13: 女索縛於人是量無知者
0479b14: 暫生其少樂後脫則為難
0479b15: 能縛諸眾生常淪愛苦海
0479b16: 又彼女索者善縛於六根
0479b17: 常索無其能唯縛身及頸
0479b18: 妻子并眷屬為縛最堅牢
0479b19: 愚人生妄心皆執為己有
0479b20: 於女色生愛彼唯筋肉纏
0479b21: 便利之所依忍澂師校註曰汝愛復來此可疑汝愛復來此
0479b22: 好發巧言詞誑惑而無媿
0479b23: 當知女人者與冤則無異
0479b24: 以眾妙嚴飾令他生愛樂
0479b25: 其心常動轉所說多虛假
0479b26: 女人性多毒如迦羅俱吒
0479b27: 損彼著欲人無能免其難
0479b28: 具百千方便不能防女人
0479b29: 如風火虛空無能縛彼者
0479c01: 造諸非律儀遭病難夭喪
0479c02: 皆因於女人破其解脫行
0479c03: 世間諸眾生造作眾罪業
0479c04: 皆因於女人恐怖常迫窄
0479c05: 自幼及其耄其心常散亂
0479c06: 女人性本然如日光常暖
0479c07: 女心無定則猶風中燈焰
0479c08: 有怨不暫捨如馬囓其瘡
0479c09: 如索縻鼠狼雖縛彼能脫
0479c10: 則同彼女人不為他所制
0479c11: 如花蓋毒蛇如灰覆炎火
0479c12: 如色蔽人心如女藏惡露
0479c13: 如毒樹開花觀者曾無厭
0479c14: 是花猶女人畢竟當棄捨
0479c15: 常樂求女色境界即現前
0479c16: 此生及後身俱無於樂分
0479c17: 非火非刀杖非力非機關
0479c18: 為女所縛者彼惡無能斷
0479c19: 於人世天中略述欲過咎
0479c20: 智者若遠離作夜摩天主
0479c21: 樂彼女色者皆從慣習生
0479c22: 世有真實人則能免其事
0479c23: 是人宿善本滅已生天中
0479c24: 見諸天女人散亂亦同此
0479c25: 則毀樂非真訶心不寂靜
0479c26: 厭女人過患如冤而捨去
0479c27: 若習近女人生多種苦惱
0479c28: 是故當了知於彼常遠離
0479c29: 若起散亂心則生諸過失
0480a01: 常見於女人而生於戲調
0480a02: 日本無黑暗火性無清涼
0480a03: 女人無慈心少分不可得
0480a04: 大地無傾搖風狀無安寧
0480a05: 女人無善行常樂說諸過
0480a06: 又女人之心動亂非長久
0480a07: 有難則捨離如池涸鵝去
0480a08: 淺瀨鷺所依深淵則無有
0480a09: 山嶽有震動彼定無悲愍
0480a10: 不稱揚正法樂作諸魔障
0480a11: 墮於險難中為彼之所誑
0480a12: 赫日可令冷蒲桃能使剛
0480a13: 女人諂嫉心堅著不棄捨
0480a14: 於樂同受用於苦則不然
0480a15: 少恨常在心於恩而廢忘
0480a16: 昔於園苑中而共相娛樂
0480a17: 衰難忽相侵毀呰而棄捨
0480a18: 女為世間縛增長於諍
0480a19: 為過失之藏乃非法之器
0480a20: 女色惑眾生常懷其欲想
0480a21: 起遍計追求其心無暫捨
0480a22: 無量愛欲箭損惱諸眾生
0480a23: 彼樂何所之悉見其磨滅
0480a24: 是欲深可畏如利刃猛火
0480a25: 智者善了知常一心防護
0480a26: 若有持淨戒忽起於欲想
0480a27: 招無量誹謗生眾多過患
0480a28: 如風觸於火其焰則熾然
0480a29: 見女人生貪定為彼燒害
0480b01: 若求清淨樂當遠離女人
0480b02: 此世與他生其心常寂靜
0480b03: 起勇猛精進修習於勝慧
0480b04: 捨欲信因果是人獲大利
0480b05: 離酒過失品第十
0480b06: 此說酒為毒應當遠離之
0480b07: 若樂飲酒者則壞於善法
0480b08: 若人近於酒不生於明慧
0480b09: 彼無解脫分是故常遠離
0480b10: 為第一過失智者之所說
0480b11: 損壞於自他是故常遠離
0480b12: 若人樂飲酒好說世俗事
0480b13: 多言起紛諍是故常遠離
0480b14: 飲酒損資財惛迷復懈怠
0480b15: 有如是過患是故常遠離
0480b16: 由酒發生貪瞋恚亦復爾
0480b17: 展轉增愚癡是故常遠離
0480b18: 酒為禍根本令諸根馳散
0480b19: 後墮地獄中皆由酒所敗
0480b20: 或高聲戲笑出暴惡語言
0480b21: 毀諸良善人後則生憂怖
0480b22: 由飲酒醉亂善惡不分別
0480b23: 如傍生無知是故當遠離
0480b24: 若人為酒困惛醉則如斃
0480b25: 求快樂長年為患則何有
0480b26: 是諸難之本為過患之源
0480b27: 常居癡暗中趣死之階漸
0480b28: 後墮地獄中復生於鬼界
0480b29: 及彼傍生趣皆為酒所壞
0480c01: 酒為毒中毒疾中之痼疾
0480c02: 已苦復加苦是智者所說
0480c03: 破壞於慧命竭盡法財寶
0480c04: 毀彼淨梵行皆由心樂酒
0480c05: 乃至尊崇者醉已無區別
0480c06: 為世人所嗤不生於慚恥
0480c07: 酒如其利斧能損諸善法
0480c08: 樂飲者無慚為他所輕賤
0480c09: 若人為酒惑耽湎無罷期
0480c10: 不作諸善行彼無識無智
0480c11: 若人樂飲酒彼心則狂亂
0480c12: 或發於戲笑或起於瞋恚
0480c13: 現生及後身無明常覆慧
0480c14: 焚燒解脫法皆為酒所使
0480c15: 若嗜其酒味如食金播果
0480c16: 初甘後則毒是智者所說
0480c17: 是故彼智者於酒深為誡
0480c18: 心不起思念飲則生熱惱
0480c19: 富足常飲酒諸天復過是
0480c20: 於彼彼快樂後則皆散壞
0480c21: 眾生酒所迷其心常醉亂
0480c22: 為彼癡所牽耽著其美味
0480c23: 當知酒如繩癡愛常難解
0480c24: 寧墮地獄中於酒不應觸
0480c25: 因觸聞其香癡人即樂飲
0480c26: 是故於彼酒見己當捨去
0480c27: 若見即生貪若觸香即發
0480c28: 由聞彼香故其心不能止
0480c29: 是故酒為毒生過失非一
0481a01: 壞色力名聞皆因飲彼酒
0481a02: 口出於狂言瞪目無定往
0481a03: 時臥不覺知所作皆廢忘
0481a04: 由偃仆於地為女人所笑
0481a05: 其身忍澂師校刻本作心身不動轉加枯木相似
0481a06: 彼醉酒而臥瞥見謂其死
0481a07: 知者咸告言由飲酒如是
0481a08: 常樂飲酒者忍澂師校註曰住疑生住三十六失
0481a09: 當了知彼過此則常安隱
0481a10: 具勝族名稱由酒之所污
0481a11: 是人如蘆花不久自輕棄
0481a12: 若人樂飲酒展轉為境牽
0481a13: 墮放逸水中漂流難出離
0481a14: 為境所牽故不知善不善
0481a15: 於清勝園林何用復飲酒
0481a16: 若樂於酒味則生諸險難
0481a17: 墮於地獄中具受諸苦惱
0481a18: 飲已發生癡由癡造眾罪
0481a19: 愚人心愛樂何能生遠離
0481a20: 起增上耽著受極重苦報
0481a21: 若能離彼過則無諸憂惱
0481a22: 初則損其慧後則壞其樂
0481a23: 是故彼智人於酒常厭捨
0481a24: 若人近於酒彼則如飛鳶
0481a25: 常為癡所盲故說酒為毒
0481a26: 於酒作毒想最上第一樂
0481a27: 由持淨戒故寧飲於銅汁
0481a28: 若樂飲酒者於罪則不免
0481a29: 彼增上愚癡常處於惡道
0481b01: 飲酒雖一罪能生一切惡
0481b02: 是故當制之心戒則為本
0481b03: 比丘樂飲酒則捨阿蘭若
0481b04: 離心一境性不思惟正法
0481b05: 由樂飲酒故心常生熱惱
0481b06: 習近於非法壞二世善利
0481b07: 無威儀道行廢說法是分
0481b08: 與言行相違空說有何益
0481b09: 自不能達解何由悟於他
0481b10: 發獷礦言詞此非善說法
0481b11: 違背於正理識者咸譏誚
0481b12: 貧弊人所輕皆由飲於酒
0481b13: 過去無憶念現在復忘失
0481b14: 未來何所知由酒迷三世
0481b15: 失名稱威德令心常馳散
0481b16: 引生諸過咎斯為酒所困
0481b17: 若遠離酒者具戒定清淨
0481b18: 住最上安隱得至不滅處
0481b19: 諸法集要經卷第四
