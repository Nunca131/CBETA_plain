0573c01: 林我禪師語錄卷之二
0573c02: 
0573c03: 嗣法門人　海金編　海潤錄
0573c04: 住長安大興善禪寺
0573c05: 康熙十一年十月十五日進院。
0573c06: 開爐上堂。師至法座前以拄杖指法座云。者曲彔床
0573c07: 子先聖據此無不縱橫與奪。喚甕作鐘。鑑上座忍俊
0573c08: 不禁為渠一一坐斷去也。便陞拈香祝
0573c09: 聖畢。次拈香云。此瓣香三十載參詢知識。末後撞著
0573c10: 者鐵面無情尊宿驀將面門印破。至今忍恨難忘。即
0573c11: 此第四回拈出。爇向爐中。專伸供養
0573c12: 先師易菴大和尚。用酬法乳之恩。斂衣就座。維那白
0573c13: 椎云。法筵龍象眾。當觀第一義。師豎起拄杖云。猙獰
0573c14: 木上座舊店新開烈燄鼓紅爐。鎔凡鍊聖。眾中莫有
0573c15: 恁麼者麼。試出激揚看。僧問如何是十方同聚會。師
0573c16: 云四海英傑水赴雲奔。如何是箇箇學無為。師云人
0573c17: 人瀟灑箇箇安閒。如何是此是選佛場。師云任緣自
0573c18: 在。飽足高眠。如何是心空及第歸。師云但盡凡情。別
0573c19: 無聖解。僧禮拜。師便打。問一念不生全體現作麼生
0573c20: 觀。師云大千沙界海中漚。進云聖凡二路作麼生學。
0573c21: 師云汝且疑著。乃云寒風葉落。林林亂墜。黃金傲雪。
0573c22: 霜枝在在。盡垂珠玉。停舟怯冷冰凝。漁父掩篷門。興
0573c23: 善開爐。柴炭俱無休撥火。大家株守人人學道安貧。
0573c24: 消息傳來處處陽光奪目。還委悉麼。復舉簡堂機和
0573c25: 尚開爐云。圓通不開生藥舖。單單只賣死貓頭。師云
0573c26: 圓通全體作用直截為人。則不無撿點將來猶欠本
0573c27: 分草料在。山僧則不然。興善不開無本舖。惟拈七尺
0573c28: 惡烏藤。擬問驀頭三十棒。直饒佛祖也消魂。且道與
0573c29: 古人是同是別。具眼者辨取。結椎云。諦觀法王法。法
0573c30: 王法如是。便下座。
0574a01: 佛成道日上堂。杖缽衣具終身履踐。克己巳殷勤現成
0574a02: 公案。佛雖是佛。爾勿自限。渴飲饑餐無事不辦。還委
0574a03: 悉麼。驀地豆爆冷灰始信冰河發燄。遂傳衣下座。
0574a04: 總府程公請上堂。僧問佛意祖意是同是別。師震威
0574a05: 一喝。進云。喝下知歸釋所疑。師云。且道知箇甚麼。進
0574a06: 云。不是婆心多作用。幾乎錯認定盤星。師打云。不可
0574a07: 放過。問聖恩已巳受僧像重圓。學人上來乞師指示。師
0574a08: 云好箇問頭。進云恁麼則皇圖垂鞏固。佛日轉增輝。
0574a09: 師云露。進云大家瞻仰有分。師打云又恁麼去也。僧
0574a10: 禮拜。師復打乃云禪弓智箭摧伏處。霧掃障雲消。慧
0574a11: 劍慈鋒嚴肅時。風清明月白。致使民安物阜海宴河
0574a12: 清。奏凱聲旋農歌擊壤且道承誰恩力。若也諦當
0574a13: 得出。則知主帥威令神機。功歸有地。其或未然。山僧
0574a14: 有一道福國佑民靈應真言。對眾宣揚。以壯軍威。遂
0574a15: 豎拂子云南無精進軍佛。金剛鎧佛。鬥戰勝佛。降伏
0574a16: 眾魔王佛。還會麼。一人有慶歸王化。四海無虞樂太
0574a17: 平。擲拂子下座。
0574a18: 文武眾護法請上堂。師拈拄杖云年來曾未言詮。卻
0574a19: 有藥山氣象。鳴鐘撾鼓陞堂。恐被唾涎遮障。驀豎拄
0574a20: 杖云眾中果有解觀者麼。請出來與木上座酬唱。僧
0574a21: 問昔日世尊拈花惑亂人心無有了日。即今和尚陞
0574a22: 堂緇素雲集。且道作麼生指示。師云射虎不真。徒勞
0574a23: 沒羽。進云昨宵戶外千峰雪今日當陽萬里消。師云
0574a24: 水流溪澗易洗卻是非難。進云一雨所滋根苗各潤。
0574a25: 秪如無陰陽地上生箇甚麼。師震威一喝云急須薦
0574a26: 取。進云謝師指示。師云泥人落水石人撈。乃云弘開
0574a27: 選佛場。鎔凡以煉聖。桶底脫落時。聖凡情解盡。外現
0574a28: 將軍身內祕菩薩行。人是舊時人。軌範新條令。折旋
0574a29: 並俯仰。親佩毘盧印。是即是且衲僧門下應時擊節
0574a30: 的句子作麼生道。豎拄杖云民安物阜樂昇平。海
0574b01: 宴河清歌泰運。卓拄杖下座。
0574b02: 解制誥封朱夫人請上堂。僧問惟此一事實。餘二則
0574b03: 非真。因甚又列五宗。師云一賽兩彩。進云不假棒喝
0574b04: 如何是臨濟宗。師云忤逆聞雷魂消魄散。進云未落
0574b05: 言詮如何是曹洞宗。師云君臣道合父子投機。進云
0574b06: 拈卻函蓋如何是雲門宗。師云紅旗揮霍偽惡寒心。
0574b07: 進云不騎賊馬如何是法眼宗。師云墻壁瓦礫盡演
0574b08: 圓音。進云不畫九十六種圓相如何是溈仰宗。師云
0574b09: 不是知音徒勞側耳。進云此處無陰陽大家在者裏。
0574b10: 師打云無汝棲泊處。問興善齋僧是何功德。師云入
0574b11: 海算沙易。與汝明辯難。乃云山含春色。漸漸日暖風
0574b12: 和。眾赴齋筵。箇箇眉橫鼻直。雲門餅佛祖家風。趙州
0574b13: 茶衲僧消息。不惟使雲臨禪客飽足知歸。亦令奉供
0574b14: 檀那咸臻鶴算。還委悉麼。若也知得。結制解制理合
0574b15: 如斯。去歲今年無可不可。只如因齋慶贊一句作麼
0574b16: 生道。擊拂子云香饈入口方知味。壽錫遐齡億萬春。
0574b17: 擲拂子下座。
0574b18: 慶妙禪人薦師請上堂。身心夢幻皆真際。般若枝豐
0574b19: 覺樹濃。銕笛無腔吹夜月。還鄉曲調韻長空。以拄杖
0574b20: 卓一卓云。還會麼。若也會得。乃知三世諸佛歷代祖
0574b21: 師生死涅槃。宛如幻夢。盡向者裏未動分毫。即今一幻
0574b22: 知藏。從無量劫來及至今生出家學道。以至臨終端
0574b23: 然坐脫亦未嘗動著些子。還知落處麼。聲聲孝子哀
0574b24: 笻竹。凜凜寒煙烈紙錢。下座。
0574b25: 寶峰天光和尚為先老人忌辰請上堂。峰問嚴寒葉
0574b26: 落經霜翠。無影枝頭劫外春。面目儼然全體露。檀煙
0574b27: 一炷報師恩。如何是報恩的句。師云總是無情漢。峰
0574b28: 云楊岐效女人拜全資罔極不肖羅列珍饈用酬恩
0574b29: 德。且道還有同別也無。師云點即不到。峰作呈獻勢
0574b30: 云。恁麼則滿盤托出去也。師云到即不點。峰云可謂
0574c01: 剖石獲珠拋磚引玉。師云瞻仰有分。問撾鼓陞堂即
0574c02: 不問。如何是興善境。師云庭前松柏參雲漢。殿後樓
0574c03: 臺接地陰。進云如何是境中人。師云可惜對面不識。
0574c04: 進云如何是人中智。師云老僧從來不愚。僧禮拜。師
0574c05: 便打。乃云看破浮漚化城。了知空花寶所。彼既烏有
0574c06: 先生。大都我亦非我。將相下應上呼。卻也無可不可。
0574c07: 以拂子召眾云。還會麼。於斯會得何勞曲唱巴歌。其
0574c08: 或未然。以拂子拂一拂云。雙桂曾開五葉花。及至寶
0574c09: 峰今結果。擲拂子下座。
0574c10: 冬至日子房山嚴菴和尚請上堂。僧問正令恒恢釣
0574c11: 竿垂罷灘頭忽有銅頭銕額到來如何祇對。師云撐
0574c12: 持全仗渠儂力。輔弼還須鐵石心。進云蛇吞鱉鼻。虎
0574c13: 咬大蟲。大徹的人為甚不斷命根。師云猶有者箇在。
0574c14: 進云大修行人護守毘尼因甚不遵佛行。師云姜太
0574c15: 公在此諸神迴避。進云杲日當空無所不炤。因甚自
0574c16: 不了然。師云省卻山僧多少力。進云人人有箇影子
0574c17: 寸步不離。為甚自不領略。師云觸著磕著。進云盡大
0574c18: 地是箇火坑。得何三昧不被燒卻。師云上座甚處得
0574c19: 者消息。進云恁麼則三尺龍泉光照膽。萬人叢裏奪
0574c20: 高標。師云劄。僧一喝師云者一喝卻也少他不得。乃
0574c21: 云一陽乃復磬山固蒂深根。萬類萌芽。子房抽莖發
0574c22: 幹。枝繁葉茂處覆蔭人天。花敷果實時馨香特地不
0574c23: 惟濟道中興。且喜圭峰復出還委悉麼。興善權為引
0574c24: 座敦請嚴菴和尚。與眾弟兄通箇消息。拽杖下座。
0574c25: 佛誕日熊檀越寄褐孩童請上堂。僧問秉般若鋒權
0574c26: 衡佛祖。持金剛燄規正人天。故乃尋常作用。即今宰
0574c27: 相臨筵和尚作麼生指示。師云一天雲際會千古意
0574c28: 分明。進云古人道山河百二子孫千秋即今熊公子
0574c29: 投佛寄名且道得何利益。師云有水皆含月。無山不
0574c30: 帶雲。進云謝師答話。師云特地風光。問釋迦降生九
0575a01: 龍吐水。和尚壽誕海眾雲臻。福庇幼童。如何話會。師
0575a02: 云尚來講贊無限良因。進云一人發真歸元十方消
0575a03: 殞。因甚世界宛然。師云只者一問也不消得。進云說
0575a04: 心說性認影迷頭。談妙談玄埋沒宗旨。去此二途乞
0575a05: 師指示。師云秪為分明極翻令所得遲。乃云年年每
0575a06: 遇今朝。釋迦降誕之際始於七步經行。腳跟俱未點
0575a07: 地。兒孫極力追隨。檀信供陳菲意香盆。藻浴金軀。緇
0575a08: 素無端福利堅請山僧陞堂舉揚從前箇事。且道箇
0575a09: 事作麼生舉揚。良久云一杓香湯澆佛體。在會人天
0575a10: 濕卻衣。卓拄杖下座。
0575a11: 靈源紫谷和尚請上堂。僧問教中道常在於其中經
0575a12: 行及坐臥。因甚步步蹋不著。師云纔涉擬議便隔萬
0575a13: 山。進云箇事分明無向背。烏兔轉丸竟若何。師云切
0575a14: 忌眼花。問世尊拈花迦葉微笑是何意旨。師云只恐
0575a15: 汝不薦。進云相識滿天下。知心能幾人。師便打。問如
0575a16: 何是佛。師云問處分明。進云如何是法。師云車不橫
0575a17: 推。進云佛法幸蒙親指示。向上宗乘事如何。師震威
0575a18: 一喝。乃云炎涼祖室。禦寒端藉春光。冷落招提。維持
0575a19: 全資宿德。致使五岡緇眾。一飽更忘百饑。四埜來賓。
0575a20: 直下冰清三業。還知落處麼。驀豎拂子云。等閑舒出
0575a21: 金剛手。剎竿扶起又重新。擲拂子下座。
0575a22: 晒藏經榮宗大師請上堂。僧問一大藏教露布葛藤。
0575a23: 秘密一句作麼生道。師便打。進云恁麼則小出大遇
0575a24: 去也。師復打。切忌錯會。問考鐘伐鼓一眾臨筵未審
0575a25: 合談何事。師云熏風自南來。進云有句無句如藤倚
0575a26: 樹。樹倒藤枯句歸何處。師云殿角生微涼。進云放下
0575a27: 泥盤呵呵大笑。又作麼生。師便打。僧一喝。師復打。云
0575a28: 胡喝亂喝漢。乃云熏風自南來殿角生微涼。諸佛出
0575a29: 身句。田夫甚熱忙。如斯明得心。佛與眾生是三無差
0575a30: 別。其或未然。昔日前賢暄貝葉。今朝僧眾晒頭顱。擲
0575b01: 拂子下座。
0575b02: 終南鐵叉山若水和尚請上堂。僧問如何是十方同
0575b03: 聚會。師云一眾儼然。進云如何是箇箇學無為。師云
0575b04: 休得瞌睡。進云如何是此是選佛場。師云少你一箇
0575b05: 不得。進云如何是心空及第歸。師云大家在者裏。進
0575b06: 云恁麼則龍蛇溷雜。凡聖同居。師與驀頭一棒。云且
0575b07: 道是凡是聖。僧一喝。師復打。問和尚法道風行艸偃。
0575b08: 秪如座下衲子未審商量何事。師打云須向者裏薦
0575b09: 取。進云拈卻棒喝試請道看。師良久。僧拂抽歸眾。師
0575b10: 云錯。乃云達人活計不尋常。自甘一副銕心腸。直下
0575b11: 回光俱勦絕。擎叉卓豎巴山鐵。揭示機圓離見聞。居
0575b12: 然坐斷聖凡情。弟應兄呼只者是。火爐頭句話青燈。
0575b13: 大眾。秪如火爐頭句子作麼生話會。若也會得。不勞
0575b14: 高舉鉗鎚。其或未然。兩序大眾。明日試問銕乂和尚。
0575b15: 拽杖下座。
0575b16: 佛成道日戒因禪人供法被請上堂。世尊成道今朝
0575b17: 檀信供陳韭芥毘尼三聚戒圓波離深生慶快。錦帳
0575b18: 遍覆法幢。卻也兩彩一賽。果能出格超群。豈肯囊藏
0575b19: 被蓋。祗如出格超群一句作麼生道。擲拂子云。只緣
0575b20: 久賴風霜苦。寒盡方知春到來。
0575b21: 佛誕日眾護法同念佛會請上堂。知藏問靈山一會
0575b22: 迦葉親承。今日一會何人得聞。師云金爐焚寶鴨。進
0575b23: 云恁麼則學人親聞去也。師云石鼎噴祥煙。僧喝。師
0575b24: 云者一喝且道落在甚麼處。進云舌頭不離口。居士
0575b25: 問釋迦聖誕與和尚同期即且置。如何是第一玄。師
0575b26: 云有志兒孫孰敢言。如何是第二玄。師云豐城劍氣
0575b27: 斗牛寒。如何是第三玄。師云脫殼烏龜飛上天。如何
0575b28: 是第一要。師云泥塑聖僧今古笑。如何是第二要。師
0575b29: 云雲門跛足曾登跳。如何是第三要。師云鶖子神通
0575b30: 何足道。進云三玄三要蒙和尚指示。向上宗乘事若
0575c01: 何。師便打。士禮退。乃云世尊活計生平以己已妨人誕
0575c02: 質茲辰慣栽當路。荊棘都盧。縱行七步。無端腳亂手
0575c03: 忙。自言惟我獨尊。所謂替人數寶。還知落處麼。擲拂
0575c04: 子云。欲洗眾生心上垢。瞿曇帶累水通身。卓拄杖下
0575c05: 座。
0575c06: 紫谷和尚開關解制華嚴期供五十三參請上堂。僧
0575c07: 問遮那妙體充滿十虛。因甚有眼不見。師云豁。進云
0575c08: 圓音律律七處恒演。因甚有耳不聞。師云劄。進云塵
0575c09: 塵混入。剎剎圓融。因甚普眼不見普賢。師云露。進云
0575c10: 露後如何。師便打。問如何是臨濟宗。師云雷轟寰宇
0575c11: 內。電擊太虛空。如何是曹洞宗。師云父子投機處。分
0575c12: 明意不殊。如何是雲門宗。師云一句明三句。事理盡
0575c13: 圓融。如何是溈仰宗。師云函蓋乾坤句。凡聖絕形蹤。
0575c14: 如何是法眼宗。師云銕蛇橫古路。封疆異域中。五家
0575c15: 宗眼蒙師指。即今一句是如何。師便打。乃云嵩少面
0575c16: 壁起模畫樣而誘掖後昆。慈惠掩關繼往開來而規
0575c17: 成末學。致使空飄柳絮散五十三座之瓊花。水滴溪
0575c18: 聲演八十一函之真印。禪期百二聖會周圓。供列殊
0575c19: 珍。舉揚箇事。第未知西南諸峰還肯首也未。若也允
0575c20: 諾。則知毘盧境界百萬億香雲。百萬億花雲。百萬億
0575c21: 瓔珞雲。百萬億幢幡雲。與今日諸檀妙供一一俱入
0575c22: 華藏莊嚴海中。成就不思議無作妙力去也。還知落
0575c23: 處麼。豎起拂子云。水光山色文殊智。春花萬億普賢
0575c24: 功。擲下拂子。
0575c25: 住秦中寧夏海寶塔寺
0575c26: 康熙己已酉年十月二十六日進院眾請開爐上堂師
0575c27: 至法堂以拄杖指法座云。從上佛祖據此未免陳爛
0575c28: 葛藤。新長老忍俊不禁。為渠蓋覆一上。便陞拈香祝
0575c29: 聖畢。次拈香云。此一瓣香滹沱嫡派雙桂傳來興善
0575c30: 相逢冤遭毒手。第三回拈出爇向爐中耑伸供養。見
0576a01: 住都門傳曹溪正脈第三十六世本師易菴大和尚
0576a02: 用酬法乳之恩。斂衣就座上首白椎云。法筵龍象眾。
0576a03: 當觀第一義。師云第一義諦非言可及。纔涉踟躕胡
0576a04: 餅呷汁。眾中莫有不顧危亡者。試出來與木上座相
0576a05: 見看。僧問千里途程即不問。如何是海寶境。師云湖
0576a06: 連福祉綿天地。塔表招提亙古今。進云如何是境中
0576a07: 人。師云倚杖看雲歸遠岫。衲衣松染石苔寒。進云如
0576a08: 何是賓主兩不著。師云闍黎退身有分。僧禮拜。乃云
0576a09: 初冬艸木色離披。梧葉追風落向西雖是上方霜令
0576a10: 逼。笑看冰雪浸僧衣。若也會得何勞再話重關。其
0576a11: 未然。未到盡驚山嶮峻行來方識路高低。結椎云。諦
0576a12: 觀法王法。法王法如是。擲拂子下座。
0576a13: 壬子春師過棗園堡眾紳衿文學暨緇素請就準提
0576a14: 寺上堂。僧問風聲浩浩觀音談不二法門。春色依依
0576a15: 遮那現無邊境界。如何是不二法門。師以拄杖卓一
0576a16: 卓云還知者消息麼。進云無夢無想無見無聞如何
0576a17: 是現前大用。師云且看上頭註腳。進云須知兔角長
0576a18: 三寸。比較龜毛短二分。師打云。切忌話作兩橛。問海
0576a19: 寶試場已巳畢。興善符命重催。臨行一句請師速道。師
0576a20: 云孔孟文章地。顏曾翰墨鄉。進云大事未明。如喪考
0576a21: 妣時如何。師打云真實可憐生。進云秪如大事已巳明
0576a22: 因甚亦如喪考妣。師云汝即今喚甚麼作大事。僧以
0576a23: 坐具拂一拂歸眾。師云手忙腳亂漢。方文學問是法
0576a24: 平等無有高下。和尚未出海寶舊家風請道一句。師
0576a25: 打云拔萃沖霄漢。驚群壯帝都。士云已巳出海寶增新
0576a26: 事業又且如何。師云重言不當喫。士云楖栗橫肩不
0576a27: 顧人。未審和尚還相顧也未。師云且喜撞著一箇。乃
0576a28: 云桃顏舒暢朝昏嘯月吟風。柳眼新瞠勘驗玄途過
0576a29: 客致使園林池沼居然共演無生。行腳高流驀地禪
0576a30: 關直透。豎起拂子云。是即是。猶未蹋著向上一竅在。
0576b01: 擲拂子下座。
0576b02: 中秋總府桑檀越請上堂。群陰剝盡靈。然兔魄當軒。
0576b03: 暗昧既除。端的桂輪孤朗降伏眾魔佛星宿王如來
0576b04: 符合月面瞿曇嚴淨十方剎土。致使娘生鼻孔箇箇
0576b05: 現成。列祖面門人人具足。是即是但恐賀蘭諸峰俱
0576b06: 未肯首在。還知落處麼。山川聲色原非別。高下風光
0576b07: 一樣同。下座。
0576b08: 結制。靜隱師同眾居士請上堂。僧問十方同聚會。箇
0576b09: 箇學無為。此是選佛場。心空及第歸。如何是心空及
0576b10: 第歸。師云視其所以觀其所由。進云只至如今釘樁
0576b11: 搖艣。師打云不即溜漢。問朔風陣陣冰結琉璃。如何
0576b12: 是寶地一掌平。師云覿面當今。進云恁麼則歸家穩
0576b13: 坐去也。師云錯。乃云乘時設化淡燄霜抹上林枝說
0576b14: 法投機蒼梧雪點銀晶葉。若也端的得出。何勞鼻祖
0576b15: 安心。脫或獨掌難鳴。敢藉神光一臂。還委悉麼。驀豎
0576b16: 掌云。等閒齊出金剛手。大家扶起破沙盆。復舉趙州
0576b17: 訪臨濟話。師云。者公案奇特卻也奇特。諦當猶未諦
0576b18: 當。二尊宿直截分明。若謂祖師西來的的大意。敢保
0576b19: 未夢見在。設有問山僧如何是祖師西來大意。直向
0576b20: 他道。海寶住持事繁。何故。不見道箇中端的安閒句。
0576b21: 不是苦心人不知。
0576b22: 本師易菴老和尚訃音至文學任居士請上堂。僧問
0576b23: 佛祖戒相即不問。如何是人人分上戒體。師云雲來
0576b24: 茅舍冷。風過百花香。進云恁麼則契機省力。了悟剎
0576b25: 那去也。師云閒言語。乃云和盤托出。春林花發樹頭
0576b26: 枝。覿面拈來。斷岸鳥啼巖畔石。了明生死聚沫。可謂
0576b27: 蹋翻知解去住自由。坐斷千差總歸一致。驀豎拂子
0576b28: 云。還知落處麼。勿謂吾師消息隱。春山處處百花開。
0576b29: 其或未然。仰煩兩序同至老和尚像前與諸人下箇
0576b30: 註腳。
0576c01: 說戒上堂。僧問桃紅柳綠觸目全機。燕語鶯啼深談
0576c02: 實相。因甚道從門入者不是家珍。師云只恐不是玉。
0576c03: 是玉也大奇。進云坐斷報化佛頭。穿透衲僧鼻孔。是
0576c04: 甚麼人分上事。師云非汝境界。進云入山搏虎。狹路
0576c05: 相逢。露爪張牙。何人敢近。師打云性命也不顧。進云
0576c06: 有問有答。銕牛不怕獅子吼。無問無答。恰似木人見
0576c07: 花鳥。且道問底是不問底是。師云暨合坐斷。進云學
0576c08: 人按劍上來請師亞鎗相待。師打云放過不可。進云
0576c09: 坐斷十方全體現棒頭點出看飛龍。師復打。問撾鼓
0576c10: 陞堂請分料揀。師云驀劄問將來。如何是奪人不奪
0576c11: 境。師云山色留殘雪。溪聲度遠風。如何是奪境不奪
0576c12: 人。師云陰雲齊暗合。漁樵和楚音。如何是人境兩俱
0576c13: 奪。師云彼此不著便。如何是人境俱不奪。師云柳絮
0576c14: 桃花圃。王孫襲遠香。僧禮拜。師便打。問向上宗乘即
0576c15: 且置。三玄三要請拈提。師云太多生。如何是第一玄。
0576c16: 師云拈花迦葉破蒼顏。如何是第二玄。師云說向人
0576c17: 前不值錢。如何是第三玄。師云幽鳥深處語喃喃。如
0576c18: 何是第一要。師云乾坤開口虛空笑。如何是第二要。
0576c19: 師云佛祖猶不知此竅。如何是第三要。師云幽林深
0576c20: 處啼鳥噪。進云恁麼則鴛鴦繡出從君看。不把金鍼
0576c21: 度與人。師打云絡索不少。乃云毘尼自性金從礦屑。
0576c22: 塵埋禪觀。紅爐煆煉。精金奪目。遵行奉重。久之頓爾
0576c23: 圓明。左右逢源。始識箇中珍玩。如斯則孝名為戒。溥
0576c24: 福四恩。還委悉麼。若也諦當得出。坐臥經行無處不
0576c25: 是毘尼境界。其或未然。山僧與諸公只得重說偈言
0576c26: 去也。傳戒畢下座。
0576c27: 鎮城應元田居士送文峰禪人靈骨入塔請上堂。亡
0576c28: 僧欲入莊嚴國。翠柳條條為指南。野外雪濃春瑞色。
0576c29: 湖中冰綻一池蓮。文峰禪人還知落處麼。若也端的
0576c30: 得出。何勞久滯化城。其或未然。山僧與汝指歸寶所
0577a01: 去也。以拄杖卓一卓喝一喝下座。
0577a02: 浴佛日請上堂。僧問世尊降誕九龍吐水。今日和尚
0577a03: 千秋有何祥瑞。師云杲日當軒。四眾慶集。進云原來
0577a04: 一箇鼻頭兩孔出氣去也。師云卻被闍黎道著一半。
0577a05: 進云恁麼則隨流得妙去也。師云方知彌勒上長街。
0577a06: 進云只如把斷要津不通凡聖還有為人處也無。師
0577a07: 便打。問今日陞座與諸人說菩薩心地戒。且道以何
0577a08: 為心。師云識得一萬事畢。進云恁麼則和光就裏。能
0577a09: 迥別竿木。逢場作指南。師打云截斷葛藤。乃云箇裏
0577a10: 纖塵不立。卻也洗濯阿誰。直饒滌盡贓私未免觸途
0577a11: 成滯。致使後代兒孫往往惡水驀頭澆。帶累兩堂雲
0577a12: 水。左右參隨。若僧若俗。俱各承虛接響。年年此日。高
0577a13: 一杓低一杓。輕一杓重一杓。忽然倒轉杓柄。于己已分
0577a14: 中卻較些子。始知天下叢林諸善知識。雖則東潑
0577a15: 西潑。只欲潑著一箇半箇。始解報恩有分。還會麼。香
0577a16: 水佛頭纔盥沐。無端緇素濕眉鬚。
0577a17: 孝子閻舉薦嚴請上堂。僧問五蘊性空。如何是涅槃
0577a18: 路。師云前後塔撐雲際月。進云恁麼則生滅既滅寂
0577a19: 滅為樂。師云高低閣籠樹頭風。進云今日居士請和
0577a20: 尚說法薦亡。未審亡者還來應供也無。師云藤花搔
0577a21: 客路。野鶴唳漁汀。僧禮拜師便打。問第一義諦七穿
0577a22: 八穴。薦亡一句作麼生說。師云湛若虛空平如奩底。
0577a23: 進云紅輪決定沉西去。未委靈魂往那方。師云切忌
0577a24: 尋言逐句。乃云日用原該秘密意。熏風法說施無畏。
0577a25: 全提一句絕言詮。舉似分明人不會。且道現前大眾
0577a26: 若僧若俗還會得麼。切忌畫蛇添足去也。即今五七。
0577a27: 薦拔往生世勝閻公還會得麼。水中擇乳須是鵝王。
0577a28: 驀豎拂子云。還知落處麼。涅槃生死等空花。識得依
0577a29: 前只者是。擊拂子下座。
0577a30: 自恣日月光化土建水陸道場請上堂。僧問拈花微
0577b01: 笑秪明者箇。只如斷臂安心又成何事。師云且喜有
0577b02: 此一問。進云大人作用已巳見風規。末後全提乞垂露
0577b03: 布。師便打。進云正令已巳行天下遍。將軍閫外絕煙塵。
0577b04: 師復打。問棒下一機。絲來線去。目前大用七縱八橫。
0577b05: 只如威音那畔如何舉唱。師以拄杖卓云險。進云教
0577b06: 中道若能轉物即同如來。且道東山西嶺作麼生轉。
0577b07: 師豎起拄杖云。還識得木上座也未。進云千差通徹
0577b08: 的人因甚向芥子裏高臥。師打云真實可憐生。進云
0577b09: 恁麼則水流終到海。月落不離天。師復打云。未敢相
0577b10: 許在。乃云夏末時初秋節風漸涼山蘊色水陸莊嚴
0577b11: 勝會圓。自恣卻也先愆雪禪人迫請強陞堂。但愧無
0577b12: 法與人說。將謂逼索甚生忙。幸喜拄杖代饒舌。驀豎
0577b13: 拄杖云。還知落處麼。砧聲萬籟示圓音。聖凡情解俱
0577b14: 消歇。拽拄杖下座。
0577b15: 冬至請上堂。師以拄杖卓一卓云。一陽既復。掉轉火
0577b16: 潑燈籠。雪老冰枯。帶纍霜凝露柱。驀豎拄杖召眾云。
0577b17: 會麼。若到太陽禪師門下。且道成得甚麼邊事。良久
0577b18: 云。斡旋泰運風光普。相將春轉上林枝。卓拄杖下座。
