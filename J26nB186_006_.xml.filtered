0644b01: 林野奇禪師語錄卷第六
0644b02: 住檇李秀水龍淵寺嗣法門人行覺等編
0644b03: 拈頌
0644b04: 興化云我逢人則不出出則便為人三聖云我逢人
0644b05: 則出出則不為人。
0644b06: 此二老宿一期稱提可謂出人頭地若欲扶樹臨
0644b07: 濟正宗猶未得在。
0644b08: 長劍倚天光燦爛千敲百拶煉將來而今擲出從
0644b09: 君看凜凜清風遍九垓。
0644b10: 興化謂克賓維那曰汝不久為唱道之師賓曰不入
0644b11: 這保社師曰會了不入不會不入曰總不與麼師便
0644b12: 打曰克賓維那法戰不勝罰錢五貫設饡飯一堂次
0644b13: 日師自白槌曰克賓維那法戰不勝不得喫飯即便
0644b14: 出院。
0644b15: 興化為人可謂深入虎穴只是不得虎子克賓雖
0644b16: 則咬牙喫棒大似夢還故鄉若是伶俐衲僧管教
0644b17: 興化棒折。
0644b18: 正令全提佛祖迷那許禪流墮窠窟殺活棒頭親
0644b19: 喫了如何不碎腦門骨。
0644b20: 臨濟上堂兩堂首座相見同時下喝僧問還有賓主
0644b21: 也無師曰賓主歷然召眾曰要會臨濟賓主句問取
0644b22: 堂中二首座。
0644b23: 這兩個漢大似兩口古鏡若無臨濟與伊稱賞怎
0644b24: 得交光相映皎皎圓明。
0644b25: 直下輪槌也不殊謾將涎舌費分疏真誠報與參
0644b26: 玄客那個男兒不丈夫。
0644b27: 臨濟示眾曰吾滅後不得滅卻吾正法眼藏三聖出
0644b28: 曰怎敢滅卻和尚正法眼藏師曰已巳後有人問你向
0644b29: 他道甚麼聖便喝師曰誰知吾正法眼藏向這瞎驢
0644b30: 邊滅卻。
0644c01: 臨濟口惡心慈三聖便揚家醜。
0644c02: 氣盡形枯話斷腸隨聲一喝為宣揚信知喪業亡
0644c03: 家子脫體涼鼓大唐。
0644c04: 興化示眾云今日不用如何若何便請單刀直入興
0644c05: 化與你證據時旻德長老出禮拜起便喝師亦喝德
0644c06: 又喝師亦喝德禮拜師曰若是別人三十棒一棒也
0644c07: 較不得何故為他旻德會一喝不作一喝用便下座。
0644c08: 這兩父子大似一隊無孔鐵鎚看他你擲我拋遞
0644c09: 相抑揚有準雖則二俱敏手旻德未免輸他一籌
0644c10: 被伊塗污面門至今羞慚無地。
0644c11: 大開東閣接高賓下榻還他臥榻人不是侯門貴
0644c12: 公子那能杯酒遞相斟。
0644c13: 德山示眾曰今夜不答話問話者三十棒時有僧出
0644c14: 禮拜師便打曰某甲話也未問和尚因甚麼打某甲
0644c15: 師曰汝是甚麼人曰新羅人師曰未跨船舷好與三
0644c16: 十棒。
0644c17: 德山行令果嚴只是不合捨此趨彼這僧棒雖喫
0644c18: 了只是不知落處。
0644c19: 拋綸擲釣擬鯤鯨卻值鯨鰲躍別津可惜一雙擘
0644c20: 海手未曾攪得臥龍鱗。
0644c21: 德山一日因飯遲托缽下堂時雪峰作飯頭見便云
0644c22: 這老漢鐘未鳴鼓未響托缽向什麼處去師便歸方
0644c23: 丈峰舉似巖頭頭曰大小德山未會末後句師聞令
0644c24: 侍者喚來問汝不肯老僧那頭密啟其意師乃休去
0644c25: 至明日陞堂果與尋常不同頭至僧堂前撫掌大笑
0644c26: 曰且喜老漢會末後句雖然如是只得三年活師果
0644c27: 三年而沒。
0644c28: 德山父子善能六韜三略文武齊施可惜不逢識
0644c29: 者當時我若在會見他父子與麼但向他道瞞我
0644c30: 不得不惟令他父子伎倆全消亦免後人鑽龜打
0645a01: 瓦。
0645a02: 兵行詭道應防險佛口蛇心何足誇可恨不逢穿
0645a03: 耳客當陽錯過好生涯。
0645a04: 丹霞訪國師問侍者國師在否曰在即在只是不見
0645a05: 客師曰太深遠生曰佛眼覷不見師曰龍生龍子鳳
0645a06: 生鳳兒國師睡起侍者以告國師乃打侍者二十棒
0645a07: 遣出。
0645a08: 侍者瞠眼寐語累他國師寢食不安丹霞雖解就
0645a09: 地埋人殊不顧傍人看破還有知他侍者喫棒丹
0645a10: 霞稱賞國師底麼試道看。
0645a11: 端居丈室獨安眠不憶春花落檻前可恨遊蜂胡
0645a12: 亂弄至今趕向草堤邊。
0645a13: 溈山示眾曰老僧百年後向山下作一條水牯牛左
0645a14: 脅書五字曰溈山僧某甲此時喚作溈山僧又是水
0645a15: 牯牛喚作水牯牛又是溈山僧喚作甚麼即得。
0645a16: 溈山一身充兩役到底功不成名不就仰山雖解
0645a17: 扶豎終是家業喪亡。
0645a18: 脫卻皮毛卸卻衣一身爛潰遍邦屍熏天臭氣無
0645a19: 回互嗅著些兒萬鬼悲。
0645a20: 僧問雪峰古澗寒泉時如何峰云瞪目不見底曰飲
0645a21: 者如何峰曰不從口入僧後到趙州舉此話州曰不
0645a22: 從口入不可從鼻孔裏入僧卻問古澗寒泉時如何
0645a23: 州云若曰飲者如何州云死峰聞得乃曰趙州古佛
0645a24: 遙望作禮自此不答話。
0645a25: 這僧擔枷帶扭罪犯彌天只得泥首求救二老雖
0645a26: 與敲枷打鎖雪罪釋刑第恐情理難容還有識他
0645a27: 雪老不答話底麼堪笑堪悲。
0645a28: 此僧罪狀實難描惟有兩翁手段高冷被雪峰藏
0645a29: 筆法至今疑殺幾英豪。
0645a30: 陳操尚書一日與僚屬登樓次見數僧行來一官人
0645b01: 曰來者總是行腳僧公曰不是曰焉知不是公曰待
0645b02: 來勘過須臾僧至樓前公驀喚上座僧皆舉首公謂
0645b03: 諸官曰不信道。
0645b04: 陳操可謂善識休咎鬧裏換人眼睛這僧雖則舉
0645b05: 首逞奇可惜還同受屈。
0645b06: 驀喚抬眸已巳露珠神光不覺射群儒可憐逐塊迷
0645b07: 源者錯過聲前魯大夫。
0645b08: 文殊師利在靈山會上諸佛集處見一女子近佛座
0645b09: 入於三昧文殊白佛云何此女得近佛坐佛云汝但
0645b10: 覺此女令從三昧起汝自問之文殊繞女子三匝鳴
0645b11: 指一下乃至托上梵天盡其神力而不能出佛云假
0645b12: 使百千文殊亦出此女子定不得下方過四十二恒
0645b13: 河沙國土有罔明菩薩能出此女定須臾罔明至佛
0645b14: 所佛敕出此女定罔明即於女子前鳴指一下女子
0645b15: 於是從定而出。
0645b16: 瞿曇女子敲唱俱隨罔明文殊接拍成令雖是胡
0645b17: 羌梵曲卻也令人瞻觀。
0645b18: 縱然弄得機關巧只是不經識者看今日與君說
0645b19: 破了瞿曇女子為誰瞞。
0645b20: 南泉菴主時有一僧到菴師向伊道我上山去作務
0645b21: 待齋時作飯自喫了送一分上來少時其僧自作飯
0645b22: 喫了卻一時打破家事就床臥師待不見來便歸菴
0645b23: 見僧臥師亦就伊邊臥僧便起去師住後曰我往前
0645b24: 住菴時有個靈利道者直至如今不見。
0645b25: 這僧與麼行腳驢年也沒個住處南泉與麼接待
0645b26: 極是沒量大人爭奈彼此不無鈍置。
0645b27: 這僧擬識南泉面打破家私就榻眠不憶二邊俱
0645b28: 看破至今千載見無緣。
0645b29: 昔有一婆供養一菴主經二十餘年常令二八女子
0645b30: 送飯給侍一日令女子抱定云正當與麼時如何菴
0645c01: 云枯木倚寒巖三冬無煖氣女歸舉似婆婆曰我二
0645c02: 十年只供養得個俗漢遂趁出燒卻菴。
0645c03: 這僧只解閉門造車不解開門合轍者婆不但眨
0645c04: 眼殺人亦能眨眼活人當時我若作這僧待伊抱
0645c05: 定正當與麼時如何只向伊道是甚麼飯待擬開
0645c06: 口便乃呵呵大笑不惟令這女子疑殺亦令婆子
0645c07: 終無異心。
0645c08: 正與麼時仙掌露如何不解鼓風煙當時便與驀
0645c09: 面吐婆婆只得哭蒼天。
0645c10: 趙州到一菴主處問有麼有麼主豎起拳頭師云水
0645c11: 淺不是泊船處便行又到一菴主處問有麼有麼主
0645c12: 亦豎拳頭師曰能縱能奪能殺能活便作禮。
0645c13: 二菴主懷藏至寶以待奇人趙州更是大海經商
0645c14: 酬價罕有人識。
0645c15: 從來趙老生涯別殺活縱橫得自繇自此一番相
0645c16: 見後至今彼此各含羞。
0645c17: 香嚴示眾曰若論此事如人上樹口銜樹枝腳不踏
0645c18: 枝手不攀枝樹下忽有人問如何是祖師西來意不
0645c19: 對他又違他所問若對他又喪身失命當恁麼時作
0645c20: 麼生即得時有虎頭上座出眾云樹上即不問未上
0645c21: 樹時請和尚道師乃呵呵大笑。
0645c22: 香嚴描寫甚的奈何知心者少虎頭雖識好惡只
0645c23: 見一邊當時我若在會但禮香嚴三拜。
0645c24: 香嚴年老覺心孤百計千方邈畫圖不是虎頭伸
0645c25: 一問至今懸得嘴盧都。
0645c26: 行者因化主至宅乃問化主是甚處主云藥山者云
0645c27: 還將得藥來麼主云未審有什麼病者忻然取銀百
0645c28: 兩施之復云山中若有人此物乃回主尋歸山納疏
0645c29: 藥山問子歸何速主即敘前問難藥山云急送還他
0645c30: 子遭賊了也主即送還者云山中有人更添百兩施
0646a01: 之。
0646a02: 這僧雖住藥山而不知藥忌及乎看病不識病源
0646a03: 殊不知行者病在膏肓良醫拱手若非藥山識病
0646a04: 幾乎錯下藥頭。
0646a05: 無量劫來冤債病者僧那有好醫方惹得一身傳
0646a06: 藥老累他化主草鞋長。
0646a07: 雲門示眾曰拄杖子化為龍吞卻乾坤了也山河大
0646a08: 地甚處得來。
0646a09: 雲門一期施設不妨新鮮只是難逃抱賊叫屈。
0646a10: 堪笑雲門老作家無端拄杖化龍蛇縱然吞卻乾
0646a11: 坤了看來終是眼睛花。
0646a12: 古德一日不赴堂侍者請赴堂德曰我今日在莊上
0646a13: 喫油餈飽者曰不曾出入師曰你但去問取莊主者
0646a14: 方出門忽見莊主歸謝和尚到莊喫油餈。
0646a15: 一條拄杖兩人扶。
0646a16: 埋兵掉鬥令成功幸有名公與助風媒竊縱然巢
0646a17: 未破管教坐臥不停蹤。
0646a18: 睦州示眾不見無事人到來因緣。
0646a19: 睦州恁麼早是自己巳昏昏焉得使人昭昭。
0646a20: 未話已巳前先有事此僧相向事如麻人生若解隨
0646a21: 時過到老無聞枷上枷。
0646a22: 殃崛持缽入城至一長者家值其婦產難子母未分
0646a23: 長者云瞿曇弟子汝為至聖當有何法能免產難殃
0646a24: 崛曰我乍入道未知此法當去問佛卻來相報遽返
0646a25: 白佛具陳上事佛告曰汝速去說我自從賢聖法來
0646a26: 未曾殺生殃崛往告其婦聞之當時分免母子平安。
0646a27: 長者此問險事罕聞殃崛不知辭勞不得瞿曇與
0646a28: 麼道未必靈驗婦聞免難賺殺幾多人。
0646a29: 發言先已巳露家私那得胡人不放癡堪笑堪悲逐
0646a30: 塊漢一狐疑了一狐疑。
0646b01: 臨濟因黃蘗普請鋤茶園蘗後至濟問訊按钁而立
0646b02: 蘗曰莫是困那濟曰钁也未動何言困蘗便打濟接
0646b03: 杖推倒蘗呼維那拽起我來那曰和尚爭容得這風
0646b04: 顛漢蘗卻打維那濟钁地曰諸方火葬我這裡活埋。
0646b05: 臨濟喫得棒快黃蘗喫跌甚甘維那扶起死裏復
0646b06: 生那返喫棒代罪者不得辭其責臨濟與麼道太
0646b07: 煞欺人。
0646b08: 父子相逢各逞奇累他愚婦卻成癡有時若解翻
0646b09: 身句和賊和贓捉敗伊。
0646b10: 行實
0646b11: 二隱謐書記及大眾請問和尚參方因緣望為吐露
0646b12: 以起後學師曰吾乃蜀之合陽人也俗姓蔡母余氏
0646b13: 自之江南今已巳三十年生平履歷得不忘乎設言之
0646b14: 未必備記兒時先母以雞肉置盞中嗅之即嘔吐如
0646b15: 粥飯不潔即不食先母惜之故嘗與予推命似不可
0646b16: 婚遂送本里金鍾寺依道然叔出家時年十歲然雖
0646b17: 志存釋典無奈資質愚鈍縱勉力如不習相似凡見
0646b18: 燕坐者心多喜之至十七歲遂南遊入講肆屈指十
0646b19: 四年至丁卯歲息肩當湖會毛俞諸公於德藏譚楞
0646b20: 嚴有水乳之契即留掩關閱藏未及半載偶染痢幾
0646b21: 死俄想生死無嘗瞬息異世豈有閒心尋於紙墨彼
0646b22: 時即欲破關參先和尚因毛公再三苦留遂止雖身
0646b23: 不動而渴想猶馳正躊躕間忽接友人送先和尚語
0646b24: 錄讀至參禪偈曰一念未生前試看底模樣頓覺疑
0646b25: 情猛發寢食俱忘研窮兩載竟無趣向至庚午春先
0646b26: 師過當湖因遣護關俗子傳語問先師師云教他關
0646b27: 中莫妄想疑情愈發又將一載竟無所知如木人相
0646b28: 似偶爾散步不覺失足墜樓正當跌時如夢忽覺便
0646b29: 會一念未生前底道理隨口一偈曰一念未生前六
0646b30: 戶絕消息瞥爾揚雙眉大似眼無力遂破關走姑蘇
0646c01: 見先師於清涼菴中便問學人絕跡而來特為親近
0646c02: 和尚答云莫妄想進云未審還有堂頭也無答云看
0646c03: 腳下進云不因漁父引怎得見波濤答云莫錯會好
0646c04: 予便禮拜至辛未春先師赴育王請予亦追隨入室
0646c05: 問云和尚還認得學人麼答云不認得進云也知和
0646c06: 尚認某甲不得答云不識羞予便喝先師拈棒予便
0646c07: 禮拜設茶次先師舉洞山泰首座話索眾下語時下
0646c08: 語者甚多俱未恰先師意予於稠人中高聲云食到
0646c09: 口邊被人奪卻先師云何不道果到口邊被人奪卻
0646c10: 解制上堂先師舉世尊初生便解指天指地汝等諸
0646c11: 人擬討甚麼碗拽拄杖下座一時打散老朽自此全
0646c12: 身脫落深徹棒喝之旨又於天童入室先師問汝從
0646c13: 甚處來予拂袖便行先師隨即一棒予云蒼天蒼天
0646c14: 又癸酉秋予自新安歸充搬運一日擔瓜值先師云
0646c15: 你揀大底挑那予云信手搬底先師休去又一日將
0646c16: 破碗入庫取桐油值先師云你為甚麼打破嘗住碗
0646c17: 予云不是某甲打破底先師云為甚麼在你手裡予
0646c18: 云城門失火殃及池魚先師云賠了碗去予便展兩
0646c19: 手先師休去其年冬充維那先師入堂見數僧不出
0646c20: 坡先師訶云為甚麼不出坡予云俱是告假底先師
0646c21: 云只如死去閻羅老子鐵面無情將汝打入鑊湯爐
0646c22: 炭牛頭馬面不容告假汝等諸人又作麼生予云心
0646c23: 不負人面無慚色先師猶怒罵出堂又乙亥冬先師
0646c24: 上堂予問今日四海衲僧雲集各各壁立千仞還許
0646c25: 他諸人悟麼先師云你還夢見麼進云悟尚不悟夢
0646c26: 個甚麼先師打云你即今是迷是悟予云學人不在
0646c27: 迷悟裏先師云且道打在甚麼處予便禮拜先師因
0646c28: 事出山予亦隨侍至姑蘇有千如諸居士請先師於
0646c29: 張宅園中暫憩未半月而寧郡當道并諸鄉紳力延
0646c30: 先師還山道經檇李時先師有微恙履素黃公留於
0647a01: 園中忽一日先師陡然改意必欲單丁遠行乃力卻
0647a02: 隨侍輩遂付拂致囑卻之再三方受老僧念先師病
0647a03: 體仍勸先師還山以滿眾望先師方允諾老僧仍隨
0647a04: 侍還山其年冬先師命作西堂這都是先師會下時
0647a05: 因緣其他未能備舉邇來之狀汝悉知之不待言也
0647a06: 謐率眾禮拜而退。
0647a07: 書問
0647a08: 復益城姚中丞附來書
0647a09: 荒齋對坐曾見如來已巳三年矣吾師手握摩尼
0647a10: 珠照清濁水大道淵源群生仰沫天童法席今
0647a11: 日便是靈山如文頑涎不退畢世癡迷臘月三
0647a12: 十日只在眼前瓶中雀兒能向西飛便好苦認
0647a13: 路不真所望慈悲明明指點不說破三字凡夫
0647a14: 不識啞謎也夢中語四章用塵法眼。
0647a15: 忽接手教并佳偈甚適積懷像季中如台下之為道
0647a16: 者實為希有然云頑涎不退畢世癡迷迺台下自生
0647a17: 障礙殊不知本分一著從來現成了無迷悟安有生
0647a18: 死去來之相西方可生耶以其台下妄想不息有此
0647a19: 說耳欲識西方只在目前擬議尋思則錯過矣雖然
0647a20: 如是不審台下以謂何如。
0647a21: 與佛古聞長老
0647a22: 日前老僧應請天童祖席乃過婁東見古唐形勢不
0647a23: 下棲真然修造一端甚是苦事惟願吾徒以法門為
0647a24: 重不可苟順人情衲子相信不日而成矣時當末年
0647a25: 钁頭邊得個真正種草庶不負從上佛祖出世亦是
0647a26: 老僧有所望也今物外侍者來寄物付與回山但以
0647a27: 為眾克勤自然人天有眼至囑。
0647a28: 與北嵩巖謐書記
0647a29: 近來法道澆漓人心不古欲為後昆標榜擔任法門
0647a30: 者宜當苦心力行始可不負為佛祖兒孫含玉來因
0647b01: 知汝關中苦淡尚樂然自遣想吾徒於道大有進益
0647b02: 甚慰吾懷況聞黃巖一帶緇素咸欽雖然亦當要待
0647b03: 時瓜熟自然蒂落此勉。
0647b04: 林野奇禪師語錄卷第六
