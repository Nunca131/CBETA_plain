0590b14: 
0590b15: 
0590b16: 宗鑑法林卷五十二
0590b17: 
0590b18: 集雲堂　編
0590b19: 大鑒下十世
0590b20: 雪竇頌革轍二門曰。劫火曾洞然。木人淚先落。可
0590b21: 憐傅大士。處處失樓閣(一)。德雲閒古錐。幾下妙峰
0590b22: 頂。喚它癡聖人。擔雪共填井二。佛祖未分前。已巳振
0590b23: 塗毒鼓。如今誰樂聞。請試分回互三。宛轉復宛轉。
0590b24: 真金休百煉。喪毗耶離。無人解看箭四。
0590c01: 迦葉聆箏起舞。淵明聞鐘皺眉。息耕斗室危坐。半
0590c02: 凍日。虛堂愚
0590c03: 風卷浮雲淨。青天絕點埃。山川俱在目。何必上高臺。
0590c04: 葛廬覃
0590c05: 雪竇示眾。諸人要知真實相為麼。但上無攀仰。下
0590c06: 絕己已。自然常光現前。箇箇壁立千仞。
0590c07: 雲峰悅云。雪竇恁麼為人。入地獄如箭射。　廣教玉
0590c08: 云。雪竇雖則養子之緣。怎奈無出身路。雲峰路見不
0590c09: 平。亦且枷上著杻。三角則不然。要知真實相為。個個
0590c10: 須從拄杖上翻身。其或未然。長連上有粥有飯。作
0590c11: 麼生道。
0590c12: 雪竇示眾。乾坤之內。宇宙之間。中有一寶。挂在壁
0590c13: 上。達磨九年面壁。不敢正眼著。如今衲僧要見。
0590c14: 劈脊便打。
0590c15: 昭覺勤云。雪竇妙中之妙。奇中之奇。向佛祖頭上提
0590c16: 持。衲僧頂門鑿竅。不妨自在。要且祇見錐頭利不見
0590c17: 鑿頭方。山僧則不然。乾坤之內。宇宙之間。中有一寶。
0590c18: 豎拄杖云。在拄杖頭上。拈起也天回地轉。放下也艸
0590c19: 偃風行。有時八臂三頭。有時壁立千仞。如今莫道衲
0590c20: 僧要見。直饒千聖出來。列祖齊至。并須倒退三千里。
0590c21: 敢問大眾。且道什麼人合得受用。分付天台木上座。
0590c22: 　福嚴容云。二大老。一人說近。一人說遠。依俙越國。
0590c23: 彷彿揚州。山僧則不然。乾坤之內。宇宙之間。中有一
0590c24: 寶。喝一喝。　寶壽方云。二老與麼說話。要提持著一
0591a01: 著子。大似壓沙取油。殊不知。我王庫內無如是刀。
0591a02: 　天界盛云。二老撥亂乾坤即不無。若是安定國未
0591a03: 敢相許在。天界即不然。乾坤之內。宇宙之間。中有一
0591a04: 寶。良久云。噫。無限珍奇何處用。前三三與後三三。
0591a05: 雪竇因僧問如何是佛。師曰四山圍遶。
0591a06: 狂狗趁塊。瞎驢趁隊。祇許我知。不許伊會。南華昺
0591a07: 雪竇因僧問黑豆未生芽時如何。師曰透水透砂。
0591a08: 曰生芽後如何。師曰餧驢餧馬。
0591a09: 廣教玉云。擴佛祖心印。提本分鉗錘。饒我雪竇。山僧
0591a10: 承大眾鋤豆。將今視古。也擬定個眼目。設有問黑豆
0591a11: 未生芽時如何。白雲峰倒卓。生芽後如何。西河浪潑
0591a12: 天。若道與古人別。法無異旨。若道與古人同。語言又
0591a13: 異。具眼者辨取。
0591a14: 雪竇到洞山聰處。山問。溈山水牯牛。上座作麼生
0591a15: 會。師曰作後人標榜。山擬道。師以坐具拂一下便
0591a16: 行。山曰且來上座。師曰未參堂。
0591a17: 古南門云。雪竇好一頭水牯牛。祇是不受人調制。雖
0591a18: 然。不惟標榜後人。亦乃標榜佛祖。
0591a19: 雪竇與李殿院坐次。有秀才并道士到院。李問三
0591a20: 教中那箇為貴。師側身叉手而立。李曰有口何不
0591a21: 道取。師曰對夫子難言。
0591a22: 五老峰前古觀基。老君元是一牟尼。時難祇得同香
0591a23: 火。莫聽他人說是非。南堂靜
0591a24: 試問教中誰是貴。側身叉手獨稱尊。者軀寶相人人
0591b01: 具。何獨三家裏尋。古湛沖
0591b02: 雪竇上堂。起立曰。雪竇得與麼高。諸人得與麼矮。
0591b03: 若人道得齊肩句。許伊把定乾坤。
0591b04: 廣潤融云。山僧則不然。驀涌身上禪。豎拄杖云。廣
0591b05: 潤得與麼高。諸人得與麼矮。若人道得齊肩句。猶是
0591b06: 兔子喫牛嬭。
0591b07: 雪竇示眾。春山疊亂青。春水漾碧。寥寥天地間。
0591b08: 獨立望何極。便下座。顧侍者曰。適來有人看方丈
0591b09: 麼。曰有。師曰作賊人心。
0591b10: 白雲端云。雪竇老人。放去收來有舒卷乾坤之手。雖
0591b11: 然如是。何似乾坤收不得。堯舜不知名。法華忍俊不
0591b12: 禁。當為古人出氣。山櫻火煇。山鳥聲滑。手不
0591b13: 同途。任他春氣發。有天有地來。幾箇眼睛活。法華暫
0591b14: 出不著問。侍者守方丈。　烏石道云。雪竇家私。平生
0591b15: 受用之物。盡情擲出與諸人了也。烏石者裏雖然活
0591b16: 計無多。也要諸人委悉。且作麼生是烏石活計。卓拄
0591b17: 杖云。燕語鶯啼春日暖。園林是處百花香。
0591b18: 雪竇因僧問如何是諸佛向上人。師曰白雲覆青
0591b19: 山。曰莫便是和尚為人處也無。師曰綠水陡長蕖。
0591b20: 雪嶠層層翠鎖深。風生寒岫結重雲。夜來丹鳳沖霄
0591b21: 漢。聽曉樵人逐雁。投子青
0591b22: 雪竇上堂。十方無碧落。四面亦無門。古人向什麼
0591b23: 處見客。或若道得接手句。許你天上天下。
0591b24: 崇先奇云。雪竇恁麼為人。何能坐斷天下人舌頭。當
0591c01: 時若有個師僧出眾。但向他道和尚話墮也不知。待
0591c02: 他眼目定動。拂袖便行。　靈峰祥云。我要問雪竇。你
0591c03: 即今向什麼處著此一問。
0591c04: 雪竇問羅漢林曰。法爾不爾。如何指南。漢曰祇為
0591c05: 法爾不爾。師曰大眾記取某甲話頭。拂袖歸眾。漢
0591c06: 下堂令侍者請師至方丈。問。上座適來不肯老
0591c07: 僧那。師曰和尚當代宗匠焉敢不肯。漢曰你為甚
0591c08: 拂衣歸眾。師曰和尚還許某甲說道理也無。漢曰
0591c09: 你說看。師拍一拍下去。
0591c10: 天柱杲云。雪竇放出敵勝之手。抉下驪龍之珠。直是
0591c11: 風清林下。目青霄。據虎頭收虎尾則不無。爭奈賊
0591c12: 身已巳露。羅漢雖知時識宜。爭奈當斷不斷。若當時見
0591c13: 他道法爾不爾。劈脊便棒。何故。不見道掀翻海嶽求
0591c14: 知己已。撥轉乾坤定太平。　法林音云。雪竇大似南番
0591c15: 舶主。載一船差珍異寶。東擲西拋以逞風流。殊不知
0591c16: 被羅漢不動一旗一槍盡情收下。眾中還有為雪竇
0591c17: 作主者麼。一僧出拍一拍拂袖歸眾。林笑云。棺材裏
0591c18: 弩眼漢。識甚麼好惡。
0591c19: 潭州雲蓋繼鵬禪師智門祚嗣初謁雙泉雅充侍者。示
0591c20: 以芭蕉拄杖話。一日泉向火次。忽問拄杖子話試
0591c21: 舉來。與子商量。師擬舉。泉拈火箸便摵。師豁然大
0591c22: 悟。
0591c23: 與奪雙行驗正邪。纔爭拄杖便忘家。驀然鐵棒如風
0591c24: 疾。失從前眼裏花。白雲端
0592a01: 潭州北禪智賢禪師福嚴雅嗣歲夜小參曰。年窮歲盡
0592a02: 無可與諸人分歲。老僧烹一頭露地白牛。炊黍米
0592a03: 飯。野菜。燒榾柮火。大家喫了唱田樂。何故。
0592a04: 免見倚它門戶傍它牆。剛被時人喚作郎。下座歸
0592a05: 方丈。至夜深維那入方丈問訊曰。縣裏有公人到
0592a06: 句和尚。師曰作甚麼。曰道和尚宰牛不納皮角。師
0592a07: 遂取下頭帽擲在地上。那便拾去。師下禪攔腰
0592a08: 擒往叫曰賊賊。那將帽子覆師頂。曰天寒且還和
0592a09: 尚。師呵呵大笑。那便出。去時法昌遇為侍者。師顧
0592a10: 昌曰。者公案作麼生。昌曰潭州紙貴一狀領過。
0592a11: 仰山欽云。活剝耕牛北禪是則好手。其奈牆不牢。
0592a12: 被個販私鹽漢子和贓捉敗。天寧則不然。今夜無可
0592a13: 管顧諸人。不免烹個獨角泥牛。炊無米飯。唱無生曲。
0592a14: 與諸人分歲。忽有個漢出來道有公人索和尚筋角。
0592a15: 便與和聲一棒。何故。有功者賞。　寶華忍云。北禪將
0592a16: 官路當人情。裝好體面。欽祖貼別人不發積。連你
0592a17: 一齊窮。靈祐則不然。也不烹露地白牛。免得天寒地
0592a18: 凍捋帽露頂。也不宰獨角泥牛。免得年窮歲盡動棒
0592a19: 勞神。雖然如是。畢竟如何是分歲一句。乃拽拄杖便
0592a20: 歸方丈。　山茨際云。北禪分歲。大似國清才子貴。家
0592a21: 富小兒嬌。簡點將來。不免反成特地。何故。烹露地牛
0592a22: 向榾柮火唱村田樂。原是窮冬日用閒事。豈待今日
0592a23: 而然耶。東明今夜不敢土上又加泥。但請眾兄弟仍
0592a24: 舊打坐底打坐。經行底經行。喫茶底喫茶。圍爐底圍
0592b01: 爐。雖然如是。也有個窮頌子與眾兄弟應箇時節。歲
0592b02: 窮月窮日亦窮。自笑年來人也窮。大家識取窮窮處。
0592b03: 斂跡雲山繼古風。
0592b04: 納他皮角要輸機。放下尋常結鈔歸。一任者回黃雪
0592b05: 落。滿家圍火掩柴扉。白雲端
0592b06: 佛性要當時節顯。北禪除夜啟玄津。當筵獨恣庖丁
0592b07: 刃。直至如今此話新。靈源清二
0592b08: 來勾皮骨訪知音。一語當機值萬金。帽子擲來如未
0592b09: 曉。眼前爭免拾花鍼。
0592b10: 且喜今年田稻熟。村歌社舞樂豚。斜陽影裏人皆
0592b11: 醉。扶得翁歸是阿孫。千巖長
0592b12: 片雨三江道。殘春五夜湖。能令詩思好。楚色與寒蕪。
0592b13: 鐵容玄
0592b14: 北禪因僧問如何是佛。師曰匙挑不上。
0592b15: 匙挑不上。箸撥不開。合掌讚言。善哉善哉。山如
0592b16: 廬山開先善暹禪師德山遠嗣因僧問年窮歲盡時如
0592b17: 何。師曰依舊孟春猶寒。
0592b18: 藏叟珍云。古德恁麼答話。只恐諸人忘。今日忽有
0592b19: 人問年窮歲盡時如何。拈棒便打。待他道因甚打某
0592b20: 甲。向云你更要我道孟春猶寒那。
0592b21: 大鑒下十一世
0592b22: 南康軍雲居曉舜禪師洞山聰嗣自洞山如武昌行乞。
0592b23: 首謁劉公居士家。士高行為世所敬。意所與奪莫
0592b24: 不從之。師時年少。不知其飽參頗易之士。曰。老夫
0592c01: 有一問。若相契即開疏。如不契即請還山。遂問古
0592c02: 鏡未磨時如何。師曰黑如漆。曰磨後如何。師曰照
0592c03: 天照地。士長揖曰且請上人還山。拂袖入宅。師
0592c04: 還洞山。山問其故。具陳前言。山曰。你問我。我與
0592c05: 你道。師理前問。山曰此去漢陽不遠。師進後語。山
0592c06: 曰黃樓前鸚鵡洲。師大悟。
0592c07: 平陽忞云。居士即俗明真。誰言世上無仙客。雲居行
0592c08: 廛悟道。須信壺中別有天。然從長撿點。當時未離鄂
0592c09: 州城。薦去猶較些子。若向洞山門下悟來。直是隔雲
0592c10: 千里望長安。何故。天酥酡飯非珍饌。一味園蔬飽即
0592c11: 休。　紫琈岠云。居士好面古鏡。耐雲居不善揩磨。
0592c12: 果然黑漆漆地。仔細思量。當時但道個何必。豈不妍
0592c13: 立見。秦漢俱彰。無端向洞山死水裏浸殺。有甚麼
0592c14: 用處。汝等各各負取一面。何不打破了來與你相見。
0592c15: 遂以拄杖一齊趁散。
0592c16: 黑雲當午蔽清。白雨翻空失圖。雨過雲收山色
0592c17: 淨。趙州東壁挂葫蘆。伊菴權
0592c18: 黃樓前鸚鵡洲。雲居意不在鉤頭。扁舟穩泛長江
0592c19: 淥。大笑一聲雨收。鐵牛印
0592c20: 楚歌吹起淚沾襟。祇為鄉音動客心。若道漢州平似
0592c21: 鏡。樓頭依舊月沉沉。平陽忞
0592c22: 水光山色四無人。清曉誰看第一春。紅日漸高絃管
0592c23: 動。半湖煙霧是遊塵。嵩乳密
0592c24: 雲居上堂。諸方有弄蛇頭。撥虎尾。跳大海。刃裏
0593a01: 藏身。雲居者裏。寒天熱水洗。夜間脫打睡。早
0593a02: 間旋打行纏。風吹籬倒。喚人夫劈篾縛起。
0593a03: 天童忞云。雲居與麼住持極是省緣。撿點將來。翻成
0593a04: 多事。何故。逢人且說三分話。未可全拋一片心。
0593a05: 不羨長安景物賒。水邊林下足生涯。悠然別有閒經
0593a06: 濟。日坐樓頭數落花。雪奇靜
0593a07: 杭州佛日明教契嵩禪師洞山聰嗣寧四年六月四
0593a08: 日晨興寫偈曰。後夜月初明。吾今喜獨行。不學大
0593a09: 梅老。貪聞鼯鼠聲。至中夜而化。
0593a10: 綠暗紅稀淺水明。暮雲籠古今情。行人莫聽溪中
0593a11: 水。洗盡年光是此聲。頻吉祥
0593a12: 洪州刺剌史許式居士見洞山聰一日衙中與泐潭澂上
0593a13: 藍溥坐次。潭問。聞郎中道。夜坐連雲石。春栽帶雨
0593a14: 松。當時答洞山什麼話。公曰今日放衙早。潭曰。聞
0593a15: 答泗州大聖揚州出現底是否。公曰別點茶來。潭
0593a16: 曰名不傳。公曰和尚早晚回山。潭曰今日被上
0593a17: 藍破。藍便喝。潭曰須是你始得。公曰。不奈船何。
0593a18: 打破戽斗。
0593a19: 瀛山誾云。賊來相趁。客來相待。一個引玉拋。一個
0593a20: 埋兵挑。無端殃及上藍。真個不奈船何打破戽斗。
0593a21: 要識三大老面目麼。琵琶隨手撥。簫鼓應時鳴。
0593a22: 荊門軍玉泉承皓禪師北塔廣嗣僧入室次。有狗子在
0593a23: 傍。師叱一聲。狗子便出去。師曰。狗子會。你不會。
0593a24: 瀛山誾云。玉泉用盡伎倆逞盡機謀。者僧不妨坐觀
0593b01: 成敗。
0593b02: 玉泉一日因眾集。師問作麼。眾曰入室。師曰待我
0593b03: 抽解來。及上廁畢來。見眾僧不去。以拄杖趁散。
0593b04: 白巖符云。與麼做處。雖謂迥出常情。然檢較將來。猶
0593b05: 帶粥飯氣在。若是山僧見眾僧不去。但喚將水來。待
0593b06: 伊將水至。乃洗手云。事訖就水。當願眾生。出世法中。
0593b07: 速疾而往。便休。
0593b08: 玉泉法身向上頌。一夜雨烹。打倒葡萄棚。知事
0593b09: 頭首普請行者人力。拄底拄。牚底牚。牚牚拄拄到
0593b10: 天明。依舊可憐生。
0593b11: 可怪日中燃爝火。那堪黑夜神符。古皇一道如弦
0593b12: 直。肯信當風特地迂。石雨方
0593b13: 山南客路彎彎曲。山北溪流浙浙聲。中有兩間茅艸
0593b14: 舍。籬頭倒挂繡腰裙。頻吉祥
0593b15: 玉泉因蘇東坡微服過訪。師問尊官高姓。坡曰。姓
0593b16: 秤。是稱天下老和尚底秤。師乃喝一喝曰。且道者
0593b17: 喝重多少。坡無對。
0593b18: 天寧琦云。玉泉是作家宗匠。東坡是當世大儒。驀劄
0593b19: 相逢發揮此道。盡謂東坡休去秤尾無星。殊不知八
0593b20: 兩半斤。總在自家手裏。雖然如是。也須扶起玉泉。祇
0593b21: 是他道者一喝重多少。多少人道不得。直饒道得。更
0593b22: 與一喝。　磬山修代云。猶未出定盤星在。　平陽忞
0593b23: 云。盡道子瞻胸藏萬卷。不消玉泉一喝便見冰消瓦
0593b24: 解。殊不知玉泉牆塹不牢。輕輕被他一拶。直得全身
0593c01: 敗露。大眾。請撿點看。那裏是他敗露處。若撿點不出。
0593c02: 未免總被俗官勘破。　天界盛代云。艸賊大敗。　廣
0593c03: 教玉代云。者漢一釣便上。
0593c04: 玉泉曰。雪雪片片不別。下到臘月。再從來年正月
0593c05: 二月三月四月五月六月七月八月九月十月依
0593c06: 前不歇。凍殺饑殺。免教胡說亂說。
0593c07: 密印民云。不是罵人。亦非贊歎。高出臨濟德山。不似
0593c08: 雲居羅漢。且道玉泉意作麼生。良久云。但得雪消去。
0593c09: 自然春到來。
0593c10: 玉泉冬至上堂。運推移。布赫赤。莫怪不洗。無
0593c11: 來換替。
0593c12: 典牛游云。大小玉泉無風起浪。雲巖路見不平。直下
0593c13: 一槌粉碎。遂高聲云。看。下　薦福璨云。當時山僧
0593c14: 若見。即對他道。少賣弄。
0593c15: 矜誇富貴。賤賣赤窮。殺人可恕。無理難容。無範
0593c16: 順朱塗鴉未足云。枉多隨例學書雲。如今更不堪狼
0593c17: 藉。亂抹胡揮不耐聞。印如成
0593c18: 一女嫁一男。一馬跨一鞍。青山自是磨今古。流水何
0593c19: 曾離碧灘。雲菴量
0593c20: 寧波育王山大覺懷璉禪師五祖戒下泐潭澄嗣上堂。白日
0593c21: 東上。白日西落。急似投壺閃寥廓。神龍一舉透無
0593c22: 邊。纖鱗猶向泥中躍。靈中。休湊泊。三歲兒童髽
0593c23: 四角。參。
0593c24: 羅衣挂處秋淡。篳戶初開野水清。得意且垂三尺
0594a01: 釣。湘簾高捲一峰青。頻吉祥
0594a02: 越州天衣義懷禪師雪竇顯嗣赴杉山請。入院上堂。二
0594a03: 十年來樂慕此山。今日且喜因緣際會。山僧未到。
0594a04: 此山身先到。此山及乎到來。杉山在山僧身內。
0594a05: 移身換步老天衣。不惜眉毛幾個知。今日若明當日
0594a06: 事。江南春暖鷓鴣啼。慈受深
0594a07: 天衣因僧問古鏡未磨時如何。師曰牚天拄地。曰
0594a08: 磨後如何。師曰夕陽影裏不藏身。
0594a09: 拄地牚天全體用。夕陽影裏不藏身。有時獨坐孤峰
0594a10: 頂。寂寂猶聞落葉頻。松源岳
0594a11: 天衣上堂。雁過長空。影沉寒水。雁無遺之意。水
0594a12: 無留影之心。若能如是。方解向異類中行。不用截
0594a13: 續鳧。夷嶽盈壑。放行也百醜千拙。收來也攣攣
0594a14: 拳拳。用之。敢與八大龍王富。不用。都來不值半
0594a15: 文錢。參。
0594a16: 雁鳴高貼冷雲飛。影落寒江不自知。江水無情雁無
0594a17: 意。行於異類亦如斯。本覺一
0594a18: 長空孤雁一聲秋。獻寶波斯鼻似鉤。風卷白雲歸別
0594a19: 嶂。黃昏月挂柳梢頭。萬菴柔
0594a20: 修竹喬松足四簷。月明風靜夜垂簾。柴土皆相
0594a21: 得。一覺翻身柳噪蟬。埜夫元
0594a22: 斷頭船子下揚州。逐浪隨風天盡頭。自是梢公情興
0594a23: 好。不風流處也風流。牧菴密
0594a24: 天衣示眾。古人道五蘊山頭一段空。同門出入不
0594b01: 相逢。無量劫來賃屋住。到頭不識主人翁。有一老
0594b02: 宿曰。既不識它。當初問什麼人賃。恁麼拈也太遠
0594b03: 在。何故。須知死人路上有活人出身處。活人路上
0594b04: 死人無數。那箇是活人路上死人無數。那箇是死
0594b05: 人路上活人出身處。若撿點得分明。拈炙脂帽
0594b06: 子。脫鶻臭布衫。
0594b07: 徑山杲云。天衣古佛美則美矣。善則未善。具眼衲僧
0594b08: 試甄別看。
0594b09: 天衣示眾。九天雲路早須尋。莫遣蹉跎歲月深。天
0594b10: 地懸遠。向甚麼處去。
0594b11: 夏金烏。似火當空挂。最高峰。插在青雲罅。南堂靜
0594b12: 天衣舉金剛經曰。若見諸相非相。即見如來。法眼
0594b13: 曰。若見諸相非相。即不見如來。師曰。若見諸相非
0594b14: 相。眼在什麼處。此語有兩負門。
0594b15: 諸相非相孰能見。見與不見要須參。兩處負門如透
0594b16: 徹。此時方得見瞿曇。本覺一
0594b17: 天衣示眾。百骸俱潰散。一物鎮長靈。百骸潰散皆
0594b18: 歸土。一物長靈甚處安。
0594b19: 南堂靜云。一物長靈甚處安。長空雲散碧天寬。蓮宮
0594b20: 佛剎花無數。眨起眉毛仔細觀。　天奇瑞云。觀則不
0594b21: 無。喚什麼作一物。喝一喝。　能仁鑑云。南堂恁麼道。
0594b22: 祇堪入佛不堪入魔。山僧見處也要諸人共知。一物
0594b23: 長靈甚處安。轉身蹋破月團團。刀山劍樹須摧折。熱
0594b24: 鐵洋銅飲必乾。　香山濟云。既是百骸潰散。喚什麼
0594c01: 作一物。良久復頌。
0594c02: 一物長靈甚處安。可中有句許誰參。雲收霧卷秋空
0594c03: 靜。萬里蟾光玉一團。
0594c04: 天衣因僧問如何是頂門上眼。師曰。衣穿瘦骨露。
0594c05: 屋破看星眠。
0594c06: 骨瘦皮枯衣服穿。夜深屋破看星眠。頂門不具迦羅
0594c07: 眼。莫問西來祖師禪。本覺一
0594c08: 露出形藏不自知。何堪屋破影離離。眠雲嘯月真奇
0594c09: 特。下載春風更有誰。克愚讚
0594c10: 棱棱瘦骨透寒溫。屋破星稀露頂門。黑漆燈籠纔眨貶
0594c11: 眼。北溟夜半化飛鯤。道驤超
0594c12: 天衣因僧問如何是佛。師曰布髮掩泥橫身臥地。
0594c13: 曰意旨如何。師曰任是波旬也皺眉。曰謝師指示。
0594c14: 師曰西天東土。
0594c15: 古石藏云。衣禪師抱橋柱洗澡。把放船即不無。要
0594c16: 且無為人底眼。妙湛待它問如何是佛。斷匾擔。意旨
0594c17: 如何。夜叉點鬼。謝師指示。井深索短好愁人。
0594c18: 洪州法昌倚遇禪師北禪賢嗣問英勝二首座曰。我欲
0594c19: 來者裏起法堂。且道作得箇甚麼向當。英曰賊是
0594c20: 小人。師曰邵武子動著便作屎臭氣。英曰曾經霜
0594c21: 雪苦。師曰。明珠自有千金價。怎肯林間打兒。英
0594c22: 曰大似持不得詐道不饑。師指勝曰。你且道
0594c23: 合做得箇什麼向當。勝曰。本來無位次。不用強安
0594c24: 排。師曰你者驢漢安向甚處著。勝曰一任敲打
0595a01: 瓦。師曰也祇是箇杜撰巡官。英曰若是千金寶何
0595a02: 須打兒。師曰東家人死西家人助哀。英曰路見
0595a03: 不平。
0595a04: 白巖符云。一步緊一步。一著高一著。三個老漢可謂
0595a05: 經事多矣。若是法堂向當。終未能定奪在。何故。今年
0595a06: 太歲當頭合逢戊巳己。
0595a07: 法昌垂語曰。我要一箇不會禪底作國師。
0595a08: 徑山杲云。是醍醐句是毒藥句。　永州祚云。恁麼則
0595a09: 十字街頭廖胡子大有長處。　平田本云。心不負人
0595a10: 面無慚色。
0595a11: 要個無禪底國師。纔涉毫芒便取誅。堪笑者僧垂手
0595a12: 處。道無便見有偏枯。月林觀
0595a13: 法昌因英勝二首座到山。英曰。和尚尋常愛撿點
0595a14: 諸方。今日因甚麼來古廟裏作活計。師曰打艸祇
0595a15: 要驚蛇。英曰莫塗糊人好。師曰你又刺剌腦入膠盆
0595a16: 作什麼。英曰。古人道。我見兩箇泥牛入海。所以
0595a17: 住此山。未審和尚見箇什麼。師曰。你它時異日有
0595a18: 把茅蓋頭。人或問你。作麼生抵對。英曰山頭不如
0595a19: 嶺尾。師曰你且道還當得住山事也無。英曰使钁
0595a20: 不及犁。師曰還曾夢見古人麼。英曰和尚作麼
0595a21: 生。師展兩手。英曰蝦跳不出斗。師曰休將三寸燭
0595a22: 擬比大陽暉。英曰爭奈公案現在。師曰亂統禪和
0595a23: 如麻似粟。
0595a24: 采釆蓮人唱采釆蓮歌。櫓棹雙雙汎碧波。一等關人心事
0595b01: 處。至今江上有。思脩聞
0595b02: 錐頭利較鑿頭方。暗刺剌明傷兩著忙。何似運籌帷幄
0595b03: 者。不施寸刃自投降。足宜彙
0595b04: 法昌上堂。春山青。春水綠。一覺南柯夢初足。筇
0595b05: 縱步出松門。是處桃花香馥。因思昔日靈雲老。
0595b06: 三十年來無處討。如今競愛摘楊花。紅香滿地無
0595b07: 人埽。
0595b08: 雲門信云。者個語話若作禪道佛法商量大遠在。若
0595b09: 作風流景致會又辜負法昌。還有人合會得麼。若合
0595b10: 會未得。元在法昌舌根上轉。　東明際云。雪嶠老漢
0595b11: 還契他法昌也未。
0595b12: 南康佛印了元禪師開先暹嗣一日入室次。適東坡到。
0595b13: 師曰此間無坐榻。曰暫借佛印四大為座。師曰山
0595b14: 僧有一問。若道得即請坐。道不得即輸腰下玉帶。
0595b15: 士欣然曰便請。師曰。山僧四大本空。五蘊非有。居
0595b16: 士向甚處坐。士不能答。遂留下玉帶。
0595b17: 平陽忞云。佛印貪餌忘鉤。東坡弄巧成拙。若是山僧。
0595b18: 待他道四大本空五蘊非有。向前拽倒便坐。豈不顯
0595b19: 得俊俏底蘇學士。　天界盛代云。若恁麼則被某甲
0595b20: 坐斷也。　慧雲盛云。佛印雖則便宜。性命已巳在東坡
0595b21: 手裏。　法林音云。何不待佛印云四大本空五蘊非
0595b22: 有。便與留下玉帶。管教者漢不敢正眼著。
0595b23: 定咽喉塞定口。一切佛法誰敢有。牢關把定不通
0595b24: 風。飛騎將軍何處走。即念現
0595c01: 謾誇敏手慣偷關。壁壘其如堅似山。計盡竟無門可
0595c02: 入。弓遺矢折馬空還。月川印
0595c03: 大鑒下十二世
0595c04: 金陵蔣山法泉禪師雲居舜嗣僧問初祖面壁意旨如
0595c05: 何。師曰牚天拄地。曰便與麼去時如何。師曰落七
0595c06: 落八。又問二祖立雪意旨如何。師曰三年逢一閏。
0595c07: 曰為什麼付法傳衣。師曰村酒足人沽。
0595c08: 白巖符云。蔣山言中有響。縱奪可觀。誠堪眼目人天。
0595c09: 千古一遇。者裏又且不然。初祖面壁意旨如何。平地
0595c10: 摝魚蝦。恁麼去時如何。曹溪波浪如相似。無限平人
0595c11: 被陸沉。二祖立雪意旨如何。刺剌腦入膠盆。為什麼付
0595c12: 法傳衣。若要不招無間業。莫謗如來正法輪。
0595c13: 杭州佛日戒弼禪師育王璉嗣僧問如何是毗盧印。師
0595c14: 曰艸蹋雪。曰學人不會。師曰步步成。
0595c15: 高峰妙云。佛日雖則高提祖印不負來機。殊不知古
0595c16: 篆難明。致令者僧遇如不遇。高峰則不然。如何是毗
0595c17: 盧印。文不加點。學人不會。要會作麼。
0595c18: 東京慧林宗本圓照禪師天衣懷嗣因僧問。千鐙互照。
0595c19: 絲竹交音。正恁麼時。佛法在甚麼處。師曰謝布施。
0595c20: 曰莫便是和尚為人處也無。師曰大似不齋來。
0595c21: 織就文錦一幅。絲來去輕輕度。拋梭石女巧猶
0595c22: 多。繡緻絕鑒顧。翁元鎧
0595c23: 火樹參天徹夜輝。浪遊公子可知歸。天然一段真消
0595c24: 息。化作春光點翠微。無倚照
0596a01: 東京法雲圓通法秀禪師天衣懷嗣上堂。山僧不會巧
0596a02: 說。大都應箇時節。相喚喫茶湯。亦無祖師妙訣。
0596a03: 禪人若也未相諳。蹋著秤錘硬似鐵。
0596a04: 龍唐柱云。山僧慣會巧說。著著應時及節。未須相喚
0596a05: 茶湯。超勝祖師妙訣。禪人若也能相諳。大冶紅爐無
0596a06: 鈍鐵。
0596a07: 圓通示眾。少林九年冷坐。剛被神光破。如今玉
0596a08: 石難分。只得麻纏紙裹。者一箇。那一箇。更一箇。若
0596a09: 是明眼人。何須重說破。
0596a10: 徑山杲云。徑山今日不免狗尾續貂也有些子。老胡
0596a11: 九年話墮。可惜當時放過。致今默照之徒。鬼窟長年
0596a12: 打坐。者一箇。那一箇。更一箇。雖然苦口丁寧。似樹
0596a13: 頭風過。
0596a14: 大鑒下十三世
0596a15: 長蘆崇信禪師慧林本嗣上堂。凄大野。物景蕭條。露
0596a16: 滴枯枝。煙籠遠墅。長天極目。萬象昭然。霜月流暉。
0596a17: 千江普現。如此舉唱。帶水泥。若也盡令提綱。直
0596a18: 須祖佛側立。放過一著。別有清規。喝一喝。
0596a19: 臙脂纔抹便含羞。又把花枝插滿頭。卸花枝除
0596a20: 粉。春衫澹雅轉風流。菴怡
0596a21: 一條白練出高源。界破青山絕正偏。特地神驚毛骨
0596a22: 冷。是誰搔首問蒼天。粟菴鼎
0596a23: 長蘆因僧問佛未出世時如何。師曰晴天著靴行。
0596a24: 曰出世後如何。師曰雨落赤走。
0596b01: 水落石頭先露出。日高花影霧重重。眉分八字威音
0596b02: 外。幾箇親曾識舊容。道驤超
0596b03: 碧莎江練盪輕舟。兩岸蘆花雪壓眸。順水逆流誰得
0596b04: 意。一聲寒鴈滿天秋。東源海
0596b05: 玄機密運妙何窮。晴雨悠悠任所通。那畔不拘今不
0596b06: 住。泥牛夜月清風。克愚贊
0596b07: 短笛西風夜未央。漁人舉櫂泛滄浪。蓑衣箬笠隨身
0596b08: 具。雨落天晴總不妨。雲在見
0596b09: 玉人酣睡夜何長。古殿清風地霜。夢破寒鐘窗露
0596b10: 白。起看庭際落梅香。機先曇
0596b11: 明州育王曇振真戒禪師天衣懷下瑞岩鴻嗣上堂。今日布
0596b12: 袋頭開。還有買得底麼。時有僧出曰有。師曰。不作
0596b13: 貴不作賤。作麼生買。僧無語。師曰老僧失利。
0596b14: 臭菴宗云。嶽林設箇問端也甚奇特。及至被人道箇
0596b15: 有字。直得東遮西掩囊藏不迭。護國今日布袋口開。
0596b16: 還有買得底麼。良久云。闌干雖共倚。山色不同觀。
0596b17: 大鑒下十四世
0596b18: 東京慧林懷深慈受禪師長蘆信嗣因僧問。知有道不
0596b19: 得時如何。師曰子喫蜜。曰道得不知有時如何。
0596b20: 師曰鸚鵡喚人。僧禮拜。師叱曰者傳語漢。
0596b21: 有口不言非是拙。無知解語成痴。將軍不挂封
0596b22: 印。海內雄風孰不知。青門林
0596b23: 一陣東風過隴西。故園春色任高低。無端鳥來枝
0596b24: 上。向空山不盡啼。清遠達
0596c01: 木童舞袖離金闕。石女謳下玉樓。欲吐襟懷言不
0596c02: 盡。人間那識此風流。寒松操
0596c03: 慧林因僧問如何是佛。師曰面黃不是真金貼。曰
0596c04: 如何是佛向上事。師曰一箭一蓮花。僧作禮。師彈
0596c05: 指三下。
0596c06: 朧月下離金闕。手把琵琶任意彈。曲盡夜闌何所
0596c07: 有。詩腸不及酒腸寬。頻吉祥
0596c08: 婺州智者法銓禪師長蘆信嗣上堂。要扣玄關。須是有
0596c09: 節操。極慷慨。斬得釘。截得鐵。硬剝剝底漢始得。若
0596c10: 是畏刀避箭。鹿鹿之徒。看即有分。以拂子擊禪
0596c11: 下座。
0596c12: 天寧琦云。大小智者用盡自己已心。笑破他人口。壽山
0596c13: 別無奇特。朝晨熱水洗面。黃昏脫襪打眠。大海從魚
0596c14: 躍。天空任鳥飛。　瀛山誾云。智者天寧一個緊似鐵
0596c15: 箍。一個寬如皮袋。各見一邊則固是。如今作麼生始
0596c16: 得與二老別出一頭地。良久云。坐斷兩邊中不立。還
0596c17: 他過量越情人。
0596c18: 大鑒下十五世
0596c19: 臨安府靈隱寂室慧光禪師慈受深嗣因僧問。飛來山
0596c20: 色示清淨法身。合溪聲演廣長舌相。正恁麼時
0596c21: 如何是雲門一曲。師曰芭蕉葉上三更雨。曰一句
0596c22: 全提超佛祖。滿筵朱紫盡知音。師曰逢人不得錯
0596c23: 舉。
0596c24: 山色空濛曲深。由來朱紫盡知音。梅梢月上三更
0597a01: 雨。滴碎花枝香滿林。克愚贊
0597a02: 斷霞遙接高低樹。流水長彈不夜琴。一曲忍含千古
0597a03: 意。始終誰識伯牙心。青門林
0597a04: 大鑒下十六世
0597a05: 臨安府中竺痴禪元妙禪師靈隱光嗣因僧問如何是
0597a06: 截斷眾流句。師曰佛祖開口無分。曰如何是蓋
0597a07: 乾坤句。師曰匝地普天。曰如何是隨波逐浪句。師
0597a08: 曰有時入荒艸有時上孤峰。
0597a09: 眾流截斷擬何為。石女聞聲也皺眉。撥轉頂門關一
0597a10: 竅。落花流水總相宜。若賓容
0597a11: 三句都盧一亙分。許多心緒不堪聞。始知春色無高
0597a12: 下。謾把真情說向君。無倚炤
0597a13: 百川坐斷絕言詮。理事相融話始圓。戴角擎頭何處
0597a14: 去。孤峰荒艸任安眠。試說諮
0597a15: 壺中日月隴頭春。別有清香透四鄰。閣頓開窗戶
0597a16: 冷。揚鞭徒負指歸人。子青昊
0597a17: 大鑒下十七世
0597a18: 溫州光孝巳菴深禪師中竺妙嗣上堂。一九二九。相逢
0597a19: 不出手。三九二十七。籬頭吹觱篥。翻憶小釋迦。雙
0597a20: 手抱屈膝。知不知。實不實。摩訶般若波羅密。
0597a21: 寒嚴不卷珠簾。月靜輕敲玉磬。驀然喚轉乾坤。直得
0597a22: 無生可證。隱含敷
0597a23: 撥櫂江心夜泛潮。水天空湛月輪高。遊鱗識取鉤頭
0597a24: 意。莫負青絲拂海濤。喝輪周
0597b01: 楊柳磯頭艸木秋。花浪裏放輕舟。狂瀾夜寂千峰
0597b02: 冷。唯有青蘿水上浮。瑩章玠
0597b03: 口裏波濤生萬丈。胸中春氣涌千尋。乾坤爛嚼俱無
0597b04: 賸。吐盡肝腸話更深。頻吉祥
0597b05: 光孝上堂。龍生龍。鳳生鳳。老鼠生兒沿屋棟。達磨
0597b06: 大師不會禪。歷魏遊梁乾打鬨。
0597b07: 天然尊貴事非常。端拱垂衣在畫堂。若使龍蛇成變
0597b08: 化。翻為特地弄刀槍。頻吉祥
0597b09: 
0597b10: 宗鑑法林卷五十二
