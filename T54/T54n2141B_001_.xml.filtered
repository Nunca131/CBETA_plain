1281a12: 
1281a13: 
1281a14: No. 2141B
1281a15: 【原】國學叢刊第二冊波斯教殘經敦煌莫高窟藏本今歸京師圖書館　佚籍叢殘十五
1281a16: 
1281a17: 殘寫經一卷前半已缺佚後半完好然無後題吾友臨川李
1281a18: 君證剛翊灼以其中專闡明明暗之旨證以景教三威蒙度
1281a19: 讚有合處遂定為景教經典然考大祆祅摩尼與景教頗類似
1281a20: 未易分別且皆由波斯流入中土故姑顏之曰波斯教經以
1281a21: 俟當世之宗教學者考證焉宣統三年三月上虞羅振玉記。
1281a22: □□□□若不遇緣無由自脫求解□□□□
1281a23: □□肉身本性。是一為是二耶。一切諸聖出
1281a24: 現於世。施作方便。能救明性。得離眾苦。究
1281a25: 竟安樂。作是問已。曲躬恭敬。住一面。
1281a26: 爾時。明使告阿馱言。善哉善哉。汝為利益無
1281a27: 量眾生。能問如此甚深祕義。汝今即是一切
1281a28: 世間盲迷眾生大善知識。我當為汝分別解
1281a29: 說。令汝疑網永斷無餘。汝等當知。即此世界
1281b01: 未立以前。淨風善母二光明使。入於暗坑無
1281b02: 明境界。拔擢驍健常□□□□大智甲。五分
1281b03: 明身。策持昇進。令出五坑。其五類魔黏五明
1281b04: 身。如蠅著蜜。如鳥被黐。如魚吞鉤。以是義
1281b05: 故。淨風明使。以五類魔及五明身二力和合。
1281b06: 造成世界十天八地。如是世界。即是明身醫
1281b07: 療藥堂。亦是暗魔禁繫牢獄。其彼淨風及善
1281b08: 母等。以巧方便安立十天。次置業輪．及日月
1281b09: 宮．并下八地．三衣．三輪乃至三災．鐵圍．四
1281b10: 院．未勞俱孚山．及諸小山．大海．江河。作如
1281b11: 是等。建立世界。禁五類魔。皆於十三光明大
1281b12: 力以為囚。縛其十三種大勇力者。先意淨風
1281b13: 各五明子。及呼嚧瑟德嘍德并窣路沙
1281b14: 羅夷等。其五明身。猶如牢獄。五類諸魔。同彼
1281b15: 獄囚淨風五子。如掌獄官。說聽喚應。如喝更
1281b16: 者。其第十三窣路沙羅夷。如斷事王。於是貪
1281b17: 魔見斯事已。於其毒心重興惡計。即令路
1281b18: 及業羅決以像淨風及善母等。於中變化。造
1281b19: 立人身。禁囚明性。放大世界。如是毒惡貪慾
1281b20: 肉身。雖復微小。一一皆放天地．世界．業輪
1281b21: 星宿．三災．四圍．大海．江河．乾濕二地．草木．
1281b22: 禽獸．山川．堆阜．春夏秋冬．年月時日．乃至
1281b23: 有礙無礙。無有一法不像世界。喻若金師。摸
1281b24: 白象形。寫指環內。於其象身無有增減。人
1281b25: 類世界。亦復如是。其彼淨風。取五類魔。於
1281b26: 十三種光明淨體。囚禁束縛。不令自在。魔見
1281b27: 是已。起貪毒心。以五明性禁於肉身。為小世
1281b28: 界。亦以十三無明暗力。囚固束縛。不令自在。
1281b29: 其彼貪魔。以清淨氣禁於骨城。安置暗相。栽
1281c01: 蒔死樹。又以妙風禁於筋城。安置暗心。栽蒔
1281c02: 死樹。又以明力禁於脈城。安置暗念。栽蒔死
1281c03: 樹。又以妙水禁於肉城。安置暗思。栽蒔死
1281c04: 樹。又以妙火禁於皮城。安置暗意。栽蒔死樹。
1281c05: 貪魔以此五毒死樹。栽於五種破壞地中。每
1281c06: 令惑亂光明本性。抽彼客性。變成毒。是暗
1281c07: 相樹者生於骨城。其是怨。是暗心樹者。生
1281c08: 於筋城。其是嗔。其暗念樹者。生於脈城。其
1281c09: 是婬。其暗思樹者。生於肉城。其是忿。其
1281c10: 暗意樹者。生於皮城。其是癡。如是五種骨．
1281c11: 筋．脈．肉．皮等。以為牢獄。禁五分身。亦如五
1281c12: 明。囚諸魔類。又以怨憎．嗔恚．婬慾．忿怒．及
1281c13: 愚癡等。以為獄官。放彼淨風五驍健子中間
1281c14: 貪慾。以像喝更說聽喚應。饞毒猛火。恣令自
1281c15: 在。放窣路沙羅夷。其五明身。既被如是苦切
1281c16: 禁縛。廢忘本心。如狂如醉。猶如有人。以眾毒
1281c17: 蛇。編之為籠。頭皆在內。吐毒縱橫。復取一
1281c18: 人。倒懸於內。其人爾時為毒所逼。及以倒
1281c19: 懸。心意迷錯。無暇思惟。父母親戚。及本歡
1281c20: 樂。今五明性。在肉身中。為魔囚縛。晝夜受
1281c21: 苦。亦復如是。又復淨風造二明船。於生死海
1281c22: 運渡善子。達於本界。令光明性究竟安樂。怨
1281c23: 魔貪主。見此事已。生嗔姤心。即造二形雄雌
1281c24: 等相。以放日月二大明船。惑亂明性。令昇暗
1281c25: 船。送入地獄。輪迴五趣。備受諸苦。卒難解
1281c26: 脫。若有明使。出興於世。教化眾生。令脫諸
1281c27: 苦。先從耳門。降妙法音。後入故宅。持大神
1281c28: 。禁眾毒蛇。及諸惡獸。不令自在。復齎智
1281c29: 斧。斬伐毒樹。除去株杌。并餘穢草。並令清
1282a01: 淨。嚴飾宮殿。敷置法座。而乃坐之。猶如國
1282a02: 王。破怨敵國。自於其中。莊飾臺殿。安置寶
1282a03: 座。平斷一切善惡人民。其惠明使。亦復如
1282a04: 是。既入故城。壞怨敵已。當即分判明暗二
1282a05: 力。不令雜亂。先降怨憎。禁於骨城。令其淨
1282a06: 氣俱得離縛。次降嗔恚。禁於筋城。令淨妙風
1282a07: 即得解脫。又伏婬慾。禁於脈城。令其明力即
1282a08: 便離縛。又伏忿怒。禁於肉城。令其妙水即便
1282a09: 解脫。又伏愚癡。禁於皮城。令其妙火俱得解
1282a10: 脫。貪慾二魔。禁於中間。飢毒猛火。放令自
1282a11: 在。猶如金師。將欲鍊金。必先藉火。若不得
1282a12: 火。鍊即不成。其惠明使。喻若金師。其
1282a13: 而云。猶如金釙。其彼飢魔。即是猛火。鍊五
1282a14: 分身。令使清淨。惠明大使。於善身中。使用飢
1282a15: 火。為大利益。其五明力。住和合體。因彼善
1282a16: 人。銓簡二力。各令分別。如此肉身。亦名故
1282a17: 人。即是骨．筋．脈．肉．皮。怨．嗔．婬．怒．癡。及貪
1282a18: 饞婬。如是十三。共成一身。以像無始無明境
1282a19: 界。第二暗夜。即是貪魔毒惡思惟諸不善性。
1282a20: 所謂愚癡．婬慾．自譽．亂他．嗔恚．不淨．破壞．
1282a21: 銷散．死亡．誑惑．返逆暗相。如是等可畏無明
1282a22: 暗夜。十二暗時。即是本出諸魔記驗。以是義
1282a23: 故。惠明大智。以善方便。如此肉身。銓救明
1282a24: 性。令得解脫。於己五體。化出五施。資益明
1282a25: 性。先從明相化出怜愍。加彼淨氣。次從明心
1282a26: 化出具足。加被明力。又於明思化出忍辱。加
1282a27: 被淨水。又於明意化出智惠。加被淨火呼嚧
1282a28: 瑟德嘍德。於語藏中加被智惠。其氣風
1282a29: 明水火．憐愍．誠信．具足．忍辱．智惠．及呼嚧
1282b01: 瑟德嘍德與彼惠明。如是十三。以像清
1282b02: 淨光明世界。明尊記驗。持具戒者。猶如日
1282b03: 也。
1282b04: 第二日者。即是智惠。十二大王。從惠明化。像
1282b05: 日圓滿。具足記驗。第三日者。自是七種摩訶
1282b06: 羅薩本。每入清淨師僧身中。從惠明處。受得
1282b07: 五施。及十二時。成具足日。即像窣路沙羅夷。
1282b08: 大力記驗。如是三日及以二夜。於其師僧乃
1282b09: 至行者。並皆具有二界記驗。或時故人。與新
1282b10: 智人共相戰。如初貪魔。擬侵明界。如斯記
1282b11: 驗。從彼故人。暗毒相中。化出諸魔。即共新人
1282b12: 相體戰。如其新人不防記驗。廢忘明相。即
1282b13: 有記驗。其人於行無有憐愍。觸事生怨。即污
1282b14: 明性。清淨相體。寄住客性。亦被損壞。若當防
1282b15: 護。記驗警覺。逆逐怨憎。當行憐愍。明性相
1282b16: 體。還復清淨。寄住客性。離諸危厄。歡喜踴
1282b17: 躍。禮謝而去。
1282b18: 或時新人忘失記念。於暗心中化出諸魔。共
1282b19: 新人心當即戰。於彼人身有大記驗。其人
1282b20: 於行無有誠信。觸事生嗔。寄住客性。當即被
1282b21: 染。明性心體。若還記念。不忘本心。令覺驅
1282b22: 逐。嗔恚退散。誠信如故。寄住客性。免脫諸
1282b23: 苦。達於本界。或時新人忘失記念。即被無明。
1282b24: 暗毒念中。化出諸魔。共彼新人清淨念體即
1282b25: 相戰。當於是人有大記驗。其人於行無有
1282b26: 具足。慾心熾盛。寄住客性。即當被染。如其
1282b27: 是人。記念不忘。於具足體善能防護。摧諸慾
1282b28: 想。不令復起。寄住客性。免脫眾苦。俱時清
1282b29: 淨。達於本界。
1282c01: 或時於彼無明思中。化出諸魔。共新人思即
1282c02: 相戰。如其是人。廢忘本思。當有記驗。其人
1282c03: 於行即無忍辱。觸事生怒。客主二性。俱時被
1282c04: 染。如其是人。記念不忘。覺來拒敵。怒心退
1282c05: 謝。忍辱大力。還當扶護。寄住客性。欣然解
1282c06: 脫。本性明白。思體如故。
1282c07: 或時於被無明意中。化出諸魔。即共新人意
1282c08: 體戰。如其是人。忘失本意。當有記驗。其
1282c09: 人於行多有愚癡。客主二性。俱被染污。如
1282c10: 其是人。記念不忘。愚癡若起。當即自覺。速能
1282c11: 降伏。策勤精進。成就智惠。寄住客性。因善業
1282c12: 故。俱得清淨。明性意體。湛然無穢。如是五
1282c13: 種。極大戰。新人故人。時有一陣。新人因
1282c14: 此。五種勢力。防衛怨敵。如大世界。諸聖記
1282c15: 驗。憐愍以像。持世明使。誠信以像十天大王。
1282c16: 具足以像降魔勝使。忍辱以像地藏明使。智
1282c17: 惠以像催光明使。為此義故。過去諸聖及現
1282c18: 在教作如是說。出家之人。非其有礙肉身相
1282c19: 戰。乃是無礙。諸魔毒性。互相戰。如此持
1282c20: 戒清淨師等。類同諸聖。何以故。降伏魔怨。不
1282c21: 異聖故。或時故人兵眾退敗。惠明法相寬泰
1282c22: 而遊。至於新人五種世界無量國土。乃入清
1282c23: 淨微妙相城。於其寶殿敷置法座。安處其中。
1282c24: 乃至心念思意等城。亦復如是。一一遍入。若
1282c25: 其惠明遊於相城。當知是師所說正法皆悉
1282c26: 微妙。樂說大明三常五大。神通變化具足諸
1282c27: 相。次於法中專說憐愍。
1282c28: 或遊心城。當知是師樂說日月光明宮殿神
1282c29: 通變化具足威力。次於法中專說誠信。
1283a01: 或遊念城。當知是師樂說大相窣路沙羅夷
1283a02: 神通變化具足默然。次於法中專說具足。
1283a03: 或遊思城。當知是師樂說五明神通變現。次
1283a04: 於法中專說忍辱。
1283a05: 或遊意城。當知是師樂說明使過去未來及
1283a06: 現在者神通變化隱現自在。次於法中專說
1283a07: 智惠。是故智者諦觀是師。即知惠明在何國
1283a08: 土。若有清淨雷那勿等。如是住持無上正法。
1283a09: 乃至命終不退轉者。命終已後。其彼故人及
1283a10: 以兵眾。無明暗力墮於地獄。無有出期。當即
1283a11: 惠明引己明軍。清淨眷屬直至明界。究竟無
1283a12: 畏。常受快樂。應輪經云。若雷那勿等身具善
1283a13: 法。光明父子及淨法風。皆於身中每常遊止。
1283a14: 其明父者即是明界無上明尊。其明子者。即
1283a15: 是日月光明。淨法風者。即是惠明。寧萬經云。
1283a16: 若雷那勿具善法者。清淨光明大力智惠。皆
1283a17: 備在身。即是新人功德具足。
1283a18: 汝等諦聽。惠明大使。入此世界顛倒城。屈
1283a19: 曲聚落。壞朽故宅。至於魔宮。其彼貪魔。為
1283a20: 破落故。造新穢城。因己愚癡。恣行五慾。或時
1283a21: 白鴿徵妙淨風勇健法子大聖之男入於此
1283a22: 城。四面顧望。唯見霧。周障屈曲。無量聚
1283a23: 落。既望見已。漸次遊行。至於城上。直下遙
1283a24: 望。見七寶珠。一一寶珠。價值無量。皆被雜
1283a25: 穢。纏覆其上。時惠明使。先取膏腴肥壤好
1283a26: 地。以已光明無上種子。種之於中。又於己體
1283a27: 脫出模樣及諸珍寶。為自饒益。大利興生。種
1283a28: 種莊嚴具足內性以為依柱真實種子依因此
1283a29: 柱得出五重無明暗坑。猶如大界。先意淨風
1283b01: 各有五子。與五明身作依止柱。於是惠明善
1283b02: 巧田人。以惡無明崎嶇五地而平填之。先除
1283b03: 荊蕀及諸毒草。以火焚燒。次當誅伐五種毒
1283b04: 樹。其五暗地。既平殄已。即為新人置立殿堂
1283b05: 及諸宮室。於其園中。栽蒔種種香花寶樹。然
1283b06: 後乃為自身莊嚴宮室寶座臺殿。次為左右
1283b07: 無數眾等。亦造宮室。其惠明使。以自威神。建
1283b08: 立如是種種成就。又翻毒惡貪慾暗地。令其
1283b09: 顛倒。於是明性五種淨體。漸得申暢。其五體
1283b10: 者。則相．心．念．思．意是。時惠明使。於其清淨
1283b11: 五重寶地。栽蒔五種光明勝譽無上寶樹。復
1283b12: 於五種光明寶臺。燃五常住光明寶燈。
1283b13: 時惠明使。施五施已。先以驅逐無明暗相。伐
1283b14: 五種毒惡死樹。其樹根者自是怨憎。其莖
1283b15: 剛強。其枝是嗔其葉是恨。是分拆。味是泊
1283b16: 淡。色是譏嫌。其次驅逐無明暗心。伐死樹。
1283b17: 其樹根者自是無信。其莖是忘。枝是惰。葉
1283b18: 是剛強。是煩惱。味是貪慾。色是拒諱。其次
1283b19: 驅逐無明暗念。伐去死樹。其樹根者自是婬
1283b20: 慾。莖是怠惰。枝是剛強。葉是增上。果是譏
1283b21: 誚。味是貪嗜色是愛慾諸不淨業。先為後誨。
1283b22: 次逐暗思。伐去死樹。其樹根者自是忿怒。莖
1283b23: 是愚癡。枝是無信。葉是拙鈍。是輕蔑。味是
1283b24: 貢高。色是輕他。次逐暗意。伐去死樹。其樹根
1283b25: 者自是愚癡。莖是無記。枝是嫚鈍。葉是顧影
1283b26: 自謂無比。是越眾。莊嚴服飾。味是愛樂。瓔
1283b27: 珞真珠環釧諸雜珍寶串佩其身。色是貪嗜。
1283b28: 百味飲食資益肉身。如是樹者。名為死樹。貪
1283b29: 魔於此無明暗窟。勤加種蒔。
1283c01: 時惠明使。當用智惠快利钁斧。次第誅伐已。
1283c02: 以已五種無上清淨光明寶樹。於本性地而
1283c03: 栽種之。於其寶樹溉甘露水。生成仙。先栽
1283c04: 相樹。其相樹者。根是怜愍。莖是快樂。枝是
1283c05: 歡喜。葉是羔眾。是安泰。味是敬慎。色是堅
1283c06: 固。次栽清淨妙寶心樹。其樹根者自是誠信。
1283c07: 莖是見信。枝是怕懼。葉是警覺。是勤學。味
1283c08: 是讀誦。色是安樂。次栽念樹。其樹根者自是
1283c09: 具足。莖是好意。枝是威儀。葉是真實。莊嚴諸
1283c10: 行。是實言。無虛妄語。味是說清淨正法。色
1283c11: 是愛樂相見。次栽思樹。其樹根者自是忍辱。
1283c12: 莖是安泰。枝是忍受。葉是戒律。是齋讚。味
1283c13: 是勤修。色是精進。次栽意樹。其樹根者自是
1283c14: 智惠。莖是了二宗義。枝是明法辯才。葉是權
1283c15: 變知機。能摧異學。崇建正法。是能巧問答。
1283c16: 隨機善說。味是善能譬喻。令人曉悟。色是柔
1283c17: 濡羔辭。所陳悅眾。如是樹者。名為活樹。
1283c18: 時惠明使。以此甘樹。於彼新城微妙宮殿寶
1283c19: 座四面及諸園觀自性五地。於其地上而栽
1283c20: 種之。其中王者即是怜愍。其怜愍者。即是一
1283c21: 切功德之祖。猶如朗日諸明中最。亦如滿月
1283c22: 眾星中尊。又如國王花冠。於諸嚴飾最為第
1283c23: 一。亦如諸樹。其為最。又如明性。處彼暗
1283c24: 身。於其身中微妙無比。亦如素鹽。能與一切
1283c25: 上妙餚饌而作滋味。又如國王印璽。所印之
1283c26: 處無不遵奉。亦如明月寶珠。於眾寶中而為
1283c27: 第一。又如膠清。於諸畫色而作牢固。亦如石
1283c28: 灰。所塗之處。無不鮮白。又如宮室。於中有
1283c29: 王。因彼王故。宮得嚴淨。其怜愍者。亦復如
1284a01: 是。有怜愍者。則有善法。若無怜愍。修諸功
1284a02: 德。皆不成就。緣此事故。故稱為王。其怜愍
1284a03: 中。復有誠信。其誠信者。即是一切諸善之母。
1284a04: 猶如王妃。能助國王。撫育一切。亦如火力。通
1284a05: 熟萬物。資成諸味。又如日月。於眾像中。最尊
1284a06: 無比。舒光普照。無不滋益。怜愍誠信。於諸功
1284a07: 德成就具足。亦復如是。怕愍誠信。亦是諸聖
1284a08: 過去未來明因基址。通觀妙門。亦復三界煩
1284a09: 惱大海側足狹路。百千眾中。稀有一人。能入
1284a10: 此路。若有入者。依因此道。得生淨土。離苦解
1284a11: 脫。究竟無畏。常樂安淨。
1284a12: 又惠明使。於魔暗身。通顯三大光明惠日。降
1284a13: 伏二種無明暗夜。像彼無上光明記驗。第一
1284a14: 日者。即是惠明。十二時者。即是勝相十二大
1284a15: 王。以像清淨光明世界無上記驗。第二日者。
1284a16: 即是新人清淨種子。十二時者即是十二次
1284a17: 化明王。又是夷數勝相妙衣。施與明性。以此
1284a18: 妙衣莊嚴內性。令其具足拔擢昇進永離穢
1284a19: 土。其新人日者。即像廣大窣路沙羅夷。十二
1284a20: 時者。即像先意及以淨風各五明子。并呼嚧
1284a21: 瑟德嚧德。合為十三光明淨體。以成一
1284a22: 日。
1284a23: 第三日者。即是說聽及喚應聲。十二時者。即
1284a24: 是微妙相．心．念．思．意等。及與怜愍．誠信．具
1284a25: 足。忍辱．智惠等是。其此喚應。第四日者。以
1284a26: 像大界日光明使怜愍相等。十二時者。即像
1284a27: 日宮十二化女。光明圓滿。合成一日。
1284a28: 其次復有兩種暗夜。第一夜者。即是貪魔。其
1284a29: 十二時者。即是骨．筋．脈．肉．皮等。及以怨．憎．
1284b01: 嗔恚．婬慾．忿怒．愚癡．貪欲．飢火。如是等輩。
1284b02: 不淨諸毒。以像暗界無始無明第一暗夜。第
1284b03: 二夜者。即是猛毒慾熾焰。十二時者。即是十
1284b04: 二暗毒思惟。如是暗夜。以像諸魔初興記驗。
1284b05: 時惠明日。對彼無明重昏暗夜。以光明力降
1284b06: 伏暗性。靡不退散。以是義故。像初明使降魔
1284b07: 記驗。又惠明使。於無明身。種種自在降伏諸
1284b08: 魔。如王在殿賞罰無畏。惠明相者。第一大王。
1284b09: 二者智惠。三者常勝。四者歡喜。五者懃修。六
1284b10: 者平等。七者信心。八者忍辱。九者直意。十者
1284b11: 功德。十一者齊心一等。十二者內外俱明。如
1284b12: 是十二光明。大時若入相心念思意等五種
1284b13: 國土。一一孳無量光明。各各現果亦復無
1284b14: 量。其即於清淨徒眾。而具顯現。
1284b15: 若電那勿具足十二光明時者。當知是師與
1284b16: 眾有異。言有異者。是慕闍拂多誕等。於其身
1284b17: 心常生慈善柔濡別識。安泰和同如是記驗。
1284b18: 即是十二相樹初萌顯現。於其樹上。每常開
1284b19: 敷無上寶花。既開已輝光普照。一一花間。化
1284b20: 佛無量。展轉相生。化無量身。
1284b21: 若電那勿內懷第一大王樹者。當知是師有
1284b22: 五記驗。一者不樂久住一處。如王自在。亦不
1284b23: 常住一處。時有出遊。將諸兵眾。嚴持器仗。種
1284b24: 種具備。能令一切惡獸怨敵悉皆潛伏。二者
1284b25: 不慳所至之處。若得儭施。不私隱用。皆納大
1284b26: 眾。三者貞潔防諸過患。自能清淨。亦復轉勸
1284b27: 餘修學者。令使清淨。四者於己尊師有智惠
1284b28: 者。而常親近。若有無智樂欲戲論及諍者。
1284b29: 即皆遠離。五者常樂清淨徒眾。與共住止。所
1284c01: 至之處。亦不別眾獨寢一室。若有此者。名為
1284c02: 病人。如世病人。為病所惱。常樂獨處。不願親
1284c03: 近眷屬知識。不樂眾者。亦復如是。
1284c04: 二智惠者。若有持戒電那勿等內懷智性者。
1284c05: 當知是師有五記驗。一者常樂讚歎清淨有
1284c06: 智惠人。及樂清淨智惠徒眾同會一處。心生
1284c07: 歡喜。常無厭離。二者若己智根見解狹劣。聞
1284c08: 他智者智惠言語。心無姤嫉。三者諸有業行。
1284c09: 常當勤學。心不懈怠。四者常自勤學。智惠方
1284c10: 便。諸善威儀。亦勸餘人。同共修習。五者於其
1284c11: 禁戒慎懼不犯。若誤犯者。速即對眾發露陳
1284c12: 悔。
1284c13: 三常勝者。若有清淨電那勿等內懷勝性。當
1284c14: 知是師有五記驗。一者不樂讒狠悷。如有
1284c15: 是人亦不親近。二者不樂諍諠亂。若有
1284c16: 諍。速即遠離。強來者。而能伏忍。三者若
1284c17: 論難有退屈者。不得承危。以稱快。四者輒
1284c18: 不漫陳。不問而說。若有來問。思忖而答。不令
1284c19: 究竟。因言被恥。五者於他語言。隨順不逆。亦
1284c20: 不強證。以成彼過。若於法眾。其心和合。無有
1284c21: 分拆。
1284c22: 四歡喜者。若有清淨電那勿等內懷歡喜性
1284c23: 者。當知是師有五記驗。一者於聖教中所有
1284c24: 禁戒威儀進止。一一歡喜。盡力依持。乃至命
1284c25: 終。心無放捨。二者但聖所制。年一易衣。日一
1284c26: 受食。歡喜敬奉。不以為難。亦不妄證。云是諸
1284c27: 聖權設此教。虛引經論言通再受。求解脫者
1284c28: 不依此戒。三者但學已宗清淨法。亦不求
1284c29: 諸敗教。四者心常卑下。於諸同學而無憎
1285a01: 上。五者若謂處下流。不越居上身為尊首。視
1285a02: 眾如己。愛無偏黨。
1285a03: 五勤修者。若有清淨電那勿等內懷懃性。當
1285a04: 知是師有五記驗。一者不樂睡眠妨修道業。
1285a05: 二者常樂讀誦。勵心不怠。同學教誨。加意喜
1285a06: 謝。亦不因教心生怨恨。己常懃修。轉勸餘者。
1285a07: 三者常樂演說清淨正法。四者讚唄禮誦。轉
1285a08: 誦抄寫。繼念思惟。如是等時。無有虛度。五者
1285a09: 所持禁戒。堅固不缺。
1285a10: 六真實者。若有清淨電那勿等內懷真實性
1285a11: 者。當知是師有五記驗。一者所說經法。皆悉
1285a12: 真實。一依聖教。不妄宣示。於有說有。於無說
1285a13: 無。二者心意常以真實和同。不待外緣。因而
1285a14: 取則。三者所持戒行。每常真實。若獨若眾。心
1285a15: 無有二。四者常於己師心懷決定。盡力承事。
1285a16: 不生疑惑。乃至命終。更無別意。五者於諸同
1285a17: 學。勸令修習。以真實行。教導一切。
1285a18: 七信心者。若有清淨電那勿等內懷信心性
1285a19: 者。當知是師有五記驗。一者信二宗義。心淨
1285a20: 無疑。棄暗從明。如聖所說。二者於諸戒律其
1285a21: 心決定。三者於聖經典不敢增減一句一字。
1285a22: 四者於正法中所有利益。心助歡喜。若見為
1285a23: 魔之所損惱。當起慈悲。同心憂慮。五者不妄
1285a24: 宣說他人過惡。亦不嫌謗傳言兩舌。性常柔
1285a25: 濡。質直無二。
1285a26: 八忍辱者。若有清淨電那勿等內懷忍辱性
1285a27: 者。當知是師有五記驗。一者心恒慈善。不生
1285a28: 忿怒。二者常懷歡喜。不起恚心。三者於一切
1285a29: 處心無怨恨。四者心不剛強。口無惡。常以
1285b01: 濡語說可眾心。五者若內若外。設有諸惡煩
1285b02: 惱對值來侵辱者。皆能忍受。歡喜無怨。
1285b03: 九直意者。若有清淨電那勿等內懷直意性
1285b04: 者。當知是師有五記驗。一者不為煩惱之所
1285b05: 繫縛。自歡喜。清淨直意。二者但於法中。若
1285b06: 大若小。所有諮問。恭敬領受。隨喜善應答。三
1285b07: 者於諸同學。言無反難。不護己短。而懷嗔
1285b08: 恚。四者言行相副。心恒質直。不求他過。以成
1285b09: 競。五者法內兄弟。若於聖教心有異者。當
1285b10: 即遠離不共住止。亦不親近。共成勢力。故惱
1285b11: 善眾。
1285b12: 十功德者。若有清淨電那勿等內懷功德性
1285b13: 者。當知是師有五記驗。一者所出言語不損
1285b14: 一切。恒以慈心善巧方便。能令眾人皆得歡
1285b15: 喜。二者心恒清淨。不恨他人。亦不造愆令他
1285b16: 嗔恚。口常柔耎。離四種過。三者於尊於卑不
1285b17: 懷嫉。四者不奪徒眾經論弟子。隨所至方
1285b18: 清淨住處歡喜住止。不擇華好。五者常樂教
1285b19: 悔。一切人民。善巧智惠。令修正道。
1285b20: 十一齊心一等者。若有清淨電那勿等內懷
1285b21: 齊心性者。當知是師有五記驗。一者法主慕
1285b22: 闍拂多誕等所教智惠。善巧方便威儀進止。
1285b23: 一一依行不敢改換。不專己見。二者常樂和
1285b24: 合。與眾同住。不願別居。各興異計。三者齊心
1285b25: 和合。以和合故。所得儭施共成功德。四者常
1285b26: 得聽者恭敬供養。愛樂稱讚。五者常樂遠離
1285b27: 調悔戲笑。及以諍論。善護內外。和合二性。
1285b28: 十二內外俱明者。若有清淨電那勿等內懷
1285b29: 俱明性者。當知是師有五記驗。一者善拔穢
1285c01: 心。不令貪慾。使己明性常得自在。能於女人
1285c02: 作虛假想。不為諸色之所留難。如鳥高非不
1285c03: 殉羅網。二者不與聽者偏交厚重。亦不固戀
1285c04: 諸聽者家。將如己舍。若見法外俗家損失及
1285c05: 愁惱事。心不為憂。設獲利益及欣喜事。心亦
1285c06: 如故。三者若行若住。若坐若臥。不寵肉身求
1285c07: 諸細滑衣服臥具飲食場藥鳥馬車乘以榮其
1285c08: 身。四者常念命終險難苦楚危厄之日。常觀
1285c09: 無常及平等王。如對目前。無時暫捨。五者自
1285c10: 身柔順。不惱兄弟及諸知識。不令嗔怒。亦不
1285c11: 望證。令他惡名。常能定心。安住淨法。如是等
1285c12: 者。名為十二明王寶樹。我從常樂光明世界。
1285c13: 為汝等故。持至於此。欲以此樹栽於汝等清
1285c14: 淨眾中。汝等上相善慧男女。當須各自於清
1285c15: 淨心栽植此樹。令使增長。猶如上好無砂鹵
1285c16: 地。種一收萬。如是展轉。至無量數。汝等今
1285c17: 者。若欲成就無上大明清淨果者。皆當莊嚴
1285c18: 如是寶樹。令得具足。何以故。汝等善子。依此
1285c19: 樹得離四難及諸有身。出離生死。究竟常
1285c20: 勝。至安樂處。爾時會中諸慕闍等。聞說是
1285c21: 經。歡喜踴躍。歎未曾有。諸天善神。有礙無
1285c22: 礙。及諸國王。群臣士女。四部之眾。無量無
1285c23: 數。聞是經已。皆大歡喜。悉能發起無上道
1285c24: 心。猶如卉木值遇陽春。無不滋茂敷花結
1285c25: 得成熟。唯除敗根不能滋長。
1285c26: 時慕闍等。頂禮明使。長跪叉手。作如是言。唯
1285c27: 有大聖。三界獨尊。普是眾生慈悲父母。亦是
1285c28: 三界大引道師。亦是含靈大醫療主。亦是妙
1285c29: 空能容眾相。亦是上天包羅一切。亦是實地
1286a01: 能生實果。亦是眾生甘露大海。亦是廣大眾
1286a02: 寶香山。亦是任眾金剛寶柱。亦是巨海巧智
1286a03: 船師。亦是火坑慈悲救手。亦是死中與常命
1286a04: 者。亦是眾生明性中性。亦是三界諸牢固獄
1286a05: 解脫明門諸慕闍等。又啟明使。作如是言。唯
1286a06: 大明一尊能歎聖德。非是我等肉舌劣智稱
1286a07: 讚如來功德智惠。千萬分中能知少分。我今
1286a08: 勵己小德小智。舉少微意歎聖弘慈。唯願大
1286a09: 聖。垂怜愍心。除捨我等曠劫已來無明重罪。
1286a10: 令得銷滅。我等今者不敢輕慢。皆當奉持無
1286a11: 上寶樹。使令具足緣此法。水洗濯我等諸塵
1286a12: 重垢。令我明性常得清淨。緣此法藥及大神
1286a13: 。療我等多劫重病。悉得除愈。緣此智惠
1286a14: 堅牢鎧伏。被串我等。對彼怨敵。皆得強勝。緣
1286a15: 此微妙眾相衣冠。莊嚴我等。皆得具足。緣此
1286a16: 本性光明模樣。印我等。不令散失。緣此甘
1286a17: 膳百味飲食。飽足我等。離諸飢渴。緣此無數
1286a18: 微妙音樂。娛樂我等。離諸憂煩。緣此種種奇
1286a19: 異珍寶。給施我等。令得富饒。緣此明網。於
1286a20: 大海中撈渡我等。安置寶船。我等今者上相
1286a21: 福厚。得大聖殊特相好。又聞如上微妙法
1286a22: 門。蠲除我等煩惱諸穢。心得開悟。納如意珠。
1286a23: 威光得履缶道過去諸聖不可稱數。皆依此
1286a24: 門得離四難及諸有身。至光明界。受無量樂。
1286a25: 唯願未來一切明性得遇如是光明門者。若
1286a26: 見若聞。亦如往聖及我今日。聞法歡喜。心得
1286a27: 開悟。尊重頂受。不生疑慮。時諸大眾。聞是
1286a28: 經已。如法信受。歡喜奉行。
