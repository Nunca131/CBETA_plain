0195a01: 
0195a02: 
0195a03: No. 2124
0195a04: 【原】佛蘭西國民圖書館藏燉煌本法門名義集
0195a05: 
0195a06: 東宮學士李師政奉陽城公教撰
0195a07: 若夫法體寂。真性平等。名相本無。言語斯
0195a08: 絕。然而證等之智力。了不同之緣體寂之緣
0195a09: 人。乃成無礙之辯。若杜口癈言。聖人何以垂
0195a10: 化。昏心捨教。凡惑無由生解。故無說不妨
0195a11: 於樂說。以知無名不壞於假名。因名以通寂。
0195a12: 然則標法之名釋名之義理之津道。可不務
0195a13: 乎。但布在眾典。難得而究。集而釋之。則易觀
0195a14: 矣。
0195a15: 今緣其所見。闕所未詳。以類分之。總為七品。
0195a16: 身心第一。過患第二。功德第三。理教第四。
0195a17: 賢聖第五。因果第六。世果第七。但法門無量。
0195a18: 鄙識有崖。其猶以管窺天。以酌海。得淺
0195a19: 遺深。千不知一。請俟達者補其闕焉。
0195a20: 諸法門名數分位要略。
0195a21: 身心品法門名義第一
0195a22: 四大　地水火風是也。和合成身。地者骨肉
0195a23: 形體也。水者血髓潤也。火者溫暖也。風者出
0195a24: 入氣息也。
0195a25: 六大　地水火風空識也。四大前說。此空大
0195a26: 虛通分也識大了別心也。
0195a27: 五陰　色受想行識。此五陰共成眾生也。何
0195a28: 以色陰。形礙為色。領納為受。假名為想。起作
0195a29: 名行。了別為識。何謂為陰者。陰蓋積聚。以成
0195b01: 眾生。
0195b02: 六根　眼耳鼻舌身意。是為六根。發生六識
0195b03: 中間緣。染是識六塵。眼受何塵。色亂其想。耳
0195b04: 取何塵。聲蕩其志。鼻染何塵。香熏其欲。舌受
0195b05: 何塵。味長其嗜。身取何塵。著於細滑。意染何
0195b06: 塵。流於分別。何以謂之塵。六根所緣合生染
0195b07: 著污心智有等塵埃之坋物也。六識隨塵障
0195b08: 無塵智。行者觀空。得無塵解。故能不染聲
0195b09: 色。不貪舌味。不著細滑。不起分別。達無想之
0195b10: 理。得聖人之名。
0195b11: 九識　從眼至意為六。前已具言。第七阿陀
0195b12: 那識。第八阿黎耶識。第九阿磨羅識。通前是
0195b13: 為九。何名為阿陀那者。此西域語。以義言之。
0195b14: 我見之識。凡夫我見依此識起。障無我智令
0195b15: 不得生。聖人修滅心定者。乃能除此惑也。除
0195b16: 有我之惑。得無我之智。阿黎耶識者。亦西域
0195b17: 音也。以義言之。其能有二。一持有色諸根。令
0195b18: 其不壞。二持清淨種子。使之不亡。阿摩羅者。
0195b19: 西域音也。此語翻之名曰淨識。又名佛性。亦
0195b20: 名法身。體修眾德。本來清淨。在聖體而不增。
0195b21: 處凡身而不減。但有隱顯之殊。而無高下之
0195b22: 別。煩惱覆之則隱。智惠了之方現。非生因之
0195b23: 所生。從了因而得了。
0195b24: 十二入　眼入。耳入。鼻入。舌入。身入。意入。
0195b25: 色入。聲入。香入。味入。觸入。法入。眼等六根。
0195b26: 為內六入。色等六塵。相對通生識道。為外六
0195b27: 入。內外二六。是為十二入。何謂為入。根塵相
0195b28: 對通生識道。受入愛憎。故名為入。
0195b29: 十八界　六根六塵六識。總此三六為十八
0195c01: 界。何以名界界。性別為義。
0195c02: 過患品法門名義第二
0195c03: 二邊　有見無見。是為二邊。復有二邊。斷見
0195c04: 常見。有見者。法性空故。不可執有字之下脫句乎有。常＝斷？常見
0195c05: 者。因果滅。業報不失。不可斷也。常見者。諸
0195c06: 法常也。法無空相。不可為常。何以謂之邊。空
0195c07: 有斷常皆是邪僻。不合中道。故謂之邊。維摩
0195c08: 經云。雖行於空。而殖眾德本。雖行無相。而度
0195c09: 諸眾生。雖行無起。而起一切善行。此是菩薩
0195c10: 離邊無著之行也。
0195c11: 三毒　貪欲。嗔恚。愚癡是也。此毒能生萬
0195c12: 咎。
0195c13: 五欲　色欲。聲欲。香欲。味欲。觸欲。是為五
0195c14: 欲也。人天福報受五欲樂。修道之人捨而不
0195c15: 著。故維摩經云。雖福應有。不當自恣。當觀五
0195c16: 欲無常。以求善本。於身命財。而修堅法。
0195c17: 六賊　六識染塵能生三毒。害功德。故比
0195c18: 之賊。經云。而此識賊如猿猴走遊六根是也。
0195c19: 八倒　唯大涅槃有常樂我淨。而眾生謂無
0195c20: 常樂我淨。於無見有謂無邊理及實。故名倒
0195c21: 也。前後二四。名為八倒。
0195c22: 四倒　常倒。我倒。淨倒。樂倒。我一切法謂
0195c23: 無常樂我淨。而眾生見有常樂我淨。復有
0195c24: 四倒。
0195c25: 五蓋　貪欲蓋。嗔恚蓋。睡眠蓋。掉悼舉蓋。疑
0195c26: 蓋。何名為蓋。能覆行人。名之為蓋。蓋掩其
0195c27: 心。令不明了。是名為蓋。
0195c28: 四惑　我見。我愛。我慢。無明。謂之四惑。是
0195c29: 第七阿陀那識生。
0196a01: 八邪　邪見。邪思惟。邪語。邪業。邪命。邪精
0196a02: 進。邪念。邪定。
0196a03: 九惱　憎我善友。愛我怨家。及憎我身。此三
0196a04: 種違情。各有三世。是為＋（九惱）？為。
0196a05: 三障　煩惱障。業障。報障。
0196a06: 四魔　煩惱魔生死因。陰魔。死魔此二是生死果。天魔生死緣
0196a07: 此四種能＋（障）？能解脫。故名為魔。
0196a08: 十纏　一無慚。二無愧。三睡。四悔。五慳。六
0196a09: 嫉。七校者曰姤字不詳姤。八眠。九忿。十覆。
0196a10: 三漏　欲漏。有漏。無明漏。
0196a11: 六十二見　於過去世五陰上。各橫計四句。
0196a12: 過去四句者。一者如去。二者不如去。三者亦
0196a13: 如去亦不如去。四者非如去非不如去。於未
0196a14: 來五陰上計四句。一者有邊。二者無邊。三者
0196a15: 亦有邊亦無邊。四者非有邊非無邊。於現在
0196a16: 陰上。各計四句。一者常。二者無常。三者亦常
0196a17: 亦無常。四者非常非無常。二＝一？二陰上各起四
0196a18: 見。五陰合數為二十。三世總計為六十見。總
0196a19: 目斷常無＝二？無見以為根本。是為六十二見。
0196a20: 十使煩惱　一者身見。二者邊見。三者見取
0196a21: 於有漏見而生取著四者戒取執有漏戒以求淨果五者邪見。六者貪。
0196a22: 七者嗔。八者癡。九者慢。十者疑。邪見已上五
0196a23: 種名五利使。貪嗔已下五種鈍使。利使五種
0196a24: 為見諦煩惱。能迷實理令不得見。鈍使五種
0196a25: 為修道煩惱。能障事中修之行。須陀洹人斷
0196a26: 見諦煩惱盡。斯陀含阿那含修道煩惱而未
0196a27: 盡。阿羅漢斷三界見諦修道二輪煩惱盡。故
0196a28: 不生三界。小乘法中。用此使以辨煩惱。若大
0196a29: 乘教中。則用五住以辨煩惱。
0196b01: 五住地煩惱　見一〔切〕－？切處住地遍通三界煩惱欲愛
0196b02: 住地欲界煩惱色愛住地〔無〕－？無色界煩惱（有愛住地無色界煩惱無明住地）＋小？小乘三果四向。
0196b03: 漸斷前四住地煩惱未盡。故在三界中受分
0196b04: 段生死。阿羅漢辟支佛地前三賢菩薩。乃至
0196b05: 十住已還。斷四住地煩惱盡。故免三界分段
0196b06: 生死。仍有無明住地漸斷未盡。故受三界外
0196b07: 變易生死。故經云。阿羅辟支佛大力菩薩三
0196b08: 種意生身。悉受變＋（易生死）？變。
0196b09: 三種意生身者　初地二地三地。名摩跋提
0196b10: 樂意生身。四五六地。名覺法自性性意生身。
0196b11: 七八九十地。名種類俱生無行作意生身。
0196b12: 功德品法門名義第三
0196b13: 三歸　歸依佛。歸依法。歸依僧。
0196b14: 四依　依法不依人。依義不依語。依智不依
0196b15: 識。依了義經不依不了義經。
0196b16: 五戒　一不殺生。二不偷盜。三不邪婬。四不
0196b17: 妄語。五不飲酒。是為五戒。淨度經云。持定者
0196b18: 天令五神護之。五戒定者二十五神營救門
0196b19: 戶不令惡□。
0196b20: 八戒　一不殺。二不盜。三不婬。四不妄語。五
0196b21: 不飲酒。六不得帶珮瓔珞。香油塗身。香熏衣
0196b22: 裳。七不得歌舞作唱及故往觀聽。八不得上
0196b23: 高廣大床。是為八戒。此是白衣一日一夜持
0196b24: 出家戒。
0196b25: 十無盡戒　一不殺生。二不偷盜。三不邪婬。
0196b26: 四不妄語。五不沽酒。六不說出家在家菩薩
0196b27: 過失。七不為貪利自讚毀他。八不故慳。九不
0196b28: 故嗔。十不故謗三寶藏。從今身至佛身不得
0196b29: 犯。若有犯校者曰失字之下脫文乎失。四十二賢聖法此是菩薩戒。
0196c01: 三聚淨戒　一切惡無不斷。是攝律儀戒。一
0196c02: 切善無不修。是攝善法戒。一切眾生無不度。
0196c03: 是攝眾生戒。此三聚戒者菩薩道。一不殺生。
0196c04: 二不偷盜。三不邪婬。四不妄語。五不綺語。六
0196c05: 不兩舌。七不惡口。八不貪欲。九不嗔恚。十不
0196c06: 邪見。十地論中有五種十善。一者人天十善。
0196c07: 二者聲聞十善。三者緣覺十善。四者菩薩十
0196c08: 善。五者佛十善。五種之別言多義廣。備在論
0196c09: 中。此不具載。
0196c10: 六念　第一念佛。佛是眾生無上慈父。第二
0196c11: 念法。法是眾生煩惱良藥。第三念僧。僧是眾
0196c12: 生三乘福田。第四念戒。戒是眾生防非止惡。
0196c13: 第五念捨。捨是眾生除慳雜著。第六念天。天
0196c14: 是眾生清淨果報。此天非三界之天。謂第一
0196c15: 義也。淨故名為天。
0196c16: 六和敬　身同。口同。意同。戒同。施同。見同。
0196c17: 是謂六同。等修佛法。離諸慢爭。故名和敬。亦
0196c18: 名質直心。
0196c19: 六度　布施度。持戒度。忍辱度。精進度。禪定
0196c20: 度。智慧度。到彼岸名之度。西國正音名波羅
0196c21: 蜜。波羅者言彼岸。蜜之言到。彼岸到也。若不
0196c22: 達三事之空。雖行六種之善。但名為施。但名
0196c23: 為戒。不得為波羅蜜。
0196c24: 十波羅蜜　檀戒忍精禪慧為六。第七方便
0196c25: 波羅蜜迴善施物為他求果。名為方便勝智。第八願要期起行名之為願第九
0196c26: 力伏戒斷障名之為力第十智能知六度法門。名之為智。
0196c27: 四攝　布施攝。愛語攝。利益攝。同事攝。菩薩
0196c28: 以此四事攝化眾生。故名四攝。
0196c29: 四無量心　慈無量。悲無量。喜無量。捨無量。
0197a01: 慈能與樂饒益。名之慈。慈緣不局。稱為無量。
0197a02: 悲救苦厄。名之為悲。喜慶彼得。名之為喜。
0197a03: 捨能亡憎愛。心會平等。離前三心。不著於相。
0197a04: 名之為捨。無量之義皆如前釋。
0197a05: 八大人覺　少欲。知足。寂淨。精進。不忘念。
0197a06: 正慧。正定。不戲論。
0197a07: 四親近行　親近善友。聽聞正法。繫念思惟。
0197a08: 如法修行。
0197a09: 三明　過去宿命明。未來天眼明。現在漏盡
0197a10: 明。
0197a11: 六通　一身通。二天眼通。三天耳通。四他心
0197a12: 通。五宿命通。六漏盡通。離壅無礙。名之為
0197a13: 通。
0197a14: 八解脫　第一內有色外觀色。初觀不淨。觀
0197a15: 道未強。不能壞滅內身。但觀外色死屍脹。
0197a16: 能除欲縛。故名解脫。第二內無色外觀色。習
0197a17: 行積久。觀道增強。能於自身作亡身滅色想。
0197a18: 唯觀外色死屍脹。第三淨解脫。青黃赤白
0197a19: 可愛之色。名之為淨。觀淨離縛。名淨解脫。第
0197a20: 四空處解脫。希求無色。名之為空。空處四陰
0197a21: 離縛。名空處解脫。第五識處解脫。空境廣多。
0197a22: 多緣則繁。厭境存心。名之為識。識處四陰離
0197a23: 縛。名識處解脫。第六無處有處解脫。以識多
0197a24: 故。令心勢亂末。若心境俱亡。名為無處有處。
0197a25: 其處離縛。名為（無處有處）＋解？解脫。第七非想非非想處解
0197a26: 脫。心境故不復現行。外道之人名為無心
0197a27: 行。佛法性望猶有細慮。內外合說故言非想
0197a28: 非非想處。第八滅盡定解脫。心法並息。名滅
0197a29: 盡定解脫。滅諸心法離有心過。故名解脫。此
0197b01: 名八解脫。亦名八背捨。得上棄下。名為背
0197b02: 捨。是八解脫。
0197b03: 三慧　聞慧。思慧。修慧。
0197b04: 二智　實相智。方便智。復有二智。如理智。如
0197b05: 量智。
0197b06: 四智　我生已盡智。梵行已立智。所作已辦辨
0197b07: 智。不受後有智。
0197b08: 二道　一者見道。二者修道。見道者。昭理名
0197b09: 見。增明曰修。見是解也。修道者。修是修行
0197b10: 也。能除壅障。名之為道。
0197b11: 四修　無間修。長時修。恭敬修。無餘修。無間
0197b12: 修者。惡及無記不得間隔。故名無間。長時修
0197b13: 者。三大阿僧祇。其時長久。恭敬修者。敬人重
0197b14: 法。盡於至心。無餘修者。修大慈悲。利他之
0197b15: 行。遍法界眾生。修妙智慧。自利之行。徹無生
0197b16: 法忍。備盡滿足。無所不周。故曰無餘修。
0197b17: 十智　一法智。二比智。三世智。四他心智。五
0197b18: 苦智。六集智。七滅智。八道智。九盡智。十無
0197b19: 生智。
0197b20: 五忍　一伏忍。二信忍。三順忍。四無生忍。五
0197b21: 寂滅忍。地前三賢菩薩得伏忍。初地二地三
0197b22: 地得信忍。四地五地六地得順忍。七地八地
0197b23: 九地得無生忍。十地與佛地得寂滅忍。
0197b24: 十想　無常想。苦想。空無我想。食厭想。一切
0197b25: 世間不可樂想。死想。不淨想。斷想。離欲想。
0197b26: 盡想。
0197b27: 四禪　愚癡凡夫所行禪。觀察義想禪。緣
0197b28: 真如禪。諸佛如來禪。
0197b29: 十二頭陀　一者盡形乞食。二者阿蘭若處
0197c01: 住。三者著糞掃衣。四一坐食。五者常坐。六者
0197c02: 中後不受非時食。七者中後不飲漿。八者但
0197c03: 有三衣。九者毳衣。十者樹下坐。十一者空地
0197c04: 住。十二者死屍間住。
0197c05: 十一切處　地水火風青黃赤白空識等。是
0197c06: 一切處。
0197c07: 八勝處　一者內〔無〕－？無有色想。外觀色少。二者
0197c08: 內有色想。外觀色多。三者內無色想。外觀色
0197c09: 少。四者內無色想。外觀色多。五者內無色想。
0197c10: 外觀青色少。六者內無色想。外觀色黃多。七
0197c11: 者內無色想。外觀赤色少。八者內無色想。外
0197c12: 觀白色多。
0197c13: 五分法身　戒身。定身。慧身。解脫身。解脫知
0197c14: 見身。是名五法身。戒者防非止惡。定者心住
0197c15: 一境。慧者緣中決斷。解脫身者。絕縛離羈。解
0197c16: 脫知見身。解脫緣中。審之明白。此五分法身。
0197c17: 是佛德體故。言為說身。
0197c18: 七淨　戒淨。定淨。見淨。度超淨。道非道淨。
0197c19: 行斷淨。菩提分上法上淨。
0197c20: 七財　信戒施聞慧慚愧。是名七財。以能資
0197c21: 助正道故名為財。
0197c22: 四相　自正。正他。能隨問答。善解因緣義。
0197c23: 四心　廣大心。第一心。常心。不顛倒心。
0197c24: 三十七道品　四念處。四正勤。四如意足。五
0197c25: 根。五力。七覺分。八正道。總而合數為三十七
0197c26: 道品。四念處大小乘名有異。觀身不淨。觀受
0197c27: 有苦。觀心生滅。觀法無我。是小乘四念處。觀
0197c28: 身如虛空。觀受內外空。觀心但名字。觀法善
0197c29: 惡俱不可得。是大乘四念處。四正勤。惡法未
0198a01: 生方便令不生。名一正勤。惡法已生方便令
0198a02: 滅。二正勤。善法未生方便令生。三正勤。善法
0198a03: 已生方便令增。四正勤。四如意足。欲如意足。
0198a04: 念如意足。精進如意足。慧如意足。五根。信
0198a05: 根。進根。念根。定根。慧根。前能生後。名之為
0198a06: 根。五力。信力。進力。念力。定力。慧力。前能掌
0198a07: 後。目之為力。七覺分。念覺分。精進覺分。喜
0198a08: 覺分。猗覺分。定覺分。捨覺分。擇覺分。八正
0198a09: 道。正見。正思惟。正語。正業。正命。正精進。正
0198a10: 念。正定。
0198a11: 十力　是處非〔是〕－？是處力。業力。定力。根力。欲
0198a12: 力。性力。至處道力。宿命力。天眼力。漏盡力。
0198a13: 是佛十力。是處非處力。善招樂報。惡得苦果。
0198a14: 因果相當。名為是處。與上相違。名為非處。佛
0198a15: 於是非二處。皆如實知。是名是處非處力。二
0198a16: 業力。一切眾生三世諸業。造業之處。受報之
0198a17: 所。皆如實知。是名業力。三定力。於諸禪定。
0198a18: 垢淨分別。皆如實知。名為定力。四根力。眾生
0198a19: 諸根上下之相。皆如實知。是名根力。五欲力。
0198a20: 知他眾生種種諸欲。是名欲力。六性力。知諸
0198a21: 世間種種之性。是名性力。七至道處＝處道？道處力。知
0198a22: 一切道至處之相。名至處道力。八宿命力。知
0198a23: 諸眾生種種宿命。是名宿命力。九天眼力。佛
0198a24: 之天眼淨過人天。視諸眾生。無所不見。是天
0198a25: 眼力。十漏盡力。佛諸漏盡解脫盡如實知。是
0198a26: 名漏盡力。煩惱結使點污流注。名之為漏。漏
0198a27: 無之處。名為漏盡。以如來智慧。於此十境。照
0198a28: 之窮極。無過無伏。故名為力。
0198a29: 四無畏　一切智無畏。漏盡無畏。說障道無
0198b01: 畏。說盡苦道無畏。一切智無畏。佛作是誠言。
0198b02: 我是一切正智人。無有人天能如實難言。是
0198b03: 法不知。乃至不見是微畏相。漏盡無畏。佛作
0198b04: 誠言。我一切漏盡。無能如實難言。是漏不盡。
0198b05: 乃至不見微畏相。說障道無畏。佛作誠言。我
0198b06: 說障法。無能如實難言。受障法不能障道。乃
0198b07: 至不見是微畏相。惑法礙聖。名為障道。說
0198b08: 盡苦道無畏。佛作誠言。我說聖道能出世間。
0198b09: 隨是行能盡苦。無有人天能如實難言。行是
0198b10: 聖人道不出世間。不能盡苦。乃至不見微畏
0198b11: 相。能除煩惱。名為盡苦。難不懼名無畏。
0198b12: 四無礙智　義無礙智。法無礙智。辭無礙智。
0198b13: 樂說無礙智。義名下所以。稱之為義。法自義
0198b14: 之名。稱之為法。辭說法之言。名之為辭。樂說
0198b15: 隨欲善授。名為樂說。善通無滯。故言無礙
0198b16: 智。
0198b17: 十八不共法　一者諸佛身無失。身行善順。
0198b18: 名身無失。二者口無失。口業善順。名口無失。
0198b19: 三者念無失。念順無差。名念無失。四者無異
0198b20: 相。怨親等節護。名無異想。五者無不定心。常
0198b21: 住三昧。無散須臾。故名無不定心。六者無不
0198b22: 知已捨。細等事所有經心莫不知而後辯。
0198b23: 故言無知已捨。七者欲無滅。欲善滿足。名為
0198b24: 無滅。八者精進無滅。榮修不住。名為精進。九
0198b25: 者念無滅。繫心守境。名之為念。十者慧無滅。
0198b26: 緣中決斷。名為智慧。十一者解脫無滅。絕縛
0198b27: 離羈。名為解脫。十二者解脫智見無滅。於
0198b28: 解脫能照了明白。名解脫知見。知滿足故言
0198b29: 無滅。十三者身業隨智慧行。色形動作。名為
0198c01: 身業。身順智故言隨校者曰行字之下脫口業隨智慧行之文乎行。十五者意業隨智慧
0198c02: 行。思念所作。名為意業。十六者智慧知過去
0198c03: 世無礙。事謝往故名為過去。過去之境盡能
0198c04: 遍知。十七者智慧知未來世無礙。事者非未
0198c05: 。名為未來。未來之境盡知無礙。十八者智
0198c06: 慧知現在無礙。事起未謝。名為現在。現在之
0198c07: 境通達遍知。此十八種唯佛獨有。不通下果。
0198c08: 故言不共法。
0198c09: 十號　如來。應供。正遍知。明行足。善逝。世
0198c10: 間解。無上士。調御丈夫。天人師。佛婆伽＋（婆）？伽。是
0198c11: 為十號。如來乘如實道來成正覺故名如來。
0198c12: 應供內具智斷受天人供養。故名應供。正遍
0198c13: 知。解離邪錯。名之為正。有境斯鑒。名為正遍
0198c14: 知。明行足者。明行無缺故言明行足。善逝
0198c15: 者。善好也。逝去也。去至涅槃。更不復還故
0198c16: 言好去也。世間解者。眾生及器。二種世間。智
0198c17: 照明白。故言世間解。無上士者。功智員備。勝
0198c18: 出餘人。無能及者。故名無上士。調御丈夫者。
0198c19: 以三乘勝法。隨機調制。故名調御丈夫。天
0198c20: 人師者。德備天人有所訓道。故言天人師。佛
0198c21: 此地翻名為覺。覺乃無礙故言佛陀。婆伽婆
0198c22: 者。破煩惱故名婆伽婆。
0198c23: 五眼　肉眼。天眼。慧眼。法眼。佛眼。是為五
0198c24: 眼。肉眼障內近色。天眼障外遠色。慧眼所照
0198c25: 觀空。法眼照有。佛眼空有俱照。明過四眼。所
0198c26: 不能知。悉皆明淨。凡言眼者。以為功良由境
0198c27: 別不同。所以分之為五。
0198c28: 三十二大人相　一者足下安平。二者足下
0198c29: 千輻輪。三者纖長指。四者足跟。五者手足
0199a01: 網縵。六者手足柔軟。七者如伊尼近
0199a02: 鹿王。八者踝骨不見。九者平身立手摩兩膝。
0199a03: 十者陰藏如馬王。十一者身圓滿如尼類
0199a04: 樹。十二者身毛上靡。十三者一一毛右旋。十
0199a05: 四者身如金色。十五者圓光一尋。十六者皮
0199a06: 膚細軟塵垢不著。十七者兩手兩足兩肩頂
0199a07: 七處滿。十八者身上如師子王。十九者臂肘
0199a08: 圓。二十者肩骨平滿。二十一者身直。二
0199a09: 十二者四十齒。二十三者齒白淨。二十四者
0199a10: 齒齊密。二十五者頰骨車方如師子。二十六
0199a11: 者次第味中得上味。二十七者肉髻相。二十
0199a12: 八者廣長舌。二十九者梵音聲。三十者目如
0199a13: 紺色。三十一者上下眴如（牛）＋王？王。三十二者眉間
0199a14: 白毫。
0199a15: 八十隨形好　咽已下六十種好。咽已上二
0199a16: 十種好。是為八十種好。咽下六十種。足二十
0199a17: 抓指手足八處表裏平滿。兩踝兩膝兩兩
0199a18: 肩兩腕兩股兩臂藏相兩圓兩膊兩兩腋兩
0199a19: 乳腰背心臍咽覆悉皆妙好。是名咽下六種十好咽上二十者。
0199a20: 上下耳齒兩脣兩齗兩頰兩髮鬢兩眼兩耳兩
0199a21: 鼻孔兩眉兩額兩角。已上是名咽上二十種
0199a22: 好。若犯戒者不課下賤人身。況大人相。復次
0199a23: 好差葉三種無量。三阿僧祇劫修習名為無
0199a24: 量。安樂一切眾生名心無量。種種善業名行
0199a25: 無量。稱德眾具修習出如來相好。
0199a26: 理教品法門名義第四
0199a27: 三佛　法佛。報佛。應佛。是三佛也。法佛
0199a28: 者。佛之法身也。名為法佛。凡聖俱有。隱顯
0199a29: 則異。惑障未除。佛者性常隱。煩惱既盡。法
0199b01: 身乃現。但由了因出。不從生。因有。報佛
0199b02: 者。佛之報身。名為報佛。修因得果。名之為
0199b03: 報。應佛者。佛之應身。名之為應佛。隨惑應
0199b04: 現。名之為應。始習聞思修。習能觀了法身生
0199b05: 成報應。故般若論云。於實令各了因。亦為餘
0199b06: 生因。
0199b07: 三寶　佛寶。法寶。僧寶。三寶有三種。一者一
0199b08: 體三寶。法身體有妙覺。名為佛寶。法身體有
0199b09: 妙軌。名為法寶。法身離違爭。名為僧寶。二者
0199b10: 別相三寶。丈六化身以為佛寶。不說教法以
0199b11: 為法寶。大乘十信已上。小乘初果已上。名為
0199b12: 僧寶。三者住持三寶。泥龕素像以為佛寶。紙
0199b13: 素竹帛以為法寶。凡夫比丘以為僧寶。
0199b14: 三藏　修多羅藏。詮戒定二學隨機破病。毘
0199b15: 尼藏。唯詮戒學。摩德勒伽藏。唯詮慧學。亦名
0199b16: 阿毘達摩藏。此三藏約大小乘分為二藏。所
0199b17: 謂聲聞菩薩藏。
0199b18: 三乘　聲聞乘。緣覺乘。佛菩薩乘。
0199b19: 五乘　人乘。天乘。聲聞乘。緣覺乘。佛菩薩
0199b20: 乘。能運眾生從因至果。故名為乘。
0199b21: 二諦　一者世諦。亦名俗諦。二者第一義諦。
0199b22: 亦名真諦。謂緣法不目名用萬差別言顯相。
0199b23: 皆是世諦。諦者實也。於凡是實。於聖非實。故
0199b24: 名世諦。第一義諦真妄平等垢淨不二。凡是
0199b25: 無實無相無詮。皆是第一義諦所攝。出世聖
0199b26: 人乃證斯理。最實無比。故言。第一義諦。諸佛
0199b27: 說法是依二諦。共表一法。不相違反。故維摩
0199b28: 經云。無我無造。無受善惡之業。亦不之。上明
0199b29: 無造受。下說有善惡。上下句豈相反樂字不詳樂。故
0199c01: 有理有會通。不可偏取。世人有著空而背教
0199c02: 者。豈不迷惑哉。
0199c03: 四諦　苦諦。集諦。滅諦。道諦。是為四諦。四諦
0199c04: 有二。一者小乘有作四諦。二者大乘無作四
0199c05: 諦。生死果為苦。煩惱為集諦。寂滅聖是名滅
0199c06: 聖諦。以無二法得道。是名道聖諦。大乘無
0199c07: 作四諦。觀苦聖諦。知集無和合。是集聖諦。知
0199c08: 滅無滅。是滅聖諦。以無二法得道。是名道聖
0199c09: 諦。
0199c10: 三法印　一切作法無常。一切法無我。涅槃
0199c11: 寂滅。無常有為作法體藉緣興。遷變非恒。故
0199c12: 名無常。無我一切諸法體無性實自在之功。
0199c13: 故名無我。別依大乘二無我人無我法無我涅槃寂滅
0199c14: 者。三毒六垢永離無餘。山字不詳山體恬怕。名為寂
0199c15: 滅。若依大乘亦通理滅。此三法咸言印者。揩
0199c16: 定不移故為印。
0199c17: 六垢　害恨惱誑高諂。
0199c18: 四優壇那　一切行無常。一切行苦。一切法
0199c19: 無我。涅槃寂滅。
0199c20: 四種悉檀　世界悉檀。各為人悉檀。對治悉
0199c21: 檀。第一義悉檀。此四悉檀總攝一切十二部
0199c22: 經。并八萬四千法藏。悉皆是實。無相違背。佛
0199c23: 法中有以世界悉檀故。有以對治悉檀故實。
0199c24: 有以第一義悉檀故實。又有佛二夜經中說。
0199c25: 佛從得道夜至涅槃夜。是二夜中間所說經
0199c26: 教。一切皆實不顛倒。此悉檀名并其下言說。
0199c27: 並出大智度論第一卷中。
0199c28: 十二部經　修多羅。祇夜。受記。伽陀。優陀
0199c29: 那。尼陀那。阿波陀那。伊帝目多伽。闍陀伽。
0200a01: 毘佛略。阿浮陀達摩。優波提。為十二部經名
0200a02: 藏。修多羅者。是一切本經一切論法。從如是
0200a03: 我聞至歡喜奉行。無問卷數多少。皆言修多
0200a04: 羅。祇夜真說偈不重說。受記經如釋迦如來
0200a05: 為彌勒授記。於來世當得作佛。是授記。伽
0200a06: 陀是重頌偈不直說也。優陀那是無問自說
0200a07: 經也。尼陀那是說因緣經。阿波陀那譬喻經
0200a08: 也。伊帝目多伽是界經。亦名本事經。闍陀伽
0200a09: 是本生經。如佛世尊本為菩薩時所有受身
0200a10: 是也。毘佛略是。廣經。謂大乘方等經典其義
0200a11: 廣大。猶如虛空。阿浮陀達摩者。名未曾經也。
0200a12: 如佛初生十方各行七步。彌猿奉蜜字不詳白項
0200a13: 猶聽法。如是等本名未曾有經也。優波提舍
0200a14: 是論義經也。如佛世尊所說諸經分別廣說
0200a15: 辯者相根字不詳根也。
0200a16: 三種般若　一者實相般若。二者觀照般若。
0200a17: 三者文字般若。實相般若以理為體。體絕虛
0200a18: 假。目之為實。印體表彰。名之為相。亦可以其
0200a19: 無相為相也。觀照般若以智慧為體。體是般
0200a20: 若。觀照是用。體用合說故名觀照般若。文字
0200a21: 般若以音聲言教詮提為體。文字非般若。何
0200a22: 以名般若。一能生般若。二能詮般若。因中說
0200a23: 過果故立般若也。
0200a24: 二種涅槃　一者性淨涅槃。二者方便涅槃。
0200a25: 性淨天真之理。體通三世。其德圓備。本無增
0200a26: 減。雖隱顯從緣。而體無染累。故就實彰名。稱
0200a27: 曰性淨涅槃也。方便淨。含靈稟識。雖有真
0200a28: 性。煩惱惑覆心莫能自反。要須籍善知識開
0200a29: 示。有方順教傳修理鑒理事。解觀漸增。煩惑
0200b01: 捐盡。爾乃體用行成報用方便。是以果不自
0200b02: 剋功用差巧字不詳巧滅累而成。故從能為自名曰方
0200b03: 便淨。分別性五根六塵為分別性依他性識體為依他性真實性真如
0200b04: 為真實性。
0200b05: 二無我　一者人無我。二者法無我。人無我
0200b06: 亦名眾生空。亦名人空。始從眾生空乃至佛
0200b07: 空。是名人空。以龜毛破。法無我亦名法空。眾
0200b08: 生五陰空。乃至佛五陰空。是法空。五陰是
0200b09: 成眾生之法。五陰體空。是名法空。已上兔角
0200b10: 破。
0200b11: 三無性　一無相性。二名生性。三無性性。無
0200b12: 相性者。根塵等法據理本寂。名無相性。無
0200b13: 生性者。本識等心據理不起。名無生性。無性
0200b14: 性者。雙泯前二名無性性。無性體一。以從詮
0200b15: 故立其三名。真法離相。名為無性性。
0200b16: 三空　一者空三昧。二者無相三昧。三者無
0200b17: 願三昧。三空之稱生於惑計。惑計雖眾。大統
0200b18: 唯三。對惑辯空。空亦三矣。三惑者。一滯有故
0200b19: 遣以空。二者有狀故祛以無相。三存情願故
0200b20: 蕩以無願。空三昧生陰靡實。俱以為空。垢
0200b21: 止此空。名空三昧。無相三昧空絕有狀。以為
0200b22: 無相。凝慮無相。名無相三昧。無願三昧空
0200b23: 義字不詳義稀求。以為無願。晏然無願。名無願三昧
0200b24: 本音三昧漢言調直。
0200b25: 三無為　數滅無為。非數滅無為。虛空無為。
0200b26: 數滅無為大小二乘。用智慧品數。以斷煩惱。
0200b27: 隨分滅處。名曰數滅無為。非數滅無為。謂世
0200b28: 間萬物成必有壞。久則自滅。不自智斷。草
0200b29: 枯木朽。花彫落。如此之類。名非數滅無
0200c01: 為。虛空無為虛空之處體非作法。名曰虛空
0200c02: 無為。
0200c03: 十八空　內空。外空。內外空。空空。大空。第
0200c04: 一義空。有為空。無為空。畢竟空。無始空。散
0200c05: 空。性空。自相空。諸法空。不可得空。無法空。
0200c06: 有法空。無法有法空。此十八種空者。是惑
0200c07: 之次第也。眾生之惑不可頓除。聞起執觸語
0200c08: 生滯。故須十八種空遣惑。六足大智度論廣
0200c09: 釋其義。義大言多。不能具載。
0200c10: 三轉　一者示相轉。二者勸相轉。三者證相
0200c11: 轉。示相轉者。謂顯示有作無作四諦之相。是
0200c12: 苦是集是滅是道。名示相轉。勸相轉者。謂勸
0200c13: 知勸修四諦之相。經言。苦應知。集應斷。滅應
0200c14: 證。道應修。是之勸相轉也。證明轉者。佛言。
0200c15: 苦我已知。集我已斷。滅我已證。道我已修。是
0200c16: 名證相轉。經云。三轉法輪於大千。謂此義也。
0200c17: 亦可轉三乘教。名為三轉。
0200c18: 七種善　初中後說善。其義真實二。言辭巧
0200c19: 妙三。其音清淨四。純一無雜五。具足清白六。
0200c20: 梵行之相七。
0200c21: 五明論　內明。因明。聲明。醫方明。功業明。
0200c22: 內明者。佛所說者名教內論。因明能屈他論。
0200c23: 自申己義。名為因論。聲明顯示一切音聲差
0200c24: 別巧便言辭。名為聲論。醫方明者有四種。一
0200c25: 者顯示差知病因。二者顯示病因。三者能顯
0200c26: 示除已起之病。四者顯示已除之病令不重
0200c27: 起。功業明顯示種種世業成就。此五種明處
0200c28: 菩薩悉求。
0200c29: 賢聖品法門名義第五
0201a01: 七種學人　須陀洹向。須陀洹果。斯陀含向。
0201a02: 斯陀含果。阿那含向。阿那含果。阿羅漢果。是
0201a03: 小乘七種學人也。修而未至。名之為向。修之
0201a04: 已至。名之為果。此七種人。於小乘法。果行未
0201a05: 滿。進趣未息。故名學人。唯阿羅漢於小乘果
0201a06: 滿。更無進趣之學。故名無學。若大乘法中。唯
0201a07: 佛是無學。
0201a08: 四沙門果　須陀洹果。斯陀含果。阿那含果。
0201a09: 阿羅漢果。須陀洹者中國音也。此云修習無
0201a10: 漏。亦名逆流。或云解債。初果聖人得無我解。
0201a11: 永斷見諦有漏惑盡。故名修習無漏。既有無
0201a12: 漏真解。能永背生死。故云逆流。逆生死流也。
0201a13: 以其無漏力強能排三塗等苦故。立解三塗
0201a14: 債也。斯陀含者。果頓盡修道惑細三人共除。
0201a15: 就欲界修道煩惱。分為九品。前六為。後三
0201a16: 為細。斯陀含人斷前六品。正後三微住在三
0201a17: 品薄中。故立住薄。存彼語音故名斯陀含。阿
0201a18: 那含者。亦是西音。此云不還。亦名出淤泥。既
0201a19: 斷欲界惑盡。上生二界。一去不返。故名不還。
0201a20: 欲界煩惱猶如淤泥。如得永離故云出欲淤
0201a21: 泥。存彼西音故名阿那含。阿羅漢者。此云
0201a22: 應供。亦名殺賊。或言不生。智斷具足。堪湛受物
0201a23: 供故名應供。三界煩惱劫人功德。羅漢除之
0201a24: 已盡故名殺賊。煩惱既盡。業種復燋。於三界
0201a25: 地中更不受生校者曰存字之脫句乎存。彼語音名阿羅漢。四果之
0201a26: 通大小乘。大乘法中佛是羅漢。
0201a27: 二種辟支佛　一者出無佛世。獨悟非常思
0201a28: 惟得道。名為緣覺辟支。二者值佛為說十二
0201a29: 因緣之法。觀因緣之理而得悟道。名為聲聞
0201b01: 辟支。於三乘中。此為中乘。亦得有餘無餘二
0201b02: 種涅槃。辟支佛者此云緣覺。辟支者此言緣。
0201b03: 佛者此言覺。
0201b04: 菩薩摩訶薩乘　菩薩此云道心眾生。摩訶
0201b05: 薩此云大道心眾生。此人發心求佛。自利利
0201b06: 人。六度行滿。修佛相好。學佛威儀。於三乘別
0201b07: 教中。此是大乘。
0201b08: 十信菩薩　此是習種性前外凡之位。三乘
0201b09: 諸人捨本別習。迴心向大起十心。一信心。信
0201b10: 佛慶住大乘。歸宗不二決定無疑。二念心。於
0201b11: 六念處憶念不忘。三精進心。如念而行勤修
0201b12: 正觀。四慧心。還觀人法二種無我。五〔無〕－？無定
0201b13: 心。解空處寂止心理靜。六不退心。正觀兩融
0201b14: 心不退後。七迴向心。善會平等迴向於捨。八
0201b15: 護法心。解理堅固受持不壞。九戒心。善護身
0201b16: 口意業齋淨。十願心。以三業之善正求菩提
0201b17: 故曰願心。
0201b18: 習種性有十住菩薩　此是內凡下品三賢初
0201b19: 位。一發心住。始從凡境發無上道心。歷奉
0201b20: 眾聖廣多聞慧。始入空界住性位。由彼發心
0201b21: 而得此住。二治地住。更起勝解淨治八萬四
0201b22: 千法門。離諸塵穢。心地清顯。三修行住。善觀
0201b23: 諸法對治之門。慧照逾明解心涉境修種覺
0201b24: 故。曰修行住。四生貴住。理解勝還生在真如
0201b25: 法性理寂種清淨故。曰生貴住。五方便具足
0201b26: 住。涉有空福智相資。善行無滯。萬解普還故。
0201b27: 曰方便具足住。六正心住。得般若真解安心
0201b28: 正理故。曰正心住。七不退住。空有不二。得堅
0201b29: 固真解故。曰不退住。八童真住。從發心已來。
0201c01: 遠離二邊。不起煩惱。長養真解。契同無生。得
0201c02: 佛法分故。曰童真住。九法王子住。既從法化
0201c03: 生。得佛法分故。能治真宗令菩提立。名曰
0201c04: 法王子住。十灌頂住。觀達真宗理照逾淨。解
0201c05: 滿最上故。曰灌頂住。
0201c06: 性種性有十行菩薩　此是三賢位之中品。
0201c07: 一歡喜行。前觀解既滿。今如解而得自行化
0201c08: 人。離於邪倒慶子除得之利故。曰歡喜行。二
0201c09: 饒益行。自利行既轉深。利他行彌廣故。曰饒
0201c10: 益行。三無嗔恨行。既善利他。慈悲喜捨。怨親
0201c11: 平等。憎愛無二故。曰無嗔恨行。四無盡行。以
0201c12: 無厭心度人不倦。利行增進無休無息故。曰
0201c13: 無盡行。五離癡亂行。雖行有為以度眾生。而
0201c14: 無我人之相。為不無昭所惑。心心不離。念佛
0201c15: 三昧故。曰斷癡亂行。六善現行。心常在空而
0201c16: 現行慈悲化物同己故。曰善現行。七無著行。
0201c17: 心空不住於無行有不染相。靜亂俱遊無滯
0201c18: 無礙故。曰無著行。八尊重行。當行於有無而
0201c19: 有無所動不正以等行諸法一切皆如無可種
0201c20: 棄重法心成故。曰尊重行。九善法行。既自善
0201c21: 行於法。而以此法授人。動成物軌故。曰善
0201c22: 法行。十真實行。於真諦自利行成行。於俗諦
0201c23: 利他行。真不棄於俗不乖。於其偽曰真。非虛
0201c24: 稱實。故曰真實行。
0201c25: 道種性有十迴向　亦名解行地。三賢位之
0201c26: 內凡之上品。一救護一切眾生相迴向。菩薩
0201c27: 攝無為眾生不合住空。攝有為眾生不令著
0201c28: 俗。皆迴邪倒而向正道故。救護一切眾生離
0201c29: 眾生相迴向。二者不壞迴向。有則有為所不
0202a01: 礙。迴無為而向有為。則無為所不俱。有無俱
0202a02: 通。則行成莫毀故。曰不壞迴向。三等一切佛
0202a03: 迴向。若行有為平等圓通。則與三世諸佛同
0202a04: 行菩提故。曰等一切佛迴向。四至一切處迴
0202a05: 向。若能通行一切諸法實際之處故。曰至一
0202a06: 切處迴向。五無盡功德藏迴向。既至一切諸
0202a07: 法實際故。能依實而成行。蘊積集眾善利潤
0202a08: 無窮故。曰無盡功德藏迴向。六順平等善根
0202a09: 迴向。即以無盡平等之善出生增益故。隨順
0202a10: 平等善根迴向。是下脫字乎七隨順等觀一切善生眾彌
0202a11: 廣故。能平等津道法界眾生故。曰隨順等觀
0202a12: 一切眾生迴向。八如相迴向。一切眾生皆如
0202a13: 也。一切法亦如也。夫如者不二不異。如此道
0202a14: 相無不融故。曰如相迴向。九無著無縛解脫
0202a15: 迴向。眾生即如本來無縛也。如如即眾生。則
0202a16: 如無可著也。此道妙通。則無所礙故。曰無
0202a17: 縛無著解迴向。十法界無礙迴向。既達一切
0202a18: 諸法皆是真如實相故。其縛通非可限極故。
0202a19: 目法界無礙迴向。自此已前三十心是地前三
0202a20: 賢之位。用三品伏忍除伏我相。相心不起。行
0202a21: 善調順。得名為賢。既未永斷我相故。名內凡
0202a22: 夫。若作無相觀行猶有相關故。在世間之位。
0202a23: 聖種性有十地菩薩　自此已後是出間聖人
0202a24: 之位。初歡喜地。始出凡境初登聖境。慶心
0202a25: 內融悅情外發。故地持論云。初證聖處多生
0202a26: 歡喜。故名歡喜地。用聞思修慧為加行智。斷
0202a27: 凡夫我性無明。證遍滿功德檀波羅蜜增上。
0202a28: 二離垢地。妙修中道芸除法垢故。名離垢地。
0202a29: 以加行智斷於諸眾生起邪行無明盡。證最
0202b01: 勝功德戒波羅蜜為增上。三明地。隨聞思修
0202b02: 照法顯現。故名明地。以加行智斷心遲苦聞
0202b03: 思修忘失無明盡。證勝流功德忍波羅蜜為
0202b04: 增上。自此以前三地。總修大乘三摩提斷闡提不信習
0202b05: 氣障方便生死果報云得大淨果也四炎地。定既內明發惠外照妄
0202b06: 偽之法於前寂滅。故名炎地。以加行智斷微
0202b07: 細煩惱行共生身見無明盡。證無攝功德精
0202b08: 進波羅蜜為增上。五難勝地。得出世間智方
0202b09: 便善功能度難度故。名難勝地。以加行智斷
0202b10: 於下乘般涅槃無明盡。證無異功德禪波羅
0202b11: 為增上。六現前地。大智現前地。以加行智
0202b12: 斷行相無明盡。證無染淨功德般若波羅
0202b13: 蜜為增上。自此已前三地。總修集福德生三
0202b14: 摩提斷外道著我集氣障因緣生死果報。云得大樂果七遠行地。照法見
0202b15: 空。於有不著。照空見法。於空不證。乃超越有
0202b16: 九世二乘世間道故。名遠行地。以加行智斷
0202b17: 細相行無明盡。證無分別功德方便波羅蜜
0202b18: 為增上。八不動地。報行純熟無明無間故。名
0202b19: 不動地。以加行智斷於無明作功用心無明
0202b20: 盡。證不咸功德願波羅蜜為增上。九善慧地。
0202b21: 色難擁已窮心滯復盡。無礙力說法成就利
0202b22: 行故。名善慧地。以加行智斷利益眾生事不
0202b23: 由功用無明盡。證智自在依心功德力波羅
0202b24: 蜜為增上。自此已前三地。總修賢護三摩提
0202b25: 斷聲聞自利習氣障有生死果報。云得大我果。十法雲地。自以取得無邊
0202b26: 善法普益蒼生。悲覆若雲。法澤如雨。能令善
0202b27: 根開敷道耳滋義。故地論云。得大法身具足
0202b28: 自在。名法雲地。以加行智斷於諸法中不得
0202b29: 自在無明盡。證業因在依心功德智波羅蜜
0202c01: 增上。此之一切地。修首楞伽三摩提斷獨覺自愛習
0202c02: 氣障無有生死報。云得大常果。十一等覺地。體冥大寂安心平
0202c03: 等。照齋種智一相無二故。名等覺地。亦名無
0202c04: 垢地。斷煩惱垢習皆盡故。名金剛心斷無明
0202c05: 住地。十二妙覺地。圓照內融窮鑒法性體無
0202c06: 修始窮微盡極。故曰妙覺。亦名佛地。種智
0202c07: 現前無上菩提。金剛以後至極常果前等覺
0202c08: 住中。斷煩惱習除生死盡。名無礙道。今於此
0202c09: 地得菩提證涅槃果外之果。名解脫道。前來
0202c10: 十二聖所以名為地者。有二體義。一能住持
0202c11: 萬德故。通喻為地。
0202c12: 四十二賢聖　十解。十行。十迴向。十地。等覺
0202c13: 地。妙覺地。總合而數為四十二賢聖。
0202c14: 十二住地　種性住十解十行是也。解行住十向是。歡喜行
0202c15: 初地是。增上戒二地是。增上意住三地是。道品相應增上
0202c16: 惠住四地是。諦相應增上慧住五地是。緣起相應增
0202c17: 上惠住六地是。有行有開發無相住七地是。無行無開
0202c18: 發無相住八地是。無得住九地是。最上菩薩住十地是。菩
0202c19: 薩是菩薩地位。名之為住。又行德堅固。名之
0202c20: 為住。住別不同。有此十二。維摩經云。我心此
0202c21: 室十有二年者。謂十二住為十二年。非世間
0202c22: 十二月之年。
0202c23: 大乘四向四果　須陀洹向。地前三賢菩薩
0202c24: 是。大乘須陀洹向須陀洹果。初歡喜地菩薩
0202c25: 是。大乘須陀洹果斯陀含向。二地四地五地
0202c26: 菩薩是。大乘斯陀含向斯陀含果。第六地菩
0202c27: 薩是。大乘斯陀含果阿那含向。第七地菩薩
0202c28: 是。阿那含果。第八地菩薩是。阿羅漢向。第九
0202c29: 地菩薩是。阿羅漢果。第十地菩薩是。佛是大
0203a01: 乘羅漢果。但十地與佛同住究竟地故。得羅
0203a02: 漢果名。
0203a03: 四位　一者願樂位。二者見位。三者修位。四
0203a04: 者究竟位。願樂位。地前三十心菩薩總名願
0203a05: 樂位。但以此智知法身。未以證智見真如。以
0203a06: 求欲見故名願樂。十信菩薩猶受三界分段
0203a07: 生死。分覺生空觀。對治闡提不信障。斷四住
0203a08: 地煩惱。盡分段生死果報。云方入十解之位。
0203a09: 十解菩薩生空觀成就。對治外道著我障。十
0203a10: 行菩薩分作法空觀。修自利利他行。對治聲
0203a11: 聞自利障。十迴向菩薩作法空觀成。起大悲
0203a12: 願力乘形六道教化眾生。對治獨覺自愛障。
0203a13: 此地前三十心菩薩對治四種障。但除正使。
0203a14: 未治習氣。十地菩薩始斷其習。次第於十地
0203a15: 名下已錄。見位。為得入初地見本身中真如
0203a16: 佛性故名見位。修位。從二地至七地修位猶
0203a17: 有功用而修其行。究竟位從八地至十地名
0203a18: 究竟位。不修功用其心運運還至佛果。
0203a19: 
0203a20: 因果品法門名義第六
0203a21: 三行　善行。不善行。不動行。人天福業名為
0203a22: 善行。三塗罪業名不善行。色界無色界空地
0203a23: 名不動行。
0203a24: 三業　白業。黑業。不白不黑業。人天名白。四
0203a25: 趣名黑。無漏名為不白不黑。
0203a26: 四報　一者現報。二者生報。三者後報。四者
0203a27: 不定報。現世而得報者。名為現報。未來次
0203a28: 生而得報者。名為生報。從第三生已去而得
0203a29: 報者。名為後報。遇緣則受。不定三時。名為不
0203b01: 定報。善惡之業皆有四報。
0203b02: 二報　一者依報亦名共相二者正報亦名不共相身外之
0203b03: 果名為依報。國土善惡。如此等是。身上之果
0203b04: 名為正報。形容醜麗。如此等是。
0203b05: 十因　隨說因諸法名想言說。是名隨說因。以有因以有事故有所作。是名
0203b06: 以有因。以有手故有所作。以有足故有遊行。以有飢渴故求飲食。如此之類名因。種殖因種諸
0203b07: 種子。名種殖因攝因水土潤澤。是名攝因生因種子於芽。是名生因長因芽莖
0203b08: 相續乃至成熟。名長因也自種因種種種子各各生子。是自種因共事因彼以
0203b09: 有因種殖因攝因生因長因自種因。總此因名共事因相違因障礙於生。名相違因不相違
0203b10: 因不障礙者。名不相違因。
0203b11: 四緣　因緣。次第緣。緣緣。增上緣。因緣親生
0203b12: 名因。就因辨緣故名因緣次第緣後心是前
0203b13: 心次第子。次第法為緣故名次第緣。緣緣六
0203b14: 識能緣六塵。名之為緣。六塵與彼緣法作緣
0203b15: 故名緣緣。增上緣六根等法生識中。強名為
0203b16: 增上用。增上法為緣故名增上緣。
0203b17: 十二因緣　無明緣行。行緣識。識緣名色。名
0203b18: 色緣六入。六入緣觸。觸緣受。受緣愛。愛緣
0203b19: 取。取緣有。有緣生。生緣老死諸經說十二因緣。其言如此無
0203b20: 明緣行。於緣不了名為無明。以無明故發生
0203b21: 於行。無明與行二種是過去二因也。行者生
0203b22: 死業也。行緣識。以有過去行業。發起現在生
0203b23: 識。神初受生之時。名之為識。識緣名色。以有
0203b24: 受生之識。發起名色。名色者五陰也。受想
0203b25: 行識四陰名為名。色之一陰稱為色。受等四
0203b26: 陰總為名者。以心道冥隱無形可見但可障
0203b27: 其名字故。謂之名也。此謂在胎之時。六根未
0203b28: 用五陰初具故云名色。名色緣六入。由名色
0203b29: 故發生六入。六入者六根也。通生識道故名
0203c01: 為入。此謂出胎在外六根開顯時也。六入緣
0203c02: 觸。由六入故發生於觸。根塵識等之事和合
0203c03: 觸對前境。名之為觸。觸緣受。由觸境故發生
0203c04: 受。於境領納名為受也。從識至受五種是現
0203c05: 在果也。受緣愛。由受納故發生於愛。於緣起
0203c06: 染名為愛也。此是現在第一因。愛緣取。由染
0203c07: 愛故發生於取。緣染入有所執惑名為取也。
0203c08: 此是現在第二因。取緣有。由取著故發起於
0203c09: 有。身口造作能招來有。以果自因故名有也。
0203c10: 此是現在第三因。有緣生。由現在起有令未
0203c11: 來受生。於法始起名之為生。生緣老死。由有
0203c12: 生故起於老死。是老死之緣故云生緣老死。
0203c13: 餘皆類此。生與死是未來二報。夫十二因緣
0203c14: 者生死繫縛之因緣也。必須滅此因緣。乃得
0203c15: 免於生死。是故經云。無明滅則行滅。乃至
0203c16: 生滅則老死滅是也。若三世分之。過去二種。
0203c17: 中間有八。未來有二。過去唯因。未來唯果。中
0203c18: 間現在因果合說。所以然者。既前有二因故。
0203c19: 以五果往酬。未來二果故。須三因往剋。
0203c20: 
0203c21: 世界品法門名義第七
0203c22: 三世　過去世。現在世。未來世。
0203c23: 三界　欲界。色界。無色界。是名三界。亦名三
0203c24: 有。欲界始從地獄上至六天。皆有六欲之情。
0203c25: 通為欲界。色界總有四禪。合十八天。初禪梵
0203c26: 天已上無有女形。色身清淨故曰色界。非是
0203c27: 散善所能惑也。要修禪定得生其中。無色界
0203c28: 有四天。此眾生過去時厭患色礙。修無邊虛
0203c29: 空三昧生在其中。無有身形。但有四心故。曰
0204a01: 無色界。不得聞法。名為難處。
0204a02: 二世間　一者眾生世間。二者器世間。眾生
0204a03: 世間眾生種數等是。器世間國土山河等是。
0204a04: 四天下　東名弗婆提。西名拘邪尼。南名閻
0204a05: 浮提。北名單越。此四天下居須彌山四面
0204a06: 住也。南閻浮提人壽命一百二十五歲。東弗
0204a07: 婆提人壽命五百歲。西拘邪尼人壽命二百
0204a08: 五十歲。北單越人壽命千歲。無中夭者。聖
0204a09: 人不生其中。名為難處。
0204a10: 二十八天　欲界有六天。色界有十八天。無
0204a11: 色界有四天。欲界六天。第一四天王天修中之下品十
0204a12: 善則生其中第二忉利天修中之中品善則生其中。第三夜摩天修中之上
0204a13: 品十善則生品十其中。第四兜率陀天修上之下品十善發願行慈則生其中。第五
0204a14: 化樂天修上之中品十善則生其中第六他化自在天威力自在與佛等故
0204a15: 稱為魔王修上上品十善則生其中。色界四禪合十八天。初禪梵天梵眾天大
0204a16: 梵天。第二禪少光天。無量光天。光音天第三禪少淨天。無量淨天。遍淨天。第四
0204a17: 禪福生天。福受天。廣果天。無極天。此四天是凡夫。無煩惱天。無熱天。善見天。善現天。色究竟天。
0204a18: 從無煩惱天以後五天是阿那含人。依第四禪修五品動禪生五天中。名五淨居天。無色界四
0204a19: 天。空處天。識處天。無處有處天。非想非非想
0204a20: 天凡夫爾時謂心都盡。名為涅槃。聖者以理集之。怛無想。由有細想具足四心。是以更施後句情理合
0204a21: 說故。曰非想非非想天。壽命八萬大劫。此三界中最上。名曰有頂。亦名第一有也。
0204a22: 二十五有　四惡趣為四四天下天并前為八六欲
0204a23: 天并前為十四梵天并前為十五無想天并前十六五淨居天并前十七
0204a24: 初禪二禪三禪四禪等并前合二十一無色界四天。是
0204a25: 名二十五有。
0204a26: 五濁　一命濁。二眾生濁。三煩惱濁。四見濁。
0204a27: 五劫濁。壽命短促名曰命濁。眾生造惡名眾
0204a28: 生濁。貪嗔癡長名煩惱濁。邪見轉生名為見
0204b01: 濁。飢饉疫病刀興等起是名劫濁。
0204b02: 八難　地獄難。畜生難。餓鬼難。北單難。佛
0204b03: 前佛後難。長壽天難。聾盲喑啞難。世智辯聽
0204b04: 難。生善處對治五難。謂三塗及單越長壽
0204b05: 天等。值善人對治佛後難。發宿心願治世智
0204b06: 辯聽。值善根治盲聾喑啞。
0204b07: 四趣　地獄。餓鬼。畜生。阿修羅。是為四趣。
0204b08: 六道　地獄道。畜生道。餓鬼道。阿修羅道。人
0204b09: 道。天道。是為六道眾生。亦名六趣。
0204b10: 三千大千世界　一須彌山一四天下。下阿
0204b11: 鼻地獄上至非想非非想天。此為一段。三界
0204b12: 眾生如是次第有千須彌山四天下。乃至千
0204b13: 非想非非想天。有一大鐵圍山繞之。名為小
0204b14: 千世界。即以小千鐵圍為數至千。復有大鐵
0204b15: 圍繞之。名為中千世界。亦名二千世界。即
0204b16: 以中千名數數之至千。復有大鐵圍山繞之。
0204b17: 名為三千大千世界。此諸鐵圍山次第倍高。
0204b18: 初一四天下鐵圍倍高須彌。次小千鐵圍倍
0204b19: 高於初。次中千鐵圍倍高小千。次三千鐵圍
0204b20: 最為高大。與色界等一切眾生在此四重鐵
0204b21: 圍之中。流轉生死不能得出。名為獄。此等
0204b22: 一段眾生善惡萬差苦樂雜穢。故名娑婆世
0204b23: 界。釋迦如來於中絁化令得出世。從化主為
0204b24: 名亦名佛世界。猶如西方無量壽國。十方無
0204b25: 量無邊盡虛空法界亦名如是。然其多少不
0204b26: 同。或以恒沙三千大千世界為一佛土。或復
0204b27: 清淨無三惡道。
0204b28: 法門名義集一卷
