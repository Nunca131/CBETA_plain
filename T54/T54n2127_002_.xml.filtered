0277b01: 
0277b02: 釋氏要覽卷中
0277b03: 
0277b04: 錢塘月輪山居講經論
0277b05: 賜紫沙門釋道誠　集
0277b06: 禮數道具制聽畏慎
0277b07: 勤懈三寶恩孝界趣
0277b08: 習學
0277b09: 禮數
0277b10: 天竺九儀西域記云。天竺致敬之式。其儀
0277b11: 有九。一發言問訊。二俯首示敬。三柔首高
0277b12: 揖。四合掌手拱。五屈膝。六長跪。七手肘據
0277b13: 地。八五輪著地。九五體投地。凡斯九等極
0277b14: 為一拜。
0277b15: 合掌若此方之叉手也○法苑云。若指合
0277b16: 其掌不合者。良由心慢而情散故也。必須
0277b17: 指掌相著。不令虛也。
0277b18: 問訊爾雅云。訊言也○善見云。比丘到佛
0277b19: 所問訊云。少病少惱。安樂行否○僧祇律
0277b20: 云。禮拜不得如羊。當相問訊○地持論
0277b21: 云。當安慰舒顏。先語平視。和色正念。在
0277b22: 前問訊○僧史略云。如比丘相見云不審。
0277b23: 謂之問訊。律文。其卑者問尊。則云不審少
0277b24: 病少惱起居輕利否。若上慰下。則云不審
0277b25: 無病無惱乞食易得否。住處無惡伴否。後
0277b26: 人省其言辭。乃止云不審。大似歇後語也。
0277b27: 直須分明道箇不審字。始可成禮爾。
0277b28: 抽坐具南方以抽坐具為禮。律檢無文。按
0277b29: 僧史略云。近以開坐具便為禮者。得以論
0277c01: 之。昔梵僧到此。皆展尼師壇。就上作禮。後
0277c02: 世避煩。尊者方見開尼師壇即止之。便通
0277c03: 敘暄涼。又展之猶再拜也。尊者又止之。由
0277c04: 此只將尼師壇。擬展為禮之數。所謂蓌拜
0277c05: 也蓌音挫拜失容又云詐也如此設恭。無乃太簡乎。然隨
0277c06: 方為清淨者。不得不行也。
0277c07: 禮拜式聲論云。盤那寐或云槃淡。華言禮
0277c08: ○地持論云。五輪著地○長阿含經云。二
0277c09: 肘。二膝。頭頂。謂之五輪。輪者。圓轉之義
0277c10: 也。亦云。五體。凡禮拜必先並足正身。合掌
0277c11: 俯首。以手褰衣衣即袈裟也。五百問云。不褰三衣禮拜。得眾多罪先以
0277c12: 右膝著地。次下左膝。以二肘著地。舒二掌
0277c13: 過額。承空示有接足之敬也。以頭在地。良
0277c14: 久方成一拜。若以中拇指相柱。或以掌承
0277c15: 面。或捺地並非儀也○智度論云。禮有三
0277c16: 品。一口但稱南無。是下品禮。二屈膝著地。
0277c17: 頭頂不著地。是中品禮。三五輪著地。是上
0277c18: 品禮。又云。下者揖。中者跪。上者頭面著
0277c19: 地。
0277c20: 三拜白虎通云。人之所以相拜者。何以表
0277c21: 情見意屈節卑體尊事者也。拜之言服也。
0277c22: 俗中兩拜者。蓋法陰陽也。今釋氏以三拜
0277c23: 首。蓋表三業歸敬也。智論云。內式禮拜。大
0277c24: 約身口業也。佛法以心為本。以身口為末。
0277c25: 故三拜為禮數也。
0277c26: 稽首稽首謂屈頭至地。故又稽音雞謂首至
0277c27: 地。稽留少時也。此即周禮九拜之初拜也。
0277c28: 稽顙顙額也。謂屈額至地。即周禮。第五
0277c29: 拜也。
0278a01: 頓首謂頭向下。虛搖而不至地。即周禮第
0278a02: 二拜也凡釋氏致書俗人。即不得言稽首頓首。謂涉拜也。
0278a03: 拜首謂以頭至手。即第三空首拜也。
0278a04: 揖即周禮第九肅拜也。又是內法下品禮
0278a05: 也。書云揖如磬折。若仰首直身叉手不謹。
0278a06: 即慢甚也。故孔子曰。為禮不敬吾何以觀
0278a07: 之。
0278a08: 恭敬四分律云。汝等比丘。於我法中出家。
0278a09: 更相恭敬。佛法可得流布○毘尼母云。佛
0278a10: 言吾去世後當依波羅提木叉行法。當各
0278a11: 各謙卑。除去憍慢○戒本云。若比丘不恭
0278a12: 敬。犯波逸提罪○地持論云。若見年長福
0278a13: 德勝者。應起奉迎禮拜問訊。若見德與己
0278a14: 等者。先意問訊。謙下軟語。不生慢憍。若見年德於己少者。應先意軟語。心不輕慢。設其有罪終不譏刺剌。
0278a15: 謙下獲四種功德文殊佛剎經云。一遠離
0278a16: 惡趣。不受駝驢牛馬等諸傍生身。二不被
0278a17: 輕毀。三者惡友怨敵不能凌突。四常為人
0278a18: 天恭敬。
0278a19: 長幼序釋氏序長幼。即不以老少貴賤但
0278a20: 取夏臘多少也○毘婆沙論云。比丘受大
0278a21: 戒。名生在佛家。是故應禮先受戒者○十
0278a22: 誦律云。佛言從今先受大戒乃至大須臾
0278a23: 時。是人應先坐先受食等○月燈三昧經
0278a24: 偈云。當問其夏臘。若是耆宿者。應供養
0278a25: 恭敬頭面接足禮○梵網經云。若佛子應
0278a26: 如法次第坐。先受戒者在前坐不貴老少
0278a27: 貴賤莫如兵奴外道之法而菩薩一一不如
0278a28: 法者。犯輕垢罪○大莊嚴經云。佛弟難陀
0278a29: 有僕名優婆離。投佛出家受戒。後依僧次
0278b01: 坐。王子難陀後至出家。次第作禮。至優波
0278b02: 離前念。是我僕不當設禮。爾時佛告難陀
0278b03: 言。佛法如海容納百川。皆同一味。但據受
0278b04: 戒前後不在貴賤。四大假名為身。於中空
0278b05: 寂。本無吾我。當思聖法。勿生憍慢。爾時難
0278b06: 陀去自貢高便禮此以受戒先後。不以尊卑。若法門弟姪之行。必須依服序之。
0278b07: 應遍禮五分律云。有常住比丘。不禮來去
0278b08: 比丘。來去比丘不禮常住比丘。有比丘到
0278b09: 一寺不禮久住比丘。久住比丘問汝從何
0278b10: 來。當知汝彼處比丘。皆如是憍慢。以此白
0278b11: 佛。佛言應遍禮。不禮者得突吉羅罪。
0278b12: 齋會禮拜奇歸傳云。大眾聚集齋會之次。
0278b13: 合掌即是致敬。亦不勞全禮。禮便違教。
0278b14: 互跪天竺之儀也。謂左右兩膝互跪著地。
0278b15: 故釋子皆右膝。若言胡跪。音訛也。
0278b16: 長跪即兩膝齊著地。亦先下右膝為禮○
0278b17: 神足無極經云。月天子即從座起更整衣
0278b18: 服。前下右膝。叉手長跪○毘奈耶云。尼女
0278b19: 體弱。互跪要倒。佛聽長跪。
0278b20: 偏袒天竺之儀也。此禮自曹魏世寢至今
0278b21: 也。律云偏露右肩。即肉袒也。律云。一切供
0278b22: 養。皆偏袒。示有便於執作也。亦如仲尼云。
0278b23: 矩右袂便作事也言一切供養即見佛禮佛及禮二師等若入聚落
0278b24: 俗舍。皆以袈裟通披之。
0278b25: 結加趺坐毘婆沙論云。是相圓滿安坐義。
0278b26: 聲論云以兩足趺加致兩髀如龍盤結○
0278b27: 尊者云。是吉祥坐○念誦經云。全加趺是
0278b28: 如來坐。半加趺是菩薩坐○踞坐謂垂足
0278b29: 實坐也○跘跨坐上平患切。下口爪切。淮南謂開膝坐為跘跨。江東謂之甲趺
0278c01: 坐也。
0278c02: 代禮若此方俗之傳拜也。十誦律云。弟子
0278c03: 遊方。和尚知彼有靈蹤聖像名德人。和尚
0278c04: 令傳禮於彼。其弟子得側身受和尚禮。
0278c05: 珍重釋氏相見。將退。即口云珍重。如此方
0278c06: 俗云安置也。言珍重。即是囑云善加保重
0278c07: 也。若卑至於尊所。尊長命坐及受經。後去。
0278c08: 即不云珍重。但合掌俯首示敬也。
0278c09: 慚愧大雲經云慚愧者眾善之衣服○唯識
0278c10: 論云。慚者。依自法力。崇重賢善。羞恥過惡
0278c11: 為性。愧者。依世間力。輕拒暴惡。羞恥過惡
0278c12: 為性○阿毘達磨論云。慚者謂於諸過惡。
0278c13: 自羞為體。惡行止息。所依為業。愧者。謂於
0278c14: 諸過惡。羞他為體。惡行止息為業○增一
0278c15: 阿含經云。佛告諸比丘世有二妙法。擁護
0278c16: 世間。所謂有慚。有愧也。諸比丘若無此二
0278c17: 法。世間則不別父母兄弟妻子知識尊長
0278c18: 大小。即與畜類同等也。是故。比丘當習有
0278c19: 慚有愧。
0278c20: 道具
0278c21: 道具中阿含經云。所蓄物。可資身進道者。
0278c22: 即是增長善法之具○菩薩戒經云。資生
0278c23: 順道之具。
0278c24: 什物經音疏云。什者。雜也聚也。乃是一切
0278c25: 受用器物也。
0278c26: 百一物大概之辭也。薩婆多論云。百物各
0278c27: 可蓄一也。
0278c28: 六物謂三衣。尼師壇。。濾水囊○增輝記云非謂別有六物也
0278c29: 經音義第六是針筒。
0279a01: 梵云多羅。此云應器。今略云也。又
0279a02: 呼盂。即華梵兼名也。者乃是三根人。
0279a03: 資身要急之物。佛聽用二種。注之如左。
0279a04: 瓦佛住孫婆白土村。爾時。係婆天神白
0279a05: 佛。過去佛皆受用此處瓦。佛乃聽比丘
0279a06: 受瓦。
0279a07: 鐵佛住王舍城行諸房。見一比丘枕手
0279a08: 臥。知而問曰。汝安樂否。答我所枕手。失
0279a09: 墮地乃破故不樂。佛言聽蓄鐵○
0279a10: 律有制。聽三品量文多不錄。
0279a11: 五綴綴謂校釘○四分律戒本云。比丘蓄減
0279a12: 五綴連綴也不漏更求新者為好故尼薩耆波
0279a13: 逸提○法苑云。世尊成道三十八年。赴王
0279a14: 舍城國王請食訖。令羅云滌。失手撲為
0279a15: 五片。是日有多比丘白佛皆撲破為五
0279a16: 片。佛言表我滅後初五百年諸惡比丘分
0279a17: 毘尼藏為五部也。佛乃親將鈆錫釘。綴破
0279a18: 。故云五綴。
0279a19: 降龍遠取佛降迦葉火龍於中。名之。
0279a20: 近取晉高僧涉公以符堅建元十一年長安
0279a21: 大旱。堅請涉龍。俄爾龍在涉中雨遂
0279a22: 告足。至十六年涉遷化。十七年自正月止
0279a23: 六月不雨。多求不應。堅謂中書朱肜曰。涉
0279a24: 公若在。朕豈焦心於雲漢若是哉。
0279a25: 器大小數十誦律云。半大鍵鍵音處。
0279a26: 音咨。經音疏云。中之小。助用故小鍵僧祇同○四分律
0279a27: 云。鍵入小。小入次。次入大
0279a28: 此律言。小即十誦大鍵也。次即半也。淮諸律四事可見也。今呼為子。音訓切。云鐵
0279a29: 類也。非器故。
0279b01: 支律云。不正聽作支。
0279b02: 袋律云。聽作袋青色今呼囊也。
0279b03: 蓋律云。有塵坌。聽作蓋。
0279b04: 錫杖梵云隙棄羅。此云錫杖。由振時作
0279b05: 錫聲故○十誦云聲杖○錫杖經云。佛告
0279b06: 比丘。汝等應受持錫杖。所以者何。過去未
0279b07: 來現在諸佛皆執故。又名智杖。又名德杖。
0279b08: 彰顯智行功德本故。聖人之表幟賢土之
0279b09: 明記道法之幢。迦葉白佛。何名錫杖。佛言
0279b10: 錫者輕也。倚依是杖。除煩惱出三界故。錫
0279b11: 明也。得智明故。錫醒也。醒悟苦空三界結
0279b12: 使故。錫疏也。謂持者與五欲斷故。若二
0279b13: 股六環。是迦葉佛製。若四股十二環。是釋
0279b14: 迦佛製彼經大有訓釋名字說作亭分表法持法功德文多不錄在定字函○三千威
0279b15: 儀經云。持錫不得入眾。日中後不得復持。
0279b16: 日中即知不得檐於肩上○五百問云。持錫有
0279b17: 多事能警惡虫毒獸故。
0279b18: 解虎錫始因齊高僧稠禪師在懷州王屋山
0279b19: 習禪。聞有虎稠往以錫杖中解之。虎遂
0279b20: 各去。因是名焉。
0279b21: 拂子律云比丘患草虫。佛聽作拂子○僧
0279b22: 祇云。佛聽線拂列拂甚拂樹皮拂制。若
0279b23: 牛尾馬尾拂。并金銀裝柄者。皆不得執。
0279b24: 麈尾音義指歸云。名苑曰鹿之大者曰麈。
0279b25: 群鹿隨之。皆看麈所往隨麈尾所轉為準
0279b26: 今講者執之象彼蓋有所指麾故○五百問
0279b27: 云。比丘捉麈尾墮。
0279b28: 如意梵云阿那律。秦言如意。指歸云。古之
0279b29: 爪杖也。或骨角竹木。刻作人手指爪。柄可
0279c01: 長三尺許。或脊有痒。手所不到。用以搔抓。
0279c02: 如人之意。故曰。如意。誠問譯經三藏通
0279c03: 梵大師清沼。字學通慧大師雲勝。皆云。如
0279c04: 意之制。蓋心之表也。故菩薩皆執之。狀
0279c05: 如雲葉。又如此方篆書心字故。若局爪杖
0279c06: 者。只如文殊亦執之。豈欲搔痒也。又云。今
0279c07: 講僧尚執之。多私記節文祝辭於柄。備於
0279c08: 忽忘。要時手執目。如人之意。故名如意。
0279c09: 若俗官之手版。備於忽忘。名笏也。若齊高
0279c10: 祖賜隱士明僧紹竹根如意。梁武帝賜昭
0279c11: 明太子木犀如意。石季倫王敦皆執鐵如
0279c12: 意此必爪杖也。因斯而論則有二如意。蓋
0279c13: 名同而用異焉。
0279c14: 手爐法苑云。天人黃瓊說迦葉佛香爐。略
0279c15: 云前有十六師子白象。於二獸頭上別起
0279c16: 蓮華臺以為爐。後有師子蹲踞。頂上有九
0279c17: 龍繞承金華。華內有金臺寶子盛香。佛說
0279c18: 法時常執此爐。比觀今世手爐之製。小有
0279c19: 倣法焉。
0279c20: 數珠牟梨曼陀羅經云。梵語塞莫。梁
0279c21: 云數珠。此乃是引接下根牽課。修業之具
0279c22: 也○木子經云。昔有國王名波流梨。白
0279c23: 佛言。我國邊小。頻年冠疫穀貴民困。我常
0279c24: 不安。法藏深廣。不得遍行。惟願垂示法
0279c25: 要。佛言大王若欲滅煩惱。當貫木子一
0279c26: 百八箇。常自隨身。志心稱南無佛陀南無
0279c27: 達磨。南無僧伽名。乃過一子。如是漸次。乃
0279c28: 至千萬。能滿二十萬遍。身心不亂。除諂曲。
0279c29: 捨命得生炎摩天。若滿百萬遍。當除百八
0280a01: 結業。獲常樂果。王言我當奉行百八結者。小乘見修合
0280a02: 論煩惱共有一百八數且明見惑三界四諦下煩惱共有八十八。謂苦下具一切即十使。貪瞋癡慢疑身邊見。
0280a03: 邪見。見取戒禁取也。集滅離三見謂集滅二諦下各除身邊耶三見也道除於二見謂道諦除身邊二見也上界
0280a04: 不行恚謂上界四諦下各除瞋一。已上三界四諦共有八十八也。修道所斷惑欲界有四謂貪瞋癡慢上二界
0280a05: 各除瞋共有六已上成十計九十八也。更加十纏謂無慚無愧昏沈惡作惱嫉掉舉睡眠忿覆合前都有一百八
0280a06: 也○曼殊室利校量數珠經。略。云。其數珠
0280a07: 體種種不同校量。乃至子搯一遍。得福
0280a08: 千倍。蓮子得福萬倍。水精得福千億倍。若
0280a09: 菩提子或搯。或手持得福無量彼經廣有說文。繁不具錄。
0280a10: 扇西天多用。如阿含經云。阿難羅云。皆執
0280a11: 扇侍佛。優波離結集律藏時。波斯匿王與
0280a12: 象牙裝扇。令執誦律○古高僧慧榮。講時
0280a13: 執扇○隋煬帝賜高僧敬脫。大竹扇闊三
0280a14: 尺入內講經論。
0280a15: 拄杖十誦律云。佛聽蓄杖。其用鐵為堅
0280a16: 牢故。斯蓋行李之善助也言用鐵即小拄杖子非今擔衣大者。
0280a17: 毘奈耶云。佛聽蓄拄杖。有二因緣。一為老
0280a18: 瘦無力二為病苦嬰身故○隋煬帝在
0280a19: 時。送法藏禪師靈壽杖。書云每策此杖時。
0280a20: 賜相憶策杖有禮。呂氏春秋日。孔子弟氏抱杖而問其父。拄杖而問兄弟。曳杖而問妻子。
0280a21: 蓋尊卑之差也。凡策杖若見尊宿并二師皆須投杖於地問訊。或是二師杖必倚著處然有問訊若為二師揉
0280a22: 杖師有願問必抱杖以對之。
0280a23: 淨瓶梵語軍遲。此云瓶。常貯水。隨身用以
0280a24: 淨手○寄歸傳云。軍持有二。若瓦者。是
0280a25: 淨用。若銅鐵者。是觸用。
0280a26: 蓋律有二種。一竹蓋。二葉蓋。寄歸傳云。西
0280a27: 域僧有持竹蓋。或持傘者。梁高僧惠韶。遇
0280a28: 有請。則自枝笠也。今僧戴竹笠。笠乃
0280b01: 竹蓋之遺製。但去柄爾。今又加油絹於上。
0280b02: 即唐馬周。製在蓆以禦雨故。之也。
0280b03: 戒刀僧史略云。戒刀皆是道具。按律許蓄
0280b04: 月頭刀子。為割衣故。今比丘蓄刀名戒者。
0280b05: 蓋佛不許斫截一切草木壞鬼神村故。草
0280b06: 木尚戒。況其他也。
0280b07: 濾水囊增輝記云。觀其狀雖輕小。察其功
0280b08: 用○為護生命。即慈悲之意。其在此也。中
0280b09: 華僧鮮有受持。今准律摽。示備於有問爾
0280b10: ○根本百一羯磨云。水羅有五種。一方羅
0280b11: 用絹三尺或二尺隨時大小作絹須細密不透虫者若用絹薄紗紵布者本無護生之意二法瓶
0280b12: 陰陽瓶也三君遲以絹繫口以繩懸況。於水待滿引出四酌水羅。五
0280b13: 衣角羅言衣角者非袈裟角也但取密絹方一探手或繫瓶口或安中濾水用也○南
0280b14: 山鈔有式樣。文多不錄○道具律中聽者
0280b15: 名式極多非今所用。故不注之。
0280b16: 制聽
0280b17: 持蓋律云。跋難陀比丘持大蓋行似今涼傘也諸
0280b18: 居士遙見謂是官人。皆避道。及近元是比
0280b19: 丘。乃譏謙之。佛乃制戒。不應持大蓋。若天
0280b20: 雨即聽字平聲即開許也。
0280b21: 畫房壁僧祇云。比丘作房欲畫壁。佛言聽
0280b22: 畫山林人馬之屬。不得畫男女和合之像
0280b23: ○昔者南齊竟陵文宣王圖先賢形貌於書
0280b24: 齋壁。俾若神對其中。有烈女之像。時有客
0280b25: 曰。君畫烈女。似好色不好德也。文宣遂
0280b26: 削去謝之。俗宮避嫌。尚如此焉。
0280b27: 懸香四分云。比丘房內臭。佛許用香泥。泥
0280b28: 之。猶臭。佛言應四角懸香。
0280c01: 僧祇云比丘貯穀米。應作是念。我
0280c02: 當依是。得誦經坐禪行道。到穀貴時。若食
0280c03: 長音若作功德。餘者之。
0280c04: 樹毘尼母云。若比丘為三寶。種三等樹。
0280c05: 一果樹。二華樹。三葉樹。但有福無過。
0280c06: 養狗薩波多律攝云。大寺內為防守故聽
0280c07: 養狗。須知行法。若瓟損塔并房院地應平
0280c08: 填。若遺下應除去。不爾者得惡作罪。
0280c09: 嚴飾床褥律難陀比丘。嚴飾床褥為人譏
0280c10: 云。此太嚴麗。非比丘所宜。佛制不得過量
0280c11: 嚴飾床褥。
0280c12: 用外書治佛經四分云。勇猛比丘白佛。欲
0280c13: 以世間言論。修治佛經。佛言癡人以外道
0280c14: 言論。欲雜糅佛經。乃是毀損。
0280c15: 帶縷釧若今百索也。十誦律云。比丘若著
0280c16: 縷釧。犯突吉羅罪。
0280c17: 偷稅十誦云。比丘過關邏字羅之去聲成屬應稅不
0280c18: 稅若為賈客過稅物或示人異道斷官稅錢
0280c19: 直五文者犯波逸提言異道即偷稅私挫也。
0280c20: 看僧祇云。比丘看象牛馬乃至雞及
0280c21: 人口諍者。得越法罪。
0280c22: 照鏡僧祇云。若病差若新剃頭。若頭面有
0280c23: 瘡照無罪。若為好故照者。得越毘尼罪。
0280c24: 歌若今唱曲子之類也。律云。有五過一使
0280c25: 自心貪。二令他起著。三獨處多起覺觀。四
0280c26: 常為貪欲覆心。五令諸年少聞常起愛欲
0280c27: 反道故。
0280c28: 飲酒律云。酒有二種。一穀所成。二木酒即
0280c29: 草根果作者○涅槃經云。酒為不善諸惡
0281a01: 根本。若能除斷則遠眾罪○成實論問云。
0281a02: 酒是實罪耶。答非所以者何飲酒為惱眾
0281a03: 生故而是罪因。若人飲酒則開不善之門
0281a04: 以能障定及諸善法。如植眾果無牆障故。
0281a05: 若飲酒如果無牆障焉○四分律云。飲酒
0281a06: 有十過失。一顏色惡。二少力。三眼視不
0281a07: 明。四現嗔相。五壞田業資生。六增疾病。七
0281a08: 益訟。八惡名流布。九智惠減少。十身壞。
0281a09: 命終墮三惡道。○沙彌戒經。有三十六失。
0281a10: 乃至破家。危身。失道。喪命皆由之○法苑
0281a11: 云。今有耐酒之人飲之不醉。又不弊神。亦
0281a12: 不作過。飲得罪否。答制戒防非本為生善
0281a13: 戒是正善身口無違緣中正息遮性兩斷乃
0281a14: 戒名善。今耐酒之人。雖不亂神。未破餘戒。
0281a15: 但飲便為罪因。正違遮戒緣中生犯乃名
0281a16: 有罪。
0281a17: 食肉楞伽經云。大慧菩薩白佛言。願說食
0281a18: 肉過惡。佛言有無量因緣。不應食肉。我今
0281a19: 為汝略說一切眾生。從本已來。展轉因緣。
0281a20: 常為六親故。不淨氣分所生故。眾生聞惡
0281a21: 氣。悉生怖故。令修行者。慈心不生故。凡夫
0281a22: 所嗜。無善名故。諸天所棄故○律云。夫食
0281a23: 肉者。斷大慈種。水陸空行。有命者怨故○
0281a24: 法苑問云。酒是和神之藥。肉是充飢之。
0281a25: 古今同味。獨何鄙焉。設君王賜食。豈關
0281a26: 僧過。答肉由殺命。酒能亂神縱逢見抑。亦
0281a27: 須嚴斷。雖違君命。還順佛心矣。
0281a28: 食辛楞伽經云。一切薤韭。臭穢不淨。
0281a29: 能障聖道。亦障世間淨處。何況佛之淨土
0281b01: ○涅槃經云。乃是食韭薤。當生苦處
0281b02: ○楞伽經云。是五種辛。熟食發婬。生食增
0281b03: 恚。如是世界。食辛之人能宣十二部經。十
0281b04: 方天人嫌其臭穢。咸遂遠離。諸餓鬼等。因
0281b05: 彼食次。舐其唇吻。常與鬼住。福得日消。長
0281b06: 無利益。
0281b07: 捨身十住斷結經云。佛言。過去無數劫。有
0281b08: 一大國。名裴扇闍。有一女人名提謂。夫喪
0281b09: 守寡。家富無子。有婆羅門謂曰。今身之厄。
0281b10: 由汝前世罪故。若不修福滅罪。後墮地獄。
0281b11: 悔無所及。提謂問作何福得罪滅耶。婆羅
0281b12: 門曰。莫非積薪自燒身。提謂依教積薪次。
0281b13: 有一道人。名底婆漢言辯才問曰。辦具薪火。
0281b14: 而欲何為女人答曰。欲自燒身滅罪。辯才
0281b15: 告曰。先身罪業。隨逐精神。不與身合。徒自
0281b16: 燒身。安能滅罪。何於苦惱求善報耶。於理
0281b17: 不通。譬如牛厭車。欲使車壞。前車若壞。續
0281b18: 得後車。假使燒壞百千萬身。罪業因緣。相
0281b19: 續不滅○勸人捨身者。律犯波羅夷罪。
0281b20: 浴四分律云。許數數浴生世善故○毘尼母
0281b21: 云。澡浴但為除身中風冷病。得安隱行道
0281b22: 故。有五利。一除垢。二治皮膚令一色。三破
0281b23: 寒熱。四下風氣五少病痛○溫室經。佛為
0281b24: 醫王耆域漢言固活說浴僧當用七物一燃火。二
0281b25: 淨水。三澡豆。四蘇膏。五淳灰。六楊枝。七
0281b26: 內衣除七病。一四大安隱。二除風。三除濕
0281b27: 痺。四除寒。五除熱氣。六除垢穢。七身體
0281b28: 輕。便眼目清淨。得七福。一四大無病。所生
0281b29: 常安。二所生清淨。面首端嚴。三身體常香。
0281c01: 衣服淨潔。四肌體濡澤威光德大。五饒人
0281c02: 從拂拭塵垢。六口齒香好所說肅用。七所
0281c03: 生之處。自然衣服○律云。凡比丘入浴室。
0281c04: 應一心小語。好持威儀。收攝諸根。
0281c05: 畏慎
0281c06: 畏慎雜阿含經云。佛告諸比丘。當恭敬住。
0281c07: 當常繫心。常畏慎。所以者何。若比丘不恭
0281c08: 敬。不繫心。不畏慎。而欲令威儀足者。無有
0281c09: 是處。不備威儀。欲令學法。滿者。無有是
0281c10: 處。學法不滿。欲令五分法身具足者。無有
0281c11: 是處。五分法身不具足。欲得無餘涅槃者。
0281c12: 無有是處。是故比丘。當勤學恭敬。繫心
0281c13: 畏慎。
0281c14: 護惜浮囊涅盤經云。有一人渡海。假於浮
0281c15: 囊。有一羅剎隨渡者乞其浮囊。乃至一針
0281c16: 眼許。渡者不得。此喻持戒人。守護戒法。
0281c17: 如渡海浮囊。不得少許穿漏。方渡生死大
0281c18: 海。
0281c19: 毀破德缾又名吉祥缾智度論云。譬如有
0281c20: 人患貧。供養諸天求富。滿十二年。天其
0281c21: 志。賜與一缾。告曰。此名德瓶。凡有所須。
0281c22: 皆自瓶出。其人久貧乍富。人皆怪問。遂出
0281c23: 缾示人。見種種物。從缾涌出。其人嬌逸登
0281c24: 缾舞蹈。其缾即破。諸物皆失。此喻持戒人。
0281c25: 應生天上。受自然樂。若憍逸自恣爾。如缾
0281c26: 破一切皆失。
0281c27: 市買禍母雜譬喻經云。昔有一國。五穀豐
0281c28: 熟。絕兵無疫。人民常樂。其王忽問群臣曰。
0281c29: 我聞四方有禍何似。對曰臣亦未識。王遣
0282a01: 求覓要見。臣遂推求。是時天神化作一物
0282a02: 似。賣於市中。其臣問名曰是禍母。四方
0282a03: 之禍。皆由此生也。問食曰日食針一升。遂
0282a04: 買進王。令畜養。飼針國乏。乃率於民。民
0282a05: 輸不堪。逃移他土。有智臣請殺。乃至斫刺。
0282a06: 無能傷害。遂焚之身亦同火。躍走入城。一
0282a07: 切燒盡。此買禍母所致也。喻比丘不護戒
0282a08: 身。欲火所燒。身名俱失。
0282a09: 狸吞鼠子經云。昔有一狸張口伺鼠。有鼠
0282a10: 子出穴。狸即吞之。鼠子入腹猶活。反食狸
0282a11: 臟腑。患痛迷悶狂走。遂至命終。此喻。比丘
0282a12: 依聚落住。不護根門。被欲損心。迷悶狂走。
0282a13: 不樂精舍。捨戒還俗。遂至于死。
0282a14: 綿裹鐵丸經云。譬如赤燒鐵丸。裏劫具綿
0282a15: 中。綿速燃否。比丘言速燃。佛言愚癡之人。
0282a16: 依聚落住。不善護戒心。不正念。欲火燒心。
0282a17: 捨戒還俗。是故汝等。應護根門也。
0282a18: 日用木杵雜阿含經云。譬如木杵。日用不
0282a19: 止。不覺消減。如是比丘。從本已來。不守根
0282a20: 門。不勤覺悟。修習善法。當知是輩。終日減
0282a21: 損。
0282a22: 小魚忘教太魚事經云。昔有一池。多有諸
0282a23: 魚。爾時大魚誡諸小魚。莫往他處。必為
0282a24: 人捕。時諸小魚忘其教誡。便往他處。幾被
0282a25: 網獲。洎歸本所。大魚問曰。汝何所見。小魚
0282a26: 曰。唯有長線。大魚曰。我之祖父皆死此線。
0282a27: 慎勿再往也。後時小魚忘教復往。盡為所
0282a28: 捕。此喻比丘不受善教。後罹橫禍。
0282a29: 野干拒諫僧祇律云。過去有一婆羅門。於
0282b01: 曠野造井。以給行人。至暮有群野干。趣井
0282b02: 飲水。其野干主。便內頭汲罐中飲已。戴
0282b03: 起高舉。撲破而去。諸小野干諫主曰。若樹
0282b04: 葉可用者。猶護惜之。況此利濟之具。何忍
0282b05: 壞也。主曰。我但戲樂耳。損壞既多。施者懷
0282b06: 恨。乃作木罐用機。故頭可入不可出。置于
0282b07: 井側。執杖屏處伺之。及暮果至作戲如初。
0282b08: 內頭入罐。求撲不脫。婆羅門以。杖打死
0282b09: 時。空有神說偈曰。知識慈心語。狼戾不受
0282b10: 諫。守頑招此禍。自喪其身命。
0282b11: 九橫九橫經云。佛告比丘。有九因緣。命未
0282b12: 盡便橫死。一不應飯而飯謂食不可意。或蒲腹不調。更食二
0282b13: 不量食不節三不習食謂往他處未知食性便強食四不出
0282b14: 食謂食未消復食五止熟謂強制大小便六不持戒謂犯五戒。成疾及遭官法
0282b15: 等七近惡知識。八入里不時謂非時入城市。及人家等。太早太夜
0282b16: 九可避不避謂。奔牛。逸馬。馳車。醉人。惡大等。
0282b17: 入俗舍五法律云。一入門小語。二攝身口
0282b18: 意。三卑躬。四善護諸根。五威儀庠序。令人
0282b19: 生善○華首經偈云。比丘入他家。不應懷
0282b20: 憍慢自大自高心。若有皆當滅。當以慈
0282b21: 心。無欲無所求。說法廣饒益。淨行於世
0282b22: 間。
0282b23: 捨五慳成實論云。當捨五慳。一財物慳二法慳三家慳謂惜門徒家不欲別人識。恐
0282b24: 失已利故四住處慳謂有房舍不欲人居五讚歎慳謂不揚人美事恐勝已故。
0282b25: 除三惡大法炬陀羅尼經云。佛言人身難
0282b26: 得。雖得其壽復促。於短命中。更有三惡。一
0282b27: 心性佷弊。不受善言。二常懷慳嫉。懼他勝
0282b28: 己。三設知勝己。恥而不問。
0282b29: 息三暴害僧祇云。身暴害者。比丘入人家。
0282c01: 牽拽小兒。打拍推撲。破損器物。斫牛。
0282c02: 刺羊眼。將他穀米豆麥和雜。若田中須水
0282c03: 決破令去。不須者。開竇放入等。口暴害
0282c04: 者。詣王臣前。讒佞良善。身口暴害者。於屏
0282c05: 處藏身。作異聲怖人等。
0282c06: 招輕賤三法毘奈耶律偈曰。無事多言語。
0282c07: 身著垢弊衣。不請往他家。此三被人賤。
0282c08: 得人不可愛有十法僧祇云。一不相習近。
0282c09: 二輕數習近。三為利習近四他愛者不愛。
0282c10: 五他不愛者愛。六諦言不受。七好預他事。
0282c11: 八實無威德而欲人。九好與人屏處私
0282c12: 語。十多所求欲。此十法。能令他起不愛心
0282c13: 也。
0282c14: 八誡分別善惡所起經云。傳遠疏通。誡於
0282c15: 太察篤信守一誡於壅弊。勇猛剛毅。誡於
0282c16: 暴亂。仁愛溫良誡於不斷。廣心浩大。誡於
0282c17: 狐疑。沈靜安舒。誡於後時。刻削隘忽。誡於
0282c18: 熛疾。多人長辭。誡於無實。
0282c19: 成就威儀四法十住斷結經云。一不染三
0282c20: 有。知之為苦。二我與彼人。苦樂俱然。三常
0282c21: 行忍辱。四在上不慢。在下不恥。
0282c22: 受施知節量智度論云。佛言白衣給施衣
0282c23: 食。當知節量。不令他竭。則檀越歡喜。信
0282c24: 心不絕。受者不乏。
0282c25: 四聖種俱舍論云。一隨所得衣。二隨所得
0282c26: 食。三隨得臥具。皆生喜足。四樂修樂斷
0282c27: 前三對治貪。後一對治放逸以出家者。有二因緣。故名聖
0282c28: 種。一意樂。二受用。此四。能生無漏善相
0282c29: 續。故名聖種○又佛說。名四勝寶藏。能令
0283a01: 住者。意望滿足故。本生心地觀經云。四無
0283a02: 垢性。謂比丘於衣食。臥具。湯藥。隨其細
0283a03: 稱心。遠離貪求。三十七菩提分法。皆從此
0283a04: 生故。
0283a05: 警誡六度集經云。佛因地作貧人云。吾寧
0283a06: 守道貧賤而死。不為無道富貴而生○左
0283a07: 傳鄭子張曰。生在警戒不在富也。君子曰
0283a08: 善戒。
0283a09: 勤懈
0283a10: 勤謂正勤也有四焉。即四種精進遮。二不
0283a11: 善法。集。二善法。謂已生不善法令斷。未生
0283a12: 者令不生故。未生善令生。已生者令增長
0283a13: 故。○智度論云。四種精進心。勇。發。動。畏。
0283a14: 錯誤故。言正勤也○順正理論云。無始時
0283a15: 來所以不能見四聖諦。都由懈怠。勤能治
0283a16: 彼。令樂聽聞。如理思惟。四聖諦理。速證
0283a17: 菩提。
0283a18: 精進即心所法善十一中第十一法也○唯
0283a19: 識論云。勇捍為性。疏云。勇而無怯。自策發
0283a20: 也。捍而無懼。耐勞倦也○僧伽吒經云。欲
0283a21: 求涅槃。當勤精進○十誦律序云。諸大德
0283a22: 為道故。當一心勤精進。所以者何。諸佛一
0283a23: 心勤精進故。得阿耨菩提。何況餘善道法
0283a24: ○智度論云。有二精進。一身精進為小。二
0283a25: 心精進為大。佛說意業大故。
0283a26: 懈怠菩薩本行經云。夫懈怠者。眾行之累。
0283a27: 在家懈怠。則衣食不供。產業不舉。出家懈
0283a28: 怠。則不能出離生死之苦○釋論云。出家
0283a29: 墮。則喪於法寶。
0283b01: 放逸正法念處經云。此放逸過。一切過中
0283b02: 最為勝上。又偈云。愚癡樂放逸。常受諸苦
0283b03: 惱。若離放逸者。則得常安樂。一切諸苦
0283b04: 樹。放逸為根本。是故。欲離苦。應當捨放
0283b05: 逸。又云。順法而行。遠離放逸。則閉一切惡
0283b06: 道之門。
0283b07: 魔智度論云。梵語魔羅。秦言奪命論云。唯死魔實能
0283b08: 奪命。餘者能為奪命因。亦能奪智惠命故。瑜珈論云。由蘊魔遍一切隨逐義。天魔障礙義。死魔。煩
0283b09: 惱魔。能與死生眾生。作苦器故○魔逆經云。大光夫人白文
0283b10: 殊言。其魔事住於何處。文殊言住於精
0283b11: 進。又問何故住於精進。文殊言其精進者。
0283b12: 乃為魔求其便。若懈怠者。彼當奈何因明勤懈乃述
0283b13: 魔住○瑜珈論云。魔事者。若於利養。恭敬。稱
0283b14: 譽。心樂趣入。或放逸。慳。廣大希欲。不
0283b15: 知喜足。忿恨。惱覆。矯詐等。皆是魔事。
0283b16: 三寶
0283b17: 三寶謂佛法僧也。寶性論云。依彼六種相
0283b18: 似對故。佛法僧說名為寶。一世間難得相
0283b19: 似。以無善根諸眾生等百千萬劫不能得
0283b20: 故。二無垢相似。以離一切有漏法故。三威
0283b21: 德相似。以具足六通。不可思議。威德自在
0283b22: 故。四莊嚴相似。以能莊嚴出世間故。五勝
0283b23: 妙相似。以出世間故。六不可改異相似。以
0283b24: 無漏法。世八法不能動故。偈云。真實世希
0283b25: 有。明淨及勢力。能莊嚴世間。最上不變
0283b26: 等。
0283b27: 同體三寶謂於一真如上。義說為三也。一
0283b28: 真如。是覺性。名佛寶。二真如。有執持義。
0283b29: 名法寶。三真如。有和合義。名僧寶。
0283c01: 別體三寶此有二宗。初小乘說。丈六金身。
0283c02: 是佛寶。四諦十二因緣生空教。是法寶四
0283c03: 果緣覺是僧寶。次大乘說。三身如來是佛
0283c04: 寶。二空教是法寶。三賢十聖是僧寶。
0283c05: 住持三寶範金雕木繪塑形像。是佛寶。三藏
0283c06: 文句。是法寶。剃髮染衣同一理事。是僧寶。
0283c07: 佛寶梵語佛陀或云浮屠。或云部多。或云
0283c08: 母馱或沒陀。皆是五天竺語楚夏也。並譯
0283c09: 為覺。所謂自覺覺他覺行圓滿。今略稱佛
0283c10: 也○般若燈論云何名佛於一切法。不顛
0283c11: 倒。真實覺了。故名佛。又云。於無體法中。
0283c12: 覺了無餘。諸法平等覺。故名為佛○菩薩
0283c13: 本行經云。佛者諸惡永盡。諸善普會。無復
0283c14: 眾垢。諸欲都滅。六度無極。皆悉滿畢。以權
0283c15: 方便。隨時教化。有大神力。身紫金色。三十
0283c16: 二相。八十種好。六通清徹。前知無窮。
0283c17: 無極。現在靡所不知。三達遐鑒有如此德。
0283c18: 故號佛也。
0283c19: 一身唯就法身也體依聚義。名身○攝論
0283c20: 云。為應化身。及如來一切功德所依故。名
0283c21: 法身也。
0283c22: 二身佛地論云。一法身即自受用身佛也。
0283c23: 二生身即他受用。并化身佛也○攝論云。
0283c24: 如來有二種身。一自性得身是法身也。二
0283c25: 人功得身。是應化二身也。
0283c26: 三身唯識論云。一清淨法身。謂諸如來真
0283c27: 淨法界受用變化平等所依。離相寂然。絕
0283c28: 諸戲論。具無邊際真常功德。是一切法平
0283c29: 等實性。即此自性亦名法身。為大功德所
0284a01: 依止故○二圓滿報身論云。此有二種。一
0284a02: 自受用身。謂諸如來三無數劫。修集無量
0284a03: 福德資糧。所起無邊真實功德。及圓淨常
0284a04: 遍。色身相續湛然。盡未來際。常自受用廣
0284a05: 大法樂○二他受用身謂諸如來由平等
0284a06: 智。示現妙淨功德身。居純淨土為住。十地
0284a07: 菩薩現大神通。轉正法輪決眾疑網。令彼
0284a08: 受用大乘法樂。合此二種名曰報身○三
0284a09: 變化身。謂諸如來由成事智。變現無量隨
0284a10: 類化身。居淨穢土。為未來登地菩薩。及二
0284a11: 乘異生。稱彼機宜。現通說法。令各得諸利
0284a12: 樂事○又覺性是法身。以無相為相。覺相
0284a13: 為報身。用四智為體。覺用名化身。即隨類
0284a14: 變現。形量大小不定○莊嚴論云。應知此
0284a15: 三身。攝一切佛身。示現一切自利利他依
0284a16: 止故。
0284a17: 四身楞伽經云。一應佛。二功德佛。三智慧
0284a18: 佛。四如如佛。
0284a19: 五身菩薩瓔珞經云。一如如智法身。二功
0284a20: 德法身。三自法身。四變化法身。五虛空法
0284a21: 身。
0284a22: 十身華嚴經云。一無著佛。二願佛。三業報
0284a23: 佛。四住持佛。五涅槃佛。六法界佛。七心佛。
0284a24: 八三昧佛。九性佛。十如意佛無所發菩薩經。及佛地論。頗同
0284a25: 有云。十重他受用佛。亦名十身○已上諸身不同無出於三身
0284a26: 也三身不同即不離一身而佛佛具足矣。
0284a27: 十號菩薩地持經云。如來有十種名稱功
0284a28: 德。謂非不如說故。名如來得一切義無上福
0284a29: 田。應供養故。名應字平聲呼謂具上三義故若去聲呼只有應供一義也。
0284b01: 如第一義開覺故。曰等正覺止觀具足。名
0284b02: 明行足第一上升。永不復還故。名善逝。如
0284b03: 世界眾生界。一切種煩惱及清淨。名世間
0284b04: 解。第一調伏心巧便智。一切世間唯一丈
0284b05: 夫。名無上士調御丈夫四種真實智義法
0284b06: 真實故。顯示不了義故。依一切義故。廣說
0284b07: 斷一切疑顯示甚深清白處故。為一切法
0284b08: 導師故。名天人師三聚具足。一切種平等
0284b09: 開覺。名佛壞一切魔力。名婆伽婆。
0284b10: 六德梵音婆伽婆。或云薄伽梵。此含六義。
0284b11: 一自在。二熾盛。三端嚴。四名稱。五吉祥。
0284b12: 六尊貴○親光菩薩造佛地論釋云。謂如
0284b13: 來永不繫屬諸煩惱故。具自在義。焰猛智
0284b14: 火所燒鍊故。具熾盛義。妙三十二大士相
0284b15: 等所莊飾故。具端嚴義。一切殊勝功德圓
0284b16: 滿無不知故。具名稱義。一切世間。親近供
0284b17: 養。咸稱讚故。具吉祥義。具一切德。常起方
0284b18: 便利益。安樂一切有情。無懈廢故。具尊貴
0284b19: 義。
0284b20: 阿耨多羅三藐三菩提此云。無上正遍知
0284b21: 覺。
0284b22: 釋迦牟尼智度論云。秦言能仁寂默姓名兼稱也。
0284b23: 天中天佛之小字也。本行經云。淨飯王云。
0284b24: 太子生後。諸事皆成。宜字薩婆頞他悉陀
0284b25: 華言一切義成或云悉達多。此云財成又諸釋稱立性憍慢多言。
0284b26: 及見太子悉皆默然。王云宜名牟尼此云寂默又
0284b27: 一日抱太子。謁釋迦增長大天神。廟神石
0284b28: 為像。即起禮太子足。王曰。我子於天神中
0284b29: 更為尊勝。宜名天中天此並約事而言也○古譯經。
0284c01: 有稱佛名大仙者。此與天仙不同。般若燈
0284c02: 論云。聲聞菩薩等亦名仙佛於中最尊上
0284c03: 故。已有一切波羅蜜多。功德善根。彼岸故
0284c04: 名大仙○又大毘婆沙論。稱佛為真人者。
0284c05: 謂佛既受人異熟相續證真實法故名真人
0284c06: ○又本行集經稱佛為龍者。謂世間有愛
0284c07: 皆遠之。繫縛解脫。諸漏已盡名龍。故云那
0284c08: 伽。常在定無有不定時梵音那伽。此云龍非是世間業報龍。蓋取自在
0284c09: 變化無礙義梵右佛寶訖。
0284c10: 法寶梵音達磨。華言法。以軌持為義。謂軌
0284c11: 物生解。任持自性故○般若燈論云。何名
0284c12: 法。若欲得人天善趣。及解脫樂。佛知眾生
0284c13: 諸根性。欲不顛倒故。說人天道及涅槃道
0284c14: 故。名法。復次自他相續。所有熏習。及無熏
0284c15: 習。煩惱怨賊悉能破散故。名法也。今就住
0284c16: 持法寶。分為三。謂經律論焉。
0284c17: 經梵音素怛。或蘇怛囉者。華言線。蓋取
0284c18: 貫穿攝持義也○又梵云。修多羅。或云修
0284c19: 路者。秦言契。謂上契理下契根故。今言
0284c20: 經者。具三義謂久通由也。肇云。經。常也。
0284c21: 謝靈運云。經由也津也。通也。謂言由理生。
0284c22: 理。由言顯。學者神悟。從理教而通矣。
0284c23: 典經也常也法也。
0284c24: 教梵音阿含。此云教○唯識論云。阿含者。
0284c25: 謂諸如來所說之教○長阿含經序云。阿
0284c26: 含者秦言法歸。所謂萬善之淵府。總持之
0284c27: 林薨也。又云阿笈摩新梵語也○一切經。皆以
0284c28: 聲名句文四法為體。克實用佛無漏聲音
0284c29: 為體。故云聲教○智度論云。若苦行頭陀。
0285a01: 初中後夜。勤心禪觀。若而得道者。聲聞教
0285a02: 也。若觀法相。無縛無解。心得清淨。菩薩教
0285a03: 也。
0285a04: 十二分教亦云十二部經。一修多羅契經。
0285a05: 二祇夜應頌。三和伽羅授記。四伽他調頌。五
0285a06: 尼陀羅因緣。六優陀那自說。七伊帝目多本
0285a07: 事。八闍陀伽本生。九毘佛略方廣。十阿浮達
0285a08: 摩未有。十一婆陀譬喻。十二優波提舍論議。
0285a09: 若小乘。只有九部。無自說授記方廣等。
0285a10: 律梵云毘尼。此翻名律。律法也。從教為名。
0285a11: 謂斷。割。輕重。聞。遮。持。犯。故○清淨毘尼
0285a12: 經云調伏煩惱為煩惱故名毘尼。新梵語
0285a13: 云。毘奈耶唐言調伏。謂顯律儀調伏六根
0285a14: 三毒故○薩娑多論云毘尼有四義。一是佛
0285a15: 法平地萬善由之生長。二一切佛弟子皆
0285a16: 依戒住。一切眾生依戒而有。三趣涅槃之
0285a17: 初門。四是佛法瓔珞。能莊嚴佛法故。
0285a18: 五部律出三藏記云。一婆富羅即僧祇律。二
0285a19: 薩婆多梁云一切有即十誦部。三曇無德梁云法鏡即四分部。四彌
0285a20: 沙塞即五分部。五迦葉毘未至梁地。
0285a21: 律名始古今譯經圖記云。初是漢靈帝建
0285a22: 寧二年庚戌戍安世高首譯出義決律一卷。
0285a23: 次有比丘諸禁律一卷。至曹魏世。天竺僧
0285a24: 曇摩迦羅。此云法時。到洛陽見僧全無律
0285a25: 範。於嘉平年中。與曇諦譯出羯磨僧祇。戒
0285a26: 心圖記即律名始也。
0285a27: 論梵云。阿毘曇此云無比法。為分別慧故。
0285a28: 而有四種。一梵云摩怛理迦此云本母取
0285a29: 出生之義也。二梵云奢薩怛囉此云議論。
0285b01: 謂議詳空有。論量假實。三烏波舍。此云
0285b02: 近說。謂略說經中要義不次第故。四梵云
0285b03: 阿毘達磨。此云對法。謂能對所對論也○
0285b04: 又有二論。則攝前四焉。一宗論即宗大小
0285b05: 乘經造也。二釋論釋大小乘經也。
0285b06: 大乘梵云。摩訶衍此云大乘。大者。簡小之
0285b07: 稱。乘者。運載為義○十二門論。龍樹菩薩
0285b08: 問云。何名摩訶衍。答於二乘為上故。諸佛
0285b09: 最大。是乘能至故。諸佛大人乘是乘故。能
0285b10: 盡諸法。邊底故。名大乘○菩薩地持經云。
0285b11: 有七種大名大乘。一法大。謂。方廣藏。最上
0285b12: 大故。二心太。謂。發阿耨菩提心故。三解
0285b13: 大。謂。解菩薩方等藏故。四淨心大。謂。過
0285b14: 行解地故。五眾具大。謂。福德眾具故。六時
0285b15: 大。謂三阿僧祇劫故。七得大。謂。得無上菩
0285b16: 提故。
0285b17: 小乘小者。簡非大也。謂。如來觀根逗機。方
0285b18: 便施設也○文殊問經。文殊白佛言。世尊
0285b19: 入涅槃後。未來弟子。云何諸部分別。佛言
0285b20: 未來我弟子。有二十部。能令諸法住。並得
0285b21: 四果。三藏平等無下中。上譬如海水。味
0285b22: 無有異。如人有二十子。真實如來所說。根
0285b23: 本二部。從大乘出。從般若波羅蜜出。聲聞。
0285b24: 緣覺。諸佛皆從般若波羅蜜多出故。
0285b25: 三藏經。律。論。謂之三藏。又佛藏菩薩藏。
0285b26: 聲聞藏。名三藏。藏者。攝也。謂。攝人攝法
0285b27: 故○莊嚴論云。謂攝一切所應知義故○
0285b28: 仁王經偈云。佛法眾海三寶藏。無量功德
0285b29: 於中攝○阿毘達磨集論。云。何故如來建
0285c01: 立三藏。為欲對治疑煩惱故。建立素呾
0285c02: 藏。欲對治受用二邊隨煩惱故。建立毘奈
0285c03: 耶藏。欲對治自見取執隨煩惱故。建立阿
0285c04: 毘達磨藏。
0285c05: 八藏菩薩處胎經云。胎化藏。中陰藏。摩訶
0285c06: 衍藏戒律藏。十住菩薩藏。雜藏。金剛藏。佛
0285c07: 藏。是為釋迦文佛經法具是矣○若今安
0285c08: 置經律論處名藏者梵云俱舍。此言藏。謂。
0285c09: 庫府之總稱也。
0285c10: 法門肇云。言為世則。謂之法。眾聖所由。謂
0285c11: 之門○智度論云。智者入三種法門。觀一
0285c12: 切佛語皆是實法不相違。一勒門此云篋藏二
0285c13: 阿毘曇門。三空門。入勒門。論議則無窮。
0285c14: 入阿毘曇門。或佛自說諸法義名字。諸弟
0285c15: 子種種集解。入空門者。所謂眾生空。法空。
0285c16: 若大乘義。一切諸法。性自常空。不以智
0285c17: 慧方便觀故空○八萬四千法門者。賢劫
0285c18: 王經云。謂。佛最初修行諸波羅蜜多。乃至
0285c19: 最後分布佛體波羅蜜。三百五十度。一一
0285c20: 皆具六波羅蜜。如是總有二千一百對治。
0285c21: 貪瞋癡及等。分有八千四百。除四大種六
0285c22: 無義六塵也所生過失十轉合。有八萬四千法
0285c23: 門也。
0285c24: 法輪大毘婆沙論云。何名法輪。答是法所
0285c25: 成故。法為自性故。名法輪。如世間呼金輪
0285c26: 等輪。是動轉不住義。捨此離彼義。能伏怨
0285c27: 敵義。又圓滿義。謂。轂輻輞三事具足故。輪
0285c28: 體法。即八聖道支也。初明小乘法輪者。以
0285c29: 戒為先故。用正語正業正命為轂。轂根本
0286a01: 也。依戒生定故。用正定正勤正念為輞。輞
0286a02: 能攝錄。依定發慧故。用正見正思惟為輻。
0286a03: ○次大乘法輪者。以智為先。用正見正思
0286a04: 惟為轂。智惠皆名根本智故。次用正語正
0286a05: 業正命為輻。輻依轂立。戒因智淨故。後用
0286a06: 正。定正念正勤為輞。定因戒得。戒為定攝
0286a07: 故。
0286a08: 二諦一俗諦。又名安立諦。二真諦。又名非
0286a09: 安立諦。又名勝義諦○婆沙論云。諦者實
0286a10: 義。真義。如義。不顛倒義。無虛誑義○契經
0286a11: 云。佛所說法。皆歸二諦。
0286a12: 四諦一苦諦二集諦。三滅諦四道諦○毘
0286a13: 婆沙論云。逼迫流轉。是苦相。生長能轉業。
0286a14: 是集相。寂靜止息。是滅相。出離還滅。是道
0286a15: 相。○又云。一切如來宣說。開示四諦法。拔
0286a16: 濟有情。出離生死故。欲顯要由自勤修道
0286a17: 不由他修故。
0286a18: 正法婆沙論。正法有二種。一世俗正法。謂
0286a19: 名句文身。即經律論也。二勝義正法。謂。聖
0286a20: 道。即無漏根力覺支道支也。
0286a21: 佛法壽命法住經云。佛告阿難。我涅槃後
0286a22: 正法一千年。由女人出家故。減五百年。像
0286a23: 法一千年。未法一萬年○鈔云。正法有二。
0286a24: 一證正法。約證聖道說。正猶證也。二教
0286a25: 正法。謂。內法文字。總名正法。統像末說。
0286a26: 若正法時。有教有行有證故。若像法時。像
0286a27: 似也。有教有行。似正法時則證果者鮮矣。
0286a28: 若末法時。空有教。無修行者○大毘婆沙
0286a29: 論云。佛言有二補特伽羅。能住持正法。謂。
0286b01: 說者行者。若持教者。相續不滅。能令世俗
0286b02: 正法久住。若持證者。相續不滅。能令勝義。
0286b03: 正。法久住持。正法人有二。一持教法者。謂
0286b04: 續誦解說經律論等。持正法者。謂。能修證
0286b05: 無漏聖道。
0286b06: 佛法先後報恩經云。佛以法為師。佛從法
0286b07: 生。法是佛母。佛依法住。於三寶中。何不以
0286b08: 法為初。佛言。法雖是佛師。而非佛不弘。所
0286b09: 謂道由人弘。是故佛先。法後也。右法寶
0286b10: 訖。
0286b11: 僧寶法苑珠林云。夫論僧寶者。謂。禁戒守
0286b12: 真威儀出俗圖方外以發心。棄世間而立
0286b13: 法。宮榮無以動其意。親屬莫能累其想。弘
0286b14: 道以報四恩。育德以資三有。高越人天。重
0286b15: 逾金王。稱為僧寶○順正理論云。僧有
0286b16: 五種。一無恥僧。謂毀戒披法服者。二
0286b17: 羊僧。謂於三藏教不了達。無聽說用。三朋
0286b18: 黨僧。謂於遊散營務諍。善巧結搆。此三
0286b19: 種多分造非法業。四世俗僧謂善異生此
0286b20: 通作法非法業。五勝義僧。謂。四果此定不
0286b21: 容造非法業○十輪經云。僧有二種。一勝
0286b22: 義僧。即佛菩薩二乘等。般若燈論云。四果
0286b23: 人。謂與戒定慧解脫解脫知見和合故。名
0286b24: 僧也。
0286b25: 菩薩菩薩者。具足應云菩提薩埵。唐言覺
0286b26: 有情。覺者。所求果也有情者。所度境也。言
0286b27: 摩訶薩者。此云大有情即能求能度人也。
0286b28: 地持論云薩埵是勇猛義精進義求大菩提
0286b29: 故名摩訶薩。
0286c01: 聲聞聲聞者。瑜伽論云諸佛聖教。聲為上
0286c02: 首。從師友所聞。此聲教。展轉修證。永出世
0286c03: 間小行小果故。名聲聞。
0286c04: 獨覺梵云。畢勒支底迦。唐言獨行。此有二。
0286c05: 謂部行。麟喻也。瑜伽論云。常樂寂靜。不欲
0286c06: 雜居修加行滿無師友教自然獨出世間中
0286c07: 行中果故名獨覺。或觀緣悟道。又名緣覺
0286c08: 華嚴經云。上品十善道修治清淨。不從他
0286c09: 教。自覺悟故。大悲方便不具足故。悟解甚
0286c10: 深因緣法故○二住持僧者淮高僧傳有十
0286c11: 科。一譯經。二解義。三習禪。四明律。五護
0286c12: 法。六感通。七遺身。八讀誦。九興福。十聲
0286c13: 德通惠大師云。為僧不預於十科。事佛徒勞於百歲。右僧寶訖。
0286c14: 福田彥悰法師福田論云。夫福田者何也。
0286c15: 三寶之謂也。功成妙智道登圓覺。佛也。玄
0286c16: 理幽微。正教精誠。法也。禁戒守真。威儀出
0286c17: 俗僧也。皆是四生導首。六趣舟航。
0286c18: 供養三寶大方廣不思議境界經云。供養
0286c19: 佛者得大福德。速成阿耨菩提。令諸眾生
0286c20: 皆獲安樂。供養法者。增長智慧證法自在。
0286c21: 能了知諸法實性。供養僧者。增長無量福
0286c22: 德資糧。致成佛道。
0286c23: 供養佛寶積經。廣博仙人問。佛滅度後。云
0286c24: 何種植。獲福報耶佛言。諸如來者。皆是法
0286c25: 身。若在世。或滅後。所有供養。福無有異。
0286c26: 又問。福為積聚耶。佛言。譬如甘蔗未壓之
0286c27: 時。汁不可見。彼於一節二節之中。求汁積
0286c28: 聚了無見者。然彼汁不從外得。福德果報
0286c29: 亦復如是。不在施主手中。心中身中。亦不
0287a01: 相離。猶影隨形○大集經。商主天子問。佛
0287a02: 在世日供養。世尊是受者。而施者獲福。世
0287a03: 尊滅後。供養形像。誰是受者。佛言。諸佛如
0287a04: 來法身也。若在世若滅度。所有供養。其
0287a05: 福無異○善生經云佛言如來即是一切智
0287a06: 藏。是故智者。應當志心勤修供給。生身滅
0287a07: 身。形像塔廟既供養已。於己身中。莫生輕
0287a08: 想。於三寶所。亦應如是。若我現在。若涅槃
0287a09: 後。等無有異○優婆塞戒經。佛言有人言。
0287a10: 供養施於塔像不得壽命色力安樂辯才以
0287a11: 無受者故是義不然有信心故用施主信心
0287a12: 布施是故得是五常福報。譬如比丘修習
0287a13: 慈心。實無受者。而亦獲得無量果報。
0287a14: 讚佛菩薩本行經。阿難白佛。若使有人以
0287a15: 四句偈讚歎如來。得幾功德。佛言。正使億
0287a16: 百千那術無數眾生。皆得辟支佛道設有
0287a17: 人供養是等衣服飲食醫藥床臥敷具。滿
0287a18: 百歲其功德多否。可難言甚多。佛言若人
0287a19: 以四句偈用歡喜心。讚嘆如來所得功德。
0287a20: 過於上福。百千萬倍。無以為喻○智度論
0287a21: 云。若聞諸佛功德。心尊重。恭敬讚嘆知一
0287a22: 切眾生中德無過者故。言尊也。敬畏之心。
0287a23: 過於君王父母師長利益故。言重也。謙遜
0287a24: 畏難故。曰恭也。推其智德故。曰敬也。美其
0287a25: 功德為讚。讚之不足。又稱揚之。為歎。
0287a26: 念佛智度論云。但一稱南無佛。是人亦得
0287a27: 畢苦。其福無盡。問云何但空稱佛名字。便
0287a28: 得畢苦。其福不盡。答是人曾聞佛功德。能
0287a29: 度人老病死。若少供養及稱名字。得福無
0287b01: 量。亦至畢苦○楞嚴經大勢至菩薩云。超
0287b02: 日月光如來。教我念佛三昧。譬如有人一
0287b03: 專憶人一。專忘如是二人。若逢不逢或見。
0287b04: 非見。二人相憶。念深如是。乃至從生至生。
0287b05: 同於形影不相乖異。十方如來憐念眾生。
0287b06: 如母憶子。若子逃逝。雖憶何為。子若憶母
0287b07: 如母憶時。母子歷生不相違遠。若眾生心
0287b08: 憶佛。念佛現前。當來必定見佛。去佛不遠。
0287b09: 不假方便。自得心開。如染香人。身有香氣。
0287b10: 此則名為光莊嚴。我本因地。以念佛心。
0287b11: 入無生忍。今於此界。攝念佛人。歸於淨
0287b12: 土。
0287b13: 觀佛護國經。佛。問波斯匿王言。汝以何相
0287b14: 而觀如來。王言觀身實相。觀佛亦然。無前
0287b15: 際無後際無中際。不住三際。不離三際。不
0287b16: 住五蘊。不離五蘊。不住四大。不離四大。不
0287b17: 住六處。不離六處。不住三界。不離三界。乃
0287b18: 至非見聞覺知。心行處滅。言語道斷。同真
0287b19: 際等法性。我以此相觀如來。佛言。善男子
0287b20: 如汝所說。諸佛如來力無畏等。河沙功德。
0287b21: 諸不共法。悉皆如是。修般若波羅蜜多者。
0287b22: 應如是觀。若他觀者名為邪觀。
0287b23: 禮佛大方廣寶篋經。智燈聲聞問文殊言。
0287b24: 云何禮佛。文殊言。若見法淨。名見佛淨。若
0287b25: 身若心。不低不昂。正直而住。不動不搖。其
0287b26: 心寂靜。行寂靜行。是名禮佛○法苑。齋有
0287b27: 天竺三藏勒那。譯出七種禮法。一我慢禮。
0287b28: 謂依位次。心無恭敬。心馳外境。五輪不具。
0287b29: 如碓上下。二唱和禮。謂粗正威儀。心無淨
0287c01: 想。見人則身輕急禮人去則身墮心疲。蓋
0287c02: 心散而口唱也。三身心恭敬禮。謂聞唱佛
0287c03: 名。便念佛相。身心恭敬。情無厭怠。四發智
0287c04: 清淨禮。謂達佛境界。隨心現量。禮一佛則
0287c05: 禮一切佛。禮一拜則禮法界。以佛法身融
0287c06: 通故。五遍入法界禮。謂自觀身心等法。從
0287c07: 本以來。不離法界。佛我平等。今禮一佛。即
0287c08: 是遍禮。法界諸佛。六正觀禮。謂禮自佛。不
0287c09: 緣他佛。何以故。一切眾生各有佛性。平
0287c10: 等正覺。七實相平等禮。謂前猶有禮有觀
0287c11: 自他兩異。今此一禮。無自無他。凡聖一
0287c12: 如。體用如如。平等故。文殊云。能禮所禮性
0287c13: 空寂此七禮。前三約事。後四就理○凡禮佛須自展尼師
0287c14: 壇。不得令他人展。或至塔殿上。先有地蓆。
0287c15: 便就上禮。先無。不得立佇布席。不得於低
0287c16: 床上禮須脫屣履勿以無儀。自招深罪矣。
0287c17: 親近佛勝思惟梵天問經云。梵天問文殊
0287c18: 言。比丘云何親近於佛。答云若比丘於諸
0287c19: 法中不見有法若近若遠。是則名親近於
0287c20: 佛○大集經云。不覺一法微相者。乃能了
0287c21: 知如來出世。常見諸佛。
0287c22: 一切恭信凡禮佛。首唱此言者。收攝眾心。
0287c23: 不馳散故。一者普及為言。切者盡際為語。
0287c24: 恭者束身翹仰。信者心無異心信本為敬避廟諦也○智
0287c25: 度論云。一切有二。一名字一切。二實一切。
0287c26: 今以名字歸實理也。或問禮拜三業何攝。
0287c27: 答。通三業。若五輪著地。是身業。稱佛名
0287c28: 號。是口業。緣想聖境。專注不散。是意業。
0287c29: 南無悲華經云。佛言南無者。此決定諸佛
0288a01: 世尊名號音聲○唯識鈔云。梵語南無。此
0288a02: 翻為名。即是歸趣之義也。或云那摩。或曩
0288a03: 謨。皆梵音訛也。
0288a04: 遶佛又云旋遶。此方稱行道○西域記云。
0288a05: 西天隨所宗事禮後皆須旋遶。蓋歸敬之
0288a06: 至也。唯佛法右遶。法苑云。順天行也。若匝
0288a07: 數則不定。若三匝表三業也。七匝表七支。
0288a08: 如經云百千匝無數匝。但以多為數。表敬
0288a09: 之極也○賢者五戒經云。旋塔三匝。表敬
0288a10: 三尊。為滅三毒故○提謂經。問散華。燒香。
0288a11: 燃燈。禮拜。是為供養。旋遶得何等福。佛言
0288a12: 有五福。一後世得端正好色。二好聲。三得
0288a13: 生天上四生王侯家。五得泥洹道○三千威
0288a14: 儀經云。旋遶有五事。一低頭視地。二不得
0288a15: 蹈虫。三不得左右視。四不得唾地。五不得
0288a16: 與人語話。
0288a17: 造像大乘造像功德經云。優陀延王雕像。
0288a18: 始夜自思惟。但其像為坐為立。時有智臣
0288a19: 白王。當作坐像。何以故。一切諸佛得大菩
0288a20: 提。乃至轉法輪。現神變。皆悉坐故。是故應
0288a21: 作師子座結加之像。王雕像訖。以頂戴像
0288a22: 至如來所白佛言。如來最上微妙之身。無
0288a23: 與等。我所造像。不似於佛。竊自思惟。深為
0288a24: 過咎。佛告王言非為過咎。汝已作無量利
0288a25: 益。更無與汝等者。汝今於佛法中。初為軌
0288a26: 則未來世中。有信之人。皆因王故造佛形
0288a27: 像而獲大福○佛在金棺敬福經云。造經
0288a28: 像主莫論雇匠。匠人不得飲酒食肉。不依
0288a29: 聖教。雖造經像。其福甚少。若匠人造像。不
0288b01: 具相好者。五百萬世。諸根不具○五百問
0288b02: 經云。治生破戒得財造佛。尚不免地獄。何
0288b03: 況得福○罪福決疑經云。僧尼白衣。或自
0288b04: 財或勸化得財擬作佛像用經久將此錢造
0288b05: 作鳥獸形安佛盤上計損五錢犯逆罪究竟
0288b06: 不還一劫墮阿鼻地獄若用贖香油供養者
0288b07: 不犯○宣律師云。造像梵相。宋齊間皆唇
0288b08: 厚鼻隆目長豐。挺然丈夫之相。自唐來
0288b09: 筆工皆端嚴柔弱似妓女之貌。故今人誇
0288b10: 宮娃如菩薩也。又云今人隨情而造。不追
0288b11: 本實。得在信敬。失在法式。但論尺寸長短。
0288b12: 不問耳目全具。或爭價利。計供厚薄。酒肉
0288b13: 餉遺。身無潔淨。致使尊像雖樹。無復威靈。
0288b14: 乃至抄寫經卷。惟務賤得。弱筆紙。使前
0288b15: 工無敬。自心有慢。彼此通賤。法儀減矣。若
0288b16: 使道俗存法。造得真儀鳥獸尚不敢污。何
0288b17: 況人乎鈔文多。但撮要言。故不次第焉。
0288b18: 師子座智度論問。云何名師子座。為佛化
0288b19: 作為實師子為金銀木石作耶。答云是號
0288b20: 師子座。非實也。佛為人中師子。凡佛所坐。
0288b21: 若床若地。皆名師子座。夫師子獸中獨步
0288b22: 無畏。能伏一切。佛亦如是。於九十六種外
0288b23: 道。一切人天中。一切降伏。得無所畏。故稱
0288b24: 人中師子。
0288b25: 蓮花座智論問云。諸床可坐。何必蓮華。答
0288b26: 諸床為世間白衣坐法。又蓮華濡淨柔脆。
0288b27: 欲現神力。能坐其上。令華不壞故。又以莊
0288b28: 嚴妙法座故。
0288b29: 火焰長阿含經云。佛在摩竭國毘陀山中。
0288c01: 入火焰三昧。又昔在舍衛婆羅舍。入火焰
0288c02: 三昧。今則象之。
0288c03: 雕像始增一阿含經云。優填王用牛頭旃
0288c04: 檀雕佛形像。高五尺此為始也。
0288c05: 鑄像經云。時波斯匿王聞優填王用香雕
0288c06: 像。乃用紫磨黃金鑄佛像。亦高五尺。此為
0288c07: 始也。
0288c08: 畫像唐內典錄云。後漢明帝永平七年。使
0288c09: 秦景往月支國得優填王雕像師第四畫樣
0288c10: 此西域始也至洛陽。圖於西陽城門及顯節陵
0288c11: 上供養此土為始也。
0288c12: 浴佛摩訶剎頭經云。佛告大眾。十方諸佛。
0288c13: 皆用四月八日夜半子時生。所以者何。為
0288c14: 春夏之際。殃罪悉畢。萬物普生。毒氣未行
0288c15: 不寒不熱。時氣和適。今是佛生日。人民
0288c16: 念佛功德浴佛形像而今江浙用四月八日浴佛○譬喻經
0288c17: 云。佛以月八日現神變。降伏六師。六師。
0288c18: 負墮。遂投水而死。徒黨有存者。佛為說法
0288c19: 開悟。同白佛言。世尊以法水洗我心垢。今
0288c20: 我請佛僧。洗浴身垢今淮比。乃至三京。皆用八。浴佛○浴
0288c21: 佛功德經。清淨慧菩薩白佛言世尊若佛
0288c22: 在世。及滅度諸未來世中。諸眾生云何浴
0288c23: 像。佛言。不作空有想。於諸善品心懷渴仰。
0288c24: 不生疲厭。何以故。為成就如來法報身故。
0288c25: 我今為汝說浴像法。諸供養中最為殊勝。
0288c26: 為眾香湯置淨器中。先作方壇敷妙床座。
0288c27: 於上置佛。以諸香湯次第浴之。用香水畢。
0288c28: 復以淨水。淋洗其像。人各取少許洗像水。
0288c29: 置自頭上彼經有用香煎湯設壇法式。初於像上淋水時應
0289a01: 誦此偈云。我今灌沐諸如來。淨智功德莊
0289a02: 嚴聚。五濁眾生令離垢願證如來淨法身
0289a03: ○摩訶剎頭經云。浴像得錢。當分作三分。
0289a04: 一分屬佛。一分屬法。一分屬僧。若佛錢得
0289a05: 作佛像用。若法錢得造寺樓塔籬落墻壁
0289a06: 內外屋舍等用。若僧錢各給與比丘用。
0289a07: 三寶物佛物有四種。一佛受用物。謂殿堂
0289a08: 衣服床帳等。不得互用。若曾佛用者。只得
0289a09: 著塔內供養。不得移易使用○五百問經
0289a10: 云。佛堂柱木壞。有施主修換訖。其故者施
0289a11: 僧。僧不得用之。二施屬佛物。五百問云。佛
0289a12: 物不得移至他寺犯棄。若僧盡去當白僧。
0289a13: 僧聽將去無罪。又云。佛物得賣買取供養
0289a14: 具○十誦律云。以佛塔物出息聽之。三供
0289a15: 養佛物僧祇云。供養佛華多聽賣買。香油
0289a16: 猶多者更賣。著佛無盡財中即長生錢。謂子母滋生故無盡○
0289a17: 五百問云。佛幡多欲作餘事者若施主不
0289a18: 許不得四獻佛物。律云。供養佛塔食。治塔
0289a19: 人得食○善見律云。佛前獻飯侍佛比丘得
0289a20: 食。或白衣侍佛者亦得食侍佛比丘。即今殿主。白衣即淨人也○
0289a21: 茶毘經云。佛滅度後一切信施物。應用造
0289a22: 佛像及佛衣幡蓋。買香油華以供養佛。餘
0289a23: 不得用餘用者犯盜罪。次法物者如箱函
0289a24: 簏巾帊櫃等。本是經物。不可回改別用。後
0289a25: 僧物者若二常住物。局本處。已定不得移
0289a26: 往他處。又佛堂內設僧席。僧房安佛像經
0289a27: 卷。妨僧受用。並是互用。由三寶位別故。各
0289a28: 攝分齊故。若無妨。暫安著即無損○五百
0289a29: 問云。本非佛堂。今設僧席。在中比丘共佛
0289b01: 宿。若作障隔者不犯。由佛在世亦與弟子
0289b02: 同房故。
0289b03: 盜三寶物結罪處大毘婆沙論問云。若盜
0289b04: 佛塔物。於誰處得根本業道。答於國王施
0289b05: 主及守護人天處結罪。有說。於佛邊結罪
0289b06: 此物為佛攝受故。若盜亡僧物者。若已作
0289b07: 羯磨。於羯磨眾處得。若夫作羯磨者。普於
0289b08: 一切善說法眾處。得根本業道。
0289b09: 受用自體物福般若燈論云。云何受用自
0289b10: 體。謂檀越所捨。房舍園林。衣服飲食。臥具
0289b11: 湯藥。資身具等。云何名福。謂撈摝義也。見
0289b12: 諸眾生沒溺煩惱河中。起大悲心。摝出生
0289b13: 死。置涅槃岸。故名福。
0289b14: 令佛法速滅有五法四分律。有長老波摩
0289b15: 那。白佛言以何因緣。如來正法疾滅而不
0289b16: 久住息用名滅非死滅也。佛言。有五因緣若如來滅後。
0289b17: 比丘不敬佛法。僧。戒定。以是正法不得久
0289b18: 住○南山鈔云。佛像經教住持靈儀。並是
0289b19: 我等所尊故。今僧尼多不奉佛法。內無正
0289b20: 信。見不高遠。致虧大節。或在形像前。更
0289b21: 相戲弄。出非法語。舉目攘臂。遍指聖像。或
0289b22: 端坐踞傲情無畏憚。雖見經像。不起迎奉。
0289b23: 致令俗人輕笑。損滅正法。既知多過。彌須
0289b24: 大慎。凡至塔。形像。必懾然加敬。如對王
0289b25: 臣。亦可知矣。
0289b26: 恩孝
0289b27: 凡釋氏。晨暮祝香禮佛。乃至作一毫善事。
0289b28: 皆回向四恩三有者。蓋是廣大心報恩申
0289b29: 孝之至也。
0289c01: 恩有四焉。一父母恩。二師長恩。三國王恩。
0289c02: 四施主恩○大乘本生心地觀經。佛言。世
0289c03: 間恩有四種。一父母恩。二眾生恩。三國
0289c04: 主恩。四三寶恩。如是四恩。一切眾生。平等
0289c05: 荷負父母者。父有慈恩。母有悲恩。若我住
0289c06: 世。一劫說不能盡。二眾生恩者。無始已來。
0289c07: 一切眾生。輪轉五道。互為父母。各有大恩
0289c08: 故。三國王恩者。福德最勝。雖生人間。得大
0289c09: 自在。三十三天。常以其力。護持國界。山河
0289c10: 大地盡屬國王。是故。大聖王以正法化。能
0289c11: 使眾生。悉皆安樂○後譯華嚴經云。國有
0289c12: 君王。一切獲安。是故。人王為一切眾生安
0289c13: 樂之本。在家出家精心道撿。皆依正國而
0289c14: 得住持。演化流布。若無王力。功行不成。法
0289c15: 滅無餘。況能利濟。是故。所修一切功德。六
0289c16: 分之一。常屬國王。願王福山崇固難壞○
0289c17: 薩遮經云。王者民之父母。以法攝護眾生。
0289c18: 令安樂故○又禮佛時。常為諸天龍神願。
0289c19: 風雨順時。文武百官。常居祿位者。西域記
0289c20: 云。大臣者。國之重鎮。農務者人之命食國
0289c21: 失鎮則危。人絕食則死。又佛法付囑國王
0289c22: 大臣故。常須繫心祝願也。四三寶恩者。佛
0289c23: 法僧寶。具足無量。神通變化。利樂有情。暫
0289c24: 無休息○正法念經云。如來。三界最勝。度
0289c25: 脫生死。此恩難報。若於佛法深心。得不壞
0289c26: 信是名報恩○華嚴經偈云。如來無數劫。
0289c27: 勤苦為眾生。云何諸世間。不報大師恩○
0289c28: 報恩經云。父母者三界最勝福田○毘奈
0289c29: 耶律云。父母於子。有大勞苦。護持長養。資
0290a01: 以乳哺假使一肩持母。一肩持父。經於百
0290a02: 劫徒自疲勞。或持七寶種種供養令得富
0290a03: 樂。亦未報父母恩。若其父母無信者令起
0290a04: 信心。若無戒者。令住禁戒。若性慳者令行
0290a05: 惠施。若無智慧者。令起智慧。子能如是。方
0290a06: 曰報恩○不思議光經云。非飲食及寶能
0290a07: 報父母恩。引導向正法。便為供二親○彌
0290a08: 沙塞律云。佛言從今聽比丘盡心盡壽供
0290a09: 養父母。若不供養得重罪又云。我聽五處
0290a10: 縱極破戒。應供養所謂父母親教師受業和尚也。
0290a11: 軌範師。及病人。又云出家人。於父母應供
0290a12: 養供給。於三衣外自餘物或從施主乞。或
0290a13: 從僧得利。或僧所常食之分。減半供給。若
0290a14: 常乞食亦與己所滿腹食內。應取其半。濟
0290a15: 其父母○中心經云。佛言知師恩者。見師
0290a16: 則承事。不見則思惟教誡。如孝子之念父
0290a17: 母。如人念飲食等○大方廣不思議境界
0290a18: 經云。當供養父母。和尚。及世間。曾致饒
0290a19: 益。賴其恩者應念倍增報恩。何以故。知恩
0290a20: 者。雖在生死。不壞善根。不知恩者。善根斷
0290a21: 滅。是故。諸佛稱讚知恩報恩者○或問釋
0290a22: 氏為俗人作疏子亦有云奉為四恩者。其
0290a23: 國王父母可知。其師長施主何耶。答經不
0290a24: 云。及世間曾致饒益。賴其恩者。若教授經
0290a25: 書伎術事業。或令避惡從善者。皆師長也。
0290a26: 夫師者教以道之稱也。若假借財本拯苦
0290a27: 與樂者皆施主也。夫施者有三種。一財施
0290a28: 謂與人財。二心施謂慈悲心與人樂。三法
0290a29: 施謂說法利人等。
0290b01: 孝爾雅云善事父母曰孝○諡法云慈愛忘
0290b02: 勞曰孝○雜記云。養德順理。不逆於時曰
0290b03: 孝○四天王經云。佛告諸弟子。慎汝心念。
0290b04: 無受五欲。漱情去垢。無求為首。內以清淨。
0290b05: 外當盡孝○梵網經云。佛初坐道樹。成無
0290b06: 上覺初結菩薩波羅提木叉以孝順父母師
0290b07: 僧三寶孝順至道之法孝名為戒○盂蘭盆
0290b08: 經云佛令比丘為七世父母設盆供養佛及
0290b09: 自恣僧世人行孝只於一身釋氏行孝兼為七世父母可謂孝矣○法苑云持
0290b10: 戒即是行孝謂一切眾生皆曾為我父母宗
0290b11: 親今持戒不殺生不偷盜等是名行孝。
0290b12: 界趣
0290b13: 界。謂三界。趣。謂六趣○祐法師序云。夫三
0290b14: 界定位。六道區分。妙異容。苦樂殊。觀
0290b15: 其源始。不離色心。撿其會歸。莫非生滅。生
0290b16: 滅輪迴。是曰無常。色心影幻。斯為苦本。故
0290b17: 涅槃喻之大河。法華方之火宅聖人超悟。
0290b18: 息駕反源。拔出三界。然後為道。
0290b19: 三界界者何義。瑜伽論云。種性義。因義。住
0290b20: 持義。婆沙論云。分義。聲論云。趣義俱舍論云。
0290b21: 種族義。因果不同。故有三焉。
0290b22: 欲界欲有四種。一情。二色。三食。四婬欲。
0290b23: 以希須為義。謂此界四欲具足。故名欲界。
0290b24: 此有六天。謂。四王。忉利。夜摩。兜率。化樂。
0290b25: 他化自在。
0290b26: 色界婆沙論云。有色可了施設故名色界。
0290b27: 有一十八天。謂初禪有三天。梵眾。梵輔。
0290b28: 大梵。二禪有三天。少光。無量光。光音。三
0290b29: 禪有三天。少淨。無量淨。遍淨。四禪有九
0290c01: 天。福生。福愛。廣果。無想。無煩。無熱。善現。
0290c02: 善見。色究竟。
0290c03: 無色界婆沙云。無色可了施設故名無色。
0290c04: 有四天。謂空處。識處。無所有處。非想非非
0290c05: 想處婆沙論。問。何故世尊。於四無色立處名。答為破外道執空處為無身涅槃執識處。為無邊意
0290c06: 涅槃。執無所有處名淨聚涅槃。執非想非非想處。名世間空窣堵波涅槃。佛說為生處。非真解脫故。
0290c07: 九地一五趣雜居地攝欲界三惡。道四洲六天二離生喜
0290c08: 樂地攝初禪三天三定生喜樂地攝二禪。三天四離生妙
0290c09: 樂地攝三禪。三天五捨念清淨地攝四禪九天六空處地。
0290c10: 七識處地。八無所有處地。九非想非非想
0290c11: 處地。地有四義。謂住處攝治。
0290c12: 三有婆沙論云。一欲有。二色有。三無色有。
0290c13: 有者何義。謂一切有漏法。是。佛言若業能
0290c14: 令後生相續是有又云生滅故名有。墮苦
0290c15: 集諦中是有。
0290c16: 二十五有阿毘曇云。欲界有十四。謂四惡
0290c17: 趣。四洲。六欲天。色界有七。謂四禪天。又
0290c18: 於初禪中取大。梵天。第四禪中取五淨居
0290c19: 天。并無想天。無色界有四。即四定處也。法
0290c20: 苑問云。未知何義。初禪中大梵天別立為
0290c21: 有。答謂外道人計常者。以大梵天王。為能
0290c22: 生萬物之主。違則受生死。順則得解脫。又
0290c23: 大梵天王亦自計己身能為造化之主。是
0290c24: 常是真解脫。如來為破彼情見故。立為一
0290c25: 有也。又無想天者。為彼天眾生定壽五百
0290c26: 劫無心之報。外道計為真實涅槃。如來為
0290c27: 破彼見顯非涅槃故。別立為一有。又取五
0290c28: 淨居天者。謂彼天主摩醯首羅。彼外道計
0290c29: 彼為能造化主。歸之則得真解脫。為破彼
0291a01: 見故。別立為一有。又人趣四洲各立為有
0291a02: 者。謂四趣苦多眾生不樂著故。別立有。人
0291a03: 趣次勝眾生樂著深重。四洲受報不同故
0291a04: 各立一有。
0291a05: 三千大千世界即釋迦牟尼佛所化境也。
0291a06: 世界何義○首楞嚴經云。世為遷流。界為
0291a07: 方位。又云。東西南北四維上下名界。過去
0291a08: 未來現在名世。又文殊問經云。有二世。一
0291a09: 眾生世。即一切眾生也。二行世。即眾生
0291a10: 住處○長阿含并起世因本經等云。四洲
0291a11: 地心。即須彌山梵音正云蘇迷盧。此名妙高。此山有八山遶
0291a12: 外。有大鐵圍山。周迴圍繞。并一日月晝夜
0291a13: 回轉照四天下。名一國土。積一千國土。名
0291a14: 小千世界。積千箇小界。名中千世界。積一
0291a15: 千中千界。名大千界。以三積千故。名三千
0291a16: 大千世界。
0291a17: 趣即五趣也。一天。二人。三地獄。四畜生。
0291a18: 五餓鬼。謂修羅四趣皆攝故。今開為一趣。
0291a19: 故云六趣也。趣者何義。毘婆沙論云。所往
0291a20: 義。是諸有情。所應往結生之處故名趣也
0291a21: ○毘曇論云。趣到義。謂彼善惡業因能令
0291a22: 有情到其生處。又道義。故名六道矣。
0291a23: 天趣毘婆沙論云。諸趣最勝故光明照耀
0291a24: 故。名天也○智度論云有四種天。一生天。
0291a25: 謂四天王等已上天也。二名天謂今國王
0291a26: 稱天子。三淨天。謂人中生諸聖人。四生淨
0291a27: 天。即上界生諸聖人也。
0291a28: 生天因業報差別經云。具修增上十善。得
0291a29: 生欲界散地天。若修有漏十善。以定相應。
0291b01: 生色界天。若離色修。遠離身口。以定相應。
0291b02: 生無色界○正法念處經云。因持戒。不殺。
0291b03: 不盜。不婬。由此三善。得生天○辯意長者
0291b04: 子經云。有五事。得生天。一不殺物命。令眾
0291b05: 生安樂。二賢良不盜。布施無貪。濟諸窮乏。
0291b06: 三貞潔。不犯外色男女。護戒奉齊精進。四
0291b07: 誠信不欺。護口四過。五不飲酒。
0291b08: 人趣大毘婆沙論云。梵云未奴沙。以能用
0291b09: 意思惟。觀察所作事故。或多憍慢。或能寂。
0291b10: 靜意故名人○阿毘曇論云。何故人道名
0291b11: 摩沙。此有八義。一聰明。二為勝。三意微
0291b12: 細。四正覺。五智慧增上。六能別虛實。七聖
0291b13: 道正器。八聰明業所主故。
0291b14: 人因業報差別經云。由先造增上。下品身
0291b15: 語意妙行故。生人道○辯意經云。有五事。
0291b16: 得生人中。得人尊貴。一施惠普廣。二敬禮
0291b17: 三寶及長者。三忍辱無嗔。四柔和謙下。五
0291b18: 博聞經戒。又有五事。一布施貧窮。二持戒
0291b19: 不犯十惡。三忍辱不亂。四精進勸化。五
0291b20: 一心奉孝盡忠。此五事生人中。大富長壽。
0291b21: 端正威德。為人敬仰。有五事生人中卑賤。
0291b22: 一憍慢。二於二親。剛強無恪。三放逸不禮
0291b23: 事三寶。四盜竊以為生活。五負債不償。又
0291b24: 有五事生人中。口氣香潔。身心安樂。為人
0291b25: 稱舉。不為誹謗。一至誠不欺於人。二誦經。
0291b26: 三護戒。四教人遠惡就善。五不求人長短。
0291b27: 又有五事生人中。常被誹謗。為人所憎。形
0291b28: 體醜惡。心意不安。常懷恐怖。一常無至誠。
0291b29: 欺詐於人。二眾中說法者。而誹謗之。三見
0291c01: 諸同學而輕試之。四不見他事而為作過。
0291c02: 五亂兩舌○人道三勝。一勇猛。二憶念。
0291c03: 三梵行此三勝。生天人。
0291c04: 人道十苦菩薩藏經云。人有十苦之所逼
0291c05: 迫。一生苦。二老苦。三病苦。四死苦。五愁
0291c06: 苦。六怨苦。七苦受。八憂苦。九病惱。十流
0291c07: 轉大苦○人胎藏八位瑜伽論云一羯羅籃
0291c08: 託胎疑結位。二遏部曇表裏如酪。三閑尸已至肉位仍極柔軟四鍵南
0291c09: 堅厚五羅奢佉支分相現六毛髮爪位七根位諸根
0291c10: 顯現八形位所依處分明現○又十時膜時泡時皰時肉團時
0291c11: 五枝時胎中五時嬰孩時童子時少年時盛壯時
0291c12: 衰老時人中五時。
0291c13: 凡夫大威德陀羅尼經云。於生死迷惑流
0291c14: 轉。住不正道故。名凡夫。梵云婆羅。隋言毛
0291c15: 道。謂行心不定。猶如輕毛。隨風東西故。又
0291c16: 有二種。一嬰兒凡夫。謂無智惠故。二愚暗
0291c17: 凡夫頑鈍不可教故○佛性論云。凡夫以
0291c18: 身見。為性。
0291c19: 人有為四相長阿含經云。一生相。謂五陰
0291c20: 興起。已得命根。二老相。謂生。壽向盡餘命
0291c21: 無幾。三病相。謂眾痛迫切。存亡無期。四死
0291c22: 相。謂盡也。風先。火次。諸根敗壞。存亡異
0291c23: 趣故。
0291c24: 人間四事必定別離正法念經云。一少年。
0291c25: 二安隱。三壽命。四具足具足即是富貴如是四法。
0291c26: 必定別離。智者常須觀察。
0291c27: 地獄趣立世論云梵音泥黎耶。此云無喜
0291c28: 樂○毘婆沙論云。泥犁迦。秦言無去處○
0291c29: 大毘婆沙論云。捺洛迦。此云不可樂。論
0292a01: 問。何故名捺洛迦。答是那洛迦所趣故。是
0292a02: 中有那洛迦故。名捺洛迦。彼諸有情無悅
0292a03: 無愛無味無利無喜樂故。名那洛迦也。今
0292a04: 稱地獄者。地底也。下也。謂萬物之中最在
0292a05: 底下也。獄局也。謂拘局不得自在故○三
0292a06: 法度人經云。地獄有三種。一熱有一十八
0292a07: 所。二寒有一十八所此是根本三邊又名輕繫。又
0292a08: 名孤獨。此有三別。一山間。二水中。三曠
0292a09: 野。
0292a10: 落地獄因婆沙論云。由先時造作增上暴
0292a11: 惡。身語意惡行生彼○辯意經云。有五事
0292a12: 死入地獄。一不信三寶。而行誹謗。輕毀聖
0292a13: 道。二破壞佛寺。三四輩轉相誹謗。不計殃罪
0292a14: 無敬順意。無有君臣父母。五已得為道。不
0292a15: 順師教。而自貢高。輕慢謗師地獄因果。廣有章門。此但
0292a16: 梗。
0292a17: 畜生趣立世論云。梵語底都履切栗車。此云畜
0292a18: 生○大婆沙論云。傍生謂其形謗故。
0292a19: 畜生因業報差別經云。具造十業生畜生。
0292a20: 一身惡。二口惡。三意惡。四從貪起惡。五從
0292a21: 嗔起惡。六從癡起惡。七毀罵眾生。八惱害
0292a22: 眾生。九施不淨物。十邪婬○辯意經云。有
0292a23: 五事作畜生。一犯戒私竊。二負債不還。三
0292a24: 殺生。四不喜聽受經法。五常以因緣艱難
0292a25: 齋會。
0292a26: 三塗西域記云。俗書春秋有三塗危險之
0292a27: 處。借此名也。塗猶道。非謂塗炭之義。若依
0292a28: 梵語。云阿波那伽低此云惡道。道是因義。
0292a29: 由履而行。
0292b01: 八難一地獄。二餓鬼。三畜生。四北洲。五無
0292b02: 想天。六佛前後。七世智辯聰。八生盲瘖。
0292b03: 修羅趣又云阿須倫○海龍王經。此云無
0292b04: 善神○大毘婆沙論云。阿素洛此云非天。
0292b05: 又素洛。是端正義。阿是非義。謂身形不
0292b06: 端正故○楞嚴經云若於鬼道以護法力。
0292b07: 成通入空。從卵而生鬼趣攝。若天中降德
0292b08: 貶墜其所卜居於日月。從胎而生人趣
0292b09: 所攝。若執持世界力。洞無畏能與梵王及
0292b10: 天帝釋四天爭權。因變化有天趣所攝。有
0292b11: 一類下劣。生大海心。沈水穴口。旦遊虛空。
0292b12: 暮歸水宿。因濕氣生。畜生趣攝。
0292b13: 修羅因諸經論。多由瞋慢及疑。三種因生。
0292b14: 閻羅王梵音閻摩羅。此云遮。謂遮令不造
0292b15: 惡故○瑜伽論問。焰摩王。為能損害。為能
0292b16: 饒益。名法王。答由饒益眾生故。若諸眾生執到
0292b17: 王所令憶念故。遂為現彼相似之身。告言
0292b18: 汝等自作。當受其果。由感那洛迦。新業更
0292b19: 不積集。故業盡已脫那洛迦。是故焰摩。由
0292b20: 能饒益諸眾生。故名法王。
0292b21: 眾生梵云僕呼善那。此云眾生謂眾緣所
0292b22: 生故○祐法師云。眾共生世。故名眾生○
0292b23: 唐三藏譯名有情。謂一切無情物。皆假眾
0292b24: 緣生。今簡去無情。故云有情○證契大乘
0292b25: 經云。眾生者何義。佛言。是情想和合。所謂
0292b26: 地水火風空識名色界入緣起及因業果會
0292b27: 對而生故○楞伽經云。一切眾無明為根
0292b28: 本。於愛隨業流運。
0292b29: 心梵音。質多。又唧多。此是緣慮義。唯識論
0292c01: 云。集起名心。即八識也○中陰經偈云。心
0292c02: 為人毒本。善惡隨其形。行善即趣善。行惡
0292c03: 即趣惡○正法念經云。一切法行主。所謂
0292c04: 彼心是。又云。一切善不善法。心為根本○
0292c05: 心地者。佛言三界之中。以心為主。眾生之
0292c06: 心猶如大地。五穀五果從大地生。如是心
0292c07: 法。生世出世善惡五趣。三乘。以是因緣。三
0292c08: 界唯心。故名心地。
0292c09: 志學
0292c10: 學也。白虎通云。學覺也。覺悟所不知也
0292c11: ○中論云。昔之君子成德立身。身沒而名
0292c12: 不朽。其故何也。學也。學者。所以疏神達
0292c13: 思。怡情治性。聖人之上務也。學猶飾也。器
0292c14: 不飾。則無以為美觀。人不學。則無以有懿
0292c15: 德。志者。學之師也。學者。患志之不立故。
0292c16: 篇目志學焉○僧史略云。夫學不厭博。有
0292c17: 所不知。蓋闕如也。此土高僧。能攝異宗者。
0292c18: 率由博學之故也。
0292c19: 二學毘奈耶云。佛說有二種學業。一讀誦。
0292c20: 二禪思○鈔云。五夏已前。依人受學。律藏
0292c21: 五夏已後。應學無人我法。
0292c22: 三學僧祇律云。學有三種。一增上戒學。二
0292c23: 增上定學。三增上慧學又學經律論為三學。
0292c24: 開外學毘奈耶云。因舍利子。降伏撥無後
0292c25: 世外道。佛聽比丘學外論。仍須是明慧強
0292c26: 記者。方可於一日分三時。初中二分。讀誦
0292c27: 佛經。至晚讀外書。是故祇垣中有書院。其
0292c28: 中置大千界不同文書。佛許比丘遍讀。為
0292c29: 降外道故。不許依其見解。地持論云。若聰
0293a01: 明上智。能速受學者。於日月中。常以二分
0293a02: 學佛法。一分學外典。
0293a03: 學書五分律云。比丘差次不知書記佛聽
0293a04: 學書。不得為好而廢道業魏韋誕字仲佫。誡子孫曰。書但記姓名而
0293a05: 已。
0293a06: 二智般若經云。禪學。謂開智。講學謂之演
0293a07: 智。
0293a08: 視肉法苑云。莊子曰。人而不學。謂之視肉。
0293a09: 學而不行。謂之撮囊。
0293a10: 府庫齊高僧僧範。善解群書。號府庫。
0293a11: 智囊吳支謙。字恭明。號智囊。高僧傳云。祇
0293a12: 洹寺三千僧。皆號奘法師。為智囊。
0293a13: 義龍陳高僧惠榮。講學縱橫。號義龍。
0293a14: 義虎高僧道光。在江東研窮義理號義虎。
0293a15: 律虎隋高僧法願。大明律藏。詞辯高亮。彭
0293a16: 亨難敵。號律虎。
0293a17: 僧英高僧智琰。與安法師及遍知三藏結
0293a18: 交。惠解相敵。號三英才兼百人曰英。
0293a19: 僧傑高僧僧慧。與暢法師。長講三藏號二
0293a20: 傑○隋高僧敬脫。號僧傑才兼萬人曰傑。
0293a21: 彌天釋道安。法師在囊陽因習鑿齒來謁
0293a22: 云。四海習鑿。齒答云彌天釋道安。
0293a23: 釋門千里駒長安。常辯。二法師為上京之
0293a24: 法匠。嗟賞奘法師曰。汝可謂釋門千里駒
0293a25: 也。
0293a26: 義天婆沙論云。能解諸法義。見一切法空
0293a27: 義。名義天。
0293a28: 學海高僧曇顯。山東江表。號為學海。
0293a29: 經笥法將並五印度學人。稱奘法師。
0293b01: 釋門瑚璉隋虎丘惠聚法師。汝南周弘正
0293b02: 常嘉歎也。
0293b03: 慧苑琳瑯隋高僧志念。有學名當時號也。
0293b04: 寫瓶傳器經云。阿難領受佛法。如瀉寫瓶水。
0293b05: 傳之別器。更無遺餘。瓶器雖殊。水則無
0293b06: 別。
0293b07: 傳燈肇云自行化彼。則功德彌增。法光不
0293b08: 絕。亦名無盡燈。
0293b09: 投針西域記云。西天十五祖迦那提婆。初
0293b10: 謁龍猛菩薩本滿猛以金盛水令弟子持示之。提婆見
0293b11: 默以針投之。弟子持返。猛問彼何辭乎。答
0293b12: 默但投針。猛曰智矣。若人也。宜速命入於
0293b13: 斯際會。
0293b14: 三絕高僧法安。身長八尺有三絕。一風儀
0293b15: 挺特。二解義窮深。三精進潔己。
0293b16: 四絕高僧洪偃。博學內外。凡所著述。皆封
0293b17: 入祕閣。時號四絕。一貌。二義。三詩。四書。
0293b18: 五備羅什答遠法師書云。夫財有五備。謂
0293b19: 福。戒。博聞。辯才。深智。兼之道隆。未具者
0293b20: 凝滯。仁者備之或聖化物之資用。故名財也。
0293b21: 八備隋彥琮。法師云。夫預翻譯有八備。十
0293b22: 條。一誠心受法。志在益人。二將踐勝場。先
0293b23: 牢戒足。三文詮三藏。義貫五乘。四傍涉文
0293b24: 史。工綴典詞。不過魯拙。五怉平恕。器量
0293b25: 虛融。不好專執。沈於道術。淡於名利。不欲
0293b26: 高衒。六要識梵言。七不墜彼學。八博閱蒼
0293b27: 雅粗諳篆不昧此文。十條者。一句韻。二
0293b28: 問答。三名義。四經論。五歌頌。六功。七
0293b29: 品題。八專業。九字部。十字聲。
0293c01: 因人顯名晉吉友。法師永嘉中到江左。丞
0293c02: 相王導一見奇之。以為吾之徒也。因此名
0293c03: 顯。
0293c04: 紙貴如玉高僧無垢眼。又云青眼律師。初
0293c05: 譯出十誦律。京師僧尼競寫。諺云。都人繕
0293c06: 寫。紙貴如玉。
0293c07: 摽領僧叡。年二十二。博解經論禪觀。能講
0293c08: 說。司徒姚崇重之。時姚興猶未識。問崇
0293c09: 曰叡。也如何崇曰可謂鄴衛松柏。及興相見語
0293c10: 論。觀之才器。興曰乃是四海摽領。
0293c11: 領神高僧慧約。學窮內外。何尚之所重。竟
0293c12: 陵文宣王。出鎮禹穴時。有名僧在座。約年
0293c13: 夏未隆。王見斂歛躬盡禮。眾不悅。王曰。此上
0293c14: 人方為釋門領神。
0293c15: 八達高僧支學龍。博通內外。阮膽等名士。
0293c16: 並為知己。呼為八達。
0293c17: 八能高僧真觀。有八能謂義。導。書。詩。辯。
0293c18: 貌。聲。。
0293c19: 辯鼎道安號彌天釋。學贍內外。符堅於藍
0293c20: 田獲一大鼎。邊有篆字。朝廷人不識乃問
0293c21: 於安。安曰魯襄公所鑄。堅三館有疑。皆
0293c22: 問安師。
0293c23: 擔筆高僧敬脫游學時擔一長三如臂有
0293c24: 人乞書大小字隨而成。曾無修飾。觀者
0293c25: 無厭。
0293c26: 談諧上首支遁。字道林。晉哀帝請住東安
0293c27: 寺。超。孫綽。等一代名士。皆為塵外之
0293c28: 交。日造其室。皆推遁談諧為上首。
0293c29: 義解名知高僧法開。以義解知名天下。與
0294a01: 謝安王文度等。為文學之友。孫綽曰。深通內
0294a02: 外。才華贍逸。其在開乎。
0294a03: 寒松惠隆。學窮義理。宋代名賢多為交友。
0294a04: 而節操容貌。有若寒松。時周顆。謂曰隆法
0294a05: 師蕭散森。若霜下松竹。
0294a06: 碧雲慧休。姓湯。工於風雅。吟詩曰。日暮
0294a07: 碧雲合。佳人殊未來文選中沙門詩惟休一也。
0294a08: 立雪此土第二祖本名神光。更名惠可。初
0294a09: 參達磨立在雪中。
0294a10: 撒被高僧惠韶。學於綽公。獨貧于眾。撒被
0294a11: 寫論。忍寒聽講。大曉文義。
0294a12: 擁塵道超。苦學。獨居一室。以儒釋經典環
0294a13: 座。手不釋卷。任塵擁室。時中書吳群問曰。
0294a14: 虫鳴塵擁。安得無忤。超曰聲足代蕭管。
0294a15: 塵土滿室未暇掃也。
0294a16: 擬書高僧法雅。善內外學。多俗士咨稟。以
0294a17: 經義難解雅。將比擬外書為生解之。例謂
0294a18: 之挌義。
0294a19: 德香增一經云。有妙香三種。謂多聞香戒
0294a20: 香。施香。此三香逆風順風無不聞之最勝
0294a21: 無等。
0294a22: 道風寶林傳云。祖師難提至摩提國一日
0294a23: 有風西來。占曰此道風也。必有道人至。果
0294a24: 得伽耶舍多至。
0294a25: 變薤法苑云。弘始三年。姚興園中植。一
0294a26: 日皆變為薤。占之。合有智人至果得羅什
0294a27: 法師來。
0294a28: 學者二患肇法師云。雖解深義。未為心用。
0294a29: 尊己慢人。不能誨益此學者之外患也。因
0294b01: 其所解。而取相分別。雖曰為解。未合真解。
0294b02: 此學者之內患也。
0294b03: 無錢決貨法苑云論衡曰。手中無錢之市
0294b04: 決貨。貨主必不與也。夫胸中無學。亦猶手
0294b05: 中無錢也。
0294b06: 炳燭說苑云。晉平公問師曠曰。吾年七十
0294b07: 欲學恐已暮矣。對曰暮何不炳燭乎。臣聞。
0294b08: 少而學者如日出之陽。壯而學者。如日中
0294b09: 之光。老而學者。如炳燭之明。孰與昧行乎。
0294b10: 平公曰善哉。
0294b11: 誡法苑云。今有淺學之人。自謂智出於眾。
0294b12: 起大憍慢。放誕形容。滅一切。籠罩天地。
0294b13: 箕踞於師長之前。叱吒於尊者之側。道本
0294b14: 和合。恭順為僧。既心貌乖返。豈成寶也。慎
0294b15: 之哉。
0294b16: 釋氏要覽卷中
