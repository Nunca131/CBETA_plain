1266a24: 
1266a25: 
1266a26: No. 2139
1266a27: 【原】嗚沙石室佚書續編老子化胡經
1266a28: 
1266a29: □□□□□□□□□□□止開之則約□□
1266b01: □□□□□□□□之始吾欲書之非筆□□
1266b02: □□體之無形可擬飄乎無外或沈或□□□
1266b03: □□□豪翳餘止如響紀消若雲除□□□□
1266b04: □□捕魚比之於道不足稱無深□□□□
1266b05: □□為周柱史經九百年金身□□□□齒銀
1266b06: 額有參午龍顏犀文耳高於頂日角月玄鼻有
1266b07: 雙柱天中平填足蹈二五手把十文無極之際
1266b08: 言歸崑崙化彼胡埏□□罽賓後及天竺於是
1266b09: 遂遷文垂後世永乎弗泯。
1266b10: 老子西昇化胡經序說第一
1266b11: 是時太上老君。以殷王湯甲庚申之歲建□
1266b12: 之月。從常道境。駕三氣雲。乘于曰精垂□九
1266b13: 耀。入於玉女玄妙口中。寄胎為人。庚辰□二
1266b14: 月十五日誕生于毫。九龍吐水灌洗其形。化
1266b15: 為九井。爾時老君鬚髮皓白。登即能行。步生
1266b16: 蓮花。乃至于九。左手指天。右手指地。而告人
1266b17: 曰。天上天下。唯我獨尊。我當開揚無上道
1266b18: 法。普度一切動植眾生。周遍十方及幽牢地
1266b19: 獄。應度未度咸悉度之。隱顯人間。為國師範。
1266b20: 位登太極。無上神仙。時有自然天衣桂體。神
1266b21: 香滿室。陽景重輝。九日中。身長九尺。眾咸驚
1266b22: 議。以為聖人。生有老容。故號為老子。天神空
1266b23: 裏。讚十號名。所言十者。太上老君．圓神智無
1266b24: 上尊．帝王師．大丈夫．大仙尊．天人父．無為
1266b25: 上人．大悲仁者．元始天尊．此後老君。凝神混
1266b26: 。教化天人。兼說治身中外法。百有餘載。王
1266b27: 道將衰。殺戮賢良。枉害無數。忠臣切諫。及被
1266b28: 誅夷。天降洪災。曾無覺悟。如是數載。為周所
1266b29: 滅。康王之時。歲在甲子。亦同俗官。晦藏
1266c01: 名。為柱下史。師輔王者。至于照王。其歲癸
1266c02: 丑。便即西邁。過函谷關。授喜道德五千章句。
1266c03: 并說妙真西昇等經。乃至太清上法三洞真
1266c04: 文靈寶符圖太玄等法。使其教授。至精仁者
1266c05: 羽化神仙。令無斷絕。便即西度。經歷流沙。至
1266c06: 于闐國毘摩城所。爾時老君舉如來節。招諸
1266c07: 從人。倏忽之間。有赤松子．中黃丈人．元始天
1266c08: 王．太一元君．六丁玉女．八卦神君．及龍虎
1266c09: 君．功曹使者．金乘童子．惠光童子．天官地
1266c10: 官．水官空官．日官月官．山官海官．陰官陽
1266c11: 官．木官火官．金官土官．五岳四續諸神等君．
1266c12: 天丁力士．遊羅將軍．飛天神王．仙人玉女。十
1266c13: 萬餘眾。乘雲駕龍。浮空而至。於是老君處于
1266c14: 玉帳。坐七寶座。百和香。散眾名花。奏天鈞
1266c15: 樂。諸天賢聖周匝圍遶。復以神力召諸胡王。
1266c16: 無問遠近。人士咸集。于闐國王乃至朱俱半
1266c17: 王．渴叛陀王．護密多王．大月氏王．骨咄陀
1266c18: 王．俱蜜王．解蘇國王．拔汗那王．久越得犍
1266c19: 王．悒怛國王．烏拉喝王．失范延王．護時健
1266c20: 王．多勒建王．罽賓國王．訶達羅支王．波斯國
1266c21: 王．勒國王．碎葉國王．龜茲國王．拂林國
1266c22: 王．大食國王．殖膩國王．數漫國王．恒沒國
1266c23: 王．俱藥國王．嵯骨國王．曇陵國王．高昌國
1266c24: 王．焉耆國王．弓月國王．石國王．瑟匿國王．
1266c25: 康國王．史國王．米國王．似沒盤國王．曹國
1266c26: 王．何國王．大小安國王．穆國王．烏那葛國
1266c27: 王．尋勿國王．火尋國王．西女國王．大秦國
1266c28: 王．舍衛國王．波羅柰國王．帝那忽國王．伽摩
1266c29: 路王．乾陀羅王．烏長國王．迦葉彌羅國王．迦
1267a01: 羅王．不路羅王．泥婆羅王．熱吒國王．師子國
1267a02: 王．拘尸那揭羅王．毘舍離王．劫毘陀王．室羅
1267a03: 伐王．瞻波羅國王．三摩咀吒王．烏荼國王．蘇
1267a04: 剌吒國王．信度國王．烏刺尸王．扈利國王．狗
1267a05: 頭國王．色伽栗王．漫吐王．泥拔國王．越底
1267a06: 延王．奢彌國王．小人國王．軒渠國王．陀羅伊
1267a07: 羅王．狼揭羅王．五天竺國王。如是等八十餘
1267a08: 國王。及其妃后。并其眷屬。周匝圍遶。皆來聽
1267a09: 法。爾時老君告諸國王。汝等心毒。好行殺害。
1267a10: 唯食血肉。斷眾生命。我今為汝說夜叉經。令
1267a11: 汝斷肉專食麥。勿為屠殺。不能斷者。以自
1267a12: 死肉。胡人佷戾。不識親。唯好貪婬。一無恩
1267a13: 義。鬚髮拳鞠。梳疏洗至難。性既羶腥。體多垢
1267a14: 穢。使其修道。煩惱行人。是故普令剔除鬚髮。
1267a15: 隨汝本俗而衣氈裘。教汝小道。令漸修學。兼
1267a16: 持禁戒。稍習慈悲。每月十五日。常須懺悔。又
1267a17: 以神力為化佛形。騰空而來。高丈六身。體作
1267a18: 金色。面恒東向。示不忘本。以我東來故顯斯
1267a19: 狀。令其見者。發慈善心。汝等國王。所有朝拜
1267a20: 一像吾面。東向政事。如是不久。過嶺山。
1267a21: 中有深池。毒龍居止。五百商旅。宿於池濱。為
1267a22: 龍所害。竟不遺一。我遺其國渴叛陀王傳祝
1267a23: 與之。就池行法。龍王恐怖。乃變為人。謝過向
1267a24: 王請移別住。不復於此更損人民。令後往來
1267a25: 絕其傷害。次即南出至于烏場。遍歷五天。入
1267a26: 摩竭國。我衣素服。手執空壺。置精舍中。立浮
1267a27: 屠教。號清淨佛。令彼剎利婆羅門等而奉事
1267a28: 之。以求無上正真之道。歷年三八。穆王之時。
1267a29: 我還中夏。使入東海。至于蓬萊方丈等洲。到
1267b01: 於扶桑。暫過大帝之所。挍集仙品稱位高下。
1267b02: 又經八王二百餘載。幽深演之時。歲次辛酉。
1267b03: 三川震蕩。王者將亡。數遭百六。非人可制。我
1267b04: 更西度。教化諸國。次入西海。至于聚窟流麟
1267b05: 等洲。總召十方神仙大士及初得道地下主
1267b06: 者并未授任遊散仙人至孝至忠適經歷度
1267b07: 者。如是等輩八萬餘人。挍量功德行業輕重。
1267b08: 授其職位五等仙官二十七品仙真上聖岳瀆
1267b09: 三天。咸悉補擬如是。又經六十餘載。桓王之
1267b10: 時。歲次甲子一陰之月。我令尹喜。乘彼月精。
1267b11: 降中天竺國入乎白淨夫人口中託廕而生。
1267b12: 號為悉達。捨太子位。入山修道。成無上道。號
1267b13: 為佛陀。始建悉曇十二文字。展轉離合三萬
1267b14: 餘言。廣說經誡。求無上法。又破九十六種邪
1267b15: 道。歷年七十。示人涅槃。襄王之時。其歲乙
1267b16: 酉。我還中國。教化天人。乃授孔丘仁義等法。
1267b17: 爾後王誕六十年間。分國從都。王者無德。我
1267b18: 即上登崑崙。飛昇紫微。布氣三界。含養一切。
1267b19: 後經四百五十餘年。我乘自然光明道氣。從
1267b20: 真寂境飛入西那玉界蘇國中。降誕王室。
1267b21: 示為太子。捨家入道。號末摩尼。轉大法輪。說
1267b22: 經誡律定慧等法。乃至三際及二宗門。教化
1267b23: 天人。令知本際。上至明界。下及幽塗。所有眾
1267b24: 生。皆由此度。摩尼之後。年垂五九。金氣將
1267b25: 興。我法當盛。西方聖象。衣彩自然。來入中洲
1267b26: 是也。當此之時。黃白氣合。三教混齊。同歸
1267b27: 於我。仁祠精舍。接棟連甍。翻演後聖大明尊
1267b28: 法。中洲道士。廣說因緣。為世舟航。大弘法
1267b29: 事。動植含氣。普皆救度。是名總攝一切法
1267c01: 門。
