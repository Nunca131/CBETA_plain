1270b17: 
1270b18: 
1270b19: No. 2140
1270b20: 唐代寫燉煌本大英博物館藏本摩尼教下部讚
1270b21: 
1270b22: □□□□□□□□□思一里思咄鳥嚧詵
1270b23: 伊鳥嚧詵□□□□□□□□□□布思三
1270b24: 里思咄麗引所嫁反伊所紇□布□□□□□□
1270b25: □伊鳴嚧詵于呬所倒五奴嚕阿勿倒六奴嚕
1270b26: □□□吉八門啒利呼唵吽九謀蘇吽噎而坭緩
1270b27: 十奴嚧呼詘□□□□反引聲涅薩底十一拂羅
1270b28: 辭所底十二喏夷紗□引□十三□覽讚
1270b29: 夷數文
1270c01: □禮稱讚常榮樹眾寶莊嚴妙無比
1270c02: 擢質彌綸充世界救葉花□□□□
1270c03: 一切諸佛花間出一切智惠中生
1270c04: 能養五種光明子能降五種貪□□
1270c05: 心王清淨恒警覺與信悟者增記念
1270c06: 如有進發堅固者引彼令安平正路
1270c07: 我今蒙開佛性眼得四處妙法身
1270c08: 又蒙開發佛性耳能聽三常清淨□
1270c09: 是故澄心禮稱讚除諸亂意真實言
1270c10: 承前不覺造諸愆今時懇懺罪銷滅
1270c11: 常榮寶樹性命海慈悲聽我真實啟
1270c12: 名隨方土無量名伎隨方土無量伎
1270c13: 一切明性慈悲父一切被抄憐愍母
1270c14: 今時救我離狼為是光明夷數□
1270c15: 大聖自是無盡藏種種珍寶皆充滿
1270c16: 開施一切貧乏者各各隨心得如意
1270c17: 大聖自是第二尊又是第三能譯者
1270c18: 與自清淨諸眷屬宣傳聖旨□□悟
1270c19: 又是第八光明相作遵引者倚託者
1270c20: 一切諸佛本相一切諸智心中王
1270c21: 諸寶嚴者真正覺諸善業者解脫門
1270c22: 與抄掠者充為救與纏縛□能為解
1270c23: 被迫迮者為寬泰被煩惱者作歡喜
1270c24: 慰愈一切持孝人再蘇一切光明性
1270c25: 我今懇切求哀諸願離肉身毒火海
1270c26: 騰波沸涌無暫停魔竭出入吞船舫
1270c27: 元是魔宮羅剎國復是稠林籚筆澤
1270c28: 諸惡禽獸交橫走蘊集毒虫及蚖蝮
1270c29: 亦是惡業貪魔體復是多形卑訢期
1271a01: 亦是暗界五重坑復是無明五毒院
1271a02: 亦是無慈三毒苗復是無惠五毒泉
1271a03: 上下寒熱二毒輪二七兩般十二殿
1271a04: 一切魔男及魔女皆從肉身生緣現
1271a05: 又是三界五趣門復是十方諸魔口
1271a06: 一切魔王之暗母一切惡業之根源
1271a07: 又是猛毒夜叉心復是貪魔意中念
1271a08: 一切魔王之甲仗一切犯教之毒網
1271a09: 能沈寶物及商人能翳日月光明佛
1271a10: 一切地獄之門戶一切輪迴之道路
1271a11: 徒搖常住涅槃王竟被焚燒囚永獄
1271a12: 今還與我作留難枷鎖禁縛鎮相縈
1271a13: 令我如狂復如醉遂犯三常四處身
1271a14: 大地草木天星宿大地塵沙及細雨
1271a15: 如我所犯諸愆咎其數更多千萬倍
1271a16: 廣惠莊嚴夷數佛起大慈悲捨我罪
1271a17: 聽我如斯苦痛言引我離斯毒火海
1271a18: 願施戒香解脫水十二寶冠衣纓珞
1271a19: 洗我妙性離塵埃嚴飾淨體令端正
1271a20: 願除三冬三毒結及以六賊六毒風
1271a21: 降大法春榮性地性樹花令滋
1271a22: 願息火海大波濤暗雲暗霧諸纏蓋
1271a23: 降大法日普光輝令我心性恒明淨
1271a24: 願除多劫昏癡病及以魍魎諸魔鬼
1271a25: 降大法藥速醫治噤以神驅相離
1271a26: 我被如斯多障礙餘有無數諸辛苦
1271a27: 大聖鑒察自哀救我更勿諸災惱
1271a28: 唯願夷數降慈悲解我離諸魔鬼縛
1271a29: 現今處在火坑中速引令安清淨地
1271b01: 一切病者大醫王一切暗者大光輝
1271b02: 諸四散者勤集聚諸天心者令□□
1271b03: 我今以死願令蘇我今已暗願令照
1271b04: 魔王散我遍十方引我隨形染三有
1271b05: 令我昏醉無知覺遂犯三常四處身
1271b06: 無明癡愛鎮相榮降大法藥令瘳愈
1271b07: 大聖速申慈悲手桉我佛性光明頂
1271b08: 一切時中恒守護勿令魔黨來相害
1271b09: 與我本界已前歡院我曠劫諸煩惱
1271b10: 盡我明性妙莊嚴如本未沈貪欲境
1271b11: 復啟清淨妙光輝眾寶莊嚴新淨土
1271b12: 琉璃紺色新惠日照我法身淨妙國
1271b13: 大聖自是吉祥時普曜我等諸明性
1271b14: 妙色世間無有比神通變現復如是
1271b15: 或現童男微妙相癲發五種雌魔類
1271b16: 或現童女端嚴身狂亂五種□□□
1271b17: 自是明尊憐愍子復是明性能救父
1271b18: 自是諸佛最上兄復是智惠慈悲母
1271b19: 讚夷數文　第二疊
1271b20: 懇切悲誠心啟滿面慈悲真實父
1271b21: 願捨所造諸愆咎令離魔家詐親厚
1271b22: 無上明尊力中力無上甘露智中王
1271b23: 普施眾生如意寶接引離斯深火海
1271b24: 懇切悲誠心啟救苦平斷無顏面
1271b25: 乞以廣敷慈悲翅令離能踃諸魔鳥
1271b26: 無知肉身諸眷屬併是幽邃坑中子
1271b27: 內外塞諸魔性常時害我清淨體
1271b28: 一切惡獸無能比一切毒蛇何能類
1271b29: 復似秋末切風霜飄落善□□□□
1271c01: 懇切悲誠心啟美業具智大醫王
1271c02: 善知識者逢瘳愈善慈愍者遇歡樂
1271c03: 有礙無礙諸身性久已傷沈生死海
1271c04: 肢節四散三界中請聚還昇超萬有
1271c05: 更勿斷絕正法流更勿拋擲諸魔口
1271c06: 降大方便慈悲力請蘇普厄諸明性
1271c07: 莫被魔軍抄將莫被怨家重來殺
1271c08: 以光明翅慈悲覆捨我雨般身性罪
1271c09: 唯願降大慈悲手按我三種淨法身
1271c10: 除蕩曠劫諸纏縛沐浴曠劫諸塵垢
1271c11: 開我法性光明眼無礙得四處身
1271c12: 無礙得四處身遂免四種多辛苦
1271c13: 開我法性光明耳無礙得聞妙法音
1271c14: 無礙得聞妙法音遂免方般虛妄曲
1271c15: 開我法性光明口具歎三常四法身
1271c16: 具歎三常四法身遂逸渾合迷心讚
1271c17: 開我法性光明手遍觸如如四寂身
1271c18: 遍觸如如四寂身遂免沈於四大厄
1271c19: 解我多年羈絆足得履三常正法路
1271c20: 得履三常正法路速即到於安樂國
1271c21: 令我復本真如心清淨光明常間寂
1271c22: 清淨光明常間寂永離迷妄諸顛倒
1271c23: 願我常見慈悲父更勿輪迴生死苦
1271c24: 諸根已淨心開悟更勿昏癡無省覺
1271c25: 我今依止大聖尊更勿沈迷生死道
1271c26: 速降光明慈悲手更勿棄擲□魔□
1271c27: 懇切悲誠心啟降大慈悲恒遮護
1271c28: 恕我曠劫諸愆咎如彼過去諸男女
1271c29: 我是大聖明羔子垂淚含啼訴訢冤屈
1272a01: 卒被狼諸猛獸劫我離善光明牧
1272a02: 降大慈悲乞收採放入柔濡光明群
1272a03: 得秀岳法山林遊行自在常無畏
1272a04: 復是大聖明穀種被擲稠林荊棘中
1272a05: 降大慈悲乞收採聚向法場光明窖
1272a06: 復是大聖蒲萄枝元植法清淨苑
1272a07: 卒被葛勒騰相遶抽我妙力令枯悴
1272a08: 復是大聖膏腴地被魔蒔五毒樹
1272a09: 唯希法利刀鐮斫伐焚燒令清淨
1272a10: 其餘惡草及荊棘願以戒火盡除之
1272a11: 榮秀一十五種苗申暢一十五□□
1272a12: 復是大聖新妙衣卒被魔塵來坌染
1272a13: 唯希法水洗令鮮得法身清淨體
1272a14: 懇切悲誠心啟眾寶莊嚴性命樹
1272a15: 最上無比妙醫王平安淨業具眾善
1272a16: 常榮寶樹性命海基忙堅固金剛體
1272a17: 莁幹真實無妄言枝條脩巨常歡喜
1272a18: 眾寶具足慈悲葉甘露常鮮不彫果
1272a19: 食者永絕生死流香氣芬芳周世界
1272a20: 已具大聖冀長生能蘇法性常榮樹
1272a21: 智惠清虛恒警覺果是心王巧分別
1272a22: 懇切悲誠心啟具智法王夷數佛
1272a23: 令我肉身恒康令我佛性無纏污
1272a24: 一切時中增記念令離能吞諸魔口
1272a25: 令離能吞諸魔口永隔惡業貪□□
1272a26: 放入香花妙法林放入清淨濡羔群
1272a27: 令我信基恒堅固令我得入堪褒譽
1272a28: 懇切悲誠心啟慈父法王性命主
1272a29: 能救我性離災殃能令淨體常歡喜
1272b01: 作寬泰者救苦者作慈悲者捨過者
1272b02: 與我明性作勸愉與我淨體作依止
1272b03: 能摧刀山及樹能降師子噤蚖蝮
1272b04: 難治之病悉能除難捨之恩令相離
1272b05: 我今決執法門大聖慈恒遮護
1272b06: 慇懃稱讚慈父名究竟珍重願如是
1272b07: 歎無常文末思信法王為暴君所逼因即製
1272b08: 之
1272b09: 告汝一切智人輩各聽活命真實言
1272b10: 具智法王忙佛咸皆顯現如目前
1272b11: 我等既蒙大聖悟必須捨離諸恩愛
1272b12: 決定安心正法門勤求涅槃超大海
1272b13: 又告上相福德人專意勤求解脫者
1272b14: 努力精修勿閑暇速即離諸生死怕
1272b15: 一切世界非常住一切倚託亦非真
1272b16: 如彼磧中化城閣愚人奔逐喪其身
1272b17: 世界榮華及尊貴以少福德自在者
1272b18: 如雲涌起四山頭聚以風吹速散罷
1272b19: 臭穢肉身非久住無常時至並破毀
1272b20: 如春花葉暫榮柯豈得堅恒青翠
1272b21: 當造肉身由巧匠即是虛妄惡魔王
1272b22: 成就如斯窟宅已網捕明性自潛藏
1272b23: 無恩飢火充連鎖殺害眾生無停住
1272b24: 終日食噉諸身分仍不免於生死苦
1272b25: 積聚一切諸財寶皆由惡業兼妄語
1272b26: 無常之日並悉留仍與明性充為杻
1272b27: 先斷無明恩愛欲彼是一切煩惱海
1272b28: 未來緣彼受諸殃現世充為佛性械
1272b29: 苦哉世間眾生類不能誠信尋正路
1272c01: 日夜求財不暫停皆為肉身貪魔主
1272c02: 肉身破壞魔即出罪業殃及清淨性
1272c03: 隨所生處受諸殃良為前身業不正
1272c04: 愛惜肉身終須捨但是生者皆歸滅
1272c05: 一切財寶及田宅意欲不捨終相別
1272c06: 縱得榮華於世界摧心須厭生死苦
1272c07: 捨除憍慢及非為專意勤修涅槃路
1272c08: 生時裸形死亦爾能多積聚非常住
1272c09: 男女妻妾嚴身具死後留他供別主
1272c10: 獨將羞并惡業無常已後擔背負
1272c11: 平等王前皆屈理配輪迴生死苦
1272c12: 還被魔王所綰攝不遇善緣漸加濁
1272c13: 或入地獄或焚燒或共諸魔囚永獄
1272c14: 歌樂舞諸音樂喫噉百味營田宅
1272c15: 皆如夢見還無子細思惟無倚託
1272c16: 世諦暫時諸親眷豈殊客館而寄住
1272c17: 暮則眾人共止宿旦則分離歸本土
1272c18: 妻妾男女如債主皆由過去相侵害
1272c19: 併是慈悲怨家賊所以意分還他力
1272c20: 食肉眾生身似塚又復不異無底坑
1272c21: 枉殺無數群生類供給三毒六賊兵
1272c22: 佛性湛然閉在中煩惱逼迫恒受苦
1272c23: 貪婬饑火及先殃無有一時不相煮
1272c24: 世界漸惡恒迫上下相管無歡娛
1272c25: 眾生唯加多貧苦富者魔驅無停住
1272c26: 修善之人極微少造惡之輩無邊畔
1272c27: 貪婬饞魔熾燃王縱遇善緣退散
1272c28: 對面綺言恒相競元無羞恥及怕懼
1272c29: 於聖光明大力惠非分加諸虛妄語
1273a01: 眾生多被無明覆不肯勤修真正路
1273a02: 謗佛毀法慢真僧唯加損害不相護
1273a03: 汝等智人細觀察大界小界作由誰
1273a04: 建立之時緣何造損益二條須了知
1273a05: 一切有情諸形類世界成敗安置處
1273a06: 如此並是祕密事究竟萬物歸何所
1273a07: 善業忙具開揚顯說一切諸性相
1273a08: 汝等尋求解脫者應須覺了諦思量
1273a09: 布施持齋勤讀誦用智分別受淨戒
1273a10: 憐愍怕懼好軌儀依因此力免災隘
1273a11: 踊躍堅於正法勤修智惠如法住
1273a12: 共捨一切惡軌儀決定安心解脫處
1273a13: 寧今自在為性故能捨一切愛欲習
1273a14: 無常忽至來相逼臨時懊惱悔何及
1273a15: 子細尋思世間下無有一事堪憑在
1273a16: 親戚男女及妻妾無常之日不相替
1273a17: 唯有雨般善惡業隨彼佛性將行坐
1273a18: 一切榮華珍玩具無常之日皆須捨
1273a19: 智者覺察預前修不被魔王生死侵
1273a20: 能捨恩愛諸榮樂即免三毒五欲沈
1273a21: 普願齊心登正路速獲涅槃淨國土
1273a22: 七厄四苦彼元無是故名為常樂□
1273a23: 普啟讚文末夜暮闍作
1273a24: 普啟一切諸明使及以神通清淨眾
1273a25: 各乞念慈悲力捨我一切諸愆咎
1273a26: 上啟明界常明主并及寬弘五種大
1273a27: 十二常住寶光王無數世界諸國土
1273a28: 又啟奇特妙香空光明暉輝清淨相
1273a29: 金剛寶地元堪譽五種覺意莊嚴者
1273b01: 復啟初化顯現尊具相法身諸佛母
1273b02: 與彼常勝先意父及以五明歡喜子
1273b03: 又啟樂明第二使及與尊重造新相
1273b04: 雄猛自在淨法風并及五等驍健子
1273b05: 復啟道師三丈夫自是第二尊廣大
1273b06: 夷數與彼電光明并及湛然大相柱
1273b07: 又啟日月光明宮三世諸佛安置處
1273b08: 七及十二大船主并餘一切光明眾
1273b09: 復啟十二微妙時吉祥清淨光明體
1273b10: 每現化男化女身殊特端嚴無有比
1273b11: 又啟五等光明佛水火明力微妙風
1273b12: 并及淨氣柔和性並是明尊力中力
1273b13: 復啟富饒持世主雄猛自在十天王
1273b14: 勇健大力降魔使忍辱地藏與催明
1273b15: 又啟閻默善思惟即是夷數慈悲想
1273b16: 真實斷事平等王并及五明清淨眾
1273b17: 復啟特勝花冠者吉祥清淨通傳信
1273b18: 最初生化諸佛相及與三世慈父等
1273b19: 又啟喚應警覺聲并及四分明兄弟
1273b20: 三衣三輪大施主及與命身卉木子
1273b21: 復啟四十大力使并七堅固莊嚴柱
1273b22: 一一天界自扶持各各盡現降魔相
1273b23: 又啟普遍忙尊閻默惠明警覺日
1273b24: 從彼大明至此界敷楊正法救善子
1273b25: 詮柬十二大慕闍七十有二拂多誕
1273b26: 法堂住處承教人清淨善眾并聽者
1273b27: 又詮新人十二體十二光王及惠明
1273b28: 具足善法五淨戒五種智惠五重院
1273b29: 一切諸佛常勝衣即是救苦新夷數
1273c01: 其四清淨解脫風真實大法證明者
1273c02: 又啟善法群中相上下內外為依止
1273c03: 詮柬一切本相貌上中下界無不遍
1273c04: 復告窴空一切眾大力敬信尊神輩
1273c05: 及諸天界諸天子護持清淨正法者
1273c06: 又啟善業尊道師是三明使真相貌
1273c07: 自救一切常勝子及以堅持真實者
1273c08: 復啟光明解脫性一切時中無盡藏
1273c09: 及彼最後勝先意并餘福德諸明性
1273c10: 我今諦信新明界及與於中常住者
1273c11: 唯願各降慈悲力蔭覆我等恒觀察
1273c12: 我今專心求諸聖速與具足真實願
1273c13: 解我得離眾災殃一切罪障俱銷滅
1273c14: 敬禮清淨微妙風本是明尊心中智
1273c15: 恒於四處光明宮遊行住止常自在
1273c16: 清淨光明大力惠我今至心普稱歎
1273c17: 慈父明子淨法風并及一切善法相
1273c18: 一切光明諸佛等各願慈悲受我請
1273c19: 與我離苦解脫門令我速到常明界
1273c20: 又歎善業修道眾過去未來現在者
1273c21: 各開清淨甘露口吐大慈音捨我罪
1273c22: 末夜今修此歎偈豈能周悉如法說
1273c23: 而於聖凡諸天眾咸願無殃罪銷滅
1273c24: 復啟一切諸明使及以神通清淨眾
1273c25: 各降大慈普蔭覆拔除我等諸愆咎
1273c26: 清淨光明力智惠慈父明子淨法風
1273c27: 微妙相心念思意夷數電明廣大心
1273c28: 又啟真實平等王能戰勇健新夷數
1273c29: 雄猛自在忙尊并諸清淨光明眾
1274a01: 一切善法群中相一切時日諸福業
1274a02: 普助我等加勤力功德速成如所願
1274a03: 次偈宜從依梵。
1274a04: 伽路師羅一伽路師立無羅二伽路師阿嘍
1274a05: 訶三呬訖哩吵四伽路師奧卑嘌五伽路師
1274a06: 奧補忽六伽路師奧活時雲七于而勒八
1274a07: 鳴嚧而雲咖引九佛呬不哆舌頭漢沙十
1274a08: 醫羅訶耨呼邏十一醫羅訶紇彌哆十二夷薩鳥
1274a09: 盧詵十三祚路于呬十四伽路師十五伽路師
1274a10: 十六
1274a11: 稱讚忙具智王諸慕闍作
1274a12: 稱讚忙具智王自是光明妙寶花
1274a13: 擢幹彌輪超世界根果通身並堪譽
1274a14: 若人能食此果者即得長生不死身
1274a15: 或復彼甘露味內外莊嚴令心
1274a16: 即是眾生倚託處策持令安得堅固
1274a17: 能與我等無生滅豈不齊心稱讚禮
1274a18: 珍重珍重慈父名究竟究竟願如是
1274a19: 一者明尊羅延佛作
1274a20: 一者明尊二者智惠三者常勝
1274a21: 四者歡喜五者勤修六者真實
1274a22: 七者信心八者忍辱九者直意
1274a23: 十者功德十一者齊心和合
1274a24: 十二者內外俱明莊嚴智惠
1274a25: 具足如日名十二時圓滿功德
1274a26: 收食單偈大明使釋
1274a27: 一者無上光明王二者智惠善母佛
1274a28: 三者常勝先意佛四者歡喜五明佛
1274a29: 五者勤修樂明佛六者真實造相佛
1274b01: 七者信心淨風佛八者忍辱日光佛
1274b02: 九者直意盧舍十者知恩夷數佛
1274b03: 十一者齊心電光佛十二者惠明莊嚴佛
1274b04: 身是三世法中王開楊一切祕密事
1274b05: 二宗三際性相義悉能顯現無疑滯
1274b06: 收食單偈　第二疊
1274b07: 無上光明王智惠常勝五明元歡喜
1274b08: 勤心造相恒真實信心忍辱鎮光明
1274b09: 宜意知恩成功德和合齊心益惠明
1274b10: 究竟究竟常寬泰稱讚稱楊四處佛
1274b11: 初聲讚文夷數作義理幽玄。宜從依梵。
1274b12: 于喝思一蘇昏喝思二慕嚅嘟落思
1274b13: 三唵呼布喝思四喍夷里弗哆喝思五阿
1274b14: 羅所底弗哆喝思六佛呬弗哆喝思七呼
1274b15: 于里弗哆喝思八訴布哩弗哆喝思九呼
1274b16: 史拂哆喝思十哩吽弗哆喝思十
1274b17: 一吽哩弗哆喝思十二呼無娑矣弗哆
1274b18: 喝思十三弗咾以弗哆喝思十四弭呬哩麼
1274b19: 弗哆喝思十五呼喝思十六阿雲
1274b20: 詵喝思十七阿拂哩殞喝思十八薩哆
1274b21: 舌中喡詵喝思十九雲囉吽于而喝思
1274b22: 二十咈烏盧詵喝思烏盧詵喝思二十
1274b23: 一止訶舌根哩娑布哩弗哆與前同
1274b24: 歎諸護法明使文子黑哆忙電達作有
1274b25: 三疊
1274b26: 鳥列弗哇阿富覽彼驍踴使護法者
1274b27: 常明使眾元堪譽願降大慈護我等
1274b28: 無上貴族輝耀者蓋覆此處光明群
1274b29: 是守牧者警察者常能養育軟羔子
1274c01: 真斷事者神聖者遊諸世間最自在
1274c02: 能降黑暗諸魔類能滅一切諸魔法
1274c03: 進途善眾常提策於諸善業恒祐助
1274c04: 與聽信者加勤力於諸時日為伴侶
1274c05: 又復常鑒淨妙眾令離怨嗔濁穢法
1274c06: 勤加勇猛無閑暇令離魔王犯網毒
1274c07: 寥一切諸明性自引入於清淨法
1274c08: 訶罰惡業諸外道勿令損害柔和眾
1274c09: 光明善眾加榮樂黑暗毒類令羞恥
1274c10: 下降法堂清淨處自榮善眾離怨敵
1274c11: 顯現記驗為寬泰能除怕懼及戰慓
1274c12: 持孝善眾存慰愈通傳善信作依止
1274c13: 滅除魔鬼雜毒焰其諸虛妄自然銷
1274c14: 備辦全衣具甲伏利益童男及童女
1274c15: 一切魔事諸辛苦如日盛臨銷暗影
1274c16: 常作歡樂及寬泰益及一切善法所
1274c17: 接引儭贈不辭勞利益觸處諸明性
1274c18: 歡樂寬泰加褒譽普及同卿光明眾
1274c19: 唯願驍勇諸明使加斯大眾堅固力
1274c20: 自引常安泰寬處養育我等增福業
1274c21: 歎諸護法明使文　第二疊
1274c22: 護正法者誠堪譽所謂大力諸明使
1274c23: 無上光明之種族普於正法常利益
1274c24: 如有重惱諸辛苦聖眾常蠲離淨法
1274c25: 碎散魔界及魔女勿令對此真聖教
1274c26: 能除怨敵諸暗種安寧正法令無畏
1274c27: 救拔羔子離狼善男善女寧其所
1274c28: 芸除惡草淨良田常自鑒臨使增長
1274c29: 弱者策之加大力者偶之使無懼
1275a01: 同卿真眾須求請如響魔應聲速來赴
1275a02: 一切時中策淨眾其樂性者常加力
1275a03: 造惡業者令羞恥修善業者令歡喜
1275a04: 清淨法門令寬泰又復常加大寧靜
1275a05: 我實不能具顯述此歎何能得周悉
1275a06: 勇族所作皆成辦伎藝彌多難稱說
1275a07: 尊者即是劫傷怒思其餘眷屬相助者
1275a08: 一切時中應稱讚為是究竟堪譽者
1275a09: 唯願令時聽我啟降大慈悲護我等
1275a10: 任巧方便自遮防務得安寧離怨敵
1275a11: 唯願法門速寬泰巍巍堂堂無障礙
1275a12: 我等道路重光輝遊行之處得無畏
1275a13: 歡樂慕闍諸尊首乃至真心在法者
1275a14: 各加踴躍及善業必於諸聖獲大勝
1275a15: 歎諸護法明使文　第三疊
1275a16: 諸明使眾恕我等慈父故令護我輩
1275a17: 無上善族大力者承慈父命護正法
1275a18: 既於明群充牧主所有苦難自應防
1275a19: 是開法者修道者法門所至皆相倚
1275a20: 護樂性者棄世榮並請遮護加大力
1275a21: 柔濡羔子每勤收光明淨種自防被
1275a22: 法田荊棘勤伐令諸苗實得滋成
1275a23: 既充使者馳驛者必須了彼大聖旨
1275a24: 復與法體元無二平安護此善明群
1275a25: 世界法門諸聖置專令使眾常防護
1275a26: 既充福德驍踴者實勿輕斯真聖教
1275a27: 頭首大將俱孚常具甲仗摧逆黨
1275a28: 大雄淨風能救父諸言教及戒約
1275a29: 福德勇健諸明使何故不勤所應事
1275b01: 勿懷懈怠及變異莫被類於犯事者
1275b02: 必須如彼能牧主掣脫羔兒免狼虎
1275b03: 彼大威聖降魔將是上人相常記念
1275b04: 元化使眾自莊嚴故令護法作寬泰
1275b05: 令諸降魔伏外道以光明手持善眾
1275b06: 勤加勇猛常征罰攻彼迷徒害法者
1275b07: 清淨善眾持戒人各願加歡及慈力
1275b08: 我今略述名伎藝諸明使眾益法者
1275b09: 其有聽眾相助人與法齊安無障礙
1275b10: 救拔詮者破昏徒摧伏魔尊悅淨眾
1275b11: 歎無上明尊偈文法王作之
1275b12: 我等常活明尊父隱密恒安大明處
1275b13: 高於人天自在者不動國中儼然住
1275b14: 為自性故開惠門令覺生緣涅槃路
1275b15: 巧示我等性命海上方下界明暗祖
1275b16: 微妙光輝內外照聚集詮簡善業體
1275b17: 魔王惡黨競怒嗔恐明降暗不自在
1275b18: 苦哉世間諸外道不能分別明宗祖
1275b19: 輪迴地獄受諸殃良為不尋真正路
1275b20: 告汝明群善業輩及能悟此五明者
1275b21: 常須警覺淨心田成就父業勿閑暇
1275b22: 分別寥簡諸性相及覺明力被掟縛
1275b23: 於此正法決定修若能如是速解脫
1275b24: 世界諸欲勿生貪莫被魔家網所著
1275b25: 堪譽惠明是法王能收我等離死錯
1275b26: 照曜內外無不曉令我等類同諸聖
1275b27: 恬寂仙藥與諸徒餌者即獲安樂
1275b28: 鍊於淨法令堪譽心意莊嚴五妙身
1275b29: 智惠方便教善子皆令具足無不真
1275c01: 奇特光明大慈父所集善子因祖力
1275c02: 搥鍾擊鼓告眾生明身離縛時欲至
1275c03: 究竟分折明暗力及諸善業并惡敵
1275c04: 世界天地及參羅並由慈尊當解折
1275c05: 魔族永囚於暗獄佛家踴躍歸明界
1275c06: 各復本體妙莊嚴串戴衣冠得常樂
1275c07: 歎五明文諸慕闍作有兩疊
1275c08: 敬歎五大光明佛充為惠甲堅牢院
1275c09: 世界精華之妙相任持物類諸天地
1275c10: 一切含識諸身命一諸眼見耳聞音
1275c11: 能為骨節諸身力能為長養諸形類
1275c12: 復作諸舌數種言又作諸音數種聲
1275c13: 亦是心識廣大明能除黑暗諸災苦
1275c14: 一切仁者之智惠一切辦者之言辭
1275c15: 能作身端嚴色能為貴勝諸福利
1275c16: 復作上性諸榮顯又作勇健諸伎能
1275c17: 是自在者威形勢是得寵者諸利用
1275c18: 一切病者之良藥一切競者之和顏
1275c19: 能作萬物諸身酵能為依止成所辦
1275c20: 復是世界榮豐稔又是草木種種苗
1275c21: 春夏騰身超世界每年每月充為首
1275c22: 若有智惠福德人何不思惟此大力
1275c23: 常須護念真實言恒加怕懼勿輕慢
1275c24: 覺察五大光明佛緣何從父來此界
1275c25: 了知受苦更無過善巧抽拔離魔窟
1275c26: 是即名為有眼人是即名為智惠者
1275c27: 停罷一切諸惡業遂送還於本宗祖
1275c28: 齋戒堅持常慎護及以攝念恒療治
1275c29: 晝夜思惟真正法務在銓澄五妙身
1276a01: 其有地獄輪迴者其有劫火及長禁
1276a02: 良田不識五明身遂即離於安樂國
1276a03: 歎五明文　第二疊
1276a04: 復告善業明兄弟用心思惟詮妙身
1276a05: 各作勇健智船主渡此流浪他鄉子
1276a06: 此是明尊珍貴寶咸用身船般出海
1276a07: 勤醫被刻苦瘡疣久已悲哀希救護
1276a08: 請各慈悲真實受隨即依數疾還主
1276a09: 貴族流浪已多年速送本鄉安樂處
1276a10: 端正光明具相子早拔離於貪欲藏
1276a11: 幽深苦海尋珍寶奔奉涅槃清淨王
1276a12: 抽拔惡刻出瘡痍洗濯明珠離泥溺
1276a13: 法稱所受諸妙供莊嚴清淨還本主
1276a14: 夷數肉血此即是堪有受者隨意取
1276a15: 如其虛妄違負心夷數自微無雪路
1276a16: 憶念戰命終時平等王前莫屈理
1276a17: 法相惠明餘諸佛為此明身常苦惱
1276a18: 過去諸佛羅漢等並為五明置妙法
1276a19: 今時雄猛忙尊對我等前皆顯現
1276a20: 汝等智惠福德人必須了悟憐性
1276a21: 勤行醫藥防所禁其有苦患令瘳愈
1276a22: 戒行威儀恒堅固持齋禮拜及讚誦
1276a23: 身口意業恒清淨歌唄法言無間歇
1276a24: 又復真實行憐愍柔和忍辱淨諸根
1276a25: 此乃並是明身藥遂免疼悛諸苦惱
1276a26: 流浪他鄉一朝客既能延請令歡喜
1276a27: 莊嚴寺舍恒清淨勤辦衣糧雙出海
1276a28: 歎明界文凡七十八頌分四句未冒慕闍
1276a29: 撰
1276b01: 我等上相悟明尊遂能信受分別說
1276b02: 大聖既是善業體願降慈悲令普悅
1276b03: 蒙父愍念降明使能療病性離倒錯
1276b04: 及除結縛諸煩惱普令心意得快樂
1276b05: 無幽不顯皆令照一切祕密悉開楊
1276b06: 所謂兩宗二大力若非善種誰能祥
1276b07: 一則高廣非限量並是光明無暗所
1276b08: 諸佛明使於中住即是明尊安置處
1276b09: 光明普遍皆清淨常樂寂滅無動
1276b10: 彼受歡樂無煩惱若言有苦無是處
1276b11: 聖眾法堂皆嚴淨乃至諸佛伽藍所
1276b12: 常受快樂光明中若言有病無是處
1276b13: 如有得往彼國者究竟普會無憂愁
1276b14: 聖眾自在各逍遙拷捶囚縛永無由
1276b15: 處所莊嚴皆清淨諸惡不淨彼元無
1276b16: 快樂充遍常寬泰言有相無是處
1276b17: 無上光明世界中如塵沙等諸國土
1276b18: 自然微妙寶莊嚴聖眾於中恒止住
1276b19: 彼諸世界及國土金剛寶地徹下暉
1276b20: 無始時來今究竟若言震動無是處
1276b21: 在彼一切諸聖等不染無明及婬慾
1276b22: 遠離癡愛男女形豈有輪迴相催促
1276b23: 聖眾齊心皆和合分折分劍無由至
1276b24: 釋意逍遙無障礙亦不願求婬慾事
1276b25: 伽藍處所皆嚴淨彼無相害及相非
1276b26: 生死破壞無常事光明界中都無此
1276b27: 彼無怨敵侵邊境亦無戎馬鎮郊軍
1276b28: 魔王縱起貪愛心於明界中元無分
1276b29: 金剛寶地極微妙無量妙色相暉曜
1276c01: 諸聖安居無障礙永離銷散無憂惱
1276c02: 聖眾嚴客甚奇特光明相照體暉凝
1276c03: 將此百千日月明彼聖毛端光尚勝
1276c04: 內外光明無暗影妙體常暉千萬種
1276c05: 遊行勝譽金剛地彼則無有毫釐重
1276c06: 所著名衣皆可悅不因手作而成就
1276c07: 聖眾衣服唯鮮潔縱久不朽無虫
1276c08: 此界名花皆採集喻彼微妙端正相
1276c09: 然彼服飾更加倍奇特莊嚴色無量
1276c10: 彼諸寺觀殿塔等妙寶成就無瑕亹
1276c11: 飲食餚皆甘路國土豐饒無饑饉
1276c12: 琉冤究竟不破壞一戴更無脫卸期
1276c13: 諸聖普會常歡喜永無苦惱及相離
1276c14: 花冠青翠妙莊嚴相映唯鮮不萎落
1276c15: 肉舌欲歎叵能思妙色無盡不淡薄
1276c16: 聖眾體輕恒清淨手足肢節無擁塞
1276c17: 不造有為生死業豈得說言有疲極
1276c18: 彼聖清虛身常樂金剛之體無眠睡
1276c19: 既無夢想及顛倒豈得說言有恐畏
1276c20: 聖眾常明具妙惠健忘無記彼元無
1276c21: 無邊世界諸事相如對明鏡皆見
1276c22: 諸聖心意皆真實詐偽虛矯彼元無
1276c23: 身口意業恒清淨豈得說言有妄語
1276c24: 世界充滿諸珍寶無有一事不堪譽
1276c25: 伽藍廣博無乏少豈得說言有貧苦
1276c26: 飢火熱惱諸辛苦明界常樂都無此
1276c27: 永離飢渴相惱害彼亦無諸苦水
1276c28: 百川河海及泉源命水湛然皆香妙
1276c29: 若入不漂及不溺亦無暴水來損耗
1277a01: 諸聖安居常快樂國土堪譽不相譏
1277a02: 怨憎會苦彼元無亦不面讚皆相毀
1277a03: 慈悲踴躍相憐愍嫉諸惡彼元無
1277a04: 行步速疾逾風四肢癱緩無是處
1277a05: 神足運轉疾如電應現十方無障礙
1277a06: 奇特妙形實難陳諸災病患無能害
1277a07: 迫迮諸災及隘難恐懼一切諸魔事
1277a08: 戰伐相害及相殺明界之中都無此
1277a09: 世界常安無恐怖國土嚴淨無能俎
1277a10: 金剛寶地無邊際若言破壞無是處
1277a11: 彼處寶樹皆行列寶常生不彫朽
1277a12: 大小相似無虫食青翠茂盛自然有
1277a13: 苦毒酸及黑寶果香美不如是
1277a14: 亦不內虛而外實表裏光明甘露味
1277a15: 寶樹根莖及枝葉上下通身並甘露
1277a16: 香氣芬芳充世界寶花相映常紅素
1277a17: 彼國園苑廣嚴淨奇特香氣周園圃
1277a18: 瓦礫荊棘諸穢草若言有者無是處
1277a19: 彼金剛地常暉耀內外鑒照無不見
1277a20: 寶地重重國無量徹視間間皆顯現
1277a21: 香氣氛氳周世界純一無雜性命海
1277a22: 彌綸充遍無障礙聖眾遊中香妙最
1277a23: 虛空法爾無變易微妙光雲無影礙
1277a24: 湛然清淨無塵翳平等周羅諸世界
1277a25: 彼界寶山億千種香涌出百萬般
1277a26: 內外光明體清淨甘露充盈無邊畔
1277a27: 泉源清流無間斷真甘露味無渾苦
1277a28: 聖眾充飽無欠少若有渴乏無是處
1277a29: 妙風颻蕩皆可悅和暢周迴遍十方
1277b01: 輕拂寶樓及寶閣寶鈴寶鐸恒震響
1277b02: 光明妙火無可比妙色清涼常暉曜
1277b03: 赫爾恒存不生滅奇特暉光實難類
1277b04: 火體清虛無毒熱觸入於中不燒煮
1277b05: 彼無灰燼及煤若言焚燎無是處
1277b06: 彼處殿堂諸宮室皆非手作而成堅
1277b07: 不假功夫法自爾若言修造無是處
1277b08: 所從寶地涌出者皆有見聞及覺知
1277b09: 得無上涅槃王稱讚歌揚楊大聖威
1277b10: 彼處暗影本元無所有內外明無比
1277b11: 一切身相甚希奇於寶地者恒青翠
1277b12: 聖眾形軀甚奇特高廣嚴容實難思
1277b13: 下徹寶地無邊際欲知限量無是處
1277b14: 彼聖妙形堪珍重元無病患及災殃
1277b15: 有力常安無衰老說彼無損體恒強
1277b16: 若非大聖知身量何有凡夫能算說
1277b17: 金剛之體叵思議大小形容唯聖別
1277b18: 聖眾色相甚微妙放大光明無邊所
1277b19: 無始現今後究竟若言身壞無是處
1277b20: 人天聖凡諸形類叵有肉舌能讚彼
1277b21: 諸佛性相實難思金剛寶地亦如是
1277b22: 聖眾常樂無疲極珍重榮華究竟悅
1277b23: 身相微妙恒端正內外莊嚴實難說
1277b24: 聖眾光明甚奇異無有間斷互相暉
1277b25: 彼聖齊心皆和合若言分折元無是
1277b26: 諸聖嚴容微妙相皆處伽藍寶殿閣
1277b27: 起意動念諸心想普相照察無疑錯
1277b28: 光明界中諸聖等其身輕利無疲重
1277b29: 妙形隨念遊諸剎思想顯現悉皆同
1277c01: 聖眾齊心恒歡喜演微妙音無停止
1277c02: 讚禮稱楊無疲厭普歎明尊善業威
1277c03: 讚唄妙音皆可悅其聲清美皆安靜
1277c04: 上下齊同震妙響周遍伽藍元不寧
1277c05: 其音演暢甚殊特遍互歌揚楊述妙德
1277c06: 諸聖快樂皆究竟常住恒安無疲極
1277c07: 光明寶地無邊際欲尋岸無是處
1277c08: 元無迫迮及遮護各自逍遙任處所
1277c09: 聖眾齊心皆和合元無分折爭名利
1277c10: 平等普會皆具足安居廣博伽藍寺
1277c11: 伽藍清淨妙莊嚴元無恐怖及留難
1277c12: 街衢巷陌廣嚴飾隨意遊處普□□
1277c13: 一切諸魔及餓鬼醜惡面貌及形軀
1277c14: 無始時來今及後若言說有無是處
1277c15: 犬□及餘類涅槃界中都無此
1277c16: 五類禽獸諸聲響若言彼有無是處
1277c17: 一切暗影及塵埃極樂世界都無此
1277c18: 諸聖伽藍悉清淨若有昏暗無是處
1277c19: 光明遍滿充一切壽命究竟永恒安
1277c20: 珍重歡樂元無間慈心真實亦常寬
1277c21: 常樂歡喜無停息暢悅身意寶香中
1277c22: 不計年月及時日豈慮命盡有三終
1277c23: 一切諸聖無生滅無常殺鬼不侵害
1277c24: 不行婬慾無穢豈得說言有癡愛
1277c25: 敗壞男女雄雌體生死無常婬欲果
1277c26: 極樂世界都無此處所清淨無災禍
1277c27: 光明界中諸聖尊遠離懷胎無聚散
1277c28: 遍國安寧不驚怖元無怕懼及荒亂
1277c29: 皆從活語妙言中聖眾變化緣斯現
1278a01: 一一生化本莊嚴各各相似無別見
1278a02: 國土大小皆相類寺觀安居復無異
1278a03: 各放光明無限量壽命究竟無年記
1278a04: 諸邊境界恒安靜性相平等地無異
1278a05: 三常互大鎮相暉彼言有暗元無是
1278a06: 斯乃名為常樂國諸佛明使本生緣
1278a07: 無有三災及八難生老病死不相遷
1278a08: 斯乃如如一大力忙明使具宣示
1278a09: 能闡生緣真正路聖眾普會得如是
1278a10: 第一旬齋默結願用之。
1278a11: 稱讚忙具智王及以五明清淨體
1278a12: 稱讚一切諸明使及以護持正法者
1278a13: 過去一切慈父等過去一切慕闍輩
1278a14: 過去一切拂多誕過去一切法堂主
1278a15: 具戒男女解脫者並至安樂普稱歎
1278a16: 亡沒沈輪諸聽者眾聖救將達彼岸
1278a17: 右三行三禮至於亡沒聽者任依梵音唱
1278a18: 亡人名然依後續。
1278a19: 一切信施士女等於此正法結緣者
1278a20: 倚託明尊解脫門普願離諸生死苦
1278a21: 今日所造諸功德請收明使盡迎將
1278a22: 一切天仙善神等平安遊止去災殃
1278a23: 一切法堂伽藍所諸佛明使願遮防
1278a24: 內外安寧無障礙上下和合福延長
1278a25: 第二凡常日結願用之。
1278a26: 稱讚忙具智王及以光明妙寶身
1278a27: 稱讚護法諸明使及以廣大慈父等
1278a28: 慕闍常願無礙遊多誕所至平安住
1278a29: 法堂主上加歡喜具戒師僧增福力
1278b01: 清淨童女策令勤諸聽子等唯多悟
1278b02: 眾聖遮護法堂所我等常寬無憂慮
1278b03: 右三行三禮立者唱了與前偈結即合眾。
1278b04: 同聲言我等上相。
1278b05: 我等上相悟明尊遂能信受分別說
1278b06: 大聖既是善業體願降慈悲令普悅
1278b07: 若我等上相既了眾人並默尊者即誦阿。
1278b08: 拂利偈次云光明妙身結。
1278b09: 光明妙身速解脫所是施主罪銷
1278b10: 一切師僧及聽子於此功德同榮念
1278b11: 正法流通得無礙究竟究竟願如是
1278b12: 此偈讚明尊訖末後結願用之。
1278b13: 大真實主十二光王眾妙世界
1278b14: 微塵國土常活妙空堪褒譽地
1278b15: 作光明者忙尊佛捨諸罪
1278b16: 有礙無礙或時本意或隨他意
1278b17: 身口思想諸不善業我等善眾
1278b18: 及諸聽者乞懺罪已各如本願
1278b19: 此偈讚日光訖末後結願用之。
1278b20: 稱讚微妙大光輝世間最上最無比
1278b21: 光明殊特遍十方十二時中作歡喜
1278b22: 大力堪譽慈悲母驍健踴猛淨活風
1278b23: 十二船主五收明及餘無數光明眾
1278b24: 各乞愍念慈悲力請救普厄諸明性
1278b25: 得離火海大波濤合眾究竟願如是
1278b26: 此偈讚盧舍那訖末後結願用之。
1278b27: 稱讚裒譽蘇露沙羅夷具足大夫
1278b28: 金剛相柱任持世界充遍一切
1278b29: 以自妙身以自大力利益自許
1278c01: 孤寵子我等今者不能具讚
1278c02: 唯願納受此微啟訟護助善眾
1278c03: 常如所願
1278c04: 此偈讚夷數訖末後結願用之。
1278c05: 稱讚淨妙智夷數光明者
1278c06: 示現仙童女廣大心先意
1278c07: 安泰一切真如性再蘇一切微妙體
1278c08: 病者為與作醫王苦者為譽作歡喜
1278c09: 五收明使七船主忙慈父光明者
1278c10: 捨我一切諸愆各合眾平安如所願
1278c11: 此偈讚忙佛訖末後結願用之。
1278c12: 稱讚褒譽珍重廣大彼真實主
1278c13: 最上光王常明世界及其聖眾
1278c14: 忙法王明尊許智諸聖許惠
1278c15: 從三界外來生死中蘇我等性
1278c16: 為大醫王作平斷者開甘露泉
1278c17: 栽活命樹救同鄉眾收光明子
1278c18: 於柔軟群作當牧者塘塹福田
1278c19: 滋盛苗實於清淨法作守護者
1278c20: 敬禮威德慚愧深恩對元上尊
1278c21: 對光明眾深領大恩慚賀大澤
1278c22: 實於我等除大厄難作大歡喜
1278c23: 我等今者對於諸聖誠心懇懺
1278c24: 一切從忙佛邊所
1278c25: 受上方法之鹽印日夜堅持
1278c26: 不敢輕慢我等今者於一淨名
1278c27: 決定修行究竟獲勝如先本願
1278c28: 此偈凡莫日用為結願。
1278c29: 敬禮及稱讚常加廣稱歎
1279a01: 讚此今時日於諸時最勝
1279a02: 諸有樂性者今時入香水
1279a03: 滲浴諸塵垢皆當如法住
1279a04: 稱讚大威相充遍於淨法
1279a05: 自是夷數佛能蘇諸善種
1279a06: 稱讚真實主大力忙尊
1279a07: 能活淨法體能救諸明性
1279a08: 願以慈悲眼普觀此淨眾
1279a09: 如斯最小群如斯最小處
1279a10: 唯願自遮防恒加力提策
1279a11: 礙身無礙體內外常加被
1279a12: 我等淨法男諸堅童女輩
1279a13: 及以諸聽者究竟如所願
1279a14: 此偈凡至莫日與諸聽者懺悔願文。
1279a15: 汝等聽者人各跪誠心懇切
1279a16: 求哀懺悔對真實父大慈悲主
1279a17: 十二光王涅槃國土對妙生空
1279a18: 無邊聖眾不動不俎金剛寶地
1279a19: 對日月宮二光明殿各三慈父
1279a20: 元堪讚譽對盧舍那大莊嚴柱
1279a21: 五妙相身觀音勢至對今吉日
1279a22: 堪讚歎時七寶香池滿活命水
1279a23: 有缺七施
1279a24: 十戒三印法門。又損五分法身恒加費用。或
1279a25: 斬伐五種草木。或勞役五類眾生。餘有無數
1279a26: 愆違。今並洗除懺悔。若至無常之日。脫此可
1279a27: 厭肉身。諸佛聖賢前後圍遶。寶船安置善業
1279a28: 自迎。直至平等王前。受三大勝。所謂花冠瓔
1279a29: 珞萬種妙衣串佩。善業福德佛性無窮讚歎。
1279b01: 又從平等王所。幡花寶蓋前後圍遶。眾聖歌
1279b02: 揚入盧舍那境界。於其境內道路平正。音聲
1279b03: 梵響周迴彌覆。從彼直至日月宮殿。而於六
1279b04: 大慈父及餘眷屬。各受快樂無窮讚歎。又復
1279b05: 轉引到於彼岸。遂入涅槃常明世界。與自善
1279b06: 業常受快樂。合眾同心一如上願。
1279b07: 此偈結諸唄願而乃用之。
1279b08: 梵音唄響詞美殊佳善業同資
1279b09: 普及一切上啟諸天聖眾荷重光明
1279b10: 願降大慈增諸福力捨我合眾
1279b11: 之過及篤信聽人於一常名究竟安樂
1279b12: 此偈為亡者受供結願用之。
1279b13: 某乙明性去離肉身業行不圓
1279b14: 恐沈苦海唯願二大光明
1279b15: 五分法身清淨師僧大慈悲力
1279b16: 救拔彼性令離輪迴剛強之體
1279b17: 及諸地獄鑊湯爐炭唯願諸佛
1279b18: 哀愍彼性起大慈悲與其解脫
1279b19: 自引入於光明世界本生之處
1279b20: 安樂之境功德力資依如上願
1279b21: 此偈逾沙懺悔文。
1279b22: 我今懺悔所。是身口意業。及貪嗔癡行。乃至
1279b23: 縱賊毒。心諸根放逸。或疑常住三寶并二大
1279b24: 光明。或損盧舍那身兼五明□。於師僧父母
1279b25: 諸善知識起輕慢心。更相毀謗。於七施十戒。
1279b26: 三印法門。若不具修。願罪銷滅。
1279b27: 吉時吉日翻斯讚唄。上願三常捨過及
1279b28: 四處法身。下願五級明群乃至十方賢
1279b29: 悊宜為聖言無盡凡識有梵本三千之
1279c01: 條所譯二十餘道又緣經讚唄願皆依四
1279c02: 處製焉但道明所翻譯者一依梵本如有
1279c03: 樂習學者。先誦諸文。後暫示之。即知次
1279c04: 第。其寫者。存心勘校。如法裴治。其讚
1279c05: 者。必就明師。須知訛殊於是法門蕩蕩。
1279c06: 如日月之高明。法侶行行。若江漢之清
1279c07: 肅。唯願
1279c08: 皇王延祚。寥忠誠。四海咸寧。萬人
1279c09: 安樂。
1279c10: 下部讚一卷
