0572b01: 
0572b02: 
0572b03: 
0572b04: 佛祖綱目卷第六宙字號
0572b05: 
0572b06: 甲子周幽王五年起辛未平王元年王戌桓王元年癸亥周桓王二年止
0572b07: 庚子四祖優波多傳法提多迦
0572b08: 優波多。叱利國人。一名優波崛多。一名鄔波多姓首陀。父善意。
0572b09: 十七出家。二十證果。隨方行化。至摩突羅國。得度者
0572b10: 甚眾。繇是魔宮震動。波旬愁怖。遂竭其魔力。以害正
0572b11: 法。多即入三昧。觀其所繇。波旬復何便。密持瓔珞。
0572b12: 縻多頸。及多出定。取人狗蛇三屍。化為華鬘。
0572b13: 言諭波旬曰。汝與我瓔珞。甚是珍妙。吾此華鬘。以相
0572b14: 酬奉。波旬大喜。引頸受之。即變為三種臭屍。蟲蛆壞
0572b15: 爛。波旬厭惡。大生憂惱。盡其神力。莫能移動。乃升六
0572b16: 欲天。告諸天主。又詣梵王。求其解免。彼各告言。十力
0572b17: 弟子所作神變。我輩凡陋。何能去之。波旬曰。然則柰
0572b18: 何。梵王曰。汝可歸心尊者。即能除斷。乃為說偈。令其
0572b19: 回向曰。若因地倒。還因地起。離地求起。終無其理。波
0572b20: 旬受教已巳。即下天宮。至多所。禮足哀懺。多曰。汝
0572b21: 自今去。於如來正法。更作嬈害否。波旬曰。我誓回向
0572b22: 佛道。永斷不善。多曰。若然者。汝可口自唱言。皈依
0572b23: 三寶。波旬合掌三唱。華鬘悉除。乃歡喜踴躍。而說偈
0572b24: 曰。稽首三界尊。十力聖弟子。我今願回向。勿令有劣
0572c01: 弱。說是偈已巳。作禮而去。多一日。因訪一老比丘尼。
0572c02: 纔入門。便觸撒盂。比丘尼曰。佛在日。六群比丘甚
0572c03: 是麤行。數來我舍。尚不如是。尊者紹祖位人。得與麼
0572c04: 麤行。多乃休去。多在世化導。證果最多。每度一
0572c05: 人。以一籌置於石室。其室縱十八肘。廣十二肘。充滿
0572c06: 其間。最後有一長者子。名曰香眾。來禮多。求出家
0572c07: 多問曰。汝身出家。心出家。答曰。我來出家。非為身
0572c08: 心。多曰。不為身心。復誰出家。答曰。夫出家者。無我
0572c09: 我故。無我我故。即心不生滅。心不生滅。即是常道。諸
0572c10: 佛亦常心無形相。其體亦然。多曰。汝當大悟。心自
0572c11: 通達。宜依佛法僧。紹隆聖種。即為剃髮。授具足戒。仍
0572c12: 告之曰。汝父嘗夢金日而生。汝可名提多迦。復謂曰。
0572c13: 如來以大法眼藏。次第傳授。以至於我。今復付汝。聽
0572c14: 吾偈曰。心自本來心。本心非有法。有法有本心。非心
0572c15: 非本法。付法已巳。乃踴身空。呈十八變。復本座。跏
0572c16: 趺而逝。時號無相好佛。提多迦以室內籌。用焚其軀。
0572c17: 收舍利建塔。當此土周平王三十年庚子歲也○有
0572c18: 著身見者。求度於多。多曰。求度之法。要信吾言。
0572c19: 不違吾教。其人曰。既來投。師固當聞命。多乃化一
0572c20: 險崖山聳喬木。令其上樹。又於樹下。化作大坑。深廣
0572c21: 千肘。又令放。其人受教。即放二。令放一手。便放
0572c22: 一手。令復放手。其人答言。若復放手。便墮坑死。多
0572c23: 曰。先約受教。云何違我。是時其人。身愛即滅。放手而
0572c24: 墮。不見樹坑。即證道果。
0573a01: 
0573a02: 佛祖綱目卷第六
