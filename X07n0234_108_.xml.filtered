0909c11: 
0909c12: 
0909c13: 
0909c14: 大方廣佛華嚴經疏卷第一百八入第七十一卷經
0909c15: 清涼山沙門　澄觀　述
0909c16: 晉水沙門　淨源　錄疏注經
0909c17: 爾時善財童子於普救眾生至往寂靜音海夜神所。
0909c18: △第五寂靜音海夜神。寄難勝地。文中具六。第一
0909c19: 依教趣求。
0909c20: 頂禮其足繞無數至云何修菩薩道。
0909c22: 所行境。問中欲顯能所別故。先問所成。後問能成。
0909c23: 答中欲顯能所相成。故隔句相屬。又由能起所。故
0909c24: 先辨能。又觀察中。雖有所觀。意在能觀。所行境中。
0910a01: 雖是所行。而義兼能所。故四問全別。晉經中云□
0910a02: 何境界名何境界。境界云何。此則兼通分齊之境。
0910a04: 上求大智心。
0910a05: 夜神言善男子至我發起住大智光明海德心。
0910a06: △二有十心。下化大悲心。
0910a07: 我發起令一切眾生至令一切眾生皆受喜樂心。
0910a08: △二答為何事業三。初標。
0910a09: 發是心已巳復為說法令其漸至一切智地。
0910a10: △二別釋。於中具有三十七門。分之為三。初十五
0910a11: 門隨其便宜。以十度化。治其十蔽。初五門雙明捨
0910a12: 戒。
0910a13: 所謂若見眾生樂著所住至令其得入如來境界。
0910a14: 以捨一切著。則戒淨故。△二有十心。明餘八度。
0910a15: 若見眾生多瞋恚者至令得菩薩智波羅蜜。
0910a16: 般若及願各有二門。△二有十二門。得佛功德。
0910a17: 若見眾生色相不具至令得智慧見一切法。
0910a18: 化無功德眾生。令得佛因果。見第一義。△三有十
0910a19: 門。但以對治門。破其惑障。
0910a21: △三總結化意。
0910a22: 善男子我以此等無量法施至其心怡暢安隱適悅。
0910a23: 見物成益。故大歡喜。此即釋名中初意。△三答觀
0910a24: 察問二。初觀菩薩境界。
0910b01: 復次善男子我常觀察至坐種種莊嚴座。
0910b02: △二觀佛勝用三。初結前生後。
0910b03: 善男子我觀察此道場至無量無邊生大歡喜。
0910b04: 知佛神力下。義當生後。△二正顯。有其十門。
0910b05: 善男子我觀毗盧遮那至如是出現如是說法。
0910b06: △三總結近遠。近結前之十門。亦遠結前觀菩薩
0910b07: 境。以所觀境皆稱性故。文二。初標喜成益。
0910b08: 我見是已巳於念念中至昔所未聞而今始聞。
0910b09: △二徵釋益由。
0910b10: 何以故以能了知法界相故至莊嚴解脫光明海。
0910b11: 以能觀之大智。稱法界之體相。是故菩薩所生信
0910b12: 等。等一切智。△四答所行境界問三。初十門法說。
0910b13: 通二種境。
0910b14: 又善男子此解脫無邊普入一切法界門故。
0910b15: 即所觀境。
0910b16: 此解脫無盡等發一切智性心故。
0910b17: 即分齊境。下八準思。
0910b18: 此解脫無際入無際畔至以能了知如幻法故。
0910b19: △二有二十二門喻說。
0910b20: 此解脫者猶如影像至一切諸佛法輪聲故。
0910b21: 以解脫深廣相難可知故。△三有一句。總結勸修。
0910b22: 善男子我今為汝說此譬喻汝應思惟隨順悟入。
0910b23: △二明得解脫因二。初問。
0910b24: 爾時善財童子至云何修行得此解脫。
0910c01: △二答。
0910c02: 夜神言善男子菩薩修行十大法藏得此解脫。
0910c03: 先標。次徵釋。
0910c04: 何等為十一修布施至一切諸法無有障礙。
0910c05: 後結。
0910c06: 善男子若諸菩薩至積集堅固安住圓滿。
0910c07: 即十度為因。△三明發心久近。欲顯道根深故二。
0910c08: 初問。
0910c09: 善財童子言聖者至三菩提心其已巳久如。
0910c10: △二答。初長行三。初於餘剎海中發心修行二。初
0910c11: 於第一剎塵劫修五。初總顯剎海。
0910c12: 夜神言善男子此華藏至而覆其上淨穢相雜。
0910c13: △二別彰時處。
0910c14: 此世界中乃往古世至名一切寶藏妙月光明。
0910c15: △三顯於初佛發心得定。
0910c16: 有佛名不退轉法界音至具足福德燈光明幢。
0910c17: 亦表五地入俗福智高勝故。
0910c18: 守護道場我見彼佛至名普照如來功德海。
0910c19: 此即正詶發心之問。自此已巳去。皆顯修行得法。是
0910c20: 知先問亦含問其得法久近。△四略舉次前九佛。
0910c21: 此道場中次有如來至名普照三世眾生諸根行。
0910c22: △五結略顯廣。
0910c23: 善男子清淨光金莊嚴至亦聞其佛所說諸法。
0910c24: 此舉一劫之中剎塵數佛皆悉供養。△二於第二
0911a01: 剎塵劫修行。
0911a02: 從此命還即於此世界中生。
0911a03: 界不異前。故云還即。
0911a04: 經佛剎微塵數劫修菩薩行。
0911a05: 劫時有異。言歷剎塵。
0911a06: 然後命生此華藏莊嚴世界海。
0911a07: 前雖數數命今語前劫之末。是知前普光明幢
0911a08: 劫。即是大劫。其中已巳含有剎塵數小劫。此中但明
0911a09: 塵數小劫。略無大劫之名。二文影略。故下結云。於
0911a10: 二佛剎微塵數劫中。修菩薩行是則前段一如來
0911a11: 興。義當一劫。若以普光明劫。為剎塵之一。此命
0911a12: 下。結成剎塵之劫。則闕二字。故晉經言。於彼世界。
0911a13: 經二佛剎微塵數劫。方順下文二劫之言。一劫已巳
0911a14: 有剎塵之佛。則佛彌多矣。△二修行得法二。初舉
0911a15: 此前三佛。
0911a16: 娑婆世界值迦羅鳩孫至名演一切眾生言音海。
0911a17: △二顯遇本師得今解脫。則前所得。望此皆因。文
0911a18: 二。初標名體。
0911a19: 次值毗盧遮那如來至出生廣大喜莊嚴解脫。
0911a20: △二明其業用。此中業用非獨事業。良以前之四
0911a21: 問皆業用故。故此通包。於中亦二。初標所入海數。
0911a22: 此解脫已巳能入十不可說至微塵數法界安立海。
0911a23: △二明海中所見展轉染細。略為四重。初剎海中塵。
0911a24: 見彼一切法界安立海一切佛剎所有微塵。
0911b01: △二塵中之剎。
0911b02: 一一塵中有十不可說不可說佛剎微塵數佛國土。
0911b03: △三剎中之佛。
0911b04: 一一佛土皆有毗盧遮那至又亦聞其所說妙法。
0911b05: △四佛毛變化二。初通力演法。
0911b06: 又亦見彼一切諸佛至隨眾生心轉正法輪。
0911b07: △二夜神悟入二。初總顯能所悟。
0911b08: 我得速疾陀羅尼力至如是悟解一切法門。
0911b09: △二明重重微細二。初總顯十重。十重一一顯無
0911b10: 盡法門。
0911b11: 一一法門中悟解一切修多羅雲。
0911b12: 一法門。如般若一門中。有多契經。
0911b13: 一一修多羅雲中悟解一切法海。
0911b14: 二隨一契經。詮多深廣之法。謂含諸度等。
0911b15: 一一法海中悟解一切法品。
0911b16: 三隨一深法。有多品類。
0911b17: 一一法品中悟解一切法雲。
0911b18: 四隨一類中。有多事法。其一一法。含旨如雲。
0911b19: 一一法雲中悟解一切法流。
0911b20: 五隨一根本法雲。流出眾多支派。上五約所悟。下
0911b21: 五約能悟。
0911b22: 一一法流中出生一切大喜海至得一切智光海。
0911b23: △二別顯智光之用二。初句總該橫。
0911b24: 一智光海普照三世入十方。
0911c01: 是第十一重。但廣最後一重功用無邊。則類前重
0911c02: 重不可盡也。△二別顯橫豎之中所知。文五。初知
0911c03: 如來因地之行。
0911c04: 知無量如來往昔諸行海知無量如來所有本事海。
0911c05: 上二句總。後之十句別明十度。
0911c06: 知無量如來難捨能施海至無量如來智波羅蜜海。
0911c07: △二知佛因地之位。
0911c08: 知無量如來往昔起菩薩地至如來往昔觀菩薩地。
0911c09: △三知因地作用。
0911c10: 知無量如來昔為菩薩時至調伏成熟一切眾生。
0911c11: 上三知因。△四總知果用。
0911c12: 知無量如來放大光明至知無量如來廣大力海。
0911c13: △五總知。
0911c14: 彼諸如來從初發心乃至法滅我於念念悉得知見。
0911c15: △三結詶其問三。初結前。
0911c16: 善男子汝問我言汝發心來至至釋迦牟尼佛。
0911c17: △二類顯。
0911c18: 及此劫中未來所有一切諸佛我皆如是親近供養。
0911c19: 先類未來。後及餘界。
0911c20: 如於世界賢劫之中至悉亦如是親近供養。
0911c21: △三結觀修學。
0911c22: 善男子彼清淨光金莊嚴至修此菩薩大勇猛門。
0911c23: △二偈頌。十偈分三。初誡聽勸修。
0911c24: 爾時寂靜音海主夜神至為善財童子而說頌言。
0912a01: 善財聽我說清淨解脫門聞已巳生歡喜勤修令究竟。
0912a02: △二正明昔行。文二。初智行上供。
0912a03: 我昔於劫海生大信樂心至入此解脫門。
0912a04: △二有四偈。悲心下救。
0912a05: 老病貧窮人諸根不具足至我當悉除滅。
0912a06: △三有一偈。結行分齊。
0912a07: 願盡未來劫普為諸生滅除生死苦得佛究竟樂。
0912a08: △四謙己巳推勝。
0912a09: 善男子我唯知此至能知能說彼功德行。
0912a10: △五指示後友。
0912a11: 善男子此菩提場如來會中。
0912a12: 般若為得佛之所。故特言菩提場。
0912a13: 有主夜神名守護一切城增長威力。
0912a14: 般若若現。則善守心城及一切智城。萬行由生。為
0912a15: 增威力。
0912a16: 汝詣彼問菩薩云何學菩薩行修菩薩道。
0912a17: △六戀德禮辭三。初以心觀。
0912a18: 爾時善財童子一心觀察寂靜音海主夜神身。
0912a19: △二以偈讚四。初因友得見。
0912a20: 而說頌言我因善友教來詣天神所至身量無有邊。
0912a21: △二有二偈。寄對顯勝。
0912a22: 非是著色相計有於諸法至色相無邊故。
0912a23: △三有六偈。當相顯勝。
0912a24: 遠離於五蘊亦不住於處至十方說法。
0912b01: △四有一偈。總結圓融。
0912b02: 無邊諸剎海佛海眾生海悉在一塵中此尊解脫力。
0912b03: △三身禮辭。
0912b04: 時善財童子說此偈已巳至殷勤瞻仰辭退而去。
0912b05: △第六守護一切城夜神。寄現前地六。初依教趣
0912b06: 求。
0912b07: 爾時善財童子隨順寂靜至守護一切城夜神所。
0912b08: △二見敬諮問。
0912b09: 見彼夜神坐一切寶至唯願慈哀為我宣說。
0912b10: △三稱讚授法二。初讚發心之相。
0912b11: 時彼夜神告善財言至問諸菩薩所修行門。
0912b12: △二正授法界三。初標名體。
0912b13: 善男子我得菩薩甚深自在妙音解脫。
0912b14: 即事契經故曰甚深。權實無礙。蘊攝妙辨。稱為自
0912b15: 在。依此演法。普應機。是謂妙音。△二顯其業用
0912b17: 為大法師無所礙至為令眾生安住佛教故。
0912b18: △二顯法施之意。
0912b19: 佛子我以此等法施眾生至心恒不捨一切智地。
0912b20: △二別顯業用三。初釋甚深三。初總標。
0912b21: 善男子我以如是淨法光明至時作十種觀察法界。
0912b22: △二徵列。
0912b23: 何者為十。
0912b24: 列法界中。十種別義。今約十種勝行顯之。以行必
0912c01: 稱理。理由行顯故。
0912c02: 所謂我知法界無量。
0912c03: 一無分量。
0912c04: 獲得廣大智光明故我知法界無邊。
0912c05: 二無邊際。
0912c06: 見一切佛所知見故我知法界無限。
0912c07: 三無齊限。
0912c08: 普入一切諸佛國土至我知法界無畔。
0912c09: 四無涯畔。
0912c10: 普於一切法界海中至我知法界無斷。
0912c11: 五無斷絕。
0912c12: 入於如來不斷智故至充滿法界不可壞。
0912c13: 餘五可知。△三結前觀益。
0912c14: 善男子我作此十種至深入如來難思境界。
0912c15: △二釋自在義。
0912c16: 又善男子我如是正念思惟至恒為眾生演說妙法。
0912c17: 謂總持權實。各就所持。立名可知。△三釋妙音義
0912c18: 二。初別明。有二十三句。
0912c19: 善男子我或為眾生至或為眾生說修慧法。
0912c20: 初三約三慧。後二十句勒為十對。約廣略辨。
0912c21: 或為眾生說一有法或為眾生說一切有法。
0912c22: 略而言者。一者通理通事。理一有者。二十五有。理
0912c23: 無二故。事一有者。同一有為故。餘可思準。
0912c24: 或為說一如來名海法至或為說一切乘出離法。
0913a01: △二總結。
0913a02: 善男子我以如是等不可說法門為眾生說。
0913a03: △三結益二。初別結甚深益。
0913a04: 善男子我入如來無差別至盡未來劫住普賢行。
0913a05: 由入無差別故。住劫而不疲。△二通結妙音自在。
0913a06: 善男子我成就此甚深至增長一切諸解脫門。
0913a07: 由總持故。增長解脫。
0913a08: 念念充滿一切法界。
0913a09: 由妙音故。充滿法界。
0913a10: 
0913a11: 大方廣佛華嚴經疏卷第一百八
