0229b01: 憨休禪師語錄卷第十
0229b02: 嗣法門人　繼堯　等編
0229b03: 示眾
0229b04: 示眾學佛徒空坐參禪與道違兩邊俱不立中間總
0229b05: 亦非雙忘人境絕覿體無所依報爾英靈士切忌亂
0229b06: 針錐畢竟如何路逢死蛇休打殺無底籃子盛將歸。
0229b07: 示眾舉馬祖因僧參次畫一圓相云入得也打入不
0229b08: 得也打僧纔入祖便打僧云和尚打某甲不得祖便
0229b09: 靠拄杖休去師云奇怪諸禪德馬祖等閒舉揚箇事
0229b10: 如金翅擘海直取龍石因甚被箇布衲拶著便乃瓦
0229b11: 解冰消且道馬祖意在於何卓拄杖一下云三盞酒
0229b12: 粧公子面一枝花插美人頭。
0229b13: 示眾向上一路千聖不傳靈機絕朕智者由迷暗合
0229b14: 明投端倪孰辨放行把住有誰通曉直饒空生悟解
0229b15: 不敢當風釋迦彌勒退身有分何故機關不是韓光
0229b16: 作莫把胸襟當等閒。
0229b17: 上元示眾今朝上元正月半火樹銀花開爛熳渭水
0229b18: 搊琴棗樹聽終南拍手黃鶯唱驚起楊岐三腳驢長
0229b19: 鳴踢踏騰街巷撞倒帝釋平天冠東海鯉魚打一棒
0229b20: 連宵大雨似傾盆露柱燈籠盡閒放忍俊不禁老鴟
0229b21: 吻看看殿脊欲咬斷山門撫掌笑呵呵廚庫僧堂偷
0229b22: 眼看且道他看箇甚麼熨斗煎茶銚不同簸箕打米
0229b23: 升別樣喝一喝。
0229b24: 示眾舉趙州云今夜荅話去也解問話的出來時僧
0229b25: 出禮拜州云適來拋磚引玉卻引得箇上墼子師云
0229b26: 諸人還知趙州用處麼聽取一頌垂鼻欺唇老趙州
0229b27: 拋磚引玉有來由長安道上人無數幾箇親行到地
0229b28: 頭。
0229b29: 示眾以拄杖劃一劃云十方薄伽梵一路涅槃門上
0229b30: 士遊山水中人坐竹林復卓拄杖云還會麼水流黃
0229c01: 葉來何處牛帶寒鴉過遠村。
0229c02: 示眾柳葉舒眉桃破腮銜泥燕子日飛來分明鼻祖
0229c03: 西來意若箇禪流眼自開。
0229c04: 示眾舉浮山遠禪師與王質待制論道遠畫一圓相
0229c05: 問云一不得匹馬單鎗二不得衣錦還鄉鵲不得喜
0229c06: 鴉不得殃速道速道王罔措遠云勘破了也師云浮
0229c07: 山當道掘井痛處著錐不無好手點檢將來未免互
0229c08: 相鈍置諸人還會麼拋出通紅一團鐵待制兩眼黑
0229c09: 似墨冷地思量愁殺人浮山真箇白拈賊賊賊猛將
0229c10: 雄兵收不得疑殺天下杜禪和笑倒街頭古彌勒。
0229c11: 示眾驅耕夫之牛奪饑人之食冰稜上行劍刃上走
0229c12: 這是衲僧家尋常作略直饒撥轉天關掀翻地軸由
0229c13: 未是向上人行履處在如何是向上人行履處良久
0229c14: 云月不破五。
0229c15: 示眾向上一路滑壁立千仞險石火電光遲諸人各
0229c16: 具眼舉拄杖云看看便歸方丈。
0229c17: 示眾千花競秀發高枝百鳥啼春正及時聲色兩途
0229c18: 俱坐斷頂門出氣是男兒還有恁麼人知恁般事麼
0229c19: 左右顧視云下坡不走快便難逢。
0229c20: 示眾舉溈山問仰山云即今事且止自古事如何仰
0229c21: 山叉手進前溈曰此猶是即今事自古事作麼生仰
0229c22: 叉手退後溈曰汝屈我我屈汝遂召眾云動絃別曲
0229c23: 葉落知秋還他溈仰父子始得只如屈我屈汝汝等
0229c24: 諸人還委悉麼汝屈我我屈汝三頭六臂誰能睹教
0229c25: 人常憶李將軍笑倒盧龍射石虎。
0229c26: 示眾欲識西來意明明百草頭臨濟金剛劍截斷眾
0229c27: 波流喝一喝。
0229c28: 示眾契理亦非悟執事元是迷雲盡日頭出乾坤照
0229c29: 無私眼中如無翳空花那有依報汝參元士莫滯礫
0229c30: 中泥卓拄杖云若到諸方分明舉似。
0230a01: 示眾古德云纔涉唇吻便落意思盡是死門終非活
0230a02: 路且作麼生是活路有僧纔出師高聲云歸堂喫茶
0230a03: 去便起。
0230a04: 示眾云示眾一節無非要諸人發大勇猛起大疑情
0230a05: 疑到無可疑處向百尺竿頭更進一步直於懸崖撒
0230a06: 手捨命承當死中得活過來自然千聖羅籠不住一
0230a07: 棒打不回頭有時擲大千於方外有時納須彌於芥
0230a08: 中若到與麼田地猶未是衲僧行履處在且如何是
0230a09: 衲僧行履處卓拄杖云一二三四五六七斗牛女虛
0230a10: 危室壁霹靂一聲頂門開木人穿靴水上立喝一喝。
0230a11: 示眾舉德山禪師云汝但無心於事無事於心自然
0230a12: 虛而靈寂而妙若有毫端許言於本末者皆為自欺
0230a13: 何故毫釐繫念三途業因瞥爾情生萬劫羈鎖凡名
0230a14: 聖號盡是虛聲殊相劣形皆為幻色汝欲求之得勿
0230a15: 勞乎如其厭之終成大患始終無益師云德山恁般
0230a16: 說話可謂吐膽傾心只如毫端不立本末都捐心佛
0230a17: 眾生境智俱泯還成得自欺否若到這裏畢竟又作
0230a18: 麼生具眼者試辨看。
0230a19: 除夕示眾三十六旬盡今朝雪瑞年豐樂事饒唯有
0230a20: 禪家生計別虛空背上刮龜毛諸仁者且道龜毛作
0230a21: 麼生刮良久云來年更有新條在惱亂東風卒未休。
0230a22: 示眾仁者見之謂之仁智者見之謂之智只如衲僧
0230a23: 見之謂之甚麼以拄杖畫一畫喝一喝。
0230a24: 示眾燉煌作用別一切最平常飲啄隨緣分瓜蔬足
0230a25: 道糧饑時頻喫飯困眠即上床放曠如癡兀通人自
0230a26: 有長蛇頭上揩癢劍刃裏藏身即不問且道魯祖見
0230a27: 僧來便面壁意在於何汝諸人還會麼良久云寒松
0230a28: 青有千年色亦任風吹滿徑香。
0230a29: 示眾電光影裏事如何盡令全提舉似他若待眉毛
0230a30: 纔眨上抬眸鷂子過新羅拈拄杖云看看拄杖子鑽
0230b01: 入汝諸人鼻孔裏去也切忌噴嚏惡發。
0230b02: 中秋示眾靈山話月曹溪指月寒山比月馬祖翫月
0230b03: 畢竟如何是真月良久云長空有路還須透水底無
0230b04: 蹤不用尋。
0230b05: 示眾六瓣三稜七凸八凹眼見如盲口說如啞吒吒
0230b06: 沙沙藞藞苴苴且道是箇甚麼竟日覓不得有時常
0230b07: 自來。
0230b08: 示眾南塘錦樹靄重重觸目無非是此宗石女穿靴
0230b09: 臨水面踏開煙浪起魚龍。
0230b10: 示眾井底蝦蟆吞卻月南海波斯眼子黑文殊腦後
0230b11: 拔出釘普賢口內吐卻鐵拈拄杖云臨濟大師來也
0230b12: 卓一下云久日樺來唇。
0230b13: 示眾十字街頭衣穿骨露孤峰頂上屋漏看星直饒
0230b14: 反著草鞋倒騎佛殿朝到西天暮歸東土由未具頂
0230b15: 門正眼在如何是頂門正眼卓拄杖云雲籠碧漢連
0230b16: 宵暗月在清池透底明。
0230b17: 因學者學書示眾若論此事如人書字點畫可效者
0230b18: 工否者拙蓋未能忘法耳當筆忘手手忘心乃可也
0230b19: 有般的聞說虛圓正緊便乃執之失度不會放之自
0230b20: 然焉能縱橫得妙若要鸞飛鳳舞虎嘯龍騰豈可得
0230b21: 哉到這裏休誇逸少謾說張顛揮雲掃霧則不無只
0230b22: 如紙墨未呈以指點空云且道者一點落在甚麼處
0230b23: 從來八法子賺殺幾多人。
0230b24: 示眾林花爛熳文殊刺剌瞎眼睛鳥語緡蠻觀音塞聾
0230b25: 耳孔說甚麼天臺普請南嶽遊山若據衲僧門下天
0230b26: 地懸隔且道衲僧有甚麼長處良久云內外推尋覓
0230b27: 總無境上施為渾大有。
0230b28: 示眾若論此事如空中鳥道無跡可尋水底魚遊無
0230b29: 蹤可覓設使吹毛悟去猶在半途隔江橫趨互相鈍
0230b30: 置所以道向上一路千聖不傳學者勞形如猿捉影
0230c01: 既是千聖不傳為甚麼拄杖子穿卻釋迦老子鼻孔
0230c02: 作麼生道得箇脫身句良久云曾經巴峽猿啼處不
0230c03: 是愁人亦斷腸。
0230c04: 示眾纖塵極盡智鑑圓明舉用千差靈光朗耀聖凡
0230c05: 坐斷今古兩忘始能高提祖令橫按莫邪出沒往還
0230c06: 人間天上直教須彌粉碎大海乾枯把住要津纖毫
0230c07: 不立放開一線塞壑填溝正恁麼時汝諸人還會麼
0230c08: 雨後始知山色翠事難方見丈夫心。
0230c09: 示眾南塘春水碧沉沉柳色青青繞萬尋四海禪流
0230c10: 同共住莫教空過好光陰。
0230c11: 示眾舉溈山睡起次仰山來溈云老僧適纔做得一
0230c12: 夢子試為我圓看仰應諾下去端一盆水來溈山洗
0230c13: 面畢香嚴從外來溈云我適纔做一夢寂子為我圓
0230c14: 了也子再圓看嚴亦應諾下去端一碗茶來溈云二
0230c15: 子神通過於目連鶖子師云溈山大似憐兒不覺醜
0230c16: 二子雖是承虛接響弄假成真神通妙用則不無若
0230c17: 是佛法總未夢見在諸人還知麼犀因翫月紋生角
0230c18: 象被雷驚花入牙。
0230c19: 示眾把定牢關不通凡聖放開一線塞壑填溝亦恁
0230c20: 倒弄顛拈在處全體大用鉗錘妙密神應無方還有
0230c21: 具恁般手眼的麼良久云直饒威音更那畔已巳落吾
0230c22: 家第二機。
0230c23: 示眾拈拄杖云全提兔角杖擊碎虛空骨倒握吹毛
0230c24: 劍勦除生死窟華山圖上倒騎驢始解無人亦無佛
0230c25: 笑殺西來老臊胡卓柱杖一下不消彈指超無學復
0230c26: 卓一卓。
0230c27: 示眾寒時向火熱乘涼渴飲饑餐孰較量拈椎豎拂
0230c28: 無他事只要諸人達本鄉且道如何是本鄉以拄杖
0230c29: 卓一卓云子丑寅卯辰巳午甲乙丙丁莫莽鹵。
0230c30: 示眾舉靈雲見桃花悟道偈云三十年來尋劍客幾
0231a01: 回落葉又抽枝自從一見桃花後直至如今更不疑
0231a02: 玄沙云諦當甚諦當敢保老兄未徹在師云靈雲忽
0231a03: 睹桃花不覺打失娘生兩眼若謂從緣而入誰知喪
0231a04: 卻自己巳全身元沙雖則極力相扶也只救得一半大
0231a05: 眾還委悉麼桃花爭放故園春灼灼枝頭不是塵堪
0231a06: 笑靈雲打失眼至今多少斷腸人喝一喝便起。
0231a07: 示眾拈拄杖云歸根得旨隨照失宗復喝一喝云一
0231a08: 句截流千差坐斷是以金剛寶劍不露鋒鋩踞地獰
0231a09: 獅爪牙銛利雖然如是猶是照用同時且道人境俱
0231a10: 不奪時作麼生委悉卓拄杖一下云古岸漁翁垂釣
0231a11: 處蘆花紅蓼滿滄洲。
0231a12: 示眾舉溈山坐次仰山從方丈前過溈云若是百丈
0231a13: 先師見子須喫痛棒始得仰云今日事作麼生溈云
0231a14: 合取兩片皮仰云此恩難報溈云非子不才老僧年
0231a15: 邁仰云今日親見百丈師翁溈云子向甚麼處見得
0231a16: 仰云不道見只是無別溈云始終作家師云師資酬
0231a17: 唱啐啄同時意氣相投機輪互換獨許溈山父子然
0231a18: 雖如是只如仰山道只是無別汝諸人作麼生會良
0231a19: 久云知音不在頻頻舉達者須知暗裏驚便起。
0231a20: 示眾彌勒真彌勒分身千百億時時示時人時人自
0231a21: 不識拈拄杖云還識麼若識得去處處綠楊堪繫馬
0231a22: 若也不識依然日午打三更良久云笑煞傍觀。
0231a23: 示眾興善有時壁立萬仞發大機顯大用人人驚怖
0231a24: 逃逝有時一味平常和其光同其塵箇箇贊歎歡喜
0231a25: 諸禪德信知我所得智慧微妙第一你若擬心早是
0231a26: 不微妙了也何故此事非思量分別之所能還相委
0231a27: 麼以拂子擊禪床一下歸方丈。
0231a28: 示眾鐘樓上念讚床腳下種菜東司裏燒香山門前
0231a29: 禮拜且道是甚麼人得與麼行竟良久云西風捲盡
0231a30: 秋休葉露出枝頭一點紅。
0231b01: 機緣
0231b02: 僧參次師問甚麼處來僧云那邊師云那邊事作麼
0231b03: 生僧便禮拜師驀踏云沒地頭漢。
0231b04: 二僧參次師問近離甚麼處僧云寧夏師云寧夏到
0231b05: 者裏多少路僧云一千八百師云踏破幾緉草鞋僧
0231b06: 無語師問第二位者上座不的秪對汝又作麼生僧
0231b07: 亦無語師云一隊無孔鐵錘便打出。
0231b08: 僧參次便問猛虎當路坐時如何師云耕夫製玉漏
0231b09: 不是行家作僧云和尚搖頭學人擺尾師云餿飯泥
0231b10: 茶爐僧無語師便掌云者掠虛漢。
0231b11: 僧問肇論云天地與我同根萬物與我一體既是一
0231b12: 體為甚麼眾生不成佛去師云但恨枝無葉莫怨太
0231b13: 陽偏僧云開眼見一切物合眼又作麼生見師云驢
0231b14: 屎似馬糞僧無語師云將謂將謂便打。
0231b15: 有儒士投刺稱道學謁師師云學即不問如何是道
0231b16: 士云這何必問師云且莫詐明頭士罔措師云貴教
0231b17: 戒慎乎其所不睹恐懼乎其所不聞居士向不睹不
0231b18: 聞處試道一句看士擬開口師云不是不是士茫然
0231b19: 云和尚還道得否師云居士問將來士如前問師云
0231b20: 山花開似錦幽鳥語如簧士云如是則有睹有聞也
0231b21: 師云不睹不聞是非入也視聽昭昭而不起聞見者
0231b22: 斯可矣士歎服作禮而退。
0231b23: 僧問如何是生死二字師云待太華峰點頭即向汝
0231b24: 道僧云為甚麼不道師云直教汝求生不得求死不
0231b25: 得。
0231b26: 道士羅沖虛參次師問平常看甚麼經士云南華道
0231b27: 德師彈指云者在甚麼句中收士云不知師云不知
0231b28: 最親切士罔措次目復來請益師見便云恍恍惚惚
0231b29: 其中有物且道是甚麼物士云特來求和尚慈悲指
0231b30: 示師拈起扇子云會麼士云不會師云白紙扇子足
0231c01: 風涼士云是何意旨師云神仙妙訣父子不傳。
0231c02: 僧參次纔展坐具師云道即便道展炊單作麼僧云
0231c03: 特來禮拜和尚師云目前無闍黎此間無老僧汝又
0231c04: 作麼生僧喝師云亂喝僧擬議師便打。
0231c05: 僧參次師問上座仙鄉何處僧云用南師云川北事
0231c06: 作麼生僧云劍閣從來險師云汝作麼生過來僧云
0231c07: 樊噲當鴻門師云正值項莊舞劍時如何僧擬議師
0231c08: 云學語之流便打。
0231c09: 僧問如何是金剛圈師云汝試跳看如何是栗棘蓬
0231c10: 師云汝試吞看僧云畢竟如何吞跳師云馬便搭鞍
0231c11: 驢便推磨僧云學人不會師云終南山色碧嶙嶒。
0231c12: 僧參次師問甚麼處來僧云興善師云興善有何言
0231c13: 句僧云前日開示忘卻了也師云汝是甚麼處人僧
0231c14: 云平涼師云大好忘卻了便打。
0231c15: 因雞鳴午師云好一聲只是無人會得時有僧便問
0231c16: 和尚還會麼師云遠水明沙白深秋落葉黃僧云便
0231c17: 恁麼會去時如何師云依稀似曲纔堪聽又被風吹
0231c18: 別調中。
0231c19: 僧問如何是莊嚴佛土師云葡萄滿架垂珠網石筍
0231c20: 抽條豎寶幢僧云即非莊嚴是名莊嚴師云金剛經
0231c21: 到念得熟僧禮拜師云韓盧逐塊。
0231c22: 僧云久雨不晴時如何師云滴穿眼睛浸爛鼻孔僧
0231c23: 云忽遇杲日當空時如何師云乾盡髑髏迸破龜殼
0231c24: 儒士問三界之外更有何物師云三界之外更有何
0231c25: 物又問三教聖人滅後還歸一處否師云別面不如
0231c26: 花有笑離情難似竹無心士云學生不會師云會則
0231c27: 事同一家不會則各自稱尊。
0231c28: 師鋤地次有客到相請僧便問有客到門時如何師
0231c29: 云荷鋤歸家進云如何管待師云打水煎茶進云和
0231c30: 尚太煞現成師云舉頭天外看誰是我般人。
0232a01: 問僧甚麼處來僧云秦州師云來時踏斷草鞋繩否
0232a02: 僧云不會師云禮拜著僧作禮師云恰好不會少間
0232a03: 茶次師又問曾見甚麼人來僧云如是和尚師云是
0232a04: 洞下尊宿僧云是師云銀碗盛雪明月藏鷺汝作麼
0232a05: 生會僧無語師云卻不如是便掌。
0232a06: 問僧路逢劍客須呈劍那箇是汝的劍僧喝師云好
0232a07: 喝僧擬議師便喝僧作禮師云鉛刀徒逞不若龍泉
0232a08: 便打出。
0232a09: 問僧甚處來僧云平涼師云有一人論劫在途中不
0232a10: 離家舍汝還見否僧便喝師云好一喝只是汝不知
0232a11: 落處僧禮拜師云果然便打。
0232a12: 問僧風動心搖樹雲生性起塵若明今日事昧卻本
0232a13: 來人如何是本來人僧便喝師云昧卻了也僧又喝
0232a14: 師云汝惡發作麼僧佇思師便打。
0232a15: 問興福結制十一日汝諸人本分事作麼生僧云早
0232a16: 晨喫白粥到晚又覺饑師云只恐不是玉僧作禮師
0232a17: 云汝見箇甚麼道理僧無語師云者掠虛漢連棒打
0232a18: 出。
0232a19: 僧問世尊雪山六年苦行明星出時悟得箇甚麼師
0232a20: 云腳不離地走進云和尚是釋迦是師云汝試定當
0232a21: 看。
0232a22: 僧問一口氣不來向甚麼處安身立命師云你即今
0232a23: 在甚麼處僧佇思師云不遇攀花手徒勞造化心便
0232a24: 打。
0232a25: 僧問離微通不犯的是甚麼人師云眼生三角頭峭
0232a26: 五嶽僧一喝師云早箇犯了也僧擬議師便打。
0232a27: 僧問一口氣不來向甚麼處安身立命師云天陰地
0232a28: 潤僧云學人初機請和尚慈悲直指師云春到園林
0232a29: 千點翠水和明月一天秋。
0232a30: 問僧從那裏來僧云峨嵋來師云普賢騎的白象還
0232b01: 在麼僧云在師云在甚麼處僧擬對師與驀面一掌。
0232b02: 僧參次師云從緣入者不是家珍汝為甚麼上人門
0232b03: 僧云特來禮拜和尚師云腳下草鞋何不脫卻僧作
0232b04: 禮師云兔子喫牛奶便打。
0232b05: 問僧汝昨日喫棒還知棒頭落處麼僧云不知師示
0232b06: 以偈云棒頭落處誰藏覆天眼龍睛覷不破驀地翻
0232b07: 身獅子兒人人鼻孔下頭大。
0232b08: 問衲僧家二六時中一絲不掛為甚麼這邊拖犁那
0232b09: 裏拽耙眾下語不契請師代云窮坑難滿。
0232b10: 問諸佛未出世已巳前人人鼻孔撩天既出世已後為
0232b11: 甚麼杳無蹤跡眾下語不契師代云見面不如聞名
0232b12: 問時正嚴冬天寒地冷為甚麼石筍抽條代云時節
0232b13: 不相饒。
0232b14: 問無神通菩薩因甚覓他蹤跡不得代云好箇入頭
0232b15: 問豎窮三際橫遍十方的因甚麼到者裏抬腳不起
0232b16: 眾請師代云何不道金粟門下。
0232b17: 問不到廣寒宮殿裏扇頭能有幾多風只如廣寒宮
0232b18: 作麼生到一僧從東過西一僧從西過東師云卻較
0232b19: 些子二僧齊禮拜師云一骨哄二狗便打。
0232b20: 僧問如何是法報化三身師云木杓頭邊鐮切菜如
0232b21: 何是法身師云華山一塊石如何是報身師云鐵索
0232b22: 掛天梯如何是化身師云黃河正東流。
0232b23: 僧問經行及坐臥常在於其中為甚麼百姓日用而
0232b24: 不知師云汝自顢頇僧云通身無影像遍界不曾藏
0232b25: 仁者見之謂之仁智者見之謂之智不涉二途請師
0232b26: 直指師云剎竿頭上仰蓮心僧云意旨如何師云蹉
0232b27: 過也不知僧擬議師便打。
0232b28: 僧問大事已巳明的人為甚麼棒下翻身不得師云莫
0232b29: 守寒岩異草青僧云恁麼則龍遊千江水虎走萬里
0232b30: 山去也師云謝三娘稱金。
0232c01: 僧問七尺單前明祖意如何是祖意師云終南拍手
0232c02: 黃鶯唱僧云三條椽下悟元機如何是元機師云渭
0232c03: 水搊琴棗樹聽僧云西來大意明千古大地掀翻總
0232c04: 是心師云腦後見腮僧云謝師證明師云一釣便上
0232c05: 僧禮拜師便打。
0232c06: 僧問濟上宗旨棒喝交馳離此二途還有指示也無
0232c07: 師云不是化龍魚徒勞遭點額僧云龍臥碧潭時如
0232c08: 何師云可惜沒頭浸殺僧云一聲霹靂又如何師云
0232c09: 且漫騰騰僧便作鼓翅勢師云野狐精連棒打出。
0232c10: 僧問即心即佛時如何師云鐵牛生石卵僧云非心
0232c11: 非佛又如何師云抱出玉麒麟僧云既不是心不是
0232c12: 佛不是物畢竟作麼生師云婦搖機軋軋兒弄口喎
0232c13: 喎僧云恁麼會去時如何師云坐著白雲宗不妙僧
0232c14: 云恁麼則義氣不從天地得英雄豈藉四時催師云
0232c15: 伶俐衲僧僧云莫謗他好師云識甚好惡。
0232c16: 僧問盡大地是箇解脫門把手拽不入過在甚麼處
0232c17: 師云汝即今還入麼僧云雪曲逢春吟夜月芒鞋踏
0232c18: 斷古家鄉師云案山子未肯點頭在。
0232c19: 僧問懷州牛喫禾益州馬腹脹天下覓醫人炙豬左
0232c20: 膊上豈不是杜順偈麼師云是僧云為是神通妙用
0232c21: 為是法爾如然師云亦非神通妙用亦非法爾如然
0232c22: 僧云畢竟作麼師云晴空杲日當天照僧云唯此一
0232c23: 是實餘二則非真師打一棒云不信道。
0232c24: 僧問盧陂既有鐵牛之機因甚被沼祖三問道不得
0232c25: 師云有眼盲人腳踏空僧云學人有箇見處師云試
0232c26: 舉看僧便喝師云湖南長老僧擬議師云果然便打。
0232c27: 僧問百千法門無量妙義總向一毛頭上識得根源
0232c28: 去如何是一毛頭師云初三十一不用擇日僧云只
0232c29: 如麻三觔乾屎橛新婦騎驢阿家牽畢竟是甚麼意
0232c30: 旨師云石火光中飛彩鳳僧云某甲不會師云逢人
0233a01: 但恁麼舉。
0233a02: 打七郃陽進士王莘發入堂隨喜問師云萬法歸一
0233a03: 一歸何處師云滿堂雲水客一位老先生士云畢竟
0233a04: 一歸何處師云劍去久矣士云學生不會師云請過
0233a05: 者邊來士從東過西師云居士元來卻會士乃欣然
0233a06: 首肯作禮云弟子若不問過幾同謗佛之流。
0233a07: 僧問達磨西來不立文字直指人心見性成佛為甚
0233a08: 麼又向少林面壁九年師云家無滯貨不富僧云只
0233a09: 如二祖立雪意旨如何師云掘地討天僧云不是一
0233a10: 番寒徹骨爭得梅花撲鼻香師云此心能有幾人知
0233a11: 僧禮拜云謝師荅話師云一翳在眼空花亂墜。
0233a12: 圖撫毫到寺指佛問師云是箇甚麼佛師云釋迦佛
0233a13: 圖云釋迦佛是箇甚麼人師云只是箇放得下的漢
0233a14: 子圖云莫是放下名利二字麼師云早被檀越勘破
0233a15: 圖云佛只一也為甚卻塑三位師云檀越不妨具眼
0233a16: 圖云我們不會禪機要明白說纔曉得師乃為開導
0233a17: 三身四智之旨圖歡喜贊歎云今聞慈誨甚釋前疑
0233a18: 乃拱揖而去。
0233a19: 西安董府尊請師齋問云都說參禪悟道不知如何
0233a20: 是道師云春明門外灞橋東董云塵勞愛網爭麼得
0233a21: 打脫了去師云除是腳下無絲方可董云梅花漏泄
0233a22: 先春信無限遊蜂盡逐香師云那裏見得董云居官
0233a23: 居佛誠為不二師云鄭州出曹門董云不會師云本
0233a24: 有之性為甚麼不會董云如何是本有之性師云護
0233a25: 法問從何來董忻然首肯。
0233a26: 垂問
0233a27: 潼關天險華嶽齊雲人人知有為甚麼巨靈神向者
0233a28: 裏失卻一隻眼。
0233a29: 柳毅傳書得到洞庭為甚麼涇河龍王日日腳跟不
0233a30: 點地。
0233b01: 八百獅子吼秦川若草若木大小悉皆震動為甚麼
0233b02: 終南山只是不肯點頭。
0233b03: 
0233b04: 
0233b05: 
0233b06: 
0233b07: 
0233b08: 
0233b09: 
0233b10: 憨休禪師語錄卷第十終
