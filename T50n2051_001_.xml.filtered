0198a02: 
0198a03: 
0198a04: No. 2051
0198a05: 琳法師別傳序
0198a06: 
0198a07: 隴西處士李懷琳撰
0198a08: 詳夫。太極元氣之初。三光尚匿。木皇火帝之
0198a09: 後。八卦爰興。是知。仁義漸開。假龍圖而起
0198a10: 字。道德云廢。因鳥以成書。所以左史記
0198a11: 言。夏商備於誥誓。右史記事。唐虞流於典謨。
0198a12: 暨乃史遷綴史記之文。班固嗣班彪之作。英
0198a13: 雄高士耆舊逸人。傳記之興其來尚矣。況乎
0198a14: 法雲佛日。無去無來。妙有真空。離生離滅。雖
0198a15: 復至理凝湛。而事應權。所以誕相西陲。
0198a16: 周王矚五光之彩。流兆東夏。漢帝夢丈六之
0198a17: 容。於是慷慨摩騰。應群機而入洛。抑揚僧
0198a18: 會。體大道以遊吳。代有其人。英雄間發。爰
0198a19: 有襄陽釋法琳者。紹四依。應生五濁。總
0198a20: 八藏於襟腑。包九流於胸臆。維絕紐之將弛。
0198a21: 纂龍樹之前徽。正頹綱之已紊。嗣馬鳴之餘
0198a22: 烈。至若直言不諱。等折檻於朱雲。有犯無
0198a23: 隱。邁牽衣於王象觸龍鱗而不移其志諒疾
0198a24: 風之勁草焉。冒嚴刑而不改其節。寔季葉之
0198a25: 忠臣也。然其文言博雅。秦懸一字無以方。事
0198a26: 理弘敷。蜀掛千金未足比。嗟乎儒釋君子。
0198a27: 鮮味斯道。信哉曲高和寡。幾將湮滅者歟。爰
0198a28: 有弘福寺琮上人者。稟氣星辰。體道乘羊之
0198a29: 歲。資靈海岳。育德撫象之年。志等澄蘭。誓
0198b01: 摧邪而納慮。器均安遠。弘正教以為心。至若
0198b02: 持線金章貫花玉牒。妙窮宗致。曲盡幽微。然
0198b03: 而聽覽之餘。遊情子史。綜括黃老。包吞儒墨。
0198b04: 每以琳公雅作分散者多。詢諸耆舊。勒成卷
0198b05: 軸。分為上中下。目之為別傳。理致周備。捃
0198b06: 摭無遺。刪補有則。抑亦僧中之良史也。然而
0198b07: 記詞記事。班馬擬以多慚。直筆直言。陳范方
0198b08: 之有愧。始驗琳公之草創。唯著美於一時。上
0198b09: 人之潤色。乃規模於萬葉。弟子狄道李懷琳。
0198b10: 與琮上人。志金蘭。義符膠漆。雖緇素有隔。
0198b11: 而嗅味頗同。爰因頂謁。遇觀寶聚。輒申狂簡。
0198b12: 為之序引云爾。
0198b13: 
0198b14: 
0198b15: 唐護法沙門法琳別傳卷上
0198b16: 
0198b17: 京弘福寺沙門彥琮撰
0198b18: 法師諱法琳。俗姓陳氏。川郡人。仲弓之後
0198b19: 也。遠祖隨宦徙寓襄陽。幼齒抽簪。情敦博物。
0198b20: 遂乃金陵楚郢負帙問津。孔肆釋筵橫經訪
0198b21: 道。於是該九部洞百家。究金言殫玉牒。每而
0198b22: 歎曰。為大丈夫。不能立正摧邪綱維至理。豈
0198b23: 直遠慚龍樹。抑亦遙愧馬鳴。未若隱遯巖阿
0198b24: 栖心丘。遂以隋開皇十四年夏五月。隱於
0198b25: 青溪山鬼谷洞焉。閱覽玄儒。寸陰無棄。搆
0198b26: 巖廬。則蔽虧於日月。空飛戶牖。則吐納於風
0198b27: 雲因撰青溪山記。可八千餘言。理趣鏗鏘文
0198b28: 詞婉麗。見傳于代。故闕錄焉。然法師韞德潛
0198b29: 形。訥言敏行誓維頹紐。觀化上京。是歲仁壽
0198c01: 元年春三月也。於是背楚塞涉秦川。步三陽
0198c02: 遊八水。每以李門仙術濩落虛陳。服皂披尋
0198c03: 何能究委。因以義寧初歲。假衣黃巾冀罄宗
0198c04: 源。從其居館。然法師素閑莊老。談吐清奇。
0198c05: 而道士等。競契金蘭慕申膠漆。故使三清祕
0198c06: 典洞鑒玄津。九府幽微窮諸要道。遂得葛妄
0198c07: 張虛之旨。韜韞襟懷。李氏奉釋之謨。記諸
0198c08: 心目。武德年首。還蒞釋宗。備踐法筵。周遊講
0198c09: 肆。意以神州帝壤易可箴規。因住濟法道場。
0198c10: 栖心定慧。後四年秋九月。有前道士太史令
0198c11: 傅弈。先是黃巾黨其所習。遂上廢佛法事十
0198c12: 有一條。大略云。釋經誕妄。言妖事隱。損國破
0198c13: 家。未聞益世。請胡佛邪教。退還天竺。凡是
0198c14: 沙門放歸桑梓。則我家國昌泰。李孔之教行
0198c15: 焉。高祖納弈獻書。乃下詔問諸沙門曰。棄父
0198c16: 母之鬚髮。去君臣之華服。利在何門之中。
0198c17: 益在何情之內。損益二宜請動妙釋。而法師
0198c18: 伏檻既久。思騁長衢。幸承斯。
0198c19: 詔問。遂陳對曰。琳聞。至道絕言。豈九流能
0198c20: 辯。法身無像。非十翼所詮。但以四趣茫茫
0198c21: 漂淪欲海。三界蠢蠢顛墜邪山。諸子迷以自
0198c22: 焚。凡夫溺而不出。大聖為之興世。至人所
0198c23: 以降靈。遂開解脫之門。示以安隱之路。於
0198c24: 是剎利王種。辭恩愛而出家。天竺貴族。捨榮
0198c25: 華而入道。是以悉達太子。去袞兗龍之衣。就
0198c26: 福田之服。誓出二種生死。志求一妙涅槃。弘
0198c27: 道以報四恩。育德以資三有。此其利益也。
0198c28: 案佛本行。經剃髮出家品偈云。
0198c29: 假使恩愛久共處時至命盡會別離
0199a01: 見此無常須臾間是故我今求解脫
0199a02: 於是慕其德者。斷惡以立身。欽其風者。潔己
0199a03: 而修善。故毀形以成其志。故棄鬚髮美容。
0199a04: 變俗以會其道。故捨君臣華服雖形闕奉親。
0199a05: 而內懷其孝。禮乖事主。而心戢其恩。澤被
0199a06: 怨親以成大順。福霑幽顯豈拘小違。上智之
0199a07: 人依佛語故為益。下凡之類虧聖教故為損。
0199a08: 然懲惡則濫者自新。進善則通人感化。伏
0199a09: 惟。
0199a10: 陛下。至德含弘仁心鞠育。爰復降情正法留
0199a11: 意出家。廣布慈雲重興佛日。利益之道難得
0199a12: 而稱。此則大唐帝業慈被百靈。聖種鴻基惠
0199a13: 流千祀。不敢輒以愚昧輕測天心。謹課庸辭
0199a14: 略申管見。塵黷御覽伏深戰越。時高祖覽法
0199a15: 師對。竟亦無辭。法師頻詣闕庭。不蒙臧否。
0199a16: 但傅氏所陳之事。高祖未遣頒行。弈乃公然
0199a17: 宣布遐邇。禿丁之誚閭里盛傳。胡鬼之謠昌
0199a18: 言酒席。致使明明佛日翳以虧光。濟濟法流
0199a19: 壅之無潤。于時達鑒君子。揮翰者彌多。契
0199a20: 理名僧。動毫者非一。總持道場釋普應者。
0199a21: 戒行精苦博物不群。屬弈狂言。因製破邪論
0199a22: 二卷。又前扶溝令李師政者。歸心佛理篤意
0199a23: 玄宗。義忿在懷。又撰內德正邪二論。莫不僉
0199a24: 疏佛教委指業緣。競引梵言曲垂邪正。而法
0199a25: 師咸詢作者。備覽諸文。情用不安。謂眾人曰。
0199a26: 經教弈之所廢。豈得引廢證成。雖欲破邪歸
0199a27: 正。未遣邪原。今案孔老二教師敬佛文。就
0199a28: 彼宗承斥其虛謬。眾人皆以為然。法師因著
0199a29: 破邪論一卷。可八千餘言。理會宮商文諧鍾
0199b01: 律。傳之耳目故此闕書。但法師筆削。清奇冠
0199b02: 乎群品。遂使朝賢貴士咸誦在心。遁世名儒
0199b03: 家藏一本。實可謂詞峻峙理海宏深。為廣
0199b04: 海之舟航。作大夜之燈炬。法師以論軸初製
0199b05: 道俗無聞。若不廣露其情。何以革茲聾俗。
0199b06: 因以五年春正月。啟上儲后云。緬尋三元五
0199b07: 運之肇。天皇人帝之興。龜圖鳥之文。金版
0199b08: 丹笥之典。六衡九光之度。百家萬卷之書。
0199b09: 莫不遵人倫信義之風。述華周孔之教。統
0199b10: 其要也。未達生死之源。詳其理也。不出有無
0199b11: 之域。豈若五分法身三明種智。湛然常樂何
0199b12: 變何遷。邈矣真如非生非滅。而能道資萬有。
0199b13: 慈被百靈。啟解脫彼岸之津。開究竟無為之
0199b14: 府。拔群生於苦海之外。救諸子於火宅之中。
0199b15: 但以化隔河。千有餘載教流漢土。六百許
0199b16: 年龕塔相望。神人接踵。所以道安登秦帝之
0199b17: 輦。僧會上吳主之車。高座法師能敷八正。
0199b18: 浮圖和上巧說五乘。化洽九州福霑三世。其
0199b19: 為利物。此之謂歟。有隋褫運戎馬生郊災起
0199b20: 四兇毒流百姓。慧燈既隱法雨將收。賴我大
0199b21: 唐。上應乾心下協黎願。補天以麗三象。紐地
0199b22: 以安五嶽。生民蒙再造之恩。釋門荷中興之
0199b23: 賜。方欲六茲五帝四彼三皇。返淳朴之風。行
0199b24: 無為之化。竊見傳弈所上誹毀之事。在司既
0199b25: 未施行。弈乃公然遠近流布。人間酒席競為
0199b26: 戲談。有累清風寔穢華俗。長物邪見損國福
0199b27: 田。理不可也。伏惟殿下。往藉三歸久資十善。
0199b28: 赴蒼生之望。應大寶之期。道隆平德光副
0199b29: 后。發荐雷之響。則蟄戶俱開。啟明離之暉。
0199c01: 則幽衢並鏡。赫矣美矣。難得名矣。固以漢光
0199c02: 重世周卜永年。復能降意福門。迴情勝境。
0199c03: 津梁在念牆塹為心。伏願。折邪見幢燃正法
0199c04: 炬。像化攸寄深幸茲乎。不任憤懣惄焉之志。
0199c05: 謹上破邪論一卷。塵黷威嚴伏增悚息。又文
0199c06: 帝龍潛之日。復上啟云。琳聞。情切者其聲必
0199c07: 哀。理正者其言必直。是以窮子念達其言。
0199c08: 勞人願歌其事。何者。竊見大業末年。天下喪
0199c09: 亂。二儀慘毒四海沸騰。波振塵飛丘焚原燎。
0199c10: 五馬絕浮江之路。七童有平壘之歌。燧
0199c11: 時警羽檄競馳。關塞多虞刀斗不息。道消
0199c12: 德亂運盡數窮。轉輸寔繁頭會箕。積屍
0199c13: 如莽流血為川。人不聊生物亦勞止。於是控
0199c14: 告無所投骸莫從。百姓苦其倒懸。萬國困其
0199c15: 無主。豈徒法輪絕響正教陵夷。聖上興弔俗
0199c16: 之心。順昊天之命。爰舉義旗平定區宇。當時
0199c17: 道俗蒙賴華戎胥悅。於是天地而通八風。
0199c18: 測陰陽而調四序。上和邦國下敘人倫。功蓋
0199c19: 補天神侔立極。降雲雨而生育。開日月而照
0199c20: 臨。發之以聲明紀之以文物。恩霑荇葦施洽
0199c21: 蟲魚。方欲重述九疇。再敷五教。興石渠之學。
0199c22: 布痒序之風。遠紹羲軒近同文景。功業永隆。
0199c23: 不知手之舞之足之蹈之者矣。竊見傳弈所
0199c24: 上之事。披覽未遍五內分崩。尋讀始周六情
0199c25: 破裂。嗚呼邪言惑正魔辯逼真。猶不足聞諸
0199c26: 下愚。況欲上干天聽。但弈職居時要物望所
0199c27: 知。何容不近人情無辜起惡。然其文言淺陋
0199c28: 事理不詳。辱先王之典謨。傷人倫之風範。
0199c29: 何者。夫人不言。言必有中。夫子曰。一言合
0200a01: 理。則天下歸之。一事乖常。則妻子背叛。觀弈
0200a02: 所上之事。括其大都窮其始末。乃罔冒闕庭
0200a03: 處多。毀辱聖人甚切。如弈此意。本欲因茲自
0200a04: 媒苟求進達。實未能益國利人。直是譏弄朝
0200a05: 野。然陛下應天順時握圖受籙。赴萬國之心。
0200a06: 當一人之慶。扶危救世之力。夷兇靜難之功。
0200a07: 固以威蓋前王聲高往帝。爰復存心三寶留
0200a08: 意福田。預是出家之人。莫不咸戴天澤。但
0200a09: 由僧等不能遵奉戒行酬報國恩。無識之徒
0200a10: 非違造罪。致令傅弈陳此惡言。擗踊痛心投
0200a11: 骸無地。然僧尼有罪甘受極刑。恨弈輕辱聖
0200a12: 人言辭切害。深恐邪見之輩因此行非。無識
0200a13: 之徒漸生異見。又案春秋云。魯莊公七年夏
0200a14: 四月恒星不見。夜明如日。即佛生時之瑞應
0200a15: 也。然佛有真應二身。權實兩智。三明八解。
0200a16: 五眼六通。神曰不可思議。法號心行處滅。
0200a17: 其道也運眾聖於泥洹。其力也接下凡於苦
0200a18: 海。自後漢明帝永平十三年夢見金人已來。
0200a19: 像教東流靈瑞非一。具如漢魏諸史姚石等
0200a20: 書。至如道安道生之輩。圖澄羅什之流。並
0200a21: 有高行深解。當世名僧。盡被君王識知貴勝
0200a22: 崇重。自五百餘年已來。寺塔遍於九州。僧尼
0200a23: 溢於三輔。並由時君敬信朝野歸心。像教興
0200a24: 行於今不絕者。寔荷人王之力也。然世間君
0200a25: 臣父子。猶謂恩澤難酬。昊天不報。況佛是眾
0200a26: 生出世慈父。又為凡聖良醫。欲抑而挫之罪
0200a27: 而辱之。理不可也。仰尋如來。智出有無。豈三
0200a28: 皇能測。功苞造化。非二儀可方。故列子曰。
0200a29: 昔吳大宰嚭問孔丘曰。夫子聖人歟。孔子
0200b01: 對曰。丘博識強記。非聖人也。又問。三皇
0200b02: 聖人歟。對曰。三皇善用智勇。聖亦非丘所
0200b03: 知。又問。五帝聖人歟。對曰。五帝善用仁信。
0200b04: 聖亦非丘所知。又問。三王聖人歟。對曰。三
0200b05: 王善用時。聖亦非丘所知。太宰嚭大駭曰。
0200b06: 然則孰為聖人乎。孔子動容而對曰。丘聞。西
0200b07: 方有聖者焉。不治而不亂。不言而自信。不
0200b08: 化而自行。蕩蕩乎民無能名焉。若三皇五帝
0200b09: 必是大聖。孔丘豈容隱而不說。便有匿聖之
0200b10: 愆。以此挍量。推佛為大聖也。
0200b11: 案老子西昇經云。吾師化遊天竺。善入泥洹。
0200b12: 符子云。老氏之師名釋迦文。直就孔老經書。
0200b13: 師敬佛處文證不少。豈弈一人所能謗黷。昔
0200b14: 公孫龍著堅白論。罪三皇非五帝。至今讀之
0200b15: 人。猶切齒以為前鑒。良可悲矣。當今主上
0200b16: 至聖欽明。方欲放馬休牛軾閭封墓。興皇王
0200b17: 之風。開釋老之化。狂簡之說尤可焚之。若
0200b18: 言帝王無佛則大治年長。有佛則虐政祚短
0200b19: 者。案堯舜獨治不及子孫。夏殷周秦王政數
0200b20: 改。蕭牆之內逆亂相尋。爾時無佛何因運短。
0200b21: 但琳等預居堯世。日用莫知。在外見傅弈所
0200b22: 上之事。恐藩國遠聞。謂華夏無識。夫子曰。
0200b23: 言滿天下無口過。行滿天下無怨惡。言之者
0200b24: 欲使無罪。聞之者足以自誡。傅弈出言不遜。
0200b25: 聞者悉驚。有穢國風特損華俗。謹錄丹款冒
0200b26: 以啟聞。伏惟。
0200b27: 大王殿下。天挺英靈自然岐嶷。風神越器
0200b28: 局含弘。好善為樂邁彼東平。溫易是歡更方
0200b29: 西楚。加以阿衡百揆或序六條。德既褰帷仁
0200c01: 兼裂網。開康莊之第。坐荀卿之賓。起修竹
0200c02: 之園。醼文雅之客。莫不詩極緣情賦窮體物。
0200c03: 信可譽形朝野美冠前英者焉。但琳等內顧
0200c04: 闕如方圓寡用。念傅弈下愚之甚。實愧凡僧
0200c05: 禿丁之誚。惡罵之極也罪莫大焉。自尊盧赫
0200c06: 胥已來。天地開闢之後。未有如弈之狂悖者
0200c07: 也。不任斷骨痛心之志。謹錄傅弈所上之事。
0200c08: 輒述鄙辭。件答如左。塵黷威嚴。伏增殞絕。謹
0200c09: 啟。武德六年五月二日。濟法寺沙門琳等啟
0200c10: 上。時皇儲等。因奏法師之論。高祖異焉。故
0200c11: 傅氏所陳。因而致寢。釋門再敞。寔賴我皇起
0200c12: 子者商。法師有之矣。但傅氏所獻狂簡思媚
0200c13: 闕庭。既而不愜所懷。陰施密譖搆扇黃領。
0200c14: 穿鑿異端。遂使鼠璞混質於周邦。雞鳳濫形
0200c15: 於楚國。玉石相亂朱紫難分。屢譖釋宗達
0200c16: 于。
0200c17: 高祖。帝乃從其所議。不任自明。後以武德九
0200c18: 年春三月。
0200c19: 詔問皇儲曰。朕惟。佛教之興其來自昔。但僧
0200c20: 尼入道本斷俗緣。調課不輸丁役俱免。理應
0200c21: 盡形寺觀履德居真。沒命釋門清身養素。比
0200c22: 年沙門乃多有愆過。違犯條章干煩正術。未
0200c23: 能益國利化。翻乃左道是修。佛戒雖有嚴科
0200c24: 違者。都無懼犯以此詳之。似非誠諦。今欲散
0200c25: 除形像廢毀僧尼。輒爾為之恐駭凡聽。佇子
0200c26: 明言可乎不可。皇儲對曰。臣聞。三乘啟轍。
0200c27: 諸子免火宅之災。八正開元。群生悟無為之
0200c28: 果。是故慈雲降潤不別艾蘭。慧日流輝寧分
0200c29: 岸谷。且以立教垂範盡妙窮微。至理深難情
0201a01: 量叵測。雖有周孔儒術莊老玄風。將欲方茲
0201a02: 非倫。其有世代賢士今古明君。咸共遵
0201a03: 崇無乖敬仰。當今時屬僥訛人多狡猾。出家
0201a04: 者未能盡善。入法者無廢嬌婬。亦有規免賦
0201a05: 租虛稱學道。偷安朝夕假號桑門。自有威儀
0201a06: 具足志等明珠。戒行不虧心同潔玉。今欲並
0201a07: 令還俗無別賢愚。將恐火縱崑山玉石同燼。
0201a08: 霜飛柰苑蘭艾俱摧。指事為言恐傷皇化。今
0201a09: 責如來降罰以息姦。非但佛性慈悲法門平
0201a10: 等。無彼無此無我無人。絕愛忘憎情同巨海。
0201a11: 厭之者不生想。患之者不發恚心。以此而
0201a12: 詳昭然可驗。且商均生於舜舍。丹朱長自堯
0201a13: 宮。二子雖復非人。猶不虧兩君之聖。今忽
0201a14: 因愚僧之過。欲毀尊像之形。進退商量理為
0201a15: 未可。
0201a16: 高祖又問諸群臣曰。傅弈每言於朕云。佛教
0201a17: 無用。朕欲從其所議。卿等如何。時左僕射魏
0201a18: 國公裴寂。進諫於。
0201a19: 高祖曰。臣聞。昔齊桓公與管仲鮑叔寧戚等。
0201a20: 飲酒而適。桓公謂鮑叔曰。為寡人等祝之。
0201a21: 鮑叔奉酒而祝之曰。願我君無忘出於莒。願
0201a22: 管仲無忘縛於魯。願寧戚無忘飯於牛。時桓
0201a23: 公避席而謝曰。寡人與二大夫。皆無忘夫子
0201a24: 之言。則齊之社必不廢矣。此言常思舊也。
0201a25: 陛下昔創義師志憑三寶。云安九五誓啟玄
0201a26: 門。今陛下六合歸仁富有四海。欲納弈之狂
0201a27: 簡而毀廢佛僧。此即虧陛下之往信。彰陛下
0201a28: 之今過。黎元失望。理不可也。
0201a29: 高祖納皇儲等諫。因降曰。寺留三所京置
0201b01: 千僧。餘並給賜王公。僧等放還桑梓。嚴
0201b02: 既下。皂白難分。不敢忤意而止焉。夏五月六
0201b03: 日。
0201b04: 高祖脫屣萬機。文帝攝政。時大赦天下。還返
0201b05: 神居。佛日再揚斯為盛矣。又因前傅弈密扇
0201b06: 黃巾。乃有道士李仲卿劉進喜等。咸陳管見
0201b07: 並作庸文。遂著十異九迷及顯正等論。貶量
0201b08: 佛聖昏冒生靈。語越典謨動違經史。法師觀
0201b09: 其所述。傷而愍之。撰論文。目為辯正。詳
0201b10: 乎法師用奇博物匪日而成。時以文籍缺然
0201b11: 因循累稔。右僕射蔡國公杜如晦者。岐嶷天
0201b12: 挺器宇宏深。與法師志篤江湖佇相欽味。
0201b13: 法師仗借墳素。致書於杜公曰。法琳草衣野
0201b14: 客木食山人九類曲鍼誠同腐芥。不被知於
0201b15: 當世。分緘口以終身。既德愧內充譽慚外滿。
0201b16: 非唯孤負慧遠。實亦帶累道安。是以畢志青
0201b17: 溪歸心紫蓋。覆松巖下永味經書。鬼谷池邊
0201b18: 長觀魚鳥。豈謂忽辭林藪更入囂塵。久客秦
0201b19: 川俄離楚塞。萍流八水葉墜三陽。口腹之弊
0201b20: 已淹。仲叔之情何寄。臥靈臺而起恨。遊白
0201b21: 社而興嗟。南巢之戀倍增。北風之悲逾切。居
0201b22: 生坎壈稟命迍邅。空詠七哀徒吟九歎撫躬
0201b23: 弔影命也如何。加以病在膏盲風纏腠裏。累
0201b24: 年將息未覺有瘳。至於照雪聚螢筋力已謝。
0201b25: 九流七略難甚緣山。萬卷百家杳猶行海。前
0201b26: 因傅子聊貢斐然。仍以未竭邪源。今者重修
0201b27: 辯正。頗為經書罕備。史籍靡充。雖罄短懷
0201b28: 罔知克就。仰惟僕射公。運籌策之才。居阿衡
0201b29: 之任。知人之鑒遠邁山濤。接士之心還方趙
0201c01: 武。風姿爽朗識度含弘。既握靈蛇之珠。爰
0201c02: 佩荊山之玉。所以弼諧庶績理文昌。德鏡
0201c03: 搢紳譽形朝野。加以門稱筆海世號詞宗。不
0201c04: 忘宿昔之懷。曲賜憂憐之訪。寒灰更煖朽木
0201c05: 榮。昔王粲閱書。取資於蔡氏。相如達賦。
0201c06: 必賴於楊雄。意者但是諸子雜書。及晉宋已
0201c07: 來內外文籍。與釋典有相關涉處。悉願披覽。
0201c08: 謹以別錄仰呈。特希恩許。輕黷所請。悚息何
0201c09: 言。然邪見信心古來共有。善人惡黨今日寧
0201c10: 無。前以傅子諂言略呈小論。既蒙上達復荷
0201c11: 褒揚。戢在中心但知慚德。昔三都賦。未值張
0201c12: 華無人見賞。今破邪論。不逢君子誰肯為珍。
0201c13: 比者海內諸州四方道俗。流通抄寫讚詠成
0201c14: 章。迴邪見之心。發愚人之善者。豈非明公
0201c15: 之力也。必能利物薄有冥功。仰用莊嚴並將
0201c16: 迴向耳。杜公時答法師書曰。猥辱芳符曲垂
0201c17: 提拂。嘉言忽降銘戴增深。仰惟法師。命世
0201c18: 挺生神襟俊逸。器局宏亮識度清遒。架澄什
0201c19: 以照前。邁安遠而光後。哂談灰於漢日。淩
0201c20: 辯鼎於秦年。既其內贍五乘解窮八藏。亦乃
0201c21: 外該百氏識洞九流。加以學盡莊微詞殫李
0201c22: 奧。體二葛之訛簡。究三張之詭文慕巢許
0201c23: 之陽。踵黃綺之商洛。隱紫臺而偃仰。遁
0201c24: 青溪以詠歌。蕭散有慧遠之風。放曠參道融
0201c25: 之。既而情維絕紐志頹綱。乃返步山門
0201c26: 來儀上國矚傅弈之狂簡。已製破邪遇劉李
0201c27: 之訛言。將修辯正。經云護法菩薩。正應如
0201c28: 是。昔聞其語今見其人。但弟子承乏忝官實
0201c29: 慚籌策。濫蒙抽擢深愧阿衡。書云筆海詞
0202a01: 宗。頓成虛闡耳。況弟子家非汲郡。詎有竹簡
0202a02: 之書。室異魯邦。理無蝌蚪之字。人殊兩戴世
0202a03: 別二冠。五體然四部多闕。法師既建覺德
0202a04: 之志。嗣提婆之蹤。弟子亦敢獻涓塵以裨嵩
0202a05: 。謹當詢諸碩德追訪鴻儒。博採所須廣尋
0202a06: 其要。亦望親承几案面奉徽猷。閱盛德之遒
0202a07: 華聽長者之餘論。但弟子王事靡暇。遣此
0202a08: 代懷。休沐之日即當馳謁。時法師所闕。杜
0202a09: 公給而足焉。法師捃道尋儒卒乎先志。論成
0202a10: 八軸十有二篇。流詠九州傳之三輔。可謂文
0202a11: 彪理炳律諧鍾。郁郁可觀洋洋盈耳。諒使
0202a12: 大羅玉帝。悚慴金闕之中。九府仙君。震
0202a13: 四天之上。改群邪之異轍。革眾迷之惑心。況
0202a14: 乎左道黃巾能無傾覆者哉。東宮學士陳子
0202a15: 良者。言為世表學冠儒林。矚此論文因為訓
0202a16: 誥。敘之云爾。蓋聞。宣尼入夢。十翼之理克
0202a17: 彰。伯陽出關。二篇之義爰著。或鉤深繫象。
0202a18: 或探賾希夷。名言之所不宣。陰陽之所不測。
0202a19: 猶能彌綸天地苞括鬼神。道無洽於大千。言
0202a20: 未超於域內。況乎法身圓寂妙出有無。至理
0202a21: 凝玄跡泯真俗。體絕三相累盡七生。無心即心
0202a22: 非色為色。無心即心故能心斯心矣。非色為
0202a23: 色故能色斯色矣。蛇於是併空。形名所以
0202a24: 俱寂。筌蹄之外豈可言乎。若乃西伯拘姜遂
0202a25: 顯精微。子長蠶室卒成先志。故易曰。古之作
0202a26: 易者。其有憂患乎。論之興焉良有以矣。法師
0202a27: 俗姓陳氏。漢太丘長仲弓之後也。遠祖隨宦
0202a28: 遊播遷江左。近因流寓又處荊州隋世入關
0202a29: 從師請業。可謂玉移荊岫。皎潔之光彌彰
0202b01: 桂徙幽林。芬芳之風更遠。法師應真人之祥。
0202b02: 稟黃裳之吉。內該三藏外綜九流。既善緣情
0202b03: 尤工體物。篇章婉麗理致遒華。郁郁間縟錦
0202b04: 之文。飄飄聳淩雲之氣。班賈金玉未可同年。
0202b05: 藩陸江湖寧堪方駕。至如莊生墨生之學。黃
0202b06: 子老子之書。三清三洞之文。九府九仙之籙。
0202b07: 登真隱訣之祕。靈寶度命之儀。吞若胸襟說
0202b08: 猶指掌。加以舊習中觀少蘊法華。既有聞持
0202b09: 比專著述。運思之外汲引無疲。辯中觀則龍
0202b10: 樹可期。談自然則老莊非遠。於是四方雜沓。
0202b11: 如歸長者之園。七貴紛綸。若赴華陰之市。
0202b12: 固以學侔安遠才邁肇生。實開士之棟梁。
0202b13: 法門之牆塹也。乃有道士李仲卿劉進喜
0202b14: 等。咸陳管見並作庸文。謗毀正法。在俗人
0202b15: 上或生邪信。法師愍其盲瞽恐入泥犁。爰發
0202b16: 大悲遂製斯論。可謂鼓茲法海根彼詞。碧
0202b17: 雞之銳競馳。黃馬之駿爭騖莫不葉墜柯摧
0202b18: 雲銷霧卷。狀鴻爐之焚纖羽。猶炎景之鑠輕
0202b19: 。負勝之儔於斯可見。暫歸慈定已破魔
0202b20: 軍。聊奮慧刀即降愚賊。佛日於是重暉。法
0202b21: 雲由斯廣被。但法師所作詩賦啟頌碑誌章
0202b22: 表。大乘教法及破邪論等三十餘卷。在世久
0202b23: 傳。然此論文凡八卷十二篇二百餘紙。窮釋
0202b24: 老之教源。極品藻之名理。修述多年仍未流
0202b25: 布。昔秦孝公聽說帝而寐。聞談而興。陽
0202b26: 春和寡深可悲歎。但法師所述內外並該。恐
0202b27: 好事後生致有未喻。弟子川陳子良者。近
0202b28: 申頂禮從而問津。爛然溢目。若明月之入懷。
0202b29: 寂乎應機譬寶珠之燭物。既悟四衢之幻。便
0202c01: 息百城之遊。於是啟所未聞。聊為註解。庶將
0202c02: 來同好。幸詳其致焉。貞觀元年。文帝捨大和
0202c03: 宮。奉為。
0202c04: 高祖置龍田寺。既而山泉勝美。栖心是寄。而
0202c05: 法師雅好美之。乃徙居焉。七年春二月。有太
0202c06: 子中舍人辛諝。設難二條。以問紀國寺僧釋
0202c07: 慧淨。淨時因著折疑論以答辛諝。論在續高
0202c08: 僧傳。淨時以所著論呈法師。法師答淨書曰。
0202c09: 近覽所報辛中舍人折疑論。詞義包舉比喻
0202c10: 超絕。璀璨眩離朱之目。鏗鏘駭師曠之耳。
0202c11: 固以妙盡環中詞殫辯囿。譬玉衡之齊七政。
0202c12: 猶溟海之統百川。煥煥乎魏魏乎。言過視聽
0202c13: 之外。理出思議之表。足可以杜諸見之門。
0202c14: 開得意之路者也。至如住無所住兼修之義
0202c15: 在焉。為無所為濟應之功弘矣。將令守雌顏
0202c16: 厚獨善。靦容乃理異之顯哉。豈玄同之可得。
0202c17: 夫立象以表意。得意則象忘。若忘其所忘。則
0202c18: 彼此之情斯泯。非忘其所忘。則小大之殊有
0202c19: 異。是知日月既出。無用爝火之光。時雨既
0202c20: 降。何煩浸灌之澤。故云。彼此可忘非無彼
0202c21: 此也。故吾去也。因故去而辯無常。新吾來也。
0202c22: 藉新來以談緣起。非新非故。熏修之義莫成。
0202c23: 無繕無刻。美惡之功孰。蓋藉以生滅破彼
0202c24: 斷常之迷。寄以因果。示其中觀之路。斷常見
0202c25: 息。則弱喪同歸。中觀理融。則真如自顯。或
0202c26: 談業理以明熏習。乍開報分以釋自然。意出
0202c27: 言端旨超文外。報分有在。鳧鶴不亡其短長。
0202c28: 業理相因。蟬蜂各任其飛化。可謂於無名
0202c29: 相中。假名相說。體真會俗。豈不然歟。詳中
0203a01: 舍人天挺之才。未若上人盡理之說。子期可
0203a02: 慚於喪偶。顏生有愧其坐忘。可以息去取之
0203a03: 兩端。泯顛沛之一致。楚既得之齊亦未為失
0203a04: 也。法師博物不群智慧無限。當今獨步即日
0203a05: 棟梁。既為眾所知識。實亦名稱普聞。加以
0203a06: 累謁金門頻登上席。扇玄風於鶴鑰。振法鼓
0203a07: 於龍樓。七貴挹其波瀾。五師推其神俊。既
0203a08: 聳垂天之翼。又縱橫海之鱗。支遯之匹王何。
0203a09: 寧堪並駕。帛祖之方阮。未足連衡。用古
0203a10: 儔今。君有之矣。
0203a11: 琳謝病南山棲心幽谷。非出非處。蕩慮於風
0203a12: 雲。無見無聞。寄情於泉石。遇觀名作實遣煩
0203a13: 憂乍覽瓊章用祛袪痼疾。俳佪吟諷循環卷舒
0203a14: 奉蘊懷袖之中。不覺紙勞字故。略申片意謹
0203a15: 此白書。遲遇後生更開未喻。琳不量愚管輕
0203a16: 述鄙懷。敢欲有詶以麻續線。因著齊物論
0203a17: 焉。其詞曰。蒙示辛中舍人二問。詞旨宏贍理
0203a18: 致幽絕。既開義府特耀文鋒。舉佛性平等之
0203a19: 談。引群生各解之說。陳彼此之兩難。歸玄同
0203a20: 之一門。非夫契彼環中。孰能為茲高論。美
0203a21: 則美矣。疑且疑焉。何者。尋上皇垂範。始流先
0203a22: 覺之名。法王應物。爰標佛陀之號。智慧者
0203a23: 蓋分別之小術。般若者乃無知之大宗。分別
0203a24: 緣起。所以強稱先覺。無知性寂。於是假謂
0203a25: 佛陀。分別既於外有數。無知亦於內無心。
0203a26: 於外有數。分別之見不忘。於內無心。誘引之
0203a27: 功莫匱。甚秋毫之方巨岳。踰尺鷃之比大鵬。
0203a28: 此不可同年而語矣。莊生云。吾忘其是非。
0203a29: 非忘彼此。庸詎然乎。所謂小智不及大智。
0203b01: 小年不及大年。唯彭祖之特聞。非眾人之所
0203b02: 達也。況三世之理不差。二諦之門可驗。是以
0203b03: 聖立因果。凡夫有得聖之期。道稱自然。學
0203b04: 者無成道之益。從微至著。憑繕刻而方妍。乘
0203b05: 因趣果。賴熏修而始見。彼既知而故問。余亦
0203b06: 述而略答。詳夫一音普被弱喪。由是同歸四
0203b07: 智。廣覃真如。以之自顯也。自顯也者唯微唯
0203b08: 彰。同歸也者孰來孰去。蓋知隨業受報。二鳥
0203b09: 不嫌其短長。因濕致生。兩蟲無擇其飛化。不
0203b10: 在待與不待。明即待之非待矣。請試論之。
0203b11: 昔闞澤有言曰。孔老法天不敢違天。諸天法
0203b12: 佛不敢違佛。至如洪範九疇承天制用。上方
0203b13: 十善奉佛慈風。若將孔老以匹聖尊。可謂子
0203b14: 貢賢於仲尼。跛淩於駿驥。欲觀渤海返翫
0203b15: 涓流。何異蔽目而視毛端。行而求前路。
0203b16: 非所應也。且王道周顗宰輔之冠蓋。王濛謝
0203b17: 尚人倫之羽儀。次則超王謐劉璆謝容等。
0203b18: 並江左英彥。七十餘人皆學綜九流才映千
0203b19: 古。咸言性靈真要。可以持身濟俗者。莫過
0203b20: 乎釋氏之教也。至如宋文帝與何尚之等亦
0203b21: 有此談。如其宇內並遵斯要。吾當坐致太平
0203b22: 矣。又云。十善暢則人天興。五戒行則鬼畜
0203b23: 省。其實濟世之玄範。豈造次而可論乎。中舍
0203b24: 人學富才高文華理峻。秦懸一字蜀掛千金。
0203b25: 法琳徒礪鉛刀何敢當奇麗也。
0203b26: 唐護法沙門法琳別傳卷上
