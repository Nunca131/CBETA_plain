0199b01: 三峰藏和尚語錄卷第十六
0199b02: 吳虎丘山雲巖寺嗣法門人弘儲編
0199b03: 雜著
0199b04: 真贊
0199b05: 雲中牟尼世尊像贊今生居士請
0199b06: 五雲影裏優曇出現中有牟尼不從見見不見見者
0199b07: 復是阿誰一朵優曇在五雲堆主中問主覿面相舉
0199b08: 今生今生我即是汝
0199b09: 復輝刺血寫佛像贊
0199b10: 舌未動時鍼鋒先到一鏃三關佛光照耀試問復輝
0199b11: 筆落何處佛在汝心描摹無地二人一佛一佛千億
0199b12: 我今贊歎本不識佛
0199b13: 復輝刺血摹夢中佛像贊
0199b14: 讀誦法華期見好相夢中暫歇佛現天上放光摩頂
0199b15: 身心快暢印爾參禪超度格量因之刺血摹彼佛像
0199b16: 未索偈贊三十拄杖咄哉復輝跌破甕醬
0199b17: 復密刺血圖普賢像贊
0199b18: 心血灑空成六牙象我即遍吉唯行無上手注甘露
0199b19: 灌沃天壤眾生霑者盡脫羈鞅惟我眾生即我心血
0199b20: 我血我心及我遍吉一幅剡藤非空非實試問密公
0199b21: 如何是佛竭盡海流雲門矢橛
0199b22: 布袋和尚贊
0199b23: 我括其囊師放下袋豈曰同心若契其概千古相逢
0199b24: 笑未休憨卻肚皮艮其背
0199b25: 觀音大士贊
0199b26: 聖流一入坐斷古今生滅滅已空裏玄音仲尼擊磬
0199b27: 伯牙撫琴迦葉起舞誰曰無心南無觀音返聞自聞
0199b28: 又
0199b29: 音不可觀水不受月名觀世音我復何說念觀音力
0199b30: 毒返本人毒本人者即毒觀音彼此俱毒萬事已巳足
0199c01: 大悲心中全德全福作此說者如月在水南無觀音
0199c02: 我聞如是
0199c03: 又
0199c04: 觀不可音音則耳旋音不可觀觀則返照照返為聽
0199c05: 耳旋為見聽見圓脫音聞如電世出世間大悲非緣
0199c06: 水乾月落心境歷然
0199c07: 又
0199c08: 竹風琅琅吹笙鼓簧于此直薦劃地超方觀此觀滅
0199c09: 如器中鍠
0199c10: 又繡像贈水齋庵主
0199c11: 月本空輪光從何發水原無濕波因何汩輪波兩空
0199c12: 光交水月水月光中一鍼一線鍼線密處大士出現
0199c13: 水為齋者月是其心齋心空冷百鍊精金七十餘年
0199c14: 空月未午大士水齋無今無古
0199c15: 又繡像
0199c16: 菩薩何在在鍼鋒上略通一線即見玅相頂葉垂垂
0199c17: 足花漾漾自從耳根豁開寶藏鍼鍼密密如喝如棒
0199c18: 儼坐當陽誰敢近傍
0199c19: 血寫普賢像贊
0199c20: 腳腳踏著無非象步頭頭恰好正是普賢若道六牙
0199c21: 六度還須參取諸池玉女絃歌聲裏花如雨
0199c22: 文殊菩薩出山像贊
0199c23: 智不到處智從何發惟此一句要問菩薩雙手擎拳
0199c24: 赤面青髮嘿然不言盡情相答
0199c25: 初祖達磨大師贊
0199c26: 汝何太直拶著便道不識攪得風昏天月黑江之南
0199c27: 江之北面壁九年非語嘿賊賊賊怪你肯箇覓心了
0199c28: 不可得恨我那時拄杖子不在側咄
0199c29: 又
0199c30: 梁皇殿上容不得五乳峰前不敢言有甚西來底消
0200a01: 息幾番服毒討熬煎咄政好三十大棒依舊趁往西
0200a02: 天
0200a03: 又
0200a04: 道箇不識臨井下石打折門牙冷地逢敵六翻用毒
0200a05: 祖師標格何待西來九年面壁咄攜歸隻履此方安
0200a06: 省得生風攪八極
0200a07: 又
0200a08: 冷坐無言壓門湥雪父子相逢通身是血此處承當
0200a09: 不勞多說及乎再問安心千古納交敗屈屈屈一隻
0200a10: 皮鞋又重出
0200a11: 又
0200a12: 乘興東來受梁皇屈擲葦便行戰敗走脫收拾殘兵
0200a13: 止剩一缽孤錫浪浪困頓湥雪早等一人一臂已巳失
0200a14: 今日兒孫氣始揚傳來一刀逢人截咄
0200a15: 又入室像
0200a16: 九年等待捕贓捉賊斷臂覓心一朝獲得五乳峰前
0200a17: 千古法式三鼓緩鳴入室之則代不乏人世起英傑
0200a18: 插一瓣香頓超百億關外重關室中再劾賊賊
0200a19: 金粟老和尚真贊
0200a20: 棒頭迸血面門秉鐵不會向人肉裏抽釘倒與後昆
0200a21: 眼中著楔不得通翻見結千古萬古此冤難雪直須
0200a22: 投向火中貴得惡形消滅摑
0200a23: 自贊
0200a24: 七百年來臨濟被人抹殺無地惟有者老禿奴偏要
0200a25: 替他出氣惹得天下野狐一齊見影嗥吠不如自家
0200a26: 打殺便與劈脊一擊
0200a27: 序
0200a28: 五宗語錄序
0200a29: 威音王已前有無量恒河沙祖佛出世以十方世界
0200a30: 為口出無量言詞談無量玅義而時人猶認三十二
0200b01: 相迦陵仙音為佛真法身故萬不得已入化火道場
0200b02: 遺舍利八斛四斗輪王收取建造窣堵波至級盡結
0200b03: 頂去不得處用千丈栴檀大數百圍從空卓下自塔
0200b04: 之結角交加處透頂透底聳立格外上有重重寶盤
0200b05: 上之更上復有銛然金頂離頂入空涌出五色寶光
0200b06: 一一光各現非青非黃非赤白黑歷歷而明類分不
0200b07: 得之象令人數盡層級看透頂尖辨析五光心識路
0200b08: 絕不知不覺目眩耳鳴轟然若雷之破頂自己已全身
0200b09: 化為舍利之光終日在太虛空中為祥為瑞或隱或
0200b10: 顯普使見聞眾生同入五光三昧此一代時教五家
0200b11: 宗旨之的派也何則崇高多級者五時之教義也令
0200b12: 人心思可到受用可著者也結頂處者如來禪四句
0200b13: 結縛三世諸佛口挂壁上大聰明人心如木石處也
0200b14: 千丈栴檀從空破頂者祖師禪向格外轉身打翻窠
0200b15: 臼直截痛快也重重寶盤上有金頂者轉出轉高愈
0200b16: 結愈銳也此從迦葉破顏以至六祖兩枝各各見此
0200b17: 面目也離頂入空放五色光者五派分宗各建旨趣
0200b18: 之謂也色非青黃赤白黑歷歷而明類分不得者五
0200b19: 家各出宗旨之面目也令人看到教之級盡宗之頂
0200b20: 尖心絕聞雷化為全身舍利之光在太虛空中為祥
0200b21: 為瑞或隱或顯使見聞眾生同入五光三昧者入不
0200b22: 思議境得大自在入魔入佛處也此五宗所以為教
0200b23: 與宗最上一大事因緣也今之為佛弟子者入教則
0200b24: 不能出于多級而透結頂入宗則限于卓木而無重
0200b25: 盤于是善出語者貴迅捷善作用者重孤硬致數五
0200b26: 宗為旁出正旨為義學剖其方冊削其語言使臨濟
0200b27: 雲門溈仰法眼曹洞之真兒孫頭破腦裂務令法無
0200b28: 防制道可訛傳五宗埽跡方為一大快事何更有靈
0200b29: 山會上發願再來護持末法正宗如海昌之黎眉居
0200b30: 士也參尋既久入法益深救法如救頭然護世如護
0200c01: 眼目搜五家語錄梓布閻浮提世間使有目者皆見
0200c02: 塔頂放光佛身常在皆得五光任運自如三昧此居
0200c03: 士無功之功曷可以浮圖功德為較量者哉山僧即
0200c04: 於塔頂上加聚沙一掬勿使人更向五光中分無分
0200c05: 有說是說非失取雙目。
0200c06: 教外別傳序
0200c07: 老胡四十九年呢呢喁喁與有心眾生情投意接說
0200c08: 到說不得處突然向龍尾尖上一聲雷震使大地有
0200c09: 情一時絕倒翻身轉來便箇箇能御風騎氣興雨為
0200c10: 雲龍雷迅捷各各現大人相不屬文字意情領略而
0200c11: 得入正法故謂之教外別傳大略此宗之旨不出一
0200c12: 箇別字便能攪長河為酥酪變大地作黃金千丈舌
0200c13: 頭談不到者裏自然粒粒拋出金剛王屑破人腸胃
0200c14: 銷人骨肉化成一道葭管中最先陽氣不特有根者
0200c15: 為花為果至若頑空怪石莫不溫煖滋潤為之唱和
0200c16: 矣海昌黎眉居士既從河洛一派接續子輿氏性命
0200c17: 之宗於長者折枝處頓證拈花一脈乃集釋迦而下
0200c18: 金色慶喜以至大鑑振起五宗迢迢千古格外之英
0200c19: 彙其語而付之梨各各現千百億身處處說法俾人
0200c20: 人證而了之方見黎眉通身手眼根根毛孔放光說
0200c21: 法為先覺宗乘諸大老中傑出之英照映末世山僧
0200c22: 矢心此道力荷有年忽得居士同心始知佛祖猶有
0200c23: 真血脈在法門殷憂為之頓釋因序而流通於古今
0200c24: 天下。
0200c25: 彌勒成佛經序
0200c26: 夫惟心者有無不可得心既盡而無物非心也唯識
0200c27: 者有無皆是己已識所變而無法非識也身心世界明
0200c28: 暗色空直下是一箇靡己已之己已不可以識識不可以
0200c29: 心心如是而見則為觀如是而行則為定觀之定之
0200c30: 言思路絕而任運騰騰焉觀夫行者則撫其背顧者
0201a01: 則乞一文初問而放下袋再問而負之行彼長汀子
0201a02: 者果何人耶其於唯心識定觀之光明大三昧或有
0201a03: 少分相應矣是知慈氏當來世尊所感出世功德神
0201a04: 力國土莊嚴者以慈也慈也者茲心也茲心於有非
0201a05: 有於無非無達解空法心如虛空而身為法器也夫
0201a06: 有無皆非何空之有既空矣何解之有此彌勒大慈
0201a07: 根本得清淨心從于淨命不受不著于因地中萬法
0201a08: 頭邊有無坐斷實處用空空處用實著著與茲心相
0201a09: 應故其成佛壽命身相國土莊嚴事事殊勝其國人
0201a10: 民以佛宿世德風故生彼國者諸根澹靜面貌端正
0201a11: 威相具足相視無惡林池寶華金色無垢穀豐美味
0201a12: 皆無外於唯心矣至若坐金剛莊嚴龍華菩提樹下
0201a13: 達眾生空本性相實運無緣慈三會說法廣接一切
0201a14: 以六度行示無上寂滅為諸眾生斷長夜苦無非推
0201a15: 廣唯心識觀洗除眾生心垢而已故諸眾生身純是
0201a16: 法心純是法口常說法福德智慧之人充滿其國三
0201a17: 惡既少女無諂曲皆在忍心如地光明大三昧中故
0201a18: 我釋迦以僧伽黎付大迦葉授為法印為即世佛蓋
0201a19: 慨堪忍眾生不信直指之道不能即相得心以是預
0201a20: 為鶖子等拈出彌勒成佛因緣殊勝用告濁惡世中
0201a21: 心良苦矣二十餘年是經匿諸龍藏未能家喻戶曉
0201a22: 茲雉皋范汝馨居士宿同慈氏後值龍華睹長汀子
0201a23: 之道寥寥矢傅大士之心切切現居士身唱唯心法
0201a24: 敬刻此經布震旦國俾見此經者皆入光明大三昧
0201a25: 中為三會同心法侶屬山僧序其端山僧不解經義
0201a26: 竟於直指唯心處更下箇注腳遂喝。
0201a27: 顧子方詩集序
0201a28: 夫不言言而象示者圖書卦畫也言不言而象示者
0201a29: 聲詩詠歎也揭山雲海月禽獸草木之形以直指乎
0201a30: 人之本天吟山雲海月禽獸草木之韻以曲發乎人
0201b01: 之本天俾絕情理者豁悟其象外之旨而超乎作用
0201b02: 之表溺情理者蕩脫其象外之趣而見乎言意之中
0201b03: 故詩之示斯道也遠矣微矣然究其所以遠所以微
0201b04: 以其不言也以其無意也而得其所以切所以著者
0201b05: 以其絕情也以其絕理也惟理絕情亡而情理得矣
0201b06: 不言無意而言意伸矣乃曰鳶飛戾天魚躍于淵唐
0201b07: 棣偏翻而室不遠矣三百篇之言亡道而道彌著是
0201b08: 古詩靡間於風之變正也五七言之句泯理而道益
0201b09: 深是唐詩之最玅於時之初盛也退則求深而失淺
0201b10: 求理而失微其晚唐宋學之謂乎猶伐柯而睨視也
0201b11: 迄我明中葉氣象堂皇音聲鏗激所涵泳尚深蓄乎
0201b12: 不言之表近體則字句尖生華致脆薄良恐空音霞
0201b13: 綺之飄而于不言之象遠矣余曩泊舟張涇得顧子
0201b14: 方陳本符二居士促膝夜談初談禪既而談道續而
0201b15: 談詩維時子方未弱冠也而其詩沉蔚奇切有子美
0201b16: 東野之度本符以所遭少聞問而子方信道彌篤參
0201b17: 禪受戒茹素斷酒積有歲年忽出新刻一編而其詩
0201b18: 一變遂為澹遠弘脫不涉今人古人口吻有唐漢三
0201b19: 百篇言外之響以直指夫圖書卦畫之玄象其必有
0201b20: 得于不師心而為心之師者歟子方既不以予不知
0201b21: 詩而屬予序予不敢辭者欲因詩以進子方于道也
0201b22: 子方其勉之。
0201b23: 傳
0201b24: 喝石大師傳
0201b25: 昔死心禪師做工夫如貓捕鼠之切見知事椎行者
0201b26: 而迅雷忽震廓然自肯趨謂晦堂老人曰別人是禪
0201b27: 床角頭參底禪某是自己已悟底禪堂曰選佛得甲科
0201b28: 何可當也此實證實悟而自肯者也近世禪師因做
0201b29: 工夫不能如貓捕鼠之切遂無迅雷忽震之證每見
0201b30: 得依稀相似自亦道是不敢承虛接響恒不自肯見
0201c01: 實證悟而自肯者則疑其為必無是事言皆魔誑耳
0201c02: 既具此疑則不獨疑一人遂致疑天下近世必無悟
0201c03: 者故有但求工夫佳處勿求早悟以墮魔網之誡舉
0201c04: 世成風而禪道遂致埽地矣欲求真實自肯者蓋難
0201c05: 其人予于喝石大師之自肯處痛哭流涕而驗之焉
0201c06: 師諱如奇號體玄住徑山之喝石後世仰而稱之為
0201c07: 喝石老人吳江人也姓方父名簡母趙氏先名臣孝
0201c08: 孺之裔初業儒補邑庠生文筆超穎善書而詞賦兼
0201c09: 著與抑所思白眉公友善藻思相抗館平泉陸宗伯
0201c10: 所時禪風淪落細素英宿絕口宗門而平泉頗事參
0201c11: 究師因閱大慧語錄決志大事奔禮紫柏大師參竹
0201c12: 篦話久無所入儒冠執侍柏門風高峻每以灰鞭棘
0201c13: 棒日加捶楚缺眉裂額瘢駁遍體獨祕重德山棒旨
0201c14: 慈明罵意邈不可湊周旋數年無所契退依憨山大
0201c15: 師子那羅延窟遂誓剃披以了此事深領教義仍歸
0201c16: 紫柏而柏益峻師嘗與密藏開公同事刻方冊藏板
0201c17: 於五臺雙徑而藏公參德山托缽公案有省且見禪
0201c18: 道難弘創臂出血作書力勸紫柏易衣入山柏不報
0201c19: 乃作亮座主龍山老人故事蜚遯絕影師慕之半歷
0201c20: 中原窮終南自川出楚不惟不見藏公且絕不見一
0201c21: 人致力此道乃于途中力究忽有所入道抵公安聞
0201c22: 中郎袁公作禪語與龍湖諸老唱和本分事因往見
0201c23: 之公與師見處政相契師歎曰我緇門寥落有願荷
0201c24: 此事者乃入軒冕中為唱導耶喜為盤桓幾年手錄
0201c25: 中郎閑時語為珊瑚林刻行于虎林師歸雙徑時予
0201c26: 力參既久思訪天下留心此道者磐礡吳越登徑山
0201c27: 造喝石遍問山中禪士而化儀慈音二老為翹楚咸
0201c28: 謂予曰公欲覓悟道者耶悟道者古則有之今無其
0201c29: 人矣獨體玄公近日從楚中還日以悟道為急務此
0201c30: 必魔業耳公幸勿入其保社也予始知有師遂叩之
0202a01: 師祕重不出一語予復叩紫柏生平拈示處師亹亹
0202a02: 語之不倦相看六十日別數載杳絕音問於時紫柏
0202a03: 罹難既寂憨師遭竄猶縈藏公絕影天下無敢言禪
0202a04: 者惟以淨土獨唱緇素翕然若定於一間以念佛是
0202a05: 誰開做淨業工夫久久要其淨思純熟而最忌者唯
0202a06: 悟之一字號為魔窟焉師亦俛首說淨土更號寒灰
0202a07: 叟弘法之心徹底灰冷昔時行履泯然著於咨嗟之
0202a08: 外矣後數載聞師閉關嘉禾之小東林予致書道本
0202a09: 分事師亦無所答後趨見於杭之蓮居見師坐深穩
0202a10: 之地余結期婁江慧壽庵邀師執牛耳師攜穎夷哿
0202a11: 公後至哿參狗子話于無字上生解路予曰子謂無
0202a12: 為休寂之實法耶否否再問余曰汝問我哿問狗子
0202a13: 有佛性也無予拍手厲聲曰無又問予拍手厲聲曰
0202a14: 有于是哿有省入師熟視予曰佛法果如是乎於是
0202a15: 相向而笑徘徊月餘師先去次年余復往見於嘉禾
0202a16: 之祥符庵師曰我欲與公同住一上得否余曰固所
0202a17: 願也師欣然過三峰先以一關留師而聽石梵伊澹
0202a18: 予盡心在可頂目六禪人陪閉其中日夕論究期一
0202a19: 載復入余括囊關中師年六十有七精神益壯深究
0202a20: 不肯置聞儀部尚書郎小修袁公從新安入吳門期
0202a21: 一見師欲破關去余曰大慧十智同真頌師曾判斷
0202a22: 否師因糊頌壁間研味久之乃往吳門僦居瑞光寺
0202a23: 尋有書來曰近來得大痛快三十年來事今實自肯
0202a24: 已巳手書自肯寮匾於室中矣此師於東西南北無門
0202a25: 入曠劫無明當下灰實證之也其於灰鞭棘棒之用
0202a26: 則隱而未之發且不明言證處以平昔習祕重耳小
0202a27: 修見之知其所造益玄草草別去未幾而書來告疾
0202a28: 予以關期未完不能趨視遣聽石梵伊輩遞往給侍
0202a29: 師於病劇時與若輩日相酬唱迅辨鋒穎脫盡生平
0202a30: 知見張九服孝廉崍與予善且有所得自婁江別師
0202b01: 數載適聞師疾來問激揚機用不少遜讓擇日告行
0202b02: 手書淨土偈示徒仍作書見遺別眾歡然而逝師生
0202b03: 於嘉靖某年月日寂于萬曆某年月日世壽六十有
0202b04: 九僧臘三十有二遺命茶毗建塔于徑山寂照之左
0202b05: 岡師嗣紫柏大師而剃落於憨山得戒雲棲與袁中
0202b06: 郎蘇雲坡吳本如黃群玉為友獨推中郎見處為錄
0202b07: 刻其語嗚呼師生法末之世值禪厄之秋仰未得親
0202b08: 承印記之人俯未逢同唱斷金之侶余生師後幾二
0202b09: 十載相視莫逆法門砥礪獨有同心故其末上光明
0202b10: 幢惟余知之因略師之生平梗概如左至若師之密
0202b11: 行不能盡述其臨寂時語及偈頌書問皆得大自在
0202b12: 茲不錄贊曰詞林之穎儒冠之傑乍閱禪語參究唯
0202b13: 切趨侍柏師棒棒見血斷髮牢山遍參始瞥爰遇中
0202b14: 郎心契符節及歸吳越禪燈冥滅逐浪隨波以淨土
0202b15: 說轉入轉深愈高愈絕六十有八脊梁真鐵一旦自
0202b16: 肯大法頓徹無明既灰剛王獨雪一生溫雅到晚始
0202b17: 烈川駛雷奔非三寸舌臨行歡笑與禪友訣六十九
0202b18: 年單剩一橛堪歎世間盲龜跛鱉專重工夫於悟輕
0202b19: 蔑死來熱亂誰為汝挈三十年後辨有明哲嗚呼喝
0202b20: 師起懦扶蹩卓然而存為萬世碣紫柏一枝森森不
0202b21: 絕。
0202b22: 題跋
0202b23: 題虛室墨書法華經
0202b24: 六萬字在筆未點時早已寫過了也豈待黑坐政甜
0202b25: 白光既發起模做樣三請不止鼓兩片皮指東劃西
0202b26: 然後謂之法華七軸哉雖然要見最後一大事因緣
0202b27: 且看虛室上人筆塚頭上青草。
0202b28: 題倪康候為母書法華經
0202b29: 佛無身口不解說法法絕名理不屬文字世尊于四
0202b30: 十年中唯以虛空萬物為身口意以風聲水月為文
0202c01: 章說一部玅法華經後人結集不得不知康侯居士
0202c02: 向何處下筆因范孺人遺命手書全部書成屬山僧
0202c03: 題其後山僧曰居士于無文字處無名理處不借釋
0202c04: 迦身口談我佛四十年來一段大事于筆尖上點出
0202c05: 苫塊間無上菩提之心為母氏開示悟入是事且道
0202c06: 是事如何寫得咄點點心中血灑作寶池華。
0202c07: 跋古雪居士遺稿
0202c08: 古雪居士者佛心而儒行者也弱冠初不欲娶翩然
0202c09: 有世外想父母惜其才強之婚既受菩薩戒于雲栖
0202c10: 與吾徒玄穎為方外交最密嘗問道于余聯床旦暮
0202c11: 凡幾月期以剃染參究志在一第報親之後及玄穎
0202c12: 沒復作詩弔之甚悽惋余住三峰招之以書厥後竟
0202c13: 以青雲白雲趨向各別及再詢之已巳成千古矣歲己已
0202c14: 巳已余說法九龍之錦樹庵值賈居士某古雪之高弟
0202c15: 也出居士生平所著詩草一帙及沉香亭記一冊吟
0202c16: 其詩則清響如怨鶴夜鳴石琴秋鼓真令人灑颯欲
0202c17: 涕觀其自為誌銘自為贊傳中有云生為博士弟子
0202c18: 試輒不後亦不甚前以是浮沉十餘年而竟以病廢
0202c19: 是則其未了之局也披覽及此不覺投卷而歎曰嗚
0202c20: 呼古雪居士以宿生不了之僧為今世不了之儒復
0202c21: 以不了局繫之夢幻中曷若投碁翻局為僧儒並了
0202c22: 之人然後不妨儒而儒了僧而僧了與世浮沉為夢
0202c23: 為幻耶居士有知當憶對床竟夕之語矣于是跋于
0202c24: 詩尾為居士作一大了局。
0202c25: 疏
0202c26: 雲門募造佛牙鐵塔疏
0202c27: 騰蘭歸漢而金人協夢康居至吳而設利湧光道否
0202c28: 而人興緣生而法震由眾生之心靈不可盡汩故古
0202c29: 佛之靈異不能永沉時繇於人人因於瑞俾眾生睹
0202c30: 瑞而窮源返本良有自耶逆思祖師禪一脈遠從七
0203a01: 佛近自歷祖燈燈輝續至我明像法浸隆真脈稍隱
0203a02: 間談及參禪見性法門並以為迂罔佛祖靈骨幾于
0203a03: 滅沒矣嗚呼仰山續風穴於將斷之際斯多繼師子
0203a04: 于未刑之前有此乘願之人任彼遙囑之法宜其再
0203a05: 興于今之世也故雲門顯聖湛和尚者再來人也決
0203a06: 起曹洞一枝于將墜之秋強荷祖宗一脈于絲髮之
0203a07: 季唱和白雪者不無其人然而滔其源拔其墜者非
0203a08: 假靈瑞以證之人情未之信也由是古佛留牙于吳
0203a09: 門陸氏之宅相去百里現相師前既又放光燭夜吳
0203a10: 人共睹遠近傳為盛事益信老和尚半世舌頭一具
0203a11: 齒骨與古佛牙放光現瑞非同非異也茲將建鐵塔
0203a12: 於雲門并和尚光明幢同豎不朽法藏睹其事仰其
0203a13: 人喜祖法之再興敬述其靈蹟以告夫十方俾聞而
0203a14: 興起者不獨鐵塔易成將使祖宗正脈向古佛門牙
0203a15: 上廣宣流布於無窮劫矣復說偈曰一具門牙半夜
0203a16: 光吳門說法不尋常要知說法真消息萬古雲門鐵
0203a17: 塔藏。
0203a18: 結社參禪疏
0203a19: 自覺聖智從智不得有無而發興首楞嚴王於事究
0203a20: 竟堅固而成就是以禪那在事上開悟在自心非關
0203a21: 文字語言道理覺照可到得也何故纔有理路纔可
0203a22: 講說皆落有無生死皆不堅固故欲明無上菩提所
0203a23: 貴參須實參悟須實悟此處得力方乃受用得著不
0203a24: 然則依倚說時便有禪不說時便無禪惺惺照時便
0203a25: 有禪睡著時便無禪生時明白便有禪死時昏悶便
0203a26: 無禪矣蓋為自覺聖智不曾真從有無不得處發興
0203a27: 首楞嚴王不曾實到究竟堅固於事上耳良以人因
0203a28: 識路動落思惟以思而通必落有無二邊之生死故
0203a29: 謂之邪思惟苟思而轉結必斷有無別通一路乃謂
0203a30: 之正思惟夫禪者楞嚴所謂玅奢摩他三摩禪那是
0203b01: 已以奢摩他之空可思也三摩提之假可思也禪那
0203b02: 之中可思也此猶邪思所到處也至若玅奢摩他三
0203b03: 摩禪那以玅字一串穿起三觀三止三諦了無孔罅
0203b04: 則事事皆如銀山鐵壁故昔人舉拳云喚著拳即觸
0203b05: 不喚著拳即背以其即之離之皆落坑塹故若即此
0203b06: 一事背觸不得你向那裏安身立命於此去不得處
0203b07: 力參力究向死水中一迸透脫真光處處著實方始
0203b08: 事事究竟事事堅固方始於智不得有無處發興大
0203b09: 悲玅心如金剛王事事破除謂之般若波羅蜜而法
0203b10: 華亦開於此示於此令人悟於此入於此也此處一
0203b11: 入不但教言入正法乃至俗間經書治世語言資生
0203b12: 業等皆順正法而惺夢睡著生之與死皆自在受用
0203b13: 無所疑滯不入此門皆隨福智轉去則三乘五性各
0203b14: 各自謂成無上道不能以此菩提玅心一貫收攝而
0203b15: 成剩法者多矣山僧住三峰十有七年與諸子日夕
0203b16: 以此事究心邑有居士輩奮然發心將結甲參禪索
0203b17: 數語為同學策發不覺落二落三牽枝引蔓請於百
0203b18: 草頭捉敗老僧塵埃中識取天子則臨濟之主賓洞
0203b19: 山之君臣皆藏身無地矣吽吽無位真人是什麼乾
0203b20: 矢橛。卷第十六終
0203b21: 
0203b22: 
0203b23: 
0203b24: 
0203b25: 
0203b26: 
0203b27: 
0203b28: 
0203b29: 
0203b30: 
0203c01: 三峰和尚年譜
0203c02: 吳虎丘山雲嵒寺嗣法門人弘儲編
0203c03: 神宗顯皇帝萬曆元年癸酉
0203c04: 臨濟大師唐懿宗咸通八年丁亥示滅距明萬曆
0203c05: 元年癸酉歷七百又七年矣和尚降生東震旦國
0203c06: 古揚州無錫蘇氏蘇氏宋著族和尚曾大父隱居
0203c07: 蘭泥鄉譜闕不能考父老皆稱為白雲尖蘇氏和
0203c08: 尚父諱蘭母周和尚之生月紀十日紀七時紀巳
0203c09: 庚午和尚誕日下座錄法語畢笑謂弘儲曰我生
0203c10: 在霜寒木落之時年運在癸月亦在癸寒水堅凝
0203c11: 我能合時宜乎弘儲對曰不與世心和合寂音為
0203c12: 今日道。
0203c13: 二年甲戌戍
0203c14: 和尚二歲江南俗尚周和尚四顧不取一物唯
0203c15: 笑而已。
0203c16: 三年乙亥
0203c17: 和尚三歲。
0203c18: 四年丙子
0203c19: 和尚四歲。
0203c20: 五年丁丑
0203c21: 和尚五歲方剝栗食聞父先生為門下士講孟子
0203c22: 至浩然之氣投栗而起神思慨然父先生慼然曰
0203c23: 恐蘇氏不能有此子父先生自號鏡湖居士。
0203c24: 六年戊寅
0203c25: 和尚六歲。
0203c26: 七年己巳卯
0203c27: 和尚七歲積雨水暴至河魚大上村墟蕩蕩成江
0203c28: 河是年和尚始出就學論語章句家人求和尚館
0203c29: 中不見俄見和尚乘一大龜龜綠文星斗章衝洪
0203c30: 濤而來因迎之艇子鄉曲神之弘儲住虎丘臘夜
0204a01: 與南潛語及先世告潛子曰我見世間祭廟有樂
0204a02: 章我欲起傳法祖堂祀歷世祖至汝祖祀汝祖我
0204a03: 欲草創禪祖樂府九章其第一章曰乘龜來汝素
0204a04: 長樂府以我言為當乎狀云五歲誤。
0204a05: 八年庚辰
0204a06: 和尚八歲。
0204a07: 九年辛巳
0204a08: 和尚九歲日茹菜不忍傷物命為食有蘇氏先輩
0204a09: 見之曰孺子欲為蓮池耶學其放生和尚因此語
0204a10: 遍索雲棲放生雜文讀之流涕曰不異我意。
0204a11: 十年壬午
0204a12: 和尚十歲。
0204a13: 十一年癸未
0204a14: 和尚十一歲就醫五木德慶院僧雲居和。
0204a15: 尚從舅氏名醫也和尚嬰瘵疾往來德慶院其初
0204a16: 至德慶院也方禮佛投地心如洞開宿疾忽瘳後
0204a17: 和尚語叡侍者曰我其時如子得母如久客還故
0204a18: 鄉不覺悲喜交集。
0204a19: 十二年甲申
0204a20: 和尚十二歲是秋和尚作出家好歌有秋懊惱秋
0204a21: 懊惱青山待我回頭早之句鏡湖先生見之裂其
0204a22: 紙和尚慟哭。
0204a23: 十三年乙酉
0204a24: 和尚十三歲家居慰其父母讀書深思。
0204a25: 十四年丙戌戍
0204a26: 和尚十四歲家居。
0204a27: 十五年丁亥
0204a28: 和尚十五歲冬十月和尚辭父母出家德慶院鏡
0204a29: 湖先生泣而從其志曰汝儒者子不能乞食道途
0204a30: 也授之田名其田曰湯藥之田又曰灑掃弟子職
0204b01: 也汝羸弱慮不能荷擔為置一行童師彌堅即欲
0204b02: 為和尚下髮和尚曰茲大事我不欲同俗草草乞
0204b03: 三年學出家法受名法藏。
0204b04: 十六年戊子
0204b05: 和尚十六歲。
0204b06: 十七年己巳丑
0204b07: 和尚十七歲。
0204b08: 十八年庚寅
0204b09: 和尚十八歲鏡湖先生曉出突遇和尚于門先生
0204b10: 曰歸乎和尚曰歸矣歸行冠禮入告其母即日為
0204b11: 和尚冠冠而拜祖先拜父母畢曰我三日後脫白
0204b12: 矣德慶院失和尚三日矣一院疑駭午雞鳴和尚
0204b13: 突如來高冠峨峨見其師投地稽首曰今乞鏟草
0204b14: 矣所以歸而冠者童真入道吾教所重然往往有
0204b15: 未成人徑為大僧者凌節而登終未盡善時國學
0204b16: 薛公敷教聞而奇之為鬻僧牒。
0204b17: 十九年辛卯
0204b18: 和尚十九歲春禮部牒下得度按普說云我十九
0204b19: 歲剃髮德慶塵勞滿眼未知此事中心耿耿若有
0204b20: 所失。
0204b21: 二十年壬辰
0204b22: 和尚二十歲。
0204b23: 二十一年癸巳
0204b24: 和尚二十一歲薛太僕敷政寓德慶院謂院眾曰
0204b25: 此天騏驥勿累鹽車時和尚有詠蟬詩曰素志本
0204b26: 非干露澤清標那肯混泥沙。
0204b27: 二十二年甲午
0204b28: 和尚二十二歲和尚既高自負目前無當意寄適
0204b29: 吟嘯和杜拾遺秋興和李青蓮登高丘而望遠海
0204b30: 有海濤秋紫三山青鼎湖怒拍飛龍背之句。
0204c01: 二十三年乙未
0204c02: 和尚二十三歲遍發笥中書讀之于古經訓各有
0204c03: 參同而猶研慮于易推高發隱窮賾柝微粘河圖
0204c04: 洛書于壁嘗語人曰十河九洛象教總持須從無
0204c05: 文字道理處求之直指錢公一本自任易學與梁
0204c06: 谿顧端文高忠憲諸先生倡道東南品衡海內見
0204c07: 和尚後貽書曰見公如見麟鳳後論孟參同學庸
0204c08: 究授門人梵伊致已巳行世五經參同授門人惲日
0204c09: 初。
0204c10: 二十四年丙申
0204c11: 和尚二十四歲修耳根圓通。
0204c12: 二十五年丁酉
0204c13: 和尚二十五歲錢薛二公一日搖艇子到門偶舉
0204c14: 楞嚴圓覺諸經論問和尚和尚曰楞嚴云諸可還
0204c15: 者自然非汝不汝還者非汝而誰瞿曇如將名品
0204c16: 荔枝和皮核去盡送在人口裏多不解吞又云但
0204c17: 能轉物即同如來臨濟德山又豈能過之圓覺云
0204c18: 知幻即離不作方便離幻即覺亦無漸次而今諸
0204c19: 家浩浩說禪爭能許便捷顧二公笑曰恐當日寂
0204c20: 音詮註二經猶不及我三段義隨問二公楞嚴中
0204c21: 說一人發真歸元十方虛空悉皆銷殞論語中說
0204c22: 一日克己巳復禮天下歸仁試說二宗差別錢顧薛
0204c23: 曰議論變矣。
0204c24: 二十六年戊戌戍
0204c25: 和尚二十六歲先是創虎谿後社于開利寺當時
0204c26: 名彥為作蓮社高賢後傳副之以圖傳遺亡存其
0204c27: 圖圖後留三峰闍黎耳圓應未脫白見而為弘儲
0204c28: 言之。
0204c29: 二十七年己巳亥
0204c30: 和尚二十七歲書法華經矢于佛曰願早遇至人
0205a01: 示大乘道當是時和尚名益高四方士大夫問道
0205a02: 者履交錯晉陵梁谿道學淵藪和尚左提右挈儒
0205a03: 釋馳驟時會通華梵著揀異上下二篇後住萬峰
0205a04: 夏夜乘涼蔡雲怡侍坐和尚顧諸弟子曰焚書以
0205a05: 前聖學乃分焚書以後聖學乃絕絕而復起漢而
0205a06: 雜至宋而畫至我明而復合。
0205a07: 二十八年庚子
0205a08: 和尚二十八歲夏四月夜夢觀音大士語和尚曰
0205a09: 我心中有一物你為我拈卻和尚夢中應曰某甲
0205a10: 胸中一物倩甚麼人拈卻遂覺曉起悒鬱經行山
0205a11: 門前樹下憮然曰宗乘中事我自問理會也理會
0205a12: 得說也說得只是一事未在敵他生死不得遂決
0205a13: 意腰包行腳。
0205a14: 二十九年辛丑
0205a15: 和尚二十九歲走雲棲乞戒宏大師曰朝廷戒壇
0205a16: 未開姑先受息慈戒和尚拜受命尋登雙徑晤寒
0205a17: 灰老宿于喝石嵒則紫柏老人上首也灰熟視曰
0205a18: 此事無人做得公且持偈去持偈滿夏念非行腳
0205a19: 初心乃造白雲會虛公移錫弁山造弁山虛閉死
0205a20: 關復造霞霧大山訪無欲老人又值遷化或言有
0205a21: 慧禪老硬禪客扣之亦復影響于是陟天目泛霅
0205a22: 谿山巔水裔不見一人有禪者指見車谿無幻老
0205a23: 人云是斷橋下為同行所尼不果往旋返德慶簡
0205a24: 囊中得雲棲新刻高峰語錄讀之如逢故物曰吾
0205a25: 今得所歸仗矣。
0205a26: 三十年壬寅
0205a27: 和尚三十歲閉關看萬法歸一一歸何處晝夜不
0205a28: 放參。
0205a29: 三十一年癸卯
0205a30: 和尚三十一歲走荊谿見禹門傳和尚夜宿龍池
0205b01: 下院院名白龍壁掛傳和尚像傳和尚自讚和尚
0205b02: 題數語于後徑返。
0205b03: 三十二年甲辰
0205b04: 和尚三十二歲再上雲棲乞具足戒不果按與古
0205b05: 德法師書云以辛丑禮大師得沙彌戒越三年求
0205b06: 進具大師仍以戒壇未開辭求改名大師曰皇恩
0205b07: 得度名不可改。
0205b08: 三十三年乙巳
0205b09: 和尚三十三歲遍購古尊宿語錄讀之至前哲悟
0205b10: 道機緣師資扣擊處涕泗交頤因于初祖前然臂
0205b11: 香誓曰倘得徹悟願不惜身命力弘祖道是年弘
0205b12: 儲生。
0205b13: 三十四年丙午
0205b14: 和尚三十四歲。
0205b15: 三十五年丁未
0205b16: 和尚三十五歲新德慶大殿和尚走檇李謁岳大
0205b17: 司馬元聲司馬嘆曰堂堂我輩中鉅人被釋門束
0205b18: 之以袈裟信儒門澹薄耶慨然一力為和尚完疏
0205b19: 和尚住蘇州北禪岳公來見累宿而後別見和尚
0205b20: 勤苦法命近古無儔嘆曰真天人師我二十年前
0205b21: 不曾失卻一隻眼也。
0205b22: 三十六年戊申
0205b23: 和尚三十六歲登雙徑禮大慧杲禪師塔見明月
0205b24: 堂舊址愴然泣曰我不及與彌光萬菴輩同懷香
0205b25: 入此室哉。
0205b26: 三十七年己巳酉
0205b27: 和尚三十七歲古心和尚開南山法門于金陵靈
0205b28: 谷寺和尚始得圓具按為蘊空律主升座云昔偕
0205b29: 律主從靈谷受戒比時四方禪風絕響禪和子相
0205b30: 見不敢提著本分二字又按普說云靈谷受具回
0205c01: 受業鍵關把從前解會盡情推開以日及夜拼命
0205c02: 究尋。
0205c03: 三十八年庚戌戍
0205c04: 和尚三十八歲遊海虞寓東塔寺一日至虞山北
0205c05: 麓見煙一穗起深樹間和尚曰此有隱者撥草而
0205c06: 進谿流遶門鏘鏘然古院沉寂主僧曰師氣宇非
0205c07: 嘗人三峰集東南靈秀師宜住此山和尚曰我亦
0205c08: 樂之院久廢和尚攜四五苦行如風穴當年按普
0205c09: 說云三十八住海虞之三峰虛檐罅壁草屋蘿墻
0205c10: 床下水流階前草沒麥麩豆滓掬水補衣或搬石
0205c11: 磊墻或操鉏種地徹夜蒲團上脊梁節節相拄單
0205c12: 看一歸何處。
0205c13: 三十九年辛亥
0205c14: 和尚三十九歲五乳弟子包福明十餘人破家為
0205c15: 三峰成叢席時有八安僧者不知何許人卯齋自
0205c16: 律詣和尚曰師肉人此骨山無久留向後傍水成
0205c17: 居三百異姓子隨學去在按普說云憶少年時言
0205c18: 我到四十決悟道如捉得手中相似今三十九矣
0205c19: 愈參愈難轉究轉遠便欲捲卻衣缽不受十方茶
0205c20: 飯。
0205c21: 四十年壬子
0205c22: 和尚四十歲二月朔與朗泉大德相期入百日不
0205c23: 語死關才上蒲團忽眩暈嘔痰一斗遂放身熟睡
0205c24: 如墜千尺井中求出相似手足都無攀攬至第五
0205c25: 日巳間方深睡窗外二僧夾籬拗折大竹聲若迅
0205c26: 雷頓見虛空粉碎大地平沉人法俱消一真不立
0205c27: 盡大地覓纖毫過患了不可得無有譬喻能喻揭
0205c28: 開從前文字但見紙墨義理了不關思端坐終夜
0205c29: 如彈指頃無思惟中觸著趙州云我在青州做領
0205c30: 布衫重七斤凡古柏樹子乾矢橛新婦騎驢阿家
0206a01: 牽八角磨盤空裏走至雲門扇子跳上三十三
0206a02: 天種種三昧一時現前因勘破向來橫說豎說行
0206a03: 棒行喝總未是向上全提在所以雲門道盡大地
0206a04: 無纖毫過患猶是轉句不見一色始是半提直得
0206a05: 如此須知更有向上全提時節倘臨濟不曾見得
0206a06: 黃檗佛法無多子德山尚疑天下老和尚舌頭何
0206a07: 能棒下成等正覺喝下成等正覺行者嘗白見和
0206a08: 尚顏色異嘗問如何是和尚得力一句荅曰下床
0206a09: 踏匾蒲鞋口。
0206a10: 四十一年癸丑
0206a11: 和尚四十一歲作證心歌高峰大徹底人本脫生
0206a12: 死頌。
0206a13: 四十二年甲寅
0206a14: 和尚四十二歲昔臨濟大師上堂曰大凡演唱宗
0206a15: 乘一句中須具三玄門一玄中須具三要有權有
0206a16: 實有照有用汝等諸人作麼生會這副眼目自釋
0206a17: 迦始祖全心委第一祖迦葉尊者至玄祖越二千
0206a18: 餘年如新興化大覺見而知之風穴汾州通變不
0206a19: 倦豈僅聞而知之至覺範隔二百餘年艱難而得
0206a20: 之悲夫和尚既悟門廣大復深研玄要之旨從梅
0206a21: 蓓蕾閉關疽發于背不自覺推窗見黃梅墮地千
0206a22: 門萬戶劃然天開偶抽架得覺範所著臨濟宗旨
0206a23: 如對面親授于五百年前歎曰我以天目為印心
0206a24: 清涼為印法真師則臨濟也後名三峰之院曰清
0206a25: 涼院。
0206a26: 四十三年乙卯
0206a27: 和尚四十三歲禪者問臨濟大師有三句咨和尚
0206a28: 如何是第一句曰洗缽去如何是第二句曰食堂
0206a29: 裏是粥是飯如何是第三句曰一飽便休隨舉南
0206a30: 院問風穴曰臨濟有三句當日有問如何是第一
0206b01: 句臨濟曰三要印開朱點窄未容擬議主賓分風
0206b02: 穴隨聲便喝又問如何是第二句臨濟曰玅解豈
0206b03: 容無著問漚和爭負截流機風穴曰未問已巳前錯
0206b04: 又問如何是第三句臨濟曰但看棚頭弄傀儡抽
0206b05: 牽全藉裏頭人風穴曰明破即不堪南院深許之
0206b06: 後神鼎諲舉云若人問神鼎如何是第一句曰蒼
0206b07: 天蒼天如何是第二句曰有什麼驢漢如何是第
0206b08: 三句曰近前來向你道才近前便打若恁麼會得
0206b09: 也不孤負祖師西來若是從頭一一問過幾時得
0206b10: 休佛法不是磨稜合縫底道理似這一脈說話須
0206b11: 是久在他門風始得直是嫌佛不做嫌法不說方
0206b12: 可如是子細珍重三峰道諲公可謂妙得其家風
0206b13: 者且道臨濟當年一期說話實有與麼事否若道
0206b14: 實有成得什臨濟若道實無面目現在此三玄三
0206b15: 要之所以建立也宗師家若以實法與人喫土也
0206b16: 難消若秪是個儱侗土也沒到你喫只為學者見
0206b17: 有差殊隨時設藥雖非有為不是無語大師當初
0206b18: 明明向道第一句薦得堪與祖佛為師第二句薦
0206b19: 得堪與人天為師第三句薦得自救不了你道無
0206b20: 位真人還了得也未如今菽麥不分底盡道會得
0206b21: 無位真人便了三峰道自救則得欲與人天祖佛
0206b22: 為師何異見彈思炙既不能與祖佛人天為師爭
0206b23: 算得個了事人一句中具三玄則句無階梯一玄
0206b24: 中具三要則玄絕品位以玄銷玄以要銷要三句
0206b25: 一句一句三句皆是空名而非實有所以道識得
0206b26: 無依佛亦無良久云還識臨濟大師麼卓拄杖三
0206b27: 下喝一喝夏
0206b28: 秋
0206b29: 返三峰按董宗伯其昌塔銘云厥初寺名破山隱
0206b30: 同貧子。
0206c01: 四十四年丙辰
0206c02: 和尚四十四歲張孝廉九服來請益做工夫和尚
0206c03: 曰居士大根人不于言下悟去那復說起工夫二
0206c04: 字山僧秪以見聞近沾著高峰習氣參話頭做工
0206c05: 夫鈍置了十餘年九服稽首固請和尚乃令看首
0206c06: 山竹篦子話兩日有省當是時儒林嚮往嚴天池
0206c07: 王季和李長蘅諸公並雲棲弟子往來座下荅嚴
0206c08: 邵武偈和錢太史佛性頌趙承德琦美扣易旨和
0206c09: 尚示河洛究一篇後季和疾革延和尚手為薙染
0206c10: 也曰誓生生為入室弟子。
0206c11: 四十五年丁巳
0206c12: 和尚四十五歲示眾舉雲門大師曰禪非意想道
0206c13: 絕功勳汝等諸人怎麼生參乃云日升之時明遍
0206c14: 天下日沒之時暗遍天下虛空死活也不知過在
0206c15: 阿誰隨打露柱一下云諾惺惺著又舉雲門齋次
0206c16: 將胡餅一咬曰咬著帝釋鼻孔帝釋害痛乃笑云
0206c17: 且道三身中那一身覺痛人中來底菩薩終隔一
0206c18: 層天中來底菩薩試道看眾無對一齊打趁云得
0206c19: 恁不識痛癢憨山大師自五乳至雙徑旋抵海虞
0206c20: 和尚與錢太史迎至三峰為門人梵伊致在可證
0206c21: 頂目徹淨心玉輩說心地戒大師讓曰我作羯磨
0206c22: 公為教授本師和尚仍是迦文後名三峰草亭曰
0206c23: 毘尼亭徑山法席久虛寒灰聞谷二老宿同諸士
0206c24: 大夫迎和尚和尚辭二老各持書勸駕聞師書曰
0206c25: 徑山法席為天下名剎東南祖庭至今猶有力參
0206c26: 者今繼峰主事與合山雲水極欲重開法席再振
0206c27: 頹綱沉思諦審僉謂非師不能發此悲願荷此重
0206c28: 任敢請曲循群機垂慈慨許特爾斬新條令喚回
0206c29: 上古風規庶法堂前不致草深一丈耳寒師書見
0206c30: 喝石集中作初祖贊示淵充滋法語。
0207a01: 四十六年戊午
0207a02: 和尚四十六歲春遊廬山踐五乳大師約也由牛
0207a03: 首金焦還三峰四方來學益眾提唱無虛日不正
0207a04: 席不升座和尚曰威音已巳後不許無師恐將來未
0207a05: 得謂得者倚我蔑古法我罪深矣寒灰老宿聞和
0207a06: 尚道望率弟子一默穎夷輩來謁寒嗣紫柏度于
0207a07: 五乳與袁中郎蘇雲坡吳本如董玄宰諸公同學
0207a08: 二十九年辛丑晤于喝石嵒請益者也至則迎居
0207a09: 正寢寒年已巳六十七矣遜居弟子列復力參逾年
0207a10: 和尚一日舉十智同真至杲徑山頌云兔角龜毛
0207a11: 眼裏栽銕山當面勢崔嵬東西南北無門入曠劫
0207a12: 無明當下灰隨後道白玉無瑕卻有瑕寒言下豁
0207a13: 然會荊州袁小修邀往吳門書謝和尚云三十年
0207a14: 來事今日自肯未幾歿于瑞光張九服書來云此
0207a15: 老平日藏鋒末後肯用劍刃上事大是快人後請
0207a16: 和尚作傳見寒自敘行實有末後得力三峰之句
0207a17: 和尚抹去三峰二字為圖一○相云我敢鈍置此
0207a18: 老哉冬錢阜成持毘陵人士請住夫椒祥符帖來
0207a19: 和尚以桑梓堅辭。
0207a20: 四十七年己巳未
0207a21: 和尚四十七歲示眾舉盤山和尚云光非照境境
0207a22: 亦非存光境俱亡復是何物乃云直得露柱立地
0207a23: 放尿一日到供堂左右熟視曰這堂師僧總消他
0207a24: 施主飯不得一齊念佛念法作諸說會通工夫辨
0207a25: 禪病偈作參禪偈自大信以至服勤住山凡四十
0207a26: 首末總頌云歷過通身便放憨舊來方信是奇男
0207a27: 一般碌碌塵沙界數樹藤花斗大菴題斷崖和尚
0207a28: 畫像有云這回跳入死關要打高峰一百紫柏孫
0207a29: 半偈禪師以邢梅陽居士書來請住廬山歸宗五
0207a30: 乳大師亦尋有書來言虞山亦人間世耳道人深
0207b01: 藏莫如廬阜和尚戒行錢太史以書抵半公曰敝
0207b02: 邑佛法衰微賴漢師力振宗風衲子中始知有本
0207b03: 分下事今聞邢公與師將遂邀往匡廬一二有血
0207b04: 性男子空群而行是不特撤三峰法席并撤此方
0207b05: 佛法也且匡山有憨師及吾師在龍象雲集獨不
0207b06: 遺此一老以慰虞山之靈乎復詣山堅留和尚
0207b07: 作辭歸宗書太史書稱漢師者和尚法字漢月又
0207b08: 自號於密老人。
0207b09: 四十八年庚申
0207b10: 泰昌元年
0207b11: 和尚四十八歲宋崇寧間寂音尊者作智證傳直
0207b12: 究綱宗行祖令四百年少有洞明此書者萬曆丙
0207b13: 辰和尚結夏三峰對眾日提一則既而病或越四
0207b14: 日五日一提甚或越月至庚申痛念法門強為卒
0207b15: 業自言收覺範狼藉之夜光復胎明月首座聽石
0207b16: 敏錄成帙曰於密禪師提智證傳。
0207b17: 天啟元年辛酉
0207b18: 和尚四十九歲復五乳大師書次唐人嘗建第三
0207b19: 峰詩作三峰三十詠示圓覺社法語題釋迦出山
0207b20: 相初祖渡江畫像讚。
0207b21: 二年壬戌戍
0207b22: 和尚五十歲蘇州北禪寺住持量虛惠公同山主
0207b23: 徐彭蠡居士將文太史震孟姚太史希孟周選部
0207b24: 順昌諸公疏來請和尚許以九夏示王覺我法語
0207b25: 荅嚴子山南泉斬貓頌作離心意識說示參徒冬
0207b26: 和尚過梁溪至華藏寺慨然曰我舊遊也留數日
0207b27: 五木父老相率曰蘇家四郎今巍然為大禪佛到
0207b28: 處說法若不一到里中我屬之恥也則共迎和尚
0207b29: 至舊德慶院里中父老及緇白數百人羅拜請普
0207b30: 說和尚為留數日而去其在德慶也說法下座與
0207c01: 里父老坐父老曰禪語深不解求和尚明白幾句
0207c02: 和尚笑曰歸笑作賓推上客不知何處是吾家還
0207c03: 三峰和隱真子勸修偈三十首作宗旨頌像象說。
0207c04: 三年癸亥
0207c05: 和尚五十一歲示眾南嶽兒孫一個鼻孔時有升
0207c06: 降左右出氣設有不準病也六祖問什麼物恁麼
0207c07: 來南嶽曰說似一物即不中豈不從應無所住而
0207c08: 生其心來底正如子午交加渾然一氣玉洞雙開
0207c09: 江西曰即心即佛又曰非心非佛或左或右一龍
0207c10: 一蛇至獨坐大雄峰底直是奇特驀然曰靈光獨
0207c11: 耀迥脫根塵體露真嘗不拘文字心性無染本自
0207c12: 圓成但離妄緣即如如佛還知他鼻孔今日痛麼
0207c13: 道個大機大用總是渠父子作孽會則江河無礙
0207c14: 人之心不會佛祖有謾人之意雖然此事不是說
0207c15: 底你看舌頭不著地底黃檗好好問他佛法的的
0207c16: 大意便麤麤糙糙打了六十仔細看來大似教猱
0207c17: 升木致令廝兒于臨濟小院裏終日喝風喝雨謂
0207c18: 是建立黃檗宗旨大覺三聖使盡偷心盡情推到
0207c19: 興化身上紫羅帳裏撒珍珠跛腳阿師依舊說得
0207c20: 行不得諸人試各各自看鼻頭裏還有氣息也無
0207c21: 良久云你等擬向三峰兩管裏討那曳拄杖便行
0207c22: 一日室中與問石乘澹予垣淵充滋云嘗見學徒
0207c23: 呈解吐得一句子出連忙追他是何意旨真正有
0207c24: 個悟入處他自然擊首知尾不說死語古人道且
0207c25: 喜師兄會得活人句也活人句不是會得三玄三
0207c26: 要旨趣道不得三玄三要即一句底旨趣參學人
0207c27: 先要識得言句差別當時水潦謂百千法門無量
0207c28: 玅義向一毫頭上識得根源去識得根源了又要
0207c29: 識得百千法門無量妙義無量妙義百千法門世
0207c30: 出世間大約有三種說話有聲聞一種說話有佛
0208a01: 菩薩一種說話有凡夫一種說話如何是佛曰麻
0208a02: 三斤如何是諸佛出身處曰東山水上行狗子還
0208a03: 有佛性也無曰無以至廓然無聖新婦騎驢阿家
0208a04: 牽雲在青天水在瓶體露金風心識不到處句身
0208a05: 有差別用處無兩般所以一句當天八萬門永絕
0208a06: 生死臨濟說三句是在學人見地分上說雲門說
0208a07: 三句在師家運用上說不見道句中無意意在句
0208a08: 中又道意不在言來機亦赴顧佇停機早成窠臼
0208a09: 有什處所安排他今之人往往向句中作意沒溺
0208a10: 殺人只為不曾透過語滲漏語脈若有滲漏則情
0208a11: 有滲漏見有滲漏而今器量遠不及古人苟或糢
0208a12: 糊放過過在阿誰是夏開戒北禪定弘戒法儀又
0208a13: 著梵網一線方屬稿殿中佛頂湧出異光數道貫
0208a14: 天眾賀和尚謂是得佛心之瑞和尚呵曰三百來
0208a15: 衲子總無個有氣息底。
0208a16: 四年甲子
0208a17: 和尚五十二歲海虞令宋公賢詣和尚問道拜請
0208a18: 曰吏事紛沓冀一言自治和尚曰寡欲則簡累公
0208a19: 顧僚佐曰頻伽音也夏舉古德淆訛公案拈頌示
0208a20: 參徒座下如聽石敏梵伊致一嘿成問石乘在可
0208a21: 證頂目徹澹予垣淵充滋剖石璧碩機聖圓印海
0208a22: 無壞法擴南宏鏡融聞三十餘輩皆法門龍象初
0208a23: 毀院中雜祀立武安王護伽藍至是夢中乞和尚
0208a24: 讚作關侯讚謁悟和尚于金粟廣慧寺請升座示
0208a25: 臨濟宗旨來源悟和尚特上堂舉黃檗見百丈丈
0208a26: 舉再參因緣黃檗不覺吐舌丈曰子以後莫承嗣
0208a27: 馬祖去麼檗曰不然因師舉得見馬祖大機之用
0208a28: 然且不識馬祖若嗣馬祖已巳後喪我兒孫丈曰如
0208a29: 是如是見與師齊減師半德見過于師方可傳授
0208a30: 子甚有超師之見故臨濟三度問佛法大意三度
0208b01: 被打濟後出世惟以棒喝接人不得如何若何秪
0208b02: 貴單刀直入和尚出眾便喝悟和尚曰好一喝和
0208b03: 尚又喝悟和尚曰汝試更喝一喝看和尚禮拜歸
0208b04: 位悟和尚復曖顧和尚舉僧問古德朗月當空時
0208b05: 如何德曰猶是階下漢僧曰請師接上階德曰月
0208b06: 落後相見且道月落後又如何相見和尚便出堂
0208b07: 即日請和尚居第一座制完辭行悟和尚手書從
0208b08: 上承嗣源流并信拂付囑和尚過嘉禾眾迎至祥
0208b09: 符寺留三日舟抵金閶湛持太史請作文信國祠
0208b10: 堂記祠在德慶院還山荅雲門和尚書荅趙敘州
0208b11: 隆美問宗鏡書示崇川居士姜劍河莊心維李仲
0208b12: 連法語弘儲居家時自號仲連居士法語末後云如金剛鎚擊破萬法那時來見老僧猶當
0208b13: 三十年給侍在。
0208b14: 五年乙丑
0208b15: 和尚五十三歲春正月受吳郡鄧尉天壽聖恩寺
0208b16: 請寺為和尚十一世祖蔚和尚道場至有詩紀事
0208b17: 云千嵒正脈國初來聖祖恩碑石半苔列嶂擁身
0208b18: 屏畫展具區臨檻硯池開鐘敲響雪三洲浪閣浸
0208b19: 空香萬壑梅多世定曾湖上住埜雲邀我又重回
0208b20: 寺有聖祖碑夏著五宗原冬十一月悟和尚壽六
0208b21: 十和尚先受毘陵寂光請九月率弟子預上金粟
0208b22: 眾請小參和尚辭。
0208b23: 六年丙寅
0208b24: 和尚五十四歲吳郡北禪請開堂專使請命悟和
0208b25: 尚悟和尚手書報曰漢月藏公于甲子季秋來金
0208b26: 粟山廣慧禪寺謁老僧相見室中即請堂中領眾
0208b27: 為第一座中間徵詰並不存知解窠臼已巳見于鄙
0208b28: 刻中至臘八解制書從上承嗣來源并拂一枝委
0208b29: 付返海虞三峰舊歲仲冬值老僧六旬復領徒眾
0208b30: 來無一言惟禮拜徑去今春奉姑蘇檀越請主城
0208c01: 中北禪特命行圓上人持書及新刻至老僧目之
0208c02: 普說數紙一一精明誠堪克紹至于書尾述昔年
0208c03: 得力于古錄語下之尊宿及以老僧炷作一爐燒
0208c04: 卻以免遺害將來老僧道秪恐不是玉是玉真大
0208c05: 奇更復何云至期和尚曰前古尊宿開堂奉朝廷
0208c06: 命令也今當事奉行駭聽矣辭不開堂然提唱不
0208c07: 廢室中握竹篦以驗方來衲子遠近咸曰三峰和
0208c08: 尚今之汾州也荅德藩問道書荅崇明令熊開元
0208c09: 問道書示通州王夢叟居士聽石敏擴南宏法語
0208c10: 荅姚太史王觀察法空長老書荅博山六雪首座
0208c11: 二十問天台華頂講僧大道六問各繫以頌冬開
0208c12: 法杭州安隱寺始為悟和尚拈香寺先請雲門湛和尚結制湛曰
0208c13: 能致新北禪為第一座我來北禪不允我不來武林護法合詞來請北禪一眾不悅和尚行和尚曰
0208c14: 嘗以戒事請益諾之抵安隱則雲門先一日化去浙之士大夫緇白踊躍曰雲門有深意。
0208c15: 七年丁卯
0208c16: 和尚五十五歲金粟悟和尚專使送僧伽黎至手
0208c17: 書云老僧年邁不能領眾說法了也舊衣一頂惠
0208c18: 與代勞耳制解和尚上金粟禮謝留二日回北禪
0208c19: 結夏告香入室壹依百丈舊規立澹予垣為參首
0208c20: 麓屏貢總院事當時參眾爾敦艮祖印證四弘願
0208c21: 具德禮于磐鴻破關扶自復圓直方偉朝宗昱後改
0208c22: 名忍江月源慧超權森如朗津超拔劍石慧時權璫
0208c23: 虐燄熾然吳郡賢士大夫都家居問道和尚垂涕
0208c24: 曰國事日非矣諸方大法不明宗旨溷淆法運亦
0208c25: 日下矣古人有言舍我其誰於是極力提唱忌者
0208c26: 益深叢林幾陷返鄧山有感時詩云秋風林石總
0208c27: 成悲烈燄滔天國勢危三百年來恩莫報空山雙
0208c28: 淚滴穹碑是年十月付梵伊致住三峰。
0208c29: 崇禎元年戊辰
0208c30: 和尚五十六歲作草堂元日詩云白日雷霆國運
0209a01: 崇登庸盛事喜躬逢千秋莫訝天難補四海真看
0209a02: 日再中二祖列宗威德在山川草木感懷同石樓
0209a03: 一炷香拈罷萬壑松聲動曉風夏浙人士疏請安
0209a04: 隱寺開堂升座云新天子登極廓矣無為舊安隱
0209a05: 重來頹然尊貴夜犬吠花梢之月那識太平朝龍
0209a06: 噓石洞之雲豈知神用老僧秪解著衣喫飯何勞
0209a07: 舉拂拈槌回山高麗僧曇晦來參。
0209a08: 二年己巳巳
0209a09: 和尚五十七歲海虞天寧春制解四月到萬峰熊
0209a10: 開元調吳江建說法堂請和尚開堂後開元居諫
0209a11: 垣得罪遣戌武林序和尚語錄略曰集都人士營
0209a12: 建說法堂勸請老和尚不倦開演如是甚深之法
0209a13: 開元獨聞孰與夫一天下人共聞萬世天下人共
0209a14: 聞耶和尚嘗上堂云日日日東出日日日西沉是
0209a15: 聖是凡劈脊摟那管一棒一條痕空劫已巳前無自
0209a16: 己巳眼目人天是什麼人上上上上到最高高處望
0209a17: 望見青山起白雲小參云六月二十一教我如何
0209a18: 說良久云秋風枕上涼如拂便下座秋金粟悟和
0209a19: 尚入山掃祖塔和尚率門弟子頂目徹等請上堂
0209a20: 祖孫父子先後唱酬時趙中丞士諤周居士袛踊
0209a21: 躍座下曰旗鼓相當風雲各變三百年來所未見
0209a22: 也周留山中參旬日有省冬梁溪錦樹院開爐至
0209a23: 前三日付囑一嘿成問石乘在可證頂目徹翌日
0209a24: 士大夫舉北禪寺迦葉尊者瞬目龍山出四雄玉
0209a25: 兔為付法瑞應請上堂云四雄玉兔出龍峰泥塑
0209a26: 頭陀亦眼紅拂子四枝分付去好花何地不春風
0209a27: 是時弘儲始出家越二十五年熊開元投弘儲剃
0209a28: 度納戒于靈嵒法名正志字檗菴又五年得法又
0209a29: 三年住三峰。
0209a30: 三年庚午
0209b01: 和尚五十八歲春正月立胤禪萃易字三關總院事耳
0209b02: 圓應曇舸航主院規送頂目徹住三峰歸繇鹿城
0209b03: 次婁江留王璽卿時敏東園三日從時敏請也卻
0209b04: 漢陽蕭方伯并諸士紳請住大別興國書荅西空
0209b05: 道人問道書荅王觀察志堅問道書荅嚴司寇一
0209b06: 鵬問道書荅金太史聲問道書荅蔡學使德問
0209b07: 道書并十七問各繫之偈示許光祿鼎臣偈及令
0209b08: 子之漸法語和吳儀部鍾巒四偈吳夢門人李應
0209b09: 昇飄飄舉身雲中而感于死生今昔者也李公死璫禍。
0209b10: 荅陸戩夫榖三玄偈榖長洲人後遇敗舟趺坐水中死和尚痛惜荅章
0209b11: 美臨濟綱宗書作離心意識辨作悟秋集序。
0209b12: 四年辛未
0209b13: 和尚五十九歲春正月送悟和尚住鄮山回立具
0209b14: 德禮為參首夏山中結制江南北浙東西黑白英
0209b15: 靈附座下者百餘人周居實惲仲升巫友湘蔣西
0209b16: 聲王雙白莊心維保順齋白棘生保式宏徐如竹
0209b17: 徐漢水馬楚侗金貞度顧彥英王靜宇汪子瑜咸
0209b18: 在耆舊蘊空鑑公量虛惠公衲子則空谷了閑炎
0209b19: 雪克宗初第中輿戒初淨啟慧朗四維仁啟辨菴
0209b20: 笠筠臨渠萬木安行古嶷涵之鏡空內外省悟者
0209b21: 一十七人中元作蔚和尚告文復磬山修和尚書
0209b22: 冬赴揚州天寧朗契鏡請道毘陵太守洪周祿迎
0209b23: 入官衙升座張副院瑋董方伯承詔金孝廉印榮
0209b24: 惲聞人日初等請天寧寺升座孫宗伯慎行來謁
0209b25: 問道畢從容請曰早從錢薛二公知慕和尚願和
0209b26: 尚提唱之餘不忘聖學抵揚州士庶擁道十一月
0209b27: 浙人士復疏請開法安隱靈鑑法主到上堂云客
0209b28: 從臨平來貽我一編雪字字古人心讀之寒凜冽
0209b29: 喝一喝云當年第一座早已巳為君徹丙寅冬制法主曾領眾安
0209b30: 隱云晚參弘儲出作禮和尚問萬法歸一一歸何處
0209c01: 儲曰今朝早是臘月初三又問古人道青州布衫
0209c02: 重七斤與你是同是別儲曰一滴水一滴凍又問
0209c03: 如何是奇特事適殿上開靜儲曰鍾聲咬破七條
0209c04: 上堂秀初居士才出和尚問昔大溈道有句無句
0209c05: 如藤倚樹你作麼生會士以手橫一橫云劃破虛
0209c06: 空一條血路曰忽然樹倒藤枯畢竟句歸何處士
0209c07: 云拄杖依然亙古今曰溈山呵呵大笑歸方丈
0209c08: 士云重疊關山路和尚連打三棒曰也不屈著你
0209c09: 良久復曰大溈空裏釘樁安隱兔頭截角雖然總
0209c10: 是尋嘗事千古輸他手段高和尚三應安隱張秀
0209c11: 初馮儼公翁季祥江道闇兄弟朝夕座下秀初法
0209c12: 名濟義後剃染納戒于靈隱繼嗣顯寧出世皋亭
0209c13: 遷雲居今住揚州慶雲寺十二月還山荅姚太史
0209c14: 思孝書薛進士審書。
0209c15: 五年壬申
0209c16: 和尚六十歲鄧尉湖山窈邃和尚雅尚高古屏絕
0209c17: 外緣時枝葉盡退相從皆貞實之士能寒苦都似
0209c18: 遠錄公在葉縣時有度歲偈云百僧饑看老僧關
0209c19: 湖自青青柳自灣廚火宿留無粲粟梅花愁絕滿
0209c20: 空山弘儲兄弟輩散廣陵嘉禾諸郡募置參禪田
0209c21: 期歲得沿湖葑田三百餘畝于寺之西和尚率眾
0209c22: 入田搆茆鑿池刈榛疏澮名之曰大義庄弘儲住
0209c23: 靈嵒日作靈嵒募田疏曰盛時各寺皆有欽賜田
0209c24: 畝隆萬以來禪宗式微兩宮欽崇特摯然慕鮮華
0209c25: 者潛入敗群所至叢林外充內瘠相沿百年先師
0209c26: 三峰和尚憂之嘗作募田疏特命山僧走江淮正
0209c27: 告海內今玄墓僧田是也和尚從弘儲請自題頂
0209c28: 相云說法不用舌齋僧不見米怪爾老禿胡赤貧
0209c29: 真到底空著眼梅花裏那知我是你冬十月和尚
0209c30: 誕日四來弟子慶賀悉不受別貯為造殿為修閣
0210a01: 是年邛州孝廉劉道貞參請歷二百餘日機契臨
0210a02: 行書法語拄杖授之揚州梁孝廉有書候和尚和
0210a03: 尚因事上堂僧出問如何是萬峰境曰庭果色驕
0210a04: 秋半雨田禾香落夜深風問如何是萬峰人曰從
0210a05: 人笑罵任我縱橫問人在境中境在人中曰開田
0210a06: 說義家嘗話磊石為龕自在窩僧問向上還有事
0210a07: 也無曰一聲孤雁秋風遠無數亂峰寒日斜。
0210a08: 六年癸酉
0210a09: 和尚六十一歲春立擴南宏總院事卻海陵天寧
0210a10: 之請荅洪太守周祿梅邊十二問詩寄文宮詹鹽
0210a11: 官郭孝廉凝之請題教外別傳及五宗語錄序夏
0210a12: 遣候天童悟和尚書荅成都吹萬長老書蔡雲怡
0210a13: 備兵杭轄集同學子將嚴印持嚴忍公輩請于
0210a14: 湖南淨慈寺開堂拈香云一縷蒼煙祝聖明九州
0210a15: 四海盡昇平南屏老漢閑無事白棒掀天破死生
0210a16: 才就座居士劉道貞出云兩峰雲起蒼煙迥一道
0210a17: 湖光玉鑑懸領取眼前玄要句塔輪尖上吐香煙
0210a18: 和尚便喝貞拈香云這一瓣香爇向爐中供養本
0210a19: 師堂頭和尚伏願逞師子之全威現大人之作略
0210a20: 和尚合掌云曩謨無量壽佛貞云法界普薰無罅
0210a21: 縫爍破毘盧老面門和尚又喝明晨上宗鏡堂享
0210a22: 永明智覺禪師是日上堂舉永明云孤猿叫落中
0210a23: 嵒月埜客吟殘半夜燈此境此時誰會面白雲深
0210a24: 處坐禪僧僧問如何是永明旨明云更添香著僧
0210a25: 云謝師指示明云且喜沒交涉僧禮拜明云聽取
0210a26: 一偈欲識永明旨門前一湖水日照光明生風來
0210a27: 波浪起又問學人久在永明為什麼不會永明家
0210a28: 風明云不會處會取僧云不會處如何會明云牛
0210a29: 胎生象子碧海起紅塵和尚曰老僧則不然乃云
0210a30: 松影落殘崖際月煤花爆盡佛前燈禪衣破薄不
0210b01: 禁冷多少依依暗裏僧設有問如何是南屏旨向
0210b02: 道晝夜一百八若言謝師指示向道串斷了也待
0210b03: 他禮拜起亦示一偈欲識南屏旨山頭雲乍起一
0210b04: 縷入錢塘微茫作海水若問學人久在南屏為什
0210b05: 麼不會南屏家風向道宗鏡堂前霜葉乾更言如
0210b06: 何會取向道鐘過千佛閣塔下萬工池隨顧左右
0210b07: 云永明大師恁麼道南屏老人恁麼道且道是同
0210b08: 是別有判斷得出者麼道道時緇素省發者自豁
0210b09: 堂嵒燮雲璣前後二十五人上雲棲埽宏大師塔
0210b10: 眾請升座和尚特示禪淨大旨梁飲光耑使請法
0210b11: 語荅新安汪明府萃默書汪年八十二矣宗門宿
0210b12: 學壬申秋在萬峰山寮力參兩日夜有省庚午禾
0210b13: 郡人士請和尚住長水真如寺吳門人不從至是
0210b14: 朱大理大啟李太僕日華諸公力懇和尚解淨慈
0210b15: 制住真如到寺禮斷際禪師像偈曰昔時曾受三
0210b16: 通棒此日重逢麤行人天下至今承大樹兒孫欲
0210b17: 把舊冤伸寺奉斷際為開山祖李太僕呈解和尚
0210b18: 不肯午後來室中呈偈云三十年來事未平真如
0210b19: 喝下氣崢嶸宗師與我真方便安國安家不在兵
0210b20: 和尚笑曰笑殺紫柏太僕曾見紫柏來制中日提
0210b21: 寂音尊者智證傳助顯第一義上堂法語別見有
0210b22: 同李九嶷遊南湖一絕云筆床茶灶蓋筠蓬落盡
0210b23: 丹砂遶岸楓憑誰雙畫雲山衲共載江南煙雨中
0210b24: 題天童和尚像讚裴相讚示惲聞人日初法語示
0210b25: 朱大理曹侍御譚工部虞給諫項別駕諸公偈。
0210b26: 七年甲戌戍
0210b27: 和尚六十二歲正月初五真如解制舟抵吳門大
0210b28: 雪留頂目徹瑞光丈室三日士大夫舊依座下者
0210b29: 咸集歎曰臨濟大師沒七百餘年正法眼大光明
0210b30: 于江浙淮海豈易得哉豈易得哉抵鄧尉西來羅
0210c01: 漢請上堂云十萬里來不說一字依稀像達磨彷
0210c02: 彿同真諦芭蕉柄上書梵字蝌蚪蟲文不相似拈
0210c03: 起○相問伊叉手睜睛直視老僧點頭道從前不
0210c04: 是這回恰是問大眾是不是良久云寧說阿羅漢
0210c05: 有三毒不說如來有二語便下座圓戒上堂云靜
0210c06: 主達賢住此山有年破屋半間蓬塵積尺行鍋無
0210c07: 蓋黃碗不全或七日忍饑或逢緣一飯口如木突
0210c08: 衣若鶉懸曾圓具于先靈谷和尚茲復請說菩薩
0210c09: 戒法謹白問如何是釋迦如來口放戒光曰風為
0210c10: 掃地使月作點燈娥問如何是孝名為戒曰灶裏
0210c11: 生青草鍋中叫碧蛙問如何是亦名制止曰忍餓
0210c12: 長盤腳開齋過別峰問如何是向上一句曰速道
0210c13: 具德禮問戒光頂聚輝千古覿面相呈事若何曰
0210c14: 與我過缽囊來具云衣文結角交加處明眼緇流
0210c15: 失卻真曰二十五條拖著地具云滌盡無餘存潔
0210c16: 白戒珠燦爛黑光寒和尚便打具云末後令行尊
0210c17: 貴旨棒頭有眼炤人明和尚又打四月結制興讓
0210c18: 社諸子一時騰踏意氣勃勃隆起和尚一日三上
0210c19: 堂曰萬峰不同諸方閉門入室此事如擊石火如
0210c20: 爆龜文機變無心吉凶立見那容低頭定奪背地
0210c21: 思量肆意綱宗有提盡古人未到處諸方益驚謗
0210c22: 議競起和尚作五宗哭詩上堂云觀風化物無一
0210c23: 定之機因語識人有差別之智會得總非死句活
0210c24: 人貴在通方韓盧逐塊非敢望于今日俊鶻摩霄
0210c25: 唯貴乘此一時解制日和尚歎曰物盛而衰固其
0210c26: 勢也身當後五百歲猶欲復上祖極盛時正令我
0210c27: 過也夫于是具德禮住靜越州剖石壁五洲山潭
0210c28: 吉忍潭東碩機聖江西都散處和尚戚然念先人
0210c29: 墳妥未安遷葬百花墩毘陵諸久參弟子張二無
0210c30: 瑋吳霞舟鍾巒惲道生本初顧伯平澹生惲仲詒
0211a01: 穀初許我調鼎元巫友湘大章蔣西聲秋惲仲升
0211a02: 日初王雙白廷璧顧孚尹元交朱師黃冠采許儀
0211a03: 吉之漸迎至白沙圩放生三日維揚梁飲光于涘
0211a04: 疾篤介同社姚徵君文台請升座廣福院梁如夢
0211a05: 而寤即愈歸萬峰濟文祝髮請上堂海岸居士黃
0211a06: 端伯來參請上堂和高皇帝贈無念學禪師詩荅
0211a07: 唐孝廉元宏書李侍御模書劉大參錫玄書時劉
0211a08: 自斷髮為僧示王居士廷璧法語示金太史聲參
0211a09: 禪偈寄剔眉方偈有老去何人不惜年之句方辛
0211a10: 未見和尚廣陵天寧壬申春散席易服上萬峰參
0211a11: 請六十餘日機契後住蕪湖吉祥有袁梅一葉行
0211a12: 世玄墓一名袁墓也乙亥和尚示滅前一月方說
0211a13: 偈坐化和尚歎息曰可憐生作這個去就長至日
0211a14: 上堂下座曰弘儲來汝具舟楫具舟楫曰將詣郡
0211a15: 城一院皆驚至郡視姚現聞學士疾過北禪晤量
0211a16: 虛長老次徐彭蠡次嚴子山兄弟次管乾三次徐
0211a17: 元歎次張異度次朱德陞遇舊交皆談笑竟日時
0211a18: 蔡雲怡李灌溪徐勿齋沈去疑劉公旦李仲木姚
0211a19: 文初瑞初文孫符朱彥兼請就準提菴普說顧嵒
0211a20: 叟楊維斗各迎至其家對靈說法十二月復天童
0211a21: 悟和尚書辛丑弘儲住金粟荅堯峰潛月函書云
0211a22: 世出世間事總非人意識所能到當你師翁復天
0211a23: 童老和尚書實實出不得已巳方七書出時不獨天
0211a24: 下人不知老和尚之意即家裏人亦不知老和尚
0211a25: 之意只據荅磬山老和尚一書是抬你師翁是搦
0211a26: 你師翁林埜和尚在嘉興孫園曾對我言之闢之
0211a27: 一字實不出老和尚意你師翁因為不知者有圜
0211a28: 悟高安之誚立言未免過激是時書成瑞光和尚
0211a29: 同蔡雲怡居士候問至侍寮細商之我瑞光謂兄
0211a30: 能止其不發我俯首曰是我意也蔡雲怡曰是不
0211b01: 能老人一生剛大不愛身命唱明綱宗諸方橫說
0211b02: 豎說總不與之較計獨為天童諍子者秪異天日
0211b03: 一開雲銷霧散今若苦苦遏之不上我知老人不
0211b04: 能生矣且父子間無論是不是有話要說盡但使
0211b05: 後日不流布諸方于理原不害故瑞光與我竟不
0211b06: 敢驟言你師翁嘗謂我曰古人傳持道法所貴久
0211b07: 遠不在熱大汝輩綿遠傳去我身背上事畢矣你
0211b08: 師翁之意豈有他哉所以我三十年來出一語動
0211b09: 一步悉體你師翁之心故事事退讓諸方恐不知
0211b10: 者妄謂你師翁好辨當湖馬培原每讀我書輒喜
0211b11: 曰三峰老和尚一片大孝大慈之心非和尚幾埋
0211b12: 沒矣這說話我也不敢當但今之為人後者為師
0211b13: 長立言要當回心自看眾生現行無明易于流走
0211b14: 若勝心不除久久打入魔界不得好師好友教之
0211b15: 以正總不自知覺你師翁大恩我慮今生不能報
0211b16: 矣但願你後來立言一體你師翁之心師翁之心
0211b17: 佛祖之心也蔡雲怡以世間之宰官觀其一往事
0211b18: 你師翁我輩有愧心止據雲怡三年家居于你師
0211b19: 翁分上忘尊貴曲為嘗住猶為瑣末犯風雨寒暑
0211b20: 奔走道路以事你師翁你師翁示寂之先調湯藥
0211b21: 候聲息既寂之後慎法命視同門如一體甚加意
0211b22: 于第二世古今有幾人哉皆你師翁有以感之也
0211b23: 你平昔知我心你師翁這段心事今日不說起你
0211b24: 輩爭得知。
0211b25: 八年乙亥
0211b26: 和尚六十三歲春正月吳江士大夫迎開堂聖壽
0211b27: 寺和尚慨然曰臨濟大師至于今七百餘年我鞠
0211b28: 躬盡瘁死欲倡明其道而終不能大遂我志今老
0211b29: 且病安能僕僕對世人費口舌哉終不忍其請人
0211b30: 口到寺告香明日舉弘儲及潭吉弘忍立僧輪贊
0211c01: 制完還山董宗伯其昌見和尚于證心堂自陳于
0211c02: 臨濟無位真人語有省和尚剔發痛露宗伯躍然
0211c03: 再拜出而語弘儲曰如出雲霧四月朔命侍司估
0211c04: 倡衣缽設十方普會齋撾鼓為最後辭眾上堂十
0211c05: 二日書從上源流付囑澹予垣剖石璧于磐鴻慧
0211c06: 刃銛潭吉忍具德禮及不肖弘儲七人各副以衣
0211c07: 拂碩機聖遠在西江留信衣法語命弘儲繼萬峰
0211c08: 席成就諸入道之晚者弘儲拜辭請代後五日復
0211c09: 議立繼席三關萃力推瑞光弘徹和尚書招瑞光
0211c10: 作別道中居士蔡雲怡熊魚山周居實劉墨仙巫
0211c11: 友湘蔣西聲惲仲升王雙白翁季祥馮儼公張秀
0211c12: 初江道闇北禪長老瑞光竺璠及問石弘乘書久
0211c13: 依座下如四弘願耳圓應三關萃擴南宏曇舸航
0211c14: 津超拔笠雲筠臨渠霞仁啟儒燮雲璣什菴叡古
0211c15: 嶷玄逐鷗巨冶教冰鑑朗剖玉璞三目淵舒光
0211c16: 曮月航緇英偉悟各囑以最後法語又以偈囑中
0211c17: 輿範利根慶湧白明明夏時劭圓琚籜菴繩眉光
0211c18: 正歷公舜輩當是時四方來候諸賢求一言為終
0211c19: 身寶者和尚雲行雨施不煩應接如惲仲升王雙
0211c20: 白翁升宇王湛寰龔若滋延賞目見和尚步履如
0211c21: 嘗飲食如故皆大歡喜和尚猶無恙五月朔和尚
0211c22: 就證心堂設死關自榜曰歇處又自題云佛法有
0211c23: 人說天山好自埋天山和尚晚年自號也四方一
0211c24: 切往來書問盡委弘儲六月十一日瑞光弘徹以
0211c25: 郡人固留入山辭明日啟關復申大司馬用懋胡
0211c26: 度支如淳顧侍御宗孟李侍御模徐太史汧沈刺
0211c27: 史幾書舉剖石璧繼席萬峰書囑蔡雲怡始終護
0211c28: 法七月初舊嘗州守洪周祿自楚黃耑使求法語
0211c29: 和尚疾書二百二十餘字曰我自此斷世間應酬
0211c30: 筆墨矣後葉慶繩觀風粵東尹西友宰甌閩文湛
0212a01: 持始相各馳書萬峰候和尚悉命代荅十四日示
0212a02: 微疾十五日早鳴寢堂鐘集眾入室隨機提掇應
0212a03: 發不倦皆和尚平生力荷綱宗之驗也自十五日
0212a04: 至二十日五日之間應機外吟笑自若絕去世間
0212a05: 言語廿一日凌晨大風拔木疾雷迅雨法堂崖石
0212a06: 崩適蔡雲怡致醫來方禮拜和尚吐舌示之醫曰
0212a07: 舌破那和尚笑不應請診視和尚出左手曰不可
0212a08: 道手破也時至戌戍侍者濟曮問如何是身後事和
0212a09: 尚曰床頭老鼠偷殘藥壁上孤燈照舊衣曮擬問
0212a10: 和尚曰放下幔子著熟睡至初更闍黎耳圓問汾
0212a11: 州頌三玄語曰直出古皇前如何是古皇和尚曰
0212a12: 草衣木食少頃瑞光弘徹蔡雲怡居士至和尚曰
0212a13: 衝風雨夜來我不安言畢復鼾睡眾環擁中夜起
0212a14: 坐左右熟視以手撫膝泊然而化十一月八日奉
0212a15: 全身塔于證心堂後夜素光從塔起直上如虹亙
0212a16: 天茂苑相公祭文云浩然剛大佛祖咸在其陶鎔
0212a17: 動若風雲凡聖疇知其變化倒日迴天七百載宗
0212a18: 綱未墜茹荼集蓼六十年辛苦自知讀者以為得
0212a19: 和尚生平之概也。
0212a20: 三峰和尚年譜終
0212a21: 附與毘陵人華禪師書昔人謂雲門跛師奇偉傑
0212a22: 茂其辨慧渦旋波險如河漢無極余嘗謂先和尚
0212a23: 之全機大用真不可得而名狀每中夜禱佛前願
0212a24: 我兄弟中有操董狐筆者載其生平成一歲譜豈
0212a25: 不光耀前古啟迪後昆屈指廿七年來盡寶惜不
0212a26: 輕出手今春宿安大已巳齋中聞見異嘗秪慮此案
0212a27: 未圓對大巳唏噓哭泣倘此番不死仍復因循如
0212a28: 前則來生定不得生人道尚得濫廁法門故中元
0212a29: 後扶病七日而卒業然以身徇法其本願力不止
0212a30: 罣一漏萬即當時賢士大夫問道無虛日秪據其
0212b01: 事書其人而遺亡者實繁前輩如貴里沈湛源尚
0212b02: 寶錢梅谷司農薛又損方伯鄭太初儀部父子梁
0212b03: 溪何天玉太僕馬素修洗馬華鳳超選部秦圓海
0212b04: 觀察顧白於孝廉令子子凝子方子克鄒木石太
0212b05: 守叔介孝廉堵濂生孝廉海虞魏仲雪方伯叔子
0212b06: 孝廉趙景之太史全之刺史嚴子張樞部吳郡申
0212b07: 最菴比部青門少司農汪孺石方伯文啟美中翰
0212b08: 嚴開之孝廉令子仲日周子佩兄弟松陵沈宏所
0212b09: 中丞及令侄君善孝振周季華太嘗令子安期安
0212b10: 仁安石龐序皇方伯吳燕勒中丞吳茂申孝廉婁
0212b11: 東王閒仲父子孝廉黃子羽刺史東皋嵩少大
0212b12: 參石季玉范汝馨諸居士崇川范太蒙勳卿張完
0212b13: 樸大參顧元善都諫姜荊璆太守潘玉函太守陳
0212b14: 弗如太嘗虎林翁周埜方伯馮知白節推乃弟季
0212b15: 白侄去凡當湖馮茂遠孝廉武塘周君謨孝廉諸
0212b16: 公皆摳衣問法諦信無疑至于望影知歸確誠弘
0212b17: 護者又殆不可勝數座下依老師最久知老師最
0212b18: 深老師易簀時嘗貽書左右諄諄相托有所記憶
0212b19: 幸明以示我。
0212b20: 復慶雲仁庵禪師吾宗來東方第一祖六人之中
0212b21: 有尼總持自後諸大老如昭穆有空室徑山有玅
0212b22: 總玅道餘不暇悉舉先和尚出世八坐道場稱臨
0212b23: 濟中興見鞭影而馳者四眾甚有其人去秋編集
0212b24: 歲譜略而不見者山僧無長才有病心枯力瘁但
0212b25: 約舉綱要而遺忘實多即吾兄弟悟道機緣謂將
0212b26: 來輯國清祖燈錄各見諸章次故不敢屑屑於年
0212b27: 譜中也如尊慈定光道人堂堂女中丈夫不惟見
0212b28: 地穩實大有補于先和尚道法者此中豈一日忘
0212b29: 哉歲譜初成之夜室中話及當年顧左右侍曰甚
0212b30: 矣老和尚法運之盛也即如今慶雲仁公母定光
0212c01: 道人法名弘瑤者昔天啟丙寅參先和尚于安隱
0212c02: 其勇進于堂中數百衲子齊艱並苦有所見老和
0212c03: 尚不輕可道人亦不自肯迨崇禎癸酉老和尚住
0212c04: 淨慈仁公迎和尚至飛仙里宅中齋茶次老人舉
0212c05: 茶甌問道人喚作茶甌則觸不喚作茶甌則背速
0212c06: 道速道道人擬進老人以茶甌劈面擲其孫元坊
0212c07: 纔五齡從旁喚云婆婆以後不可將茶與這老和
0212c08: 尚喫道人纔舉掌打元坊忽有省後世緣垂盡危
0212c09: 坐自敘平生參請始末瞑目脫去聞子媳哭聲復
0212c10: 開目舉竹篦遍擊云恩愛斷時生死斷汝輩侍我
0212c11: 久猶作這去就遂手握竹篦而逝道人乃武林黃
0212c12: 學使貞父之女也左右復問如定光道人者幾人
0212c13: 山僧復屈指云甚多秖據一時憶得者荊溪濟廣
0212c14: 道人吳中翰宅吳郡胡度支之姊修雲棲教參老
0212c15: 人于萬峰時濟廣患目老人命日以大碗貯水几
0212c16: 上坐而注目覺一念起以箸擊水一下至第五日
0212c17: 猛擊一下豁然有省又湖州恭道人者吳江趙中
0212c18: 丞藎庵之女適閔氏精通教義往來土橋佛日歷
0212c19: 十五年秖以大事未明同其姑隨父中丞來參老
0212c20: 人示以本色鉗錘二人于言下一時得大安樂齊
0212c21: 作禮恭曰古人謂泗洲見大聖遠客還故鄉非欺
0212c22: 我也老人勘之亦為助喜姑則忘其名氏矣余己
0212c23: 丑住靈嵒其兄欽仲結冬山中長君砥之來省侍
0212c24: 坐次舉道人己巳巳秋在銅井山居一日朝氣澄爽
0212c25: 聽中丞彈琴驚謂砥之曰祖翁不能長撫子孫矣
0212c26: 明年庚午秋中丞捐館舍豈尋嘗人哉外此亞僧中
0212c27: 如西池盧靜遠聞朗重燈若而人其事跡皆炳然
0212c28: 在人耳目也歲寒接手墨惕愓然打合山僧一日不
0212c29: 敢忘之心惜乎已巳斷手于老人降生之日定光遺
0212c30: 事及諸道人秪有室中追歎耳至老侄讀譜而有
0213a01: 補天浴日之喻增予愧悚金石鴻文發揚先德老
0213a02: 人寂光未嘗不深望于慶雲也。
0213a03: 與靈隱禮和尚書我老和尚乘塵剎至願下生閻
0213a04: 浮當正法艱危之日天童老人為之父我幾兄弟
0213a05: 為之子夫豈偶然六十年中河漢之口雷霆之舌
0213a06: 佛祖之心聖賢之行躋之唐宋自稱傑祖乃弘儲
0213a07: 幼失業眼不獵經史長而四方錄錄不暇補學幸
0213a08: 而獲侍老人于風雨寒窗朝申夕請譬如磈石堅
0213a09: 頑小有空明之一隙以是之故平生自誓自信于
0213a10: 古今著述之事不敢躬承秪為我老人巍然一生
0213a11: 道行不以此時草創編年後代子孫欲準歲月而
0213a12: 無所憑依所以強扶枯骨觸暑成編援已寢之筆
0213a13: 拂久栖之牘然急于先德或疏于支裔出于胸臆
0213a14: 或限于見聞知我罪我則聽之千秋教之誨之深
0213a15: 望于骨肉弘儲以枯木朽株之語為風伯為雨師
0213a16: 洒道揚塵前驅以待從此碑版大文麟麟炳炳使
0213a17: 後世知天童有克家之冢嫡臨濟有振祖之真孫
0213a18: 我兄弟有父也如此我子姪有祖也如此七百年
0213a19: 應運之人豈弘儲所能贊一辭哉非兄誰告。
0213a20: 堯峰潛月函讀年譜復書記闕里者曰凡域中之
0213a21: 山皆發於崑崙至為都會山必西峙水必東流闕
0213a22: 里之山北南東皆山環抱若人冠冕佩玉端拱正
0213a23: 揖惟西向廓然淺壟平阜而水內為沂為洙為泗
0213a24: 外為漕為洸又外為汶為濟大抵皆西流會於今
0213a25: 之濟河蓋其勢逆夫黃河排積石入中國衝潰突
0213a26: 厥非岱嶽諸山東障則青徐之境與碣石俱淪唯
0213a27: 山水俱逆實啟中原元氣之運故岱於五嶽稱宗
0213a28: 而庖犧八卦始斯文孔子六經終斯文實在茲土
0213a29: 亦萬古人心之障也我三峰老人則禪宗之岱嶽
0213a30: 也臨濟示滅七百餘年難起之綱宗三峰老人不
0213b01: 惜肝腦塗地以力挽之其勢實逆而和尚所垂示
0213b02: 年譜則真闕里之山水也讀年譜而得文章之訣
0213b03: 曰提則挈本末之全也曰轉則變首尾之跡也所
0213b04: 以善用其逆也曰縱則運其幽閒曰持則謹其樞
0213b05: 紐所以善藏其奇也千秋萬古讀和尚之文見三
0213b06: 峰老人之道于三峰老人之道會通從上之文此
0213b07: 所以為至人之文也。
0213b08: 
0213b09: 
0213b10: 
0213b11: 
0213b12: 
0213b13: 
0213b14: 
0213b15: 
0213b16: 
0213b17: 
0213b18: 
0213b19: 
0213b20: 
0213b21: 
0213b22: 
0213b23: 
0213b24: 
0213b25: 
0213b26: 
0213b27: 
0213b28: 
0213b29: 
0213b30: 
0213c01: 南嶽勒古自序
0213c02: 佛祖以治天下萬世之病而垂言句佛病祖病何以
0213c03: 治之軒轅岐伯論經脈量藥石著素問靈樞壹本天
0213c04: 道五運六氣鑒別時節因緣長桑君飲扁鵲以上池
0213c05: 之水以此視疾盡見五臟癥結故不明乎時不知所
0213c06: 以治不察乎隱不知所以治目宗門有頌古而後抑
0213c07: 揚詠歎有拈古而後變化精微頌發于汾州拈發于
0213c08: 韶陽雪竇以韶陽之孫又得汾州之意詞開句立嶽
0213c09: 拔雲垂歷世無以尚雲峰真淨昭覺徑山諸老旗鼓
0213c10: 振揚有勳勞于宗統不小雖然古人知天下萬世病
0213c11: 之所在故能以藥藥天下萬世後之人懵不知天下
0213c12: 萬世之病與藥而尚論古人之手眼參伍古人之著
0213c13: 作則病而已巳矣藥何有哉勒古之創蓋勒今以返之
0213c14: 古也勒四十世以返之少林勒七十世以返之迦文
0213c15: 也勒普天之下而返之正也弘儲南嶽讓和尚之三
0213c16: 十四世宗孫也傳南嶽之源行南嶽之道履南嶽之
0213c17: 位肅承祖意建言表微法子堯封南潛相與戮力以
0213c18: 告成于佛祖。弘儲序其端
0213c19: 
0213c20: 
0213c21: 
0213c22: 
0213c23: 
0213c24: 
0213c25: 
0213c26: 
0213c27: 
0213c28: 
0213c29: 
0213c30: 
0214a01: 退翁和尚南嶽勒古
0214a02: 侍者警秀記
0214a03: 始祖釋迦牟尼佛一日見文殊在門外立乃曰文殊
0214a04: 文殊何不入門來文殊曰我不見一法在門外勒曰
0214a05: 宜慎辭哉堯封潛曰個語逆耳。
0214a06: 圓覺曰一切障礙即究竟覺勒曰三般人不會堯封
0214a07: 潛曰無成辦之期。
0214a08: 一祖摩訶迦葉尊者因外道問如何是我我者曰覓
0214a09: 我我者是汝我外道曰這個是我我師我何在者曰
0214a10: 汝問我覓勒曰取此為是祖門佛法堯封潛曰諸人
0214a11: 恣意早問。
0214a12: 二祖阿難尊者一日入竹林聞比丘誦偈曰若人生
0214a13: 百歲不見水老鶴不如生一日而得睹見之尊者因
0214a14: 為正之曰不然佛云若人生百歲不解諸佛機不如
0214a15: 生一日而得決了之于是比丘以聞其師其師曰阿
0214a16: 難老昏矣吾語是也異日尊者復經竹林見比丘誦
0214a17: 偈如前者詰之聞述其師言因念愚痴難化入三昧
0214a18: 求尊聖為之證于是地為之動光明遽發俄有一聖
0214a19: 宿大士示現而為之說偈曰彼者念諷偈實非諸佛
0214a20: 意今遇歡喜尊而可依了之彼師弟子竦敬尋得二
0214a21: 果勒曰南方禁夏不禁冬我這裡禁冬不禁夏堯封
0214a22: 潛曰都不希求一餐之直。
0214a23: 三祖商那和修尊者隱于罽賓國南象白山中後于
0214a24: 三昧中見鞠多徒眾多懈慢乃往彼正之鞠多見尊
0214a25: 者頂禮次尊者以右手上指即有香乳自空而注問
0214a26: 鞠多曰汝識知乎鞠多不測遂入三昧觀察亦不能
0214a27: 測乃請曰是果何三昧耶尊者曰是謂龍奮迅三昧
0214a28: 如是五百三昧汝皆未之知勒曰一如不作相侶堯
0214a29: 封潛曰且與渠一升一合擔。
0214a30: 四祖優波鞠多尊者在世化導證果最多每度一人
0214b01: 以籌置于石室其室縱十八肘廣十二肘充滿其間
0214b02: 勒曰怕爛卻堯封潛曰待我抽解了來。
0214b03: 五祖提多迦尊者說偈付法已巳踊身虛空作十八變
0214b04: 火光三昧自焚其軀勒曰傳者以為笑堯封潛曰莫
0214b05: 便面赤。
0214b06: 六祖彌遮迦尊者有一人持酒器逆而問曰師何方
0214b07: 來欲往何所祖曰從自心中來欲往無處曰識我手
0214b08: 中物否祖曰此是觸器而負淨者曰師識我否祖曰
0214b09: 我即不識識即非我勒曰抽刀驀口斫堯封潛曰不
0214b10: 為人斟酌。
0214b11: 七祖婆須密尊者法付難提已巳即入慈心三昧時梵
0214b12: 王帝釋及諸天俱來作禮而說偈曰賢劫眾聖祖而
0214b13: 當第七位尊者哀念我請為宣佛地尊者從三昧起
0214b14: 示眾曰我所得法而非有故若識佛地離有無故語
0214b15: 已巳還入三昧勒曰瞎禿奴顛卻他人入地獄堯封潛
0214b16: 曰何不直下與伊打脫。
0214b17: 八祖佛陀難提尊者因伏陀密多來作禮起而說偈
0214b18: 曰父母非我親誰是最親者諸佛非我道誰是最道
0214b19: 者祖答以偈曰汝言與心親父母非可比汝行與道
0214b20: 合諸佛心即是外求有相佛與汝不相似欲識汝本
0214b21: 心非合亦非離勒曰此話大行堯封潛曰第一莫拱
0214b22: 手作禪師。
0214b23: 九祖伏陀密多尊者承八祖付囑即起身虛空散眾
0214b24: 寶花勒曰國有憲章三千條罪堯封潛曰當局者迷
0214b25: 十祖脅尊者遇九祖落髮出家羯磨之際祥光矚座
0214b26: 感舍利三七粒現前勒曰無恁麼事無恁麼事堯封
0214b27: 潛曰如春細雨。
0214b28: 十一祖富那夜奢尊者脅尊者從中印土來憩一樹
0214b29: 下祖合掌前立者問汝從何來祖曰我心非往者曰
0214b30: 汝何處住祖曰我心非止者曰汝不定耶祖曰諸佛
0214c01: 亦然者曰汝非諸佛祖曰諸佛亦非勒曰天寒日短
0214c02: 夜更長錦繡鴛鴦行人難見堯封潛曰從此蹬蹬以
0214c03: 碣碣。
0214c04: 十二祖馬鳴尊者有外道索祖論義集國王大臣及
0214c05: 四眾俱會論場祖曰汝義以何為宗外道曰凡有言
0214c06: 說皆能破祖乃指國王曰當今國土康寧大王長壽
0214c07: 請汝破之外道屈服勒曰甚麼經裡有恁麼語堯封
0214c08: 潛曰長長出不得。
0214c09: 祖作性海偈曰山河大地皆依建立三昧六通由茲
0214c10: 發現勒曰但秖用得不可執本也堯封潛曰神從空
0214c11: 裏來卻往空裏去。
0214c12: 十三祖迦毘摩羅尊者山行逢一大蟒祖直前不顧
0214c13: 蟒盤繞祖身祖因與授三皈依蟒聽訖而去勒曰藝
0214c14: 不辜人堯封潛曰弄得一出。
0214c15: 十四祖龍樹尊者于座上現自在身如滿月輪一眾
0214c16: 惟聞法音不見祖相勒曰大似一頭驢堯封潛曰不
0214c17: 知聖人立言之難。
0214c18: 十五祖迦那提婆尊者及龍樹之門龍樹以滿缽水
0214c19: 置于座前祖即以一針投之勒曰一眾總念摩訶般
0214c20: 若波羅密多堯封潛曰何不向膏肓穴上下。
0214c21: 十六祖羅羅多尊者既度僧伽以右手擎缽舉至
0214c22: 梵天取彼香飯將飯大眾而大眾忽生厭惡之心祖
0214c23: 曰非我之咎汝等自業即命僧伽分座同食一眾訝
0214c24: 之勒曰于方便中向上座道這裡合下得一轉語堯
0214c25: 封潛曰諸方以為口實。
0214c26: 十七祖僧伽難提尊者攀樹化後諸羅漢欲移之不
0214c27: 得以諸象力挽亦不動遂就樹下焚之身盡樹更蓊
0214c28: 鬱勒曰詳觀斯集擅于理者偏于事堯封潛曰忽然
0214c29: 非次聞之諸人盡驚愕。
0214c30: 十八祖伽耶舍多尊者手持圓鑑直造僧伽前僧伽
0215a01: 問汝手中者當何所表祖曰諸佛大圓鑒內外無瑕
0215a02: 翳兩人同得見心眼皆相似勒曰側跳上山巔堯封
0215a03: 潛曰更不再勘。
0215a04: 十九祖鳩摩羅多尊者法付闍夜多已巳即于座上以
0215a05: 指瓜剺面如紅蓮開出大光明照耀四眾勒曰不願
0215a06: 再見堯封潛曰問他繼嗣何人。
0215a07: 二十祖闍夜多尊者月氏國王聞師德風躬詣問法
0215a08: 修敬已請開演祖曰大王來時好道去亦如來時勒
0215a09: 曰只得七成堯封潛曰不是一劫兩劫得休。
0215a10: 二十一祖波修盤頭尊者對闍夜多曰我憶念七劫
0215a11: 前承師智者月淨之誨責躬悔過以來聞諸惡言如
0215a12: 風如響勒曰罄捨衣資設齋堯封潛曰為人師匠大
0215a13: 不易。
0215a14: 二十二祖摩拏羅尊者因西印土國王得度請問法
0215a15: 要祖曰佛法能具七事去三物乃可學王問三物七
0215a16: 事祖曰所去三物貪瞋癡所具七事大慈歡喜無我
0215a17: 勇猛饒益降魔無證人所以明了不明了以此耳勒
0215a18: 曰坐是濫食堯封潛曰拄杖頭撥著一箇會佛法底
0215a19: 人。
0215a20: 二十三祖鶴勒那尊者與師子比丘語已巳忽指東北
0215a21: 問曰是何氣象師子曰我見氣如白虹貫乎天地復
0215a22: 見黑氣五條橫亙其中祖曰其兆云何師子曰莫可
0215a23: 知矣祖曰吾滅後五十年北天竺國有難起嬰在汝
0215a24: 身勒曰不負汝見別有人不肯堯封潛曰脫得髑髏
0215a25: 裡意想留他挂搭。
0215a26: 二十四祖師子尊者與禪定師達磨達論義達磨達
0215a27: 詞屈遂作禮曰我于學道皆虛勞耳尊者幸有以教
0215a28: 我殷勤哀請祖曰諸佛禪定無有所得諸佛覺道無
0215a29: 有所證無得無證是真解脫勒曰莫取次發言吐氣
0215a30: 堯封潛曰古人所以有目睫之論。
0215b01: 二十五祖婆舍斯多尊者當生便拳左手年二十終
0215b02: 未能舒二十四祖睹之即以手接曰可還我珠祖遽
0215b03: 開手奉珠眾皆驚異勒曰決定決定堯封潛曰白日
0215b04: 挑燈仔細看。
0215b05: 二十六祖不如密多尊者一日與東印土王堅固同
0215b06: 車而出瓔珞童子稽首于前祖曰汝憶往事麼曰我
0215b07: 念往劫中與師同居師演摩訶般若我演甚深修多
0215b08: 羅今日之事蓋契昔因祖顧王曰此大勢至菩薩也
0215b09: 繼後出二人一人化南印土一人緣在震旦九年卻
0215b10: 返此方即以昔因故名為般若多羅勒曰長安道上
0215b11: 袞袞地堯封潛曰爭出他名身句身。
0215b12: 二十七祖般若多羅尊者告菩提達磨曰如來以正
0215b13: 法眼付大迦葉如是展轉乃至于我我今囑汝聽吾
0215b14: 偈曰心地生諸種因事復生理果滿菩提圓花開世
0215b15: 界起勒曰日面佛月面佛堯封潛曰如是經百千萬
0215b16: 億。
0215b17: 二十八祖菩提達磨尊者寓止嵩山少林寺面壁而
0215b18: 坐終日默然人莫之測謂之壁觀婆羅門有僧神光
0215b19: 詣祖參承值大雪光夜侍立遲明積雪過膝立愈恭
0215b20: 祖過而憫之問曰汝久立雪中當求何事光悲淚曰
0215b21: 惟願和尚開甘露門廣度群品祖曰諸佛無上妙道
0215b22: 曠劫精勤難行能行非忍而忍豈以小德小智輕心
0215b23: 慢心欲冀真乘徒勞勤苦光聞祖誨勵潛取利刀自
0215b24: 斷左臂置于祖前祖知是法器乃曰諸佛最初求道
0215b25: 為法忘形汝今斷臂吾前求亦可在遂因與易名曰
0215b26: 慧可勒曰鹵莽底相知玲瓏底相訝堯封潛曰相續
0215b27: 也大難。
0215b28: 慧可問從上法印可得聞乎祖曰匪從人得可曰我
0215b29: 心未寧乞師與安祖曰將心來與汝安可曰覓心了
0215b30: 不可得祖曰我與汝安心竟勒曰畜生畜生堯封潛
0215c01: 曰喏喏。
0215c02: 又曰外息諸緣內心無喘心如牆壁可以入道勒曰
0215c03: 這裡別有個道處堯封潛曰掇不轉個副面孔。
0215c04: 二十九祖慧可大師鄴都化導四眾皈依三十四載
0215c05: 遂韜光混跡變易儀相或入酒肆或過屠門或習街
0215c06: 談或隨廝役或問之曰師是道人何故如是祖曰我
0215c07: 自調心非關汝事勒曰堂中秖空第二位堯封潛曰
0215c08: 難更改。
0215c09: 三十祖僧璨大師謂道信曰有人借問慎勿道我處
0215c10: 得法來勒曰此是第三段義堯封潛曰蓋千年餘矣
0215c11: 又信心銘末曰信心不二不二信心言語道斷非去
0215c12: 來今勒曰爭傳誦之堯封潛曰禪子相尋而來。
0215c13: 三十一祖道信大師因唐太宗嚮師道味欲瞻風彩
0215c14: 詔赴京祖辭謝前後三返第四返命使曰如果不起
0215c15: 取首來使至山諭旨祖乃引頸就刃神色儼然使回
0215c16: 以狀聞帝彌欽重勒曰決定不流至第二念堯封潛
0215c17: 曰更勿疑也。
0215c18: 三十二祖弘忍大師既以衣法付六祖末上囑曰所
0215c19: 謂受衣之人命如懸絲也勒曰還具見聞覺知否堯
0215c20: 封潛曰黃河如帶泰山若礪。
0215c21: 三十三祖慧能大師印宗問曰久聞黃梅衣法南來
0215c22: 莫是行者否祖曰然印宗作禮請衣缽出示大眾令
0215c23: 瞻禮宗復問曰黃梅付囑如何指授祖曰指授即無
0215c24: 惟論見性不論禪定解脫勒曰借一路過那邊還得
0215c25: 否堯封潛曰扶得起好手。
0215c26: 七月八日謂門人曰吾欲歸新州汝等速理舟楫大
0215c27: 眾哀留甚堅祖曰諸佛出現猶示涅盤有來必去理
0215c28: 亦常然吾此形骸歸必有所眾曰師從此去早晚可
0215c29: 回祖曰葉落歸根來時無口勒曰風高月冷堯封潛
0215c30: 曰不能入拔舌地獄。
0216a01: 三十四祖南嶽懷讓禪師入室弟子總有六人師各
0216a02: 印可曰汝等六人同證吾身各契其一一人得吾眉
0216a03: 善威儀常浩一人得吾眼善顧盻智達一人得吾耳善聽
0216a04: 理坦然一人得吾鼻善知氣神照一人得吾舌善譚說嚴峻
0216a05: 一人得吾心善古今道一勒曰齧草含煙堯封潛曰龍
0216a06: 鍾橫集。
0216a07: 師一日問眾曰道一在江西為眾說法否眾曰已巳為
0216a08: 眾說法師曰總未見人持個消息來眾無對因遣一
0216a09: 僧去囑曰待伊上堂時但問作麼生伊道底語言記
0216a10: 將來僧去一如師旨回謂師曰馬師曰自從胡亂後
0216a11: 三十年不曾少鹽醬師然之勒曰如何斯言獨能見
0216a12: 欺堯封潛曰舉目有江河之異。
0216a13: 三十五祖江西道一禪師僧問為甚麼說即心即佛
0216a14: 師曰為止小兒啼曰啼止後如何師曰非心非佛曰
0216a15: 除此二種人來如何指示向伊道不是物曰忽遇其
0216a16: 中人來時如何曰且教伊體會大道勒曰將無播朱
0216a17: 紫之豔色堯封潛曰登城不指。
0216a18: 僧問如何是西來意師便打曰我若不打汝諸方笑
0216a19: 我勒曰三揖而後至階堯封潛曰不獲侍座。
0216a20: 三十六祖百丈懷海禪師謂眾曰有一人長不喫飯
0216a21: 不道饑有一人終日喫飯不道飽勒曰恤病討貳堯
0216a22: 封潛曰爭免口過。
0216a23: 一日僧問抱璞投師請師一鑑師曰昨夜南山虎咬
0216a24: 大虫曰不謬真詮為甚麼不垂方便師曰掩耳偷鈴
0216a25: 漢曰不遇中郎鑑還同野舍薪師便打僧曰蒼天蒼
0216a26: 天師曰得與麼多口曰罕遇知音拂袖便行師曰百
0216a27: 丈今日輸卻一半勒曰豈例是沙門堯封潛曰是玉
0216a28: 真大奇。
0216a29: 三十七祖黃檗希運禪師一日捏拳曰天下老和尚
0216a30: 總在這裏我若放一線道從汝七縱八橫若不放過
0216b01: 不消一捏勒曰師徒不煩堯封潛曰所以平生親舊
0216b02: 唾聞諱見。
0216b03: 一日上堂曰闍黎不見馬大師下有八十四人坐道
0216b04: 場得馬大師正法眼者止兩三人廬山歸宗和尚是
0216b05: 其一勒曰便須露布個道理堯封潛曰尚忍言之。
0216b06: 三十八祖臨濟義玄禪師住鎮州臨濟學侶雲集一
0216b07: 日謂普化克符二上座曰我欲于此建立黃檗宗旨
0216b08: 勒曰無由造敬堯封潛曰三月護生。
0216b09: 師應機多用喝會下參徒亦學師喝師曰汝等總學
0216b10: 我喝我今問汝有一人從東堂出一人從西堂出兩
0216b11: 人齊喝一聲這裏分得賓主麼勒曰兩頭三緒堯封
0216b12: 潛曰如今論年論月。
0216b13: 麻谷問大悲千手眼那箇是正眼師搊住曰大悲千
0216b14: 手眼作麼生是正眼速道谷拽師下禪床卻坐師問
0216b15: 訊曰不審谷擬議師便喝拽谷下禪床卻坐谷便出
0216b16: 勒曰不由至公大義而起堯封潛曰古有之乎。
0216b17: 三十九祖興化存獎禪師有時喚僧僧應諾師曰點
0216b18: 即不到又喚一僧僧應諾師曰到即不點勒曰中人
0216b19: 已巳下指其跡堯封潛曰使天下斂歛手慄股以伺顏色
0216b20: 師謂克賓維那曰汝不久為唱導之師賓曰不入這
0216b21: 保社師曰會了不入不會了不入曰總不與麼師便
0216b22: 打曰克賓維那法戰不勝罰錢五貫設饡飯一堂次
0216b23: 日師自白椎曰克賓維那法戰不勝不得喫飯即便
0216b24: 出院勒曰道自是難復堯封潛曰就之以中庸。
0216b25: 四十祖南院慧顒禪師上堂曰諸方秪具啐啄同時
0216b26: 眼不具啐啄同時用僧便問如何是啐啄同時用師
0216b27: 曰作家不啐啄啐啄同時失勒曰提其身而命之耶
0216b28: 堯封潛曰亦不敢自出意見。
0216b29: 一僧纔入方丈以手指曰敗也師乃拈拄杖度與僧
0216b30: 僧纔接師便打勒曰禮不筋力老于敢侮堯封潛曰
0216c01: 驅而率之。
0216c02: 四十一祖風穴延沼禪師上堂曰若立一塵國家興
0216c03: 盛野老顰蹙不立一塵家國喪亡野老安怗于此明
0216c04: 得闍黎無分全是老僧于此不明老僧卻是闍黎闍
0216c05: 黎與老僧亦能悟卻天下人亦能瞎卻天下人欲識
0216c06: 闍黎麼右邊一拍曰這裏是欲識老僧麼左邊一拍
0216c07: 曰這裏是勒曰當得住山事也無堯封潛曰茫乎前
0216c08: 聖已巳遠。
0216c09: 一日示眾曰夫參學眼目臨機直須大用現前莫自
0216c10: 拘于小節設使言前薦得猶是滯殼迷封總饒句下
0216c11: 精通未免觸途狂見勸汝諸人應是從前依他見解
0216c12: 明昧兩岐凡聖疑情一時埽卻直教個個如師子兒
0216c13: 哮吼一聲壁立萬仞誰敢正眼覤著覷著即瞎卻渠
0216c14: 眼勒曰患沙渾水投土益之堯封潛曰大抵賢聖發
0216c15: 憤之所為作也。
0216c16: 四十二祖首山省念禪師常作綱宗偈曰咄哉拙郎
0216c17: 君巧妙無人識打破鳳林關著靴水上立咄哉巧女
0216c18: 兒攛梭不解織看他鬥雞人水牛也不識背陰山子
0216c19: 向陽多南來北往意如何若人問我西來意東海東
0216c20: 面有新羅勒曰螭首龜趺揭于天衢堯封潛曰七世
0216c21: 之廟可以觀德。
0216c22: 四十三祖汾陽善昭禪師上堂曰夫說法者須具十
0216c23: 智同真若不具十智同真邪正不辨緇素不分不能
0216c24: 與人天為眼目決斷是非如鳥飛空而折翼如箭射
0216c25: 的而斷弦弦斷故射的不中翼折故空不可飛弦壯
0216c26: 翼牢空的俱徹作麼生是十智同真與諸上座點出
0216c27: 一同一質二同大事三總同參四同真智五同遍普
0216c28: 六同具足七同得失八同生殺九同音吼十同得入
0216c29: 又曰與甚麼人同得入與阿誰同音吼作麼生是同
0216c30: 生殺甚麼物同得失阿那個同具足是甚麼同遍普
0217a01: 何人同真智孰能總同參那個同大事何物同一質
0217a02: 有點得出底麼點得出者不吝慈悲點不出來未有
0217a03: 參學眼在切須辨取要識是非面目見在不可久立
0217a04: 珍重勒曰髑髏吐氣堯封潛曰癸甲迴輪節目張。
0217a05: 四十四祖石霜楚圓禪師師平生以事事無礙行心
0217a06: 凡聖所不能測室中晏坐橫刀水盆之上旁置艸鞋
0217a07: 使來參叩者下語無有契其機者勒曰未詳利害之
0217a08: 原也堯封潛曰已巳遍天下也。
0217a09: 四十五祖楊岐方會禪師室中問僧栗棘蓬你作麼
0217a10: 生吞金剛圈你作麼生透勒曰必速戾于厥躬堯封
0217a11: 潛曰三角九尾四肩六足。
0217a12: 四十六祖白雲守端禪師示眾曰若端的得一回汗
0217a13: 出來也向一莖草上便現瓊樓玉殿若未端的得一
0217a14: 回汗出縱有玉殿瓊樓卻被一莖艸蓋卻且道作麼
0217a15: 生得汗出去勒曰敢輒布區區堯封潛曰切忌濫觴
0217a16: 時。
0217a17: 四十七祖東山法演禪師僧問如何是佛師曰露胸
0217a18: 跣足曰如何是法師曰大赦不放曰如何是僧師曰
0217a19: 釣魚船上謝三郎勒曰惡情悰堯封潛曰寧貧賤輕
0217a20: 世而肆志。
0217a21: 一日僧問如何是臨濟下事師曰五逆聞雷曰如何
0217a22: 是雲門下事師曰紅旗閃爍曰如何是曹洞下事師
0217a23: 曰馳書不到家曰如何是溈仰下事師曰斷碑橫古
0217a24: 路師曰何不問法眼下事曰留與和尚師曰巡人犯
0217a25: 夜勒曰昭昭其永垂堯封潛曰人腰水心之劍家給
0217a26: 火耕之田。
0217a27: 四十八祖昭覺克勤禪師入東山演祖室通所得呈
0217a28: 偈曰金鴨香消錦繡幃笙歌叢裏醉扶歸少年一段
0217a29: 風流事秖許佳人獨自知祖曰佛祖大事非小根劣
0217a30: 品所能造詣吾助汝喜勒曰五日觀于春山之上堯
0217b01: 封潛曰將謂有車轍馬跡。
0217b02: 一日到首座寮因說密印長老四年前見他恁麼地
0217b03: 乃至來金山陞座也秪恁麼地打一個回合了又打
0217b04: 一個回合秪管無收殺如何為得人恰如載一車寶
0217b05: 劍相似將一柄出來了又將一柄出來秪要搬盡若
0217b06: 是本分手段拈得一柄便殺人去那裡秪管將出來
0217b07: 弄勒曰一眾遠立堯封潛曰懷安敗名。
0217b08: 四十九祖虎丘紹隆禪師僧問古人到這裡因甚不
0217b09: 肯住師曰老僧也恁麼曰一刀兩段時如何師曰平
0217b10: 地神仙勒曰打硬作模作樣堯封潛曰換副舌頭。
0217b11: 五十祖天童曇華禪師上堂曰見聞覺知無障礙聲
0217b12: 香味觸常三昧眼見如盲口說如啞蘇州人獃常州
0217b13: 人打野大宋國裡只有兩個僧川僧浙僧其佗盡是
0217b14: 子淮南子江西子廣南子福建子豈不見父慈子孝
0217b15: 道在其中矣勒曰取次用心堯封潛曰經三大阿僧
0217b16: 袛劫。
0217b17: 五十一祖天童咸傑禪師上堂曰一個葫蘆纔倒地
0217b18: 滿地葫蘆盡傾倒欲識單傳直指禪今日鬥湊得恰
0217b19: 好勒曰入粟受爵者難搆堯封潛曰腷腷膊膊雄雞
0217b20: 鳴磊磊落落垂天星。
0217b21: 五十二祖臥龍祖先禪師上堂曰如何是禪閻浮樹
0217b22: 在海南邊撐天拄地拄地撐天巧說不得只要心傳
0217b23: 畢竟如何是禪禪勒曰悔不剩得堯封潛曰父前子
0217b24: 名君前臣名。
0217b25: 五十三祖徑山師範禪師上堂曰若論此事直是省
0217b26: 要易會多是諸人自作艱難自作障礙所以有時東
0217b27: 廊西廊見諸人和南問訊山僧便乃低頭相接其實
0217b28: 無他只要諸人識得長老是西川隆慶府人氏勒曰
0217b29: 當舉衡石以正輕重堯封潛曰曆數在躬。
0217b30: 五十四祖仰山祖欽禪師住龍興上堂曰一見便見
0217c01: 一得永得展手曰撒開兩手大家看畢竟明明是何
0217c02: 物潭州內外有一十八座城門白日行人千千萬萬
0217c03: 一任東西南北勒曰政有所伸也堯封潛曰洪範九
0217c04: 洛風角鳥鳴。
0217c05: 五十五祖天目原妙禪師普請上堂曰禪不在參道
0217c06: 不在悟動轉施為山嶽鼓舞孟八郎漢便恁麼去爭
0217c07: 似西峰搬石運土勒曰不有怨也堯封潛曰追維疇
0217c08: 昔如何可忘。
0217c09: 五十六祖天目明本禪師示眾曰瞻在前忽在後竹
0217c10: 雞晝啼華鯨夜吼未了聽一言如今誰動口勒曰殊
0217c11: 出而共趨也堯封潛曰刻玉符者也。
0217c12: 五十七祖聖壽元長禪師上堂曰貴買廬陵米大做
0217c13: 鐵餕餡普請諸禪流堂中自吞啗阿呵呵聊表殷勤
0217c14: 莫嫌冷淡勒曰以其能相勝乎堯封潛曰古者不下
0217c15: 堂而見諸侯。
0217c16: 五十八祖萬峰時蔚禪師久參三不是因緣一日聞
0217c17: 舉溈山踢倒淨瓶忽悟乃曰當日若還親看破如何
0217c18: 不進劈胸拳勒曰厥功懋哉堯封潛曰得其人則振
0217c19: 之也。
0217c20: 五十九祖萬峰普持禪師一日問慧旵心不是佛智
0217c21: 不是道汝云何會旵近前問訊叉手而立師呵曰在
0217c22: 此許多時還作這個見解勒曰亦非人之能也堯封
0217c23: 潛曰不知有漢無論魏晉。
0217c24: 六十祖東明慧旵禪師呈解偈曰一拳打破太虛空
0217c25: 百億須彌不露蹤借問個中誰是主扶桑湧出一輪
0217c26: 紅勒曰輒生惆悵堯封潛曰敢稽首布之。
0217c27: 六十一祖東山永慈禪師于旵和尚兩掌下開悟乃
0217c28: 展具珍重禮三拜而立旵曰居古道山三十載今日
0217c29: 秪見得這僧勒曰不必闍黎堯封潛曰使客舍灑掃
0217c30: 以待。
0218a01: 六十二祖高峰智瑄禪師久參東山慈和尚付法偈
0218a02: 末有殺活拈來總現成之句勒曰二時上堂不得咬
0218a03: 破一粒米堯封潛曰日精月華吞霞服氣。
0218a04: 六十三祖金陵本瑞禪師參瑄和尚瑄問曰甚處人
0218a05: 師曰四川瑄豎起拳曰四川還有這個麼師曰無瑄
0218a06: 曰因什卻無師曰非我境界瑄曰如何是你境界師
0218a07: 曰不識瑄曰汝豈不是著空師曰終不向鬼窟裏作
0218a08: 活計瑄曰西天九十六種你是第一種師拂袖便出
0218a09: 勒曰老硬作禪和堯封潛曰一日復一日。
0218a10: 六十四祖玉泉明聰禪師一日聞馬嘶豁然大悟乃
0218a11: 曰如斯之事如來明見無有錯謬勒曰敢不遠千里
0218a12: 望風以來堯封潛曰何必華山之騄耳。
0218a13: 六十五祖圓通德寶禪師上堂拈起拄杖曰有麼有
0218a14: 麼一僧作禮師劈脊便打曰多口作麼曰某甲一言
0218a15: 未措師復打曰再犯不容勒曰如斯爭奈何堯封潛
0218a16: 曰豈是磨稜合縫底道理。
0218a17: 六十六祖禹門正傳禪師常舉門前冷落車馬稀老
0218a18: 大嫁作商人婦辨驗方來三十年衲子士大夫罕契
0218a19: 其機勒曰迸散十斛堯封潛曰是風之始也。
0218a20: 六十七祖天童圓悟禪師僧問如何是佛法的的大
0218a21: 意師搔頭曰老僧頭癢曰還有奇特也無師展兩手
0218a22: 勒曰絕毫絕釐如山如丘堯封潛曰震旦無別路。
0218a23: 六十八祖三峰法藏禪師示眾曰機先一向是汝諸
0218a24: 人安身處先機一著是汝諸人立命處其間左之右
0218a25: 之或伸或縮是汝諸人踏腳處末後一句是汝諸人
0218a26: 出頭處汝等諸人作麼生會勒曰若人辨得天下橫
0218a27: 行堯封潛曰不圖東天一隻西天一隻。
0218a28: 
0218a29: 
0218a30: 
0218b01: 退翁自銘塔
0218b02: 序曰崇禎八年乙亥四月先師三峰和尚定臨濟正
0218b03: 宗記付弘儲而記之曰藏于龍雲用出師吼貴宗旨
0218b04: 有繼而起也命名弘儲命字繼起為臨濟荷擔之嫡
0218b05: 子晚而自號退翁退者何於法運於自揆皆不宜進
0218b06: 而宜退故以退為安曰翁自老之也物老而衰衰將
0218b07: 至而自老之者自悲之也自銘塔者何門弟子為翁
0218b08: 營歸藏之地而翁憂其身後之文之不獲翁心也故
0218b09: 自銘蓋自世有諛墓之文于是有諛塔之文身後之
0218b10: 文往往文過其實翁恥之況槁立山林不應煩當世
0218b11: 大位君子經畫筆墨臨濟歿七百餘年綱宗未墜于
0218b12: 地弘儲躬承祖父提命不敢惜肝腦自暇自逸憂勞
0218b13: 四十年上觀千載下觀千載如印印空庶幾無慚稱
0218b14: 南岳宗孫為三峰嫡子當臨濟三十二世生平無他
0218b15: 伎能銘不餘及銘曰。
0218b16: 達磨之孫不重禪定解脫匪存廟貌嚴靚
0218b17: 塔勢雄尊弗關性命循末討論夙夜怲怲
0218b18: 羸立疲奔請觀前聖直截本根四顧空淨
0218b19: 橫豎併吞天衢絕徑蕩蕩不痕大機全勝
0218b20: 大用雲噴斷際超倫提祖父令旋乾轉坤
0218b21: 溈仰聲應五宗始藩我祖秉正照用煌焞
0218b22: 機對飛橫則有雲門兩支雙勁同源崑崙
0218b23: 洞水澄泳綿密粹溫心王顧命法眼開屯
0218b24: 藥因救病荼苦戴盆天關不大哉宗原
0218b25: 單提古政東國赤幡多羅懸證河注重翻
0218b26: 霧罷開瞑手拂朝暾視者徒瞪扼要弗煩
0218b27: 大方無諍大文無掄大聲無競上報師恩
0218b28: 吳山青亙具區可捫向當斯定爰有後昆
0218b29: 心心智證乃真達磨之孫辛亥夏孟　于留
0218b30: 惑軒　自銘塔竟
0218c01: 南嶽勒古後序
0218c02: 二萬五千九百二十年天日交差一周天地開闢久
0218c03: 矣其經歷二萬五千九百二十年者凡幾若使創者
0218c04: 必在前襲者必在後則時遞而降各循前跡鴻荒以
0218c05: 後天地何賴伏羲以上非無文字至于伏羲而文字
0218c06: 立故伏羲文字天地之一開闢也軒轅以上非無甲
0218c07: 子至于軒轅而甲子定故軒轅甲子天地之一開闢
0218c08: 也當堯之時日在元枵九州波濤于是整頓名山大
0218c09: 川禹貢乃作故陶唐治水天地之一開闢也此以明
0218c10: 創者不必在前襲者不必在後也震旦禪宗少室創
0218c11: 之大機大用江西創之自臨濟創統汾州十智一創
0218c12: 東山昭覺法式各一創至我天童三峰埽蕩建立各
0218c13: 一創天下靈嵒身集大成法運開闢前起丙子到于
0218c14: 今三十年拓萬古之心胸達磨以來震旦第六創而
0218c15: 南嶽勒古則又一創也南潛涼薄慄然懼不能少裨
0218c16: 益前人而命之同勒承命慚惕敬以禪宗之重賴于
0218c17: 開闢者告天下後世為法準。住堯封寶雲院嗣法門
0218c18: 人南潛謹書
0218c19: 
0218c20: 
0218c21: 三峰藏和尚語錄後序
0218c22: 身中有生老病死念上有生住異滅荊山汴水埜火
0218c23: 斷雲何故何新何憂何慮有截斷天下人舌頭底手
0218c24: 腳不能教無舌人解語入不得夾山眼況我臨濟門
0218c25: 風高多少闊多少三賢十聖望影神迷諸佛祖師聞
0218c26: 聲膽碎你道甚麼人纔能于中自在縱橫神通游戲
0218c27: 我三峰師翁所以未離天上天上震驚纔下人間人
0218c28: 間搖動咳唾修羅絕種掉臂佛影無蹤尚有輩鈍根
0218c29: 阿師道棒喝闡佛祖之機玄要絕狐狼之跡我師翁
0218c30: 笑倚長松閑臨寒水濟濟威儀蕭蕭動止六門虛靜
0219a01: 心月孤圓萬法咸舒神珠炳煥如此說法豈有言路
0219a02: 可尋如此利生那來功勳可立千古為物作則惟此
0219a03: 法王大寶。歲辛丑八月望堯峰嗣法孫南潛稽首拜
0219a04: 言
0219a05: 
0219a06: 
0219a07: 
0219a08: 
0219a09: 
0219a10: 
0219a11: 後序
0219a12: 三峰師翁開物成務之功振興摧闢之力發諸語言
0219a13: 被諸行事嵥然以應身大士來支臨濟其無師樂說
0219a14: 之智辨如雲門其始終化跡又如雲菴雲菴天縱自
0219a15: 然定宗旨於黃龍師翁欲振起楊岐乃定名於金粟
0219a16: 其悟門廣大說法如雲涌川決筆記者莫能殫書然
0219a17: 猶裒聚成錄得法語三十卷廣錄五十卷顧命時親
0219a18: 持稿本以結集囑我和尚我和尚再拜而受祕重大
0219a19: 法藏笥篋者二十餘年庚子中秋住雲嵒慨然念滹
0219a20: 沱大宗定于隆祖隆祖得真子應菴與玅喜並驅不
0219a21: 再傳漸見衰落其間雖有仰山天目崛興為一代龍
0219a22: 門瞿然視其後終不甚昌大逮金粟悟祖與我師翁
0219a23: 一虎步于前一龍驤于後從上綱宗致廣大而盡精
0219a24: 微莫之有加今據大宗之庭宜事結集卷軸浩繁摘
0219a25: 要四編曰三峰和尚語錄蓋取渾金璞玉不事雕鐫
0219a26: 應物垂慈楷模百代若夫險崖慣拶銕壁孤撐或渺
0219a27: 然如雲漢之高或浩然若江湖之決波騰浪蹴魚龍
0219a28: 盡迷其方地轉天迴鷹隼旋失其勢海水一滴全用
0219a29: 百川于此入門堂奧斯在嗚呼我和尚之心亦苦矣
0219a30: 雲嵒當四衝八達之衢接納煩劇未竟厥緒今辛丑
0219b01: 夏來金粟始克成之命予小子敘其後不敢辭乃再
0219b02: 拜稽首志其歲月。靈嵒嗣法孫曉青盥沐敬書于金
0219b03: 粟首座寮
