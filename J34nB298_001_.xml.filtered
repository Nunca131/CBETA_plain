0095a01: 
0095a02: 
0095a03: 
0095a04: 
0095a05: 
0095a06: 
0095a07: 
0095a08: 
0095a09: 
0095a10: 
0095a11: 
0095a12: 
0095a13: 
0095a14: 
0095a15: 
0095a16: 
0095a17: 
0095a18: 
0095b01: 
0095b02: 
0095b03: 
0095b04: 
0095b05: 
0095b06: 
0095b07: 
0095b08: 
0095b09: 
0095b10: 
0095b11: 
0095b12: 
0095b13: 
0095b14: 
0095b15: 
0095b16: 
0095b17: 
0095b18: 
0095c01: 
0095c02: 
0095c03: 
0095c04: 
0095c05: 
0095c06: 
0095c07: 
0095c08: 
0095c09: 
0095c10: 
0095c11: 
0095c12: 
0095c13: 
0095c14: 
0095c15: 
0095c16: 
0095c17: 
0095c18: 
0096a01: 屾峰憲禪師語錄卷一
0096a02: 門人智質　智原同編
0096a03: 住檇李古資聖寺語錄
0096a04: 康熙壬子歲八月望日入院。
0096a05: 山門開樓閣門門門涉入踏向上路路路通霄秪如
0096a06: 不恁麼來時如何卓拄杖云丹霄騰彩鳳銕鋸舞三
0096a07: 臺。
0096a08: 佛殿你道我眉毛沒八字我道你鼻孔失半邊今朝
0096a09: 覿面相呈畢竟如何回互良久云刀斧斫不開。
0096a10: 伽藍英雄佛子不二丈夫赤心片片亙今亙古雨過
0096a11: 苔階日卓午。
0096a12: 祖師冷坐堆堆嵩庭雪赤抑逼將來道箇不識固聽
0096a13: 爾言焉到今日背手彎弓當面著賊咄。
0096a14: 先老和尚像前拈起香云從上一隊老古錐人人以
0096a15: 此為驗卻又爭得今日不肖兒孫亦以此為驗獨較
0096a16: 些子遂燒云須知遠煙浪別有好商量。
0096a17: 據室獅子窟原無異獸旃檀林不生雜木從來此處
0096a18: 迥絕攀躋摩希首羅豎亞一目好大哥知時節與麼
0096a19: 來驢腰折且道新長老據何宗旨泥牛海底趁紅塵
0096a20: 紙鷂爐中嚼生鐵。
0096a21: 上堂拈護法疏云楮墨未形已巳前金剛眼睛卻被者
0096a22: 箇點出了也且道是何章句若未委悉更煩剖露看
0096a23: 檀越疏晦堂木樨南泉牡丹相逢格外我豈再三。
0096a24: 同門疏千里同風更須覿面父父兄兄金針玉線。
0096a25: 本山疏離四句絕百非秪者是上上機鸚鵡洲一腳
0096a26: 踢翻黃鶴樓眾手扶起。
0096a27: 師到法座手指云喚作曲彔木床一任諸人瞻觀喚
0096a28: 作須彌燈王誰敢正眼覷著到山僧分上又作麼生
0096a29: 踏著故鄉田地步步不在別處便陞拈香云此一瓣
0096a30: 香尊貴全超空劫奇特極盡今時爇向爐中端為祝
0096b01: 延。
0096b02: 今上皇帝聖壽萬年恭願一人有慶佛日無疆萬國
0096b03: 攸寧祖風遠振此一瓣香論君臣則黃閣簾垂言父
0096b04: 子則紫羅帳合普同供養散木師翁以上諸佛諸祖
0096b05: 大和尚伏願在筵弘護闔郡名賢受佛祖以印心現
0096b06: 宰官而說法此一瓣香清涼池裏澤成大火聚中迸
0096b07: 出將謂蓋天蓋地徹古徹今末後西子湖頭卻被箇
0096b08: 沒人情老漢掀髯一笑只得瓦解冰消和身靠倒至
0096b09: 今不知是冤是恩人天眾前拈出供養即此堂上開
0096b10: 山第一代傳曹洞正宗二十八世愚菴先老和尚用
0096b11: 酬法乳之恩天華和尚白椎竟師云鉤章棘句別日
0096b12: 商量敵勝驚群便請相見僧問向上宗乘未敢特地
0096b13: 商量斬新條令一眾願觀施設師云親切莫過此問
0096b14: 進云三聖道逢人則不出出則便為人時如何師云
0096b15: 多處添些子進云興化道逢人則出出則不為人時
0096b16: 如何師云少處減些子進云今日和尚開堂又作麼
0096b17: 生師云上座試卜度看僧擬議師便喝問鳴鐘伐鼓
0096b18: 咸知祝聖開堂豎拂拈椎畢竟明什麼邊事師云落
0096b19: 七落八進云恁麼則一句迥超諸佛祖吹毛密展露
0096b20: 全機師云卻被闍梨鈍置迺云丹挂飄香築破瞿曇
0096b21: 鼻孔秋蟾吐耀打翻達磨眼睛握靈蛇魔外潛蹤懸
0096b22: 寶鏡森羅遁質到者裏任是棒如雨點底德山喝是
0096b23: 雷奔底臨濟秪可傍觀不敢正視須知我太陽門下
0096b24: 不立主賓別通尊貴轉身就父因明兼到同時退位
0096b25: 朝君權借正偏回互起木人妙舞聽石女高歌頭頭
0096b26: 不露真機法法全彰大用此猶是我新豐門下舊時
0096b27: 茶飯今日新資聖更要捩轉關頭掀翻陳案卓拄杖
0096b28: 一下云拽新羅國與占波國鬥額復卓一下云移南
0096b29: 岳山入天台山肚裏燈籠露拄拊掌呵呵大笑正當
0096b30: 恁麼時不居尊貴一句作麼生道良久云渠不可作
0096c01: 太陽腳下兒孫不得天華和尚結椎下座謝詞不錄。
0096c02: 中秋不參曹谿指月腕頭力氣用盡靈山話月口邊
0096c03: 白醭轉多帶累西天東土人人醉後添杯西子湖清
0096c04: 歌妙舞闔閭塚品竹彈絲只有南湖風景從來面目
0096c05: 天然任伊淡抹濃粧不宜隨人腳轉資聖恁麼道眾
0096c06: 中當佛法商量鬚眉墮落作世諦流布平地喫交而
0096c07: 今更要一手抬一手搦去也以拂子打圓相云夜明
0096c08: 簾外許汝轉身資聖堂前不容立地何故恐汝諸人
0096c09: 他後道向者裏見來擿下拂子下座。
0096c10: 小參僧問眾香國裏藏身資聖堂前露布未審君臣
0096c11: 道合一句作麼生道師云萬年松蓋祝融峰進云問
0096c12: 答不無賓主句請師格外顯全提師豎拂子云此猶
0096c13: 是半提進云深領一問師云蒼天蒼天迺云西風一
0096c14: 夜逼人寒赤骨條條秪恁般聖不收凡不管打鼓普
0096c15: 請大家看喝一喝下座。
0096c16: 上堂僧問拈椎豎拂屈為今時向上宗乘請師直示
0096c17: 師云闍黎置問不易進云洞山五位不敢重論浮山
0096c18: 九帶更煩垂答師云兔子有角水牯無角進云如何
0096c19: 是正法眼藏帶師云露天石臼子如何是佛法藏帶
0096c20: 師云黃河水自出崑崙如何是理貫帶師云開口見
0096c21: 膽如何是事貫帶師云南山雲北山雨如何是理事
0096c22: 縱橫帶師云十字街頭憨布袋如何是屈曲垂帶師
0096c23: 云嫡血驗親如何是妙協兼帶師云倒卓吹毛不露
0096c24: 鋒如何是金針雙鎖帶師云錦上鴛鴦繡不成如何
0096c25: 是平懷常實帶師便打進云九帶已巳蒙師指示當陽
0096c26: 一句少知音師云親口出親言舉湛祖問眾曰還有
0096c27: 問話者麼若有出來秪要打草驚蛇一僧纔出祖云
0096c28: 真是一場業地卓拄杖下座愚菴先師云者老漢圖
0096c29: 得一時俊快不顧後日風波者片地從古至今何曾
0096c30: 清淨得來偶然一時打草卻被者僧靠倒師云看者
0097a01: 兩箇老漢如龍得水難為把住似虎靠山未解放行
0097a02: 今日不肖兒孫要圓者箇公案還有問話者麼不圖
0097a03: 打草驚蛇直要拋磚引玉一僧纔出師打云要你出
0097a04: 來成得甚麼事便下座。
0097a05: 晚參舉南泉斬貓話畢師云馬頭澆水則易馬尾接
0097a06: 水則難趙州可謂克家之子其如檢點將來終非善
0097a07: 法山僧也畜得一箇貓兒拈向諸人如何下手驀顧
0097a08: 左右喝一喝便下座。
0097a09: 開爐上堂僧問資聖堂中撾毒鼓爽谿林下豎獅幢
0097a10: 且道新豐一曲如何舉唱師云大眾側耳進云如何
0097a11: 是君師云煒煒煌煌如何是臣師云雍雍肅肅如何
0097a12: 是君視臣師云屈屈垂垂如何是臣向君師云綿綿
0097a13: 密密如何是君臣道合師云合時無道僧禮拜師噓
0097a14: 噓問放行則天回地轉把住則海晏河清即今把住
0097a15: 是放行是師云是什麼進云三聖道逢人則不出出
0097a16: 則便為人時如何師云問取三聖進云興化道逢人
0097a17: 則出出則不為人又作麼生師云問取興化進云和
0097a18: 尚即今是為人耶不為人耶師打云你道是為人耶
0097a19: 不為人耶進云拈起一枝無孔笛臨風顛倒兩頭吹
0097a20: 師云不柰船何打破戽斗趙湛遇居士問十五日已巳
0097a21: 前事作麼生師云何不早恁麼問進云十五日已巳後
0097a22: 事又作麼生師云臨崖看滸眼進云即今事又作麼
0097a23: 生師云不妨疑著進云金風體露殿角生涼師云冬
0097a24: 行春令師卓拄杖云即今薦得是第二句第三句諸
0097a25: 人自領出去要知第一句麼山僧未開口前卻被露
0097a26: 柱勘破了也還有人勘破露柱麼喝一喝云畫蛇添
0097a27: 足雖然如是盡法無民拈卻炙脂帽脫去鶻臭布衫
0097a28: 有甚麼過山僧恁麼道落在半途未是到家極則事
0097a29: 要知極則事麼問取堂中第一座舉湛祖上堂云以
0097a30: 大圓覺為我伽藍身心安居平等性智既平等已巳直
0097b01: 以十方微塵剎土總是一箇道場過去無量劫不曾
0097b02: 結未來無量劫不曾解生死也在裏許涅槃也在裏
0097b03: 許乃至是非得失邪正聖凡解脫不解脫輪迴不輪
0097b04: 迴總在裏許於中還有你用心處有你計校處師云
0097b05: 者老漢聲騰海宇價重人天伎倆秪得如是帶累兒
0097b06: 孫不成計校汝等諸人還計校得麼更為頌出老漢
0097b07: 頂門不踏竅解哭如何不解笑解哭不解笑塞卻雙
0097b08: 耳甕裏叫。
0097b09: 早參今朝十月朔佛法開口錯只擔七事憂還慮三
0097b10: 餐薄水旱既頻仍飛蝗復兇虐自慚一力無不吐元
0097b11: 字腳法堂任草深佛祖填溝壑停撾法昌鼓且用清
0097b12: 平杓千七百葛藤言言盡糟魄有甚向上機人天眼
0097b13: 開鑿生死到頭來靈龜生脫殼資聖少叢林慣觸忤
0097b14: 先學一任舉諸方任諸方卜度驀豎拂子云秪有者
0097b15: 些子天地同寥廓便下座。
0097b16: 普請擇菜小參拈起拂子云秪者一莖不是後園驢
0097b17: 吃豈從谿澗流來未肯親自栽培到底鮮能知味拈
0097b18: 起也根株不斷信手斬除放下也枝葉廉纖和身抖
0097b19: 擻半青半黃揚下搕堆那怕爛卻不濕不乾打疊
0097b20: 虀甕裏正好淹殺不到乾爆爆地未許水漉漉地果
0097b21: 能食時不嚙一莖方可歲月消磨百甕資聖恁麼。
0097b22: 與他古人至道無難唯嫌揀擇畢竟如何折合良久
0097b23: 云喚出祖師來也少他一莖不得擿拂子下座。
0097b24: 除夕晚參拈拄杖云天下叢林逗到今夜謂之臘月
0097b25: 三十不管迷悟聖凡是非善惡主賓內外總教一齊
0097b26: 放參有箇不解放參底猛地出來道和尚欺人太煞
0097b27: 某甲從無量劫來不解放倒用參作麼山僧便問是
0097b28: 阿那箇有甚伎倆試吐露看便揚聲曰拄地撐天秪
0097b29: 者頭打開活路儘風流條條赤體無回互倒卓毘盧
0097b30: 頂上遊山僧撥眼一看原來不是別箇木上座卓一
0097c01: 下云善哉木上座巧能得佛智珍重見聞者分明秖
0097c02: 者是卓一卓下座。
0097c03: 元旦上堂僧問第一義諦某甲不敢造次新年頭佛
0097c04: 法還許商量也無師云山僧刮目相待進云昨夜燈
0097c05: 籠與露柱交參屬第幾機師打云莫嫌造次進云且
0097c06: 喜今朝是元日師云何勞注腳問凡聖性無別君臣
0097c07: 體是殊如何是君師云無人得親近如何是臣師云
0097c08: 奉重在今時如何是君視臣師云萬方忘化德一體
0097c09: 感群功如何是臣向君師云不辯雍熙氣安知造化
0097c10: 心如何是君臣道合師良久進云恁麼則天下太平
0097c11: 萬物蒙恩去也師亦良久乃云也大奇也大奇新年
0097c12: 佛法不思議人云只有天在上我道更無山與齊無
0097c13: 山可齊即且從敢問大眾還識得天麼不是浩浩其
0097c14: 天亦非鳶飛戾天驀起身云仰今
0097c15: 皇帝德處處樂堯年喝一喝下座。
0097c16: 小參今朝二月一日雨洗石頭骨出落梅片片沾泥
0097c17: 嫩柳絲絲吐碧光陰暗地催人脈脈齒疏頭白自肯
0097c18: 撒手懸崖放下腰包雨笠露柱夜半懷胎燈籠日出
0097c19: 上壁新羅驀地翻身拽取占波鬥額若作奇特商量
0097c20: 地獄如射箭入喝一喝下座。
0097c21: 誕日上堂僧問人人有箇生緣且道不涉生緣底來
0097c22: 如何相接師云從來疑者漢僧便禮拜師云瓦解冰
0097c23: 消問和尚春秋一眾咸知堂中聖僧知年多少師豎
0097c24: 拂子云與者箇不別進云虛空年多少師云兩箇進
0097c25: 云恁麼則和尚壽量不異虛空師云依樣葫蘆畫不
0097c26: 成進云只得瞻禮去也師云大隨道的迺云父母非
0097c27: 我親誰是最親者諸佛非我道誰是最道者那吒析
0097c28: 骨拆肉不借他力達磨分髓分皮密在汝邊未生面
0097c29: 目描畫難成纔落今時見聞莫及得之於心伊蘭作
0097c30: 旃檀之樹失之於旨甘露乃蒺藜之園但領目前莫
0098a01: 求心外聖情不立凡見全消不見永嘉道不離當處
0098a02: 常湛然覓即知君不可見取不得捨不得不可得中
0098a03: 秪麼得且道不可得中如何是得底道理卓拄杖云
0098a04: 釋尊得之四月八日稱尊三界普尊得之二月十九
0098a05: 克證圓通慈氏得之補處當來鶖子得之速超餘漏
0098a06: 人天得之增長十善三途得之永斷輪迴盡大地情
0098a07: 無情得之齊臻佛性同住真常現前諸人得之各各
0098a08: 自知心遍十方量周法界主微塵裏轉大法輪於一
0098a09: 毛端現寶王剎且道山僧今日又作麼生卓一下云
0098a10: 五月五日年年度者回懶著娘生褲虛空背上架鞦
0098a11: 韆烈燄堆中看競渡復卓一卓下座。
0098a12: 說戒上堂僧問拈出火裏眉毛未敢輕問和尚今日
0098a13: 說戒請問如何是戒師云搭衣持缽進云如何是定
0098a14: 師云鬼窟裏作活計進云如何是慧師云山僧從來
0098a15: 懵董進云戒定慧與火裏眉毛相去多少師云上座
0098a16: 拈得出麼進云四眾瞻仰有分師云謾山僧即得進
0098a17: 云若無舉鼎拔山力千里烏錐不易騎師云阿誰分
0098a18: 上事僧一喝師便打問千聖不傳之的旨請師傍通
0098a19: 一線師云我若向汝道則辜負千聖進云恁麼則密
0098a20: 不通風去也師云早成露布僧禮拜師乃喝一喝云
0098a21: 過去諸如來斯門已巳成就現在諸菩薩今各入圓明
0098a22: 未來修學人當依如是法於斯會得水流花開著著
0098a23: 顯當人受用雲興雨霽頭頭露本地風光撮莖草現
0098a24: 丈六金身拈粒米藏大千世界直須橫該豎抹那容
0098a25: 播兩掂觔因齋慶贊偶爾成文竿頭隨身逢場作戲
0098a26: 諸人還委悉麼其或不然今日諸沙彌求進具戒巨
0098a27: 上座請山僧陞座少間登壇說戒之後各各須要持
0098a28: 缽過堂喝一喝下座。
0098a29: 小參僧問若能轉物即同如來如何是轉底道理師
0098a30: 拈拄杖云不可喚作拄杖進云秪如世尊睹明星悟
0098b01: 道還轉也無師云不可不喚作拄杖進云恁麼則隨
0098b02: 和尚轉耶師云瞎卻天下人眼僧一喝師便打舉殃
0098b03: 崛尊者產難因緣畢師云長者家產難幸得殃崛傳
0098b04: 言一時分娩昨夜露柱懷胎產下箇南山鱉鼻畢竟
0098b05: 承誰恩力有人道得得力句許汝灑灑地作箇了事
0098b06: 衲僧其或不然飢時遇膳渴時遇漿不妨處處疑著
0098b07: 寒食小參此事不是說不得底說不得是無句不是
0098b08: 說得底說得是有句不落有無現前諸人試道看良
0098b09: 夕云有無總道不得卻被有無礙是死句有無總道
0098b10: 得不被有無礙落在半途道有之時纖塵不立道無
0098b11: 之時萬法齊彰不落有無情解俱遣纔是活句且道
0098b12: 作麼生是透活句拂一拂云東風匝地逢寒食雨洗
0098b13: 桃花萬戶春。
0098b14: 五月分衛小參來朝五月五家家門前懸艾虎茅山
0098b15: 道士賣靈符打破葫蘆叫冤苦張真人與王元帥特
0098b16: 地商量道近日諸方乞食塞巷填街秪是覷不見資
0098b17: 聖長老大眾你道他兩箇俗漢不顧自家活計便恁
0098b18: 麼問意在於何會得底依例出隊不會底只消覓得
0098b19: 鬍鬚赤不須更覓赤鬚鬍擿拂子下座。
0098b20: 晚參拈竹篦子畫一畫云江西來也在者裏河南來
0098b21: 也在者裏四川八閩來也在者裏山東山西來也在
0098b22: 者裏秪如有一人總不恁麼來且道安放何處放下
0098b23: 竹篦云煙霞生背面星月繞檐楹。
0098b24: 結夏小參舉洞山老祖示眾云秋初夏末兄弟或東
0098b25: 去西去直須向萬里無寸草處去良久云秪如萬里
0098b26: 無寸草處作麼生去有僧舉似石霜霜云何不道出
0098b27: 門便是草師云諸兄弟如今腳跟下遍地荊棘擬向
0098b28: 萬里無寸草處去大難大難縱使踏破幾緉草鞋究
0098b29: 竟不離者裏不如本分好諸兄弟要識洞山麼拍禪
0098b30: 床左邊一下要識石霜麼拍禪床右邊一下秪如更
0098c01: 有箇道不出門亦是草漫漫地又作麼生會若向者
0098c02: 裏透得許汝開粥鍋度夏其或不然根塵流注髑髏
0098c03: 穿晝夜惺惺要防賊喝一喝下座。
0098c04: 示眾舉法昌示眾云夜半烏雞誰捉去石女無端遭
0098c05: 指註空王令下急搜求惟心便作軍中主雲門長驅
0098c06: 溈山隊伍列五位槍旂布三玄戈弩藥山持刀青原
0098c07: 荷斧石鞏彎弓禾山打鼓陣排雪嶺長蛇丘屯黃蘗
0098c08: 飛虎木馬帶毛烹泥牛和角煮賞三軍犒師旅打葛
0098c09: 藤分露布截海揚塵橫山土擊玄關除檄路多少
0098c10: 平人受辛苦無邊剎海競紛紛三界聖凡無覓處無
0098c11: 覓處還知否昨夜雲收天宇寬依然帶月啼高樹師
0098c12: 云者箇烏雞原是家中故物任渠霜天月夜高唱低
0098c13: 鳴無端被法昌老子一趁直得羅籠不住呼喚不回
0098c14: 帶累一隊老古錐擾動乾坤尋覓不得驀豎拂子云
0098c15: 原來卻在者裏遂擿下云月高不肯啼深樹霄漢曾
0098c16: 經抱卵歸。
0098c17: 除夕晚參年窮歲盡更無奇特事與諸人商量拄杖
0098c18: 子應聲近前曰有奇特事啟和尚昨見陳年壁上桃
0098c19: 符扭痛儺神鼻孔儺神奮力跳上石敢當頂門大叫
0098c20: 苦屈桃符曰甚麼時節許你攙行奪市儺神大笑道
0098c21: 一向受你謾昧臘月三十日到來也須讓我一籌桃
0098c22: 符秪得唯唯而退仍舊聳身上壁拄杖子依然立地
0098c23: 諸兄弟都是參玄人到此莫鹵莽逗到大盡夜看看
0098c24: 無處躲卓拄杖下座。
0098c25: 元日上堂今朝丙辰元旦日此事從來無固必床頭
0098c26: 夜半日輪紅天曉原來地下溼叢林闔眾盡知時伐
0098c27: 鼓鳴鐘頌北極黃金瓦礫盡增輝敢保頭頭諸事吉
0098c28: 兩廊廚庫謁僧堂佛殿山門相對揖重教日用任騰
0098c29: 騰摩訶般若波羅密倘眾中有箇出來道堂中聖僧
0098c30: 為甚麼不在裏許山僧便向他道來日更須下一光
0099a01: 供養下座。
0099a02: 上堂諸禪德識得一道平當便是無限奇特穿衣喫
0099a03: 飯騰耀古今放尿屙矢多少諦當所謂似地擎山不
0099a04: 知山之孤峻如石含玉不知玉之無瑕山僧恁麼道
0099a05: 已巳為諸人入泥入水珍重諸禪本自無文慎勿雕鐫
0099a06: 刓劂喝一喝便下座。
0099a07: 晚參拈拄杖云諸兄弟甚時節直須撒町去畦何用
0099a08: 循途守轍肚皮寬如布袋佛祖難容腳板闊似金剛
0099a09: 虛空嫌礙器度如是纔知千七百則原來蝦跳不出
0099a10: 斗三十三人何曾甕裏走失鱉你更如何若何眼裏
0099a11: 重新著屑卓拄杖一下云背手彎弓當面著賊。
0099a12: 冬至上堂僧問一陽纔動大地春生請問和尚如何
0099a13: 是陽春一曲師云耀古騰今進云僧問古德日長多
0099a14: 少云長一線一線且置敢問今日佛法長多少師云
0099a15: 誰敢論量進云天上有星皆拱北人間無水不朝東
0099a16: 師云杓卜聽虛聲乃云葭管飛灰一氣新山河豈是
0099a17: 眼中塵衲僧鼻孔重添楔漏洩東君一段春冬至月
0099a18: 頭賣被買牛冬至月尾賣牛買被今年冬至喜得不
0099a19: 在月頭不在月尾更不在月中說甚牛被賣與不賣
0099a20: 衲僧家既不受囊藏阿誰蓋覆得你不犯苗稼阿誰
0099a21: 拘管得你到諸方則得若到資聖門下更須一一按
0099a22: 過始得卓拄杖云自從得合桑林舞游刃恢恢恁地
0099a23: 閒。
0099a24: 上堂也大奇也大奇無情說法不思議以拂子指前
0099a25: 曰此是亮鬲指後曰此是屏風左右指云此是露柱
0099a26: 更要說甚麼法便下座。
0099a27: 解制圓戒剃度上堂僧問昔日世尊睹明星悟道即
0099a28: 今和尚見箇甚麼師云說似諸人即不中進云世尊
0099a29: 以此為驗和尚以何為驗師云驗你祖先進云畢竟
0099a30: 還有優劣也無師云一任闍黎顛倒進云和尚得恁
0099b01: 麼瞥地師云莫謗他好乃云資聖結則大千世界同
0099b02: 時結資聖解則大千世界同時解須知時節在山僧
0099b03: 手裏拈拄杖云三乘四果脫三界證寂滅在者箇時
0099b04: 節四生六趣越生死出輪迴在者箇時節行童沙彌
0099b05: 剃度入大僧在者箇時節釋迦老子睹明星悟道在
0099b06: 者箇時節乃至三世諸佛歷代祖師降生入滅證道
0099b07: 轉法輪都在者箇時節識得者箇時節便識得三世
0099b08: 諸佛歷代祖師降生入滅證道轉法輪底時節諸人
0099b09: 還識得者箇時節麼卓拄杖云下坡不走快便難逢
0099b10: 便下座。
0099b11: 晚參舉雲菴和尚示眾云洞山門下八凹九凸交交
0099b12: 加加屈屈曲曲崎崎嶇嶇嵲嵲屼屼水雲掩映煙嵐
0099b13: 重疊觀者遊者十人九人舉步便迷卻路頭也其中
0099b14: 莫有不迷者麼乃喝云且道洞山路頭在甚麼處師
0099b15: 云從來驀直走大路無人能到何況如是凹凸屈曲
0099b16: 崎嶇嵲屼要人不迷卻路頭洞山可謂南行北轍大
0099b17: 似鬼門上貼卦末後又道洞山路頭在什麼處早是
0099b18: 自家迷卻了也若較資聖太遠在者裏山門八字打
0099b19: 開南通杭紹北通蘇西接吳興一帶大路不管船來
0099b20: 陸來跨入山門便好開單展缽但只要問你路頭從
0099b21: 何處來未跨船舷腳跟下好與三十棒何故我曾向
0099b22: 人家屋檐下過不敢輕汝方來大眾久立珍重。
0099b23: 小參拈拄杖云若據一大藏教是箇轉句若據祖師
0099b24: 門下是箇險句須知轉路中有險路險路中有轉路
0099b25: 僧出問如何是險路中轉路師橫按拄杖進云如何
0099b26: 是轉路中險路師豎起拄杖僧擬議師便打退歸方
0099b27: 丈。
0099b28: 小參倒一說眉毛不用重撕結對一說鼻孔依然失
0099b29: 一橛無言童子唱哩囉始終不落非關舌無頭無尾
0099b30: 非心非佛一等指鹿為馬三人證龜成鱉杜宇無勞
0099c01: 漫啼血。
0099c02: 早參師彈指云禪客相逢只彈指此是能有幾人知
0099c03: 要問諸人如何是此心僧出禮拜云相識滿天下知
0099c04: 心能幾人師云何得把髻投衙僧云謾某甲不得師
0099c05: 彈指云相去多少僧舉坐具云不離者箇師云慚惶
0099c06: 不少乃云達磨不解安二祖不解覓煮豆燃豆萁豆
0099c07: 在釜中泣笑殺當年馬簸箕說非不了又說即累人
0099c08: 千古不甘休胡餅重重要討汁住住且道顏淵閔子
0099c09: 騫子貢子游子夏者一隊不農不圃漢終日浩浩地
0099c10: 商量箇甚麼擿拂子云錮。
0099c11: 上堂卓拄杖云不謾諸上座良久云都是自謾諸上
0099c12: 座此話有兩種負墮負墮處麤二乘見之如隔羅縠
0099c13: 負墮處細佛祖猶隔一關在諸人檢別得出山僧在
0099c14: 你腳跟下檢別不出莫怪山僧麤糙以拄杖卓兩卓
0099c15: 下座。
0099c16: 開爐上堂時節若至其理自彰山門佛殿廚庫僧堂
0099c17: 暮鼓晨鐘粥梆飯板已巳為諸人徹困更要山僧好肉
0099c18: 剜瘡作麼雖然不隨漁父引爭得見波濤卓拄杖一
0099c19: 下云總在裏許若更如何若何緊峭草鞋重起。
0099c20: 上堂教中道諸佛之所護念且道護念箇什麼顧視
0099c21: 云勸君更盡一杯酒西出陽關無故人便下座。
0099c22: 臘八日上堂僧問雪覆萬年松徑雲遮一帶峰巒為
0099c23: 復是人耶境耶師云青天影倒卓進云恁麼則木雞
0099c24: 啼子夜芻狗吠天明師云白日泛黃河進云拈出一
0099c25: 枝無孔笛等閒吹出萬年聲師云是何音律僧擬議
0099c26: 師打云不是知音問今朝臘月初八箇箇暗中摸索
0099c27: 正覺山前親切句未曾拈出請師宣師云罕逢穿耳
0099c28: 客多遇刻舟人進云某甲話在師云幽州猶是可最
0099c29: 苦是新羅進云即得禮拜了退師云山僧今日失利
0099c30: 乃云明星當午現夜半正詴訛笑破瞿曇面無風匝
0100a01: 地波拈起拄杖云者箇是明星阿誰不睹顧左右云
0100a02: 更不可矢上加尖卓一下云只得誑惑大眾一上不
0100a03: 見道十世古今始終不離於當念無邊剎境自他不
0100a04: 隔於毫端情與無情同體世出世間平等靈山會上
0100a05: 不異今朝香積國中還齊昔日世尊面目去今壬子
0100a06: 二千六百餘年證道轉輪降生入滅覓一絲毫頭許
0100a07: 起處住相了不可得那容西乾四七東震二三天下
0100a08: 老和尚鼓弄舌頭扭捏鼻孔以至末學後昆打瓦鑽
0100a09: 龜說青道白雖然事無一向資聖今日劈開大路腳
0100a10: 下無私與現前大眾同登解脫覺場去也且道無私
0100a11: 一句端的如何卓拄杖云天高群象肅海闊百川朝
0100a12: 下座。
0100a13: 除夕小參歲窮年盡一片祖翁田地洎合荒卻半邊
0100a14: 欲得犁鋤連夜出不免諸人怪笑資聖冬行春令秪
0100a15: 得放置一邊且說家嘗澹話山僧自入院已巳來頻仍
0100a16: 潦旱帶累一院淡薄自慚薄福何暇東語西語逗到
0100a17: 大盡夜且喜無事舉則舊葛藤權了歲除人事昔日
0100a18: 香巖道去年貧未是貧今年貧始是貧去年貧猶有
0100a19: 卓錐之地今年貧連錐也無香巖老子恁麼道只見
0100a20: 錐頭利不見鑿頭方資聖當時若見更要問他覓錐
0100a21: 在山僧與麼道倘有傍不肯底出來道和尚只見錐
0100a22: 頭利不見鑿頭方資聖座下有者衲子山僧今夜不
0100a23: 掇退果桌如無掇退果桌去也掀翻法座歸方丈。
0100a24: 元旦上堂僧問時節若至其理自彰且如新年頭有
0100a25: 何祥瑞師云玉曆悠長進云十世古今不離當念為
0100a26: 什麼更有新舊師云善知時節予不再三進云忽遇
0100a27: 能為萬象主不逐四時凋底又作麼生相接師云無
0100a28: 黨無偏進云恁麼則拋卻陳年間骨董一回舉起一
0100a29: 回新師云審如是敢保頭頭活潑問元正啟祚萬物
0100a30: 咸新未審和尚作麼生道師云山河日月呈瑞呈祥
0100b01: 進云恁麼則紅日迸虛空青山常獨露師云未是衲
0100b02: 僧巴鼻進云自是曹溪分一滴至今流出爽溪長師
0100b03: 云須知新豐一路是別進云禮拜去也師云不更商
0100b04: 量乃云今朝癸丑正月新豐一路是別那管雞舌牛
0100b05: 頭信手拈來便爇垂裳玉曆悠長翊衛金甌無缺衲
0100b06: 僧巴鼻日新光燦雲門一橛風前柳眼迸開雪後寒
0100b07: 梅漏泄象王鼻孔威嚴獅子爪牙猛烈山河日月呈
0100b08: 祥萬象森羅欣悅但能轉物無私敢保頭頭活潑胸
0100b09: 次無黨無偏口裏橫說豎說佛法不更商量箇箇善
0100b10: 知時節卓拄杖云予今不再三下座。
0100b11: 上堂教中道有智若聞則能信解無智疑悔則為永
0100b12: 失好笑黃面老子話作兩橛資聖要問你有智若聞
0100b13: 作麼生信解無智疑悔作麼生永失諸人會麼一條
0100b14: 拄杖兩人舁。
0100b15: 六贊化士丐武塘歸領眾請上堂僧問掬沙獻佛果
0100b16: 感輪王施米供僧得何利益師云今日且要拔本便
0100b17: 打進云果然功不浪施師云且道得何利益進云施
0100b18: 者受者還得受用也無師云龍得水時添意氣虎逢
0100b19: 山勢長威獰進云野老謳歌忘帝力相逢同樂太平
0100b20: 年師云再三撈摝始應知問當陽一句作者難謾覿
0100b21: 面相呈請師一接師云大座當軒孰敢窺進云若有
0100b22: 一法毘盧墮在凡夫萬法若無普賢失其境界如何
0100b23: 得行解相應去師云話頭何在進云二俱坐斷和尚
0100b24: 如何舉揚師云打點不是好手進云吸乾鴛渚水獨
0100b25: 坐驗龍蛇師云作家作家僧便喝師便打進云只得
0100b26: 禮拜了退師打云不妨疑著乃云動靜一原往復無
0100b27: 際彈指功圓不離當處行時無說路說時無行路行
0100b28: 取說不得說取行不得此行解相應也秖貴眼正不
0100b29: 問行履解攝行也難行能行難忍能忍行該解也果
0100b30: 能如是攪長河為酥酪變大地作黃金驅耕之牛奪
0100c01: 飢之食不為分外若只解參無事禪向寒灰冷燄裏
0100c02: 蹲坐則寸絲滴水消受良難今日武塘諸檀送贊禪
0100c03: 還山贊禪發如是心行如是行諸檀滿如是願獲如
0100c04: 是益施者受者果因不昧功詎浪施山僧直下無開
0100c05: 口處秪可舉段葛藤權為影草昔日五祖演和尚云
0100c06: 四五百石麥二三千石稻好箇休糧方耆婆不得妙
0100c07: 千巖長和尚云米不蓄一粒菜不栽一莖任渠往來
0100c08: 者吃得飽膨脝看他兩尊宿一人從天降下不道貧
0100c09: 窮一人從地涌出不居富貴檢點將來不無事理偏
0100c10: 枯資聖則不然困來便打眠飢來有飯吃地厚天寬
0100c11: 總不知摩訶般若波羅密下座。
0100c12: 弁山且拙和尚訃聞至上堂赤日忽翻雷雨陣江南
0100c13: 持到弁山信石頭斧子話空圓顛倒人天齊失令舉
0100c14: 起拂子云諸人還見麼此是我弁山堂頭且拙法兄
0100c15: 大和尚為禪關鈐鍵作法海梯航之標榜今則失半
0100c16: 面而恨轉九迴示全身而道同千古逆流西注砥百
0100c17: 丈之狂瀾散木南支蔭兩山之蒼翠阿國裏再見
0100c18: 良難善法堂中更聞不易且道即今覿面一句畢竟
0100c19: 如何六月寒冰生烈燄白描彩鳳入丹霄擿拂子下
0100c20: 座。
0100c21: 退院上堂拈拄杖云祖風衰晚法運凌夷肩荷宗乘
0100c22: 絲懸九鼎山僧既忝為洞山腳下兒孫理應力挽頹
0100c23: 綱振興祖席叵耐德涼力薄用寡知稀慧命不敢自
0100c24: 輕世道忍看交喪秪堪被忍辱鎧坐法空座說沒意
0100c25: 語展無作用已巳經四載矣諸人還知麼隨身竿木作
0100c26: 戲逢場吹毛不挂於眉間要津把斷凡聖不通靈符
0100c27: 獨懸於肘後白雲覆青山主賓不用安排清風拂白
0100c28: 月君臣隨處建立我為法王於法自在卓拄杖云有
0100c29: 時恁麼有時不恁麼今日總不恁麼且道退辭祖席
0100c30: 直入千峰一句作麼生道三汲浪高魚化龍癡人猶
0101a01: 戽夜塘水下座拽杖便行。
0101a02: 
0101a03: 
0101a04: 
0101a05: 
0101a06: 
0101a07: 
0101a08: 
0101a09: 
0101a10: 屾峰憲禪師語錄卷一
