0215a20: 
0215a21: 
0215a22: 居士傳十八
0215a23: 
0215a24: 王敬初陳操甘行者張秀才傳
0215b01: 王敬初襄州人。初見睦州陳尊宿。尊宿曰。今日何故
0215b02: 入院遲。敬初曰。看打毬來。尊宿曰。人打毬。馬打毬。答
0215b03: 曰人打毬。曰人困麼。曰困。曰露柱困麼。敬初惘然。歸
0215b04: 至私第。中夜忽然有省。明日見尊宿以告。尊宿曰。露
0215b05: 柱困麼。曰困。歷官至常侍視事。次米和尚至。敬初舉
0215b06: 筆示之。米曰還判得空否。敬初擲筆入宅。更不復
0215b07: 出。米疑之。明日屬鼓山供養主探其意。米亦隨至。匿
0215b08: 於屏間。供養主問曰。昨日米和尚有何言句便不相
0215b09: 見。答曰。獅子咬人。韓盧逐塊。米聞即省前過。遽出笑
0215b10: 曰我會也。敬初曰試道看。米曰請常侍舉。敬初豎起
0215b11: 一箸。米曰這野狐精。敬初曰這漢徹也。一日問僧。一
0215b12: 切眾生還有佛性也無。僧曰無。敬初指壁上畫狗曰
0215b13: 這箇還有也無。僧不對。敬初代答曰看著汝。又
0215b14: 與臨濟到僧堂問曰。這一堂僧還看經麼。臨濟曰不
0215b15: 看經。曰還習禪麼。曰不習禪。敬初曰。既不看經又不
0215b16: 習禪。畢竟作個甚麼。曰總教伊成佛作祖去。敬初曰。
0215b17: 金屑雖貴。落眼成翳。臨濟曰。將謂你是俗漢。後嗣法
0215b18: 溈山祐公五燈會元．先覺宗乘。
0215b19: 陳操不詳其里居。為睦州刺剌史。參陳尊宿。一日尊宿
0215b20: 看金剛經。操問曰。六朝翻譯。此當第幾譯。尊宿舉經
0215b21: 起云。一切有為法。如夢幻泡影。有省。遂嗣法焉。後官
0215b22: 至尚書。齋僧次。拈胡餅問僧。江西湖南還有這個麼。
0215b23: 僧曰尚書適來喫箇甚麼。操曰敲鐘謝響。後躬自行
0215b24: 餅。一僧展手擬接。操縮手。僧無語。操曰果然。訪
0215c01: 資福和尚。和尚見操便畫一圓相。操曰弟子與麼來
0215c02: 早是不著便。更畫一圓相。和尚於中著一點。操曰將
0215c03: 謂是南番舶主。和尚便歸方丈閉門五燈會元．先覺宗乘。
0215c04: 甘行者名贄。池州人。嗣法南泉願禪師。一日入南泉
0215c05: 設齋。黃蘗運為首座。行者請施財。答曰財法二施等
0215c06: 無差別。行者曰甚麼道爭消得贄。便將出去。須臾
0215c07: 復入曰請施財。黃蘗曰。財法二施等無差別。乃。行
0215c08: 者接待往來。有僧問曰行者接待不易。行者曰譬
0215c09: 如餧驢餧馬。藥山令供養主行乞至行者家。行者問
0215c10: 從何來。曰藥山。行者曰來作麼。曰教化行者。曰將得
0215c11: 藥來麼。曰行者有甚麼病。行者便捨銀兩錠。歸舉呈。
0215c12: 藥山曰。速還之。子著賊了也。主即送還。行者曰。彼中
0215c13: 有人。加銀施之。巖頭禪師舍行者家度夏。補衣
0215c14: 次。行者趨過。巖頭以針作劄勢。行者整衣謝。妻問云
0215c15: 作麼。行者曰說不得。妻曰也要大家知。乃舉前話。妻
0215c16: 頓悟乃云。此去三十年後。須知一回飲水一回咽。其
0215c17: 女子聞之亦悟曰。誰知盡大地人性命被上座劄
0215c18: 將去也五燈會元．先覺宗乘。
0215c19: 張秀才名拙。謁石霜諸公。石霜問秀才何名。曰名拙。
0215c20: 石霜曰。覓巧尚不可得。拙自何來。張忽有省。呈偈曰。
0215c21: 光明寂照河沙。凡聖含靈共我家。一念不生全體
0215c22: 現。六根纔動被雲遮。斷除煩惱重增病。趨向真如亦
0215c23: 是邪。隨順世緣無罣礙。涅槃生死等空華五燈會元。
0215c24: 知歸子曰。自曹溪之化行。而居士之究心祖道者多
0216a01: 矣。予閱傳燈諸錄。錄諸子問答機緣如此。其他行事
0216a02: 不得而詳也。
