0495b22: 
0495b23: 
0495b24: 佛說海意菩薩所問淨印法門經
0495b25: 卷第九＝五【明】，九＋（之十）【宋】【元】【宮】九五九之十
0495b26: 
0495b27: 譯經三藏朝散大夫試鴻臚卿光梵大師
0495b28: 賜紫沙門臣惟淨等奉　詔譯
0495b29: 爾時世尊重說頌曰。
0495c01: 諸佛正法能護持當得種種善稱讚
0495c02: 彼稱讚法我略宣如大海中水一渧＝滴【明】渧滴
0495c03: 知諸佛恩能報者諸佛付託持法藏
0495c04: 諸佛正法能護持是即普供十方佛
0495c05: 佛眼照明觀佛剎妙寶供養諸世尊
0495c06: 諸佛正法護持時比前福蘊此最勝
0495c07: 雖以世財供養佛不能解脫世間行
0495c08: 出世勝法若求時智者出離世間法
0495c09: 諸佛正法護持者即得諸佛所攝受
0495c10: 諸天龍等亦攝持福攝智攝皆獲得
0495c11: 諸佛正法護持者得念慧行悉具足
0495c12: 廣大勝慧普遍知智者拔除煩惱種
0495c13: 諸佛正法護持者非彼諸魔伺得便
0495c14: 惡作疑惑悉蠲除彼無諸障亦無縛
0495c15: 諸佛正法護持者所生剎土不空過
0495c16: 一切生中見佛身見已即得心清淨
0495c17: 諸佛正法護持者獲得宿命大智法
0495c18: 出家善利數能成所修真實清淨行
0495c19: 諸佛正法護持者戒聞勝生諸梵行
0495c20: 得五智通妙輕安禪定解脫悉無礙
0495c21: 諸佛正法護持者趣入甚深諸法中
0495c22: 佛境界空無所疑信解眾生無我法
0495c23: 諸佛正法護持者獲無礙解捷利慧
0495c24: 得無礙言無畏門破諸眾生疑惑網
0495c25: 諸佛正法護持者得大總持勝善利
0495c26: 不能聽受百劫中由具辯才悉無礙
0495c27: 諸佛正法護持者得諸智者常稱讚
0495c28: 天阿修羅等悅心諸佛讚護如佛子
0495c29: 諸佛正法護持者帝釋梵王得非難
0496a01: 及彼＝諸【明】彼諸人中轉輪王乃至菩提勝妙樂
0496a02: 諸佛正法護持者具三十二殊妙相
0496a03: 大智圓成無壞身一切觀者無厭足＝者【三】【宮】足＝者【宋】【元】【明】【宮】足者
0496a04: 諸佛正法護持者得善知識亦非難
0496a05: 彼為宣明法印門聽受無盡正法藏
0496a06: 諸佛正法護持者身語心業皆清淨
0496a07: 戒定慧淨亦復然得解脫智善清淨
0496a08: 諸佛正法護持者常不捨離菩提心
0496a09: 波羅蜜行不棄捐而能普攝多善法
0496a10: 諸佛正法護持者若廣稱讚彼功德
0496a11: 正使住壽一劫中亦不能說其邊際
0496a12: 爾時會中有一菩薩。名功德光王。從座而起。
0496a13: 前白佛言。世尊。如佛向者作如是言。我於＝于【明】下同於于
0496a14: 不可說法中而成正覺。世尊。若法不可說。何
0496a15: 故今言護持正法。佛言。如是如是。善男子。如
0496a16: 汝所言。我於不可說法中而成正覺。然善男
0496a17: 子不可說者。謂以世俗文字語言。於無為法
0496a18: 中而不可說。若以文字語言詮總持門。施設
0496a19: 建立顯明開示。乃有所說。此即是為護持正
0496a20: 法。又善男子。有說法師。於如是等甚深經
0496a21: 中。廣大受持為他演說如理修行者。若人能
0496a22: 於此法師所恭敬尊重承事。種種供養密為
0496a23: 護持。飲食衣服坐臥之具。病緣醫藥善作供
0496a24: 施。能護善法善護語言。於非語言而為藏覆。
0496a25: 此即是為護持正法。又善男子。若有人能解
0496a26: 了。於空信順無相無願無求。於無加行中真
0496a27: 實安止。此即是為護持正法。又善男子。若有
0496a28: 人能於自所說無諍勝語。及他所說非法語
0496a29: 言。是二同於法中所攝。此即是為護持正法。
0496b01: 又善男子。若人能以無障礙心。相續普攝一
0496b02: 切眾生。入解脫慧中。不以世間財利之心為
0496b03: 他法施。此即是為護持正法。又善男子。若有
0496b04: 人能棄捨身命。於如是等甚深經典密為作
0496b05: 護。居寂靜處依法修行。此即是為護持正法。
0496b06: 又善男子。若有人能為聽法因緣。或為說法
0496b07: 因緣。乃至行於一步。或一出入息間能專注
0496b08: 者。此即是為護持正法。又善男子。若了一
0496b09: 切法無所護無所取。此即是為護持正法。復
0496b10: 次功德光王。如是等緣汝應當知。善男子。
0496b11: 我念過去阿僧祇劫復過阿僧祇劫數之前。
0496b12: 彼時有佛出現世間。名大智力聲如來應供
0496b13: 正等正覺明行足善逝世間解無上士調御
0496b14: 丈＝大【明】丈大夫天人師佛世尊。世界名淨光。劫名喜
0496b15: 上。善男子。彼淨光世界琉璃所成。廣博清
0496b16: 淨光照十方。彼有清淨諸大菩薩摩訶薩眾。
0496b17: 依止遊戲大神通力。從甚深法之所出生。
0496b18: 彼菩薩眾諸所受用。皆如化樂天子。悉以天
0496b19: 子之狀。於彼佛所聽受說法。無復在家出家
0496b20: 種種形相。時彼大智力聲如來。常為彼會諸
0496b21: 菩薩眾。廣大宣說護持正法。作如是言。汝
0496b22: 等善男子。應當勤行不惜身命護持正法。時
0496b23: 彼會中有一菩薩摩訶薩。名曰法語。白彼世
0496b24: 尊大智力聲如來言。世尊。云何是諸菩薩能
0496b25: 護正法。又復云何是所護法。彼佛告言。善男
0496b26: 子。若於色心境界之中。善護諸障專注一境。
0496b27: 調伏止息住寂靜法。此即是為護持正法。何
0496b28: 以故。眼根色境眼識此三非法非非法故。耳
0496b29: 根聲境耳識。鼻根香境鼻識。舌根味境舌
0496c01: 識。身根觸境身識。意根法境意識。非法非
0496c02: 非法故。若能了知眼色空已。即眼及色無所
0496c03: 分別。眼識無住此即正法。菩薩若於如實
0496c04: 智中。善令他得如是法者。此即是為護持正
0496c05: 法。如是耳聲鼻香舌味身觸意法。了知空已。
0496c06: 即意及法無所分別。意識無住此即正法。菩
0496c07: 薩若於如實智中。善令他得如是法者。此即
0496c08: 是為護持正法。又善男子。若有法於諸法中
0496c09: 而可轉者。彼法即無所護無所取。如是解者。
0496c10: 此即是為護持正法。又復於諸見中。依止邪
0496c11: 見者。彼見即無所護無所取。如是解者。此
0496c12: 即是為護持正法。又復以其無智癡障故。心
0496c13: 不清白。若彼無智癡障中。無所護無所取。
0496c14: 如是解者。此即是為護持正法。又善男子。若
0496c15: 法有集有散即非法非律。若無集無散即是
0496c16: 法是律。何等法集散。謂有為道諸法集散。
0496c17: 若非法非律。何無集無散。是故當知。若無
0496c18: 取即無生。由無生即無集亦無散。以無集無
0496c19: 散故。即是法是律。何者是法是律。謂自性
0496c20: 不生。諸煩惱等不令生起。此即名為是法是
0496c21: 律。若是法是律故。即不生不滅者即是無盡。
0496c22: 此無盡者。即是無生法律。如是無生法乃
0496c23: 無所護。此無所護。是即真實護持正法。復次
0496c24: 功德光王。彼大智力聲如來說是法時。彼眾
0496c25: 會中三萬二千菩薩。得無生法忍。法語菩薩
0496c26: 於彼佛所。得聞法已心意快然。踊躍歡喜前
0496c27: 白佛言。稀有世尊。善說如是護持正法甚深
0496c28: 法門。世尊。如我解佛所說義。如我所得。即
0496c29: 一切法無法。若無法即有法。何以故。世尊。
0497a01: 若一切法有所取著即無法。若無所取著即
0497a02: 有法。以法與非法二想。於一切法中。無法非
0497a03: 法。二想可知。世尊。一切法與非法。若於勝
0497a04: 義諦中。即無法可得。亦無非法可得。由無
0497a05: 法想亦無非法想故。即無法可數。以無法可
0497a06: 數故。即住實際。若住實際即是無際。何以
0497a07: 故。虛空際即是諸法實際。以其虛空無所從
0497a08: 來。是故無際。如虛空無所從來故無際。諸
0497a09: 法亦然。無所從來故亦無際。乃說諸法即虛
0497a10: 空際。世尊。若有菩薩。得聞如是實際法已。
0497a11: 如實解者。彼即了達諸法無有二相。世尊。
0497a12: 我不見有少法可得。若法無所有。是故我
0497a13: 說護持正法。又復世尊。我說此法時。契順
0497a14: 如來所說語不。是法語不。法隨法說我為正
0497a15: 說不。佛言。善男子。如汝所說。真實契順如
0497a16: 來之語。是實法語。法隨法說是為正說。復
0497a17: 次功德光王。彼法語菩薩說是法時。彼天子
0497a18: 眾中。有十千天子得柔順法忍。功德光王。
0497a19: 汝勿生疑念。彼時法語菩薩者豈異人乎。即
0497a20: 汝功德光王是。汝今於此大眾會前。勸請於
0497a21: 我。是故我今以彼阿僧祇俱胝劫中。積集阿
0497a22: 耨多羅三藐三菩提法付囑於汝。汝當受持。
0497a23: 廣為他說宣演流布。
0497a24: 爾時世尊說是法已。而此會中有六十俱胝
0497a25: 大菩薩眾。悉住佛前。異口同音咸作是言。世
0497a26: 尊。我等願為護持如來菩提正法。廣演流
0497a27: 布。
0497a28: 佛告諸菩薩言。諸善男子。汝等修行住何法
0497a29: 已巳。乃於如來阿僧祇俱胝劫。積集菩提之法
0497b01: 而為護持＋（正法）【元】【明】持持正法。
0497b02: 爾時會中有菩薩。名山自在王。前白佛言。
0497b03: 世尊。若護惜身命。斯即不能護持正法。我
0497b04: 不惜身命故。如是乃能護持正法。
0497b05: 吉祥王菩薩言。世尊。若於利養有所希求。
0497b06: 斯即不能護持正法。我於名聞利養等事而
0497b07: 悉棄捨。非聖所許亦悉遠離。如是乃能護持
0497b08: 正法。
0497b09: 大幢菩薩言。世尊。若法非法有其二想。斯即
0497b10: 不能護持正法。若離二想得法平等。如是乃
0497b11: 能護持正法。
0497b12: 勝密菩薩言。若煩惱病之所逼迫。斯即不能
0497b13: 護持正法。我得諸聖智慧之力。勝伏煩惱。如
0497b14: 是乃能護持正法。
0497b15: 持炬菩薩言。世尊。若處癡暗境界之中。斯
0497b16: 即不能護持正法。我得無礙智光離諸癡暗。
0497b17: 如是乃能護持正法。
0497b18: 電天菩薩言。世尊。法中若起比量智者。斯即
0497b19: 不能護持正法。我已證得現量之智。於諸法
0497b20: 中不起他信。如是乃能護持正法。
0497b21: 普密菩薩言。世尊。若世俗根性及散亂心。斯
0497b22: 即不能護持正法。我於諸根諸門諸處。善調
0497b23: 深密。如是乃能護持正法。
0497b24: 淨光菩薩言。世尊。若眾生法有種種性及種
0497b25: 種想。斯即不能護持正法。我於一切眾生起
0497b26: 平等心。及一切法亦得平等。如是乃能護持
0497b27: 正法。
0497b28: 最勝步菩薩言。世尊。若起散亂非等引心。斯
0497b29: 即不能護持正法。我住等引不散亂心。如是
0497c01: 乃能護持正法。
0497c02: 導師菩薩言。世尊。若不了知正道之法。修行
0497c03: 邪道。斯即不能護持正法。我已了知正道智
0497c04: 法。邪道眾生置如實道。如是乃能護持正法。
0497c05: 善慧菩薩言。世尊。若猶豫心起於分別。斯即
0497c06: 不能護持正法。我今已離猶豫之心。斷諸分
0497c07: 別。復令一切眾生得除疑惑之病。如是乃能
0497c08: 護持正法。
0497c09: 遍照菩薩言。世尊。若住非法壞修行道。斯即
0497c10: 不能護持正法。我住正法真實修行。復置一
0497c11: 切眾生皆住如實道中。如是乃能護持正法。
0497c12: 明觀菩薩言。世尊。若具染慧離法光明。斯即
0497c13: 不能護持正法。我得決定慧圓善巧智具法
0497c14: 光明。如是乃能護持正法。
0497c15: 無礙慧菩薩言。世尊。若有礙心不能隨護眾
0497c16: 生之慧。斯即不能護持正法。我以無障礙心
0497c17: 隨護眾生令住勝慧。如是乃能護持正法。
0497c18: 行淨慧菩薩言。世尊。若不善解諸眾生根。又
0497c19: 不能知諸眾生行。斯即不能護持正法。我於
0497c20: 一切眾生根行智解入已。如是乃能護持正
0497c21: 法。
0497c22: 莊嚴王菩薩言。世尊。於法若有分別之想。依
0497c23: 止我人及依止法。斯即不能護持正法。我於
0497c24: 一切分別非分別。悉離遍計。三輪清淨。無
0497c25: 我無人無法依止。亦無造作。如是乃能護持
0497c26: 正法。
0497c27: 師子幢菩薩言。世尊。世間眾生聞一切法無
0497c28: 生無起。咸皆驚怖。斯即不能護持正法。我
0497c29: 已了知一切法無生無起。無復驚怖。不見有
0498a01: 法。若近若遠如實住已。如是乃能護持正
0498a02: 法。
0498a03: 慈氏菩薩言。世尊。若於菩提起懸遠想。斯即
0498a04: 不能護持正法。若有菩薩作是思惟。我雖得
0498a05: 阿耨多羅三藐三菩提。而不見菩提。若身若
0498a06: 心有所和合。非不和合。彼菩薩者如是乃能
0498a07: 護持正法。
0498a08: 功德光王菩薩言。世尊。若住非功德離真實
0498a09: 功德。不求如來勝功德者。斯即不能護持
0498a10: 正法。我已遠離諸非功德。安住菩薩真實功
0498a11: 德。勤求如來最勝功德。如是乃能護持正
0498a12: 法。
0498a13: 妙吉祥菩薩言。世尊。如世狂亂之人作如是
0498a14: 言。我能護持如來正法。此非誠信。所以者
0498a15: 何。如佛世尊坐道場時。無法可得亦無所證。
0498a16: 是中云何有法可護。世尊。我於一切法都無
0498a17: 所護。離諸執著。而以大悲持諸法性。然於諸
0498a18: 法無所成辦。非不成辦。
0498a19: 爾時世尊讚妙吉祥童真菩薩言。善哉善哉。
0498a20: 妙吉祥。如是如是如汝所說。我坐道場時無
0498a21: 少法可得。無所得時乃作是言處于道場。妙
0498a22: 吉祥白佛言。世尊。為於何時坐道場邪。若有
0498a23: 所坐。即於菩提而有所得。斯乃有二對礙有
0498a24: 別菩提有別。世尊。謂以佛及菩提無二對礙
0498a25: 故。佛言。妙吉祥。菩提場自性我了達已。是故
0498a26: 我乃坐菩提場。以我自性即是菩提場自性。
0498a27: 而菩提自性即一切眾生自性。彼一切眾生
0498a28: 自性即一切法自性。妙吉祥。同一自性等一
0498a29: 味故。我於菩提場成正覺時。觀菩提場。無
0498b01: 有少法而不解脫。謂以菩提平等故。現證諸
0498b02: 法而亦平等。然平等法中不墮諸數。數與非
0498b03: 數皆悉離故。彼平等法。是故如來說名無為。
0498b04: 妙吉祥如來得是無為。超越一切有為之法。
0498b05: 如來說是法時。妙吉祥菩薩深生信解。及一
0498b06: 切眾會信解如來解脫之法。由信解故。普遍
0498b07: 皆於平等法中無所違越。
0498b08: 爾時無量功德寶無垢殊妙莊嚴世界。先同
0498b09: 海意菩薩。來此娑婆世界。諸大菩薩摩訶薩
0498b10: 眾聞是法已。心意快然踊躍歡喜。咸皆忻樂
0498b11: 俱發是言。我等來此佛剎快得善利。見佛世
0498b12: 尊。又見妙吉祥童真大士。得聞說此甚深正
0498b13: 法。見佛出世見此正法現住世間轉大法輪。
0498b14: 世尊。若此正法所在之處廣流布者。彼諸眾
0498b15: 生得大善利。又若有人於佛在世或涅槃後。
0498b16: 而能聽受如是正法。聞已信解。受持讀誦廣
0498b17: 為他說。當知是人得大利益。佛言。諸善男
0498b18: 子。如汝所知。菩薩善得幾種大利。彼菩薩白
0498b19: 佛言。世尊。菩薩善得十種大利。此即不思
0498b20: 議善利所轉。何等為十。所謂一者值佛出世
0498b21: 而能親近得此大利。二者得見佛已深心清
0498b22: 淨。三者起清淨心聽受正法。四者聞正法已
0498b23: 離諸疑惑。五者離疑惑已於中出家。六者既
0498b24: 出家已淨命自資。七者淨命資故能善說法。
0498b25: 八者善說法已發菩提心。九者由不忘失菩
0498b26: 提心故。而能聽受菩薩藏法。十者聞菩薩藏
0498b27: 甚深法已。依法修行得此大利。世尊。如是
0498b28: 等法。是為菩薩十種大利。此即不思議善利
0498b29: 所轉若諸菩薩如是住者。此即說名善得大
0498c01: 利。
0498c02: 時佛讚言。善哉善哉。汝諸大士。善說菩薩所
0498c03: 得大利。說是法時。會中有三萬六千人。發阿
0498c04: 耨多羅三藐三菩提心。不分卷【明】不分卷【明】
0498c05: 佛說海意菩薩所問淨印法門經卷第九
