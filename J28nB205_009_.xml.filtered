0265c01: 介為禪師語錄卷之九
0265c02: 松陵雜錄侍者照德記錄
0265c03: 辛丑十月二十五日為法門說
0265c04: 師云，古有學儒、學佛者，而有排佛、排法者，亦有謂選
0265c05: 官、選佛而言下知歸者。蓋因夙植種子深淺不同，固
0265c06: 有信與不信，而各善其本也。唯六祖已巳下，出臨濟、曹
0265c07: 洞二派，綿遠流長，所以，代出傑人，道明眼正，宗風不
0265c08: 墜也。一時，士大夫傾心仰慕，不可枚舉。至於見道明
0265c09: 心，師師授手，機緣載《傳燈錄》，以垂千古模範，絕非泛
0265c10: 泛之流也。秪如靈巖檗菴者，據法門禮，當姪輩。前晚，
0265c11: 至夜扣門投宿，知客相通，謂：「某即熊魚山也。」彼時山
0265c12: 僧對知客說：「不管魚山、檗菴，以禮相待。」知客遂安排
0265c13: 夜飯。食畢，即送安單。次晨粥後，知客引檗相見，及入
0265c14: 門便云：「某在途中於禮有所不周，恐輕冒和尚云云。」
0265c15: 山僧答云：「不必太謙。」檗隨作禮一拜，起云：「某有小事
0265c16: 云云。」便出。時山僧見彼倉忙而去，意甚有不然。稍頃，
0265c17: 知客回，謂：「檗菴師云，我們三峰家法叔不受法姪禮
0265c18: 的，與天童家不同。」有靈松法姪者，亦同知客送出，遂
0265c19: 云：「這裏和尚向來法姪輩俱不還拜。」於是檗唯唯而
0265c20: 去。山僧聞此語，不覺撫掌一笑，將謂魚山是個人，原
0265c21: 來器量只如斯耶？向聞他為明朝極諫，一時頗有聲
0265c22: 名；及為僧，又承嗣靈巖，以紹佛祖慧命。可謂學佛、學
0265c23: 儒而選官、選佛之名位兩全矣！豈料只可聞名，不可
0265c24: 面見！既擔當法門，自有法門名位。而何以法門眇視
0265c25: 自欺乃爾耶？如若粥飯，主人、賓主之禮尚不可忽，況
0265c26: 法門乎？既爾氣岸踞傲，亦不該入山僧之門。既入山
0265c27: 僧之門，必循法門之禮。詎可謂天童、三峰家禮有不
0265c28: 同乎？三峰豈是天童家之外人耶？汝或放不下一頂
0265c29: 紗帽，原去做宰官，何得偷生于法門而亂法門之禮
0265c30: 耶？罪莫大焉！山僧不是揚人之過，切要人知過必改，
0266a01: 毋致法門陵替而罪歸任法之人也！《傳》云：「人能弘道，
0266a02: 非道弘人。」而今而後，高尚其志者，幸各勉旃！
0266a03: 壬寅花朝慧劍禪人乞語歸南嶽結茆
0266a04: 懸智慧鏡，鑒當臺邪正；握金剛劍，截岐路葛藤。須是
0266a05: 個漢，方許恁麼地去。慧劍禪者，係湖南茶陵州人。中
0266a06: 年忿志，詣吉之禾山剃度受具，篤信向上一著，誓欲
0266a07: 遍參知識，究明大事因緣。復往楚之衡州，見有中國
0266a08: 清寺荒涼之甚，意有感發，固營造殿宇。恢張功畢，即
0266a09: 延某禪師開堂。自一衲飄然，歷吳浙，參龍池、報恩、靈
0266a10: 隱、天童，靡以本分事叩詢。雖未獲棒下翻身作風顛，
0266a11: 而亦有所益焉。茲過海雲，丐余數言，歸故里以全誅
0266a12: 茆之計，山僧欲書語，恐返鈍慧劍，費磨礱也。不見昔
0266a13: 日郁禪師過斷橋有省，作偈云：「我有明珠一顆，久被
0266a14: 塵勞關鎖。而今塵盡光生，照破山河朵朵。」如有問慧
0266a15: 劍索明珠者，切忌當鋒者喪！
0266a16: 示施秀峰居士
0266a17: 大凡學道人，要立心堅猛。如開荊棘林相似，手執利
0266a18: 器，直截向前，毋令退縮，始到平陽田地，方得縱橫無
0266a19: 礙，有何拘禁？念佛參禪的，亦須如是。參念到情盡念
0266a20: 斷時，即此看看是阿那個念佛參禪？秀峰，向這裏下
0266a21: 得一語，他日閻老子見你倒退三千里有分；如若未
0266a22: 然，且看念佛的是誰？參！
0266a23: 與莊汝揚文學書
0266a24: 前月冒暑，敢煩起居，深為法門金湯銘感。七月初間，
0266a25: 偶拈筆草瀆，懸望頒示，竟付不聞，且疑焉。孔聞拈香
0266a26: 一端，姑謂眾居士之請。至于私竄藏板，紊法悖常，其
0266a27: 罪難逭。即曩歲，先老人去世，某因燕旋，兼程抵山。辭
0266a28: 世纔七日，群議紛紜。眾同門固以先人末後事委予，
0266a29: 種種跋涉而不辭畏者，振先人後事，整法門紀綱，不
0266a30: 惜了身力任之。苟若悠悠兩端，何以主持慧命乎？叨！
0266b01: 大檀現身護法，敢向披衷也。即前荷體泉眾居士勉
0266b02: 從老居士之愛，姑為暫止，如埽菴者，道義相孚，跂仰
0266b03: 良久。不謂今日遂至斯耶？若以私奪公，以邪亂正，不
0266b04: 過枝葉敷衍一時，到底水落石出，難為識者哂。縱孔
0266b05: 聞一孽鬼馘作活計，自有法門綱紀在。所可惜者，拖
0266b06: 人下水。一時正人君子有被瞞頇。古云，識法者懼，寧
0266b07: 三思，毋忽為上。因山衲素欽門下，望隆山斗，為正法
0266b08: 墻塹，固冒昧重言，于長者之前，少救一時之眩惑，緇
0266b09: 衣之好，雅有同心，幸祈鑒原，山衲幸甚，法門幸甚。
0266b10: 示碧雲天維那
0266b11: 業儒者，必言行相顧；學佛者，須內外一如。所以，儒釋
0266b12: 之道不易言也。學佛的人要說到、行到者，甚難；見道
0266b13: 的人要化道、了道者，亦不易。說到、行到，名行解相應。
0266b14: 得之於心，應之於外，始終內外一如，方合道化。于世
0266b15: 謂言行相顧，又豈離斯之外耶？自天童師翁力振宗
0266b16: 風，而諸方遍播，雖盛衰一時，獨欽人心有所慕爾。近
0266b17: 來參學之士，賢愚類雜，識見偏枯。飾於外者邪正不
0266b18: 分，樸於內者聞閱不廣。固爾高下相持，門黨各立，護
0266b19: 以冷熱爭勝，我山堆積。至于是非紛紜，慨不足惜也。
0266b20: 碧雲維那當持此為戒。云：他日龍天推出，則頭正尾
0266b21: 正。不得謂山僧辜負汝也。至囑。
0266b22: 示楚珍全知客
0266b23: 船子朱涇三十春，功程不計釣金鱗。海雲住在吳江
0266b24: 濱，來往師僧暫寄身。欲效渠儂重整綸，只恐波清魚
0266b25: 不親。魚龍最喜桃花伸，禹門一躍力精神。凡物鎔質
0266b26: 變化新，安能學道不師真。齊賢三省思古人，超群拔
0266b27: 萃作梁津。臨濟一喝全主賓，楚國慈明神鼎珍。今將
0266b28: 此語書楚珍，記取歸家莫浪陳。
0266b29: 示恰安定知客誅茆
0266b30: 打點身心要住山，把茆蓋頭不等閒。習氣銷鎔情識
0266c01: 盡，方能透脫死生關。古來學道士英傑，道不齊名身
0266c02: 不還。昔日勇公禮雪竇，後果聲鳴震宇寰。彼乃丈夫
0266c03: 我亦爾，子當發憤莫辭艱。住得十年廿年去，寒巖枯
0266c04: 木香千般。若問深山何意味，一聲啼鳥落花間。
0266c05: 示且憨溶悅眾
0266c06: 學道無難易，進趣要心堅。離卻文字解，力攻鐵橛禪。
0266c07: 所得如轟電，明暗見不偏。掀翻葛藤案，截斷眾言詮。
0266c08: 如大象搏兔，若龍戲宛蜒。能具是德量，鑑物義了然。
0266c09: 所以香嚴老，機忘擊竹前。桃花靈雲見，洞徹妙中玄。
0266c10: 理事融如海，方棄到岸船。若還窮未盡，勤篤細鑽研。
0266c11: 朝參及暮請，必須匹古賢。且憨持此語將去，養成羽
0266c12: 翼鳴沖天。
0266c13: 冬日贈虎丘鳧溪雪鄰關主書大經
0266c14: 雪點梅花寒裡香，松風水月映交光。竹林日影搖蒼
0266c15: 蒼，四壁溪流濬眇茫。孤峰高矗浮圖幢，百千座遶須
0266c16: 彌王。五十三參無厭狂，百城謁遍豈尋常？善緣惡境
0266c17: 心相忘，樓閣門前彈指郎。絕境絕鄰開士房，爐煙篆
0266c18: 起雲飄颺。明窗淨几展奇章，翻閱妙義不可量。手捧
0266c19: 目觀誦未莊，濡毫蘸墨寫珍藏。功完擲筆破關墻，好
0266c20: 將聲振海雲鄉。
0266c21: 寄贈開迷禪碩
0266c22: 居不厭塵囂，谿蘋供自饒。蓼莪吟野興，貝葉誦餘朝。
0266c23: 柳繫雲山闊，畦攤稼穡遙。閒情狎鷗鳥，豈許尺書招。
0266c24: 秋冬交際落鄉收成苦雨
0266c25: 欲供十方雲水餐，喫辛苦處要心寬。都言浪子偏憐
0266c26: 客，誰想臨身事事難。思春景況林豐富，入夏炎蒸汗
0266c27: 不乾。一尺青禾長沒岸，十分兵餉逼交官。指望秋成
0266c28: 辦國課，忽天作陰風作寒。三日五日雨連綿，滿田枯
0266c29: 稻水面攤。焦心柴米兩增損，男婦煎愁睡不安。如若
0266c30: 延遲加霜雪，腳凍皮穿眼淚血，傷予傷予不可測。
0267a01: 徐仲達居士因事索書以自勉
0267a02: 人之喜兮如春風，春風悅意情愈奢。人之怒兮如秋
0267a03: 風，秋風一發林木殺。殺木聲愁心且悲，思春猶意未
0267a04: 足觀。一念思慾如夏火，夏火炙物顏色墮。誰知慾火
0267a05: 毒如蛇，穿骨入髓總不惜。直待火灰冷如冰，蛇始化
0267a06: 形無蹤跡。仰天一笑頓豁疑，此段景界孰得知？說與
0267a07: 君兮君自持。
0267a08: 簡雪厂禪師公嗣法古南，向居越州恢復寶掌別業適歸南麻明慶寺，有楚行之
0267a09: 意，而靈松首座者，系公法胤，因省敬，故作此寄以為贈。
0267a10: 一株大樹本同根，千葉芬芳蔭地森。實落秋風成太
0267a11: 白，花香春谷布南岑。山開古寺通明慶，筆吐新聲振
0267a12: 越音。倘若乘帆如楚國，暫停船子話傾心。
0267a13: 因託院事後述懷
0267a14: 偶爾乘帆入鬧廛，雲開風月到庭前。寒期細火生幽
0267a15: 慼，日逐長波浪息肩。幾問深山何處得，徒看要路往
0267a16: 淒然。非干檀度門高迥，愧自無能道力全。
0267a17: 壬寅仲春，步西郊外，過顧慎所園，看西敷海棠，
0267a18: 共本數十，根似虯旋藤抱，可羨羡。雖閱其多，未見
0267a19: 此之奇異也。遂書以為記云。
0267a20: 海棠花有名多種，巧質無如此樹嘉。盤礡清香懷遠
0267a21: 義，枝枝笑若醉扶奢。
0267a22: 祝琴川新塔法叔浮石老和尚七袟
0267a23: 慶值春光華滿林，香風吹舞奏新琴。浮屠七級然燈
0267a24: 座，法鼓三槌獅子音。化道源流宗濟北，芬芳譜集鎮
0267a25: 虞岑。掀翻海嶽傾天際，留得聲名萬古欽。
0267a26: 題畫
0267a27: 層巒疊翠壑流泉，徑入深林別一天。倚杖憑欄何所
0267a28: 思？莫如歸去問陶潛。
0267a29: 謝徐松之見訪并贈
0267a30: 冒暑徐君子，輕衣過海雲。交遊身立正，選集目超群。
0267b01: 剪翳空花盡，舒襟茅塞焚。經綸堪載國，天不棄斯文。
0267b02: 過介嵩禪友靜室書贈
0267b03: 村居不遠郭西疇，五水源歸三萬流。春到庭園香草
0267b04: 木，雲開桂嶺詠清秋。雨移竹圃泥疏腳，晴種梅林雪
0267b05: 點頭。只有這些風味別，何妨山市亦輸籌？
0267b06: 贈蘇門沈居士
0267b07: 桂子香飄下碧天，門開洞府紫雲還。絲桐韻疊頻生
0267b08: 指，鸞鳳雙鳴并集肩。芝酒不辭歌永夜，斑衣寧醉舞
0267b09: 長年。為憑海嶽春常載，偕老同登陸地蓮。
0267b10: 送浮老人復住報恩過湖泊快風閣登眺
0267b11: 登閣風停快，移舟水浪平。載歸僧寺晚，夕火起鐘聲。
0267b12: 送破峰法姪返芙蓉同門有三十三人
0267b13: 芙蓉棒下徹風顛，三十三人繼後先。勘破諸方歸去
0267b14: 也，小廝兒在別峰前。
0267b15: 示盛文學參禪
0267b16: 馬師一喝大機用，賺得兒孫天下奇。寄語松陵盛居
0267b17: 士，也須照顧兩莖眉。
0267b18: 寄仲達徐居士
0267b19: 思我浩然已巳白頭，憶君四十正青秋。三心不得明宗
0267b20: 旨，一貫研窮入聖流。世幻多般閒伎倆，人生倏忽夢
0267b21: 莊周。好將平昔情繁緒，盡付東淵水上漚。
0267b22: 上元夜寓萬松菴觀風俗作
0267b23: 暖氣梅方吐，晴和燈節佳。田蠶燒野岸，鑼鼓鬧官街。
0267b24: 雜綵排昏眼，新聲散醉懷。一輪當宇宙，到處見天涯。
0267b25: 慕雲凌居士七十書贈公五男一女二三子在庠
0267b26: 世間五福壽為良，難得如君五六郎。泮府雙名標姓
0267b27: 字，蟾宮獨步繡鴛鴦。和風滲面春波長，蘭酒傾樽滿
0267b28: 苑香。惟願老翁年登百，快來入我選佛場。
0267b29: 嵩月禪者為眾打供未就遂返靈隱惜爾之作
0267b30: 子乃舊門第，為僧靈隱寺。青姿割愛緣，剋苦身當事。
0267c01: 喜同里若初禪友話懷兼送別
0267c02: 十六離親向陸沉，看經霜雪老來侵。位尊道德生皇
0267c03: 愧，禪學詩書感慨深。欲罷法筵歸晚計，幸予桑梓聚
0267c04: 談心。聊將邂逅燈前語，猶作家山送別吟。
0267c05: 寒雲禪者同師暨弟居靈巖久，適過海雲敘舊，
0267c06: 欲返里，故書此送別。
0267c07: 適晤滄桑沔水音，誰知老幼昔何今。秋空雁落撩虛
0267c08: 影，霜結冰寒禁客心。兄弟曉行輕似葉，師徒夜集重
0267c09: 如金。靈巖法社膺居久，調弄同聲過別林。
0267c10: 題琴川圖
0267c11: 城環橋鎖樹頭峰，峻谷泉奔下碧空。坐愛青山藏屋
0267c12: 裡閒邀明月拂絲桐。
0267c13: 拂水岩虞山頂玄帝宮前有河，一似龜，五似鶴飛朝，故有龜去鶴來之景云。
0267c14: 五鶴迎龜去，懸流落澗深。轉添春雨勝，風逆拂千尋。
0267c15: 題金溪松石圖
0267c16: 岩石玉生光耀碧，清溪金色漾流中。雲煙霾壑泉聲
0267c17: 隱，千尺寒松落澗風。
0267c18: 朱尚鄉居士索題慶餘圖
0267c19: 邃谷幽藏跡，喬松鶴引年。林清渾世外，坐寂幾塵喧。
0267c20: 危石傾雲雨，晴嵐秀碧天。最深人罕到，宜老地行仙。
0267c21: 懷黎川隱峰禪師
0267c22: 相謂黎川北，幽然別一居。誼風懷古道，節操益欽餘。
0267c23: 問故清溪月，翻新案上書。不將玄妙旨，輕忽許躊躇。
0267c24: 示定遠尼
0267c25: 既為佛子，當報佛之深恩，始不負出家之志。汝前日
0267c26: 過海雲丈室之中，老僧詰問汝本分事，汝遂跪求開
0267c27: 示，老僧便棒，云：「還會麼？」汝適擬議，老僧又棒，云：「擬議
0267c28: 即錯。」知此一棒落處，便識得汝未生已巳前本來面目，
0267c29: 亦不枉出家。不然，終日茫茫，無本可據。非但虛過日
0267c30: 子，亦只與為衣食輩者無異也。及至一口氣不來，又
0268a01: 向甚處安身立命？所以，出家乃大丈夫之所為。汝既
0268a02: 出家，可謂女中丈夫。於二六時中，貴要發明自己巳心
0268a03: 地，必須參究父母未生前阿那個是我本來面目。若
0268a04: 果驀地冷灰裏一星火爆，管教照天照地去也。直饒
0268a05: 到恁般田地，正好海雲來喫棒。定遠，試道道看。正所
0268a06: 謂把手牽人行不得，惟人自肯乃方親。
0268a07: 毒機法姪索偈歸里掩關
0268a08: 子是邗江家裏人，幾回踏破嶺南春。而今歸把關頭
0268a09: 住，不落機前出異群。
0268a10: 癸卯七月廿日計甫草居士四旬書贈
0268a11: 四十君初度，中元候五辰。桂香秋夜月，桃實洞天春。
0268a12: 但得安閒法，何愁不老身？清心寧致遠，濟世若為倫。
0268a13: 中秋夜懷普峰道兄
0268a14: 晤別廣陵道，相安數十春。天涯知己巳在，白髮逐時新。
0268a15: 葉洒秋紅雨，雲開桂玉輪。徘徊翻憶昔，遙致一函陳。
0268a16: 示淨眉侍者
0268a17: 參禪人，莫閒散，清淨心田休汙染。撞倒銀山鐵壁墻，
0268a18: 孤峰獨露無拘管。此時節，丘脫碗，一擲聲傾頓豁眼。
0268a19: 識取渠儂真面目，竿頭進步翻身轉。
0268a20: 贈西歸主人雪鏡禪碩
0268a21: 一天風月自西來，雲水歸帆向日開。萬頃湖光涵野
0268a22: 色，雪中香徹鏡中梅。
0268a23: 贈丘玉臣居士
0268a24: 傳得岐黃玄妙訣，援生不倦最精神。慣將一點鍼頭
0268a25: 力，扶起人間痼癖身。
0268a26: 與朱使君子葵居士
0268a27: 曩者牧其師寓鶴洲，過詢，承留齋擾謝。屈指幾經寒
0268a28: 暑，而懷想神如左右也。戊戌夏，送龍池先師語錄板
0268a29: 入藏，曾具柬躬叩，聞尊體違和，故弗再造。齋事之畢，
0268a30: 遂返毘陵。嗣後埽菴，有左議之釁，欲晤子蓉，令弟傾
0268b01: 悉始末。尚緣慳，未獲其面，遂以柬致。老居士深知楞
0268b02: 嚴，不忘令先司寇弘護之願力，迄今耿耿。得施玉峰
0268b03: 詢咨清勝之極，每念真如浮屠，若非大力量人之綱
0268b04: 維，詎能得文筆插天，卓然遠近欣慕？即檀護不朽之
0268b05: 觀，欣羨。茲玉峰之便，敢附片楮，訊候起居。拙錄附上，
0268b06: 幸原弗備。
0268b07: 代浮老人哭徒孫曉宗兼和諸什弦字韻
0268b08: 人影去蕭然，虛虧月上弦。徘徊看白髮，啾唧喪青年。
0268b09: 桂子香飄落，雲開露滴憐。輕歸生死路，何事怨蒼天？
0268b10: 瑞遊圖雙親真於圓光之中，几供經卷、瓶花、茗
0268b11: 碗、手輪珠、對坐馬。某索題，遂拈筆書云。
0268b12: 長者師仁，閨閣以德。夫婦怡然，花賞茗啜。經卷勿開
0268b13: 而自誦，串珠不念而自徹。真耶？影耶？問子瑞遊即得。
0268b14: 觀音贊
0268b15: 坐磐陀石，無說而說；具滿月相，內徹外徹。欲識渠儂
0268b16: 真面目，大千沙界波羅密。
0268b17: 讀黃山谷作士大夫食時五觀文註
0268b18: 食無求飽居無安，儒釋何曾有兩般？千古法言垂不
0268b19: 朽，九思仁者重如山。
0268b20: 斷指法姪復濟祖塔募興化寺殿宇書此為贈
0268b21: 擺脫金鎖，獅子爪牙全露；掀翻海岳，滹沱浪激潑天。
0268b22: 普化鈴聲，棺材裏何常搖空？小廝隻眼，瞎驢邊幾曾
0268b23: 滅卻？一句三玄要，驗盡龍蛇；兩喝分賓主，歷然堂奧。
0268b24: 一旦毀沒，沙積雲封，裔尋荒跡劈空；殿宇維新，鑿石
0268b25: 敲磚，特地塔峰影豎。報恩門下產麒麟，魏府興化昂
0268b26: 頭角。克家之子，脈洪濟北。以憑公驗，墨券昭格。
0268b27: 力肩祖印劈荒丘，掘得真身寶剎浮。從此門庭光顯
0268b28: 達，喝風棒雨幾時休。
0268b29: 隨筆書示破愚副寺
0268b30: 秋葉落楓林，黃花泣露吟。長空鴈影去，窗下喜無聲。
0268c01: 示持珍尼
0268c02: 律云：「比丘持身，菩薩持心。」經云：「受持者，是持此身心，
0268c03: 得不懈怠而精進道業。」珍者，若世之金玉、珠寶、五穀
0268c04: 之屬，為世之所重，不論貧富貴賤僧俗人等，必假以
0268c05: 滋生而長養色身，堅成世業，并證無上道果。號持珍
0268c06: 者，意義珍重之諭也。經云：「三千大千界，珍寶滿其中。」
0268c07: 味此，則理貫精麤，性通物我，於世出世間之法鎔成
0268c08: 一片，即無一法不是珍寶，無一法不是自己巳，乃至動
0268c09: 轉、施為、拈箸、放碗，無不是本地受用、本地風光。即此
0268c10: 圓淨盡底，何妨聲色堆頭著眼、百花叢裏安身？然雖
0268c11: 如是，直須持珍，信得頑石點首，方自甘喫海雲三十
0268c12: 棒，始知佛法不作人情。
0268c13: 囑拙安逸監院
0268c14: 傳持佛祖慧命，貴乎心明眼正，然後，潔身行道，而
0268c15: 又要嚴己巳恕人，自爾揚名於後世。如若苟徇利養、
0268c16: 附物緣情，非但現前聲名不振，亦乃玷辱宗風，而
0268c17: 立身何級？夫思前必顧於後是，則其過鮮矣。海雲
0268c18: 拙安逸監寺者，參歷叢林，雖年茂而志向可畏，遂
0268c19: 書偈勉住山，他日龍天決不負爾。偈云：
0268c20: 「佛法當年不易求，九旬腰雪鑑千秋。傳持衣缽大庾
0268c21: 嶺，建立宗風濟北流。豁達門庭玄要秘，縱橫照用主
0268c22: 賓酬。元弘祖道楊岐老，傑出叢林南匾頭。掃盡葛藤
0268c23: 禪一味，接伊正脈繼吾儔。」
0268c24: 為靈巖繼起儲禪師壽兼致謝
0268c25: 伏以靈峰獨秀，迥出春林；雪嶺叢芳，香飄異國。恭惟
0268c26: 繼翁法兄和尚，慧日和光，智燈炳焰。台宕德聲，五百
0268c27: 座中，不啻隔江招手；浙吳風韻，千人石上，寧殊就地
0268c28: 點頭。玄要宗開鄧尉，桂香風遶琴臺。湖海雲籌共集，
0268c29: 川流信祝咸臻。曩承香供於證心堂上，銘刻不忘；茲
0268c30: 期恭詢於崇報室中，有懷靡及。幸逢趙老百二羲甲
0269a01: 初週，聊獻一芹，稍申積愫。甚愧菲褻，仰冀莞存，臨楮
0269a02: 曷任，屏營之至。
0269a03: 贈五祖寺聖揆法姪
0269a04: 白蓮峰下一花開，五葉芳芬百億胎。千丈岩前凡聖
0269a05: 路，三更衣缽繼西來。
0269a06: 因行者彈燭煤燒衣口占
0269a07: 彈燭燒衣恐著身，忙將冷眼謾吹塵。橫拈一擲拋空
0269a08: 去，隨地連風埽臥雲。
0269a09: 贈寓菴禪者
0269a10: 昔年曾躍禹門浪，平地昇騰頭角昂。吞吐頷珠全意
0269a11: 氣，潑天雷雨沒遮藏。
0269a12: 示從聞侍者
0269a13: 從聞思修，不墮有無。言言見諦，切莫塗糊。
0269a14: 送碧雲天西堂歸楚住山
0269a15: 離楚遊吳三四載，海雲得意便歸家。一帆高掛長江
0269a16: 去，快捉南山鱉鼻蛇。毒殺岩前瞌睡虎，兒孫腳下遍
0269a17: 天涯。
0269a18: 甲辰春因恙，幸陸允培居士得瘳。遂索偈，以為
0269a19: 日進自勉。
0269a20: 不偏識見如春雨，萬物承滋枝葉繁。大小根莖芳潤
0269a21: 色，花香草木長林園。心空要破玄關語，境寂誰存解
0269a22: 悟言？但得時中無間斷，菩提場只在塵喧。
0269a23: 示破愚副寺
0269a24: 破愚不會禪，一味氣性蠻。如人觸他怒，衝倒一邊天。
0269a25: 牧頭水牯養成彪，耕熟山荒曠野田。有人問道棒三
0269a26: 十，沒奈你何秘莫傳。
0269a27: 際門實侍者一日自霅往昭陽省師，宿海雲，偶
0269a28: 晤，近文孫勉送歸里，仍往師所。喜其誠孝、有始
0269a29: 終，遂書偈以記其志。
0269a30: 往返苕溪路，昭陽復問津。迢迢水國去，何日帶歸雲？
0269b01: 示蘭先禪人
0269b02: 幽谷蘭香正是時，春風吹遍壓梅枝。聲新鳥語呼林
0269b03: 綠，先到人間叫畫眉。
0269b04: 過雪溪菴訪本潔禪師
0269b05: 溪環翠繞一林幽，雪裏梅花香白頭。佳色滿庭空界
0269b06: 月，照人不倦亙千秋。
0269b07: 宿雪溪遊沈氏北山草堂有九株剔牙松甚奇
0269b08: 平原空谷雲堆巧，卓立峰頭翠點奇。家宅奕居元宋
0269b09: 樹，草堂題筆大名詩。九松挺秀凌霜雪，三徑蹊斜下
0269b10: 碧池。坐久渾忘歸日晚，濤聲聽落北山遲。
0269b11: 可微禪者昔披剃天童密師翁座下，追隨白雲
0269b12: 歷有年矣。癸卯冬，過海雲詢予，予留度歲。一日，
0269b13: 持紙索住山語，遂拈筆述，以為贈云。
0269b14: 曾經嶺過鐵蛇關，只為尋師太白山。陰蓋亭中肩可
0269b15: 歇，缽盂峰頂路微攀。法求斷臂當年切，道歷深心此
0269b16: 日閒。鄭重堂前親鏟草，破砂盆子債須還。
0269b17: 復吳門報國寺眾護法
0269b18: 恭惟王臣從靈鷲而來，渾身覺海居士因法華再現，
0269b19: 獨印心宗，上國咸賴金湯，三吳允瞻光燄。愧無文章，
0269b20: 難作闡揚之口；況多野僻，徒抱面墻之形。適承符命，
0269b21: 甚慚，協舉一橛禪，非云自了。懋老人恐其哂之，惟大
0269b22: 方盡吸西江，致樗林追隨百尺，不獨宗律有同源之
0269b23: 慶，而佛祖擴慧命之傳矣。謹此。復奏不宣。
0269b24: 恰安定知客請
0269b25: 喫密翁棒，毒煞叢林氣鱍天。會得三更日午
0269b26: 打，掀翻千七葛藤禪。單開一隻頂門眼，慣用通身掉
0269b27: 臂拳。勘破也個生緣邈他不值半文錢。
