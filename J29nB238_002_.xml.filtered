0463b01: 聚雲吹萬真禪師語錄卷中
0463b02: 嗣法孫　燈來編
0463b03: 普說
0463b04: 參禪一法貴要真參實悟切不可將雜毒蘊在胸中
0463b05: 何謂雜毒無明煩惱五陰六入十二處十八界此
0463b06: 是欲界有情雜毒喜樂捨無心定無想定此是色界
0463b07: 有情雜毒空處定識處定無所有處定非非想處定
0463b08: 滅盡定此是無色界有情雜毒見惑八十八使思惑
0463b09: 八十一品此是聲聞羅漢雜毒三增進法十信十住
0463b10: 十行十迴向四加行此是權小菩薩雜毒歡喜地乃
0463b11: 至遠行不動法雲能以一身變現一切色身得身自
0463b12: 在能以一心現一切處說法得心自在此是十地菩
0463b13: 薩雜毒如來逆流如是菩薩順行而至覺際入交過
0463b14: 金剛喻定便能應現無礙此是等妙二覺雜毒以圓
0463b15: 方覺覺無不圓以覺規圓圓無不覺無一時不圓無
0463b16: 一處不覺此是圓覺菩薩雜毒一為無量無量為一
0463b17: 小中現大大中現小一毛端現寶王剎坐微塵裡轉
0463b18: 大法輪此是三世諸佛雜毒拈椎豎拂行棒行喝瞬
0463b19: 目揚眉輥毬舞笏拈古頌古評古別古此是諸大祖
0463b20: 師雜毒大眾我問汝等昔在母胎中六根未開知覺
0463b21: 未動此是未生已前看此中還具許多般也無及至
0463b22: 地一聲睜眼即見見無分別張耳即聞聞無分別
0463b23: 鼻裡有氣嗅無分別口啣血塊味無分別手捏拳頭
0463b24: 觸無分別見母不識母見父不識父意無分別此是
0463b25: 初生一著看此中還有許多般也無長至三五七歲
0463b26: 十三四歲三細並顯六粗齊成如蠶作繭自纏其身
0463b27: 如蛾赴燈自燒其體反以不常為常不樂為樂非我
0463b28: 為我非淨為淨竟成四倒執為我見復有厭苦欣樂
0463b29: 者趣為涅槃擔著四正勤五根五力七菩提八聖道
0463b30: 十八不共法三十七助道品又背真常為無常真樂
0463c01: 為不樂真我為無我真淨為不淨湊成八倒執為法
0463c02: 見所以佛言一切眾生具有如來智慧德相秖因妄
0463c03: 想執著而不見得及達磨航海而來不立文字直指
0463c04: 人心見性成佛乃至淨智妙圓體自空寂八箇字如
0463c05: 一燈然百千燈明明無盡何謂體自空寂向未生
0463c06: 已巳前六根未開知覺未動處薦取何謂淨智妙圓
0463c07: 向初生時見聞覺知全無分別處薦取今日新戒入
0463c08: 山惹得老僧挑出許多葛藤卻也當得入山拄杖子
0463c09: 再與一箇方兒兩耳擔柴兩眼挑水腳板喫飯眉毛
0463c10: 踢起有人問你作甚麼漫說道冷灰裡曾爆豆子。
0463c11: 普說大慧禪師說盡人間禪病此是三峰和尚語然
0463c12: 禪本無病因學人錯立知見妄自推排古人目之為
0463c13: 病如打地和尚凡見僧來問話便打地後有人私竊
0463c14: 其杖令僧向前問話地惟張口何嘗有病百丈禪師
0463c15: 謂眾曰汝等與我開義田我為汝等說佛法及至開
0463c16: 田畢大眾向前求說佛法百丈展手何嘗有病高亭
0463c17: 隔江見德山山招手高亭直趨而過何嘗有病秖這
0463c18: 三則公案雖出尋常卻也深險若謂張口展手是佛
0463c19: 法遍大地人俱在張口展手為甚麼不是若謂張口
0463c20: 展手不是佛法如何令諸方學人悟去這裡參來參
0463c21: 去將謂張口處是佛性展手處是妙心纔有個認性
0463c22: 認心底念頭便落識神一切禪病生矣長沙和尚曰
0463c23: 學道之人不識真秖為從前認識神無量劫來生死
0463c24: 本癡人喚作本來人便是這個說話。
0463c25: 普說師據座首座代參頭請問法要師云江遊船子
0463c26: 釣樹唱柳堤鶯春融三日雨晚照一溪雲此是法要
0463c27: 不是法要座云白雲騎鶴鳥啣風師云從來達岸者
0463c28: 不必問津梁座歸眾師乃云坐參一法先以打斷葛
0463c29: 藤頓斷血筋為最義日用二六時中若有纖毫不如
0463c30: 意事關於耳目則身心不得潔淨工夫不得親切又
0464a01: 與未坐參者一般倘能提起話頭如銀山鐵壁處處
0464a02: 木馬遊春在在石人觀戲似將一個硬石頭壘在胸
0464a03: 中行也如是坐也如是動也如是靜也如是美也如
0464a04: 是惡也如是他日洗面摸著鼻孔行路踢著指頭喫
0464a05: 飯觸著缽盂伸手穿著袈裟硬石頭嚗地一下七花
0464a06: 八裂也怪老僧不得。
0464a07: 小參
0464a08: 做工夫猶如喪卻生身父母行也思坐也思又如負
0464a09: 卻許多錢債行也愁坐也愁又如一人與萬人戰不
0464a10: 容眨眼又如墮入千尺井中單單只求出井所以道
0464a11: 一念萬年去寒灰枯木去一條白練去此正為學人
0464a12: 下個做工夫底註腳昔有觀桃花而悟者有聞擊竹
0464a13: 而悟者有觸翻溺器而悟者總是念念逼拶忽然行
0464a14: 到滑石頭上嚗地斷碎地折便爾七通八達去也時
0464a15: 節到來妙理自彰。
0464a16: 小參僧問趙州狗子還有佛性也無州云無這無字
0464a17: 如惡龍出洞疾風暴雨轟雷掣電無論山石叢林一
0464a18: 水拖盡到這裡始會得萬法歸一一歸何處本來面
0464a19: 目現現成成若是純任狂慧一向與無明撕結他時
0464a20: 惡龍有分既然如是何不早在聚雲寺裡變個惡龍
0464a21: 從自己已四大色身中發起疾風暴雨轟雷掣電將無
0464a22: 始以來習氣窩無明窟人我山煩惱礦現前理障事
0464a23: 障佛見法見一齊拖盡成一個空空洞洞底物事好
0464a24: 喫老僧一頓拄杖子。
0464a25: 小參祖師門庭魔來殺魔佛來殺佛若起佛見法見
0464a26: 文殊墮入鐵圍山何以故只為諸人昧卻平常心地
0464a27: 著於奇特妄想纔聽說個三身四智五眼六通菩提
0464a28: 涅槃真如佛性一個個聚頭商量胡思亂度以為上
0464a29: 上奇特事正如世人差愛異言異服一般若是說個
0464a30: 饑來喫飯困來打睡冷來穿衣熱來揮扇便爾錯過
0464b01: 去也試看古人問如何是西來大意庭前柏樹子何
0464b02: 嘗奇特如何是本身盧舍那與我過淨瓶來何嘗奇
0464b03: 特如何是善知識燈籠露柱貓兒狗子何嘗奇特奇
0464b04: 特且置直今喚甚麼作平常心地良久云每日起來
0464b05: 七件事柴米油鹽醬醋茶。
0464b06: 小參學人做工夫參話頭先從這一副臭皮袋上痛
0464b07: 劄一過你看髮毛爪齒皮膚筋骨是地性涕唾精津
0464b08: 血液涎沫是水性煖氣是火性動轉是風性四大分
0464b09: 張只今做工夫參話頭的又在何處安身立命若在
0464b10: 這裡參窮之極忽然見得如世小兒藏蒙相似即云
0464b11: 在這裡師復作貓一聲。
0464b12: 小參師云看箭以拂子東指云這一箭射透十方世
0464b13: 界一切眾生性靈只令山頭翻巨浪海底熱烽煙枯
0464b14: 木口喃喃髑髏淚潸潸以拂子西指云這一箭射斷
0464b15: 十方世界一切眾生命根只令撒手墮懸巖吐舌如
0464b16: 匾檐打碎頻伽瓶扯斷紅絲線以拂子上指云這一
0464b17: 箭射開十方世界一切眾生慧眼只令頂門光亞豎
0464b18: 驀直走金蛇百千手臂百千執萬億毫端萬億花此
0464b19: 是涅槃經上三點老僧用作三箭卻也當箭即當
0464b20: 即箭不曾是釋迦眉毛在下衲僧鼻孔掉轉僧問
0464b21: 射斷命根後如何師云斬釘截鐵進云如何是鼻孔
0464b22: 掉轉師云斑竹筒。
0464b23: 小參末法時代去聖遠矣所出法門苗裔多務馳逐
0464b24: 蕩喪己巳靈縱有參禪慕道者亦各任性擔板墮入狂
0464b25: 慧執著之見每見棒喝堂中有順朱填墨者矣棒喝
0464b26: 室裡有敲關擊節者耶臨濟云大凡演唱宗乘一語
0464b27: 中須具三玄門一玄門須具三要有權有實有照有
0464b28: 用汝等諸人作麼生會復以四喝四賓主四料揀重
0464b29: 重顯示況復曹洞之三滲漏五君臣五王子彼雖出
0464b30: 自青原最初同一心宗既會得臨濟宗旨必會得溈
0464c01: 仰雲門法眼三宗三宗既會則曹洞之宗當會矣天
0464c02: 目中峰有五家之評謂溈仰嚴謹曹洞細密臨濟痛
0464c03: 快雲門高古法眼簡明然五者果可缺一乎用痛快
0464c04: 以絕狐窠使學人遊於細密而嚴謹居處自然高古
0464c05: 發藥自然簡明何不可之有哉今也不然且言飲酒
0464c06: 食肉無非宗旨持戒習定俱成繫縛長髮彩衣高歌
0464c07: 談笑謂為出格標榜吾是以痛哭也流涕也長太息
0464c08: 者也諸仁者寧可不作佛不作祖斷不可不具三無
0464c09: 漏學以趨百尺之竿頭以究五宗之玄旨也。
0464c10: 小參大凡學人請益問處真實方見答處的當若問
0464c11: 答相違則聾瞽不相入矣不見雲門大師出語高古
0464c12: 不墮常流後至曹洞門庭循規蹈矩細細討論正見
0464c13: 他法海神龍能大能小能昇能隱纔顯出老作家手
0464c14: 段到乾峰峰示眾云法身有三種病二種光須是一
0464c15: 一透得更須知有向上一竅門出眾云秖如庵內人
0464c16: 為甚不知庵外事峰呵呵大笑門云猶是某甲疑處
0464c17: 峰云你是甚麼心行門云也要和尚相委峰云直須
0464c18: 恁麼始得穩坐地門云喏喏到曹山山示眾云諸方
0464c19: 盡把格則何不與他道卻令他不疑去門出眾云密
0464c20: 密處為甚麼不知有山云秖為密密所以不知有門
0464c21: 云此人如何親近山云莫向密密處親近門云不向
0464c22: 密密處親近時如何山云始解親近門云喏喏到疏
0464c23: 山山上堂云病僧咸通年前會得法身邊事咸通年
0464c24: 後會得法身向上事門出眾云如何是法身邊事山
0464c25: 云枯樁門云如何是法身向上事山云非枯樁門云
0464c26: 還許學人說道理也無山云許門云和尚道枯樁豈
0464c27: 不是法身邊事山云是門云道非枯樁豈不是法身
0464c28: 向上事山云是門云秖如法身還該一切也無山云
0464c29: 法身周遍豈得不該門指淨瓶云秖如淨瓶還該法
0464c30: 身也無山云闍黎莫向淨瓶邊覓門禮拜直這三段
0465a01: 因緣一一透得可為萬世法程見地行履無不具足
0465a02: 若有個旁不肯底道和尚喫了常住飯為甚打別人
0465a03: 葛藤但向道病多諳藥性得效敢傳方。
0465a04: 小參不道無禪只是無師師勝資強古有明鑑昔者
0465a05: 大慧禪師初參奉聖初問云承和尚有言金蓮從地
0465a06: 湧寶蓋自天垂為是神通妙用為是法爾如然初云
0465a07: 金蓮從地湧寶蓋自天垂慧云鸞鳳不栖荊棘樹燕
0465a08: 雛猶戀舊時巢初云多年不見你有許多說話慧云
0465a09: 只如適纔僧問昔日世尊今日和尚又作麼生初喝
0465a10: 一喝慧云這一喝未有主在初取拄杖稍遲慧云掣
0465a11: 電之機徒勞佇思拂袖歸眾據他這些作略已是慣
0465a12: 排陣勢臨陣不怯底手段後參湛堂準準云你今日
0465a13: 為甚麼鼻孔無半邊慧云寶峰門下準云杜撰禪和
0465a14: 一日侍準入鄉村準指王十官人問曰此官人貴姓
0465a15: 慧云姓梁準以手抹額曰怎奈姓梁底少個襆頭慧
0465a16: 云襆頭雖無鼻孔彷彿準云杜撰禪和乃歸僧堂看
0465a17: 經準問云看甚麼經慧云金剛經準云是法平等無
0465a18: 有高下為甚麼雲居山高寶峰山低慧云是法平等
0465a19: 無有高下準云你到做得座主使下秪這三劄從前
0465a20: 臨陣慣敵底鎗刀器械都不見了又參圜悟悟令下
0465a21: 東山水上行底語連下四十九轉不契一日圜悟在
0465a22: 天寧上堂舉僧問雲門如何是諸佛出身處門云東
0465a23: 山水上行若是天寧則不然設有僧問如何是諸佛
0465a24: 出身處但向他道薰風自南來殿閣生微涼慧於座
0465a25: 下始有悟入自謂暢快平生悟見而謂曰也不意你
0465a26: 到這箇田地可惜死了不曾活得不疑言句是為大
0465a27: 病不見道懸巖撒手自肯承當絕後再甦欺君不得
0465a28: 又令參有句無句底公案苦參不入問悟曰和尚昔
0465a29: 曾請益師翁來師翁有語不妨拈出悟曰老僧曾問
0465a30: 先師有句無句如藤倚樹時如何先師云描也描不
0465b01: 成畫也畫不就又問樹倒藤枯句歸何處先師云相
0465b02: 隨來也慧於此方得徹悟遂舉淆訛公案答無滯礙
0465b03: 大眾你看此老若不遇湛堂圜悟兩員真宗匠早已
0465b04: 墮入野狐隊裡要且是他虛心受鍊實領鉗錘纔得
0465b05: 如是透脫所以語有真語有實語有相似語有合頭
0465b06: 語量有現量有比量見有了了見有相貌見果能透
0465b07: 得這些關節始可喚作真正師真正禪莫只學個名
0465b08: 字禪和子口口吐出野狐涎將來有甚麼用所以古
0465b09: 人道參須實參悟須實悟閻羅大王不怕多語。
0465b10: 示眾
0465b11: 示眾當日釋迦初出母胎即云天上天下唯吾獨尊
0465b12: 只這句子你看他是持戒習講學來底是打坐修定
0465b13: 參公案學來底正是未生前帶來底習氣雖後離王
0465b14: 宮住雪山轉法輪又是開眼作夢何故秖因四生六
0465b15: 道一向在被單窩裡生去死來貴去賤來貧去富來
0465b16: 苦去樂來頭出頭沒無有了期他也堪忍不過設了
0465b17: 如許方便插入被單裡搖醒幾個眾生罷休不然苦
0465b18: 苦耽著能仁擔子作甚麼後來許多沒筋骨底不知
0465b19: 如許方便原是止啼黃葉教人借路還家套子有入
0465b20: 毘尼庵去者穿著一領鐵布衫頸項也不肯掉有入
0465b21: 講經堂去者酒糟飽餖飣塞傷肚子縱有扁鵲良
0465b22: 醫也救他不得有入壁觀婆羅門腳跡邊去者無論
0465b23: 乾屎橛麻三斤爛東瓜破沙盆挑上一擔處處指東
0465b24: 畫西胡喝亂喝道我是佛祖兒孫仔細檢點將來也
0465b25: 只是些依樣畫葫底寫匠那曾摸著釋迦如來最初
0465b26: 一句底樣子可憐生千百年後秖遇個老雲門欲將
0465b27: 一棒打殺此正見報恩原是知恩人咦钁頭在手非
0465b28: 多事運用還因路不平。
0465b29: 示眾盜跖直解殺人放火抄州掠縣究其本事無過
0465b30: 一強下客偷裘出獄假雞竊關奪去物事主人猶自
0465c01: 不知此是下客最奇妙處今之禪者若得盜跖一法
0465c02: 秖可施設門庭若得下客一法閉門造車出門合轍
0465c03: 全提家風切勿草草。
0465c04: 示眾近來參禪者未得真參實悟所以不能一念知
0465c05: 非當下解脫都是昏沉散亂攪作一團皆由生死二
0465c06: 字不切縱入稠林廣眾隨類而參到底學成五花禪
0465c07: 高帽子禪當門抵戶禪卻與積錫錠者買賣一般及
0465c08: 至生死到來業識茫茫無本可據何為五花若見
0465c09: 古人好偈頌好機緣好語句秖管記些食生物而不
0465c10: 化被人問著驢頭不鬥馬嘴亂統幾句何為高帽子
0465c11: 或得一橛或見一隅便爾高談闊論眼底空人身
0465c12: 子不過三尺強要出人頭地若論實際理地全沒交
0465c13: 涉何為當門抵戶學得一棒一喝打得個圓相直
0465c14: 候語到岐路上疑信不分迷悟不覺時將來一抵抵
0465c15: 住也得個撐持家道底法子好則好只是閻羅大王
0465c16: 不要你這些造作善惡兩部不上你這些語句牛頭
0465c17: 夜叉不懼你這些棍棒但願大眾參個無依倚底禪
0465c18: 透出這些絡索通身不犯直到臘月三十日自在逍
0465c19: 遙去來無礙好不快活好不穩當。
0465c20: 示眾萬頃波中一片石立定腳跟赤骨歷縱橫無礙
0465c21: 百千般都緣應化非真實大凡善知識語默動靜他
0465c22: 在塵波欲浪裡轉大法輪腳跟下自有落處學人不
0465c23: 曉遇喜認作喜遇悲認作悲遇嗔認作嗔遇愛認作
0465c24: 愛譬如一水天人羅鬼各見有異問取性空真處何
0465c25: 曾得個水火琉璃鎗刀來古人道登山登絕頂望眾
0465c26: 山而自遠矣然大小丘垤卻走他眼光不過若一向
0465c27: 在山下計較卜度則是跛者欲與漁者鬥事且未行
0465c28: 而口過怨聲已巳招矣慎之慎之。
0465c29: 示眾一翳在眼亂墜空花一物在心橫森煩惱論凡
0465c30: 論聖盡作礙眼之塵說佛說生總是蒙心之被然眼
0466a01: 本自淨何曾有翳觀華卻不知翳即是眼心本自清
0466a02: 未嘗觸物生惱殊莫識物即是心若能即物即心眼
0466a03: 翳遍圓通之路如或即翳即眼心物開普照之門凡
0466a04: 夫身出聖人心聖人體即凡夫用了無別矣諸佛相
0466a05: 出眾生範眾生幻現諸佛真復何異哉打破這個關
0466a06: 頭庶幾略較些子。
0466a07: 示眾爛羊頭關內侯貂不足狗尾續此譏世諦濫受
0466a08: 官爵之語今之禪宗有等旋蒸熱賣者但要學得一
0466a09: 棒叫得一喝語句下打得個之遶便爾付拂子寫源
0466a10: 流也不管宗旨明與不明頭尾正與不正可憐生且
0466a11: 不從上亦有將就做底祖師耶亦有半斗絲之和尚
0466a12: 耶古人道見與師齊減師半德見過於師方堪傳受
0466a13: 此語將來何用前百丈錯答一轉語墮野狐五百生
0466a14: 比丘道眼不明虛消信施償為後園木耳黑臉老子
0466a15: 不徇人情未得謂得未證謂證於己已何益但願諸仁
0466a16: 者勿貪眼前名聞結下未來酸苦寧效無法嗣之睦
0466a17: 州不出頭之清素管教佛祖命脈光大無涯切不可
0466a18: 爛羊續狗取笑諸方累人累己。
0466a19: 示眾古人道末後一句始到牢關把斷要津不通凡
0466a20: 聖秖這一句子若也會得是甚麼弄猢猻底家具遣
0466a21: 鬼神底茶飯出門遇彌勒入門遇釋迦如或未然三
0466a22: 生六十劫十萬八千年也只是夢中說夢。
0466a23: 示眾五蘊山頭有一片放光石從眼門放光照見山
0466a24: 河大地從耳門放光采聽一切音響從鼻門放光能
0466a25: 聞一切香臭從齒門放光談說一切語言只是被無
0466a26: 明執著二種籠絡雖在光天化日之下猶處黑暗不
0466a27: 自覺知若有個智慧底人善將此石鐫作一尊古佛
0466a28: 不但觀音勢至文殊普賢齊來唱和即過去莊嚴現
0466a29: 在仁賢未來星宿三世諸佛同聲讚揚汝等若於行
0466a30: 時無無明無執著便鐫一尊行佛於住時無無明無
0466b01: 執著便鐫一尊住佛於坐時無無明無執著便鐫一
0466b02: 尊坐佛於臥時無無明無執著便鐫一尊臥佛若是
0466b03: 無明未破執著未除依舊是個四大幻身緣起識性
0466b04: 則與六道四生為侶黃土為塊那時不可謂老僧佛
0466b05: 法無靈驗也。
0466b06: 示眾從來不慣顛狂一向那安清淨眼睛眨碎石頭
0466b07: 鼻孔觸瞎板凳腳頭腳底笑顏開踢起眉毛急急如
0466b08: 律令會得那句是賓那句是主方許親見聚雲。
0466b09: 示眾舉臨濟云有一無位真人在汝等面門出入未
0466b10: 證據者看看聚雲不然三世諸佛歷代祖師一切天
0466b11: 人阿修羅等俱在無位真人面門出入未證據者不
0466b12: 消看得恁麼道有過無過僧問如何是諸佛法身師
0466b13: 云自從晨朝喫了粥直至於今肚又饑。
0466b14: 示眾世尊無說良馬追風維摩默然文殊讚嘆空生
0466b15: 宴坐帝釋散花普眼念澄願王現相若乃個個如是
0466b16: 老僧不必揚聲大眾何勞側耳總為人有利鈍見有
0466b17: 遲速只得當面熱瞞拋沙撒土道是甚麼心行。
0466b18: 法語
0466b19: 示慧岳禪人大道絕同任向西東石火莫及電光罔
0466b20: 通此臨濟老人語若論此事人人本具個個不無為
0466b21: 甚麼有凡有聖有智有愚有得有不得似不可謂之
0466b22: 同若能凡聖情盡智愚見銷得失關破任運無礙又
0466b23: 不可謂之異到斯境界同則不同異則不異自西自
0466b24: 東自南自北何不可者豈可以石火及之電光通之
0466b25: 耶多見今之參禪人但以擊石火閃電光舉了便會
0466b26: 以為落處引人業識茫茫無有了期慧岳禪人始侍
0466b27: 憨公繼參博老復以榆里之懷參見聚雲請示行腳
0466b28: 信手書之第一不得道老僧住在這裡。
0466b29: 示博野禪人索字汝欲學字始而一點一畫一剔一
0466b30: 挑全用心意識繼而手忘筆筆忘紙星馳電卷勢如
0466c01: 塞上之將軍魚躍鳶飛妙若空中之噫氣何曾與心
0466c02: 意識商量來不可謂學字參禪卻有兩端說話。
0466c03: 示香燈侍者汝請心要不離香燈何故是香即心是
0466c04: 心即香熏成無漏心跡亦忘是心挑燈是燈挑心心
0466c05: 燈亦如大地黃金既云心跡亦忘為甚麼又道大地
0466c06: 黃金良久云脫落語言文字外須知別有好商量。
0466c07: 示本源大德地水火風頑然無知聚而為身總是一
0466c08: 塊血肉因知而有運動然知因心起是則心為身根
0466c09: 四大盡屬枝葉矣方其病時看是地病耶風病耶水
0466c10: 病耶火病耶若是地病地性堅實如何得病若是風
0466c11: 病風性隱藏如何得病若是水病水性清涼如何得
0466c12: 病若是火病火性空騰如何得病若是知病知本虛
0466c13: 妄如何得病若是心病心無形相如何得病直須恁
0466c14: 麼一覷覷破則地水火風本來無病知覺運動本來
0466c15: 無病無相心根本來無病諸病既無地水火風亦無
0466c16: 地水火風既無知覺運動亦無知覺運動既無無相
0466c17: 心根亦無無相心根既無無無亦無無既無矣直這
0466c18: 覷破諸般病源根境知覺底一些子亦無會得這一
0466c19: 些子了更有個出脫底方兒雲門扇子跳上三十
0466c20: 三天觸著帝釋鼻孔東海鯉魚打一棒雨似盆傾茲
0466c21: 因本源大德有採薪之憂走啟請益老僧施方卻之
0466c22: 只得將自己已服過靈驗底萬應丸聊與一枚用精進
0466c23: 水送下霎時平復急來聚雲酬我藥價。
0466c24: 示劉居士參禪須要實實領取一個話頭僧問趙州
0466c25: 狗子還有佛性也無州云無茶來飯來行來坐來煩
0466c26: 惱境界來只將這個無字與之煉磨來煉磨去煉磨
0466c27: 到不得已巳處虛空忽然粉碎大地自爾平沉方知道
0466c28: 三世諸佛也只是無諸大祖師也只是無天下老和
0466c29: 尚也只是無僧也只是無俗也只是無你也只是無
0466c30: 我也只是無春遊芳草地夏賞綠荷池秋飲黃花酒
0467a01: 冬吟白雪詩無中卻有閒四序晝夜頻呼十二時。
0467a02: 付囑隱首座大慧一脈承接最難其機微其用普其
0467a03: 言顯其法闊烈燄輝揚覷著焦頭爛額吹毛劍利觸
0467a04: 之斷命消魂眼裡抽筋說甚相如奪璧腦後出楔猶
0467a05: 愈下客偷裘老僧幼時讀他語錄就被穿卻鼻孔誰
0467a06: 知接他末代法嗣只得勉效螳螂為求輔弼幸有同
0467a07: 時作者俱屬相知如三峰漢月禪師曰大慧禪師說
0467a08: 盡人間禪病四百年內望之如渴人求井不料一枝
0467a09: 埋沒向三峽錦江之上前得來書語錄已巳見作略過
0467a10: 人第未得從容談三月於水流石上為恨不淺是知
0467a11: 聚雲之脈真也萬峰破山禪師曰讀一貫別傳及諸
0467a12: 著作始知我大唐國內有人也且喜且幸雖是溪山
0467a13: 關隔時有雲月通風不妨同一鼻孔氣是知聚雲之
0467a14: 作用也臨邛孝廉劉墨僊居士曰一見聖恩再見聚
0467a15: 雲雖門庭機用各有差殊而入法精微波瀾闊大大
0467a16: 約共一鼻孔楊岐黃龍分振濟宗豈近日假平實真
0467a17: 粗莽之禪可比哉是知聚雲之門庭也此三老皆是
0467a18: 天童嫡子嫡孫其為大慧不淺矣營山慧機隱然別
0467a19: 號鐵壁者自參聚雲力究多載後值老僧結制皆分
0467a20: 座首眾焉至於見地行履玄要深奧老僧勘驗有在
0467a21: 特付拂子一枝以續大慧之裔云。
0467a22: 
0467a23: 
0467a24: 
0467a25: 
0467a26: 
0467a27: 
0467a28: 
0467a29: 
0467a30: 聚雲吹萬真禪師語錄卷中
