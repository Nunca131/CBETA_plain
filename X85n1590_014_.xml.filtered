0191a01: 
0191a02: 
0191a03: 錦江禪燈卷第十四
0191a04: 
0191a05: 昭覺丈雪　通醉　輯
0191a06: 紹興幻菴　胡昇猷　訂
0191a07: 大鑒下第三十七世
0191a08: 自閒賢法嗣
0191a09: 霍山憨余暹禪師西充王氏子。參尊宿。末後入自
0191a10: 閒和尚室。始嗣法焉。出住晉之霍山。解制上堂。結
0191a11: 布袋九旬終。今日解開八面通。衲子通身是手眼。拿
0191a12: 雲攫霧把清風。諸禪客好奇逢。白雲聚散滿晴空。
0191a13: 底芒鞋獰似虎。肩頭拄杖活如龍。上堂。結制解制。諸
0191a14: 方舊例。佛祖家風。一場特地。九旬把住牢關。勘驗聖
0191a15: 凡禁忌。不容走作絲毫。煉衲僧巴鼻。剿絕異想偷
0191a16: 心。必然跟點地。一任吒呀哮吼。管教山搖地震。當
0191a17: 報不報之恩。共助無為之化。上堂。紅塵市。全彰古
0191a18: 佛心宗。身色堆頭。獨露祖師巴鼻。平泉兩岸。籠水
0191a19: 月光新。姑射峰頭。彩散白雲影秀。花街柳巷觀音院。
0191a20: 酒肆婬房彌勒家。
0191a21: 雲喜法嗣
0191a22: 斌雅禪師潼川人。嗣法于風穴雲禪師。住法海寺。
0191a23: 上堂。法海自住以來。不肯攙行奪市。列土分茅。將天
0191a24: 地作一禪堂。行與諸人同行。住與諸人共住。二六時
0191b01: 中著衣喫飯。運水搬柴。舉措施為。了無障礙。乃至明
0191b02: 暗色空。森羅萬象。若智若愚。各依本分。然雖如是。更
0191b03: 有一人不入保社。淨裸裸絕囊藏。赤洒洒無向背。有
0191b04: 時孤峰頂上嘯月吟風。有時市街前神頭鬼面。舌
0191b05: 拄梵天。眼空四海。動若行雲。止猶谷神。以拂子打圓
0191b06: 相云。還識此人麼。平生肝膽向人傾。相識還如不相
0191b07: 識。靈臺寺上堂。一句無私。斬釘截銕。萬機休罷。脫
0191b08: 羅籠。隨流得玅。千里同風。大用現前。逢場作戲。玉鑑
0191b09: 含秋。潭落影。龍泉出匣。萬里橫尸。大火聚豈容湊
0191b10: 泊。金剛圈不許撮挐。撥著便轉。已巳墮功勛。提得即行。
0191b11: 早成途轍。具如是之玅見。作苦海之舟航。隱顯全彰。
0191b12: 文軌一致。封村寺上堂。春深物茂。日暖風和。燕喜鶯
0191b13: 歡。時清道泰。般若流通。法元無隱。擊禪床云。聲不是
0191b14: 聲。徒勞側耳。色不是色。難為撿別。海寶寺上堂。披霜
0191b15: 躡屩。雲路三千。全身放下。理合瀟然。袖裏金鎚當陽
0191b16: 拋出。毗耶丈室八字打開。住其中者。握閫外威權。
0191b17: 頭有餌。施佛祖照用。秤衡無星。開人天正眼。驗衲僧
0191b18: 巴鼻。若是識機宜別休咎。撩起便行。跟下好與三
0191b19: 十。何也。海寶門下。令不行。
0191b20: 憨休乾禪師蜀西龍安胡氏子。十九脫白。二十圓戒。
0191b21: 參諸方。各有會處。康熙丁未。詣少林禮祖。過風
0191b22: 穴參雲和尚。機緣相契。乃授記。癸丑開法涇陽
0191b23: 興福禪寺。眾請入院上堂。撥艸瞻風二十秋。全機不
0191b24: 動信優游。無端扶上華王座。擘破三元接上流。宗乘
0191c01: 一唱。三藏絕詮。至道弘。千途合轍。眾流截斷。遍塵
0191c02: 剎而任運全該。玅轉元樞。括有無而垂指注。光超
0191c03: 日月。智出聖凡。動靜無私。隱顯不昧。髑髏常干世界。
0191c04: 鼻孔摩觸家風。綿密安祥。權開洞山五位。暗機圓合。
0191c05: 要出溈仰三生。一字關大雲門之高古。六相義挕法
0191c06: 眼之現成。奪境奪人。直捷痛快。立賓立主。大用天旋。
0191c07: 印水印泥印空。匪作家難辨。非心非佛非物。唯證乃
0191c08: 知。似地普擎。如天普。真機剖露。萬法全彰。正恁麼
0191c09: 時。且道即今開堂祝聖一句。作麼生道。擊壤歌揚忘
0191c10: 帝力。由賡詩詠樂時雍。
0191c11: 宕山法法嗣
0191c12: 孤月朗禪師合州楊氏子。歷諸方。值箬菴和尚打
0191c13: 徹。遇宕山禪師印證。住桃源瑞麟院。上堂。只著芒鞋
0191c14: 不用舟。跟下事愈沉浮。而今渴飲飢餐也。未卜橋
0191c15: 流是水流。小參。驀豎拂子云。此是向上第一著。未會
0191c16: 之人沒棲泊。權曰此事與君持。細細嚼來味似檗。放
0191c17: 下拂子。拍膝一下。
0191c18: 古宿尊禪師成都胡氏子。嗣法宕山和尚。浴佛上堂。
0191c19: 日月兩莖燭。須彌一炷香。以斯成現物。供養法中王。
0191c20: 顧眾云。此是山僧窮孝敬。汝等若有奇品異餚。不妨
0191c21: 拈出。以報不報之恩。共祝覺皇之壽。供丹霞禪師像
0191c22: 上堂。前釋迦不安。後彌勒不奉。單單供養天然老子。
0191c23: 一不重伊智大才高。二不重伊道全德備。今所重者。
0191c24: 是伊聽訃而別選。聞授戒而疾退。騎聖僧得號于馬
0192a01: 祖。燒木佛禦寒于慧林。諸般去就且置。即今安位一
0192a02: 句如何舉揚。拂一拂云。見聞戶牖無遮障。奪龐公
0192a03: 頭來。元宵上堂。執拄杖云。今年今月十五。不打尋
0192a04: 常破鼓。剔起破暗明燈。且要人人盡。忽爾油盡燈
0192a05: 殘作麼生。。杖頭有眼明如日。凹凸平夷任所之。聖
0192a06: 泉除夕上堂。一年周歲三百六。逗到今宵剛數卒。戶
0192a07: 戶釘桃符。家家燒竹。送舊者憨忙。薦亡者慟哭。好
0192a08: 笑世間人。多被時緣逐。祇有聖泉僧。恬然似不覺。擲
0192a09: 拄杖下座。
0192a10: 大雄峰法嗣
0192a11: 藪菴願禪師簡州謝氏子。中歲出家。嗣法大雄。住成
0192a12: 都報國菴。昭覺老人設齋。上堂。報國初開法戰場。滿
0192a13: 堂雲水破天荒。中儋石無儲也。自有高明共助揚。
0192a14: 舉大慧杲和尚。至蔣山訪應菴華禪師。上堂舉牛過
0192a15: 窗櫺話。者則公案。在蔣山肚內多年。若不是法叔老
0192a16: 師抑揚小姪。一生不敢舉著。今日向人天眾前拈出。
0192a17: 供養我法叔老師。召眾云。大眾。既是頭角四蹄俱過
0192a18: 了。因甚尾巴過不得。訛在甚麼處。良久自代云。家
0192a19: 家門前火把子。元來事同一家。共相唱和。所謂酒逢
0192a20: 知己已飲。詩向會人吟。願上座不敢舉古判今。茲是昭
0192a21: 覺老人屈尊就卑。助揚法化。以佛法住持。且接物利
0192a22: 生一句作麼生道。卓拄杖云。橫塘宿鷺斜飛起。數隻
0192a23: 銀瓶挂樹梢。
0192a24: 響谷法嗣
0192b01: 金純寺眉雪宗禪師射洪謝氏子。嗣法于響谷禪師。
0192b02: 上堂。山陰深秀游人少。野水重一樣春。山野今日
0192b03: 重開祖席。佛日再懸。把住則瓦礫眠雲。放行則燈籠
0192b04: 起舞。爭似無生國裏王大博。取性高眠。逍遙快樂。
0192b05: 凝真法嗣
0192b06: 南隆西平寺天然慧禪師南充柳氏子。因蜀亂。混火
0192b07: 隊中。十八歲厭世如幻。有出塵之志。禮如成薙染。圓
0192b08: 具。參謁諸方。後依凝真和尚。深錐痛劄。死而復蘇。遂
0192b09: 蒙印證。元旦上堂。時當元旦百事新。送去迎來見主
0192b10: 賓。驀拈拄杖云。惟有者箇烏律律。不隨節令順人情。
0192b11: 有時敲風兼打月。須彌頭裂滄海疼。駭起南山於菟
0192b12: 走。株連北斗喫一驚。且道利害在甚麼處。復卓云。不
0192b13: 是沙場經慣戰。怎豎旌旗百尺高。下座。
0192b14: 快雪國法嗣
0192b15: 蓮池聞禪師宕渠羅氏子。丱歲于含師處祝髮。廿
0192b16: 歲詣方如和尚座下圓具。參歸保寧。建蓮池菴自
0192b17: 休。一日快雪和尚過訪。機緣相叩。而記焉。仇居士
0192b18: 供法衣上堂。法不孤起。仗境方生。六月炎天寒威凜
0192b19: 烈。此是境。且道如何是法。提起衣示眾云。會麼。者衣
0192b20: 線下事。人人具足。不可思議。阿誰欠少。何必向他家
0192b21: 糞草堆頭。覓甚麼碗。所以道。不離當處常湛然。覓則
0192b22: 知君不可見。
0192b23: 雲嶠水法嗣
0192b24: 蒼谷桂禪師湖廣荊州李氏子。丱歲禮幻識大師薙
0192c01: 髮。年登廿稔。就本師圓具。參諸方。至雙桂與嶠和
0192c02: 尚機緣相叩。而記焉。康丙寅。達州紳衿。請住龍
0192c03: 興禪院。上堂。驀呈拄杖召眾云。會麼。者箇上拄天。下
0192c04: 拄地。本自無名。誰敢強安。有時動地放光。明如杲日。
0192c05: 有時泯跡潛。黑似墨漆。不屬青黃。方圓任器。能變
0192c06: 能化。能橫能直。畢竟平等。殊堪倫匹。達古通今。窮
0192c07: 三際。復橫按拄杖云。戒定慧祖師關。恰好都盧一串
0192c08: 穿。又卓云。還會麼。于斯薦得。無量法門河沙妙義。從
0192c09: 此建立。其或未然。更買草鞋行始得。
0192c10: 大鑒下第三十八世
0192c11: 石谷慧法嗣
0192c12: 羅漢雲林地禪師通江董氏子。禮心田師削染。參石
0192c13: 谷和尚。以嗣法。重建邡羅漢寺。乃馬祖一禪師脫
0192c14: 白處也。上堂。問如何是羅漢境。師云。參天蒼竹密。填
0192c15: 空古稠。進云。如何是境中人。師云。大雄殿一座。頭
0192c16: 陀祇十人。進云。人境不立時如何。師云。虧汝到與麼
0192c17: 境界。乃云。一棒一喝。一拳一。直指臨濟心髓。全彰
0192c18: 德山韜略。古之不多一點。今之不少一劃。全得艸偃
0192c19: 風行。如虎戴角。撞著磕著。橫機殺活。脫或未然。山僧
0192c20: 未免重下註。以拄杖卓一卓。喝一喝。也是千錯與
0192c21: 萬錯。復卓云。錯錯。
0192c22: 淨居月目初禪師樂至鄒氏子。丱歲于巴岳寺落。
0192c23: 參石谷和尚圓具。復受記。後住龍門淨居寺。上堂。
0192c24: 僧問。如何是龍門境。師云。清風橋下兩池水。進云。如
0193a01: 何是境中人。師云。日出而作。日入而歇。進云。人境以
0193a02: 蒙師指示。向上宗乘事如何。師便打。進云。瞎棒。師復
0193a03: 打云。有瞎漢喫在。乃云。時開飯店止飢寒。引水龍
0193a04: 門且種田。佛法寧教齊爛。從斯弗說老婆禪。
0193a05: 蒼桐華禪師綦江封氏子。丱歲出家。廿年于密語和
0193a06: 尚處圓具。石谷和尚印證。隱山為常。有山居詩行世。
0193a07: 其略曰。山悠悠也水悠悠。一杖雲深任自遊。樹抄松
0193a08: 花堪作食。秋迴荷葉可為裘。堂堂佛法消塵鏡。渺渺
0193a09: 光陰送客舟。若要頓超如幻景。只須常牧此心牛。又
0193a10: 云。溪山一一都成。竹樹叢叢不成。堪笑住山人
0193a11: 性蠢。钁頭一柄足平生。暮年仍歸本郡石門寺。而臨
0193a12: 行偈云。來時黃菊篩金。去時青山舖白。想起者個骷
0193a13: 髏。千回萬回作客。今朝踢倒須彌。拶得空出血。涅
0193a14: 槃城裏沒相知。笑殺率陀古彌勒。
0193a15: 紫芝藏法嗣
0193a16: 筒護國寺天然貴禪師上堂。今朝腊月初八。處處
0193a17: 闡揚佛法。惟有護國不然。見人只是生罵。驀拈拂子
0193a18: 云。向者裡薦得。剎剎塵塵毗盧境界。溪聲鳥語觀音
0193a19: 理門。其或未然。依舊鼻孔向下垂。擊拂子下座。元宵
0193a20: 上堂。不唱陳年曲調。要打新鮮鼓笛。無言童子口吧
0193a21: 吧。無舌人兒能解語。等閑操動沒絃琴。海水騰波山
0193a22: 自起。且道沒絃琴作麼生操。以拄杖作操琴勢云。會
0193a23: 麼。若將耳聽終難會。眼底聞聲方始知。
0193a24: 錦官萬福寺瓊目溫禪師戎州宜賓鄧氏子。十五歲
0193b01: 薙染。恒思此身無常。參謁諸方。聞紫芝和尚開堂。杖
0193b02: 笠往參。充侍寮十五年。遂印可焉。後住萬福。上堂。昔
0193b03: 人聚石說法。今我法說亦空。石火電光。難為湊泊。驀
0193b04: 拈拄杖卓云。惟有者個。赤條條。光灼灼。有時和泥合
0193b05: 水。社舞村歌。有時孤峰獨立。挂月懸星。動則俾觀音
0193b06: 勢至結舌藏鋒。靜則令釋迦老子無本可據。且道利
0193b07: 害在甚麼處。良久云。參。護國寺為天然和尚點主。眾
0193b08: 請上堂。者曲彔木床。是我天然法兄。不聚。擘不開
0193b09: 的。今朝落在萬福手裏。于中七縱八橫。齊行照用。乃
0193b10: 豎拂子召眾云。見麼。茲我然兄。于一毫端。現大人相。
0193b11: 與汝諸人。道末後句去也。復擊禪床云。聞麼。復為汝
0193b12: 等全身獨露。若或不薦。萬福不免別通消息。拋下拂
0193b13: 子云。記取者枚毛拂子。再來號吼震三千。
0193b14: 語嵩裔法嗣
0193b15: 嵩耳住禪師渝州費氏子。初參破雪和尚。目不識丁。
0193b16: 鍊杜多行。後訪牟尼山語嵩和尚。棒下見旨。乃印可
0193b17: 焉。後住少山慈明寺。上堂。弘機獨唱。千聖潛。截
0193b18: 斷眾流。棒雲無路。若箇正因衲子。顯大機施大用。于
0193b19: 石火閃電光中啐。縱奪人天。權衡佛祖。敲唱雙行。
0193b20: 殺活齊彰。碎凡聖窠窟。斷生死根苗。猶未是向上事
0193b21: 在。作麼生是向上事。王令已巳行天下。將軍塞外絕
0193b22: 塵。
0193b23: 書雲旵法嗣
0193b24: 舌響訥禪師定遠龍氏子。參半天下。于林野和尚掌
0193c01: 下有省。回蜀見書雲和尚。以印證焉。上堂。向上一句。
0193c02: 千聖結舌。覿面一著。隨處現成。折旋俯仰。露布本地
0193c03: 風光。咳唾掉臂。全彰衲僧機柄。上根利智。如良驥見
0193c04: 鞭影追風千里。中下之流。似韓逐塊永忘其返。而
0193c05: 今勿論上中下根。直教箇箇氣宇如王。坐斷千差路
0193c06: 頭。把定衲僧巴鼻。洞明頂正眼。破祖師關捩。且
0193c07: 道如何是祖師關捩。四野嚴寒無處泊。散髮披襟到
0193c08: 堂。上堂。打開光明藏。現出本常理。大地絕點翳。四
0193c09: 海清如洗。森羅與萬象。都盧在裏許。休言明星。誑
0193c10: 惑癡男女。上堂。爐弘開。魔佛頓鎔。鉗錘高舉。聖凡
0193c11: 情盡。箇箇焦頭爛額。人人皮綻肉鎔。任是百煉精金。
0193c12: 到此也須失色。卓拄杖云。拈出紅爐金彈子。簉破諸
0193c13: 人銕面門。
0193c14: 麗眉釆禪師瀘陽人。得法于書雲旵和尚。住金川之
0193c15: 中。開爐上堂。個事人人本具。何須向外討覓。頭頭
0193c16: 頂著青天。步步踏著實地。山僧不是妄言。要且理無
0193c17: 二致。所以龐居士云。神通並妙用。運水及搬柴。若于
0193c18: 此中透徹。一生參學事畢。其或未然。長連床上豎起
0193c19: 脊梁。切莫瞌睡。抖擻精神。只看穿衣喫飯。運水搬柴
0193c20: 底。畢竟是個甚麼。參。佛成道上堂。居來十載為叢林。
0193c21: 幸爾今朝佛道成。溪山雲月渾閒事。只取金鱗上直
0193c22: 繩。先師涅槃後。凄然感興廢。不肖揚家醜。扶起破沙
0193c23: 盆。修殘補破屋。先要得其人。啐同時節。三生似有
0193c24: 因。今欲傳家具。人天共證盟。放出三支箭。相將射一
0194a01: 。遂召滔然用初朗旭三人過來云。從上機關。千聖
0194a02: 同。一道圓光。萬靈合轍。驀喝一喝云。且道者個還
0194a03: 入其數麼。一輪皓月懸崖畔。幾片殘雲挂嶺頭。卓一
0194a04: 卓下座。
0194a05: 大冶法嗣
0194a06: 舒光照禪師蘄水人。避世入蛾眉絕頂。影不下山者
0194a07: 二十餘載。忽一日欲下山。鳴鼓上堂。九旬限滿。巧中
0194a08: 藏拙。晝夜殷勤。拙中藏巧。養馴一個水牯牛。頭角崢
0194a09: 嶸世上少。今朝肆足印莓苔。笑殺平田黃大老。辭世
0194a10: 形本無形。說亦無說。盡大地人難摸索七十九年住
0194a11: 娑婆。彈指光陰如夢覺。舉步踢倒蛾眉山。者邊那畔
0194a12: 總一箇。喝一喝。擲筆而逝。
0194a13: 耳毒泰法嗣
0194a14: 射洪會靈寺幻住明禪師瀘州曾氏子。嗣法于耳毒
0194a15: 泰。上堂。雨過莓苔淨。陞堂說法時。斯緣誰解會。啼鳥
0194a16: 上花枝。小參。初撾塗毒鼓。三舉撲地鐘。敵勝超句。
0194a17: 生蛇始化龍。咄。
0194a18: 純備德禪師都李氏子。中年于幻住大師處染。
0194a19: 詣耳毒和尚座下圓具。而嗣法焉。後住陵州黃陵
0194a20: 禪院。上堂。立教明宗。須張縵天網子。活捉龍蛇。可以
0194a21: 直下承當。安定國。要展揭世經綸。生擒虎兕。乃能
0194a23: 住即印破。只如不去不住。印即是。不印即是。于斯擬
0194a24: 議。錯過千山。少涉思惟。白雲萬里。致使三世諸佛總
0194b01: 放不下。歷代祖師全提不起。一大藏教詮註不及。
0194b02: 俐衲僧自救不了。正恁麼時。作麼生履踐。喝一喝云。
0194b03: 振奮吒沙無向背。爍迦羅眼莫能窺。
0194b04: 佛語御法嗣
0194b05: 重慶府香國寺堂秀禪師湖廣辰州府人。幼失恃
0194b06: 怙。依湖山慧覺和尚之嗣。佛語會下薙染。十八圓具。
0194b07: 深研內外典集。未幾屏去。鐵脊焦團。受佛語記。囑
0194b08: 之南遊。參諸方。己已巳歸渝就香國。開爐上堂。爐火
0194b09: 乍燔。是銕是銅須經煆。籥大煽。若凡若聖盡銷鎔。
0194b10: 淬般若之智鋒。礪金剛之神劍。若是躍冶之金。徒勞
0194b11: 鍛煉。驀拂云。者一星兒火種。自鷲峰發。嵩少騰
0194b12: 芳。太白山中。標霞天之光彩。錦江江上。闡亙古之宗
0194b13: 猷。如如意珠。似帝青寶。可以福國民。為祥為瑞。入
0194b14: 聖超凡。而今落在香國者裏。只得借曼殊普賢作爐
0194b15: 頭。勢至圓通為冶匠。五百聲聞緣覺作散工。扇火扇
0194b16: 風。添煤添炭。山僧忍俊不禁。未免助其神用。遂擲拂
0194b17: 子云。直下來也。急著眼。
0194b18: 吼一等法嗣
0194b19: 唐安曇雲寺文璧福禪師眉州陳氏子。幼覃訐。染
0194b20: 指釋門。參諸方。後入吼和尚之室。秉拂上堂。柳舒
0194b21: 金。梅正白。幾經霜凌幾經雪。寒枝傲骨占春先。把
0194b22: 清香輕漏泄。惟佛與佛無分別。揮拂子云。筍過東家
0194b23: 作竹林。藕穿池面為荷葉。臘八上堂。積劫深懷疑彈
0194b24: 子。實難吞吐出皇宮。六年雪嶺時無懈。驀地眸見
0194c01: 己已。此是大覺老人。在霜天月下悟得底。今日福上
0194c02: 座。向情與無情煥然等現處。舉似大眾。還會麼。若會
0194c03: 得。天地空生汝心內。人物殿堂皆汝元常。若或未
0194c04: 然。捨家出家本屬何因。緇衣披度當為何事。正恁麼
0194c05: 時。且道大覺老人。畢竟悟箇甚麼。良久云。泥牛掣斷
0194c06: 黃金鎖。銕馬衝開碧玉關。改見月菴為曇雲寺。上堂。
0194c07: 一點一畫涅槃妙心。一字一言真實勝義。不是九重
0194c08: 隆下。親從刺史頒來。顯示佛祖真機。開發人天眼目。
0194c09: 所以道。若以眼見。乃文殊境界。若以耳聞。實觀音妙
0194c10: 體。若以心思。普賢榻。且道。毗盧遮那即今在甚麼
0194c11: 處。顧左右云。不擬議時全體現。涉思惟處隔關山。
0194c12: 瑞林蓮法嗣
0194c13: 玉諾昌禪師蜀南人。齠齡于瑞林和尚處薙染。至年
0194c14: 圓具。初遊講肆。頗通經論。因看圓覺經。四大各離。始
0194c15: 覺忙然。遂參。歸來徹困于淡竹老人。受記于本
0194c16: 師瑞林和尚。康熙戊午。住成都府德元寺。上堂。吾年
0194c17: 三十四。佛法總不識。張登曲彔。渾無些子伎。全提
0194c18: 臨濟宗。惟憑斯箇力。頭頭絕覆藏。處處無跡。活潑
0194c19: 潑耀古騰今。峭巍巍輝天鑑地。當陽露出端倪。揚眉
0194c20: 已巳落第二。且如何是全提意旨。卓拄杖云。青天也皺
0194c21: 眉。住南關外草堂寺。上堂。兩度相催住草堂。且無佛
0194c22: 法可商量。烏藤拈出全收放。殺活臨機覿體彰。呈拄
0194c23: 杖召眾云。者木上座。在臨濟德山。有意氣時添意氣。
0194c24: 在文殊普賢。不風流處也風流。落在昌上座手裏。放
0195a01: 行則萬象生輝。把住則乾坤失色。空王殿上。一任簸
0195a02: 土揚塵。糞掃堆頭。現紫金光聚。有時為天中之天。
0195a03: 有時作聖中之聖。胎卵濕化。鱗甲羽毛。承斯恩力。齊
0195a04: 彰本地風光。各顯神通妙用。與凡聖同源。千差一致。
0195a05: 復卓一卓云。還委悉麼。離相離名人不稟。吹毛用了
0195a06: 急須磨。
0195a07: 曉元濟法嗣
0195a08: 大旭宗禪師蜀南建昌李氏子。齠年祝髮。詣成都草
0195a09: 堂寺。參曉元和尚座下圓具。巾缾六稔。元痛以鉗錘。
0195a10: 契機之後。住山鎮疆寺。至節上堂。心珠燦燦絕纖
0195a11: 塵。盡淨常靈脫體新。無物與伊堪比并。略侔日月合
0195a12: 其明。眾中有恁麼人麼。問月朗當空時如何。師云。光
0195a13: 映前街連後巷。進云。月落後如何。師云。剔起殘燈閱
0195a14: 簡編。進云。如何是山境。師云。雨晴松竹翠。山寺木
0195a15: 魚聲。進云。如何是境中人。師云。樓頭歌舞後。猶味樂
0195a16: 賓儔。進云。人境雙忘如何。師云。籬邊葉落無聲響。
0195a17: 嶺上雲歸絕點痕。乃云。六花亂墜。寒氣逼人。日南長
0195a18: 至。百卉萌生。山僧褁頭大睡。誰管他人屋上霜凝。以
0195a19: 拄杖作圓相云。會麼。于中薦得。百千三昧一時證得。
0195a20: 神通妙用無越此宗。人人向文殊眉睫上往來。個個
0195a21: 于普賢行門中出入。高揖釋迦。不拜彌勒。到恁麼田
0195a22: 地。有無不立。凡聖亦如。隨緣放曠。任運逍遙。石頭土
0195a23: 塊動地放光。蒼松翠竹吾人本體。何必要山僧重叨
0195a24: 呾也。如或未委。不惜唇皮再下註。驀拈拄杖卓云。
0195b01: 久立。
0195b02: 佛冤綱法嗣
0195b03: 嘉州九頂子開乾禪師本州辜氏子。生而有異。孤勁
0195b04: 淵。志慕上乘。年十九。往洪椿坪。禮祖正師削染。後
0195b05: 遊成都昭覺。依師翁操機辯。日究奧旨。圓具禮辭。
0195b06: 歷謁尊宿。提撕心要。洞然無滯。時師翁謝事。冤領昭
0195b07: 覺。復造其席。覺垂語云。牛過櫺。頭角四蹄俱過。因
0195b08: 甚尾巴過不得。師應聲云。明破即不堪。拂袖便出。即
0195b09: 頌。渾身獨步千峰外。無限風光意莫窮。揭石耕雲橫
0195b10: 宇宙。尾巴尖上活渠儂。覺又問。萬法歸一。一歸何處。
0195b11: 師云。誰家店內無宿客。覺云。未在更道。師立頌。一法
0195b12: 凜然萬法。山河大地一芙蕖。電光石火猶嫌鈍。妙
0195b13: 體堂堂位不居。覺徵云。不是心不是佛不是物。是個
0195b14: 甚麼。師云。不敢妄生穿鑿。連頌二偈。心佛俱非不是
0195b15: 物。神頭鬼面絕訛。等閑放出遼天鶻。舒掌擎拳較
0195b16: 不多。又相逢不識名和姓。伊向東西我自南。莫道長
0195b17: 安風月好。到頭終是自羞慚。覺可之。其徵徹直捷。
0195b18: 絕見知。扣問咨參。了無惰念。覺解制。授以衣拂。癸酉
0195b19: 十月。師翁丈老人結制。命秉拂上堂。若論個事。一味
0195b20: 尋常。騎聲色。法法全彰。縱奪殺活。不犯鋒。清風
0195b21: 明月。不坐玉堂。快須擉瞎娘生眼。炯炯寒光照大唐。
0195b22: 靈利衲僧聊聞舉著。直下承當。雖然如是。跟下與
0195b23: 伊三十拄杖。且道。利害在甚處。卓拄杖云。鴛鴦出
0195b24: 從君看。不把金針度與人。
0195c01: 天湛熾禪師漢之古洋州李氏子。夙植別。不類常
0195c02: 童。九歲于興元淨明。禮佛冤和尚削染。聽事服勞。痛
0195c03: 與鞭。甲寅冤領昭覺院務。制中同眾打七。面觸露
0195c04: 柱。忽爾暢然。呈偈曰。無參參處參參。三驢兒苦
0195c05: 著鞭。骨碎皮穿肝膽露。血淋淋地染長安。覺可之。壬
0195c06: 申結制。師翁老人命秉拂。拈拂子云。法不孤起。仗境
0195c07: 方生。時當秋末。萬卉潛榮。或抑或揚。觸目現成。豈不
0195c08: 見。置山河大地于一毫端。透頂透底。絕羅絕籠。顯大
0195c09: 機明大用。觸處普賢境界。發揮佛祖機籌。有時拋三
0195c10: 放兩。拈尾作頭。有時充塞空。擘開華嶽。麻三斤。庭
0195c11: 前。青州衫。天下老和尚家私。一時打貼。拂一拂云。
0195c12: 咦。步步登高易。平地喫交難。擊禪床下座。
0195c13: 籌室燦禪師秦州王氏子。廿歲禮普門端宗師染。
0195c14: 法名勝燦。次年就本邑護國圓應和尚座下圓具。腰
0195c15: 包趨蜀。依昭覺佛冤和尚。巾瓶有年。覺拈馬祖一
0195c16: 喝百丈耳聾公案。師纔聞舉便掩耳。一日又問。毛吞
0195c17: 巨海。芥納須彌。且道是神通妙用。法爾如然。師禮拜
0195c18: 了歸位。覺便歸方丈。機緣相契。而受印可。甲戌冬。職
0195c19: 維那。結制。命秉拂。上堂云。赤體條條絕所依。生平莽
0195c20: 鹵沒思惟。一椎打就無今古。途路行人誰個知。是日
0195c21: 陞堂重漏逗。且喜當陽母自欺。燦上座。昔年向者裏
0195c22: 打失眼睛。珠沉滄海。即今劍露丘墟。光射牛斗。人人
0195c23: 具頂門正眼。個個超佛祖宗猷。耀古騰今。離見絕聞。
0195c24: 當此之際。空倒卓。大海颺塵。應時及節即不無。且
0196a01: 道結角羅紋一句。作麼生道。驀呈拄杖云。到者裏。不
0196a02: 惟踏不著佛祖關鍵。管教之不及。卓拄杖下座。
0196a03: 
0196a04: 錦江禪燈卷第十四
