0658c10: 
0658c11: 
0658c12: 
0658c13: 大方廣佛新華嚴經合論卷第九十九
0658c14: 唐于闐國三藏沙門實叉難陀譯經
0658c15: 唐太原方山長者李通玄造論
0658c16: 唐福州開元寺沙門志寧釐經合論
0658c17: 入法界品第三十九之十二
0658c18: 【論】第八妙光城大光王主難得行。
0658c19: 【經】爾時善財童子一心正念彼王所得幻智法門思
0658c20: 惟彼王如幻解脫觀察彼王如幻法性發如幻願淨
0658c21: 如幻法普於一切如幻三世起於種種如幻變化如
0658c22: 是思惟漸次遊行或至人間城邑聚落或經曠野巖
0658c23: 谷險難無有疲懈未曾休息然後乃至妙光大城而
0658c24: 問人言妙光大城在於何所人咸報言妙光城者今
0659a01: 此城是是大光王之所住處時善財童子歡喜踊躍
0659a02: 作如是念我善知識在此城中我今必當親得奉見
0659a03: 聞諸菩薩所行之行聞諸菩薩出要之門聞諸菩薩
0659a04: 所證之法聞諸菩薩不思議功德聞諸菩薩不思議
0659a05: 自在聞諸菩薩不思議平等聞諸菩薩不思議勇猛
0659a06: 聞諸菩薩不思議境界廣大清淨作是念已巳入妙光
0659a07: 城見此大城以金銀璃頗真珠硨磲瑪瑙七寶
0659a08: 所成七寶深七重圍遶八功德水盈滿其中底布
0659a09: 金沙優羅華波頭摩華拘物頭華芬陀利華布
0659a10: 其上寶多羅樹七重行列七種金剛以為其垣各各
0659a11: 圍遶所謂師子光明金剛垣無能超勝金剛垣不可
0659a12: 沮壞金剛垣不可毀缺金剛垣堅固無礙金剛垣勝
0659a13: 妙網藏金剛垣離塵清淨金剛垣悉以無數摩尼妙
0659a14: 寶間錯莊嚴種種眾寶而為埤堄其城縱廣一十由
0659a15: 旬周迴八方面開八門皆以七寶周嚴飾毗璃
0659a16: 寶以為其地種種莊嚴甚可愛樂其城之內十億衢
0659a17: 道一一道間皆有無量萬億眾生於中止住有無數
0659a18: 閻浮檀金樓閣毗璃摩尼網羅覆其上無數銀樓
0659a19: 閣赤真珠摩尼網羅覆其上無數毗璃樓閣妙藏
0659a20: 摩尼網羅覆其上無數頗樓閣無垢藏摩尼王網
0659a21: 羅覆其上無數光照世間摩尼寶樓閣日藏摩尼王
0659a22: 網羅覆其上無數帝青摩尼寶樓閣妙光摩尼王網
0659a23: 羅覆其上無數眾生海摩尼王樓閣光明摩尼王
0659a24: 網羅覆其上無數金剛寶樓閣無能勝幢摩尼王網
0659b01: 羅覆其上無數黑栴檀樓閣天曼陀羅華網羅覆其
0659b02: 上無數無等香王樓閣種種華網羅覆其上其城復
0659b03: 有無數摩尼網無數寶鈴網無數天香網無數天華
0659b04: 網無數寶形像網無數寶衣帳無數寶蓋帳無數寶
0659b05: 樓閣帳無數寶華鬘帳之所彌覆處處建立寶蓋幢
0659b06: 幡當此城中有一樓閣名正法藏阿僧祇寶以為莊
0659b07: 嚴光明赫弈最勝無比眾生見者心無厭足彼大光
0659b08: 王常處其中爾時善財童子於此一切珍寶妙物乃
0659b09: 至男女六塵境界皆無愛著但正思惟究竟之法一
0659b10: 心願樂見善知識漸次遊行見大光王去於所住樓
0659b11: 閣不遠四衢道中坐如意摩尼寶蓮華藏廣大莊嚴
0659b12: 師子之座紺璃寶以為其足金繒為帳眾寶為網
0659b13: 上妙天衣以為茵蓐其王於上結跏趺坐二十八種
0659b14: 大人之相八十隨好而以嚴身如真金山光色熾盛
0659b15: 如淨空日威光赫弈如盛滿月見者清涼如梵天王
0659b16: 處於梵眾亦如大海功德法寶無有邊際亦如雪山
0659b17: 相好樹林以為嚴飾亦如大雲能震法雷啟悟品
0659b18: 亦如空顯現種種法門星像如須彌山四色普現
0659b19: 眾生心海亦如寶洲種種智寶充滿其中於王座前
0659b20: 有金銀璃摩尼真珠珊瑚琥珀珂貝璧玉諸珍寶
0659b21: 聚衣服纓絡及諸飲食無量無邊種種充滿復見無
0659b22: 量百千萬億上妙寶車百千萬億諸天妓樂百千萬
0659b23: 億天諸妙香百千萬億病緣湯藥資生之具如是一
0659b24: 切悉皆珍好無量乳牛蹄角金色無量千億端正女
0659c01: 人上妙栴檀以塗其體天衣纓絡種種莊嚴六十四
0659c02: 能靡不該練世情禮則悉皆善解隨眾生心而以給
0659c03: 施城邑聚落四衢道側悉置一切資生之具一一道
0659c04: 傍皆有二十億菩薩以此諸物給施眾生為欲普攝
0659c05: 眾生故為令眾生歡喜故為令眾生踊躍故為令眾
0659c06: 生心淨故為令眾生清涼故為滅眾生煩惱故為令
0659c07: 眾生知一切義理故為令眾生入一切智道故為令
0659c08: 眾生捨怨敵心故為令眾生離身語惡故為令眾生
0659c09: 拔諸邪見故為令眾生淨諸業道故時善財童子五
0659c10: 體投地頂禮其足恭敬右遶經無量合掌而住白
0659c11: 言聖者我已巳先發阿耨多羅三藐三菩提心而未知
0659c12: 菩薩云何學菩薩行云何修菩薩道我聞聖者善能
0659c13: 誘誨願為我說時王告言善男子我淨修菩薩大慈
0659c14: 幢行我滿足菩薩大慈幢行善男子我於無量百千
0659c15: 萬億乃至不可說不可說佛所問難此法思惟觀察
0659c16: 修習莊嚴善男子我以此法為王以此法教敕以此
0659c17: 法攝受以此法隨逐世間以此法引導眾生以此法
0659c18: 令眾生修行以此法令眾生趣入以此法與眾生方
0659c19: 便以此法令眾生熏習以此法令眾生起行以此法
0659c20: 令眾生安住思惟諸法自性以此法令眾生安住慈
0659c21: 心以慈為主具足慈力如是令住利益心安樂心哀
0659c22: 愍心攝受心守護眾生不捨離心眾生苦無休息
0659c23: 心我以此法令一切眾生畢竟快樂恒自悅豫身無
0659c24: 諸苦心得清涼斷生死愛樂正法樂滌煩惱垢破惡
0660a01: 業障絕生死流入真法海斷諸有趣求一切智淨諸
0660a02: 心海生不壞信善男子我已巳住此大慈幢行能以正
0660a03: 法教化世間善男子我國土中一切眾生皆於我所
0660a04: 無有恐怖善男子若有眾生貧窮困乏來至我所而
0660a05: 有求索我開庫藏恣其所取而語之言莫造諸惡莫
0660a06: 害眾生莫起諸見莫生執著汝等貧乏若有所須當
0660a07: 來我所及四衢道一切諸物種種具足隨意而取勿
0660a08: 生疑難善男子此妙光城所住眾生皆是菩薩發大
0660a09: 乘意隨心所欲所見不同或見此城其量狹小或見
0660a10: 此城其量廣大或見土沙以為其地或見眾寶而以
0660a11: 莊嚴或見聚土以為垣牆或見寶牆周圍遶或見
0660a12: 其地多諸瓦石高下不平或見無量大摩尼寶間錯
0660a13: 莊嚴平垣如掌或見屋宅土木所成或見殿堂及諸
0660a14: 樓閣階墀闥軒檻戶牖如是一切無非妙寶善男
0660a15: 子若有眾生其心清淨曾種善根供養諸佛發心趣
0660a16: 向一切智道以一切智為究竟處及我昔時修菩薩
0660a17: 行曾所攝受則見此城眾寶嚴淨餘皆見穢善男子
0660a18: 此國土中一切眾生五濁世時樂作諸惡我心哀愍
0660a19: 而欲救護入於菩薩大慈為首隨順世間三昧之門
0660a20: 入此三昧時彼諸眾生所有怖畏心惱害心怨敵心
0660a21: 諍論心如是諸心悉自消滅何以故入於菩薩大慈
0660a22: 為首順世三昧法如是故善男子且待須臾自當現
0660a23: 見時大光王即入此定其城內外六種震動諸寶地
0660a24: 寶牆寶堂寶殿臺觀樓閣階砌戶如是一切咸出
0660b01: 妙音悉向於王曲躬敬禮妙光城內所有居人靡不
0660b02: 同時歡喜踊躍俱向王所舉身投地村營城邑一切
0660b03: 人眾咸來見王歡喜敬禮近王所住鳥獸之屬互相
0660b04: 瞻視起慈悲心咸向王前恭敬禮拜一切山原及諸
0660b05: 草樹莫不迴轉向王敬禮陂池泉井及以河海悉皆
0660b06: 騰溢流注王前十千龍王起大香雲激電震雷注微
0660b07: 細雨有十千天王所謂忉利天王夜摩天王兜率陀
0660b08: 天王善變化天王他化自在天王如是等而為上首
0660b09: 於空中作眾妓樂無數天女歌詠讚歎雨無數華
0660b10: 雲無數香雲無數寶鬘雲無數寶衣雲無數寶蓋雲
0660b11: 無數寶幢雲無數寶幡雲於空中而為莊嚴供養
0660b12: 其王伊羅婆拏大象王以自在力於空中敷布無
0660b13: 數大寶蓮華垂無數寶纓絡無數寶繒帶無數寶鬘
0660b14: 無數寶嚴具無數寶華無數寶香種種奇妙以為嚴
0660b15: 飾無數婇女種種歌讚閻浮提內復有無量百千萬
0660b16: 億諸羅剎王諸夜叉王鳩槃荼王毗舍闍王或住大
0660b17: 海或居陸地飲血噉肉殘害眾生皆起慈心願行利
0660b18: 益明識後世不造諸惡恭敬合掌頂禮於王如閻浮
0660b19: 提餘三天下乃至三千大千世界乃至十方百千萬
0660b20: 億那由他世界中所有一切毒惡眾生悉亦如是時
0660b21: 大光王從三昧起告善財言善男子我唯知此菩薩
0660b22: 大慈為首隨順世間三昧門如諸菩薩摩訶薩為高
0660b23: 蓋慈心普蔭諸眾生故為修行下中上行悉等行故
0660b24: 為大地能以慈心任持一切諸眾生故為滿月福德
0660c01: 光明於世間中平等現故為淨日以智光明照耀一
0660c02: 切所知境故為明燈能破一切眾生心中諸黑闇故
0660c03: 為水清珠能清一切眾生心中諂誑濁故為如意寶
0660c04: 悉能滿足一切眾生心所願故為大風速令眾生修
0660c05: 習三昧入一切智大城中故而我云何能知其行能
0660c06: 說其德能稱量彼福德大山能瞻仰彼功德眾星能
0660c07: 觀察彼大願風輪能趣入彼甚深法門能顯示彼莊
0660c08: 嚴大海能闡明彼普賢行門能開示彼諸三昧窟能
0660c09: 讚歎彼大慈悲雲善男子於此南方有一王都名曰
0660c10: 安住有優婆夷名曰不動汝詣彼問菩薩云何學菩
0660c11: 薩行修菩薩道時善財童子頂禮王足遶無數殷
0660c12: 勤瞻仰辭退而去。
0660c13: 【論】第一正入當位法門中從爾時善財童子已巳下
0660c14: 至我唯知此菩薩大慈為首隨順世間三昧門於
0660c15: 此一段經約分為十五門一念善知識教思惟昇
0660c16: 進二漸次遊行人間城邑三然後乃至妙光大城
0660c17: 四問人求覓所居人咸報言今此城是五善財得
0660c18: 聞城所居住處歡喜踊躍六明善財入妙光大城
0660c19: 所見依果報境眾寶莊嚴七明善財見如上妙境
0660c20: 及男女諸六塵境界皆無愛著但一心思惟究竟
0660c21: 之法八漸次遊行見大光王所住之處九見王依
0660c22: 正二報身座莊嚴十善財五體投地頂禮其足十
0660c23: 一正申所求十二王告善財所行之行名菩薩大
0660c24: 慈幢行十三妙光城隨心所見淨穢不同十四王
0661a01: 入大慈為首隨順世間三昧門時所有報嚴寶地
0661a02: 宮殿皆六震動樹林低首泉涌歸王萬姓天人龍
0661a03: 神恭敬夜叉羅剎咸起慈心八部諸王無不頂敬
0661a04: 皆生歡喜發起善根以此大慈為首三昧之力法
0661a05: 如是故十五推德令善財昇進隨文釋義者漸次
0661a06: 遊行或至人間城邑聚落曠野巖谷然後乃至妙
0661a07: 光大城者明周巡觀照治前位中智劣大悲不圓
0661a08: 滿習治令智悲均平智悲自在方至第八無功妙
0661a09: 用之行城故問眾人言妙光城今在何處者明以
0661a10: 觀照之力智悲齊等猶不自識是故須問舊住之
0661a11: 人表無功之位智悲難會眾人咸報言妙光城者
0661a12: 今此城是是大光王之所住處者明善財契會智
0661a13: 悲自在如王之門善財歡喜者入法樂也作如是
0661a14: 念已巳下自念必當更聞勝法菩薩所行作如是十
0661a15: 種念已巳入妙光城明以前第七行中修世間慈悲
0661a16: 之行入第八無功智之城名入妙光城為明達智
0661a17: 朗然大慈增廣已巳下入城所見寶嚴地樹宮閣臺
0661a18: 觀池沼等皆明入此行門約智悲報生一不來
0661a19: 皆以慈宮智殿悲觀樓種種智閣法性行華七菩
0661a20: 提八正道水隨菩提行樹防護一切眾生身口
0661a21: 意業以為垣牆一如十迴向初配當埤堄者是垣
0661a22: 上傾看之孔也皆以寶嚴此七重以七菩提行之
0661a23: 所報成舉七數倣此其城縱廣一十由旬由旬者
0661a24: 若約佛本行集經第十二云以七微塵成一牖
0661b01: 塵七牖塵成一兔毫頭塵七兔毫頭塵成一羊
0661b02: 毛頭塵七羊毛頭塵成一牛毛頭塵七牛毛頭塵
0661b03: 成一蟣七蟣成一虱七虱成一芥子七芥子成一
0661b04: 大麥七大麥成一指節七指節成半尺二半尺成
0661b05: 一肘四肘成一弓五弓成一丈二十丈名一息八
0661b06: 十息成一俱盧舍八俱盧舍成一由旬計此方尺
0661b07: 量二里餘八十步當一俱盧舍八俱盧舍為一由
0661b08: 旬一由旬合有一十七里其城一十由旬者合東
0661b09: 西南北一百七十里若准其城內有十億衢道一
0661b10: 一道間皆有無量萬億眾生於中止住者即非是
0661b11: 此世間小由旬量之所能容即是以根本智為大
0661b12: 城一即十故體用徹也差別智為衢道十智之中
0661b13: 一中有一億同別之用乃至無盡八正道為八門
0661b14: 四八三十二明十波羅蜜七覺分八正道分共為
0661b15: 進修十住十行十迴向和合圓融智悲二行令使
0661b17: 下見名妙光大城廣狹不同淨穢差別所有眾寶
0661b18: 莊嚴城及地樹宮殿總約智悲報生如文自具此
0661b19: 城有一樓閣名正法藏大光王常處其中者此是
0661b20: 差別智之報境根本智自在王常處其中善財見
0661b21: 大光王去所住樓閣不遠於四衢道中坐如意摩
0661b22: 尼寶蓮華藏廣大莊嚴師子之座者此明四智四
0661b23: 無量四攝法引接眾生為四衢以南北東西通過
0661b24: 大道名為四衢此一四衢攝多道路乃至百千總
0661c01: 以此一四衢收故以隨意接生皆令無垢故以如
0661c02: 意離垢寶以為其座以行無染故號蓮華璃為
0661c03: 座足者明智隨萬行明淨無障金繒為帳表智隨
0661c04: 慈含育眾生寶網以約妙說教網報生也天衣以
0661c05: 為茵蓐者以智無依為座體茵蓐者有文綵蓐也
0661c06: 以智無依具足四無礙辯之文章引接眾生故其
0661c07: 王於上結跏趺坐者智悲二業交徹自在二十八
0661c08: 種大人之相者明此十住十行二位智悲已巳修猶
0661c09: 有十迴向未滿以此未具三十二相明以三賢位
0661c10: 極方成轉輪王之三十二相故此約智境不動念
0661c11: 而和會諸位同異總別之義也必不得作如情延
0661c12: 促量也即全虧經意設此經教金輪王即如隨好
0661c13: 光明功德品中所說金網轉輪王此轉輪王於百
0661c14: 千億那由他佛剎微塵數世界中教化眾生此王
0661c15: 放摩尼髻中清淨光明若有眾生遇斯光者皆得
0661c16: 菩薩十地位成無量智慧光明得十種清淨眼十
0661c17: 種清淨意八十隨好者以隨好上界梵天王同得
0661c18: 是世間好故非同三賢位滿三十二相八十種好
0661c19: 如頂生王等是轉輪王以凌帝釋便失神通仍居
0661c20: 退墜此是三乘中一四天下小金輪王也亦有三
0661c21: 十二相八十種好皆具福相就中不同如此十行
0661c22: 中大光王是人王攝化境界周滿十方百千萬億
0661c23: 那由他世界悉皆化現普資引接故如三乘中金
0661c24: 輪王但化四天下人不及諸天此十行中第八難
0662a01: 得行為人王攝化十方無邊境界及上界天王人
0662a02: 天六道無不攝故以得佛智故已巳下歎王福智
0662a03: 二業如文具明經云亦如空顯現種種法門星
0662a04: 象者明主方神以方隅成法即八卦九宮是也上
0662a05: 方乾象其中二十八宿及十二時支干及日月五
0662a06: 星諸列宿等皆有法則其世人王法之以施德令
0662a07: 佛以取之用表說法自餘如文自具其王座前種
0662a08: 種珍寶周滿衢路者是王所施之物如經廣明其
0662a09: 王身如金山者應真色也以淨智內明行慈祐物
0662a10: 之所感也端正女人皆具六十四能未詳我淨修
0662a11: 菩薩大慈幢行者明從十行之初至第六行修行
0662a12: 出世智慧之門從第七行至此第八行前修處世
0662a13: 慈悲起智之行至此第八行處世無功用智現前
0662a14: 常以大慈悲為首智隨破惑名之為幢從此已巳去
0662a15: 至於第十行中行外道以大慈悲行乃至九十
0662a16: 六種外道身我皆為之接諸邪見是一終行滿故
0662a17: 淨名經云彼外道六師所墮汝亦隨墮乃可取食
0662a18: 王言我於無量百千佛所問難此法思惟觀察修
0662a19: 習莊嚴者意斷善財疑也前十住中第八童真住
0662a20: 見毗目多羅仙人亦五體投地於此第八行中見
0662a21: 大光王亦五體投地者何也意明此位修悲至智
0662a22: 總五位通該以表智悲普故以此表之但五位
0662a23: 中第八位皆明菩薩行圓從此第八位已巳去皆修
0662a24: 如來十種力用自在以五位中第十位皆是智波
0662b01: 羅蜜為主餘九為伴故從此已巳去後位任運自成
0662b02: 其大光王入菩薩大慈為首三昧顯所行慈心業
0662b03: 用饒益自在令後學者倣之以明無依之智入等
0662b04: 眾生心與之同體無有別性有情無情皆悉同體
0662b05: 入此三昧所感業故令一切眾生及以樹林涌泉
0662b06: 悉皆歸流悉皆低枝悉皆稽首夜叉羅剎悉皆息
0662b07: 惡以明智隨一切眾生皆與同其業用一性無二
0662b08: 如世間帝王有慈悲於人龍神順伏鳳集鱗翔何
0662b09: 況人焉而不歸仰況此大光王智徹真源行齊法
0662b10: 界慈心為首神會含靈與眾物而同光為萬有之
0662b11: 根本如摩尼寶與物同色而本色不違如聖智無
0662b12: 心以萬物心為心而物無違也明同體大慈悲心
0662b13: 與物同用對現色身而令發明故山原及諸草樹
0662b14: 無不迴轉向王禮敬陂池泉井及以河海悉皆騰
0662b15: 溢流注王前者以智境大慈法合如此若眾生情
0662b16: 識所變之境即眾生不能為之如蓮華藏世界中
0662b17: 境界盡作佛事以是智境非情所為故聖者以智
0662b18: 歸情令有情眾生報得無情草木山泉河海悉皆
0662b19: 隨智迴轉以末為本故如世間有至孝於心冰池
0662b20: 涌魚冬竹抽筍尚自如斯況真智從慈者歟此第
0662b21: 八行中明智從悲行用故以是列眾之中先標十
0662b22: 千龍王以為眾首者表智恒遊空垂慈雨法以龍
0662b23: 遊空興雲注雨表之次如天王自在已巳下諸眾皆
0662b24: 明以大慈為首三昧業用所招之眾如文具明從
0662c01: 頂禮於王已巳下有四行半經明攝化廣狹及推德
0662c02: 善財昇進此是第八難得行善知識以願波羅蜜
0662c03: 為主餘九為伴約智門中諸位通治約位門中治
0662c04: 第八行中智悲不自在障令得自在大慈為首智
0662c05: 為先導已巳前以慈修智已巳後第九第十二位以智
0662c06: 行悲前十住中亦如是後十迴向十地亦倣此意
0662c07: 明以無功之智用成慈悲等眾生之業用無自功
0662c08: 可成如來十力四無畏任運自至第二推德昇進
0662c09: 中從如諸菩薩已巳下至辭退而去可有十六行經
0662c10: 約分五門一推德於先令善財昇進二示善知識
0662c11: 方所三舉善知識所居城名是王所都名安住四
0662c12: 舉善知識名有優婆夷名為不動五致敬辭退而
0662c13: 去隨文釋義者有一王都者明此位是第九法王
0662c14: 子菩薩所居故號王都凡五位中第九位皆是法
0662c15: 王子位得說法自在優婆夷者是清信士女也年
0662c16: 已巳長大二十已巳上不嫁自居修德離俗無染清潔
0662c17: 號優婆夷名不動者明此女人自發心來經閻浮
0662c18: 提微塵數劫所生之中於世五欲及以瞋恨更無
0662c19: 所動名為不動。
0662c20: 第九安住王都不動優婆夷主善法行。
0662c21: 【經】爾時善財童子出妙光城遊行道路正念思惟大
0662c22: 光王教憶念菩薩大慈幢行門思惟菩薩隨順世間
0662c23: 三昧光明門增長彼不思議願福德自在力堅固彼
0662c24: 不思議成熟眾生智觀察彼不思議不共受用大威
0663a01: 德憶念彼不思議差別相思惟彼不思議清淨眷屬
0663a02: 思惟彼不思議所作業生歡喜心生淨信心生猛利
0663a03: 心生欣悅心生踊躍心生慶幸心生無濁心生清淨
0663a04: 心生堅固心生廣大心生無盡心如是思惟悲泣流
0663a05: 淚念善知識寔為希有出生一切諸功德處出生一
0663a06: 切諸菩薩行出生一切菩薩淨念出生一切陀羅尼
0663a07: 輪出生一切三昧光明出生一切諸佛知見普雨一
0663a08: 切諸佛法雨顯示一切菩薩願門出生難思智慧光
0663a09: 明增長一切菩薩根芽又作是念善知識者能普救
0663a10: 護一切惡道能普演說諸平等法能普顯示諸夷險
0663a11: 道能普開闡大乘奧義能普勸修普賢諸行能普引
0663a12: 到一切智城能普令入法界大海能普令見三世法
0663a13: 海能普授與眾聖道場能普增長一切白法善財童
0663a14: 子如是悲哀思念之時彼常隨逐覺悟菩薩如來使
0663a15: 天於空中而告之言善男子其有修行善知識教
0663a16: 諸佛世尊悉皆歡喜其有隨順善知識語則得近於
0663a17: 一切智地其有能於善知識語無疑惑者則常值遇
0663a18: 一切善友其有發心願常不離善知識者則得具足
0663a20: 動優婆夷大善知識時善財童子從彼三昧智光明
0663a21: 起漸次遊行至安住城周推求不動優婆夷今在
0663a22: 何所無量人眾咸告之言善男子不動優婆夷身是
0663a23: 童女在其家內父母守護與自親屬無量人眾演說
0663a24: 妙法善財童子聞是語已巳其心歡喜如見父母即詣
0663b01: 不動優婆夷舍入其宅內見彼堂宇金色光明普皆
0663b02: 照耀遇斯光者身意清涼善財童子光明觸身即時
0663b03: 獲得五百三昧門所謂了一切希有相三昧門入寂
0663b04: 靜三昧門遠離一切世間三昧門普眼捨得三昧門
0663b05: 如來藏三昧門得如是等五百三昧門以此三昧門
0663b06: 故身心柔如七日胎又聞妙香非諸天龍乾闥婆
0663b07: 等人與非人之所能有善財童子前詣其所恭敬合
0663b08: 掌一心觀察見其形色端正殊妙十方世界一切女
0663b09: 人無有能及況其過者唯除如來及以一切灌頂菩
0663b10: 薩口出妙香宮殿莊嚴并其眷屬悉無與等況復過
0663b11: 者十方世界一切眾生無有於此優婆夷所起染著
0663b12: 心若得暫見所有煩惱悉自消滅譬如百萬大梵天
0663b13: 王決定不生欲界煩惱其有見此優婆夷者所有煩
0663b14: 惱應知亦然十方眾生觀此女人皆無厭足唯除具
0663b15: 足大智慧者爾時善財童子曲躬合掌正念觀察見
0663b16: 此女人其身自在不可思議色相顏容世無與等光
0663b17: 明洞徹物無能障普為眾生而作利益其身毛孔恒
0663b18: 出妙香眷屬無邊宮殿第一功德深廣莫知涯際心
0663b19: 生歡喜以頌讚曰。
0663b20: 守護清淨戒修行廣大忍精進不退轉
0663b21: 光明照世間
0663b22: 爾時善財童子說此頌已巳白言聖者我已巳先發阿耨
0663b23: 多羅三藐三菩提心而未知菩薩云何學菩薩行云
0663b24: 何修菩薩道我聞聖者善能誘誨願為我說時不動
0663c01: 優婆夷以菩薩柔語悅意語慰喻善財而告之言
0663c02: 善哉善哉善男子汝已巳能發阿耨多羅三藐三菩提
0663c03: 心善男子我得菩薩難摧伏智慧藏解脫門我得菩
0663c04: 薩堅固受持行門我得菩薩一切法平等地總持門
0663c05: 我得菩薩照明一切法辯才門我得菩薩求一切法
0663c06: 無疲厭三昧門善財童子言聖者菩薩難摧伏智慧
0663c07: 藏解脫門乃至求一切法無疲厭三昧門境界云何
0663c08: 童女言善男子此處難知善財白言唯願聖者承佛
0663c09: 神力為我宣說我當因善知識能信能受能知能了
0663c10: 趣入觀察修習隨順離諸分別究竟平等優婆夷言
0663c11: 善男子過去世中有劫名離垢佛號脩臂時有國王
0663c12: 名曰電授唯有一女即我身是我於夜分廢音樂時
0663c13: 父母兄弟悉已巳眠寢五百童女亦皆昏寐我於樓上
0663c14: 仰觀星宿於空中見彼如來如寶山王無量無邊
0663c15: 天龍八部諸菩薩眾所共圍遶佛身普放大光明網
0663c16: 周十方無所障礙佛身毛孔皆出妙香我聞是香
0663c17: 身體柔心生歡喜便從樓下至於地上合十指爪
0663c18: 頂禮於佛又觀彼佛不見頂相觀身左右莫知邊際
0663c19: 思惟彼佛諸相隨好無有厭足竊自念言此佛世尊
0663c20: 作何等業獲於如是上妙之身相好圓滿光明具足
0663c21: 眷屬成就宮殿嚴好福德智慧悉皆清淨總持三昧
0663c22: 不可思議神通自在辯才無礙善男子爾時如來知
0663c23: 我心念即告我言汝應發不可壞心滅諸煩惱應發
0663c24: 無能勝心破諸取著應發無退怯心入深法門應發
0664a01: 能堪耐心救惡眾生應發無迷惑心普於一切諸趣
0664a02: 受生應發無厭足心求見諸佛無有休息應發無知
0664a03: 足心悉受一切如來法雨應發正思惟心普生一切
0664a04: 佛法光明應發大住持心普轉一切諸佛法輪應發
0664a05: 廣流通心隨眾生欲施其法寶善男子我於彼佛所
0664a06: 聞如是法求一切智求佛十力求佛辯才求佛光明
0664a07: 求佛色身求佛相好求佛眾會求佛國土求佛威儀
0664a08: 求佛壽命發是心已巳其心堅固猶如金剛一切煩惱
0664a09: 及以二乘悉不能壞善男子我發是心已巳來經閻浮
0664a10: 提微塵數劫尚不生於念欲之心況行其事爾所劫
0664a11: 中於自親屬不起瞋心況他眾生爾所劫中於其自
0664a12: 身不生我見況於眾具而計我所爾所劫中死時生
0664a13: 時及住胎藏未曾迷惑起眾生想及無記心況於餘
0664a14: 時爾所劫中乃至夢中隨見一佛未曾忘失何況菩
0664a15: 薩十眼所見爾所劫中受持一切如來正法未曾忘
0664a16: 失一文一句乃至世俗所有言辭尚不忘失何況如
0664a17: 來金口所說爾所劫中受持一切如來法海一文一
0664a18: 句無不思惟無不觀察乃至一切世俗之法亦復如
0664a19: 是爾所劫中受持如是一切法海未曾於一法中不
0664a20: 得三昧乃至世間技術之法一一法中悉亦如是爾
0664a21: 所劫中住持一切如來法輪隨所住持未曾廢捨一
0664a22: 文一句乃至不曾生於世智唯除為欲調眾生故爾
0664a23: 所劫中見諸佛海未曾於一佛所不得成就清淨大
0664a24: 願乃至於諸化佛之所悉亦如是爾所劫中見諸菩
0664b01: 薩修行妙行無有一行我不成就爾所劫中所有眾
0664b02: 生無一眾生我不勸發阿耨多羅三藐三菩提心未
0664b03: 曾勸一眾生發於聲聞辟支佛意爾所劫中於一切
0664b04: 佛法乃至一文一句不生疑惑不生二想不生分別
0664b05: 想不生種種想不生執著想不生勝劣想不生愛憎
0664b07: 善知識常聞諸佛願常聞菩薩行常聞菩薩波羅蜜
0664b08: 門常聞菩薩地智光明門常聞菩薩無盡藏門常聞
0664b09: 入無邊世界網門常聞出生無邊眾生界因門常以
0664b10: 清淨智慧光明除滅一切眾生煩惱常以智慧生長
0664b11: 一切眾生善根常隨一切眾生所樂示現其身常以
0664b12: 清淨上妙言音開悟法界一切眾生善男子我得菩
0664b13: 薩求一切法無厭足莊嚴門我得一切法平等地總
0664b14: 持門現不思議自在神變汝欲見不善財言唯我心
0664b15: 願見爾時不動優婆夷坐於龍藏師子之座入求一
0664b16: 切法無厭足莊嚴三昧門不空輪莊嚴三昧門十力
0664b17: 智輪現前三昧門佛種無盡藏三昧門入如是等一
0664b18: 萬三昧門入此三昧門時十方各有不可說佛剎微
0664b19: 塵數世界六種震動皆悉清淨璃所成一一世界
0664b20: 中有百億四天下百億如來或住兜率天乃至般涅
0664b21: 槃一一如來放光明網周法界道場眾會清淨圍
0664b22: 遶轉妙法輪開悟生時不動優婆夷從三昧起告
0664b23: 善財言善男子汝見此不善財言唯我皆已巳見優婆
0664b24: 夷言善男子我唯得此求一切法無厭足三昧光明
0664c01: 為一切眾生說微妙法皆令歡喜如諸菩薩摩訶薩
0664c02: 如金翅鳥遊行空無所障礙能入一切眾生大海
0664c03: 見有善根已巳成熟者便即執取置菩提岸又如商客
0664c04: 入大寶洲採求如來十力智寶又如漁師持正法網
0664c06: 動三有大城諸煩惱海又如日輪出現空照愛水
0664c07: 泥令其乾竭又如滿月出現空令可化者心華開
0664c08: 敷又如大地普皆平等無量眾生於中止住增長一
0664c09: 切善法根芽又如大風所向無礙能拔一切諸見大
0664c10: 樹如轉輪王遊行世間以四攝事攝諸眾生而我云
0664c11: 何能知能說彼功德行善男子於此南方有一大城
0664c12: 名無量都薩羅其中有一出家外道名曰行汝往
0664c13: 彼問菩薩云何學菩薩行修菩薩道時善財童子頂
0664c14: 禮其足遶無量殷勤瞻仰辭退而去。
0664c15: 
0664c16: 大方廣佛新華嚴經合論卷第九十九
0664c17: 
0664c18: 音切
0664c19: 埤頻支切。堄研禮切。噉徒敢切。菟他故切。虱瑟音。蟣居豈切。莫報
0664c20: 切。
