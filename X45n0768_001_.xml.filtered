0546a01: 
0546a02: No. 768-A
0546a03:  起信論疏記會閱序
0546a04: 
0546a05: 如來稱性說經。即萬法以明一心。經已巳妙矣。菩薩依
0546a06: 經造論。從一心而啟萬法。論何深焉。欲證自性者。莫
0546a07: 若究乎百部之經。欲通經義者。莫若專持乎五分
0546a08: 之論。其立理也。標一心之法。開二諦之門。列三大之
0546a09: 義。轉二運之乘。其釋教也。真如則無言而言。超於
0546a10: 四句百非之外。藏心則不覺而覺。通於三乘六趣
0546a11: 之中。言無言也。不空而空。五教之旨歸。莫過是矣。覺
0546a12: 不覺也。無異而異。十界之殊致。豈有他哉。由是真妄
0546a13: 交熏。習以成性。因緣互具。得以辦心。雖三細六麤。隨
0546a14: 染緣之生起。心原不動。四位六離。依淨緣之還滅。性
0546a15: 本凝然。性凝然處。豈礙發十善三心。若波騰於智海。
0546a16: 心不動時。無妨破五執二見。如雲散於義天。苟非會
0546a17: 相入實。烏能稱體起用。其行行也。不壞信三寶於自
0546a18: 心。堅固修五行於法界。止觀二門。並運於一行三昧。
0546a19: 事理二念。交徹於諸佛十身。其修果也。頃持祕藏。定
0546a20: 紹佛種。縱空為口。萬象為舌。不能美順性之功。化
0546a21: 道之德。如是立理。理已巳至矣。如是釋教。教已巳備矣。如
0546a22: 是行行。行已巳周矣。如是修果。果已巳極矣。非大乘無以
0546a23: 起其信。非起信無以大其乘。信不盡於此者。亦非究
0546a24: 竟信也。大不於此者。亦非真正大也。前之因緣。因
0546b01: 為此也。後之勸益。勸行此也。佛佛說者。說此法也。經
0546b02: 經詮者。詮此義也。是知此論。為諸佛之指標。作經
0546b03: 之眼目。賢聖之道途。因果之龜鏡也。故我賢首大師。
0546b04: 不以帝師稱尊。釋經為貴。一出譯場。再思茲論。遂以
0546b05: 白毫之口。廣明絕相之文。金獅之辨。懸敘離言之義。
0546b06: 豎約五種真如。創立始終頓圓之教相。橫依五重生
0546b07: 法。分開小大性相之宗乘。能詮體判若彌天。所被機
0546b08: 定如劫石。四釋以辨法寶。三覺以揀地位。在二門而
0546b09: 示不二。即非異以明非一。法性統該乎佛性。智身不
0546b10: 外乎色身。始覺有四相一念。本覺有隨染性淨。即淨
0546b11: 恒染。雖不變而隨緣。即染恒淨。雖成事而體空。或迷
0546b12: 真為似。或執似為真。那知法體無初。生死之妄染違
0546b13: 於理也。則有終而無始。法體無盡。涅槃之真淨順於
0546b14: 理也。則有始而無終。若起即止之觀。體真如於生滅。
0546b15: 即觀之止。會生滅於真如。自然翻無量惱而成塵沙
0546b16: 德。轉眾生心而成如來藏。不唯寂妄。亦且離真。真妄
0546b17: 雙亡。唯一心在。此實蓮界分身。故能智辨若爾。疏既
0546b18: 曠遠。獨逗利機。神非寂照。叵測淵源。圭山大師。為中
0546b19: 下之根。更搜精要。直錄於論。石壁法師。因簡奧之註。
0546b20: 採集部函。詳解其疏。長水大師。悟清淨本然之後。驗
0546b21: 佛祖心口之餘。慶斯論疏。猶豫釋文。審句義之繁約。
0546b22: 勘述作之利弊。詳者略其詳。自不煩於神思略者詳
0546b23: 其略。則不昧於源流。細為折衷。命名筆削。然又疏記
0546b24: 別行。未曾總帙。復齋先生。憫後進之難通。重請分會。
0546c01: 不慧續法念前賢之心苦。敢逆雅懷。雖不仍而不竄。
0546c02: 亦無損而無增。遂得論註同條。竊比管絃之合。疏記
0546c03: 共貫。宛如水乳之和。以今之視昔。莫不從此法界流。
0546c04: 一為無量。以昔之視今。莫不還歸此法界。無量為一。
0546c05: 如是本末圓融。闔開不二。非夫悟入佛祖意也。孰能
0546c06: 信受於此法乎。欲窮理者。宜盡心焉。
0546c07: 康庚申七月十九灌頂行者續法題於慈雲丈室
0546c08: 
0546c09: 
0546c10: 
0546c11: 
0546c12: No. 768
0546c13: 大乘起信論疏筆削記會閱卷第一
0546c14: 
0546c15: 唐　西京太原沙門　法藏　述疏
0546c16: 　　終南草堂沙門　宗密　錄註
0546c17: 宋　秀州長水沙門　子璿　修記
0546c18: 清　錢塘慈雲沙門　續法　會編
0546c19: 　　順天府府丞　戴京曾　閱定
0546c20: 大乘起信論疏
0546c21: 【記】初。標論疏題目也。題是一部大綱。不得不預知
0546c22: 悉。故須略解。題中五字。可對天台五重玄義。天
0546c23: 台凡解經題。皆約五義。今言大者。體也。乘者。宗也
0546c24: 起信。用也。論者。教也。一論所詮。唯體宗用。五字合
0547a01: 故。即是名也。大謂體者。此有總別。總以一心為體。
0547a02: 論之主質。無出於斯。謂信所緣故。解所了故。行所
0547a03: 趣故。證所入故。因所感故。果所顯故。故論初標以
0547a04: 為法體。文云。摩訶衍者。一法。二義。所言法者。謂眾
0547a05: 生心。是心即攝一切世間出世間法。依於此心。顯
0547a06: 示摩訶衍義等。此是直目其法。名之為大。謂豎窮
0547a07: 橫。無礙圓融。當體受名。不因待小。故涅槃云。不
0547a08: 因小空。名為大空。涅槃亦爾。不因小相。名大涅槃。
0547a09: 別者。約義所論。即有三種。謂體。相。用。即開前一心
0547a10: 以為三義。即大涅槃三德。是也。如下文云。所言義
0547a11: 者。則有三種。一者體大。謂一切法。真如平等不增
0547a12: 減故。二者相大。謂如來藏。具足無漏性功德故。三
0547a13: 者用大。能生一切世間出世間善因果故。故大之
0547a14: 一字。通於三也。乘謂宗者。即從因至果以取體故。
0547a15: 乘者。就喻彰名。運載為義。如世舟車。可以運重致
0547a16: 遠也。即喻菩薩。乘此大法。越生死野。度煩惱河。到
0547a17: 菩提鄉。登涅槃岸。故下文云。一切諸佛。本所乘故。
0547a18: 一切菩薩。皆乘此法。到如來地故。此中能乘。是始
0547a19: 覺。所乘。是本覺。能所冥符。始本不二。名究竟覺。即
0547a20: 是所至之處。一相一味。究竟平等。更無三異。於一
0547a21: 體中。義分能所爾。亦名一乘。亦名無上乘也。起信
0547a22: 謂用者。以此論中。能破疑執。生正信故。起。即顯發。
0547a23: 信。謂忍樂。謂於前大乘一心三義境上。顯發忍樂
0547a24: 之心。名為起信。故論云。為欲令眾生。除疑捨邪執。
0547b01: 起大乘正信。佛種不斷故。此信起時。必內由本覺
0547b02: 為因。外由師教為緣。因緣和合。內外相資。故能顯
0547b03: 發。下論云。因緣具足者。所謂自有熏習之力。又為
0547b04: 諸佛菩薩等慈悲願護故。能起厭苦之心。信有涅
0547b05: 槃。修習善根等。然信之一法。為眾善之緣。萬行之
0547b06: 始。解行修證。皆悉由之。證極之處。名得涅槃。苟非
0547b07: 其信。焉辦斯事。故華嚴云。信為道源功德母。長養
0547b08: 一切諸善法。斷除疑網出愛河。開示涅槃無上道。
0547b09: 然此論中。不唯起信。亦兼解行。謂五分論文二三
0547b10: 是解。四五是行。既含多義。普輿情。欲令自淺之
0547b11: 深。是故但標起信。論謂教者。教即聖人被下之言。
0547b12: 教愚成智。教凡為聖故。論。議論也。即假立賓主。自
0547b13: 問自答。循環研覈。究暢真宗。謂商議論量如上法
0547b14: 義。教誡學徒也。然論有宗釋之異。此宗論也。以馬
0547b15: 鳴大士。宗法華涅槃楞伽思益等百餘部實教大
0547b16: 乘之所造故。真可謂義豐文約。無法不收。故下文
0547b17: 云。如是此論。為欲總攝如來廣大深法無邊義故。
0547b18: 應說此論。又云。如是摩訶衍。諸佛秘藏。我已巳總說。
0547b19: 又云。諸佛甚深廣大義。我今隨順總持說等。然此
0547b20: 論文。是證真大士後得智中宗經所造。後人不思
0547b21: 綆短。謂泉枯。往往謗之。言非圓實。下文勸信。非
0547b22: 不殷勤。聞思修益。備彰功利。不信毀謗。受苦彌劫。
0547b23: 豈不勉哉。如上五字。即法喻因果。解行理智。能化
0547b24: 所化。能詮所詮。無不具足。括盡一論。以立此名也。
0547c01: 疏者。也。決也。謂理法義旨趣。決擇文言章句。
0547c02: 令悉通暢也。然上大等六字。約六釋分別。總成五
0547c03: 對一。能乘所乘對。謂人為能乘。大為所乘。所乘即
0547c04: 大。能乘之大。大之乘故。持業。依士。依主。三釋兼通。
0547c05: 二。能起所起對。謂大乘為能起。信為所起。即大乘
0547c06: 之起信。依主釋。三。能。信所信對。謂信為能信。大乘
0547c07: 為所信。所信即大乘。大乘之能信。持業。依主二釋。
0547c08: 四。所詮能詮對。謂大乘起信為所詮。論為能詮。五。
0547c09: 能釋所釋對。謂疏為能釋。上五為所釋。二皆依主
0547c10: 也。
0547c11: 筆削記
0547c12: 【記】次。出記。家。題。目也。此文之作。本乎石壁。石壁慈
0547c13: 甚。蔓於章句。凡伸一義。皆先問發。次舉疏答。後方
0547c14: 委釋。雖不妄本母之體。而有太過與不及焉。講者
0547c15: 用之。未至穩暢。今就其文。取要當者。筆而存之。其
0547c16: 繁緩者。削以去之。仍加添改。取其得中。俾後學者。
0547c17: 不勞神智照無昧也。故曰筆則筆。削則削。因以
0547c18: 筆削命題云爾。
0547c19: 西太原寺沙門法藏述疏
0547c20: 【記】後。詳疏記人名。先疏主也。西太原寺者。即長安
0547c21: 崇福寺也。以天下有五寺。俱名太原。為揀餘四。故
0547c22: 言西也。東即揚州。南即荊南府。西即長安。北即太
0547c23: 原亦名崇福。中即東都今之福先。俱稱太原者。以則天生于
0547c24: 太原。此既皆彼捨宅所置。為敬生處。故以為名。沙
0548a01: 門者。釋眾之通號。此云勤息。謂勤修戒定慧。息滅
0548a02: 惑業苦。故受斯稱。法藏者。俗姓康氏。華嚴第三祖。
0548a03: 諡謚賢首大師。德業隆。廣如傳錄。述者。明非造
0548a04: 作也。如仲尼云。述而不作。信而好古。明已巳勞謙。故
0548a05: 云述也。
0548a06: 草堂沙門宗密錄註
0548a07: 【記】次。錄。主。也。草堂。寺名。在終南山。宗密者。姓何氏。
0548a08: 諡謚為定慧禪師。是乃學窮內外。道映古今。盛德大
0548a09: 業。備所聞見。錄註者。先以論疏二本別行。致其學
0548a10: 者。不能周覽。既成互闕。功進難前。今列疏文以就
0548a11: 於論。既論下有疏。論上有科。文義昭然。章段備矣。
0548a12: 學者披繹。得不荷其優賜乎。
0548a13: 長水沙門子璿修記
0548a14: 【會】後。記。主。也。長水。地名。子璿。諱也。修者。古記多種。
0548a15: 未免有繁簡之失。故大師重為修定。名筆削記。令
0548a16: 得其中也。
0548a17: △將釋論疏。大分為二初。總敘宗旨。二開章釋文。
0548a18: 初總敘宗旨。
0548a19: 【記】中印度境。有噳羅尾者。此方翻為馬鳴。於佛
0548a20: 滅後六百年內。破邪見幢。樹正法寶。宗諸實教。造
0548a21: 茲一論。名曰大乘起信。說有五分。大判為三。初因
0548a22: 緣分。即序分也。明論發起。由八因緣。非同率爾。無
0548a23: 利益故。後之一分。勸修利益。即流通也。勸於此論。
0548a24: 生信思惟修習。得大利樂。流至後代。益眾生故。中
0548b01: 間三分。即是正宗。謂立義一分。略標綱要。立一心
0548b02: 法。列二種門。舉三大義。因果俱運。略為下文而張
0548b03: 本故。解釋一分。由前略標。義理未暢。是宜廣釋。令
0548b04: 義昭然。以生解故。信心一分。說四種信五種修行。
0548b05: 令諸眾生。信根成熟。入不退故。此上三分。是前因
0548b06: 緣所起。是後一分所勸。由是俱號正宗。已巳知論文
0548b07: 三分大節。應知能解疏文若何。以疏前有序為序
0548b08: 分。開章已巳下為正宗分。後文既無申述迴向。乃闕
0548b09: 流通。既而三分不具。即分為二。初總敘宗旨。二開
0548b10: 章釋文。今初總敘也。
0548b11: 序
0548b12: 【記】此即疏主所撰也。序有二義。序者。敘也。謂敘述
0548b13: 一論之大意故。又訓緒也。即製疏入作之端緒故。
0548b14: 今是初一義也。
0548b15: △序中分二。初敘論大意。二造論因由。初敘論
0548b16: 大意四。初敘一心法。二顯真如門。三明生滅門。四
0548b17: 二門不二。
0548b18: 【記】所以列此四者。敘一論之大意。莫越於斯。從
0548b19: 始至末。攝無不盡。
0548b20: △初敘一心法。
0548b21: 【記】初敘一心法者。立義文云。所言法者。謂眾生心。
0548b22: 是心則攝一切世間出世間法。依於此心。顯示摩
0548b23: 訶衍義。解釋文云。顯示正義者。依一心法。有二種
0548b24: 門。乃至二門不相捨離等。故此敘之也。
0548c01: 夫真心寥廓。絕言象於筌。沖漠希夷。忘境智於能
0548c02: 所。
0548c03: 【記】夫者。發語之詞也。如云。夫孝。德之本。教之所由
0548c04: 生。又云。夫易。廣矣大矣。或句中句下。皆助語詞也。
0548c05: 真心二字。正指法體。真。謂真實。揀非偽忘。心謂靈
0548c06: 鑒。要妙中實。凡言於心。然有其四。一者。梵語訖利
0548c07: 耶。此云肉團心。即人之心藏也。其色赤。形如蓮
0548c08: 華。上有七葉。色法所攝。二者。質多。此云集起。即第
0548c09: 八阿賴耶識。以能集諸種子。起現行故。三者。緣慮
0548c10: 心。此通八識心王。以各能緣慮自分境故。四者。乾
0548c11: 栗。此云堅實心。謂如來藏。自性清淨不生不滅
0548c12: 心也。今所明者。正是此爾。所言真者。揀餘心故。若
0548c13: 稱實言之。但是一心。貫於真妄。以論標立為大乘
0548c14: 法體。即總相心也。於一心中。方開二門。今雖云真。
0548c15: 乃是以別顯總。此心若在初門。但名真如。若在後
0548c16: 門。但名本覺。應知真心是總。真如是別。寥。謂空寂。
0548c17: 廓。謂曠大。空即中無妄染。寂乃其性湛然。曠謂德
0548c18: 用無邊。大則體周法界。故下文云。從本已巳來。一切
0548c19: 染法不相應故。此心之空義也。又經云。妙覺湛然。
0548c20: 周法界。斯寂義也。又經云。覺性滿圓無際故。
0548c21: 當知六根滿法界。乃至八萬四千陀羅尼門
0548c22: 滿法界。斯曠義也。又下論云。是一法界大總相法
0548c23: 門體等。則大義也。既而清淨本然。周法界。湛然
0548c24: 常住。妙德無邊。由是乃云真心寥廓。故華嚴疏云。
0549a01: 寂寥曠。沖深包博。總該萬有。即是一心也。問。太
0549a02: 空界。亦空寂。亦曠大。與心何異。答。太則以無
0549a03: 為體。故云空。一向凝然。故云寂。闕其德用。曠義不
0549a04: 成。為心所包。大義無準。豈同真心。彌滿清淨。中不
0549a05: 容他。德用無邊。性起為相。妙粹。炳煥靈明。越
0549a06: 彼太。方之海印耶。此上則顯。心。之。德。相。也。絕言
0549a07: 下。明。心。之。離。過。絕。謂斷絕於辭也。言。謂語言。即聞
0549a08: 慧境。象。謂似像。屬於義也。即思慧境。故繫辭云。聖
0549a09: 人有以見天下之。而擬諸形容。象其物宜。是故
0549a10: 謂之象。筌。是捕魚之器。。即網兔之具。此二即言
0549a11: 象喻也。今顯真心。不可思議。言語道斷。心行處滅。
0549a12: 故云絕也。謂心體離言。非可以言語取。心體離念。
0549a13: 不可以識情求。口談詞喪。心緣慮亡。故下文云。從
0549a14: 本已巳來。離言說相。離心緣相。又云。非色非心。非智
0549a15: 非識。非有非無。畢竟不可說相等。皆明心離過也。
0549a16: 筌喻言象者。能網兔。喻言能取象。筌能捕魚。
0549a17: 喻象能取意。今法喻雙舉者。為成文故。然筌之
0549a18: 語。是周易略例正文。故彼文云。言生於象。故可尋
0549a19: 言以觀象。象生於意。故可尋象以觀意。意以象盡。
0549a20: 象以言著。故得意忘象。得象忘言。猶者所以在
0549a21: 兔。得兔而忘。筌者所以在魚。得魚而忘筌。然則
0549a22: 言者。象之也。象者。意之筌也。存言者。非得象。存
0549a23: 象者。非得意。象生於意。而存象焉。則所存者。乃非
0549a24: 其象也。言生於象。而存言焉。則所存者。乃非其言
0549b01: 也。然易中舉此。明尋言得象。尋象得意。得意須忘
0549b02: 象。得象須忘言。苟不能忘。皆非得旨。此乃約人以
0549b03: 明。勸人捨筌。今文但約本性。直就法體。說離言象。
0549b04: 非約勸修。雖借彼文。不同彼意。沖漠下。別約橫豎
0549b05: 以顯心。之。德。相。沖。謂深也。此明心之體性。豎窮三
0549b06: 際而洞然無底。故經云。甚深法性。諸佛行處。又云。
0549b07: 幽深遠等。漠。謂沙漠。此顯心之德相。橫十方
0549b08: 而曠然無邊。故經云。覺十方界。本性圓滿故。此
0549b09: 乃窮三際而三際不遷。十方而十方無外。又沖。
0549b10: 謂剛柔得所。漠。謂名目難及。以此心性。雖體離相
0549b11: 而隨緣成事。雖隨緣起而本性不變。此隨緣不變
0549b12: 之體。不可以智知識識名言名目。故云沖漠也。經
0549b13: 云。不染而染。難可了知。染而不染。難可了知。希。謂
0549b14: 無聲。夷。謂無色。老子云。聽之不聞曰希。視之不見
0549b15: 曰夷。此乃重顯深廣之相。深故聽之不聞。廣故視
0549b16: 之不見。謂此心體。唯證相應。非是見聞之所及故。
0549b17: 忘境等者。此亦顯心。離。過。忘。謂於法不記。斯亦絕
0549b18: 無之義。境。謂所證之理。智。謂能證之心。凡言境智
0549b19: 能所者。約反迷從悟。對染說淨。皆屬生滅。今此
0549b20: 顯示非染淨之一心。絕迷悟之極致。尚不可立真
0549b21: 妄之名。豈存乎能所境智。故楞伽云。無有佛涅槃。
0549b22: 亦無涅槃佛。遠離覺所覺。又圓覺云。覺所覺者。不
0549b23: 離塵故。以一心之體。絕凡聖。亡因果。離性離相。不
0549b24: 有不無。焉可更言境智能所。故云忘也。楞嚴云。性
0549c01: 真常中。求於去來迷悟生死。了無所得。斯之謂歟。
0549c02: △二顯真如門。
0549c03: 【記】前門但約絕待。亡詮旨。離性相。故云寥廓沖漠
0549c04: 等。今門約對生滅。顯不生滅。待妄立真。故云真如
0549c05: 門即下立義文云。是心真如相。即示摩訶衍體故。
0549c06: 解釋文云。心真如者。即一法界大總相法門體。所
0549c07: 謂心性不生不滅乃至云。以離念境界。唯證相應
0549c08: 故。今疏敘彼也。
0549c09: 非生非滅。四相之所不遷。無去無來。三際莫之能易。
0549c10: 【記】非。無也。不也。然生滅與不生滅。須約三性分別。
0549c11: 且約三性自相說者。謂計妄法。一向生滅。圓成
0549c12: 實性。一向不生滅。依他假法。相同計。似生似滅。
0549c13: 性是圓成。不生不滅。若稱實言之。則三性皆無生
0549c14: 滅。雖然。且無義不同。何則。謂計。即無法可生。無
0549c15: 法可滅。如繩上蛇。依他。乃即生無生。即滅無滅。如
0549c16: 麻上繩。圓成。即中無前二生滅之法。如麻上無繩
0549c17: 無蛇。唯識頌云。初即相無性。次無自然性。後由遠
0549c18: 離前。所執我法性。圓成實性。即是真如。故云非生
0549c19: 滅也。然此但明圓成。當體不生不滅。亦不和會泯
0549c20: 於生滅之法。故圓覺云。如來寂滅性。未曾有始終。
0549c21: 故下文云。所謂心性不生不滅。又云。非前際生。非
0549c22: 後際滅。畢竟恒常等。此即顯真心不變也。四相等
0549c23: 者。四相有三種。一。微細四相。謂一剎那有九百生
0549c24: 滅。但是有為。皆為所遷。即生住異滅也。二。果報四
0550a01: 相。即生老病死。涅槃經中。名為四山。如彼經云。有
0550a02: 四大山。從四方來。欲害人民。當有何計而能免彼。
0550a03: 波斯匿言。設有此來。無逃避處。唯當專念持戒布
0550a04: 施。佛讚善哉。我說四山。即是眾生生老病死。常來
0550a05: 逼切人等。三。一期四相。謂始從迷真。終至造業。八
0550a06: 相生滅。通束為四。謂生相有一。住相有四。異相有
0550a07: 二。滅相有一。若反迷斷時。始從初信止滅相。終至
0550a08: 十地斷生相。如下具明。今言不遷者。即微細四相。
0550a09: 兼於餘二。以四相但遷有為之法。心是無為。非所
0550a10: 作性。故不能遷。文中略舉初後以攝中間。故云非
0550a11: 生滅也。無去來者。謂此真心。不向前際去。不從後
0550a12: 際來。亦不現在住。現在住者。即是諸有為法。故唯
0550a13: 識云。住表此法蹔有用。今不同彼。故云無也。三際
0550a14: 等者。際。時限也。莫。無也。易。謂變改。三際雖是能易
0550a15: 之法。但能遷變有為。令其改易。心非有為。故不能
0550a16: 易。淨名云。但以文字數。故說有三世。非謂菩提。有
0550a17: 去來今。
0550a18: △三明生滅門。
0550a19: 【記】敘生滅者。即下立義文云。是心生滅因緣相。能
0550a20: 示摩訶衍自體相用故。解釋文云。心生滅者。依如
0550a21: 來藏。有生滅心。所謂不生不滅。與生滅和合。乃至
0550a22: 此非心識分別能知。以真如自在用義故。今敘之
0550a23: 也。
0550a24: 但以無住為性。隨派分岐。逐迷悟而升沉。任因緣而
0550b01: 起滅。
0550b02: 【記】文中初句標生。滅。所。以。餘句釋生。滅。之。相。但者。
0550b03: 語詞也。以。由也。此性雖寂寥曠。深包博。非生
0550b04: 非滅。不垢不淨。然不住此一向寂滅非染淨中。而
0550b05: 隨彼能熏。成一切法。隨染。即九相生滅。隨淨。即三
0550b06: 乘聖道。皆由真如以無住為其種性。亦由性是無
0550b07: 住。故能然也。淨名云。從無住本。立一切法。楞嚴云。
0550b08: 本此無住。以立世界及諸眾生。非同他宗明真如
0550b09: 體。一向堅密。猶如玉石。不受熏習。不能隨緣。但說
0550b10: 賴耶為染淨本。受熏持種也。隨派句。喻。明。也。水分
0550b11: 流。謂之派。路分徑。謂之岐。今取岐派。共為一喻。謂
0550b12: 如一源之水。隨何岐路。分流成派。真心亦爾。隨何
0550b13: 因緣。作凡聖等。如下即明。逐迷下。正辨生。滅。之。相。
0550b14: 逐。隨也。任從也。迷則背覺合塵。悟則背塵合覺。然
0550b15: 其迷悟。各具因緣。迷中以無明為因。境界為緣。悟
0550b16: 中以本覺內熏為因。師教外熏為緣。若隨從迷中
0550b17: 因緣。即沉於生死。則一切有漏染法起。一切無漏
0550b18: 淨法滅滅即隱滅若隨從悟中因緣。即升於覺路。則一
0550b19: 切無漏淨法起。一切有漏染法滅滅即亡滅。如下文說。
0550b20: 無明為因生三細。境界為緣生六麤。即沉淪五道。
0550b21: 是為逐迷也。本覺內熏為因。師教外熏為緣。發解
0550b22: 起行。即超升佛果。是為從悟也。迷之與悟。皆是性
0550b23: 為。迷悟雖殊。不思議一。故經云。無始時來性。一切
0550b24: 法依止。由此有諸趣。及證涅槃果。華嚴經中性起
0550c01: 法門。即斯義也。又涅槃云。佛性隨流成眾味等。楞
0550c02: 嚴云。譬如空。體非相。而不拒彼諸相發揮。日
0550c03: 照則明。雲屯則暗等。皆顯真如不住自性。隨緣成
0550c04: 法也。
0550c05: △四二門不二。
0550c06: 【記】上說真如生滅。其義迢然。雖行相不同。然理歸
0550c07: 一揆。二而不二。故有此門。即下解釋文云。復次顯
0550c08: 示從生滅門即入真如門。所謂推求五陰色之與
0550c09: 心。六塵境界。畢竟無念。乃至若能觀察知心無念。
0550c10: 即得隨順入真如門。今此敘之也。
0550c11: △科中分三。初法。二喻。三結。初法二先正明不
0550c12: 二。次釋成無礙。先正明不二。
0550c13: 雖復繁興鼓躍。未始動於心源。靜謐凝。未嘗乖於
0550c14: 業果。
0550c15: 【記】文中四句。前二句明生。滅。不。礙。真。如。後二句明
0550c16: 真。如。不。礙。生。滅。既互不相礙。即不二之義也。今初。
0550c17: 明生。滅。不。礙。真。如。雖復者。詞含縱奪。貫下二句。繁。
0550c18: 多。興。起。鼓。動。躍。跳也。繁則染淨多途。興則新新生
0550c19: 起。鼓則體非常住。躍則相不久停。以染淨因緣。繁
0550c20: 多興起。鼓動跳躍。念念生滅。未曾蹔住。雖不蹔住。
0550c21: 而其體不變。不變之性。即是心源。心源即未有
0550c22: 動。故下文云。覺心初起。心無初相。圓覺云。覺者如
0550c23: 空。平等不動轉。又下文云。雖念因緣善惡果報。
0550c24: 而亦即念性不可得。故云未始等。靜謐下。二。明。真
0551a01: 如不礙生滅。謐。亦靜也。靜中之靜。故名為謐。靜則
0551a02: 相非生滅。謐則體絕有無。乃無礙圓通。凝則寂
0551a03: 而常照。又無惑之喧煩曰靜。無業之遷流曰謐。離
0551a04: 色之質礙曰。非心之生滅曰凝。雖真體若是。而
0551a05: 用常隨緣。隨緣之用。為業為果。善惡樂苦。形影不
0551a06: 差。故云未乖等。。曾也。乖。違也。業因果報。皆通
0551a07: 善惡漏與無漏。即不動真際而建立諸法。故淨名
0551a08: 云。無我無造無受者。所作之業亦不忘。下文云。雖
0551a09: 念諸法自性不生。而復即念善惡苦樂等報不失
0551a10: 不壞。
0551a11: △次釋成無礙。
0551a12: 故使不變性而緣起。染淨恒殊。不捨緣而即真。凡聖
0551a13: 致一。
0551a14: 【記】故下。先。釋真如不礙生滅。故使者。因前起後之
0551a15: 詞。亦通下二句。故者。所以義。使。令也。由前真如不
0551a16: 礙生滅。所以令其不變之真體。任運隨緣。起成染
0551a17: 淨。染淨二字。無法不攝。從來不同。非適今也。故云
0551a18: 恒殊。然此染淨。全性所起。故下文云。譬如種種瓦
0551a19: 器。皆同微塵性相。如是無漏無明。皆同真如性相。
0551a20: 不捨下。二釋生滅不礙真如。由無礙故。所以令其
0551a21: 不捨差別妄緣。即是一真如性。妄緣差別。凡聖收
0551a22: 盡。凡聖相異。而體是一。一體之內。本無凡聖。故云
0551a23: 致一。致理趣遂也。故下文云。一切凡夫聲聞緣覺
0551a24: 菩薩諸佛。非前際生。非後際滅。畢竟恒常等。圓覺
0551b01: 云。於實相中。實無菩薩及諸眾生。又云。眾生國土。
0551b02: 同一法性。
0551b03: △二喻。
0551b04: 其猶波無異濕之動。故即水以辨於波。水無異動之
0551b05: 濕。故即波以明於水。
0551b06: 【記】此中前喻真如不礙生滅。其者。指法之詞。猶。如
0551b07: 也。波動。喻生滅染淨不同。水濕。喻真如一體無異。
0551b08: 波以動為相。水以濕為性。初句反顯。以喻生滅門
0551b09: 中。無有異真如之染淨也。故云波無等。故即下。順
0551b10: 喻。由不異故。遂能即於一心而辨生滅。故云即水
0551b11: 等。即喻前文不變性而緣起。染淨恒殊也。水無下。
0551b12: 二喻生滅不礙真如。初句。反顯。以喻真如門中。無
0551b13: 有異染淨之一心也。故云水無等。次句。順喻。由不
0551b14: 異故。遂能即彼生滅而顯真如。故云即波等。此喻
0551b15: 前文不捨緣而即真。凡聖致一也。
0551b16: △三結。
0551b17: 是以動靜交徹。真俗雙融。生死涅槃。夷齊同貫。
0551b18: 【記】是以二字。結指之詞。動靜等三對。說有通別。通
0551b19: 則不出真如生滅兩義。謂動俗生死。即生滅。餘皆
0551b20: 真如。別則動靜約喻。真俗約諦。生死涅槃約染淨。
0551b21: 此諸二法。本不相是。法相迢然。今以一性通之。令
0551b22: 動靜無別。真俗不殊。染淨同體一無所異。良以性
0551b23: 起為相。境智歷然。相得性融。身心廓爾。故下文云。
0551b24: 如大海水。因風波動。風相水相。不相捨離。又經云。
0551c01: 二諦並非雙。恒乖未曾各。又大集云。生死涅槃。二
0551c02: 界平等。即是佛界。此中交徹雙融夷齊一貫等。正
0551c03: 顯前二法不二之語。徹通融和夷平齊等貫。通也。
0551c04: 對文可見。然上四門。旨趣微妙。初則標本以彰末。
0551c05: 使萬有星羅於義天。後則攝末以歸本。俾象泯
0551c06: 同於性海。乍舒乍卷。或存或亡。法乃同時。義無前
0551c07: 後。由是阿鼻依正。全處極聖之自心。毗盧身土。不
0551c08: 逾下凡之一念。圓實之旨。在此顯焉。問。初敘一心。
0551c09: 後辨二門不二。亦即一心。初後何別。答。初之一心。
0551c10: 心當能起。後之一心。心當所歸。雖前後體同。且始
0551c11: 終義異。以本是一心。離名絕相。由其迷悟。萬法隨
0551c12: 生。生法本空。一切唯識。識如幻夢。但是一心。由是
0551c13: 論依法說。疏約論明。次第四門。故無所越。一論之
0551c14: 旨。其在茲焉。
0551c15: △二明造因由二。初反顯。二正明。初反顯。
0551c16: 但以如來在世。根熟易調。一稟尊言。無不懸契。
0551c17: 【記】反顯者。欲顯菩薩造論。先明不假論時。如來在
0551c18: 世。即時勝緣勝。根熟易調。即根勝行勝。謂牟尼釋
0551c19: 尊。成道已巳來。未涅槃時。法化流行。聖賢輔贊。人根
0551c20: 成熟。性行調柔。非一佛所。種諸善根。於無量劫。久
0551c21: 植德本。一稟下。明根行勝相。不須再聞。故言一。承
0551c22: 順聖旨。故云稟。尊言者。八音四辨。金口親宣故。聞
0551c23: 而獲益。逮無生忍。故云懸契。又懸者。遠也。不必親
0551c24: 從金口。但展轉傳聞。如身子聞馬勝因緣。目連承
0552a01: 舍利轉教。此之根性。尚不藉結集之經。豈假菩薩
0552a02: 造論。故下論云。若如來在世。眾生利根。能說之人。
0552a03: 色心業勝。圓音一演。異類等解。則不須論。
0552a04: △二正明二初序謬述迷。二興悲造論。初序謬
0552a05: 述迷二。初總敘。二別顯。初總敘。
0552a06: 大師沒後。異執紛綸。或趣邪途。或奔小徑。
0552a07: 【記】大師者。德業高勝。可軌可範。即十號中天人師
0552a08: 一號也。緣終息化。佛日韜光。故云沒後。即時緣俱
0552a09: 劣也。爾時則昏衢失照。世皆闇冥。正法陵遲。故名
0552a10: 為劣。異執下。明根行俱劣。顛倒計著。名為異執。亂
0552a11: 於正理。故曰紛綸。紛亂綸理也。此有三類執計不
0552a12: 同。故名為異。一。凡夫依於鈍惑。執五蘊色心。計為
0552a13: 常樂我淨。二。外道依於分別。於五蘊上。計其有我。
0552a14: 或即蘊離蘊。著斷著常。起六十二見等。三。小乘雖
0552a15: 破我執而起法見。不知真常而計無常等四。隨自
0552a16: 見解。各立己巳宗。分為二十餘部。互相是非。此即俱
0552a17: 名異執。或趣下。明其劣相。或者。不定之詞。此等根
0552a18: 性既劣。或隨利鈍使成凡外。或聞權淺教為小乘
0552a19: 也。凡夫外道。非佛正法。故名邪途。宗習歸向。名之
0552a20: 為趣。小徑者。已巳離我執。不名為邪。未得法空。不名
0552a21: 大道。趣理偏僻。猒心勤勞。切募化城。不求寶所。唯
0552a22: 貪自利。豈能運他。既匪大途。故云小徑。
0552a23: △二別顯二。初迷理。二迷教。初迷理。
0552a24: 遂使宅中寶藏。匿濟乏於孤窮。衣內明珠。弗解貧於
0552b01: 傭作。
0552b02: 【記】遂使者。躡前起後之詞。由前根緣既劣。異執仍
0552b03: 繁。遂令迷本真心。逐妄流轉。功德法寶。本有而無
0552b04: 用。圓解神珠。垢覆而不現。孤窮生死之路。傭賃涅
0552b05: 槃之門。動經塵劫。飄然浪。三德秘藏。莫之能入
0552b06: 也。此中二喻。各出一經。一貧家寶藏喻。即如來藏
0552b07: 經九喻中之第五也。彼文云。譬如貧家。有珍寶藏。
0552b08: 寶不能言。我在此中。既不自知。又無語者。不能開
0552b09: 發此珍寶藏。一切眾生。亦復如是。如來知見大法
0552b10: 寶藏。在其身內。不聞不知。惑五欲。輪轉生死。受
0552b11: 苦無量等。匿隱濟救乏闕也。少而無父曰孤。無財
0552b12: 之極曰窮。合法可知。二。衣內明珠喻。即法華五百
0552b13: 弟子受記之文。廣說如彼。賃力曰傭。給使曰作餘
0552b14: 文可解。
0552b15: △二迷教。
0552b16: 加以大乘深旨。沉貝葉而不尋。有盲徒。馳異路而
0552b17: 莫反。
0552b18: 【記】加下。初。明大教綱頹。言如來滅度之後。雖不親
0552b19: 承金口。然有結集教文。可以尋言見象。尋象得意。
0552b20: 眾生根性雖劣。多起異見。苟能聞於大法。自然改
0552b21: 正。今又不能尋繹。廢置敷宣。圓理既而蔑聞。邪見
0552b22: 於焉離革。聖人既滅。根行仍微。圓實之教。抑又不
0552b23: 行。故云加以。教非小道。運至無上。故曰大乘。終極
0552b24: 圓實。揀異權淺。故名深旨。貝葉者。即多羅樹葉也。
0552c01: 猶此方竹帛簡牘之類。載能詮文。可以披取。見所
0552c02: 詮理。如說而行。反迷歸悟。今隱廢不行。故云沉也。
0552c03: 有下。二。明迷者難改。有者。即前凡夫外道小
0552c04: 乘類各眾多。故云有。無正法眼。不見佛性。故曰
0552c05: 盲徒。馳。謂奔趣。異路。即邪途小徑也。既不能就之
0552c06: 於有道。正之以圓乘。迷謬日深。習以成性。服藥不
0552c07: 瞑眩。厥疾何瘳。還復無因。故云莫反。
0552c08: △二興悲造論三。初悲歎人法。二述造論意。三正
0552c09: 造諸論。初悲歎人法。
0552c10: 爰有大士。厥號馬鳴。慨此頹綱。悼斯淪溺。
0552c11: 【記】初二句。能歎。爰。曰也。謂如來滅度。已巳六百年。人
0552c12: 根雖劣。正法尚存。聖人示生。興我真教。故云爰有。
0552c13: 大士。謂馬鳴論主本成正覺。號大光明。居八地。
0552c14: 為法身菩薩。發大心。信大法。解大義。修大行。證大
0552c15: 道。趣大果。非其小流。故云大士也。馬鳴者。謂此菩
0552c16: 薩。生時及說法時。感眾馬悲鳴。故受斯稱。如下廣
0552c17: 釋。慨此下二句。所歎初句。歎教。無聲之歎曰慨。頹
0552c18: 綱者。喻也。圓實之教。尋繹既罕。沉廢不行。如大綱
0552c19: 既頹。綱目何整。人天魚無其澇漉。佛彼岸何由得
0552c20: 到。游泳苦海。無能出期。道之不行。職由斯也。悼斯
0552c21: 句。傷迷。悼傷淪沉溺沒也。大士見教網綱沉頹而
0552c22: 不舉。知彼迷途沒溺而不升。歎之傷之。寧不思救。
0552c23: 故經云。我以佛眼觀。見六道眾生。貧窮無福慧。入
0552c24: 生死險道。相續苦不斷。乃至不求大勢佛。及以斷
0553a01: 苦法。為是眾生故。而起大悲心等。
0553a02: △二述造論意。
0553a03: 將欲啟深經之妙旨。再曜昏衢。斥邪見之顛眸。令歸
0553a04: 正趣。使還源可即。反本非遙。
0553a05: 【記】文中六句。初二句。明教顯理。將者。當也。且也。欲。
0553a06: 謂希願啟。謂開發。了義大乘。名為深經。終實圓理。
0553a07: 故曰妙旨。佛親說時。利根者得入。如人有目。日光
0553a08: 明照。見種種色。滅度之後。昏鈍性障諸阿顛迦。其
0553a09: 猶昏衢。昏衢之體。是謂二障。大士思欲發揮圓實
0553a10: 旨趣。令彼迷者。去無明闇。佛昔曾破。今更重明。故
0553a11: 云再曜。次二句。破邪歸正。斥。謂指破。心行理外。總
0553a12: 名邪見。非但不信因果而已巳。此乃凡夫外道二乘。
0553a13: 俱名為邪。故迦葉言。我等自此已巳前。皆名邪見人
0553a14: 也。顛。頂也。以頭向下。故名顛倒。或顛者。病也。眸。即
0553a15: 目瞳。此舉喻也。如人眼之有病。妄見空華毛輪二
0553a16: 月等。又顛。即心狂。由心狂故。目諸物。皆悉不正。
0553a17: 謂非親見親等。彼邪見者。亦復如是。於性空處。見
0553a18: 生死涅槃。於妙明中。成分別見妄。正趣者。真菩提
0553a19: 路也。往而還曰歸。眾生迷見。不依正道。旁行五
0553a20: 趣。縱出三界。亦落無為坑中。今欲令彼不循異轍。
0553a21: 還向直道。無諸委曲也。後二句。結成頓益。初喻。次
0553a22: 法。水初出可以濫觴曰源。即者。人也。如人洄。窮
0553a23: 其水本。名為還源。以喻行者。反生死流。歸於本際
0553a24: 也。得本際者。名覺心源。故下文云。覺心源者。名究
0553b01: 竟覺。若準他宗說。三無數劫。修習廣大行願。方成
0553b02: 正覺如挹流討源也。今言可即非遙者。謂只於生
0553b04: 如下論云。四相本來平等。唯一覺故。又云。一切法
0553b05: 悉皆真故。皆同如故。圓覺云。知幻即離。不作方便。
0553b06: 離幻即覺。亦無漸次。又南嶽云。道源不遠。性海非
0553b07: 遙。肇公亦云。道遠乎哉。觸事而真。聖遠乎哉。體之
0553b08: 即神。斯皆可即非遙之義也。如示萬派之水。即是
0553b09: 本源之水。無二別也。如是。則一念契真。即名為佛。
0553b10: 豈待多劫而遠求耶。頓益之義。昭然可見。
0553b11: △三正造諸論二。初廣論。二略論。初廣論。
0553b12: 造廣論於當時。遐益品。
0553b13: 【記】廣論者。謂甘蔗論。釋中本楞伽經。義味豐美。故
0553b14: 立斯稱。又造一心滿論。融俗歸真論。真如三昧
0553b15: 論等。一百餘部。如來滅度。方六百載。人根稍利。堪
0553b16: 受廣說。故云當時。遐遠眾品類也。即普該眾類。
0553b17: 遠及未來。凡是當機。皆獲斯利。故云遐益品。
0553b18: △二略論三。初出所以。二正造論。三彰功益。初
0553b19: 出所以。
0553b20: 既文多義邈。非淺識所闚。
0553b21: 【記】即者。已巳也。即印前之詞。文多。諸甘蔗論六百卷。
0553b22: 或云一百卷。此方無本。難定是非。邈。遠也。文句既
0553b23: 多。義又深遠。後代雖有圓頓根性。心力劣者。於此
0553b24: 文義廣博之論。不能備覽。非謂一向權小之機。名
0553c01: 為淺識。以此略論。正為大乘頓根。令悟入故。故下
0553c02: 文云。自有眾生。復以廣論文多為煩。心樂總持。少
0553c03: 文而攝多義。能取解者。又云。為欲解釋如來根本
0553c04: 之義。令諸眾生。正解不謬故。為令善根成熟眾生。
0553c05: 於摩訶衍法。堪任不退信故等。斯則正為大乘信
0553c06: 解位人而作因緣。反知於此廣中。但無心力。名為
0553c07: 淺識。
0553c08: △二正造論。
0553c09: 悲末葉之迷倫。又造斯論。
0553c10: 【記】悲。謂菩薩造論之心。菩薩發心。體有三種。謂大
0553c11: 悲。大智。大願。悲則度生。智則求證。願則總攝。今為
0553c12: 拔眾生苦與究竟樂而造斯論。故須悲也。下論云。
0553c13: 所謂為令眾生離一切苦得究竟樂。非求世間名
0553c14: 利恭敬故。末葉。約時。迷倫。約類。以佛滅後二千五
0553c15: 百年去。解脫。智慧。多聞。禪定。俱不牢固。但隨迷見。
0553c16: 唯起諍論。如斯類也。誠堪之故造此論。令其悟
0553c17: 入葉。世也。倫。類也。
0553c18: △三彰功益。
0553c19: 可謂義豐文約。解行俱兼。中下之流。因茲悟入者矣。
0553c20: 【記】文有二。初。略能含廣。可謂者。印歎之詞。論唯一
0553c21: 軸。二十四紙。故云文約。約略也。所詮之法。義備河
0553c22: 沙。故云義豐。豐。多也。斯則攝盡十方三世諸佛法
0553c23: 藏。故下文云。諸佛甚深廣大義。我今隨順總持說。
0553c24: 又云。如是摩訶衍諸佛秘藏。我已巳總說。解行等者。
0554a01: 解。即立義解釋二分所詮。令生解故。行。即修行信
0554a02: 心及勸修利益所詮。令起行故。又云。於真如法中。
0554a03: 深解現前。所修離相。又云。知心妄動。無前境界。修
0554a04: 遠離法等。俱即是兼。義意無別。解行兩足。故曰俱
0554a05: 兼。亦可俱則具於解行。兼則解中有行。行中有解。
0554a06: 目足更資。方到清涼池爾。中下。二。巧被根緣。謂中
0554a07: 根已巳下之類。皆由此論開示而得悟入佛之知見。
0554a08: 若約位說。悟當信解。入當行證。若依天台。兼於開
0554a09: 示。總對圓教四十位人。即住行向地。如次以配開
0554a10: 示悟入也。今以深該淺。故云悟入。然此中下之言。
0554a11: 非謂對大指小。名為中下。以大乘圓頓之根。自有
0554a12: 上中下別。今是圓根之中下也。如圓覺經三根之
0554a13: 義。正同於此。今言中下悟入。以讓上根。廣論被故。
0554a14: △二開章釋文二。初懸敘義門。二隨文註解。初
0554a15: 懸敘義門二。先略標。次詳釋。先略標。
0554a16: 將解此論。文分二章。初。懸敘義門。二。隨文註解。義門
0554a17: 有六。一。辨教起因緣。二。約諸藏所攝。三。顯教義分齊。
0554a18: 四。明教所被機。五。論能詮教體。六。示所詮宗趣。
0554a19: 【記】懸敘六門。有綸緒。何者。夫聖人所作。必不徒
0554a20: 然。茲論發興。有何所以。故受之以教起因緣也。名
0554a21: 教既興。已巳知由漸。釋氏之學。三藏統收。約法約人。
0554a22: 如何攝屬。故受之以諸藏所攝也。論藏通乎大小。
0554a23: 菩薩有其權實。不以義求。罔知旨趣。此論詮法。分
0554a24: 齊至何。故受之以教義分齊也。教所詮義。以知至
0554b01: 極。未委何等機宜。於此悟入。故受之以教所被機
0554b02: 也。所詮所被。既已巳昭然。未審能詮。以何為體。故受
0554b03: 之以能詮教體也。教體既明。教下所詮。宗於何事。
0554b04: 宗之畢竟。趣向於何。故受之以所詮宗趣也。凡是
0554b05: 教興。悉須具此。故今懸敘。止斯六門。謂論所因故。
0554b06: 論所攝故。論所詮故。論所被故。論所依故。論宗歸
0554b07: 故。然原本疏中開章。具列十門。前六同此。但於此
0554b08: 後。更列四門。謂釋論題目。造論時代。翻譯年月。隨
0554b09: 文解釋。如次至十也。今錄本疏中。不依彼列者。以
0554b10: 是懸敘義門。不欲雜於別解文義。故將後四。合在
0554b11: 隨文註解之中。由是懸敘。但有六段。
0554b12: △次詳釋六初起因。二藏攝。三教義。四被機。五能
0554b13: 詮。六宗趣。初起因二。初總標。次別釋。初總標。
0554b14: 初辨教起因緣者。有十徵釋。以顯十因。
0554b15: 【記】十徵釋者。十段之中。皆初一句是徵。餘皆釋也。
0554b16: 顯十因者。謂有十翻。先問後答。以顯造論十種緣
0554b17: 起也。
0554b18: △次別釋十。初智辯。二法化。三巧示。四顯明。五依
0554b19: 本。六藉力。七為義。八因緣。九由起。十機益。初智
0554b20: 辯。
0554b21: 一。依何智。謂依論主洞契心源之智。隨機巧妙之辯。
0554b22: 【記】一句。徵也。依何智者。起論之體。莫先於智。無智
0554b23: 不能起論。故佛法中。智為根本也。斯則因明論。六
0554b24: 因之中智生因也。以有智故有義。有義故立言。故
0554c01: 此十中。先責其智。謂依下。釋也。然菩薩之智。有權。
0554c02: 有實。實智詣理。通往來。符會真體。名洞契心源。
0554c03: 心源。即無相真理也。契此理故。名無生忍。即根本
0554c04: 智也。權智幹事。建立佛法。成就眾生。隨其根性。授
0554c05: 與法藥。令得服行。名隨機巧妙之辯。謂順其根欲
0554c06: 上中下品。故曰隨機。言無拙。曲成萬物而不遺。
0554c07: 故名之為巧。巧無巧相。不可以言議思度。故名妙
0554c08: 也。此智騰之於口。故名為辯。此辯有四有七。四謂
0554c09: 四無礙辯。即法。義。詞。樂說也。亦名四無礙智。但在
0554c10: 心在口用處不同。故得智辯之名。其體一也。七辯
0554c11: 者。一。捷辯。卒答不思。須即言故。二。無斷辯。相續連
0554c12: 環而無竭故。三。迅辯。明於理事。心無癡闇。言音迅
0554c13: 疾。如懸河故。四。隨應辯。應於時機。無差異故。五。無
0554c14: 謬辯。所說契理。無差失故。六豐義味辯。名數理
0554c15: 事。皆無量故。七。一切世間最上妙辯。此辯有五德。
0554c16: 一。甚深如雷。二。清徹遠聞。三。其聲哀雅。如迦陵頻
0554c17: 伽。四。能令眾生。入心愛敬。五。若有聞者。歡喜無厭
0554c18: 具此五者。名最上也。此上四七之辯。皆因本智證
0554c19: 理而後得故。名後得智。巧妙之相。在三四兩門。然
0554c20: 聖智圓通。必須理事雙照。隨闕一種。則非圓智。今
0554c21: 論主居八地。正證無生。入真如門。即根本實智
0554c22: 照生滅門。隨彼事量。一一觀察。知機設化。應根巧
0554c23: 說。即後得權智。權實二智。隨用雖殊。然體無二。依
0554c24: 此一體圓智而建立論文。故十地論。稱歎說者。有
0555a01: 三辯才智。謂真實智。體性智。果智。前二即根本後
0555a02: 得。後一即後得之用。謂依體性。起巧妙說。故言果
0555a03: 也。今此所明。通前三智也。
0555a04: △二法化。
0555a05: 二。示何法。謂一心。二門。三大。四信。五行等法。
0555a06: 【記】示何法者。已巳知論主所依。非是下凡有漏之識。
0555a07: 但依二智無漏建立。凡所有言。盡合真理。契會時
0555a08: 機。必無過矣。如其所示。是何法門。令彼信解修斷
0555a09: 入證耶。故此徵之。謂一心下。釋也。然大乘法體。是
0555a10: 眾生諸佛無二真源。不分染淨真妄差別。而能具
0555a11: 攝一切諸法。寂焉不動。靈鑒無昧。故名一心。而此
0555a12: 心體。非真非妄。能真能妄。故開二門。門者無壅。
0555a13: 通往來。出入自在。開闔無妨之謂也。依心無相。立
0555a14: 真如門。依心具法。立生滅門。二門互通。開闔自在。
0555a15: 俱以一心為源。故云心真如心生滅也。三大者。即
0555a16: 二門下所示之義。謂真如門。唯示體大。生滅門。具
0555a17: 示三大。故下論云。是心真如相。即示摩訶衍體故。
0555a18: 是心生滅因緣相。能示摩訶衍自體相用故。四信
0555a19: 者。謂信真如及三寶也。信心是一。信境有四。故成
0555a20: 四信。故下論云。一者。信根本。所謂樂念真如法故。
0555a21: 乃至佛法僧。常念親近修習如實行故。五行。謂行
0555a22: 布施。持戒。忍辱。精進。止觀之法。成就前來四種信
0555a23: 心。令成根不退。入正道故。如下廣明。所言等者。法
0555a24: 相至多。今疏從一至五增數略列。不及多云。故言
0555b01: 等也。若具言之。即二覺。四位。四相。四鏡。三細。六麤
0555b02: 等。不能廣引。然疏列雖少。無法不該。以生滅一門。
0555b03: 具明世出世間一切法故。此等皆是所示之法。雖
0555b04: 通云示。然示義有別。謂於上諸法。示令信解行斷
0555b05: 證等。配文可見。由是疏中通云示也。
0555b06: △三巧示。
0555b07: 三。云何示。謂以巧便。開一味大乘。作法義二種。分一
0555b08: 心法。復作二門。析一義理。復為三大。由此善巧而得
0555b09: 開示。
0555b10: 【記】云何示者。上之所列。但是所示之法。未知作何
0555b11: 方便而顯示之。巧。謂權巧。便。謂方便。此屬論主能
0555b12: 示之智。一味大乘。即一心真理。不分染淨因果凡
0555b13: 聖空有等異。故云一味。揀對二乘。故名大乘。此之
0555b14: 法體。以智冥符。離諸分別。乃云一味。若依言說示。
0555b15: 即開為二。謂法。義也。故論云。摩訶衍者。總說有二
0555b16: 種。一者法。二者義。仍開法為二門。演義為三大。故
0555b17: 論云。依一心法。有二種門。一者心真如門。二者心
0555b18: 生滅門。又云。所言義者。則有體相用三種等。備如
0555b19: 前引。由此下。結指善權。謂論主以一實智。證無分
0555b20: 別一味真理。以方便力。為眾生故。善用巧便。而開
0555b21: 一味成多法門。多無多相。不違一味。故名善巧。開
0555b22: 即演一為多。示即顯令生解也。
0555b23: △四顯明。
0555b24: 四。以何顯。謂妙音善字。譬喻宗因。能令義理明了顯
0555c01: 現。
0555c02: 【記】以何顯者。意責前之善巧。乃是展彼義門。令一
0555c03: 成多。今欲令此義理。皎然可見。由何方便而得顯
0555c04: 明。以。由。顯。明也。音即音聲。字。即文字。聲無聲相。字
0555c05: 無字相。故云妙善。謂論主於權實無礙智上。流演
0555c06: 聲名句文。是無漏善性所攝。不同凡夫屬於無記。
0555c07: 故淨名云。夫說法者。無說無示。斯則唯為開導利
0555c08: 益眾生。不依文字也。華嚴十地品中。喻空中風
0555c09: 等。皆顯聲名句文。非有非無也。斯皆謂之妙音善
0555c10: 字。譬。比也。喻。曉也。即以近事比類。令於深法得曉
0555c11: 了故。無著云。喻者。見邊義。謂以所見邊。與未所見
0555c12: 邊。和合正說。名之為喻。師子覺云。所見邊者。謂已巳
0555c13: 顯了分。未所見邊者。謂未顯了分。以顯了分。顯未
0555c14: 顯了分。令義平等。所有正說。名為立喻。然有二種。
0555c15: 一者同法。二者異法。同法者。若於是處。顯因同品。
0555c16: 決定有性。謂若所作。見彼無常。譬如缾等。異法者。
0555c17: 若於是處。說所立無。因偏非有。謂若是常。見非所
0555c18: 作。如空等。然離十過。方為正喻。同喻五過。謂能
0555c19: 立法不成。所立法不成。俱不成。無合。倒合。異喻五
0555c20: 過。謂所立法不遣。能立法不遣。俱不遣。不離。倒離。
0555c21: 宗。謂所成立法。因。即宗家因由所以。與前譬喻。皆
0555c22: 為能立。故因明論云。由宗因喻多言。開示諸有問
0555c23: 者未了義故。然宗者。有體。有依。依有能別所別。依
0555c24: 體之上。共離九過。方為正宗。謂現量相違。比量相
0556a01: 違。世間相違。自教相違。自語相違。能別不極成。所
0556a02: 別不極成。俱不極成。相符極成。因有三相。謂是
0556a03: 宗法性。同品定有性。異品無性。然因有二種。謂
0556a04: 生因。了因。生因如種生芽。了因如燈照物。然此二
0556a05: 因。各有三種。生因三者。一。言生因。二。智生因。三。義
0556a06: 生因。了因三者。一。智了因。二。言了因。三。義了因。廣
0556a07: 如彼疏。然此因支。離十四過。方為正因。謂兩俱不
0556a08: 成。隨一不成。所依不成。猶豫不成。共不定。不共不
0556a09: 定。同品一分轉異品轉。異品一分轉同品轉。
0556a10: 俱品一分轉。決定相違。法自相相違。法差別相違。
0556a11: 有法自相相違。有法差別相違。然此三支。共離三
0556a12: 十三過。并諸闕減等。今非正意。不能具陳。然今論
0556a13: 中。雖說宗因譬喻。不同因明三事合集。成於比量。
0556a14: 但今文中。或單舉宗義。或雙舉宗因。或舉宗喻。或
0556a15: 舉因喻。如下論云。一者法。二者義。此之法義。但是
0556a16: 因明前陳後說。有法及法。如立量云。一心是有法。
0556a17: 定具三大故為宗。因云以有真如生滅二相故。此
0556a18: 但舉其宗因而不引喻。或云。真如是有法。定不可
0556a19: 立不可遣故為宗。因云以一切法悉皆真故皆同
0556a20: 如故。此亦但舉宗因也。餘皆例知。若以此論對五
0556a21: 性宗。具足三支。應立量云。一真如性是有法。定能
0556a22: 隨緣故為宗。因云是有為法平等所依故。同喻如
0556a23: 空。能令下。結指。謂前妙音等為能顯。法義理趣
0556a24: 為所顯。由前巧便。遂令義理明顯可見也。此上二
0556b01: 段。即前洞契巧妙之相。上之巧便。即前智也。同記
0556b02: 心輪。此之音顯。即前辯也。同佛正教神通輪矣。
0556b03: △五依本。
0556b04: 五。依何本。謂依佛聖言。及正道理。定量為本。
0556b05: 【記】依何本者。此徵菩薩造論。必有所憑。若無依據。
0556b06: 便同誕。佛聖言。即至教量。正道理。即比量。定量。
0556b07: 即現量。至教者。謂一切智人。無所不鑒。具足五語。
0556b08: 言必誠諦。依此立論。決定可信。無有妄。故取為
0556b09: 本。聖言之語。通於三乘。餘人有所不知。由是揀之。
0556b10: 故言佛也。次先標比量者。以論宗經故。比量者。謂
0556b11: 藉眾相而觀於義。眾相者。謂因三相。由彼為因。於
0556b12: 所比宗義。有正智生。了知有火。或無常等。今言正
0556b13: 道理者。為簡一切邪謬因故。若因不正。宗義亦邪。
0556b14: 由是故言正道理也。現量者。謂無分別。若有正智。
0556b15: 於色等義。離名種等所有分別。現現別轉。故名現
0556b16: 量。此有四類。一。五識身。二。五俱意。三。諸自證。四。一
0556b17: 切定心。此上四種。皆現量也。今言定量者。以此四
0556b18: 義。緣色等境。是決定故。亦可前正道理中。具含二
0556b19: 量。謂比度生解及自證知。俱無謬妄。咸正道理。定
0556b20: 量一句。總指三量。俱是決定。取此為本。可信從故。
0556b21: △六藉力。
0556b22: 六。藉何力。謂歸命三寶。請加承力。
0556b23: 【記】藉何力者。此責論主依經造論。上欲契聖。下欲
0556b24: 利凡。流至後代。破邪立正。俾世世不絕。燈燈無盡。
0556c01: 為用自力。為假他威耶。歸三寶者。謂三寶吉祥。一
0556c02: 切眾生最勝良田。有歸依者。能辦大事。生諸福智。
0556c03: 能離生死。得涅槃樂。故佛滅度。凡諸弟子所有著
0556c04: 述。皆歸三寶。示學有宗。不自專己巳。離過失故。今乞
0556c05: 威加。承力而作。必至後代。人無不信。然加有二種。
0556c06: 一。顯加。謂現身說法。二。冥加。但闇增智慧。今通此
0556c07: 二也。能歸所歸。如下廣釋。
0556c08: △七為義。
0556c09: 七。為何義。謂助佛揚化。摧邪顯正。護持遺法。令久住
0556c10: 世。報如來恩。
0556c11: 【記】為何義者。此責既假三寶威加。造立茲論。有何
0556c12: 義意。切慕此耶。助揚化者。如助謂贊輔。揚。謂發揮。化。
0556c13: 謂教導。是則贊輔如來。發揮法門。教導品。以十
0556c14: 方諸佛。迭為師資。互相贊弼。令法道流行。眾生受
0556c15: 化。今論主示居因位。師我牟尼。宗經造論。故云助
0556c16: 化。摧邪顯正者。謂如來在日。邪見者佛自調伏。佛
0556c17: 滅度後。苟有斯類。人無制止。今論主為摧彼邪徒。
0556c18: 令邪教不興。立我正法。令生正見故。下論中顯示
0556c19: 正義。對治邪執。是也。護持遺法者。謂佛所說法門。
0556c20: 至滅度後。總名遺法。今造論發揚。令無墜地者。名
0556c21: 為護持。展轉弘傳。燈燈不絕。以至來劫。名久住世。
0556c22: 報如來恩者。佛留教法。意在傳弘。展轉度人。令至
0556c23: 大果。若不傳演。逆佛本懷。是謂辜恩。苟能顯發妙
0556c24: 門。光昭大教。眾生獲益。不絕大猷。斯則順合佛心。
0557a01: 雅稱宗祖。名為報恩也。故智論云。假使頂戴經塵
0557a02: 劫。身為座三千。若不傳法利眾生。畢竟無能
0557a03: 報恩者。若有傳持正法藏。宣揚教理度生。修習
0557a04: 一念契真如。此是真報如來者。然上五句。說有二
0557a05: 意。一則各自別說。一句是一意。謂助佛揚化故。摧
0557a06: 邪故。顯正故等。二則躡通論。從一至五。展轉相
0557a07: 由。即助佛揚化者。為摧邪故。摧邪為顯正故。乃至
0557a08: 報如來恩故。
0557a09: △八因緣。
0557a10: 八。以何因緣。謂令眾生。離一切苦。得究竟樂。
0557a11: 【記】以何緣者。此責如上所為。本緣何事耶。令眾生
0557a12: 者。三聚五性一切眾生也。離一切苦者。離三苦八
0557a13: 苦分段變易二生死苦也。得究竟樂者。謂得無上
0557a14: 菩提覺法樂。無上涅槃寂靜樂。一得永得。更無退
0557a15: 者。揀異人天二乘。故云究竟。
0557a16: △九由起。
0557a17: 九。由何起。謂由菩薩大悲。愍物迷謬。
0557a18: 【記】由何起者。此責菩薩造論之心。因何而起。大悲
0557a19: 者。即同體無緣。揀非愛見。故云大也。愍。謂哀愍。即
0557a20: 能悲之心。物。謂眾生。即所悲之境。凡夫戀生死。執
0557a21: 常樂我淨。故云迷。二乘愛涅槃。著無常等四。非其
0557a22: 正趣。認以為正。故名為謬。造論為彼。令反迷為悟。
0557a23: 捨偏入圓也。
0557a24: △十機益。
0557b01: 十。機何益。謂令生信。得聞思修慧。證入因滿。
0557b02: 【記】機何益者。既為眾生造論。其有被此化者。得何
0557b03: 利益。謂令下。有四益。信。謂十信。聞思修慧。即三賢。
0557b04: 證入。即十地。因滿。即究竟位。此則未信者令信。未
0557b05: 解者令解。未行者令行。未證者令證。未涅槃者令
0557b06: 得涅槃。始從凡夫。終至等覺。受斯化者。咸得利益。
0557b07: 本疏則云六益。謂信。及三慧。證入。因滿。大同小異。
0557b08: 開合兩通。然上十因。意義相續。若不料簡。寧免混
0557b09: 然。今近取譬。令無所惑。如構大廈。先。要有解起造之解。
0557b10: 合二智也。次。列所造廳堂痒序等。合一心二門三大等。三。明其相間架向背
0557b11: 等。合分三大等。四。能造器斤斧墨尺等。合妙音善字等。五。有所憑準依經
0557b12: 依匠。合三量等。六。旁藉陰功禴祭先靈。合三寶加祐。七。上安所尊父母
0557b13: 等。合報佛恩。八。下來裔子孫男女。合為眾生。九。念情深厚有恩有愛。
0557b14: 合大悲愍物。十。各得所安隨彼穩便。合信解入證。如上配合。顯然
0557b15: 不同。由是十文。無相濫矣。又此十中。有因有緣。有
0557b16: 通有別。通則因緣不分。謂此十段。總是造論因由
0557b17: 緣起故。別則第九為因。第八為緣。前六則因緣所
0557b18: 資。七十則因緣之果。又此十中。不出悲智。謂第一
0557b19: 是智。第九是悲。二三四五六七。是智之相。八十二
0557b20: 門。是悲之相也。然論文之中。自有八種因緣。與此
0557b21: 有同有異。同則疏論兩文。不出悲智二種。異則論
0557b22: 中但直述自己巳所懷。為法利物。疏則具敘論主化
0557b23: 智巧便。妙權開示。承力護法。上報下化。問。論中何
0557b24: 故不具敘耶。答。疏敘他意。故可具陳。論主述已巳。但
0557c01: 明所為。若同疏中。便成自伐。故不具敘。
0557c02: △二藏攝。二初標門。二釋義。初標門。
0557c03: 二。約諸藏所攝者。
0557c04: 【記】三二不一。故云諸。皆能含攝。故名藏。謂明此論。
0557c05: 於三二中。攝屬何藏。
0557c06: △二釋義。
0557c07: 三藏之中。對法藏攝。二藏之中。菩薩藏攝。
0557c08: 【記】三藏者。經。律。論也。此約所詮戒定慧學增勝而
0557c09: 立。謂詮定增勝。名為經藏。詮戒增勝。名為律藏。詮
0557c10: 慧增勝。名謂論藏。言增勝者。以一一藏。通餘二故。
0557c11: 第一經藏者。梵云欲底修多羅。或云修路。素呾
0557c12: 纜。此云契經。契。謂契當所詮法義。契合所化機心。
0557c13: 經。謂貫穿所說義理。令無散失。攝持所化物機。使
0557c14: 無顛墜。故佛地論云。貫穿攝持所應說義。及所被
0557c15: 機。故契經即藏。持業釋也。第二律藏者。梵語毗奈
0557c16: 耶。或云毗尼。或云毗那耶。義翻為律。以明持犯法
0557c17: 則軌度。有如此方條法之制。取此類也。律。法也。古
0557c18: 翻為調伏。謂調鍊三業。制伏過非。調鍊則通於止
0557c19: 作。制伏則唯明止惡。或翻為滅。謂身語意惡。焚燒
0557c20: 行人。義同火然。戒能止滅故。或云清涼。以能息惡
0557c21: 炎熾相故。此則俱就所詮之行彰名。調伏之藏等。
0557c22: 依主釋也。第三論藏者。梵語阿毗達磨。此云對法。
0557c23: 法則所對之境。謂無為涅槃。及四真諦。對即能對
0557c24: 之心。謂理量二智。此二對彼。妙盡理源。揀擇法相。
0558a01: 分明指掌。如對目前。名為對法。即對法之藏。依主
0558a02: 釋也。此論屬彼。定非經律。故云對法藏攝。問。瑜伽
0558a03: 論說。謂諸一切了義經典。循環研覈摩呾哩迦。據
0558a04: 此。則對法藏攝。亦是佛說。此論既是佛滅度後。菩
0558a05: 薩所造。何得亦入對法藏耶。答。佛所說法。有其三
0558a06: 種。一。佛自說。二。加他說。三。懸記說。今則後說也。故
0558a07: 摩耶經云。佛記馬鳴。然正法炬。滅邪見幢。善說法
0558a08: 要。既蒙懸記。即同佛言。故得此攝。問。若言懸記。故
0558a09: 得入論藏者。豈佛滅後。一切造論菩薩。盡是懸記
0558a10: 耶。由斯難故。今助一解。以佛所說。雖有論議。並屬
0558a11: 經藏。以十二部。俱名經故。菩薩造者。但名為論。或
0558a12: 宗彼經。或隨解釋。故此所攝。亦不相違。二藏者。此
0558a13: 則約人所立也。謂於三藏之中。詮示大乘理行果
0558a14: 故。名菩薩藏。詮示小乘理行果故。名聲聞藏。故莊
0558a15: 嚴論。及攝大乘說。由上下乘差別。故有聲聞及菩
0558a16: 薩藏。然約人說。人有三乘。合分三藏。以緣覺人。多
0558a17: 不藉教。出無佛世。或出佛世。即攝屬聲聞。以四法
0558a18: 之中。理果同故。由是但立二種藏也。若據教行有
0558a19: 別。亦可開為三藏。故普超三昧經。及入大乘論說。
0558a20: 以約別義。開為三藏。今依莊嚴等論。約於同義。合
0558a21: 為二藏。開之與合。各隨一意耳。然三藏之中。各具
0558a22: 二藏。二藏之內。各有三藏。但約人約法。分此二三。
0558a23: 廣如圓覺疏所辨。菩薩藏攝者。以是大乘。非詮小
0558a24: 故。故此所攝。
0558b01: △三教義二。初總標。二別列。初總標。
0558b02: 三。顯教義分齊者。有二。
0558b03: 【記】教是能詮。義即所詮。以所詮義。顯能詮教。即知
0558b04: 此教分齊所至也。
0558b05: △二別列二。初教。二法。初教二。先開章。次釋義。
0558b06: 先開章。
0558b07: 一。約教詮法通局顯分齊。謂以義分教。教類有五。
0558b08: 【記】詮法通局者。通則大乘終頓圓。以被機廣故。詮
0558b09: 義深故。局即小乘及大乘始教。以詮法淺故。被機
0558b10: 狹故。又深必該淺。故云通。淺不至深。故云局。又一
0558b11: 經能含多教。故云通。一經唯詮一教。故云局。以義
0558b12: 分教者。由諸家多約時分教。有所未允。遂招諍論。
0558b13: 敘彼如別所明。今以義分。故無舛謬。此則義為能
0558b14: 分。教為所分。得知教之淺深者。由所詮義。有近遠
0558b15: 故。
0558b16: △次釋義二。初總敘諸教。二與論相攝。初總敘
0558b17: 諸教五。初小教。二始教。三終教。四頓教。五圓教
0558b18: 初小教。
0558b19: 一。小乘教。但說我空。縱少說法空。亦不明顯。但依六
0558b20: 識三毒。建立染淨根本。未盡法源。故多諍論。
0558b21: 【記】小乘者。運小根至小果故。如羊鹿車。但能引輕。
0558b22: 不能致遠。故名小也。但說下。釋相也。即正辨所詮。
0558b23: 之理。但。猶獨也。唯也。我空者。此教所明。凡有所為。
0558b24: 皆因緣力。中無主宰。故為我空。縱少說者。阿含經
0558c01: 云。無是老死。無誰老死。既言無是老死。即是法空
0558c02: 之義。雖有此說。以百無一分。故云少說。但標而已巳。
0558c03: 更不解釋。故不明顯。以非教之正意故。今望大乘
0558c04: 分明顯了義邊。故名為但。如河少水。亦名無水故。
0558c05: 但依下。所依根本。六識者。即前六識。彼教三宗。所
0558c06: 說有異。謂經部無別心所。有部有別心所。覺天所
0558c07: 說。唯一意識。隨六根轉。無別六異。三毒者。貪瞋癡
0558c08: 使。害物最深。能損法身慧命。故受毒稱。染淨者。若
0558c09: 以此三為能熏。現在色心為所熏。造業受生。輪轉
0558c10: 三界。此為染根本。若以無貪等三為能熏。現在色
0558c11: 心為所熏。斷煩惱。出三界。此為淨根本。染之與淨。
0558c12: 由三有無。除此更無所依。故云但也。未盡下。結成
0558c13: 不了。不達如來藏心。本具無漏功德。故未盡淨法
0558c14: 之源。不了根本不覺。是有漏因。故未盡染法之源。
0558c15: 此教尚不詮七八二識。豈況無明法性耶。故云未
0558c16: 盡等。多諍論者。二十部分宗。各不相與。如盲摸
0558c17: 象。紛然是非。故云諍論。苟盡其源。安見如此。
0558c18: △二始教。
0558c19: 二。大乘始教。亦名分教。於中但說諸法皆空。未盡大
0558c20: 乘法理。故名為始。但說一切法相。有不成佛。故名為
0558c21: 分。
0558c22: 【記】大乘者。運大根至大果故。如牛車引重。可以致
0558c23: 遠。故名大乘。下四雖權實有異。以通對小乘。故總
0558c24: 名大乘也。始分二教者。且標兩名。此中二教。各詮
0559a01: 一義。是謂空。相。非謂一教而有二名。但說下。明所
0559a02: 詮理。即諸部般若。明心境染淨等並空。始自色心。
0559a03: 終乎種智。無不如幻。故云皆空。般若云。無色無受
0559a04: 想行識。乃至無智亦無得等。又經云。若有一法勝
0559a05: 過涅槃。我亦說為如夢幻等。未盡下。判為不了。大
0559a06: 乘法理。不空不有。而空而有。既但說空。當知未盡。
0559a07: 故法鼓經云。一切空經。是有餘說。中論云。空是大
0559a08: 乘初門。故言始也。又云。以有空義故。一切法得成。
0559a09: 但說下。即分教也。一切法相者。明所詮。法。然一切
0559a10: 言。不出五位一百法。謂一者心法。有八。二者心所
0559a11: 有法。有五十一。三者色法。有十一。四者不相應行
0559a12: 法。有二十四。五者無為法。有六。縱說真如無為。是
0559a13: 諸法性。亦墮法相之數。故云但說。有不成佛下。判
0559a14: 為不了。謂五性之中。定性二乘。無性闡提。及不定
0559a15: 性中三分之二。必不成佛。既不皆成。即名為分。
0559a16: △三終教。
0559a17: 三。終教。亦名實教。說如來藏。隨緣成阿賴耶識。緣起
0559a18: 無性。一切皆如。定性二乘。無性闡提。悉當成佛。方盡
0559a19: 大乘至極之說。故名為終。以稱實理。故名為實。
0559a20: 【記】終實二教者。標名也。此只一教。以對前二。故立
0559a21: 二名。非同於前二教異也。說如來下。順明緣起。即
0559a22: 生滅門。故下論云。心生滅者。依如來藏故。有生滅
0559a23: 心。所謂不生不滅。與生滅和合。非一非異。名阿黎
0559a24: 耶識等。即前云不變性而緣起。緣起下。逆明緣性。
0559b01: 即真如門。故論云。心真如者。即是一法界大總相
0559b02: 法門體。所謂心性不生不滅。乃至一切法不可說
0559b03: 不可念。故名真如。即前云不捨緣而即真也斯則
0559b04: 從本起末。故云隨緣。末即同本。故云無性。如範金
0559b05: 為器。器即是金。定性等者。三聚五性一切眾生。皆
0559b06: 有如來藏心。總皆成佛。故涅槃經云。凡有心者。定
0559b07: 當作佛。圓覺云。有性無性。齊成佛道。上皆明所詮
0559b08: 之法。方盡下。判為了義。詮法窮源。故云至極也。對
0559b09: 前未盡。終於始故。名為終教。非同法相。故云實理。
0559b10: 分教不了。乃屬於權。此中了義。故云實教。
0559b11: △四頓教。
0559b12: 四。頓教。總不說法相。唯辨真性。亦無八識差別之相。
0559b13: 訶教勸離。毀相泯心。但一念不生。即名為佛。不依地
0559b14: 位漸次。故說為頓。
0559b15: 【記】頓教者。標名也。一直而談。更無委曲。不歷階漸。
0559b16: 唯指本源。故稱為頓。總不下。釋相也。法相者。謂
0559b17: 計。依他。色心。假。實。法相雖廣。不出於斯。此既不說。
0559b18: 故名為總不說。即揀分教但說法相。唯辨真性者。
0559b19: 此揀始教但說諸法皆空。今說不空妙有。即圓成
0559b20: 實性也。此性圓滿成就。凡聖因果。平等所依。只談
0559b21: 此法。故云唯辨。此二句且略標揀也。下即廣示。亦
0559b22: 無等者。釋不說法相也。八識。是法相之源。一切最
0559b23: 勝。以勝攝劣。故唯舉此。然識如幻夢。唯是一心。故
0559b24: 云亦無。此中舉識。以影所緣也。請教者。斥其無實。
0559c01: 肇公云。名無得物之功。故圓覺云。修多羅者。如標
0559c02: 月指。若復見月。了知所標。畢竟非月。下文亦云。一
0559c03: 切言說。假名無實。但隨妄念。不可得故。勸離者。令
0559c04: 不執教。使其捨詮也。故下文云。從本已巳來。離言說
0559c05: 相。離名字相。淨名云。乃至無有文字語言。是真入
0559c06: 不二法門。又云。至於智者。不著文字。文字性離。即
0559c07: 是解脫。達磨云。我法以心傳心。不立文字等。能詮
0559c08: 教既亡。所詮義亦遣。故但訶教勸離也。毀相者。凡
0559c09: 所有相。皆虛妄故。此則亡所證境也。泯心者。心生
0559c10: 則種種法生故。此即亡能證智也。經云。幻塵滅故。
0559c11: 幻滅亦滅。又云。亦無能證者。此乃妄識妄緣。能詮
0559c12: 所詮。能證所證。一切都泯。故下文云。一切法從本
0559c13: 已巳來。非色非心。非智非識。非有非無。畢竟不可說
0559c14: 相。但一念等者。念生既是凡夫。相現性隱。不生宜
0559c15: 名為佛。性顯相亡。是故剎那登妙覺。等佛於一朝。
0559c16: 故觀師云。一念不生。前後際斷。照體獨立。物我皆
0559c17: 如。更不假餘方便。故云但也。此則釋前唯辨真性。
0559c18: 不依下。結成頓義。既一念成佛。豈立位焉。位既不
0559c19: 存。不亦頓乎。故思益經云。得諸法正性。不從一地
0559c20: 至於一地。圓覺云。知幻即離。不作方便。離幻即覺。
0559c21: 亦無漸次。
0559c22: △五圓教。
0559c23: 五。圓教。所說唯是法界。性海圓融。緣起無礙。相即相
0559c24: 入。帝網重重。主伴無盡。
0560a01: 【記】圓教者。謂此教中。該收前四。圓滿具足。性相俱
0560a02: 融。剎海塵毛。交互入。即華嚴宗也。所說下。一真
0560a03: 法界也。謂所說理事心境人法聖凡染淨等法。以
0560a04: 要言之。未有一法。離於法界。故云所說唯是法界。
0560a05: 或可此句是總標。下皆別列。性海圓融者。理法界。
0560a06: 謂理性深廣。故如海也。理體周。無有一法而不
0560a07: 融攝。故云圓融。緣起者。事法界。謂眾緣所造心境
0560a08: 染淨情器因果大小一多。各不同故。無礙者。理事
0560a09: 無礙法界也。謂緣起事法。皆是理之所成。緣起無
0560a10: 性。不礙於理。理能隨緣。不礙於事。故得理事二無
0560a11: 障礙。相即相入下。事事無礙法界也。謂諸事法。各
0560a12: 全攝理。即理之事。互不相礙。故得一一事法。相即
0560a13: 相入。一即一切。一切即一。一入一切。一切入一。互
0560a14: 為主伴。重重無盡。如天網珠。光影互入。無礙無盡
0560a15: 也。然上五教所詮。不出性相。性相相望料揀。應成
0560a16: 六句。一。唯相非性。小乘教也。但說法相。不言性故。
0560a17: 二。唯性非相。即頓教也。唯辨真性。毀相泯心故。三。
0560a18: 相多性少。即分教。多說法相。少說性故。四。性多相
0560a19: 少。即終教。多說法性。少說法相。縱說法相。亦不離
0560a20: 性故。五。非相非性。即始教。但說諸法皆空。未顯真
0560a21: 如性故。六。全相全性。圓教也。謂說一真法界。全體
0560a22: 而起成染淨法。即全相也。染淨起時。性體不隱。全
0560a23: 是真如。即全性也。又此五教。與天台化法四教相
0560a24: 望。但開合有異。而大況是同。彼則開前合後。此則
0560b01: 開後合前。四教者。謂藏。通。別。圓也。且如此中初小
0560b02: 乘教。即彼藏教。第二始教。此有二類。一始教。但說
0560b03: 諸法皆空。即彼通教也。二分教。但說一切法相。即
0560b04: 別教也。第三終教。明如來藏。隨緣成諸染淨。緣起
0560b05: 無性。一切皆如。即彼圓中雙照義也。第四頓教。唯
0560b06: 辨真性。即彼圓中雙遮義也。第五圓教。明性相俱
0560b07: 融。即彼圓中遮照同時義。以此三教所詮。唯是一
0560b08: 心具一切法。即彼圓教不思議中道也。故此三教。
0560b09: 皆屬圓收。此即合彼通別為一始教。開彼圓教為
0560b10: 終頓圓三。彼即開此始教為通別二。合此終等為
0560b11: 一圓教。雖開合有異。而法無異也。然彼更約化儀
0560b12: 論四。約時論五。廣說如彼。
0560b13: △二與論相攝二。初定分齊。二明相攝。初定分
0560b14: 齊。
0560b15: 若於五中。顯此論之分齊。正唯終教。亦兼於頓。
0560b16: 【記】正唯終教者。以有生滅門。說如來藏。隨緣作阿
0560b17: 賴耶。成諸染淨義故。兼於頓者。以有真如門。顯體
0560b18: 離言。依言辨德故。然雖說兩門。以真如門中。但略
0560b19: 顯法體而已巳。如其生滅門中。說迷悟。辨聖凡。論染。
0560b20: 則二礙三細五意六麤。論淨。則二身三大四信五
0560b21: 行。具辨染淨熏習。廣明四位階降。說斷證。明解行。
0560b22: 但是一切世出世法。皆在生滅門中所明。既而廣
0560b23: 略不同。故於二教以判兼正也。
0560b24: △二明相攝。
0560c01: 若將此論。與五教互相攝者。五唯後三攝此。此唯攝
0560c02: 五前四。
0560c03: 【記】五唯下。以教攝論。五教為能攝。此論為所攝也。
0560c04: 後三攝此者。終頓圓也。謂此論中。說如來藏緣起。
0560c05: 是終教。說真如門。是頓教。又真如門。是理法界。生
0560c06: 滅門。是事法界。二門不二。理事無礙法界。一心。是
0560c07: 一真法界。此即圓教。故後三教。攝得此論。若以理
0560c08: 推。此論亦有前二教義。亦應前二攝得此論。此唯
0560c09: 下。以論攝教。此論為能攝。五教為所攝也。攝前四
0560c10: 者。此論備有前四義故。不攝圓者。以四法界中。唯
0560c11: 有三種。而不明事事無礙。以圓教宗於事事無礙。
0560c12: 義既不全。故非攝彼。然以義推。亦合攝彼。彼文四
0560c13: 種。統唯一真法界。今論一心之體。正是一真法界。
0560c14: 是彼圓教之宗耳。又彼事事得無礙者。皆由真如
0560c15: 隨緣故也。故知真如隨緣。是彼事事無礙之由。故
0560c16: 得攝也。若以前科望於此義。前文合云。正唯終教。
0560c17: 兼於頓圓也。
0560c18: 
0560c19: 大乘起信論疏筆削記會閱卷第一
0560c20: 
0560c21: 音釋
0560c22: 音亦。合也。又和於十眾也。
0560c23: 研音年。磋。磨。。究也。
0560c24: 覈音核。考校也。
0561a01: 綆音梗。汲水繩也。
0561a02: 謚音益。應用諡。音示。誄行立號以易名也。謚非。
0561a03: 音魁。寬大貌。
0561a04: 繹音亦。解也。又繙閱經書尋究之也。
0561a05: 璿音前。美玉。
0561a06: 印度此云月氏。國名。
0561a07: 噳音語。
0561a08: 同你。
0561a09: 緒音序。綸緒也。頭緒也。
0561a10: 筌音詮。捕魚器。
0561a11: 音弟。兔網。
0561a12: 陀羅尼此云總持。咒名。
0561a13: 粹音瑞。精純也。
0561a14: 責宅二音。深也。雜也。
0561a15: 音充。深也。
0561a16: 音遂。幽深貌。
0561a17: 波斯匿翻勝君。王名。
0561a18: 岐音其。路旁出也。
0561a19: 屯音豚。聚也。
0561a20: 迢音條。相遠各別也。
0561a21: 揆音葵。等齊也。
0561a22: 謐音密。靜也。安也。
0561a23: 躍音藥。舉其身而上也。
0561a24: 跳糶迢二音。並足起也。
0561b01: 韜音叨。藏斂歛也。
0561b02: 傭賃音庸任。僱役於人也。
0561b03: 瞑眩音冥衒。飲藥之毒而閉目也。
0561b04: 瘳音抽。病痊也。
0561b05: 悼音道。歎也。
0561b06: 爰音元。曰也。
0561b07: 慨開。上聲。無聲之歎也。
0561b08: 罕音喊希有也。
0561b09: 撈漉音牢六。同撈摝。沉取之也。
0561b10: 泳音永。游也。
0561b11: 眸音牟。目瞳也。
0561b12: 阿顛迦此翻無善心。斷善根者。
0561b13: 觴音傷。杯名。濫觴者。謂泉之始流。不過杯水泛
0561b14: 溢而已巳。
0561b15: 洄音素回。逆流而上也。
0561b16: 挹音邑。酌也。抒也。
0561b17: 蔗音遮。甘蔗。
0561b18: 邈音渺。高遠也。
0561b19: 幹音干。辦也。
0561b20: 拙音執。鈍也。
0561b21: 捷音夕。敏也。
0561b22: 迅音信。速。疾也。
0561b23: 迦陵頻迦此云妙聲。仙禽也。
0561b24: 壅音雍。堆塞也。
0561c01: 闔音合。閉也。
0561c02: 析音息。分剖也。
0561c03: 誕音但。妄也。
0561c04: 揮音輝。發揮。
0561c05: 迭音狄。遞。代也。
0561c06: 弼音鼻。輔佐也。
0561c07: 辜音孤。負也。
0561c08: 猷音猶。道也。謀也。
0561c09: 構音姤。造也。
0561c10: 廈音夏。房舍也。
0561c11: 庠音祥。序也。
0561c12: 架音駕。屋之間架也。
0561c13: 斧音府。斧鉞。
0561c14: 禴音藥。祭祀名。
0561c15: 廕音蔭。覆庇也。
0561c16: 裔音衣。後嗣也。
0561c17: 呾音怛。
0561c18: 哩音里。
0561c19: 舛音喘。差錯也。
0561c20: 摸音模。手摩也。
0561c21: 闡提華言信不具。無信心者。
