0511a01: 雪竇石奇禪師語錄卷第九
0511a02: 嗣法門人行正等編錄
0511a03: 法語上
0511a04: 示無似禪人
0511a05: 承汝檀越謝居士遠惠信物齋儀等。要山僧上堂。汝
0511a06: 不知山僧通身是病。調養猶自不暇。更有何法可說。
0511a07: 何堂可上。山僧縱為汝說得而汝與檀越又在永嘉。
0511a08: 相去二百里許。又何能得聞。雖然。汝還知世尊不說
0511a09: 說。迦葉不聞聞麼。既世尊不說說。迦葉不聞聞。則山
0511a10: 僧無說是為真說。汝與檀越無聞是為真聞。既無說
0511a11: 是真說。無聞是真聞。則山僧說法已巳竟。而汝與檀越
0511a12: 聞法亦竟。山僧恁麼說。汝還信得及麼。若信得及。非
0511a13: 唯汝檀越父母得度脫。直見盡大地人無一不度脫
0511a14: 者。亦見同一壽命。同一體用。正續綿綿。曾無間斷。三
0511a15: 世諸佛亦如此。歷代祖師亦如此。天下老和尚亦如
0511a16: 此。山僧亦如此。汝亦如此。檀越亦如此。檀越父母亦
0511a17: 如此。既皆如此。都盧是個大解脫門。豈更有能說所
0511a18: 說。有生可度。有壽可延。有嗣可祈哉。
0511a19: 復沈初引居士
0511a20: 居士既云。見三千大千無在用藥。無在非藥。莖草可
0511a21: 示。信手可拈。又道。欲到山來。要山僧證汝父母未生
0511a22: 前本來面目。并乞我拄杖。何自語相違之甚也。古人
0511a23: 云。參須實參。悟須實悟始得。不然成大妄語。寧不為
0511a24: 懼。此復。
0511a25: 復靜淵法主
0511a26: 屢承佳隹貺。感怍何如。適令孫囑以薦母事。一如來諭。
0511a27: 但云要山僧垂慈一喝。令者婆得三日耳聾去。恐喝
0511a28: 則喝矣。渠若作喝會。未必真耳聾也。莫若為他捩轉
0511a29: 鼻孔。向無鼻孔處出氣。
0511a30: 又
0511b01: 病朽何福。承老法師費念。山中大眾端受供養。謝何
0511b02: 可當。諭云。其個中事。對面千里。良可歎也。若論個事。
0511b03: 不隔一毫。何歎之有。即此對面而言千里者。何自謙
0511b04: 也。豈不見古人云。君子千里同風乎。次偈奉答。個事
0511b05: 初無晦。分明反著疑。重關君自隔。棒喝我何奇。千里
0511b06: 同風句。今將覿面期。援毫聊奉答。青目即當機。
0511b07: 答念慈老宿
0511b08: 來諭云。某際此桑榆末照。欲得力一句。還望大師不
0511b09: 吝慈悲者。若論得力。則一句也無。若有一句一字礙
0511b10: 於胸中則非得力也。
0511b11: 復黎太沖居士
0511b12: 得手教有如覿面之喜又遠承信儀及供何過殷也
0511b13: 來諭云不曾決了。因循世法中。無怪觸途荊棘。橫來
0511b14: 挂人。終未知處。此得有佛法分否。山僧謂離卻世法。
0511b15: 並無佛法。若離卻世法。別求佛法。何異斬頭覓活。離
0511b16: 水求冰耶。只於二六時中。動靜施為。應緣接物。料理
0511b17: 家務。無時不到。無事不然。自不覺故耳。正所謂日用
0511b18: 而不知也。果能直下覺得了。信得及去。一覺永覺。一
0511b19: 信承信。則火裏蓮花時時顯艷。自然貼貼地。信手拈。
0511b20: 信口道。信腳下。要來便來。要去便去。那見有佛法世
0511b21: 法。了與不了。荊林拄人哉。雖然。山僧亦是寐語。此復。
0511b22: 示沈初引居士
0511b23: 四事供養。助道因緣。吾出家人所不可闕。初引居士
0511b24: 心有餘力不足。惟以醫藥為供。匍匐於祈寒溽暑中。
0511b25: 手到病除。鮮有不驗。雖然。更有一種病。一味藥。猶未
0511b26: 識在。且道是甚麼病。甚麼藥。要識病麼。古人云。我有
0511b27: 一病。非世所醫。又馬大師一日院主問云。近日尊候
0511b28: 如何。師云。日面佛。月面佛。者是要識藥麼。昔日文殊
0511b29: 命善財採藥曰。是藥者採將來。善財遍觀大地。無不
0511b30: 是藥。卻來白云。無有不是藥者。文殊曰。是藥者採將
0511c01: 來。善財遂於地上拈一莖草。度與文殊。文殊接得。呈
0511c02: 示眾曰。此藥亦能殺人。亦能活人。試問初引。曾識得
0511c03: 非世所醫的病麼。還識得日面佛。月面佛的落處麼
0511c04: 并識得文殊示眾。能殺人亦能活人的藥麼。忽然看
0511c05: 徹。直教通身是病。通身是藥。信手拈來。要用便用。那
0511c06: 時殺也在你。活也在你。灑灑落落。利己巳利人。無施不
0511c07: 可。經云。諸供養中。法供養最。不然。自己巳一場熱病到
0511c08: 來。要且如何下手。所謂業茫茫。無本可據。至囑至囑。
0511c09: 示自如禪人
0511c10: 上人既號自如。有何不如。更要山僧開示。若要山僧
0511c11: 開示。則自如不自如了也。釋迦老子云。如我按指。海
0511c12: 印發光。汝暫舉心。塵勞先起。金剛經云。應如是住。如
0511c13: 是降伏其心。夫既如是。則上人分上不少一法。不多
0511c14: 一法。既不見多一法。又不見少一法。則上人全體自
0511c15: 如。豈待山僧問示。雖然。也須親證到者個田地始得。
0511c16: 古人云。參禪一著了要敵生死。不是說了便休。昔僧
0511c17: 問趙州和尚。萬法歸一。一歸何處。州云。我在青州做
0511c18: 領布衫。重七觔。上人作麼生會。如不會。直須豎起脊
0511c19: 梁。剔起眉毛。咬定牙關。仔細看他是個什麼道理。看
0511c20: 來看去。一朝忽然看徹。則全是上人自受用三昧個
0511c21: 裏覓些子。如也不可得。是也不可得。不如也不可得。
0511c22: 不是也不可得。如是不如是總不可得。不可得亦不
0511c23: 可得。如是向者裏翻個身來。便喚作如亦得。是亦得。
0511c24: 不如亦得。不是亦得。如是喚作不如是亦得。不如是
0511c25: 喚作如是亦得。乃至一切皆得。者便是真自如也。然
0511c26: 雖如是。上人莫見山僧如是說。便作如是之見。
0511c27: 示吳道人
0511c28: 尊翁敬溪居士來云。道人因病。痛念生死。倘到無著
0511c29: 落處。沒個把柄。如何是好。要與山僧討個把柄。分明
0511c30: 指示個著落處。山僧別無指示。即此沒把柄便是把
0512a01: 柄。無著落處正好著落。不見古人云。我宗無語句。亦
0512a02: 無一法與人。道人若信得及。直下擔當。莫容擬議。不
0512a03: 見有聖。不見有凡。不見有生滅。不見有去來。乃至一
0512a04: 切是非人我等相俱不可得。如是則世間出世間一
0512a05: 切法皆在於我矣。若生死時到。便與麼去。佛國也在
0512a06: 我。魔宮也在我。天堂也在我。地獄也在我。乃至驢胎
0512a07: 馬腹。總不由人。如或不然。且看個父母未生前。自己巳
0512a08: 一段歷歷明明底。能言能語。能見能聞底在什麼處
0512a09: 安身立命。行也看。坐也看。茶裏也看。飯裏也看。中間
0512a10: 不容間斷。看來看去。看到無所看處。沒滋味處。清寥
0512a11: 寥。白滴滴。進前又不得。退後又不得。提又提不得。放
0512a12: 又放不得。心頭熱悶悶時。切記者裏不得放過。乃到
0512a13: 家消息近也。如驀忽一時看徹。咄。眉毛不離眼上。那
0512a14: 時始信我語不誣矣。
0512a15: 示絕學禪人
0512a16: 從上來事。古人指示於人。不妨直截省要。初無纖毫
0512a17: 隱晦。秪如永嘉大師道。絕學無為閒道人。不除妄想
0512a18: 不求真。無明實性即佛性。幻化空身即法身。如此說
0512a19: 話。何等分明。直要令人洞明本地風光。與他佛祖把
0512a20: 手共行。同一受用而已巳。雖然。也不甚容易。須是個人
0512a21: 始得。看他長慶和尚參雪峰玄沙。往來三十餘年。後
0512a22: 至一日捲簾次。忽然大悟云。也大差。也大差。捲起簾
0512a23: 來見天下。有人問我解何宗。拈起拂子劈口打。又靈
0512a24: 雲大師道。三十年來尋劍客。幾回葉落又抽枝。自從
0512a25: 一見桃花後。直至如今更不疑。此二老豈不是大根
0512a26: 器。大力量。大丈夫。不能徹證徹悟。終不肯草草取次
0512a27: 承當。蓋為他最初發心行腳。立志與人不同。其不取
0512a28: 者愈大。則其所辦者愈遠。近者宗門淡泊名器。濫觴
0512a29: 遍界。狂禪盡是魔家眷屬出世。為善知識者殊。不本
0512a30: 其實。一味好門庭熱鬧。尚名言妙句。四六文章。穿鑿
0512b01: 公案。為深密玄妙以誘初學。一等不識好惡漢。尋香
0512b02: 逐臭。依草附木。一見便通身癢颼颼地。正投其所好。
0512b03: 不覺不知。師資契合。如膠似漆。甚至串習新奇語句。
0512b04: 然後出眾一問一答。以為機鋒妙捷。取勝俗眼。不顧
0512b05: 識者掩鼻。如此為參學究竟。真可憐怋。若是個有血
0512b06: 氣漢子。實為生死不了。發心行腳者。豈肯入他群隊。
0512b07: 作者野狐種草耶。絕學上人頗追古風。直有丈夫氣
0512b08: 概。遍參海內知識既有年矣。秪不肯自欺。去冬到我
0512b09: 關前。以道義相從。時被病魔纏擾。然窮究之心初未
0512b10: 稍倦。若不到大徹大悟。豈肯小小便休。誠不虛行腳
0512b11: 也。茲者秋風乍冷。復別南行。腳底腳頭。善為道路。若
0512b12: 要易會。只消歇卻馳求心來。莫自作。雖秪向二六時
0512b13: 中孜孜不息。看個圓悟禪師道。熏風自南來。殿閣生
0512b14: 微涼。是個甚麼道理。又切忌作道理會。看來看去。冷
0512b15: 地一朝豁然。漆桶子破。便見從前一切祭鬼神閒家
0512b16: 具。佛病法病。身病毛病。一時瓦解冰消矣。到此田地。
0512b17: 盡大地人性命總被上人一條斷貫索穿卻了也。更
0512b18: 無一個走漏。豈不是大丈夫漢。成大丈夫事。雖然。更
0512b19: 須知有玄沙道底始得。
0512b20: 示周瑞亭居士摹像
0512b21: 古人云。參禪一著子要敵生死。不是說了便休者。而
0512b22: 今多少人摹得個影子邊事。忻忻自足。便為千了百
0512b23: 當。不肯用力參究。誠為可惜。瑞亭居士臨我天童老
0512b24: 人小像。十分克肖。凡見無不禮拜。歡喜讚歎。雖然亦
0512b25: 摹得個影子。若是我老人真面目。居士須自親見一
0512b26: 回。
0512b27: 示孫紹雲居士
0512b28: 紹雲居士參禪有個領處。見有一等實為生死發心。
0512b29: 欲修行者。多受一種外道邪魔荼毒。便不肯真參實
0512b30: 悟為究竟。秪認個識神。穿衣喫飯。行住坐臥底。叫做
0512c01: 本來人。無說無言。便是西來大意。誠可憐憫。茲因山
0512c02: 僧南行。特持紙來。乞留法語。以為彼誠。若欲究明者
0512c03: 段大事。必須發大心。具大力。截斷塵緣參究去。不計
0512c04: 歲月。忽然徹證。則知生死皆如夢幻。於一切境上如
0512c05: 行雲流水。總無住著。無住著亦不住著。到得如此。方
0512c06: 可說前恁麼話。不然是大愚癡人。徒自取戾。古人云。
0512c07: 學道之人不識真。只為從前認識神。無量劫來生死
0512c08: 本。癡人喚作本來人者是也。居士以為何如。
0512c09: 示李史居士
0512c10: 經云佛為一大事因緣故出現於世既謂之一大事
0512c11: 因緣豈可容易哉。古德云。須是恁麼人。承當得恁麼
0512c12: 事。居士於正月間同數君子到貧道關前。貧道一見。
0512c13: 雖未言及個事。便識得居士不是尋常者輩。及八月
0512c14: 間再會時。果一言之下。打失鼻孔。便信得此段因緣。
0512c15: 及非積劫多生。親近善知識熏習得般若。因深緣熟。
0512c16: 安得如是。但未得盡底掀翻耳。是時貧道私喜。自許
0512c17: 為具眼者矣。次復見居士根性太利。聰明太甚便要
0512c18: 將古人公案得一時盡會去殊不知起念要會腳跟
0512c19: 下錯過多少了也。要知個事。甚不如此。但知作佛。何
0512c20: 愁佛不解語。居士既信得此段大事因緣。及請直下
0512c21: 歇卻馳求心。即向信得及處。看個女子出定因緣。是
0512c22: 甚麼道理。切忌向意根下卜度。將心意識湊泊。急於
0512c23: 要會。亦不得忘懷。置在無事甲裏。務要緩急得中。真
0512c24: 實踐履。久久看去。得一念相應則古人機緣不假絲
0512c25: 毫作意自然與他相符合不會而自會矣。日用應緣
0512c26: 處亦自然。頭頭上明。物物上顯。到恁麼時。則不見有
0512c27: 世間出世間。大事小事因緣。亦不見有一切是非人
0512c28: 我等相。全體是個李史。直下不疑佛。不疑祖。不疑
0512c29: 生。不疑死。然後推己巳之餘。化彼同類。亦不是外事。切
0512c30: 不得使聰明。就要會便解道初。不是文殊不及罔明
0513a01: 亦非罔明勝是文殊。而杓柄總在女子手裏。若作恁
0513a02: 麼會。則辜負先聖不少。而今禪和家纔入叢林。要參
0513a03: 禪者。盡作者般見解。既然如此。阿誰不會。又何必古
0513a04: 今知識盡將者則機緣拈提為最難透者。不見道末
0513a05: 後一句始到牢關。絕後再甦欺君不得。斯言豈欺吾
0513a06: 哉。往往見居士們學道盡向不意中得個入頭處。便
0513a07: 向有意中打失了。臘月三十日到來返道佛法無靈
0513a08: 驗。今居士擔當個事惟恐得處太易。伶俐太過。便不
0513a09: 以修行為念。把本參話頭一總置之腦後。將現行業
0513a10: 識以為究竟。撥因果以為解脫。令傍觀者不信有此
0513a11: 段大事因緣。非惟於己巳無益。抑且法門有罪。者一著
0513a12: 子得易守難。且不可忽。須是頭正尾正始得。忝為道
0513a13: 契。不覺葛藤如許。
0513a14: 復單士華居士
0513a15: 來諭居士自呈自斷一一分明。山僧更復何言。雖然
0513a16: 是居士解到如此。實未證得。要證得即在無功用處。
0513a17: 無下手處。直下擔荷。直下透徹。則聲前句後。明與不
0513a18: 明。古人機緣了與不了。乃至大悟小悟。皆為剩語。
0513a19: 與黎太沖居士
0513a20: 前諭從親侍數年。亦曉佛法世法無二無別。既曉佛
0513a21: 法世法無二無別如何又道恐在家人認著斯語儱
0513a22: 侗過日。以致自家終不安穩云云。余道居士正病在
0513a23: 曉得向無二無別處作伎作倆。所以生死根株不能
0513a24: 斬絕。恁麼喚作家親作祟。難救之症也。既曉得佛法
0513a25: 世法無二無別。何得更起第二念。即向無二無別處
0513a26: 一刀兩段。直下徹證。便與龐居士日用事無別。惟吾
0513a27: 自偶諧同一無二無別又與法華經所云。治世語言
0513a28: 資生事業。與實相不相違背。同一無二無別。所以前
0513a29: 來書云果然一覺永覺。一信永信。則火裏蓮花時時
0513a30: 顯現。那見有佛法世法了與不了。十分為居士道破
0513b01: 了也。猶不瞥耶。今不得已巳。把個古人底應驗靈符舉
0513b02: 示居士。僧問趙州。狗子有佛性也無。州云無。且道趙
0513b03: 州為甚道無。不許起第二念穿鑿。直下看是個什麼
0513b04: 道理。又不得作道理會。二六時中猛省看去。忽然看
0513b05: 破。即此無字是斷命根底刀子。便曉得佛法世法果
0513b06: 然無二無別。者是古人應驗靈符。切不可忽。
0513b07: 與王紹箕居士
0513b08: 信音久無矣。暮年操履何如。初番看居士偈見地。不
0513b09: 脫坐在一色邊。所以復居士書。舉僧問古德。萬里不
0513b10: 挂片雲時如何。德云青天也。須喫棒。上春二月寄我
0513b11: 手扎。謂兩次法語遙頒僉云大法弟子拜閱。托開兩
0513b12: 手。噴地一聲。若有法是誑師。雖然。猶恐居士坐在者
0513b13: 裏。不能轉身吐氣。我有三十棒寄打。居士且道是賞
0513b14: 是罰。如簡點不出。春風天朗過我雪竇親喫。如何。
0513b15: 示半字
0513b16: 來問祖師西來。秪覓個不受惑底人。為甚神光三拜
0513b17: 依位而立。便肯粉骨碎身去。向汝道知恩方解報恩。
0513b18: 若識得神光三拜依位而立自然無惑亦肯粉骨碎
0513b19: 身禮拜山僧有分。信夫。掩關普寧而實不離貧道爐
0513b20: 也。外白紙一幅求開示。即恁麼還上人。
0513b21: 與僊居邑侯施清城居士
0513b22: 睽隔許久。每以道履為念。茲聞清勝慰心多矣。但前
0513b23: 所云。僧問趙州狗子還有佛性也無。州云無。即者無
0513b24: 字能透脫也未。古德云不得向無字上作活計。不許
0513b25: 向意根下卜度。不許向開口動舌處承當。狗子還有
0513b26: 佛性也無。無門下但即如此究竟。久之日用應緣處。
0513b27: 覺得漸漸省力。者便是得力處。此處不可放過。一念
0513b28: 疑情忽破乃到家受用也。世界騷然當事者多所分
0513b29: 憂。所貴者一著子有個下落。則古所謂長安雖鬧。吾
0513b30: 國晏然耳。
0513c01: 復邑侯虛谷顧公
0513c02: 備食明惠開慰多矣。所諭頑鈍下根登之覺路。何過
0513c03: 謙耶。正不知應身末世以王事之靡鹽入坭入水。即
0513c04: 門下無動無為澤及蒼生時也。餘惟慈照。
0513c05: 復徐孝伯居士
0513c06: 來諭云尚未知入徑。但持此心。刻刻不忘或有出路。
0513c07: 只要直下識得自心。便無入而不自得。亦無凡無聖。
0513c08: 絕死絕生。入徑出路向甚麼處著。者事初無期限。所
0513c09: 貴大丈夫漢直下一刀兩段。不涉程途耳。如言下瞥
0513c10: 然。即親面貧道。
0513c11: 復屠禎伯居士
0513c12: 接來諭并偈云云。山僧不信有是事。既謂萬緣本空
0513c13: 一法不有。覿體解脫矣。何更求解脫。即真空尚不可
0513c14: 得。而又有頑空為障。乃至種種惑謬來。總是居士妄
0513c15: 想意解為然耳。果見萬緣本空一法不有。即直下證
0513c16: 去。下手去。加功去。舍此則無別參證。無別下手無別
0513c17: 加功。直饒證得。來見山僧。正好喫棒。且道為甚如此。
0513c18: 參。
0513c19: 跋楚文上人血書華嚴經
0513c20: 者一部佛華經。人人本自具足。不待書寫。文彩自彰。
0513c21: 楚上人得得刺血書之。不似好肉上剜瘡乎。然受持
0513c22: 讀誦固是少他不得。如一向只見血墨。即被伊換卻
0513c23: 眼睛。
0513c24: 復黃文公居士
0513c25: 來諭云心如異類。恐未能領棒喝者。是何言與我道。
0513c26: 三十棒居士喫過久矣。只因自己巳不薦棒頭落處。所
0513c27: 以有同有異。有聖有狂。又喚棒是棒喝是喝。自生畏
0513c28: 難耳。殊不知我王庫內無如是刀。只要向一念未生
0513c29: 前識得棒頭落處。則一切是非同異聖狂關頭冰消
0513c30: 瓦解。又擬向何處閉關耶。大慧云未悟時意識紛飛。
0514a01: 悟了時方帖帖地。直饒居士到與麼地。正好與汝三
0514a02: 十棒。且道何故。
0514a03: 復吳湯日護法
0514a04: 接手詔并垂嘉惠知指日旋旆。以不得晤謝為惜。只
0514a05: 可遙對慧勝崖頭。神接維摩居士而已巳。承欲以鄙語
0514a06: 為本分事究竟。古德云君但隨緣得似空。飛沙走石
0514a07: 不乖空。但於事上通無事。見色聞聲不用聾。此即貧
0514a08: 衲所謂無貪著。則身不待跳。而迥超三界。無厭離則
0514a09: 跡不必滅。而隨處自在之旨。居士便驀提得去。一念
0514a10: 相應。則自勘自驗。終不借他人鼻孔出氣。日用現行
0514a11: 便如大火聚。一切物近傍不得。如太虛空。一切物棲
0514a12: 泊不得。於逆順境界不著照了。自然無喜無憂。所謂
0514a13: 一種平懷泯然自盡是也。自家分上既有如此受用。
0514a14: 不妨興慈運悲。利益一切。山河大地草木叢林。無一
0514a15: 不是清淨妙覺之場。男女老少智愚賢不肖。無一不
0514a16: 在一體等觀之域。直得灑灑落落。諸惡不作。眾善奉
0514a17: 行。然據本而論。即使修一切善。不知善是何物。而況
0514a18: 云不善之事。昔日世尊四十九年說法。不為別事。只
0514a19: 為眾生迷背已巳久。直指心源令其歸家樂業遞代宗
0514a20: 匠示一機一境一挨一拶。正是言言見諦。句句超宗。
0514a21: 說也說你自己巳有的。教你行也行你自己巳有的。不曾
0514a22: 別有甚麼法教人去學。教人去行持。然則貧衲今日
0514a23: 又焉可有別法相為哉。李都尉云參禪須是鐵漢。著
0514a24: 手心頭便判。直趍無上菩提。一切是非莫管。居士須
0514a25: 是恁麼始得。切莫以貧衲所言作道理解會。忉忉露
0514a26: 布實以為罪。
0514a27: 跋金剛決疑卷後
0514a28: 憨山大師道。重天下其著述浩多。所以墻岸法門醒
0514a29: 迪述背者非一而足。古所稱高僧中之雄者不是過
0514a30: 爾。金剛經有決疑之詮也。亦既盛行於世胡子晉公
0514b01: 普卿昆弟。別欲刻行者。為其先君若木居士未之
0514b02: 年篤信是經。蓋先君之手蹟存焉。當乙酉兵火胡子
0514b03: 懷藏佩服於顛沛流離之際。卒能全其身以廣父之
0514b04: 善。可謂佛法無靈驗乎。
0514b05: 示吳我因居士
0514b06: 夏初簡問居士工夫無怠否。鼻孔曾摸著否。今報云
0514b07: 雖時時摸取鼻孔。工夫未成一片。後又云忽遇一個
0514b08: 無面孔漢教他摸個甚麼。不妨為居士恭喜。雖然要
0514b09: 問居士曾摸著鼻孔知他無面孔耶。未嘗摸著知他
0514b10: 無面孔耶。蓋鼻不離面。面不離鼻。若摸著鼻孔。鼻孔
0514b11: 即面孔。面孔即鼻孔。何必更摸。若未摸著鼻孔。即居
0514b12: 士錯過面孔矣。不可道個無面孔也。看來居士雖能
0514b13: 時時摸取鼻孔。實未識無面孔漢。要識無面孔漢。直
0514b14: 須摸著鼻孔。鼻孔一摸著則不見有面孔矣。面孔既
0514b15: 無鼻孔何來。到恁麼時。方可道克副所望也。
0514b16: 示無蘊吳道士
0514b17: 來書老僧覽之。好與汝驀面一啐。將謂道人具有丈
0514b18: 夫氣概與尋常不同。還要法語為工夫策進耶。如有
0514b19: 工夫教道人做。即是賺殺道人。不見先聖道。知得者
0514b20: 般事便休。道人若直下信得及。一腳到底。一念萬年
0514b21: 萬年一念去。諸佛尚不奈汝何。況有生死奈得汝來。
0514b22: 而乃朝三暮四暮四朝三。向人問工夫討下落。轉見
0514b23: 不唧溜。轉見埋沒自己巳。到處受人顢頇。未有了日在。
0514b24: 復馬培原給諫
0514b25: 年前面晤。不惜為上人深錐痛拶。至今尚未有個消
0514b26: 息。古德云但辦肯心決不相賺。若要了此大事。二六
0514b27: 時中撞著銀山鐵壁相似。進則無門退之則失。又如
0514b28: 墮萬丈深坑。四面懸崖荊棘。者裏一跳跳得出。翻個
0514b29: 身。多劫塵勞一時頓息。千般伎倆從此冰消。則向末
0514b30: 法濁流激揚酬唱。隨類闡徵。不為分外。千萬以此自
0514c01: 強。他非所望。
0514c02: 邵得魯居士為母王夫人六袟請示法要
0514c03: 佛法如大海。非信莫能入。若一念生信。則河沙福德
0514c04: 盡歸方寸。剎塵壽量只在心源。豈人間形影邊事所
0514c05: 得而筭數譬喻耶。前晚得魯居士問老僧。如何是直
0514c06: 截根源。便與一棒云者裏什麼不直截。士云畢竟如
0514c07: 何。老僧云待禮拜了即道。居士作禮。連棒打之。即此
0514c08: 便搆去。活活潑潑。可以該天括地。可以豎古窮今。今
0514c09: 日尊堂太夫人六十壽誕。居士即將者個消息和盤
0514c10: 奉獻。不妨殊特。若更索法語。則是五彩圖畫虛空。轉
0514c11: 沒交涉。
0514c12: 透伊禪人求示
0514c13: 古云一處透千處萬處一時透。一處通千處萬處一
0514c14: 時通。透得一萬事畢透。伊上人一日來呈拈頌一卷。
0514c15: 老僧看畢遂問伊云喚甚麼作正法眼藏。伊低頭無
0514c16: 語。令老僧不妨疑著。雖然者裏要須實透始得。正不
0514c17: 在拈古頌古上。祖師西來原不立文字語言。直指人
0514c18: 心。說個直指又曲了也。更有什麼為礙。若直下透底
0514c19: 人。則生死幻翳永消。金剛正體獨露。一透永透。無有
0514c20: 間斷。若履踐得日久歲深。自然左右逢源。打成一片。
0514c21: 不見法昌道。入荒田不揀。信手拈來草觸目未常無。
0514c22: 臨機何不道。咄。切宜勉之。
0514c23: 復韓仁甫居士
0514c24: 新春起居諒必如心。去冬接手扎。云蒙徵詰一時訥
0514c25: 於酬對。途中忽惺悔不即震聲一喝。所謂當陽拈出
0514c26: 斬新條令者云云。正是當場不戰退後興兵。知過即
0514c27: 得。若謂拈出斬新條令者。不妨令人絕倒。更云自合
0514c28: 喫三十痛棒。尚有一人未肯放手在縱居士與麼道。
0514c29: 秪如一喝不作一喝用。又作麼生道。三喝四喝後又
0514c30: 作麼生道。若向者裏下得語轉得身吐得氣。方好喫
0515a01: 老僧痛棒。不然縱有棒。阿誰肯打居士來。
0515a02: 復姚益城中丞附原偈
0515a03: 輪開五指雷音動。拍向癡頑老子身。此意教人親
0515a04: 薦取。李陵原是漢朝臣。
0515a05: 接來書云。當丙夜半夢半醒間。忽作此偈。朽衲不覺
0515a06: 拍手一笑。為老居士助喜。蓋實似有所得之語也。後
0515a07: 段以為此猶是門外人說話。亦見鄙念拳拳結於夢
0515a08: 想云云。豈老居士自認此偈為夢裏話耶。試問老居
0515a09: 士。夢時與醒時不知是一是二。于此一覷覷透。則無
0515a10: 事不畢矣。辱寄丸藥與病質頗宜多謝道愛別詠甚
0515a11: 善。正是春風披拂情怡意悅時也。領惠領惠。
0515a12: 復林文侯集侯兄弟
0515a13: 曩歲密印一期闡發大事因緣。頗為四眾植般若種
0515a14: 子。將來敷花結實。正未有艾。此皆尊翁大德及賢昆
0515a15: 玉開闢法窟之大心故。有如是種種吉祥。以上承覺
0515a16: 祖下惠來葉。只此大心乃諸佛妙心。不從現在勉強
0515a17: 好效而得。從多劫已巳來親近善知識熏修純熟而得。
0515a18: 以故。居俗不為俗累。居官不為官累。讀書不為道理
0515a19: 累。立身不為習氣累。惟此大心觸境逢緣。頭頭顯露
0515a20: 祖師道。心地含諸種。普雨悉皆萌。吾本來茲土。傳法
0515a21: 救迷情。此之謂也。觀二居士英姿挺發。又能砥礪於
0515a22: 道。為楊為李足可觀光。於老朽有深望焉。如尊翁大
0515a23: 德發祥密印時不以老龐自居。直以臨濟德山自任。
0515a24: 亦其素秉一副靈骨種子堅牢故也。及三上乳峰隨
0515a25: 眾參請刻古於祁寒溽暑之間。勤亦至矣。旋離密印
0515a26: 而應大梅之請。大梅破屋壞垣。僅蔽風雨。古德隱棲
0515a27: 其處。早有一池荷葉衣無盡數樹松花食有餘之句。
0515a28: 其次第受用非密印可比。所以伊時大梅請而尊翁
0515a29: 請老僧無片語成褫之惟伊自肯方親。故有今日
0515a30: 住大梅之緣也。讀來扎懃懇累幅出於至誠。自應隨
0515b01: 事隨機代為勸駕。詎忍以等閒視之。正恐其堅執卒
0515b02: 難驟舍。來不緣召之而來。去不緣勸之而去耳。在二
0515b03: 居士援引盛舉。然尤望以羅羅阿難陀現身自視。
0515b04: 而以身貧道不貧視現在永嘉其為孝。更有甚焉。行
0515b05: 止之緣自有時節。惟望道力堅護密印。以應娑羅結
0515b06: 果之祥為禱。
0515b07: 
0515b08: 
0515b09: 
0515b10: 雪竇石奇禪師語錄卷九終
