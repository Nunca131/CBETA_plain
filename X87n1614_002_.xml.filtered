0064a01: 禪苑蒙求卷之中
0064a02: 
0064a03: 能仁雙趺傳燈一梵云釋迦。此言能仁。涅槃經爾時
0064a04: 迦葉與諸弟子在耆闍崛山入于正定。於正受中
0064a05: 忽然心驚舉身戰懷。從定中出。見諸山地皆大振
0064a06: 動。即知如來已巳入涅槃。於是將諸弟子尋路疾行。
0064a07: 悲哀速往正滿七日。至拘狗尸那城右遶寶棺七匝。
0064a08: 盈目流淚說偈讚嘆。其偈云。世尊我今大苦痛。情
0064a09: 昏悶迷濁心。我今為禮世尊頂。為復哀禮如來
0064a10: 肩。為復敬禮大聖手。為復悲禮如來腰。為復敬禮
0064a11: 如來臍。為復深心禮佛足。何因不見佛涅槃。唯願
0064a12: 示我敬禮處。世尊大悲即現千輻輪相出於棺外
0064a13: 回示迦葉。從千輻輪放千光明。照十方一切世
0064a14: 界。然後自入棺。封閉如故。
0064a15: 達磨隻履傳燈三初祖自付法傳衣之後凡九載。示
0064a16: 有涅槃。葬於熊能耳山吳。後三年有魏使宋雲奉
0064a17: 使西域。還見祖於嶺。手隻履語宋雲曰。汝主
0064a18: 已巳厭代。我歸西國去。雲初不解。既歸帝果崩。遂聞
0064a19: 奏後魏孝莊帝。帝乃令發塔。但見一履遂。奉取
0064a20: 於少林寺供。自開元十二年被竊去臺華嚴寺中。
0064a21: 後亦失所在。
0064a22: 盧能賣薪傳燈五惠能大師俗姓盧氏。三歲喪父。其
0064a23: 母守志鞠養。及長家尤貧。師樵采釆以給。一日鬻
0064a24: 薪於市中。聞客讀金剛經至應無所住而生其心。
0064b01: 悚然有省。直抵黃梅。東山五祖見而器之。
0064b02: 懶融負米四祖法嗣　會元二牛頭山法融禪師者。潤州延
0064b03: 陵人也。姓韋氏。年十九學通經史。尋閱大部般若。
0064b04: 曉達真空。忽一日歎曰。儒道世典非究竟法。般若
0064b05: 正觀出世舟航。遂隱茅山。投師落髮後入牛頭山
0064b06: 幽棲寺北岩之石室。有百鳥花之異。唐貞觀中
0064b07: 四祖遙觀氣象。知彼山有奇異之人。乃躬自尋訪。
0064b08: 問寺僧此間有道人否。曰出家兒那箇不是道人。
0064b09: 祖曰阿那箇是道人。僧無對。別僧曰。此去山中十
0064b10: 里許有一懶融。見人不起亦不合掌。莫是道人麼。
0064b11: 祖遂入山。見師端坐自若曾無所顧。祖問在此作
0064b12: 甚麼。師曰觀心。祖曰觀是何人心是何物。師無對。
0064b13: 便起作禮曰大德高樓何所。祖曰貧道不決所止
0064b14: 或東或西。師曰還識道信禪師否。祖曰何以問他。
0064b15: 師曰嚮德滋久冀一禮謁。祖曰道信禪師貧道是
0064b16: 也。師曰因何降此。祖曰特來相訪莫更有宴息之
0064b17: 處否。師指後面曰別有小菴。遂引祖至庵前。遶菴
0064b18: 唯見虎狼之類。祖乃舉兩手作怖勢。師曰猶有這
0064b19: 箇在。祖曰這箇是甚麼。師無語。少選祖於宴坐
0064b20: 石上書一佛字。師視之竦然。祖曰猶有這箇在。未
0064b21: 曉乃稽首請說真要。祖曰。夫百千法門同歸方寸。
0064b22: 河沙妙德總在心源。一切戒門定門慧門神通變
0064b23: 化悉自具足不離汝心。一切煩惱業障本來空寂。
0064b24: 一切因果皆如夢幻。無三界可出無菩提可求。人
0064c01: 與非人性相平等。大道曠絕思絕慮。如是之法
0064c02: 汝今已巳得更無闕少。與佛何殊。更無別法。汝但任
0064c03: 心自在。莫作觀行亦莫澄心。莫起貪嗔莫懷愁慮。
0064c04: 蕩蕩無礙任意縱橫。不作諸善不作諸惡。行住坐
0064c05: 臥觸目遇緣。總是佛之妙用。快樂無憂。故名為佛。
0064c06: 師曰。心既具足。何者是佛何者是心。祖曰非心不
0064c07: 問佛。問佛非不心。師既不許作觀行。於境起時心
0064c08: 如何對治。祖曰。境緣無好醜。好醜起於心。心若不
0064c09: 強名。妄情從何起。妄情既不起。真心任知。汝但
0064c10: 隨心自在無復對治。即名常住法身無有變異。吾
0064c11: 受璨大師頓教法門。今付於汝。汝今諦受吾言。只
0064c12: 住此山。向後當有五人達者紹汝玄化。祖付法訖
0064c13: 遂返終。老師自爾法席大盛。唐永徽中徒眾
0064c14: 乏。師往丹陽緣化去。去山八十里。躬負米一石
0064c15: 八斗朝往暮還。供僧三百。二時不闕三年。會元二。璨大師
0064c16: 者。三祖也
0064c17: 黃蘗吐舌會元三百丈大智再參馬祖。祖見來起
0064c18: 拂子。丈云只觸此用離此用。祖以拂子掛舊處。良
0064c19: 久云汝以後開兩片皮將何為人。丈亦起拂子。
0064c20: 祖云只觸此用離此用。丈亦掛舊處。祖便振威一
0064c21: 喝。丈大悟。直得三日耳聾。後黃蘗來參。舉此遂聞
0064c22: 吐舌。
0064c23: 丹霞掩耳傳燈十四鄧州丹霞天然禪師。初參石頭因
0064c24: 緣相契。躬執役凡三年。忽一日石頭告眾曰。來
0065a01: 日佛殿前草。至來日大眾與童行各備鍬钁
0065a02: 草。唯師以盆盛水洗頭於和尚前胡跪。石頭見而
0065a03: 笑之便與剃髮。方與說戒法師乃揜耳而去。後謁
0065a04: 馬祖。入僧堂騎聖僧項。眾皆驚呼。祖見之曰。我子
0065a05: 天然。下來。師下作禮曰謝賜名。
0065a06: 龍牙行拳悟本法嗣　傳燈廿七龍牙僧問十二時中如何著
0065a07: 力。師曰如無手人欲行拳始得。
0065a08: 俱胝指天龍法嗣　傳燈十一務州金華山俱胝和尚。始以
0065a09: 庵居。以尼實際激厲其志。方有慕大之心。俄然天
0065a10: 龍至菴。因是具陳實際到菴之緣。扣之天龍一
0065a11: 指示之。師即領悟。將示寂之秋謂眾曰。吾得天龍
0065a12: 一指頭禪。一生用不盡。言訖奄化。
0065a13: 提婆赤幡碧巖二第十五祖迦那提婆大士。初得法
0065a14: 已巳。至巴連弗城。聞諸外道欲障佛法。許之既久。大
0065a15: 士乃執長幡入彼眾中。其幡八尺竿長丈二。於彼
0065a16: 而立更不移步。外道曰汝何不前。曰汝何不後。外
0065a17: 道曰汝似賤者。曰汝似良人。外道曰汝解何法。曰
0065a18: 汝百不解。外道曰我欲得佛。曰我灼然得。外道曰
0065a19: 汝不合得。曰。元道我得。汝實不得。外道曰汝既不
0065a20: 得云何言得。曰。汝有我故所以不得。我無我故自
0065a21: 當得佛。彼既辭屈乃問曰汝名何等。曰我名提婆。
0065a22: 外道素聞其名乃悔過致謝。梵曰提婆此云天。
0065a23: 玄沙白紙會元七玄沙令僧馳書。僧上雪。上堂
0065a24: 開緘見三幅白紙乃呈示大眾云會麼。良久云不
0065b01: 見道君子千里同風。僧歸舉似玄沙。沙曰山頭老
0065b02: 漢蹉過也不知。
0065b03: 茂源掩鼻性空法嗣　傳燈十五天台平田普岸禪師訪歙
0065b04: 州茂源和尚。源才起迎。岸近前把住云。開口即失
0065b05: 閉口即喪。去此二途請師別道。源以手掩鼻。岸放
0065b06: 開云一步較易兩步較難。源云著甚死急。岸云若
0065b07: 不是師不免諸方撿點。
0065b08: 石霜咬齒傳燈五石霜僧問如何是祖師西來意。師
0065b09: 乃齒示之。僧不會。後問九曰先師咬齒意旨
0065b10: 如何。曰我寧可截舌不犯國諱。又問雲。曰
0065b11: 我與先師有甚麼冤讎。
0065b12: 汾陽六人會元十一汾州太子院善照禪師。天下道俗
0065b13: 慕仰不敢名同曰汾州。并汾池苦寒。師罷夜參。有
0065b14: 異比丘振錫而至謂師曰。會中有大士六人。奈何
0065b16: 光。請法到汾陽。六人成大器。勸請為敷揚。
0065b17: 洞山三子雲岩曇晟嗣碧岩九洞山曰。貪嗔癡。太無知。賴
0065b18: 我今朝識得伊。行時便打。坐時便搥。分付心王子
0065b19: 細推。無量劫來不解脫。問汝三人知不知。神鼎諲
0065b20: 曰。古人與麼道。神鼎則不然。貪嗔癡。實無知。十二
0065b21: 時中任從伊。行時即往。坐時即隨。分付心王擬何
0065b22: 為。無量劫來元解脫。何須更問知不知。
0065b23: 招慶煎茶道閑法嗣　傳燈廿二王太傅入。招慶煎茶。時朗上
0065b24: 坐與明招把茶銚朗翻茶銚。太傅見問上坐茶
0065c01: 爐下是什麼。朗云捧爐神。太傅云。既是捧爐神。為
0065c02: 什麼茶銚。朗云仕官千日失在一朝。太傅拂
0065c03: 袖便去。明招云。朗上坐。招慶飯了去江外打野
0065c04: 。朗云和尚作麼生。招云非其人得其便。
0065c05: 雲岩拂地藥山儼法嗣　傳燈十四雲岩掃地次。道吾曰太區
0065c06: 區生。師云須知有不區區者。吾曰恁麼則有第二
0065c07: 月也。師起掃帚曰是第幾月。吾便行。玄沙聞云。
0065c08: 正是第二月。
0065c09: 禪鑑符讖
0065c10: 青州應記大陽玄法嗣下卷在青續太陽處和補曰。僧寶傳第
0065c11: 十七云。投子義青禪師。本社人。李氏子也。移住投
0065c12: 子云云。初開山慈濟。有記曰。吾塔若紅是吾再來。
0065c13: 人偶修飾其塔作瑪瑙色。未幾青領院事。
0065c14: 首山綱要風穴法嗣　僧寶傳三汝州首山省念禪師。綱宗偈
0065c15: 曰。咄哉拙郎君汾陽注曰。素潔條然。巧妙無人識運機非面目。打
0065c16: 破鳳林關蕩盡玲瓏性。著靴水上立塵泥自異。咄哉巧女兒
0065c17: 汾陽曰。妙智理分融。攛梭不解織無間巧不立。看他人旁觀審騰
0065c18: 距。爭功不自傷。水牛也不識全力能負。不露頭角。
0065c19: 明安宗旨梁山靈觀嗣僧寶傳十三明安曰。體妙失宗者滯在
0065c20: 語路。句失宗旨。機昧終始者謂當機暗昧。只在語
0065c21: 中。宗旨不圓。句句須是有語中無語。無語中有語。
0065c22: 始得妙旨密圓也。
0065c23: 法華赴齋僧寶二十法華志言大士者。莫知其所從來。
0065c24: 初見之於景德寺七俱胝院。梵相奇古直視不瞬。
0066a01: 口袞袞不可識相。傳言誦法華經。故以為名。至
0066a02: 和三年仁宗始不豫國。嗣未立。天下寒心。上夜焚
0066a03: 香默禱曰。翌日化成殿具齋請法華大士俯臨
0066a04: 無。清旦上道衣凝立次待。俄馳奏言法華自右
0066a05: 腋門徑趨至殿。侍衛呵止不可。上笑曰朕請而
0066a06: 來也。有頃至升御榻跏趺而坐。受供訖將去。上
0066a07: 曰。朕以儲嗣未立。大臣咸以為言。侵尋晚暮嗣息
0066a08: 有無。法華其一決之。師索筆引連書曰。十三十
0066a09: 三凡數十行。擲筆無他語。皆莫測其意。其後英宗
0066a10: 登極。乃安懿王第十三子。方驗前言也。
0066a11: 德普預祀夾山善會嗣僧寶傳廿九禾山德普禪師。元祐五年
0066a12: 十二月廿五日謂左右曰。諸方尊宿死。叢林必祭。
0066a13: 吾以為徒設。吾若死。汝曹當先祭。乃令從今辦
0066a14: 祭。眾以其老又好戲語。復云和尚幾時遷化。曰汝
0066a15: 輩祭絕即行。於是幃寢堂坐。師其中置祭讀文跪
0066a16: 揖上食。師飫自如。自門弟子下及莊力日次為
0066a17: 之。至明年元日祭絕曰。明日雪晴乃行。至時晴忽
0066a18: 雪。雪止。師安坐焚香而化。
0066a19: 長沙猛虎南泉法嗣　傳燈十湖南長沙景岑禪師與仰山
0066a20: 翫月次。山曰。人人盡有者箇。只是用不得。師云恰
0066a21: 是請汝用。山云汝作麼生用。師攔胸一蹋蹋倒。山
0066a22: 起來云你直下似箇大虫。自此諸方為岑大虫。
0066a23: 百丈野狐會元三百丈禪師每上堂。有一老人隨眾
0066a24: 聽法。一日眾退唯老人不去。師問汝是何人。老人
0066b01: 曰。某非人也。於過去迦葉佛時曾住此山。因學人
0066b02: 問大修行底人還落因果也無。某對曰不落因果。
0066b03: 遂五百生墮野狐身。今請和尚代一轉語貴脫野
0066b04: 狐身。師云汝問。老人曰大修行底人還落因果也
0066b05: 無。師云不昧因果。老人於言下大悟。作禮曰。某已巳
0066b06: 脫野狐身。住在山後。敢乞依亡僧法送。師令維那
0066b07: 白椎告眾。食後送亡僧。大眾聚議。一眾皆安。涅槃
0066b08: 堂又無病人。何故如是。食後師領眾至山後岩下。
0066b09: 以杖挑出一死野狐。乃依法火葬。師至晚上堂舉
0066b10: 前因緣。黃蘗便問。古人錯祇對一轉語。墮五百生
0066b11: 野狐身。轉轉不錯合作箇甚麼。師曰近前來向汝
0066b12: 道。蘗近前打師一掌。師拍手笑云。將謂胡鬚赤。更
0066b13: 有赤鬚胡。溈山舉問仰山。仰云黃蘗常用此機。溈
0066b14: 云。汝道天生得。從人得。仰曰。亦是稟受師承。亦是
0066b15: 自性宗通。溈曰如是如是　時溈山在會下作典
0066b16: 座。司馬頭陀舉野狐話問典座作麼生。座撼門扇
0066b17: 三下。司馬曰大麤生。座曰佛法不是這箇道理。
0066b18: 汾陽師子會元十一汾州上堂謂眾曰。汾陽門下有西
0066b19: 河師子當門踞坐。但有來者即便咬殺。有何方便
0066b20: 入得汾陽門見得汾陽人。若見汾陽人者堪與祖
0066b21: 佛為師。不見汾陽人盡是立地死漢。
0066b22: 江西馬駒會元三馬大師。諱道一。生漢州什仿。姓馬
0066b23: 氏。六祖謂南岳曰。向後佛法從汝邊去。生一馬駒
0066b24: 子蹈殺天下人。師道行江西。時人稱之為馬祖。
0066c01: 紫胡獰狗南泉法嗣　會元四衢州子湖岩利蹤禪師。一日
0066c02: 上堂云。子湖有一隻狗。上取人頭。中取人心。下取
0066c03: 人足。擬議即喪身失命也。僧問如何是子湖一隻
0066c04: 狗。師曰。
0066c05: 三聖瞎驢臨濟法嗣　會元十一臨濟臨遷化時據坐云。吾滅
0066c06: 後不得滅吾正法眼藏。三聖出云爭敢滅和
0066c07: 尚正法眼藏。濟云已巳後有人問你向他道什麼。三
0066c08: 聖便喝。濟云誰知吾正法眼藏向這瞎驢邊滅。
0066c09: 言訖端然示寂。
0066c10: 懶安白牯百丈海法嗣　傳燈九福州長慶大安禪師。號懶
0066c11: 安。郡之陳氏子。受業於黃蘗山習律乘。自念言
0066c12: 我雖勤苦而未聞玄極之理。乃孤錫遊方。將往洪
0066c13: 井路出上元。逢一老父謂師曰師往南昌當有所
0066c14: 得。師即造百丈禮而問曰。學人欲來識佛。何者即
0066c15: 是。曰大似騎牛牛。師曰識得後如何。丈曰如人
0066c16: 騎牛至家。師曰未審始終如何保任。丈曰如牧牛
0066c17: 人執杖視之不令犯人苗稼。師自茲領旨更不馳
0066c18: 求。同參祐禪師創居溈山。師躬耕助道。及祐歸寂
0066c19: 眾請接踵住持。上堂。汝諸人總來就安求甚麼。
0066c20: 若欲作佛。汝自是佛。擔佛傍家走。如渴鹿陽
0066c21: 相似。何時得相應去。汝欲作佛。但無許多顛倒攀
0066c22: 緣妄想惡覺。垢淨眾生之心便是初心正覺佛。更
0066c23: 向何處別討。所以安在溈山。卅年來喫溈山飯。屙
0066c24: 溈山屎。不學溈山禪。祇看一頭水牯牛。若落路入
0067a01: 草便把鼻孔拽轉來。纔犯人苗稼即鞭撻調伏。既
0067a02: 久可憐生受人言詮。今變作箇露地白牛。常在面
0067a04: 佛花奴馬祖法嗣　傳燈八溫州佛和尚。僧問如何是
0067a05: 異類。師敲云花奴花奴喫飯來。
0067a06: 南山鼻傳燈十六見前象骨銕枷之處。
0067a07: 東海鯉魚雲門錄見前乾一路之下。
0067a08: 國師塔樣六祖法嗣　會元二西京光宅寺惠忠國師。以化
0067a09: 緣將畢涅槃時至。乃辭代宗。代宗曰師滅後弟子
0067a10: 將何所託。師曰告檀越造取一所無縫塔。曰就師
0067a11: 請取塔樣。良久曰會麼。曰不會。師云貧道去後有
0067a12: 侍者應真知此事。師滅後代宗詔應真入內舉
0067a13: 問前話。真良久曰聖上會麼。曰不會。述偈曰。湘之
0067a14: 南。潭之北。中有黃金充一國。無影樹下合同船。
0067a15: 璃殿上無知識。
0067a16: 資福模如寶法嗣　禪林類聚十五和補曰。鴿湖禪師初開
0067a17: 堂日。資福令人送模與師。師書火字封還。資福
0067a18: 開封見。皺眉久不語。鹿苑和尚畫一圓相。福云拘狗
0067a19: 尸那國親行此令。
0067a20: 鹽官索扇馬祖法嗣　會元三杭州鹽官鎮國海昌禪院齊
0067a21: 安禪師。一日喚侍者與我將犀牛扇子來。者云扇
0067a22: 子已巳破。師曰扇子既破還我犀牛兒來。者無對。
0067a23: 仰嶠呈珠傳燈九東邑因仰山來參問云汝何處人。
0067a24: 山云廣南人。邑云廣南有鎮海明珠是否。山云是。
0067b02: 曰汝將得來否。山云將得來。邑云何不呈似老僧。
0067b03: 山云。昨到溈山亦就惠寂索此珠。直得無言可對。
0067b04: 無理可伸。邑云真師子兒作大師子吼。
0067b05: 長慶淘金雪法嗣　會元七長慶僧問。眾生淘金。誰是得
0067b06: 者。師曰有伎倆者。曰學人還得也無。師曰大遠在。
0067b07: 伏牛下書伊闕伏牛山自在禪師與大寂送書與
0067b08: 忠國師。國師問曰馬大師以何法示徒。對曰即心
0067b09: 即佛。國師曰是甚麼語話。良久又問。此外更有甚
0067b10: 麼言教。師曰非心非佛或云不是心不是佛不是
0067b11: 物。國師云。馬大師即恁麼。不審和尚此間如何。國
0067b12: 師曰。三如流水。曲似刈禾鎌。師後隱于伏牛山。
0067b13: 此二句心字也。
0067b14: 惠然透網傳燈十二鎮州三聖院惠然禪師問雪云。
0067b15: 透網金鱗以何為食。云待你透出網來即向你
0067b16: 道。師云一千五百人善知識話頭也不識。
0067b17: 希運捋鬚會元十一見前黃蘗一掌之下。
0067b18: 傳明散眾船子法嗣　傳燈十五夾山會禪師諡謚傳明大師。散
0067b19: 眾之事見船子得鱗處。
0067b20: 慈受棄徒會元十六東京惠林懷深慈受禪師。祝髮後
0067b21: 四年訪道方外。依淨照於嘉禾資聖。照舉良遂見
0067b22: 麻谷因緣問曰。如何是良遂知處。師即洞明。出住
0067b23: 資福屨滿戶外。蔣山佛鑑懃禪師行化至退。師引
0067b24: 巡寮至千人街坊。鑑問既是千人街坊為甚麼祇
0067c01: 有一人。師云多不如少實。鑑云恁麼那。師赧然。
0067c02: 偶朝廷以資福為神霄宮道士宮也。因棄往蔣山留西
0067c03: 庵。陳請益鑑曰資福知是般事便休。師云某實未
0067c04: 穩望和尚不外。鑑舉倩女離魂話反覆窮之。大豁
0067c06: 夜半一陣狂風起。吹落桃花知幾多。鑑拊几曰。這
0067c07: 底豈不是活祖師意。未幾被旨住焦山。
0067c08: 三峰玉琯會元十一臨濟行時到三平和尚處。平
0067c09: 問甚處來。濟曰黃蘗來。平曰黃蘗有何言句。濟曰。
0067c10: 金牛昨夜遭塗炭。直至如今不見蹤。平曰。金風吹
0067c11: 玉管。那箇是知音。濟曰。直透萬重關。不住青霄內。
0067c12: 平曰子這一問太高生。濟曰。龍生金鳳子。衝破碧
0067c13: 璃。平曰且坐喫茶。
0067c14: 大哥金鋤青林嗣會元十三襄州石門蘊禪師。京兆人
0067c15: 也。初問青林如何用心得齊於諸聖。林仰面良久
0067c16: 曰會麼。師曰不會。林曰去無子用心處。師禮拜乃
0067c17: 契悟。更不佗遊。遂作園頭。一日歸侍立次。林曰子
0067c18: 今日作甚麼來。師云種菜來。林曰界是佛身子
0067c19: 向甚處來種。師云金鉏不動土靈苗在處生。林欣
0067c20: 然。來日入園喚蘊闍梨。師應諾。林曰。剩栽無影樹。
0067c21: 留與後人看。師曰若是無影樹豈受栽耶。林曰。不
0067c22: 受栽且止。你曾見他枝葉麼。師云不曾見。林曰既
0067c23: 不曾見爭知不受栽。師云祇為不曾見所以不受
0067c24: 栽。林曰如是如是。初住南岳蘭若。未幾遷夾山。道
0068a01: 由潭州時楚王馬氏出城延接。便問如何是祖師
0068a02: 西來大意。師云。好大哥。御駕六龍千古秀。玉街桃
0068a03: 仗出金門。王大喜延入天府供養數日。方至夾
0068a04: 山僧問如何是西來意。師曰。玉璽不離天子手。金
0068a05: 箱豈許外人知。問不落機關請師便道。師曰。湛月
0068a07: 云。好大哥。雲綻不須落九尾。怒君殘壽速歸絲。師
0068a08: 以蠻夷作亂遂離夾山。至襄州創石門寺再振玄
0068a09: 風。僧問月生雲際時如何。師曰三箇孫兒抱華。
0068a10: 好大哥。莫來攔我毬門路。師應機多云好大哥。時
0068a11: 稱大哥和尚。
0068a12: 德山行棒傳燈十五朗州德山宣鑒禪師。凡見僧入門
0068a14: 參多以拄杖打。臨濟聞之遣侍者來參。德山若打
0068a15: 汝。但接取拄杖當胸一拄。侍者到方禮拜乃打。侍
0068a16: 者接得拄杖與一拄。師歸方丈。侍者迴舉似。臨濟
0068a17: 云從來疑遮箇漢。
0068a18: 臨濟下喝人天眼目臨濟凡見僧入門便喝○和補曰。
0068a19: 人天眼目云。師謂僧曰。有時一喝如金剛王寶。
0068a20: 有時一喝如踞地師子。有時一喝如探竿影草。有
0068a21: 時一喝不作一喝用。汝作麼生會。僧擬議。師便喝。
0068a22: 趙州布衫傳燈十趙州僧問萬法歸一一歸何處。師
0068a23: 云我在青州作一領布衫重七斤。
0068a24: 普化直裰傳燈十普化一日於街市中就人乞直裰。
0068b01: 人皆與之。師俱不要。臨濟令院主買棺一具。師歸
0068b02: 來。濟云與汝做得箇直裰了也。師便自擔去繞街
0068b03: 市云。臨濟與我做直裰了也。我往東門遷化去。
0068b04: 市人競隨看之。師云我今日未來日往南門遷化
0068b05: 去。如是三日人皆不信。至第四日無人隨看。獨出
0068b06: 城外自入棺內倩路行人釘之。即時傳布。市人競
0068b07: 往。開棺乃見全身脫去。祇聞空中鈴響隱隱而去。
0068b08: 佛日茶籃會元十三杭州佛日本空禪師。行時到夾
0068b09: 山。夾山一日普請次。維那命師送茶。師云某為佛
0068b10: 法來不為送茶來。那云和尚令請上座。師云和尚
0068b11: 即得。師乃將茶去作務處。見夾山遂撼茶作聲。
0068b12: 山不顧。師云。釅茶三五。意在钁頭邊。山云。缾有
0068b13: 傾茶勢。籃中幾箇漚。師云缾有傾茶勢籃中無一
0068b14: 漚。便傾茶。大眾俱以目視之。師云大眾望乞師
0068b15: 一言。山云。路逢死蛇莫打殺。無底籃子盛將來。師
0068b16: 云。手執夜明符。幾箇知天曉。山召大眾。已巳有人也。
0068b17: 歸去來。乃住普請。
0068b18: 道者酒榼林間錄下宗道者不知何許人。往來舒蘄間
0068b19: 多留於投子。性嗜酒無日不醉。村民愛敬之每飽
0068b20: 以醇醪。居一日方入浴。聞有尋宗者。度其必送榼
0068b21: 至。課而出得酒徑去。人皆大笑而宗傲然不作。
0068b22: 散衣下山。有逆而問者如何是道者家風。對云袈
0068b23: 裟褁草鞋。意旨如何。曰赤下相城。陳退夫初赴
0068b24: 省過宗。戲問曰。瓘此行欲作狀元得否。宗熟視
0068c01: 曰無時即得。莫測其言也。而退夫果以第三名上
0068c02: 第時彥作魁。方悟無時之語。宗見雪竇而超放自
0068c03: 如。言法華之流也。
0068c04: 香林一燈雲門法嗣　傳燈廿二益州青城香林院澄遠禪師。
0068c05: 僧問如何是室內一盞燈。師云三人證龜成。
0068c06: 賢女三物會元一七賢聖女妹同遊屍陀林。一
0068c07: 指屍曰。屍在這裏人在甚處。諸諦觀悉皆悟道。
0068c08: 感帝釋雨花贊歎曰。諸有何所須我能給施。女
0068c09: 曰。我家四事七珍具足唯要三般物。一無根樹一
0068c10: 株。二無陰陽地一片。三不應谷一所。帝釋曰。一
0068c11: 切所須我悉有之。若此三物我實無之。遂同往白
0068c12: 佛。佛言。我諸弟子不解此義。唯諸菩薩乃解此義。
0068c13: 石頭碌磚青原法嗣　傳燈十四南岳石頭希遷禪師於唐天
0068c14: 寶荐之衡山南寺。寺之東有石狀如臺乃結菴其
0068c15: 上。時號石頭和尚。僧問如何是禪師。云碌塼。問如
0068c16: 何是道。師云木頭。
0068c17: 雲門屎橛雲門錄僧問雲門如何是佛。師云乾屎橛。
0068c18: 二僧卷簾傳燈廿四法眼因僧齋前上參。師以手指簾。
0068c19: 時有二僧同去卷簾。師云一得一失。
0068c20: 三老翫月會元三馬祖與百丈西堂南泉翫月次。祖
0068c21: 曰正當與麼時如何。堂曰正好修行。丈曰正好供
0068c22: 養。泉拂袖便行。祖曰。經入藏。禪歸海。唯有南泉獨
0068c23: 超物外。
0068c24: 惠滿二針傳燈三相州隆化寺惠滿禪師。志存儉約
0069a01: 唯畜二針。冬則乞補夏則捨之。自云。一生心無怯
0069a02: 怖。身無螽虱。睡而不夢。常行乞食。住無再宿。所至
0069a04: 古德三會元三和補曰。藥山惟儼禪師。一日馬祖
0069a05: 問子近日見處作麼生。師曰。皮膚脫落盡。唯一真
0069a06: 實存。祖曰。子之所得可謂於心體布於四肢。既
0069a07: 然如是。將三條篾束取肚皮隨處住去。
0069a08: 演師禮字五祖法演禪師在受業寺逐字禮蓮經。
0069a09: 一夕遇屎字。欲唱禮遽疑。乃白諸老宿曰。如何屎
0069a10: 字亦稱為法寶。某禮至此疑不自解。老宿曰。據汝
0069a11: 所問可以南詢。汝正是宗門中根器也。祖遂南遊。
0069a12: 行者唾佛會元六有一行者隨法師入佛殿。行者向
0069a13: 佛而唾。法師曰。行者少去就何以唾佛。行者曰將
0069a14: 無佛處來與某甲。無對。
0069a15: 東坡解帶東林弟子會元十六南康軍雲居山了元佛印禪
0069a16: 師。一日與學徒入室次。適東坡居士到面前。師云。
0069a17: 此間無坐榻。居士來此作甚麼。士曰暫借佛印四
0069a18: 大為坐榻。師云。山僧有一問。居士若道得即請坐。
0069a19: 道不得即輸腰下玉帶子。士欣然曰便請。師云居
0069a20: 士適來道暫借山僧四大為坐榻。祇如山僧四大
0069a21: 本空五陰非有。居士向甚麼處坐。士不能答。遂留
0069a22: 玉帶。師贈以雲山衲衣。士乃作偈曰。百千燈作
0069a23: 一燈光。盡是恒沙妙法王。是故東坡不敢惜。借君
0069a24: 四大作禪床。病骨難堪玉帶圍。鈍根仍落箭鋒機。
0069b01: 會當乞食歌姬院。奪得雲山舊衲衣。此帶閱人如
0069b02: 傳舍。流傳到我亦悠哉。錦袍錯落猶相稱。乞與佯
0069b03: 狂老萬回。
0069b04: 裴休納笏黃蘗弟子禪林類聚十七石霜諸禪師。裴相國來。
0069b05: 師拈起裴笏問。在天子手中為珪。在老僧手中且
0069b06: 道喚作甚麼。裴無對。師乃留下笏。
0069b07: 舜老民衣洞山聰法嗣　僧寶傳中雲居舜老夫住棲賢。郡將
0069b09: 民其衣。乃寓太平庵。仁廟聞其道行。復以僧服寵
0069b10: 銀盂。再領棲賢。入院有偈曰。無端被讚枉遭迍。
0069b11: 半載有餘作俗人。今日再歸三峽寺。幾多道好幾
0069b12: 多嗔。
0069b13: 芙蓉束髮投子青法嗣　僧寶傳中和補曰。芙蓉道揩禪師。大
0069b14: 觀元年開封尹李孝壽奏楷道行卓冠叢林。宜有
0069b15: 以褒顯。即賜紫伽梨。號定照禪師云云。後遭罪著
0069b16: 縫掖束髮。○楷焚香謝恩罷。上表辭之曰。伏蒙聖
0069b17: 慈。特差彰善閤祗候譚賜臣定照禪師號及紫
0069b18: 衣牒一道。臣感戴睿恩。已巳即時焚香升座仰祝聖
0069b19: 壽。訖伏念臣行業迂道力綿薄。常發誓願不受
0069b20: 利名。堅持此意積有歲年。庶幾如此傳道後來。使
0069b22: 願。何以教人。豈能仰稱陛下所以命臣住持之意。
0069b23: 所有前件恩牒不敢祗受。伏聖慈察臣微悃。非敢
0069b24: 飾詞特賜俞。臣沒齒行道。上報天恩。下下聞之
0069c02: 開封尹具以聞。上怒以付有司。有司知楷忠誠而
0069c03: 適犯天威。問曰長老枯悴有乎。楷曰平日有疾
0069c04: 今實無。又曰言有疾即於免罪譴。楷曰豈敢僥倖
0069c05: 而求脫罪譴乎。吏太息於受著縫掖編管溜州
0069c07: 思大吞佛北齊惠文弟子會元二寶誌令人傳語與思大
0069c08: 曰。何不下山教化眾生。目視雲漢作甚麼。師曰三
0069c09: 世諸佛被我一口吞盡。有何眾生可度。
0069c10: 大士講經傳燈廿七梁武帝請傅大士講金剛經。大士
0069c11: 纔陞座以尺揮案一下便下座。武帝愕然。志公問
0069c12: 陛下還會麼。帝云不會。志公云大士講經竟。
0069c13: 老盧幡動會元七六祖自傳衣之後。至儀鳳初。屆南
0069c14: 海遇印宗法師於法性寺講涅槃經。祖寓止廊廡
0069c15: 間。因風揚剎竿旛動。聞二僧對論。一云幡動。一云
0069c16: 風動。往復數回曾未契證。祖云可容俗士預高論
0069c17: 不。僧曰試為說看。祖云。不是風動。不是幡動。仁者
0069c18: 心動。僧於言下大悟。印宗竊聆此語。竦然異之。
0069c19: 僧伽鈴鳴會元十一伽耶舍多初見十七祖僧伽難提
0069c20: 時。持一寶鑑趨迎於前。難提問云汝持圓鑑意欲
0069c21: 何為。舍多童子乃以偈答曰。諸佛大圓鑑。內外無
0069c22: 瑕翳。兩人同得見。心眼皆相似。父母以其與難提
0069c23: 應對有異。遂使之出家。難提受之還精舍。他日
0070a01: 耶。答曰非風非鈴我心鳴爾。
0070a02: 麻谷振錫馬祖法嗣　傳燈五麻谷持錫到章敬。遶禪床三
0070a03: 匝。振錫一下卓然而立。敬云是是。麻谷又到南泉。
0070a04: 遶禪床三匝。振錫一下卓然而立。泉云不是不是。
0070a05: 麻谷云。當時章敬道是。和尚為什麼道不是。泉云。
0070a06: 章敬即是。是你不是。此是風力所轉。終成敗壞。
0070a07: 普化搖鈴傳燈十鎮州普化和尚者不知何許人也。
0070a08: 師事盤山。密受真訣而佯狂。出言無度。暨盤山順
0070a09: 世乃於此地行化。或城中或塚間。振一鐸曰。明頭
0070a10: 來明頭打。暗頭來暗頭打。四方八面來旋風打。
0070a11: 空來連架打。一日臨濟令僧捉住曰。總不恁麼來
0070a12: 時如何。師拓開云。來日大悲院裡有齋。僧回舉似
0070a13: 濟。濟曰我從來疑著這漢。凡見人無高下皆振鐸
0070a14: 一聲。時號普化和尚。或將鐸就人耳邊振之。或拊
0070a15: 其背。有回顧者即展手曰。乞我一錢。師於闤闠
0070a16: 間搖鐸唱云。箇去處不可得。時道吾遇之。把住
0070a18: 手便去。
0070a19: 隱山晦馬祖法嗣　傳燈八潭州龍山禪師。亦名隱山。洞
0070a20: 山价禪師初遊方。與密伯師者偕行。經長沙龍山
0070a22: 必有隱者。乃並溪而進十許里。有老僧甚以手
0070a23: 加額呼曰。此間無路。汝輩何自而至。价曰無路且
0070a24: 置庵主自何而入。曰我不曾雲水。价曰庵主住山
0070b01: 幾計時。曰春秋不涉。价曰庵主先住耶。曰不知。价
0070b02: 曰為什麼不知。曰我不曾人天來。价曰得何道理
0070b03: 便爾住山。曰。我見泥牛入海。直至而今無消息。
0070b04: 价即班密之下而拜之問如何是主中賓。曰青山
0070b05: 覆白雲。又問如何是主中主。曰長年不出戶。又問
0070b06: 主賓相去幾何。曰長江水上波。又問賓主相見有
0070b07: 何言說。曰清風拂白月。价再拜求依止。老僧笑云。
0070b08: 三間茆屋從來住。一道神光萬境閑。莫作是非來
0070b09: 辨我。浮生穿鑿不相關。於是自焚其庵深入層。
0070b10: 洞山除名曇晟法嗣　傳燈十五洞山將圓寂謂眾云。吾閑名
0070b11: 世誰為吾除得。眾皆無對。時沙彌出曰。請和尚法
0070b12: 號。師曰吾閑名已巳謝。
0070b13: 盧陵米價會元五青原僧問如何是佛法大意。師云
0070b14: 盧陵米作什麼價。
0070b15: 偃溪水聲會元七玄沙因鏡清來參問學人乍入叢
0070b16: 林乞師指箇入處。沙云還聞偃溪水聲麼。清云聞。
0070b17: 沙云從者裏入。清忽大悟。
0070b18: 大士側坐林傳云。善惠大士受武帝請於重雲
0070b19: 殿講三惠般若。王公貴人或見大士坐不正。問曰
0070b20: 何不正坐。答曰正人無正性。側人無側心。
0070b21: 道者橫行德山遠法嗣　會元十五廬山開先善暹禪師。臨江
0070b22: 軍人也。操行清苦。游師席。以明悟為志。參德山。
0070b23: 見山上堂顧視大眾曰。師子嚬呻。象王回顧。師忽
0070b24: 有省。入室陳所解。山曰。子作麼生會。師回顧曰。後
0070c01: 園驢喫草。山然之。後至雪豆。豆與語。喜其超邁。目
0070c02: 曰海上橫行暹道者。遂命分座。四方英衲敬異之。
0070c03: 智岩懸囊牛頭融法嗣　會元二牛頭山智岩禪師者。曲河
0070c04: 人也。姓華氏。弱冠智勇過人。身長七尺六寸。隋大
0070c05: 業中為郎將。常以弓挂漉瀘水囊隨行。所至汲用。
0070c06: 累從大將往討。頻立戰功。唐武德中年四十。遂乞
0070c07: 出家。
0070c08: 惠忠掛鐺牛頭智威嗣會元二惠忠禪師。平生一衲一鐺。
0070c09: 常有供僧兩廩。三虎為之守。靈異甚夥。度人亦
0070c10: 甚眾。
0070c11: 佛日豆雲居膺法嗣　傳燈二十佛日禪師參夾山。山問什
0070c12: 麼處來。師曰雲居來。山曰即今在什麼處。師云在
0070c13: 夾山頂上。山曰老僧行年在坎五鬼臨身。師上階
0070c14: 禮拜。山問闍梨與什麼人同行。師云木上坐。山曰
0070c15: 何不來相看。師云和尚看他有分。山曰在什麼處。
0070c16: 師云在堂中。山相共下堂。師乃取拄杖擲山前曰。
0070c17: 莫從天台得來否。師云非五岳之所生。山曰莫從
0070c18: 須彌山得來否。師云月宮亦不逢。山曰恁麼即從
0070c19: 人得也。師曰自己已尚是冤家從人得堪作什麼。山
0070c20: 曰冷裏有一粒豆。喚維那來。明下安排著。
0070c21: 典座蟲生傳燈十五石霜諸禪師初造大溈。願藉名役
0070c22: 作勤勞杵臼間甚久。祐見之簸處曰。檀信物不可
0070c23: 拋撒。曰不敢。祐俯拾得一粒曰此非拋撒者耶。師
0070c24: 擬對之。祐曰勿輕此一粒。百千粒從此粒生。曰即
0071a01: 如是此粒從何生乎。祐為大笑。明日陞座曰。大眾。
0071a02: 米裡有蟲。
0071a03: 惠可了了傳燈三初祖初居少林寺九年。為惠可說
0071a04: 法祇教曰。外息諸緣。內心無喘。心如墻壁。可以入
0071a05: 道。師種種說心性理道未契。祖祇遮其非。不為說
0071a06: 無念心體。師云我已巳息諸緣。祖曰莫不成斷滅去
0071a07: 否。師云不成斷滅。祖云何以驗之去不斷滅。師曰
0071a08: 了了常知故言之不可及。祖云此是諸佛所傳心
0071a09: 體更勿疑也。
0071a10: 瑞岩惺惺台州瑞岩彥禪師。一生常坐。喚主人公。
0071a11: 復自應諾。乃云惺惺著。向後莫被人欺瞞。後有僧
0071a12: 到玄沙舉似。沙云。一等是精靈也甚奇怪。沙復云
0071a13: 何不且在彼中。僧云已巳遷化了。沙云而今喚應否。
0071a14: 僧無對。沙云蒼天蒼天。
0071a15: 慈道罐破
0071a16: 文悅盆傾大愚守芝嗣僧寶傳下雲文悅禪師坐後架架
0071a18: 走搭伽梨上堂。芝迎笑云。維那且喜大事了畢。
0071a19: 師再拜汗下。不及吐一詞而去。服勤八年。
0071a20: 官人千眾
0071a21: 惠安單丁
0071a22: 清十願華嚴第四之祖和補曰。清國師澄觀。字大休。
0071a24: 之表。心不違如來之制。坐不背法界之經。性不染
0071b01: 情礙之境。足不履尼寺之塵。不觸居士之榻。目
0071b02: 不視非義之綵。舌不味過午之餚。手不釋圓明之
0071b03: 珠。宿不離衣之側云云。見六學僧傳。
0071b04: 達磨四行傳燈三十達磨大師略辨大乘入道四行。夫
0071b05: 入道多途。要而言之不出二種。一是理入。二是行
0071b06: 入。理入者謂藉教悟宗。深信含生同一真性。但為
0071b07: 客塵妄想所覆。不能顯了。若也捨妄歸真。凝住壁
0071b08: 觀。無自無他。凡聖等一。堅住不移。更不隨於文教。
0071b09: 此即與理冥符。無有分別。寂然無為。名之理入。行
0071b10: 入者謂四行。其餘諸行悉入此中。何等四耶。一報
0071b11: 冤行。二隨緣行。三無所求行。四稱法之行。云何報
0071b12: 冤行。謂修道行人若受苦時。當自念言。我從往昔
0071b13: 無數劫中。棄本從末流浪諸有。多起冤憎違害無
0071b14: 限。今雖無犯。是我宿殃惡業果熟。非天非人所能
0071b15: 見知。甘心忍受都無冤訴。經云。逢苦不受。何以故。
0071b16: 識達故。此心生時與理相應。体冤進道。故說言報
0071b17: 冤行。二隨緣行者。眾生無我並緣業所傳。苦樂齊
0071b18: 受皆從緣生。若得勝報榮譽等事。是我過去宿因
0071b19: 所感。今方得之緣盡還無。何喜之有。得失從緣。心
0071b20: 無增減。真風不動冥順於道。是故說言隨緣行也。
0071b21: 三無所求行者。世人長迷。處處貪著。名之為求。智
0071b22: 者悟真理將俗反久。安心無為形隨運轉。萬有斯空
0071b23: 無所願樂。功德黑暗常相隨逐。三界久居猶如火
0071b24: 宅。有身皆苦誰得而安。了達此處。故舍諸有息想
0071c01: 無求。經云有求皆苦無求乃樂。判知無求真為道
0071c02: 行。故言無所求行也。四稱法行者。性淨之理目之
0071c03: 為法。此理眾相斯空。無染無著無此無彼。經云法
0071c04: 無眾生離眾生垢故。法無有我離我垢故。智者若
0071c05: 能信解此理。應當稱法而行。法體無慳。於身命財
0071c06: 行檀捨施。心無惜。達解三空不倚不著。但為去
0071c07: 垢。稱化眾生而不取相。此為自行復能利他。亦能
0071c08: 莊嚴菩提之道。檀施既爾餘五亦然。為除妄想修
0071c09: 行六度而無所行。是為稱法行。
0071c10: 長髭功德傳燈十四長髫曠禪師初參石頭。頭問甚麼
0071c11: 處來。曰大庾嶺頭來。曰嶺頭一鋪功德成就也未。
0071c12: 曰成就了只欠點眼。曰莫點眼否。曰便請。石頭垂
0071c13: 下一足。師便禮拜。曰見什麼道理禮拜。曰如紅爐
0071c14: 一雪。
0071c15: 黃梅佛性傳燈十三五祖大滿禪師因有一居士姓盧
0071c16: 名惠能。自蘄州來參。師云汝自何來。曰嶺南。師曰
0071c17: 欲須何事。曰唯求作佛。師云。嶺南人無佛性。若為
0071c18: 得佛。曰。人有南北。佛性豈然。師知是異人。呵曰
0071c19: 著槽廠去。能禮足而退。便入於杵臼之間服勞。
0071c20: 善財採藥會元二文殊令善財採藥云。是藥採將來。
0071c21: 善財拈起一枝草度與文殊。文殊接得示眾云。此
0071c22: 藥亦能殺人亦能活人。
0071c23: 大慈識病百丈法嗣　會元四杭州大慈寰中禪師。示眾云。
0071c24: 山僧不解答話。只是識病。時有僧出。師便歸方丈。
0072a01: 馬祖展足傳燈八鄧隱一日推車次。馬祖展在
0072a02: 路上坐。云請師收足。祖云已巳展不縮。云已巳進
0072a03: 不退。推車碾損祖。祖歸法堂執斧子云。適來
0072a04: 碾損老僧底出來。便出於祖前引頸。祖置
0072a05: 斧。
0072a06: 大覺引頸禪林類聚十七和補曰。魏府大覺禪師。僧問學
0072a07: 人仗鏌擬取師頭時如何。師便引頸。僧云斬。
0072a08: 便打。
0072a09: 露祐踢瓶會元九百丈海禪師因司馬頭陀自湖南
0072a10: 來謂丈曰。頃在湖南尋得一山。名大溈。是一千五
0072a11: 百人善知識所居之處。丈曰老僧住得否。陀曰非
0072a12: 和尚所居。丈曰何也。陀曰。和尚是骨人。彼是肉山。
0072a13: 居徒不盈千。丈曰吾眾中莫有人住得否。陀曰待
0072a14: 歷觀之。時華林覺為第一座。丈令侍者請至。問曰
0072a15: 此人如何。陀請謦欬一聲行數步。陀曰不可。丈又
0072a16: 令喚靈祐禪師。師時為典座。陀蛇一見乃曰。此正是
0072a17: 溈山主人也。丈是夜召師入室囑曰。吾化緣在此。
0072a18: 溈山勝境汝當居之。嗣續吾宗廣度後學。而華林
0072a19: 聞之曰。某甲恭居上首。典座何得住持。丈曰。若能
0072a20: 對眾下得一語出格。當與住持。即指淨瓶問曰。不
0072a21: 得喚作淨瓶。汝喚作什麼。林曰不可喚作木也。
0072a22: 丈乃問師。師踢倒淨瓶便出去。丈笑曰。第一座輸
0072a23: 山子也。師遂往焉。是山峭絕敻無人煙。猿猱為
0072a24: 伍橡栗充食。經于五七載。絕無來者。師自念言。我
0072b01: 本住持為利益於人。既絕往還自善何濟。即捨庵
0072b02: 而欲他往。行至山口見蛇虎狼豹交橫在路。師云。
0072b03: 汝等諸獸不用攔吾行路。吾若於此山有緣。汝等
0072b04: 各自散去。吾若無緣。汝等不用動。吾從路過一任
0072b05: 喫。言訖蟲虎四散去。師乃回庵。未及一載。安上座
0072b06: 即安也同數僧從百丈來輔佐於師。安曰。某與和尚
0072b07: 作典座。待僧及五百人。不論時節即不造粥。便放
0072b08: 某甲下。自後山下居民稍稍知之。率眾共營梵字。
0072b09: 連師李景讓奏同慶寺。相國裴公休嘗咨玄奧。
0072b10: 繇是天下禪學輻輳焉。
0072b11: 寂子撲鏡仰山名惠寂。傳燈十一仰山因溈山送一面鏡來。
0072b12: 接得上堂云。且道是溈山鏡仰山鏡。若道是溈山。
0072b13: 又在仰山手裡。若道是仰山底。又是溈山送來。道
0072b14: 得即不打破。道不得即打破。三問。眾無對。遂撲破。
0072b15: 悟本钁頭曇晟之法嗣　會元十三洞山與密師佰鉏茶園。師
0072b16: 擲下钁頭曰我今日一氣力也無。密曰若無氣
0072b17: 力爭解恁麼道。師曰汝將謂有氣力底是。
0072b18: 烏臼杓柄馬祖法嗣　會元三烏臼和尚問僧近離甚處。曰
0072b19: 定州。師云定州悟道何似這裡。曰不別。師云若不
0072b20: 別更轉彼中去。便打。僧曰。棒頭有眼。不得草草打
0072b21: 人。師云今日打著一箇也。打三下。僧便出去。師云。
0072b22: 屈棒元來有人喫在。曰爭奈杓柄在和尚手裏。師
0072b23: 云。汝若要。山僧回與汝。僧近前。奪棒打師三下。師
0072b24: 曰屈棒屈棒。曰有人喫在。師曰草草打著箇漢。僧
0072c01: 禮拜。師云與麼去也。僧大笑而出。師曰消得恁
0072c02: 麼。
0072c03: 良禪破關傳燈十七良禪客問欽山一鏃破三關時如
0072c04: 何。山曰放出關中主看。良云恁麼則知過必改。山
0072c05: 云更待何時。良云好箭放著所在。便出。山云且來
0072c06: 闍梨。良回首。山把住云。一鏃破三關即且止。試與
0072c08: 十年。
0072c09: 女子出定會元一諸佛要集經。文殊尸利欲見佛集。
0072c10: 不能得到。諸佛各還本處。文殊尸利到諸佛集處。
0072c11: 有一女人近彼佛坐。入三昧。文殊尸利入禮佛足
0072c12: 已巳。白佛言。云何此女人得近佛坐而我不得。佛告
0072c13: 文殊尸梨。汝覺此女人令從三昧起。汝自問之。文
0072c14: 殊尸梨即彈指覺之而不可覺。以大聲喚亦不可
0072c15: 覺。投手牽亦不可覺。又以禪足動三千大千世界
0072c16: 猶亦不覺。文殊尸利白佛言。我不令覺。是時佛放
0072c17: 大光明照下方世界。是中有一菩薩名棄諸。即
0072c18: 時從下方來到佛所。頭面禮足一面而立。佛告棄
0072c19: 諸菩薩。汝覺此女人。即時彈指。此女從三昧起。
0072c20: 文殊尸利白佛。以何因緣我動三千大千世界不
0072c21: 能令此女起。棄諸菩薩一彈指便從三昧起。佛
0072c22: 告文殊尸利。汝因此女初發阿耨多羅三藐三菩
0072c23: 提。是女人因棄諸菩薩發阿耨多羅三藐三菩
0072c24: 提。以是故汝不能令覺。頌家謂綱明菩薩。乃傳燈
0073a01: 錄所載。未詳按何經論。撿藏乘不見所出。祖庭事苑文名
0073a02: 也
0073a03: 曇照苦南泉法嗣　會元四荊南白馬曇照禪師常云快
0073a04: 活快活。及臨終苦苦閻羅老子來取我也。院主
0073a05: 問曰。和尚當時被節度使拋向水中神色不動。如
0073a06: 今何得恁麼地。師舉枕子云。汝道當時是如今是。
0073a07: 院主無對。
0073a08: 亡僧索命聯燈五鹽官會下有一主事僧將死。鬼使
0073a09: 來取。僧告曰。某甲身為主事未暇修行。乞容七日
0073a10: 得否。使曰待為白王。若許即七日後來。不然須臾
0073a11: 便至。言訖去。至七日後方來。其僧不見。後有人
0073a12: 舉問一僧若來時如何擬抵他。洞山代云。被他
0073a13: 得也。
0073a14: 大容林蟬
0073a15: 古德爛杏禪林類聚十七僧問白兆和尚如何是萬行。兆
0073a16: 云。今年桃核也無。說什麼爛杏。
0073a17: 翠岩把梢慈明法嗣　林間錄下和補曰。福州海善侍者。慈明
0073a18: 高弟。當時龍象數。道吾真楊岐會然皆推服之。
0073a19: 至金鑾真點胸云云。開法於翠岩。曰。天下佛法
0073a20: 如一隻船。大寧道寬師兄坐頭。南褊頭在其中。可
0073a21: 真把梢。去東也由我。去西也由我。善公尋還七閩
0073a22: 云云。
0073a23: 風穴據令
0073a24: 石鞏鹿會元三石鞏昔為戈者。因逐群鹿從馬祖
0073b01: 庵前過。問祖曰和尚見鹿過不。祖匿曰汝是何人。
0073b02: 曰獵者。祖曰汝解射。曰解射。祖曰汝一箭射幾箇。
0073b03: 曰一箭射一箇。祖曰汝不解射。曰和尚莫解射不。
0073b04: 祖曰解射。曰一箭射幾箇。曰一箭射一群。曰彼此
0073b05: 是命何用射他一群。祖曰。汝既知如是。何不自射。
0073b06: 曰。若教某甲自射。直是無下手處。祖曰者漢曠
0073b07: 無明煩惱今日頓息。師即毀弓箭。截髮投祖出家。
0073b08: 南泉斬傳燈八南泉一日東西兩堂爭兒。師見
0073b09: 提起云。道得即不斬。眾無對。師斬兒為兩段。
0073b10: 祇林揮永泰湍法嗣湖南祇林和尚每叱文殊普賢
0073b11: 皆為精魅。手持木自謂降魔才有僧參禮便云
0073b12: 魔來也魔來也以亂揮歸方丈。如是十二年後
0073b13: 置無言。僧問十二年前為甚麼降魔。師云賊不
0073b14: 打貧兒家。十二年後為甚麼不降魔。師曰賊不打
0073b15: 貧兒家。
0073b16: 藥嶠抽刀石頭法嗣　會元五藥山與雲岩遊山腰間。刀響。
0073b17: 岩問甚麼物作聲。師抽刀驀口作斫勢。
0073b19: 名實際到菴。戴笠子執錫遶師三匝云。道得即拈
0073b20: 下笠子。三問師皆無對。尼便去。師云。日勢稍晚。且
0073b21: 留一宿。尼曰道得即宿。師又無對。尼去。
0073b22: 惠圓腰包惠圓上坐。開封酸棗于氏子。世業農。少
0073b23: 依邑之建福寺德光為師。性椎魯。然勤渠祖道堅
0073b24: 坐不臥。居數歲得度。出游廬山至東林寺。每以己已
0073c01: 事請問。朋輩見其陋舉止乖。皆戲侮之。一日
0073c02: 行殿庭中。忽足顛而仆。了然開悟。作偈俾行者書
0073c03: 於壁曰。這一交。這一交。萬兩黃金也合消。頭上笠。
0073c04: 腰下包。清風明月杖頭挑。即日離東林。眾傳至照
0073c05: 覺。覺大喜曰。衲子參究若此。善不可加。令人其
0073c06: 所往。竟無知者。照覺。東林寺長老
0073c07: 上座鼻孔山問孚上座。父母未生前鼻孔在甚
0073c08: 麼處。孚云師兄先道。山云只今生也鼻孔在甚麼
0073c09: 處。孚不肯。山云你作麼生。孚云將手中扇來。山以
0073c10: 扇度與之。再問。孚點置之。山遂打一拳。
0073c11: 翠岩眉毛雪存法嗣　會元八翠岩夏末示眾云。一夏已巳
0073c12: 來為兄弟說話。看翠岩眉毛在麼。
0073c13: 杉山拈尺禪林類聚十七杉山禪師一日與龐居士坐次吹。
0073c14: 師拈起尺子云居士還見麼。士云見。師云見箇什
0073c15: 麼。士杉山。師云不得道著。云爭得不道。師拋下尺
0073c16: 子。居士云有頭無尾得憎。師云不是者老子。今日
0073c17: 還道不及什麼處。師云有頭無尾處。士云強中
0073c18: 弱即得。弱中強即無。師把住云。這老漢就中無
0073c19: 活處無活處。
0073c20: 義存斫槽會元七洞山一日問雪作甚麼來。曰
0073c21: 斫槽來。山曰幾斧斫成。曰一斧斫成。山曰。猶是
0073c22: 這邊事。那邊事作麼生。休去。汾陽代云。某甲且
0073c23: 囷也。
0073c24: 座主鬼窟傳燈十六鹽官因有講僧來參。師問云坐主
0074a01: 蘊何事業。對云講華嚴經。師云有幾種法界。對云
0074a02: 廣說則重重無盡。略說則有四種法界。師起拂
0074a03: 子云遮箇是第幾種法界。坐主沈吟徐思其對。師
0074a04: 云。思而知慮而解。是鬼家活計日下孤燈。果然失
0074a05: 照。果然失照。
0074a06: 夾嶺鳳巢龍潭信法嗣　傳燈十六澧州樂普山元安禪師至
0074a07: 夾山庵于冢巔夾山訝之以書抵安。誡使者曰。此
0074a08: 僧得書不發明日當來。發之不來也。安得書果置
0074a09: 之不答。使者具以告夾山。夾山曰旦暮必至矣。俄
0074a10: 報安至。夾山望見呵曰。棲鳳巢非其同類。出去。
0074a11: 安乃問曰。自遠趨風請師一接。夾山曰。目前無闍
0074a12: 梨此間無老僧。安曰錯。夾山曰住住。且莫草草
0074a13: 。雲月是同。溪山各異。截斷天下舌頭則不無。闍
0074a14: 梨爭救無舌人解語乎。安茫然不知答。夾山以杖
0074a15: 擊之。安因茲服膺數歲。
0074a16: 泐潭苦瓜龍潭信法嗣　傳燈十五洪州泐潭寶和尚。有僧
0074a17: 新到。師謂曰。其中事即易。不落其中事始終難道。
0074a18: 僧曰。某甲在途時便知有此一問。師曰更與二十
0074a19: 年行也不較多。曰。莫不契和尚意麼。師云苦瓜
0074a20: 那堪待客。
0074a21: 香林甜桃
0074a22: 義玄拄钁傳燈十一臨濟普請鋤地次。見黃蘗來拄钁
0074a23: 而立。蘗云這漢困那。師云钁也未舉困箇什麼。蘗
0074a24: 便打。師接住棒一送送倒。蘗喚。維那維那扶起我。
0074b01: 維那近前扶云。和尚爭容得這風顛漢無禮。蘗纔
0074b02: 起打維那。師钁地云。諸方火葬。我這裡一時活埋。
0074b03: 惠寂插鍬傳燈十一溈山忽問仰山甚麼處來。仰曰田
0074b04: 中來。溈曰田中多少人。仰插鍬而立。溈曰今日南
0074b05: 山大有人刈茆。仰舉鍬而去。
0074b06: 靈源真告黃龍祖心法嗣　普燈六黃龍佛壽禪師。名惟清。
0074b07: 字覺天。號靈源叟。臨終前十日自作無生常住真
0074b08: 歸告銘曰。賢劫第四尊釋迦文佛直下第四十八
0074b09: 世孫惟清。雖從本覺應緣出生。而了緣即空。初無
0074b10: 自性。氏旌親里莫得而詳。但以正因一念為所宗
0074b11: 承是廁釋迦之遠孫。其靈源叟。據自了因所了
0074b12: 妙性無名字中示稱謂耳。爾臨濟無位真人。傅大
0074b13: 士之心王類矣。亦正法眼藏涅槃妙心。唯證乃知
0074b14: 餘莫能測者歟。所以六祖問讓和尚什麼處來。曰
0074b15: 嵩山來。祖曰什麼物恁麼來。曰說似一物即不中。
0074b16: 祖曰還假修證否。曰修證即不無污染即不得。祖
0074b17: 曰。即此不污染是諸佛之所護念。汝既如是吾亦
0074b18: 如是。茲獨摽清淨法身以遵教外別傳之宗。而
0074b19: 揀云報化非真佛。亦非說法者。然非無報化大功
0074b20: 大用。謂若解通報化而不頓見法身。則滯污染緣
0074b21: 乖護念旨。理必警省耳。夫少室道行光騰後裔。則
0074b22: 有雲門偃奮雄音絕唱於國中。臨濟玄振大用大
0074b23: 機於天下。皆得正傳。世咸宗奉。惟清望臨濟九世
0074b24: 孫也。今宗教衰喪。其未盡絕滅者唯二家微派斑
0074c01: 斑有焉。然名多媿實。顧適當危奇。而朝露身緣勢
0074c02: 迫晞墜因力病。釋俗從真。敘如上事以授二三子。
0074c03: 吾委真後當用依稟觀究。即不違先聖法門。而自
0074c04: 見深益。慎勿隨末法所尚。乞空文於有位。求為銘
0074c05: 誌。張飾說以浼吾。至囑至囑。因自所敘曰。無生常
0074c06: 住真歸告。且繫之以銘。銘曰。無涯湛海瞥起一漚。
0074c07: 乎百年曷浮曷休。廣莫清漢生片雲。有無起
0074c08: 滅隱顯何分。了茲二者即見實相。十世古今始終
0074c09: 現量。吾銘此旨昭告汝曹。泥多佛大。水長船高。
0074c10: 玄泰山謠石霜諸法嗣　傳燈十六泰南衲所居蘭若在衡山
0074c11: 之東。號七寶臺。誓不立門徒。四方後進依附皆用
0074c12: 交友之禮。以衡山多被山民斬木燒。為害滋
0074c13: 甚。乃作畬山謠。遠邇傳播達于九重。有詔禁止。故
0074c14: 嶽中蘭若無復延燎。師之力也。畬山謠。畬山兒。無
0074c15: 所知。年年斫斷青山嵋。就中最好衡嶽色。杉松利
0074c16: 斧摧貞枝。靈禽野無因依。白雲避青煙飛。猿
0074c17: 猱路絕岩崖出。芝失根茆草肥。年年斫罷仍栽
0074c18: 鋤。千秋終是難復初。又道今年種不多。來年更斫
0074c19: 當陽坡。國家壽嶽當如此。不知此理如之何。
0074c20: 紹銑設北禪賢法嗣　僧寶中潭州奧化紹銑禪師。時南
0074c21: 禪師道價方增。荊湖衲子趍入江南者。出長沙
0074c22: 百里無託宿所。多為盜劫掠。路因不通。師半五十
0074c23: 為。請僧主之以接納。使得宿食而去。諸方高其
0074c24: 為人。
0075a01: 福國戕橋
0075a02: 六祖負金傳燈五江西志徹禪師者著。江西人也。姓張
0075a03: 氏。名行昌。少任俠。自南北分化。二宗主雖亡彼我。
0075a04: 而徒侶競起愛憎。時北宗門人自立秀師為第六
0075a05: 祖。而忌能大師傳衣為天下所聞。然祖是菩薩。預
0075a06: 知其事。即置金十兩於方丈。時行昌受北宗門人
0075a07: 之囑。懷刃入祖室將欲加害。祖舒頸而就。行昌揮
0075a08: 刃者三都無所損。祖曰。正不邪邪不正。只負
0075a09: 汝金不負汝命。行昌驚仆久而方蘇。求哀悔過即
0075a10: 願出家。祖遂與金云。汝且去。恐徒眾害於汝。汝
0075a11: 可他日易形而來。吾當攝受。行昌稟旨宵遁終捉
0075a12: 僧出家具戒精進。一日憶祖之言。遠來禮勤。問答
0075a13: 機緣相契。祖曰汝今徹也。宜名志徹。師禮謝而去。
0075a14: 神光償債會元一二祖者。武牢人也。姓姬氏。父寂。未
0075a15: 有子時自念言。我家崇善豈令無子。禱之既久。
0075a16: 一夕感異光照室。其母因而懷。及長遂以照室
0075a17: 之瑞名之曰光。自幼志氣不群。涉詩書。尤精玄
0075a18: 理。而不事家產好遊山水。後覽佛書超然自得。即
0075a19: 抵洛陽龍門香山。依室靜禪師出家。受具於永穆
0075a20: 寺。浮游講肆學大小乘義。年三十二返香山。
0075a21: 終日宴坐又經八載。於寂默中見一神人謂曰。
0075a22: 將欲受果何滯此耶。大道匪遙汝南矣。祖知神助
0075a23: 因改名神光。翌日覺頭痛如刺剌其師欲治之。空中
0075a24: 有聲曰。此乃換骨非常痛也。祖遂以見神事白于
0075b01: 師。師視其頂骨即如五秀出矣。乃曰汝相吉祥
0075b02: 當有所證。神令汝南者。斯則少林達磨大士。必汝
0075b03: 之師也。祖受教造于少室。達磨遂因與易名曰惠
0075b04: 可。傳授之。後於筦城縣匡救寺之三門談無上道。
0075b05: 聽者林會。時辨和法師於其寺講涅槃經。其徒聞
0075b06: 師闡法稍稍引去。和不勝其憤。乃興謗于邑。寄翟
0075b07: 仲侃。侃惑其說。加師以非法債。師以怡然委順。識
0075b08: 真者謂之償債。○皓月供奉問長沙岑云。了即業
0075b09: 障本來空。未了應須償宿債。師子尊者二祖大師
0075b10: 為甚麼償債。岑云。大德不識本來空。如何是本
0075b11: 來空。云業障是。如何是業障是。云本來空是。供奉
0075b12: 無語。長沙乃示偈云。假有元非有。假滅亦非無。涅
0075b13: 槃償債義。一性更無殊。
0075b14: 洛浦投師傳燈十六見前夾嶺鳳巢之處○和補曰。會
0075b15: 元第六云。師游歷罷。直往夾山卓庵。經年不訪夾
0075b16: 山。山乃修書令僧馳往。師接得便坐。再展手索。
0075b17: 僧無對。師便打曰。歸去舉似和上。僧回舉似。山曰
0075b19: 也。師果三日後到。見夾山不禮拜。乃當面叉手而
0075b20: 立。山曰。栖鳳巢非其同類。出去。自遠趨風請師
0075b21: 一接。山曰。目前無闍梨。此間無老僧。師便喝。山曰。
0075b22: 住住。且莫草草。雲月是同。溪山各異。
0075b23: 沙彌求戒傳燈十四高沙彌初參藥山。山問甚麼處來。
0075b24: 曰南嶽來。山云何處去。曰江陵受戒去。山云受戒
0075c01: 圖箇甚麼。曰圖免生死。曰。有一人不受戒亦免生
0075c02: 死。汝還知否。曰恁麼則佛戒何用。山曰猶掛唇齒
0075c03: 在。便召維那云。者跛沙彌不任僧務。安排向後
0075c04: 庵著。山謂道吾雲岩曰。適來一箇沙彌有來由。
0075c05: 道吾曰也須勘過始得。山乃再問諦云。見說長安
0075c06: 甚。曰我國晏然。山曰汝徒看經得請益得。曰總
0075c07: 不與麼。山曰大有人不與麼不得。曰。不道他無。只
0075c08: 是不肯承當。
0075c09: 蔣山三障慈明圓法嗣　傳燈廿三舒王初丁大母夫人憂。讀
0075c10: 經山中。與蔣山贊元禪師游。如昆弟。問祖師意旨。
0075c11: 師不答。王益扣之。師曰。公般若有障三。有近道之
0075c12: 質一。更一兩生來恐純熟。王曰願聞其說。師云。公
0075c13: 受氣剛大。世緣深。以剛大氣遭深世緣。必以身任
0075c14: 天下之重。懷經濟之志。用舍不能必。則心未平。以
0075c15: 未平之心持經世之志。何時能一念萬年哉一。又
0075c16: 多怒二。而學問尚理於道為所知愚三。此其三也。
0075c17: 特視名利如脫髮。有擔薄如頭陀。此為近道。且當
0075c18: 以教乘滋茂之可也。王再拜受教。
0075c19: 華藏四
0075c20: 鎮州蘿蔔會元四僧問趙州。承聞和尚親見南泉是
0075c21: 否。州曰鎮州出大蘿蔔頭。
0075c22: 普化生菜傳燈十普化一日在僧堂前喫生菜。臨濟
0075c23: 見云大似一頭驢。普化便作驢鳴。濟云這賊。普化
0075c24: 云賊賊。便出去。
0076a01: 永嘉一宿會元二溫州玄覺禪師詣曹溪。初到振
0076a02: 錫瓶遶祖三匝卓然而立。祖曰。夫沙門者具三
0076a03: 千威儀八萬細行。大德自何方而來。生大我慢。師
0076a04: 云。生死事大。無常迅速。祖曰。何不體取無生。了無
0076a05: 速乎。云。體即無生。了本無速。祖曰如是如是。于時
0076a06: 大眾愕然。師方具威儀參禮。須臾告辭。祖曰返太
0076a07: 速乎。師云本自非動豈有速耶。祖曰汝甚得無生
0076a08: 之意。師曰無生豈有意耶。祖曰無意誰當分別。師
0076a09: 云分別亦非意。祖歎曰。善哉善哉。少留一宿。時謂
0076a10: 之一宿覺。翌日回永嘉。
0076a11: 雲半載石霜諸法嗣　會元六潭州雲山志元圓淨禪
0076a12: 師。遊方時問雲居曰。志元不奈何時如何。居曰祇
0076a13: 為闍梨功力不到。師不禮拜。直造石霜亦如前問。
0076a14: 霜云。非但闍梨。老僧亦不奈何。師云和尚為甚麼
0076a15: 不奈何。霜曰。老僧若奈何。拈過汝不奈何。師便禮
0076a16: 拜。僧問石霜。萬戶俱閉即不問。萬戶俱開時如何。
0076a17: 霜云堂中事作麼生。僧無對。經半年方始下一點
0076a18: 語曰。無人接得渠師去。乃禮拜乞為舉。霜不肯。師
0076a19: 乃抱霜上方丈曰。和尚若不道。打和尚去在。霜曰
0076a20: 得在。師頻禮拜。霜曰無人識得渠。師於言下頓省。
0076a21: 王岳四玄
0076a22: 溈仰三昧人天眼目朗州古堤和尚。仰山到參。堤曰。去。
0076a23: 汝無佛性。山叉手近前三步應諾。堤笑曰。子甚麼
0076a24: 處得此三昧來。山曰。我從耽源處得名。溈山處得
0076b01: 地。堤曰莫是溈山的子麼。山曰。世諦即不無。佛法
0076b02: 即不敢。山問和尚從甚處得此三昧。堤曰我從
0076b03: 章敬處得此三昧。山歎曰不可思議。來者難為湊
0076b04: 伯。○義海　仰山坐次。有僧來作禮。山不顧。其僧
0076b05: 乃問師識議字否。山曰隨分。僧右旋一匝曰是甚麼
0076b06: 字。山於地上書十字酬之。僧又左旋一匝曰是甚
0076b07: 麼字。山改十字作○字。僧乃劃此相以兩手拓
0076b08: 如修羅掌日月勢。曰是甚麼字。山乃劃此卍相對
0076b09: 之。僧乃作婁至德勢。山曰。如是如是。此是諸佛之
0076b10: 所護念。汝亦如是。吾亦如是。善自護持。其僧禮謝
0076b11: 騰空而去。時有一道者見。經五日後遂問山。山曰
0076b12: 汝還見否。道者曰某甲見出門騰空而去。山曰。此
0076b13: 是西天羅漢。故來探吾道。道者曰某雖此三昧
0076b14: 不辨其理。山曰吾以義為汝解釋。此是八種三昧。
0076b15: 是覺海變為義海。則同然。此義合有因有果即
0076b16: 時異時總別不離隱身三昧也。
0076b17: 桐虎聲臨濟法嗣　傳燈僧到桐主處便問。這裡忽
0076b18: 逢大虫時又作麼生。庵主作虎聲。僧作怕勢。庵主
0076b19: 呵呵大笑。僧云這老賊。庵主云爭奈老僧何。僧便
0076b20: 休去。
0076b21: 投子牛在舒州投子山大同禪師。因一婆上山云
0076b22: 家中失牛請師一卜。師召婆。婆應諾。師云牛在。
0076b23: 婆乃歡喜而去。
0076b24: 鏡清失利雪峰法嗣　會元七越州鏡清寺道怤順德禪師。
0076c01: 新到參。師拈起拂子。僧曰。久響鏡清。猶有這箇在。
0076c02: 師曰鏡清今日失利。師問荷玉甚處來。曰天台來。
0076c03: 師曰阿誰問汝天台。曰和尚何得龍頭尾。師云
0076c04: 鏡清今日失利。師看經次。僧問和尚看甚麼經。師
0076c05: 云我與古人百草。師問汝會麼。曰少年也曾
0076c06: 恁麼來。師云如今作麼生。僧舉拳。師云我輸汝也。
0076c07: 問辨不得提不起時如何。師曰爭得到這裏。曰恁
0076c08: 麼則禮拜去也。師云鏡清今日失利。師見僧學書
0076c09: 問學甚麼書。曰請和尚鑑。師云一未分三分
0076c10: 著地。曰今日又似遇人又似不遇人。師云鏡清今
0076c11: 日失利。問新年頭有佛法也無。師曰有。曰如何
0076c12: 是新年頭佛法。師云元正啟祚萬物咸新。曰謝師
0076c13: 答話。師曰鏡清今日失利。上堂。眾集定。師拋下拄
0076c14: 杖曰。大眾動著也二十棒。不動著也二十棒。時有
0076c15: 僧出。拈得頭上戴出去。師曰鏡清今日失利。
0076c16: 趙州下載會元四趙州上堂。兄弟若從南方來者即
0076c17: 與下載。若從北方來者即與上載。所以道。近上人
0076c18: 問道即失。近下人問道即得道。
0076c19: 歸宗插標禪林類聚十八和補曰。歸宗常禪師因普請入
0076c20: 園取菜。乃畫一圓相一株菜以標插之。語首
0076c21: 座大眾云。不得動著每人下一轉語來。是時一
0076c22: 眾各呈見解。未嘗有契。師以棒云。這一隊漢無
0076c23: 一箇有智惠。喫欲我多少菜。不能與圓頭出氣。乃
0076c24: 蹈倒標子拽著菜而歸。
0077a01: 興化擲柺會元四興化到法堂令維那聲鐘集眾。師
0077a02: 云還識老僧麼。眾無對。師擲下柺子端然而逝。
0077a03: 清豁歸山泉州睡龍溥禪師嗣傳燈二十三漳州保福院清豁
0077a04: 禪師。將順世捨眾。欲入山待滅。過苧谿石橋乃遺
0077a05: 偈曰。世人休說路行難。鳥道羊腸咫尺間。珍重苧
0077a06: 溪溪畔水。汝歸滄海我歸山。即往貴湖卓庵。未幾
0077a07: 謂門人曰。吾滅後將遺施諸蟲蟻。勿置墳塔。言
0077a08: 訖潛入湖頭山。坐盤石儼然長往。弟子戒因入山
0077a09: 尋見。稟遺命延留七日。竟無蟲蟻之所侵食。遂就
0077a10: 闍維。散於林野。今泉州開元寺淨土院影堂存焉。
0077a11: 性空沒海黃龍怨梧禪師嗣普燈十蜀僧普首座。自號性
0077a12: 空菴主。因欲泛海辭別緇素。而說偈言。坐脫立亡
0077a13: 不若水葬。一省柴燒一免開擴。撒手便行不妨懌
0077a14: 暢。誰是智音船子和尚。高風難繼。百千年一曲。漁
0077a15: 歌少人唱。由是登漆盆張布帆舉手以謝四眾。乃
0077a16: 吹銕笛至洪波中而自沒矣。三日後潮退於沙洲
0077a17: 上跏趺而坐。神色不動。道友幾萬人迎歸青龍供
0077a18: 養五日。荼毗舍利五色如珠無數。盤旋竟日。
0077a19: 火盡而去。
0077a20: 黃龍三關會元十七黃龍室中常問僧曰。人人盡有生
0077a21: 緣。上座生緣在何處。正當問答交鋒。復伸手曰。
0077a22: 我手何似佛手。又問諸方參請宗師所得。復垂
0077a23: 曰我何似驢。三十餘年示此三問。學者莫
0077a24: 有契其旨。脫有者。師未可否。斂歛目危坐。人莫
0077b01: 測其意。延之又問其故。師云。已巳過關者掉臂徑往。
0077b02: 安知有關吏。問可否此未透關者也。叢林目之為
0077b03: 黃龍三關。師自頌曰。生緣有語人皆識。水母何曾
0077b04: 離得。但見日頭東畔上。誰能更喫趙州茶。我手
0077b05: 佛手兼舉。禪人直下薦取。不動干戈道出。當處超
0077b06: 佛越祖。我驢並行。步步蹈著無生。會得雲收
0077b07: 月卷。方知此道縱橫。總頌曰。生緣斷處伸驢。驢
0077b08: 伸時佛手開。為報五湖參學者。三關一一透將
0077b09: 來。
0077b10: 浮山九帶人天眼目浮山遠既老。退休於會聖。因閱
0077b11: 斑固九流儒流．道流．陰陽流．法流．名流．墨流．縱橫流．離流．農流遂擬之作九
0077b12: 帶。敘佛祖教義。採先德機語。參同印證。其一曰
0077b13: 佛正法眼帶。其二曰佛法藏帶。其三曰理實帶。其
0077b14: 四曰事實帶。其五曰理事縱橫帶。其六曰屈曲帶。
0077b15: 其七曰妙挾兼帶。其八曰金針帶。其九曰平
0077b16: 懷常實帶。學者既已巳傳誦。
0077b17: 青州正座舒州投子義青禪師。青社李氏。參浮山。
0077b18: 嗣洞下宗。山遂書偈送曰。須彌立空。日月輔而
0077b19: 轉。群漸倚化。白雲方改變。少林風起叢。曹溪洞
0077b20: 簾卷。金鳳宿龍巢。宸苔豈車輾。令依圓通透禪師。
0077b21: 師至彼。無所參問。唯嗜睡而已巳。執事白通曰。堂中
0077b22: 有僧日睡。當行規法。通曰是誰。曰青上座。通曰。未
0077b23: 可。待與按過。通即曳杖入室。見師正睡乃擊床呵
0077b24: 曰。我這裏無閑飯與上坐喫了打眠。師云和尚教
0077c01: 某何為。通曰何不參禪去。師云美食不中飽人喫。
0077c02: 通曰爭奈大有人不肯上座。師云待肯堪作甚麼。
0077c03: 通曰上座曾見甚麼人來。師云浮山。通曰得恁
0077c04: 麼頑賴。遂握手相笑歸方丈。由是道聲籍甚。初住
0077c05: 白雲。次遷投子寺名也。
0077c06: 普明不拜
0077c07: 仁儉短偈傳燈四洛京福先寺仁儉禪師。自嵩山罷
0077c08: 問放矌郊。時謂之騰騰和尚。唐天間天后詔
0077c09: 入內。至殿前仰視天后良久曰會麼。后曰不會。師
0077c10: 云老僧持不語戒。言訖而出。翌日晉短歌十九首。
0077c11: 天后覽而嘉之。
0077c12: 永嘉長歌會元二永嘉大師作證道歌。泳潘天下。西
0077c13: 竺謂之震旦聖者經。即曹溪末後之旨。
0077c14: 老龐及第碧巖五龐居士曰。十方同聚會。箇箇學無
0077c15: 為。此是選佛場。心空及第歸。
0077c16: 慶諸登科道吾智法嗣　禪林類聚十七許州金明上坐曾問石
0077c17: 霜。一毫穿眾穴時如何。師云直須萬年後。問萬年
0077c18: 後如何。師云。登科任汝登科。萃任汝拔萃。後問
0077c19: 經山諲云。一毫穿眾穴時如何。諲曰。先靴任汝先
0077c20: 靴。結褁任汝結褁。
0077c21: 陳操驗僧傳燈十二陳操尚書與僧齋次。忽拈起胡餅
0077c22: 問僧曰。江西湖南還有這箇麼。僧曰尚書適來喫
0077c23: 什麼。尚書曰敲鐘謝響。又一日齋僧次。躬行餅。僧
0077c24: 展手欲接。尚書縮手。僧無語。尚書曰果然果然。
0078a01: 異日問僧曰。有箇事與上座商量得麼。僧曰合取
0078a02: 狗口。尚書自摑口曰操罪過。僧曰知過必改。尚書
0078a03: 曰恁麼即乞上座口喫飯。又齋僧自行食次曰上
0078a04: 坐施食。上坐曰三德六味。尚書曰錯。上座無對。
0078a05: 真際勘婆傳燈十五臺山有一婆子接待。凡有僧問
0078a06: 臺山路甚處去。婆子云驀直去。僧才行。婆云好箇
0078a07: 師僧又與麼去。如是既久。游僧傳到趙州。州聞得
0078a08: 乃云。待老僧為汝去勘破。州往彼便問。臺山路向
0078a09: 甚處去。婆云驀直去。州才行。婆云好箇師僧又與
0078a10: 麼去。州回陞座舉示大眾云。已巳為諸人勘破婆子
0078a11: 了也。
0078a12: 道士背坐傳燈廿七昔有道流在佛殿前背佛而坐。僧
0078a13: 曰道士莫背佛。道流曰。大德。本教中道。佛身充滿
0078a14: 於法界。向甚麼處坐得。僧無對。法眼代云。識得汝。
0078a15: 山倒屙傳燈十七香嚴禪師因僧問不慕諸聖不重
0078a16: 己已靈時如何。嚴曰萬機休罷千聖不。山在眾
0078a17: 作嘔聲曰是何言歟。嚴問阿誰。眾曰師叔。嚴曰不
0078a18: 諾老僧那。師出云是。嚴曰汝莫道得。曰道得。嚴曰
0078a19: 汝試道看。曰。若教某甲道。須還師資禮始得。嚴乃
0078a20: 下座禮拜。躡前問。師云。何不道肯重不得全。嚴曰
0078a21: 饒汝恁麼。也須三十年倒屙。設住山無柴燒。近水
0078a22: 無水喫。分明記取。後住山果如嚴記。至二十七
0078a23: 年病愈。自云香嚴師兄記我三十年倒屙。今少三
0078a24: 年。每食畢以手抉而吐之。以應前記。
0078b01: 義存漆桶會元七投子指庵前一片石謂雪曰。三
0078b02: 世諸佛總在裏許。曰須知有不在裡許者。子曰
0078b03: 不快漆桶。投子與雪遊龍眠。有兩路。問那箇是
0078b04: 龍眠路。子以杖指之。云東去西去。子曰不快漆
0078b05: 桶。問一槌便就時如何。子曰不是性燥漢。曰不假
0078b06: 一槌時如何。子曰不快漆桶。問此間還有人參也
0078b07: 無。子將钁頭拋向面前。曰恁麼則當處掘去
0078b08: 也。子曰不快漆桶。雪上堂。盡大地撮來如粟米
0078b09: 粒大。拋向面前。漆桶不會。打普請看。長慶問雲
0078b10: 門曰。雪與麼道還有出頭不得處麼。門曰有。曰
0078b11: 作麼生。門曰不可總作野狐精見解。又曰狼籍不
0078b12: 少。
0078b13: 師備飯籮和補曰。禪林類聚云。玄沙備禪師因雪
0078b14: 垂語云。飯籮邊坐餓死漢。臨河渴死漢。師云。飯
0078b15: 籮裡坐餓死漢。水裡沒頭浸渴死漢。
0078b16: 安國折玄沙法嗣　傳燈廿一福州安國院惠球寂照禪師
0078b17: 亦曰中塔上堂。我此間粥飯因緣。各兄弟舉唱終是不
0078b18: 常。欲得省要。是山河大地與汝發明。其道現常
0078b19: 亦能究竟。若從文殊門入者。一切無為。土木瓦礫
0078b20: 助汝發機。若從觀音門入者。一切音響。蝦蚯蚓
0078b21: 助汝發機。若從普賢門入者。不動步而到。以此三
0078b22: 門方便示汝。如將一隻折著攪大海水。令彼魚龍
0078b23: 知水為命。會麼。若無智眼而審諦之。任汝百般巧
0078b24: 妙不為究竟。
0078c01: 鹿門破鍋
0078c02: 雲岩出糞會元五藥山問雲岩作什麼。岩云擔屎。山
0078c03: 曰那箇。岩曰在。師曰汝來去為誰。曰替他東西。
0078c04: 岩曰何不教並行。曰和尚莫謗他。岩曰不合恁麼
0078c05: 道。曰如何是道。岩曰還曾擔麼。
0078c06: 寂子擔禾傳燈十一溈山問仰山何處來。仰云田中來。
0078c07: 溈曰禾好刈也未。仰云好刈也。溈曰。作青見。作黃
0078c08: 見。作不青不黃見。仰云和尚背後是什麼。溈曰子
0078c09: 還見麼。仰拈起禾穗云和尚何曾問這箇。溈曰此
0078c10: 是鵝王擇乳。
0078c11: 雲門花欄雲門錄僧問雲門如何是清淨法身。門云
0078c12: 花藥欄。
0078c13: 陸瓶鵝傳燈十陸大夫問南泉曰。古人瓶中養
0078c14: 一鵝。鵝漸漸長大。出瓶不得。如今不得毀瓶。不得
0078c15: 損鵝。和尚作麼生出得。泉召曰大夫。陸應諾。泉曰
0078c16: 出也。從此開解即禮謝。
0078c17: 石室蹈碓碧岩三六祖初謁五祖於黃梅。法乳相投。
0078c18: 遂負石於腰以供簸舂之務。後僧問臨濟云。石室
0078c19: 行者蹈碓為什麼忘移。濟曰沒溺深坑。石室曰善
0078c20: 道
0078c21: 天目撞羅雲門偃法嗣　會元十五和補曰。奉先深禪師。因同
0078c22: 明和尚到淮河。見人牽網。有魚從網透出。師曰。明
0078c23: 兄俊哉。一似箇衲僧相似。明曰。雖然如是。爭如當
0078c24: 時不撞入網羅好。師曰。明兄你欠悟在。明至中夜
0079a01: 方省。
0079a02: 雪竇按會元十五明州雪豆重顯明覺大師。上堂。僧
0079a03: 問如何吹毛。師云苦。曰還許學人用也無。師噓
0079a04: 一噓乃曰。大眾前共相酬唱。也須是箇漢始得。若
0079a05: 也未有奔流度刃底眼。不勞拈出。所以道。如大火
0079a06: 聚近著即燎面門。亦如按大阿寶。衝前即喪
0079a07: 身失命。師云。大阿橫按祖堂寒。千里應須息萬端。
0079a08: 莫待冷光輕閃爍。復曰看看。便下座。
0079a09: 韶山亞戈夾山法嗣　會元六洛京韶山寰普禪師。遵布衲
0079a10: 訪師。在山下相見。遵問韶山路向甚麼處去。師以
0079a11: 手指曰嗚那青青黯黯處去。遵近前把住曰。久響
0079a12: 韶山莫便是否。師云。是即是。闍梨有甚麼事。遵曰
0079a13: 擬伸一問師還答否。韶山曰。看君不是金牙作。爭
0079a14: 解彎弓射尉遲。遵曰。鳳凰直入煙霄去。誰怕林間
0079a15: 野兒。師云。當軒從君擊。試展家風似老僧。
0079a16: 遵曰。一句超千聖外。松蘿不與月輪齊。師云。饒
0079a17: 君直出威音外。猶較韶山半月程。遵曰過在甚處。
0079a18: 師曰倜儻之辭時人知有。遵曰恁麼則真玉泥中
0079a19: 異不撥萬機。師云魯般門下徒施巧妙。遵曰。學
0079a20: 人即恁麼。未審師意如何。師曰玉女夜拋梭織於
0079a21: 西舍。遵曰莫便是和尚家風也無。師曰耕夫製玉
0079a22: 漏不是行家作。遵曰。此猶是文言。如何是和尚家
0079a23: 風。師云橫身當宇宙誰是出頭人。遵無語。師遂同
0079a24: 皈山。纔人事了。師召近前曰。闍梨有衝天之氣。老
0079b01: 僧有入地之謀。闍梨橫吞巨海。老僧背負須彌。闍
0079b02: 梨按上來。老僧掗鎗相待。向上一路速道速道。
0079b03: 遵曰明鏡當臺請師一鑑。師云不鑑。遵曰為甚不
0079b04: 鑑。師云水淺無魚徒勞下釣。遵無對。師便打。
0079b05: 古靈揩背百丈法嗣　會元四福州古靈神讚禪師。因受業。
0079b06: 師問汝離吾在外得何事業。讚曰並無事業。遂遣
0079b07: 執役。一日因澡浴命讚去垢。讚拊背。好箇佛堂。
0079b08: 只是佛不聖。其師回首視之。讚曰雖然不聖解
0079b09: 放光。
0079b10: 從諗洗會元十一趙州行時參臨濟。遇濟洗次。
0079b11: 州便問如何是祖師西來意。濟曰恰值老僧洗
0079b12: 。州近前作聽勢。濟云更要第二杓惡水潑在。州
0079b13: 便下去。
0079b14: 青林死蛇洞山价法嗣　會元十三青林虔禪師問。千差路別
0079b15: 如何頓曉。師曰。足下背驪珠。空怨長天月。問學人
0079b16: 徑往時如何。師曰。死蛇當大路。勸子莫當頭。曰當
0079b17: 頭者如何。師云喪子命根。曰不當頭者如何。師云
0079b18: 亦無回避處。曰正當恁麼時如何。師云失也。曰
0079b19: 向甚麼處去。師曰草深無處。曰和尚也須隄防
0079b20: 始得。師拊掌曰一等是箇毒氣。
0079b21: 泐潭活九法嗣　傳燈十七洪州泐潭明禪師。僧問碓
0079b22: 摶磨磨不得忘此意如何。師云猛虎口裡活省
0079b23: 兒。
0079b24: 玄沙三病會元七玄沙有時垂語曰。諸方老宿盡道
0079c01: 接物利生。且問汝。只如盲聾三種病人。汝作麼
0079c02: 生接。若拈槌拂。他眼且不見。共他說話。耳又不
0079c03: 聞。曰復若接不得。佛法盡無靈驗。時有僧出曰。
0079c04: 三種病人和尚還許商量否。師云許汝作麼生商
0079c05: 量。其僧珍重出。師曰不是不是。
0079c06: 天平兩錯清溪山主洪進法嗣　傳燈天平和尚行時
0079c07: 參西院。常云。莫道會佛法。箇舉話人也無。一日
0079c08: 西院遙見召云從。平舉頭。西院曰錯。平行三兩
0079c09: 步。西院曰錯。平近前西。院云。適來這兩錯。是西院
0079c10: 錯。是上坐錯。平云從。西院曰錯。平休去。
0079c11: 水蓮池
0079c12: 趙州略彴傳燈十僧問趙州。久響趙州石橋。到來只
0079c13: 見略彴。州曰汝只見略彴不見石橋。僧云如何是
0079c14: 石橋。州曰渡驢渡馬。
0079c15: 大陽錢財會元十三郢州大陽惠堅禪師。僧問如何是
0079c16: 玄旨。師曰壁上挂錢財。
0079c17: 清平杓索會元五清平和尚。僧問如何是大乘。師云
0079c18: 井索。曰如何是小乘。師云錢貫。問如何是有漏。師
0079c19: 曰笊篱。曰如何是無漏。師曰木杓。
0079c20: 白犬書會元三和補曰。見下之註。
0079c21: 青猿洗會元二千歲寶掌和尚。中印度人也。周威烈
0079c22: 十二年丁卯降神受質。左手握拳。七歲祝髮乃展。
0079c23: 因名寶掌。魏晉間東遊此土。入蜀禮普賢。留大慈。
0079c24: 常不食。日誦般若等經千餘卷。有詠之者曰。勞勞
0080a01: 玉齒寒似迸岩泉急。有時中夜坐前。神鬼泣。一
0080a02: 日謂眾曰。吾有願住世千歲。今年六百二十有六。
0080a03: 故以千歲稱之。次遊五臺。徙居祝融之華嚴。黃
0080a04: 梅之。廬山之東林。尋抵建鄴。會達磨入梁。師
0080a05: 就扣其旨開悟。武帝高其臘。延入內庭。未幾如吳。
0080a06: 有偈曰。梁城遇道師。參禪了心地。飄零二浙遊。更
0080a07: 盡佳山水。順流東下。由千頃至天竺。往鄮登太
0080a08: 白。穿鴈蕩盤磚於翠七十二庵。回赤城憩雲門
0080a09: 法華諸暨漁浦赤符大岩等處。返飛來。接之石竇。
0080a10: 有行盡支那四百州。此中稱道人遊之句。貞觀
0080a11: 十五年也。後居浦江之寶嚴與。朗禪師友善。每通
0080a12: 問遣白犬馳往。朗亦以青猿為使令。故題朗壁曰。
0080a13: 白犬書至。青猿洗回。師所經處後皆成寶坊。
0080a14: 顯慶二年正旦手塑一像。至九日像成。問其徒惠
0080a15: 雲曰此肖誰。雲曰與和尚無異。即澡浴易衣趺坐
0080a16: 謂雲曰。吾住世已巳一千七十二年。今將謝世。聽吾
0080a17: 偈曰。本來無生死。今亦示生死。我得去往心。他生
0080a18: 復來此。頃時囑曰。吾滅後六十年。有僧來取吾骨。
0080a19: 勿拒。言訖而逝入。滅五十四年有刺剌浮長老自雲
0080a20: 門至塔所禮曰。冀塔洞開。少選塔戶果啟。其骨連
0080a21: 環若黃金。浮即持往秦望山建窣堵波奉藏。以周
0080a22: 威烈丁卯至唐高宗顯慶丁巳。考之實一千七十
0080a23: 二年。抵此土歲歷四百餘。僧史皆失載。開元中惠
0080a24: 雲門人宗一者勒石識之。
0080b01: 飲光坐禪梵曰迦葉波。此言飲光。姓也。或云身光
0080b02: 殊特。能飲諸天及日月等光皆悉不見。故曰飲光。
0080b03: 黃龍南譏泉大道怛率。戲以偈曰。飲光論劫坐
0080b04: 禪。布袋經年落魄。疥狗不願生天。笑雲中白。
0080b05: ○和補曰。涅槃經云。爾時世尊欲涅槃時。迦葉不
0080b06: 在眾會。佛告諸大弟子。迦葉來時可令宣揚正法
0080b07: 眼藏。爾時迦葉在耆闍崛山畢羅窟。勝光明
0080b08: 即入三昧。以淨天眼觀見世尊於凞連河側入般
0080b09: 涅槃。乃告其徒曰。如來涅槃也。何其駛哉。即至
0080b10: 樹間悲戀號泣。
0080b11: 布袋落魄會元二和補曰。飲光論劫坐禪。布袋經年
0080b12: 落魄。疥狗不願生天。笑雲中白。○明州奉化
0080b13: 縣布袋和尚。自稱契此。形裁腲蹙額皤腹。出語
0080b14: 無定。寢臥隨處。常以杖荷一布囊并破廗。凡供身
0080b15: 之具盡貯囊中。入肆聚落見物則乞。○佛祖統
0080b16: 紀云。布袋背上有目。水戲之時人知之。
0080b17: 推倒回頭僧寶傳中和補曰。下註兼之。
0080b18: 趯翻不托端師子者。吳興人也。始見弄師子者。發
0080b19: 明心要。則以綵帛像其皮。時時著之。因以為號。住
0080b20: 西余山。有狂僧號回頭和尚。以左道動流俗。士
0080b21: 大夫亦安其妄。方對丹陽守呂公肉食。端徑至指
0080b22: 曰。正當與麼時如何是佛。回頭不能遽對。端捶其
0080b23: 頭。推倒乃行。○又有夭人號不托。掘秀州城外地
0080b24: 有佛像。建塔其上。傾城信敬。端見揕住曰。如何是
0080c01: 佛。不托擬議。端趯之而去。章丞相子厚請舛座使
0080c02: 俞秀老撰敘其事曰。推倒回頭。趯翻不托。
0080c03: 道者休休鏡清在帳中坐。有僧問訊。師撥帳開曰
0080c04: 當斷不斷反招其亂。僧曰既是當斷為什麼不斷。
0080c05: 師云我若盡法直恐無民。曰不怕無民請師盡法。
0080c06: 師云維那拽出此僧著。又曰。休休。我在南方識伊
0080c07: 和尚來。○錢王欲廣府中禪會。命居天龍寺。始見
0080c08: 師乃曰真道人也。致禮勤厚。由是吳越盛於玄學。
0080c09: 其後又創龍寺。延請居焉。○高安白水本仁禪
0080c10: 師謂鏡清曰。時寒道者清。曰不敢。仁曰還有臥單
0080c11: 也無。曰設有亦無展底工夫。仁曰直饒道者滴水
0080c12: 生亦不干他事。曰滴水生事不相涉。仁曰是。
0080c13: 曰此人意作麼生。仁曰此人不落意。曰不落意此
0080c14: 人。仁曰高山頂上無可與道者也。
0080c15: 塔主莫莫雲門法嗣　會元十五薦福承古禪師。因遊廬山登
0080c16: 歐。愛宏覺塔院閑寂求居之。清規凜然。過者肅
0080c17: 恭。時叢林號古塔主。僧問如何是佛。主云莫莫。又
0080c18: 問如何是祖師西來意。主曰莫莫。
0080c19: 大守病痊傳燈廿七閭丘。台州守也。因丘臥病不起。或
0080c20: 人勸云可見高僧。因見豐干於鴈蕩。干水與丘。
0080c21: 飲之病了愈。
0080c22: 君王臂落傳燈二罽賓國王問師子尊者曰。師得蘊
0080c23: 空不。者曰已巳得。曰離生死不。者曰已巳離。曰既離生
0081a01: 頭。白乳湧高數尺。王臂自墮。
0081a02: 次公點眼
0081a03: 駙馬索藥石門聰弟子會元十二駙馬都尉李遵勗居士。臨
0081a04: 終時膈胃躁熱。有尼道堅謂曰。眾生見劫盡大火
0081a05: 所燒時。都尉切宜照管主人公。公曰大師與我煎
0081a06: 一服藥來。堅無語。公曰這師姑藥也不會煎得。
0081a07: 
0081a08: 禪苑蒙求卷之中
