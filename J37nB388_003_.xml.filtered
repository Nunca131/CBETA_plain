0457a01: 一揆禪師語錄卷三師諱元揆
0457a02: 侍者成法記錄
0457a03: 住潭州神鼎資聖禪寺
0457a04: 上堂神光失卻郤一臂雲門拶折一足喚作為法忘軀
0457a05: 寧免求榮反辱大抵河裏失錢不離河中撈摝梅花
0457a06: 撲鼻馨香寒耐一番徹骨君不見卞氏璞三獻曾經
0457a07: 遭刖足屈屈堪述斷絃須是鸞膠續。
0457a08: 小參立地待你搆去皮下不可無血露柱咬定牙關
0457a09: 燈籠冷笑不徹且道笑阿誰笑諸人耶笑自己耶笑
0457a10: 山僧耶你也理會不得我也理會不得留與擔板禪
0457a11: 和日用中證龜成鱉。
0457a12: 晚參眼若不睡諸夢自除山僧夢中說夢諸人夢巾
0457a13: 聞夢聞說分明如夢斯覺夢覺覺非覓甚麼碗喝一
0457a14: 喝。
0457a15: 冬夜小參今日初三明日初四陽從何長陰伏何之
0457a16: 與天地而同根會萬物為一體釘樁搖櫓漢有甚共
0457a17: 語處須知一人不在此限空手把鋤頭步行騎水牛
0457a18: 人從橋上過橋流水不流還見傅大士麼初三初四
0457a19: 月如鉤。
0457a20: 至節上堂問冬至時添一線長未審水牯牛鼻孔長
0457a21: 多少師卓拄杖進云除卻郤者箇又作麼生師便打進
0457a22: 云可謂意氣不從天地得英靈豈藉四時遷師云鼻
0457a23: 孔謾撩天僧便喝師又打進云德山棒不須拈出臨
0457a24: 濟喝撥置一邊去此二途乞師指示師云去此二途
0457a25: 問將來進云轉見不堪師又打乃舉溈山示眾云仲
0457a26: 冬嚴寒年年事晷運推移事若何仰山進前叉手而
0457a27: 立山云情知你答者話不得香嚴云某甲偏答得山
0457a28: 如前問嚴亦進前叉手而立山云賴遇寂子不會師
0457a29: 云養子不及父家門一世衰若是神鼎門下放過不
0457a30: 可頌云晷運推移化日長香嚴寂子太郎當花枝無
0457b01: 奈爭春早惹得遊蜂著底忙。
0457b02: 晚參杲日當空堅冰不解非一日之寒靈光獨耀有
0457b03: 眼如盲非一日之病有般底便道冰只在水光只在
0457b04: 眼開眼也著合眼也著不免喚侍者速與糞箕笤帚
0457b05: 會麼剖出無瑕方是玉畫成有足即非蛇。
0457b06: 說戒上堂戒急乘緩溈山落節於寒拾乘急戒緩老
0457b07: 盧奪標於黃梅甕裏不曾走鱉衣中誰識有珠不許
0457b08: 夜行投明須到也須是箇人始得然雖如是過河須
0457b09: 用筏到岸不須船釣船不犯東西岸始信篙人用意
0457b10: 良。
0457b11: 佛成道日上堂問古今無欠缺歷劫絕盈虧未審正
0457b12: 覺山前悟箇甚麼師云築著磕著進云和尚猶是重
0457b13: 添註腳師云你作麼生進云日午覓金烏師云兔子
0457b14: 不離舊窠僧便喝師便打僧云不得艸艸師云你但
0457b15: 喫棒著進云雪上更加霜師云也不辜負你問未離
0457b16: 兜率已降皇宮未出母胎度人已畢既是度人已畢
0457b17: 因甚麼又向雪山六載師云好人不肯做剛要屎裏
0457b18: 臥進云世尊說法眾生隨類各得解即今和尚說法
0457b19: 還許學人解悟麼師云不許進云且喜龍吟霧起家
0457b20: 家雨虎嘯威獰浩浩風師云龍蛇易辨衲子雖瞞乃
0457b21: 橫按拄杖云劍為不平離寶匣要知不平事麼佛道
0457b22: 懸曠久受勤勞乃可得成黃面老子六年餓得眼花
0457b23: 一睹明星而悟其奈南泉以道喚作平常心米胡以
0457b24: 悟道為落第二山僧將者幾箇老骨撾縛作一束送
0457b25: 在洞庭湖裏諸人要見南泉則易見米胡則難見米
0457b26: 胡則易見神鼎則難要見神鼎麼卓拄杖云三十年
0457b27: 後。
0457b28: 除夕小參衲僧家見義不為何勇之有多少英靈漢
0457b29: 從年頭至年尾被一隊山精鬼怪埜犴狐狼東撞西
0457b30: 曳不得自由山僧以大圓鏡而炤破之不施寸刃而
0457c01: 折服之直得藏身無地抱屈含冤忽有箇傍不甘底
0457c02: 道長老今朝臘月三十日也何得為他閒事長無明
0457c03: 但向道山僧住持事繁。
0457c04: 元旦上堂甲子年正月一從頭號令斬新出普天一
0457c05: 致太平春埜老不知堯舜力只此不知與不識玅德
0457c06: 空生讚嘆不及。
0457c07: 晚參直鉤釣獰龍曲鉤釣魚鱉離鉤三寸道將一句
0457c08: 來粲書記云不貪香餌味始是碧潭龍師驀頭便棒
0457c09: 粲禮退師云還有麼眾不出師云不堪點額。
0457c10: 上元解制上堂把住片雪點紅爐熱發作麼放行嫩
0457c11: 柳垂金線熱發作麼兩頭坐斷死水平沉別具金剛
0457c12: 眼睛自是輝天鑑地我見燈明佛本光瑞如此若是
0457c13: 冷水浸冬瓜緇田無一簣之工鐵圍有百刑之苦莫
0457c14: 言不道。
0457c15: 佛涅槃上堂摩胸告眾槨露雙趺將謂人天百萬一
0457c16: 時眼裏無珠致令二千年後被人看破老胡目道向
0457c17: 甚處看破微雨灑花千點淚淡煙籠竹一堆愁。
0457c18: 師至湘陰縣觀音會眾信請陞座問世尊在世無四
0457c19: 眾弟子不說法今日四眾雲臻未審和尚說箇甚麼
0457c20: 師云天無私蓋進云恁麼塵塵剎剎盡證無生也師
0457c21: 云文不加點進云秪如文星橋與八景樓終日對談
0457c22: 何事師云將謂無人證明進云我面前無你你面前
0457c23: 無我誰為說者誰是聽者師云何得當面諱卻郤進云
0457c24: 埜色更無山隔斷天光直與水相通師云且喜領話
0457c25: 問不昧本來身如何是法身邊事師云枯樁繫癩馬
0457c26: 進云浩浩塵中如何辨主師云你問阿誰進云四眾
0457c27: 幸蒙師指示從今法法本無差師云知心能幾人乃
0457c28: 云十字街頭伸佛手幾個知歸笙歌叢裏啟圓通還
0457c29: 期達者二臂四臂八萬四千母陀羅臂齊舒千眼五
0457c30: 眼豎亞一隻摩醯正眼洞照爍破昏衢之暗豁開劫
0458a01: 外之機化穢邦淨土一如攪酥酪醍醐一味要令未
0458a02: 得者得未證者證秪如大士堅密身一切塵中現諸
0458a03: 人作麼生與他相見卓拄杖云若將耳聽終難會眼
0458a04: 裏聞聲始得知。
0458a05: 佛誕上堂來此世界八千番將謂忘卻郤出頭便作獅
0458a06: 子吼誑謼閭閻賺他一類逐鹿之夫普天匝地自古
0458a07: 至今各各心憤憤口悱悱欺胡瞞漢逐惡隨邪大似
0458a08: 曳尾靈龜潑油救火神鼎恁麼道諸人還甘麼若也
0458a09: 甘去則從上無過若也不甘山僧性命在諸人手裏
0458a10: 然雖如是不因紫陌花開早爭見黃鶯下柳條。
0458a11: 遠菴老和尚忌日拈香巴陵三轉語鈍置相顢頇神
0458a12: 鼎無一言坐斷千峰寒且道還愜先師意麼若教頻
0458a13: 下淚滄海也須乾。
0458a14: 開爐小參爐頭熱鬧諸人慣便諸方本分鉗鎚箇箇
0458a15: 望風乞命隨汝顛倒所欲南斗七北斗八便見南來
0458a16: 北來不將黃葉止啼真語者實語者只貴說到行到
0458a17: 若是接響承虛不免露柱攢眉燈籠發笑。
0458a18: 上堂問不圖熱鬧門庭只要流通正眼熱鬧門庭即
0458a19: 不問流通正眼事若何師云逢人切莫錯舉進云如
0458a20: 何是正眼師云高聲著進云幾年流浪奔波若今日
0458a21: 歸家唱凱歌師云猶在門外之遶問當陽一著即不
0458a22: 問金鐘玉版事如何師云眼中不著屑進云如何是
0458a23: 金中玉師云你是土壑子進云如何是玉中金師云
0458a24: 一鎚粉碎僧擬議師便打乃云開眼也著合眼也著
0458a25: 明眼衲僧何處摸索擬待為眾道破其奈多口阿師
0458a26: 在傍連忙搖手道莫莫你道莫甚麼留與長連床上
0458a27: 禪和九十日內橫咀豎嚼。
0458a28: 小參問三世諸佛歷代祖師口挂壁上和尚今日如
0458a29: 何舉唱師云若善知時節吾今不再三進云人人本
0458a30: 具因甚要紅爐煆煉師云你是鈍鐵僧禮拜師便打
0458b01: 問龍生金鳳子衝破碧琉璃琉璃已破金鳳子即今
0458b02: 在甚麼處師云鈍置殺人進云恁麼傷心江上客不
0458b03: 見故鄉人師云你見箇甚麼道理進云若有道理所
0458b04: 見打折拄杖有分師云山僧沒氣力打你乃云直鉤
0458b05: 釣獰龍曲鉤釣魚鱉不是太郎當只為婆心切切切
0458b06: 不顧腳下泥深三尺拈拂子云山僧垂鉤也是曲是
0458b07: 直只饒辨得曲直分明也是死水中物畢竟如何果
0458b08: 是碧潭龍不貪香餌屑。
0458b09: 冬至上堂問陽回大地燄發冰河直切提持如何指
0458b10: 師云石筍抽條長丈二進云只如天地未分陰陽
0458b11: 未判和尚又作麼生師云虛空安耳穴乃云陰伏陽
0458b12: 回萬物萌動漢宮女則日添一線長水牯牛欄中常
0458b13: 甘水艸作世法商量也得作佛法商量也得獨有神
0458b14: 鼎拄杖子道不得不得且道因甚如此撐天拄地先
0458b15: 天地不屬陰陽造化工直下點開千聖眼觸翻蚯蚓
0458b16: 化獰龍卓拄杖下座。
0458b17: 晚參休去歇去又用開口作麼但願空諸所有出得
0458b18: 荊棘林還落屎窖裏慎無實諸所無不覺日又夜爭
0458b19: 教人少年。
0458b20: 成道新鐘發聲上堂豁開夢眼大闡一音天龍寂聽
0458b21: 生歡地獄停酸息苦其奈瞽者不知午夜虛明聵者
0458b22: 那覺晴空霹靂驀拈拂子擊香臺云明星現也法音
0458b23: 震也其或尚留觀聽不免鐘聲披七條時時為汝徹
0458b24: 困。
0458b25: 晚參馬祖鹽醬不少神鼎鹽醬俱無不是門庭迥別
0458b26: 要免遞相塗污山僧恁麼道早是潑第二杓惡水了
0458b27: 也何況較量豐嗇者乎急著眼謾躊躕若箇男兒不
0458b28: 丈夫。
0458b29: 除夕小參三百六十箇閑窠窟今朝為汝等一時破
0458b30: 除卓拄杖云委悉麼香嚴老子向者裏一擊忘所知
0458c01: 更不假修持便窮到無卓錐之地連錐也無直得淨
0458c02: 裸裸赤灑灑無可把得到恁麼田地亦未是衲僧極
0458c03: 則如何免得臘月三十日到來不著忙去要得相應
0458c04: 須向山僧未開口前一回瞥地略較些子脫或未然
0458c05: 相逢不遇調羹手辜負梅花又一年。
0458c06: 元旦值雪上堂問千七百則陳爛葛藤不勞拈出作
0458c07: 麼生是斬新一句師云天無私蓋進云舊歲殘花萎
0458c08: 新春瑞艸芳如何是不遷底意旨師云地無私載進
0458c09: 云與麼則和尚坐致太平也師云不許夜行投明須
0458c10: 到乃云歲朝春黃河清真罕遇聖人生天地合其德
0458c11: 日月合其明地平如掌瑩潔如銀林下道人若為話
0458c12: 會野老不知堯舜力鼕鼕打鼓樂昇平。
0458c13: 解制上堂長期短期以悟為期大象不遊免徑大海
0458c14: 不宿死屍只許老胡會不許老胡知三千里外逢人
0458c15: 不得錯舉。
0458c16: 清明掃諸祖塔上堂春日晴春花明春禽瑣碎春水
0458c17: 鳴琴無縫塔中祖師忍俊不禁突出百艸頭上指點
0458c18: 安心法門塞乎天地充滿乾坤若也觸途成滯便見
0458c19: 屍橫萬里白骨堆山大眾還見祖師麼淚血染成紅
0458c20: 杜鵑。
0458c21: 上堂今日是佛生日為他人喝彩終無了日不是佛
0458c22: 生日乍可違條不可越例雲門一棒不違條也藥山
0458c23: 一杓不越例也神鼎不打者鼓笛違條越例總不干
0458c24: 及為甚如此祖父閒閒兒孫得力。
0458c25: 結夏小參護生禁足衲子家風殺盡安居道人活計
0458c26: 既殺盡何為護生既護生豈宜殺盡者裏別具眼腦
0458c27: 便見開一片畬種一籮粟仰山夏不空過日中一食
0458c28: 夜後一寢溈山夏不空過既不空過莫是有為麼辜
0458c29: 負仰山莫是無為麼辜負溈山如何得不辜負去不
0458c30: 見道護生須是殺殺盡始安居會得箇中意鐵船水
0459a01: 上浮。
0459a02: 遠菴老和尚忘日拈香來神鼎為破天荒主天童令
0459a03: 行吳越數十年風行楚浙毒遍寰區只知結盡冤讎
0459a04: 不顧惡聲流布帶累神鼎不得自由今當者老子三
0459a05: 週忌辰不免將伊鼻孔扭捏作一分香大眾且道是
0459a06: 酬恩雪恨是外揚家醜雖然父為子隱則得子為父
0459a07: 隱則不得。
0459a08: 解夏小參黃龍潭裏下三百六箇吊筒蝦亦不遇勞
0459a09: 而無功翠巖一夏與師僧東語西話救得眉毛缺落
0459a10: 牙齒爭似神鼎者裏禁足不憐鵝護雪安居不驗蠟
0459a11: 人冰直教天台日日普請南嶽時時遊山朝耕隴上
0459a12: 雲暮種巖前月終不將珍珠作豌豆糶卻郤何為如此
0459a13: 祥麟止有一隻角。
0459a14: 中元會弟子沈君弘追薦請上堂一靈真實性隨類
0459a15: 現千般離合縈歡戚歸元悉坦然所以鏡像空華徒
0459a16: 勞把捉碧潭明月撈摝方知無功用解脫門不思議
0459a17: 三昧力不出乎江南兩淛春寒秋熟而已若乃推倒
0459a18: 涅槃城踏翻生死海塵塵遊大寶王剎步步越華藏
0459a19: 毘盧謂是徹證無生也是兒孫邊事大眾正恁麼時
0459a20: 且道俞氏善人即今在甚麼處西風一陣來落葉兩
0459a21: 三片。
0459a22: 晚參大盡三十日小盡二十九馬載與驢馱癡狂外
0459a23: 邊走累人伸驢腳累人展佛手仔細思量著使人笑
0459a24: 破口眾中有解笑者是山僧同參有麼比擬張麟兔
0459a25: 亦不遇。
0459a26: 九日上堂問今日重陽九月九家家歌飲茱萸酒秪
0459a27: 如林下道人如何話會師云俗氣不除進云正山明
0459a28: 水秀之際乃橙黃橘熟之時如何是應時節一句師
0459a29: 云闍黎猶向者裏著倒進云千林黃葉歸根去萬里
0459a30: 青天迥一輪師云海中果子樹頭心乃云節屆重九
0459b01: 俗尚登高即俗明真不妨愜好然而諸聖道高凡夫
0459b02: 貢高縱有志高心高爭似衲僧眼高神鼎門下要亦
0459b03: 未為極致何故平步登高易從空放下難或有道長
0459b04: 老說高說下莫是為人處麼但向他道自笑年來無
0459b05: 合煞平高就下教兒曹。
0459b06: 晚參臺山路上婆子逞盡風流鄂渚渡頭梢公撈蝦
0459b07: 摝蜆渡得一箇喚回半箇接響承虛堪作甚麼更惜
0459b08: 嵩山破灶墮未必人人辜負我雖然覿面堆堆幾箇
0459b09: 迷逢達磨。
0459b10: 開爐上堂磨磚不成鏡坐禪不成佛冷水浸東瓜大
0459b11: 家撕淈別有好商量節目更節目一聲豆爆冷灰
0459b12: 中六六元來三十六。
0459b13: 晚參隔山見煙便知是火惜取眉毛好樹動有聲便
0459b14: 知是風照顧腳下好眉毛腳下風火不停更深猶自
0459b15: 可午後更愁人。
0459b16: 冬至謝自覺松友二上座緣幹回齋上堂陰消陽長
0459b17: 有功者賞拄杖抽條也直聳上三十三天遊遍四天
0459b18: 下直得冰河發燄鐵樹開花驀於十字街頭撞著普
0459b19: 化掣風掣顛布袋長汀橫拖倒曳一時荷負歸來並
0459b20: 作飯香佛事因齋慶讚即且置如何是者隊漢著力
0459b21: 底句塵中能作主化外自來賓。
0459b22: 遠塵上座請上堂無賓主句火爐邊文彩全彰不用
0459b23: 宣大藏五千詮不及禪流安可妄流傳把定封疆將
0459b24: 謂深固幽遠無人能到和盤托出便見飯籮邊坐餓
0459b25: 殺者多詎知舒卷自由全心即佛運心平等全佛即
0459b26: 人驀豎拂子云向者裏知解稍存飲水也須防噎還
0459b27: 委悉麼陶潛不預東林社今昔蓮宗枉挂名。
0459b28: 臘八上堂睹星悟心聖賢無兩心得道失道天下無
0459b29: 二道無二道明相告毘婆尸佛早留心直至如今不
0459b30: 得妙。
0459c01: 歲夜小參一年今日盡是為歲窮卓錐無地也是為
0459c02: 人窮人窮有錐在歲窮有日在只饒身世杳忘佛法
0459c03: 俱泯敢保亦未徹在何故若要明辨端倪體取面目
0459c04: 現在。
0459c05: 元旦上堂新歲行新令剛要說新語山僧從是思惟
0459c06: 終不以巧妙言辭尖新語句落賺諸仁若是拈頭作
0459c07: 尾拈尾作頭延一日為一劫促一劫為一日也是尋
0459c08: 常作略如是則年依舊月依舊大眾依舊拄杖依舊
0459c09: 卓一卓云換斗移星只等閒英雄肯落他人後。
0459c10: 解制上堂三冬無煖氣俗氣未曾除除得俗氣猶是
0459c11: 婆氣一念萬年去寒灰枯木去古廟香爐去一條白
0459c12: 練去且道是甚麼氣莫認定盤星領取鉤頭意。
0459c13: 清明小參笑卻郤成哭哭也堪笑不薦本有爺娘伶俜
0459c14: 甘作不孝若也孝腳頭步步長安道稍涉遲疑隔萬
0459c15: 山依然白骨堆青艸。
0459c16: 中秋易九有文學請上堂大顛扣齒文公徹見根元
0459c17: 黃檗安名相國推門落臼承當過量事須還過量人
0459c18: 發明過量機施設過量用不資餘力左右逢源捲舒
0459c19: 立方外乾坤縱橫挂域中日月於不思議處因行掉
0459c20: 臂時迥出一輪光吞萬象非圓非缺無物比倫任是
0459c21: 靈山話底曹溪指底何似水中撈摝得底且道因甚
0459c22: 得到與麼地月中仙桂和根拔非比尋常第一枝。
0459c23: 晚參電捲星馳到即不點纔涉思惟點即不到及乎
0459c24: 坐斷兩頭劈開向上一竅一句中具三玄門一玄門
0459c25: 具三要且道是甚麼竅檢點得出不謬為神鼎禪客
0459c26: 其或未然鄭州梨青州棗大抵勿過出處好。
0459c27: 小參離心意識參澄潭不許蒼龍蟠絕凡聖處學豈
0459c28: 特無繩而自縛進前則垛生招箭退後則墮坑落塹
0459c29: 左不得右不得取不得捨不得不可得中恁麼得猶
0459c30: 添腦後三斤鐵畢竟如何絕後再甦欺君不得。
0460a01: 開爐上堂問十方聚會即不問選佛場開事若何師
0460a02: 云今日結制進云如何是普利人天句師云痛棒熱
0460a03: 喝進云秪如護生須是殺殺盡始安居是何作用師
0460a04: 云知心能幾人進云恁麼則當陽舉示分明極動地
0460a05: 風光遍界彰師云衲子難瞞問如何是有句無句師
0460a06: 云絲來線去進云如何是如藤倚樹師云抱贓叫屈
0460a07: 進云秪如樹倒藤枯句歸何處師云笑倒傍觀問萬
0460a08: 松嶺上雲靄靄神鼎爐內燄騰騰且道是何祥瑞師
0460a09: 云眼中莫著屑進云雨灑深林聲瀝瀝浪滔天上白
0460a10: 漫漫師云換卻郤你眼睛問背覺合塵即不問背塵合
0460a11: 覺事如何師云甚處去來進云一念回光即同本得
0460a12: 師云禮拜了退進云離心意識參絕凡聖處學未審
0460a13: 參見阿誰學箇甚麼師云曾問幾人來問獅子出窟
0460a14: 時如何師高聲云道甚麼進云未出窟時如何師云
0460a15: 看你分疏不下進云已出未出時如何師便喝乃云
0460a16: 不寒不熱火爐不儉不豐床榻且喜南來北來缽囊
0460a17: 次第高挂無賓主句重提未免深錐痛拶虛空摟出
0460a18: 骨筋旋把龜毛倒拔還他鐵額銅頭於此倒戈卸甲
0460a19: 相將坐致太平一曲高歌哩囉若也守轍循途一任
0460a20: 鑽龜打瓦。
0460a21: 晚參結制半月瞥也不瞥瞬目揚眉大巧若拙覓巧
0460a22: 了不可得拙自何來山僧有箇切近法門不免以資
0460a23: 傍瞥乃屈指云初三十一中九下七愜值諸人打七
0460a24: 會麼面赤不如語直。
0460a25: 晚參鍋是鐵鑄飯是米做十箇五雙咸善分布飯不
0460a26: 是米鍋不是鐵十箇五雙如癡如兀山僧雪上加霜
0460a27: 終不將龜證鱉以拄杖卓一卓云不於者裏究根元
0460a28: 直待當來問彌勒。
0460a29: 冬至上堂問冬至陽回即不問古鏡重輝事若何師云
0460a30: 天左旋地右轉進云絲懸綠水浮定有無之意且道
0460b01: 和尚為人在甚麼處師云領取鉤頭意進云直透龍
0460b02: 門雲外客肯遭點額弄潮回師云險問陰伏陽回今
0460b03: 時邊事一爻未動以前還有商量也無師云乾三連
0460b04: 坤六斷進云時節已己蒙師指示宗猷大闡請師宣如
0460b05: 何是先照後用師云山僧有棒不易拈出進云如何
0460b06: 是先用後照師云須知痛癢始得進云如何是照用
0460b07: 同時師打云放過不可進云如何是照用不同時師
0460b08: 云禮拜了退進云恁麼則舉動無非華藏界大千迸
0460b09: 出不傳機師云相逢者少乃云群陰剝極一氣潛回
0460b10: 葭管灰飛萬物萌動岸容待臘將舒柳眼之青山意
0460b11: 衝寒欲發梅腮之笑天何言哉不失序也地何言哉
0460b12: 發育物也於斯見得卻郤被物轉有甚共語處若能轉
0460b13: 物即同如來直須撥動天關掀翻地軸把住則六陰
0460b14: 充塞日月無光放開則大地陽回花生碓嘴水牯牛
0460b15: 乘時頭角崢嶸馬駒兒奮迅踏殺天下正恁麼時且
0460b16: 道承誰恩力揮拂子云意氣不從天地得英雄豈藉
0460b17: 四時推。
0460b18: 小參一九二九相逢不出手衲僧家豈是三家村裏
0460b19: 打月令底念話杜家一日缽盂兩度溼折腳鐺子提
0460b20: 上挈下卻郤倩阿誰金剛圈作麼跳栗棘蓬若為吞室
0460b21: 中無立雪之操持槽廠無負舂之實履可悲可痛有
0460b22: 般漢便道歸家不問程途事美食元非中飽人雖然
0460b23: 金剛王劍要且不甘何故太平寰宇斬癡頑。
0460b24: 臘八上堂問明星現時世尊悟道道本不迷悟箇甚
0460b25: 麼師云黃河三千年一度清進云四十九年說法不
0460b26: 曾說著一字此意如何師云五百載聖人出乃云昔
0460b27: 之星今之星光無二現古之眼今之眼見無兩般無
0460b28: 兩般聖不加增凡不加減無二現古今日月依舊山
0460b29: 河忽若風雨晦冥向甚處與釋迦老子相見若也見
0460b30: 得本無悟亦無迷迷悟由來第二頭如何是第一頭
0460c01: 雲淨長天月一鉤。
0460c02: 托缽歸晚參歌管樓前薦得只在途中喪車幕裏知
0460c03: 歸不離家舍城裏佛山裏佛撞頭磕額是何物一塵
0460c04: 入正受諸塵三昧起入荒田不撿信手卻郤拈來人人
0460c05: 飽足觀光一一珠回玉轉莫嫌井深休怨綆短但知
0460c06: 得妙迴途說甚窮坑難滿。
0460c07: 除夕小參歲歲結交頭一年分一度神鼎無可分打
0460c08: 鼓重剖露不烹露地牛不跨大雄虎剔起無盡燈截
0460c09: 斷千差路來年何處來去歲歸何處塵劫一念觀了
0460c10: 無去來住頭頭解脫門卓卓象王步今日與明朝六
0460c11: 六三十六。
0460c12: 元旦上堂問陳爛葛藤即不問新年佛法事如何師
0460c13: 云野老不知堯舜力鼕鼕打鼓樂昇平進云獅子遊
0460c14: 行芳艸綠又作麼生師云縮頭去進云踏翻日月撥
0460c15: 轉乾坤去也師云莫鹵莽好問雪月舒光為甚碧潭
0460c16: 無影師云覷著則瞎進云舊歲已己去新歲到來如何
0460c17: 是不落新舊底句師云早落新舊也進云秪如古人
0460c18: 三句明甚麼邊事師云三句外薦取進云千聖共傳
0460c19: 無底缽大家齊樂太平年師云又恁麼去也乃云喜
0460c20: 慶大年朝豐占事事饒天饒蓋地饒載日月饒照臨
0460c21: 山饒高水饒深洞庭饒浩渺直得八百里波濤與萬
0460c22: 松嶺風濤日夜對談實相演出無量微妙章句不出
0460c23: 者箇饒字詮釋盡盡致令大地眾生有情無情獲無
0460c24: 量樂證無量果桃符神聞得道長老色色現成何用
0460c25: 你大驚小怪阿呵呵怪不怪溫故知新奚分外。
0460c26: 晚參少林分皮分髓南嶽得眉得心老盧不會不得
0460c27: 臨濟點將火焚牧羊憐蘇武望漢笑李陵聖不慕他
0460c28: 靈非重己三尺浪高魚化龍癡人猶戽夜塘水。
0460c29: 元宵解制上堂上元燈元宵節明暗雙雙箇時節放
0460c30: 出無毛蜚大虫踏翻劫外光天月正當乾坤失色燈
0461a01: 月潛輝明暗雙忘若為辨主須彌南畔打三更北俱
0461a02: 盧洲日卓午。
0461a03: 祈雨小參師云赫日裏我人雲霧裏慈悲拄杖子慈
0461a04: 悲去也化作大龍普施霖雨是雨不從身出不從心
0461a05: 出不自雲生亦非空有以不思議力時行雨事成熟
0461a06: 穀稼澤潤枯槁大眾還識山僧拄杖麼卓一卓云霹
0461a07: 靂過頭切忌瞌睡。
0461a08: 長沙文學易九有居士請至福嵩建中元會薦亡上
0461a09: 堂問應供自恣即不問幽冥普利事如何師云風若
0461a10: 恬林自直進云未出神峰時居士與和尚刀斧劈不
0461a11: 開及到福嵩還立賓主也無師云仲尼已己見溫伯雪
0461a12: 進云即今大座當軒和尚有何垂示師云相見又無
0461a13: 事不來還憶君進云秪如向上一路千聖不傳未審
0461a14: 從上以來如何授受師云彼自無瘡勿傷之也進云
0461a15: 若不登樓望焉知滄海寬師云但自不亡羊何須泣
0461a16: 岐路乃云若論此事大檀越未建壇場時薦得多少
0461a17: 分曉更待山僧搖脣鼓舌又多少節文也久參上士
0461a18: 直下知歸稍涉遲疑不免葛藤矢上加尖去也頂
0461a19: 眼豁真照無邊及第心空通霄有路破生死昏衢之
0461a20: 暗一明一切明截煩惱結使之根一斷一切斷靈不
0461a21: 重己聖不慕他全體露堂堂真機活卓卓到者裏坐
0461a22: 斷十方還同點額密移一步始見飛龍不起滅盡定
0461a23: 示現諸威儀不捨凡夫法勤修殊勝行以此利生無
0461a24: 生不利以此資福何福不資正當茲普度道場座前
0461a25: 大儒請主為薦哀哀父母之罔極瑟琴好合之鸞侶
0461a26: 以及冥冥幽囚者眾懺其罪釋其愆息苦停酸當處
0461a27: 解脫者秪如罪性不在內不在外不在中間諸仁若
0461a28: 為懺得好若也懺得不獨今生父母直得累世姻親
0461a29: 一時罪畢有般漢便道鑊湯爐炭吹教滅劍樹刀山
0461a30: 喝使摧何異潑油救火雖然如是不因夜來鴈爭見
0461b01: 海門秋且功不浪施一句作麼生道一氣不言含有
0461b02: 象萬靈何處謝無私復舉秀才閱千佛名經問長沙
0461b03: 岑和尚云百千諸佛但見其名未審居何國土還化
0461b04: 物也無岑云黃鶴樓崔灝題詩後秀才還曾題否才
0461b05: 云不曾題岑云得閒題取一首好師云老大宗師善
0461b06: 應來機不合己所不欲而施於人秀才小出大遇曷
0461b07: 勝風騷其奈鼻孔卻郤在他人手裏是事且置大眾要
0461b08: 會小出大遇事麼不遇中郎鑑還同野舍薪。
0461b09: 　門弟子明秀　成曠　同捐刻第三卷
0461b10: 一揆禪師語錄卷三終
