0533a01: 序
0533a02: 西來一宗自天童中興濟上兒孫遍天下
0533a03: 可謂盛矣然未有如雙桂之尤超於諸方
0533a04: 也雙桂得大機用決不肯以第二門頭示
0533a05: 人故受其煆鍊者亦皆具大人相如獅子
0533a06: 不遊於兔徑第此事雖云一倒便休若離
0533a07: 師太蚤又安能光明絢赫乎余所以深服
0533a08: 象崖禪師可謂雙桂嫡子不異破山老人
0533a09: 之於天童也當其初辭受業將往參方聞
0533a10: 金粟且赴黃檗即先期候焉正所謂打頭
0533a11: 便遇作家更不入狐干群隊矣遂親侍不
0533a12: 去迨金粟因事散眾又擇其的嗣而依之
0533a13: 蓋自金粟至東塔復自東塔而至南都以
0533a14: 及歷楚入蜀未嘗須臾離本師座下至本
0533a15: 師說法萬峰中慶仍輔弼多年嗟乎茲非
0533a16: 南嶽之所以事曹谿者哉故其拈提直捷
0533a17: 電激飆馳不取文字尖新而句意俱到展
0533a18: 拓雙桂波瀾婆心接引緇素無不歸誠即
0533a19: 藩王相國欽仰恐後七坐道場聲播遠近
0533a20: 且道行皎於冰霜一絲一粒不偏乎眾屹
0533a21: 然中流砥柱所稱克家之子非耶師之孫
0533a22: 西峰聞禪師來禾鐫師語錄入藏余焚香
0533a23: 啟誦洵末法之金剛利器也因不敢以無
0533a24: 知辭謹拜手而為之序。
0533b01: 時
0533b02: 康熙十九年蒲月穀旦
0533b03: 檇李約菴道人施博撰
0533b04: 
0533b05: 
0533b06: 
0533b07: 
0533b08: 
0533b09: 
0533b10: 
0533b11: 
0533b12: 
0533b13: 
0533b14: 
0533b15: 
0533b16: 
0533b17: 
0533b18: 
0533b19: 
0533b20: 
0533b21: 
0533b22: 
0533b23: 
0533b24: 
0533c01: 象崖珽禪師語錄卷第一
0533c02: 潭州西峰法孫益聞重刊
0533c03: 上堂一
0533c04: 住重慶府忠州東山龍蟠禪寺師在中慶首座寮受
0533c05: 請至山頂插標云天為片瓦地為磚古殿無燈日月
0533c06: 懸拄杖橫肩全體露借吾遯跡到驢年。
0533c07: 據室石霜室中橫按隻劍秘魔巖下擎箇木又且山
0533c08: 僧到來如何施設擲拄杖云銅頭鐵額如龍虎看取
0533c09: 南山鱉鼻蛇。
0533c10: 護法請開堂拈疏云第一義諦青山綠水已吐了也
0533c11: 擬欲重加偈言便請維那宣過。
0533c12: 指法座云放出青藜蓋二儀燈王撾鼓豎降旗威音
0533c13: 古調曲初唱剔起蒼蒼兩道眉大眾見麼遂陞告香
0533c14: 云者瓣香如天普蓋似地彌擎奉為
0533c15: 今上皇帝祝嚴聖壽萬歲萬歲萬萬歲伏願狼煙息
0533c16: 而金輪御耕漁鼓瑟鵰弓挂而玉燭調樵牧謳歌又
0533c17: 拈香云者瓣香葉蔭星辰位隆盤石之堅根敷塵剎
0533c18: 功濟維城之固奉為滿朝文武闔國官僚伏願同將
0533c19: 補袞調羹手撥轉如來正法輪又拈香云者瓣香帶
0533c20: 雨露而出淵關六載辛勤心燈始契涉吳楚而栖蜀
0533c21: 水一朝授受智印方傳逢人不是揚家醜對境深思
0533c22: 痛棒痕奉為現住紹祖山中慶禪寺傳臨濟正宗三
0533c23: 十一世破山大和尚用酬法乳之恩惟願生生執巾
0533c24: 侍缾世世續燄聯芳乃攝衣敷坐維那白椎云法筵
0533c25: 龍象眾當觀第一義師喝一喝云優曇缽華時一現
0533c26: 耳我本無心有所希求今此法王大寶自然而至豎
0533c27: 拂子召眾云會麼如其會得優曇缽華時時出現法
0533c28: 王大寶人人具足靈山奧旨洞明少室真機頓徹縱
0533c29: 橫挂域中日月卷舒立方外乾坤坐斷毘盧頂不稟
0533c30: 釋迦文拈一莖艸為丈六金身將丈六金身為一莖
0534a01: 艸婢視聲聞奴呼菩薩不須覺城東際始見文殊樓
0534a02: 閣門開方參慈氏剎剎須彌鼓舞全彰玅體塵塵海
0534a03: 水波騰盡闡圓音瞬目揚眉播真風之不墜拈拳豎
0534a04: 指振徽猷之莫極挽回上古宏規啟鑿人天正眼得
0534a05: 大機顯大用豁開戶牖捲幔十虛擊碎驪龍明月珠
0534a06: 敲出鳳凰五色髓報莫報之恩為無為之化拂子頭
0534a07: 上有如是光明有如是時節若有過量大人直下薦
0534a08: 去正好龍蟠門下喫棒大眾且道是賞是罰乃卓拄
0534a09: 杖云萬方有道歸皇化一亙無私賀太平。
0534a10: 上堂舉寶壽開堂三聖推出一僧壽便打聖云恁麼
0534a11: 為人瞎卻鎮州一城人眼去在壽擲下拄杖歸方丈
0534a12: 師拈云三聖坐籌帷幄退己讓人者僧身挨白刃皮
0534a13: 下無血寶壽據令而行龍頭蛇尾三人雖縱奪可觀
0534a14: 未免有得有失山僧今日開堂若有人推出一僧劈
0534a15: 脊便打他若云恁麼為人瞎卻西蜀人眼去在直打
0534a16: 教棒折也未放手何故要救天下人眼去在是汝
0534a17: 諸人還知落處麼卓拄杖云橫按莫邪全正令太平
0534a18: 寰宇斬癡頑。
0534a19: 中慶耑使送法衣至上堂僧問祝聖開堂即不問傳
0534a20: 衣付法事若何師云大庾嶺頭提不起進云魚過禹
0534a21: 門電燒尾雷霆齊助采聲來師云雞足山中笑點頭
0534a22: 乃云雲霞體上衣謝是天邊賜何以荅重恩當陽只
0534a23: 一句且道是那一句喝一喝云玉鼎長焚白月團隨
0534a24: 風直到巾缾處。
0534a25: 上堂宇宙之內有一老人頭靠五須彌腳踏四大海
0534a26: 簡點微塵經卷賣弄古佛家風且道此人有多少春
0534a27: 秋還委悉麼卓拄杖云劫數芥城終有盡斯人福壽
0534a28: 實難窮呵呵下座。
0534a29: 臘八上堂獨坐少人知自憐雙眼碧夜半睹明星無
0534a30: 端瞎一隻三七思惟沒奈何樹下經行虛歎息騰今
0534b01: 耀古累兒孫箇箇扶籬與摸壁唯有龍蟠鐵蒺藜撐
0534b02: 天拄地無窮極因齋慶讚釋迦文當陽對眾亂拋擲
0534b03: 木童火裏笑嘻嘻石女谿邊吹觱篥告報諸人聞不
0534b04: 聞頭上金烏似箭急今年臘八在茲山明年不知何
0534b05: 蹤跡薦取瞿曇悟底時摩訶般若波羅密。
0534b06: 上堂十五日已前無位真人擔雪填井十五日已後
0534b07: 無位真人持蠡酌海正當十五日且道無位真人有
0534b08: 甚活計月中丹桂和雲摘天上瓊華帶雨收拍禪床
0534b09: 下座。
0534b10: 元旦上堂元正啟祚萬物維新寶鏡高縣森羅獻彩
0534b11: 惟願皇風永扇佛日長明麒麟現而干戈寢鳳凰出
0534b12: 而文德修四海衲僧吹新法螺擊新法鼓拈新拄杖
0534b13: 演新法義其祝昇平且一氣未分已前又作麼生數
0534b14: 聲清磬是非外一箇閑人天地間。
0534b15: 上堂問為眾陞堂則不問未出方丈時如何師云日
0534b16: 月不走乾坤黑乃云盡虛空世界是一面古鏡百千
0534b17: 香水海百千須彌盧大地山河艸木叢林若聖若凡
0534b18: 若僧若俗若男若女若貴若賤有情無情俱在裏許
0534b19: 為甚麼溈山水牯牛影也不見良久云顛眠倒臥無
0534b20: 人識萬里青天月一鉤。
0534b21: 解制上堂威音已巳前高挂缽囊與汝諸人結制樓至
0534b22: 已後拋出艸鞋與汝諸人解制且道今日結即是解
0534b23: 即是者裏道得結解分明龍蟠拄杖子兩手分付一
0534b24: 任天下橫行有麼有麼一僧喝一喝一僧頓足師云
0534b25: 恁麼道又爭得良久云釣竿斫折重栽竹不釣金鱗
0534b26: 誓不休喝一喝下座。
0534b27: 結夏上堂世尊掩室於摩竭文殊三處而度夏世尊
0534b28: 全無伎倆文殊太煞風流龍蟠總不恁麼隨處則安
0534b29: 遇緣即照神珠在掌隨眾色以分輝寶月當空逐千
0534b30: 江而現影諸仁者還委悉麼薰風自南來殿閣生微
0534c01: 涼復說偈曰一瓢將四海白夏且孤峰箇事慵饒舌
0534c02: 真機嬾犯鋒添缾攜澗月枕石賣松風若問安居法
0534c03: 無勞鼓更鼕。
0534c04: 六月一日上堂問為眾激揚則且置未出方丈時如
0534c05: 何師云竹密不妨流水過進云既出方丈時如何師
0534c06: 云山高豈礙白雲飛乃云六六六渾如摩醯首羅目
0534c07: 一一一恰似少林無孔笛若也會得一六分明一生
0534c08: 參學事畢靈源不昧萬古徽猷入此門來莫存知解
0534c09: 一塵不立鶴臨碧漢一塵既立鳳出蒼梧熱則普天
0534c10: 熱寒則普天寒為甚雪竇道茫茫普熱紛紛下雪又
0534c11: 作麼生拍禪床云雲在嶺頭閑不徹水流澗底太忙
0534c12: 生。
0534c13: 上堂未到龍蟠有生有死既到龍蟠無得無失且道
0534c14: 龍蟠有甚奇特唯有天在上更無山與齊喝一喝下
0534c15: 座。
0534c16: 解制上堂一結一解貴覓知音一縱一擒唯尋作者
0534c17: 九十日束十世界作一微塵置布袋裏為圓覺大伽
0534c18: 藍安居平等性智就中護生說法證道成佛昨夜孤
0534c19: 鴈一聲石枕夢回解開布袋口踢倒大伽藍掀翻世
0534c20: 界海智無智可得生無生可護法無法可說佛無佛
0534c21: 可成不如一一散去各逞風流逢綠作主隨處即宗
0534c22: 且道三千里外逢人一句又作麼生喝一喝下座。
0534c23: 住拈華報恩禪寺三門云芒鞋推地軸箬笠頂天關
0534c24: 擬到福城去拈華且破顏便入。
0534c25: 據室恁麼也不肯不恁麼也不肯直饒道得十成者
0534c26: 裏只許一半喝一喝遂起。
0534c27: 開堂拈疏云大眾會麼霞箋寫出言言異蜀錦描來
0534c28: 句句奇。
0534c29: 指法座云華座金蓮砌須彌白玉堆毘盧無相頂高
0534c30: 躋更讓誰便陞拈香云此瓣香紫煙籠鳳闕瑞氣遶
0535a01: 天津端為祝嚴
0535a02: 今上皇帝聖壽萬歲伏願龍圖鞏固鸞閣彌新德風
0535a03: 播堯風而永扇化日麗舜日以長明此瓣香泰山不
0535a04: 足比其高止水不足喻其清奉為諸位勳貴闔郡縉
0535a05: 紳供益檀護當山請主伏願現宰官身而說法霖雨
0535a06: 剎土示菩薩相而垂形月印千江此瓣香多子塔前
0535a07: 分枝奕榦報恩手裏續燄聯輝奉為傳臨濟正宗三
0535a08: 十一世破山大和尚用酬法乳錯在昔年遭辣手恨
0535a09: 從此日尚酸心斂衣趺坐維那白椎云法筵龍象眾
0535a10: 當觀第一義師云若論第一義諦未白椎已前華擘
0535a11: 了也更冀謦欬饒舌大似掉棒打月豈堪珍羨羡所謂
0535a12: 向上一路千聖不傳學者勞形如猿捉影是以世尊
0535a13: 拈華百萬人天惟金色頭陀破顏微笑後來不識好
0535a14: 惡尋枝摘葉引蔓牽藤絆斷瞎驢腳跟致令旁觀者
0535a15: 哂山僧今日不是壓良為賤止響揚聲要汝諸人向
0535a16: 未白椎已巳前未拈華之際薦取自己已迥脫根塵觀剎
0535a17: 那際如同遠劫視十方界如一浮漚在在恢弘金剛
0535a18: 正印處處賣弄古佛家風眼蓋乾坤大方獨步太阿
0535a19: 在掌截眾流而一致寶鏡當空含萬有以無私說甚
0535a20: 一義二義直使無量玅義無邊三昧到報恩門下瓦
0535a21: 解水消汝諸人還委悉麼豎拂子云惟憑者箇真消
0535a22: 息長與南山祝聖恩。
0535a23: 上堂問唯佛與佛乃能知之且道知箇甚麼師云嬾
0535a24: 牛春碓進云箇事且置無位真人即今在什麼處師
0535a25: 云跛鱉敲板乃云山居無事作杖子被蟲蛀月下唱
0535a26: 巴歌驚起梵王怒大眾還會麼喝一喝云拾得摩尼
0535a27: 無價珍海神知有不知貴。
0535a28: 臘八上堂六年冷坐幾乎凍殺不是明星一照至今
0535a29: 討甚煖氣雖然如是報恩未肯點首在何故家住
0535a30: 東州卓拄杖下座。
0535b01: 再住龍蟠上堂極目彌天雨雪來突拈白棒逐風雷
0535b02: 陽春幾唱無人和為覓知音去復回眾中莫有知音
0535b03: 者麼出來接拍問杖頭一別拈華去再住龍蟠有甚
0535b04: 禪師云艸鞋蹋雪人人見拄杖敲雲幾箇聞進云即
0535b05: 今覿面者誰師云雪壓能推澗底松風吹不動天邊
0535b06: 月乃云天為片瓦地為一磚既無心於彼此何有相
0535b07: 於去來如是在彼在此玄機獨露一去一來真風永
0535b08: 播所謂從無住本流出萬端興無緣慈遍遊剎海如
0535b09: 洪鐘之待扣似空谷以傳聲扇子跳上三十三天
0535b10: 築著帝釋鼻孔東海鯉魚打一棒雨似盆傾在在普
0535b11: 賢樓閣處處文殊境界且道即今住拈華是住龍蟠
0535b12: 是者裏見得山僧分與半院一僧喝一喝師云蝦跳
0535b13: 不出斗一僧擎拳師云倚墻靠壁漢不如山僧自道
0535b14: 去也以拄杖空中點一點云大千歸一色盡在玉毫
0535b15: 中。
0535b16: 住忠州楞伽山玉峰禪寺
0535b17: 方丈云入此室據此座去其黏解其縛抽腦後釘拔
0535b18: 眼中楔且道是何心行擬作江邊垂釣叟蘆華暗折
0535b19: 妒霜枝。
0535b20: 開堂拈疏示眾云此是震大千沙界法鼓催佛祖出
0535b21: 世號令且令行一句作麼生道喝一喝云墨占巨鼇
0535b22: 彩毫吞四海雲。
0535b23: 指法座云華王寶座毘盧頂上即今高登是何境界
0535b24: 以拄杖畫○云萬里無雲日上時便陞拈香云此瓣
0535b25: 香天無私蓋地無私載奉為
0535b26: 北闕之至尊仰祝南山之聖壽伏願鵰弓已挂狼煙
0535b27: 息寶祚時登鳳閣新此瓣香奉為滿朝文武闔郡尊
0535b28: 官當山請主汝止高公伏願護法宛如裴相國聲名
0535b29: 奕世等三蘇此瓣香萬峰頂上得來親蒙印可三回
0535b30: 爐中拈出不敢孤負奉為現住萬峰山太平禪院破
0535c01: 山大和尚用酬法乳伏願不捨折蘆之手根重神州
0535c02: 之器斂衣趺坐上首白椎云法筵龍象眾當觀第一
0535c03: 義師云漁翁乘興趁風來龍竹鳳絲坐釣臺無限金
0535c04: 鱗隨餌上禹門天迥雪濤開僧纔出師云來也僧云
0535c05: 萬物咸新即不問玉峰開堂事若何師云自從鷲嶺
0535c06: 分燈後直至支那耀古今進云昔日裴相今朝高公
0535c07: 是同是別師云一箇鼻頭兩孔出氣進云恁麼則動
0535c08: 容揚古路不墮悄然機師云路逢劍客須呈劍不是
0535c09: 詩人不獻詩問如何是曹谿正脈師云有眼拄杖敲
0535c10: 日月無星秤子稱山河僧禮拜師乃云楞伽挺秀千
0535c11: 聖凝眸玉峰騰輝萬機圓照恢豁人天正眼激揚少
0535c12: 室宗猷月明簾外翻身荊棘林中著腳扣洪鐘於熙
0535c13: 時沙界咸聞豎寶幢於金地大千俱矚有時掉臂霧
0535c14: 起有時謦欬風生大中現小小中現大南贍部洲走
0535c15: 馬北鬱單越行船古帆未挂彼岸先登獅琴既振山
0535c16: 河作舞是以動靜一如去來一揆鍼鋒頭上倒卓須
0535c17: 彌眉毛罅裏全傾海水其向上也德山臨濟口呿其
0535c18: 向下也燈籠露柱生兒如斯薦得尚落階梯擬更沉
0535c19: 吟白雲萬里復舉裴相國一日捧一尊像胡跪黃檗
0535c20: 之前云請師安名檗喚裴休休應諾檗云與汝安名
0535c21: 竟休便禮拜師云裴相有補袞之手黃檗具陷虎之
0535c22: 機二人相見如水合水似鏡對鏡所謂大人具大智
0535c23: 大智具大用若論恁麼事須是恁麼人若是恁麼人
0535c24: 不愁恁麼事且今日玉峰祝聖開堂一句作麼生道
0535c25: 拈拄杖云惟憑者箇荷春力仰祝吾皇億萬年。
0535c26: 上堂明明百艸頭明明祖師意古人恁麼道只道得
0535c27: 一半山僧則不然拈拄杖云明明拄杖頭明明祖師
0535c28: 意且道與古人是同是別簡點得出祖師在你腳跟
0535c29: 下苟或未然更聽一偈百艸西來旨杖頭祖意真迷
0535c30: 時雖不遠悟後始相親蓮綻水河燄華開鐵樹春諸
0536a01: 禪須著眼識取本來人。
0536a02: 上堂問未問話已巳前時如何師拈拄杖云會麼僧拂
0536a03: 袖歸位師卓拄杖云一擊響玲瓏喧轟宇宙中只緣
0536a04: 聲徹處識取主人翁泥牛耕水月木馬趁清風撞著
0536a05: 玉麒麟三箇鬧叢叢且道鬧箇甚麼金鐘撞處百華
0536a06: 開妙果圓時福自隆。
0536a07: 上堂問法身無相法眼無瑕作麼生彰顯師驀頭一
0536a08: 棒云法身無相而今現形舉拄杖云是諸仁者通身
0536a09: 是眼還見得分明麼見得分明眉毛上有釋迦耳孔
0536a10: 裏有彌勒苟或未然擲拄杖云天共白雲曉水和明
0536a11: 月流。
0536a12: 上堂問如何是致理一言師默然進云致理無言時
0536a13: 如何師云馬駝貝葉不持經乃云一般春色醉東風
0536a14: 濃淡青黃自不同拈向杖頭開正眼直教箇箇盡成
0536a15: 龍如是一切聲是佛聲一切色是佛色柳眼谿邊窺
0536a16: 水中之幻泡桃唇陌上笑鏡裏之韶光一雨一雲原
0536a17: 無所私根莖枝葉各成大小泥多佛大水漲船高試
0536a18: 問賓頭盧尊者善應四天下供今日普公設齋尊者
0536a19: 還來也無良久卓拄杖喝一喝下座。
0536a20: 上堂問紅爐燦燦鐵華飛時如何師云非君境界進
0536a21: 云秖如橫身踊躍者又作麼生師云腳跟下好與三
0536a22: 十棒問如何是春景師云雪嶂雲同色松風海共濤
0536a23: 進云秖如不與萬法為侶者是甚麼人師云朝聽上
0536a24: 灘鼓暮聞澗下鐘乃云睢鳩關關燕語喃喃山華似
0536a25: 錦澗水如藍咄欲明者箇意莫將聲色參如斯薦得
0536a26: 即見紹宇梁居士父母未生已巳前面目宛然父母既
0536a27: 生後佛眼覷不透銀碗盛雪銅盆盛油南山起雲北
0536a28: 山雨張公喫酒李公醉十世古今不離當念無邊剎
0536a29: 海不隔毫端凡夫舉措聖賢步驟鶖子目連共一鼻
0536a30: 孔且酬恩一句作麼生道卓拄杖云斑衣不舞因齋
0536b01: 蚤獨借杖頭報乳慈。
0536b02: 檀越送法帔至上堂問如何是玉峰境師云二僊描
0536b03: 不就進云如何是境中人師云峰頂興隨丹鶴去松
0536b04: 間倦引白雲歸問如何是西來大意師云摩尼映五
0536b05: 色僧禮拜師便打乃云心從境有境向心生心境相
0536b06: 彰如鏡中像金鍼暗繡雲裏鴛鴦展翅玉線明牽林
0536b07: 間獅子回頭如是種種色相種種音聲種種光明種
0536b08: 種三昧無一法不周無一法不具如天普蓋似地普
0536b09: 擎截瓊枝寸寸是寶析栴檀片片皆香因中萬德莊
0536b10: 嚴果中萬福受用以拄杖指法帔云大眾會麼吳綾
0536b11: 剪就天華彩蜀錦描成佛國春。
0536b12: 上堂十方同聚會箇箇學無為此是選佛場心空及
0536b13: 第歸龐居士恁麼道山僧則不然十方聚會路無差
0536b14: 箇箇心開智慧華及第心空遊竹院大家同飲趙州
0536b15: 茶。
0536b16: 追嚴上堂問翠色森森鳥語滑滑且道是聲是色師
0536b17: 連打兩棒進云不落聲色時如何師震威一喝乃云
0536b18: 日日登堂時時說法搖三寸舌簸兩片皮多說不如
0536b19: 少說少說不如不說所以摩竭掩室毘耶杜詞雖然
0536b20: 如是官不容鍼私通車馬教中道寶所在近試問諸
0536b21: 人如何是寶所若知寶所去處即知父母生身去處
0536b22: 若知父母生身去處即知三世諸佛生身去處若知
0536b23: 三世諸佛生身去處即知自己生身去處佛恩親恩
0536b24: 一時報畢苟或未然更聽一偈寶所尚無心駐棹化
0536b25: 城豈肯意停橈欲知父母生身處倒跨泥牛上碧霄
0536b26: 呵呵下座。
0536b27: 上堂云昨夜夢梵書嘛呢叭吽今日不覆藏分明
0536b28: 告諸眾會即便會去不會試把華言更拈弄舉那吒
0536b29: 太子柝骨還父割肉還母然後現本身而為父母說
0536b30: 法是謂之至孝也烏知百劫之下更有超其上者今
0536c01: 鴻羽張居士也不柝骨還父也不割肉還母也不現
0536c02: 本身而為說法秖破慳囊躬詣玉峰揮金設供齋諸
0536c03: 梵眾獨借山僧拄杖頭而為說法全體未曾生全體
0536c04: 未曾滅全體未曾來全體未曾去如是即五濁而趨
0536c05: 淨域居煩惱而證菩提且超脫一句作麼生道漫捉
0536c06: 虛空缾內貯光明不定走盤珠拍禪床下座。
0536c07: 本山勤舊靜素二公忌日請上堂標榜山門壯佛居
0536c08: 須栽松柏萬千株拈鋤道者今何在笑指蒼蒼拂太
0536c09: 虛舉僧問趙州如何是祖師西來意州云庭前柏樹
0536c10: 子僧云和尚莫將境示人州云我不將境示人僧云
0536c11: 如何是祖師西來意州云庭前柏樹子大眾試簡點
0536c12: 看簡點得出即知靜素二公在松柏枝頭相見談不
0536c13: 遷義把臂與趙州古佛同起同行同坐同臥縱有西
0536c14: 來大意向何處安著豎拂子云當處不離常湛寂山
0536c15: 頭松柏笑呵呵。
0536c16: 上堂云宗乘舉唱十地魂驚正眼纔張三賢膽顫毛
0536c17: 吞巨海芥納須彌底人猶落下風且向上一句又作
0536c18: 麼生拈拄杖云自是不歸歸便得五湖煙景有誰爭。
0536c19: 上堂云迦葉波見世尊拈華契機而破顏微笑須菩
0536c20: 提見世尊談經解旨而涕淚悲哭大眾二大師一笑
0536c21: 一哭未免各見一邊山僧特與頌出有時笑有時哭
0536c22: 七星斜映揮魔窟一箭雙鵰落碧空六六依然三十
0536c23: 六卓拄杖云咄。
0536c24: 上堂云兔角杖龜毛拂有時顛拈倒弄有時倒弄顛
0536c25: 拈疑殺天下人悟殺天下人十字街頭有彌勒四衢
0536c26: 道中有釋迦汝諸人還逢著也無如其逢著靈山一
0536c27: 會儼然未散即見應寰居士父母已巳在世尊前聽受
0536c28: 一切法不生一切法不滅且末後一句作麼生道擲
0536c29: 拄杖云向下文長付在來日。
0536c30: 上堂云壁立千尋難湊泊銅頭鐵額漫勞猜桃紅李
0537a01: 白真慈氏笑指南詢有善財大眾還見善財麼卓拄
0537a02: 杖喝一喝下座。
0537a03: 上堂云春色濃如黛鶯聲語欲流分明宣祖意何用
0537a04: 別馳求如斯薦得人人本源彌綸萬有箇箇妙體逼
0537a05: 塞虛空且道山河大地向何處安著昨夜木人曾報
0537a06: 言彌勒收歸布袋裏且本源妙體在布袋裏不在布
0537a07: 袋裏參。
0537a08: 上堂云秖箇心心心是佛十方世界最靈物拈拄杖
0537a09: 云者箇是拄杖子如何是心知其心即知其佛知其
0537a10: 佛即知自己已知其自己已即知心佛眾生三無差別拈
0537a11: 一莖艸為丈六金身將丈六金身為一莖艸即無明
0537a12: 而證種智居凡軀而登聖位大眾且道必竟如何是
0537a13: 心以拄杖畫○云不遇春風華不開華開須藉春風
0537a14: 力。
0537a15: 上堂云五五二十五打開寶藏庫撒出無價珍供養
0537a16: 無數佛且道誰是供養者誰受供養者咄因憶謝三
0537a17: 郎月下自搖艣。
0537a18: 上堂云春和三月裏風暖碧桃開玄沙道未徹靈雲
0537a19: 不更猜如是萬法若無普賢失其境界一法若有毘
0537a20: 盧墮在凡夫一法且置毘盧遮那即今在甚麼處時
0537a21: 西堂喝一喝師云百億身分百億剎一華端有一如
0537a22: 來。
0537a23: 上堂云天晴日頭出歸禽易見巢雨落地下溼過蟻
0537a24: 難尋穴直得半陰半晴未免三頭兩面百丈野鴨玄
0537a25: 沙見虎趙州喫茶禾山打鼓者四老漢施設門中略
0537a26: 較些子若論向上提持山僧未敢相許為甚不相許
0537a27: 貪觀天上月失卻手中橈。
0537a28: 解制上堂鐵笛橫吹出大方胡笳韻合愧風狂十期
0537a29: 杖擊巫山雨七處華拈蜀水香栗棘藍中拋未盡龍
0537a30: 蛇腳底蹋空長絲綸罷釣波心月毒鼓三撾作戰場
0537b01: 卓拄杖云大眾還見麼時一眾齊下喝師云鼕鼕鼕
0537b02: 住婺川西禪寺邑侯鄭公請開堂拈疏示眾云靈山
0537b03: 奧旨祖域玄機盡在箇裏便請維那剖露。
0537b04: 指法座云巍巍卓卓坐斷十方要登便登不禮燈王
0537b05: 遂陞拈香云此瓣香奉為
0537b06: 今上皇帝祝嚴聖壽萬歲萬歲萬萬歲此瓣香奉為
0537b07: 邑侯鄭公在位尊官此瓣香昔年酬價龍蟠不敢被
0537b08: 蓋囊藏如今海眾要知未免重新舉揚奉為現住萬
0537b09: 峰山太平禪院破山大和尚用酬法乳斂衣趺坐上
0537b10: 首白椎云法筵龍象眾當觀第一義問拈香祝聖即
0537b11: 不問波羅山點頭時如何師云有眼莫鑒僧喝師便
0537b12: 打乃云靈機迥峻在處舉揚智寶圓明隨方顯露拈
0537b13: 拄杖云大眾會麼世尊不說說迦葉不聞聞天曉起
0537b14: 來門正啟誰家灶裏火無煙雪峰道盡十方世界如
0537b15: 粟米粒大拋向面前漆桶不快神光三拜而得髓趙
0537b16: 州八十猶行腳所謂若論箇中事須是箇中人若是
0537b17: 箇中人不愁箇中事我此現前四眾箇箇鼻孔遼天
0537b18: 人人腳跟點地向上一著無勞指似復舉東坡居士
0537b19: 偈云谿聲盡是廣長舌山色無非清淨身夜來八萬
0537b20: 四千偈他日如何舉似人師云東坡此偈古今獨唱
0537b21: 可謂陽春白雪爭奈把三世諸佛埋沒在聲色堆裏
0537b22: 至今無人救得山僧恁麼品論莫有與東坡出氣者
0537b23: 麼卓拄杖云一把柳絲收不得和煙搭在玉闌干。
0537b24: 開爐上堂法無邊際緣會而彰心無彼此投機而應
0537b25: 其把住也黃金掩耀其放行也瓦礫生輝若向者裏
0537b26: 會得聚寶峰微笑波羅山點頭脫或未然不免旁通
0537b27: 一線去也舉百丈與溈山圍爐次百丈命溈山撥火
0537b28: 山撥之無火丈躬起自撥得一星火語溈云你道無
0537b29: 者箇溈從此悟去師云溈山不得百丈幾乎凍殺
0537b30: 百丈不得溈山勞而無功雖然父子名邁古今總被
0537c01: 者一星火燒卻以拄杖吹一吹云大眾會麼照顧眉
0537c02: 毛頌曰雪壓隆冬品類枯寒來父子偶圍爐火星迸
0537c03: 出通身煖勝喫曹山酒一壺。
0537c04: 孝臣龔居士請上堂昔日龐居士逃禪入翠微西江
0537c05: 一口吸透徹祖師機且如何是祖師機莫是揚眉瞬
0537c06: 目是祖師機麼料掉沒交涉莫是拈拳豎指是祖師
0537c07: 機麼料掉沒交涉莫是擎叉輥毬是祖師機麼料掉
0537c08: 沒交涉莫是雀噪鴉鳴是祖師機麼料掉沒交涉莫
0537c09: 是翠竹黃華是祖師機麼料掉沒交涉既都盧沒交
0537c10: 涉畢竟如何是祖師機良久拈拄杖喝一喝云祇園
0537c11: 屈曲泉流急鷲嶺巍峨月上遲。
0537c12: 陞寰李居士請上堂父母未生前鼻孔遼天父母既
0537c13: 生後腳跟點地大丈夫漢地一聲直得南贍部洲
0537c14: 種樹北俱盧洲結果東勝神洲撞鐘西牛賀洲擊鼓
0537c15: 不是神通妙用亦非法爾如然直下會去猶較些子
0537c16: 脫或未然一片白雲橫谷口幾多歸鳥盡迷巢。
0537c17: 慧菴老宿請上堂舉應菴問密菴云如何是法眼密
0537c18: 云破沙盆應頷之師云破沙盆尋常颺在糞掃堆頭
0537c19: 為甚二祖寶之雖然也是饑逢王膳渴遇甘泉若是
0537c20: 正法眼未夢見在西禪恁麼品論還有與二祖出氣
0537c21: 者麼以拂子擊禪床云珊瑚桃上兩行淚半是思君
0537c22: 半恨君。
0537c23: 上堂云寒霜凋百卉梅榦發新芽底事分明極何須
0537c24: 鼓更撾金牛喫飯趙州飲茶德山用棒秘魔擎叉者
0537c25: 一隊老凍膿也是勾賊破家且道西禪又作麼生拍
0537c26: 膝云者裏親薦得鐵樹也開華復舉世尊陞座文殊
0537c27: 白椎世尊便下座文殊云諦觀法王法法王法如是
0537c28: 拈云大小世尊性命在別人手裏試聽一頌淡妝濃
0537c29: 抹打鞦韆擬欲高高唱哩連無奈東君漏泄盡許多
0537c30: 清怨落誰邊。
0538a01: 元旦上堂拈拄杖云天得一以清地得一以寧元正
0538a02: 啟祚萬物咸新村歌社舞佛法分明無事衲僧願祝
0538a03: 昇平卓拄杖下座。
0538a04: 解制上堂說心說性入海算沙舉古舉今波中捉月
0538a05: 德山用棒臨濟用喝雖是好心究竟大錯且道西禪
0538a06: 今日解制又作麼生指示拍禪床云路逢達道人莫
0538a07: 將語默對。
0538a08: 
0538a09: 
0538a10: 象崖珽禪師語錄卷第一　　　　鴛水謝穎仙書角里倪天章鐫
