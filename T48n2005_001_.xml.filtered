0292a23: 
0292a24: No. 2005
0292a25: 【原】寬永九年刊宗教大學藏本，【甲】延寶八年刊宗教大學藏本，禪宗無門關五字新加禪宗無門關
0292a26: 
0292a27: 說道無門。盡大地人得入。說道有門。無阿師
0292a28: 分。第一強添幾箇注。大似笠上頂笠。硬要
0292a29: 習翁贊揚。又是乾竹絞汁。著得這些哮本。不
0292b01: 消習翁一擲。一擲莫教一滴落江湖。千里烏
0292b02: 騅追不得。紹定改元七月晦。習菴陳寫。
0292b03: 紹定二年正月初五日。恭遇天基聖節。臣僧
0292b04: 慧開。預於元年十二月初五日。印行拈提佛祖
0292b05: 機緣四十八則。祝延今上皇帝聖躬萬歲萬歲
0292b06: 萬萬歲。皇帝陛下。恭願聖明齊日月。叡算等
0292b07: 乾坤。八方歌有道之君。四海樂無為之化。
0292b08: 慈懿皇后功德報因＝恩【甲】因恩佑慈禪寺前住持傳法
0292b09: 臣僧慧開謹言
0292b10: 
0292b11: 禪宗無門關
0292b12: 佛語心為宗。無門為法門。既是無門。且作麼
0292b13: 生透。豈不見道。從門入者。不是家珍。從緣得
0292b14: 者。始終成壞。恁麼說話。大似無風起浪好肉
0292b15: 剜瘡。何況滯言句。覓解會。掉棒打月。隔靴
0292b16: 爬痒。有甚交涉。慧開紹定戊子夏。首眾于東
0292b17: 嘉龍翔。因衲子請益。遂將古人公案。作敲門
0292b18: 瓦子。隨機引導學者。竟爾抄錄。不覺成集。初
0292b19: 不以前後敘列。共成四十八則。通曰無門關。
0292b20: 若是箇漢不顧危亡。單刀直入。八臂那吒攔
0292b21: 他不住。縱使西天四七。東土二三。只得望風
0292b22: 乞命。設或躊躇。也似隔看馬騎。眨貶得眼來。
0292b23: 早已蹉過。頌曰。
0292b24: 大道無門千差有路透得此關乾坤
0292b25: 獨步
0292b26: 佛祖機緣
0292b27: 四十八則
0292b28: 目錄
0292b29: 趙州狗子　百丈野狐　俱胝指
0292c01: 胡子無鬚　香嚴上樹　世尊拈花
0292c02: 趙州洗　奚仲造車　大通智勝
0292c03: 清稅孤貧　州勘庵主　巖喚主人
0292c04: 德山托　南泉斬　洞山三頓
0292c05: 鐘聲七條　國師三喚　洞山三斤
0292c06: 平常是道　大力量人　雲門屎橛
0292c07: 迦葉剎竿　不思善惡　離語言
0292c08: 三座說法　二僧卷簾　不是心佛
0292c09: 久響龍潭　非風非幡　即心即佛
0292c10: 趙州勘婆　外道問佛　非心非佛
0292c11: 智不是道　倩女離魂　路逢達道
0292c12: 庭前柏樹　牛過櫺　雲門話墮
0292c13: 趯倒淨瓶　達磨安心　女子出定
0292c14: 首山竹篦　芭蕉拄杖　他是阿誰
0292c15: 竿頭進步　兜率三關　乾一路
0292c16: 目錄終
0292c17: 
0292c18: 
0292c19: 無門關
0292c20: 
0292c21: 參學比丘彌衍宗紹編
0292c22: 趙州狗子
0292c23: 趙州和尚因僧問。狗子還有佛性。也無。州云
0292c24: 無。
0292c25: 無門曰。參禪須透祖師關。妙悟要窮心路
0292c26: 絕。祖關不透。心路不絕。盡是依草附木精
0292c27: 靈。且道。如何是祖師關。只者一箇無字。乃
0292c28: 宗門一關也。遂目之曰禪宗無門關。透得
0292c29: 過者。非但親見趙州。便可與歷代祖師。把
0293a01: 手共行。眉毛廝結。同一眼見。同一耳聞。豈
0293a02: 不慶快。莫有要透關底。麼將三百六十骨節
0293a03: 八萬四千毫竅。通身起箇疑團。參箇無字。
0293a04: 晝夜提撕。莫作虛無會。莫作有無會。如吞
0293a05: 了箇熱鐵丸。相似吐又吐不出。蕩盡從前惡
0293a06: 知惡覺。久久純熟。自然內外打成。一片如
0293a07: 啞子得夢。只許自知。驀然打發。驚天動地。
0293a08: 如奪得關將軍大刀入手。逢佛殺佛。逢祖
0293a09: 殺祖。於生死岸頭得大自在。向六道四生
0293a10: 中。遊戲三昧。且作麼生提撕。盡平生氣力。
0293a11: 舉箇無字。若不間斷好。似法燭一點便著。
0293a12: 頌曰。
0293a13: 狗子佛性全提正令纔涉有無
0293a14: 喪身失命
0293a15: 百丈野狐
0293a16: 百丈和尚。凡參次有一老人。常隨眾聽法。眾
0293a17: 人退老人亦退。忽一日不退。師遂問。面前立
0293a18: 者復是何人。老人云。諾某甲非人也。於過去
0293a19: 迦葉佛時。曾住此山。因學人問。大修行底人
0293a20: 還落因果。也無。某甲對云。不落因果。五百生
0293a21: 墮野狐身。今請和尚。代一轉語貴。脫野狐遂
0293a22: 問。大修行底人還落因果。也無。師云。不昧因
0293a23: 果。老人於言下大悟。作禮云。某甲已脫野狐
0293a24: 身。住在山後。敢告和尚。乞依亡僧事例。師
0293a25: 令無維那白槌告眾。食後送亡僧。大眾言議。
0293a26: 一眾皆安涅槃堂。又無人病。何故如是。食後
0293a27: 只見師領眾。至山後巖下。以杖挑出一死野
0293a28: 狐。乃依火葬。師至晚上堂。舉前因緣。黃蘗便
0293a29: 問。古人錯祇對一轉語。墮五百生野狐身。轉
0293b01: 轉不錯。合作箇甚麼。師云。近前來與伊道。黃
0293b02: 蘗遂近前。與師一掌。師拍手笑云。將謂。胡鬚
0293b03: 赤更有赤鬚胡。
0293b04: 無門曰。不落因果。為甚墮野狐。不昧因果。
0293b05: 為甚脫野狐。若向者裏著得一隻眼。便知
0293b06: 得。前百丈贏得。風流五百生。
0293b07: 頌曰。
0293b08: 不落不昧兩采一賽不昧不落
0293b09: 千錯萬錯
0293b10: 俱胝指
0293b11: 俱胝和尚。凡有詰問。唯舉一指。後有童子。因
0293b12: 外人問。和尚說何法要。童子亦指頭。胝聞。
0293b13: 遂以刃斷其指。童子負痛號哭而去。胝復召
0293b14: 之。童子迴首。胝起指。童子忽然領悟。胝
0293b15: 將順世。謂眾曰。吾得天龍一指頭禪。一生受
0293b16: 用不盡。言訖示滅。
0293b17: 無門曰。俱胝并童子悟處。不在指頭上。若
0293b18: 向者裏見得。天龍同俱胝并童子。與自己
0293b19: 一串穿。
0293b20: 頌曰。
0293b21: 俱胝鈍置老天龍利刃單提勘小童
0293b22: 巨靈手無多子分破華山千萬重
0293b23: 胡子無鬚
0293b24: 或庵曰。西天胡子。因甚無鬚。
0293b25: 無門曰。參須實參。悟須實悟。者箇胡子。直
0293b26: 須親見一回始得。說親見。早成兩箇。
0293b27: 頌曰。
0293b28: 癡人面前不可說夢胡子無鬚
0293b29: 惺惺添懵
0293c01: 香嚴上樹
0293c02: 香嚴和尚云。如人上樹。口樹枝。手不攀枝。
0293c03: 不踏樹。樹下有人。問西來意。不對即違他
0293c04: 所問。若對又喪身失命。正恁麼時。作麼生對。
0293c05: 無門曰。縱有懸河之辨。總用不著。說得一
0293c06: 大藏教。亦用不著。若向者裏對得著。活
0293c07: 從前死路頭。死從前活路頭。其或未然。
0293c08: 直待當來。問彌勒。
0293c09: 頌曰。
0293c10: 香嚴真杜撰惡毒無盡限
0293c11: 啞衲僧口通身迸鬼眼
0293c12: 世尊拈花
0293c13: 世尊昔在靈山會上。拈花示眾。是時眾皆默
0293c14: 然。惟迦葉尊者破顏微笑。世尊云。吾有正法
0293c15: 眼藏涅槃妙心實相無相微妙法門。不立文
0293c16: 字教外別傳。付囑摩訶迦葉。
0293c17: 無門曰。黃面瞿曇傍若無人。壓良為賤。懸
0293c18: 羊頭賣狗肉。將謂。多少奇特。只如當時大
0293c19: 眾都笑。正法眼藏作麼生傳。設使迦葉不
0293c20: 笑。正法眼藏又作麼生傳。若道正法眼藏
0293c21: 有傳授。黃面老子誑謼閭閻。若道無傳授。
0293c22: 為甚麼獨許迦葉。
0293c23: 頌曰。
0293c24: 拈起花來尾巴已露迦葉破顏
0293c25: 人天罔措
0293c26: 趙州洗
0293c27: 趙州因僧問。某甲乍入叢林。乞師指示。州云。
0293c28: 喫粥了也未。僧云。喫粥了也。州云。洗盂
0293c29: 去。其僧有省。
0294a01: 無門曰。趙州開口見膽。露出心肝者僧聽
0294a02: 事不真。喚鐘作甕。
0294a03: 頌曰。
0294a04: 只為分明極翻令所得遲
0294a05: 早知燈是火飯熟已多時
0294a06: 奚仲造車
0294a07: 月庵和尚。問僧。奚仲造車一百輻。拈兩頭。
0294a08: 去軸。明甚麼邊事。
0294a09: 無門曰。若也直下明得。眼似流星。機如掣
0294a10: 電。
0294a11: 頌曰。
0294a12: 機輪轉處達者猶迷四維上下
0294a13: 南北東西
0294a14: 大通智勝
0294a15: 興陽讓和尚。因僧問。大通智勝佛。十劫坐道
0294a16: 場。佛法不現前。不得成佛道時如何。讓曰。其
0294a17: 問甚諦當。僧云。既是坐道場。為甚麼不得成
0294a18: 佛道。讓曰。為伊不成佛。
0294a19: 無門曰。只許老胡知。不許老胡會。凡夫若
0294a20: 知即是聖人。聖人若會即是凡夫。
0294a21: 頌曰。
0294a22: 了身何似了心休了得心兮身不愁
0294a23: 若也身心俱了了神仙何必更封侯
0294a24: 清稅孤貧
0294a25: 曹山和尚。因僧問云。清稅孤貧。乞師賑濟。山
0294a26: 云。稅闍梨稅應諾。山曰。青原白家酒。三盞喫
0294a27: 了猶道。未沾唇。
0294a28: 無門曰。清稅輸機。是何心行。曹山具眼深
0294a29: 辨來機。然雖如是且道。那裏是稅闍梨喫
0294b01: 酒處。
0294b02: 頌曰。
0294b03: 貧似范丹氣如項羽活計雖無
0294b04: 敢與富
0294b05: 州勘庵主
0294b06: 趙州到一庵主處問。有麼有麼主起拳頭。
0294b07: 州云。水淺。不是泊舡處。便行。又到一庵主處
0294b08: 云。有麼有麼主亦起拳頭。州云。能縱能奪
0294b09: 能殺能活。便作禮。
0294b10: 無門曰。一般起拳頭。為甚麼。肯一箇不
0294b11: 肯一箇。且道。訛在甚處。若向者裏。下得
0294b12: 一轉語。便見趙州舌頭無骨。扶起放倒得
0294b13: 大自在。雖然如是。爭奈趙州被二庵主
0294b14: 勘破。若道二庵主有優劣。未具參學眼。若
0294b15: 道無優劣。亦未具參學眼。
0294b16: 頌曰。
0294b17: 眼流星機掣電殺人刀活人劍
0294b18: 巖喚主人
0294b19: 瑞巖彥和尚。每日自喚主人公。復自應諾。乃
0294b20: 云。惺惺著喏。他時異日。莫受人瞞。喏喏。
0294b21: 無門曰。瑞巖老子自買自賣。弄出許多神
0294b22: 頭鬼面。何故。一箇喚底。一箇應底。一箇
0294b23: 惺惺底。一箇不受人瞞底。認著依前還不
0294b24: 是。若也他。總是野狐見解。
0294b25: 頌曰。
0294b26: 學道之人不識真只為從前認識神
0294b27: 無量劫來生死本癡人喚作本來人
0294b28: 德山托
0294b29: 德山一日托下堂。見雪問者。老漢鐘未
0294c01: 鳴鼓未響。托向甚處去。山便回方丈。舉
0294c02: 似巖頭。頭云。大小德山未會末後句。山聞。令
0294c03: 侍者喚巖頭來。問曰。汝不肯老僧那。巖頭密
0294c04: 啟其意。山乃休去。明日陞座。果與尋常不同。
0294c05: 巖頭至僧堂前。拊掌大笑云。且喜得老漢會
0294c06: 末後句。他後天下人不奈伊何。
0294c07: 無門曰。若是末後句。巖頭德山俱未夢見
0294c08: 在。撿點將來好。似一棚傀儡。
0294c09: 頌曰。
0294c10: 識得最初句便會末後句
0294c11: 末後與最初不是者一句
0294c12: 南泉斬
0294c13: 南泉和尚。因東西堂爭兒。泉乃提起云。大
0294c14: 眾道得即救。道不得即斬也。眾無對。泉遂
0294c15: 斬之。晚趙州外歸。泉舉似州。州乃脫履。安
0294c16: 頭上而出。泉云。子若在即救得兒。
0294c17: 無門曰。且道。趙州頂草鞋意作麼生。若向
0294c18: 者裏下得一轉語。便見南泉令不虛行。其
0294c19: 或未然險。
0294c20: 頌曰。
0294c21: 趙州若在倒行此令奪刀子
0294c22: 南泉乞命
0294c23: 洞山三頓
0294c24: 雲門因洞山參次。門問曰。近離甚處。山云
0294c25: 渡。門曰夏在甚處。山云湖南報慈。門曰幾時
0294c26: 離彼。山云八月二十五。門曰放汝三頓棒。山
0294c27: 至明日上問訊。昨日蒙和尚放三頓棒。不
0294c28: 知過在甚麼處。門曰飯袋子。江西湖南便恁
0294c29: 麼去山。於此大悟。
0295a01: 無門曰。雲門當時便與本分草料。使洞山
0295a02: 別有生機一路。家門不致寂寥。一夜在是
0295a03: 非海裏。著到直待天明。再來又與他注破。
0295a04: 洞山直下悟去。未是性燥。且問諸人。洞山
0295a05: 三頓棒合喫不合喫。若道合喫。草木叢林
0295a06: 皆合喫棒。若道不合喫。雲門又成誑語。向
0295a07: 者裏明得。方與洞山出一口氣。
0295a08: 頌曰。
0295a09: 獅子教兒迷子訣擬前跳躑早翻身
0295a10: 無端再敘當頭著前箭猶輕後箭深
0295a11: 鐘聲七條
0295a12: 雲門曰。世界恁麼廣闊。因甚向鐘聲裏披七
0295a13: 條。
0295a14: 無門曰。大凡參禪學道。切忌隨聲逐色。縱
0295a15: 使聞聲悟道見色明心。也是尋常。殊不知。
0295a16: 衲僧家騎聲蓋色。頭頭上明。著著上妙。然
0295a17: 雖如是且道。聲來耳畔。耳往聲邊。直饒響
0295a18: 寂忘。到此如何話會。若將耳聽應難會。
0295a19: 眼處聞聲方始親。
0295a20: 頌曰。
0295a21: 會則事同一家不會萬別千差
0295a22: 不會事同一家會則萬別千差
0295a23: 國師三喚
0295a24: 國師三喚侍者。侍者三應。國師云。將謂吾辜
0295a25: 負汝。元來是汝辜負吾。
0295a26: 無門曰。國師三喚舌頭墮地。侍者三應。和
0295a27: 光吐出。國師年老心孤。按牛頭喫草。侍者
0295a28: 未肯承當。美食不中飽人。且道那裏是
0295a29: 他辜負處。國清才子貴。家富小兒嬌。
0295b01: 頌曰。
0295b02: 鐵枷無孔要人擔累及兒孫不等閑
0295b03: 欲得門并拄戶更須赤上刀山
0295b04: 洞山三斤
0295b05: 洞山和尚。因僧問。如何是佛。山云。麻三
0295b06: 斤。
0295b07: 無門曰。洞山老人參得些蚌蛤禪。纔開兩
0295b08: 片。露出肝。然雖如是且道。向甚處見洞
0295b09: 山。
0295b10: 頌曰。
0295b11: 突出麻三斤言親意更親
0295b12: 來說是非者便是是非人
0295b13: 平常是道
0295b14: 南泉因趙州問。如何是道。泉云。平常心是道。
0295b15: 州云。還可趣向否。泉云。擬向即乖。州云。不
0295b16: 擬爭知是道。泉云。道不屬知。不屬不知。知是
0295b17: 妄覺。不知是無記。若真達不擬之道。猶如太
0295b18: 虛廓然洞豁。豈可強是非也。州於言下頓悟。
0295b19: 無門曰。南泉被趙州發問。直得瓦解消
0295b20: 分不下。趙州縱饒悟去。更參三十年始
0295b21: 得。
0295b22: 頌曰。
0295b23: 春有百花秋有月夏有涼風冬有雪
0295b24: 若無閑事挂心頭便是人間好時節
0295b25: 大力量人
0295b26: 松源和尚云。大力量人因甚不起。又云。
0295b27: 開口不在舌頭上。
0295b28: 無門曰。松源可謂。傾倒腹。只是欠人承
0295b29: 當。縱饒直下承當。正好來無門處喫痛棒。
0295c01: 何故。要識真金。火裏看。
0295c02: 頌曰。
0295c03: 踏翻香水海低頭俯視四禪天
0295c04: 一箇渾身無處著請續一句向
0295c05: 雲門屎橛
0295c06: 雲門因僧問。如何是佛。門云乾屎橛。
0295c07: 無門曰。雲門可謂。家貧難辨素食。事忙不
0295c08: 及草書。動便將屎橛來。門拄戶。佛法興
0295c09: 衰可見。
0295c10: 頌曰。
0295c11: 閃電光擊石火眨得眼已蹉過
0295c12: 迦葉剎竿
0295c13: 迦葉因阿難問云。世尊傳金襴袈裟外。別傳
0295c14: 何物。葉喚云。阿難。難應諾。葉云。倒門前
0295c15: 剎竿著。
0295c16: 無門曰。若向者裏下得一轉語。親切便見
0295c17: 靈山一會儼然未散。其或未然。毘婆尸佛
0295c18: 早留心。直至而今不得妙。
0295c19: 頌曰。
0295c20: 問處何如答處親幾人於此眼生筋
0295c21: 兄呼弟應揚家醜不屬陰陽別是春
0295c22: 不思善惡
0295c23: 六祖因明上座。趁至大庾嶺。祖見明至。即擲
0295c24: 衣於石上云。此衣表信。可力爭耶。任君將
0295c25: 去。明遂舉之如山不動。踟悚慄。明曰。我來
0295c26: 求法。非為衣也。願行者開示。祖云。不思善不
0295c27: 思惡。正與麼時那箇是明上座。本來面目。明
0295c28: 當下大悟。遍體汗流。泣淚作禮問曰。上來密
0295c29: 語密意外。還更有意旨否。祖曰。我今為汝說
0296a01: 者。即非密也。汝若返照自己面目。密在汝
0296a02: 邊。明云。某甲雖在黃梅隨眾。實未省自己面
0296a03: 目。今蒙指授入處。如人飲水冷暖自知。今行
0296a04: 者即是某甲師也。祖云。汝若如是。則吾與汝
0296a05: 同師黃梅。善自護持。
0296a06: 無門曰。六祖可謂。是事出急家。老婆心切。
0296a07: 譬如新荔支剝了殼。去了核送在爾口裏。
0296a08: 只要爾嚥一嚥。
0296a09: 頌曰。
0296a10: 描不成兮畫不就贊不及兮休生受
0296a11: 本來面目沒處藏世界壞時渠不朽
0296a12: 離語言
0296a13: 風穴和尚。因僧問。語默涉離微。如何通不犯。
0296a14: 穴云。長憶江南三月裏。鷓鴣啼處百花香。
0296a15: 無門曰。風穴機如掣電。得路便行。爭奈坐
0296a16: 前人舌頭不斷。若向者裏見得親切。自有
0296a17: 出身之路。且離語言三昧。道將一句來。
0296a18: 頌曰。
0296a19: 不露風骨句未語先分付
0296a20: 進步口喃喃知君大罔措
0296a21: 三座說法
0296a22: 仰山和尚。夢見往彌勒所安第三座。有一尊
0296a23: 者。白槌云。今日當第三座說法。山乃起白槌
0296a24: 云。摩訶衍法離四句絕百非。諦聽諦聽。
0296a25: 無門曰。且道是說法不說法。開口即失。閉
0296a26: 口又喪。不開不閉十萬八千。
0296a27: 頌曰。
0296a28: 白日青天夢中說夢怪怪
0296a29: 誑謼一眾
0296b01: 二僧卷簾
0296b02: 清涼大法眼。因僧齋前上參。眼以手指簾。時
0296b03: 有二僧。同去卷簾。眼曰。一得一失。
0296b04: 無門曰。且道是誰得誰失。若向者裏著得
0296b05: 一隻眼。便知清涼國師敗闕處。然雖如是。
0296b06: 切忌向得失裏商量。
0296b07: 頌曰。
0296b08: 卷起明明徹太空太空猶未合吾宗
0296b09: 爭似從空都放下綿綿密密不通風
0296b10: 不是心佛
0296b11: 南泉和尚。因僧問云。還有不與人說底法麼。
0296b12: 泉云有僧云。如何是不與人說底法。泉云。不
0296b13: 是心不是佛不是物。
0296b14: 無門曰。南泉被者一問。直得揣盡家私。郎
0296b15: 當不少。
0296b16: 頌曰。
0296b17: 叮嚀損君德無言真有功
0296b18: 任從滄海變終不為君通
0296b19: 久響龍潭
0296b20: 龍潭因德山請益抵夜。潭云。夜深子何不下
0296b21: 去。山遂珍重揭簾而出。見外面黑回云。外
0296b22: 面黑。潭乃點紙燭度與。山擬接。潭便吹滅。山
0296b23: 於此忽然有省。便作禮。潭云。子見箇甚麼道
0296b24: 理。山云。某甲從今日去。不疑天下老和尚舌
0296b25: 頭。也至明日龍潭陞堂云。可中有箇漢。牙如
0296b26: 劍樹。口似血盆。一棒打不回頭。他時異日向
0296b27: 孤頂上立吾道在。山遂取疏抄。於法堂前
0296b28: 將一炬火。提起云窮諸玄辨。若一毫致於太
0296b29: 虛。竭世樞機。似一滴投於巨壑。將疏抄便燒。
0296c01: 於是禮辭。
0296c02: 無門曰。德山未出關時。心憤憤口悱悱。得
0296c03: 得來南方。要滅教外別傳之旨。及到澧
0296c04: 州路上。問婆子買點心。婆云。大德車子內
0296c05: 是甚麼文字。山云。金剛經抄疏。婆云。只如
0296c06: 經中道。過去心不可得。見在心不可得。未
0296c07: 來心不可得。大德要點那箇心。德山被者
0296c08: 一問。直得口似匾檐。然雖如是。未肯向婆
0296c09: 子句下死。遂問婆子。近處有甚麼宗師。
0296c10: 婆云。五里外有龍潭和尚。及到龍潭納盡
0296c11: 敗闕。可謂是前言不應後語。龍潭大似憐
0296c12: 兒不覺醜。見他有些子火種。郎忙將惡水。
0296c13: 驀頭一澆澆殺。冷地看來一場好笑。
0296c14: 頌曰。
0296c15: 聞名不如見面見面不如聞名
0296c16: 雖然救得鼻孔爭奈瞎眼睛
0296c17: 非風非幡
0296c18: 六祖因風颺剎幡。有二僧對論。一云幡動。一
0296c19: 云風動。往復曾未契理。祖云。不是風動不是
0296c20: 幡動。仁者心動。二僧悚然。
0296c21: 無門曰。不是風動。不是幡動。不是心動。甚
0296c22: 處見祖師。若向者裏見得親切。方知二僧
0296c23: 買鐵得金。祖師忍俊不禁一場漏逗。
0296c24: 頌曰。
0296c25: 風幡心動一狀領過只知開口
0296c26: 不覺話墮
0296c27: 即心即佛
0296c28: 馬祖因大梅問。如何是佛。祖云。即心是佛。
0296c29: 無門曰。若能直下領略得去。著佛衣喫佛
0297a01: 飯。說佛話行佛行。即是佛也。然雖如是。大
0297a02: 梅引多少人。錯認定盤星。爭知道說箇佛
0297a03: 字三日漱口。若是箇漢。見說即心是佛。掩
0297a04: 耳便走。
0297a05: 頌曰。
0297a06: 青天白日切忌尋覓更問如何
0297a07: 抱叫屈
0297a08: 趙州勘婆
0297a09: 趙州因僧問婆子。臺山路向甚處去。婆云。驀
0297a10: 直去。僧纔行三五步。婆云。好箇師僧又恁麼
0297a11: 去。後有僧舉似州。州云。待我去與爾勘過這
0297a12: 婆子。明日便去亦如是問。婆亦如是答。州歸
0297a13: 謂眾曰。臺山婆子我與爾勘破了也。
0297a14: 無門曰。婆子只解坐籌帷幄。要且著賊。不
0297a15: 知趙州老人善用偷營劫塞之機。又且無
0297a16: 大人相。撿點將來二俱有過。且道那裏是
0297a17: 趙州勘破婆子處。
0297a18: 頌曰。
0297a19: 問既一般答亦相似飯裏有砂
0297a20: 泥中有刺
0297a21: 外道問佛
0297a22: 世尊因外道問。不問有言。不問無言。世尊據
0297a23: 座。外道贊歎云。世尊大慈大悲。開我迷雲。令
0297a24: 我得入。乃具禮而去。阿難尋問佛。外道有何
0297a25: 所證贊歎而去。世尊云。如世良馬見鞭影而
0297a26: 行。
0297a27: 無門曰。阿難乃佛弟子。宛不如外道見解。
0297a28: 且道外道與佛弟子相去多少。
0297a29: 頌曰。
0297b01: 劍刃上行稜上走不涉階梯
0297b02: 懸崖撒＝攃【甲】撒攃手
0297b03: 非心非佛
0297b04: 馬祖因僧問。如何是佛。祖曰。非心非佛。
0297b05: 無門曰。若向者裏見得。參學事畢。
0297b06: 頌曰。
0297b07: 路逢劍客須呈不遇詩人莫
0297b08: 逢人且說三分未可全施一片
0297b09: 智不是道
0297b10: 南泉云。心不是佛。智不是道。
0297b11: 無門曰。南泉可謂。老不識羞。纔開臭口。家
0297b12: 醜外揚。然雖如是。知恩者少。
0297b13: 頌曰。
0297b14: 天晴日頭出雨下地上濕
0297b15: 盡情都說了只恐信不及
0297b16: 倩女離魂
0297b17: 五祖問僧云。倩女離魂。那箇是真底。
0297b18: 無門曰。若向者裏悟得真底。便知出殼入
0297b19: 殼。如宿旅舍。其或未然。切莫亂走。驀然地
0297b20: 水火風一散。如落湯螃七手八。那時
0297b21: 莫言。不道。
0297b22: 頌曰。
0297b23: 雲月是同溪山各異萬福萬福
0297b24: 是一是二
0297b25: 路逢達道
0297b26: 五祖曰。路逢達道人。不將語默對。且道將甚
0297b27: 麼對。
0297b28: 無門曰。若向者裏。對得親切。不妨慶快。其
0297b29: 或未然。也須一切處著眼。
0297c01: 頌曰。
0297c02: 路逢達道人不將語默對
0297c03: 攔腮劈面拳直下會便會
0297c04: 庭前柏樹
0297c05: 趙州因僧問。如何是祖師西來意。州云。庭前
0297c06: 柏樹子。
0297c07: 無門曰。若向趙州答處。見得親切。前無釋
0297c08: 迦。後無彌勒。
0297c09: 頌曰。
0297c10: 言無展事語不投機承言者喪
0297c11: 滯句者迷
0297c12: 牛過櫺
0297c13: 五祖曰。譬如水牯牛過櫺。頭角四蹄都過
0297c14: 了。因甚麼。尾巴過不得。
0297c15: 無門曰。若向者裏。顛倒著得一隻眼。下得
0297c16: 一轉語。可以上報四恩下資三有。其或未
0297c17: 然。更須照顧尾巴始得。
0297c18: 頌曰。
0297c19: 過去墮坑塹回來被壞
0297c20: 者些尾巴子直是甚奇怪
0297c21: 雲門話墮
0297c22: 雲門因僧問。光明寂照遍河沙。一句未絕。門
0297c23: 遽曰。豈不是張拙秀才語。僧云是。門云話墮
0297c24: 也。後來死心。拈云。且道那裏是者僧話墮處。
0297c25: 無門曰。若向者裏。見得雲門用處。孤危者
0297c26: 僧。因甚話墮。堪與人天為師。若也未明。自
0297c27: 救不了。
0297c28: 頌曰。
0297c29: 急流垂釣貪餌者著口縫纔開
0298a01: 性命喪
0298a02: 趯倒淨瓶
0298a03: 溈山和尚。始在百丈會中。充典座。百丈將選
0298a04: 大溈主人。乃請同首座。對眾下語。出格者可
0298a05: 往。百丈遂拈淨瓶。置地上。設問云。不得喚作
0298a06: 淨瓶。汝喚作甚麼。首座乃云。不可喚作木。
0298a07: 也百丈問於山。山乃趯倒淨瓶而去。百丈
0298a08: 笑云。第一座輪山子。也因命之為開山。
0298a09: 無門曰。溈山一期之勇。爭奈跳百丈圈圚
0298a10: 不出。檢點將來。便重不便輕。何故。脫得
0298a11: 盤頭。擔起鐵枷。
0298a12: 頌曰。
0298a13: 颺下籬并木杓當陽一突絕周遮
0298a14: 百丈重關攔不住尖趯出佛如麻
0298a15: 達磨安心
0298a16: 達磨面壁。二祖立雪斷臂云。弟子心未安。乞
0298a17: 師安心。磨云。將心來。與汝安。祖云。覓心了
0298a18: 不可得。磨云。為汝安心竟。
0298a19: 無門曰。缺齒老胡。十萬里航海特特而來。
0298a20: 可謂是無風起浪。末後接得一箇門人。又
0298a21: 六根不具。咦謝三郎。不識四字。
0298a22: 頌曰。
0298a23: 西來直指事因囑起撓聒叢林
0298a24: 元來是爾
0298a25: 女子出定
0298a26: 世尊昔因文殊至諸佛集處。值諸佛各還本
0298a27: 處。惟有一女人。近彼佛坐入於三昧。文殊乃
0298a28: 白佛。云何女人得近佛坐。而我不得。佛告文
0298a29: 殊。汝但覺此女。令從三昧起。汝自問之。文殊
0298b01: 遶女人三匝。鳴指一下。乃托至梵天。盡其神
0298b02: 力。而不能出。世尊云。假使百千文殊亦出此
0298b03: 女人定不得。下方過一十二億河沙國土。有
0298b04: 罔明菩薩。能出此女人定。須臾罔明大士從
0298b05: 地湧出。禮拜世尊。世尊罔明。至女人前。
0298b06: 鳴指一下。女人於是從定而出。
0298b07: 無門曰。釋迦老子做者一場雜劇。不通小
0298b08: 小。且道文殊是七佛之師。因甚出女人定
0298b09: 不得。罔明初地菩薩。為甚出得。若向者
0298b10: 裏。見得親切。業識忙忙那伽大定。
0298b11: 頌曰。
0298b12: 出得出不得渠儂得自由
0298b13: 神頭并鬼面敗闕當風流
0298b14: 首山竹篦
0298b15: 首山和尚。拈竹篦示眾云。汝等諸人若喚作
0298b16: 竹篦則觸。不喚作竹篦則背。汝諸人且道。喚
0298b17: 作甚麼。
0298b18: 無門曰。喚作竹篦則觸。不喚作竹篦則背。
0298b19: 不得有語。不得無語。速道速道。
0298b20: 頌曰。
0298b21: 拈起竹篦行殺活令背觸交馳
0298b22: 佛祖乞命
0298b23: 芭蕉拄杖
0298b24: 芭蕉和尚示眾云。爾有拄杖子。我與爾拄杖
0298b25: 子。爾無拄杖子。我奪爾拄杖子。
0298b26: 無門曰。扶過斷橋水。伴歸無月村。若喚作
0298b27: 拄杖。入地獄如箭。
0298b28: 頌曰。
0298b29: 諸方深與淺都在掌握中
0298c01: 天并拄地隨處振宗風
0298c02: 他是阿誰
0298c03: 東山演師祖曰。釋迦彌勒猶是他奴。且道他
0298c04: 是阿誰。
0298c05: 無門曰。若也見得他分曉。譬如十字街頭
0298c06: 撞見親爺相似。更不須問別人。道是與不
0298c07: 是。
0298c08: 頌曰。
0298c09: 他弓莫挽他馬莫騎他非莫辨
0298c10: 他事莫知
0298c11: 竿頭進步
0298c12: 石霜和尚云。百尺竿頭如何進步。又古德云。
0298c13: 百尺竿頭坐底人。雖然得入。未為真。百尺竿
0298c14: 頭須進步十方世界現全身。
0298c15: 無門曰。進得步翻得身。更嫌何處不稱尊。
0298c16: 然雖如是。且道百尺竿頭如何進步。嗄。
0298c17: 頌曰。
0298c18: 瞎頂門眼錯認定盤星
0298c19: 身能捨命一盲引眾盲
0298c20: 兜率三關
0298c21: 兜率悅和尚。設三關問學者　撥草參玄只
0298c22: 圖見性。即今上人性在甚處　識得自性。方
0298c23: 脫生死。眼光落時。作麼生脫　脫得生死。便
0298c24: 知去處。四大分離。向甚處去。
0298c25: 無門曰。若能下得此三轉語。便可以隨處
0298c26: 作主。遇緣即宗。其或未然。易飽。細嚼
0298c27: 難飢。
0298c28: 頌曰。
0298c29: 一念普觀無量劫無量劫事即如今
0298c30: 如今破箇一念破如今底人
0299a01: 乾一路
0299a02: 乾和尚因僧問。十方薄伽梵。一路涅槃門。
0299a03: 未審路頭在甚麼處。拈起拄杖。劃一劃云。
0299a04: 在者裏。後僧請益雲門。門拈起扇子云。扇子
0299a05: 跳。上三十三天。築著帝釋鼻孔。東海鯉魚
0299a06: 打一棒。雨似盆傾。
0299a07: 無門曰。一人向深深海底。行簸土揚塵。一
0299a08: 人於高高山頂。立白浪滔天。把定放行各
0299a09: 出一隻手。扶宗乘。大似兩箇馳子相撞
0299a10: 著。世上應無直底人。正眼觀來。二大老總
0299a11: 未識路頭在。
0299a12: 頌曰。
0299a13: 未舉步時先已到未動舌時先說了
0299a14: 直饒著著在機先更須知有向上竅
0299a15: 從上佛祖垂示機緣。據結案。初無剩語。
0299a16: 揭翻腦蓋。露出眼睛。肯要諸人直下承當
0299a17: 不從他覓。若是通方上士。纔聞舉著。便知
0299a18: 落處。了無門戶可入。亦無階級可升。掉臂
0299a19: 度關。不問關吏。豈不見玄沙道。無門解脫
0299a20: 之門。無意道人之意。又白雲道明明知道。
0299a21: 只是者箇為甚麼。透不過。恁麼說話。也是
0299a22: 赤土搽牛嬭。若透得無門關。早是鈍置無
0299a23: 門。若透不得無門關。亦乃辜負自己已。所謂
0299a24: 涅槃心易曉。差別智難明。明得差別智。家
0299a25: 國自安寧。紹定改元解制前五日。楊岐
0299a26: 八世孫無門比丘慧開謹識。
0299a27: 無門關卷終
0299a28: 禪箴
0299a29: 循規守矩。無繩自縛。縱橫無礙。外道魔軍。存
0299b01: 心澄寂。默照邪禪。恣意忘緣。墮落深坑。惺
0299b02: 惺不昧。帶鎖擔枷。思善思惡。地獄天堂。佛
0299b03: 見法見。二銕圍山。念起即覺。弄精魂漢。兀
0299b04: 然習定。鬼家活計。進則迷理。退則乖宗。不
0299b05: 進不退。有氣死人。且道如何履踐。努力今
0299b06: 生須了。莫教永劫受餘殃。
0299b07: 黃龍三關
0299b08: 我手何似佛手。摸得枕頭背後。不覺大笑呵
0299b09: 呵。元來通身是手。
0299b10: 我何似驢。未舉步時踏著。一任四海橫
0299b11: 行。倒跨楊岐三。
0299b12: 人人有箇生緣。各各透徹機先。那吒折骨還
0299b13: 父。五祖豈藉爺緣。
0299b14: 佛手驢生緣。非佛非道非禪。莫怪無門關
0299b15: 險。結盡衲子深冤。
0299b16: 瑞巖近日有無門掇向繩床判古今
0299b17: 凡聖路頭俱截斷幾多蟠蟄起雷音
0299b18: 請
0299b19: 無門首座。立僧山偈奉謝。紹定庚寅季春
0299b20: 無量宗壽書。
0299b21: 達磨西來。不執文字。直指人心。見性成佛。說
0299b22: 箇直指。已是迂曲。更言成佛。郎當不少。既是
0299b23: 無門。因甚有關。老婆心切惡聲流布。無庵欲
0299b24: 贅。一語又成四十九則。其間些子訛。剔起
0299b25: 眉毛薦取。淳祐乙巳夏重刊。
0299b26: 檢校少保寧武軍節度使京湖安撫制置大使
0299b27: 兼屯田大使兼路策應大使兼知江陵府漢
0299b28: 東郡開國公食邑二千一百戶食實封陸佰戶
0299b29: 孟珙　跋
0299c01: 無門老禪。作四十八則語。判斷古德公案。大
0299c02: 似賣油餅。人令買家開口接了更吞吐不得。
0299c03: 然雖如是。安晚欲就渠熱爐熬上。再打一枚
0299c04: 足成大衍之數。仍前送似。未知。
0299c05: 老師從何處下牙。如一口喫得。放光動地。若
0299c06: 猶未。也連見在四十八箇。都成熱沙去。速道
0299c07: 速道。
0299c08: 第四十九則語
0299c09: 經云。止止不須說我法妙難思。安晚曰。法從
0299c10: 何來。妙從何有。說時又作麼生。豈但豐干饒
0299c11: 舌。元是釋迦多口。這老子造作妖怪。令千百
0299c12: 代兒孫被葛藤纏倒。未得頭出。似這般奇特
0299c13: 話靶。匙挑不上。甑蒸不熟。有多少錯認底。傍
0299c14: 人問云。畢竟作如何結斷。安晚合十指爪曰。
0299c15: 止止不須說我法妙難思。急去難思兩字
0299c16: 上。打箇小圓相子。指示眾人。大藏五千卷。維
0299c17: 摩不二門。總在裏許。
0299c18: 頌曰。
0299c19: 語火是燈掉頭弗惟賊識賊
0299c20: 一問即承
0299c21: 淳祐丙午季夏初吉安晚居士書于西湖漁
0299c22: 莊
0299c23: 舊板磨滅故。重命工鋟梓畢。這板置于武
0299c24: 藏州兜率山廣園禪寺也。
0299c25: 應永乙酉十月十三日　幹緣比丘　常牧收
