0772b05: 
0772b06: 
0772b07: 
0772b08: 
0772b09: 金剛隨說并般若別傳序
0772b10: 盧行者悟無住生心。得法黃梅。為青原南嶽之祖。固
0772b11: 知金剛般若一字一句有由也。余過河渚造雲溪。讀
0772b12: 語錄盈尺。嘆未曾有。及閱金剛隨說并般若別傳。使
0772b13: 我毛骨並爽心目俱開。竹林精舍去此非遙。拈華微
0772b14: 笑儼然未散。頂門具眼。舍雲溪其誰屬耶。昔德山遇
0772b15: 婆子。焚青龍疏鈔。道重海內。乃今得俍和尚者。有句
0772b16: 無句雙眼圓明。黃梅衣他人不敢與爭。烈烈千古
0772b17: 矣。
0772b18: 時
0772b19: 康六年夏至日禹航同學弟嚴沆拜手題
0772b20: 
0772b21: No. 674-9
0772b22:  雲溪俍亭和尚金剛隨說
0772b23: 
0772b24: 禹航顥亭居士　嚴沆　閱
0772c01: 黃面老子婆婆和和。說金剛般若波羅蜜也不較多。
0772c02: 傅大士講金剛經揮尺一下也不較少。中間此彊彼
0772c03: 界。定一十八住。設二十七疑。判三十二分。雖則各逞
0772c04: 胸臆。要且同門出入。雲溪抑不得已巳。塗污古人。不免
0772c05: 胡亂一上。好個世尊著衣持面目宛然。不起於座
0772c06: 說法已巳竟。當時空生出眾。大展坐具。作禮三拜急請。
0772c07: 諸人著眼。豈不快便難逢。可惜許忍俊不禁多口。道
0772c08: 個希有希有。且道如何是他希有處。經中明言如來
0772c09: 者即諸法如義。又云。如來者無所從來。亦無所去。又
0772c10: 云。聲求色見不見如來。一幅倪雲林白描山水。中間
0772c11: 人影也不見一個。是多少巧妙多少奇特。諸仁者
0772c12: 且莫錯過。洞山辭雲巖。問百千後誰邈師真。巖云。祇
0772c13: 這是。後有僧問洞山。只如雲巖道祇這是。意旨何如。
0772c14: 山云。我當時幾錯會先師意。諸仁者莫錯會好。空生
0772c15: 是一尊青龍陀佛。特特而來。未免兔入他保社也。指望
0772c16: 搭箇東瓜印子。所以說。善護念諸菩薩。善付囑諸菩
0772c17: 薩。五百弟子眼巴巴的。法華會上授記不遠了。且住
0772c18: 且住。經中明言實無有法名為菩薩。誰當護念。誰承
0772c19: 付囑。然雖如此功不浪施。為發大乘者說。為發最上
0772c20: 乘者說。開口便說。菩薩非復吳下阿蒙。跛鱉盲驢一
0772c21: 般行徑。所以說。通達無我法者真是菩薩。又說知一
0772c22: 切法無我。得成于忍。此菩薩勝前菩薩。只無我二字
0772c23: 四相根原。一齊都斷絕也。諸仁者過去心不可得。現
0772c24: 在心不可得。未來心不可得。遭他婆子一問。直是開
0773a01: 口不來。說甚發菩提心。早是錯也。住個什麼。降個什
0773a02: 麼。弄泥團漢。有甚了期。老瞿曇將錯就錯。笑臉相迎。
0773a03: 垂下一個子。贊歎不迭道。善哉善哉阿蘭那行。被
0773a04: 他迷昧不少。順口答他道。如汝所說。發菩提心。如
0773a05: 是住。如是降伏。借婆衫子拜婆年。不傷物義。問個八
0773a06: 兩還他半觔。何等現成。何等慶快。後來說如是知如
0773a07: 是見如是信解。發菩提心。一場話端。纔得了畢。中間
0773a08: 印證空生。一則曰如是如是。再則曰如是如是。三則
0773a09: 曰如是如是。一大藏教劈頭安個如是我聞。剛被空
0773a10: 生。搔著庠處。和贓捉敗。赤心片片。滿口淋漓。為他又
0773a11: 安兩個註。度眾生無眾生。無我無人故無眾生。
0773a12: 無眾生故無壽者。如是降伏布施不受福德。以福德
0773a13: 無故不受福德。不住相布施故不受福德。如所教住。
0773a14: 應無所住。是半句應無所住而生其心。是全句。此云
0773a15: 無住布施。一點水墨兩處成龍。又下個探頭云。可
0773a16: 以身相見如來不。於意云何。是探竿。是影草。祇園會
0773a17: 中慣得其便。只此藥頭儘用到。底直得水盡山窮。弓
0773a18: 斷矢折。母啐子。機境相投。這也不為辜負諸相非
0773a19: 相即見如來。猩猩與汝相見了也。問答已巳畢。空生晏
0773a20: 坐多時。是點頭會腦的。便信得及。如是言說。如是章
0773a21: 句。驀起大心。為他眾生更伸一問。一念淨信具諸福
0773a22: 德。遠離四相。是不待言。且併法與非法兩頭坐斷。經
0773a23: 中法相雙舉。先拋相後拋法。為他空生是個知有的
0773a24: 人。全坐在非法一邊。法便拋了非法一邊。貼肉布衫
0773b01: 最拋不下。所以說個法尚應捨何非法。諸仁者。如
0773b02: 來開口說得一兩行經。何處分章。何從摘句。空生大
0773b03: 驚小怪。便云得聞如是言說章句。是無說說。即是不
0773b04: 聞聞耶。有所說法耶。無所說法耶。瞿曇此處急下一
0773b05: 竿。將一個阿耨多羅。弄成熟鐵丸子。令他吞吐不得。
0773b06: 空生隱隱的尚有一物。掛在胸中。一時還放不下。按
0773b07: 著膽說個無有定法也。只依樣葫蘆。說非法非非法
0773b08: 而已巳。心問口。口問心。卜度將來。一切賢聖皆以無為
0773b09: 法而有差別。三賢十聖差別宛然。據他見處。全靠在
0773b10: 法身邊。那得個透法身句子。如來輕施一拶。把從前
0773b11: 所說福德。放過那邊。將阿耨多羅。併與此經。一齊
0773b12: 拈起。口快說個佛法者即非佛法。文殊普賢起佛
0773b13: 見法見。貶向二鐵圍山。且問他十聖三賢向何處安
0773b14: 身立命。須陀洹非須陀洹。斯陀含非斯陀含。阿那含
0773b15: 非阿那含。阿羅漢非阿羅漢。空生已巳證人空。他實實
0773b16: 信得及的。只因他黃面老粧模作樣。說個天上天下
0773b17: 唯我獨尊。又說然燈佛與我授記作佛。疑別有被
0773b18: 他如來一眼觀破急處。施嵩空生見路便行。直下道
0773b19: 個於法實無所得。百千三昧無量法門。向一毫頭上
0773b20: 一時穿。雖然如此。法華會上各各授記。各各莊嚴。
0773b21: 五百箇沒緊要的禪和。打作一團。終日癡心妄想。空
0773b22: 生欄頭一問護念付囑。不免走入這伙伴裏。如來因
0773b23: 行棹臂。打破沙盆。說莊嚴即非莊嚴。癡人面前不得
0773b24: 說夢。前說無住布施是半句。此說無住生心是全句。
0773c01: 神通妙用。運水搬柴。鳥棲無影樹。花發不萌枝。六塵
0773c02: 門頭親切受用。黃梅家法。剛被盧行者一擔承當也。
0773c03: 只在般若部裏拾得一句陳言。當作家寶。諸仁者受
0773c04: 持讀誦一句半句。也儘彀了。何況四句偈耶。第一希
0773c05: 有那可追尋。非心說心。非身說身。非文字說文字。不
0773c06: 得已巳安個經名。非般若波羅蜜名般若波羅蜜。且道
0773c07: 以何為金剛耶。帝釋宮中之寶。薄劣眾生所不能見。
0773c08: 世尊哆哆羅羅說了一上。畢竟說些什麼來。諸仁者
0773c09: 莫眼花。微塵合為世界。世界碎為微塵。大中現小。小
0773c10: 中現大。不可以身相見。乃可以三十二相見耶。涕淚
0773c11: 悲泣。深解義趣。如是之經既離色相。復絕名言。摩尼
0773c12: 寶藏稱引徒繁。白鷺池邊口門尚窄。生實相者即是
0773c13: 非相。第一希有。那可追尋。離一切相即名諸佛。如是
0773c14: 如是親蒙印可。有所說耶。無所說耶。非第一波羅蜜
0773c15: 名第一波羅蜜。非忍辱波羅蜜名忍辱波羅蜜。木雞
0773c16: 號月。芻狗驚霜。何等境界。空生空生。打頭說個發菩
0773c17: 提心。我且問你菩提心是有相的是無相的。既知離
0773c18: 相作佛。要須離相發心。無住生心。生無住心。兩個五
0773c19: 百合成一貫。將謂是別有耶。布施離布施相。眾生離
0773c20: 眾生相。說住說降。總只一般詞理。啼得血流。不如緘
0773c21: 口。真語。實語。如語。不誑語。不異語。將謂是別有耶。空
0773c22: 生已巳知離相。未知離法。諸供養中法供養最。諸布施
0773c23: 中法布施最。有住法布施。有不住法布施。且問空生
0773c24: 何者為法耶。從前直捷了。當開口見喉嚨。道個如來
0774a01: 無所說。只此一語千穩萬穩。般若波羅蜜經渾身擔
0774a02: 荷了也。讀誦受持不離這個。在在處處華香散滿。巖
0774a03: 中華雨不足奇矣。功不可量。功德無邊。罪性本空。罪
0774a04: 業消滅。阿耨多羅有所得耶。無所得耶。不可思議不
0774a05: 可思議。語言道斷。心緣路絕。黃面瞿曇一時口掛壁
0774a06: 上。可笑空生。這漢一不做。二不休。推啞粧聾。進前更
0774a07: 問發菩提心應云何住。云何降伏。一路行來。不知張
0774a08: 老官高姓。秤錘上呷汁。沙裏尋油。豈不好笑。諸仁者
0774a09: 你道。空生為何又起這個問頭。教中說青龍應化。示
0774a10: 現聲聞。不厭重重再三申請。前問是根本智。此問是
0774a11: 後得智。仔細檢點將來。空生已巳知離相。未知離法。緊
0774a12: 緊的定阿耨多羅不曾放捨。畢竟謂有心可住。有
0774a13: 心可降。空界碧漂。再三撈摝。故申前問。臭當風。如
0774a14: 來這番略施活計。先將一個軟套索兒套定了。他說
0774a15: 發阿耨多羅者。當生如是心。如是之心謂實無耶。謂
0774a16: 實有耶。從前答降答住。一云布施。一云度生。如今撥
0774a17: 轉面皮。更不如何。若何直下覆他。無一眾生實滅度
0774a18: 者。然後揮起金剛寶刀。當面欲去。說實無有法發阿
0774a19: 耨多羅三藐三菩提心。鯨吞海水。露出珊瑚。血淋淋
0774a20: 地。一副肚腸。兩手掀翻。和盤托出。這裏始是空生放
0774a21: 身命處。古人說學道。如鑽火逢漫罷休。直待金星
0774a22: 現。歸家始到頭。所謂百尺竿頭須進步也。然燈佛所
0774a23: 實無有得。如是如是親蒙印可。如來者即諸法如義。
0774a24: 此法無實無。於是中無實無。一切法皆是佛法。
0774b01: 非一切法名一切法。謂實無耶。謂實有耶。空生空生。
0774b02: 於法實無所得。親言出親口。只為騎牛覓牛。不覺證
0774b03: 龜成。如今一覺醒來端的。舌頭只在口裏。纔方站
0774b04: 得根。便會轉身吐氣。譬如人身長大。一箇問端舉
0774b05: 起。便薦前云。佛說非身是名大身。此云即非大身是
0774b06: 名大身。鷹展翅多少快便。空生空生。也罷也罷。今
0774b07: 此會中而為菩薩說法。上成佛道。從無佛道可成。下
0774b08: 度眾生。從無眾生可度。護念菩薩。付屬菩薩。實無有
0774b09: 法名為菩薩。連一箇把柄。都弄沒了。非佛土名佛土。
0774b10: 非莊嚴名莊嚴。若佛法有者。即菩薩法亦有。若佛法
0774b11: 無者。即菩薩法亦無。一切法是佛法。一切法無我人
0774b12: 眾生壽者。通達無我。是菩薩法。從根倒斷。盡底掀。
0774b13: 去年貧尚有立錐之地。今年貧錐也無。空生空生。討
0774b14: 甚麼碗。憑將五眼。覓取三心皆為非心。是名為心。覓
0774b15: 心了不可得。誰為菩提心者。誰為發菩提心者。布施
0774b16: 福德拋向那邊更那邊。誰問有無。誰問多少。非色身
0774b17: 是名色身。非諸相是名諸相。前已巳合提。此更分舉。身
0774b18: 心遠離。如幻如化。琉璃寶殿明月空。其有法可說
0774b19: 耶。其無法可說耶。空生空生。雖則鼻孔撩天。也別
0774b20: 開生面。續佛慧命。須是其人。直為未來眾生通一線
0774b21: 地。喚作眾生。早是錯了也。不喚作眾生。早是錯了也。
0774b22: 非眾生名眾生。畢竟喚作甚麼。末後一著始到牢關。
0774b23: 樹倒藤枯。水落石出。如是如是親蒙印可。阿耨多羅
0774b24: 無有少法可得。無我人眾生壽者。是平等法。非善法
0774c01: 是名善法。法法何法。無法亦法。此經尚留元字耶。
0774c02: 平等二字將他個差別話頭一擊粉碎矣。受持讀誦
0774c03: 遍界難量。算數思維所不能及。賓中有主。主中有賓。
0774c04: 你不是我。我全是你。豈有眾生如來度耶。有我非有
0774c05: 我。凡夫非凡夫。是回互是不回互。以三十二相見如
0774c06: 來。不見如來。諸相非相即見如來。不可以身相得見
0774c07: 一句。頭正尾正。雖然離相。出生又捨他不得。於法
0774c08: 不說斷滅相。雙放雙收。同生同死是。有法耶。是無法
0774c09: 耶。一切法無我。得成於忍。不受福德。福德可思量不。
0774c10: 如來者諸法如義。無所從來。亦無所去。其可以身相
0774c11: 見耶。非微塵名微塵。非世界名世界。非一合相名一
0774c12: 合相。須彌內芥子。芥子內須彌。類之不齊。混則知處。
0774c13: 凡夫貪著。如來不應貪著。曾見個什麼來。非我人眾
0774c14: 生壽者。名我人眾生壽者。色相已巳離。情見不立。不住
0774c15: 此岸。不住彼岸。不在中間。如是知。如是見。如是信解。
0774c16: 鐘樓上種菜。下唱贊。兩個泥牛入海。直至如
0774c17: 今沒消息。問取什麼人來。非法相名法相。子過新
0774c18: 羅。也不取于相。如如不動。如是如是作如是觀。現前
0774c19: 大眾不得無分。大眾祇樹給孤獨園一時不見了也。
0774c20: 他化天宮靈鷲山竹林園攪做一塊。混作一團。你諸
0774c21: 人曾見麼。摩竭提國普光明堂。耆闍崛山一齊移向
0774c22: 舍衛國中去也。你諸人還信得及麼。如此告報。也是
0774c23: 蛇添足。死馬做活馬醫未免刻畫。無鹽唐突西子。
0774c24: 當時德山老漢爛熟金剛并青龍疏鈔。一時焚。
0775a01: 是何等眼目。趙州轉藏不下繩床。又是個甚麼道理。
0775a02: 大眾且過一邊。
0775a03: 
0775a04: 金剛隨說終
