0856a01: 柏山楷禪師語錄卷之五
0856a02: 繼住龍山華嚴院嗣法門人行悟等編次
0856a03: 拈古
0856a04: 釋迦降生至雲門偃曰天下太平。
0856a05: 拈曰黃面小不識羞韶陽老不知醜直饒棒頭
0856a06: 有眼也是劍去刻舟。
0856a07: 世尊睹明星悟道至但以妄想執著而不證得。
0856a08: 拈曰世尊未睹明星眼光爍破四天下已巳睹明
0856a09: 星瞎卻一雙眸直饒恁麼猶欠悟在龍山與麼
0856a10: 批判還有旁不甘底為瞿曇作主者麼有則一
0856a11: 棒打破你腦蓋何故掀翻海嶽求知己巳撥轉乾
0856a12: 坤致太平。
0856a13: 世尊陞座文殊白椎。
0856a14: 拈曰世尊陞座旁觀者清文殊白椎當局者迷
0856a15: 世尊便下座也是忍氣吞聲雖然如是還知世
0856a16: 尊與文殊靴裏動指頭落處麼秖是鴛鴦繡出
0856a17: 從君看不把金鍼度與人。
0856a18: 世尊因普眼菩薩見普賢不可得至空中乘六牙白
0856a19: 象。
0856a20: 拈曰普眼遍觀三千大千世界覓普賢了不可
0856a21: 得殊不知普賢在普眼鼻孔裏普眼纔起見普
0856a22: 賢在空中且道是普賢不是普賢龍山要將三
0856a23: 大老縛作一束拋向諸人面前諸人還見麼咄
0856a24: 一翳在眼空花亂墜。
0856a25: 世尊因五通仙人問世尊有六通至那一通你問我。
0856a26: 拈曰仙人問得甚好黃面答得更奇且道仙人
0856a27: 會不會今有一等弄泥團漢向世尊一呼一諾
0856a28: 處會那一通也是鐵做面皮要會那一通驢年
0856a29: 去。
0856a30: 世尊因耆婆善別音響至一塚間至罔知生處。
0856b01: 拈曰諸人盡道耆婆罔知生處殊不知世尊被
0856b02: 耆婆熱瞞且道第三髑髏畢竟生在甚麼處天
0856b03: 堂不收地獄不管東家作牛西家作馬。
0856b04: 世尊一日陞座默然而坐阿難白椎請世尊說法至
0856b05: 不為二乘聲聞說法。
0856b06: 拈曰額頭汗出口裏膠生會中有二比丘犯律
0856b07: 家醜不可外揚誓不為二乘人說法也是枷上
0856b08: 重著杻。
0856b09: 世尊因七賢女遊屍陀林至惟有諸大菩薩乃解此
0856b10: 義。
0856b11: 拈曰帝釋散花清酒紅人面賢女索物財帛動
0856b12: 人心仔細檢點將來二俱一坑埋卻世尊曰憍
0856b13: 尸迦我諸弟子大阿羅漢不解此義惟有諸大
0856b14: 菩薩乃解此義即且置秖如世尊還解此義麼
0856b15: 咄切忌開眼說夢。
0856b16: 世尊因外道問不問有言不問無言至如良馬見鞭
0856b17: 影而行。
0856b18: 拈曰世尊有起死回生之金舟正是遇斯等人
0856b19: 反成毒藥引得後代兒孫向世尊良久處起模
0856b20: 畫樣雖然畢竟外道見個甚麼道理便悟去切
0856b21: 忌向世尊良久處會。
0856b22: 世尊因文殊起佛見法見被佛左降二鐵圍山。
0856b23: 拈曰文殊起佛見法見被世尊威神左降二鐵
0856b24: 圍山且從秖如三世諸佛歷代祖師天人阿修
0856b25: 羅地獄鬼畜生一時齊起佛見法見世尊又如
0856b26: 何施設阿呵呵哩囉哩家無讀書子官從何處
0856b27: 來。
0856b28: 世尊因文殊至諸佛集處至罔明彈指女子於是從
0856b29: 定而出。
0856b30: 拈曰這則公案諸方拈提者極多儱侗者亦不
0856c01: 少今時杜撰卜度者更甚皆己巳眼未開奚能知
0856c02: 此落處然則天地人物君臣父子世出世間一
0856c03: 草一木無不自然之理所以道長者長法身短
0856c04: 者短法身是法住法位世間相常住一絲毫也
0856c05: 那移他不得何也落霞與孤鶩齊飛秋水共長
0856c06: 天一色。
0856c07: 楞嚴經曰若以能推至認賊為子。
0856c08: 拈曰世尊恁麼道芭蕉聞雷開龍濟恁麼道葵
0856c09: 花向日轉是與不是拈向一邊且道喚甚麼作
0856c10: 心年年清明節處處烈紙錢。
0856c11: 世尊見文殊在門外立至何以教我入門。
0856c12: 拈曰這則公案諸方盡向門裏門外商量大似
0856c13: 鄭州出曹門遠之遠矣殊不知世尊意不在言
0856c14: 文殊來機亦赴諸仁者若要親見世尊與文殊
0856c15: 底落處且向三叉路口等個人來自然向你道
0856c16: 破。
0856c17: 舍利弗問須菩提夢中說六波羅蜜至誰是彌勒。
0856c18: 拈曰舍利弗恁麼問須菩提恁麼答各與三十
0856c19: 棒彌勒大士恁麼道正好貶向無生國裏且道
0856c20: 三大老過在甚麼處不妨檢點看直饒檢點得
0856c21: 出也好與三十棒何故不見道明珠在掌有功
0856c22: 者賞。
0856c23: 頌古
0856c24: 世尊初生。
0856c25: 指天指地口勞刀禍福無門惟自招引得雲門施毒
0856c26: 手至今遍地血腥臊。
0856c27: 世尊陞座文殊白椎。
0856c28: 世尊纔陞座文殊便白椎一等沒絃琴千古令人疑。
0856c29: 女子出定。
0856c30: 雞寒上樹鴨寒下水果結樹頭花開碓嘴罔明文殊
0857a01: 高山海底舉似諸方分明記取。
0857a02: 瞿曇女子雙明雙暗罔明文殊同生同死咄昨日西
0857a03: 園種黃瓜今朝東圃栽茄子。
0857a04: 殃崛產難。
0857a05: 豆子山頭打瓦鼓但看來年五月五赤口白舌盡消
0857a06: 除不必門前懸艾虎懸艾虎處處龍舟競出舞。
0857a07: 廣額屠兒。
0857a08: 日殺牛羊真是佛屠刀放下隔天涯更言我是千佛
0857a09: 數惹得瞿曇亂撒沙。
0857a10: 世尊陞座迦葉白椎曰世尊說法已巳竟便下座。
0857a11: 世尊陞座迦葉白椎旁觀者清當局者迷末後道個
0857a12: 說法已巳竟也是鐵作面皮。
0857a13: 世尊臨入涅槃文殊大士請佛再轉法輪世尊
0857a14: 咄曰文殊吾四十九年住世未曾說一字汝請
0857a15: 我再轉法輪是吾曾轉法輪也。
0857a16: 作賊怕拷欠債怕討臨末稍頭漏逗不少。
0857a17: 無夢無想。
0857a18: 夜長好打睡床短難展腿三更夢入兜率宮醒來還
0857a19: 在被窩裏。
0857a20: 有角泥牛耕世界無鞍木馬走東西夜來烏雞誰捉
0857a21: 去天明石女趕黃鸝。
0857a22: 馬祖一喝百丈三日耳聾。
0857a23: 一喝元無縫罅忤逆聞雷害怕堪笑黃蘗太無端吐
0857a24: 舌翻成話杷。
0857a25: 百丈野狐。
0857a26: 不昧不落都來是錯雨過苔青雲開日灼。
0857a27: 趙州勘婆子。
0857a28: 婆子指路口能招禍趙州勘破賊身已巳露。
0857a29: 覿面勘破婆子腦後笑煞旁觀三家村裏折本土地
0857a30: 堂中放憨。
0857b01: 寶壽在市立見二人相打一人近前打一拳曰
0857b02: 你恁麼無面目聞之忽然大悟。
0857b03: 一拳打破鼻孔將相本來無種擔了一擔精金換他
0857b04: 一堆骨董。
0857b05: 寶壽陞座三聖推出一僧。
0857b06: 三聖推僧寶壽便打戲法無真黃金無假瞎卻鎮州
0857b07: 一城人笑殺東村王大姐。
0857b08: 趙州勘二庵主。
0857b09: 抬捺由來作者知個中一字兩頭垂分明毒藥醍醐
0857b10: 句驗盡諸方老古錐。
0857b11: 竹篦子。
0857b12: 羅紋結角眼麻迷遍地刀鎗覿面揮水洩不通凡聖
0857b13: 絕無毛鷂子撲天飛。
0857b14: 不觸不背依然犯諱擬議思量髑髏粉碎。
0857b15: 不得有語不得無語三千里外且莫錯舉。
0857b16: 速道速道開口便打眼目定動可知禮也。
0857b17: 僧問趙州和尚姓甚麼州曰常州有曰甲子多
0857b18: 少州曰蘇州有。
0857b19: 常州有蘇州有七個銅錢買一斗歸來煮了半大鍋
0857b20: 十人喫了九人嘔咦猴愁摟搜頭狗走抖擻口。
0857b21: 善道禪師與仰山翫月次山問這個月尖時圓
0857b22: 相甚麼處去圓時尖相又甚麼處去善曰尖時
0857b23: 圓相隱圓時尖相在雲崖曰尖時圓相在圓時
0857b24: 無尖相道吾曰尖時亦不尖圓時亦不圓。
0857b25: 尖時任他尖圓時任他圓互相更忉怛諸師總杜田。
0857b26: 文殊菩薩命善財採藥善財於地上拈一莖草
0857b27: 度於文殊文殊接得示眾曰此藥亦能殺人亦
0857b28: 能活人。
0857b29: 採藥須眼便用藥手更精直饒手精眼便也是刺剌腦
0857b30: 入膠盆。
0857c01: 那吒太子析骨肉還父母。
0857c02: 骨肉齊分事已巳彰現身說法太郎當水向石邊流出
0857c03: 冷風從花裏過來香。
0857c04: 黃龍三關。
0857c05: 我手何似佛手袖破露出兩肘烹了一壺釅茶邀賓
0857c06: 來飲好酒。
0857c07: 我腳何似驢腳舉步何曾踏著但看初八廿三大地
0857c08: 百川潮落。
0857c09: 人人有個生緣家家鹽鹹醋酸拈起三片好瓦放下
0857c10: 卻是碌磚。
0857c11: 玄沙諦當甚諦當敢保老兄未徹在。
0857c12: 靈雲見桃花眼睛齊突出堪笑謝三郎虛空裏揣骨。
0857c13: 玄要。
0857c14: 第一玄寒時普天寒江湖都凍徹斷絕渡人船。
0857c15: 第二玄熱時普天熱石女唱巴歌得頭腦裂。
0857c16: 第三玄乾坤掌上安拈來只一撮盲龜何處看。
0857c17: 第一要江南三月鷓鴣叫路上拾得死貓頭分文不
0857c18: 直人人笑。
0857c19: 第二要出入無門不上道三叉路口賣餈糕鬧市街
0857c20: 前安屎窖。
0857c21: 第三要寶劍逢人不出鞘袖裏金鎚覿面揮鐵額銅
0857c22: 頭皆失照。
0857c23: 四科揀。
0857c24: 奪人不奪境朔風吹面冷寒梅帶雪開明月移花影。
0857c25: 奪境不奪人白雲鎖柴門夜來何處火燒出古人墳。
0857c26: 人境兩俱奪須彌撚為末撒出遍三千收來只一撮。
0857c27: 人境俱不奪飯罷了洗缽水上按葫蘆動著活潑潑。
0857c28: 萬法歸一。
0857c29: 萬法歸一一歸何風吹石臼念摩訶趙州飯罷洗缽
0857c30: 去怎似南泉打破鍋。
0858a01: 倩女離魂那個是真。
0858a02: 天清地濁堆山積嶽初八廿三百川潮落兩個泥牛
0858a03: 鬥入海錯錯。
0858a04: 賓主句。
0858a05: 賓主纔分絕顢頇君臣合處有多般一毛頭上三千
0858a06: 界百億須彌納芥寬。
0858a07: 丹霞燒木佛。
0858a08: 丹霞天寒燒木佛院主無事墮眉鬚萬丈崖前三角
0858a09: 石五老峰頭頂太虛。
0858a10: 世尊拈花迦葉微笑。
0858a11: 驀地高拈一朵花破顏微笑已巳千差直饒親受如來
0858a12: 付遺害兒孫眼著沙。
0858a13: 別破蘊和尚頌十二則。
0858a14: 菩提無樹風幡話。
0858a15: 菩提無樹鏡非臺萬丈洪波就地來風幡不動人心
0858a16: 動殃及兒孫被活埋。
0858a17: 萬法歸一青州布衫。
0858a18: 萬法歸一一也非爛卻東鄰甕裏虀七觔衫子當面
0858a19: 擲平地無端起骨堆。
0858a20: 趙州親見南泉鎮州蘿菔。
0858a21: 趙州親見南泉鎮州出大蘿菔兩個啞子相逢攜手
0858a22: 牽南拽北咄咄咄。
0858a23: 迦葉倒卻門前剎竿。
0858a24: 兄呼弟應實堪憐剎竿倒卻費周旋直饒深領師兄
0858a25: 意也是無端鼻孔穿。
0858a26: 趙州庭前柏樹子。
0858a27: 庭前柏子西來意殿後枯樁喚甚麼趙州古佛口門
0858a28: 窄唱出唐言梵語何。
0858a29: 城東老母與佛同生不欲見佛。
0858a30: 老母不欲見同生珊瑚枝上月偏明十指掌中皆是
0858b01: 佛跳入黃河洗不清。
0858b02: 婆子燒庵。
0858b03: 把定乾坤皆失色放行枯木也花生當初只道茅長
0858b04: 短燒了原來地不平。
0858b05: 趙州使得十二時辰。
0858b06: 一拶無端起迅雷箭鋒相拄電星飛世間多少癡禪
0858b07: 客十二時辰使殺伊。
0858b08: 寶壽開堂三聖推出一僧。
0858b09: 八面旌旗不透風風行草偃建奇功為報將軍休輕
0858b10: 躁兵隨印轉辨來風。
0858b11: 馬祖日面佛月面佛。
0858b12: 日面月面佛陀耶自古風流出當家落花臺上重鋪
0858b13: 錦瑪瑙街前布赤沙。
0858b14: 婆子請趙州轉藏。
0858b15: 趙州不善了殘經月下深沙努眼睛若教全轉如來
0858b16: 藏彌勒重來也不能。
0858b17: 僧問雲門殺佛殺祖。
0858b18: 雲門老漢舌頭長遍界明明不覆藏月落三更穿市
0858b19: 過出水紅蓮戴露香。
0858b20: 僧問大顛擯首座意旨如何師曰不圖打草只
0858b21: 要驚蛇曰首座有過無過師曰坐的看立的曰
0858b22: 不會。
0858b23: 首座不遷怒大顛不二過一個黑漆桶雙槌打不破
0858b24: 直饒打得破填溝塞壑去。
0858b25: 僧參本來面目公案工夫至一念不生上方丈
0858b26: 白師曰一念不生時莫是某甲本來面目麼師
0858b27: 不答僧罔措。
0858b28: 一念不生猶是隔三心才兆已巳千差根塵識盡離窠
0858b29: 臼臘去春來處處花。
0858b30: 一僧參不思善不思惡本來面目。
0858c01: 不思善不思惡兩個泥牛轟鬥角錯錯初八廿三百
0858c02: 川潮落。
0858c03: 不思惡不思善陝府鐵牛騎佛殿夜來一陣秋風起
0858c04: 庭前落葉兩三片。
0858c05: 經題。
0858c06: 以不以八不八一切魔王都嚇煞不但波旬不相知
0858c07: 縱然諸佛也疑著。
0858c08: 垂示
0858c09: 師室中嘗設六問以驗學者。木能生火為甚麼又怕
0858c10: 火燒　火能燒一切物為甚麼不能燒空　水能淹
0858c11: 一切物為甚麼不能淹風　地輪依水輪土塊落水
0858c12: 為甚麼又沉　風輪無相為甚麼能使水興波作浪
0858c13: 　四性生剋互用不即不離為甚麼水火不仝器汝
0858c14: 等諸人若能於此六問著語親切許你能轉地水火
0858c15: 風若不然者定被地水火風所轉。
0858c16: 師室中嘗設三關接人一瞿曇出世大地人喚他作
0858c17: 佛未出世時喚他作甚麼一後至雪山端坐六年睹
0858c18: 明星忽然大悟今人夜夜見星因甚不悟一此事不
0858c19: 可以見聞覺知離卻見聞覺知且道喚甚麼作此事。
0858c20: 座銘
0858c21: 師因事室中書座銘十二則。不得是己巳非人　不可
0858c22: 得利失義　是我者不得忻　非我者不得惡　參
0858c23: 而有得不可自狂　學而有得不可自滿　寧可行
0858c24: 到而言不到　不可言到而行不到　得富貴而不
0858c25: 可奢華　遇寒苦而不可失志　身不可一時不端
0858c26: 莊　心不可一刻不誠實。
0858c27: 像贊
0858c28: 海上觀音
0858c29: 頭頂太虛空目觀大海水十方世界中無物能堪比
0858c30: 一片大悲心萬德圓融體不是吳道子誰能親見你
0859a01: 且將高掛畫堂中一任眾生勤瞻禮
0859a02: 達磨
0859a03: 折蘆渡江小人氣隻履西歸孩兒戲少室崖前坐九
0859a04: 年贏得神光一隻臂咄得便宜處失便宜後代兒孫
0859a05: 受你累
0859a06: 又
0859a07: 折蘆渡江恁麼來也大險隻履西歸恁麼去也大異
0859a08: 少室峰前坐九年真耐煩贏得神光一隻臂真法器
0859a09: 擬問更是誰不敢犯爺諱
0859a10: 布袋和尚
0859a11: 這個胖漢誰不願見滿面春風笑裏思算若問渠家
0859a12: 兜率內院直饒恁麼出頭露面來龍山也只肯你一
0859a13: 半若要全肯打開布袋頭看
0859a14: 雲慈上人
0859a15: 其慈如雲巍巍獨坐佛來魔來一齊勘破喚作雲慈
0859a16: 早已巳話墮不喚雲慈當面錯過畢竟喚作甚麼咦雨
0859a17: 過苔青雲開月露
0859a18: 明空禪德
0859a19: 真在人在有眼者見面目分明晴空掣電非真非空
0859a20: 日面月面要知這漢行藏石火光中急薦若不薦燒
0859a21: 上一炷好香為君聊通一線
0859a22: 太原千壽寺震化鑑和尚
0859a23: 這個老滑錐出世人罕見入水不動波揮空不用劍
0859a24: 佛來與魔來一一開方便放下兔角杖拈起犀牛扇
0859a25: 擬問更是誰驀面飛閃電
0859a26: 雜錄
0859a27: 送天生老人住老君觀
0859a28: 天生老漢住老君觀有德有行無思無算一句彌陀
0859a29: 晝夜不斷兩輪日月並明一則現成公案
0859a30: 壽龍泉關主人
0859b01: 纔出娘胎便露醜翻身解作獅子吼曾向蓬萊走一
0859b02: 遭八洞神仙齊稽首清涼山裏逗真機龍泉關上施
0859b03: 玅手有人問君壽幾何拈起須彌掛北斗
0859b04: 過榆林無定河遊萬佛洞
0859b05: 奇哉大石窟空空無一物千尊與萬尊盡從此中出
0859b06: 若住此窟中我能包萬佛若出此窟外萬佛不我怪
0859b07: 不住不出作麼生大地漫漫雲一塊
0859b08: 偶感
0859b09: 無為無事事偏彰寶月光寒秋夜霜籬邊拾得一莖
0859b10: 草殺活齊施孰敢當
0859b11: 有為有事事事了衣裏明珠休外討無端拋向萬山
0859b12: 頭大地山河明皎皎
0859b13: 和古德念珠韻
0859b14: 有念是珠轉佛無念是佛轉珠坐斷有無二念大地
0859b15: 無不是渠
0859b16: 示電機禪人
0859b17: 今時休住足劫外莫藏身珊瑚枝上月獨照夜行人
0859b18: 示彥其禪人
0859b19: 但盡凡情無聖見若存聖見即凡情聖見凡情都坐
0859b20: 斷嘶風木馬火中行
0859b21: 別寒山偈
0859b22: 吾心似太虛無欠亦無餘有時用得著水到便成渠
0859b23: 師退普通過龍山華嚴庵見山林幽邃而喜之
0859b24: 腳尖踢出五須彌獨有龍山世所希八面紅塵飛不
0859b25: 上此山正好道人棲
0859b26: 示榆林梁居士
0859b27: 自從一見梁公後半個疑團咬不開橫切清風煎雪
0859b28: 餅豎披明月煮青苔虛空背上安寶座白雲影裏待
0859b29: 公來和盤托出泥牛角覿面相呈腦後腮
0859b30: 偶言
0859c01: 生人物者天長人物者地於中無人物奚見有天地
0859c02: 淨土五首
0859c03: 一句彌陀大法王遍界明明不覆藏見色聞聲親薦
0859c04: 取魚盆肉案總西方
0859c05: 一句彌陀念不差山河大地現曇華正眼觀來無一
0859c06: 物電光影裏露些些
0859c07: 一句彌陀向上關亦非風動亦非幡三叉路口逢人
0859c08: 笑五花貓子面門
0859c09: 一句彌陀念不休龜毛絞索鎖猿猴果然鎖得猿猴
0859c10: 住放去收來得自由
0859c11: 一句彌陀念到家步步西方路不差在處無非極樂
0859c12: 國隨身總是玅蓮花
0859c13: 山居律二首
0859c14: 不求成佛不求仙結個茅庵且度年倦去崖前蹺腳
0859c15: 睡醒來樹下打鞦韆渴烹溪水香偏美饑食松花味
0859c16: 更鮮記得古人曾有語臥雲深處不朝天
0859c17: 得休休處且休休深山窮谷度春秋閒臨綠水鑑鬚
0859c18: 髮旋掃黃英煮芋頭最惜雨蘭群鹿喫猶嫌霜栗眾
0859c19: 猿偷有人問我西來意曳起拳頭劈面毆
0859c20: 山居絕句六首
0859c21: 道人行履愛居山柴扉無鎖白雲拴日高三丈蒙頭
0859c22: 睡何勞更透祖師關
0859c23: 山中獨出絕人來竹徑柴門長綠苔西籬菊綻知秋
0859c24: 去東院梅開報春回
0859c25: 扶桑日出海門東老衲山居睡正濃籬外遊人敲竹
0859c26: 戶醒來何處打齋鐘
0859c27: 山居不用蓋亭庵亂峰堆裏石頭龕出入無門雲作
0859c28: 戶肯將閒口為人談
0859c29: 山居奚必蓋茅棚自有崖龕四壁通半卷消閒經未
0859c30: 了一輪明月到天中
0860a01: 山居老衲萬緣空日上三竿不打鐘飯飽黃虀眠石
0860a02: 上夢遊兜率內天宮
0860a03: 偶成
0860a04: 日落西山後愁人睡不安獨有閒衲子一覺日三竿
0860a05: 四威儀
0860a06: 山中行腳瘦鞋寬路不平扶笻摸石過懸崖獨立峰
0860a07: 前嘯月明
0860a08: 山中住少見人來多兄樹百鳥枝頭語若雷石女崖
0860a09: 前毛卓豎
0860a10: 山中坐年深不覺蒲團破絕後甦來不自欺混雨和
0860a11: 雲隨著過
0860a12: 山中臥石窟無床草打鋪日高三丈嬾翻身籬外遊
0860a13: 人敲竹戶
0860a14: 因事偶感
0860a15: 天地一間屋日月兩盞燈門戶雖然小無才不易撐
0860a16: 佛事
0860a17: 通慧師侄火今朝二十七通慧大事畢拈起火把子
0860a18: 煉出黃金骨黃金骨即且置畢竟向甚處安身立命
0860a19: 遂擲下火炬曰燄中鐵馬產嬰兒白髮絲絲吐皎月
0860a20: 為師祖掃塔設供生也不曾見祖生老也不曾見祖
0860a21: 老恁麼親見老翁心珊瑚枝上日杲杲莫謂不肖孫
0860a22: 來遲卻是師翁去太早德楷到這裏通身是手草不
0860a23: 能芟遍身是手塔不能掃草既不能芟塔又不能掃
0860a24: 秖如報恩一句又作麼生以雙手拈香至頂上作了
0860a25: 角童勢旋一匝復作女人拜曰碎剪白雲當茗香大
0860a26: 地漫漫煙繚繞便燒。
0860a27: 復為通慧師侄入塔纔為師翁掃塔水向春生又送
0860a28: 師侄入塔水歸東旺即此兩重公案不須起模畫樣
0860a29: 遂下骨襯。
0860a30: 為清涼上人火乃拈火炬打○相曰會麼若於此會
0860b01: 得方知昔日生也不曾生今朝死也不曾死截斷生
0860b02: 死關蟭螟竭海水百年三萬六千朝家家門前火把
0860b03: 子喝一喝擲炬。
0860b04: 澄明大德火生有辰死有日生鐵秤錘原是鐵燈籠
0860b05: 緣壁上天台露柱天明吞杲日乃喝一喝曰紅爐燄
0860b06: 裏一片雪擲下炬。
0860b07: 徒行珍火師拈炬曰來無一物去也空來去明明不
0860b08: 露蹤石女拋梭機軋軋木人打鼓韻鼕鼕正恁麼時
0860b09: 且道我徒還聞麼便下炬曰直饒翻轉面皮去不若
0860b10: 與伊脫臭衫。
0860b11: 瑞林禪師火一向水是你挑茶是你燒一步兩個腳
0860b12: 跡切忌照顧驢腰而今水也不挑茶也不燒識得神
0860b13: 通并玅用搬柴運水自逍遙這是你的日用三昧即
0860b14: 今又作麼生喝一喝曰東西南北無門入曠劫無明
0860b15: 當下銷乃下炬。
0860b16: 新建普同塔為眾亡僧入塔新建普同舊化靈骨塔
0860b17: 戶大開從這裏入且道入後如何大家相對嘴盧都
0860b18: 終日談玄無法說。
0860b19: 行虔徒火恁麼來燈籠夜半上天台恁麼去露柱天
0860b20: 明毛卓豎且道不來不去又作麼生良久擲下炬曰
0860b21: 烈燄光中一朵蓮無鞍木馬嘶風去。
0860b22: 入塔曰藏身處沒蹤跡六六三十六沒蹤跡處莫藏
0860b23: 身九九八十一喝一喝曰識得紅爐一點雪卻是黃
0860b24: 河六月冰。
0860b25: 為天澤律師塔前設供這個天澤師向來不相識今
0860b26: 朝始覿面豈借他人力既不借他人力如何是相見
0860b27: 一句良久曰夜半正明天曉不露。
0860b28: 道生禪人入塔君子務本本立道生撒手懸崖始見
0860b29: 本真遂提起骨襯曰本真已巳現道生在甚麼處乃送
0860b30: 下曰切莫打作兩橛。
0860c01: 月輝禪人火爾遺常住十兩金我送闍黎一把火勝
0860c02: 熱門中識得渠烈燄光中誰是我咄莫亂走擲下炬
0860c03: 入塔有佛處不得住天曉鐵牛耕世界無佛處急走
0860c04: 過夜深木馬上須彌正恁麼時且道無縫塔門在甚
0860c05: 麼處拈拄杖畫一畫曰在這裏便送入。
0860c06: 喇嘛火師曰生在臨洮府死歸陽曲縣坐斷生死關
0860c07: 直下急須薦五老峰頭浪潑天大冶紅爐飛雪片正
0860c08: 恁麼時如何是你轉身一句乃攛下炬曰夜半太陽
0860c09: 輝明星當午現。
0860c10: 入塔乃揮拂子曰來也有因去也有緣因緣會遇豈
0860c11: 非偶然遂下骨袋曰無根樹下由伊坐瑪瑙街前不
0860c12: 許行。
0860c13: 松林禪人秉炬一塵才起大地全收一葉墮地天下
0860c14: 皆秋喝一喝曰家家門前火把子體露金風夜不收
0860c15: 下炬。
0860c16: 圓明上人秉炬乃以炬畫一畫曰識得一萬事畢直
0860c17: 下掀翻生死關佛與眾生如電掣倒騎木馬火中行
0860c18: 看取一具金剛骨便下炬。
0860c19: 止谷禪宿請為二親入塔乃揮拂子曰生無所從滅
0860c20: 無所去生滅去來如藤倚樹忽然樹倒藤枯畢竟歸
0860c21: 於何處良久不依有住而住不依無住而住以拂子
0860c22: 作○相曰如是如是乃下靈骨。
0860c23: 嬾谷大師入塔生也不道錯死也不道錯卻有一錯
0860c24: 如天普蓋更有一錯似地擎山到底一錯玉潤珠輝
0860c25: 風高月冷嬾谷大師到這裏如何甄別良久曰數聲
0860c26: 清磬是非外一個閒人天地間。
0860c27: 劍崖大師封龕乃曰十方無壁落四面亦無門上下
0860c28: 無遮護朵朵白雲屯遂封。
0860c29: 起龕南北三千里我特來送你相逢非偶然須識佛
0860c30: 性意秖如即今起程一句又作麼生乃卓拄杖曰虎
0861a01: 嘯風生龍行雲起。
0861a02: 秉炬天然會裏拾得明珠華林座前無人酬價顯則
0861a03: 光含十虛隱即難描難邈不必步步價高且請和盤
0861a04: 放下不放下留取人間光照夜下炬。
0861a05: 入塔拈拂子畫此○相曰向上一著千聖不傳復畫
0861a06: 此○　相曰我劍兄試道看直饒道得猶是最初句
0861a07: 如何是末後句又畫此●相曰明眼人前三尺暗折
0861a08: 合還歸炭裏坐乃送入骨襯。
0861a09: 燦雲禪師火死有日甕裏何曾走卻鱉生有時踏著
0861a10: 秤錘硬似鐵生死有無兩重關一條鐵蛇鑽不入鑽
0861a11: 得入火裏蓮開香習習擲下炬。
0861a12: 碧水禪人火我無情渠有義相隨二八秋從來不觸
0861a13: 諱頭頂天腳踏地眉毛眼上橫鼻孔雙出氣無一物
0861a14: 有何意從今親證火光三昧擲下炬。
0861a15: 如然禪人封龕這漢住世處處玲瓏今朝弄巧一竅
0861a16: 不通乃遞封條與維那曰既掩此關坐斷千峰。
0861a17: 起龕正欲行時驟雨來任他風吹雨不入須防平地
0861a18: 石頭關滑倒莫言我不說卓拄杖一下值雨故云。
0861a19: 秉炬老衲年高九十六住世因緣今已巳足火中鐵馬
0861a20: 趁麒麟翻身踏破無生國。
0861a21: 見徹禪人火來時入林不動草去時入水不動波去
0861a22: 來於中無縫罅石人拊掌笑呵呵笑即不問你而今
0861a23: 作麼生攛下炬曰丙丁童子來相見轉身回步唱哩
0861a24: 囉。
0861a25: 入塔不用求真惟須息見且道見作麼生息乃卓拄
0861a26: 杖曰撲落非他物縱橫不是塵遂下骨襯。
0861a27: 無相禪人火這漢生也談玄說妙死也說妙談玄直
0861a28: 饒無得無說聽取海口常宣笑破森羅萬象嘴火裏
0861a29: 花開朵朵蓮乃下炬。
0861a30: 行遠徒火人我山高慳貪病大無藥可醫火把送下
0861b01: 且道送下後如何喝一喝曰嘉州大象耳聵陝府鐵
0861b02: 牛白癩便下炬。
0861b03: 書問
0861b04: 復邢居士
0861b05: 伏承來翰捧讀數四內云赤灑灑空蕩蕩知公方寸
0861b06: 無物方寸中果然無物有何生死可出有何萬法可
0861b07: 了認賊作子顛倒知見卻向何處安著顛倒知見若
0861b08: 無更起出生死了萬法之心正是業識茫茫無木可
0861b09: 據請公思之讀書人何必向宗門下留心只從天理
0861b10: 人欲上看去且道天理人欲是何形段是同是別是
0861b11: 有是無天理中還有人欲也無人欲中還有天理也
0861b12: 無人欲天理在甚麼處見若向這裏看得徹頭徹尾
0861b13: 人欲天理皆是強名欲理既是強名道之一字也用
0861b14: 不著看到這裏亦不得作無名想若起有無得失真
0861b15: 假凡聖一切等心正是顛倒知見非見道也公謂服
0861b16: 氣可以不死參禪可以了心參禪實可了心若論此
0861b17: 心無了不可了因不了而求了了與不了皆是識神
0861b18: 用事播弄精魂卜度穿鑿非正知正見者也然服氣
0861b19: 可以長生老子應不死也而不會宗旨誠哉公不自
0861b20: 欺若論宗旨山野到這裏也無啟口處果宗旨有疑
0861b21: 可撥冗過寓炊一食無米飯喫得飽齁齁地向明窗
0861b22: 下大家體究一番務要知他祖師心肝五臟洞然了
0861b23: 了可也呵呵。
0861b24: 與太谷眾相公
0861b25: 諸公要明此一段大事因緣決然不從人得然做工
0861b26: 夫但不得向心意識邊作道理生解會俱是諸公輕
0861b27: 車熟路非生路也設看語錄等書皆作事理玅用消
0861b28: 繳非祖師禪矣尋常展卷無有不會得底道理惟有
0861b29: 祖師言句是金剛圈栗棘蓬吞不下咬不破沒滋味
0861b30: 斷不可起知見生情解任你用盡聰明伎倆無有毫
0861c01: 髮縫罅許你鑽研處秖如祖師言句意在言外又不
0861c02: 可向言外領會亦不得作不即不離想既不得穿鑿
0861c03: 註解則無下手處若果無下手處於道則近矣前吉
0861c04: 人居士請去指月錄如見古人婆心之處直下便了
0861c05: 切不得以缽盂安柄為蛇添足何則經云是法非思
0861c06: 量之所能解諸公的要明此一段大事須於日用中
0861c07: 靠定竹篦子觸不得背不得畢竟喚作甚麼參來參
0861c08: 去直參到無分別思量之所能解處驀然地一聲
0861c09: 摸著自家鼻孔自然歸家穩坐可以竿木隨身逢場
0861c10: 作戲向作戲中似張果老倒騎一頭驢過龍山楷長
0861c11: 老打雲門餅煮趙州茶與諸公賀喜。
0861c12: 與太谷眾居士
0861c13: 欲學斯道必須大死一番始得古德曰死盡偷心方
0861c14: 堪入室絕後再甦欺君不得所謂死心者非沉空滯
0861c15: 寂兀然坐在無事甲裏名為死心也須將善惡有無
0861c16: 是非取捨等心一齊放下名之謂死心心若死則疑
0861c17: 情起疑情起與道則近矣故曰佛說一切法為度一
0861c18: 切心我無一切心何用一切法又曰狂心若歇歇即
0861c19: 菩提諸公此心若不歇必須於日用中單提一個竹
0861c20: 篦子話頭觸不得背不得畢竟喚作甚麼二六時中
0861c21: 念茲在茲不得間斷若參到水窮山盡連身心世界
0861c22: 人物亦總不知不見於不知不見時忽然打破漆桶
0861c23: 方知古人道三界唯心萬法唯識是真語是實語者
0861c24: 也前承送淨土書山野展讀再三可與袁中郎並駕
0861c25: 齊驅自為不朽之書也如明得本分一著三教即是
0861c26: 一個道理故曰心淨即土淨如要土淨須念到一心
0861c27: 不亂始得然一心不亂則一念萬年耳試問諸公有
0861c28: 西方可生無西方可生若有西方可生即今西方在
0861c29: 甚麼所在若無西方可生先聖詎有誑人之理見山
0861c30: 野恁麼問不可作方便接引權實有無等論若作是
0862a01: 論即名謗法信有西方可生且明本分一著有無自
0862a02: 然不問人而自知矣欲要知此事秖將向來一切史
0862a03: 書文章知解學問直下捨盡捨到無可捨處亦不得
0862a04: 起空有二見若起空有二見即外道見非正見也諸
0862a05: 公要會正見且待十月間俟駕過峰頭山野拄杖子
0862a06: 與諸公眉毛廝結必然通個消息那時山野只得古
0862a07: 拄上齶。
0862a08: 
0862a09: 
0862a10: 柏山楷禪師語錄卷之五終全
