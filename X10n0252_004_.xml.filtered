0217a10: 
0217a11: 
0217a12: 
0217a13: 圓覺經類解卷第四本
0217a14: 
0217a15: 經起淨諸業障。
0217a16: 於是淨諸業障菩薩在大眾中即從座起頂禮佛足
0217a17: 右遶三長跪叉手而白佛言。
0217a18: 謂行人入前三觀諸輪纔有證便執著四相四相
0217a19: 者一我相二人相三眾生相四壽命相謂證心不
0217a20: 忘曰我相悟心不忘曰人相了證了悟了心不忘
0217a21: 曰眾生相前三相俱盡唯是一味覺照現前覺心
0217a22: 不忘曰壽命相然一切業障皆依四相而生今此
0217a23: 問答除之諸業自然清淨故當此請問也。
0217a24: 大悲世尊為我等輩廣說如是不思議事一切如來
0217b01: 因地行相令諸大眾得未曾有見調御歷恒沙劫
0217b02: 勤苦境界一切功用猶如一念我等菩薩深自慶慰。
0217b03: 前總明觀行一向稱理而修猶可領解今於一味
0217b04: 之中廣張諸輪屈曲差別雖然差別不乖一味之
0217b05: 法此尤為難見故曰不可心思言議也因地行相
0217b06: 者此指文殊章問本起清淨因地法行也見調
0217b07: 御歷恒沙劫下此是悟因地所行之行也夫果德
0217b08: 稱真約理可照因地治染體解是難今蒙佛開示
0217b09: 觀門有所悟入其昔所修因地勤苦境界一念之
0217b10: 中備知炳然齊現如璃瓶盛多芥子故深慶慰
0217b11: 然楞嚴說眾生洞觀不過分寸阿那律見閻浮提
0217b12: 如掌中果菩薩見百千世界十方如來窮盡微塵
0217b13: 清淨國土今既入觀以觀智之力所以徹見如來
0217b14: 因地恒沙劫中修行之事也問此之調御未審十
0217b15: 號之中當第幾號耶答云當第七號也然十號者
0217b16: 一如來者髣同先號二應供者堪為福田號三
0217b17: 正知者達偽通真號四明行足者果從因得號
0217b18: 五善逝者妙往菩提號六世間解者窮盡法界號
0217b19: 七無上士調御丈夫者降生成道號八天人師者
0217b20: 應機說法號九佛者三覺圓明號十世尊者出世
0217b21: 獨尊號以此證之是知調御二字當十號中第七
0217b22: 號也謂能調伏一切眾生心猿意馬也。
0217b23: 世尊若此覺心本性清淨因何染汙使諸眾生迷悶
0217b24: 不入。
0217c01: 此中問意不說本來都迷意明已巳知覺性圓明諸
0217c02: 法清淨何得凡心宛在所作所為情猶憎愛未審
0217c03: 有何之法染汙令我用心異於諸佛迷則不悟悶
0217c04: 則不證入本覺也。
0217c05: 惟願如來廣為我等開悟法性令此大眾及末世眾
0217c06: 生作將來眼說是語已巳五體投地如是三請終而復
0217c07: 始。
0217c08: 唯以遮盡一切法為義願以希求樂敬為義法性
0217c09: 者乃諸法之性若直談本體則名覺性若推窮差
0217c10: 別之法皆無自體同於一性即名法性今此章破
0217c11: 四相豁融諸法皆同覺性故云開悟法性從前經
0217c12: 文但云覺性此段云法性意在茲矣。
0217c13: 爾時世尊告淨諸業障菩薩言善哉善哉善男子汝
0217c14: 等乃能為諸大眾及末世眾生咨問如來如是方便
0217c16: 大眾默然而聽善男子一切眾生從無始來妄想執
0217c17: 有我人眾生及與壽命認四顛倒為實我體。
0217c18: 此中說四相有二義一總敘過由二別釋其相今
0217c19: 且先總敘其執中相之過由謂四生六道二乘菩
0217c20: 薩一切眾生自從無始曠大劫來用妄想顛倒攀
0217c21: 緣分別之心執認有我相人相眾生相壽命相不
0217c22: 過是真我本有迷之為無妄我本空執之為實橫
0217c23: 計此四是真實我之身體所以楞嚴云一切眾生
0217c24: 無始以來迷己巳為物失於本心為物所轉輪轉苦
0218a01: 海喪本受輪皆由此也然此四相有二說一凡夫
0218a02: 迷識境四相二菩薩迷智境四相且識境四相者
0218a03: 謂執取自體為我相此妄認四大云是我也計我
0218a04: 轉趣於餘趣為人相此謂我若作善得生人天若
0218a05: 作惡得生三途也計我盛衰苦樂種種變異為眾
0218a06: 生相此謂我一身生在世上百歲之中或少壯或
0218a07: 衰敗苦樂得失種種相續之事也計我一報命根
0218a08: 不斷而住為壽相者謂我捨此一報之身死後便
0218a09: 生張三李四家常住不斷滅也此乃金剛中說四
0218a10: 相也今此亦可總收在內下文別釋四相方是菩
0218a11: 薩迷智境四相至文可見。
0218a12: 由此便生憎愛二境於妄體重執妄二妄相依
0218a13: 生妄業道有妄業故妄見流轉厭流轉者妄見涅槃。
0218a14: 謂因執四相為實我體所以於自他憎愛妄生執
0218a15: 著順我者即愛之違我者即憎之所以道同我者
0218a16: 為是異我者為非如是憎愛是非不同者皆因反
0218a17: 合執我也既有憎愛之心未免於妄身上又生
0218a18: 一重妄想何故如是為這箇四大五蘊百體九竅
0218a19: 乃是於過去本覺之上一念不覺背湛迷真之後
0218a20: 錯撞入父母胞胎被色受想行識眾緣假合在此
0218a21: 喚作托異物以成體借他家而權住只此一身已巳
0218a22: 是妄了那堪今生又於此身之上執著我人四
0218a23: 相即是兩重妄所以楞嚴云汝等皆是迷中倍
0218a24: 人既不知是兩重妄未免就此二妄之中不過
0218b01: 是憎是愛於憎愛上或毀或謗更相殺害在為冤
0218b02: 家於愛上被形體壞男根為地獄種作無間
0218b03: 業生起造作種種無邊之業牽入苦樂之趣譬如
0218b04: 道路能引人至地頭故□曰既業成就即受生死
0218b05: 流轉此謂之一念受染地獄門開瞥起姿心刀鋒
0218b06: 聳立化書云至婬者化為婦人至暴者化為猛虎
0218b07: 楞嚴云多婬之人化為火聚此上皆是四生六道
0218b08: 因執我故輪轉生死苦海之中不能解脫也其次
0218b09: 二乘之人厭三界無安猶如火宅希求出離如救
0218b10: 頭然息緣斷惑如獐獨跳不顧後群纔超出三界
0218b11: 後一向趣寂定身滅智妄見涅槃寂淨之理
0218b12: 可證殊不知此正是化城未至寶所大鈔云趣寂
0218b13: 纏定化城非實寶藏云譬如困魚止濼病鳥栖
0218b14: 其二者不識於大海不識於叢林二乘之人趣乎
0218b15: 小道亦然以小安而自安不以大安安禪家到此
0218b16: 謂之縱饒脫得髑髏前未免墮在黑山下一向黑
0218b17: 霧定這箇喚作焦芽敗種子永不發生此一
0218b18: 段文總有十句初四句由迷起惑次二句造業次
0218b19: 二句受報後二句雖出三途墮二乘之境然此
0218b20: 十句經文總當二乘宗中生滅四諦法門謂初由
0218b21: 此便生愛憎二境至二妄想依生妄業道者此當
0218b22: 集諦有妄業故妄見流轉者此當苦諦厭流轉者
0218b23: 此當道諦妄見涅槃者此當滅諦初二諦乃世間
0218b24: 之因果後二諦乃是出世間之因果也。
0218c01: 由此不能入清淨覺非覺違拒諸能入者有諸能入
0218c02: 非覺入故。
0218c03: 由此不能入清淨覺者此正是結答前問云若此
0218c04: 覺心本性清淨因何染汙使諸眾生迷悶不入今
0218c05: 答云只應不合執認四相展轉生過縱離六道復
0218c06: 墮二乘皆是執我故不能得證入圓覺也非覺違
0218c07: 拒諸能入者能入即信解行證前問云因何使諸
0218c08: 眾生迷悶不入今答云不是本覺違背拒敵使令
0218c09: 不得證入自是一切眾生因執我之故所以不入
0218c10: 譬如夜間夢見別有一身或往或來或於種種之
0218c11: 事然此夢身既然未忘畢竟不能合於本身亦非
0218c12: 是本身違背拒敵使之不合但是夢未醒所以僧
0218c13: 問龍牙云佛祖還解瞞人否牙云你道江湖還有
0218c14: 礙人心否又云江湖雖無礙人之心為時人過不
0218c15: 得佛祖雖無瞞人之意為時人透不得所以道自
0218c16: 是不歸之便得五湖渡有誰爭此則形無妨而人
0218c18: 入故者意謂若悟入圓覺之時自是因信解行證
0218c19: 之故所以得證入而圓覺本無出入入與不入初
0218c20: 不干本覺之事只如參禪之人或十年二十年處
0218c21: 處不悟明心地者此不干主人公事自是你不肯
0218c22: 做工夫一旦忽然悟道之時此亦不干主人公事
0218c23: 自是你因夜以繼日坐以待旦發進修加功練
0218c24: 行做工夫而悟若是與麼人何愁與麼事不是與
0219a01: 麼人莫怨與麼事此之謂也。
0219a02: 是故動念及與息念皆皈迷悶。
0219a03: 動念即前苦集二諦息念即前滅道二諦謂以是
0219a04: 上來所說道理因由所以之故動念是凡夫苦集
0219a05: 二諦之法息念又是二乘滅道二諦之法縱捨凡
0219a06: 夫境界又墮二乘境界所以皆歸迷悶不悟圓覺
0219a07: 不入圓覺也。
0219a08: 何以故由有無始本起無明為己巳主宰。
0219a09: 此徵云動念既是背覺息念即合契真今以何義
0219a10: 故俱稱迷悶耶答云良由動念是我動息念是我
0219a11: 息我相既在動息俱迷所以不能證入此皆是無
0219a12: 始世來於最初根本所起獨頭無明此之無明不
0219a13: 待對境自然於無事平常中而起如天忽雲如鏡
0219a14: 忽塵以此無明作自己巳主宰耽著我相主是無明
0219a15: 之體宰是無明之用有運用判宰之義也。
0219a16: 一切眾生生無慧目身心等性皆是無明譬如有人
0219a17: 不自斷命。
0219a18: 是此一段文轉釋前文良由四生六道一切眾
0219a19: 生有無始本起獨頭無明為己巳主宰之故不能悟
0219a20: 入圓覺類如世上有一般人若是十歲二十歲之
0219a21: 後盲其眼雖眼不見物說之則能了知若在胎
0219a22: 中便無目生出來便盲之時則對色之時種種為
0219a23: 說終無所益如涅槃云如盲不識乳色便問他言
0219a24: 乳色何似答曰色如白貝盲人復問是乳色者如
0219b02: 稻米末又問乳色柔軟如稻米末耶稻米末者復
0219b03: 何所似答曰猶如雨雪復言彼稻米末冷如雨雪
0219b04: 雨雪復何所似答曰猶如鵠是生盲人聞說如是
0219b05: 四種譬喻終不能得識乳真色所以寒山詩云因
0219b06: 緣都未詳盲人問乳色如是則盲人問乳跛者訪
0219b07: 路與此同意身心等性皆是無明者前文殊章得
0219b08: 本起因地則所修之法皆是佛因今用本起無明
0219b09: 則所管一切法皆是魔業又前以覺圓明故根塵
0219b10: 普淨所以經云一切是覺今以無明為本故云皆
0219b11: 是無明前如以金為千器千器皆金此如以土為
0219b12: 器器皆瓦也譬如有人不自斷命者此之認我之
0219b13: 相不覺不知不能自斷有似世間卑賤之人縱饒
0219b14: 卑陋六根不具衣不蓋形食不充口曾肯自斷著
0219b15: 性命否於是不肯此一喻又可喻於後段愛我之
0219b16: 言及養無明之語後段血連環故此通前後文
0219b17: 也。
0219b18: 是故當知有愛我者我與隨順非隨順者便生憎怨
0219b19: 為憎愛心養無明故相續求道皆不成就。
0219b20: 此一道總結前文從無始來生此皆之障道之所
0219b21: 以有愛我經者我與隨順者此對順境生愛心以
0219b22: 明有我非隨順者便生憎怨者此對違境以起憎
0219b23: 心以明有我也用上來憎愛二心長養無明種子
0219b24: 及現行種子所謂種子熏現行現行熏種子不過
0219c01: 是見不超色聽不出聲境起心隨攀緣不息以至
0219c02: 念念憎愛念念取捨念念相續以此之心求悟圓
0219c03: 覺成就佛道者無有是處縱令勤苦經劫種種行
0219c04: 門但轉助得無明所謂鑽覓火掘地尋天緣木
0219c05: 求魚蒙沙作飯狂用工夫終不能成此上經文皆
0219c06: 是總敘過由下文方別釋四相也。
0219c07: 善男子云何我相謂諸眾生心所證者。
0219c08: 此下文乃別釋菩薩迷智境四相今且徵云如何
0219c09: 是菩薩犯著我相耶答云謂之一字乃評量之詞
0219c10: 評量菩薩大心眾生纔入初地用第七識心證第
0219c11: 八識然第七末那識是能證第八阿賴識為所證
0219c12: 假令修道捨妄證真只此能證之心不忘便謂之
0219c13: 我相然第七識屬見分第八識屬相分也蓋梵語
0219c14: 末那此云染污根四惑者我癡我慢我愛我見。
0219c15: 善男子譬如有人百體調適忽忘我身四支弦緩攝
0219c16: 養乖方微加針艾則知有我是故證取方現我體。
0219c17: 弦即緊急緩即慢此皆是支體不調手足失度之
0219c18: 狀方法也針艾譬逆順境界經云諸有智者以譬
0219c19: 喻得解如世上之人百骸調和順適之時則暫忘
0219c20: 我身肢體緊慢之相此況境無違順暫忘我相也
0219c21: 至於調攝保養乖失方法宜寒則遇熱宜熱則反
0219c22: 受寒其肢體弦緩之相宛然一朝醫來或加以針
0219c23: 或炙以艾則肢體覺痛此況逆順境來喜根心起
0219c24: 便是我相也今學道之人亦然或燕居靜室或隱
0220a01: 處深山離物遺人頹然於吉凶之外心絕經營境
0220a02: 無違順習閑成性暫得忘情不覺自他便謂我得
0220a03: 道已巳無我相了也這般人假使世間高名厚利榮
0220a04: 華富貴酒色財氣皆動此人不得但以讚嘆其所
0220a05: 得之法所悟之法即便歡喜若毀謗無所得之法
0220a06: 即便嗔恨只此喜心怒心便是我相也以自謂捨
0220a07: 妄證真一時無我了纔被人以逆順之境來取之
0220a08: 我相依前在也。
0220a09: 善男子其心乃至證於如來畢竟了知清淨涅槃皆
0220a10: 是我相。
0220a11: 上文並是麤相此結指細相也其心乃至證於者
0220a12: 此屬能也如來畢竟了知者此屬所也所中又如
0220a13: 來畢竟了知是能清淨涅槃是所意謂非但了知
0220a14: 二乘涅槃為我相設使了知如來涅槃亦是我相
0220a15: 也然如來涅槃但是無圓照無為覺體非別可
0220a16: 證今既證得涅槃不忘能所即皆是我相所以古
0220a17: 德云縱饒窮到底猶是涉風波。
0220a18: 善男子云何大相謂諸眾生心悟證者善男子悟有
0220a19: 我者不復認我所悟非我悟亦如是悟已巳超過一切
0220a20: 證者悉為人相。
0220a21: 心悟證者此覺悟前證心不是也者之一字正名
0220a22: 人相意謂此之入地眾生到此又悟知前來證心
0220a23: 是我相既知證心是我相更不肯再作證底道理
0220a24: 解會故謂之不復認我今來所悟之心更無我相
0220b01: 了殊不知只這所悟底心依前只是人相之我與
0220b02: 前我相一般前證心是麤底識此悟心是細底識
0220b03: 縱饒謂此之悟心超出過越前來一切證心未免
0220b04: 皆屬人相何也尚有能絕能除之心存焉。
0220b05: 善男子其心乃至圓悟涅槃俱是我者心存少悟備
0220b06: 彈證理皆名人相。
0220b07: 不取能所故曰圓悟無非不盡故曰備彈意謂此
0220b08: 之眾生用第七識心不取能所之相而前能所之
0220b09: 相俱是有我直饒圓悟涅槃備盡得證心之理不
0220b10: 取能所者此尚有少能悟之心不忘前故曰人相
0220b11: 何也為少悟之智不是差別之心故曰少也。
0220b12: 善男子云何眾生相謂諸眾生心自證悟所不及者。
0220b13: 此又徵云如何是眾生相謂覺前能悟是所覺悟
0220b14: 既成所覺又名能展轉無窮皆成能所能所及處
0220b15: 皆是相待了此無定故能所離前非計所不及謂
0220b16: 免諸過不覺此計又是眾生眾生者不定執一之
0220b17: 謂也謂前證心不及此心前悟心亦不及此心者
0220b18: 之一字便是了心不忘。
0220b19: 善男子譬如有人作如是言我是眾生則知彼人說
0220b20: 眾生者非我非彼云何非我我是眾生則非是我云
0220b21: 何非彼我是眾生非彼我故。
0220b22: 此舉喻釋通此一段文但借世人語詞以為義勢
0220b23: 以顯眾生相不妨義理至淺近而文且幽隱今為
0220c01: 者譬如世上有一人口中自作如是之說問說道
0220c02: 如何說道云我此一身不是張三亦非李四若我
0220c03: 是張三則便有彼之李四為對待若我是李四則
0220c04: 便有彼之張三亦為對待今我自是色受想行識
0220c05: 眾緣和合而生也則知彼人說眾生者此是佛
0220c06: 說也謂彼人既道我這一身自是眾緣而和合生
0220c07: 之時而世尊便知彼說眾生之人已巳無自我了非
0220c08: 唯無自我亦無彼我也既不執是我即無彼我對
0220c09: 待之法上文徵釋己巳自可見了世尊又恐後代眾
0220c10: 生不會再來將非我非彼一句分開為兩段徵釋
0220c11: 使其易曉今先徵起非我二字云上文說非我如
0220c12: 何是非我答云彼人適來自道我這一身自是眾
0220c13: 緣和合而生既道我是眾生即便無自我了又徵
0220c14: 起非彼二字云上文說非彼如何是非彼答云彼
0220c15: 人適來自道我這一身自是眾緣和合而生既道
0220c16: 我是眾生即便無彼我了雖然於自我彼我都無
0220c17: 了尚不合有執眾生之心也無自我者即無初證
0220c18: 心無我相也無彼我者即無第二悟心無人相也
0220c19: 尚有眾生者即此能了之心不忘也大凡佛書有
0220c20: 文易意難意易文難者有文意俱難者文意俱易
0220c21: 者此乃文難意易也。
0220c22: 善男子但諸眾生了證了悟皆為我人而我人相所
0220c23: 不及者存有所了名眾生相。
0220c24: 此合喻對辨也意謂但是地上眾生雖然了達得
0221a01: 第一證心是我相又達得第二悟心是人相而了
0221a02: 心不忘便是眾生相也了疏云了證者空則我不
0221a03: 及了悟者空則人不及不及之處存有一箇所了
0221a04: 之心豈非眾生相乎此謂之靈龜曳尾拂生
0221a05: 也。
0221a06: 善男子云何壽命相謂諸眾生心照清淨覺所了者
0221a07: 一切業智所不自見猶如命根。
0221a08: 才有證心證心不忘便謂之我相才有悟心悟心
0221a09: 不忘便謂之人相了得證心了得悟心了心不忘
0221a10: 謂之眾生相前三相俱盡唯是一味照覺現前覺
0221a11: 心不忘謂之壽命相今且先徵起云如何是壽命
0221a12: 相答謂等覺位大心眾生修行到此用即心之照
0221a13: 此之即心之照全是自己巳光明裏許離煩惱障離
0221a14: 所知障無一絲毫污染遂覺前來我相人相眾生
0221a15: 相一切皆盡照徹真源於一切處一切時全是此
0221a16: 之一覺更無兩箇便擬將此作用之智修習一切
0221a17: 無漏之業業即業用或自利或利他種種等行此
0221a18: 之智照正是微細染識謂之細中之細一似人之
0221a19: 命根常常相續不能自斷又不能自見之如楞嚴
0221a20: 云阿難此湛非真如急流水望如恬靜流急不見
0221a21: 非是無流禪宗謂之命根不斷不到牢關亦謂之
0221a22: 智照現前猶是真常流注又云萬里不掛片雲
0221a23: 空正好喫棒何故如是只為到此境界不合猶有
0221a24: 依倚在猶涉廉纖在喚作著得華鬘嚴身瓔珞又
0221b02: 有佛法存於胸中所以僧問古德云牛頭未見四
0221b03: 祖時為什麼百鳥華答云聞時富貴又云見後
0221b04: 為什麼不華答云見後貧窮今此壽命相正是
0221b05: 牛頭未見四祖時底時節又僧問趙州云朗月當
0221b06: 空時如何州云猶是下漢僧云請師一接州云
0221b07: 待月落了來相見只如古人有降龍伏虎諸天送
0221b08: 供百鳥華者皆在此相中收也。
0221b09: 善男子若心照見一切覺者皆為塵垢覺所覺者不
0221b10: 離塵故。
0221b11: 若以此法門智照照見前前三相一切覺者皆是
0221b12: 塵勞垢污者只此能覺所覺之智依前不離塵勞
0221b13: 妄想何也為更有能覺之智未忘所以與前病一
0221b14: 般孟子所謂以五十步笑百步雖五十步未免是
0221b15: 亦走爾。
0221b16: 如湯消無別有知消者。
0221b17: 此舉喻譬如世上之人用百沸湯潑水相似湯至
0221b18: 而即泮同成一水雖然消去了尚有能知
0221b19: 之人只如言盡便是不盡水喻真性水喻四相湯
0221b20: 喻智慧所以東坡云首斷更無能斷者消那復
0221b21: 更知。
0221b22: 存我覺我亦復如是。
0221b23: 今存能覺之我覺前三相所覺之相雖然遣除前
0221c01: 是壽命相喻中知反合更存知消者也若依
0221c02: 他教約地位說此四相者第一我相即初地菩薩
0221c03: 所犯第二第三人相與眾生相即二地至十地菩
0221c04: 薩所犯最後壽命相即等覺位菩薩所犯此壽命
0221c05: 相謂之貼肉汗衫子最後方脫得此一相便入妙
0221c06: 覺位即佛矣。
0221c07: 善男子末世眾生不了四相雖經多劫勤苦修道但
0221c08: 名有為終不能成一切聖果是故名為正法末世。
0221c09: 此下皆是明有我失道謂既將此四相立心修行
0221c10: 則行行皆帶能所此皆是有為生滅之法故不成
0221c11: 聖果正同華嚴云多劫六度不名菩薩非唯不成
0221c12: 聖果亦謂正宗佛法中末世何以故夫正法一千
0221c13: 年像法一千年末法一萬年且正法之時人不取
0221c14: 相修則皆證末世之時人多取相今既取著其證
0221c15: 相之時雖是正法亦同末世若遇此頓教了達病
0221c16: 源則雖末世還同正法莊子曰世喪道矣道喪世
0221c17: 矣。
0221c18: 何以故。
0221c19: 此一句徵起云前來修行之者劫數既多行又勤
0221c20: 苦以何義故不證聖果耶。
0221c21: 認一切我為涅槃故有證有悟名成就故。
0221c22: 此明認我為真答云謂只因不合認我以為涅槃
0221c23: 有悟有證有了有覺故所以雖多劫勤苦終無所
0221c24: 益譬如認夢身以為自己巳勤於家業種種疲勞終
0222a01: 無一事益於資產。
0222a02: 譬如有人認賊為子其家財寶終不成就。
0222a03: 此舉以顯前文疏云賊若在外猶可隄防養之為
0222a05: 免破敗以喻六根取境猶可制禦藏識妄我難以
0222a06: 辨明所以楞嚴云阿難汝今現前眼耳鼻舌及與
0222a07: 身心六為賊媒自劫家寶由此無始眾生世界生
0222a08: 纏縛故於器世間不能超越壽禪師云認妄賊為
0222a09: 真子劫盡家珍收魚目以作驪珠空迷智眼又永
0222a10: 嘉云損法財滅功德莫不由斯心意識學人不了
0222a11: 用修行深成認賊將為子莊子云賊莫大於德有
0222a12: 心而心有眼故聖人去之。
0222a13: 何以故。
0222a14: 前徵何以多劫不證答云由認我取證故此又徵
0222a15: 云涅槃是萬法之真性即我體性亦是涅槃縱使
0222a16: 認我取證以何因由所以之故便妨於道耶。
0222a17: 有我愛者亦愛涅槃伏我愛根為涅槃相有憎我者
0222a18: 亦憎生死不知愛者真生死故別憎生死名不解脫。
0222a19: 疏云夫生死輪迴本由憎愛欲求解脫須盡二源
0222a20: 今憎生死亦是本憎棄苦欣樂雖殊憎愛元是本
0222a21: 習帶之修道佛果豈成伏我愛根為涅槃者由調
0222a22: 伏之故愛根不起之處相似涅槃之相以似為真
0222a23: 本愛涅槃擬除生死愛心既在即生死根愛根憎
0222a24: 苗豈名解脫謂只此愛涅槃心便是生死之心又
0222b01: 安用別生一箇憎生死之心只此一心在兩處
0222b02: 用既用此心憎生死又用此心愛涅槃也。
0222b03: 云何當知法不解脫。
0222b04: 法之一字即涅槃因前云愛涅槃者名不解脫故
0222b05: 此又徵起云若愛生死即是繫縛今悟涅槃是寂
0222b06: 滅一心之法以何相狀得知云不解脫耶。
0222b07: 善男子彼末世眾生習菩提者以己巳微證為自清淨
0222b08: 由未能盡我相根本。
0222b09: 以己巳微證為自清淨者佛法大海無量無窮其能
0222b10: 入之者漸入漸深今彼眾生方且外知根塵假合
0222b11: 內覺性體寂然殊未有大徹大悟之門而我相根
0222b12: 本必不能盡除何以知之下文用境驗之即知也。
0222b13: 若復有人讚歎彼法即生歡喜便欲濟度若復誹謗
0222b14: 彼所得者便生瞋恨則知我相堅固執持潛伏藏識
0222b15: 遊戲諸根曾不間斷。
0222b16: 只如莊子云宋榮之為道也舉世而譽之而不加
0222b17: 勸舉世而非之而不加沮今彼眾生未能臻乎此
0222b18: 境遇贊則喜遇毀則嗔以此驗知我相猶在何也
0222b19: 然世境違順麤重易明唯就法門最難覺察但言
0222b20: 為法真彼度此不知此心元是我相此之我相暫
0222b21: 時潛伏藏在第八阿賴耶識中若觸著逆順境界
0222b22: 依前於六根門頭熾然發現常常永不曾有間斷
0222b23: 休歇古德云聊將柱杖輊輊撥燒印□手與大千
0222b24: □□□□者屬第八識種子諸根者即屬眼識耳
0222c01: 識鼻識舌識第六意識第七末那識現行種子重
0222c02: 現行熏種子常無間斷若約此中贊毀者乃屬八
0222c03: 風稱利衰毀譽譏苦樂也。
0222c04: 善男子彼修道者不除我相是故不能入清淨覺。
0222c05: 此結前所說至是存我失道所以不能得悟入清
0222c06: 淨圓覺也。
0222c07: 善男子若知我空無毀我者有我說法我未斷故眾
0222c08: 生壽命亦復如是。
0222c09: 此下乃是說病為法此恐聞前佛說贊之則喜毀
0222c10: 之則嗔嗔喜未忘便是我相今此便擬忍受不嗔
0222c11: 用為無我以謂我今一身自是眾緣和合而成畢
0222c12: 竟無我我已巳空了汝毀何人念汝無知之故今為
0222c13: 汝種種說我空之法只此見有無毀之人便是未
0222c14: 得我空只此為彼說法便是未斷我相然我人眾
0222c15: 生壽者亦復如是疏云毀者是彼說者是我經文
0222c16: 於毀者言無此是反明過也於說法者言有此是
0222c17: 順明過。
0222c18: 善男子末世眾生說病為法是故名為可憐愍者雖
0222c19: 勤精進增益諸病。
0222c20: 此結成存我失道所以不能悟入圓覺病者即四
0222c21: 相也四相若存總名為病今彼眾生皆是以四相
0222c22: 之病作十方諸佛一心圓覺之法門所謂認作
0222c23: 鳳拾礫為玉誠可哀怜然雖勤苦精進轉增其病
0222c24: 譬如將薪投火以水助。
0223a01: 是故不能入清淨覺。
0223a02: 此結障道謂彼修道之人不合以上來所說之病
0223a03: 為法故遂不能證入清淨圓覺也。
0223a04: 善男子末世眾生不了四相以如來解及所行處為
0223a05: 自修行終不成就。
0223a06: 此下文說將凡夫以濫聖人先抑聖同己巳疏云佛
0223a07: 說了義稱理法門皆言心境本空惑業本淨凡聖
0223a08: 不異因果皆圓就佛見之理實如此且眾生迷倒
0223a09: 已巳久種習根深縱令信解法門現用元來隨念但
0223a10: 以分別心識解他無礙言教謂言佛意亦秪如此
0223a11: 便乃歎天同地撥無因果不信有修有證若作如
0223a13: 殃禍又譬如貧人數他財寶自無半錢分不能成
0223a14: 就圓覺方便也。
0223a15: 或有眾生未得謂得未證謂證。
0223a16: 上文抑聖同自己巳此乃是聘自己巳齊聖人或者不
0223a17: 定之稱謂有一般聘己巳齊聖之人未曾得聖入所
0223a19: 了若未證而言證者根本戒中犯大妄語罪所以
0223a20: 佛於楞嚴會上告阿難言我教比丘直心道場於
0223a21: 四威儀一切行中尚無假云何自稱得上人法
0223a22: 譬如貧人妄號帝王自取誅滅況復法王如何妄
0223a23: 竊因地不直果招迂曲莊子云是今日適越而昔
0223a24: 至也。
0223b01: 見勝進者心生嫉。
0223b02: 疏云夫聖人用心他己巳無二見他勝進或教法流
0223b03: 行以念念歡喜必能隨順自驗內心如此或即證
0223b04: 悟不何以故十方諸佛日夜常放毫光伺候一
0223b05: 切眾生斷惡修善若有一人發菩提心學佛法者
0223b06: 十方諸佛則生無量歡喜若自覺己巳衰他盛則生
0223b07: 嫉己巳盛他衰則生歡喜者縱令深解妙境但是
0223b08: 心之所緣勿錯認之謂得謂證者也。
0223b09: 由彼眾生未斷我愛是故不能入清淨覺。
0223b10: 此結成障道謂皆因前抑聖同己巳及聘己巳齊聖兩
0223b11: 類眾生皆是未曾斷去我愛由我愛故所以不能
0223b12: 悟入清淨圓覺此淨業菩薩前問若此覺心本性
0223b13: 清淨因何染污使諸眾生迷悶不入今答云有三
0223b14: 過咎一不合認我為真不能入清淨覺二不合說
0223b15: 病為法不能入清淨覺三不合將凡濫聖不能入
0223b16: 清淨覺觀此之意是誰之過歟。
0223b17: 善男子末世眾生希望成道無令求悟唯益多聞增
0223b18: 長我見。
0223b19: 此明趣果迷因希望成道者此即趣果唯益多聞
0223b20: 者此即迷因大凡頓教宗旨先須了悟覺性然後
0223b21: 方可多聞廣其智慧不妨如龍得水似虎靠山序
0223b22: 云醫方萬品宜選對治海寶千般先求如意然末
0223b23: 世之人多迷此意唯宗名句一向徇文尋枝摘葉
0223b24: 不務了心心既不了假饒記得河沙會書塵墨於
0223c01: 己巳何益楞嚴云欲漏不先除畜聞成過誤則所見
0223c02: 所聞盡是增長一切諸惡論云多聞無智慧是不
0223c03: 知實相譬如暗中有寶而無目諸教說聲聞人唯
0223c04: 觀於果不觀於因如狗逐塊不逐於人又如列子
0223c05: 說大道以多岐亡羊學者以多方喪生莊子亦云
0223c06: 夫道不欲多多則雜雜則擾擾則憂憂則不救此
0223c07: 皆責不先了心然後多聞列子說符篇云揚子之
0223c08: 人亡羊既率其黨又請揚子之追之揚子曰噫
0223c09: 亡一羊何追者之眾人曰多岐路既返問獲羊
0223c10: 乎曰亡之矣曰奚亡之曰岐路之中文有岐焉吾
0223c11: 不知所之所以返也揚子戚然變容不言者移時
0223c12: 不笑者竟日門人怪之請曰羊賤畜又非夫子之
0223c13: 有而損言笑者何哉揚子不答門人不獲所命弟
0223c14: 子孟孫陽出以告心都子心都子他日與孟孫陽
0223c15: 偕入而問曰昔有昆弟三人遊齊魯之間同師而
0223c16: 學進仁義之道而皈其父曰仁義之道若何伯曰
0223c17: 仁義使我愛身而後名仲曰仁義使我殺身以成
0223c18: 名叔曰仁義使我身名並全彼三術相反而同出
0223c19: 於儒孰是孰非耶揚子曰人有河而居者習於
0223c20: 水勇於泅操舟鬻渡利供百口褁就學者成徒
0223c21: 而溺死者幾半本學泅不學溺而利害如此若以
0223c22: 為孰是孰非心都子默然而出孟孫陽讓之曰何
0223c23: 吾子問之迂夫子答之僻吾惑愈甚心都子曰大
0223c24: 道以多岐亡羊學者以多方喪生學非本不同非
0224a01: 本不一而末異若是唯皈同反一為亡得喪子長
0224a02: 先生門習先生之道而不達先生之況也哀哉芙
0224a03: 蓉頌云休將聞見學玄宗學得徒勞狂用工爭似
0224a04: 無為閑放曠廓然豁爾自圓通。
0224a05: 但當精勤降伏煩惱起大勇猛未得令得未斷令斷
0224a06: 貪瞋愛慢諂曲嫉對境不生彼我恩愛一切寂滅
0224a07: 佛說是人漸次成就求善知識不墮邪見。
0224a08: 此勸斷惑方成正因意謂世尊勸誡一切眾生欲
0224a09: 成就十方諸佛廣大圓覺者但當如我所說降伏
0224a10: 煩惱起大勇猛增勝之心若未得圓覺真實境中
0224a11: 大智慧光明義照法界義真實識知義清涼不
0224a12: 變義常樂我淨義一切妙用者當使令克擭成就
0224a13: 得之若未斷去凡夫顛倒境中貪嗔愛慢諂曲嫉
0224a14: 一切障礙妄之法者當使令斷除一切恩愛
0224a15: 悉皆空寂則無上佛果自然成就更須求善知識
0224a16: 以為證明導師不墮落邪見何也疏云商人入海
0224a17: 須假導師學者修行必資善友所以禪宗云威音
0224a18: 王已巳前無師自悟威音王已巳後無師自悟者盡是
0224a19: 天魔外道貪嗔愛慢者此即根本煩惱中生也愛
0224a20: 無別性貪數所攝諂曲嫉即小隨煩惱也。
0224a21: 若於所求別生憎愛則不能入清淨覺海。
0224a22: 上文乃順釋此文乃反釋反明不生憎愛則得證
0224a23: 入圓覺憎愛者於自生愛於他生憎所以道但莫
0224a24: 憎愛洞然明白。
0224b01: 爾時世尊欲重宣此義而說偈言。
0224b02: 淨業汝當知一切諸眾生皆由執我愛無始妄流轉
0224b03: 未除四種相不得成菩提愛憎生於心諂曲存諸念
0224b04: 是故多迷悶不能入覺城若能皈悟剎先去貪瞋癡
0224b05: 法愛不存心漸次可成就我身本不有憎愛何由生
0224b06: 此人求善友終不墮邪見所求別生心究竟非成就。
0224b07: 覺成者以城喻覺即法喻收舉也城有三義一防
0224b08: 外敵二養人眾三開門引攝謂一了心性眾惑不
0224b09: 入如防外敵二見恒沙功德萬行圓增如養人眾
0224b10: 三道無不通自他引攝如開門引攝也若能歸悟
0224b11: 剎者剎即梵語剎那此云世界此如率土之濱無
0224b12: 非王土行人既悟法法屬悟如云邪人說正法正
0224b13: 法亦成邪正人說邪法邪法亦成正法愛者即涅
0224b14: 槃也我身本不有者我身即憎愛之本欲除憎愛
0224b15: 莫執妄身所依既空能依何立其由皮既不存毛
0224b16: 將安附。
0224b17: 於是普覺菩薩在大眾中即從坐起頂禮佛足右繞
0224b18: 三長跪叉手而白佛言。
0224b19: 行人前有我相未可施功到此前諸過已巳離四相
0224b20: 既除方堪修習於修習用意中復有是非既有是
0224b21: 非覺猶未普故此令依師免溺四病既除覺性無
0224b22: 瑕覺方普矣又云普覺本末普覺麤細普覺淺深
0224b23: 故當請問也。
0224b24: 大悲世尊快說禪病令諸大眾得未曾有心意蕩然
0224c01: 獲大安隱。
0224c02: 禪病即前說四相乃是行人入禪觀中之病也蕩
0224c03: 然者如水之蕩蕩深遠之貌大安隱者對二乘與
0224c04: 菩薩分證分斷分覺此乃小安穩也唯佛滿證般
0224c05: 若為大安穩耳。
0224c06: 世尊末世眾生去佛漸遠賢聖隱伏邪法增熾使諸
0224c07: 眾生求何等人依何等法行何等行除去何病云何
0224c08: 發心令彼群盲不墮邪見作是語已巳五體投地如是
0224c09: 三請終而復始。
0224c10: 此明請問之意如人有子病者偏憂菩薩大悲先
0224c11: 哀末世賢聖隱沒正法將沈而外道邪法攘臂於
0224c12: 其間如火熾然盛行於世正當佛種累卵危及天
0224c13: 傷之際未審使一切眾生求何等人前云善知識
0224c14: 故令問也二依何等法三行何等行四除去何病
0224c15: 使末世群盲無目眾生依此諸法不墮六師邪見
0224c16: 然群盲者但是不見道之人皆謂之群盲如瞽
0224c17: 兩眼不見一切縱有談說亦非真實涅槃經云譬
0224c18: 如有王告不臣言汝牽一象以示盲者時大臣受
0224c19: 敕乃集眾盲以象示之時彼眾盲各以手觸觸已巳
0224c20: 而大臣即還而白王言臣已巳以象示群盲竟大王
0224c21: 即喚眾盲各各問言汝見象耶眾各言我已巳得見
0224c22: 王言象是何類其觸牙者即言象形如蘆菔根其
0224c23: 觸耳者言象如箕其觸頭者言象如石其觸鼻者
0224c24: 言象如杵其觸者言象如木臼其觸脊者言象
0225a02: 謂群盲摸象各說異端若使群盲開眼分明照境
0225a03: 驗象真體終不說其尾牙等也今經舉群盲即此
0225a04: 類矣問前云發心與此發心何異答前發信心此
0225a05: 發住心故不同也。
0225a06: 爾時世尊告普覺菩薩言善哉善哉善男子汝等乃
0225a07: 能諮問如來如是修行能施末世一切眾生無畏道
0225a08: 眼令彼眾生得成聖道汝今諦聽當為汝說時普覺
0225a09: 菩薩奉教歡喜及諸大眾默然而聽善男子末世眾
0225a10: 生將發大心求善知識欲修行者當求一切正知見
0225a11: 人心不住相不著聲聞緣覺境界雖現塵勞心恒清
0225a12: 淨示有諸過讚歎梵行不令眾生入不律儀求如是
0225a13: 人即得成就阿耨多羅三藐三菩提。
0225a14: 此答指示明師令伏事之也將發大心者揀二乘
0225a15: 之人發小心也此屬正因求善知識者此屬正緣
0225a16: 然因親緣譬如種子即因水土等即緣因在內
0225a17: 緣在外而種子雖自有之若不假水土則不發生
0225a18: 水土雖能發生若無種子之時而水土亦不能使
0225a19: 有今行人學法亦然雖內有佛性若不假師教開
0225a20: 導則佛性亦不能發顯如土木瓦礫等本無佛性
0225a21: 則為師之者亦能使之有是知因親緣今此行
0225a22: 人內既發大心外求善知識者乃是因緣具備因
0225a23: 緣既備佛道方成何以知之華嚴經中文殊告善
0225a24: 財云親近供養諸善知識是具一切智最初因緣
0225b01: 故光贊般若經云欲學六度波羅蜜者當與真善
0225b02: 知識相隨常當承事正知見人也當求一切知見
0225b03: 人者謂善解深法空無相無作無生無滅了達一
0225b04: 切諸法從本已巳來離言說相離心緣相離能所相
0225b05: 究竟平等不可破壞無業無報無因無果性相如
0225b06: 如住於實除然後於畢竟空中不妨熾然建立一
0225b07: 切諸法此名正知見人也心不住相者此離凡夫
0225b08: 煩惱境界也不著聲聞緣覺境界者此離二乘滯
0225b09: 寂境界也經云寧在地獄經百千劫終不發二乘
0225b10: 之心法華云若以小乘化我則墮慳貪此事為不
0225b11: 可謂此正知見人於十二時中常遠離凡夫及二
0225b12: 乘境界雖然示現貪嗔癡在三界塵勞深境之中
0225b13: 而心不曾染著也亦同華嚴說婆須女愛水而不
0225b14: 溺無厭足王嗔火而不燒勝熱婆羅門癡邪而不
0225b15: 惑又云菩薩在家與妻子俱未曾捨離菩提之心
0225b16: 示有諸過讚歎梵行謂此正知見人以無量劫來
0225b17: 願力欲度有過眾生之故遂假以同事相攝愛令
0225b18: 其心不相疑等與相親近心既相親方堪受教可
0225b19: 以教之當告之曰若起婬怒癡等者此是過當墮
0225b20: 三塗若修戒定慧者此是超夢幻出輪迴真實清
0225b21: 淨之行如是種種讚歎梵行常當使一切眾生入
0225b22: 佛法律儀軌則中來不使他從魔邪外道凡夫無
0225b23: 律儀軌則中去大底有軌則者謂之佛法無軌則
0225b24: 者是外道法問今佛法未審有何軌則耶答有真
0225c01: 空軌則之法此之軌則之法能令行人斷障破疑
0225c02: 證體起用若求如此正知見人受教者即便克獲
0225c03: 成就無生正覺也。
0225c04: 末世眾生見如是人應當供養不惜身命。
0225c05: 此舉內財之難捨尚當捨之謂若決擇真實正見
0225c06: 之人便當捨身己巳泡幻之軀以貿金剛不壞之質
0225c07: 如將瓦器以換金瓶即雪山童子是也涅槃經云
0225c08: 我念過去作婆羅門在雪山中修菩薩行時無佛
0225c09: 亦無經法時天帝釋觀見即下試之以變身作羅
0225c10: 剎像甚可怖畏住菩薩前口說半偈云諸行無常
0225c11: 是生滅法菩薩聞偈心生歡喜即從座起以手舉
0225c12: 髮四向顧觀唯是羅剎即便往問云大士何處得
0225c13: 是半偈義乃是三世諸佛正道羅剎言汝不須問
0225c14: 我不食來經多日飢渴苦惱心亂謬語非我本心
0225c15: 之所知也菩薩曰若能為我說是偈竟我當終身
0225c16: 為汝弟子剎言汝智大過但自愛身都不見念我
0225c17: 今飢逼實不能說菩薩曰汝食何食答曰我所食
0225c18: 者唯人暖肉血菩薩曰但為我具足說是偈竟我
0225c19: 當以身奉施剎言誰信汝為八字故棄所愛身菩
0225c20: 薩曰我今釋梵四王為我作證剎即許之遂脫皮
0225c22: 說云生滅滅已巳寂滅為樂說是偈已巳菩薩深思然
0225c23: 後於處處石壁遂書寫此偈竟即上高樹投身而
0225c24: 下未至地頃時空中出種種聲時剎復帝釋身接
0226a01: 取菩薩安置平地懺悔頂禮而去。
0226a02: 彼善知識四威儀中常現清淨乃至示現種種過患
0226a03: 心無憍慢。
0226a04: 四威儀者即行住坐臥也常現清淨者即前順行
0226a05: 也種種過患者即前逆行也所以永嘉云或是或
0226a06: 非人不識逆行順行天莫測疏云夫菩薩化現權
0226a08: 或逆行便生憍慢禪家亦云但摘取莫問其
0226a09: 樹故智度論云於諸師尊如世尊想若有開釋深
0226a10: 義解散疑結者於我有益則當盡心敬之不念餘
0226a11: 惡如弊囊盛寶不得以囊惡故不取其寶又如夜
0226a12: 行險道弊人執炬不得以人惡故不取其壬照菩
0226a13: 薩亦復如是於師得智慧光明亦不計其惡然為
0226a14: 師之難為徒不易勿因此誡錯敬麤人欲驗真
0226a15: 如前揀擇依此遵承又此藥治徒師勿錯服服之
0226a16: 增病無藥可治只如經云剃頭著袈裟持戒及毀
0226a17: 戒天人常供養常令無所乏如是供養彼名為供
0226a18: 養我又云破戒諸比丘猶勝精進諸外道此乃俗
0226a19: 徒所服之藥佛弟子不得服之即入地獄又云破
0226a20: 戒之人五百大鬼常遮其前掃其不得於國
0226a21: 王地上行不得飲國王水寧以鐵碎其身如塵
0226a22: 及熱銕纏身種種諸苦破戒身口不得受信心檀
0226a23: 越衣服飲食臥具此乃比丘所服之藥俗徒不得
0226a24: 服之服之亦入地獄後代緇白切宜善解佛語也。
0226b01: 況復摶財妻子眷屬。
0226b03: 訛略古來西天不使匙以手摶而食之謂之摶
0226b04: 食後唐時義淨三藏以謂此摶收法不盡只如水
0226b05: 漿濕物且摶之不得遂改摶字作段字謂如此方
0226b06: 一分一段之食楞嚴亦用此段字今經用古摶者
0226b07: 乃是訛略也當更添一食字云況復段食此方不
0226b08: 訛略也今只有摶字是略也食有四種一段食二
0226b09: 觸食三思食四識食然段食以變化為相觸食以
0226b10: 觸為相思食以希望為相識食以增勝為相不離
0226b11: 前三食也財即錢財疋帛也妻子即最親眷屬即
0226b12: 僕從等意謂若遇前之知真識妄知病識藥正知
0226b13: 見人者而自己巳一身難捨之物尚自能捨而供養
0226b14: 之豈況身外分段之食及錢財疋帛妻子僕從易
0226b15: 捨之物而不布施者哉。
0226b16: 若善男子於彼善友不起惡念即能究竟成就正覺
0226b17: 心華發明照十方剎。
0226b18: 此顯親近善友有大利益謂若於善友處或逆順
0226b19: 不得起憍慢之心若起惡念便生障覆自心於法
0226b20: 不能得入自古為師不等閑受法非容易法句經
0226b21: 云若善知識諸有所作不應起於毛髮疑心不得
0226b22: 正受甚深法句莊子漁父篇尚云遇長不敬失禮
0226b23: 也見賢不尊非仁也彼非至人不能下人下人不
0226b24: 精不得其真故長傷身惜哉不仁之於人也禍莫
0226c01: 大焉既無惡念障覆則得善友歡喜誘喻無上妙
0226c02: 道依彼之教究竟法門克獲成就十方諸佛無上
0226c03: 正覺此之正覺不離一心覺心既明慧光開發觸
0226c04: 處無染朗然明白如百華開敷盡十方世界中無
0226c05: 所不照無所不燭從此反本還源超凡入聖一得
0226c06: 永常盡來際受用無盡是知親近善友豈小補哉。
0226c07: 善男子彼善知識所證妙法應離四病云何四病。
0226c08: 此下分別四病令除四病者一者作病二者止病
0226c09: 三者任病四者滅病此且先總標起云彼善知識
0226c10: 所證妙法此法是所依之體上脫離作止任滅四
0226c11: 病然心病無邊要唯此四隨有其一即不堪為師
0226c12: 又徵起云如何是四病下文答之一一辨示其相
0226c13: 也。
0226c14: 
0226c15: 圓覺經類解卷第四本
0226c16: 
0226c17: 
0226c18: 圓覺經類解卷第四末
0226c19: 
0226c20: 一者作病若復有人作如是言我於本心作種種行
0226c21: 欲求圓覺彼圓覺性非作得故說名為病。
0226c22: 疏云謂或思惟揣度計校籌量興心運為擬作行
0226c23: 相造塔起寺供佛供僧持持經僧講端然宴坐
0226c24: 種種施為止息深山俗講遊歷世界勤憂衣食謂
0227a01: 是道緣故受飢寒將為功德觀空觀有愛身厭身
0227a02: 於多行門隨執其一託此一行欲契覺心既是造
0227a03: 作生情豈合無為寂照之理此病從前幻觀中來
0227a04: 彼云一切菩薩從此起行至諸輪中皆云度生起
0227a05: 行今失彼文意成此作病也。
0227a06: 二者任病若復有人作如是言我等今者不斷生死
0227a07: 不求涅槃涅槃生死無起滅念任彼一切隨諸法性
0227a08: 欲求圓覺彼圓覺性非任有故說名為病。
0227a09: 疏云前則馳覓佛此乃放縱身心也意謂生死
0227a10: 是空更何所斷涅槃本寂何假修求不厭不忻無
0227a11: 作止念但於一切法上任真自然如天高地厚火
0227a12: 熱水濕風搖土靜松直棘曲鵠白烏玄各各差別
0227a13: 之類此是其性自然今時有一般人云妄從他妄
0227a14: 真任他真各稱其心何必改作作亦任作好閑任
0227a15: 閑逢飢即遇衣即著好事惡事一切不知任運
0227a16: 而行信緣而活睡來即臥興來即行東西南北何
0227a17: 定去住謂言閑即契道殊不知是病所以騰騰和
0227a18: 尚云不用廣學多聞不要辨才聽俊不知月之大
0227a19: 小不管歲之餘閏人來問我若為不能共伊談論
0227a20: 寅朝用粥充飢齊時更一頓今日任運騰騰明
0227a21: 日騰騰任運此病因前辨音章文云圓覺清淨本
0227a22: 無修習及修者失彼文意自謂已巳覺何必作幻故
0227a23: 成任病也。
0227a24: 三者止病若復有人作如是言我今自心永息諸念
0227b01: 得一切性寂然平等欲求圓覺彼圓覺性非止合故
0227b02: 說名為病。
0227b03: 疏云前則生心恐非次則隨情慮失今但止息其
0227b04: 妄妄盡則自然平等即真何須別照由息念故離
0227b05: 相離相故得性此性是諸法無性性非即覺性也
0227b06: 此病從前靜觀中來迷彼取靜為行及澄諸念之
0227b07: 言因成此止病也。
0227b08: 四者滅病若復有人作如是言我今永斷一切煩惱
0227b09: 身心畢竟空無所有何況根塵妄境界一切永寂
0227b10: 欲求圓覺彼圓覺性非寂相故說名為病。
0227b11: 疏云前但止息心念令寂此則計於身心根塵本
0227b12: 來空寂又則前不妨見有根塵但不隨念愛染故
0227b13: 云止息此則根塵亦無堅持空寂之相由見空無
0227b14: 故云除滅意云煩惱之本即是身心若執身心煩
0227b15: 惱何斷故標斷煩惱釋以身空又斷煩惱空身
0227b16: 心身心尚空根塵何有身等本空故名永寂諸相
0227b17: 既泯寂相現前擬將此心求證圓覺夫覺體靈明
0227b18: 不唯寂滅今滅惑住寂豈得相應況圓覺體非動
0227b19: 非靜雙融動靜恒沙妙用無礙難思住寂之心何
0227b20: 能契合言即似近理即全乖與理相違故成滅病
0227b21: 此病從前寂觀中來彼諸輪中皆云寂滅及斷煩
0227b22: 惱迷彼成此此之四病皆緣不以聖教為繩墨不
0227b23: 以師友為指南但自舉心作如是意所以經首皆
0227b24: 云若復有人作如是言也。
0227c01: 離四病者則知清淨作是觀者名為正觀若他觀者
0227c02: 名為邪觀。
0227c03: 此總結前四病真偽也離四病者則知清淨者疏
0227c04: 云但將前四行自驗其心隨落一門則知是病故
0227c05: 言離者則知清淨然其四門皆是諸經勸讚況前
0227c06: 三觀具有斯文今此以為病者有其二意一者四
0227c07: 門中皆無觀慧二者但以率心偏住一行不窮善
0227c08: 友圓意不究佛教圓文纔悟一門之義便不能久
0227c09: 事明師纔見一經妙文便不能廣窮聖意但貪單
0227c10: 省執一為圓是以經文總呵為病也作是觀者離
0227c11: 四病也故名正觀若他觀者取四病也故名邪觀
0227c12: 外典有曰適堯舜之道者正道也非堯舜之道他
0227c13: 與此同意然此四門但除其病不除其法若未見
0227c14: 道之時此四皆成執病若見道之後此四皆可入
0227c15: 道自然終日作而未作終日止而未止終日
0227c16: 滅而未滅禪宗喚作不改舊時人只改舊時行
0227c17: 履處只如昔釋迦在於僧中演無上道與僧不異
0227c18: 維摩在俗說解脫果與俗無殊勝鬘女說大乘法
0227c19: 與女人形不改善星比丘行闡提行僧相不移又
0227c20: 如世間仕官之人為遷職改官官高豈即貌別服
0227c21: 此諸說但去內之執心何關色身男女相貌衣服
0227c22: 好醜等事耶若言形隨證改貌逐悟遷是聖人者
0227c23: 則瞿曇改形方成釋迦維摩遷相乃成金粟若不
0227c24: 達此理縱是蹈蓮華亦同魔作問此之四病為
0228a01: 說揀師師離四病耶為說學人自離四病耶若說
0228a02: 師病者何以問中別舉并又結云作是觀者名為
0228a03: 正觀若說學人病者云何標中云彼善知識所證
0228a04: 妙法應離四病答二皆不異既聞經識病須求離
0228a05: 病之師既事此師即修離病之行若師若徒病無
0228a06: 別相也。
0228a07: 善男子末世眾生欲修行者應當盡命供養善友事
0228a08: 善知識彼善知識欲來親近應斷憍慢若復遠離應
0228a09: 斷瞋恨現逆順境猶如空了知身心畢竟平等與
0228a10: 諸眾生同體無異如是修行方入圓覺。
0228a11: 此辦事師心答前問行何等行何以知之後結云
0228a12: 如是修行方入圓覺然法句經說善知識有二十
0228a13: 十種譬喻一知父母二眼目三足四梯橙五飲
0228a14: 食六寶衣七橋梁八財寶九日月十身命等乃結
0228a15: 云善知識者有如是無量功德是故教汝親近大
0228a16: 眾聞已巳舉聲號哭自念曠劫已巳來常為善知識之
0228a17: 所陶鑄守護保庇攝受種種恩德言欲來親近者
0228a18: 此現順也若復遠離者此現逆也夫善友種種方
0228a19: 便俯就物機相親相近愚者無識憍怠慢之心
0228a20: 便生或遇異緣相去相離便生嗔恨云我親彼
0228a21: 說愛說憎既一念纔瞋百萬障起非唯失道亦墮
0228a22: 三塗也勝鬘經云應攝受者而攝受之應折伏者
0228a23: 而折伏之則佛法久住也意謂末世眾生希求樂
0228a24: 欲修圓覺妙行者合當盡其身命恭敬供養承事
0228b01: 善友知識若彼善友知識或來親近或有遠離此
0228b02: 乃是現逆順之境相試不得起憍慢乃嗔恨之心
0228b03: 況諸佛用心或慈或威或定或慧救拔眾生得大
0228b04: 自在此時用心猶如空湛然常住廓爾無私更
0228b05: 無改變當以觀智了達彼善知識身心之中具廣
0228b06: 大靈明佛性此之性上有如此堅通有如此橫
0228b07: 有如此真常有如此絕有如此不變有如此隨
0228b08: 緣有如此普天地有如此逼塞空非唯善友
0228b09: 身心之中如是且自己巳與一切眾生身心中亦有
0228b10: 如此通如此橫如此真常如此絕如此不
0228b11: 變如此隨緣如此普天地如此填溝塞壑自己巳
0228b12: 不二彼我無差同體平等更無有別此謂之發同
0228b13: 體大悲心故華嚴云若有欲知佛境界當淨其意
0228b14: 如空遠離妄想及諸取令心所向皆無礙脫或
0228b15: 不然則雖知菩提之道世間所尊可進可求而不
0228b16: 能折伏我慢不能屈節事師雖知薩埵眾生可悲
0228b17: 而不能忘軀弘道故所以世尊於此痛言教示之
0228b18: 若能依此教示修此所說之行方許證入圓覺反
0228b19: 明若不如是修行則不能入圓覺也。
0228b20: 善男子末世眾生不得成道由有無始自他憎愛一
0228b21: 切種子故未解脫。
0228b22: 此明除病之行也自他憎愛者前已巳頻明今復說
0228b23: 者是種子故即入道之微細病也謂捨此取彼憎
0228b24: 妄愛真蓋現行麤而易覺種子細而難明故偏指
0228c01: 之夫四之與三而眾妄生喜怒非之與是而世
0228c02: 人競起愛憎悲夫。
0228c03: 若復有人觀彼怨家如己巳父母心無有二即除諸病。
0228c04: 此等自己巳之心觀一切之人若將上怨同上親觀
0228c05: 之者即得無上法樂也。
0228c06: 於諸法中自他憎愛亦復如是。
0228c07: 此等自己巳之心觀涅槃之法前既云怨家父母無
0228c08: 二例此觀法應云涅槃生死不殊不殊則無自他
0228c09: 憎愛故知諸病只由愛真憎妄見自見他故不肯
0228c10: 久事宗師但自生情起行今既斷種子則諸病自
0228c11: 除所以前云即除諸病此文亦復如是由與能觀
0228c12: 人除病之意一同也。
0228c13: 善男子末世眾生欲求圓覺應當發心作如是言。
0228c14: 此下經文答顯發心深廣答前問云何發心也謂
0228c15: 十方諸佛本起因地皆發此四心依願修行方成
0228c16: 正覺若無願力發則所修之行亦不成就四心
0228c17: 者一廣大心二第一心三常心四不顛倒心彌勒
0228c18: 頌云廣大第一常其心不顛倒此之四心與金剛
0228c19: 經發四心同也故下依頌節釋也。
0228c20: 盡於空一切眾生。
0228c21: 此發廣大心也金剛云所有一切眾生之類若卵
0228c22: 生若胎生若濕生若化生至若非無想此是三界
0228c23: 四生九類今經云盡於空一切眾生與彼同也。
0228c24: 我皆令入究竟圓覺。
0229a01: 此發第一心也金剛云我皆令入無餘涅槃而滅
0229a02: 度之謂三界四生九類菩薩之人不擇怨親發第
0229a03: 一心皆以真如寂滅之理而普便修行同證入十
0229a04: 方諸佛不生不滅涅槃之理若不如此即與二乘
0229a05: 無異今此經云我皆令入究竟圓覺者各隨其經
0229a06: 宗旨以舉法也。
0229a07: 於圓覺中無取覺者。
0229a08: 此發常心也金剛云如是滅度無量無數無邊眾
0229a09: 生實無眾生得滅度者謂此真如寂滅之理普度
0229a10: 三界四生九類了不見有能度之人亦不見有所
0229a11: 度眾生能所俱忘若見有能度所度即不平等既
0229a12: 不平等豈能常常運如是心耶常之一字即平等
0229a13: 之義今經云於圓覺中無取覺者疏云我入覺時
0229a14: 我即圓覺眾生亦爾意謂我證圓覺即以此圓覺
0229a15: 度脫一切眾生皆入圓覺眾生既圓覺我即不見
0229a16: 一切眾生因我度之而入圓覺若見有眾生因我
0229a17: 度之而入圓覺者乃是取著相即非平等之心也。
0229a18: 除彼我人一切諸相如是發心不墮邪見。
0229a19: 此發不顛倒心也金剛云何以故須菩提菩薩有
0229a20: 我相人相眾生相壽者相即非菩薩謂設或見有
0229a21: 能度之人所度之者又有何因由所以之故便妨
0229a22: 於道耶由若見有能度與所度者須菩提此菩薩
0229a23: 之人即著我人眾生壽者四相即不是菩薩用心
0229a24: 乃是凡夫用顛倒之心反明不見有能度與所度
0229b01: 者須菩提此菩薩之人方無我人眾生壽者四相
0229b02: 此乃是菩薩用不顛倒心今經云除彼我人一切
0229b03: 諸相者謂若不見有眾生因我入圓覺者方除我
0229b04: 人眾生壽者四相并一切能所之相若離四相即
0229b05: 是菩薩不顛倒心前發五問今垂五答一問求何
0229b06: 等人答云當求一切正知見善知識二問依何等
0229b07: 法答云當依倚圓覺妙法三問行何等行答云應
0229b08: 當盡命供養善友辨事師之心不見逆順境界不
0229b09: 得憍慢及起嗔恨如是修行四問除去何病答云
0229b10: 當除去自他憎愛一切種子五問云何發心答云
0229b11: 當如前發廣大心第一心常心不顛倒心其次序
0229b12: 來歷對文一一可見。
0229b13: 爾時世尊欲重宣此義而說偈言。
0229b14: 普覺汝當知末世諸眾生欲求善知識應當求正見
0229b15: 心遠二乘者法中除四病謂作止任滅親近無憍慢
0229b16: 遠離無瞋恨見種種境界心當生希有還如佛出世
0229b17: 不犯非律儀戒根永清淨度一切眾生究竟入圓覺
0229b18: 無彼我人相常依止智慧便得超邪見證覺般涅槃。
0229b19: 戒根永清淨者此頌前能治也以所治憎愛見犯
0229b20: 戒因故云未得解脫。
0229b21: 證覺般涅槃者梵語此云入證覺者即唐言也涅
0229b22: 槃者即梵語此云滅度即唐梵并舉也。
0229b23: 通前綸貫於此一部經文大意血者蓋第一文
0229b24: 殊一章經文通上中下三根之人開解第二普賢
0229c01: 經文通為上中下三根之人開行為文殊是能證
0229c02: 之智普賢是所起之行遍周法界若唯有解而無
0229c03: 行者一似沙井而無潤若有行而無解者似空有
0229c04: 雲而無雨唯是解行相應方可進修入道譬如結
0229c05: 網而終是取魚褁而必須前進故有普賢開行
0229c06: 其次第三普眼一章經文依文殊之解及普賢之
0229c07: 行修我法二空觀兼倣修華嚴三重法界觀既入
0229c08: 觀門恐有疑情故有第四剛藏菩薩起三疑請問
0229c09: 第一疑云眾生本來成佛何故復有一切無明莫
0229c10: 是從真起妄否第二疑眾生無明本有何因緣故
0229c11: 復說本來成佛莫是說妄為真否第三疑云十方
0229c12: 異生本成佛道後起無明一切如來何時復生一
0229c13: 切煩惱莫是先真後妄否故牒而縱之責無窮過
0229c14: 既剛藏有此三疑而世尊將空華一喻通答三疑
0229c15: 以金一喻別答第三疑然剛藏有此情者皆由
0229c16: 無始輪迴根本未曾斷也故疑有第五彌勒菩薩
0229c17: 請問云何當斷輪迴根本審審如何是輪迴根本
0229c18: 世尊遂告云輪迴根本莫不皆由貪愛二字使令
0229c19: 斷去貪愛貪愛既斷即便有證入既證入必有
0229c20: 差別不同故有第六清淨慧菩薩請問一切眾生
0229c21: 及諸菩薩如來世尊所證所得云何差別世尊遂
0229c22: 告之以凡賢聖果四位階降當時會中有一類上
0229c23: 根之人聞佛如是廣開方便種種法門便能如是
0229c24: 信如是行如是證一時超夢幻出輪迴直趣無上
0230a01: 佛果菩提所謂良馬見鞭影而行其次在座更有
0230a02: 一類中根之人雖於前六章經文中聞佛如是開
0230a03: 解了但以根劣故不能證入二空之觀於是有威
0230a04: 德菩薩請問於佛譬如大城外有四門隨方來者
0230a05: 非止一路且如上根之人已巳證入二空及法身觀
0230a06: 而中根之人未審更有何方便而得證入世尊遂
0230a07: 示之以奢摩他三摩提禪那靜幻寂三觀行相
0230a08: 既知此三觀行相之後而尚未知一人具修三觀
0230a09: 三人各修三觀為復有次第故有辨音菩薩請問
0230a10: 云此諸方便於圓覺門云何修習世尊遂告之以
0230a11: 單修複圓修共有二十五輪被二十五種機行人
0230a12: 既入三觀諸輪必有所悟既有所悟便犯我相人
0230a13: 相眾生相壽者相故有淨業菩薩一章經文持為
0230a14: 行人除去四相四相既除方可用心修習而用心
0230a15: 之處覺由未普復有是非若不依師指教即隨四
0230a16: 病故有普覺一章經文為行人除去作止任滅四
0230a17: 病四相既除四病亦遣其覺方普當時於佛會中
0230a18: 在座有一類中根之人聞佛開示如是四章經文
0230a19: 便能依如是信如是解如是行如是證入圓覺其
0230a20: 次在座更有一類下根之人雖已巳於初六章經文
0230a21: 中聞佛說二空等觀并其次四章經文中三觀諸
0230a22: 輪於觀中斷障遣惑除病破疑種種法門悉皆開
0230a23: 解但障重習深不能證入由此經若只接得上根
0230a24: 之人接中根之人不得時不謂之圓覺若接得上
0230b02: 之圓覺唯是上中下三根之人一時普被是覺之
0230b03: 圓故曰圓覺於是故有圓覺菩薩為下根之人請
0230b04: 問佛云我等今者已巳得開悟若佛滅後末世眾生
0230b05: 未得悟者云何安居修此圓覺世尊遂告之以上
0230b06: 中下三期道場於道場中加功練行策發進修不
0230b07: 過亦是修前靜幻寂三觀也當時在座一類下根
0230b08: 之人聞佛宣示道場加行法門能依如是信如是
0230b09: 解如是行如是證入所以云一法巧被三根經云
0230b10: 譬如大海不讓小流乃至蚊虻及阿修羅飲其水
0230b11: 者皆得充滿方謂之圓覺也然大科云初四問答
0230b12: 通明觀行上根修證次四問答別明觀行中根修
0230b13: 證後一問答道場加行下根修證也。
0230b14: 於是圓覺菩薩在大眾中即從座起頂禮佛足右繞
0230b15: 三長跪叉手而白佛言。
0230b16: 此當後一問答道場加行下根修證疏云然此正
0230b17: 宗中諸菩薩等與佛問答發揚本意欲顯圓覺但
0230b18: 緣節節過患未盡義意未圓收機未普故表法菩
0230b19: 薩未標圓覺之名今此有其三意得名圓覺一前
0230b20: 雖病盡理圓仍恐下根難入此又曲開方便三期
0230b21: 道場即上中下根普得圓覺二由前節緣行解已巳
0230b22: 圓至此名為證極證極之境更無別體唯是圓覺
0230b23: 三最初標指圓覺為陀羅尼門者此乃是從本起
0230b24: 生也今顯法義已巳圓還標圓覺者此乃攝末皈本
0230c01: 表此三意故當此菩薩請問也。
0230c02: 大悲世尊為我等輩廣說淨覺種種方便令末世眾
0230c03: 生有大增益。
0230c04: 此指前二空觀及三觀諸輪種種方便法門也。
0230c05: 世尊我等今者已巳得開悟若佛滅後末世眾生未得
0230c06: 悟者云何安居修此圓覺清淨境界此圓覺中三種
0230c07: 淨觀以何為首惟願大悲為諸大眾及末世眾生施
0230c08: 大饒益作是語已巳五體投地如是三請終而復始。
0230c09: 此有二問初問道場經云未得悟者云何安居修
0230c10: 此圓覺次問加行經云此圓覺中三種淨觀以何
0230c11: 為首是也。
0230c12: 爾時世尊告圓覺菩薩言善哉善哉善男子汝等乃
0230c14: 當為汝說時圓覺菩薩奉教歡喜及諸大眾默然而
0230c15: 聽善男子一切眾生若佛住世若法末時有諸眾生
0230c16: 具大乘性信佛祕密大圓覺心欲修行者若在伽藍
0230c17: 安處徒眾有緣事故隨分思察如我已巳說。
0230c18: 先答道場也若法末世者即末法一萬年具大乘
0230c19: 性者即宿有聞熏種也緣事者即利他之事也隨
0230c20: 分思察如我已巳說者此指前普眼法門及三觀諸
0230c21: 輪所說謂圓機菩薩不滯空閑種種施為作諸利
0230c22: 益廣度群品備學法門隨其閑暇無事時分之中
0230c23: 則便思察三觀故云隨分非是見解未圓為隨分
0230c24: 也。
0231a01: 若復無有他事因緣即建道場當立期限若立長期
0231a02: 百二十日中期百日下期八十安置淨居。
0231a03: 此即道場期限也無有他事因緣謂菩薩之人但
0231a04: 是逢著有益於人之事即便為之遇著善緣即趣
0231a05: 之也今無此二事故曰無有他事既無利他之事
0231a06: 當入三期志加功以期聖果為自行邊事此三
0231a07: 期者若太過則行人情生疲倦若少則行人功行
0231a08: 未圓所謂敏則傷於太過鈍則愧乎不及故量三
0231a09: 期亦無別義然約三根配之有其二意一約障
0231a10: 盡難易者長期乃下根中期乃中根下期乃上根
0231a11: 二約精進懈怠者即反於此蓋根有利鈍期有遠
0231a12: 近對病設藥斯之謂歟安置淨居者此欲內外清
0231a13: 淨身心潔白事理稱可也。
0231a14: 若佛現在當正思惟若復滅後施設形像心存目想
0231a15: 生正憶念還同如來常住之日懸諸幡華經三七日
0231a16: 稽首十方諸佛名字求哀懺悔遇善境界得心輕安。
0231a17: 此明道場行相然行相之中又有二意一隨相用
0231a18: 心二離相用心今乃是隨相用心若佛現在當正
0231a19: 思惟者只如此經十方之人皆是佛現在之時當
0231a20: 機之者既有此機又遇在世親聞佛所說法即正
0231a21: 念思惟一切諸法不離一心當知唯心之內則無
0231a22: 境界若佛滅後施設形像者此明如來大師已巳入
0231a23: 涅槃不真儀但設以形像諦觀引心入法相即
0231a24: 無相即見如來亦可想佛真身常住不滅也此是
0231b01: 約事說若約理說者行人若觀行無間斷名為佛
0231b02: 現在若觀行間斷之時名為佛滅後也斷後復作
0231b03: 觀者名為施設形像也所以大珠和尚云身口意
0231b04: 清淨是名佛出世身口意不清淨是名佛滅度今
0231b05: 既為下根之人設教且從初事相釋也懸諸幡華
0231b06: 下即禮懺之儀式也三七日者此但是去其久近
0231b07: 無別所表方等經說極少七日矣稽首者謂以頭
0231b08: 稽留於地少時方起故曰稽首懺即梵語懺摩悔
0231b09: 即唐言悔過謂懺則陳露先罪悔則改往修來若
0231b10: 離垢慧菩薩所問禮佛法僧中說總有八重一供
0231b11: 養二讚佛三禮佛四懺悔五勸請六隨喜七迴向
0231b12: 八發願今略唯有其二者即禮佛懺悔也然文雖
0231b13: 略法中亦具也遇善境界得心輕安者此感應也
0231b14: 或見仙像或光明不作聖心名善境界若作聖
0231b15: 解即受群邪故下文云非彼所聞一切境界終不
0231b16: 可取也若天台之意只許與信解行證相應。善
0231b17: 境界如楞嚴云又以此心成就清淨淨心初極忽
0231b18: 見大地十方山河皆成佛國具足七寶光明遍滿
0231b19: 又有恒沙諸佛如來遍滿空界樓殿華麗下見地
0231b20: 獄上觀天宮得無障礙此名忻厭凝想日深想久
0231b21: 化成非為聖證不作聖心名善境界若作聖解即
0231b22: 受群邪。
0231b23: 過三七日一向攝念。
0231b24: 此明離相用心攝念者起信云若修止者住於靜
0231c01: 處端坐正意乃至心若馳散即當攝來住於正念
0231c02: 正念者當知唯心無外境界也。
0231c03: 若經夏首三月安居當為清淨菩薩止住心離聲聞
0231c04: 不假徒眾至安居日即於佛前作如是言。
0231c05: 為清淨菩薩止住者此指大乘菩薩也聲聞即小
0231c06: 乘也徒眾即六和之眾也六和眾者一身和二口
0231c07: 和三意和四戒和五利和六見和長祖照頌云
0231c08: 身和共住非所勿去諸上善人同會一處口和無
0231c09: 諍非禮勿聽同氣相求同聲相應意和同知勿受
0231c10: 便宜不善厭作心不可欺戒和同修慎勿貪求防
0231c11: 非止惡莫結冤讎利知同均平等最親你分八兩
0231c12: 我得半斤見和同作莫生輕薄不恃己巳長大家安
0231c13: 樂今則依大乘而修不假須此徒眾也。
0231c14: 我比丘比丘尼優婆塞優婆夷某甲踞菩薩乘修寂
0231c15: 滅行同入清淨實相住持以大圓覺為我伽藍身心
0231c16: 安居平等性智涅槃自性無繫屬故今我敬請不依
0231c17: 聲聞當與十方如來及大菩薩三月安居為修菩薩
0231c18: 無上妙覺大因緣故不繫徒眾。
0231c20: 丘尼即尼師也尼者女也優婆塞此云近事男即
0231c21: 行者學法之人也優婆夷此云近事女即學法女
0231c22: 也然小乘局於二眾大乘道俗俱霑也某甲則各
0231c23: 稱其名踞者居也菩薩乘者揀羊鹿車也修寂滅
0231c24: 行者揀四諦也實相住持者非事相住持也伽藍
0232a01: 此云眾園園是眾所居之處故圓覺為萬德之所
0232a02: 依此一段文據圭疏云意乃轉八識為四智也
0232a03: 問何謂之八識耶答眼耳鼻舌身即前五識也第
0232a04: 六意識第七末那識第八阿賴耶識也然前五識
0232a05: 屬外即用也後三識屬內即體也又前五識屬後
0232a06: 得智後三識屬根本智也何謂四智答一成所作
0232a07: 智二妙觀察智三平等性智四大圓鏡智也今轉
0232a08: 者謂菩薩之人纔登初地方轉得第六意識成妙
0232a09: 觀察智此智善達諸法也然此第六識中具善性
0232a10: 不善性無記性為三性乃分別一切法也其次入
0232a11: 二地至十地方轉得第七末那識成平等性智此
0232a12: 智乃是翻因得名蓋因執我不平等故須翻之也
0232a13: 然末那此云染污根謂此識內執我癡我慢我愛
0232a14: 我見外執有凡有聖有高有下有彼有此不能平
0232a15: 等也然上二識乃是菩薩之人因地於十地之中
0232a16: 轉也其次於等妙二覺果位上方轉得第八阿賴
0232a17: 耶識成大圓鏡智此智乃是從果得名然此第八
0232a18: 識執內身外境山河大地根身器界種子也今則
0232a19: 譬如大圓鏡光明圓滿也如第十七祖一日遇一
0232a20: 童子手持一鑑祖問曰汝手中以何所表童子曰
0232a22: 此是果上轉也第八識成大圓鏡智而前五識只
0232a23: 就果上一道轉成成所作智此智作諸佛事也所
0232a24: 以祖師云大圓鏡智性清淨平等性智心無病妙
0232b01: 觀察智是非功成所作智同圓鏡五八六七果因
0232b02: 轉但用名言無實性若於轉處不留情繁興永處
0232b03: 那伽定雖云六七因中轉五八果上圓但轉其名
0232b04: 不轉其體也今經身安即成所作智也心安即妙
0232b05: 觀察智也此以四惑相應妄計賴耶為自內我於
0232b06: 平等理中起不平等見今既所緣性寂能緣七識
0232b07: 自如如性皆同故成平等性智也次大圓覺者此
0232b08: 大圓鏡智也豈不見乎普融示眾云德山入門便
0232b09: 捧此豈不是成所作智玄沙與天龍游山見虎此
0232b10: 豈不是平等性智臨濟示眾云有一無位真人在
0232b11: 汝等面門入出未證據者看看此豈不是妙觀察
0232b12: 智雪示眾云我這裏似一面古鏡相似胡來胡
0232b13: 現漢來漢現此豈不是大圓鏡智意謂用一圓覺
0232b14: 為我一箇住處既以圓覺為所住之處則一切識
0232b15: 性盡成圓覺之智即是十方諸佛生死本涅槃自
0232b16: 性此之涅槃自性以順理故六通四闢大小精麤
0232b17: 其運無乎不在更無方所可繫著不似小乘繫著
0232b18: 方所也大菩薩者地上大乘菩薩也大因緣者不
0232b19: 指小節之謂也。
0232b20: 善男子此名菩薩示現安居過三期日隨往無礙。
0232b21: 道場三期已巳滿小乘夏限未終以本非小乘安居
0232b22: 故不妨隨往無礙也。
0232b23: 善男子彼末世修行眾生求菩薩道入三期者非彼
0232b24: 所聞一切境界終不可取。
0232c01: 此總標於加行境所證境中誠觀不得取著邪謬
0232c02: 境界故般若經云魔能入一切眾生心令皈依魔
0232c03: 黨如漆身斷手截臂不能為難魔力之故人皆信
0232c04: 伏又法華云深著妄法堅受不可捨此皆非是
0232c05: 觀中所聞所見若夫信解行證雖然階級不同而
0232c06: 所信所解所行所證之法始終無別若不是最初
0232c07: 根本了悟覺性三重因地之法不應取著也謂解
0232c08: 則解其所信修則修其所解證則證其所修也下
0232c09: 文方列三觀謂靜幻寂也。
0232c10: 善男子若諸眾生修奢摩他先取至靜不起思念靜
0232c11: 極便覺如是初靜從於一身至一世界覺亦如是。
0232c12: 眾生念者世界既全成覺而眾生全在覺中故所
0232c13: 起之念無不了達如影入鏡鏡照無遺如像入壺
0232c14: 壺應無惑。
0232c15: 非彼所聞一切境界終不可取。
0232c16: 此誡取邪境也天台教云凡在定中若見善相者
0232c17: 當以三法驗之一以定研磨二依本修治三以智
0232c18: 慧觀察譬如世上之人欲知真金以三法試之一
0232c19: 燒二打三磨也如楞嚴鈔中說昔有禪師在山中
0232c20: 坐禪忽見一孝子擎一死屍來向師前著便哭云
0232c21: 如何殺我阿母師知是魔思之此是魔境我將斧
0232c22: 斫可不解脫便於拄上取斧遂斫一斧孝子走
0232c23: 去後覺服上濕便看之乃見血出不期自斫也亦
0232c24: 有一禪師坐禪時忽見一來在面前師謂是魔
0233a01: 則捉擎鼻唱叫把火來小師來看乃見和尚自
0233a02: 把其鼻唱叫斯乃皆是正坐禪時心中起見遂感
0233a03: 外魔來入也所以楞嚴經中於五陰說有五十種
0233a04: 魔者良由此也。
0233a05: 善男子若諸眾生修三摩提先當憶想十方如來
0233a06: 十方世界一切菩薩依種種門漸次修行勤苦三昧
0233a07: 廣發大願自熏成種。
0233a08: 此幻觀也前至靜觀不假外緣今於幻觀門中須
0233a09: 憑聖境前威德章幻觀即約大悲化生今道場之
0233a10: 內且自修故約大智求佛也發願者謂勵運
0233a11: 意為發希求樂欲為願謂眾生無始已巳來念念希
0233a12: 求五塵境今已巳了悟故發心念念樂欲悲智六度
0233a13: 等境熏心成習也。
0233a14: 非彼所聞一切境界終不可取。
0233a15: 此誡取邪境也。
0233a16: 善男子若諸眾生修於禪那先取數門心中了知生
0233a17: 住滅念分劑頭數如是周四威儀中分別念數無
0233a18: 不了知。
0233a19: 此寂觀也數門者數字上聲呼此即數息觀也謂
0233a20: 調和氣息令不澀不滑若數則從一至十想心在
0233a21: 數不令馳散也良由數息之故息調心淨遂乃了
0233a22: 達知覺心中生住異滅四相麤細妄念本末分劑
0233a23: 頭緒數量無有不知者何也為心靜則覺動也今
0233a24: 經無異字者即脫略也以論中所說十信凡夫覺
0233b01: 滅相三賢覺異相十地覺住相位滿覺生相也生
0233b02: 相者動念都盡唯是一心也上文則坐時覺智非
0233b03: 唯坐時覺知是妄幻乃於行住坐臥四威儀中四
0233b04: 相之念麤細本末頭緒數量一時知之知則無患
0233b05: 譬如妖魅所欲著人若知其名自然消滅所謂知
0233b06: 賊是賊賊無能為此數門者乃五停心中之一門
0233b07: 也何謂五一多貪眾生佛令入不淨觀二多瞋眾
0233b08: 生入慈悲觀三多散亂眾生入數息觀四多癡眾
0233b09: 生入因緣觀五多障眾生入念佛觀。
0233b10: 漸次增進乃至得知百千世界一滴之雨猶如目
0233b11: 所受用物。
0233b12: 謂淨心是圓覺自體而世界本在其中觀行成就
0233b13: 全合根源知雨滴數固宜本分非唯雨滴萬物皆
0233b14: 然舉一例諸且標雨滴也然凡夫之類迷此真心
0233b15: 隨念所知故失其用也荀子尚云君子。一之微
0233b16: 處一之危危微之機君子能知之尚書云人心惟
0233b17: 危道心惟微惟精惟一允執厥中華嚴經說龍王
0233b18: 行雨摩醯首羅尚知滴數況行人入觀乎若究竟
0233b19: 者直到佛位方知之今約觀中妙慧發生故許所
0233b20: 見同佛耳。
0233b21: 非彼所聞一切境界終不可取是名三觀初首方便。
0233b22: 是名三觀初首方便者前圓覺菩薩問云三種淨
0233b23: 觀以何為首故此結答云單修靜幻寂為初首方
0233b24: 便也。
0233c01: 若諸眾生行三種勤行情進即名如來出現于世。
0233c02: 此即修也何謂修乃圓修靜幻寂三種觀也
0233c03: 良由三觀既備萬行已巳圓故就此行人分上便是
0233c04: 諸佛出世也又即此人本覺離念名為佛出佛即
0233c05: 覺義圭云我心元與佛心齊曠劫沈淪只為迷
0233c06: 菩薩乃梵語也唐言覺覺心寂照即菩提也。
0233c07: 若後末世鈍根眾生心欲求道不得成就。
0233c08: 此下互修也互修即復修也今初明鈍根之人修
0233c09: 觀未成也。
0233c10: 由昔業障當勤懺悔常起希望先斷憎愛嫉諂曲
0233c11: 求勝上心。
0233c12: 此重發誓願決心欲證加功勵志懺業斷惑也。
0233c13: 三種淨觀隨學一事此觀不得復習彼觀心不放捨
0233c14: 漸次求證。
0233c15: 此正明互修也序云別互習者指此及上文也
0233c16: 疏云有人被色相所礙空靜之觀難成先觀色幻
0233c17: 幻即全空靜觀方成復有執定實色礙於心識難
0233c18: 修幻觀先知其體本無而不妨相方成假幻復
0233c19: 有修中難成絕待先知假全空而無假空全假而
0233c20: 無空空假俱無絕於對待方成寂滅其中又有人
0233c21: 直見心源方知諸法即性故空不壞相故假或但
0233c22: 從性現故假無別所現故空今意若修靜觀不得
0233c23: 者許修幻觀若修幻觀不得者許修靜觀二
0233c24: 觀皆修不得者許修寂觀也只如天台教云破
0234a01: 一切惑莫甚乎空建一切法莫甚乎假究竟一切
0234a02: 性莫甚乎中故一空一切空無假無中無不空一
0234a03: 假一切假無空無中無不假一中一切中無假無
0234a04: 空無不中反意可類。
0234a05: 爾時世尊欲重宣此義而說偈言。
0234a06: 圓覺汝當知一切諸眾生欲求無上道先當結三期
0234a07: 懺悔無始業經於三七日然後正思惟非彼所聞境
0234a08: 畢竟不可取奢摩他至靜三摩正憶持禪那明數門
0234a09: 是名三淨觀若能勤修習是名佛出世鈍根未成者
0234a10: 常當勤心懺無始一切罪諸障若消滅佛境便現前。
0234a11: 於此上十一章經文並屬正宗分竟其頓漸悟修
0234a12: 者蓋此經文殊一章是頓解悟普眼觀成是頓證
0234a13: 悟三觀諸輪是漸證悟圓覺一章道場加行是漸
0234a14: 修悟耶考禪家有二句之義一者最初句二者
0234a15: 末後句初句即初發明之謂也須得末後句始到
0234a16: 牢關今經亦然初文殊章頓解悟即最初句也普
0234a17: 觀成頓證悟即末後句也如善財初見文殊與未
0234a18: 再見文殊其意一同。
0234a19: 第三流通分謂正宗分中法義已巳周欲使廣益他
0234a20: 方遠霑來世流傳通泰展轉無窮故有此分而來
0234a21: 若都無人傳是不流流則不住不滯或傳之遇其
0234a22: 障難是不通通則不壅不塞如水之流無礙也。
0234a23: 於是賢善首菩薩在大眾中即從座起頂禮佛足右
0234a24: 繞三長跪叉手而白佛言。
0234b01: 賢則亞聖謂地前三賢位次十聖位地上菩薩也
0234b03: 成因正位上次聖果者必藉經教流通經教流通
0234b04: 是賢善之首故流通分當此菩薩請問也。
0234b05: 大悲世尊廣為我等及末世眾生開悟如是不思議
0234b06: 事。
0234b07: 不思議事者近慶道場遠慶一部也謂一部經內
0234b08: 世尊為上根人開示二空觀為中根人開示三觀
0234b09: 諸輪為下根人開示道場加行如是種種法門離
0234b10: 於精粗之域出於形質之外脫於言意之表故云
0234b11: 不可思議之事而儒典尚云夫子之道上有出乎
0234b12: 天之高下有入乎地之深瞻之在前忽然在後不
0234b13: 可以形貌求不可以聰明□□□此不思議同意
0234b14: 也。
0234b15: 世尊此大乘教名字何等云何奉持眾生修習得何
0234b16: 功德云何使我護持經人流布此教至於何地作是
0234b17: 語已巳五體投地如是三請終而復始。
0234b18: 然正宗分中但問所詮法義雖已巳圓備凡心難可
0234b19: 任持聞□□時領會分明過後恐還遺忘事須持
0234b20: 教貫穿文既不遺隨文解義依義起觀方成真正
0234b21: 修行故此問經名字也云何奉持者前雖已巳說即
0234b22: 持法也今此問所者即持教也謂自遵奉行為人
0234b23: 持說也流布此教者此行十法行也謂若人一向
0234b24: 於此了義經教供養寫施聽受讀誦說釋思修如
0234c01: 是分布流傳末代未審此人智慧功德畢竟至於
0234c02: 何位地有菩薩地有佛地也。
0234c03: 爾時世尊告賢善首菩薩言善哉善哉善男子汝等
0234c04: 乃能為諸菩薩及末世眾生問於如來如是經教功
0234c05: 德名字汝今諦聽當為汝說時賢善首菩薩奉教歡
0234c06: 喜及諸大眾默然而聽善男子是經千萬億恒河沙
0234c07: 諸佛所說三世如來之所守護十方菩薩之所皈依
0234c08: 十二部經清淨眼目。
0234c09: 說此經佛既是真身無礙塵沙同體故一說即一
0234c10: 切說三真身世一時說無說無不說如華嚴經云
0234c11: 我不見有佛國土不說此經若不知了義教者則
0234c12: 隨方有說不說也三世如來之所守護者如法華
0234c13: 云我等諸佛護持此法令未來世一切菩薩未曾
0234c14: 聞者皆悉得聞十方菩薩之所皈依者謂因行之
0234c15: 中無不從此法而成佛十二部經清淨眼目者良
0234c16: 以推窮迷本照徹覺源是以理貫群經義無不盡
0234c17: 於此若解則諸教煥然可見如指諸掌眼目者如
0234c18: 人有眼一切境界歷歷可見也十二部經者亦謂
0234c19: 之十二分教一契經二應頌三授記四諷誦五因
0234c20: 緣六自說七本事八本生九方廣十未曾有十一
0234c21: 譬喻十二論議此謂之十二部經也今此經即屬
0234c22: 契經及方廣二分所攝也前諸佛所說如來守護
0234c23: 菩薩歸依者此即定圓覺之法也十二部經眼目
0234c24: 者此印定為一切經之宗也所以序云印定之法
0235a01: 為一切經之宗也即指此文也問此經對三時五
0235a02: 時之教否答頓教不論先後處所但遇頓機即說
0235a03: 故不對三時五時之教也又難云既不對教者法
0235a04: 華經云是法華經諸佛神力之所守護此又如何
0235a05: 分耶答法華諸佛神力守護者即屬正宗也此經
0235a06: 諸佛守護者即屬流通分也若彼經守護在流通
0235a07: 分者即許不可揀之彼既屬正宗分是知不同也。
0235a08: 是經名大方廣圓覺陀羅尼亦名修多羅了義亦名
0235a09: 祕密王三昧亦名如來決定境界亦名如來藏自性
0235a10: 差別汝當奉持。
0235a11: 前問此大乘教名字何等云何奉持此答之有五
0235a12: 名也然此經題者乃佛自立也且諸經得名有七
0235a13: 種或體或用或果或彼人為目或以法為名人有請
0235a14: 說等殊法有法喻等別或體或用或果或因或能
0235a15: 詮或真或妄或境或智乍複乍單不同今經五名
0235a16: 已巳含多種大者體也方廣者用也圓覺者果也祕
0235a17: 密者因也王者喻也三昧者法也修多羅了義者
0235a18: 是歎能詮也餘皆所詮如來是能證人也決定境
0235a19: 界者即所證境也如來藏者即屬總乃在纏之名
0235a20: 則真妄和合也又自性即空如來藏也差別即不
0235a21: 空如來藏也斯則人法總彰法喻皆舉具體具用
0235a22: 有果有因詮旨雙題真妄俱顯方諸經目莫備於
0235a23: 斯了義之名題顯然矣而世尊遂敕令依此名法
0235a24: 而持謂已巳悟而持謂已巳悟明心地者文字性離即
0235b01: 是解脫不妨滿紙放光而持也若不悟明心地者
0235b02: 迷一切諸法真實之性向心外取法而起文字之
0235b03: 見見還將文字對治示其本來之性如以聲止聲
0235b04: 以橛出橛以機奪機以毒攻毒無離文字如說修
0235b05: 行而持義也。
0235b06: 善男子是經唯顯如來境界唯佛如來能盡宣說。
0235b07: 前云是諸眾生清淨覺地又說無明貪愛四病四
0235b08: 相今云唯顯如來境界者既云唯顯佛之妙覺不
0235b09: 思議境界獨佛方能盡其所說其所說者何耶謂
0235b10: 說眾生無明皆無所有止是佛境佛境若不顯現
0235b11: 眾生豈得皆空生若不空豈徹覺地故華嚴信位
0235b12: 即佛境皆是此意也然後代淺識劣解之人以謂
0235b13: 佛法止此此者□觀是說也。
0235b14: 若諸菩薩及末世眾生依此修行漸次增進至於佛
0235b15: 地。
0235b16: 前問流布此教至於何地今答云良由此經唯顯
0235b17: 佛境故修十法行之者必至佛地佛地即妙覺位
0235b18: 也所謂不住化城便躋寶所在禪家謂之不動凡
0235b19: 夫便登佛位。
0235b20: 善男子是經名為頓教大乘頓機眾生從此開悟亦
0235b21: 攝漸修一切群品。
0235b22: 賢首國師以一大藏教深淺之義判為五教五教
0235b23: 者一小乘教即四阿含經是二大乘始教即八部
0235b24: 般若是三大乘終教即楞嚴涅槃寶積等是四大
0235c01: 乘頓教即圓覺楞伽等是五大乘圓教即華嚴是
0235c02: 今經乃屬頓教獨被頓機眾生於頓機中又分為
0235c03: 上中下三根也疏云宗門是頓教事具漸門既頓
0235c04: 漸俱收則遲速皆益會與不會入與不入皆可留
0235c05: 心所以修山主云會得甚奇特不會也相許。
0235c06: 譬如大海不讓小流乃至蚊及阿修羅飲其水者
0235c07: 皆得充滿。
0235c08: 此舉喻也大海喻頓教小流喻漸教蚊虻喻二乘
0235c09: 阿修羅喻菩薩飲其水等者喻二乘之人受持此
0235c10: 經皆得悟入疏云大海有無量之水而飲之者則
0235c11: 量腹多小圓覺有無邊之法門而受持之者隨器
0235c12: 頓漸。
0235c13: 善男子假使有人純以七寶積滿三千大千世界以
0235c14: 用布施不如有人聞此經名及一句義。
0235c15: 此顯福也法會既終所談上中下三根及談因果
0235c16: 法義復恐後代眾生不信修如是因感如是果遂
0235c17: 於此流通分中一道較量功德歎使後人生信忻
0235c18: 樂也如金剛經中兩重因果三番較量之意梵語
0235c19: 檀波羅蜜此云布施謂運心寬廣曰布輟己巳惠人
0235c20: 曰施此布施一度眾行皆攝華嚴經說有十度一
0235c21: 布施謂財法無畏無不皆捨二持戒謂防非止惡
0235c22: 內外無瑕三忍辱違順不干諦察忍可四精進離
0235c23: 身心相萬法增修五禪定念慮皆忘安理境六般
0236a02: 萬境不動十智度決斷無惑證法頤神今以布施
0236a03: 一度以較量經福也一句義者此顯勝七寶也意
0236a04: 謂雖以金銀璃赤珠等寶不為自己巳求安樂之
0236a05: 故普施與一切眾生者是有為有漏之因感得人
0236a06: 天果報譬如仰箭射空勢力盡箭還墜招得來
0236a07: 生不如意今若聞此經一句合宜之義如說修行
0236a08: 斷惑遣疑是無漏最上之因便能超夢幻出輪迴
0236a09: 直趣無上佛果菩提所以此功德勝過前七寶布
0236a10: 施功德也疏云世珍盈剎能為漏果之寶妙法一
0236a11: 字必獲菩提之報禪家亦云識得一句一生參學
0236a12: 事畢在教家亦云教典千文一心能貫之在書云
0236a13: 詩三百一言以蔽之在記云通於一萬事畢在說
0236a14: 云吾道一以貫之古詩云學雖不多可齊止□如
0236a15: 是則歸同反一一處既通千處萬處一時透脫所
0236a16: 以道一葉落天下秋一塵起大地收一華開天下
0236a17: 春一事寂萬法真與此一句義同意也。
0236a18: 善男子假使有人教百恒沙眾生得阿羅漢果。
0236a19: 此顯劣智也梵語阿羅漢此有三義謂不生應供
0236a20: 無賊也恒河者方四十里其沙細如假饒教得
0236a21: 一百箇恒沙中許多數之人獲成就小果聖人
0236a22: 者其福非是究竟故乃劣也。
0236a23: 不如有人宣說此經分別半偈。
0236a24: 上文舉劣此顯勝也意謂使教百恒沙眾生得阿
0236b01: 羅漢果所得功德不如有人代佛宣揚此經半偈
0236b02: 之功德也疏云凡全偈者所謂四句句有二種一
0236b03: 文句二義句若約文句即兩句為半偈若約義句
0236b04: 即說一切法本來空寂是半偈也顯空體不空是
0236b05: 全偈他。
0236b06: 善男子若復有人聞此經名信心不惑。
0236b07: 此明聞信也不惑即不疑惑也然大乘教法無量
0236b08: 劫來難見難聞或時聞已巳不信不順不悟不入者
0236b09: 有之矣所以論語云人無信不知其可也夫圓覺
0236b10: 深旨一心妙門非大智而不能觀非大根而不能
0236b11: 信觀即舉佛智也信之即入圓覺但懇志無疑決
0236b12: 取於成辦也。
0236b13: 當知是人非於一佛二佛種諸福慧如是乃至盡恒
0236b14: 河沙一切佛所種諸善根聞此經教。
0236b17: 善根聞是章句乃至一念生淨信者諸善根者不
0236b18: 過是貪嗔癡三毒發聞思修三慧也然此經宗信
0236b19: 者必是即解之信信該果海不是小緣故驗其宿
0236b20: 因曾積信種。
0236b21: 汝善男子當護末世是修行者無令惡魔及諸外道
0236b22: 惱其身心令生退屈。
0236b23: 前問云何護持今答云但莫令惡魔外道惱其身
0236b24: 心者即是護持也近有人撰其偈詞添入經中蓋
0236c01: 不知此是流通分故閱者幸勿疑焉。
0236c02: 爾時世尊欲重宣此義而說偈言。
0236c03: 賢善首當知是經諸佛說如來善護持十二部眼目
0236c04: 名為大方廣圓覺陀羅尼現如來境界依此修行者
0236c05: 增進至佛地如海小流水飲者皆充滿假使施七寶
0236c06: 積滿三千界不如聞此經若化河沙眾皆得阿羅漢
0236c07: 不如宣半偈汝等於來世護是宣持者無令生退屈
0236c08: 爾時會中有火首金剛摧碎金剛尼藍婆金剛等八
0236c09: 萬金剛并其眷屬即從座起頂禮佛足而白佛言世
0236c10: 尊若後末世一切眾生有能持此決定大乘我當守
0236c11: 護如護眼目乃至道場所修行處我等金剛自領徒
0236c12: 眾晨夕守護令不退轉其家乃至永無災障疫病消
0236c13: 滅財寶豐足常不乏少。
0236c14: 此下稟命加衛外護流通也火首者此神頭有火
0236c15: 焰手中執金剛杵也。
0236c17: 禮佛足右遶三而白佛言世尊我亦守護是持經
0236c18: 者常令安隱心不退轉。
0236c19: 大梵王者即初禪天主也二十八天王者即三界
0236c20: 主也須彌山王者即帝釋也護國天王者即別指
0236c21: 四天王也。
0236c22: 爾時有大力鬼王名吉槃茶與十萬鬼王即從座起
0236c23: 頂禮佛足右繞三而白佛言世尊我亦守護是持
0236c24: 經人朝夕侍衛令不退屈其人所居一由旬內若有
0237a01: 鬼神侵其境界我當使其碎如微塵。
0237a02: 吉槃茶者亦鳩槃茶此鬼食人精氣其疾如風管
0237a03: 林野諸鬼眾一由旬者即四十里也。
0237a04: 佛說此經已巳一切菩薩天龍鬼神八部眷屬及諸天
0237a05: 王梵王等一切大眾聞佛所說皆大歡喜信受奉行。
0237a06: 疏云良由文殊所問經說有三種義歡喜奉行一
0237a07: 能說者清淨不取著名利所染故二所說法清淨
0237a08: 以如實知法體故三得果清淨即說益也問經首
0237a09: 信成就與此信是同是別耶答前信淺此信深何
0237a10: 以知之大智度論云如是我聞生信也信受奉行
0237a11: 生智也信為能入智為能度又云信為入法之初
0237a12: 機智為究竟之至要雖深淺之不同在智信一貫
0237a13: 則無別也。
0237a14: 
0237a15: 圓覺經類解卷第四末終
0237a16: 
0237a17: 
0237a18: 
0237a19: 
0237a20: 
0237a21: No. 252-B
0237a22: 應辰伏聞性均一天本無間斷識昧六塵遂分迷
0237a23: 悟賴有圓覺性海明頓漸之所歸了義真乘混聖
0237a24: 凡而同際指眾生要徑示諸佛真源是故一切眾
0237b01: 生聞所未聞得所未得然理藏於隱則聞者晦妙
0237b02: 入於玄則得者艱故曰圓覺未圓覺應辰□分
0237b03: 湔薄資性愚蒙周覽圭之微言波翻巨海得
0237b04: 復庵之類解霧廓晴天敬勤諸版願廣其傳庶幾
0237b05: 口誦目擊意悟心開咸住大光明藏共登妙圓覺
0237b06: 場所期妙利恭願祝奉兩宮無疆之壽報雙親罔
0237b07: 極之恩凡在見聞悉霑餘潤。
0237b08: 淳凞己巳亥長至日　承信即沈　應辰　謹識
0237b09: 
0237b10: 稽首十方佛經法并僧眾願以書寫力
0237b11: 廣度於一切先報亡親恩及酬師匠德
0237b12: 普濟諸群品同證於種智
