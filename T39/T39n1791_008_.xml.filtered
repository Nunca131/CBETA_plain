0487c12: 
0487c13: 
0487c14: 注大乘入楞伽經卷第八
0487c15: 
0487c16: 無常品第八
0487c17: 爾時大慧菩薩摩訶薩至所言無常復有幾種
0487c18: 　因上凡夫虛妄起生滅見。非諸聖人。謂外
0487c19: 道凡夫不得如實。而起無常生滅妄見。故說
0487c20: 無常。聖人得如實理。應不起無常生滅妄見。
0487c21: 世尊何故。亦言諸行無常。是生滅法。未知此
0487c22: 說孰為邪正。所言無常復有幾種耳。
0487c23: 佛言大慧外道說有至生已不生無常性故
0487c24: 　有外道說四大種性。無始造作色等諸法。作
0487c25: 已而捨。即計所作法是其無常。
0487c26: 有說形處變壞是名無常至大種自性本來無
0487c27: 起　自下牒釋廣破妄計七種無常也。此初
0487c28: 牒釋破第六無常。言其中物無物無常者牒
0487c29: 計也。謂能造下諸句即釋破也。言能造大種。
0488a01: 所造諸法。虛妄不實其相滅壞。大種自性不
0488a02: 可得故。本來無起。無起故無滅。何有能造所
0488a03: 造實法言無常耶。
0488a04: 不生無常者謂常與無常至則墮外道生無常
0488a05: 義　次牒釋破第七無常。言一切法本來寂
0488a06: 靜。非是滅生名無常。不覺此者。則計不生以
0488a07: 為有生法滅。名無常也。
0488a08: 有物無常者謂於非常至而自不壞此亦如是
0488a09: 　三牒釋破第五無常。言於非常非無常處。
0488a10: 外道不了。計謂無常。是自生妄想也。其義云
0488a11: 何下。徵釋譬喻彼妄計義。如經自明。
0488a12: 大慧現見無常與一切法至能令諸法成於無
0488a13: 故　此下如來正破彼計也。謂現見物無常。
0488a14: 與所作諸法無有異體。故云無有能作所作
0488a15: 差別。既云此是物無常。此是所作法。無差別
0488a16: 故。能作所作應俱是常。何以故。不見有物無
0488a17: 常為因。而能破壞所作諸法。成於無故。
0488a18: 大慧諸法滅壞實亦有因但非凡愚之所能了
0488a19: 　以外道計除物無常。無有能令人天變化
0488a20: 有無者。是故佛言人天依正一切諸法。生起
0488a21: 滅壞實亦有因。但非凡愚之所能了。謂一念
0488a22: 妄想是生起滅壞因。外道不知。故以物無常
0488a23: 為因也。
0488a24: 大慧異因不應生於異果至云何異因生於異
0488a25: 果　自下如來破轉計也。上言無差別。破計
0488a26: 物無常自不滅壞。能壞諸法。此謂有別。復破
0488a27: 轉計能生諸法。故言異因不應生於異果。若
0488a28: 實能生者。一切異法應皆相生。如粟種生麻。
0488a29: 荳種生麥。情生無情。無情生情。彼法此法。能
0488b01: 生所生。應無有別。而世現見諸法有別。云何
0488b02: 妄計異因生於異果。
0488b03: 大慧若無常性是有法者至所無常法皆應是
0488b04: 常　若計物無常性為能生因是有法者。應
0488b05: 同所作性不究竟。自是無常也。自無常故。何
0488b06: 能滅壞生起諸法。所無常法皆應是常。何以
0488b07: 故。既同所作。而計常住自不滅壞。故所作法
0488b08: 皆是常也。
0488b09: 大慧若無常性住諸法中至故其自性亦不壞
0488b10: 滅　若計物無常性。常住一切諸法之中。而
0488b11: 能有無生。滅諸法者。既住諸法中。應同諸法
0488b12: 墮於三世俱滅壞也。自體不有。豈能令物無
0488b13: 常乎。一切外道。妄計大種體性不壞。言造色
0488b14: 壞。色者即是大種差別和合而有。離異不異。
0488b15: 故其色自性。亦不壞滅耳。
0488b16: 大慧三有之中能造所造至能生於物而不滅
0488b17: 耶　此總結破物無常見。如文可知。以上破
0488b18: 物無常竟。
0488b19: 始造即捨無常者非大種至當知是非始造無
0488b20: 常　四牒釋破第一始造即捨無常。謂諸外
0488b21: 道所計。不出互自共三為能造也。言非大種
0488b22: 互過大種以各別故者。謂堅濕等本無自性。
0488b23: 其用互有相違。不能更互以造於色。故破云
0488b24: 以各別故。如下偈曰。大種無自性。又云大種
0488b25: 互相違。安能造於色也。言非自相造。以無異
0488b26: 故者。自獨也。謂大種性本自無生。不能獨起
0488b27: 以造於色。故破云以無異故。如下偈曰。大種
0488b28: 本無生。故無所造色也。言非復共造。以乖離
0488b29: 故者。共者同和之義。謂四大種性自乖離。遞
0488c01: 相凌滅。如水不容火等。豈能共同而造於色。
0488c02: 故破云以乖離故。如下偈曰。火乃燒於色。水
0488c03: 復為壞爛。風能令散滅。云何色得生也。當知
0488c04: 非是始造無常者。結破也。
0488c05: 形狀壞無常者此非能造至比見墮在數論之
0488c06: 中　五牒釋破第二無常。計但滅形狀長短
0488c07: 等見。不滅能所造體。此見墮在僧佉中也。
0488c08: 色即是無常者謂此即是形狀無常至唯有言
0488c09: 說故　六牒釋破第三無常。計大種性常住
0488c10: 不滅。為能作者若亦無常。則無世事。如是所
0488c11: 計墮於外道盧迦耶見。以彼妄見諸法自相
0488c12: 生。唯有言說。無自性相故。
0488c13: 轉變無常者謂色體變至而金無改此亦如是
0488c14: 　七牒釋破第四無常。計色質變異名無常。
0488c15: 非大種體名無常也。故舉金作嚴具喻之。嚴
0488c16: 具有變異名無常。而金無改非無常也。此色
0488c17: 法體變異無常亦如是。
0488c18: 大慧如是等種種外道至能造所造則皆斷滅
0488c19: 　總結上七種無常。及等餘外道妄想分別
0488c20: 見無常性。如彼計謂火燒四大時。而不能燒
0488c21: 諸大自相。言若能燒者。能造所造後應斷滅。
0488c22: 以見不斷故。計大種性常。
0488c23: 大慧我說諸法非常無常至則不分別能所造
0488c24: 故　此明如來自覺聖智所證實法。凡有說
0488c25: 示如證而說。不同外道常無常見。何以故爾。
0488c26: 謂了外法虛妄不實離執取故。乃至離有無
0488c27: 見。不妄分別能所造故。通有十義釋成正理。
0488c28: 如文可知。
0488c29: 大慧世間出世間至非諸凡愚之所能知　言
0489a01: 世出世間。及出世間最勝上上諸法。皆唯是
0489a02: 心無有外法。非常無常。若不能了則墮惡見。
0489a03: 依自妄想而計言說。計常無常。此三種法所
0489a04: 有方便語言分別。亦非凡愚所能覺知。
0489a05: 爾時世尊重說頌言始造即便捨形狀有轉變
0489a06: 色物等無常外道妄分別　言七種無常。是
0489a07: 諸外道妄分別見。
0489a08: 諸法無滅壞諸大自性住外道種種見如是說
0489a09: 無常　是法住法位。世間相常住。故言諸法
0489a10: 無滅壞。諸大自性住。外道不了。計大種常。造
0489a11: 色無常。故言外道種種見。如是說無常。
0489a12: 彼諸外道眾皆說不生滅諸大性自常誰是無
0489a13: 常法　離能無所。離所無能。既能造大種說
0489a14: 不生滅。其性自常。誰是無常所造色法。
0489a15: 能取及所取一切唯是心至一切不可得　能
0489a16: 取妄見。所取妄塵。梵天等法虛妄不實。離於
0489a17: 心量皆不可得耳。
0489a18: 現證品第九
0489a19: 爾時大慧菩薩摩訶薩至及諸外道錯亂之中
0489a20: 　因上言世間出世間。及出世間上上諸法。即
0489a21: 有菩薩聲聞緣覺。斷世間生死。入出世間
0489a22: 滅盡三昧樂。及得諸地次第相續相。故大慧
0489a23: 舉滅盡三昧。及地次第相續相請問如來。欲
0489a24: 顯三乘聖凡優劣。令修勝行證佛果海。不墮
0489a25: 權乘及諸邪見迷惑中耳。
0489a26: 佛言諦聽當為汝說至心意意識分別想滅
0489a27: 　言菩薩至六地。及聲聞緣覺。同斷三界煩惱
0489a28: 生死。能入滅盡三昧。七地菩薩異二乘。念
0489a29: 念恒入無有間斷。二乘有煩惱生死可斷。故
0489b01: 不能念念恒入。八地菩薩無功用道。恒在三
0489b02: 昧無出入相。而同聲聞緣覺涅槃。滅妄想心
0489b03: 識也。
0489b04: 始從初地乃至六地至能取所取之相而生執
0489b05: 著　明初地至六地菩薩。雖未盡滅心意意
0489b06: 識。已能修行觀察諸法由分別有。分別想
0489b07: 更不現行。凡愚不覺無始以來過惡虛偽習
0489b08: 氣所熏。於自心變能所取相。故起計著。如鐵
0489b09: 孕垢而自毀傷。
0489b10: 大慧八地菩薩所得三昧至是故於中生涅槃
0489b11: 想　言此八地菩薩。初得無生法忍。覺一切
0489b12: 法如幻如夢。心量妄想息滅。諸佛以七種加
0489b13: 勸。於三昧門不入涅槃。若不蒙加勸發。即不
0489b14: 修行廣大行願悲化有情。亦如聲聞緣覺斷
0489b15: 佛種姓。是故如來為示無量難思功德。令其
0489b16: 滿足成佛果海。無墮二乘於無生三昧生涅
0489b17: 槃想也。然此品言聲聞緣覺。是昔菩薩退菩
0489b18: 提願者。彼定性趣寂二乘。尚不能知初地之
0489b19: 法。況能分同八地菩薩得無生忍耶。
0489b20: 大慧七地菩薩善能觀察至漸入諸地具菩提
0489b21: 分法　言七地菩薩。善觀心識妄想斷。我我
0489b22: 所生滅自共相。無礙辨才善巧決定。雖未能
0489b23: 滅心識流注。已於三昧而得自在。漸入諸地
0489b24: 具足菩薩菩提分法。言四無礙辨者。謂法義
0489b25: 詞及以樂說。義如別釋。
0489b26: 大慧我恐諸菩薩至我及諸佛為如是說　欲
0489b27: 令菩薩。覺陰界入自共相等虛假不實。善於
0489b28: 諸地相續次第。對治妄想不墮外道惡見邪
0489b29: 徑。故如此說。然彼諸法有無生滅。實不可
0489c01: 得。愚夫不知。是故諸佛皆以方便作是說耳。
0489c02: 大慧聲聞緣覺至於菩薩至生涅槃覺非寂滅
0489c03: 慧　退菩提願聲聞緣覺。於第八地中。味著
0489c04: 無生三昧。為彼所醉。不達三界自共相虛妄。
0489c05: 妄緣人法二無我空處。作涅槃想。不見諸法
0489c06: 自性寂滅。為真涅槃。
0489c07: 大慧諸菩薩摩訶薩至得於如來自證地故
0489c08: 　言八地菩薩。雖見無生三昧樂。為本願哀愍
0489c09: 大悲成就。滿十大願度脫眾生。不證無生以
0489c10: 為涅槃。然非不起菩提分佛法正因。隨於智
0489c11: 慧如實修行。如是故得入如來地也。
0489c12: 大慧如人夢中方便度河至意識夢中之所現
0489c13: 耳　覺竟無水。船非真。夢時見河。船非
0489c14: 妄。以譬得八地覺已。本無生死。故菩提分功
0489c15: 德非真。七地未覺。心量未滅。故菩提分功德
0489c16: 非妄。但是無始見覺聞知。曾所更事熏習不
0489c17: 斷。故心意識妄想夢現。言離有無念者。考餘
0489c18: 二本。當作墮有無念也。
0489c19: 大慧菩薩摩訶薩至所得涅槃非滅壞也　言
0489c20: 菩薩從初地至七地。增進修行。合上如人夢
0489c21: 中方便度河。入於第八。得無分別智。合上未
0489c22: 度便覺。見一切法已下。合上覺已思唯等。文
0489c23: 互影略更相映顯。可以意得。
0489c24: 大慧第一義中無有次第至此則名為寂滅之
0489c25: 法　第一義中言思路絕。唯自覺智所證相
0489c26: 應。不得說有十地對治。次第相續相。此則強
0489c27: 名寂滅法也。
0489c28: 爾時世尊重說頌言諸住及佛地唯心無影像
0489c29: 至餘則我所得　住亦地也。無影像即無所有
0490a01: 也。七地已還總名心量未滅。八地已上名無
0490a02: 所有。十地已去方言佛也。故云此二地名住。
0490a03: 餘則我所得也。
0490a04: 自證及清淨此則是我地至或有先時化　初
0490a05: 半偈頌法身。次一偈頌報身。第三一偈頌化
0490a06: 身。報化皆由法身有也。
0490a07: 於彼說三乘皆是如來地至無相有何次　如
0490a08: 來方便隨情說法。即有諸乘。第一義中何有
0490a09: 次第。故思益經云。得諸法正性者。不從一地
0490a10: 至於一地。是知以實映權。方便相盡。皆無所
0490a11: 有。
0490a12: 如來常無常品第十
0490a13: 爾時大慧菩薩摩訶薩至為常為無常　因上
0490a14: 此是去來今諸佛之所說。若如來墮三世者。
0490a15: 則是無常。故問如來應正等覺。為常為無常
0490a16: 也。
0490a17: 佛言大慧如來應正等覺至然佛如來實非斷
0490a18: 滅　言佛是常是無常。俱有過咎。云何有過
0490a19: 咎。若如來常者。則同外道計神我等為能作
0490a20: 者。為能作常。若無常者。則同世間有為作
0490a21: 法。為相所相。畢竟敗壞成於無有。法身應斷
0490a22: 滅。然佛如來實非斷常。
0490a23: 大慧一切所作如瓶衣等至是故如來非常非
0490a24: 無常　若言如來是無常。即同瓶衣一切作
0490a25: 法無常過也。所修正因福慧莊嚴。皆空無益。
0490a26: 然佛如來。功流萬世常存。道通億劫彌固。又
0490a27: 一切世間有所作法。皆應是如來。以同是作
0490a28: 因生故。而言如來是常無常者。有如上過故。
0490a29: 不可言說也。
0490b01: 復次大慧如來非常至同於兔馬魚蛇等角
0490b02: 　此復破轉計也。若言如來如虛空常者。則不
0490b03: 待自覺智所修因成。以虛空離四句邊。分得
0490b04: 譬如來也。又若言如來是不生常者。則如兔
0490b05: 馬等角本來無生也。若同虛空兔馬言常。則
0490b06: 無方便廣大益物義。是故不同也。
0490b07: 復次大慧以別義故至然非凡愚之所能知
0490b08: 　以別義故亦得言常。謂以現前離念明智。證
0490b09: 真常法故。亦得言常。此真常理。有佛無佛。常
0490b10: 住不變。遍一切法。非斷滅無。凡夫外道豈能
0490b11: 覺知。故法華云。同共一法中。而不得此事。
0490b12: 大慧夫如來者以清淨慧至如來不從妄分別
0490b13: 生　言如來者。以自覺聖智所證得名。不以
0490b14: 心意識自共相法妄習得名。一切世間皆從
0490b15: 不實妄想所生。如來非彼生也。
0490b16: 大慧若有於二有常無常至二分別覺勿令少
0490b17: 在　有妄取捨生死涅槃。故有常無常也。如
0490b18: 來所證無二法故。離常無常不寂靜見。學者
0490b19: 應滅二妄分別。令盡無餘。
0490b20: 爾時世尊重說頌言遠離常無常而現常無常
0490b21: 至是則無違諍　此三偈頌上長行。經文自明
0490b22: 可知。
0490b23: 如來藏性品第十一
0490b24: 爾時大慧菩薩摩訶薩至不求盡苦不證涅槃
0490b25: 　因上如來非以心意意識蘊界處法妄習得
0490b26: 名。又佛常說諸法無我。故問唯願為我說蘊
0490b27: 界處生滅之相。彼陰界入中既無有我。誰生
0490b28: 誰滅。而諸凡愚依於生滅不覺苦盡。不證涅
0490b29: 槃無生滅法。若無有我。誰知苦盡。誰證涅槃
0490c01: 耶。
0490c02: 佛言大慧諦聽諦聽至變現諸趣離我我所
0490c03: 　如來藏者。自性清淨心在纏之名也。佛言陰
0490c04: 界入中雖無我。而有如來藏。能受善不善因。
0490c05: 故能遍興造六道生死法。譬如伎兒依術
0490c06: 故。變起六道形色法。無我我所。凡夫依如來
0490c07: 藏起六道生死。無我我所亦如是。
0490c08: 以不覺故三緣和合至生於七識無明住地
0490c09: 　言二乘不覺如來藏無我故。計根塵識。三緣
0490c10: 和合以為生因。外道不覺如來藏無我故。計
0490c11: 神我等以為作者。為無始惡習所熏。名如來
0490c12: 藏為藏識。生於七識無明住地也。下二句一
0490c13: 作生無明住地。與七識俱。
0490c14: 譬如大海而有波浪至復生於貪若因及所緣
0490c15: 　如彼大海因風起浪。水相波相相續不斷。
0490c16: 以況如來藏海。因無明風起七識浪。生死相
0490c17: 續不斷亦爾。然如來藏本來自性。清淨無垢。
0490c18: 離常無常。及諸外道我論過失。其餘諸識念
0490c19: 念生滅。以妄因緣和合。而生三界生死。不了
0490c20: 色等一切諸法自心所現。計著名相起諸煩
0490c21: 惱。造善惡業感苦樂報。既從貪生。復生於貪。
0490c22: 若因及緣流轉生死。無解脫期。故法華云。諸
0490c23: 苦所因。貪欲為本也。自此已上。明如來藏與
0490c24: 三界有漏善惡為因。
0490c25: 諸取根滅不相續生至便妄生於得解脫想
0490c26: 　此明若愛取諸根滅不相續生自惡覺觀分別
0490c27: 苦樂受者。修如是行。或得滅定四禪。入四諦
0490c28: 解脫。便妄生得真解脫想。故法華云。但盡生
0490c29: 死名為解脫。其實未得一切解脫也。自此已
0491a01: 上。明如來藏與出世間聲聞緣覺劣無漏善
0491a02: 法為因。
0491a03: 而實未捨未轉至取於自相及共相故　言聲
0491a04: 聞緣覺。其實未捨虛偽習氣。即未能轉藏識
0491a05: 之名。非真解脫。若無藏識。七識無依。習氣亦
0491a06: 滅。乃真解脫。何以故爾。因彼藏識為所依止。
0491a07: 及彼相分為所緣。餘識生故。然非外道二乘
0491a08: 境界。以彼無明法執未滅故。
0491a09: 若見如來藏五法自性至應淨如來藏藏識之
0491a10: 名　此明能轉滅藏識見如來藏心。五法三
0491a11: 自性二無我等。對治法門則滅。功用惡覺不
0491a12: 能傾動。住不動地無功用道。了十種如幻三
0491a13: 昧。如夢度河未度而覺。為彼三昧覺力所持。
0491a14: 任運修行難思佛法。願力廣大不住無為。及
0491a15: 無生忍。獲自覺智不共餘乘。而證十地聖人
0491a16: 之道意生法身。離於功用諸三昧行。是故菩
0491a17: 薩欲得勝淨微妙佛法者。應淨妄習藏識之
0491a18: 名。無如二乘俱斷分段生死。便謂真解脫也。
0491a19: 大慧若無如來藏至而不捨於勇猛精進　若
0491a20: 無藏識之名。則無凡聖分段變易二種生滅。
0491a21: 真修行者。雖見自實際。住現法樂住三昧。不
0491a22: 捨方便進趣佛地。名聖人生滅也。
0491a23: 大慧此如來藏藏識至如觀掌中菴摩勒果
0491a24: 　外道妄覺。二乘偏覺。非現前見。菩薩分覺雖
0491a25: 勝。亦未究竟。如來現見如來藏。如視掌中菴
0491a26: 摩勒果。皎然非謬。
0491a27: 大慧我為勝鬘夫人至莫但聞已便生足想
0491a28: 　言如來藏識藏是佛境界。非諸二乘外道所
0491a29: 行之處。當勤觀察三慧備修。勿得守聞而生
0491b01: 知足。
0491b02: 爾時世尊重說頌言甚深如來藏而與七識俱
0491b03: 執著二種生了知則遠離　言二種生者。即
0491b04: 上凡夫及以聖人悉有生滅也。
0491b05: 無始習所熏如像現於心若能如實觀境相悉
0491b06: 無有　如鏡因前境故。有虛偽色像現。亦如
0491b07: 如來藏因七輒識無始惡習熏故。有三界依
0491b08: 正妄法現。如實觀者一切悉無耳。
0491b09: 如愚見指月觀指不觀月計著文字者不見我
0491b10: 真實　智者見指必知有月。愚夫反是。故但
0491b11: 觀文字之指。不得真實法也。
0491b12: 心如工伎兒意如和伎者五識為伴侶妄想觀
0491b13: 伎眾　言如來藏識藏受熏持種。變起根身
0491b14: 器界。如工伎兒。染污末那。執我法故。如和伎
0491b15: 者。前五轉識取塵相資。譬之伴侶。第六意識
0491b16: 虛妄了別。類彼觀人。
0491b17: 五法門品第十二
0491b18: 爾時大慧菩薩摩訶薩至至於如來自證之位
0491b19: 　因上見如來藏。五法自性。諸識無我。對治
0491b20: 法門則滅。故□＝今【原】□復舉五法自性。諸識無我差
0491b21: 別相。以請問也。
0491b22: 佛言諦聽當為汝說至而起分別非諸聖人
0491b23: 　此五法等度眾生對治法門。若不修行治所
0491b24: 治障。入真實證。即是凡夫妄分別也。
0491b25: 大慧白言云何不了至勝性而生隨名相流
0491b26: 　明愚不了名是假立。心隨流動見有諸法。計
0491b27: 我我所生死輪轉。不覺諸法如幻等性。唯是
0491b28: 自心妄分別起。離能所取及生住滅。謂從自
0491b29: 在勝性等生。妄心外緣隨塵流逸。
0491c01: 大慧此中相者謂眼識所見至如是等我說為
0491c02: 相　五根六境通名為相。亦云眼識所見名
0491c03: 有見有對色。耳鼻舌身識所得者名無見有
0491c04: 對色。意識所得者。名無見無對色。此三種色
0491c05: 相總名相也。
0491c06: 分別者施設眾名至決定不異是名分別　施
0491c07: 設眾多名字。顯示差別種種諸相。謂有象馬
0491c08: 等名生。即有象馬等相起也。此事如是者。顯
0491c09: 示自相也。決定不異者。顯示共相也。計有此
0491c10: 等名相。是故名為妄想分別。
0491c11: 正智者謂觀名相互為其客至是名正智　以
0491c12: 正智觀察。物無當名之實。名無得物之功。自
0491c13: 性本無。俱互為客。則無分別名相識生。豈涉
0491c14: 斷常墮凡夫地。
0491c15: 大慧菩薩摩訶薩至我說此法名為如如　言
0491c16: 此正智不取名相法為有。不捨名相法為無。
0491c17: 遠離損減增益二見。名相妄識本自不生。是
0491c18: 故強名為如如也。
0491c19: 大慧菩薩摩訶薩至入於如如之所獲得　言
0491c20: 住如如者。得入無相寂靜境界。超勝解行。昇
0491c21: 歡喜地乃至功德滿足。於色究竟處證如來
0491c22: 地。成熟眾生。如水中月圓照示現。無量應身
0491c23: 隨宜說法。體性清淨離心意識。成滿昔願十
0491c24: 無盡句。是名菩薩如實修行五法等法者。得
0491c25: 如如法身。若不修者。則生顛倒凡夫。流轉諸
0491c26: 趣曠野。
0491c27: 爾時大慧菩薩摩訶薩至不可壞故是圓成性
0491c28: 　大慧前舉四門而問。如來但約五法一門
0491c29: 而答。故此再問為三自性入於五法中。為三
0492a01: 自性別有自相耶。佛答言餘三法門。悉入五
0492a02: 法中者。以但修一門。則諸門備攝。餘三亦爾。
0492a03: 謂其中名相生妄計自性。此妄計自性即入
0492a04: 五法中名相也。若依彼分別心心所法。必帶
0492a05: 名相俱時而起。譬如日與光俱。是名緣起自
0492a06: 性入五法中分別也。正智如如非是作法。故
0492a07: 不可壞。是圓成性入五法中正智如如也。已
0492a08: 上明三自性入五法竟。
0492a09: 大慧於自心所現至悉皆攝入此五法中　言
0492a10: 於自心妄所現法生執著時。有心意識八種
0492a11: 分別。起此差別相。此八名相。即入五法中名
0492a12: 相妄想。了此名相皆是不實。唯妄計性。即入
0492a13: 五法中正智如如此明八識入五法也。施皆
0492a14: 不實唯妄計性。若計實有二種我名。及二我
0492a15: 相。即入五法中名相分別。若能覺彼二我不
0492a16: 實。即得生法二無我智。即入五法中正智如
0492a17: 如。此明二種無我入五法也。非但五法攝餘
0492a18: 三門。聲聞緣覺菩薩如來若因若果一切諸
0492a19: 法。悉入其中也。
0492a20: 復次大慧五法者至心心所法是名分別　此
0492a21: 佛復明五法義也。相名二法可知。起心心所。
0492a22: 緣念瓶等名相。則名分別。心法即八識心王。
0492a23: 心所法即六位心所。亦曰心數法。義如別說。
0492a24: 彼名彼相畢竟無有至乃至覺滅是名如如
0492a25: 　了彼名相不實。故無妄想覺知。則名如如也。
0492a26: 大慧真實決定究竟根本自性可得至是名正
0492a27: 智　唯此一事實。餘二則非真。故謂決定
0492a28: 究竟根本自性可得。餘皆魔事也。是故諸佛
0492a29: 隨順證入。如其實相。為彼眾生開示演說五
0492b01: 法門等。令入如實處。二乘外道所不能得。則
0492b02: 名正智。
0492b03: 大慧此五種法三性八識至心則決定不隨他
0492b04: 轉　言當覺正智如如。勿隨名相分別所轉
0492b05: 也。
0492b06: 爾時世尊重說頌言五法三自性及與八種識
0492b07: 二種無我法普攝於大乘　頌上四門。普攝
0492b08: 大乘一切法義也。
0492b09: 名相及分別二種自性攝正智與如如是則圓
0492b10: 成實　此頌三自性入五法中。
0492b11: 恒河沙品第十三
0492b12: 爾時大慧菩薩摩訶薩至為如言而受為別有
0492b13: 義　大慧因上現證品偈言。此是去來今。諸
0492b14: 佛之所說。又因上言其身清淨。離心意識。既
0492b15: 離心識。即不可為譬。故舉餘經言三世諸佛
0492b16: 如恒河沙。故問為如說而受。為別有餘義。
0492b17: 佛告大慧勿如言受至唯以少分為其喻耳
0492b18: 　言三世如來過世間望。非譬所譬。不可比恒
0492b19: 河。故華嚴云。三界有無一切法。不能與佛為
0492b20: 譬喻。
0492b21: 我以凡愚諸外道等至是故我說如恒河沙
0492b22: 　為誘通凡愚外道。令厭生死故。說化佛易見。
0492b23: 如恒河沙。皆已得道。汝今不應受此生死。若
0492b24: 說諸佛如優曇花。難得見故。此諸人等便
0492b25: 生退怯。更不進求。
0492b26: 我復有時觀受化者說佛難值如優曇花　言
0492b27: 又見受化弟子。不勤精進說佛難值遇。如優
0492b28: 曇花。汝今得值何不精勤勝進遠離生死。
0492b29: 大慧優曇花無有曾見至一切凡愚不能信
0492c01: 受　言優曇花。三世之中無有見者。如來則
0492c02: 世間悉見。何得說佛如優曇花。明為眾生如
0492c03: 是譬喻。故說化佛難見易見。非說自真實法
0492c04: 故。自法者。乃是如來所證境界。世無與等。不
0492c05: 可為譬。非凡夫心識所見之相。是皆不能信
0492c06: 受耳。
0492c07: 大慧真實如來超心意至言恒沙等無有相違
0492c08: 　真實法身離心緣相。非譬所及。然亦有時
0492c09: 而以少分為其建立。言恒沙等無相違咎。
0492c10: 大慧譬如恒沙至無有愛憎無分別故　諸有
0492c11: 智者以譬喻得解。如來方便。以此等道理比
0492c12: 恒河沙故。無有相違。
0492c13: 大慧譬如恒沙是地自性至如恒河沙終不壞
0492c14: 滅　恒沙不可壞邊得比法身。
0492c15: 大慧譬如恒沙無有限量至普照一切諸佛大
0492c16: 會　言照一切諸佛眾會。如恒河沙無限量
0492c17: 邊得比如來。
0492c18: 大慧譬如恒沙住沙自性至諸有生因悉已斷
0492c19: 故　純是金沙無有瓦石。以比如來法身。無
0492c20: 有生死生滅等沙。謂如來三有生因悉斷。
0492c21: 大慧譬如恒沙取不知減至法身故無滅壞
0492c22: 　非色身法故無增減。
0492c23: 大慧譬如恒沙雖苦壓治至具足成就大悲心
0492c24: 故　本願大悲三昧樂故不捨眾生。
0492c25: 大慧譬如恒沙隨水而流至趣義是斷凡愚莫
0492c26: 知　趣字。宋魏二譯俱作去字。言如來說法
0492c27: 不隨諸去流轉。愚夫不知諸法隨涅槃流。無
0492c28: 有去來。
0492c29: 大慧菩薩復白佛言至在生死中而得解脫
0493a01: 　若眾生生死本際始時不可知者。云何後時
0493a02: 得解脫終時可知耶。
0493a03: 佛言大慧無始虛偽至是故不得言無邊際
0493a04: 　言無始妄習因滅。妄分別想轉。所依故。即名
0493a05: 解脫。非斷滅邊。是故不得言無邊也。
0493a06: 大慧無邊際者至分別心起了心則滅　言有
0493a07: 無邊際者。不異妄分別也。若離妄分別外。別
0493a08: 有眾生。即有眾生斷生死得解脫。今觀知與
0493a09: 所知一切諸法。本來寂滅。唯在眾生了不了
0493a10: 耳。
0493a11: 爾時世尊重說頌言觀察諸導師譬如恒河沙
0493a12: 至佛體亦如是　是二偈頌上恒河沙七種譬
0493a13: 喻。如文可知。
0493a14: 剎那品第十四
0493a15: 爾時大慧菩薩摩訶薩何等諸法名有剎那
0493a16: 　因上以有身故。而有滅壞。即是說陰界入無
0493a17: 常。故舉一切諸法剎那壞相以請問也。
0493a18: 佛言諦聽當為汝說至有受法無受法　如來
0493a19: 將示是非剎那。故先牒釋一切諸法。謂順正
0493a20: 理益自他故。即名善法。違於正理損自他故。
0493a21: 名不善法。以有生滅繫屬因緣有所得故。名
0493a22: 有為法。無生住滅繫屬因緣無所得故。名無
0493a23: 為法。世即隱覆義隱覆勝義故。又可破壞義。
0493a24: 三世所遷故。間者墮虛偽中故。隱覆之法即
0493a25: 墮虛偽中。世即是間。名世間法。出虛偽故。名
0493a26: 出世間。有即三有。漏即染污。謂三有法性是
0493a27: 染污。名有漏法。無染污故。名無漏法。受即執
0493a28: 受。有執受故。名為生死。無執受故即名涅槃。
0493a29: 斯之五對。一一普該一切法也。按劉宋譯本。
0493b01: 不善法字下。更當有無記法三字。
0493b02: 大慧舉要言之五取蘊法至而生分別謂善不
0493b03: 善　以心意識妄習為因。陰界入等色心諸
0493b04: 法得增長者。愚夫分別謂善不善。是剎那也。
0493b05: 聖人現證三昧樂住是則名為善無漏法　修
0493b06: 三昧為因。證現法樂住名為聖人善無漏法。
0493b07: 非剎那也。
0493b08: 復次大慧善不善者至意及意識并五識身
0493b09: 　再欲釋前善不善法。是非剎那。故標云復次。
0493b10: 故舉八識如來藏是剎那非剎那因。然此第
0493b11: 八阿賴耶識。唯是無覆無記性攝。第七末那。
0493b12: 唯是有覆無記性攝。前六轉識通善不善無
0493b13: 記三性。未轉依位。此八種識俱名剎那。故如
0493b14: 來藏名剎那因。若得轉依。八識皆是善無漏
0493b15: 法。如來藏名非剎因。善不善性依無記有。故
0493b16: 無記性經文影略。非不言也。
0493b17: 大慧彼五識身與意識俱至無異體生生已即
0493b18: 滅　言五識取塵。與六七識共俱。六識造善
0493b19: 惡業相。展轉差別。善惡業習相續不斷故。五
0493b20: 識身生。此五識身。亦念念生滅。
0493b21: 不了於境自心所現至我說此等名剎那法
0493b22: 　此明五識不覺諸法自心現故。取種種塵。隨
0493b23: 取即滅。故言次第滅。隨次第滅時。即六識生。
0493b24: 故言別識生起。意識與彼五識共俱。取於五
0493b25: 識所取種種差別形相。一念時不住。是名剎
0493b26: 那也。
0493b27: 無漏習氣非剎那法此非凡愚剎那論者之所
0493b28: 能知　言無漏習氣。熏如來藏藏識。離念相
0493b29: 應。證得聖果。即非剎那。故起信論云。得無念
0493c01: 者。則知心相生住異滅。以無念等故。此豈凡
0493c02: 愚未曾離念。生滅戲論能知耶。
0493c03: 彼不能知一切諸法至無為同諸法壞墮於斷
0493c04: 見　凡愚不覺是非剎那。則計無漏真如無
0493c05: 為同諸作法生滅敗壞。墮於外道所執斷見。
0493c06: 起信論云。人我見者。聞修多羅說。世間諸法
0493c07: 畢竟體空。乃至涅槃真如之法。亦畢竟空。離
0493c08: 一切相。以彼不知為破著故。即謂真如涅槃
0493c09: 之性。唯是其空。豈非墮於斷滅見耶。
0493c10: 大慧五識身非流轉不受苦樂非涅槃因　五
0493c11: 識身。非流轉。一作七識不流轉。言彼七識念
0493c12: 念生滅。無自性故。不能流轉六道亦不知苦
0493c13: 樂。亦非涅槃因。
0493c14: 如來藏受苦樂與因俱有生滅　言如來藏常
0493c15: 故。隨其染淨熏習轉變。為作依持。能令諸識
0493c16: 知苦樂。與因俱。若生若滅。
0493c17: 四種習氣之所迷覆至不能了知起剎那見
0493c18: 　凡愚為五住熏心所迷覆故。不知如來藏常。
0493c19: 起剎那見言四種習氣者。即四住煩惱。及根
0493c20: 本無明也。
0493c21: 大慧如金金剛佛之舍利是奇特性終不損壞
0493c22: 　言如來藏不生滅。猶如金剛與佛骨也。
0493c23: 若得證法有剎那者至於一切法作剎那想
0493c24: 　凡愚不達諸法虛妄。故我方便隨順為說。一
0493c25: 切諸法剎那不住。無漏習氣非剎那也。
0493c26: 大慧菩薩復白佛言至何者為六云何滿足
0493c27: 　因上修證三昧樂住。名為聖人善無漏法。故
0493c28: 舉餘經世尊常說六波羅蜜。若得滿足便成
0493c29: 正覺。故問何者為六。云何滿足。
0494a01: 佛言大慧波羅蜜者至成就神通生於梵世
0494a02: 　言世間波羅蜜者。計我我所執取有無二邊
0494a03: 惡見。求三有身。貪著色聲香味觸境。行於有
0494a04: 漏諸波羅蜜。得生富樂六欲梵世。乃至無色
0494a05: 非非想處。悉不能免流轉生死。
0494a06: 大慧出世間波羅蜜者至如是修習諸波羅蜜
0494a07: 　言出世間波羅蜜者。是二乘人厭捨生死。
0494a08: 欣趣涅槃。求於自度。修習六種劣無漏行。故
0494a09: 不得作佛　如下出世上上波羅蜜者。是如
0494a10: 來常說。若得滿足便成正覺。須粗識其相。今
0494a11: 依先德略啟十門。一釋名。二出體。三辨相。
0494a12: 四建立。五次第。六相攝。七修證。八約教。九
0494a13: 觀心。十釋文　初釋名中。先通名。後別稱。通
0494a14: 名波羅蜜者。唯識論云。要七最勝之所攝受。
0494a15: 方可建立波羅蜜多。一安住最勝。謂要安住
0494a16: 菩薩種性。二依止最勝。謂要依止大菩提心。
0494a17: 三意樂最勝。謂要慈愍一切有情四事業最
0494a18: 勝。謂要具行一切事業。五巧便最勝。謂要
0494a19: 無相智之所攝受。六迴向最勝。謂要迴向無上
0494a20: 菩提。七清淨最勝。謂要不為二障間雜。即三
0494a21: 時無悔。若七隨闕非到彼岸。故此六度各四
0494a22: 句分別。其別名者。輟已惠人曰施。防非止惡
0494a23: 曰戒。堪受諸法未能忘懷名忍。此約生忍。又
0494a24: 忍即忍可。忍即是慧。雙忍事理故。練心於法
0494a25: 名精。精心務達為進。梵音禪那此云靜慮。梵
0494a26: 音般若。此云智慧　二出體者。施以無貪及
0494a27: 彼所起三業為性。戒以受學菩薩戒時三業
0494a28: 為性。忍以無瞋精進審慧。及彼所起三業為
0494a29: 性。精進以懃。及彼所起三業為性。靜慮但以
0494b01: 等持為性。智以擇法為性。開為十度者。對四
0494b02: 亦以擇法為性。說是根本後得智故　三辨
0494b03: 相者。施有三種。謂財施。無畏施。法施。戒有
0494b04: 三種。謂攝律儀戒攝善法戒。饒益有情戒。忍
0494b05: 有三種。耐怨害忍。安受苦忍。諦察法忍。精
0494b06: 進有三種。謂被甲精進。攝善精進。利樂精進。
0494b07: 靜慮有三種。謂安住靜慮。引發靜慮。辨事靜
0494b08: 慮。智慧有三種。謂加行無分別智。正體無分
0494b09: 別智。後得無分別智。下餘四度別名辨相。此
0494b10: 既無文。如別章說　四建立者。為十地中。對
0494b11: 治十障。證十真如。故開有十。為對六蔽。漸修
0494b12: 佛法。漸熟有情。故但說六。六中前三增上生
0494b13: 道。感大財體。及眷屬故。後三決定勝道。能伏
0494b14: 煩惱。成熟有情。及佛法故。又前三饒益有情。
0494b15: 施財不惱。忍彼惱故。後三對治煩惱。勤修加
0494b16: 行。永伏永滅故。又由前三故不住涅槃。由後
0494b17: 三故不住生死。能為無住涅槃資糧。開說十
0494b18: 度後唯四者。助六令滿故。方便助前三。願助
0494b19: 精進。力助靜慮。智助般若。如深密說　五次
0494b20: 第者。謂由前前引發後後。及由後後持淨前
0494b21: 前。又前前。後後細。易難修習次第如是
0494b22: 　六相攝者。此六一一皆攝一切波羅蜜多互
0494b23: 相順故。般若論云。檀義攝於六資生無畏法
0494b24: 等智度論云。有未莊嚴波羅蜜。即不攝者。有
0494b25: 已莊嚴波羅蜜。即相攝者。今此經文必具攝
0494b26: 故。若但說六。六攝後四。若開為十。第六唯攝
0494b27: 無分別智。後四皆是後得智攝　七修證者。
0494b28: 五位通修。佛方究竟。六約因位總有三名。謂
0494b29: 初無數劫。施等勢力尚微。被煩惱伏。但名波
0494c01: 羅蜜多第二劫去勢力漸增。能伏煩惱。名
0494c02: 近波羅蜜多。第三僧祇勢力轉勝。能畢竟伏
0494c03: 一切煩惱。名大波羅蜜多。故經云出世上上
0494c04: 波羅蜜多　八約教者。諸教可思。此教要須
0494c05: 一一融攝。徹果該因　九觀心者。可以意得。
0494c06: 若不觀心。非已智分。不能開發自家寶藏。縱
0494c07: 福智齊修。盡隨物轉。功歸生滅。無漏勝因皆
0494c08: 不成就。故淨名云諸佛解脫。當於眾生心行
0494c09: 中求也　次經文下即第十釋文。
0494c10: 大慧出世間上上波羅蜜者至而恒修行檀波
0494c11: 羅蜜　言出世間上上波羅蜜者。謂大菩薩。
0494c12: 而於自心內外二法覺知唯是妄分別現。不
0494c13: 起施者妄想。不生受者執著。不取中間施物
0494c14: 色相。為令眾生得無畏安樂。而恒行施故論
0494c15: 云。以知法性體無慳貪故。隨順修行檀波羅
0494c16: 蜜。
0494c17: 於諸境界不起分別至是則名為禪波羅蜜
0494c18: 　論云以知法性無染。離五欲過故。隨順修行
0494c19: 尸羅波羅蜜。以知法性無苦。離瞋惱故。隨順
0494c20: 修行羼提波羅蜜。以知法性無身心相。離懈
0494c21: 怠故。隨順修行毘梨耶波羅蜜。以知法性常
0494c22: 定。體無亂故。隨順修行禪波羅蜜。
0494c23: 以智觀察心無分別至是則名為般若波羅蜜
0494c24: 　論云以知法性體明。離無明故。隨順修行
0494c25: 般若波羅蜜。故華嚴六地偈云。不取眾相而
0494c26: 行施。本絕諸惡堅持戒。解法無害常堪忍知
0494c27: 法性離具精進。已盡煩惱入諸禪。善達性空
0494c28: 分別法。此偈明地上所修。故直云已盡煩惱
0494c29: 等。論通勝解行中發心修行。但云隨順　又
0495a01: 先德云。六度萬行互相融攝。成菩提分。皆由
0495a02: 般若成立故。五度如盲。般若如導。若布施無
0495a03: 般若。唯得一世榮。後受餘殃債。若持戒無般
0495a04: 若。暫生上欲界。還墮泥犁中。若忍辱無般若
0495a05: 報得端正形。不證寂滅忍。若精進無般若。徒
0495a06: 興生滅功。不趣真常海。若禪定無般若。但行
0495a07: 色界禪。不入金剛定。若萬善無般若。空成有
0495a08: 漏因。不契無為果。若般若不明萬行虛設。故
0495a09: 般若經中欲得世出世間一切善法悉成就
0495a10: 者。一一當學般若。是故非真流之行。無以契
0495a11: 真。未有證真之行。不從真起。故云如是六度。
0495a12: 如實修行。若得滿足。即得阿耨多羅三藐三
0495a13: 菩提。若不具足。則無能入菩提之道。
0495a14: 注大乘入楞伽經卷第八
