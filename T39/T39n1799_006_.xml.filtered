0903a01: 
0903a02: 首楞嚴義疏注經卷第六之一＝十一【甲】六之一十一
0903a03: 
0903a04: 長水沙門子集
0903a05: 第五返聞真實證。此門次第合次那律。
0903a06: 以是六根之耳根故。今以圓通義廣慶說
0903a07: 相繼簡連環。故最後說。以表臻極真
0903a08: 實故爾。若前便說。諸佛放光慶贊此門。
0903a09: 即餘聖無功。若不慶贊。不表此門。是真＋（實）【甲】真真實
0903a10: 圓通。故今科為返聞真實也　文二。一
0903a11: 正陳修證三。一正敘因修二。一遇佛稟教。
0903a12: 爾時觀世音菩薩即從座起。頂禮佛足。而白
0903a13: 佛言。世尊。憶念我昔無數恒河沙劫。於時有
0903a14: 佛出現於世。名觀世音。我於彼佛發菩提心。
0903a15: 彼佛教我從聞思修入三摩地　梵音阿那婆
0903a16: 婁吉底輸。此云觀世音。從能所境智以立名
0903a17: 也。值佛觀法。皆其所師。師資相承無相違耳。
0903a18: 聞思修慧諸行通途。無有一佛不以音聲而
0903a19: 化群品。無有一機不從耳根聞教解悟。由是
0903a20: 彼佛教從此入　二如教修觀。
0903a21: 初於聞中入流亡所。所入既寂。動靜二相了
0903a22: 然不生。如是漸增。聞所聞盡　入流猶返流
0903a23: 也。初觀聞性。返照離緣。不隨前塵流轉起滅。
0903a24: 故云入流亡所。所緣聲相由不隨＝動【甲】隨動故。寂然不
0903a25: 起。起即是動。既亡動相靜亦不生。以動靜境
0903a26: 是耳家所取。今觀無性本無所有畢竟叵得。
0903a27: 故云了然不生。即所取無相也。圓覺云應當
0903a28: 遠離一切幻化虛妄境界。復增觀行。所緣既
0903a29: 亡。聞相不起。此能聞相即是聞慧。能所俱寂。
0903b01: 故云聞所聞盡。此遣聞慧也。一根既爾。餘根
0903b02: 亦然。亦是前文此根初解先得人空也。圓覺
0903b03: 云心如幻者亦復遠離。
0903b04: 盡聞不住。覺所覺空　盡聞之處即思慧為
0903b05: 體。名之為覺。此之覺慧屬第六識。是則捨聞
0903b06: 而觀於義。今亦不住此盡聞處。更進觀行。觀
0903b07: 破此覺及所覺聞。二俱不立。故名為空。此遣
0903b08: 思慧。即前文云。空性圓明成法解脫。圓覺云
0903b09: 遠離為幻亦復遠離。
0903b10: 空覺極圓。空所空滅　覺空之處思慧既盡。
0903b11: 唯與修慧相應。觀行增微修慧圓極。故云空
0903b12: 覺極圓。此能空修慧與所空覺亦俱不存。故
0903b13: 云空所空滅。此遣修慧。即是前文解脫法已
0903b14: 俱空不生也。圓覺〔經〕－【甲】經云。離遠離幻亦復遠
0903b15: 離。
0903b16: 生滅既滅。寂滅現前　生滅既滅。即結前三
0903b17: 慧三空盡也。既展轉空。俱屬生滅。至此已極。
0903b18: 故云既滅。無生真理寂常妙性了然明現。故
0903b19: 云寂滅現前。故上文云。是名菩薩從三摩地
0903b20: 入無生忍。此乃圓觀聞性。無前境界。漸澄
0903b21: 念。稍除細想。以至無念。如上文云。靜深不
0903b22: 動。沙土自沈清水現前。名為初伏客塵煩惱。
0903b23: 去泥純水。名為永斷根本無明。明相精純。一
0903b24: 切變現不為煩惱。皆合涅槃清淨妙德。此即
0903b25: 始從觀行至相似覺。名生滅位。入隨分覺證
0903b26: 無生忍。名無生位。然此初證境界不可思議。
0903b27: 與佛無殊。故經云。初心畢竟二不＝無【甲】【乙】不無別。如是
0903b28: 二心前心難。入此位後。心心寂滅。自然流入
0903b29: 薩婆若海。此之觀門。即是圓修一心三觀。今
0903c01: 為從聞思修返照離緣顯自聞性念不起細
0903c02: 念不生以至寂滅。挾空義說。是則一空一切
0903c03: 空也。聞性顯處中道理現。名寂滅現前耳
0903c04: 　二具彰果德二。一獲果德。
0903c05: 忽然超越世出世間。十方圓明獲二殊勝。一
0903c06: 者上合十方諸佛本妙覺心。與佛如來同一
0903c07: 慈力。二者下合十方一切六道眾生。與諸眾
0903c08: 生同一悲仰　前寂滅現前是斷德。本覺妙
0903c09: 心是智德。慈悲二力是恩德。既是圓修。三德
0903c10: 圓證。故超世間凡夫出世三乘。此最上乘。唯
0903c11: 佛與佛乃能究盡也。十方圓明者。證此境界。
0903c12: 見十法界三種世間。無不是如。無不成佛。圓
0903c13: 故無德不備。明故無障不盡。無緣慈悲是佛
0903c14: 心相。具足眾德是德之首。勝中勝法故云殊
0903c15: 勝。本妙覺心即是己心。與諸如來無二圓滿。
0903c16: 今日親證。故名為合。合故得樂。故同慈力。一
0903c17: 切眾生亦是此心無二無別。故亦彼合。合故
0903c18: 見其本成佛道自流浪。故可悲仰。自下見＝現【甲】【乙】見現
0903c19: 應拔苦。皆由此二而流演耳　二明妙用三。
0903c20: 一三十二應三。一標舉。
0903c21: 世尊。由我供養觀音如來。蒙彼如來授我如
0903c22: 幻聞熏聞修金剛三昧。與佛如來同慈力故。
0903c23: 令我身成三十二應入諸國土　以如幻力。
0903c24: 熏修聞思修慧。成金剛三昧。能破無始微細
0903c25: 無明。圓證如來藏體。依體起用。隨緣能應入
0903c26: 國土身。華嚴云。清淨妙法身。湛然應一切。今
0903c27: 言三十二者。以能感之類不出斯數。非所現
0903c28: 應有限量耳　二列釋四。聖身四。一佛身。
0903c29: 世尊。若諸菩薩。入三摩地。進修無漏。勝解現
0904a01: 圓。我現佛身。而為說法令其解脫　第十地
0904a02: 菩薩。坐華王座垂成正覺。亦須別佛說教聞
0904a03: 熏令斷最後微細無明。故觀世音。現第十重
0904a04: 他受用身而為說法。言勝解者。於決定境。忍
0904a05: 可印持。不為異緣之所引轉。此指最極根本
0904a06: 無分別智將圓滿時。故名勝解。然此菩薩。登
0904a07: 住已去雖為因位。便能現上位身為彼說法。
0904a08: 以〔此〕－【甲】此圓證一位即諸位更無淺深。故能現耳
0904a09: 　二獨覺＋（身）【甲】＊覺覺身。
0904a10: 若諸有學。寂靜妙明。勝妙現圓。我於彼前現
0904a11: 獨覺身。而為說法令其解脫　麟覺＝角【甲】覺角獨悟。出
0904a12: 無佛世。厭喧＝誼【甲】喧誼樂靜。獨處山林。資加二位名
0904a13: 為有學。此後斷惑便證無學。約自乘理智將
0904a14: 證未證。名寂靜妙明。菩薩現同類身。先稱本
0904a15: 習。後令近佛　三緣覺覺身。
0904a16: 若諸有學。斷十二緣。緣斷勝性勝妙現圓。我
0904a17: 於彼前現緣覺身。而為說法令其解脫　辟
0904a18: 支迦羅云獨覺。亦云緣覺。前但自悟。今依教
0904a19: 悟。觀十二緣。作流轉還滅二種觀法。以集諦
0904a20: 為初門。未發真前名為有學。理智將圓。菩薩
0904a21: 身同必誘令進也　四聲聞＋（身）【甲】聞聞身。
0904a22: 若諸有學。得四諦空。修道入滅。勝性現圓。我
0904a23: 於彼前現聲聞身。而為說法令其解脫　因
0904a24: 聞四諦聲教悟。故名聲聞也。發真之後三果
0904a25: 三向。俱名有學。未發真前。在忍位中。用有漏
0904a26: 智。縮觀觀四諦。作三十二行相。見道一十六
0904a27: 心無漏道發。斷四諦下八十八使分別煩惱。
0904a28: 證生空理。名四諦空。從初果後。進斷俱生。證
0904a29: 滅諦理。名修道入滅。將登無學。名勝性現圓。
0904b01: 現身說法令其速證。然後誘之。不滯化城令
0904b02: 進大果　二天質二。一釋梵自在對。
0904b03: 若諸眾生。欲心明悟不犯欲塵。欲身清淨。我
0904b04: 於彼前現梵王身。而為說法令其解脫　若
0904b05: 有希欲心明開悟身光清淨生於四禪。不為
0904b06: 欲界煩惱塵染。為現梵王。說四禪法出入禪
0904b07: 支修證次第。令其離欲生於梵世。
0904b08: 若諸眾生。欲為天主統領諸天。我於彼前現
0904b09: 帝釋身。而為說法令其成就　眾生愛統諸
0904b10: 天。菩薩現為帝釋。說上品十善。令戒根清淨。
0904b11: 生地居頂。住善見宮。為忉利王也。
0904b12: 若諸眾生。欲身自在遊行十方。我於彼前現
0904b13: 自在天身。而為說法令其成就　欲身自在
0904b14: 遊行十方。現二天身說法教化。即夜摩史
0904b15: 天也。名自在者。慈恩云。得異熟果。隨意所念
0904b16: 勝下二天。下二天果依樹而得。今隨欲得。名
0904b17: 為自在。
0904b18: 若諸眾生。欲身自在飛行虛空。我於彼前現
0904b19: 大自在天身。而為說法令其成就　樂變化
0904b20: 天他化自在。名大自在。不樂異熟果。樂自樂
0904b21: 他。變為樂具而受用之。名大自在。然若止以
0904b22: 化樂他化二天所配。即攝義不盡。故從慈恩
0904b23: 攝四天也　二統攝鬼神對。
0904b24: 若諸眾生。愛統鬼神救護國土。我於彼前現
0904b25: 天大將軍身。而為說法令其成就　天大將
0904b26: 軍即天帝＝帝釋【甲】【乙】天帝帝釋所管將也。分住三十二天。各領鬼
0904b27: 神鎮護四方。
0904b28: 若諸眾生。愛統世界保護眾生。我於彼前現
0904b29: 四天王身。而為說法令其成就　四天王者。
0904c01: 上升之元首。下界之初天。於須彌山各居一
0904c02: 埵。所領鬼神每王二部。共八部眾救護國界。
0904c03: 若諸眾生。愛生天宮驅使鬼神。我於彼前現
0904c04: 四天王國太子身。而為說法令其成就　天
0904c05: 王太子即那吒之類。輔政統攝。跨握鬼物護
0904c06: 世益人。菩薩身同＝國【宮】同國。先令成就。後使厭離
0904c07: 　三人位三。一帝王臣佐對。
0904c08: 若諸眾生。樂為人主。我於彼前現人王身。而
0904c09: 為說法令其成就　王往也。人皆歸往也。四
0904c10: 輪粟散皆人之王＝主【宮】王主。以上化下。物無不從。
0904c11: 若諸眾生。愛主族姓世間推讓。我於彼前現
0904c12: 長者身。而為說法令其成就　長者具有十
0904c13: 德。謂姓貴。位高。大富。威猛。智深。年耆。行淨。
0904c14: 禮備。上嘆。下歸。十德具焉名大長者。
0904c15: 若諸眾生。愛談名言清淨自居。我於彼前現
0904c16: 居士身。而為說法令其成就　博聞強識。不
0904c17: 求仕宦。居財大富秉志廉貞。故名居士。
0904c18: 若諸眾生。愛治國土剖斷邦邑。我於彼前現
0904c19: 宰官身。而為說法令其成就　國域也。大曰
0904c20: 邦。邦封也。有功者封於是也。邑即是縣。五官
0904c21: 六官各有所典。皆為宰官。斯則葺治邦家。移
0904c22: 訓風俗。剖判決斷。民無撓也。
0904c23: 若諸眾生。愛諸數術攝衛自居。我於彼前現
0904c24: 婆羅門身。而為說法令其成就　婆羅門云
0904c25: 淨行。禁算藝調養方法皆為數術。菩薩乘
0904c26: 機現相。獎而成之。亦何物而不化　二出家
0904c27: 在家對。
0904c28: 若有男子。好學出家持諸戒律。我於彼前現
0904c29: 比丘身。而為說法令其成就　尸羅云戒。毘
0905a01: 尼云律。由依律法防非止惡。故名為戒。即二
0905a02: 百五十戒也。
0905a03: 若有女人。好學出家持諸禁戒。我於彼前現
0905a04: 比丘尼身。而為說法令其成就　尼女聲。即
0905a05: 女比丘。持五百戒也。既戒德自嚴。軌物成化。
0905a06: 進行彌速。遠出三界。
0905a07: 若有男子。樂持五戒。我於彼前現優婆塞身。
0905a08: 而為說法令其成就。若有女子。五戒自居。我
0905a09: 於彼前現優婆夷身。而為說法令其成就
0905a10: 　五戒謂不殺。不盜。不邪淫。不妄語。不飲酒。
0905a11: 佛為提謂長者等在家眾。受三歸已即授五
0905a12: 戒。為優婆塞。經說。五戒者天下大禁忌。若犯
0905a13: 此五。在天違五星。在地違五岳。在方違五帝。
0905a14: 在身違五藏＝臟【甲】【乙】藏臟。如是等世間違犯無量。若約出
0905a15: 世。則壞五分法身一切佛法。以五戒是大小
0905a16: 尸羅根本故。好學此者。現清淨男＋（女）【甲】男男女與說此
0905a17: 法。優婆夷云清淨女。亦近事女　三女主童
0905a18: 身對。
0905a19: 若有女人。內政立身以修家國。我於彼前現
0905a20: 女主身及國夫人命婦大家。而為說法令其
0905a21: 成就　掌理王之內政。謂之內宰。政者所以
0905a22: 政不正也。卿大夫曰家。天子諸侯曰國。天子
0905a23: 后妃曰女主。諸侯曰國夫人。命＝餘【甲】命餘者。夫尊於
0905a24: 朝。妻榮於室。受命於后妃。故云命婦。大家
0905a25: 者。后妃所師之女也。如曹惠姬。宮禁國圍。聲
0905a26: 色增逸。不資聖化。曷慕清貞。
0905a27: 若有眾生。不壞男根。我於彼前現童男身。而
0905a28: 為說法令其成就。若有處女。愛樂處身。不求
0905a29: 侵暴。我於彼前現童女身。而為說法令其
0905b01: 成就　童男童女。貞節越俗。標格於人。菩薩
0905b02: 處之。勸勵彌篤　四鬼神三。一天龍藥叉樂
0905b03: 神類。
0905b04: 若有諸天。樂出天倫。我現天身而為說法令
0905b05: 其成就。若有諸龍。樂出龍倫。我現龍身而為
0905b06: 說法令其成就。若有藥叉。樂度本倫。我於彼
0905b07: 前現藥叉身。而為說法令其成就。若乾闥婆。
0905b08: 樂脫其倫。我於彼前現乾闥婆身。而為說法
0905b09: 令其成就　天能厭樂。龍能怖苦＝若【甲】苦若。樂神蕩
0905b10: 逸。藥叉勇健。各慕出倫。非聖不拔　二無酒
0905b11: 疑神蟒形類。
0905b12: 若阿修羅。樂脫其倫。我於彼前現阿脩羅身。
0905b13: 而為說法令其成就。若緊那羅。樂脫其倫。我
0905b14: 於彼前現緊那羅身。而為說法令其成就。若
0905b15: 摩呼羅伽。樂脫其倫。我於彼前現摩呼羅伽
0905b16: 身。而為說法令其成就　修羅醜狀而多慢。
0905b17: 疑神似人而戴角。蟒形田＝蚊【宮】蚊腹行之類。因多
0905b18: 毀戒。微行惠施。墮此道中。各願出類。皆從其
0905b19: 欲　三人非人等雜趣類。
0905b20: 若諸眾生。樂人修人。我現人身而為說法令
0905b21: 其成就。若諸非人有形無形有想無想。樂度
0905b22: 其倫。我於彼前皆現其身。而為說法令其成
0905b23: 就　人身難得。見佛受化。非天之著樂餘之
0905b24: 多苦。故樂修也。有形有色蘊。如下休咎精明
0905b25: 等。無形無色蘊。如下空散消沈等。有想有四
0905b26: 蘊。如下鬼神精靈等。無想無四蘊。即下精神
0905b27: 化為土木金石等。此上皆非人也。斯則形想
0905b28: 雜類蠢物皆沾。必一其身。乘機即化　三結
0905b29: 成。
0905c01: 是名妙淨三十二應入國土身。皆以三昧聞
0905c02: 熏聞修無作妙力。自在成就　以如幻力。熏
0905c03: 聞思修成金剛三昧。證真起用自在如是。
0905c04: 二十四無畏。有難必濟。有危必救。恐怖獲安
0905c05: 總號無畏。大悲為體　文三。一標舉。
0905c06: 世尊。我復以此聞熏聞修金剛三昧無作妙
0905c07: 力。與諸十方三世六道一切眾生。同悲仰故。
0905c08: 令諸眾生於我身心獲十四種無畏功德　由
0905c09: 前觀行。證真具德。從體起用＝相【宮】用相。令眾生得一
0905c10: 十四種無畏功德　二列釋四。一聞聲離苦。
0905c11: 一者由我不自觀音以觀觀者。令彼十方苦
0905c12: 惱眾生觀其音聲即得解脫　由我不觀所聽
0905c13: 音聲但觀聞性。音聲自寂。聞相無生。塵境不
0905c14: 拘。自然解脫。自既如是。故令十方一切眾生
0905c15: 聞我音聲即得度苦　二遭難消厄＝危【宮】厄危三。一三
0905c16: 災惡國難。
0905c17: 二者知見旋復。令諸眾生設入大火火不能
0905c18: 燒　本由四大分湛。旋令覺知。今復本聞知
0905c19: 見歸湛。湛性圓遍無塵可得。塵火既歇何物
0905c20: 能燒。故令眾生大火不壞。
0905c21: 三者觀聽旋復。令諸眾生大水所漂水不能
0905c22: 溺　聲能漂蕩。如水騰波。觀聽旋真塵相不
0905c23: 起。虛明寂湛何物能漂。故令念者大水不溺。
0905c24: 四者斷滅妄想。心無殺害。令諸眾生入諸鬼
0905c25: 國鬼不能害　妄想生滅。能殺法身。能害慧
0905c26: 命。苟惑＝或【甲】惑或斷絕。真性無傷。故入鬼國鬼不能
0905c27: 害。
0905c28: 五者熏聞成聞。六根銷復。同於聲聽。能令眾
0905c29: 生臨當被害刀段段壞。使其兵戈猶如割水
0906a01: 亦如吹光。性無搖動　熏修妄聞。成真聞性。
0906a02: 一根亡對諸根亦融。心水虛明智光無動。誰
0906a03: 為自他而當被害。故能觸物無滯遊刃有餘
0906a04: 　二鬼獄惡賊難。
0906a05: 六者聞熏精明。明遍法界。則諸幽暗性不能
0906a06: 全。能令眾生藥叉羅剎鳩槃茶＝荼【宮】茶荼鬼及毘舍遮
0906a07: 富單那等雖近其傍目不能視　聞熏觀門成
0906a08: 就精明。智照既融。法界圓遍。而無明邪暗永
0906a09: 不能生。藥叉等類咸受幽氣。明能破暗。故令
0906a10: 惡鬼目不能視。
0906a11: 七者音性圓銷。觀聽返入。離諸塵妄。能令眾
0906a12: 生禁繫枷鎖所不能著　塵累相縈如禁繫。
0906a13: 六根質礙如枷鎖。既而入流亡所繫礙不成。
0906a14: 是故念者枷鎖解脫。
0906a15: 八者滅音圓聞。遍生慈力。能令眾生經過險
0906a16: 路賊不能劫　聲能劫心。害善為賊。聲銷意
0906a17: 淨慈力遍熏。平等在懷。善惡同貫。故令涉險
0906a18: 賊不能劫　三三毒惡心難。
0906a19: 九者熏聞離塵。色所不劫。能令一切多婬眾
0906a20: 生遠離貪欲　聲塵既亡色境銷歇。貪欲念
0906a21: 慮擬從何生。故令眾生遠離貪欲。
0906a22: 十者純音無塵。根境圓融無對所對。能令一
0906a23: 切忿恨眾生離諸瞋恚　音聲差別。三昧能
0906a24: 純。塵既不生。根無所偶。順違之境不得。瞋恚
0906a25: 之心自亡。故令念者離諸瞋恚。
0906a26: 十一者銷塵旋明。法界身心猶如琉璃。朗徹
0906a27: 無礙。能令一切昏鈍性障諸阿顛迦永離疑＝癡【宮】疑癡
0906a28: 暗　消除塵暗。旋復真明。世界身心洞然無
0906a29: 礙。一切唯覺。誰為癡暗。故令闡提咸生實信
0906b01: 　三隨欲應求。
0906b02: 十二者融形復聞。不動道場涉入世間。不壞
0906b03: 世界能遍十方。供養微塵諸佛如來。各各佛
0906b04: 邊為法王子。能令法界無子眾生欲求男者。
0906b05: 誕生福德智慧之男　融通形礙。旋復真聞。
0906b06: 所以不動道場涉入世界。身無限量遍至十
0906b07: 方。紹繼法王種姓不斷。由三昧力福慧具故。
0906b08: 應求男者皆無虛願。
0906b09: 十三者六根圓通。明照無二。含十方界。立大
0906b10: 圓鏡空如來藏。承順十方微塵如來。祕密法
0906b11: 門受領無失。能令法界無子眾生欲求女者。
0906b12: 誕生端正福德柔順眾人愛敵有相之女　六
0906b13: 根圓遍。融通照明。含現十方無二無別唯一
0906b14: 寶覺。名大圓鏡。復能承順微塵諸佛。受領含
0906b15: 容無量法門不失不壞。名為空藏。以女德坤
0906b16: 儀。資生承順。柔明貞正。相好圓備。由此念求
0906b17: 故能生也　四稱名獲福。
0906b18: 十四者此三千大千世界百億日月。現住世
0906b19: 間諸法王子。有六十二恒河沙數。修法垂範
0906b20: 教化眾生。隨順眾生方便智慧。各各不同
0906b21: 　所比多眾。方便權也。智慧實也。下能比一
0906b22: 名。
0906b23: 由我所得圓通本根發妙耳門。然後身心微
0906b24: 妙含容周遍法界　先出所以。觀音所修從
0906b25: 三慧入。是眾行之根本也。佛佛演教皆以音
0906b26: 聲。機機領悟盡由聞慧。誰人出不由尸。何莫
0906b27: 由斯道也。況能於聲塵而亡所得。復根結而
0906b28: 歸真際。元明心妙。一多之境融通。本湛覺圓。
0906b29: 彼此之名平等。以一切身即一身故。云微妙。
0906c01: 含容一身即一切身。故云周遍法界。此即福
0906c02: 等之所以也。
0906c03: 能令眾生持我名號。與彼共持六十二恒河
0906c04: 沙諸法王子。二人福德正等無異。世尊。我一
0906c05: 名號與彼眾多名號無異。由我修習得真圓
0906c06: 通　正比福等。謂由自證平等理故。遂令他
0906c07: 得平等福也。由我下結所以也　三結成。
0906c08: 是名十四施無畏力福備眾生　如文　三四
0906c09: 不思議。德用殊絕。非言智之所能及也。即顯
0906c10: 大圓鏡體功德之相。然功德力用其體一也。
0906c11: 以內蘊曰德。外施曰用。前雖隨機現應適時
0906c12: 御物拔苦與樂。數仍有限。而未備陳自在現
0906c13: 化無方之德妙妙無比難可思議。故今述也。
0906c14: 文二。一標舉。
0906c15: 世尊。我又獲是圓通修證無上道故。又能善
0906c16: 獲四不思議無作妙德　內德不充外用不
0906c17: 起。以金剛三昧熏本四無量心。由斯果證。實
0906c18: 德現前。故成四事俱不思議無作而現　二
0906c19: 列釋四。一現形說法。
0906c20: 一者由我初獲妙妙聞心心精遺聞。見聞覺
0906c21: 知不能分隔。成一圓融清淨寶覺　此敘德
0906c22: 本也。聞性本真非非妙。由絕待故。故云妙
0906c23: 妙。非曰精離相曰遺。一根既返六根咸脫。
0906c24: 故不分隔成一寶覺。下列所現云。
0906c25: 故我能現眾多妙容。能說無邊祕密神
0906c26: 　標也。妙容多現。不可以形量拘。祕無邊。不
0906c27: 可以言說取。此則由三昧力熏本慈無量心。
0906c28: 現種種形。說種種。令諸見聞獲其妙樂。
0906c29: 其中或現一首三首五首七首九首十一首。
0907a01: 如是乃至一百八首。千首萬首。八萬四千爍
0907a02: 迦囉首。二臂四臂六臂八臂十臂十二臂。十
0907a03: 四十六十八二十至二十四。如是乃至一百
0907a04: 八臂。千臂萬臂。八萬四千母陀羅臂二。目三
0907a05: 目四目九目。如是乃至一百八目。千目萬目。
0907a06: 八萬四千清淨寶目。或慈或威。或定或慧。救
0907a07: 護眾生得大自在　首出眾聖。法身也。臂能
0907a08: 提接。化身也。目以導明。智身也。物無虛見。
0907a09: 見必利益。故能救護　二無畏眾生。
0907a10: 二者由我聞思。脫出六塵。如聲度垣不能為
0907a11: 礙。故我妙能現一一形誦一一。其形其。
0907a12: 能以無畏施諸眾生。是故十方微塵國土。皆
0907a13: 名我為施無畏者　由如幻力熏本等悲。故
0907a14: 能一身現無量身。無量身現一身。十方微塵
0907a15: 無剎不現。說一一。拔眾苦惱。無畏眾生得
0907a16: 大自在　三捨寶求哀。
0907a17: 三者由我修習本妙圓通清淨本根。所遊世
0907a18: 界。皆令眾生捨身珍寶求我哀愍　由三昧
0907a19: 力熏本喜心。故能所遊世界眾生見者咸生
0907a20: 歡喜。不惜身財以求哀愍　四所求隨欲。
0907a21: 四者我得佛心。證於究竟。能以珍寶種種供
0907a22: 養十方如來。傍及法界六道眾生。求妻得妻。
0907a23: 求子得子。求三昧得三昧。求長壽得長壽。如
0907a24: 是乃至求大涅槃得大涅槃　由圓照力熏本
0907a25: 捨心。既而果證。得以珍寶上施諸佛下及眾
0907a26: 生。亦令所求世出世法無不隨願。此上喜捨
0907a27: 二段。互言皆得。復次總上諸文對三觀者。由
0907a28: 泯相澄神觀故寂滅現前。由起幻消塵觀故
0907a29: 獲二殊勝。由絕待靈心觀故四不思議。亦是
0907b01: 即空即假即中觀也。詳文可見　三總結釋
0907b02: 成二。一結答所問。
0907b03: 佛問圓通。我從耳門圓照三昧。緣心自在。因
0907b04: 入流相。得三摩提。成就菩提。斯為第一　圓
0907b05: 照三昧者即一行三昧也。謂初緣實相。造境
0907b06: 即中。無不真實。繫緣法界。一念法界。故云緣
0907b07: 心自在。此即一經所宗首楞嚴定。文殊所讚。
0907b08: 得真圓通。諸佛交光。同慶此說。後學至此幸
0907b09: 冀留心。無謂聊爾也　二敘歎得名。
0907b10: 世尊。彼佛如來歎我善得圓通法門。於大會
0907b11: 中授記我為觀世音號。由我觀聽十方圓明。
0907b12: 故觀音名遍十方界　眼觀耳聽略舉六根之
0907b13: 二也。或觀此聽聞。一根旋復。六用不成。故十
0907b14: 方圓明唯一寶覺。由此得名亦遍一切　一＝二【宮】【甲】＊一二
0907b15: 慶說難思。正在觀音。旁兼餘聖。文四。一諸
0907b16: 佛交光。
0907b17: 爾時世尊。於師子座。從其五體同放寶光。遠
0907b18: 灌十方微塵如來及法王子諸菩薩頂。彼諸
0907b19: 如來。亦於五體同放寶光。從微塵方來灌佛
0907b20: 頂。并灌會中諸大菩薩及阿羅漢。林木池沼
0907b21: 皆演法音。交光相羅如寶絲網　耳根圓通
0907b22: 五根總攝。稱可諸佛。說證皆同。及大菩薩阿
0907b23: 羅漢者。即前二十五聖說圓通人。印說皆是
0907b24: 無非圓通。故放寶光流灌其頂。林木池沼演
0907b25: 法音者。既號圓通。彼我同暢。智周萬物。何法
0907b26: 不宣。交光如網圓張大教也　二大眾蒙益。
0907b27: 是諸大眾得未曾有。一切普獲金剛三昧
0907b28: 　耳聞圓觀。頂觸智光。觀音三昧一時同獲。此
0907b29: 則二十四聖同會觀音一門。皆得名為金剛
0907c01: 三昧也　三雨華飾界。
0907c02: 即時天雨百寶蓮華。青黃赤白間錯紛糅。十
0907c03: 方虛空成七寶色　法身體素。天龍之所忽
0907c04: 劣。今將顯現。如空寶嚴。萬行集成。故華間錯
0907c05: 　四合國宣音。
0907c06: 此娑婆界大地山河俱時不現。唯見十方微
0907c07: 塵國土合成一界。梵唄詠歌自然敷奏　根
0907c08: 塵銷復法界圓成。故山河不現合成一界也。
0907c09: 梵摩云淨。具云唄匿。正云婆師。此翻讚歎
0907c10: 　四佛文殊料揀三。一佛文殊二。一指說
0907c11: 顯同。
0907c12: 於是如來告文殊師利法王子。汝今觀此二
0907c13: 十五無學諸大菩薩及阿羅漢各說最初成道
0907c14: 方便。皆言修習真實圓通。彼等修行實無優
0907c15: 劣前後差別　修行之要入實為期。今皆獲
0907c16: 證。故無優劣。然有日劫相倍。故成前後差別。
0907c17: 或可就彼各各得所。亦無前後之差別耳
0907c18: 　二應根令揀。
0907c19: 我今欲令阿難開悟。二十五行誰當其根。兼
0907c20: 我滅後此界眾生入菩薩乘求無上道。何方
0907c21: 便門得易成就　若以三科七大專門獨善隨
0907c22: 根各入。此皆方便。若於此界。現在未來。設教
0907c23: 通方。上中下機咸得悟入。永為眾生成道方
0907c24: 便者。於二十五何門為勝。由先所請十方如
0907c25: 來得成菩提妙三摩提最初方便。故今令選
0907c26: 通途法門。使其成就　一二說偈料揀二。一奉
0907c27: 旨伸敬。
0907c28: 文殊師利法王子。奉佛慈旨。即從座起。頂禮
0907c29: 佛足。承佛威神。說偈對佛　文殊智德之主。
0908a01: 言用莫測＝側【宮】測側。斷割無疑。與奪眾心誰不緘默。
0908a02: 故承佛旨敬而說偈　二正說偈辭三。一頌
0908a03: 真妄雙源二。一略明真妄。將揀行門。先明真
0908a04: 妄者。若無迷悟。豈有修行。蓋迷一真遂成諸
0908a05: 妄。物不＝無【甲】不無終否。故有悟期。悟逐根門遂分遲
0908a06: 速。悟所極處名大涅槃。故下文云。妙性圓明。
0908a07: 離諸名相。本來無有世界眾生。由妄有生。因
0908a08: 生有滅。生滅名妄。滅妄名真。是稱如來菩提
0908a09: 涅槃二轉依號。故先明也。文三。一唯一真
0908a10: 元。
0908a11: 覺海性澄圓。圓澄覺元妙　此顯一真性海。
0908a12: 離名絕相。非真非妄。不悟不迷。唯一圓常餘
0908a13: 無所得。即下妙性圓明離諸名相。本來無有
0908a14: 世界眾生也。覺性周遍。甚深湛然。故如海也。
0908a15: 下句重歎。不可思議絕諸對待。故曰妙也
0908a16: 　二因迷起妄二。一正明起妄。
0908a17: 元明照生所。所立照性亡　圓澄覺體本來
0908a18: 明照。妄覺不了認為所相。所既妄立而生妄
0908a19: 能。從畢竟＝究【宮】竟究無成究竟有。故名生所。非謂從
0908a20: 真而生也。暗相既現。明性即隱。隱故曰亡。
0908a21: 迷妄有虛空。依空立世界。想澄成國土。知覺
0908a22: 乃眾生　世界初起。頑空先現。從妄想生。故
0908a23: 云迷妄有也。如下文云。乃至虛空皆是妄想
0908a24: 之所生起。依空立世界者。世界之體即是四
0908a25: 輪。皆依空有。如前文云。覺明空昧。相待成
0908a26: 搖。故有風輪執持世界等。妄想凝＝礙【宮】凝礙結成外國
0908a27: 土。妄心知覺成內眾生。依正既彰。總名世界
0908a28: 　二貼喻釋成。
0908a29: 空生大覺中。如海一漚發。有漏微塵國。皆依
0908b01: 空所生　虛空暗＝惛【原】，【宮】，昏【甲】【乙】暗＝惛【原】，＝【宮】，＝昏【甲】【乙】暗惛昏鈍。體是不覺。不覺生覺如
0908b02: 海一漚。起信云。即依覺故而有不覺。下文云。
0908b03: 當知虛空生汝心內猶如片雲點太清裏。況
0908b04: 諸世界在虛空耶。法喻可見　二反＝三返【宮】【甲】二反三返妄歸真。
0908b05: 漚滅空本無。況復諸三有　下文云。汝等一
0908b06: 人發真歸元。十方虛空悉皆銷殞。云何空中
0908b07: 所有國土而不震裂。良以妄元無本畢竟不
0908b08: 生。故虛空如漚不滅而滅。三有如幻不無而
0908b09: 無　二修證異同二。一理同行異。
0908b10: 歸元性無二。方便有多門　同歸一理。理則
0908b11: 無殊。行有偏圓。遲速不等。圓覺云。無上妙覺
0908b12: 遍諸十方。出生如來與一切法同體平等。於
0908b13: 諸修行實無有二。方便隨順其數無量　二
0908b14: 聖同凡異。
0908b15: 聖性無不通。順逆皆方便。初心入三昧。遲速
0908b16: 不同倫　若聖人根性。或是已證聖性。若順
0908b17: 若逆。俱得入覺。更無淺深。初心入道。故須揀
0908b18: 選取令速進。如上文云。十方如來於十八界
0908b19: 一一修行。皆得圓滿無上菩提。於其中間亦
0908b20: 無優劣。但汝下劣。未能於中圓自在慧。故我
0908b21: 宣揚。令汝但於一門深入＋（也）【甲】【乙】入入也。
0908b22: 〔首楞…一〕十二字－【宮】首楞嚴義疏注經卷第六之一＝第十一【甲】六之一第十一
0908c01: 
0908c02: 
0908c03: 首楞嚴義疏注經卷第六之二＝第十二【甲】六之二第十二
0908c04: 
0908c05: 長水沙門子集
0908c06: 二料揀諸聖四。一依塵顯悟門六。一色境。
0908c07: 色想結成塵。精了不能徹。如何不明徹。於是
0908c08: 獲圓通　優波尼沙陀。因觀不淨白骨微塵。
0908c09: 析色明空。塵色既盡妙色密圓。今此揀云。色
0908c10: 由妄想所結。染污真性。其體本。性是質礙。
0908c11: 不能明徹。如何以此不明徹法而取圓通
0908c12: 　二聲境。
0908c13: 音聲雜語言。但伊名句味。一非含一切。云何
0908c14: 獲圓通　陳如。悟四諦聲妙音密圓。於是得
0908c15: 道。今此揀云。音聲不離諸雜語言。語言即是
0908c16: 名句文耳。名句詮顯各有分限。以名詮自性。
0908c17: 句詮差別。文即是字。為二所依。故非一能含
0908c18: 一切也。伊猶是也　三香境。
0908c19: 香以合中知。離則元無有。不恒其所覺。云何
0908c20: 獲圓通　香嚴童子。宴晦清齋。聞香入鼻。觀
0908c21: 此無生來無所從去無所至。塵氣既＝倏【甲】既倏滅。妙香
0908c22: 密圓。今此揀云。香之一法合有離無。既非其
0908c23: 常。未為圓觀　四味境。
0908c24: 味性非本然。要以味時有。其覺不恒一。云何
0908c25: 獲圓通　藥王藥上。因嘗眾味。了味無生。非
0908c26: 即身心。非離身心。由味覺明。位登菩薩。今
0908c27: 云。味性本無。待根方覺。無根無味。故非圓
0908c28: 通。味時者嘗時也　五觸境。
0908c29: 觸以所觸明。無所不明觸。合離性非定。云何
0909a01: 獲圓通　跋陀婆羅。忽悟水因。既不洗塵。亦
0909a02: 不洗體。中間安然得無所有。妙觸宣明。由是
0909a03: 證果。今明。此觸因所觸身而得顯發。無所不
0909a04: 顯。性非常定。故不圓通　六法境。
0909a05: 法稱為內塵。憑塵必有所。能所非遍涉。云何
0909a06: 獲圓通　摩訶迦葉。因觀世間六塵變壞。唯
0909a07: 以空寂修於滅盡。妙法宣明。銷滅諸漏。今揀。
0909a08: 雖稱妙法乃是內塵。憑仗此修。豈越能所。覺
0909a09: 非能所。故非圓通。遍圓涉通也　二依根證
0909a10: 入門五。一眼根。
0909a11: 見性雖洞然。明前不明後。四維虧一半。云何
0909a12: 獲圓通　阿那律陀。因修樂見照明三昧。旋
0909a13: 見循元。由斯得證。今云見性雖有洞然照了
0909a14: 之義。而又前方全明後方全暗。左右傍觀三
0909a15: 分之二。故云四維虧一半也　二鼻根。
0909a16: 鼻息出入通。現前無交氣。支離匪涉入。云何
0909a17: 獲圓通　周利槃特。因作數息。微細窮盡生
0909a18: 住異滅。返息循空。因是得道。今云。鼻息雖通
0909a19: 出入。出入各據而不相交。支分既離。豈成圓
0909a20: 觀　三舌根。
0909a21: 舌非入無端。因味生覺了。味亡了無有。云何
0909a22: 獲圓通　憍梵提。觀味之知非體非物。還
0909a23: 味旋知。成無學果。今云。舌入非是無端自有。
0909a24: 由味境合方有覺知。境滅知亡。未為通貫
0909a25: 　四身根。
0909a26: 身與所觸同。各非圓覺觀。涯量不冥會。云何
0909a27: 獲圓通　畢陵伽婆蹉。因觀痛覺。覺清淨心
0909a28: 無覺無痛。遺身純覺。獲無學果。今云。能覺身
0909a29: 根與所覺觸。互相假有。各無自性。義例相類。
0909b01: 俱非圓觀。知無知異各有涯量。互不相冥。故
0909b02: 為所揀　五意根。
0909b03: 知根雜亂思。湛了終無見。想念不可脫。云何
0909b04: 獲圓通　須菩提。曠劫已來心得無礙。由是
0909b05: 觀察。十方成空。空性圓明。頓入如來寶明空
0909b06: 海。同佛知見。今謂。意根雜亂思念。若以寂定
0909b07: 湛旋。畢竟無有知見。依此修行。想念何逃。亦
0909b08: 可若望湛覺真明。必無知見。即無知覺明也。
0909b09: 應知有知見者未脫妄想　三依識修斷門六。
0909b10: 一眼識。
0909b11: 識見雜三和。詰本稱非相。自體先無定。云何
0909b12: 獲圓通　舍利弗。曠劫已來心見清淨。由遇
0909b13: 佛故。見覺明圓。光極知見。今揀。眼識雜在三
0909b14: 和之內。窮其本性無相可得。自體不常。如何
0909b15: 圓遍　二耳識。
0909b16: 心聞洞十方。生于＝於【甲】＊于於大因力。初心不能入。云
0909b17: 何獲圓通　普賢菩薩。本用心聞。分別眾生
0909b18: 所有知見。得大自在。今揀。太高收機不盡。既
0909b19: 法界為體。心聞為用。故洞十方。此由普賢因
0909b20: 修大行之所感。故中下之機於斯絕分。故云
0909b21: 不能入。以眾生心中發明普賢行者方現其
0909b22: 身。非同觀音觸物隨現　三鼻識。
0909b23: 鼻想本權機。秖令攝心住。住成心所住。云何
0909b24: 獲圓通　孫陀羅難陀。觀鼻端白。見出入息
0909b25: 化為光明。身心內明。圓洞世界遍成空淨。今
0909b26: 揀觀鼻非為究竟。故云權機。若令攝心必成
0909b27: 所住。真元無住。所住便非。經云。若心有住則
0909b28: 為非住　四舌識。
0909b29: 說法弄音文。開悟先成者。名句非無漏。云何
0909c01: 獲圓通　富樓那。辯才無礙。祕密法門。微妙
0909c02: 開示。得無所畏。今揀。說法不離聲名句文。所
0909c03: 開悟人須先成熟。不由無種便能入道。若散
0909c04: 心說。但成有漏。非曰圓通　五身識。
0909c05: 持犯但束身。非身無所束。元非遍一切。云何
0909c06: 獲圓通　優波離。因持清禁。由是執身身得
0909c07: 自在。次第執心心得通達。然後身心一切無
0909c08: 礙。今揀。持犯細行唯檢於身。身若不生。將何
0909c09: 檢束。故於法法不能圓遍　六意識。
0909c10: 神通本宿因。何關法分別。念緣非離物。云何
0909c11: 獲圓通　大目犍連。因於修定。旋湛意識。心
0909c12: 光發宣。得大神用。今揀。神通乃是宿因本有。
0909c13: 由加行力之所顯發。何關修定軌則意識然
0909c14: 後得生。法者軌則義。分別者意識也。意識念
0909c15: 緣。分別一切。不離塵境。故非圓通　四依大
0909c16: 歸性門七。一地大。
0909c17: 若以地性觀。堅礙非通達。有為非聖性。云何
0909c18: 獲圓通　持地菩薩。因平心地。見內外塵。本
0909c19: 無自性。不相觸摩。皆如來藏。今揀。地性堅礙
0909c20: 有為。體非通達。不成聖性。故非圓通　二水
0909c21: 大。
0909c22: 若以水性觀。想念非真實。如如非覺觀。云何
0909c23: 獲圓通　月光童子。因作水觀。見身中水與
0909c24: 外香水性合真空一味流通。得無生忍。今謂。
0909c25: 此觀不離尋伺想念。豈是真實如如之性。覺
0909c26: 觀即尋伺也　三火大。
0909c27: 若以火性觀。厭有非真離。非初心方便。云何
0909c28: 獲圓通　火頭金剛。觀多婬心成智慧火。身
0909c29: 心煖觸無礙流通。生大寶焰。今謂。此由多婬
0910a01: 生厭離故。觀成性火。此即厭求之心。豈稱圓
0910a02: 照。非是真實離念之門。初機不合。故須揀也
0910a03: 　四風大。
0910a04: 若以風性觀。動寂非無對。對非無上覺。云何
0910a05: 獲圓通　琉璃光菩薩。因觀身心世界皆是妄
0910a06: 緣風力所。動＝轉【甲】動轉。風力無依本無所有。於動見
0910a07: 不動。即證實相。今謂。風性是動。由動有寂。
0910a08: 動寂相對。對即非真。豈同圓觀入流亡所
0910a09: 　五空大。
0910a10: 若以空性觀。昏鈍先非覺。無覺異菩提。云何
0910a11: 獲圓通　虛空藏菩薩。由觀四大無依妄想
0910a12: 生滅虛空無二佛國本同。得無生忍。今謂。虛
0910a13: 空昏暗無明所生。非是覺明。異于於本覺。故
0910a14: 須揀也　六識大。
0910a15: 若以識性觀。觀識非常住。存心乃虛妄。云何
0910a16: 獲圓通　彌勒菩薩。修唯識觀。盡空如來國
0910a17: 土淨穢有無。皆是我心變化所現。今謂。識性
0910a18: 念念生滅。攀緣不息。體非常住。若但亡境不
0910a19: 亡其心。還成虛妄。豈是圓通　七根大。
0910a20: 諸行是無常。念性元生滅。因果今殊感。云何
0910a21: 獲圓通　大勢〔至〕－【宮】至菩薩。由念佛三昧都攝六
0910a22: 根。淨念相繼。入無生忍。今謂。凡是有為皆屬
0910a23: 行陰遷變。念性生滅。正是無常。如何以無常
0910a24: 因獲常住果。故非圓通。然念佛法門此方最
0910a25: 要。雖云生滅。要因念想專注在懷。兼佛願力
0910a26: 旦＝直【原】，直【甲】【乙】旦＝直【原】，＝直【甲】【乙】旦直生淨土。生＝往【甲】生往彼國已。進行彌速。即證有期。
0910a27: 今顯圓根。觀音為上。抑揚之道。故須揀也
0910a28: 　三頌觀音圓通三。一廣顯圓門四。一標嘆所
0910a29: 入法。
0910b01: 我今白世尊。佛出娑婆界。此方真教體。清淨
0910b02: 在音聞。欲取三摩提。實以聞中入。離苦得解
0910b03: 脫　娑婆世界耳根最利。故用音聲以為佛
0910b04: 事。由從耳根發識聞聲。引生第六識中聞慧。
0910b05: 緣名句文。熏成解心種子。納為教體。故云教
0910b06: 體在音聞也。教體既成。然後思惟修習。入三
0910b07: 摩提。成大解脫　二略歎能入人。
0910b08: 良哉觀世音。於恒沙劫中。入微塵佛國。得大
0910b09: 自在力。無畏施眾生。妙音觀世音。梵音海潮
0910b10: 音。救世悉安寧。出世獲常住　初一句總標
0910b11: 嘆。次二句嘆三十二應。次二句嘆十四無畏
0910b12: 兼四不思議。次二句嘆德號。妙音是體。觀世
0910b13: 音是用。亦是真俗二諦。亦是自利利他。梵是
0910b14: 淨義。釋成體也。海潮要不失時。釋成用也。救
0910b15: 世下二句結嘆利益。初得世間安樂。終獲究
0910b16: 竟涅槃　三廣辨＝辯【甲】＊辨辯圓通根二。一顯聞性二。一
0910b17: 對辨辯真實三。一圓真實。
0910b18: 我今啟如來。如觀音所說。譬如人靜居。十方
0910b19: 俱擊鼓。十處一時聞。此則圓真實　解脫德
0910b20: 也。如前觀音所陳三昧所得殊勝。赴感不差。
0910b21: 周遍皆應。十方者十界也。擊鼓者機動也。一
0910b22: 時聞者應不失也。此則應身無量無感不應。
0910b23: 故云圓真實＝也【甲】實也　二通真實。
0910b24: 目非觀障外。口鼻亦復然。身以合方知。心念
0910b25: 紛無緒。隔垣聽音響。遐邇俱可聞。五根所不
0910b26: 齊。是則通真實　般若德也。前四句揀不通。
0910b27: 口鼻下二句經文語倒。故先舉所例口鼻。後
0910b28: 舉能例身根。蓋翻譯者略順根次也。隔垣下
0910b29: 四句。正顯耳根不同前五。由是得名通真實
0910c01: 耳　三常真實二。一正顯。
0910c02: 音聲性動靜。聞中為有無。無聲號無聞。非實
0910c03: 聞無性。聲無既無滅。聲有亦非生。生滅二圓
0910c04: 離。是則常真實　法身德也。聲於聞中自有
0910c05: 動靜。說為有無。非謂聞性是有無也。世人若
0910c06: 以不聞聲時號無聞者。聞性已滅。聲塵更起。
0910c07: 遣誰更聞。是知聲有聞性不生。聲無聞性不
0910c08: 滅。生滅既而遍離。由是得名常真實也　二
0910c09: 釋成。
0910c10: 縱令在夢想。不為不思無。覺觀出思惟。身心
0910c11: 不能及　如前重睡心想不行。聞舂擣聲別作
0910c12: 他物。此時豈憶靜搖。應知聞性不斷。故云不
0910c13: 為不思無也。覺觀出思惟者。此既不與念想
0910c14: 相應。即出覺觀思惟之表。譯人迴文不盡。故
0910c15: 令語倒。覺觀即尋伺也。思惟即是遍。行思也。
0910c16: 俱是心所皆不相應。故名為出。又覺是本覺。
0910c17: 即聞性也。觀即是照。此即文順　二揀非顯
0910c18: 是。
0910c19: 今此娑婆國。聲論得宣明。眾生迷本聞。循聲
0910c20: 故流轉。阿難縱強記。不免落邪思。豈非隨所
0910c21: 淪。旋流獲無妄　前二句。通明此方由聲教
0910c22: 入。聲名句文能詮法義。眾生由此聞而解了。
0910c23: 故云宣明。次四句正揀過非。苟隨聲教。不能
0910c24: 亡緣入流返照。即迷本聞性循聲轉也。故舉
0910c25: 阿難雖得多聞不能亡相。為聲所轉。生滅妄
0910c26: 想無由得免。後二句結非顯是。旋流者返流
0910c27: 也。斯則入流亡所。唯照聞性。生滅既滅寂滅
0910c28: 現前。故云無妄　二明觀行四。一告語。
0910c29: 阿難汝諦聽。我承佛威力。宣說金剛王如幻
0911a01: 不思議佛母真三昧　金剛如幻已見上文。
0911a02: 三世如來一門超出。故云佛母。又金剛空也。
0911a03: 如幻假也。佛母中也二斥失。
0911a04: 汝聞微塵佛一切祕密門。欲漏不先除。畜聞
0911a05: 成過誤。將聞持佛。佛何不自聞聞　雖持法
0911a06: 藏。不能捨聞而觀自性。故成過矣。若將世間
0911a07: 隨聲聞相持他佛法。不如返照自己聞性成
0911a08: 真三昧故。云聞聞　三正示二。一正明觀行
0911a09: 三。一法三。一脫塵旋根。
0911a10: 聞非自然生。因聲有名字。旋聞與聲脫。能脫
0911a11: 欲誰名。一根既返源。六根成解脫　見聞覺
0911a12: 知之聞。隨聲而有。非本然性。如上文云。如汝
0911a13: 今者承聽我法。此即因聲而有分別等。若能
0911a14: 離緣觀性。聞相不起。動靜境亡。能所不拘。故
0911a15: 名解脫。縛既無得。脫亦不名。一根既然。六根
0911a16: 皆爾　二塵銷覺顯。
0911a17: 見聞如幻翳。三界若空花。聞復翳根除。塵消
0911a18: 覺圓淨　見聞覺知迷成翳眼。三界有法悉
0911a19: 是空華。見聞體虛本不可得。復加幻喻。故起
0911a20: 信云。三界虛偽。唯心所作。上文云。見聞覺知
0911a21: 虛妄病緣。故有十方諸有漏國。翳除華滅。聞
0911a22: 復塵消。妙覺明心顯然圓淨。此分證也　三
0911a23: 覺極無礙。
0911a24: 淨極光通達。寂照含虛空。來觀世間。猶如
0911a25: 夢中事。摩登伽在夢。誰能留汝形　淨極謂
0911a26: 滿淨解脫圓也。光通達謂滿覺般若備也。寂
0911a27: 照謂真理法身極也。三德既圓。三障永盡。如
0911a28: 大夢寤＝覺【甲】寤覺。如蓮華開。返觀世間欲誰留礙。此
0911a29: 極證也　二喻。
0911b01: 如世巧幻師幻作諸男女。雖見諸根動。要以
0911b02: 一機抽。息機歸寂然。諸幻成無性　幻師真
0911b03: 性也。有隨緣義。故名為巧。幻法無明也。男女
0911b04: 六根也。一機即幻法。機息幻無。妄滅根復。或
0911b05: 幻師無明也。幻法心識也。餘同前配。所幻男
0911b06: 女必有所依。喻真性也　三合。
0911b07: 六根亦如是。元依一精明。分成六和合。一處
0911b08: 成休復。六用皆不成　初句總標。次句合幻
0911b09: 師。次句合男女。後二句合息機等。耳根無明
0911b10: 若破。餘根亦破。故皆不成　二觀成利益。
0911b11: 塵垢應念消。成圓明淨妙。餘塵尚諸學。明極
0911b12: 即如來　一根若復塵垢自消。上文云。想相
0911b13: 為塵。識情為垢。二俱遠離。則汝法眼應時清
0911b14: 明。故云成圓明淨妙。此則三德圓顯。不縱橫
0911b15: 別。故名為妙。後二句結成位。前句斷德未
0911b16: 圓。後句智德備滿。互現可知　四勸修。
0911b17: 大眾及阿難。旋汝倒聞機。反聞聞自性。性成
0911b18: 無上道。圓通實如是　勸復顛倒聞根返觀
0911b19: 聞性。聞性圓成。菩提可冀。後一句結指印成
0911b20: 　四結顯同此證。
0911b21: 此是微塵佛一路涅槃門。過去諸如來。斯門
0911b22: 已成就。現在諸菩薩。今各入圓明未來修學
0911b23: 人。當依如是法。我亦從中證。非唯觀世音
0911b24: 　前二句總指一切諸佛皆從此門得涅槃也。
0911b25: 過去下別列三世。并引文殊皆同此證也
0911b26: 　二重明差當。
0911b27: 誠如佛世尊詢我諸方便。以救諸末劫求出
0911b28: 世間人。成就涅槃心。觀世音為最。自餘諸方
0911b29: 便。皆是佛威神。即事捨塵勞。非是長修學。淺
0911c01: 深同說法　前四句頌佛令揀。成就下二句
0911c02: 正指圓門。顯是雅當。自餘下五句。明二十四
0911c03: 聖各隨所因事相而成觀行。皆是佛之威神。
0911c04: 方便令其得道。非是久長修學淺深二機同
0911c05: 入之法門也反顯觀音即是淺深二機同說同
0911c06: 入久長修學之法門耳　三結願勸學。
0911c07: 頂禮如來藏無漏不思議。願加被未來。於此
0911c08: 門無惑。方便易成就。堪以教阿難及末劫沈
0911c09: 淪。但以此根修。圓通超餘者。真實心如是
0911c10: 　如來藏即一體三寶。是所入之理。具足無漏
0911c11: 性功德故。願加下五句正結願。但以下二句
0911c12: 勸學。最後一句文殊指己選圓通心。真實無
0911c13: 妄非挾情故　三時眾獲益。
0911c14: 於是阿難及諸大眾。身心了然。得大開示。觀
0911c15: 佛菩提及大涅槃。猶如有人因事遠遊未得
0911c16: 歸還明了其家所歸道路。普會大眾。天龍八
0911c17: 部有學二乘及諸一切新發心菩薩。其數凡
0911c18: 有十恒河沙。皆得本心。遠塵離垢獲法眼淨。
0911c19: 性比丘尼聞說偈已成阿羅漢。無量眾生皆
0911c20: 發無等等阿耨多羅三藐三菩提心　一會之
0911c21: 眾。根器各異。大小不同。前文。觀音說竟。諸
0911c22: 佛放光互來灌頂。兼灌大菩薩及阿羅漢。受
0911c23: 彼光者。一時俱獲金剛三昧。此即顯會二十
0911c24: 四聖諸別觀門。一時圓入觀音修證。今此阿
0911c25: 難及諸初心。聞說偈已。隨其位次悟入有異。
0911c26: 阿難等方悟圓通。從耳根入猶未有證。故云
0911c27: 明了其家所歸道路。其天龍眾及小有學大
0911c28: 乘地前十恒河沙獲法眼淨。即入初地見道
0911c29: 位也。性比丘尼是三果人。今成無學。未發心
0912a01: 者其數無量。皆發道意即悟解大乘也　三
0912a02: 辦＝辯【甲】辦辯離魔業行。前雖廣說圓通修證。凡夫始學
0912a03: 障難尤深。況末代邪宗紛然競起。邪言惑正。
0912a04: 魔辨辯逼真。濫述既多。朋流者眾。若不甄辨辯。
0912a05: 妨正修行。故以戒定慧驗之。邪元自露。故九
0912a06: 十六種外道。皆能修禪。而無戒德涅槃經云。
0912a07: 魔尚能變身為佛。豈不能為四依菩薩惑亂
0912a08: 世間。故佛廣說。若言聽畜八不淨物者。是魔
0912a09: 所說。身外之物尚不許畜。何況婬盜殺妄根
0912a10: 本貪嗔。世有愚人。為魔所惑。誹謗戒律言是
0912a11: 小乘。自稱大乘無礙自在。下經廣破。此等
0912a12: 是魔業。故佛深誡。是稱決定大乘明了之教。
0912a13: 阿難大權。愍我將來必陷魔難。故慇懃致請。
0912a14: 永為真誡耳　文二。一阿難觀時請問三。一
0912a15: 敘所悟。
0912a16: 阿難整衣服。於大眾中合掌頂禮。心圓明。
0912a17: 悲欣交集。欲益未來諸眾生故。稽首白佛。大
0912a18: 悲世尊。我今已悟成佛法門。是中修行得無
0912a19: 疑惑　圓通即是心所行路。故云心。領悟
0912a20: 既深得無疑惑。未來多難。更欲伸陳。悲欣者
0912a21: 欣今所悟悲後行人　二陳所願。
0912a22: 常聞如來說如是言。自未得度先度人者菩
0912a23: 薩發心。自覺已圓能覺他者如來應世。我雖
0912a24: 未度。願度末劫一切眾生　菩薩有二類。一
0912a25: 智增。先取佛果後度眾生。二悲增。度生心切。
0912a26: 故意留惑潤生三界。今願未度而度眾生。即
0912a27: 悲增也　三述所請。
0912a28: 世尊。此諸眾生去佛漸遠。邪師說法如恒河
0912a29: 沙。欲攝其心入三摩地。云何令其安立道場。
0912b01: 遠諸魔事。於菩提心得無退屈　此諸眾生
0912b02: 根劣也。去佛漸遠時劣也。邪師說法難多也。
0912b03: 此則時澆解昧。惑障尤多。修定攝心難為進
0912b04: 趣。況遭魔惑。邪見彌增。加行修證如何無退
0912b05: 　二如來廣為宣說二。一讚請許宣。
0912b06: 爾時世尊。於大眾中稱讚阿難。善哉善哉。如
0912b07: 汝所問。安立道場。救護眾生末劫沈溺。汝今
0912b08: 諦聽。當為汝說。阿難大眾唯然奉教　道場
0912b09: 加行事理兩修。內秉戒根。外假心。內外相
0912b10: 濟道力易成。為汝宣揚。當善思念　二正為
0912b11: 廣說二。一自行離魔二。一總明三學。
0912b12: 佛告阿難。汝常聞我毘奈耶中宣說修行三
0912b13: 決定義。所謂攝心為戒。因戒生定。因定發慧
0912b14: 是則名為三無漏學　諸行或對機不同。此
0912b15: 三決定須說。又是決定成佛之因。佛佛皆爾。
0912b16: 故云三決定義　二別示戒學。以定慧二門
0912b17: 前已說故。符＝扶【原】，扶【甲】【乙】符＝扶【原】，＝扶【甲】【乙】符扶扶律談常同涅槃矣。文四。一離
0912b18: 欲因二。一正辨辯是非三。一標示。
0912b19: 阿難。云何攝心。我名為戒。若諸世界六道眾
0912b20: 生。其心不婬。則不隨其生死相續　婬為生
0912b21: 死根本。反之則不續矣。圓覺云。一切眾生皆
0912b22: 因婬欲而正性命。當知輪迴愛為根本。由有
0912b23: 諸欲助發愛性。是故能令生死相續　二正
0912b24: 辯＝辨【宮】＊辯辨二。一舉過顯非二。一欲為魔因。
0912b25: 汝修三昧。本出塵勞。婬心不除。塵不可出。縱
0912b26: 有多智禪定現前。如不斷婬。必落魔道。上品
0912b27: 魔王。中品魔民。下品魔女。彼等諸魔亦有徒
0912b28: 眾。各各自謂成無上道　魔不斷婬而修禪
0912b29: 定。魔定順惑易得成就。功深者為上品功淺
0912c01: 者為中下。雖不斷欲。而修定修福。隨福優劣。
0912c02: 故成三品。以邪定力報得五通。以有漏福生
0912c03: 天魔界。隨得少定。不辨辯邪正。各各自謂成
0912c04: 無上道　二未來多惑。
0912c05: 我滅度後。末法之中。多此魔民。熾盛世間。廣
0912c06: 行貪婬為善知識。令諸眾生落愛見坑失菩
0912c07: 提路　末世眾生。無正法眼。多被魔惑。廣行
0912c08: 貪婬。假稱善友。誘化無識。失正遭苦。宜深察
0912c09: 之不令得便　二結成明誡。
0912c10: 汝教世人修三摩地。先斷心婬。是名如來先
0912c11: 佛世尊第一決定清淨明誨　此戒雖與小乘
0912c12: 名同。而持隨有異。此則一一內防心念。輕重
0912c13: 等持。彼則事遂＝逐【甲】遂逐緣成。輕重隨戒。故云先斷
0912c14: 心婬。故論云。心生則種種法生。心滅則種種
0912c15: 法滅。故與小乘持戒全別　三誡勸二。一重
0912c16: 彰過患二一喻顯。
0912c17: 是故阿難。若不斷婬修禪定者。如蒸砂＝沙【甲】＊砂沙石欲
0912c18: 其成飯。經百千劫秖名熱砂沙。何以故。此非
0912c19: 飯本砂沙石成故　戒定慧法能生法身戒根
0912c20: 不完。徒修禪慧。豈有清淨妙體從婬欲生。沙
0912c21: 飯異因。孰＝寧【甲】孰寧論劫數　二結失。
0912c22: 汝以婬身求佛妙果。縱得妙悟皆是婬根。根
0912c23: 本成婬。輪轉三塗必不能出。如來涅槃何路
0912c24: 修證　非戒不禪。非禪不慧。戒根不淨。所習
0912c25: 禪慧那得淨乎。以不淨故。雖有如無。戒定慧
0912c26: 亡。自成輪轉。終非聖果　二勸令除斷。
0912c27: 必使婬機身心俱斷斷性亦無。於佛菩提斯
0912c28: 可希冀　真持戒人尚無持相。豈令身心犯
0912c29: 乎重禁。如下文云。殺盜婬等。有名鬼倫。無名
0913a01: 天趣有無二無。無二亦滅。是名妙發三摩提
0913a02: 者　二結歸邪正。
0913a03: 如我此說名為佛說。不如此說即波旬說
0913a04: 　正云波卑夜。此云惡者。波旬訛也　二離殺
0913a05: 因二。一正辨辯是非三。一標示。
0913a06: 阿難。又諸世界六道眾生。其心不殺。則不隨
0913a07: 其生死相續　相殺相償。結詶連禍。苟或止
0913a08: 之。故不相續。餘如文　二正辯辨二。一舉過
0913a09: 顯非二。一殺為鬼因。
0913a10: 汝修三昧。本出塵勞。殺心不除。塵不可出。縱
0913a11: 有多智禪定現前。如不斷殺。必落神道。上品
0913a12: 之人為大方＝力【宮】方力鬼。中品則為飛行夜叉諸鬼帥
0913a13: 等。下品當為地行羅剎。彼諸鬼神亦有徒眾。
0913a14: 各各自謂成無上道　帶殺修禪。報為神道。
0913a15: 功深福厚。為大力鬼。即五岳四瀆係祠祀者。
0913a16: 功淺福劣。列在中下。八部所管。及大海邊羅
0913a17: 剎國類。因修定故。皆有業通迅疾無礙。不斷
0913a18: 殺故。受此惡趣為天驅役。若不修禪及不修
0913a19: 福但行殺害。直入地獄。無此差降　二未來
0913a20: 多惑三。一正明。
0913a21: 我滅度後。末法之中。多此鬼神。熾盛世間。自
0913a22: 言食肉得菩提路　殺生食肉。是眾生冤。如
0913a23: 何不斷得菩提路　二辨辯異。
0913a24: 阿難。我令比丘食五淨肉。此肉皆我神力化
0913a25: 生。本無命根。汝婆羅門。地多蒸濕。加以砂沙
0913a26: 石。草菜不生。我以大悲神力所加。因大慈悲。
0913a27: 假名為肉。汝得其味。奈何如來滅度之後食
0913a28: 眾生肉名為釋子　涅槃第四迦葉問云。云
0913a29: 何如來先許比丘食三淨肉。佛言。隨事漸制
0913b01: 故耳。復有七種九種。今言五者。隨經增減。以
0913b02: 意配數。佛以方便權許令食。非究竟說　三
0913b03: 示過。
0913b04: 汝等當知。是食肉人。縱得心開似三摩地。皆
0913b05: 大羅剎。報終必沈生死苦海。非佛弟子。如是
0913b06: 之人。相殺相吞相食未已。云何是人得出三
0913b07: 界　似三摩地者鬼神定也。亦能令人知過
0913b08: 去未來事。與善定相似。如起信說　二結成
0913b09: 明誡。
0913b10: 汝教世人修三摩地。次斷殺生。是名如來先
0913b11: 佛世尊第二決定清淨明誨　三誡勸二。一
0913b12: 重彰過患二。一順明口過二。一喻顯。
0913b13: 是故阿難。若不斷殺修禪定者。譬如有人自
0913b14: 塞其耳高聲大叫求人不聞。此等名為欲隱
0913b15: 彌露　塞耳修禪。高聲行殺。求不聞之道。彰
0913b16: 彌露之苦。豈不悲夫　二況顯。
0913b17: 清淨比丘及諸菩薩。於岐路行不蹋生草。況
0913b18: 以手拔。云何大悲取諸眾生血肉充食　生
0913b19: 草不踐。非獨護譏。亦深慈念。草尚不踏。況損
0913b20: 命也　二反顯身過二。一正明所離。
0913b21: 若諸比丘。不服東方絲綿絹帛及是此土靴
0913b22: 履裘毳乳酪醍醐。如是比丘。於世真脫。酬還
0913b23: 宿債。不遊三界　絲綿裘毳眾生身分。身既
0913b24: 不服。真解脫者。以不遊三界詶宿債故。經語
0913b25: 甚倒知之　二反喻所以。
0913b26: 何以故。服其身分。皆為彼緣。如人食其地中
0913b27: 百穀足不離地　服眾生分。為眾生緣。辟穀
0913b28: 求昇＝升【宮】昇升。尚有不至。況食況服能出離乎　二勸
0913b29: 令除斷。
0913c01: 必使身心於諸眾生若身身分身心二塗不服
0913c02: 不食。我說是人真解脫者　心無貪慮。身不
0913c03: 服行。斷性苟亡。自然真脫　二結歸邪正。
0913c04: 如我此說名為佛說。不如此說即波旬說
0913c05: 　三離盜因二。一正辨辯是非三。一標示。
0913c06: 阿難。又復世界六道眾生。其心不偷。則不隨
0913c07: 其生死相續　不與而取。起心即犯。故云其
0913c08: 心不偷　二正辯辨三。一辨辯其邪行二。一盜
0913c09: 為邪因。
0913c10: 汝修三昧。本出塵勞。偷心不除。塵不可出。縱
0913c11: 有多智禪定現前。如不斷偷。必落邪道。上品
0913c12: 精靈。中品妖魅。下品邪人諸魅所著。彼等群
0913c13: 邪亦有徒眾。各各自謂成無上道　禪智雖
0913c14: 現。貪盜不除。縱亡婬殺。亦落邪道。精靈妖魅
0913c15: 及諸邪人。皆能惑亂令眾歸附＝依【原】附依。不惜衣食。
0913c16: 盡命供給。若不修禪。直入地獄　二未來多
0913c17: 惑。
0913c18: 我滅度後。末法之中。多此妖邪。熾盛世間。潛
0913c19: 匿姦欺稱善知識。各自謂已得上人法。惑
0913c20: 無識。恐令失心。所過之處其家耗散　姦欺
0913c21: 盈抱。潛護如淳。詐偽充懷。隱藏若拙。苟求不
0913c22: 與之利。誘無識之人。猛熾其貪。顯異其語。
0913c23: 令彼愚者頓棄家財。仍遭王難。故云耗散
0913c24: 　二示其正修二。一正示行緣二。一明正行。
0913c25: 我教比＝化【甲】比化丘循方乞食。令其捨貪成菩提道。諸
0913c26: 比丘等。不自熟食。寄於殘生旅泊三界。示一
0913c27: 往還去已無返　比丘依法循乞不自熟食。
0913c28: 為捨貪過。深厭自生不戀三界。如旅泊人一
0913c29: 往而已　二斥邪行。
0914a01: 云何賊人假我衣服。裨販如來。造種種業。皆
0914a02: 言佛法。非出家具戒比丘。為小乘道。由是
0914a03: 疑誤無量眾生墮無間獄　身雖出家。心不
0914a04: 入道。假衣服以作相。販如來以造業。反毀具
0914a05: 戒為權小。高現異儀為至極。誑妄愚者。入惡
0914a06: 無窮。涅槃邪正品云。我滅度後。是魔波旬。漸
0914a07: 當壞亂我之正法。乃至作比丘比丘尼及阿
0914a08: 羅漢等形。以有漏身稱是無漏。壞我正法。乃
0914a09: 至說言。無四重僧殘不定捨墮懺悔眾學滅
0914a10: 諍等法。亦無偷闌五逆一闡提罪。乃至若犯
0914a11: 如是等罪亦無有報。如是說者是魔說。我
0914a12: 佛法中。有犯如上等罪。應當苦治。若不持
0914a13: 戒。云何當得見佛性耶　二別示轉業二。一
0914a14: 正示方法。
0914a15: 若我滅後。其有比丘。發心決定。修三摩提。能
0914a16: 於如來形像之前。身然一燈。燒一指節。及於
0914a17: 身上爇一香炷。我說是人。無始宿債一時酬
0914a18: 畢。長揖世間。永脫諸漏。雖未即明無上覺路。
0914a19: 是人於法已決定心　殺生偷盜執對不亡。為
0914a20: 三界緣。障菩提路。然身苦體能報此因。宿債
0914a21: 苟除。世間永脫。故云長揖　二反結酬償。
0914a22: 若不為此捨身微因。縱成無為。必還生人酬
0914a23: 其宿債。如我馬麥正等無異　前云摩登伽
0914a24: 在夢誰能留汝形。今云縱成無為必酬宿債
0914a25: 者。此示業報不亡成無為後現有為身尚還
0914a26: 宿債。況全未離有為。而欲妄逃業果。其可得
0914a27: 乎。引證酬業如別處說　三結成明誡。
0914a28: 汝教世人修三摩地。後斷偷盜。是名如來先
0914a29: 佛世尊第三決定清淨明誨　三誡勸二。一
0914b01: 喻顯不斷。
0914b02: 是故阿難。若不斷偷修禪定者。譬如有人水
0914b03: 灌漏欲求其滿。縱經塵劫終無平復　灌
0914b04: 禪定水於破戒。欲求滿果。塵劫不平。誰之
0914b05: 過矣。豈不慎乎。斯則內德無實。外相惑人。戒
0914b06: 器已穿。善法多漏耳　二勸令除斷。
0914b07: 若諸比丘。衣之餘分寸不畜。乞食餘分施
0914b08: 餓眾生。於大集會合掌禮眾。有人捶詈同於
0914b09: 稱讚。必使身心二俱捐捨身肉骨血與眾生
0914b10: 共。不將如來不了義說迴為己解以誤初學。
0914b11: 佛印是人得真三昧　此文勸離四過。謂貪
0914b12: 慢瞋癡。配文可見。心不起嗔。身不加報。故云
0914b13: 二俱捐捨。以觀眾生及與我身平等無二。由
0914b14: 是身心不加報耳。故云與眾生共。不了義說
0914b15: 為己解者。不將佛方便說迴作自己心中獨
0914b16: 悟之法以此惑無識初學。此文亦證不了
0914b17: 教中得食淨肉＝內【宮】肉內。必至了教＝義【甲】教義一切皆斷。不執
0914b18: 不了教將為究竟說也。執權謗實亦此類也。
0914b19: 楞伽云。愚癡凡夫惡見所噬。邪曲迷醉。妄稱
0914b20: 一切智說。暉解云。無智之人。不了如來方便
0914b21: 說法。而乃妄稱一切智人作究竟說　二結
0914b22: 歸邪正。
0914b23: 如我所說名為佛說。不如此說即波旬說
0914b24: 　四離妄因二。一正辨辯是非三。一標示。
0914b25: 阿難。如是世界六道眾生。雖則身心無殺盜
0914b26: 婬三行已圓。若大妄語。即三摩提不得清淨。
0914b27: 成愛見魔。失如來種　妄語之因起貪癡慢。
0914b28: 如不斷此。故成愛見　二正辨辯二。一妄為苦
0914b29: 因二。一對辨辯二。一顯偽作二。一標列設誑。
0914c01: 所謂未得謂得。未證言證。或求世間尊勝第
0914c02: 一。謂前人言。我今已得須陀洹果斯陀含果。
0914c03: 阿那含果。阿羅漢道。辟支佛乘。十地地前諸
0914c04: 位菩薩。求彼禮懺。貪其供養　以愚癡心。起
0914c05: 大我慢。因求尊勝。貪彼供養。此即愛見之惑
0914c06: 強而且盛。因起妄語。稱得三乘賢聖果證。實
0914c07: 得道果尚不許說。豈況未得而妄說耶　二
0914c08: 結成招苦。
0914c09: 是一顛迦。銷滅佛種。如人以刀斷多羅木。佛
0914c10: 記是人。永殞善根。無復知見。沈三苦海。不
0914c11: 成三昧　一顛迦即是斷善根者。其大妄語
0914c12: 與此罪同。涅槃邪正品云。若有說言。我已得
0914c13: 成阿耨菩提。何以故。以有佛性故。有佛性者
0914c14: 必定得成阿耨菩提。當知是人犯波羅夷罪。
0914c15: 何以故。雖有佛性。以未修習諸善方便。是故
0914c16: 未見。以不見故。不得成就阿耨菩提。故知略
0914c17: 不修斷白稱即是佛者。皆大妄語。犯波羅夷
0914c18: 非佛弟子　二明真化二。一列化事。
0914c19: 我滅度後。諸菩薩及阿羅漢。應身生彼末
0914c20: 法之中。作種種形。度諸輪轉。或作沙門白衣
0914c21: 居士人王宰官童男童女。如是乃至婬女寡
0914c22: 婦姦偷屠販。與其同事。稱讚佛乘。令其身心
0914c23: 入三摩地　四攝利人。作種種化。初同其道。
0914c24: 後勸佛乘。盡為益他。非貪利己　二誡明言。
0914c25: 終不自言我真菩薩真阿羅漢泄佛密因輕言
0914c26: 末＝未【甲】【乙】末未學。唯除命終陰有遺付　真聖利物終不
0914c27: 可測。以承佛制不妄漏泄。此聖真因。唯聖自
0914c28: 證故云密因。未學之前不可輕說。陰有遺付
0914c29: 者不顯稱也。此開臨終密有表示遣囑弟子。
0915a01: 如求那屈指事　二結責。
0915a02: 云何是人。惑亂眾生。成大妄語　二結成明
0915a03: 誡。
0915a04: 汝教世人修三摩地。後復斷除諸大妄語。是
0915a05: 名如來先佛世尊第四決定清淨明誨　三誡
0915a06: 勸四。一喻其不斷。
0915a07: 是故阿難。若不斷其大妄語者。如刻人糞為
0915a08: 栴檀形欲求香氣。無有是處　修禪定之檀
0915a09: 形。刻妄語之人糞。遙觀可意。近逼穢聞。欲求
0915a10: 道香。終無得理　二舉其防微。
0915a11: 我教比丘。直心道場。於四威儀一切行中尚
0915a12: 無虛假。云何自稱得上人法　三乘所證為
0915a13: 上人法。此文舉淺況深。餘小妄語尚不可為。
0915a14: 況大妄耶　三重喻大過。
0915a15: 譬如窮人妄號帝王自取誅滅。況復法王如
0915a16: 何妄竊。因地不直＝真【甲】，直【甲】直＝真【甲】，＝直【甲】直真直。果招紆曲。求佛菩提。如
0915a17: 噬臍人。欲誰成就　初喻大妄止成苦本。後
0915a18: 喻求道終無得理。如人噬臍了不相及。春秋
0915a19: 傳曰。若不早＝旱【甲】早旱圖。後君噬臍　四斷成叵＝巨【宮】叵巨益。
0915a20: 若諸比丘心如直絃。一切真實。入三摩提永
0915a21: 無魔事。我印是人。成就菩薩無上知覺　一
0915a22: 切時中。悉無虛偽。若斯人也真求道歟。豈不
0915a23: 速至乎。若示相標形詐稱得道。內懷諂曲。外
0915a24: 規＝現【甲】，規【甲】規＝現【甲】，＝規【甲】規現規名聞。豈曰修行。故法華云。濁世惡比丘。
0915a25: 邪智心諂曲。未得謂為得。我慢心充滿。乃至
0915a26: 衲衣在空閑。假名阿練若。當知是等盡行魔
0915a27: 業　二結歸邪正。
0915a28: 如我所說名為佛說。不如此說即波旬說。
0915a29: 末題新加首楞嚴義疏注經卷第六之二＝十二【甲】六之二十二
