0457a09: 
0457a10: 
0457a11: 注大乘入楞伽經卷第四
0457a12: 
0457a13: 爾時大慧菩薩摩訶薩至成大修行　因上入
0457a14: 三解脫門疾得菩提。故大慧請如來說如。諸
0457a15: 菩薩等。所修行法無漏方便。
0457a16: 佛言大慧菩薩摩訶薩至則得名為大修行者
0457a17: 　如來言具四方便能成就大修行。此舉四
0457a18: 名。下自徵釋。
0457a19: 大慧云何觀察自心所現至如是觀察自心所
0457a20: 現　此謂三界依正等法。唯是自心過習所
0457a21: 熏。分別隨入之所現者如起信論云。以一切
0457a22: 法皆從心起。妄念而生也。如是觀察名為正
0457a23: 觀。
0457a24: 大慧云何得離生住滅見至轉所依止獲意生
0457a25: 身　遠離生見者。謂七地滿功用位畢。於二
0457a26: 種生中。而能離彼相生見也。證如幻性。住第
0457a27: 八地。了心識等。得意生身者。即無功用道覺
0457a28: 法自性意生身也。
0457a29: 大慧言世尊以何因緣名意生身　因上八地
0457b01: 菩薩既云轉所依識。云何復名意生身。故
0457b02: 問意生身者何因緣。
0457b03: 佛言大慧意生身者至得遠離於生住滅見
0457b04: 　意有三義故取意為喻。一迅疾。二無礙。三遍
0457b05: 到。以喻菩薩得如幻三昧。現形十方以化眾
0457b06: 生亦有此三義也　從意生身者亦復如是已
0457b07: 下。以法合喻可知。
0457b08: 大慧云何觀外法無性至汝應如是勤加修學
0457b09: 　此明修四如實行。成上四種法門。謂觀自
0457b10: 心所現行。成上一切法空門也。遠離生住滅
0457b11: 見行。成上無生法門也。善知外法無性行。成
0457b12: 上無自性法門也。專求自證聖智行。成上無
0457b13: 二門也。是名菩薩成就四法。得修行者如實
0457b14: 大方便。故勸汝。當勤行修學。
0457b15: 爾時大慧菩薩摩訶薩至不妄執諸法漸生頓
0457b16: 生　因上見妄想緣生於三界。故大慧舉因
0457b17: 緣相以請問。
0457b18: 佛言大慧一切法因緣生至是名外緣前後轉
0457b19: 生　言泥團為因。水杖等為緣。而成於瓶為
0457b20: 果。如泥瓶因果既爾。例餘縷疊等四亦復如
0457b21: 是。皆以縷草種酪為其因。疊席牙酥為果。緣
0457b22: 義可知。是名緣生之法。必先因後果展轉而
0457b23: 生。謂親起者為因。助者為緣也。
0457b24: 內者謂無明愛業等至此但愚夫之所分別
0457b25: 　內緣者。謂以無明愛業等為因緣故。生陰界
0457b26: 入身名之為果。但是愚夫虛妄分別。各見差
0457b27: 別。廣如中論破因緣品。所明然外由內變。本
0457b28: 末相收。為一緣起。
0457b29: 大慧因有六種謂當有因至觀待因　上通說
0457c01: 一切諸法內外因緣竟。自下。別說六種因及
0457c02: 四種緣。皆是愚夫自所分別。
0457c03: 大慧當有因者謂內外法作因生果　言後果
0457c04: 起時名為當有。即是現在作因。當來得果。名
0457c05: 當有因也。
0457c06: 相屬因者謂內外法作所緣生果蘊種子等
0457c07: 　謂作攀緣已。內外法生。能所因果更相屬故。
0457c08: 蘊果也種子因也。
0457c09: 相因者作無間相生相續果　言互為果相。
0457c10: 相續不斷名為相因。對法論云。俱有互為果。
0457c11: 如大相所相。心於心隨轉。謂有為相於有為
0457c12: 法。有為法於有為相。心於隨心法。隨心法於
0457c13: 心。互為果故。亦名俱有因也。
0457c14: 能作因者謂作增上而生於果如轉輪王　一
0457c15: 切有為唯除自體。以一切法為能作因。由彼
0457c16: 生時無障住故。譬如國人。以其輪王不為損
0457c17: 害。咸作是言。我因輪王而得安樂。
0457c18: 顯了因者謂分別生能顯境相如燈照物　言
0457c19: 妄想事生已能顯境相。能所因果互相發明。
0457c20: 如燈照物。
0457c21: 觀待因者謂滅時相屬斷無妄想生　如長短
0457c22: 高下互相因。待因果亦然。因滅果起故名滅
0457c23: 時相屬斷。不見妄想法生。
0457c24: 大慧此是愚夫自所分別至求其因相不可得
0457c25: 故　自下破計六種因緣生。是自心妄想相。
0457c26: 若言頓生者。則能所因果無別。何有因相
0457c27: 　若漸生者求其體相亦不可得如未生子云何
0457c28: 名父　言未生子不得名父。此之一喻俱破
0457c29: 二見。若因果同時頓生者。則如父子齊體。尊
0458a01: 卑莫辨。若先因後果。則父先子後。子若定後
0458a02: 父稱何從。以此責之。二見都喪。父喻因。子喻
0458a03: 果。又云如無父故不得名子。前分已滅故。後
0458a04: 分不得次第名。
0458a05: 諸計度人言以因緣至皆是妄情執著相故
0458a06: 　此說妄計四緣生者。謂親能辨果名曰因緣。
0458a07: 更相依故謂所緣緣。前後開導稱為次第。不
0458a08: 礙生義故云增上。諸計度人。以是四緣能所
0458a09: 生法相繫屬次第生者。皆不可得。唯是心量
0458a10: 妄想執著相故。四緣廣義。如唯識論所明。
0458a11: 大慧漸次與頓皆悉不生至漸頓生見　佛昔
0458a12: 方便說一切法從因緣生。以破外道自然無
0458a13: 因邪因。又說緣生無我。破外道執有我。如下
0458a14: 偈云。為遮於能作。說因緣和合。為遮於常過
0458a15: 說緣是無常。今此會令捨權乘。達唯心現。故
0458a16: 結破云。應離因緣和合相中。頓漸生見　然
0458a17: 遮異見。權實教中通有三說。一令諸菩薩知
0458a18: 一切法從因緣生。異外道見。二知從心現。捨
0458a19: 二乘見。三唯心性起。不同權教。學者應知。
0458a20: 爾時世尊重說頌言一切法無生亦復無有滅
0458a21: 於彼諸緣中分別生滅相　以一切法無生故
0458a22: 不得言滅。但於彼不實諸緣中。妄分別有生
0458a23: 滅之相。
0458a24: 非遮諸緣會如是滅復生但止於凡愚妄情之
0458a25: 所著　明佛不遮緣起滅復生法。以法自性
0458a26: 不生故。唯為斷凡愚癡惑妄想所計著故。
0458a27: 緣中法有無是悉無有生習氣迷轉心從是三
0458a28: 有現　言緣起有無一切諸法皆無生。唯從
0458a29: 自心習氣迷轉。故三有現三有者。謂欲有。色
0458b01: 有。無色有也。
0458b02: 本來無有生亦復無有滅至而說有生滅　若
0458b03: 離二取一切妄見。則知所生法。能生因緣。悉
0458b04: 皆本無。非復推之使無也。
0458b05: 爾時大慧菩薩摩訶薩至於二義中而得清淨
0458b06: 　因上言但隨世俗故。而說有生滅。故大慧
0458b07: 舉言說分別相。及心法門以請問也。
0458b08: 佛言大慧有四種言說分別相至是為四　四
0458b09: 種言說文顯可知。又夢言說者。亦云八地菩
0458b10: 薩得無生忍覺已。緣勝解行地乃至七地。先
0458b11: 所經境界不實。說諸法如夢故。名夢言說。
0458b12: 大慧復言世尊至何處何因云何而起　問言
0458b13: 說所出處。問言說因何而生。
0458b14: 佛言大慧依頭胸喉脣齶齒舌和合而起　此
0458b15: 等諸緣出言說處。
0458b16: 大慧復言世尊言語分別至分別為因起言語
0458b17: 故　謂彼言說因分別生。
0458b18: 若異者分別不應為因至是故非異亦非不異
0458b19: 　若言說與分別異者。不應因分別起言說。
0458b20: 若言說與分別不異者。以分別不顯義言說
0458b21: 亦應不顯義。而言說能顯義是故俱非。
0458b22: 大慧復言世尊至因言而入非即是言　因上
0458b23: 言說能顯義。故大慧問為言說是第一義。為
0458b24: 所說是第一義。并重舉上第一義心法以請
0458b25: 問。而佛答言。非言語是。亦非所說。何以故。
0458b26: 第一義者是自證聖智三昧樂境。因言而入
0458b27: 非即是言。是故言殺如標月指。若復見月。了
0458b28: 知所標畢竟非月。
0458b29: 第一義者是聖智內自證境至於第一義不能
0458c01: 顯示　言語生滅動搖。是無常故。從眾緣生
0458c02: 即無自體。云何能顯第一義。
0458c03: 第一義者無自他相至應當遠離言語分別
0458c04: 　言第一義諦絕自他相。言說涉有相故不能
0458c05: 顯示。又第一義者但唯證入自性真心。心外
0458c06: 無法。外種種法悉皆無性。言說妄想豈能顯
0458c07: 示。故勸離言說分別依第一義。
0458c08: 爾時世尊重說頌言諸法無自性亦復無言說
0458c09: 不見空空義愚夫故流轉　以諸法無體故。亦
0458c10: 無有言說。凡愚不見言說空所說空故。流轉
0458c11: 生死。
0458c12: 一切法無性離語言分別諸有如夢化非生死
0458c13: 涅槃　言一切法及言說不實。如夢如化。如
0458c14: 夢化者。豈有生死涅槃定相。
0458c15: 如王及長者為令諸子喜至自證實際法　上
0458c16: 一頌舉喻。下頌法合。謂我今所演自覺聖智
0458c17: 實際境界。不說言說所說。
0458c18: 爾時大慧菩薩摩訶薩至自證聖智所行境界
0458c19: 　大慧因上言第一義者。是自證聖智所得。
0458c20: 非言說分別境界。即舉自證聖智。所得第一
0458c21: 義以請問。然第一義。體離一異有無斷常俱
0458c22: 不俱等四句見故。大慧請離四句法也。此中
0458c23: 說三法以明四句。有十二句。依文有九。隱顯
0458c24: 互出。一異上有四句。有無上有三句。常無常
0458c25: 上有二句。經家略故。具如四宗論所明。
0458c26: 遠離妄計自相至具足圓滿一切功德　言非
0458c27: 獨離外道見。亦離二乘執陰界入自共相見。
0458c28: 令諸菩薩及諸眾生。速證如來無上種智。
0458c29: 佛言大慧善哉善哉至常無常等一切自性
0459a01: 　上雖言離有無等。未知何者是有無。今正出
0459a02: 有無法體。言凡夫愚癡。不知是自心量妄習
0459a03: 為因之所變現。執著外法為有為無。起四句
0459a04: 等見。此是妄計有無體也。下十二喻。況此有
0459a05: 無一異等法。皆不真實。是應遠離。答上願為
0459a06: 我說離一異有無常無常等所行境界。
0459a07: 大慧譬如群獸為渴所逼至墮一異等執著之
0459a08: 中　鹿逐時焰。況愚樂欲境言愚癡凡夫亦
0459a09: 復如是。合上群獸。無始戲論分別所熏三毒
0459a10: 燒心。合上為渴所逼。樂色境界見生住滅。合
0459a11: 上於熱時焰而作水想。取內外法。墮一異等
0459a12: 執著之中。合上迷惑馳趣不知非水。
0459a13: 大慧如乾闥婆城至離二自性法起有性分別
0459a14: 　言三種量者。一曰現量。二曰比量。三曰聖
0459a15: 言量。量者是楷定義。譬夫升斗量物也。現量
0459a16: 者。現即顯現。謂分明證境。不帶名言。無籌度
0459a17: 心。親得法體。離妄分別。而非錯謬。比量者。
0459a18: 比即比類。謂以因由譬喻。比類量度而得知
0459a19: 故。如遠見煙必知有火。隔牆見角必知是牛。
0459a20: 雖不親見。亦非虛妄。聖言量者。謂以如來聖
0459a21: 教為準繩故。故古德曰吾佛滅後。以經論為
0459a22: 繩墨。知識為指南。以防閑魔外是也　五分
0459a23: 論者。一宗二因三喻四合五結。宗因喻三。亦
0459a24: 云三支比量。喻合但成之。且如外道妄計。執
0459a25: 聲為常。於聲明中立量云。聲是有法。定常為
0459a26: 宗。因云所作性故。同喻如虛空。然而虛空非
0459a27: 所作性。則因上不轉。引喻不齊。立聲為常不
0459a28: 成。若佛法中聲是無常。故立量云。聲是有法。
0459a29: 定無常為宗。因云所作性故。同喻如瓶盆。如
0459b01: 楞嚴經云。音聲雜語言。但依名句味。豈常也
0459b02: 哉。外道種種計執。自謂過人。若不類彼立量
0459b03: 比破之。何由破執。故如來所說五分論者。如
0459b04: 以楔出楔。將聲止聲也。所謂摧魔外之異執。
0459b05: 定佛法之綱宗。令諸眾生。於自覺聖智所證
0459b06: 境界。離有無等諸異見故。愚夫迷教者。猶計
0459b07: 有性。一異斷常妄想分別。
0459b08: 大慧諸修行者轉心意識至則著我人眾生壽
0459b09: 者　諸修行者應滅心意識離二自性能取所
0459b10: 取。入如來地。於有及無不生妄想。若於自覺
0459b11: 所證境作有無計。還著我我所。
0459b12: 大慧一切諸法自相共相至自證聖智三昧樂
0459b13: 境　言化佛但隨順愚夫妄起之見作種種言
0459b14: 說。說自相共相。令知不實法故。非非佛者。宋
0459b15: 魏二譯皆云法佛。
0459b16: 大慧譬如水中有樹影現至俱不俱等一切分
0459b17: 別　如來結勸於所證中。應離如上凡夫外
0459b18: 道生滅一異。有無斷常。俱不俱等惡見分別
0459b19: 也　然天竺邪見。大約有三。一佛法外外道。
0459b20: 如上計執四句。及六師九十六種外道是也。
0459b21: 二附佛法外道。起自犢子方廣。自以聰明讀
0459b22: 佛經書。不明正見。別生妄解。譬夫牛飲水成
0459b23: 乳。蛇飲水則成毒。諸師皆推不受。是附佛法
0459b24: 邪見人也。三學佛法成外道。執佛教門而生
0459b25: 惱煩。不得悟入。大論云。若不得般若方便。入
0459b26: 阿毘曇即墮有中。入空即墮無中。入昆勒墮
0459b27: 亦有亦無中。中論云。執非有非無名愚癡論。
0459b28: 倒執正法還成邪見人。又大乘四門皆成見
0459b29: 者。實語是虛妄。生語見故。涅槃是生死。起貪
0459c01: 著故。多服甘露。傷命早夭。失方便門。墮於邪
0459c02: 執故稱內邪見也。是知法無定相。迴轉隨心。
0459c03: 執則成非。達之無咎。如四句法。通塞由人。
0459c04: 在法名四句。悟入名四門。妄計名四執。毀
0459c05: 之名四謗。四句不動得失空生。一法無差。
0459c06: 升沈自異。但有所重所依。立知立解。絲毫
0459c07: 見處不忘。皆成外道。故知見在即凡情亡即
0459c08: 佛。
0459c09: 爾時世尊重說頌言諸識蘊有五猶如水樹影
0459c10: 所見如夢幻不應妄分別　此頌上三喻類於
0459c11: 五蘊。不應妄起分別。
0459c12: 三有如陽焰幻夢及毛輪若能如是觀究竟得
0459c13: 解脫　頌牒四喻明三有不實。以是觀者必
0459c14: 得菩提。
0459c15: 譬如熱時焰動轉迷亂心至愚夫生執著　上
0459c16: 一頌頌前初喻。次一頌頌前法合。
0459c17: 無始生死中執著所纏覆　通頌十二喻意。
0459c18: 由於無始執著我法所纏覆故。
0459c19: 退捨令出離如因榍出榍　上十二喻。如逆
0459c20: 榍欲去生死榍。
0459c21: 幻機所作浮雲夢電光觀世恒如是永斷三
0459c22: 相續　又頌五喻。觀世如是能斷三界永無
0459c23: 相續。浮雲。電光。上無文。
0459c24: 此中無所有如空中陽焰如是知諸法則為無
0459c25: 所知　言知諸法無體則無可知。
0459c26: 諸蘊如毛輪於中妄分別唯假施設名求相不
0459c27: 可得　言諸陰非有。假名亦空。無自性相。
0459c28: 如畫垂髮幻夢乾闥婆城至愚夫妄分別　又
0459c29: 通頌七喻。顯有無一異常無常等四句見不
0460a01: 實。畫喻上文無。
0460a02: 明鏡水淨眼摩尼妙寶珠至亦如石女兒　此
0460a03: 明諸法雖現。皆無實事。淨眼。石女兒。上文無。
0460a04: 復次大慧諸佛說法至時微塵等而共相應
0460a05: 　言諸佛出世凡演說法。離四句。絕百非。建立
0460a06: 誹謗。凡情聖量所不能及。大機未遇。皆以四
0460a07: 諦十二因緣。證滅修道。解脫生死而為濫觴
0460a08: 之首。不與諸外道勝性自然而共其相。雖初
0460a09: 說小乘之因緣。已勝外道之玄妙。
0460a10: 大慧諸佛說法至猶如商主善導眾人　為淨
0460a11: 惑。智二種障故。猶如商主引導商人。知道中
0460a12: 通塞過咎止宿之處。而又善。別種種諸寶以
0460a13: 譬如來引導眾生。斷除二障。令住無相法
0460a14: 中安隱之處。而又善別諸乘差別地位之寶
0460a15: 也　言惑智二障者。如起信論云。六染心
0460a16: 者名煩惱礙。能障真如根本智故。無明義
0460a17: 者名為智礙。能障世間自然業智故。此義
0460a18: 云何。以依染心能見能現。妄取境界。違平
0460a19: 等性故。以一切法常靜。無有起相。無明不覺
0460a20: 妄與法違。故不能得。隨順世間。一切境界種
0460a21: 種知故。此約本末相依以明二障義若約二
0460a22: 執以明二障者。如後當引。成唯識論以釋其
0460a23: 義。
0460a24: 復次大慧有四種禪至攀緣真如禪諸如來禪
0460a25: 　因上二障能障聖道。不證如來菩提涅槃
0460a26: 二轉依果。凡學道者應修禪定。發生無漏妙
0460a27: 慧。方能淨彼二障。故次說四種禪也亦云六
0460a28: 波羅蜜中。禪定一行最為神妙。能發起性上
0460a29: 無漏智慧。萬行萬德。乃至神通光明。皆從定
0460b01: 發。故三乘學人欲。求聖道。必須修禪。故通明
0460b02: 四種禪也。
0460b03: 大慧云何愚夫所行禪至是名愚夫所行禪
0460b04: 　言修二乘觀行者。達人無我。見自他蘊界處
0460b05: 皆是無常苦空不淨之相。觀察不捨得初靜
0460b06: 慮。漸次轉勝至無想。受滅盡三昧。然不離相
0460b07: 故。名為愚夫所行禪。
0460b08: 云何觀察義禪至是名觀察義禪　義者。諸法
0460b09: 實相也。從初地至七地菩薩。觀二乘外道等
0460b10: 法俱知不實已。於法無我諸地相義。隨順正
0460b11: 觀。故名觀察義禪也。
0460b12: 云何緣真如禪至是名緣真如禪　何者是妄
0460b13: 念。謂此二無我是妄念。何以故為對治二種
0460b14: 我見故。說二種無我。以所治既不實。能治亦
0460b15: 是妄。故言二無我虛妄念。若如實知如理平
0460b16: 等。不起二無我妄念。是名緣真如禪。一作正
0460b17: 念真如禪。
0460b18: 云何諸如來禪至是名諸如來禪　言得如來
0460b19: 地自證聖智真實法身。常住寂滅。令眾生得
0460b20: 三種樂。及得如來智慧法身不思議事也。三
0460b21: 種樂者。禪定樂。菩提樂。涅槃樂。是名如來
0460b22: 禪。又先德約凡夫外道三乘一乘。所依不同。
0460b23: 通有五種禪。謂滯異計欣上。厭下而修者是
0460b24: 外道禪。正信因果亦以欣。厭而修者。是凡夫
0460b25: 禪。悟我空偏真之理而修者。是小乘禪。悟我
0460b26: 法二空所顯真理而修者。是大乘禪。若頓悟
0460b27: 自心。本來清淨。元無煩惱。無漏智性本自具
0460b28: 足。此心即佛畢竟無異。依此而修者是最上
0460b29: 乘禪。亦名如來清淨禪。亦名一行三昧。亦名
0460c01: 真如三昧。此是一切三昧根本。若能念念修
0460c02: 習。自然漸得無量百千諸三昧也。
0460c03: 爾時世尊重說頌言愚夫所行禪觀察義相禪
0460c04: 攀緣真如禪如來清淨禪　頌上四禪名也。
0460c05: 修行者在定觀見日月形波頭摩深險虛空火
0460c06: 及畫　此明外道二乘修禪之相也。言外道
0460c07: 計著神我。於禪觀時見如日月形狀明淨朗
0460c08: 曜。或見紅蓮在深險之下。二乘以自共相為
0460c09: 實有。灰身滅智同於虛空。如薪盡火滅以為
0460c10: 究竟涅槃。畫字恐誤。餘二本皆作盡字。
0460c11: 如是種種相墮於外道法亦墮於聲聞辟支佛
0460c12: 境界　如上諸相。是外道及聲聞辟支佛禪
0460c13: 境界也。
0460c14: 捨離此一切住於無所緣　上句觀察義禪。
0460c15: 下自是攀緣真如禪。
0460c16: 是則能隨入如如真實相至而摩是人頂　言
0460c17: 入如來清淨禪也。
0460c18: 爾時大慧菩薩摩訶薩至說何等法名為涅槃
0460c19: 　因上外道以見神我為涅槃。二乘以身智
0460c20: 滅如薪盡火滅為涅槃故問如來說何等法為
0460c21: 涅槃。
0460c22: 佛告大慧一切識自性習氣至即是諸法性空
0460c23: 境界　言諸識等見習轉已名涅槃者。謂無
0460c24: 明轉即變為明。如融成水更非他物不餘
0460c25: 處來。故云即是諸法性空所顯真實境界。
0460c26: 復次大慧涅槃者至一切聖者自證智所行故
0460c27: 　明如來所證涅槃境界。離斷常有無性故。
0460c28: 云何非常。謂除自共相妄想故非常。云何非
0460c29: 斷。謂三世如來所證得故非斷。
0461a01: 復次大慧大般涅槃至諸修行者之所歸趣
0461a02: 　以更不受生相續故涅槃不死。以非有為生
0461a03: 住滅法故涅槃不壞。以無壞無死故。為修行
0461a04: 者之所歸趣。
0461a05: 復次大慧無捨無得故至不一不異故說名涅
0461a06: 槃　涅槃無煩惱可捨。無菩提可得。故非斷
0461a07: 常一異。唯證相應。是名如來涅槃。
0461a08: 復次大慧聲聞緣覺至彼於其中生涅槃想
0461a09: 　二乘覺知陰界入中無冥諦神我。捨離憒。
0461a10: 煩惱障滅不生顛倒。不起未來生死分別。彼
0461a11: 於其中生涅槃想。故法華經云。但盡生死名
0461a12: 為解脫。其實未得一切解脫。
0461a13: 復次大慧有二種自性相至以不覺自心所現
0461a14: 故起　因上一切識自性習氣等轉。說名涅
0461a15: 槃。然一切識自性是凡夫法。故明凡夫計著
0461a16: 一切識自性起二種自性相也。謂無始以來。
0461a17: 妄想言說習氣不斷故。計著有言說自性相。
0461a18: 不知自心所起諸法故。見有自共相陰界入
0461a19: 一切法。故執著著法自性相。
0461a20: 復次大慧諸佛有二種加持至手灌其頂　因
0461a21: 上凡夫計著起二種自性相故。如來對上二
0461a22: 種自性相。故以二種加持加諸菩薩。
0461a23: 大慧初地菩薩摩訶薩至菩薩摩訶薩者是
0461a24: 　言初地菩薩蒙如來神力加持故。入菩薩大
0461a25: 乘照明三昧。入已。一切諸佛皆現其前。三業
0461a26: 加持。如金剛藏。華嚴會中住初地時。及餘成
0461a27: 就初地功德相菩薩亦如是加。
0461a28: 大慧此菩薩摩訶薩至受灌頂已而得自在
0461a29: 　菩薩蒙加入定已。於百千劫。積集一切諸善
0461b01: 根故。漸入諸地。能達治所治相。至法雲地者。
0461b02: 總收地義略有二種。一者果分。此不可說。唯
0461b03: 證相應。二者因分。可以寄言辯於行解斷證
0461b04: 等故。故此十地。修十勝行。斷十種障。證十真
0461b05: 如。建立十地。行有二種。一者通相。於地地
0461b06: 中。具修一切諸善行故。二者別相。此復有
0461b07: 二。一者十度。雖諸地中皆具修習。然別地相
0461b08: 各說一增。初地檀增。二地戒增。乃至十地
0461b09: 智度增。復修十行。今略對明。謂初歡喜地
0461b10: 修願樂行。說十大願。樂利樂故。便能斷異
0461b11: 生性障。證遍滿真如。而此真如二空所顯。無
0461b12: 有一法而不在故。證此便得名歡喜地。謂初
0461b13: 獲聖性。具證二空。能益自他。生大歡喜。乃至
0461b14: 第十地修受位行。斷於諸法中未自在障。便
0461b15: 證業自在等所依真如。而此真如普於一切
0461b16: 神通作業總持定門皆自在故。證此便得名
0461b17: 法雲地。謂大智雲含眾德水。蔽如空重。充
0461b18: 所依法身故　然此十地通於三乘。一乘雖
0461b19: 同意明寄位。若約三學。初地願。二地戒。三地
0461b20: 定。四地已上皆慧攝。若約圓修行行齊修通
0461b21: 有三德。一證道德。證智契如故。二教道德。隨
0461b22: 德差別故。三不住道德。不住生死及涅槃故。
0461b23: 一地之中具足一切諸地功德。初後圓融故。
0461b24: 若一向別逐行位而階差。若一向同失進修
0461b25: 而墮寂。所以位位具德。陛降宛然。重重練磨。
0461b26: 本位不動。將受佛職。坐蓮華王座。眷屬圍遶。
0461b27: 眾寶瓔珞莊嚴其身。十方諸佛皆舒右手摩
0461b28: 菩薩頂。譬如自在轉輪聖王及天帝釋。太子
0461b29: 灌頂以授職位。而得自在故。
0461c01: 此諸菩薩亦復如是至異則不能　法合結示。
0461c02: 如文可知。若不如是則不能見。
0461c03: 復次大慧諸菩薩摩訶薩至皆由諸佛二種持
0461c04: 力　凡住獲通善說法要。皆由二種神力加
0461c05: 持所致故。
0461c06: 大慧若諸菩薩至有如是等廣大作用　言離
0461c07: 加持神力能說法者。諸凡夫應能說。言凡夫
0461c08: 不能也。況佛以大悲加持一切無情之物。尚
0461c09: 演法音。矧有心者乎。事見月光童經所明。但
0461c10: 有見聞無非獲益故。
0461c11: 大慧菩薩復白佛言至及殊勝地中手灌其頂
0461c12: 　佛上說如初十二地。未明加之所以。故大
0461c13: 慧請問何緣神力偏加二地。
0461c14: 佛言大慧為欲令其遠離至以加持力持諸菩
0461c15: 薩　為離二種過故初地須加。為得二種利
0461c16: 故十地須加。忘失菩提心修諸善根。是為魔
0461c17: 業。等如華嚴大集中所明。
0461c18: 大慧若不如是至以加持力攝諸菩薩　言初
0461c19: 地不加。必墮外道惡見。及聲聞境十界。地不
0461c20: 加。不能速得菩提。
0461c21: 爾時世尊重說頌言世尊清淨願有大加持力
0461c22: 初地十地中三昧及灌頂　菩薩積集善根。
0461c23: 如來本願故加。猶如摩尼無思而應。故云清
0461c24: 淨。
0461c25: 爾時大慧菩薩摩訶薩至說作緣起非義有別
0461c26: 　因上言諸佛說法。以諦緣起滅道解脫而
0461c27: 為其首。非與外道性勝自在宿作自然時微
0461c28: 塵等而共相。故大慧舉上佛自說緣起請問
0461c29: 世尊。如佛說緣起是由作起。非心自體起。外
0462a01: 道亦說勝自在天等而生諸法。今佛但以異
0462a02: 名說作緣起。非別有義耳。
0462a03: 世尊外道亦說以作者故至本無而生生已歸
0462a04: 滅　此難如來所說正類外道也。
0462a05: 如佛所說無明緣行至是故外道說勝非如來
0462a06: 也　言如來說十二緣中無明無因。非是有
0462a07: 因。又說無明有故行有。行有故識有。非漸次
0462a08: 相待。其義不成。復難如來說緣起不如外道。
0462a09: 故言外道說勝。非同如來。
0462a10: 何以故外道說因至又此有故彼有者則無有
0462a11: 因　何所以外道勝如來。謂彼說微塵世性
0462a12: 等因。不從他緣生。而能生他。因常為因不為
0462a13: 果。是故外道說勝也。如佛所說。觀行是無明
0462a14: 果。觀識即是因。如是一法。即是因。即是果。因
0462a15: 緣雜亂。無明生諸行。諸行生老死。老死生無
0462a16: 明如是展轉。成無窮過。又此有故彼有者。則
0462a17: 無有定因。以是二義。釋成如來說不如外道。
0462a18: 佛言大慧我了諸法唯心所現至非我所說
0462a19: 　謂了諸法非有無生。但唯心現。故無說法因
0462a20: 緣過失。若不如是了知諸法。心外見境計著
0462a21: 有無。有所言說皆成戲論。
0462a22: 大慧菩薩復白佛言世尊至若無諸法言依何
0462a23: 起　有言說因緣之名。必有所說因緣諸法。
0462a24: 若無所說因緣性。言說依何而生。
0462a25: 大慧雖無諸法至有諸法者此論則壞　言一
0462a26: 切法但有言說。都無實義。故引龜毛兔角喻
0462a27: 之。以明縱有言說自性。亦無所說諸法自性。
0462a28: 大慧非一切佛土皆有言說言說者假安立耳
0462a29: 　此又明言說性亦無也。故起信云。以一切
0462b01: 言說。假名無實但隨妄念不可得故。若言說
0462b02: 有性。則一切剎土。皆應有言也。
0462b03: 大慧或有佛土瞪視顯法至非由言說而有諸
0462b04: 法　釋上非一切剎土皆有言說以顯法。是
0462b05: 故無言說自性。
0462b06: 此世界蠅蟻等虫雖無言說成自事故　釋上
0462b07: 言說是假安立耳。言見此愚夫無知如虫蟻
0462b08: 等。故作言說以辨法相。故上經云。有諸言說。
0462b09: 悉由愚夫希望見生。亦云微細諸虫。尚無有
0462b10: 言說。而各辦其事。
0462b11: 爾時世尊重說頌言始虛空兔角及與石女兒
0462b12: 無而有言說妄計法如是　言上三物並無體
0462b13: 性。但有言說妄計諸法名實自性亦爾。
0462b14: 因緣和合中愚夫妄謂生不能如實解流轉於
0462b15: 三有爾時大慧菩薩摩訶薩至所說常聲依何
0462b16: 處說　因上佛謂言說所說皆無自性。則無
0462b17: 有因緣法。故大慧舉餘修多羅佛自說十二
0462b18: 因緣。有佛無佛。性相常住。故問所說常聲。依
0462b19: 何處說。
0462b20: 佛言大慧依妄法說以諸妄法聖人亦現然不
0462b21: 顛倒　言即說虛妄法為常也。為愚夫見因
0462b22: 緣妄法。執以為實起生滅見。如來說言此即
0462b23: 是常。以彼妄法諸聖亦現。然不起於有無顛
0462b24: 倒。
0462b25: 大慧譬如陽焰火輪垂髮至有智不然然非不
0462b26: 現　此七喻者明境是一。而見有異也。
0462b27: 大慧妄法現時無量差別至一切愚夫種種解
0462b28: 故　彼虛妄法現時。雖有種種無量差別。如
0462b29: 水中月。然非無常。何故不是無常。言虛妄
0462c01: 法離有無故。非無常云何離有無處起。虛妄
0462c02: 見謂諸愚夫種種境界。是離有無處。而起種
0462c03: 種虛妄見解。
0462c04: 如恒河水有見不見至聖於妄法離顛倒見
0462c05: 　如恒河水。餓鬼見為火。無火處見火。即是
0462c06: 見他好人不見者。以譬愚夫無虛妄處見有
0462c07: 虛妄。即是見他聖人不見者。是故。諸聖於
0462c08: 虛妄法。悉離顛倒有無見故。
0462c09: 大慧妄法是常至是故妄法其體是常　言諸
0462c10: 妄法是真常故。無種種相異可得故。以愚夫
0462c11: 妄想分別言有異故。
0462c12: 大慧云何而得妄法真實至非聖言說　有少
0462c13: 分想者。謂生心動念。念即乖法體。失正念故。
0462c14: 既失正念。非愚夫戲論乎。
0462c15: 大慧若分別妄法是倒非倒至凡夫種性　若
0462c16: 愚夫分別緣起妄法為倒非倒。遂有二種種
0462c17: 性差別。
0462c18: 大慧聖種性者彼復三種至所謂計著自相共
0462c19: 相　謂彼愚夫觀察妄法。取自共相。起聲聞
0462c20: 乘種性。
0462c21: 大慧何謂復有愚夫至離於憒鬧　即彼聲聞
0462c22: 所觀虛妄。自共相法。遠離計著起緣覺乘種
0462c23: 性。
0462c24: 大慧何謂智人分別妄法至無有外法　智者
0462c25: 觀此妄法實相。了彼能見所見。從自心起故。
0462c26: 無有外法有無妄想。起佛乘種性。
0462c27: 大慧有諸愚夫分別妄法至此則成就生死乘
0462c28: 性　此釋第二愚夫種性。言諸愚夫。於此妄
0462c29: 法取種種事性相。決定執有實我實法。起生
0463a01: 死乘種性。
0463a02: 大慧彼妄法中種種事物非即是物亦非非物
0463a03: 　言此虛妄法離有離無。是名三乘及凡夫
0463a04: 種性。
0463a05: 大慧即彼妄法諸聖智者至悉離一切諸分別
0463a06: 故　此重釋成佛乘種性。如文可知。問曰上
0463a07: 云妄法是常。以分別故而有別異。謂即真如
0463a08: 愚夫分別名為妄法。此云即彼妄法習氣轉
0463a09: 依。即說此妄名為真如。既妄法即真如。無復
0463a10: 妄法。與誰論即耶。答曰如為不識水人。指
0463a11: 是水。指水是。但有名字。寧有二物論相即
0463a12: 耶。亦如一珠向月生水。向日生火。不向則無
0463a13: 水火。一物未嘗二。而有水火之殊耳。一心法
0463a14: 門亦復如是。在凡夫即真如名妄法。在聖人
0463a15: 即妄法名真如。聖凡情盡。真妄見亡者。孰得
0463a16: 而名乎。
0463a17: 大慧菩薩白佛言世尊所說妄法為有為無
0463a18: 　舉上三乘凡夫同觀妄法。以問如來為有為
0463a19: 無也。
0463a20: 佛言如幻無執著相故至應如外道說作者生
0463a21: 　言妄法如幻。不可以有無而計著故。若計
0463a22: 著有性相者即是真實不可轉故。則諸緣起
0463a23: 妄法。應同外道計從有無生一切法。
0463a24: 大慧又言若諸妄法同於幻者此則當與餘妄
0463a25: 作因　若諸妄法同於幻者。此幻應與愚夫
0463a26: 妄法作因當來必招餘報果故。
0463a27: 佛言大慧非諸幻事至以諸幻事無分別故
0463a28: 　非幻與妄惑為因。以幻不實。不起過惡及分
0463a29: 別故。若起諸過生分別者。是則為因。故非與
0463b01: 餘妄作因。
0463b02: 大慧夫幻事者從他明至非諸聖者　此明
0463b03: 妄法如幻。若心想計著者。但是愚夫。
0463b04: 爾時世尊重說頌言聖不見妄法中間亦非實
0463b05: 以妄即真故中間亦真實　上二句。言聖人
0463b06: 知妄惑體無實故不。見於妄法。下二句謂觀
0463b07: 妄法實性故。妄惑即是真實。
0463b08: 若離於妄法而有生相者此還即是妄如翳未
0463b09: 清淨復次大慧見諸法非幻至故說一切法如
0463b10: 幻　言諸妄法離幻更無相似。故說一切法
0463b11: 如幻也。
0463b12: 大慧言世尊為依執著至此執著顛倒相耶
0463b13: 　既言離幻更無相似。為計著種種幻相言如
0463b14: 幻耶。為異依此計。著顛倒相言如幻耶。
0463b15: 若依執著種種幻相至見種種色相不無因故
0463b16: 　若計幻相。謂諸法皆如幻者。餘有性法。即
0463b17: 非如幻。故言非一切法悉如幻。何故不如幻
0463b18: 見人天男女色相非無因故。亦非因術而
0463b19: 起故。不如幻者故。
0463b20: 世尊都無有因至言一切法與幻相似　言都
0463b21: 無別因。令諸色相差別顯現。可言如幻。是故
0463b22: 不可以見幻相相似。說一切法如幻也。
0463b23: 佛言大慧不依執著至不實速滅如電故說如
0463b24: 幻　不以幻相有種種。人天有種種。二法相
0463b25: 似。言一切法如幻。以一切法當體不實。速起
0463b26: 速滅如彼電光。故說如幻。
0463b27: 大慧譬如電光見已即滅至而妄計著種種色
0463b28: 相　譬如電光剎那頃現。現已即滅。迅速無
0463b29: 常。世間現見。類合諸法。依自心妄想現亦爾。
0463c01: 不能觀察不實非有。而起執著自共色相。
0463c02: 爾時世尊重說頌言　非幻無相似亦非有諸
0463c03: 法不實速如電如幻應當知　上二句頌非幻
0463c04: 無有相似。故說一切法如幻。下二句頌上答
0463c05: 文。
0463c06: 爾時大慧菩薩摩訶薩至將非所說前後相違
0463c07: 　大慧因佛先說一切法無生。今又謂不實
0463c08: 速如電說一切法如幻。故言世尊前後所說
0463c09: 自相違。
0463c10: 佛言大慧無有相違至見其無性本不生故
0463c11: 　由了諸法唯自心現。即知生本無生故。龍勝
0463c12: 云。諸法不自生。亦不從他生。不共不無因。是
0463c13: 故知無生。由是觀之。有無外法悉無自性。故
0463c14: 本不生。
0463c15: 大慧為離外道因生義故至非有無生故名無
0463c16: 生　外道以作者為生因義。謂從有無生一
0463c17: 切法。有謂有種。即自在微塵等為能生因也。
0463c18: 無謂無種。即虛空自然等生也。不說從自心
0463c19: 妄想生。故我說一切法。不同外道無因邪因
0463c20: 生。故名無生耳。
0463c21: 大慧說諸法者至遮其無有斷滅見故　佛語
0463c22: 大慧。我說諸法非有無生。唯是自心分別為
0463c23: 緣。令受化者。知一切法雖無作者。而業不亡。
0463c24: 是故攝受二種生死。遮彼邪見斷滅戲論。故
0463c25: 識論云。生死相續。由內因緣不待外緣。故唯
0463c26: 有識因謂有漏無漏二業。正感生死。緣謂煩
0463c27: 惱所知二障。助感生死。所以者何。生死有二
0463c28: 種。一分段生死。謂諸有漏善不善業。由煩惱
0463c29: 障緣助勢力。所感三界異熟果。身命短長。
0464a01: 隨因緣力有定齊限。故名分段。二不思議變
0464a02: 易生死謂諸無漏有分別業。由所知障緣助
0464a03: 勢力。所感殊勝細異熟果。由悲願力改轉身
0464a04: 命無定齊限。故名變易。妙用難測。名不思議。
0464a05: 經云無我無造無受者。善惡之業亦不云豈
0464a06: 類惡見斷滅論耶。已上如來敘無生意竟。下
0464a07: 文說如幻。正答二義無有相違。
0464a08: 大慧說諸法相猶如幻者至一切諸法如實住
0464a09: 處　如實住處者。謂無所住故名如實住。此
0464a10: 是自覺聖智無師智自然智之所證處不由他
0464a11: 悟。若有所住則為非住。
0464a12: 大慧見一切法如實處者謂能了達唯心所現
0464a13: 　從無住本立一切法。非了唯自心者豈能
0464a14: 明見乎。是故如來所說諸法無生如幻無有
0464a15: 相違。
0464a16: 爾時世尊重說頌言無作故無生有法攝生死
0464a17: 了達如幻等於相不分別　以無作性故說無
0464a18: 生。為遮斷見故說業性攝生死。觀諸法如幻
0464a19: 性相故即無相可得。是故遠離緣起分別。
0464a20: 復次大慧我當說至復能開悟一切眾生　因
0464a21: 上如來為眾生故。慈悲方便作種種異說。欲
0464a22: 令眾生了名句中實義。莫著言說。故說名句
0464a23: 文身。告諸菩薩。能觀此相達其義趣。疾得菩
0464a24: 提。復能以是開覺眾生。是知法無言象。非離
0464a25: 言象。若無言象而惑倒。執言象而迷真。故聖
0464a26: 人利見垂象設教。豈徒然哉。
0464a27: 大慧名身者謂依事立名至是名文身　如依
0464a28: 瓶盆事。立瓶盆名。謂一名二名多名能詮自
0464a29: 性。名曰名身。言句身等者。即因名成句。因句
0464b01: 顯義。如銅鐵等瓶。句義各異。謂一句二句多
0464b02: 句能詮差別。名曰句身。由於此文能成名句。
0464b03: 謂一字二字多字為二所依。名曰文身。若依
0464b04: 古譯翻文為味。但是所顯非能顯也。身者多
0464b05: 法積聚義。
0464b06: 復次大慧句身者謂句事究竟至謂長短高下
0464b07: 　自下重明異義也。句身謂句事究竟者。言
0464b08: 有文時必有名。未必有句。若有句時必有名
0464b09: 及文。故云句事究竟也。名身者謂諸字名各
0464b10: 各差別。如從阿字乃至呵字者。如十四音阿
0464b11: 呵等字。皆初短次長。高下亦爾故繼言文身
0464b12: 者謂長短高下。即音韻屈曲長短高下也。名
0464b13: 句必依文字立故。
0464b14: 注大乘入楞伽經卷第四
