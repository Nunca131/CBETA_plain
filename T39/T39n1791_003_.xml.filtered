0449b11: 
0449b12: 
0449b13: 注大乘入楞伽經卷第三
0449b14: 
0449b15: 復次大慧菩薩摩訶薩至通達自心分別之相
0449b16: 　能取所取者。亦云能緣所緣。謂即心識見
0449b17: 相二分也。故華嚴經云能緣所緣力種種法
0449b18: 出生。餘文意謂欲了知者。應離浮沈諸惡覺
0449b19: 觀。真實修行也。
0449b20: 復次大慧菩薩摩訶薩至當勤修學　住智慧
0449b21: 心所住相者。即上云通達自心分別之相也。
0449b22: 何等為三所謂無影像相至於此三相修行不
0449b23: 捨　言跛驢者。謂未得無功用慧故以況之。
0449b24: 大慧無影像相者至趣佛地故而得生起　無
0449b25: 影像相者。謂無分別智離二取也。然二乘外
0449b26: 道所習淺陋。如來常種種訶叱。於此反取之
0449b27: 者。欲其迴心捨邪途入正轍也。諸佛願持。相
0449b28: 者。謂如諸佛皆發弘誓成熟有情嚴淨佛土
0449b29: 也。自證聖智所趣相者。謂如來法身自覺聖
0449c01: 智相也。餘文可知。
0449c02: 大慧是名上聖智三種相至應勤修學　言以
0449c03: 是三相能到如來地。故勸令修學。
0449c04: 爾時大慧菩薩摩訶薩至聖智事自性法門
0449c05: 　諸菩薩眾心念謂五法三自性八識二無我。
0449c06: 皆是聖人度眾生法門事。如來上既說八識
0449c07: 竟。亦應為我說百八句差別所依。五法聖智
0449c08: 事三自性法門眾有此念。故大慧承諸佛神
0449c09: 力而興是問。言聖智事者即五法也。
0449c10: 一切如來應正等覺至色究竟天成如來身
0449c11: 　言自共相者。且以四諦中苦諦言之。如苦諦
0449c12: 下三界依正蘊界處等一切諸法。各各不同
0449c13: 名自相。苦諦即名共相。謂苦諦四門中。無常
0449c14: 為一切有為法共相。苦為一切有漏法共相。
0449c15: 空與無我通為一切法共相。又如五陰不同
0449c16: 名自相。共成人身名共相。界處等亦爾乃至
0449c17: 一切諸法各各又有自共相也。兜率陀者此
0449c18: 云知足彼天內宮是一生補處菩薩所居也。
0449c19: 色究竟天。是行滿報佛成正覺處。餘文悉明
0449c20: 遠離過習。顯示眾德。成就如來法身之義。以
0449c21: 有是利故。請佛為說如上法門。
0449c22: 佛言大慧有一類外道至於此而生牛有角想
0449c23: 　自下如來約牛兔角。破執名相起妄想見。
0449c24: 此明敘彼二外道計。謂一外道。見一切法隨。
0449c25: 因緣滅。妄起分別想兔無角。復一。外道。見大
0449c26: 種功能。根身塵境緣未散時。形量差別。計牛
0449c27: 有角。以不了故。互執異見生決定解。
0449c28: 大慧彼墮二見不了唯心至一切皆唯分別所
0449c29: 現　此明牒破彼外道見。文有八句。上四句
0450a01: 破起見因。下四句示唯妄現。故伽陀云知諸
0450a02: 法唯心。便捨外塵相。由此息分別。悟平等真
0450a03: 空。思之可了。
0450a04: 大慧應知兔角離於有無至是故於此不應分
0450a05: 別　此一段經。上四句總結應離妄。已下諸
0450a06: 句別徵破也　云何下。別徵破彼墮無見也。
0450a07: 謂云何兔角離於有無。破云互因待故。彼兔
0450a08: 角無。因牛角有故。若無牛角。彼何所因而言
0450a09: 無耶　分析下。次別破彼墮有見也。謂若執
0450a10: 於牛有角者。分析牛角。至於極微。何有實
0450a11: 體。而計有耶。故下偈云。無因有故無。是無不
0450a12: 成無有待無亦然。展轉相因起。言皆不實也。
0450a13: 聖智所行離彼見者。謂如實見者。悉離有見
0450a14: 常見之有。亦離邪見斷見之無。是故結勸應
0450a15: 離分別。
0450a16: 爾時大慧菩薩摩訶薩至比度觀待妄計無耶
0450a17: 　大慧因上言兔角等離於有無互因待故。
0450a18: 分析牛角。乃至極微求不可得。而為離彼妄
0450a19: 見。復問佛言。彼離見者既不作牛有角想。豈
0450a20: 不以比度觀待同妄計言無耶。
0450a21: 佛言不以分別至非由相待顯兔角無　如來
0450a22: 答言。離妄見者。不以分別起相觀待以言無
0450a23: 也。何以故。彼妄見者。以妄分別為生因故。以
0450a24: 角有無而起分別為其所依。既所依為因。即
0450a25: 妄計有無。然分別與角。俱無定性。離異不異。
0450a26: 離分別者。非由相待牛角無性顯兔角無。
0450a27: 大慧若此分別異兔角者至執有執無二俱不
0450a28: 成　自下再牒破也。言若此分別定異兔角
0450a29: 者。則非角因。若定不異者。又是因彼而起。言
0450b01: 俱無自性也。分析牛角。乃至極微。求不可得。
0450b02: 異於有角。而又言無角。如是分別者。定非理
0450b03: 也。謂若以有為有。則以無為無。有既不有。則
0450b04: 無無也。故云二俱非有。誰待於誰。是知牛角
0450b05: 兔角二俱無性。而對何法言有言無耶。若相
0450b06: 待不成待於有故言兔角無者。不應分別。不
0450b07: 正因故。謂有與無為因。無與有為因此因不
0450b08: 正也。既二因不正。有無兩果理自不成。故結
0450b09: 破云有無論者執有執無。二俱不成也。
0450b10: 大慧復有外道見色形狀至異虛空起於分別
0450b11: 　上以析法破牛兔。此以體法會色空。謂眾
0450b12: 生所執聞宜不同。故佛施能治巧拙有異。亦
0450b13: 是破轉計也。言又有外道見色形狀質礙變
0450b14: 異。虛空分齊空廓無礙。而生執著謂色異空。
0450b15: 起妄分別者。此謂如來敘彼計也。
0450b16: 大慧虛空是色隨入色種至色空分齊應如是
0450b17: 知　自下正破也。佛語大慧空即是色。隨入
0450b18: 色種中故。色外無空也。色即是空互為能所
0450b19: 建立性故。非色滅空也。色空分齊應如是
0450b20: 知。
0450b21: 大慧大種生時自相各別不住虛空中非彼無
0450b22: 虛空　會昔權說重明色空不二也。謂昔破
0450b23: 外道執有我故。說有造色從大種生。自相各
0450b24: 別。而密顯造色性即空故。更無別色而住於
0450b25: 空。故云不住。非彼無虛空也。
0450b26: 大慧兔角亦爾觀待牛角至若待餘物彼亦如
0450b27: 是　此又引上牛兔二角以合色空。類觀諸
0450b28: 法差別妄見。一一對破。應知亦爾　然諸外
0450b29: 道異計雖多。不出惡見及無因邪因二種因
0450c01: 也。言惡見者。謂於諸諦理顛倒推度染慧為
0450c02: 性。能障正見招苦為業。謂惡見者多受苦故。
0450c03: 此見行相差別有五。一薩迦耶見。謂於五取
0450c04: 蘊執我我所。一切見趣所依為業。二邊見。
0450c05: 謂即於彼隨執斷常。障處中行出離為業。三
0450c06: 邪見。謂謗因果作用實事。及非四見諸餘邪
0450c07: 說。如增上緣名義遍故。四見取。謂於諸見及
0450c08: 所依蘊。執為最勝能得清淨。一切諍所依
0450c09: 為業。五戒禁取。謂於隨順諸見戒禁。及所依
0450c10: 蘊。執為最勝能得清淨。無利勤苦所依為業。
0450c11: 二種因義。如下當說。
0450c12: 大慧汝應遠離兔角牛角至說觀察自心修行
0450c13: 之法　佛勸菩薩應常觀察自心所見妄想
0450c14: 之相。既自知已。於一切處轉相傳授。普使知
0450c15: 病識藥。令得服行。至安樂處。
0450c16: 爾時世尊即說頌言心所見無有唯依心故起
0450c17: 至自證之境界　上五行偈文顯可知。更不繁
0450c18: 釋　此約外道執牛兔角決定有無。及色空
0450c19: 異。以破五法中名相妄想竟。
0450c20: 爾時大慧菩薩摩訶薩至為漸次淨耶為頓淨
0450c21: 耶　此就淨眾生心習現流。五法中次明正
0450c22: 智義。謂能淨者自覺聖智也。所淨者自心現
0450c23: 流也。
0450c24: 佛言大慧漸淨非頓至令離一切有無惡見
0450c25: 　上明四漸四頓者。謂淨眾生自心現流。其機
0450c26: 大者頓之。其機小者漸之。漸者言其權。頓者
0450c27: 言其實。權以趨實。實以導權。所以聖人開悟
0450c28: 眾生。或頓或漸權實偏圓未始不相顧者。庶
0450c29: 使含識隨宜得入也。又云漸約修行未證入
0451a01: 故。謂眾生學行止得漸也。頓約修行已證入
0451a02: 故。
0451a03: 復次大慧法性所流佛至取以為實悉不可得
0451a04: 　此明三佛建立說法。釋成頓漸所顯義也。
0451a05: 法性所流佛者。報身佛也。說一切自共相法。
0451a06: 是自心本識現習氣因相。及前轉識妄計所
0451a07: 執因相。更相繫屬。種種幻事。皆無自性。故起
0451a08: 信云。一切諸法。皆是眾生無明妄心而得住
0451a09: 持。如鏡中像無體可得。而眾生不了。種種執
0451a10: 著取以為實。豈不誤哉。
0451a11: 復次大慧妄計自性。執著緣起自性起　言
0451a12: 自共相等一切諸法。本無自性。依他眾緣和
0451a13: 合生起。猶如幻事。即依他起性也。而諸眾生
0451a14: 妄想計度種種執著取以為實。即是妄計自
0451a15: 性執著緣起自性而起。
0451a16: 大慧譬如幻師以幻術力至種種分別皆無。真
0451a17: 實　舉喻以明緣起不實。如幻師依草木起
0451a18: 眾生色像。譬如來藏性。隨緣起種種諸法。故
0451a19: 肇論云萬法假立不真。譬如幻化人。非無幻
0451a20: 化人。幻化人非真人也。皆明緣起不實故。
0451a21: 大慧此亦如是至是名妄計性生　此以法合。
0451a22: 謂於緣起性中生妄計性亦如是。
0451a23: 大慧是名法性所流佛說法相　結說因緣所
0451a24: 生諸法。皆如幻不實。
0451a25: 大慧法性佛者建立自證智所行離心自性相
0451a26: 　建立自覺聖智所證法界。離妄想心量自
0451a27: 性塵境相。是法佛法。
0451a28: 大慧化佛說施戒忍進禪定智慧至超無色行
0451a29: 　化佛八相示成。應緣攝化。說六度治六蔽。
0451b01: 離陰界入解脫諸識相。隨宜建立諸法差別。
0451b02: 超外道執見。越無色所行。謂外道取無色以
0451b03: 為涅槃。
0451b04: 復次大慧法性佛非所攀緣至當速捨離　攀
0451b05: 緣妄念也。所緣妄法也。所作妄業也。餘義如
0451b06: 文。上既顯示三佛說法。此結獨舉法佛所證
0451b07: 法。以勸修學者。故法華經云。雖說種種道。其
0451b08: 實為一乘。
0451b09: 復次大慧聲聞乘至分別執著自性相　二約
0451b10: 聲聞所證聖智。以明正智義。因上勸菩薩修
0451b11: 自證聖智境界相。然聲聞亦有自證聖智境
0451b12: 界相欲簡異聲聞。故舉聲聞有二種差別相。
0451b13: 初自證聖智異彼外道。故云殊勝。
0451b14: 云何自證聖智殊勝相至自證聖智境界相
0451b15: 　言聲聞人。於三界有情。明見無常苦空無我。
0451b16: 及四諦境界。厭離五欲栖心寂滅。於蘊界處。
0451b17: 若自若共外不壞相。而未獲法空。但得人空
0451b18: 慧。如實了知故。心住一境住一境已。遂獲諸
0451b19: 禪八解。三三昧門。八聖道分。四沙門果。而得
0451b20: 出離也。但斷現行煩惱。未斷習煩惱。但斷分
0451b21: 段生死。未離變易生死。是故名為聲聞乘自
0451b22: 證聖智境界相。
0451b23: 菩薩摩訶薩雖亦得此聖智境界至不應修學
0451b24: 　明菩薩所證是了一切法本性無生正受樂
0451b25: 不同聲聞息陰界入。求涅槃樂。菩薩雖亦得
0451b26: 是聖智境界。以大悲本願故。不取證寂滅及
0451b27: 三昧樂。故誡諸菩薩。於此樂中不應修學。
0451b28: 大慧云何分別執著自性相至漸住諸地　此
0451b29: 謂聲聞知彼四大形顯色等種種諸法。非如
0451c01: 外道計作者生。然守如來止啼權說。於自共
0451c02: 相妄想執著。菩薩於彼應知唯是自心妄現。
0451c03: 故應捨離。了我法空。漸入智地到如來境。
0451c04: 爾時大慧菩薩摩訶薩至常不思議作者耶
0451c05: 　三破外道所計。顯正智義。因上如來說頓。為
0451c06: 顯示常不思議智。大慧舉以白佛。如來所說
0451c07: 常不思議即是此間自證聖智第一義境將非
0451c08: 同諸外道所說常不思議作者耶。謂外道以
0451c09: 作者為常不思議因相也。
0451c10: 佛言大慧非諸外道作者至常不思議不成
0451c11: 　如來告大慧。非諸外道作者因緣得常不思
0451c12: 議。彼因自相不成故。故楞嚴云。以生滅心為
0451c13: 本修因。而求佛乘不生不滅無有是處。
0451c14: 大慧我第一義常不思議至是故菩薩當勤修
0451c15: 學　明如來舉上常不思議有因有相成也。
0451c16: 能所因相俱離有無。謂自證聖智所行相故
0451c17: 非餘境。故有相。第一義。智為正因故非生滅。
0451c18: 故有因。能所因相離有無故非作者。譬如虛
0451c19: 空涅槃寂滅無作法故常不思議。是故我說
0451c20: 異諸外道所有諍論。此常不思議。是諸如來
0451c21: 自覺聖智所得。故勸菩薩當勤修學。
0451c22: 復次大慧外道常不思議至非自相因力故常
0451c23: 　言外道以無常變異相為常不思議因。故
0451c24: 云常。非是自覺所行相因力故常。
0451c25: 大慧外道常不思議至無常已不因此說為常
0451c26: 　明外道見世間所作法。有已還無。悉是無
0451c27: 常。妄計神我為常。待無常已。比知是常。佛則
0451c28: 反是。不因此說以為常也。
0451c29: 大慧外道以如是因相至無自因相故　若外
0452a01: 道以如是無常因相。成常不思議者。此因相
0452a02: 非真實故同於兔角。故常不思議唯是妄想
0452a03: 言說何以故。無有常因常相故。
0452a04: 大慧我常不思議至此不應說　前謂佛反外
0452a05: 道。此則外道反佛。曾不能知常不思議自因
0452a06: 之相。離有無。超情識。而恒妄計在於自證聖
0452a07: 智所行相外。是故如來誡不應說。然三乘之
0452a08: 道優劣雖殊。悉皆內證。若心外見法。任說幽
0452a09: 玄。然成外道。
0452a10: 復次大慧諸聲聞畏生死妄想苦至無所有故
0452a11: 　四約愚智觀解優劣。以明正智。不知生死
0452a12: 涅槃差別之相。是妄分別有者。謂對生死說
0452a13: 涅槃。如對病說藥。達生死無故。所對涅槃亦
0452a14: 不可得。故思益經云。諸佛出世不為令眾生
0452a15: 出生死入涅槃。但為度生死涅槃之二見耳。
0452a16: 妄想無性。即涅槃故。
0452a17: 妄計未來諸根境滅至轉所依藏識為大涅槃
0452a18: 　以凡愚不知生死即涅槃。計未來根境滅
0452a19: 作涅槃想。非是自覺所證境界。如來證自智
0452a20: 境界者。以有識藏故妄見生死。轉識藏故生
0452a21: 死即涅槃。故下經云。妄想識滅名為涅槃。
0452a22: 彼愚癡人說有三乘至常於生死輪轉不絕
0452a23: 　愚夫以生死異涅槃。為此愚夫說斷生死趣
0452a24: 涅槃。故說三乘種性。智者說此六趣生死。是
0452a25: 妄想心量。無有境界。而彼愚夫。不知三世如
0452a26: 來所說生死妄想。是自心現境界。取心外境。
0452a27: 計生死相與涅槃差別。故生死流轉。
0452a28: 復次大慧去來現在諸如來至非諸愚夫二分
0452a29: 別境　言三世如來說外心現一切諸法不
0452b01: 生。何以故謂自心所現非有性故不生。離有
0452b02: 無生二種見故不生。此就智者知諸法無生
0452b03: 起佛種性。如兔馬等角本來不生。凡愚不覺
0452b04: 妄取生滅。唯如來自覺所證之處。一切法自
0452b05: 體性相不生。非愚夫有無分別境界。
0452b06: 大慧身及資生器世間等至汝於此義當勤修
0452b07: 學　言正報色身及資生器界。一切諸法是
0452b08: 本識影像。能所二取之所變現。妄想無性。而
0452b09: 諸愚夫墮彼見中分別有無。故告大慧汝於
0452b10: 此心現一切法不生義當勤修學。
0452b11: 復次大慧有五種種性至不定種性無種性
0452b12: 　五約種性以驗於機。明正智義。因上畏生死
0452b13: 苦樂求涅槃。起於種性。故次明種性相也。
0452b14: 大慧云何知是聲聞乘種性至此是聲聞乘種
0452b15: 性　若聞滅陰界入自共相身得涅槃。知苦。
0452b16: 斷集。證滅修道時。悲喜異相愛樂修習。於緣
0452b17: 起發悟之相不樂觀察。應知以修上法。名聲
0452b18: 聞乘種性。
0452b19: 彼於自乘見所證已至乃至生於得涅槃覺
0452b20: 　此明聲聞斷惑分齊。類諸菩薩第五六地。然
0452b21: 但斷三界現行煩惱未斷習使及所知障。未
0452b22: 度不思議變易死。諸魔外中決定唱言。我得
0452b23: 四智究竟覺乃至生於得涅槃覺也。
0452b24: 大慧復有眾生求證涅槃至此是涅槃　言有
0452b25: 眾生妄計覺知我人眾生。長養士夫各各差
0452b26: 別。以見神我此是涅槃復有執言自在天等
0452b27: 以為作者。名為涅槃。此二即是無種性外道。
0452b28: 大慧彼無解脫至應勤修習捨此惡見　此明
0452b29: 外道計有神我性無解脫法聲聞取自共相未
0452c01: 獲法空。皆不出妄覺。故應勸修習轉彼惡見。
0452c02: 而趣如來種性故。
0452c03: 大慧云何知是緣覺乘種性至應為其說緣覺
0452c04: 乘法　言若聞說緣起諸法。知緣體空無所
0452c05: 染著。或時聞說現種種身。或合多身為一身。
0452c06: 或離一身為多身。及於神通變化。信受無違
0452c07: 欣樂修習。是謂緣覺乘種性。然有二種不同。
0452c08: 一遇佛演說十二因緣法。依以受行。名為緣
0452c09: 覺。即如一說。二出無佛世緣自悟。名為獨
0452c10: 覺。
0452c11: 大慧如來乘種性至當知此是如來乘性　自
0452c12: 性無自性法者。謂三自性三無性祕密法也。
0452c13: 內身自證聖智法者。謂佛自證一乘了義不
0452c14: 可思議真實法也。外諸佛剎廣大法者。謂廣
0452c15: 大悲願莊嚴淨土攝化眾生。究竟到於一切
0452c16: 智地法也。若有聞說此等法者。是故名為佛
0452c17: 乘種性。
0452c18: 大慧不定種性至隨生信解而順修學　言此
0452c19: 不定人聞說三乘法時。隨生信入順學而成。
0452c20: 其性可移故言不定。
0452c21: 大慧為初治地人而說種性至作此建立　初
0452c22: 治地人。即不定種性者。三乘俱可入也。為說
0452c23: 是種性。令彼明悟了權趣實。超入第八無所
0452c24: 有地。任運至如來地。故作此建立。
0452c25: 大慧彼住三昧樂聲聞至畢竟當得如來之身
0452c26: 　此明三乘五性同入如來一佛乘也。謂昔權
0452c27: 說三乘五性中。定性二乘。無性闡提。不許成
0452c28: 佛。今究竟說。雖有三乘五性之異。由新熏故。
0452c29: 本來唯是一佛乘也。舉一例諸。是故但云彼
0453a01: 住三昧樂聲聞。既已修習斷煩惱結。若能迴
0453a02: 心證知識性。見法無我。畢竟皆得無上最勝
0453a03: 如來之身。
0453a04: 爾時世尊即說頌言預流一來果不還阿羅漢
0453a05: 是等諸聖人其心悉迷惑　言小乘初心。修
0453a06: 七方便。至見諦理。能斷三界見道所斷八十
0453a07: 八使。創預聖流名預流果。次從是發六無礙
0453a08: 道。斷於欲界前之六品修所斷惑證第六解
0453a09: 脫。於人天更一往來名一來果。又發後三無
0453a10: 礙道。永斷欲界七八九品諸煩惱盡。更不還
0453a11: 欲界受生名不還果。又於色界修行。永斷上
0453a12: 二界修道所斷一切煩惱。得盡智無生智。不
0453a13: 受後有。名阿羅漢果。如來方便。為畏生死
0453a14: 妄想苦愚夫。說斷三界煩惱。得諸果差別。然
0453a15: 皆不離心量。故云是等諸聖人。其心悉迷亂。
0453a16: 我所立三乘一乘及非乘為愚夫少智樂寂諸
0453a17: 聖說　佛應機立。三一俱權。三約一施。一對
0453a18: 三設。三既不存。一亦非有。為彼愚夫樂寂諸
0453a19: 聖。故有是說。
0453a20: 第一義法門遠離於二取住於無境界何達立
0453a21: 三乘　於第一義中諸法無所有。何有教法
0453a22: 及有諸乘名。
0453a23: 諸禪及無量無色三摩提乃至滅受想唯心不
0453a24: 可得　諸禪及無量者。謂四靜慮四無量心
0453a25: 也。無色三摩提即無色界四空處定也。滅受
0453a26: 想謂聲聞滅盡定也。言如來說諸禪三昧等
0453a27: 諸法。亦無有實。為妄想心量愚夫作如是說。
0453a28: 故云唯心不可得。上明正智竟。
0453a29: 復次大慧此中一闡提至為無始眾生起願故
0453b01: 　三約菩薩闡提。知生死涅槃無二。以明如
0453b02: 如義。
0453b03: 云何捨一切善根至善根悉斷不入涅槃　言
0453b04: 此闡提謗大乘法藏。及作惡言此非隨順修
0453b05: 多羅毘尼解脫之說。以斷一切善根不得涅
0453b06: 槃。
0453b07: 云何為無始眾生起願至此是無涅槃種性　相
0453b08: 菩薩本願方便。欲斷一切眾生生死令得涅
0453b09: 槃。若一眾生未證入者。我竟不入。言一闡提。
0453b10: 以謗菩薩藏故不得涅槃菩薩知。生死即涅
0453b11: 槃。亦更不得涅槃。以不得涅槃名同。故云亦
0453b12: 住一闡提趣。此是無涅槃種性相也。
0453b13: 大慧菩薩言世尊至是故菩薩一闡提不入涅
0453b14: 槃　言捨善根一闡提。以如來神力故。或時
0453b15: 善根生。得涅槃。是故菩薩知生死即涅槃。故
0453b16: 言不入。以上明如如竟。
0453b17: 復次大慧菩薩摩訶薩至緣起自性圓成自性
0453b18: 　上雖分別三自性為五法。未知何者是三自
0453b19: 性。故下正明三自性體也。言妄計自性者。謂
0453b20: 諸愚夫妄想計度。所執蘊界入等為實我實
0453b21: 法。名妄計性。此有二種。一自性。總執諸法實
0453b22: 有自性。二差別。別執常無常等。實有自體。或
0453b23: 依名妄計義。或依義妄計名等。約體不出人
0453b24: 法二體。約執不出名義二執。又云眾生染心
0453b25: 於依他起自性中。有二種妄計自性。一者隨
0453b26: 覺。即現行執。二者慣習習氣隨眠。即執種子
0453b27: 也　言緣起自性者。謂依他眾緣和合生起。
0453b28: 猶如幻事。名緣起自性。亦有二義。一依真理
0453b29: 之他。如波依水起。二依妄緣之他。如波依風
0453c01: 　圓成自性者。謂妄想體空。緣起無性。即是
0453c02: 圓成。究竟唯一真心。更無所有。故楞嚴云。無
0453c03: 漏真淨。云何是中更容他物。上總釋竟。下文
0453c04: 即別釋。
0453c05: 大慧妄計自性從相生至種類顯現生計著故
0453c06: 　言妄想無體。但從緣起事相生計執故。
0453c07: 大慧彼計著事相至是名二種妄計自性相
0453c08: 　言計此相起二種妄想。是諸如來建立演說。
0453c09: 謂於內外法起男女瓶衣等名。是名相計著
0453c10: 相。於彼內外法中計著自共相法。是事相計
0453c11: 著相。即是自性差別二計著。
0453c12: 大慧從所依所緣起是緣起性　依因也。謂
0453c13: 諸法從因緣而生名緣起性。故云未曾有一
0453c14: 法不從因緣生。
0453c15: 何者圓成自性至此是圓成自性如來藏心
0453c16: 　言圓成自性無別自體。但於緣起自性。離名
0453c17: 相事相妄想分別。自覺聖智所證如如。此即
0453c18: 圓成自性法身實體如來藏性清淨真心也。
0453c19: 是故須假如實方便離念觀察方能悟入。故
0453c20: 摩訶衍論云。圓成實自性。應知宣說四清淨
0453c21: 法。一自性清淨。謂真如實際勝義法界。二離
0453c22: 垢清淨。謂即此離一切障垢。三得此道清淨。
0453c23: 謂一切波羅密多菩提分法。四生此境清淨。
0453c24: 謂最上乘妙正法教。如是四法。總攝一切清
0453c25: 淨諸法無有遺餘。
0453c26: 爾時世尊即說頌言名相分別二自性相正智
0453c27: 如如是圓成實　前明世出世間。若因若果
0453c28: 染淨差別。不離五法。此一行經。還攝五法為
0453c29: 三自性。謂名相分別是妄計緣起二自性。正
0454a01: 智如如即圓成實　是知三性無際隨一全
0454a02: 收。真妄互融。性相無礙。從緣起生分別。即是
0454a03: 妄計。從緣起悟真實。即是圓成。所以由分別
0454a04: 故一分成生死。由真實故一分成涅槃。了分
0454a05: 別性空故。即生死成涅槃。迷真實性有故。即
0454a06: 涅槃成生死。都是一法。隨緣顯義成三。三非
0454a07: 三而一性圓。一非一而三性具。卷舒不失。隱
0454a08: 顯常如。非一非三。泯性相於實地。而三而一。
0454a09: 耀行布於義天。撮要所歸。莫先斯旨。
0454a10: 大慧是名觀察五法自性法門至當勤修學
0454a11: 　結成五法三性法門以勸修學。
0454a12: 復次大慧菩薩摩訶薩至法無我相　既能修
0454a13: 學五法三自性已。更當觀察人法二無我相
0454a14: 言。人無我者。梵云補特伽羅。此言數取趣。謂
0454a15: 諸有情。起惑造業。即為能取。當來五趣。名之
0454a16: 為趣。雖復數數起惑造業。五趣輪迴。都無主
0454a17: 宰實自在用。故言無我。經云無我無造無受
0454a18: 者。善惡之業亦不亡　法無我者。謂諸法體
0454a19: 雖復任持軌生物解。亦無勝性實自在用。故
0454a20: 言無我　此二種執我。或有有情總執補特
0454a21: 伽羅為我。或有有情別執色受想行識等為
0454a22: 我。故瑜伽云。補特伽羅無我者。謂離一切緣
0454a23: 生行外。別有實我。不可得故。法無我者。謂
0454a24: 即一切緣生諸行。性非實我。是無常故。是故
0454a25: 經云。當善觀察。上略通釋竟。下文即別廣釋。
0454a26: 大慧何者人無我相至皆是藏心之所顯現
0454a27: 　云何人無我。謂離我。云何離我。謂於我所陰
0454a28: 界入中分別觀察。但是無明業愛等生。於眼
0454a29: 識等諸根。妄取自心現妄想境界。皆是藏心
0454b01: 妄想施設。彼無有我也。此即就陰界入中以
0454b02: 示無我。
0454b03: 剎那相續變壞不停至躁動不安如猿猴　自
0454b04: 下約喻舉五觀門以明無我。此舉無常門也。
0454b05: 夫我謂常義。今既無常故無有我。文標六喻。
0454b06: 上五喻幻身。下一喻妄心。如水奔流。種牙變
0454b07: 易。燈藉眾緣。飄風不住。浮雲起滅。以上諸喻
0454b08: 剎那變壞。此身亦爾。豈有常耶。又妄心躁動
0454b09: 等若猿猴。既不能令身心常住。我義焉在。
0454b10: 樂不淨處如飛蠅　舉不淨門明其無我。然
0454b11: 一切世間貪著此身不淨之聚。三十六物穢
0454b12: 惡之軀。如彼飛蠅翫於臭處。我謂淨義。故知
0454b13: 無我。
0454b14: 不知厭足如猛火　舉苦門以破我。一云如
0454b15: 風火。我者樂義。今貪欲無厭。如風中猛火。逢
0454b16: 薪轉熾。追求不得。為苦所惱。既無有樂。故知
0454b17: 無我。
0454b18: 無始虛偽習氣為因諸有趣中流轉不息如汲
0454b19: 水輪　舉不自在門以示無我。謂無始虛偽
0454b20: 習業所熏。往來三有。如汲井輪循環不息。為
0454b21: 愛水故溉灌業因。即業因所推。豈有實我。
0454b22: 種種色身威儀進止至亦如木人因機運動
0454b23: 　此舉空門以破我。謂觀陰界入種種身色。如
0454b24: 機關木人術所起死屍。雖若云為。實非我
0454b25: 也。
0454b26: 若能於此善知其相是名人無我智　上以法
0454b27: 喻推詰。善知陰界入中悉無有我。如機關木
0454b28: 人等。是名人空智。
0454b29: 大慧云何為法無我智謂知蘊界處是妄計性
0454c01: 言菩薩知緣起陰界入法。若執為實者。是妄
0454c02: 計自性。本來非有。故寶積經云。了色不堅如
0454c03: 聚沫。思惟諸受等浮泡。想如熱時陽焰動。芭
0454c04: 蕉諸行應觀察。如世善幻舞戲者。剎那便現
0454c05: 諸色像。了知識用亦如是。智者於此皆無願。
0454c06: 此破凡夫執有五蘊也。大般若云。苦惱聚沫
0454c07: 是蘊相。如來覺為無相　寶積又云。內外十
0454c08: 二處。我說心為主。彼復因業生。業由思久住。
0454c09: 眼色俱為緣。而生起於識。緣闕則不生。譬無
0454c10: 薪之火。如是生諸法。和合互相生。無作無受
0454c11: 者。現作用如幻。一切內外法。我已知空幻。愚
0454c12: 夫顛倒執。分別我我所。此破凡夫執有十二
0454c13: 處十八界也。大般若云。生長門是處相。如來
0454c14: 覺為無相。多毒害是界相。如來覺為無相
0454c15: 　楞嚴亦云。根塵同源。縛解無二。識性虛妄猶
0454c16: 如空花。
0454c17: 如蘊界處離我我所至愚夫分別非諸聖者
0454c18: 　如陰界入空無我我所。唯共積聚煩惱業故。
0454c19: 如繩自縛展轉相生。無實自體。一切諸法亦
0454c20: 復如是。離自共相。由妄分別種種相現。愚夫
0454c21: 如是。非諸聖者。令知悟修超凡入聖。
0454c22: 如是觀察一切諸法至法無我智　言諸聖賢
0454c23: 何以不起妄想者。以滅一切心意識名相妄
0454c24: 想故。
0454c25: 得此智已知無境界至而坐其上　自此已下
0454c26: 明觀察法無我所得利益也。謂見法無我故
0454c27: 得入初地。觀察開覺次第漸進乃至十地。所
0454c28: 作已辦。有大寶花王眾寶莊嚴上。有大寶宮
0454c29: 殿蓮花王座。菩薩修如幻三昧。成就。而坐其
0455a01: 上受佛職位也。
0455a02: 同行佛子前後圍繞至而灌其頂　言此菩薩
0455a03: 欲受佛位故。同類菩薩以為眷屬前後圍繞。
0455a04: 一切諸佛從十方來。以手摩頂授以佛位。如
0455a05: 轉輪王授太子王位時。以金鍾盛四大海水。
0455a06: 灌太子頂上。授轉輪王位。譬諸佛皆申右手
0455a07: 摩菩薩頂授法王位。
0455a08: 超佛子地獲自證法至應勤修學　以見法無
0455a09: 我故。乘茲增進行因圓滿。故超菩薩地得如
0455a10: 來法身。是故諸菩薩當勤修學。
0455a11: 爾時大慧菩薩摩訶薩至願說建立誹謗相
0455a12: 　因上觀二無我能離有無斷常二見。故請建
0455a13: 立誹謗相也。非有說有名建立。非無說無名
0455a14: 誹謗。
0455a15: 令我及諸菩薩摩訶薩至三藐三菩提　若如
0455a16: 來為我說者。令我等離有無惡見。疾得無上
0455a17: 菩提。
0455a18: 得菩提已至令於正法不生毀謗　言正法離
0455a19: 有無。若說於有無。名謗正法。
0455a20: 佛受其請即說頌言身資財所住皆唯心影像
0455a21: 至離心不可得　言依正諸法。不知自心妄
0455a22: 現。而起有無建立誹謗。墮於二見也。
0455a23: 爾時世尊欲重明此義至無有性建立性是為
0455a24: 四　此列四名。謂非有相見因性之中。而橫
0455a25: 立也。
0455a26: 大慧誹謗者至此是建立誹謗相　彼於所建
0455a27: 立法。觀察不得而說言無。名為誹謗矣。
0455a28: 大慧云何無有相建立相至是名無有相建立
0455a29: 相　言陰界入無自共相。而妄計此如是。自
0455b01: 相也。此不異。共相也。從無始過惡熏習所生
0455b02: 故也。
0455b03: 云何無有見建立見至是名無有見建立見
0455b04: 　謂於蘊界處中。妄建立我人眾生。以為能見
0455b05: 者。
0455b06: 云何無有因建立因至是名無有因建立因
0455b07: 　外道建立初識有因從冥諦而生。佛言此識
0455b08: 初不從冥諦因生。其初識本無生。後眼色明
0455b09: 念等為因。如幻生。一念不住故。生已有。有還
0455b10: 滅。
0455b11: 云何無有性建立性至是名無有性建立性
0455b12: 　言外道於三無為無作法。而建立有性。佛言
0455b13: 此離性非性。類明一切諸法。離於有無。猶如
0455b14: 毛輪垂髮由翳目而生。兔馬等角本自無有。
0455b15: 大慧建立誹謗至當勤觀察遠離此見　總結
0455b16: 離二惡見。以勸修學。
0455b17: 大慧菩薩摩訶薩至五法自性二無我相已
0455b18: 　言佛說八識五法三性二無我者。欲令眾生離
0455b19: 於名相妄想得如來法身。展轉相續成佛不斷。
0455b20: 為眾生故作種種身至不住聲聞辟支佛道
0455b21: 　為利眾生令得佛種不斷故。隨眾生善根。影
0455b22: 現種種諸色身也。如依緣起起於妄計。以
0455b23: 譬如來依眾生善根生也。如摩尼珠不作心
0455b24: 而隨色變。以譬如來不作意。能隨眾生善根
0455b25: 心水大小而變。亦如摩尼隨物而變。以譬如
0455b26: 來隨眾生善根現取佛土。大眾集會於中說
0455b27: 法。其所說諸法不實如幻夢等。菩薩既知諸
0455b28: 法如幻。而離生滅斷常等見。亦離二乘自共
0455b29: 相見。
0455c01: 聞已成就無量百千至悉令遠離有無等執
0455c02: 　言菩薩既知諸法如幻。得諸地無量億三昧
0455c03: 現成正覺。復說自心現量法。令眾離有無等
0455c04: 見。
0455c05: 爾時世尊即說頌言佛子能觀見世間唯是心
0455c06: 至一切皆成就　言能觀察生死世間唯是自
0455c07: 心妄現故。如摩尼無思示於多身。離所作行。
0455c08: 則一切成就也。
0455c09: 爾時大慧菩薩摩訶薩至無生無二無自性相
0455c10: 　因上說一切法如幻如夢。即是說法空。故
0455c11: 大慧舉此空法以請如來。又云自下舉空無
0455c12: 生等。為顯上四門至趣也。所言空者。明前五
0455c13: 法非有。無生以顯八識不生。無二即二我兩
0455c14: 亡。離性即三性空寂。故上經云。見諸如來所
0455c15: 行境界。畢竟捨離五法自性。
0455c16: 我及諸菩薩悟此相故至三藐三菩提　我等
0455c17: 覺悟已。即離妄想而證菩提。
0455c18: 佛言諦聽當為汝說至說空無生無二無自性
0455c19: 　言空者。謂世間妄想計度性句義。為愚夫
0455c20: 計著諸法自性。是以我說諸法空無生無二
0455c21: 離自性相。
0455c22: 大慧略說空性有七種至彼彼空　諸教辨空
0455c23: 自有增減。斯經雖略。其義不殊。
0455c24: 云何相空謂一切法至是故名一切法自相空
0455c25: 　言諸法相展轉因緣積聚無自體故。自他
0455c26: 及共俱不生故。相依何住。
0455c27: 云何自性空謂一切法自性不生是名自性空
0455c28: 　即生性體自性不生。
0455c29: 云何無行空所謂諸蘊本來涅槃至是名無行
0456a01: 空　一切諸決本性常滅。不復更滅。豈有行
0456a02: 耶。
0456a03: 云何行空所謂諸蘊由業及因至是名行空
0456a04: 　言五陰諸行法。從眾緣所起。無有我我所故。
0456a05: 有為諸行空。
0456a06: 云何一切法不可說空至是名不可說空　一
0456a07: 切法從妄想所起。無自性故離言說。
0456a08: 云何第一義聖智大空至是名第一義聖智大
0456a09: 空　謂如來得自覺聖智第一義時。一切妄
0456a10: 想見過習氣。悉皆離故。
0456a11: 云何彼彼空謂於此無彼是名彼彼空　此名
0456a12: 互無空。於此無彼。於彼無此。故名空。於彼有
0456a13: 此。於此有彼。即不名空。
0456a14: 譬如鹿子母堂無象馬牛羊等至非無比丘眾
0456a15: 　鹿子人名也。其母即毘舍佉優婆夷深重
0456a16: 三寶。造立精舍安止比丘。於中不畜象馬等
0456a17: 象馬無故言空。
0456a18: 大慧非謂堂無堂自性至非謂餘處無象馬牛
0456a19: 羊　舍及比丘。有不名空。若餘處有象馬。亦
0456a20: 不說象馬空。
0456a21: 大慧一切諸法自共相至空中最汝應遠離
0456a22: 　言是空最。非是真空。故勸遠離。
0456a23: 復次大慧無生者至除住三昧是名無生　此
0456a24: 解無生。言就因緣中破生故說不自生。若破
0456a25: 生說無生。不是真無生。除住八地如幻三昧
0456a26: 以上。是名真無生。
0456a27: 大慧無自性者以無生故至是名無自性　言
0456a28: 諸法一念不住。異性起故。名無自性。
0456a29: 云何無二相大慧如光影至皆相待立獨則不
0456b01: 成　言譬如光影長短黑白。悉相待立無實
0456b02: 故。不得言二。
0456b03: 大慧非於生死外有涅槃至無自性相汝當勤
0456b04: 學　謂了妄想性空。即生死成涅槃。若迷真
0456b05: 實性有。即涅槃成生死。如生死涅槃既無二。
0456b06: 類通一切法亦爾。
0456b07: 爾時世尊重說頌言我常說空法遠離於斷常
0456b08: 生死如幻夢而彼業不壞　言真實道理生死
0456b09: 實空。猶如幻夢。但不得幻夢解者。生死諸業
0456b10: 即不可壞。
0456b11: 虛空及涅槃滅二亦如是愚夫妄分別諸聖離
0456b12: 有無　舉上三無為空。不得對涅槃說生死。
0456b13: 亦不得對生死說涅槃。愚夫妄想故說為二。
0456b14: 聖人體達故離有無。
0456b15: 爾時世尊復告大慧菩薩摩訶薩言至皆是此
0456b16: 義　言空等義。普入諸經。無有一法不含斯
0456b17: 理。
0456b18: 大慧諸修多羅至令生水想而實無水　此謂
0456b19: 會權歸實也。而諸經有不說空無生者。以眾
0456b20: 生悕望不一。故如來隨眾生心作種種異說。
0456b21: 而實在乎心悟不在文言。譬如群鹿為渴所
0456b22: 逼。見春時焰而作水想。迷亂馳趣。而彼陽焰
0456b23: 實非是水。
0456b24: 眾經所說亦復如是至應隨順義莫著言說
0456b25: 　勸依實義莫著言說。
0456b26: 爾時大慧菩薩摩訶薩至如無價寶在垢衣中
0456b27: 　如來藏經亦云一切眾生貪瞋癡諸煩惱
0456b28: 中。有如來身。常無染污德相具足。如我無異。
0456b29: 外道說我是常作者至豈不同於外道我耶
0456c01: 　此難如來。若說有如來藏義。是違上一切修
0456c02: 多羅皆應說空。即同外道說有神我。然彼計
0456c03: 我其義有三。一者體常名為作者。二者雖在
0456c04: 五陰而離於求那。三者遍歷諸趣實非生滅。
0456c05: 今說藏義。豈非同於外道我耶。
0456c06: 佛言大慧我說如來藏至不應於此執著於我
0456c07: 　言如來所說不同外道神我也。外道說我
0456c08: 如麻麥拇指立其定相。佛說如來藏。或名為
0456c09: 空。或名實際。乃至無願。斯則體一。應物名異。
0456c10: 不同外道所說神我。以愚夫恐怖於無我故。
0456c11: 如來方便說無所有境界。作如來藏門。勸諸
0456c12: 菩薩不應於此。同於外道計我。
0456c13: 大慧譬如陶師於泥聚中至種種名字各各差
0456c14: 別　如陶師依一泥聚。隨其所須。方便作種
0456c15: 種。器以譬如來於一法無我。應機方便或說
0456c16: 如來藏。或說無我。種種名字不同也。
0456c17: 大慧我說如來藏至應知無我如來藏義　此
0456c18: 明欲離妄見。證無上菩提。應知無我如來藏
0456c19: 義　然言如來藏者通有三義　一隱覆義。謂
0456c20: 覆藏如來故云藏也。故理趣般若經云。一切
0456c21: 眾生皆如來藏。勝鬘經云如來法身不離煩
0456c22: 惱藏名如來藏　二含攝義。謂如來法身含
0456c23: 攝一切身相國土。神通大用無量功德故。亦
0456c24: 謂含攝一切眾生皆在如來藏內故　三出生
0456c25: 義。謂此法身既含眾德。了達證入即能出生。
0456c26: 故十地論云。地智能生無漏因果。亦能生成
0456c27: 人天道行　此三義者。初約迷時後約悟時。
0456c28: 中間剋體。故勝鬘經云。若於無量。煩惱所纏
0456c29: 如來藏不疑惑者。於出纏無量煩惱藏法身
0457a01: 亦無疑惑。但果顯易信。因隱難明故。淺識之
0457a02: 流輕因重果願諸學者深信自心。
0457a03: 爾時世尊而說頌言士夫相續蘊眾緣及微塵
0457a04: 勝自在作者此但心分別　外道所計由神我
0457a05: 故令陰相續。又計微塵等與生法為緣。或計
0457a06: 一切悉是勝妙自在天之所作。此但心量妄
0457a07: 想。
0457a08: 注大乘入楞伽經卷第三
