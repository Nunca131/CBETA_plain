0817a02: 宋建溪沙門宗永集
0817a03: 元建康保寧禪寺住持沙門清茂續集
0817a04: 六祖大師嗣法
0817a05: 吉州青原山行思禪師問石頭從甚處來
0817a06: 頭云曹溪師乃拈拂子云曹溪還有這箇麼
0817a07: 頭云非但曹溪西天亦無師云子莫曾到西
0817a08: 天不頭云若到即有也師云未在更道頭云
0817a09: 和尚也須道取一半莫全靠希遷師云不辭
0817a10: 向汝道恐巳後無人承當。
0817b01: 師令石頭馳書與南嶽大慧禪師乃云回日
0817b02: 與子箇斧住山去石頭到彼便問不慕諸
0817b03: 聖不重己靈時如何慧云子問太高生何不
0817b04: 向下問將來頭云寧可永劫受沉淪不從諸
0817b05: 聖求解脫便歸師問子返何速書信達不頭
0817b06: 云信亦不通書亦不達乃舉前話復云去日
0817b07: 蒙和尚許箇斧子而今便請師垂下一足
0817b08: 石頭便作禮。
0817b09: 玄沙備云大小石頭被大慧推倒至今起
0817b10: 不得。雪竇顯云石頭洎擔板過又云
0818a01: 大小大慧不解據令。翠巖芝云思和尚
0818a02: 垂足石頭禮拜要且不得斧子且道後來
0818a03: 使箇什麼。黃龍南云石頭雖然善能馳
0818a04: 達不辱宗風其奈逞俊太忙不知落節既
0818a05: 是落節迴來因什麼得斧子。
0818a06: 師因僧問如何是祖師西來意師云又恁麼
0818a07: 去也僧又問近日有何言句乞師一兩則師
0818a08: 云近前來僧近前師云分明記取。
0818a09: 青原下第一世
0818a10: 南嶽石頭希遷禪師嗣青原思一日因思和尚云
0818b01: 有人道嶺南有消息師云有人不云云思云
0818b02: 若與麼大藏小藏從何而來師云盡從這裏
0818b03: 去。
0818b04: 師因藥山問三乘十二分教某甲粗知嘗聞
0818b05: 南方直指人心見性成佛實未明了伏望和
0818b06: 尚慈悲指示師云與麼也不得不與麼也不
0818b07: 得與麼不與麼總不得汝作麼生山佇思師
0818b08: 云子因緣不在此江西有馬大師子往彼去
0818b09: 應為汝說山至彼准前請問馬師云我有時
0818b10: 教伊揚眉瞬目有時不教伊揚眉瞬目有時
0819a01: 教伊揚眉瞬目者是有時教伊揚眉瞬目者
0819a02: 不是山於是有省便作禮馬師云子見箇什
0819a03: 麼道理山云某甲在石頭時如蚊子上鐵牛
0819a04: 馬師云汝既如是善護持。
0819a05: 法雲秀云石頭好箇無孔鐵鎚大似分付
0819a06: 不著藥山雖然過江西悟去爭奈平地上
0819a07: 喫交有什麼扶處具眼者試辨看。
0819a08: 續五祖演云老僧在眾日聞兄弟商量道
0819a09: 即心即佛也不得不即心即佛也不得若
0819a10: 恁麼說話敢稱禪客殊不知古人文武兼
0819b01: 備韜雙全山僧見處也要諸人共知只
0819b02: 見波濤湧不見海龍宮。大溈智云說什
0819b03: 麼在石頭時如蚊子上鐵牛只今又何曾
0819b04: 吐露得出。溈山果云前箭猶自可後箭
0819b05: 射人深藥山直饒恁麼悟去也落第二月。
0819b06: 徑山杲云好箇話端阿誰會舉舉得十分
0819b07: 未敢相許。
0819b08: 師問新到甚麼處來僧云江西來師云見馬
0819b09: 大師不僧云見師乃指一橛柴云馬師何似
0819b10: 這箇僧罔措迴舉似馬祖祖云汝見橛柴
0820a01: 大小僧云沒量大祖云汝甚有力僧云何故
0820a02: 祖云汝從南嶽負一橛柴來豈不是有力。
0820a03: 師垂示云言語動用沒交涉時藥山在會乃
0820a04: 出云直得非言語動用亦沒交涉師云這裏
0820a05: 針劄不入山云這裏如石上栽花。
0820a06: 師因問思和尚云和尚自離曹溪什麼年到
0820a07: 此間思云我不知早晚離曹溪師云某
0820a08: 甲不從曹溪來思云我亦知汝來處師云和
0820a09: 尚幸是大人且莫造次。
0820a10: 師因大顛問古人云道有道無是二謗請和
0820b01: 尚除師云一物亦無除箇什麼師問大顛
0820b02: 併咽喉脣吻速道將來顛云無這箇師云
0820b03: 若與麼汝即得入門。
0820b04: 青原下第二世
0820b05: 澧州藥山惟儼禪師嗣石頭遷久不陞堂一日院
0820b06: 主白云大眾久思和尚示誨師云教打鐘著
0820b07: 大眾方集師便下座歸方丈院主續問和尚
0820b08: 既許為大眾說法為甚一言不施師云經有
0820b09: 經師論有論師爭怪得老僧。
0820b10: 雪竇顯云可惜藥山老漢平地上喫撲盡
0821a01: 大地人扶不起。瑯覺云藥山下座不
0821a02: 妨疑著及乎院主拶著失一隻眼。翠
0821a03: 巖芝云欒山下座院主當初怪不為說法
0821a04: 可謂誤他三軍。
0821a05: 續薦福懷云藥山還見院主麼院主還見
0821a06: 藥山麼三十年後遇著作家不得錯舉。
0821a07: 五祖演云雖然以巳妨人爭奈賊身巳露
0821a08: 諸人要識藥山麼閑持經卷倚松立笑問
0821a09: 客從何處來。開福寧云藥山慎初護末
0821a10: 佛眼難窺院主狹路相逢等閑蹉過。雪
0821b01: 竇宗云威音劫外手誰肯同歸十字街
0821b02: 頭擲金幾人著敢問大眾且道藥山曾
0821b03: 說不曾說若道曾說是謗藥山若道不曾
0821b04: 說是孤負藥山且道畢竟為人在甚麼處
0821b05: 良久云須知雲外千上別有靈松帶雨
0821b06: 寒。天童傑舉翠巖拈了云翠巖只具一
0821b07: 隻眼殊不知藥山歸方丈正是勞他三軍
0821b08: 資福先云藥山竟歸方丈似箇好人只
0821b09: 被他輕輕一捏便見忘前失後。
0821b10: 師因僧問學人有疑請師決疑師云待晚間
0822a01: 來為汝決至晚眾集師云今日要決疑僧
0822a02: 何在僧便出來師下座把住云大眾這僧有
0822a03: 疑便與一推歸方丈。
0822a04: 翠巖芝云藥山與麼決疑土上更加泥雖
0822a05: 然如是這僧也不得孤負藥山。
0822a06: 續雲居元云大小藥山被這僧勘破。
0822a07: 師因僧問巳事未明乞師指示師良久云吾
0822a08: 今為汝道一句亦不難只汝於言下便見
0822a09: 去猶較些子若更思量成吾罪過不如且
0822a10: 各合口免相累及。
0822b01: 師一日問飯頭在這裏多少時頭云三年
0822b02: 也師云我總不識其僧不曉憤然而去。
0822b03: 師向手中書一佛字問道吾是什麼道吾云
0822b04: 佛字師云這多口阿師。
0822b05: 師尋常不許人看經一日自將經看僧問和
0822b06: 尚尋常不許人看經為甚麼自看師云我
0822b07: 只要遮眼僧云某甲學和尚得麼師云若
0822b08: 看牛皮也須穿。
0822b09: 長慶稜云眼有何過。
0822b10: 續報慈遂云且道長慶會藥山意不會藥
0823a01: 山意。雪竇宗云真心不動教海澄明得
0823a02: 用如如義天炳煥正恁麼時且道是經是
0823a03: 眼若向這裏見得徹更不用循行數墨逐
0823a04: 妄迷真其或未然牛皮穿透猶自可髑髏
0823a05: 野幾人知。
0823a06: 師因僧問平田淺草麈鹿成如何射得麈
0823a07: 中主師云看箭僧放身便倒師云侍者拖出
0823a08: 這死屍僧便走師云弄泥團漢有什麼限。
0823a09: 雪竇顯云三步雖活五步須死。
0823a10: 續雲居元云藥山千鈞之弩不為鼷鼠發
0823b01: 機這僧帶箭出門一死更不再活。淨慈
0823b02: 昌云這僧得猢猻入他市藥山騎箇
0823b03: 猛虎直上高山若作一處商量終是遭人
0823b04: 檢點。
0823b05: 師與道吾雲巖遊山次見兩株樹一榮一枯
0823b06: 師乃問巖云枯者是榮者是巖云榮者是師
0823b07: 云與麼則灼然一切處光明燦爛去又問道
0823b08: 吾吾云枯者是師云與麼則灼然一切處放
0823b09: 教枯淡去時高沙彌至師又問彌云枯者從
0823b10: 他枯榮者從他榮師回顧雲巖道吾云不是
0824a01: 不是。
0824a02: 師因雲巖出糞次乃問作什麼巖云擔糞師
0824a03: 云那箇巖云在師云汝來去為誰巖云替
0824a04: 他東西師云何不教伊並行巖云和尚莫謗
0824a05: 他師云不合與麼道巖云如何道師云還曾
0824a06: 擔麼。
0824a07: 師因看經次巖云和尚休猱人得也師卷
0824a08: 經云日頭早晚巖云正當午也師云猶有
0824a09: 這箇文彩在巖云某甲無亦無師云汝煞
0824a10: 明巖云某甲只恁麼和尚尊意如何師云我
0824b01: 跛跛挈挈百醜千拙且與麼過。
0824b02: 師向雲巖道與我喚沙彌來巖云喚他作什
0824b03: 麼師云我有箇折鐺子要伊提上挈下巖
0824b04: 云與麼則某甲與和尚共出一隻手。
0824b05: 溈山云藥山若不得雲巖折鐺子幾
0824b06: 成廢器大溈折鐺子也與諸人共出一
0824b07: 隻手何故且圖古風不墜。
0824b08: 續天童華云藥山道頭雲巖知尾雖然頭
0824b09: 尾相稱要且不識羞。
0824b10: 師問僧年多少也僧云七十二也師云是年
0825a01: 七十二那僧云是師便打。
0825a02: 曹山章云前箭猶自可後箭射人深時有
0825a03: 僧問如何免得此棒師云正既行諸侯
0825a04: 避道。
0825a05: 師晚云我有一句子待特牛生兒即向
0825a06: 道時有僧便出云特牛生兒也秪是和尚不
0825a07: 道師喚侍者將燈來其僧便抽身入眾。
0825a08: 洞山价云這僧會只是不肯禮拜。清涼
0825a09: 欽云特牛兒牸牛兒又代云雙生。
0825a10: 續翠巖芝云我即不然特牛生兒也不向
0825b01: 道何故如此若向道何處更有王老
0825b02: 師。投子青云且道甚處是這僧會底道
0825b03: 理若道得可為這僧雪屈若道不得被
0825b04: 藥山瞞。浮山遠云我有一句子待無舌
0825b05: 人問即道。昭覺勤云藥山垂釣意在鯤
0825b06: 鯨這僧吞三千激浪洞山眼正千里同
0825b07: 風法燈重整槍旗再裝甲冑夾山即不然
0825b08: 有一句子威音巳前道與諸人了或有問
0825b09: 明頭合暗頭合只向他道龍得水時添意
0825b10: 氣虎逢山色長威獰。黃龍震云會麼如
0826a01: 人暗中書字字雖不成文彩巳彰文彩既
0826a02: 彰點燈為甚不見不見道賊是小人智過
0826a03: 君子。
0826a04: 師一日臨齋院主報云打鐘也請和尚上堂
0826a05: 師云汝與我擎盂去主云和尚無手來多
0826a06: 少時師云汝只是枉披袈裟主云某甲只與
0826a07: 麼和尚又如何師云我無這箇眷屬。
0826a08: 師問龐居士云一乘中還著得這箇事麼士
0826a09: 云某甲秪管日求外合不知還著得麼師云
0826a10: 道居士不見石頭得麼士云拈一放一未是
0826b01: 好手師云老僧住持事繁士珍重便出師云
0826b02: 拈一放一的是好手士云好箇一乘問宗今
0826b03: 日失也師云是是。
0826b04: 師坐次有僧問兀兀地思量什麼師云思量
0826b05: 箇不思量底僧云不思量底如何思量師云
0826b06: 非思量。
0826b07: 師問僧甚麼處來僧云南泉來師云在彼多
0826b08: 少時僧云粗經歲月師云與麼則三十年後
0826b09: 成一頭水牯牛去也僧云某甲雖在彼中且
0826b10: 不曾上他食堂師云口欱南風那僧云和尚
0827a01: 莫錯自有把人在。
0827a02: 師問雲巖甚處來巖云百丈來師云百丈有
0827a03: 何言句巖云有時示眾云我有一句子百味
0827a04: 具足師云鹹即鹹味淡即淡味不鹹不淡是
0827a05: 常味作麼生是百味具足底句巖無對師笑
0827a06: 云爭奈目前生死何巖云目前無生死師云
0827a07: 二十年在百丈俗氣也不除。
0827a08: 師次日又問海兄更說甚麼法巖云有時道
0827a09: 三句外會取六句外省去師云且喜沒交涉
0827a10: 又問更說甚麼法巖云有時陞堂眾集以拄
0827b01: 杖打下復召大眾眾迴首云是什麼師云
0827b02: 何不早道巖於此有省。
0827b03: 師問僧甚麼處來僧云湖南來師云洞湖
0827b04: 水滿也未僧云未師云許多時雨水為甚未
0827b05: 滿有本謂馬祖問僧。
0827b06: 雲巖晟代云湛湛地。道吾智云滿也。
0827b07: 洞山价云什麼劫中曾增減來。雲門偃
0827b08: 云只在這裏。
0827b09: 師一日坐次石頭來見乃問汝在這裏作什
0827b10: 麼師云一切不為頭云恁麼即閑坐也師云
0828a01: 若閑坐即為也頭云汝道不為不為箇什麼
0828a02: 師云千聖亦不識頭乃有偈贊云從來共住
0828a03: 不知名任運相將秪麼行自古上賢猶不識
0828a04: 造次凡流豈可明。
0828a05: 五祖戒云藥山夢中說夢兩重重。
0828a06: 師因遵布衲作殿主浴佛次師乃問汝秪浴
0828a07: 得這箇還浴得那箇麼遵云把將那箇來師
0828a08: 休去。
0828a09: 長慶稜云邪法難扶。黃龍南云此二尊
0828a10: 宿一出一入未見輸嬴三十年後不得錯
0828b01: 舉。
0828b02: 續天童華云遵布衲當時若是箇漢待他
0828b03: 道還浴得那箇麼拈起杓子劈面擲雖然
0828b04: 也不得屈藥山何故不入虎穴爭得虎子。
0828b05: 師一日提笠子出雲巖指云用這箇作什麼
0828b06: 師云有處用巖云風雨來作麼生師云蓋覆
0828b07: 著巖云他還受蓋覆麼師云雖然如是且無
0828b08: 遺漏或曰道吾。
0828b09: 荊州天皇道悟禪師問石頭云離定慧以
0828b10: 何法示人頭云我這裏無奴婢離箇什麼師
0829a01: 云如何明得頭云汝還撮得虛空麼師云與
0829a02: 麼則不從今日去也頭云未審汝早晚從那
0829a03: 邊來師云某甲不是那邊人頭云我早知汝
0829a04: 來處師云和尚何以贓誣於人頭云汝身見
0829a05: 在師云雖然如是畢竟如何示於後人頭云
0829a06: 汝道阿誰是後人師從此有省。
0829a07: 師臨遷寂日大眾問疾師驀召典座近前云
0829a08: 會麼座云不會師乃拈枕子拋於地上即便
0829a09: 告終。
0829a10: 鄧州丹霞天然禪師訪龐居士門逢女子靈
0829b01: 照洗菜次師問居士在不女子放下菜籃斂
0829b02: 手而立師再問女子提起菜籃便行師遂迴
0829b03: 須居士外還女子乃舉似前話士云丹霞
0829b04: 在麼女子云去也士云赤土塗牛一本云這冤家
0829b05: 子喪我門風。
0829b06: 溈山云大小丹霞被居士女子勘破山
0829b07: 僧當時若作丹霞但與呵呵大笑待他問
0829b08: 長老笑箇甚麼向道不是冤家不聚頭。
0829b09: 續蔣山勤云丹霞從苗辨地靈照因語識
0829b10: 人放下菜籃當處發生提起菜籃隨處滅
0830a01: 盡居士云赤土塗牛屋裏販揚州且道
0830a02: 畢竟如何各自散去免增話會。
0830a03: 師又一日訪龐居士至門首相見師乃問居
0830a04: 士在不士云飢不擇食師云龐老在不士云
0830a05: 蒼天蒼天便入宅去師云蒼天蒼天便迴去。
0830a06: 師問僧甚處來僧云山下來師云喫飯了也
0830a07: 未僧云喫飯了也師云將飯與汝喫底人還
0830a08: 具眼麼僧無對。
0830a09: 長慶稜問保福云將飯與人喫報恩有分
0830a10: 為甚不具眼福云施者受者俱瞎慶云盡
0830b01: 其機來還成瞎不福云道我瞎得麼。芭
0830b02: 蕉徹云各具一得一失又代僧云爭不足
0830b03: 讓有餘又代霞云施受俱無利益。汾陽
0830b04: 昭代云若不上山爭識丹霞。
0830b05: 續保寧勇代云今日被和尚勘破。天童
0830b06: 華云丹霞既巳龍頭尾長慶保福只得
0830b07: 將錯就錯雖然二三老宿要且不知老僧
0830b08: 落處具擇法眼者試請辨看。
0830b09: 師因去馬祖處路逢一老人與一童子師問
0830b10: 公住何處老人云上是天下是地師云忽遇
0831a01: 天崩地陷又作麼生老人云蒼天蒼天童子
0831a02: 噓一聲師云非父不生其子老人便與童子
0831a03: 入山去。
0831a04: 續正覺顯云上天下地不妨明蒼天蒼
0831a05: 天隨語生解是父是子褒貶分明噓一聲
0831a06: 較些子。
0831a07: 師因問龐居士昨日相見何似今日士云如
0831a08: 法舉昨日事來作箇宗眼師云秪如宗眼還
0831a09: 著得龐公麼士云我在眼裏師云某甲眼
0831a10: 窄何處安身士云是眼何窄是身何安師休
0831b01: 去士云更道取一句便得此話圓師亦不對
0831b02: 士云就中這一句無人道得。
0831b03: 續蔣山勤云是眼何窄是身何安昨日今
0831b04: 日事無兩般淮南兩浙秋熱春寒恁麼會
0831b05: 得也大無端三十年後莫受人瞞。
0831b06: 師一日與龐居士行次見一泓水士以手指
0831b07: 云得與麼也還辨不出師云灼然是辨不出
0831b08: 士乃戽水潑師二掬師云莫與麼莫與麼士
0831b09: 云須與麼須與麼師又戽水潑士三掬士云
0831b10: 正與麼時堪作什麼師云無外物士云得便
0832a01: 者少師不語士云誰是落便者。
0832a02: 師因過一院值凝寒於殿中見木佛乃取燒
0832a03: 火向院主遇見訶責云何得燒我木佛師以
0832a04: 杖子撥火云吾燒取舍利主云木佛何有舍
0832a05: 利師云既無舍利更請兩尊來燒院主自後
0832a06: 眉鬚墮落。
0832a07: 續大寧寬因僧問丹霞燒木佛為甚院主
0832a08: 眉鬚墮落寬云賊不打貧兒家。投子青
0832a09: 云不會作客勞煩主人。保寧勇云院主
0832a10: 眉鬚墮落即且置且道丹霞眉毛在也無
0832b01: 若也見得與古佛同若也不見切忌撥
0832b02: 無因果。寶文云丹霞燒木佛院主眉
0832b03: 鬚落驀拈拄杖云不是木佛擲下拄杖云
0832b04: 誰敢燒擬即眉鬚落不擬又且如何高
0832b05: 聲云行者拈起拄杖。東禪嶽云古人做
0832b06: 處今人合知如展一面皂纛旗殺一有罪
0832b07: 而天下咸服如其無罪法亦難施直饒千
0832b08: 聖出頭來安排一字也不得。天童華云
0832b09: 諸方商量道院主忽起疑心而致斯禍又
0832b10: 云院主天寒不與丹霞火向致令燒木
0833a01: 佛遂乃眉鬚墮落殊不知院主買鐵得金
0833a02: 一場富貴。靈隱嶽云諸人要知麼大小
0833a03: 丹霞向深村裏失一隻眼院主也是如
0833a04: 蟲禦木偶成文光孝門下也無木佛得
0833a05: 燒只有一星無煙火直是難近傍擬之則
0833a06: 燎面門諸人須是退步看驀地冷裏
0833a07: 豆爆驚天動地直教佛祖救不得喝一喝。
0833a08: 潭州長髭曠禪師因石頭問什麼處來師云
0833a09: 嶺南來頭云大嶺頭一鋪功德成就也未
0833a10: 師云成就久矣只欠點眼在頭云莫要點眼
0833b01: 麼師云便請石頭垂下一足師便作禮頭云
0833b02: 見箇什麼便禮拜師云如紅爐上一點雪。
0833b03: 雪竇顯云無眼功德有什麼點處。
0833b04: 續雲居元云可惜勞而無功。
0833b05: 師因一僧至遶禪一卓然而立師云若
0833b06: 是石頭法席一點也用不著僧又遶一師
0833b07: 云是麼時不易道得箇來處僧便出去
0833b08: 師乃喚僧不顧師云這漢猶少教詔在僧
0833b09: 回云有一人不從人得不受教詔不落階級
0833b10: 師還許麼師云逢之不逢逢必有事僧乃退
0834a01: 身三步師遶禪一僧云不唯宗眼分
0834a02: 明亦乃師承有據師打三下。
0834a03: 師問僧甚處來僧云九華山控石菴來師云
0834a04: 菴中是什麼人僧云馬祖下尊宿師云名什
0834a05: 麼僧云不委他法號師云他不委不委僧
0834a06: 云尊宿眼在甚處師云若是庵主親來今日
0834a07: 也須喫棒僧云賴遇和尚放過某甲師云百
0834a08: 年後討箇師僧也難得。
0834a09: 雪竇顯云是則二俱作家要且只解收虎
0834a10: 尾不能據虎頭若使德山令行並須瓦解。
0834b01: 師因龐居士到見陞座眾集定士便出云各
0834b02: 請自檢好師便說士於禪右立時有僧
0834b03: 問不觸主人翁請師答話師云識龐公麼僧
0834b04: 云不識士便搊住其僧云苦哉苦哉僧無對
0834b05: 士托開師少間問適來這僧還喫拄杖不
0834b06: 士云待伊甘始得師云居士只見錐頭利不
0834b07: 見鑿頭方士云恁麼說話某甲即得外人聞
0834b08: 之要且不好師云不好箇甚麼士云阿師只
0834b09: 見錐頭尖不見鑿頭利。
0834b10: 師因李行婆來乃問憶得在絳州時事麼婆
0835a01: 云非師不委師云多虛少實在婆云有甚諱
0835a02: 處師云念是女人放拄杖婆云某甲終
0835a03: 不見尊宿過師云老僧過在甚處婆云和尚
0835a04: 無過婆豈有過師云無過底人作麼生婆乃
0835a05: 豎拳云與麼總成顛倒師云實無諱處。
0835a06: 師一日見僧來乃擒住云師子兒野干屬僧
0835a07: 以手作撥眉勢師云雖然如此猶欠哮吼在
0835a08: 僧擒住師云偏愛行此一機師與一摑僧放
0835a09: 下手拍三下師云若見同風僧汝甘與麼不
0835a10: 僧云終不由別人師作撥眉勢僧云猶欠哮
0835b01: 吼在師云料想不由別人。
0835b02: 潭州大川禪師因江陵有僧來師云幾時
0835b03: 發足江陵府僧提起坐具師云特謝遠來下
0835b04: 去僧遶禪一便出師云若不與麼爭知
0835b05: 眼目端的僧撫掌一下云苦殺人洎合錯判
0835b06: 諸方師云甚得禪宗道理後僧舉似丹霞霞
0835b07: 云大川法道即得於我這裏即不然僧云和
0835b08: 尚此間作麼生霞云猶較大川三步在僧禮
0835b09: 拜霞云錯判諸方者多。
0835b10: 洞山价云若不是丹霞也難分玉石。
0836a01: 潮州大顛和尚因石頭問那箇是汝心師云
0836a02: 言語者是頭便喝出經旬日間師復問前者
0836a03: 既不是除此外何者是心頭云除揚眉瞬
0836a04: 目將心來師云無心可得將來頭云元來有
0836a05: 心何言無心無心盡同謗師於言下有省。
0836a06: 師一日將癢和子廊下行逢一僧問訊次師
0836a07: 以癢和驀口打云會麼僧云不會師云大顛
0836a08: 老野狐不曾孤負人。
0836a09: 師因韓文公問和尚春秋多少師乃提起數
0836a10: 珠示之云會麼公云不會師云晝夜一百八
0836b01: 公罔措歸宅怏怏而已巳夫人乃問侍郎神思
0836b02: 不懌復有何事公遂舉前話夫人云何不進
0836b03: 云晝夜一百八意旨如何公明日凌晨遂去
0836b04: 門首乃逢首座座云侍郎入寺何早公云特
0836b05: 去堂頭通話座云堂頭有何因緣開示公舉
0836b06: 前話座云侍郎怎生會公云晝夜一百八意
0836b07: 旨如何座乃扣齒三下公復至堂頭又進前
0836b08: 語晝夜一百八意旨如何師亦扣齒三下公
0836b09: 云信知佛法一般師云見什麼道理乃云一
0836b10: 般公云適來門首接見首座亦復如是師遂
0837a01: 喚首座問適來祗對侍郎佛法是不首座云
0837a02: 是師便打出院。
0837a03: 保福展云首座知前不知後大顛令不單
0837a04: 行。
0837a05: 宗門要續集卷第十一上
0837a06: 音釋
0837a07: 鼷弦切小鼠也。音指物貌。女蟹切乳也。噓休居切吹也。
0837a08: 戽荒故切抒水。纛徒沃切皂纛軍中大旗也。摑郭獲切批打也。
0839a01: 宗門要續集卷第十一下　　　　　傾三
0839a02: 宋建溪沙門宗永集
0839a03: 元建康保寧禪寺住持沙門清茂續集
0839a04: 青原下第二世
0839a05: 汾州石樓和尚問僧近離甚處僧云漢國師
0839a06: 云漢國天子還重佛法也無僧云苦哉值
0839a07: 問著某甲問著別人即禍生師云作箇什麼
0839a08: 僧云人尚不見有何佛法可重師云闍黎受
0839a09: 戒多少時僧云二十夏師云大好不見有人
0839a10: 便打一本曰棗樹話未詳是何世代。
0839b01: 雪竇顯云這僧棒既喫要且去不再來石
0839b02: 樓令雖行爭奈無風浪起。
0839b03: 師因僧問未識本來性乞師方便指師云石
0839b04: 樓無耳埵僧云某甲自知非師云老僧還有
0839b05: 過僧云和尚過在甚處師云過在汝非處僧
0839b06: 作禮師便打。
0839b07: 澧州大同濟禪師一日因米胡領眾來纔欲
0839b08: 相見師便拽轉禪面壁而坐米於背後立
0839b09: 少時回客位師云是即是若不驗破巳後
0839b10: 遭人貶剝令侍者去請米纔上來拽轉
0840a01: 禪便坐師乃遶一便歸方丈米拽
0840a02: 倒禪領眾便出去。
0840a03: 師一日訪龐居士士云憶得在母胎中時有
0840a04: 一則語今日舉似阿師不得作道理主持師
0840a05: 云猶是隔生也士云向道不得作道理主持
0840a06: 師云驚人之句爭得不怕士云如斯見解可
0840a07: 謂驚人師云不作道理成作道理士云不
0840a08: 但隔一生兩生師云喫粥飯底僧一任居士
0840a09: 檢責士鳴指三下。
0840a10: 師一日纔見龐居士來便掩門云多知老
0840b01: 翁莫與相見士云獨坐獨語過在阿誰師便
0840b02: 開門纔出被士把住云是師多知是我多知
0840b03: 師云多知且致閉門開門卷之與舒相較幾
0840b04: 何士云秪此一問氣急殺人師不語士云弄
0840b05: 巧成拙。
0840b06: 丁行者一日看性空空打一棒云瞎汝本
0840b07: 來眼也丁云非但今日古人亦行此令空云
0840b08: 誰向汝道古今丁拂袖便出空云青天白日
0840b09: 有迷路人丁云莫要指示麼空便打丁云莫
0840b10: 瞎人眼好空云瞎俗人眼有甚過。
0841a01: 青原下第三世
0841a02: 潭州道吾智禪師嗣藥山儼離藥山到南泉泉問
0841a03: 闍黎名什麼師云宗智泉云智不到處作麼
0841a04: 生宗師云切忌道著泉云灼然道著即頭角
0841a05: 生至三日後師與雲巖在後架把針次泉過
0841a06: 見乃再問前日道智不到處切忌道著道著
0841a07: 即頭角生合作麼生行履師便抽身入僧堂
0841a08: 泉便去師來坐巖乃問師弟適來為甚不
0841a09: 祗對和尚師云得與麼靈利巖不薦去
0841a10: 問泉云適來因緣智頭陀作麼生不祗對和
0841b01: 尚泉云他是異類中行巖云如何是異類
0841b02: 中行泉云不見道智不到處切忌道著道著
0841b03: 即頭角生且須向異類中行巖亦不會師知
0841b04: 巖不薦乃云此人因緣不在此便與迴藥山
0841b05: 山二人迴乃問巖汝到甚處去來巖云到
0841b06: 南泉山云泉有何言句巖遂舉前話山云子
0841b07: 作麼生會他這箇時節便回來巖無對山乃
0841b08: 大笑巖便問如何是異類中行山云吾今日
0841b09: 困別時來巖云某甲特為此事歸來山云且
0841b10: 去巖便出師在方丈外聞巖不薦不覺咬得
0842a01: 指頭血出師下來問巖云師兄去問和尚
0842a02: 那因緣作麼生巖云和尚不為某甲說師便
0842a03: 低頭。
0842a04: 續雲居膺因僧問切忌道著意作麼生師
0842a05: 云此語最毒僧云如何是最毒底句師云
0842a06: 一棒打殺龍蛇。
0842a07: 師與雲巖同侍藥山次山云智不到處切忌
0842a08: 道著道著即頭角生師便珍重出去巖遂問
0842a09: 智師兄為什麼不祗對和尚山云我今日背
0842a10: 痛是他會汝去問取巖遂問師兄適來為
0842b01: 甚不祗對和尚師云我今日頭痛去問取
0842b02: 和尚後雲巖遷化遣人馳辭書至師覽後云
0842b03: 雲巖不知有悔當時不向伊道然雖如是要
0842b04: 且不違藥山之子。
0842b05: 報慈遂云古人與麼道還知有也未雲巖
0842b06: 當時不會什麼處是他不會處。翠巖芝
0842b07: 云道吾道雲巖不知有悔當時不向伊說
0842b08: 只如與麼道道吾還知有也無。
0842b09: 師因雲巖問師兄家風作麼生師云教汝指
0842b10: 點著堪作什麼巖云無這箇來多少時也師
0843a01: 云牙根猶帶笑澀在。
0843a02: 師因南泉示眾云法身具四大不有人道得
0843a03: 與他一腰師云性地非空空非性地此是
0843a04: 地大三大亦然泉不違前言乃與一腰。
0843a05: 師因雲巖不安乃謂離此漏子向甚處相
0843a06: 見巖云不生不滅處相見師云何不道非不
0843a07: 生不滅處亦不求相見。
0843a08: 雪竇顯云侍者與我記取這一問。
0843a09: 續昭覺勤云何處不逢渠。
0843a10: 師一日指佛桑花問僧這箇何似那箇僧云
0843b01: 直得寒毛卓師云畢竟如何僧云道吾門
0843b02: 下底師云十里大王。
0843b03: 續昭覺勤云以膠投漆驗影知形不諳正
0843b04: 去偏來爭解明投暗合還委悉麼蝦跳
0843b05: 上梵天蚯蚓驀過東海。徑山云不開
0843b06: 戶牖安知明月之光不汎仙槎安天河
0843b07: 之勢道吾以楔拔楔這僧以智破智雖然
0843b08: 驀路相逢未免三頭六臂還委悉麼愛他
0843b09: 年少子作白頭翁。
0843b10: 師因雲巖修鞋次乃問作什麼巖云將敗壞
0844a01: 補敗壞師云何不道即敗壞非敗壞。
0844a02: 師因僧問無神通菩薩為甚蹤跡難尋師云
0844a03: 同道者方知僧云和尚還知麼師云不知僧
0844a04: 云為甚不知師云去汝不會我語。
0844a05: 師因僧問久嚮和尚會禪是不師云蒼天蒼
0844a06: 天僧近前掩師口云低聲師遂與一掌僧
0844a07: 云蒼天蒼天師把住云得與麼無禮僧與
0844a08: 師一掌師云老僧罪過僧拂袖出師云早知
0844a09: 如是悔不如是後竹園與僧有語頗相同。
0844a10: 潭州雲巖曇晟禪師因藥山問聞汝會弄師
0844b01: 子是不師云是山云弄得幾出師云弄得六
0844b02: 出山云我亦弄得師云和尚弄得幾出山云
0844b03: 我弄得一出師云一即六六即一師後到溈
0844b04: 山山問承聞長老在藥山弄師子是不師云
0844b05: 是溈云長弄還有置時師云要弄即弄要置
0844b06: 即置溈云置時師子在甚麼處師云置也置
0844b07: 也。
0844b08: 續法昌遇云好一場師子只是有頭無尾
0844b09: 我當時若見溈山道置時師子在甚麼處
0844b10: 便與放出踞地金毛直教溈山藏身無路。
0845a01: 泐潭云藥山雲巖鈍置殺人兩父子弄
0845a02: 一箇師子也弄不出若是上座只消自
0845a03: 弄拽得來拈頭作尾拈尾作頭轉兩箇金
0845a04: 睛攫幾鐵爪吼一聲直教百里內猛獸
0845a05: 潛蹤滿空裏飛禽亂墜上座未弄師子
0845a06: 請大眾高著眼先做一箇定場擲下拄杖
0845a07: 云箇中消息子能有幾人知。
0845a08: 師問一尼云汝爺在不尼云在師云年多少
0845a09: 尼云年八十師云汝有箇爺不年八十汝還
0845a10: 知不尼云莫是恁麼來者麼師云猶是兒孫。
0845b01: 洞山价云直是不與麼來者亦是兒孫。
0845b02: 續溈山果云恁麼也不得不恁麼也不得
0845b03: 畢竟作麼生良久云從來無位次不用強
0845b04: 安排。
0845b05: 師因煎茶次道吾問煎與阿誰師云有一人
0845b06: 要吾云何不教伊自煎師云幸有某甲在。
0845b07: 師問石霜甚處來霜云溈山來師云在彼多
0845b08: 少時霜云粗經冬夏師云與麼則成山長也
0845b09: 霜云雖在彼中不知師云他家亦非知非
0845b10: 識道吾聞乃云得與麼無佛法身心。
0846a01: 師一日謂眾云有箇人家兒子問著無有道
0846a02: 不得底洞山乃問他屋裏有多少典籍師云
0846a03: 一字也無山云爭得與麼多知師云日夜不
0846a04: 曾眠山云問一事還得麼師云道得不
0846a05: 道。
0846a06: 師因裴大夫問僧供養佛佛還喫不僧云如
0846a07: 大夫祭家神大夫舉似師師代云有幾般飯
0846a08: 食但一時下來師問神山一時下來後作
0846a09: 麼生神山云合取盂師然之。
0846a10: 師因道吾問大悲菩薩用許多手眼作什麼
0846b01: 師云如人夜中背手摸枕子吾云我會也我
0846b02: 會也師云作麼生會吾云身是手眼師
0846b03: 云道即太煞道只道得八成吾云師兄作麼
0846b04: 生師云通身是手眼。
0846b05: 師一日掃地次道吾云太區區生師云須知
0846b06: 有不區區者吾云恁麼則有第二月也師
0846b07: 起掃云這箇是第幾月吾休去。
0846b08: 玄沙備云正是第二月。長慶稜問玄沙
0846b09: 云被他倒轉掃攔面摵又作麼生沙休
0846b10: 去。羅山閑云噫兩箇漢不識好惡雲巖
0847a01: 箇漢縛手死來多少時也。雲門偃云
0847a02: 奴見婢慇懃。保福展云雲巖大似泥裏
0847a03: 推車步步區區。雪竇顯向有第二月也
0847a04: 處別云洎合放過。
0847a05: 續溈山行云道吾平地生堆雲巖因行掉
0847a06: 臂玄沙道正是第二月面皮厚多少且道
0847a07: 雲巖起掃意作麼生十成好箇金剛
0847a08: 鑽攤向門前賣與誰。
0847a09: 秀州華亭船子德誠禪師因夾山初住潤州
0847a10: 鶴林時道吾到遇上堂有僧問如何是法身
0847b01: 夾云法身無相如何是法眼夾云法眼無瑕
0847b02: 道吾不覺失笑夾便下座請道吾問某甲適
0847b03: 來祗對這僧話必有不是致令上座失笑望
0847b04: 上座不慈悲吾云和尚一等是出世未有
0847b05: 師在夾云某甲甚處不是望為說破吾云某
0847b06: 甲終不說請和尚往秀州華亭船子處去
0847b07: 夾云此人如何吾云此人上無片瓦下無寸
0847b08: 土和尚若去須易服裝束蓋船子曾囑道吾巳後有座主指一
0847b09: 箇來夾乃散眾易服直造華亭船子纔見便問
0847b10: 大德住什麼寺夾云似則不住住則不似或云
0848a01: 目前無似師云不似又不似箇什麼或云是什麼夾云
0848a02: 不是目前法師云甚處學得來夾云非耳目
0848a03: 之所到師云一句合頭語萬劫繫驢橛師又
0848a04: 問垂千尺意在深潭離三寸子何不道
0848a05: 夾擬開口師便以篙打落水中夾纔上船師
0848a06: 云道道夾擬開口師又打夾於此有省乃點
0848a07: 頭師云竿頭線從君弄不犯清波意自殊
0848a08: 夾遂問拋綸擲釣師意如何師云懸綠水
0848a09: 浮定有無之意夾云語帶玄而無路舌頭談
0848a10: 而不談師云釣盡江波金鱗始遇夾乃掩耳
0848b01: 師云如是如是遂囑云汝向去直須藏身處
0848b02: 沒蹤跡沒蹤跡處莫藏身吾二十年在藥山
0848b03: 只明斯事汝今既得他後不得住城隍聚落
0848b04: 但向深山裏钁頭邊覓取一箇半箇接續無
0848b05: 令斷絕夾乃辭行頻頻回師遂喚云闍黎
0848b06: 闍黎夾回首師起橈云汝將謂別有乃覆
0848b07: 船入水而逝。
0848b08: 續長蘆了云棹頭撥轉河漢星輝子踏
0848b09: 天地黯黑起拂子云這箇是钁頭邊
0848b10: 乾白露淨底還知沒蹤跡處隱身不得底
0849a01: 麼。
0849a02: 宣州椑樹慧省禪師因道吾來相看值師臥
0849a03: 次吾乃近前將被蓋覆師問作麼吾云蓋覆
0849a04: 師云臥是坐是吾云不在兩頭師云爭奈蓋
0849a05: 覆道吾便喝有曰嗣馬祖者。
0849a06: 續昭覺勤云椑樹臥起道吾蓋覆一喝當
0849a07: 頭掀露布。溈山智云相逢不相避箇
0849a08: 裏聊遊戲喝一喝天覆地。
0849a09: 師一日坐次藥山來見問云作麼師云和南
0849a10: 山云隔闊來多少時師云恰是乃拂袖出。
0849b01: 藥山高沙彌一日齋時見藥山自打鼓師捧
0849b02: 乃作舞入堂山便擲下椎云是第幾和師
0849b03: 云第二和山云如何是第一和師就桶舀一
0849b04: 杓飯便行。
0849b05: 師一日出菴值兩藥山見來乃云來也師
0849b06: 云是藥云可煞濕師云不打這鼓笛雲巖云
0849b07: 皮也無打什麼鼓道吾云鼓也無打什麼皮
0849b08: 藥云今日大好曲調。
0849b09: 師因藥山問什麼處去師云江陵府受戒去
0849b10: 藥云受戒圖箇什麼師云免生死藥云有一
0850a01: 人不受戒亦無生死可免汝還知不師云與
0850a02: 麼則佛戒何用也藥咄云這饒舌沙彌猶掛
0850a03: 脣齒在師因契本心更不受戒。
0850a04: 師因藥山問我聞長安甚還知麼師云
0850a05: 我國晏然山忻然乃問汝從人得請益得看
0850a06: 經得師云亦不從人得亦不請益得亦不看
0850a07: 經得山云有人不看經不請益為甚麼不得
0850a08: 師云不道他不得自是他不肯承當。
0850a09: 朗州史李翱仰慕藥山道風久矣屢請不
0850a10: 赴乃特入山致敬肅裝客禮直造座前藥山
0850b01: 端然看經殊不顧視李乃云見面不如聞名
0850b02: 拂袖便行藥山召李回首藥云何得貴耳
0850b03: 而賤目李遂頂禮起問如何是道藥以手指
0850b04: 天復指淨瓶李云不會藥云雲在青天水在
0850b05: 瓶李拜謝乃呈偈云鍊得身形似鶴形千株
0850b06: 松下兩經我來問道無餘事雲在青天水
0850b07: 在瓶。
0850b08: 李翱與西堂坐次因有兩僧從江西來李乃
0850b09: 問馬大師有何言教僧云大師或說即心即
0850b10: 佛李云過這邊又問一僧僧云或說非心非
0851a01: 佛李云總過這邊李問西堂堂乃召李翱
0851a02: 翱應喏堂云鼓角動也。
0851a03: 澧州龍潭崇信禪師嗣天皇悟家為餅師逐日以
0851a04: 十餅饋天皇皇每受畢留一餅云吾惠汝
0851a05: 以蔭子孫師一日自念云餅是我持來何以
0851a06: 返惠於我別有旨乎於是請問皇云是汝持
0851a07: 來復汝何咎師聞之稍悟玄旨因投出家。
0851a08: 師一日問天皇云某自到來不蒙和尚指示
0851a09: 心要皇云自汝到來吾未嘗不指示汝心要
0851a10: 師云何處指示皇云汝擎茶來吾與汝接汝
0851b01: 行食來吾與汝受汝和南時我便低首何處
0851b02: 不示汝心要師佇思間皇云見則直下便見
0851b03: 擬思即差師當下有省乃復問如何保任皇
0851b04: 云任性逍遙隨緣放曠但盡凡情別無聖解。
0851b05: 師因德山問久嚮龍潭到來潭又不見龍又
0851b06: 不現師云子親到龍潭德山乃作禮而退。
0851b07: 雪竇顯云將錯就錯。雲云大小德
0851b08: 山向甕裏淹殺。黃龍心云雪竇與麼
0851b09: 道不知德山將錯就錯不知龍潭將錯就
0851b10: 錯識休咎底衲僧必知去處未過關者亦
0852a01: 辨取還相委悉麼縱饒栽種得不是棟
0852a02: 梁材。
0852a03: 師問天皇從上相承底事如何皇云不是明
0852a04: 汝來處不得師云這箇眼目幾人具得皇云
0852a05: 淺草易為長蘆。
0852a06: 京兆翠微無學禪師嗣丹霞然問丹霞如何是諸
0852a07: 佛師霞咄云幸自可憐生須要執巾作麼
0852a08: 師退三步霞云錯師乃進前霞亦云錯師翹
0852a09: 一足旋身一而去霞云得即得孤他諸佛
0852a10: 師。
0852b01: 師因龍牙問自到和尚法席每每上堂不蒙
0852b02: 一法示誨意在於何師云嫌箇什麼牙後至
0852b03: 洞山亦如是道洞云爭怪得老僧後又問法
0852b04: 眼眼云祖師來也。
0852b05: 雪竇顯云兩箇老漢被這僧穿唯有法
0852b06: 眼與他同若是雪竇門下喫棒了出。
0852b07: 師一日在法堂上行投子進前接禮問西來
0852b08: 密旨和尚如何示人師顧視少頃子云乞師
0852b09: 垂示師云更要第二杓惡水那子便禮拜師
0852b10: 云莫子云時至根苗自生。
0853a01: 吉州性空禪師因僧來師乃展手示之僧
0853a02: 近前復退後師云父母俱喪略不顏僧呵
0853a03: 呵大笑師云少間與闍黎舉哀其僧乃打筋
0853a04: 斗而出師云蒼天蒼天。
0853a05: 續蔣山勤云展開兩手只見錐頭利進前
0853a06: 退後不見利頭錐呵呵大笑笑裏有刀連
0853a07: 哭蒼天弓折箭盡且道畢竟如何良久云
0853a08: 若不共同橋上過爭信橋流水不流。
0853a09: 師因一僧人事退乃云與麼下去還有佛
0853a10: 法道理也無僧云某甲結舌有分師云老僧
0853b01: 又作麼生僧云素非好手師便仰身合掌僧
0853b02: 亦合掌師乃撫掌三下僧拂袖出師乃有頌
0853b03: 示之不錄。
0853b04: 師因僧問如何是祖師西來意師云如人在
0853b05: 千尺井中不假寸繩出得此人即答汝僧云
0853b06: 近日湖南暢長老出世亦為人東語西話師
0853b07: 喚沙彌寂子拽出這死屍著沙彌後舉問耽
0853b08: 源如何出得井中人源咄云癡人誰在井中
0853b09: 後又問溈山如何出得溈山乃召云慧寂寂
0853b10: 應喏溈山云出也寂及住仰山常舉前話示
0854a01: 眾云我於耽源處得名溈山處得地。
0854a02: 米倉和尚一日有僧來乃遶師三敲禪
0854a03: 云不見主人翁終不眾去師云情識什
0854a04: 麼處去來僧云果然不在師打一拄杖僧云
0854a05: 幾落情識呵呵而笑師云村草步頭逢著一
0854a06: 箇有什麼話處僧云且眾去。
0854a07: 潭州石室善道禪師嗣長髭曠因杏山問承聞行
0854a08: 者遊臺山來還見文殊麼師云見杏云道什
0854a09: 麼師云道生身父母在深草裏杏無對。
0854a10: 師因杏山入碓坊相見乃云不易行者師云
0854b01: 有什麼不易穿心子盛將來無蓋盤子合
0854b02: 將去杏無語。
0854b03: 僊天和尚嗣大川因有新羅僧纔展坐具師
0854b04: 捉住云未離本國時道取一句僧無語師便
0854b05: 推出云問伊一句便道兩句。
0854b06: 師因一僧擬作禮次師云野狐兒見什麼
0854b07: 了便禮拜僧云老禿奴見什麼了便與麼問
0854b08: 師云苦哉苦哉僊天今日忘前失後僧云要
0854b09: 且得時終不補失師云爭不如此僧云誰甘
0854b10: 師呵呵笑云遠之遠矣僧以目四顧便出。
0855a01: 師一日與石頭和尚遊山次頭云汝斫前
0855a02: 頭樹師云不將刀來頭云這裏有乃抽刀
0855a03: 倒度與師云何不過那頭來石頭云用那頭
0855a04: 作麼師於言下有省。
0855a05: 師因僧纔展坐具師云這裏會得早是孤
0855a06: 負平生也僧云不向這裏會得又作麼生師
0855a07: 云不向這裏會更向何處會便打出。
0855a08: 師因僧纔展坐具師云不用通時暄還我
0855a09: 文彩未生時道理來僧云某甲有口啞即
0855a10: 間苦死覓箇臘月扇子作麼師拈棒作打勢
0855b01: 僧把住云還我未拈棒時道理來師云隨我
0855b02: 者隨之南北不隨我者死住東西僧云隨與
0855b03: 不隨且致請師指出東西南北師便打。
0855b04: 師因披雲和尚來纔入方丈師便問未見東
0855b05: 越老人時作麼生為物雲云秪見雲生碧嶂
0855b06: 焉知月落寒潭師云只與麼也難得雲云莫
0855b07: 是未見時麼師便喝雲展兩手師云錯怪人
0855b08: 者有什麼限雲掩耳便出師云死這漢平
0855b09: 生也。
0855b10: 師因洛瓶和尚到乃問甚處來瓶云南溪師
0856a01: 云還將得南溪消息來麼瓶云消即消己息
0856a02: 即未息師云最苦是未息瓶云且道未息箇
0856a03: 什麼師云一回見面千載忘名瓶拂袖行師
0856a04: 云弄死蛇手有甚限。
0856a05: 漳州三平義忠禪師嗣大顛一日問侍者姓
0856a06: 什麼者云與和尚同姓師云道三平姓甚
0856a07: 麼者云問頭何在師云幾時曾問者云姓
0856a08: 者誰師云念汝初機放三十棒。
0856a09: 師問大顛不用指東畫西請師直指顛云幽
0856a10: 州江口石人存師云猶是指東畫西顛云若
0856b01: 是鳳凰兒不向那邊討師作禮顛云若不得
0856b02: 後句前話也難圓。
0856b03: 續昭覺勤云徹底老婆心不向那邊討父
0856b04: 子要投機無端入荒草。
0856b05: 師一日陞座有一道士出眾從東過西又一
0856b06: 僧從西過東師云適來箇道士有見處師
0856b07: 僧未在道士出作禮云謝師接引師便打僧
0856b08: 出作禮云乞師指示師亦打復謂眾云此兩
0856b09: 箇公案作麼斷還有人斷得麼如是三問無
0856b10: 對師云既無人斷得老僧為斷去也乃擲下
0857a01: 拄杖歸方丈與章敬語同。
0857a02: 溈山云若不是三乎老漢幾乎作道理
0857a03: 斷不見石鞏道三十年一張弓兩隻箭
0857a04: 只射得半箇聖人果然。
0857a05: 馬頰山本空和尚示眾云秪這施為動轉還
0857a06: 合得本來祖翁麼若合得十二時中無虛棄
0857a07: 底道理若合不得喫茶說話往往喚作茶話
0857a08: 在僧便問如何免得不成茶話去師云識
0857a09: 得口也未僧云如何是口師云兩片皮也不
0857a10: 識僧又問如何是本來祖翁師云大眾前不
0857b01: 要牽爺恃孃僧云大眾欣然去也師云試
0857b02: 點大眾性看僧作禮師云伊往往道一性一
0857b03: 切性在僧欲進語師云孤負平生行眼。
0857b04: 本生和尚因僧從太原來師乃問近離那邊
0857b05: 風景如何僧云與此間不別師云且道此間
0857b06: 風景如何僧云和尚與某甲不同師云踏破
0857b07: 施主草鞋當為何事僧無對師云即今即古
0857b08: 出箇問處且難乃至老僧亦出不得。
0857b09: 師一日拈拄杖示眾云我若拈起便向未
0857b10: 拈起時作道理我若不拈起便向拈起時
0858a01: 作主宰且道老僧為人在甚處時有僧出云
0858a02: 不敢妄生節目師云也知闍黎不分外僧云
0858a03: 低低處平之有餘高高處觀之不足師云節
0858a04: 目上更生節目僧無語師云掩鼻偷香空招
0858a05: 罪犯。
0858a06: 雪竇顯云這僧也善能切磋爭奈弓折箭
0858a07: 盡然雖如是且本生是作家宗師拈起也
0858a08: 天回地轉應須拱手歸降放下也草偃風
0858a09: 行必合全身遠害還見本生為人處也無
0858a10: 復拈拄杖云太平本是將軍致不許將軍
0858b01: 見太平。
0858b02: 韓愈文公一日白大顛云弟子軍州事多省
0858b03: 要處乞師一句顛良久文公罔措時三平為
0858b04: 侍者乃敲禪三下顛云作麼平云先以定
0858b05: 動後以智拔公乃禮謝三平云和尚門風高
0858b06: 峻弟子於侍者邊得箇入處。
0858b07: 五祖戒代大顛拈拄杖打侍者。
0858b08: 文公因唐憲宗迎佛舍利入大內供養夜放
0858b09: 光明早朝宣問臣皆賀陛下聖德聖感唯
0858b10: 文公不賀上宣問臣皆賀獨卿何不賀文
0859a01: 公因奏對微臣看佛書況佛光非青黃赤
0859a02: 白等相此是龍神衛護之光上宣問如何是
0859a03: 佛光公無對因以罪請出。
0859a04: 雪竇顯代云陛下高垂天鑒。
0859a05: 文公問僧承聞講得肇論是不僧云是公云
0859a06: 肇有四不遷是不僧云是公遂將茶盞撲破
0859a07: 云這箇是遷不遷僧無對。
0859a08: 汾陽昭代云識得侍郎。
0859a09: 
0859a10: 宗門要續集卷第十一下
0859b01: 音釋
0859b02: 槎鋤佳切桴也。楔先結切櫼也。攫厥縳切爪持也。钁厥縳切大鉏也。
0859b03: 頰吉切。
