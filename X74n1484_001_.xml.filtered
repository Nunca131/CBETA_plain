0571b01: 
0571b02: 
0571b03: No. 1484
0571b04: 消災延壽藥師懺法卷上
0571b05: 
0571b06: 熏修藥師懺儀
0571b07: 嚴淨壇場
0571b08: 楊枝淨水。遍洒三千。性空八德利人天。福慧廣增延。
0571b09: 滅罪除愆。火燄化紅蓮。
0571b10: 南無清涼地菩薩摩訶薩三稱
0571b11: 南無聖觀自在菩薩三稱　眾持大悲等心經畢舉
0571b12: 　摩訶般若波羅蜜多云云。
0571b13: 唵。捺摩巴葛瓦帝。阿巴囉密沓。阿優哩阿納。蘇必你。
0571b14: 實執沓。牒左囉宰也。怛塔哿達也。阿囉訶帝。三藥三
0571b15: 不達也。怛你也塔。唵。薩哩巴。桑斯葛哩。叭哩述沓。達
0571b16: 囉馬帝。哿哿捺。桑馬兀哿帝。莎巴瓦。比述帝。馬喝捺
0571b17: 也。叭哩瓦哩莎喝。願將以此勝功德。祝贊
0571b18: 皇帝萬萬歲。聖明君。諸國來朝會。南無無量壽。祝讚
0571b19: 皇帝萬萬歲再云。
0571b20: 以此經功德回向護法龍天
0571b21: 三界岳瀆靈聰守護道場真宰
0571b22: 祈福保安平善莊嚴無上菩提
0571b23: 普願法界眾生共入毗盧性海
0571b24: 香讚
0571c01: 爐香乍爇。法界蒙熏。藥師海會悉遙聞。隨處結祥雲。
0571c02: 誠意方殷。諸佛現全身。
0571c03: 香雲菩薩摩訶薩三稱　跪誦藥師經一卷
0571c04: 普賢王菩薩象駕光臨
0571c05: 有一菩薩結跏趺坐名曰普賢
0571c06: 身白玉色五十種光光五十種色
0571c07: 以為項光身諸毛孔流出金光
0571c08: 其金光端無量化佛諸化菩薩
0571c09: 以為眷屬安庠徐步雨大寶華
0571c10: 至行者前其象開口於象牙上
0571c11: 諸池玉女鼓樂絃歌其聲微妙
0571c12: 讚歎大乘一實之道行者見已巳
0571c13: 歡喜敬禮復更讀誦甚深經典
0571c14: 禮十方無量諸佛禮多寶佛塔
0571c15: 及釋迦牟尼并禮普賢諸大菩薩
0571c16: 發是誓願若我宿福應見普賢
0571c17: 願尊者吉示我色身
0571c18: 普賢王菩薩摩訶薩三聲
0571c19: 一切恭敬
0571c20: 一心頂禮十方法界常住佛
0571c21: 一心頂禮十方法界常住法
0571c22: 一心頂禮十方法界常住僧
0571c23: 是諸眾等各各胡跪嚴持香華如法供養。
0571c24: 願此香華遍十方以為微妙光明臺
0572a01: 諸天音樂天寶香諸天肴天寶衣
0572a02: 不可思議妙法塵一一塵出一切塵
0572a03: 一一塵出一切法旋轉無礙互莊嚴
0572a04: 遍至十方三寶前十方法界三寶前
0572a05: 皆有我身脩供養一一皆悉法界
0572a06: 彼彼無雜無障礙盡未來際作佛事
0572a07: 普熏法界諸眾生蒙熏皆發菩提心
0572a08: 同入無生證佛智
0572a09: 願此香華雲遍滿十方界供養一切佛
0572a10: 尊法諸菩薩緣覺聲聞眾及一切天僊
0572a11: 以起光明臺過於無邊界無邊佛土中
0572a12: 受用作佛事普熏諸眾生皆發菩提心
0572a13: 容顏甚奇妙光明照十方我適曾供養
0572a14: 今復還親覲聖主天中王迦陵頻伽聲
0572a15: 哀愍眾生者我等今敬禮
0572a16: 南無寶曇華菩薩摩訶薩三稱
0572a17: 藥師如來云證明禮懺述和　主白白云。
0572a18: 妄念成生滅真如不變遷總持難思議
0572a19: 無住對空宣
0572a20: 仰白十方三寶。藥師如來。剎海天龍。一切聖眾。願賜
0572a21: 慈悲。俯垂證鑒。有疏披宣。伏希諦聽。
0572a22: 表白宣意畢
0572a23: 上來情旨。恭對披宣。大圓鏡中。諒垂印可。是以脩香
0572a24: 華供養。燈燭莊嚴。命我等流。代行懺法。今則依仗如
0572b01: 來大寂滅海。歸投普門大悲願王。蕩罪業於無何有
0572b02: 之鄉。剪芥蒂於不萌枝之地。心純是法。與法相應。理
0572b03: 事圓融。行願成就。我既如是。佛必哀憐。祈叩洪慈。冥
0572b04: 熏加被。
0572b05: 佛面猶如淨滿月亦如千日放光明
0572b06: 圓光普照於十方喜捨慈悲皆具足
0572b07: 啟運藥師道場懺法今當歸命三世諸佛
0572b08: 南無過去毗婆尸佛南無尸棄佛
0572b09: 南無毗舍浮佛南無拘留孫佛
0572b10: 南無拘那含牟尼佛南無迦葉佛
0572b11: 南無本師釋迦牟尼佛南無當來彌勒尊佛
0572b12: 南無藥師琉璃光如來
0572b13: 南無藥師海會佛菩薩三稱
0572b14: 開經偈
0572b15: 無上甚深微妙法百千萬劫難遭遇
0572b16: 我今見聞得受持願解如來懺法義
0572b17: 消災延壽藥師懺法卷上
0572b18: 一切諸佛。愍念眾生。為說藥師道場懺法。良以眾生
0572b19: 垢重。無明暗覆。不諳因果。不勤懺悔。縱貪嗔癡。肆殺
0572b20: 盜婬。無量無邊。所作罪垢。無量無邊。所結冤業。不覺
0572b21: 不知。日深日厚。以致促長壽而夭枉。黜官位而下賤。
0572b22: 削富饒而貧窮。折子女而孤獨。罹斯九橫。墜墮三塗。
0572b23: 紛紛苦果。自作自受。種種惡報。或現或後。纖毫無差。
0572b24: 遲速必報。爾時。
0572c01: 藥師琉璃光如來。慈悲拯濟。說是本願功德經。令讀
0572c02: 誦者。造彼如來形像七軀。一一像前。各置七燈。一一
0572c03: 燈量。大如車輪。燃至四十九日。光明不絕。是惟剎利。
0572c04: 居士大家。多饒財寶。倉庫盈溢之所堪為。而力眾
0572c05: 生。心雖喜樂。不能如法莊嚴。以是因緣。即於本願功
0572c06: 德經中。譯出消災延壽懺法。便諸眾生。齋戒沐浴。或
0572c07: 於寺院。或在家庭。或延禪侶。或偕善士。洒掃熏修。香
0572c08: 華燈燭。隨分供養。依科讚詠。虔誠敬禮。則無求不應。
0572c09: 無願不成。經云。說悔先罪。淨名所尚。改往修來。洗浣
0572c10: 身心。斷除眾惡。誓不更造。多劫罪愆。淨盡無餘。隨所
0572c11: 樂求。悉令滿足。某等志心頂禮。求哀懺悔。
0572c12: 南無毗盧遮那佛南無本師釋迦牟尼佛
0572c13: 南無藥師琉璃光如來南無無量壽佛
0572c14: 南無盡十方遍法界過去一切諸佛
0572c15: 南無盡十方遍法界現在一切諸佛
0572c16: 南無盡十方遍法界未來一切諸佛
0572c17: 南無藥師琉璃光如來本願功德經
0572c18: 南無日光遍照菩薩南無月光遍照菩薩
0572c19: 南無文殊師利菩薩南無觀世音菩薩
0572c20: 南無得大勢菩薩南無無盡意菩薩
0572c21: 南無寶曇華菩薩南無藥王菩薩
0572c22: 南無藥上菩薩南無彌勒菩薩
0572c23: 南無消障菩薩南無增福壽菩薩
0572c24: 南無樂音樹下三萬六千菩薩
0573a01: 南無阿難尊者八千比丘諸大聖僧
0573a02: 南無救脫菩薩
0573a03: 禮諸佛已巳。次復懺悔。緣念像法轉時。若諸有情。為欲
0573a04: 利益安樂拔除一切業鄣。建立殊勝功德者為欲滿
0573a05: 修諸佛大願。具足受持諸佛名號。及正法寶藏者。欲
0573a06: 得阿耨多羅三藐三菩提。三十二相。八十隨形。莊嚴
0573a07: 其身者。欲得無量智慧方便。令諸眾生安立大乘者。
0573a08: 為欲修行梵行。得不缺戒。具三聚戒。究竟清淨。無有
0573a09: 毀犯者。欲得諸根完具。無諸疾苦。家屬資具。悉皆豐
0573a10: 足者。欲得破魔罥網。解脫一切外道纏縛拔種種惡
0573a11: 見稠林者。若有女人。欲轉女成男。具丈夫相者。為欲
0573a12: 求男女而得男女。求長壽而得長壽者。或當王法所
0573a13: 加。欲解脫一切憂苦者。欲得上妙飲食。飽足法味。及
0573a14: 種種上妙衣服。一切寶莊嚴具者。欲行惠施。一切所
0573a15: 有悉無貪惜。施來求者。欲得正見精進。善調意樂。多
0573a16: 聞聰利。解甚深義。恒求勝法常遇善友者。欲受持學
0573a17: 處。願生西方極樂世界。無量壽佛所。聽聞正法者。若
0573a18: 有已巳毀之戒。而欲還清淨。已巳盡之命。而欲復救續。乃
0573a19: 至國界人眾。種種諸橫。種種諸難。而欲消伏隱沒順
0573a20: 時歡樂者。應當如法莊嚴。歸命。
0573a21: 藥師琉璃光如來。一心精進。修三摩地。所以者何。彼
0573a22: 如來行菩薩道時。所發十二微妙上願。殊勝功德。令
0573a23: 諸聞者。業障消除。一切所求。皆得滿願故。是唯一生
0573a24: 所繫菩薩。為能如實信解。如說修行。應當以身命財。
0573b01: 不生惜。竭力莊嚴。必獲果遂。是故今日。與現前眾
0573b02: 等各各志心。歸命頂禮。
0573b03: 南無毗盧遮那佛南無本師釋迦牟尼佛
0573b04: 南無藥師琉璃光如來南無無量壽佛
0573b05: 南無盡十方法界過去一切諸佛
0573b06: 南無盡十方法界現在一切諸佛
0573b07: 南無盡十方法界未來一切諸佛
0573b08: 南無藥師琉璃光如來本願功德經
0573b09: 南無日光遍照菩薩南無月光遍照菩薩
0573b10: 南無文殊師利菩薩南無觀世音菩薩
0573b11: 南無得大勢菩薩南無無盡意菩薩
0573b12: 南無寶曇華菩薩南無藥王菩薩
0573b13: 南無藥上菩薩南無彌勒菩薩
0573b14: 南無消障菩薩南無增福壽菩薩
0573b15: 南無樂音樹下三萬六千菩薩
0573b16: 南無阿難尊者八千比丘諸大聖僧
0573b17: 南無救脫菩薩
0573b18: 禮諸佛已巳。志心歸命。惟願諸佛菩薩。同運慈悲。降臨
0573b19: 道場。一切天龍八部。藥叉諸將。悉生哀愍。來到道場。
0573b20: 是諸聖眾。願悉證明。我於今日。欲為十方一切六道
0573b21: 眾生。修行無上菩提。斷除一切業障。同入如來本大
0573b22: 願海。普現色身。於一念中。供養一切十方三寶。於一
0573b23: 念中。普度一切六道眾生。令入平等大慧。故於今日。
0573b24: 一心精進。如說修行。惟願諸佛菩薩。
0573c01: 藥師如來本願力故。受我懺悔。令我所行。決定破除
0573c02: 罪障。行願圓成。如經所說。願悉證明。南無藥師琉璃
0573c03: 光如來。應正等覺。明行圓滿。光明廣大。功德巍巍。身
0573c04: 善安住。網莊嚴。過於日月。幽冥眾生。悉蒙開曉。隨
0573c05: 所樂求。一切皆遂。所有病苦。悉皆消滅。無量菩薩。行
0573c06: 無量善巧方便。無量廣大願。我若一劫。若一劫餘。而
0573c07: 廣說者。劫可速盡。彼佛行願。善巧方便。無有盡也。是
0573c08: 故志心。歸命頂禮。
0573c09: 南無薄伽伐帝。殺社。窶嚕薜琉璃。囉婆。喝喇闍
0573c10: 也。怛他揭哆耶。阿囉訶帝。三藐三勃陀耶。怛姪他。唵。
0573c11: 殺逝。殺逝。殺社。三沒揭帝莎訶
0573c12: 讚
0573c13: 藥師如來。世界琉璃。慈悲喜捨悉隨宜。懺法度迷。
0573c14: 稽首歸依。所願滿求祈。
0573c15: 藥師佛藥師佛消延壽藥師佛
0573c16: 南無消延壽藥師佛
0573c17: 遶壇起佛偈念佛向。
0573c18: 稽首東方滿月界微妙正覺藥師尊
0573c19: 三祇果滿不思議十號名稱無等倫
0573c20: 二六願門因地發百千相好果中圓
0573c21: 慈悲海闊測難量功德山高讚莫盡
0573c22: 南無東方淨琉璃世界藥師琉璃光如來
0573c23: 南無消延壽藥師佛或百聲千聲隨意向
0573c24: 消延壽藥師懺法卷上
