0512a01: 磬山牧亭樸夫拙禪師語錄卷之四
0512a02: 住臨川青雲艸菴語錄
0512a03: 比邱鹿柴本嶽石床融星等編
0512a04: 
0512a05: 師於乾隆丁巳年二月在淵默艸堂受請至四月初
0512a06: 八日入菴。
0512a07: 山門盡大地是個華藏世界海立一門字便是之遶
0512a08: 拙上座卻要錦上鋪花彈指一聲云重重樓閣門開
0512a09: 復云步。
0512a10: 韋馱昔日靈山付囑共著一條破褌還是你行我行
0512a11: 泥多佛大水長船高。
0512a12: 佛殿老胡到一處便痾遠孫把一幅抹巾隨後拂亦
0512a13: 不徹遂以臥具作拂勢云又加一層搕。
0512a14: 伽藍清淨伽藍孰敢攃沙無柴無米問你當家。
0512a15: 祖堂適見者一堂老古錐好不慚惶居下者越鼻瞎
0512a16: 眼返憎長上斷臂缺齒致令門風斷絕香火寥落擬
0512a17: 將藞苴大家捏起又恐傍妒喫醋道我下房新婦入
0512a18: 門便來邀媚阿翁爭似門前瑞草好事不無連作女
0512a19: 人拜云少敬少敬。
0512a20: 入室百尺竿頭一布巾分明寫出酒家春相逢不飲
0512a21: 空歸去洞口桃花也笑人以杖挂幅巾高聲喚曰賣
0512a22: 酒賣酒眾無語遂放下眾禮拜師云甕也未臭你者
0512a23: 一隊漢在。
0512a24: 拈本山耆舊書田地千年八百主郎當屋舍沒人修
0512a25: 家聲慚愧楊岐後雪老冰枯又出頭者是從上諸祖
0512a26: 賣身底契券子因甚得來王老師手裏一字入公門
0512a27: 九牛拔不出以上所供並是詣實復云也須維那宣
0512a28: 過。
0512a29: 指法座云泥牛吼處天關轉木馬嘶時地軸搖要提
0512a30: 無為毗盧印須向千峰頂上行且道如何進步便陞
0512b01: 拈香云日月光天德山河壯帝居太平無以報願上
0512b02: 萬年書開書劈頭第一句作麼生道今
0512b03: 上
0512b04: 皇帝聖躬萬歲萬萬歲滿朝文武合國公卿并現前垂
0512b05: 護諸位衿紳先生一爐炳卻伏願天長地久。
0512b06: 此一瓣香喫果問種飲水思源供養開山歷代老古
0512b07: 錐。
0512b08: 懷中出香云者從無始劫來搕下一星火種今當人
0512b09: 天眾前撥開燒盡山河大地去也供養靈虛堂上古
0512b10: 雲沛老禪師以酬法乳之恩。
0512b11: 維那白椎竟師云第一義大道無向背至理絕言詮
0512b12: 盡華藏世界海窮虛空邊際都盧是個金剛眼且作
0512b13: 麼生觀若爾觀者名為正觀不爾觀者名為邪觀設
0512b14: 有邪正不分者出眾請益問答不錄師召侍者云今
0512b15: 日初幾者云初八師云阿呵呵堪笑釋迦老子在摩
0512b16: 耶夫人腹中病入膏肓非世所醫及生下時正覺起
0512b17: 處不得遂以一手指天一手指地週行七步目顧四
0512b18: 方道天上天下惟吾獨尊如虎戴角如龜負圖橫身
0512b19: 宇宙絕地遮攔所以雲門道當時我若在傍一棒打
0512b20: 死與狗子喫貴圖天下太平到箇底盡謂定光招手
0512b21: 識者點頭離相離名絕塵絕跡殊不知金烏東逐玉
0512b22: 兔西征恰似赤眼撞著火柴頭何故老胡好肉剜瘡
0512b23: 雲門抱薪救火一向大洋海底走馬一向須彌山頂
0512b24: 行船總是節外生枝無風起浪若據山僧見處各與
0512b25: 二十拄杖貶入無生國裏庶幾達磨一宗不至掃地
0512b26: 其或未然直得寸絲不挂猶有赤骨律在萬里無片
0512b27: 雲處猶有青天在不見道無邊剎境自他不隔於毫
0512b28: 端十世古今始終不離於當念明明歷歷物物頭頭
0512b29: 放大寶光開正法眼運般若力復太古風大眾時平
0512b30: 道泰天清地寧一人高拱無為萬物各得其所即今
0512c01: 現前維摩居士諸山老宿命拙陞座舉揚個事林下
0512c02: 衲僧如何圖報共持清淨無為化仰祝吾
0512c03: 皇億萬春復舉三聖道我逢人即出出即不為人師云
0512c04: 具虎頭興化道我逢人即不出出即便為人師云收
0512c05: 虎尾堪笑二大老共行山路各看風煙山僧今日拼
0512c06: 將通身泥水且道出即是不出即是便下座。
0512c07: 當晚舉臨濟示眾云赤肉團上有一無位真人嘗在
0512c08: 汝等諸人面門出入未證據者看看一僧出問如何
0512c09: 是無位真人濟下繩床搊住云道道僧擬議濟托開
0512c10: 云無位真人是什麼乾屎橛師云大小臨濟幸遇者
0512c11: 僧是個逐塊底韓盧及弄至前不得連忙拋個屎橛
0512c12: 至今不得開交設使今日得個咬人底獅子弄至山
0512c13: 僧前如何合散向道三十年作儈子手要箇肥漢剮
0512c14: 不可得。
0512c15: 示眾靈光未兆萬彙含太虛一氣既彰華開世界起
0512c16: 是以八字打開抖擻葛藤心不是佛智不是道開口
0512c17: 即錯動念即乖不是心不是佛不是物是個什麼祖
0512c18: 師心印狀似鐵牛之機去即印住住即印破振威一
0512c19: 喝云者是靈山單傳正音少室密付的旨牛頭沒馬
0512c20: 頭回千聖不知前三三後三三河沙莫筭將東弗于
0512c21: 逮掇過西瞿邪尼南贍部洲拍板北鬱單越起舞觸
0512c22: 著扇子跳上天東海鯉魚發怒雨似盆傾所以道
0512c23: 有一物上拄天下拄地明如日黑似漆長在動用中
0512c24: 動用中收不得且道過在甚麼處曰過在動用中洞
0512c25: 山掇退果榼用盡平生爭似貓兒上露柱金刀剪不
0512c26: 破彩筆畫難成火不能燒水不能溺騎聲蓋色玉轉
0512c27: 珠迴直得如天普蓋如地普擎如日普照如風普涼
0512c28: 乃至山川社稷河洛星辰人物魚鳥草木昆蟲亭臺
0512c29: 沼沚市廛車馬墻壁瓦礫竹頭木屑龜毛兔角魑魅
0512c30: 魍魎森羅萬象情與無情莫不輝騰今古迥絕見聞
0513a01: 所以一家有事百家忙如我按指海印發光不見道
0513a02: 有物先天地無形本寂寥能為萬象主不逐四時凋
0513a03: 既不逐四時凋因甚教中又道譬諸卉木藂林皆一
0513a04: 雲所覆一雨所潤然有大根大莖大枝大葉中根中
0513a05: 莖中枝中葉小根小莖小枝小葉紅底自紅綠底自
0513a06: 綠薰者自薰蕕者自蕕甜者自甜苦者自苦春生秋
0513a07: 殺夏榮冬枯荊直棘曲鵠白鳥玄鶴脛自長鳧脛自
0513a08: 短車不橫推理無曲斷即如現前大眾出一藂林入
0513a09: 一保社成佛作祖披毛戴角菩提涅槃靈苗智種是
0513a10: 龍上天是蛇竄草將為隨一切性一任憤憤悱悱卻
0513a11: 成煩惱不煩惱摩尼珠人不識如來藏裏親收。
0513a12: 即今珠在甚麼處那良久云海神知貴不知價留與
0513a13: 人間光照夜。
0513a14: 示眾舉釋迦老子靈山會上說大般若舍利弗於佛
0513a15: 前問須菩提夢中說六波羅蜜與覺時是同是別須
0513a16: 菩提云此義幽深吾不能說會中有彌勒大士次補
0513a17: 佛處可往問之彌勒云誰為彌勒誰是彌勒者師云
0513a18: 堪笑者隊囈語漢誡人起早自己已犯夜只管夢中說
0513a19: 夢殊不知開口咬舌此地無銀二兩俗人沽酒三升
0513a20: 然則是你者隊漢佛法不得到今日不是你者隊漢
0513a21: 佛法不得到今日鴛鴦枕上兩行淚半是思君半恨
0513a22: 君。
0513a23: 示眾高超十地不歷僧伽物我一如身心平等披毛
0513a24: 戴角異中行只恐回來自不識遂作牛叫三聲云咦
0513a25: 南無佛南無法南無僧南無麻三斤南無干矢橛南
0513a26: 無庭前柏樹子南無青州做領布衫重七斤復云願
0513a27: 以此功德普及於一切我等與眾生皆共成佛道。
0513a28: 示眾兔角不用無牛角不用有兩兩不成雙三三亦
0513a29: 非九夜來空手把鋤頭天曉面南朝北斗驀喝一喝
0513a30: 云九九八十一皆歸有道君。
0513b01: 示眾一元和二佛馱三達磨是什麼碗脫丘到個裏
0513b02: 喚作函蓋乾坤句得麼喚作隨波逐浪句得麼喚作
0513b03: 截斷眾流句得麼三句則且置如何是碗脫丘急急
0513b04: 如律令。
0513b05: 示眾驢事未了馬事又催風吹石臼遍界走燈籠沿
0513b06: 壁上天台直得歇去一聲木魚單前響曷囉咀那滾
0513b07: 將來擲下拄杖云今古長如白練飛一條界破青山
0513b08: 色。
0513b09: 
0513b10: 
0513b11: 
0513b12: 
0513b13: 
0513b14: 
0513b15: 
0513b16: 
0513b17: 
0513b18: 
0513b19: 
0513b20: 磬山牧亭樸夫拙禪師語錄卷之四終
