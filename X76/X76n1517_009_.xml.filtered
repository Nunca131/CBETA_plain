0218a08: 
0218a09: 歷朝釋氏資鑑卷第九
0218a10: 
0218a11: 閩扆沙門　仲　集
0218a12: 宋上
0218a13: 宋太祖。姓趙。名匡胤。宣祖第二子。後唐明宗。天成二
0218a14: 年歲丁亥。生於洛陽夾馬營中。有神光滿室。異香經
0218a15: 宿不散。長入洛。至延壽寺大佛殿西南角。枕柱礎晝
0218a16: 寢。有僧見赤蛇入其鼻中。寤而僧問所向。曰欲往澶
0218a17: 洲見柴太尉。無資。僧曰。某有驢子可乘。又以錢帛為
0218a18: 。遂行。柴公一見奇之。未幾柴太尉為天子。是為周
0218a19: 世宗。帝與宣祖俱事之。逮世宗掌禁旅。數立大功。世
0218a21: 子。時張永德為殿前點檢使。世宗遂命太祖代之。太
0218a22: 祖從辛文悅學。文悅亦有邀駕之夢。及世祖晏駕之
0218a23: 日。少主幼。太祖密有推戴之意。周顯德七年正月
0218a24: 一日。鎮定驛告。河東劉鈞。結戎人入。恭帝命太祖
0218b01: 北征。即日出愛景門。晚至陳橋驛。軍中苗訓知星。引
0218b02: 楚昭輔。仰視日色而指之。見日下復有一日。黑光磨
0218b03: 盪者久。苗訓曰。天命也。是夜五鼓。諸軍畢集曰。我輩
0218b04: 蒙犯霜露。為國宣力。而上無長君。功成誰賞我。不如
0218b05: 點檢為天子。遲明鋒刃交橫。漸逼寢所。太宗入白
0218b06: 其事。太祖驚起。軍校露刃列于庭曰。諸軍無主。願
0218b07: 太尉為天子。太祖未及對。俄以黃袍加其身。諸校羅
0218b08: 拜。連呼萬歲。遂扶上馬擁逼南歸。自仁和門入歸公
0218b09: 署。宰相范質等。詣崇元殿。召文武百僚。至晡班定。恭
0218b10: 帝自內降制。宣徽使引太祖。就龍墀聽命訖。宰相扶
0218b11: 掖昇殿。服御服。行禪代禮。群臣朝賀。詔改周顯德七
0218b12: 年。為建隆元年。國號宋。歲庚申正月五日乙巳也。帝
0218b13: 在位十六年。而傳於弟太宗。有光前烈。聖聖相承。城
0218b14: 池佛法。五燈由是聯芳。列剎因茲增重。惜乎七傳而
0218b15: 至徽廟。乃明哲之至尊。惑左道之邪說。致有靖康丙
0218b16: 午之禍。殃及黎元。金人席捲京城。兩宮后妃北狩。康
0218b17: 王隻影渡江。四將潛扶密衛。丁未改元建炎。都于武
0218b18: 林。是為高宗。克復之願未諧。國絲懸未斷。雖天步
0218b19: 孔艱於軍陣之際。王臣驅馳於鋒鏑之間。猶能注意
0218b20: 空宗。講論酬酢。二浙名藍而冠冕江湖。九天雨露而
0218b21: 霑滋草木。餘波迨今尚未已巳也。宋有國前九主後七
0218b22: 主。合一十六君。共三百一十七年。以為南北紀錄云。
0218b23: 藝皇初幸相國寺。至佛殿。像前燒香。問僧錄贊寧。當
0218b24: 拜不拜。僧錄奏云。不拜。問其故。云。見在佛不拜過去
0218c01: 佛。上微笑頷之　文忠公歐陽脩曰。僧錄贊寧頗知
0218c02: 書。然適會上意。故以為禮歸田錄。
0218c03: 宋將興。江南李後主。忽見州城上有一神現。頭如車
0218c04: 輪。額有神珠。手捧金塔。軍民皆見。數日而後沒。嗣是
0218c05: 敕凡郡縣。並立天王寺南史。
0218c06: 江南國微僧例試經業。歸宗詮禪師徒眾。並習禪觀
0218c07: 師乃述偈聞于州曰。比擬忘心合太。免教和氣有
0218c08: 親。誰知道德全無用。今日為僧貴識書。時州牧閱
0218c09: 之。與僚佐議曰。旃檀林中必無雜木。惟師一院。特免
0218c10: 試經。九帶。
0218c12: 名。遣僧問道。敘弟子禮。奉金絲伽黎水晶數珠金澡
0218c13: 瓶等物。仍令彩中國圖本僧三十員。受法相繼歸
0218c14: 國。各化一方。其國主玉徽。常看華嚴經。願生中國。一
0218c15: 夜夢到中華。所歷界。皆如其圖。覺而述偈曰。惡業
0218c16: 因緣近契丹。一年朝貢幾多般。夢中忽到中華地。可
0218c17: 借中宵漏滴殘編年。
0218c19: 丙子　太平興國元年。幸開寶寺燒香。見僧看經。帝
0218c20: 問看什麼經。云仁王護國經。帝曰。既是寡人經。因甚
0218c21: 在卿手裏。僧無語。雪竇顯代云。皇天無親。惟德是輔
0218c22: ○帝見僧來朝。問甚處。僧奏云。靈山一別。直至于今。
0218c23: 帝云。以何為驗。僧默然。雪竇代云。貧道得得而來○
0218c24: 帝因寂大師進三界圖。帝問。朕居何界。寂無對。保寧
0219a01: 勇代云。陛下何處不稱尊○帝一日擎。問宰相王
0219a02: 隨。既是大庾嶺頭提不起底。為甚在寡人手裏。隨無
0219a03: 語。石霜代云。陛下有力○帝常夢神人。請陛下發菩
0219a04: 提心。早朝宣問左右街。菩提心作麼生發。雪竇代云。
0219a05: 實謂今古罕聞。
0219a07: 贊寧仍充史編修。壽至八十四。時王處訥亦在
0219a08: 中。通星曆。推其命。孤薄三命禽略六壬遁甲。俱無壽
0219a09: 貴之。處訥謂寧曰。師生時。正天貴星臨門。必有烈士
0219a10: 侯王在戶否。寧曰。母長謂生時方臥草錢。文穆王元
0219a11: 瓘。往臨安縣拜瑩。至門雨作。避於屋簷之下甚久。浣
0219a12: 浴襁褓而去綿萬花谷。
0219a13: 錢鏐奏。釋迦真身舍利塔。在明州。是阿育王所造。
0219a14: 八萬四千。而震旦得十九之一也○太宗命取舍利。
0219a15: 禁中供養。御製佛牙讚曰。功成積劫印文端。不是南
0219a16: 山得恐難。眼數重金色潤。手擎一片玉光寒。煉時
0219a17: 百火精神透。藏處千年瑩彩完。定果薰修真秘密。正
0219a18: 心莫作等閑看。廢開寶寺地。造浮屠十一級。以藏之
0219a19: 楊文公談苑。
0219a20: 帝謂近臣曰。朕曩世親佛座。但未通宿命。不能
0219a21: 於此了了見之耳同前○帝一日。幸開寶寺塔燒香。見
0219a22: 僧問曰。卿是何人。僧云塔主。上曰。寡人塔為甚卿作
0219a23: 主。僧無對。雪竇代云。合國咸知。
0219a24: 辛巳　有梵僧法賢。法天。施護三人。自西域來。太宗
0219b01: 受佛記。遂建譯經院。募童子五十人。令習學。得江南
0219b02: 李王之子惟淨。慧悟盡能通天竺之文。歷晉及唐。有
0219b03: 梵僧自五天來。及華人善竺音者相譯。迄開元凡經
0219b04: 律論集。共五千四十八卷　國朝會要曰。太平興國
0219b05: 七年辛巳六月。造譯經院成。秋七月。車駕幸譯經院。
0219b06: 詔梵學僧。筆受綴文。左右街學僧詳定。十二月。選梵
0219b07: 學沙門一人。為筆受。義學沙門十人。為證義。其後以
0219b08: 惟淨。為梵學筆受○隋文帝。以沙門彥宗。為翻經
0219b09: 學士後。始命僧以官。唐以不空。為開府儀同三司試
0219b10: 鴻臚卿。亦加朝散大夫。筆受以朝臣為之○佛陀多
0219b11: 羅。譯圓覺經。房融為筆受。楞嚴經。亦融為也。宋太宗。
0219b12: 雍四年。法賢。加試光祿卿。階朝散大夫。法天。累試
0219b13: 鴻臚卿。加朝散大夫。惟淨。以故吳主煜弟從鑑之子。
0219b14: 為梵學筆受。大中祥符間。同譯經。為試光祿卿也注太
0219b15: 祖朝。僧元靄。亦加朝散大夫也　事物紀原。
0219b17: 非下士之所為。豈淺識之能究。大哉聖人之言。深可
0219b18: 信服云云。
0219b19: 丞相呂公蒙正。洛陽人。微時生緒牢落。大雪彌月。
0219b20: 千豪右。少有周急者。作詩曰。十謁朱門九不開。滿身
0219b21: 風雪又歸來。入門懶妻兒面。撥盡寒爐一夜。途
0219b22: 中遇一僧。怜其窘延歸寺。給食與衣。遺遣鏹之。纔經
0219b23: 月罄盡。再謁之。僧曰。此非久計。可移家就寺房廊。隨
0219b24: 眾給食。可為久計。呂如其言。既不為衣食所困。遂銳
0219c01: 志興籍。是年獲鄉薦。僧備僕費衣裝津遣入都。省圍
0219c02: 中選殿試。唱名為大魁。初任西京通判。與僧相見如
0219c03: 平時。十年除執政。凡遇郊祀俸給並寄閣。上一日問。
0219c04: 卿累經郊祀俸給不請何耶。對曰。臣有私恩未報。上
0219c06: 異之。呂公逐日晨興禮佛。對天祝曰。不信三寶者。不
0219c07: 願生我家。願子孫世世。食祿於朝。
0219c10: 目銷鑠。亦救弊之一端也言行錄。
0219c11: 二年。參政陳晉公恕。素不信佛。不喜其徒。常謂。廢譯
0219c12: 經院。辭甚激切。真宗曰。三教之興。其來已巳久。前代之
0219c13: 毀者多矣。但存而勿論也。
0219c14: 甲辰　景德元年。東吳僧道源。續開平已巳來。宗師機
0219c15: 緣。統集寶林聖胄等傳。為傳燈錄三十卷。詣闕進呈。
0219c16: 上之嘉賞。命翰林楊億等刊正。入藏頒行。
0219c17: 二年。太宗。陳國公主。八月進封吳國。入資聖寺出家。
0219c18: 號慈恩正覺大師。賜名清裕。別建崇真院。以居之。受
0219c19: 具戒日。詔天下寺院。各放度一人並前事物紀原。
0219c20: 戊申　改大中祥符。九年秋七月。飛蝗蔽天。上詣開
0219c21: 寶寺塔。祈禳有感。御製讚曰。西方有聖釋迦文。接物
0219c22: 垂慈世所尊。常願進脩增妙果。庶期饒益在黎元○
0219c23: 上注遺教經序。夫道非遠。人教本無類。雖蠢動之形
0219c24: 各異。而常樂之性斯同。由愛欲之紛綸。致輪回之增
0220a01: 長。是以迦維之聖出世。而流慈舍衛之區。隨機而演
0220a02: 法。使含靈而悉度。將順俗以歸真。猶於雙樹之間。普
0220a04: 之宣揚。俾眾心而堅固。大悲之念。斯謂至乎。朕祇嗣
0220a05: 慶基。慚涼德。常遵先訓。庶導秘詮。因覽此經。每懷
0220a06: 欽奉。冀流通而有益。因注解以斯形。雖寡昧以難精。
0220a07: 幸覃研而克就。仍俾鏤於方板。所期貽厥庶。凡在
0220a08: 群倫。勉同歸向云耳以前編年。
0220a09: 上欲立章為后未決。召漣水婁道者入禁。令嬪妃
0220a10: 出見。師閱之凡二百許人。皆無語。至章忽曰。陛下
0220a11: 可善遇此人。帝奇之。意遂定○章明肅劉太后。成
0220a12: 都人。少隨父下峽。至玉泉寺。有長老善相。謂其父曰。
0220a13: 君貴人也。及見后則大驚曰。君之貴在此耳。盍不進
0220a14: 京師乎。贈以白金百兩至京。時上判南京。納后宮中。
0220a15: 及即位。為才人。進宸妃。至正位。宮闈聲滿天下。仁宗
0220a16: 即位。以太后垂簾。昔之玉泉長老。已巳住儀真長蘆。召
0220a17: 至京。首言長蘆無三門。后乃以本宮服用器物成之。
0220a18: 際遇一時。其貴可知也。太后垂簾。賜賚不貲綿萬花谷。
0220a20: 癸亥　改天聖元年。夏初知寧州楊及。因乾元節。
0220a21: 佛上壽　上讚法華經云。無邊妙義廣含藏。六萬
0220a22: 餘言七軸裝。白玉齒間流舍利。紅蓮舌上放毫光。喉
0220a23: 中甘露涓涓潤。口內醍醐滴滴涼。造罪假饒山岳重。
0220a24: 只消妙法兩三行。
0220b01: 天聖元年十二月。京師定襄代并忻等州地震。上就
0220b02: 大慶殿。集僧道設齋醮祈禱。右司諫韓琦上疏曰。大
0220b03: 慶殿者。國之路寢。朝之法宮。陛下非行大禮被法服。
0220b04: 則未臨御。臣下非大朝會。則不能一至于庭。豈容
0220b05: 僧道凡庸之人。繼日累月。喧雜其上。非所謂正法度
0220b06: 尊威嚴也。又曰。鄉者興國寺雙閣。延及開先祖殿。
0220b07: 不逾數刻。但有遺燼。陛下宜正襟以求直言。側身而
0220b08: 求庶政。乃內自禁掖寺觀並興祭醮。是由行以
0220b09: 求前揚。湯而止沸。無益之驗昭昭矣。不納○直史
0220b10: 葉清臣上疏。略曰。今災變屢興。陛下泰然不以為異。
0220b11: 徒使內侍。走四方治佛事治道科。非謂消復之實也
0220b12: 宋編年。
0220b13: 天聖六年夏六月。有星流于西南。大如斗。聲如雷。時
0220b15: 殿。乃天子布政之宮。每遇尖異。命緇黃讚唄於其間。
0220b16: 非以嚴外朝也同上。
0220b17: 己已巳　七年。都尉李遵勗。造天聖廣燈錄三十卷進
0220b18: 呈。上親製序。入藏同上。
0220b19: 戊寅　寶元元年。二年六月。同修起居注宗祁上疏。
0220b20: 略云。今有三冗。有三費。僧道日益多。而無定數。而又
0220b21: 別築神祠。爭修寺塔。此冗也。帳幄謂之供養。田產謂
0220b22: 之常住。道場齋醮。無日不有。此費也。不徭不役。坐享
0220b23: 齋名。皆曰不費官帑。自用民財。此誠不逞罔上之尤
0220b24: 者。夫民藏於國。國藏於民。財不天來。而由地出。役不
0220c01: 使鬼。而得人作。捨國取民。其傷一焉東都事略。
0220c02: 辛巳　慶曆元年。二年。蝗潦繼作。上責身引咎。祈佛
0220c03: 福祐。知制誥田況上疏。其略曰。致由役斂歛重。而民
0220c04: 愁怨。未聞陛下。與兩府大臣。議所以救之。乃欲以一
0220c05: 爐香數祝牌上塞譴咎。臣所以不得已巳而言也○是
0220c06: 年秋九月。以章得象監修國史。兼譯經院潤文使韓
0220c07: 琦。充譯經潤文官。自是譯經潤文。降府入銜矣。
0220c08: 甲申　慶曆四年六月。開寶寺舍利塔。上遣中貴
0220c09: 人。取舍利。迎入內庭供養。頗有光景靈異。合京王公
0220c10: 貴人瞻禮。爭施金帛。重修復之　上製讚曰。三皇掩
0220c11: 質皆歸土。五帝潛形亦化塵。夫子域中謁是聖。老君
0220c12: 世上亦言真。埋軀只見空遺塚。何處將身示後人。惟
0220c13: 有吾師金骨在。曾經百煉色長新○獨起居注余靖
0220c14: 上疏曰。五行之占。本是變。宜誡懼以答天意。而聞
0220c15: 有詔。取舊瘞舍利。入禁中。道路傳言。舍利在內庭。有
0220c16: 光怪。切恐巧之人。推為靈異。再圖營造。臣聞。帝王
0220c17: 之道。能勤儉厥德咸得人心。則雖有危難。後必安濟。
0220c19: 不恤民病。廣事浮費。以奉佛求福。非天下所望也。若
0220c20: 以舍利經火不壞。即本在土中。火故不及。若言舍利
0220c21: 能出光。必有神物憑之。此妄言也。且一塔不能自
0220c22: 衛。為火所毀。況藉其福以庇於民哉。昔梁武造長干
0220c23: 塔。時舍利亦常有光。及臺城之敗。何能致福。況胡人
0220c24: 軍校。皆呼舍利入宮。不祥之語。尤可惡也以上並編年。
0221a01: 帝以高麗所貢磨衲衣。賜雲居佛印元禪師。翰林蘇
0221a02: 軾為讚。其略曰。匣而藏之。見衲而不見師。衣而不匣。
0221a03: 見師而不見衲。惟衲與師。非一非兩。眇而視之。蟣虱
0221a04: 龍象金山石刻。
0221a06: 不敢奉詔。有旨令舉自代。遂舉懷璉。或曰。聖天子。旌
0221a07: 崇道德。遣使持書。恩被泉石。師何固辭。師曰。予濫廁
0221a08: 僧倫。視聽不。幸安林下。飯蔬飲水。雖佛祖有所不
0221a09: 為。況其他耶。先哲有言。大名之下。難以久居。予平生
0221a10: 行知足之計。不以聲名自累。若厭于心。何日而足正法
0221a11: 眼藏○東坡曰。知安則榮。知足則富。避名全節。善始善
0221a12: 終。在訥師得之矣師名居訥。字中敏。梓州中江褰氏子　寶訓。
0221a13: 二年二月十九日。懷璉禪師至京。於化成殿齋畢。傳
0221a14: 宣。效南方儀範演法。宣左街僧錄慈雲大師清滿。啟
0221a15: 白謝恩畢。偈曰。帝苑春回。皇家會啟。萬乘既臨於舜
0221a16: 殿。兩街獲奉於堯眉。爰當和煦之晨。正是闡揚之日。
0221a17: 宜談祖道上副宸衷。謹白。璉遂登座。問答罷。乃曰。古
0221a18: 佛堂前曾無異說。流通句內誠有多談。得之者妙用
0221a19: 無虧。失之者觸途成滯。所以溪山雲月。處處同風。水
0221a20: 鳥樹林。頭頭顯道。若向迦葉門下。直得堯風蕩蕩。舜
0221a21: 日高明。野老謳歌。漁人舞。當此之時。純樂無為之
0221a22: 化。焉知有恁麼事。皇情大悅。住什方淨因禪寺。賜
0221a23: 號大覺禪師。
0221a24: 修撰孫公覺華老遺師書曰。三代以降。列聖相承。政
0221b01: 通人和。道傳統續。不以佛教未來為欠。周姬訖。更
0221b02: 秦換漢。憲網刑巢。蔽空絡野。不以佛教已巳至而革。四
0221b03: 海爪分。異說捷出。由唐至五季為甚。庶務萬機。理亂
0221b04: 不常。奉佛之教奚益。間有草衣木食岩棲飲。不過
0221b05: 獨善其身耳。又有名而異行。假而非真。教化未孚。弊
0221b06: 乃生歟。師必有以辯之。佇聞其說○師答曰。妙道之
0221b07: 意。聖人寓之於易。周衰。先王法壞。禮義日亡。然後奇
0221b08: 言異術。間出亂俗。迨我釋迦教入中土。純以第一義
0221b09: 示人。始末設為慈悲化物。亦所以趍時也。自生民以
0221b10: 來。淳朴未散。三皇之教簡而素。春也。情竇日鑿。五帝
0221b11: 之教詳而文。夏也。時與世異。情隨日遷。三王之教密
0221b12: 而嚴。秋也。昔商周誥誓。後世學者。有所難曉。彼當時
0221b13: 之民。聽之而不違。則俗與今何如也。及其弊而為秦
0221b14: 漢靡所不至。天下有不忍聞者。我佛一推之以性命
0221b15: 之理。教之以慈悲之行。冬也。天有四時循環。以生成
0221b16: 萬物。聖人之教。迭相扶持。以化行天下。至其極也。皆
0221b17: 不能無弊弊跡也。道則一耳。要當有聖賢世起而救
0221b18: 之也云云。自漢至今。千有餘載。風俗靡靡。愈薄聖人
0221b19: 之列。而鼎立。互相詆訾。不知所從。大道寥寥。莫知返
0221b20: 真。良可歎也。
0221b21: 大宋。皇祐三年。歲辛卯○釋迦如來入般涅槃。至
0221b22: 此一千年。
0221b23: 四年十二月九日。遣中使降御問淨因璉禪師曰。才
0221b24: 去堅拂人立難當。璉方與眾晨粥。遂起謝恩。以頌進
0221c01: 呈曰。有節非干竹。三星遶月宮。一人居日下。弗與眾
0221c02: 人同。皇情大悅。上與璉禪師問答。詩頌書以賜之。凡
0221c03: 十七篇○華嚴隆公謂。即心是佛頌。乃空釘橛。然
0221c04: 璉公仰酬御問。應機而然然同時禁林酬對。秘殿談
0221c05: 禪。而隆公之言。亦有旨哉林間錄。
0221c06: 璉上書偈。乞歸老山林。上曰。山即如如體也。將安
0221c07: 歸乎。不許云。青山般若如如體。御頌將甚處歸。賜
0221c08: 以龍腦盂。璉對使者焚之曰。吾法以壞色衣。以瓦
0221c09: 食。此非法。使者歸奏。上加嘆之。
0221c10: 仁宗與璉禪師。為法喜游。和宸辭句甚多。然皆蹤跡
0221c11: 上語。初不敢出新奇宏妙之言。至觀其平日所作。則
0221c12: 驚人之句甚夥。世疑其瓦注非也。昔宋文帝朝。鮑明
0221c13: 遠。為中書舍人。文帝好文章。自謂人莫及。明遠識其
0221c14: 旨。故為文多鄙言。世謂其才盡實然也。大覺身世兩
0221c15: 忘非。明遠委曲事君。而仁宗生知道妙。涕唾辭章。決
0221c16: 非宋文所彷彿。然予知璉之智深。而應世之法。不得
0221c17: 不爾也林間錄　師清湋陳氏子。
0221c18: 甲午　至和元年。上夢。至景德寺門。見龍蟠于地。亟
0221c19: 使視之。乃一僧熟睡耳。問其名歸奏。上閱奏名道隆。
0221c20: 喜曰吉徵也。明日召至便殿。問宗旨。應對如響斯答。
0221c21: 上悅。于大相國寺。上以偈句相。絡繹於道。或入
0221c22: 對留宿禁中。禮遇特厚。賜號應制明悟大師。上召隆
0221c23: 與璉問話。機鋒迅捷。上悅○隆即奏疏曰。臣本凡庸。
0221c24: 混跡市里。夤緣佛法。依近天顏。出入禁庭。恩渥至厚。
0222a01: 荐更歲籥衰病相仍。身未退於山林。坐貪蒙於雨露。
0222a02: 因循至此。愧負在顏。恭惟陛下。天縱聖神。生知妙道。
0222a03: 染為翰藻。如日昭回下飾萬物。而臣蒙許賡和。侶霧
0222a04: 領略纔見一班。人雖不言。臣豈無惟。伏見僧懷璉。比
0222a05: 自林藪。召至京師。議論得其淵源。詞句特出流輩。禁
0222a06: 林侍問。秘殿談禪。臣所不如。舉以自代。伏望聖慈。許
0222a08: 奏。不允。有旨。於曹門外北。建精舍以居之。賜額曰華
0222a10: 日多過從○隆公。夜臥寺閫之外。朝登秘殿之上。揖
0222a11: 讓人主。談出世法。有補宗教。蓋所謂有異能解一世
0222a13: 息僧寶傳。
0222a15: 日化城殿具齋。虔請神僧法華大士。俯臨母。清晨
0222a16: 上道衣凝立以待。俄馳奏言。法華。自右掖門徑趍。侍
0222a17: 衛呵止。不可。上笑曰。朕請而來也。有頃至。上曰。朕以
0222a18: 儲嗣未立。大臣咸以為言。法華其一決之。師索筆。
0222a19: 連書十三數十行。擲筆無他語。皆莫測其意。其後英
0222a20: 宗登極。乃濮安懿王第十三子。方驗前言也僧傳。
0222a22: 曲躬叉手云。萬歲萬歲萬萬歲。公預化疏。請齋畢。
0222a23: 公問未來臧否。言索筆大書亳毫州二字。公後罷相知
0222a24: 亳毫。治行囊間。忽二字在前。方悟前識也。
0222b01: 釋契嵩。號潛子。騰州鐔津李氏。篤愛於豫章歐公昉。
0222b02: 時文忠公著本論。李泰伯著潛書排佛。師作原教論
0222b03: 十萬言。明儒釋之一貫。注禪宗定相圖傳法正宗記。
0222b04: 述護教篇。引佛五戒。通儒五常。解其訾云。不殺仁也。
0222b05: 不盜義也。不邪禮也。不飲智也。不妄信也。釋十善云。
0222b06: 不殺者。不以非故暴一物。不止不食其肉也。不盜者。
0222b07: 不義不取。不止不竊一物也。不邪婬者。不亂其匹偶。
0222b08: 不妄語者。不以言語欺人。不飲酒者。不以醉亂其脩
0222b09: 心。不綺語者。不飾非言惑群聽。不兩舌者。爭語於人
0222b10: 無背面。不惡口者。不罵不道不義之事也。不嫉者。無
0222b11: 所忌萌於念。不恚者。不以忿恨宿於心。不癡者。不
0222b12: 昧乎善惡之因也。脩前五者。資之可以為人。兼修其
0222b13: 十者。報之可以生天。脫天下之人以此各修。人人成
0222b14: 善。人人皆善。而世不治。未之有也。或曰。佛只言性。性
0222b16: 書一。是聖人與世同其性矣。人多得其同。則廣為道
0222b17: 德。同誠其心。同齋戒其身。同推德於人。以福吾親。資
0222b18: 吾君之康天下也。指為中國患可乎。書成。游京師。知
0222b19: 開封府龍圖王公素奏上。仁宗之加嘆。付傳法院。
0222b20: 編次入藏○丞相韓公琦。參政歐公脩。閱其文。極口
0222b21: 許可曰。僧中有此郎耶。下詔褒寵。賜紫方袍。號明教
0222b22: 大師○翰林王公素。為釋契嵩。進輔教篇。上仁宗表。
0222b23: 略曰。臣於釋教。親曾留心。觀其削增注述。故非臆論。
0222b24: 論亦精微。陛下萬機之暇。深得法樂。原賜聖覽。如有
0222c01: 可採。乞降中書看詳。特與編入大藏云並僧寶傳。
0222c02: 癸卯　七年九月辛亥。大饗明堂。赦文。天下寺觀。未
0222c03: 有名額者。特賜之○諫臣司馬光上言。竊以。佛老之
0222c04: 教。無益治世。而聚匿游惰。耗良民。是以國家明著
0222c05: 法令。寺觀一間以上。聽人陳告。科遺制之罪。仍令
0222c06: 毀拆。臣聞。為上者。洗濯其心。一以待民。是以令行禁
0222c07: 止。而莫敢不從。今立法禁之于前。而發赦勸之於後。
0222c08: 凡國之令。將使民何所從乎。其赦一節。乞更不施行。
0222c09: 庶使號令為民所信。而游惰不能為奸也宋編年。
0222c11: 乞歸山林曰。臣聞大道無為。萬物備求其應。聖人在
0222c13: 靳俞允。俯集凌兢。臣懷璉伏念。爰自頃年。誤知先帝。
0222c14: 忝紹隆於祖席。尤霑被於宸庥。久歷歲華。未忘山藪。
0222c15: 屢引退。未獲報音。膺陛下纂服之秋。屬海內嚮風
0222c16: 之旦。願宣佛事。上答堯仁。奈以暮齡益衰。夙疾增劇。
0222c17: 昨捐眾務權止寺居。伏蒙陛下遣使華送回寺。仍傳
0222c18: 聖喻。且駐神京。自惟無用之軀。實出非常之遇。是天
0222c19: 地有再生之德。而草萊謝重茂之心。伏望聖慈。垂雨
0222c20: 露之恩。均日月之照。俯從人欲。下順愚衷。庶令朽鈍
0222c21: 之姿。遂得林泉之志。然而微虫得計。誠無易水之情。
0222c22: 瘦馬增鳴。但起戀軒之思。誓勤焚誦。式報生成。將遠
0222c23: 宸庭。無任瞻天望聖。激切屏營之至。謹奉表辭。并前
0222c24: 丐歸頌○千簇雲山萬壑流御注佛法廣行。非止渠壑也閑身欲
0223a02: 天壽。一炷清香滿石樓遍法界自在息也。帝注罷。賜劄子曰。
0223a03: 大覺禪師懷璉。受先帝聖眷。累賜神章。屢貢欽誠。乞
0223a04: 歸林下。今從所請。俾遂閑心。凡經過小可庵院。隨性
0223a05: 住持。或什方禪林。不可抑逼。璉既渡江。少留金山西
0223a06: 湖。遂往四明。為九峰虔一疏。出住育王。四明人。相與
0223a07: 出力建閣。藏所賜詩頌。榜曰宸奎。命翰林學士蘇軾
0223a08: 為記。時京師建寶文閣。詔取副本藏焉○廬山圓通
0223a09: 訥禪師一見璉。直以大器期之。或問。何自而知之。曰。
0223a10: 斯人中正不倚。動靜尊嚴。加以道學行誼。言簡盡理。
0223a11: 凡人資稟如此。鮮有不成器者僧傳。
0223a13: 造寺觀。及三十餘間。悉存之。並賜聖壽為額編年。
0223a14: 張永德。居睢陽時。比有書生臥疾。療之獲安。能以
0223a15: 水銀同藥。置鼎中即成金。將別。永德求其術。曰不可。
0223a16: 吾不。恐損君壽。永德留之。辭曰後當見於淮上。周
0223a17: 世宗用兵壽春。永德從之。因出射見一僧。乃昔書生
0223a18: 也。謂永德曰。若見二屬人。善事之。當保五十年富
0223a19: 貴。後遇太祖太宗。皆亥生也東都事略。
0223a20: 錢若水自言。某初應舉。謁陳摶搏先生。臨出。約後十日
0223a21: 來。至期敬往。迎入山齋。地爐已巳先與一僧擁褐對
0223a23: 平。僧熟視若水。久之不語。以火箸書。作做不得三
0223a24: 字。而不問。次日復謁陳。且問僧名及言何事。陳曰。麻
0223b01: 衣道者也。道行高潔。學通天人。至於知人。尤有神仙
0223b02: 之鑑。卿欲留學道。心中不決。遂請道者質疑。他云。足
0223b03: 下無神仙骨法。但得好官。急流中勇退耳言行錄○
0223b04: 丞相王文正公旦。少時與錢若水。同直史。有僧善
0223b05: 相。謂若水曰。王舍人。他日位極人臣。當貴無比。若水
0223b06: 曰。王舍人。面偏而喉骨高。如何其貴。曰。作相之後。面
0223b07: 當自正。喉骨高主。奉身薄耳。為相之日。性充淡寡慾。
0223b08: 奉身至薄。天禧元年九月薨。上臨其喪。公寢疾。令人
0223b09: 削髮披僧服。蓋悔前之為人也編年。
0223b10: 章惠公王隨。河陽人。外若方嚴。所治常失於寬。性善
0223b11: 慕唐裴休之為人也。為御史中丞。出鎮錢塘。往興教
0223b12: 謁小壽禪師。機語契合。為方外友。至相位。為法門城
0223b13: 池。臨終書偈云。堂燈已巳滅。彈指向誰說。去住本尋
0223b14: 常。春風掃殘雪。寂然長往。蓋寬慈定力之靈也東都事略
0223b15: 李文靖公沆。有長者之譽。頗通釋典。尤厭榮利。為相
0223b16: 所居湫隘。處之裕如。家人勸治居第。答曰。身食厚祿。
0223b17: 時有橫賜。計亦可治第。但念內典。以此世界為缺陷。
0223b19: 林一枝。聊自足耳。公後遇疾。右寢逝。時盛暑停七
0223b20: 日。室中並無穢氣。人謂履踐之驗也言行錄。
0223b21: 歐陽文忠公脩。素不信釋氏之說。如酬淨照禪師詩
0223b22: 云。佛說吾不學。勞師忽關。我方仁義急。君且水雲
0223b23: 閑。又惟吾禪師云。子何獨吾慕。自忘夷其身。其可
0223b24: 知也○公昔官洛中。游嵩山。僕吏。放意而往。至一
0223c01: 山寺入門。脩竹滿軒。霜清鳥鳴。風物鮮明。公休于殿
0223c02: 陛。傍有老僧。閱經自若。與語不甚答。公異之曰。住
0223c03: 山久如。對曰。甚久也。又問。誦何經。曰法華。公曰。古之
0223c04: 高僧。臨生死之際。類皆談笑脫去。何道致之。曰。定慧
0223c05: 力耳。又問。今乃寂寥無有何哉。老僧笑曰。古之人。念
0223c06: 念在定慧。臨終安得散亂。今之人。念念在散亂。臨終
0223c07: 安得定。文忠公大驚。不知膝之屈也○謝希深。常作
0223c08: 文記其事。爾後深肯信之。尚好騷雅。僧中名勝。皆與
0223c09: 之游。稱為才智。己巳豈不心醉。如贈曇師云。山林往
0223c10: 不返。古亦有吾儒。羨子識所止。林歸結廬。洛僧文
0223c11: 瑩贄見云。未入歐公彀。人間豈有詩。不圖偷格律。且
0223c12: 貴識容儀。立事無中外。憑心一險夷。乞居機政地。
0223c13: 替罄論思。公贈別云。飛錫扣書齋。言談得再陪。孤閑
0223c14: 乾竺客。平淡少陵才。究道情何篤。爭名念已巳。山林
0223c15: 著詩就。應寄日邊來。吳僧慧勤謁別云。記言嚴謹法
0223c16: 尼丘。刪次唐書筆力周。要措時康流化物。須公起作
0223c17: 濟川舟。公續韻云。告老歸來羨一丘。舜裳無補愧伊
0223c18: 周。君今索理歸吳棹。無復同乘泛汴舟○公聞浮山
0223c19: 遠禪師德風奇逸。造其室。未有以異之。與客奕碁。遠
0223c20: 坐其傍。公取苟請因碁說法。師乃鳴鼓升座云。若論
0223c21: 此事。如兩家著相似。何謂也。敵手知音。當機不讓。
0223c22: 若是綴五饒三。又通一路始得。有一般底。只解閑門
0223c23: 作活。不會奪角衝關。硬節與虎口齊彰。局破後徒勞
0223c24: 逴斡。所以道。肥邊易得。瘦難求。思行則往往失粘。
0224a01: 心麤而時時頭撞。休誇國手。謾說神仙。贏局輸籌即
0224a02: 不問。且道黑白未分時一著。落在甚麼處。良久云。縱
0224a03: 橫十九路。迷悟幾多人。文公加嘆○公既登二府。一
0224a04: 日被病。忽中夜。夢至一所。如官舍。見十人冠冕環
0224a05: 坐。一人云。參政安得至此。宜速返舍。公如其言。遂出
0224a06: 門十數步。復往問之曰。公等莫非釋氏所謂十王者
0224a07: 乎。曰然。又問。世人飯僧誦經。作利益事。為亡人追福。
0224a08: 果有益乎。曰安得無益。既寤病艮愈。自是篤信佛法。
0224a09: 公晚景交篤方外。情見乎辭並丹陽集○蜀僧祖秀。字紫
0224a10: 芝。著歐陽公外傳。蘇養直庠為序。略曰。君子以佛之
0224a11: 教。不見證於堯舜禹湯之世。而孔子孟軻之後。歷代
0224a12: 先儒。雖當國不少禁。亦聽其橫流寓內。古今持此論
0224a13: 者有之。獨秀公以謂。堯之丹朱。不足以受政。而禪舜。
0224a14: 舜亦憂商均。而禪禹。至湯武革命。斯教之所始。使孔
0224a15: 子行事。亦何以異此。由堯訖武王。佛未誕生。有以也。
0224a16: 成康既沒。佛於是顯跡。然而未備中華。以聖人生
0224a17: 於魯。集大成於古帝王之教也。甚矣。聖人困於魯衛
0224a18: 陳宋。欲居九夷。乘桴浮海。當是時。以外數萬里之教。
0224a19: 加于中國。天子諸候。疇聽之哉。佛之法不苟傳。非顯
0224a20: 宗感物。而求諸遠。恐未能速應耳。此皆秀公京師之
0224a21: 書。其駭古震今之論。溢數萬言。特未傳於世矣。
0224a22: 杜祈公張。文定公皆。致政居睢陽。里巷相往來。有朱
0224a23: 承事者。以醫術游二老之間。祁公每笑安道佛。朱
0224a24: 乘間。謂文定曰。杜公天下偉人。惜乎未知此事。公有
0224b01: 力。盍不勸發之。文定云。君與此老緣熟。我只能助之
0224b02: 耳。朱讋應而去。一日祁公呼朱。切甚急。朱謂使者
0224b03: 曰。汝先往白公。但云看楞嚴經未了。使者如所告。祁
0224b05: 不意近亦闒茸。所謂楞嚴者何等語。乃爾著。聖人
0224b06: 微言。無出孔孟。捨此而取彼。是大惑也。朱曰。相公未
0224b08: 中出首卷曰。相公閱之。祁乃取點看。不覺終軸。忽大
0224b09: 驚曰。世間何從有此書邪。遣使盡持遍讀之。捉朱手
0224b10: 曰。君真我知識。安道知而久之。不以我告何哉。即命
0224b11: 駕見文定。敘其事。安道曰。譬如人失物。忽已巳尋得。當
0224b12: 喜而得之。不可追悔得之早晚也。僕非不告。以公與
0224b13: 朱君緣熟。故遣之耳。雖佛祖化人。亦必藉其同事也。
0224b15: 張文定公。知除州。游瑯山。周行廊廡。不忍去。旋
0224b16: 抵藏院。有感流涕。指梁間經云。此吾前身事也。令
0224b17: 取視之。乃所書楞伽二卷。齋沐續之。與前書無少異。
0224b18: 蓋前生知藏僧。寫經未了而化。
0224b19: 從事朱判官炎。因讀楞嚴經。於真心明妙處有省。遂
0224b20: 問講僧義江曰。此身死後。此心何在。江曰。此身未死。
0224b21: 此心何在。朱良久。遂呈偈曰。四大不須先後覺。六根
0224b22: 還向用時空。難將語默呈師也。只在尋常語默中。
0224b23: 文忠公楊億。因唐明嵩馳書至楊云。對而不相識。千
0224b24: 里同風。明云。某甲奉院門。請往復者五。楊喚客司
0224c01: 曰。點茶元來是家裏人。茶罷。復問數語。楊乃大笑。
0224c02: 偈云。槌心滅性透玄關。透得玄關亦自閑。說與傍人
0224c03: 應不信。唯師為我笑開顏。師云。外邊計智在機關。
0224c04: 功業雖成總是閑。西掖代言應有暇。與談祖道悅天
0224c05: 顏。公悅。朝次語都尉李公冠。近有一衲見訪。真西河
0224c06: 獅子。李曰。法拘不得就謁見。奈何。公歸達李公之言。
0224c07: ○師凌晨趍謁。李令童子傳語。道得即相見。師曰。今
0224c08: 日特來相看。李云。文刊白字。當道種青松。師云。不
0224c10: 云。頭底。李乃相見。纔坐便問。我聞西河有金毛
0224c11: 師子是否。明云。甚處得這話頭來。李便喝。明云。野干
0224c12: 鳴。李又喝。明云恰是。李有偈云。赫日炎風六月餘。水
0224c13: 邊林下自涼居。有人來致毗盧問。手拗山花笑與渠。
0224c14: 明續韻曰。道在休分智與愚。古今達者任安居。本無
0224c15: 萬法知何。物物頭頭不是渠。公大悅。
0224c16: 楊侍郎。李都尉。與承天嵩禪師問答五段。楊問。彌陀
0224c17: 演化於西方。達磨傳心於東土。胡來漢現。水到渠成。
0224c18: 五岳鎮靜以崢嶸。百谷朝宗而浩渺。一靈之性。託境
0224c19: 現形。三有之中。憑何立命。師云。仙人無婦。玉女無夫。
0224c20: 楊云。尼剃頭不復生子。師云。陝陜府銕牛能哮吼。嘉州
0224c21: 大像念摩訶。李云。倒跳上山巔。師云。騎牛不著靴○
0224c22: 楊問。玄沙不出嶺。保壽不渡河。善才參知識五十三
0224c23: 員。慧遠結黑白一十八士。雪峰三度上投子。智者九
0224c24: 旬講法華。這六箇漢。為復野干鳴。為復師子吼。速道
0225a01: 速道。師云。水急魚行。峰高鳥不栖。楊云。泗洲大聖。
0225a02: 師云。土上加泥更一重。李云。舌上覆金錢。師云。半夜
0225a03: 歌樂動。誰人得知音○楊問。風穴提印南院。傳衣昭
0225a04: 公。演化於西河。嵩師領徒於并壘。南宗之旨。北土大
0225a05: 興。且道二師承誰恩力。師云。不入蓮池浴。懶向雪山
0225a06: 游。楊云。清涼山裏萬菩薩。師云。維摩會上諸聖集。李
0225a07: 云。背負乾薪遭野火。師云。口是禍門○楊問。忉利透
0225a08: 日月之上。四禪無風火之。三交駕銕牛之車。臨汝
0225a09: 握全提之印。獼猴有一面古鏡。狸奴有萬里神光。直
0225a10: 下承當。是何人也。師云。朝看東南。暮看西北。楊云。狸
0225a11: 奴白牯知有。師云。淹殺冢頭蒿。李云。月裏油鐺。
0225a12: 師云。石人腰帶○楊問。一切諸佛。盡在裏許。動則喪
0225a13: 身失命。著兩頭俱瞎。擬議之間。千山萬水。直下會
0225a14: 得。也是炭庫裏坐地。有不惜眉毛者。通箇消息來。師
0225a15: 云。百雜碎。楊云。平生不妄語。師云。也要道過。李云。出
0225a16: 穴兔遭罥。師云。東西無滯。南北得自由以上類鑑。
0225a17: 楊文忠公。問廣慧。南閻浮提眾生。以財為命。國以
0225a18: 財聚民。教中有財法二施。何以勸人於財寶。師云。
0225a19: 剎竿炎上銕龍頭。楊云。任麼則海壇馬子似大。師
0225a20: 云。楚雞不是丹山鳳。楊云。佛滅二十年。比丘少慚愧
0225a21: ○大年楊公。家世學佛。常參雲門諒老安公大師。後
0225a22: 依廣慧璉禪師。始大發。通為璉嗣云。平昔膺之
0225a23: 物。嚗然自落。積劫未明之事。廓爾現前云云。夫繼紹
0225a24: 之緣。當嗣廣慧泊寢疾。以偈寄李都尉曰。漚生與漚
0225b01: 滅。二法本來齊。欲識真歸處。趙州東院西。遂屏居蛻
0225b02: 脫。有紅光貫腦而升。公建寧人氏○仁宗曰。楊文忠
0225b03: 公億。為國竭忠。有君子之大節。晚年留心釋典云東都
0225b04: 事略。
0225b05: 李公都尉。因堅上座取辭。李曰。近離上黨。得中都。
0225b06: 方接麈塵談。遽回虎錫。指雲屏之翠嶠。訪雪嶺之清流。
0225b07: 未審此處彼處的的事作麼生。堅云。利拂開天地
0225b08: 靜。霜刀纔舉斗牛寒。李云。恰值今日耳聵。堅云。一箭
0225b09: 落雙鵰。李云。上座為什麼著草鞋睡。堅以衣一拂。李
0225b10: 低頭云。今日可謂降伏。堅云。普化出僧堂。○李都尉。
0225b11: 見石門聰禪師。問出家事如何。聰云。昔崔趙公。參國
0225b12: 一禪師云。弟子出家得否。師云。出家是大丈夫事。非
0225b13: 將相之所能為。李於言下大悟。乃作二句偈寄朱。發
0225b14: 運正辭。時許公式為淮南漕。朱以李偈寄許。許共和
0225b15: 之。李偈云。參禪須是銕漢。著手心頭便判。朱曰。雨催
0225b16: 樵子還家。許曰。風送漁舟到岸。又請○浮山遠禪師
0225b17: 和曰。參禪須是銕漢。手心頭便判。通身雖是眼睛。
0225b18: 也待紅爐再。鉏麑觸樹迷封。豫讓藏身吞炭。鷺鶿
0225b19: 影落秋江。風送華兩岸。諸公見而大敬之。李乃自
0225b20: 和云。參禪須是銕漢。著手心頭便判。直取無上菩提。
0225b21: 一切是非莫管○李公。初受左武衛將軍駙馬都尉。
0225b22: 歷參宿德。機辯諸方。臨終有尼道堅。就枕問曰。都尉。
0225b23: 眾生見劫盡。大火所燒時。切要照顧主人翁。公云。大
0225b24: 師與我煎一服藥來。尼無語公云。師姑家藥也不會
0225c01: 煎。投枕未安而去○真宗顧待加異。常稱其好學。為
0225c02: 人醞藉讀書。通浮屠性理之學。師楊公億。為參禪
0225c03: 伴侶東都事略。
0225c04: 許公式守筠日。洞山聰禪師。自植松。口誦金剛經
0225c05: 不輟。其山北號金剛嶺。公贈詩曰。語言全不滯。高躡
0225c06: 祖師蹤。夜坐連雲石。春栽帶雨松。鑑分金殿燭。山答
0225c07: 月樓鍾。有問西來意。堂對遠峰○公一日與上藍
0225c08: 溥泐潭澄二師話次。澄云。承聞。郎中有夜坐連雲石。
0225c09: 春栽松帶雨。答洞山甚麼話。許云。今日放衛早。澄云。
0225c10: 聞說答泗洲大聖在楊州出現底話。是否。許云。別點
0225c11: 茶來。澄云。名不得。元來是作得主。許云。和尚早晚
0225c12: 回山。澄云。今日被上藍覷破。藍便喝。澄云。須是始
0225c13: 得。許云。無柰船何打戽斗。
0225c14: 員外安鴻漸。問首山念禪師。一物不將來時如何。師
0225c15: 云。何得對眾謾語。安擬議。師便打。又問。是法住法位
0225c16: 世間相常住。如何是常住底法。師打杖云。且道是
0225c17: 住是不住。安云。未曉之徒如何領會。師云。依稀侶曲
0225c18: 纔堪聽。又被風吹別調中。又問。弟子不會致問。乞師
0225c19: 指示。師云。水急浪開魚自現。金麟又透碧潭中。公默
0225c20: 領而去。
0225c21: 曾學士會守四明。止絕僧道。投刺雪竇顯禪師。因領
0225c22: 眾入城化緣。以偈寄之曰。碧落凝雪乍晴。住山情
0225c23: 緒寄重城。使君道在未相見。空戀甘棠影裏行。曾公
0225c24: 答云。勞勞世事逐浮沉。一性澄明古今。目擊道存
0226a01: 無阻隔。何須見面始知心。令人請相見云。道無阻隔
0226a02: 因甚入來不得。師云。復見別長老所請舉向伊。曾云。
0226a03: 舉又何妨。師云。山僧罪過。曾云。好好。師云。喏喏以上類鑑
0226a04: 轉運張僅。問壽寧義禪師曰。下官如今剃頭。作得
0226a05: 長老也無。師以手摩頭喚郎中。郎中應諾。于頭什麼
0226a06: 事。示以偈云。星郎功內取無為。秪此真靈信自誰。塵
0226a07: 裏認它非是我。境中明得豈言伊。無心暫對求人說。
0226a08: 有相權將指嶮疑。憶昔遠公蓮社客。輸他陶令返攢
0226a09: 眉。張乃數謝而已巳廣燈。
0226a10: 忠肅公馬亮。性純孝。自華顯克終。甄褒朝以米千斛
0226a11: 金數百兩命賜公。公慨然曰。祿不養親。比將安用。對
0226a12: 親像前誓追冥福。即置清涼寺。以添助營繕。守杭日。
0226a13: 有梵僧。遺公舍利一匊囑曰。它日必興佛事。及麾移
0226a14: 淝上。僧懷謹。謀建塔於郡永昌。適契前諾。乃輟俸崇
0226a15: 成。遂瘞舍利。以普慈為額。公歷探竺典。尤華嚴。
0226a16: 忽一日告所親曰。吾大期非遠。乃絕葷澡。更居士
0226a17: 服。泊然而逝。公於咸平三年。以虞部員外郎。出使
0226a18: 江池饒建四州。歲鑄錢百三十五萬貫。銅鈆皆有餘
0226a19: 羨。真宗。即以為江南轉運副使。兼都大提點江南福
0226a20: 建路鑄錢四監。凡役兵三千八伯餘人編年。
0226a21: 右丞范。謁旻禪師。某甲宿世。作何福業。墮在紫金
0226a22: 囊中。去此事稍遠。師呼內翰。范應諾。師云。何遠之有。
0226a23: 范躍然曰。乞師再垂指示。師拊膝一下。范擬對。師云。
0226a24: 見即便見。擬思即差。范豁如拜謝。
0226b01: 丞相丁公謂。杭之西湖僧省常。與朝宰公卿大夫。結
0226b02: 淨行社。公有詩云。已巳悟何須傍水雲。未休終是利名
0226b03: 身。今當蘭若親禪客。且向蓬山會史臣。開卷每尋莊
0226b04: 子馬。援毫寧待仲尼麟。伊余冷笑陶彭澤。作蓮華
0226b05: 社外人○公齋僧疏云。補仲山。曲盡巧心。和傳說
0226b06: 。難調眾口云云。特形歸命。恭發精誠。虔施白金。充
0226b07: 修淨供。飯苾之高德。答懶瓚之深慈云云虔罄丹
0226b08: 誠。永繄法力。
0226b09: 諫議謝公泌。與常師少小之交。入社詩云。識師十五
0226b10: 年。時已巳斷塵緣。湖上蓮華社。庭前樹禪。智燈明覺
0226b11: 路。法雨溉情田。直到無言處。維摩病始痊。
0226b12: 范文正公。守吳日。瑯琊覺禪師。謁之留數日。公於言
0226b13: 下知歸。與師偈曰。連朝共話釋疑團。豈為浮生半日
0226b14: 閑。直欲與師閑到老。盡識性入玄關。師躡韻云。威
0226b15: 竦邊城名以立。化行鄉郡日多閑。手提千古文章印。
0226b16: 印定西來佛祖關。師雖為文正公一出。聲振吳中。旬
0226b17: 日利數千緡。陰送諸寺。同日設齋。辭退而去。
0226b18: 察院游公定夫。見開福寧禪師。乞指心要。師曰。道不
0226b19: 在說與示處。說示者方便耳。須用就己巳知歸。外求有
0226b20: 相佛。與汝不相似也。公飲默。後致書曰。儒者執父子
0226b21: 君臣夫歸兄弟朋友。各盡其分。罔有不合道者。釋氏
0226b22: 謂。世間一切幻。要人反常反道。旨殊用異。聲可入
0226b23: 心可通哉。答云。人溺情塵愛網。晝思夜度。無一息之
0226b24: 暫停。須力與之決破。其心之放者。死生乃可出。若
0226c01: 只括其同異。盡分於父子君臣數者之間。我習內薰。
0226c02: 愛緣外染。於道何能造合。伊川曰。吾所攻者跡也。
0226c03: 然跡安所從出哉。能反厥常。心自通。道自合。不然難
0226c04: 與口舌爭也。
0226c05: 狀元王十朋。謁處之南明雪堂行禪師問道。書云。先
0226c06: 佛說法。觀根發言。依言立義可以科。可以釋。凡膠膠
0226c07: 生者。皆知誦而習之。禪門乃撥去文字。謂至道不可
0226c08: 以理求。真理不可以識解。要人見性成佛。既撥去文
0226c09: 字。復刊藏乘流通何耶。答曰。經是佛語。佛語以心為
0226c10: 宗。心若不明。惟認佛語。欲以理求而識解者。說食終
0226c11: 不能飽也。要在立志堅確。行之精進。然後得之。若不
0226c12: 如此。要做聖賢事業。至聖賢地位。何可得哉。師後住
0226c13: 薦福謝事。饒之郡侯。嘉其行業。贊師像云。相忘彼此
0226c14: 千頂。順應高低百草頭。薦福老僧三跳外。季咸何
0226c15: 處見壺丘。噫棄榮貴就寂寞。如是高風可勝景仰。
0226c16: 司馬溫公光。作釋氏解禪偈曰。文中子以佛為西
0226c17: 方聖人。信如文中子之言。則佛之心可知矣。今之言
0226c18: 禪者。好為隱語以相迷。大言以相勝。學者倀倀然。益
0226c19: 入於迷妄。故余廣文中子而解之。若其果然。則中國
0226c20: 可行矣。何必西方。若其不然。則非余所知。一曰。忿氣
0226c21: 如烈火。利慾若銛鋒。終期長戚戚。是名阿鼻獄。二曰。
0226c22: 顏子安陋巷。孟軻養自然。富貴若浮雲。是名極樂國。
0226c23: 三曰。仁人之安宅。義人之正路。行之誠且久。是名光
0226c24: 明藏。四曰。言為百世師。行為天下法。久久不可掩。是
0227a01: 名不壞身。五曰。道義修一身。功德被萬物。為賢為大
0227a02: 聖。是名菩薩佛。
0227a03: 呂公著晚年多讀釋氏書。益究禪理。司馬溫公。學
0227a04: 有至行。獨不喜佛。公每勸其留意。且曰。佛學者。直貴
0227a05: 其心術簡要爾。非必事事服習為方外人也。自以儒
0227a06: 服衣冠。燕居講道。未為沙門譏警語。獨於先佛祖
0227a07: 師之言。掇其至要而識之。大率以正心無念為宗。公
0227a08: 然之並言行錄。
0227a09: 提刑楊公畋。道過楊岐山下。會禪師出接。楊乃問。和
0227a10: 尚法嗣何人。師云。慈明大師。楊云。見箇什麼道理便
0227a11: 法嗣他。師云。共盂喫飯。楊云。與麼則不見也。師捺
0227a12: 滕云。甚處是不見。楊大笑。師云。須是提刑始得。復請
0227a13: 入院燒香。楊云。待回來。師乃茶信。楊云。這箇
0227a14: 不消得。有甚乾嚗嚗底禪。見示些子。師指茶信云。這
0227a15: 筒尚自不要。豈況乾嚗嚗底禪。楊擬議。師有頌云。示
0227a16: 作王臣。佛祖罔措。為指迷源。殺人無數。楊云。和尚為
0227a17: 甚就身打劫。師云。元來是我家裏人。楊大笑。師云。山
0227a18: 僧罪過。
0227a19: 孫比部謁楊岐禪師曰。八萬四千法門。門門見諦。因
0227a20: 甚觸途成滯。師曰。是公自生隔礙。曰。日用急切處請
0227a21: 師舉。師曰。不見道。執之失度。必入邪路。放之自然。體
0227a22: 無去住。請體此用功○師一日訪公。值判決。乃曰。下
0227a23: 官為王事所拘。甚欲免離。師云。此正是比部願力深
0227a24: 廣。利濟群生處。曰何以見得。師答以偈。應現宰官身。
0227b01: 廣弘悲願深。為人重指處。棒下血淋淋。公因偈有省
0227b03: 真諦。善惡何曾有兩途並類鑑。
0227b04: 白雲端禪師。郭公甫自當塗絕江參謁。師問。牛淳乎。
0227b05: 公曰。淳矣。端叱之。公拱手而立。端曰。淳乎淳乎。南泉
0227b06: 大溈無異此也。乃贈偈曰。牛來山中。水足草足。牛出
0227b07: 山去。東觸西觸。又曰。上大人化三千可知禮也寶訓。
0227b08: 無為楊次公傑。宰黃梅日。謁端禪師。請升座云。夜來
0227b09: 堂上坐。忽聞人喚。黃梅楊長官。來到白雲畔。久聞
0227b10: 竊我宗。未得當面斷。一夜燈火前。引過舊公案。所犯
0227b12: 公以偈呈師云。短世無閑日。空有盡時。滿前皆俗
0227b14: 片。能有幾人知。師云。無為子詩今又古。始明終晦人
0227b15: 難。豈惟正得國風回。別有一枝通佛祖○次公入
0227b16: 寶林寺。因寫七佛殿額。乃問昌禪師。七佛重出世時
0227b17: 如何。師云。一回相見一回新。又同游山次。楊拈起大
0227b18: 士飯石問。既是飯石。為甚咬不破。師云。只為太硬。楊
0227b19: 云。猶涉繁詞。師云。未審提州作麼生。楊云硬。師云。也
0227b20: 是第二月○次公與中際野軒可遵禪師為道交。以
0227b21: 偈調師曰。無孔銕槌太重。墮在野軒詩頌。酸豏氣息
0227b22: 全無。一向撲入虀瓮。遵乃續韻云。無為不甚尊重。到
0227b23: 處吟詩作頌。直饒百發百中。未免喚鍾作瓮。無何有
0227b24: 僧。往無為軍持。遵以偈送之。且簡次公云。今去無
0227c01: 為化有情。野軒無物贈君行。若從楊傑門前過。為我
0227c02: 高聲喝一聲○次公。從天衣懷禪師游。師每引老龐
0227c03: 機語令研究。後奉祠泰山。雞一鳴日如盤湧。大悟。
0227c04: 因以有男不婚有女不嫁之偈。別云。男大須婚。女長
0227c05: 須嫁。討甚閑工夫。更說無生話。書以寄師。師大稱善。
0227c06: 公歷禮部侍郎。至太保。
0227c07: 太傅高世則。依芙蓉楷禪師。求指心要。師令去所重
0227c08: 扣己巳而參。一日忽造微妙。呈偈云。懸崖撒手任縱橫。
0227c09: 大地空自坦平。照壑輝岩不借月。庵頭別有一簾
0227c10: 明。師印可之。
0227c11: 杜鴻漸。參無住禪師云。弟子撰得起信論章疏。未審
0227c12: 稱得佛意否。師云。當知一切諸相。從本已巳來。離言說
0227c13: 相。離文字相。離心緣相。既著種種相。何名真如。漸作
0227c14: 禮而退以上並本傳。
0227c15: 豫章程公關。聞黃龍南禪師居積翠庵。以詩招住翠
0227c16: 岩曰。翠岩泉石冠西山。欲得高人住此間。曾是早年
0227c17: 聽法者。今生更欲見師顏。南和云。白髮滿頭如雪山。
0227c18: 羸無力出人間。翻思有負公侯命。旦夕彷徨益厚
0227c19: 顏。及程歸朝。二年復除江西漕。南以頌寄之曰。洪并
0227c21: 領江西漕使權。列郡望風皆草偃。故人高枕得雲眠。
0227c22: 馬塵未卜趍何日。預把音書作信傳。公和曰。七字新
0227c23: 吟億舊年。此時懷抱極懸懸。師今有道居禪首。我本
0227c24: 何人掌吏權。明月每思雲下座。青山一任日高眠。庵
0228a02: 平三年丙午。准勘會未名額寺宇賜之。公之力也。
0228a03: 中書李林宗。謁益首座於南岳。問意欲出塵今未出。
0228a04: 請師端的決疑情。益云。作麼生是出塵底意。李罔措。
0228a05: 益召云會麼。李忽省。呈偈云。心鏡從來瑩。黃河本自
0228a06: 深。只因師問後。砂石化為金。益云。正趍地獄。李云。人
0228a07: 我無相。胡為地獄。益云。汝今何在。李云。現祇對次。益
0228a08: 云。只此是黃金。李云。眼中添屑。益大笑。李便拜類要。
0228a09: 錢塘喻彌陀者。少年專彌陀佛為業。次公楊傑。賞
0228a10: 識其精妙。以姓呼之為俞彌陀。由是得名。有部使者。
0228a11: 問以能彌陀。何不參禪。答以偈曰。平生只解彌
0228a12: 陀。不解參禪可奈何。幸有五湖風月在。太平何用動
0228a13: 干戈。尋於七寶山。鐫石為佛。及百尺。使水陸往來悉
0228a14: 得瞻仰。侍郎薛公問曰。彼彌勒佛。現在天宮。為諸天說
0228a15: 法。於此鑿頑石。將奚以為耶。亦以偈對云。咄哉頑石
0228a16: 頭。全憑巧匠修。只今彌勒佛。莫待下生求。三十五。占
0228a17: 僧籍。名思淨。乃城北僦舍。日持。期飯百萬僧。不二
0228a18: 十寒暑。及百萬。郡移妙行院額於其處。以旌其勤。方
0228a19: 之亂。所至無類。既犯錢塘。淨造其前。願以一身
0228a20: 代一城之命。誠心感動。賊鋒為之少戢焉。
0228a21: 餘杭政禪師。錢塘人。少游方。問道三十年。歸功臣山。
0228a22: 常誇一黃犢。侍郎蔣公堂。出守杭州。與師為方外友。
0228a23: 每至郡庭。笑談終日而去。公贈詩曰。禪客尋常入舊
0228a24: 都。黃牛角上掛瓶爐。有時帶雪穿雲去。便好和盡
0228b01: 作圖。一日郡有貴客至。薛公留政曰。明日府有讌。師
0228b02: 固奉律。能為我少留一日。因清話。政諾之。公喜。明
0228b03: 日使人要之。留一偈曰。昨日相將今日期。出門倚杖
0228b04: 又思惟。為僧只合居岩谷。國士筵中大不宜。座客皆
0228b05: 仰其高韻□秦少游。見政字。必蓄之。
0228b06: 吳興郡邵宗益者。剖蚌將食。中有一珠。現羅漢像。偏
0228b07: 袒右肩。矯首左顧。衣紋畢具。僧俗見。遂奉歸感慈
0228b08: 寺。寺臨溪流。建炎間憲使□漢誠與客傳玩。不覺越
0228b09: 檻躍入水中。禱佛求之。波渺茫之中。一索而獲。噫
0228b10: 亦異矣。小蘊葉公詩云。應跡不辭從異類。藏身何意
0228b11: 戀窮源。曾公袞和云。疑是吳興清霅水。直通方廣古
0228b12: 靈源詩話。
0228b13: 廬山李商隱。因修造犯土。舉家病腫。求醫不效。乃掃
0228b14: 室宇。骨肉各令齋心焚香。誦熾盛光。以禳所忤。未
0228b15: 滿七日。夜夢白衣老人。騎牛在家。忽地陷旋旋沒去。
0228b16: 翌日大小皆無恙。嘻志誠所感。速如影響。非佛力能
0228b17: 如是乎感通錄。
0228b18: 衡岳楚雲上人。唐末有至行。刺血寫法華經一部。
0228b19: 長七寸。廣四寸。厚半之。以栴檀作匣。藏於福嚴三生
0228b20: 藏。於上刻八字曰。若開此經誓同慈氏。皇祐間。有貴
0228b21: 人游山見之。疑其妄。使人鉗發之。有血如出焉。須
0228b22: 臾風雷震山谷。雲入屋。相捉不相見。彌日不止。貴
0228b23: 人大驚。授誠懺悔。迨今血依然。願力所持。乃爾異
0228b24: 也○禪月大師。贈之詩曰。剔皮刺血誠何苦。為寫靈
0228c01: 山九會文。十指瀝乾終七軸。從來求法更無君林間錄。
0228c02: 眉山記載。成都府無名異僧者。善誦法華經。一日
0228c03: 赴西崦人家。一人曰。誦至寶塔品。幸見報。至期。一老
0228c04: 人爪甲甚長。乃唐時衣冠。於佛前跪聽誦畢即入。去
0228c05: 後問之左右。姓孫。名不敢說。可將手來。遂寫思邈二
0228c06: 字。僧忽驚曰孫真人也。回頭忽不見。屋亦俱隱。其僧
0228c07: 嘆息久之。孫真人既已巳留意方書。而得度世。又咨
0228c08: 決於唐宣律師。既得咨決於宣律師。又聽寶塔品
0228c09: 於成都無名異僧。此即百丈竿頭更進一步也感應篇。
0228c10: 廬山棲賢真教杲禪師。南康守客游山。客肆其忽
0228c11: 慢。果遂著欺客文曰。凡人之所愛人者。必取其道德
0228c12: 之淵奧。言行之粹美。出一言則千里伏膺而不倦。立
0228c13: 一行則百世景仰而不忘。逃名於盛世。匿耀於靈府。
0228c15: 至明不足類其達。崇高莫大之富貴。若一毫之輕。
0228c16: 保光輝非常之事業。若千鈞之重。厲而修。勤而行。至
0228c17: 其所至。聞其所聞。徹眾智之源。造絕學之域。允蹈乎
0228c18: 六合之外。冥運乎萬機之內。酬酢往來。若空谷之答
0228c19: 響。此乃吾之深愛之者也。若夫騁聲。被殊服。私一
0228c20: 位之雄。踞百人之上。又烏足為驚駭焉。客庸詎欺我。
0228c21: 其無能為。而我且不知其所以為者也。欺客若此。其
0228c22: 智小哉○師註護教篇。洪駒父為後序。又題其像
0228c23: 曰。鳴前。聲聞于天。瀑布之下。思如涌泉。望之毅
0228c24: 然。即之溫然。雙斂歛屹玄。香爐生。之人也德也。與茲
0229a01: 山而俱傳紀談。
0229a02: 歐陽永叔。著本論。謂佛法為中國患千載。攻之暫
0229a03: 破而愈堅。撲之未滅而愈熾。遂至無可奈何。又醴陵
0229a04: 登真閣記云。醴陵為佛老之居。二者之說。皆見斥於
0229a05: 吾儒。又湘潭藥師院大殿記曰。潭之李氏。聞浮屠法。
0229a06: 有能捨己巳之有以崇飾尊嚴。我則能陰相之。於是得
0229a07: 此寺廢殿而新之。噫觀永叔其所為。心趍而為善可
0229a08: 喜也。仲靈述教外別傳之旨。數萬言。以進　仁宗。嘉
0229a09: 寵留閔賢寺。公從而論議。方會儒釋一貫。而無兩岐。
0229a10: 謂人曰。不意僧中有此郎耶。復與其徒。循循翼翼。日
0229a11: 接讌言。若識所止無生樂。則是惑之似莫耶。玉
0229a12: 之似辟盧者。已巳判然於中。而無疑焉耳。
0229a13: 荊國公王安石。問張文定公曰。孔子去世百年。而生
0229a14: 孟軻。師孔子之孫子思。為之亞聖。後無傳焉。何也。文
0229a15: 定公曰。豈無人耶。亦有過於孔孟者。公曰誰。文定曰。
0229a16: 江西馬大師。坦然禪師。汾陽無業禪師。雪。岩頭。丹
0229a17: 霞。雲門。荊公聞舉。意不甚解。乃問曰。何謂也。文定曰。
0229a18: 儒門淡泊。拾不住。皆歸釋氏焉。荊公欣然嘆服。後
0229a19: 舉似無盡張居士。居士撫几嘆賞曰。達人之論也。遂
0229a20: 授筆紀之武庫。
0229a21: 顏氏誡子曰。汝曹若願存俗計。樹立門戶。不棄妻子。
0229a22: 未能出家者。猶當兼行戒行。留心誦讀。以為來世資
0229a23: 。人身難得。勿過也。嘻博覽尚未窮源。局談豈能
0229a24: 盡理。安得以管窺之小心。測扶搖之遠運也。達人大
0229b01: 觀。豈誣語哉。
0229b02: 
0229b03: 歷朝釋氏資鑑卷第九
