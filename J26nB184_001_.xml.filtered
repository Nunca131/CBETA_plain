0541a01: 牧雲和尚七會餘錄目錄
0541a02: 卷之一
0541a03: 上堂小參夜參普說示眾
0541a04: 示語
0541a05: 禪淨玄旨
0541a06: 卷之二
0541a07: 室中語要
0541a08: 書
0541a09: 答語
0541a10: 天童上堂天王開光　祖師開光安座
0541a11: 卷之三
0541a12: 像讚
0541a13: 佛事
0541a14: 卷之四
0541a15: 偈上
0541a16: 卷之五
0541a17: 偈中
0541a18: 卷之六
0541a19: 偈下
0541a20: 七會餘錄目錄終
0541a21: 
0541a22: 
0541a23: 
0541a24: 
0541a25: 
0541a26: 
0541a27: 
0541a28: 
0541a29: 
0541a30: 
0541b01: 牧雲和尚七會餘錄卷之一
0541b02: 姑蘇西華山秀峰寺門人行瑋等編
0541b03: 上堂小參夜參普說示眾
0541b04: 上堂僧問世尊降生一手指天一手指地和尚降生
0541b05: 如何施設師云有口解喫飯問和尚今年生日去年
0541b06: 生日來年又生日未審那箇生日是師云待你數盡
0541b07: 來向汝道問世出世問如何是法師云兔馬有角牛
0541b08: 羊無角進云卻有角作麼師云非汝境界問樹高千
0541b09: 丈葉落歸根法身常寂本無去來未審和尚何處降
0541b10: 生師云你作者箇見解僧云畢竟作麼生師云棒打
0541b11: 不回頭乃云秋風清秋月明大火西流白露零乘涼
0541b12: 昨夜谿林坐唧唧蛩聲喚客惺若向未喚已巳前惺去
0541b13: 如世良馬見鞭影而行其或未然黃帝遺玄珠于赤
0541b14: 水使知索之而不得使離朱索之而不得使喫詬索
0541b15: 之而不得乃使象罔象罔得之黃帝曰異哉象罔乃
0541b16: 得此珠玄珠既得且道在甚麼處乃示獻珠勢云連
0541b17: 城難比況照乘未為明不惜當陽示同教受用親或
0541b18: 有當面蹉過山僧不免更演第二齣說白一上今日
0541b19: 七月十九乃是山僧從母胎出生的時節年年逢此
0541b20: 時節山僧也不管生與不生只恁麼過今年逢此時
0541b21: 節不覺一則以喜一則以懼所喜者何記得去年上
0541b22: 天童兵戈忽起江關阻隔每憶此方道侶恐此生不
0541b23: 得相聚今幸重新會晤歡笑如昨出於意外是一喜
0541b24: 也又前年饑荒我諸弟子同此忍餒修行是後住山
0541b25: 住水或東或西今聞山僧遠遠歸來各各來集所謂
0541b26: 從我於陳蔡者今得及門又一喜也所懼者何懼古
0541b27: 人道人生不滿百今年生日添了一歲須知將來已巳
0541b28: 減了一歲生死無常豈得不懼然此一懼現前緇緇
0541b29: 素素皆該有底何故既同生在世間定各有箇生日
0541b30: 遇著生日添了一歲將來亦各少了一歲設若大事
0541c01: 未明日用隨著二境轉順則多喜逆則多憂自古世
0541c02: 間稱意事常少不稱意事常多未免憂多喜少隨境
0541c03: 漂流於苦海中頭出頭沒何時能了所以道努力今
0541c04: 生須了卻莫教永劫受餘殃先聖見我輩從無始以
0541c05: 來受生受死莫可算數所謂積骨如毘富羅山飲乳
0541c06: 如四大海水今生又復茫然而過未來生死冥然無
0541c07: 涯可不哀耶然則要了生死別無門路須悟無生不
0541c08: 見當時王摩詰是箇詩人卻曉得此意作詩云獨坐
0541c09: 悲雙鬢空堂欲二更雨中山果落燈下草蟲鳴白髮
0541c10: 終難變黃金不可成欲知除老病惟有學無生永嘉
0541c11: 云幾回生幾回死生死悠悠無定止自從頓悟了無
0541c12: 生于諸榮辱何憂喜西方偈云願生西方淨土中上
0541c13: 品蓮花為父母花開見佛悟無生不退菩薩為伴侶
0541c14: 今人多說參禪要悟念佛不消悟據此偈何常不要
0541c15: 悟來須知要了生死須了無生要了無生須有箇悟
0541c16: 門不論參禪念佛今或不了其中旨趣自己巳執定是
0541c17: 東方人世界是穢濁底佛決定在西方世界是淨底
0541c18: 殊不知此偈正治你此執病意謂你不必執娑婆定
0541c19: 是穢濁惡世全身染著在裡許你當願生西方淨土
0541c20: 中意謂願生淨土淨土便現前何故法無定相隨心
0541c21: 而轉譬如人尋常做得件好事面前本無有佛忽見
0541c22: 佛現或菩薩現蓮花現忽若做得一件不好事自心
0541c23: 不安面前忽見地獄相怖畏相諸惡境界豈不是善
0541c24: 惡之境原無定在皆從想念而出你若離諸執著只
0541c25: 此娑婆世界坑坎堆阜便是極樂世界地平如掌所
0541c26: 以維摩經道隨其心淨則佛土淨楞嚴經道但平心
0541c27: 地則一切世界俱平是謂破情不破法世間淨妙香
0541c28: 潔無過蓮花你或一向認箇血肉之軀便謂此軀是
0541c29: 父母所生底亦便認著個血肉父母豈知你從本以
0541c30: 來各各有個妙淨明心譬如蓮花一塵不染是他含
0542a01: 育你長養你世間父母雖極愛念其子忽若隔著百
0542a02: 里千里便不能炤管此妙淨明心隨你寒溫動靜顛
0542a03: 沛流離夢想顛倒無一時不護持你又世間父母大
0542a04: 家團圞頭秪得一生此妙明心從無始已巳來生生世
0542a05: 世在在不忍捨離你此即是你恃怙是你本來真父
0542a06: 母然且佛眼覷不見三賢十聖直得望空啟告惟證
0542a07: 乃知豈不是上品所以華嚴疏云有情之本依智海
0542a08: 以為源含識之流總法身而為體又此妙淨明心你
0542a09: 若鏟地忘卻不得發明譬如蓮花合一般你若一念
0542a10: 發明譬如蓮花開一般所以古人形容悟底樣子道
0542a11: 如大夢覺如蓮花開亦如蓮花未開縱有妙香不能
0542a12: 四至熏動人縱有妙色不見芬芳令見者生渴仰亦
0542a13: 如你不曾發明心地則觸處有礙所以道心花發明
0542a14: 則能炤十方剎你果若心花發明了便自見即心是
0542a15: 佛此佛果然不在東不在西佛不住生死是謂悟得
0542a16: 無生矣其悟正在花開時如何說箇不退此妙淨明
0542a17: 心無生無滅體性堅凝猶如金剛亦名金剛心宋時
0542a18: 有丞相張商英自號無盡居士與大慧禪師云當證
0542a19: 入時全體在金剛心中所以一得永得一證永證自
0542a20: 古及今諸大心眾生無不契證此金剛心行菩薩事
0542a21: 者我今證得自當與他把臂共行所以道不退菩薩
0542a22: 為伴侶故參禪淨土固為殊途同歸如今若不求正
0542a23: 悟逞些聰明說些道理了無交涉不但無交涉損法
0542a24: 財滅功德莫不由斯心意識且有過在所以道離心
0542a25: 意識參絕凡聖路學且凡聖路既絕又如何參如何
0542a26: 學到江吳地盡隔岸越山多山僧此者不避明眼笑
0542a27: 怪入泥入水絮絮怛怛秪為年來多病意得一茅一
0542a28: 缽閒靜自適了此餘生承念此方道侶朝夕庇護五
0542a29: 六年來無可云謝若不真實相告真實勸勉於佛祖
0542a30: 大法設或空過得不孤一番道敘即我及門諸子比
0542b01: 來雖不行棒行喝去逼拶他時中叮嚀更是苦口或
0542b02: 有紹隆佛祖氣概底隨他在左右琢磨設或得少為
0542b03: 足山僧也不能扯拽他所謂成龍者由他上天成蛇
0542b04: 者聽伊入草雖然如是將此深心奉塵剎是則名為
0542b05: 報佛恩下座。
0542b06: 向晚小參今日山僧誕辰承諸人合掌慶生還知山
0542b07: 僧此身所從來麼既知山僧此身所從來亦須念自
0542b08: 己巳此身所從來既念自己巳此身所從來便須各各念
0542b09: 父母恩報父母恩秪如父母恩如何報據他儒門稱
0542b10: 仁人孝子小者夙興溫凊大者立身揚名如此可謂
0542b11: 報其親矣我沙門釋子又當如何你當知夙興溫凊
0542b12: 愉色婉容立身揚名慎終追遠此非仁人孝子則不
0542b13: 能雖然假若其親衰老步履龍鍾不能使其親康強
0542b14: 復壯其親或疾病呻吟不能代其受苦受痛一旦無
0542b15: 常啟手啟足不能挽其親緩停斯須少享甘旨彌留
0542b16: 易簧得正而斃不能愛其親撫摩頂踵勿致朽潰氣
0542b17: 斷命絕前路茫茫甚生恐怖不能諫其親勿作此行
0542b18: 至于入木入土不能隨其親遠遊泉臺同宅長夜九
0542b19: 原長別如慕如疑不能闚其親生平笑語或異不異
0542b20: 生死兩分宗親各散杳杳冥冥不能問其親生我劬
0542b21: 勞今投何處或信得隨業受身然不能知其親或昇
0542b22: 或沉在人在天為飛為走受苦受樂不能為之設處
0542b23: 為之引避縱五內割裂呼號泣血頓足稽顙于親無
0542b24: 少益不能相救嗚呼豈不痛哉所以生老病死之苦
0542b25: 唯佛乃知仁人孝子到此著手不得昔釋迦世尊則
0542b26: 念其親受此生死大苦欲捄其親出如是苦故發心
0542b27: 出家修行學道後得道眼明白了卻生脫卻死乃度
0542b28: 其親亦出於生死亦令一切眾生出家修行學道度
0542b29: 親如是度親是為真報恩是為大報恩你輩既為他
0542b30: 蔭下兒孫又須知報佛恩始得試問如今道眼如何
0542c01: 得明白去不見古來有個那吒太子析骨還父析肉
0542c02: 還母然後現本身為父母說法此傳燈所載其現身
0542c03: 說法亦為報父母恩試問你諸人此公案如何會有
0542c04: 者問著一總不會秪為尋常但曉得肉是肉骨是骨
0542c05: 今肉骨既都析去那箇是本身所以茫然不會有者
0542c06: 問著便作箇解會把肉骨都丟開了向虛空裡描寫
0542c07: 一箇本身出來此身是寂然底是廣大底是不著色
0542c08: 相底是無說而說底此又為尋常說慣是人都有箇
0542c09: 身都有箇性身有生死性無生死身有分段性如虛
0542c10: 空又或見經本上說身死神明不滅就計度道神明
0542c11: 就是我本身復有一種或見宗師家問人道父母未
0542c12: 生前還我本來面目來其實不曾真悟本來面目又
0542c13: 計度道父母未生此身尚無有有箇本來面目豈非
0542c14: 是我本身又尋常見宗師家問人道阿誰拖你者死
0542c15: 屍來便向誰字上卜度把死屍推開計著箇拖死屍
0542c16: 者是我本身日用著衣喫飯屙屎放尿無不是他即
0542c17: 便點胸點肋擎拳豎指或背地裏打人一掌下人一
0542c18: 喝自謂參得禪了大事了當了此一種今時參學未
0542c19: 到家者每患此病古亦有之即聰明人識道理者亦
0542c20: 不出者箇計度又有一種肉也不須析骨也不須析
0542c21: 囫圇吞箇棗道本身現現成成只是面前有物不能
0542c22: 消殞究竟肉原是肉骨原是骨與三尺童子所見無
0542c23: 異但多了一種理解觀其所因亦是從山河及大地
0542c24: 全露法王身等語依模脫出若據款結案第一種不
0542c25: 會是尋常不曾學道人凡夫底見解第二種是聰明
0542c26: 人見解亦是外道見解第三種是參學人弄光影底
0542c27: 見解中含斷常也是外道見解第四種亦是多理路
0542c28: 底人見解面前有物亦是凡夫見解如上見解種種
0542c29: 不同皆為於參學分中無有正悟無有倒斷以致如
0542c30: 斯若執而不化如何得出生死何故為你智眼未開
0543a01: 生死相未破既然自己巳未出生死又如何使父母出
0543a02: 得生死報得父母極重大恩所以道欲出生死海須
0543a03: 透祖師關所以臨濟云參學人須具真正見解所以
0543a04: 山僧尋常不取人機鋒迅利多伎倆只要你參學有
0543a05: 箇倒斷有箇倒斷正悟現前如上諸見自能遠離你
0543a06: 若執此如上見解不肯知非放舍正悟卒不得現前
0543a07: 所以道不用求真惟須息見諸見既息道眼自然明
0543a08: 白不見當初五祖有副衣缽要付人教學人呈偈最
0543a09: 初神秀出呈不愜祖意復次六祖呈偈與祖投機夜
0543a10: 半入室傳衣渡江山僧年來多病亦有箇缽袋子要
0543a11: 分付著人故提此陳年公案使眾呈頌若透得此關
0543a12: 過佛恩親恩報恩有分其或未然非吾種草。
0543a13: 上堂二三子左顧云者是監院右顧云者是首座以
0543a14: 我為隱乎已巳向你說了也吾無行不與三三子者是
0543a15: 丘也便下座。
0543a16: 小參師云山僧適來座上為活漢說法即今下座又
0543a17: 為死人說法既是死人為他說甚麼法只為他未嘗
0543a18: 死既是活人又為他說甚麼法只為他不肯死死人
0543a19: 未嘗死即是活漢活人不肯死卻成死人還有識得
0543a20: 利害者麼昔日有一人曾斷一人命恐怖出家為僧
0543a21: 後於定中見前人來索命僧云汝命既斷索命者誰
0543a22: 其人忽沒不見此非死人未嘗死底消息秪如活人
0543a23: 不肯死卻成死人又如何卻須參始得。
0543a24: 夜參師舉如意云汝等且道者箇是甚麼若道不得
0543a25: 莫怪我瞞你。
0543a26: 夜參師云你輩來參禪還知從上廣大門風真正師
0543a27: 承麼乃舉雲峰悅禪師參大愚愚云佛法不怕爛後
0543a28: 生家趁色力強健為眾化米去悅如教化米還又問
0543a29: 愚又云佛法不怕爛天寒為眾乞炭去悅又如教乞
0543a30: 炭還又問愚云堂司缺人以煩汝悅即歸堂心恨大
0543b01: 愚不為說然信得愚及終無異志一日入後架忽桶
0543b02: 箍爆散乃大悟走見愚愚合掌曰維那且喜大事了
0543b03: 畢你輩且看大愚曾與伊說三玄五位麼一鏃三關
0543b04: 麼同源圓相如訓詁家相似麼其時雲峰悅也無一
0543b05: 語吐露也不喝也不擎拳也不豎指也不打箇圓相
0543b06: 惟汗流遍體禮拜而退你輩想望伊如是風采還慚
0543b07: 惶麼你輩立志果若有分與古人相應則山僧便是
0543b08: 大愚你要做雲峰悅也不難若無如是氣概我也不
0543b09: 是大愚你也不是雲峰悅大家一場散去。
0543b10: 門人崇己巳請上堂舉興化謂克賓維那曰汝不久為
0543b11: 唱導之師賓曰不入者保社化曰會了不入不會不
0543b12: 入賓曰總不與麼化打云克賓維那法戰不勝罰錢
0543b13: 五貫設饡飯一堂次日興化自白椎云克賓維那法
0543b14: 戰不勝不得吃飯即便出院師云興化克賓父慈子
0543b15: 孝玉線金針同死同生光前絕後豈常流所測如今
0543b16: 有般瞎漢別作商量帶累我先聖黑漆拄杖有屈無
0543b17: 伸今日時節相應不妨據款結案驀拈拄杖云出群
0543b18: 須是英靈漢敵勝還他獅子兒卓一卓下座。
0543b19: 滿華嚴會上堂有大經卷在一微塵中書取三千大
0543b20: 千世界中事有聰慧淨眼人破此一塵出大經卷饒
0543b21: 益一切先聖恁麼道可謂呼人於醉夢之中恩大難
0543b22: 酬雖然塵中無不有經何待淨眼人始能出得正如
0543b23: 琴瑟箜篌雖有妙音若無妙指終不能發以此可知
0543b24: 眾生日用自蔽妙明背覺合塵者大經卷不知埋沒
0543b25: 多少時也畢竟如何出得從上老凍膿或擊禪床或
0543b26: 豎拂子道微塵破也經卷出也大似一盲引眾盲狂
0543b27: 犬吠風馳求不息山僧有道靈驗真言奉勸諸人如
0543b28: 何是塵退卻一步如何是經又退一步只管退步漸
0543b29: 漸退到牛角尖裡意趣絕興味盡忽然撞見本爺娘
0543b30: 道箇萬福無事不畢。
0543c01: 夜參汝等欲透此事須發無師智始得且無師智如
0543c02: 何發試舉個樣子看當初五祖演禪師云我者裡禪
0543c03: 似個什麼如人家會作賊有一兒子一日云我爺老
0543c04: 後我卻如何養家須學箇事業始得遂白其爺爺云
0543c05: 好得一夜引至巨室穿窬入宅開櫃乃教兒子入其
0543c06: 中取衣帛兒纔入櫃爺便閉卻復鎖了故於廳上扣
0543c07: 打令其家驚覺乃先尋穿窬而去其家人即時起來
0543c08: 點火燭之知有賊但已巳去了其賊兒在櫃中私自語
0543c09: 云我爺何故如此正悶悶中卻得一計作鼠咬聲其
0543c10: 家遣婢點燈開櫃櫃纔開了賊兒聳身吹滅燈推倒
0543c11: 婢走其家趕至中路賊兒忽見一井乃推巨石投井
0543c12: 中其人卻於井中覓賊兒直走歸家問爺爺云你休
0543c13: 說你怎生得出兒具說上件意爺云你恁麼儘做得。
0543c14: 師云你看他五祖老人垂箇方便何等切實何等明
0543c15: 白在當時靈源禪師稱他為天下第一宗師者說話
0543c16: 汝輩在藂林中無不見過無不念過但不知其問微
0543c17: 細要妙山僧今晚不惜老婆試為剖露要知山僧就
0543c18: 是賊爺汝輩來此相聚皆是賊子問我如何是禪如
0543c19: 何是道如何出生死就是賊兒問養家事業一般山
0543c20: 僧當頭一拶汝輩透不得總被關在櫃中了也但問
0543c21: 汝輩發憤求脫還如賊兒恁麼急切一回也未果若
0543c22: 像伊恁麼急切則無師智自然發露如或未然自是
0543c23: 諸人不肯大死一回雖云參究皆是胡思亂想只為
0543c24: 在藂林中逴得一言半句將謂已巳解問著便水漉漉
0543c25: 地只圖口快既不能死去又如何得有活路殊不知
0543c26: 此事須是絕後再甦方名得活非是如今弄虛瞞人
0543c27: 便自謂活也所以我前日云活人不肯死卻成死人
0543c28: 便是者箇道理大慧當時示眾亦常云直須啐地折
0543c29: 爆地斷始得苟活而不死者此病世醫拱手總為無
0543c30: 有如賊兒在櫃中念念求出底急切所以不肯死汝
0544a01: 等須知假如賊兒在櫃中若不急切求脫被人捉住
0544a02: 送官便無了性命又當此時節叫爺不得叫娘不得
0544a03: 豈不悶死人因共一悶悶死所以絕處逢生無師智
0544a04: 便發者便是賊爺為他處正所謂父子上山各自努
0544a05: 力又豈是別人教得底蓋若當時賊爺有個死法教
0544a06: 道賊子必非活路所謂與人實法土難消然汝輩還
0544a07: 知在山僧櫃中若不能出有許多利害麼蓋若在山
0544a08: 僧機下透脫不得便出生死不得他時後日無常殺
0544a09: 鬼牛頭阿旁便當推汝向刀山劍樹上去也其苦無
0544a10: 量豈賊兒到官方比山僧豈是不肯直截提持只為
0544a11: 參禪有箇正因有正因便有正信有正信便有真正
0544a12: 急切參情有真正急切參情始有大悟其或未然因
0544a13: 地不真果招迂曲逗到頭白齒豁一事無成莫怪參
0544a14: 禪無靈驗也時有居士呈那吒太子頌師云那吒即
0544a15: 今在甚處士舉手云在者裡師云現身說法即不問
0544a16: 且道他析骨還父析肉還母者骨肉怎生析士無語
0544a17: 師云汝還在櫃中參去。
0544a18: 上堂舉殃崛摩羅出家為沙門因持缽入城至一長
0544a19: 者家值其婦產難子母未分長者云瞿曇弟子汝為
0544a20: 至聖當有何法能免產難殃崛曰吾乍入道未知此
0544a21: 法當去問佛卻來相報遽返白佛具陳上事佛告曰
0544a22: 汝速去說我從賢聖法來未曾殺生殃崛往告其婦
0544a23: 聞之當時分娩師云者則公案流落叢林多少人透
0544a24: 不過後來大慧問湛堂湛堂曰我為你說個方便只
0544a25: 如殃崛傳長者語未到世尊所其家生下兒子如何
0544a26: 傳世尊語未到長者家其婦生下兒子又如何師又
0544a27: 云世尊與湛堂垂箇方便可謂刀刀見血有者淪乎
0544a28: 情解別作商量山僧今日作得一平實頌舉似諸人
0544a29: 佛祖共傳賢聖法真明一點破重昏而今得力知誰
0544a30: 是各願家門有子孫下座。
0544b01: 舉岫首座湛西堂秉拂小參欲明恁麼事須是恁麼
0544b02: 人若是恁麼人必明恁麼事昔達磨大師觀震旦國
0544b03: 中多大乘氣象特特航海而至六代傳衣是後二支
0544b04: 挺秀五宗傑出各稟師資互相酬唱所以眉間挂劍
0544b05: 血濺梵天大慧首眾于雲居無問無荅怕爛卻那西
0544b06: 堂鑒賞于百丈時節若至其理自彰敢白大眾同為
0544b07: 鼓舞。
0544b08: 解制小參今晚解制之期諸大士遠來無可供養聊
0544b09: 舉個古頌龐居士道十方同聚會緇素分明個個學
0544b10: 無為彼既丈夫我亦爾此是選佛場朝打三千暮打
0544b11: 八百心空及第歸春風得意馬蹄疾一日看遍長安
0544b12: 花大眾山僧如此注腳已巳為汝等慶賞了也且如何
0544b13: 是慶賞底意記得教中有兩句語那兩句心生大
0544b14: 歡喜自知當作只是下面一個字山僧續不來請大
0544b15: 眾續看時岫西堂出云賊師呵呵大笑云欲得不招
0544b16: 無間業莫謗如來正法輪山僧將法華經抖亂罪過
0544b17: 不少便歸方丈。
0544b18: 病起上堂山僧病百來日不曾與大眾說一元字腳
0544b19: 汝等還知真實相為麼癡兒刻意止啼錢便下座。
0544b20: 佛誕眾頭首預入方丈白云來日浴佛請和尚上堂
0544b21: 師即拽杖上殿眾罔措師云恁麼上堂還信得及麼
0544b22: 若信不及大家散去眾散師乃說偈云尋常請上堂
0544b23: 看我口皮動今日真上堂眼目各定動一隊癡禪和
0544b24: 那堪作佛種雖然如是三十年後悟去也不定。
0544b25: 師上堂有一犬吠僧打趁之師云莫趁他遂拈一偈
0544b26: 云犬子吠一聲祖意太分明不要將他打此道出常
0544b27: 情。
0544b28: 蘇州善慶菴齋王韓雲文學請示眾昨日重陽節東
0544b29: 籬開菊花山僧來此菴秋氣何乃佳庭前蓏架倒空
0544b30: 裡雁行斜人境俱相稱今古法無差所以情與非情
0544c01: 無過一道佛僧凡聖無過一號生死夢幻無過一了
0544c02: 且如何是了底消息百味珍饈無過一飽。
0544c03: 毘盧菴茶筵周貞可文學請行茶令示眾師舉茶甌
0544c04: 云酒令易行茶令難行酒令人醉茶令人醒你請我
0544c05: 說我說你聽說聽分明且道是個甚麼世間好語不
0544c06: 可說盡。
0544c07: 冬夜小參舉僧問疏山如何是冬來意山云京師出
0544c08: 大黃若有問山僧如何是冬來意只向道興化蓮殼
0544c09: 好種火諸人若作世諦流布佛法未夢見在更作佛
0544c10: 法商量千里萬里畢竟如何須知遠煙浪別有好商
0544c11: 量。
0544c12: 示眾欲行千里一步為初你諸新戒明日入城持缽
0544c13: 搭著新法衣各須仔細昔有僧托缽至長者家被狗
0544c14: 咬長者問云龍披一縷金翅不敢正視上人全披法
0544c15: 服因甚卻被狗咬其僧無對汝等須知若被狗咬做
0544c16: 菩薩底還可忍設若又有居士又恁麼問你諸人如
0544c17: 何轉身山僧只得預教你箇轉身句若問將來便合
0544c18: 掌向居士云謝布施。
0544c19: 破山寺告香普說佛法不怕爛卻去聖時遙人根不
0544c20: 利親師儀式百丈古規年來喪盡參學人雖則東走
0544c21: 西走鬧叢叢地佛法究竟不得現前秪如今日為甚
0544c22: 告香要知香是淨物其氣可以上達故世間禱天地
0544c23: 事神明無不拈此表敬然所告何事蓋為生不知來
0544c24: 處死不知去處兩座疑關一段苦情要山僧為汝開
0544c25: 豁因甚又教汝向護法伽藍前立大誓願蓋為現前
0544c26: 雖具此信恐將來遇不如意境界即便退失初心人
0544c27: 而恆不可以作巫醫何況佛祖大法先佛於因地
0544c28: 中發心救拔眾生無不先立誓願後若違背自己巳捫
0544c29: 心豈非欺誑佛祖所以山僧以此堅固汝因心扶持
0544c30: 汝初志又命汝再告伽藍保護汝期中入法無障何
0545a01: 謂障非是正要參禪打一場熱病是障又非著一境
0545a02: 界發一顛狂是障汝若大事未明在外受辛受苦受
0545a03: 淡受薄有好父兄好師長好眷屬聞得見得惜你護
0545a04: 你勸你莫在外住此即是障又或檀越見你修行造
0545a05: 一靜室請汝供養汝道業未辦一沾此微小因緣即
0545a06: 便忘卻此生死大事豈不是障又在叢林遇無志明
0545a07: 侶與汝結道友商住靜何處山好看何處叢林豐裕
0545a08: 無坡出常得安逸如是好情款好境界無不是障汝
0545a09: 等若能一一遠離得剔起眉毛孜孜矻矻莫見山僧
0545a10: 和顏悅色好言好語便道和尚慈悲見山僧拈條棒
0545a11: 斥逐人呵罵人便道如夜叉羅剎難于親近不見汾
0545a12: 陽示眾云汾陽門下有西河獅子當門踞坐但有來
0545a13: 者即便咬殺有何方便入得汾陽門得見汾陽人若
0545a14: 見汾陽人堪與佛祖為師不見汾陽人盡是立地死
0545a15: 漢。
0545a16: 再住破山師云明日開爐今日普說當初釋迦老子
0545a17: 在法華會上說十方三世諸佛皆以一大事因緣故
0545a18: 出現于世此一大事在諸佛甚是圓滿諸人也不曾
0545a19: 欠缺在諸佛甚是靈明諸人也不曾遮蔽此便是普
0545a20: 說底意所以差別者何記得黃面老子在雪山頂上
0545a21: 嘆曰奇哉奇哉一切眾生具有如來智慧德相但以
0545a22: 妄想執著而不證得且如何是妄想但忘卻此一大
0545a23: 事觸處茫然所作所為皆妄想也縱然位至君侯最
0545a24: 為榮貴皆是生死邊事所以諸佛興慈運悲出世來
0545a25: 提持你使你知有此大事不做眾生然此妄想無始
0545a26: 以來綿結牢固即使巨靈神斧子亦斬不開天大將
0545a27: 軍亦難下手只在當人憤發起猛利念頭自省自愧
0545a28: 既此一大事我與諸佛無殊如何讓他做佛我做眾
0545a29: 生讓他人成聖成賢而我甘處凡愚下劣有此一念
0545a30: 歷劫妄想便可消融便是生死海中轉頭時節既能
0545b01: 轉頭又要尊師重法古來學人遇見知識生難遭想
0545b02: 如在極大無邊江海無所棲泊遇一智人引你到岸
0545b03: 在你心中必將此人以為奇特又如暗夜處在長途
0545b04: 前路茫茫不知去向有一好人將明燈指點炤燭你
0545b05: 你豈不感激他親近知識作如是念佛法便容易入
0545b06: 生死便容易了又如何是普說底意若空聽我一人
0545b07: 播兩片皮你諸人側著雙耳隨聲逐響有甚了期須
0545b08: 向言下徹去香嚴老子云語是誑寂是謗語默向上
0545b09: 有事在既語不得默不得如何是向上事作禮三拜
0545b10: 歸堂掛搭。
0545b11: 結制師云塵劫來事盡在而今而今若會得便見塵
0545b12: 劫以來未嘗移易九十日也如是九十生也如是九
0545b13: 十劫也如是而今若不會何止九十日九十歲也是
0545b14: 虛生浪死九十生也是虛生浪死九十劫也是虛生
0545b15: 浪死只恁麼虛生浪死將去到甚時結束今日結制
0545b16: 諸人安單進堂各各歡喜缽盂也搬進去經書也搬
0545b17: 進去包褁也搬進去草鞋也搬進去到明日嘴盧都
0545b18: 地自謂參禪了者箇只制得一身兩腳不向外走若
0545b19: 論無量劫來攀緣妄想何曾停歇若能萬緣放下單
0545b20: 為本參雖處三條椽下七尺單前如兜率天宮相似
0545b21: 山中淡薄喫些薄粥嚼些黃虀如美味醍醐相似打
0545b22: 起普梆出外來搬柴運水墾土掘地見一束柴見一
0545b23: 桶水如見佛祖相似歡歡喜喜不生厭倦雖在堂外
0545b24: 何異堂中誠能如是用心如是純一不知不覺向無
0545b25: 燈火處磕著露柱直得血淋滿地那時便是好消息
0545b26: 也珍重。
0545b27: 除夕師云一歲看看盡也諸人衣線下事薦得也未
0545b28: 若少有薦得自謂了事頌不像頌偈不像偈只管人
0545b29: 前搬出也大好笑此事雖無灣曲然隨方就圓各有
0545b30: 要妙非深蓄厚養到家人則不知譬如做戲本是尋
0545c01: 常人然粧生時要像生粧丑時要像丑唱時像個唱
0545c02: 走時像個走轉身時像個轉身下場時像個下場纔
0545c03: 成一本戲所以做生要規行矩步斯斯文文若也鬼
0545c04: 頭鬼腦粗粗糙糙便不像生了做丑要神頭鬼面胡
0545c05: 言漢語看者發笑若威威儀儀死死板板又不像丑
0545c06: 了乃至唱又不合腔走又不如法轉身又不活落清
0545c07: 江引是短曲唱得長了山坡羊是長曲唱得短了雖
0545c08: 要成戲那得成戲豈不徒惹得人好笑者是一種少
0545c09: 有所見底須索退步密密地加參操履好第二種未
0545c10: 薦者今夜在此聚頭喫茶一年已巳盡敘個歡情衣線
0545c11: 下事別人不知唯己巳自知若覺茫無趣向不可打尖
0545c12: 本參須念拋卻家鄉離了父母辭去師長棄下徒眷
0545c13: 百里千里受辛受苦圖箇甚麼當此時節父母必念
0545c14: 我兒今夜在何處不得見面千思萬想為師長者又
0545c15: 念我徒遠出不知在何叢林過冬未知長進不長進
0545c16: 不若回來安樂過年好免得空喫苦惱又有徒眾在
0545c17: 家雖不思量師長你在外邊過了時節未免反要思
0545c18: 量他彼此思量實難放下山僧如此說你莫錯會不
0545c19: 是教你因此思量急早回去但回光自照仔細思量
0545c20: 父母師徒難丟難捨我盡丟了走出外來畢竟圖利
0545c21: 甚麼一年又過道業未成自然淚下縱當喫茶笑語
0545c22: 定不隨流空過不然過了今夜明日又增一歲光陰
0545c23: 似箭能得多少山僧替你著力不得各自歸堂理會。
0545c24: 示姑蘇雙塔湛初老禪
0545c25: 向上一路不必遠求老氏曰湛兮似或存吾不知其
0545c26: 誰之子象帝之先世尊曰以湛合湛永嘉曰不離當
0545c27: 處常湛然老師年踰耳順求法殷勤如壯齡處此閒
0545c28: 房真阿蘭若早上燒香禮佛夜間趺坐安禪舉起自
0545c29: 看此湛最初從何而有百年後何處安頓即今日用
0545c30: 動靜折旋俯仰承湛字力不承湛字力二六時中切
0546a01: 切提撕不必著忙亦不可放過一步一步行將去信
0546a02: 將去參將去緊將去忽然工夫到參力盡便自看破
0546a03: 此湛字是一切佛祖根本橫也是湛豎也是湛左也
0546a04: 是湛右也是湛生也是湛死也是湛然且于湛字上
0546a05: 一切佛生凡聖生死涅槃了不可得不妨連者湛字
0546a06: 一腳踢開拍手一笑大事了畢。
0546a07: 示劉道人
0546a08: 道人生于富貴之家而不戀著能出家清修為佛弟
0546a09: 子者夙具善根也然常帶病者必有夙業未化要消
0546a10: 此業從今日直至成佛發大誓願一切眾生當以慈
0546a11: 悲心憐憫之救度之誓不加害則夙業自冰消瓦解
0546a12: 世世得長壽無病矣既具善根此生不可錯過當入
0546a13: 正修行路昔有一僧問善知識寒暑到來如何迴避
0546a14: 知識荅云何不向無寒暑處去僧又問如何是無寒
0546a15: 暑處知識又荅云寒時寒殺你熱時熱殺你前日未
0546a16: 立秋時大熱道人必知之矣入秋稍涼道人亦知若
0546a17: 要了生脫死當正在寒熱時參究無寒暑處念念不
0546a18: 忘忽然會得便知你身本具金剛之體火不能燒水
0546a19: 不能漂一切病自然不生即入成佛作祖正修行路
0546a20: 矣。
0546a21: 示蔣氏檀越
0546a22: 新歲承攜香饌及所製果物極其精潔知來意之誠
0546a23: 更惠法衣雷葛山僧何德消受端坐受供願施主常
0546a24: 安常樂而已巳參禪一事要得親切受用不在多言多
0546a25: 語多問人只在一念信得及將一則話頭行也提撕
0546a26: 坐也提撕因緣成熟便自會得也宋時魏公張浚之
0546a27: 母計氏封秦國夫人號法真年高信佛日誦華嚴因
0546a28: 徑山大慧禪師遣僧至彼問徑山和尚尋常如何示
0546a29: 人僧曰和尚常舉竹篦示眾云喚作竹篦則觸不喚
0546a30: 作竹篦則背畢竟喚作甚麼真便致疑參究一日會
0546b01: 得歡喜作偈云日日誦經文猶如識故人莫言頻有
0546b02: 礙一舉一回新此便是現女人身居家參禪得力樣
0546b03: 子前已巳對令婿言之想述于耳根也此話頭喫緊處
0546b04: 全在畢竟喚作甚麼畢竟要討個分曉不分曉時只
0546b05: 管參去勿生厭悶不可退步愈不分曉愈覺厭悶愈
0546b06: 乃得力一旦發明始信諸佛諸祖無誑語也人生百
0546b07: 歲倏忽便過趁色力強健于本來面目討個下落是
0546b08: 便宜處世間事難得稱意今既有子有孫家事粗過
0546b09: 身又尊貴可不慶幸又知信佛六根聰利此莫非夙
0546b10: 生從修福修慧中來當培養此種子成佛出世不離
0546b11: 此也俗謂知足常足世緣上可省心便省心或有不
0546b12: 如意處當思世間貧窮困苦之人不如我者何止千
0546b13: 萬常作此念便知自家享福多矣此念不忘世味自
0546b14: 淡世味淡去參情真切參情真切佛法便現前佛法
0546b15: 現前二六時中便得大受用也善惡二路不言可知
0546b16: 古語云惡念既不生善念常相續諸波羅密門一切
0546b17: 自具足。
0546b18: 示梵圭道人
0546b19: 道人名行潔字之曰梵圭法華云具足清白梵行之
0546b20: 相道人志在參脩而出塵世故以清淨無染示之也
0546b21: 若欲造無染之極致當看曹溪六祖問南嶽讓甚麼
0546b22: 物恁麼來讓經六年不能對一日有省詣祖曰說似
0546b23: 一物即不中祖曰還假脩證否讓曰修證則不無染
0546b24: 污即不得祖印曰此不染污諸佛之所護念道人于
0546b25: 此因緣洞然知得落處則與參學事相應脫塵勞悟
0546b26: 本體直下頓出生死勉之勉之。
0546b27: 禪淨玄旨
0546b28: 興化極樂禪院元旦淨侶雲集師陞座云道遠乎哉
0546b29: 觸事而真聖遠乎哉體之即神此是晉時肇法師語
0546b30: 若透得過盡華藏世界香水海國土無不開現盡十
0546c01: 方微塵剎土諸佛無不現前如未委悉山僧且鋪文
0546c02: 演義去也東方有佛號釋迦牟尼眾所共知西方有
0546c03: 佛號阿彌陀亦眾所共知阿彌陀佛世界名為極樂
0546c04: 金繩寶網地平如掌種種嚴淨釋迦佛世界名為娑
0546c05: 婆坑坎堆阜種種穢濁又眾所共知於東西二佛世
0546c06: 界中間有一國土其名甚古其國土中有佛號龍種
0546c07: 上尊王其佛一日從禪定起顧視東西二佛見苦樂
0546c08: 異相起平等慈遂命神足二侍者遙請二佛致詞曰
0546c09: 龍種上尊王佛問訊世尊願不動蓮華座暫枉敝國
0546c10: 議大法事於是二佛於剎那頃從東西來無量菩薩
0546c11: 與俱到龍種上尊王佛所相訊已巳畢品字而坐其諸
0546c12: 菩薩繞佛三匝一面坐定爾時龍種上尊王佛向阿
0546c13: 彌陀佛言大德我聞諸佛斷二死證三身咸有四德
0546c14: 所謂真常真樂真我真淨既是常樂無有不樂今大
0546c15: 德世界種種莊嚴種種受用種種安樂釋迦牟尼大
0546c16: 德雖證佛果處于娑婆種種不堪久受勤苦今我欲
0546c17: 請大德暫往娑婆共出隻手贊助釋迦教化眾生汝
0546c18: 意云何彌陀如來聞是語已巳合掌白言世尊慈命自
0546c19: 當承敬有意用白我未成佛先有大願願成佛時不
0546c20: 居穢土立此淨願後脩淨業淨業既滿理當受樂無
0546c21: 退轉理譬如東佛釋迦牟尼雖成佛果定業不化復
0546c22: 受金鎗馬麥之報無有避處今我定業是淨是善當
0546c23: 受安樂之報亦無有避處世尊亦猶眾生善根純熟
0546c24: 福報天中應受諸天上妙之樂天壽甚長若或強使
0546c25: 隨于人中眼視惡色耳聞惡聲種種逼惱不及百歲
0546c26: 受凶短折報無有是處龍種上尊王佛言大願如山
0546c27: 莫可搖撼淨願如海未可蠡測大德我則不敢強矣
0546c28: 然大德國中所有眾生久受安樂譬若大家子弟不
0546c29: 知稼穡艱難恒自嬉戲驕奢日縱將無退墮汝可使
0546c30: 往娑婆世界見彼苦相則加奮勵樂居淨國時彌陀
0547a01: 佛復白龍種上尊王佛言善哉世尊慈念眾生一何
0547a02: 切至然我國眾生眼樂見蓮花之色耳願聽蓮花之
0547a03: 音鼻願聞蓮花之香舌願嘗蓮花之味身願受蓮花
0547a04: 之觸意常念蓮花之法眾善成就解脫塵勞世尊如
0547a05: 是之人使往娑婆譬有子弟在親膝下起敬起孝愉
0547a06: 色婉容誦詩讀書溫良恭儉無有小過一旦驅諸罟
0547a07: 擭陷阱其誰忍之世尊此諸眾生皆是吾子父子異
0547a08: 居世無是事忽有外人無故驅遣使彼遠離桑梓不
0547a09: 念天倫他鄉飄泊得不傷慈龍種上尊王佛言善哉
0547a10: 善哉仁念眾生乃如是乎我當再設方便遂轉金色
0547a11: 之身向釋迦佛言佛具大慈能與眾生樂佛具大悲
0547a12: 能拔眾生苦佛具神力能移此世界眾生至彼世界
0547a13: 維摩詰經言解脫菩薩斷取妙喜佛世界如陶家輪
0547a14: 其小菩薩不覺不知菩薩尚爾況佛神力仁者何不
0547a15: 移此娑婆眾生置極樂國土使彼離苦得樂釋迦牟
0547a16: 尼佛遂合掌白言世尊是眾生咎非我過謬此諸眾
0547a17: 生剛強難化不受善言狠戾自用我與彌陀如來常
0547a18: 攝受之誘彼舍離苦處彼曾不念佛法深恩排佛謗
0547a19: 佛嫉法破僧墮于惡道備受楚毒承佛力故出生人
0547a20: 中又復迷倒往業未消新殃復造世尊定業莫避以
0547a21: 苦為家非佛無慈不授彼樂世尊正如世德之家生
0547a22: 下子弟不守家訓不遵王憲恃勢凌人干名犯分繫
0547a23: 閉牢獄其諸長上難于坐視親面有司釋其重苦攜
0547a24: 之歸家坐彼華堂館之美囿習以詩禮對之聖賢惡
0547a25: 習深故口嘗上膳謂是毒藥身衣名服謂多針刺尋
0547a26: 復舍去世尊如是子弟違背其父作諸不善衣冠之
0547a27: 侶見為仇讎胥靡之夫交為知己巳跼蹐泥塗蓬頭垢
0547a28: 面自以為得其父見之惟有嗚咽懊惱無如之何非
0547a29: 父不憐子奈子不認父招之不歸甘為不肖世尊諸
0547a30: 佛樂土譬諸王家胥靡之人如何可至況在縲紲縱
0547b01: 作方便提獎乘遊業力重故變樂為苦世尊爰居之
0547b02: 鳥祀以太牢樂之鐘鼓非其分故戢翼戰懼有頃而
0547b03: 死世尊震旦國中關山所產名橄欖果其國中鐘鼎
0547b04: 之家無不置口以為佳味彼僻壤翁生平未見有授
0547b05: 之者入口便擲以為罔已巳世尊濁世眾生勉之淨土
0547b06: 亦復如是非彼所樂疾走而去反咎提攜爾時龍種
0547b07: 上尊王佛聞釋迦佛如是語已巳勃然變乎色乃云如
0547b08: 是眾生何不速棄舍之仁者卻生與同生死與同死
0547b09: 空自勤勞於事無益釋迦牟尼佛復白龍種上尊王
0547b10: 佛言世尊諸佛慈念非世間比父母念兒慈止一世
0547b11: 佛念眾生慈心無盡盡未來劫無少間斷設有眾生
0547b12: 無少善根造作極惡又無善友警誡縱其所為豈不
0547b13: 愈沉愈溺我之所以恆處娑婆者為此故也彼雖不
0547b14: 善而我常相隨逐設諸方便啟其善因譬若父母隨
0547b15: 不肖兒耳提面命冀其遷善若不如是淪溺苦趣永
0547b16: 無出期龍種上尊王佛言是等眾生譬若狂象不痛
0547b17: 下鉤錐必不調伏又如劣馬不重加鞭撻必不馴良
0547b18: 仁者為是眾生出生入死忍受諸苦非止一劫我心
0547b19: 甚念今請仁者暫遊西方少受安樂此等眾生不須
0547b20: 救護聽其受苦苦到極時道心自生無勞懷念釋迦
0547b21: 牟尼佛言善哉世尊深蒙慰諭授我樂土然我娑婆娑
0547b22: 樂土宛然無時不樂無時不淨是名常樂亦名常淨
0547b23: 所有莊嚴與極樂國無二無別龍種上尊王佛言娑
0547b24: 婆娑國土名為堪忍穢惡充滿如何仁者別見淨土將
0547b25: 非妄語過自誇矜釋迦牟尼佛言世尊此義甚深願
0547b26: 申譬喻提婆達多因謗我故墮在地獄受三禪天樂
0547b27: 地獄有樂何況界外凡夫有樂何況佛乎所以法無
0547b28: 定相土無定穢隨人所見世尊譬如大龍降澍大雨
0547b29: 總是一雨自天見之則為簫笛管絃修羅見之則為
0547b30: 刀杖世人見之則為是雨世尊又如一水龍見則為
0547c01: 窟宅餓鬼見之則為膿血人見是水世尊又如諸天
0547c02: 共寶器食福有厚薄所見飯色有異我之國土例是
0547c03: 可思世尊我昔在逝多林現種種功德種種神變與
0547c04: 普賢等諸大菩薩說菩薩行而大德聲聞杜視聽於
0547c05: 嘉會我身具九十七種大人相有無盡身雲圍繞而
0547c06: 彼獨見丈六老比丘相圓光一尋世尊凡夫二乘為
0547c07: 業力智力所限不見淨土我此娑婆實即淨土誠非
0547c08: 妄語以誑世尊龍種上尊王佛言此義甚深難解難
0547c09: 入若無人證明眾生少智疑而不信今此會中誰能
0547c10: 證之作是語已巳三佛默然而坐佛威神故無量菩薩
0547c11: 亦各默然時持地菩薩從地湧出頭面禮佛向龍種
0547c12: 上尊王佛合掌白言世尊我在下方聞釋迦牟尼所
0547c13: 說法音特來聽受世尊釋迦牟尼佛所言常居淨土
0547c14: 是真語實語不誑語不異語何以故世尊如其心平
0547c15: 一切世界俱平如其心淨一切世界俱淨凡夫穢濁
0547c16: 不見釋迦如來淨土非釋迦如來無淨土而居濁惡
0547c17: 世也釋迦如來實有淨土凡夫不見龍種上尊王佛
0547c18: 言善哉持地汝成佛因從平地來以平地故乃知心
0547c19: 地我今再問汝當再荅釋迦如來既居淨土何不引
0547c20: 人生己巳淨土特讚西方令人發願得往生耶持地菩
0547c21: 薩言世尊諸佛方便多諸善巧以娑婆眾生與佛同
0547c22: 居自眼穢濁不信佛淨所以釋迦復讚彌陀令其遙
0547c23: 生眷慕世尊俗諺有云遠來僧好看經人情如是世
0547c24: 尊又如弟子近善知識日久歲深心不入道云善知
0547c25: 識日用飲食與彼無二有何所長苦切教誡謂是罵
0547c26: 詈惱怒杖朴謂是無明如是弟子雖常隨侍知識境
0547c27: 界咸無所知復有知識教化他方此方弟子聞即歡
0547c28: 喜即作是念彼善知識所居必莊嚴所示必明顯我
0547c29: 當俶裝往得法利於是弟子隨念而往厭故悅新志
0547c30: 氣加奮大生渴仰以其奮發故便得法利得法利已巳
0548a01: 思先知識所有垂示悉得解了始知初時自無智眼
0548a02: 不識明師指示方便今始知之先後無二自生慚愧
0548a03: 世尊釋迦彌陀娑婆極樂亦猶是也實無二相諸佛
0548a04: 方便於一淨土分說淨穢智者了達不生二相龍種
0548a05: 上尊王佛聞持地菩薩如上語已巳讚言善哉善哉大
0548a06: 士汝之辯才近于佛慧善說法要上來所言心淨土
0548a07: 淨心平地平是決定義是決定法末世眾生樂見釋
0548a08: 迦佛淨土有何方便令彼易入亦用持名乎發願乎
0548a09: 淨念相繼乎於是持地菩薩舉華嚴經偈曰若人欲
0548a10: 識佛境界當淨其意如虛空遠離妄想及諸取令心
0548a11: 所向皆無礙世尊此四句偈若有受持與之相應即
0548a12: 得見釋迦如來淨土世尊諸佛境界無有不淨若有
0548a13: 眾生自淨其心于一切時不起妄念所有六根六塵
0548a14: 六識一時放下心無所著則如虛空所向無礙何有
0548a15: 東西遠近之分亦無苦樂淨穢之異世尊如水投水
0548a16: 無隔礙相似空合空無彼此相以淨合淨亦復如是
0548a17: 無同異相世尊凡夫之心與佛無異廣大充滿真如
0548a18: 虛空普遍國土以其見小于一塵一法而生取著心
0548a19: 亦隨小又凡夫認心于身中外道執我於色內邪見
0548a20: 迭興諸妄競作淨妙國土翻成惡境可悲可憫釋迦
0548a21: 如來無如之何龍種上尊王佛言仁者釋迦如來淨
0548a22: 土果能如極樂種種莊嚴也乎持地菩薩言世尊我
0548a23: 聞釋迦如來在耆闍崛山說法華經欲開多寶佛塔
0548a24: 爾時娑婆世界即變清淨無有土山黑山及目真鄰
0548a25: 陀山等諸山坑坎堆阜非地平如掌乎皆以琉璃為
0548a26: 地金繩寶網寶樹寶衣而為莊嚴非與西方極樂無
0548a27: 異乎又移諸天人置于他土且無天人之跡豈但無
0548a28: 惡道之名乎以此證知釋迦如來淨土與西方淨土
0548a29: 所有莊嚴無二無別狹劣眾生業障所覆謂言不見
0548a30: 世尊譬如輪王七寶必具佛大法王國土必淨國土
0548b01: 不淨必不成佛七寶不具不名輪王以是當知佛國
0548b02: 必淨龍種上尊王佛言善男子以我觀之彌陀願力
0548b03: 差勝釋迦此必淨意彼但發願即可往生持地菩薩
0548b04: 復白佛言世尊此間有人眷戀闤闠聞有人言天台
0548b05: 雁宕有佳山水每作是言我願往遊是人心中但作
0548b06: 是想彼佳山水能到否耶龍種上尊王佛言是人願
0548b07: 遊彼住山人即能招去持地菩薩白言世尊彼住山
0548b08: 人不事王侯高尚其事彼闤闠者薰灼紛譁沉酣利
0548b09: 祿彼住山人憫之招之固其願也然而是闤闠人終
0548b10: 悅紛譁佳山佳水待彼來遊豈不遲耶世尊山水為
0548b11: 譬彼淨意者例如發足彼願往者但是作想是故世
0548b12: 尊彌陀如來淨土稱名發願遠期往生釋迦文佛淨
0548b13: 土其心一淨淨土隨現二佛化法小異大同未宜優
0548b14: 劣釋迦如來夙有讓德故稱西方於是龍種上尊王
0548b15: 佛讚釋迦牟尼佛言奇哉奇哉釋迦牟尼世尊乃能
0548b16: 隱其無量自在神力不自稱許獨揚西方可敬可仰
0548b17: 遂囑持地菩薩言善男子汝非久植德本親近諸佛
0548b18: 莫能論是深奧法義善男子汝當將雜華四句偈流
0548b19: 通娑婆贊助釋迦令諸眾生識佛境界無令斷絕若
0548b20: 遇眾生隨其根機願生極樂淨土可願見娑婆淨土
0548b21: 可謂彌陀淨土不異釋迦淨土可謂彌陀佛即是釋
0548b22: 迦佛可謂自己巳廣大之心心外無法惟心淨土可又
0548b23: 謂自己巳廣大之心即是釋迦佛心即是彌陀佛心無
0548b24: 不可者但勗其實念實淨實悟實證無事空言可爾
0548b25: 時持地菩薩合掌曲躬向龍種上尊王佛言敬受慈
0548b26: 敕繞佛三匝作禮而去大眾龍種上尊王佛既議大
0548b27: 法事已巳與東西二佛無量菩薩各還本國忽然不現
0548b28: 獨山僧在此座子上與肇法師眉毛廝結原始要終
0548b29: 不可放過明眼人前再為評唱只如道遠乎哉觸事
0548b30: 而真道肇法師不識佛境界得麼聖遠乎哉體之即
0548c01: 神道肇法師不見佛得麼進而論之肇法師但說即
0548c02: 事而真未曾說是佛境界不是佛境界但說體之即
0548c03: 神未曾說神是何神料非鬼神之神到者裡還有判
0548c04: 斷得者麼試道看肇公所指是經耶論耶禪耶淨耶
0548c05: 東耶西耶佛耶非佛耶咄咄葛藤太多臨濟大師來
0548c06: 難免三十拄杖。
0548c07: 
0548c08: 
0548c09: 
0548c10: 牧雲和尚七會餘錄卷一終
