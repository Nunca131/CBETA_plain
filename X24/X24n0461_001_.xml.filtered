0535c01: 
0535c02: 
0535c03: 
0535c04: 
0535c05: 
0535c06: No. 461-A
0535c07:  川老金剛經序
0535c08: 此一卷經如儒家論語辭有盡理無窮自佛法西來
0535c09: 雖載於大般若經第五百七十七卷而其文義經六
0535c10: 朝法師翻譯今之所行者秦羅什本也前後解注
0535c11: 議論不一唯草堂宗密禪師所得最多觀其序云住
0535c12: 一十七處密示階差斷二十七疑潛通血至有慧
0535c13: 徹三空檀含萬行之說非深於般若未易臻此會首
0535c14: 正將劉侯同化緣范師榮近得是本鏤板於橋庵屬
0535c15: 予為序然世尊演說般若凡四處十六會此祇園之
0535c16: 答善現第九會也即刊諸善人須得兔忘蹄而川老
0535c17: 子不免畫蛇添足云。
0535c18: 淳己巳亥結制日西隱五戒惠藏無盡書
0535c19: 
0535c20: 金剛經啟請
0535c21: 若有人受持金剛經者先須志心念淨口業真言然
0535c22: 後啟請八金剛四菩薩名號所在之處常當擁護。
0535c23: 淨口業真言
0535c24: 修唎修唎摩訶修喇修修唎薩婆訶
0536a01: 開經偈
0536a02: 無上甚深微妙法百千萬劫難遭遇
0536a03: 我今見聞得受持願解如來真實義
0536a04: 
0536a05: 
0536a06: 
0536a07: 
0536a08: 
0536a09: No. 461
0536a10: 金剛般若波羅蜜經註卷上
0536a11: 
0536a12: 金剛般若波羅蜜經
0536a13: 川老曰法不孤起誰為安名　頌曰。
0536a14: 摩訶大法王無短亦無長本來無皂白
0536a15: 隨處現青黃華發看朝林凋逐晚霜
0536a16: 疾雷何太急迅電亦非光九聖猶難測
0536a17: 龍天豈度量古今人不識權立號金剛
0536a18: 本註六祖所述也頌著語川老所述也。
0536a20: 疑為用大乘為教相。初釋法喻名者金剛喻也
0536a21: 般若法也金中精剛至堅至利能碎萬物此經能
0536a22: 斷眾生疑執取以為喻故大品般若十六分中以
0536a23: 此經名能斷分波羅蜜是梵語華言到彼岸眾生
0536a24: 在生死海中無有窮極修此般若到涅槃彼岸蓋
0536b01: 大乘菩薩達生死即涅槃則非度而度非到而到
0536b02: 也經者訓法訓常梵語曰修多羅此翻契經謂契
0536b03: 理契機故也。二辨實相體者即一實相理也經
0536b04: 曰若人得聞是經即生實相。三明無住為宗者
0536b05: 宗者要也經曰應無所住經中多以無住破著故
0536b06: 以無住為宗也。四論斷疑為用者由經力用能
0536b07: 斷妄執故以斷疑為用也。五判大乘為教相者
0536b08: 經曰為最上乘者說故以大乘為教相也此經乃
0536b09: 姚秦三藏法師鳩摩羅什所譯分三十二分者相
0536b10: 傳為梁昭明太子所立元譯本無又與本論科節
0536b11: 不同破碎經意今不取焉今註一本慈氏天親偈
0536b12: 論取其意而不盡用其語以其語深難便初學故
0536b13: 也。
0536b14: 姚秦三藏法師鳩摩羅什奉　詔譯。
0536b15: ○法會因由分第一
0536b16: 丞亟相張無盡居士云非法無以談空非會無以
0536b17: 說法萬法森然曰因一心應感曰由故首以法
0536b18: 會因由分。
0536b19: 如是我聞。
0536b20: 如者指義是者定詞阿難自稱如是之法我從佛
0536b21: 聞明不自說也故言如是我聞又我者性也性即
0536b22: 我也內外動作皆由於性一切盡聞故稱我聞也。
0536b23: 一時佛在舍衛國祇樹給孤獨園。
0536b24: 言一時者師資會遇齊集之時也佛者是說法之
0536c01: 主在者欲明處所舍衛國者波斯匿王所居之國
0536c02: 祗者太子名也樹是祗陀太子所施故言祗樹也
0536c03: 給孤獨者須達長者之異名園者本屬須達故言
0536c04: 給孤獨園佛者梵語唐言覺也覺義有二一者外
0536c06: 外不見人過惡內不被邪迷所惑故名曰覺覺即
0536c07: 是佛也。
0536c08: 與大比丘眾千二百五十人俱。
0536c09: 言與者佛與比丘同住金剛般若無相道場故言
0536c10: 與也大比丘者是大阿羅漢故比丘者梵語唐言
0536c11: 能破六賊故名比丘眾多也千二百五十人者其
0536c12: 數也俱者同處平等法會。
0536c13: 如　古人道喚作如如早是變了也且道變向甚
0536c14: 麼處去咄不得亂走畢竟作麼生道火不曾燒
0536c15: 口　頌曰。
0536c16: 如靜夜長天一月孤
0536c17: 是水不離波波是水
0536c18: 鏡水塵風不到時應現無瑕照天地
0536c19: 看看
0536c20: 我　淨赤洒洒沒可把　頌曰。
0536c21: 我認得分明成兩箇
0536c22: 不動纖毫合本然知音自有松風和
0536c23: 聞　切忌隨佗去　頌曰。
0536c24: 猿啼嶺上唳林間斷雲風捲水激長湍
0537a01: 最愛晚秋霜午夜一聲新鴈覺天寒
0537a02: 一　相隨來也　頌曰。
0537a03: 一破二成三從此出
0537a04: 乾坤混沌未分前以是一生參學畢
0537a05: 時　如魚飲水冷暖自知　頌曰。
0537a06: 時清風明月鎮相隨
0537a07: 桃紅李白薔薇紫問著東君自不知
0537a08: 佛　無面目說是非漢　頌曰。
0537a09: 小名悉達長號釋迦度人無數攝伏群邪
0537a10: 若言佗是佛自己巳成魔
0537a11: 祗把一枚無孔笛為君吹起大平歌
0537a12: 在　客來須看也不得放過隨後便打　頌曰。
0537a13: 獨坐一爐香金文誦兩行
0537a14: 可憐車馬客門外任佗忙
0537a15: 舍衛至人俱　獨掌不浪鳴　頌曰。
0537a16: 巍巍堂堂萬法中王三十二相
0537a17: 百千種光聖凡瞻仰外道歸降
0537a18: 莫謂慈容難得見不離祗園大道場
0537a19: 新注　如是者指一經所聞法體也我聞者阿難
0537a20: 謂如是之法我從佛而聞也一時者即如來說法
0537a21: 機應和合時也佛者覺也佛是教主尊極名佛舍
0537a22: 衛者國名也華言豐德祗樹給孤獨園者祗陀太
0537a23: 子施樹給孤長者買園共立精舍請佛而住此說
0537a24: 法處也與大比丘眾者聞法之侶也比丘者梵語
0537b01: 也華言乞士上乞法以資慧命下乞食以資色身
0537b02: 又折己巳慢幢生彼福德千二百五十人俱者此諸
0537b03: 弟子凡佛說法之處常隨侍也已巳上如是等六事
0537b04: 冠於諸經之首謂之通序如來臨滅度時阿難問
0537b05: 佛一切經前當安何語佛言當安如是我聞等語
0537b06: 非但我法如是三世諸佛皆如是。
0537b07: 爾時世尊食時著衣持入舍衛大城乞食於其城
0537b08: 中。
0537b09: 爾時者當此之時是今辰時齊時欲至也著衣持
0537b10: 者為顯教示跡故也入者為自城外而入也舍
0537b11: 衛大城者名舍衛國豐德城也即波斯匿王所居
0537b12: 之城故言舍衛大城也言乞食者表如來能下心
0537b13: 於一切眾生也。
0537b14: 次第乞已巳還至本處飯食訖收衣洗足已巳敷座而
0537b15: 坐。
0537b16: 次第者不擇貧富平等以化也乞已巳者如多乞不
0537b17: 過七家七家數滿更不至餘家也還至本處者佛
0537b18: 意制諸比丘除請召外不得向白衣舍故云爾
0537b19: 洗足者如來示現順同凡夫故言洗足又大乘法
0537b20: 不獨以洗手足為淨蓋言洗手足不若淨心一念
0537b21: 心淨則罪垢悉除矣如來欲說法時常儀敷栴檀
0537b22: 座故言敷座而坐也。
0537b23: 爾時至而坐　惺惺著　頌曰。
0537b24: 飯食訖兮洗足已巳敷座坐來誰共委
0537c01: 向下文長知不知看看平地波濤起
0537c02: 新注　此別敘也亦名發起序以乞食為發起者
0537c03: 蓋佛欲說無住相施故先乞食以表之然佛以禪
0537c04: 悅法喜為食而行乞者示同凡僧耳爾時者當是
0537c05: 時也世尊者世間所尊十號之一也食時者辰時
0537c06: 也著衣者服僧伽梨衣也持者持應量器也次
0537c07: 第乞者佛心平等不擇貧富也本處者給孤園也
0537c08: 洗足者天竺跣足而食故食訖而洗足也敷座而
0537c09: 坐者敷坐具而跏趺也。
0537c10: ○善現起請分第二
0537c11: 從空起慧請答雙彰故受之以善現起請分。
0537c12: 時長老須菩提。
0537c13: 何名長老德尊年高故名長老須菩提是梵語唐
0537c14: 言解空也。
0537c15: 在大眾中即從座起偏袒右肩右膝著地合掌恭敬
0537c16: 而白佛言。
0537c17: 隨眾生所坐故云即從座起弟子請益先行五種
0537c18: 儀一者從座而起二者端整衣服三者偏袒右肩
0537c19: 右膝著地四者合掌瞻仰尊顏目不暫捨五者一
0537c20: 心恭敬以伸問辭。
0537c21: 希有世尊。
0537c22: 希有略說三義第一希有能捨金輪王位第二希
0537c23: 有身長丈六紫磨金容三十二相八十種好三界
0537c24: 無比第三希有性能含吐八萬四千法三身圓備
0538a01: 以具上三義故云希有也世尊者智慧超過三界
0538a02: 無有能及者德高更無有上一切咸恭敬故曰世
0538a03: 尊。
0538a04: 如來善護念諸菩薩善付屬諸菩薩。
0538a05: 護念者如來以般若波羅蜜法護念諸菩薩付屬
0538a06: 者如來以般若波羅蜜法付屬須菩提諸大菩薩
0538a07: 言善護念者令諸學人以般若智護念自身心不
0538a08: 令妄起憎愛染外六塵墮生死苦海於自心中念
0538a09: 念常正不令邪起自性如來自善護念言善付屬
0538a10: 者前念清淨付屬後念後念清淨無有間斷究竟
0538a11: 解脫如來委曲誨示眾生及在會之眾當常行此
0538a12: 故云善付屬也菩薩者梵語唐言道心眾生亦云
0538a13: 覺有情道心者常行恭敬乃至蠢動含靈普敬愛
0538a14: 之無輕慢心故名菩薩。
0538a15: 時長老至諸菩薩　如來不措一言須菩提便興
0538a16: 讚嘆具眼勝流試著眼看　頌曰。
0538a17: 隔墻見角便知是牛隔山見煙便知是火
0538a18: 獨坐巍巍天上天下南北東西鑽龜打瓦
0538a19: 咄
0538a20: 新注　長老須菩提乃此經發起之人稱長老者
0538a21: 以其德長年老也梵語須菩提華言空生亦名善
0538a22: 現從座起至恭敬乃請法之敬義希有者讚佛之
0538a23: 辭也善護念者為護念現在根熟菩薩與智慧力
0538a24: 令其成熟自行與教化力令其攝受眾生也善付
0538b01: 屬者為付屬未來根未熟菩薩已巳得大乘者令其
0538b02: 不捨未得大乘者令其勝進也護念付屬即希有
0538b03: 事也佛德之大無過眾生然雖注意於般若度生
0538b04: 必待請問故善現觀相知意即首稱歎希有而後
0538b05: 請問也。
0538b06: 世尊善男子善女人。
0538b07: 善男子者平坦心也亦是正定心也能成就一切
0538b08: 功德所往無礙也善女人者是正慧心也由正慧
0538b09: 心能出生一切有為無為功德也。
0538b10: 發阿耨多羅三藐三菩提心云何應住云何降伏其
0538b11: 心。
0538b12: 須菩提問一切發菩提心人應云何住云何降伏
0538b13: 其心須菩提見一切眾生躁擾不停猶如隙塵搖
0538b14: 動之心起如飄風念念相續無有間歇問欲修行
0538b15: 如何降伏。
0538b16: 世尊至其心　這一問從甚處來　頌曰。
0538b17: 你喜我不喜君悲我不悲
0538b19: 秋月春華無限意箇中只許自家知
0538b20: 新注　此發問之端也阿耨多羅三藐三菩提者
0538b21: 華言無上正等正覺也問意以如來護念付屬現
0538b22: 在未來菩薩令成佛果是菩薩雖發道心誓度眾
0538b23: 生求成佛道未知其心云何安住大乘云何降伏
0538b24: 妄心使至佛果不退失耶也。
0538c01: 佛言善哉善哉須菩提如汝所說如來善護念諸菩
0538c02: 薩善付囑諸菩薩。
0538c03: 是佛讚嘆須菩提善得我心善得我意也。
0538c04: 汝今諦聽當為汝說。
0538c05: 佛欲說法常先戒令諸聽者一心靜默吾當為
0538c06: 說。
0538c07: 善男子善女人發阿耨多羅三藐三菩提心應如是
0538c08: 住如是降伏其心。
0538c09: 阿之言無耨多羅之言上三之言正藐之言菩
0538c10: 提之言知無者無諸垢染上者三界無能比正者
0538c11: 正見也者一切智也智者知一切有情皆有佛
0538c12: 性但能修行盡得成佛三者即是無上清淨般若
0538c13: 波羅蜜也是以一切善男子善女人若欲修行應
0538c14: 知無上菩提道應知無上清淨般若波羅蜜多法
0538c15: 以此降伏其心也。
0538c16: 唯然世尊願樂欲聞。
0538c17: 唯然者應諾之辭願樂者願佛廣說令中下根機
0538c18: 盡得開悟樂者樂聞深法欲聞者渴仰慈誨也。
0538c19: 佛言至欲聞　住住事因丁囑生　頌曰。
0538c20: 七手八神頭鬼面棒打不開刀割不斷
0538c21: 閻浮踔躑幾千迴頭頭不離空王殿
0538c22: 新注　善現既讚嘆請問妙稱佛心故印可云善
0538c23: 哉善哉當為汝說也而又誡絇云應如是住如是
0538c24: 降伏其心善現即會佛意故唯然應之願聞是法
0539a01: 然一經之大要不過善現所問安住大乘降伏妄
0539a02: 心如來所答修行之法亦不出乎理事二行破執
0539a03: 斷疑而已巳具見下文。
0539a04: ○大乘正宗分第三
0539a05: 宗絕正邪乘無大小隨三根而化度簡異說而
0539a06: 獨尊故受之以大乘正宗分。
0539a07: 佛告須菩提諸菩薩摩訶薩應如是降伏其心。
0539a08: 前念清淨後念清淨名為菩薩念念不退雖在塵
0539a10: 度眾生名為菩薩能化所化心無取著是名摩訶
0539a11: 薩恭敬一切眾生即是降伏自心處真者不變如
0539a12: 者不異遇諸境界心無變異名曰真如亦云外不
0539a13: 假曰真內不曰如念念無差即是降伏其心也
0539a14: 不一本作不亂。
0539a15: 新注　善現雙問安住降伏如來但答降伏其心
0539a16: 者善降伏妄心安住大乘則接安住矣。
0539a17: 所有一切眾生之類若卵生若胎生若濕生若化生。
0539a18: 新注　人與旁生具有四生諸天地獄中陰惟是
0539a19: 化生鬼通胎化二生皆屬欲界。
0539a20: 若有色色界天若無色無色界天若有想識處天若無想無處有處
0539a21: 天若非有想非無想非想非非想處天我皆令入無餘涅槃。
0539a22: 卵生者迷性也胎生者習性也濕生者隨邪性也
0539a23: 化生者見趣性也迷故造諸業習故常流轉隨邪
0539a24: 心不定見趣多淪墜起心修心妄見是非內不契
0539b01: 無相之理名為有色內心守直不行恭敬供養但
0539b02: 言直心是佛不修福慧名為無色不了中道眼見
0539b03: 耳聞心想思惟愛著法相口說佛行心不依行名
0539b04: 為有想迷人坐禪一向除妄不學慈悲喜捨智慧
0539b05: 方便猶如木石無有作用名為無想不著二法想
0539b06: 故名若非有想求理心在故名若非無想煩惱萬
0539b07: 差皆是垢心身形無數總名眾生如來大悲普化
0539b08: 皆令得入無餘涅槃云多淪墜一作墮阿鼻也。
0539b09: 而滅度之。
0539b10: 如來指示三界九地眾生各有涅槃妙心令自悟
0539b11: 入無餘無餘者無習氣煩惱也涅槃者圓滿清淨
0539b12: 義滅盡一切習氣令永不生方契此也度者渡生
0539b13: 死大海也佛心平等普願與一切眾生同入圓滿
0539b14: 清淨無餘涅槃同渡生死大海同諸佛所證也有
0539b15: 人雖悟雖修作有所得心者生我相名為法我
0539b16: 除盡法我方名滅度也。
0539b17: 如是滅度無量無數無邊眾生實無眾生得滅度者。
0539b18: 如是者指前法也滅度者大解脫也大解脫者煩
0539b19: 惱及習氣一切諸業障滅盡更無有餘是名大解
0539b20: 脫無量無數無邊眾生元各自有一切煩惱貪嗔
0539b21: 惡業若不斷除終不得解脫故言如是滅度無量
0539b22: 無數無邊眾生一切迷人悟得自性始知佛不見
0539b23: 自相不有自智何曾度眾生祗為凡夫不見自本
0539b24: 心不識佛意執著諸法相不達無為之理我人不
0539c01: 除是名眾生若離此病實無眾生得滅度者故言
0539c02: 妄心無處即菩提生死涅槃本平等何滅度之有。
0539c03: 何以故須菩提若菩薩有我相人相眾生相壽者相
0539c04: 即非菩薩。
0539c05: 眾生佛性無有異緣有四相不入無餘涅槃有四
0539c06: 相即是眾生無四相即是佛迷即佛是眾生悟即
0539c07: 是眾生是佛迷人恃有財寶學問族姓輕慢一切
0539c08: 人名我相雖行仁義禮智信而意高自負不行普
0539c09: 敬言我解行仁義禮智信不合敬爾名人相好事
0539c10: 歸己巳惡事施於人名眾生相對境取捨分別名壽
0539c11: 者相是謂凡夫四相修行人亦有四相心有能所
0539c12: 輕慢眾生名我相恃持戒輕破戒者名人相厭三
0539c13: 塗苦願生諸天是眾生相心愛長年而勤修福業
0539c14: 諸執不忘是壽者相有四相即是眾生無四相即
0539c15: 是佛也。
0539c16: 佛告至菩薩　頂天立地鼻直眼橫　頌曰。
0539c17: 堂堂大道赫赫分明人人本具箇箇圓成
0539c18: 祗因差一念現出萬般形
0539c19: 新注　此一段是菩薩所修理觀具乎四心謂廣
0539c20: 大心勝心常心不顛倒心慈氏頌曰廣大第一常
0539c21: 其心不顛倒第一即勝心也經云所有一切眾生
0539c22: 之類者所懷之境此廣大心也云我皆令入無餘
0539c23: 涅槃者此勝心也無餘涅槃即如來究竟彼岸也
0539c24: 云實無眾生得滅度者了生佛一如此常心也云
0540a01: 無我人眾生壽者此不顛倒心也若有四相謂之
0540a02: 四倒若一眾生不令滅度及見眾生實滅度者則
0540a03: 未能了達本源遂有我人眾生壽者四相不名菩
0540a04: 薩我者於五薀中妄計有我我所人者妄計我生
0540a05: 人中異於餘趣眾生者妄計五蘊和合而生壽者
0540a06: 妄計我受一期果報即若長若短壽命也此皆顛
0540a07: 倒妄想亦名四見菩薩能用般若妙智照了性空
0540a08: 本無四相名降伏其心否則非菩薩也。
0540a09: ○妙行無住分第四
0540a10: 得宗而行不住於相故受之以妙行無住分。
0540a11: 復次須菩提菩薩於法應無所住行於布施所謂不
0540a12: 住色布施不住聲香味觸法布施。
0540a13: 凡夫布施祗求身相端嚴五欲快樂故報盡墮
0540a14: 三塗世尊大慈教行無相布施者不求身相端嚴
0540a15: 五欲快樂但令內破慳心外利益一切眾生如是
0540a16: 相應名不住色布施。
0540a17: 須菩提菩薩應如是布施不住於相。
0540a18: 應如是無相心布施者為無能施之心不見有施
0540a19: 之物不分別受施之人是名不住相布施也。
0540a20: 新注　此一段理觀兼事行也不住是理觀布施
0540a21: 是事行於法者六塵諸法也布者普也施者捨也
0540a22: 菩薩所修六度梵行以布施為初度攝後五度蓋
0540a23: 施有三種資生施無畏施法施也資生施者施以
0540a24: 財物資佗生也無畏施者持戒不惱無冤忍辱不
0540b01: 報有冤法施者精進不倦說法禪定不差機說法
0540b02: 智慧不顛倒說法然一切布施不過六塵所謂六
0540b03: 塵如床敷臥具飲食湯藥之類是也世人行施心
0540b04: 希果報是為著相菩薩行施了達三輪體空故能
0540b05: 不住於相三輪者謂施者受者及所施物也佛告
0540b06: 善現應如是不住於相而行施者蓋欲菩薩降伏
0540b07: 妄心也。
0540b08: 何以故若菩薩不住相布施其福德不可思量。
0540b09: 菩薩行施無所希求其所獲福德如十方空不
0540b10: 可較量言復次者連前起後之辭一說布者普也
0540b11: 施者散也能普散盡心中妄念習氣煩惱四相泯
0540b12: 絕無所蘊積是真布施又說布施者由不住六塵
0540b13: 境界又不有漏分別惟當返歸清淨了萬法空寂
0540b14: 若不了此意惟增諸業故須內除貪愛外行布施
0540b15: 內外相應獲福無量見人作惡不見其過自性不
0540b16: 生分別是名離相依教修行心無能所即是善法
0540b17: 修行人心有能所不名善法能所心不滅修未得
0540b18: 解脫念念常行般若智其福無量無邊依如是修
0540b19: 行感得一切人天恭敬供養是名為福德常行不
0540b20: 住相布施普敬一切倉生其功德無有邊際不可
0540b21: 稱計。
0540b22: 須菩提於意云何東方空可思量不不也世尊。
0540b23: 緣不住相布施所得功德不可稱量佛以東方
0540b24: 空為譬喻故問須菩提東方空可思量不不也
0540c01: 世尊者須菩提言東方空不可思量也。
0540c02: 須菩提南西北方四維上下空可思量不不也世
0540c03: 尊須菩提菩薩無住相布施福德亦復如是不可思
0540c04: 量。
0540c05: 佛言空無有邊際不可度量菩薩無住相布施
0540c06: 所得功德亦如空不可度量無邊際也世界中
0540c07: 大者莫過空一切性中大者莫過佛性何以故
0540c08: 凡有形相者不得名為大空無形相故得名為
0540c09: 大一切諸性皆有限量不得名為大佛性無有限
0540c10: 量故名為大此空中無東西南北若見東西南
0540c11: 北亦是住相不得解脫佛性本無我人眾生壽者
0540c12: 若有此四相可見即是眾生性不名佛性亦所謂
0540c13: 住相布施也雖於妄心中說有東西南北在理則
0540c14: 何有所謂東西不真南北苟異自性本來空寂混
0540c15: 融無所分別故如來深讚不生分別也。
0540c16: 復次至思量　若要天下行無過一藝強　頌曰。
0540c17: 蜀川十樣錦添華色轉鮮
0540c18: 欲知端的意北斗向南看
0540c19: 空不礙絲頭念所以彰名大覺仙
0540c20: 須菩提菩薩但應如所教住。
0540c21: 應者唯也但唯如上所說之教住無相布施即是
0540c22: 菩薩也。
0540c23: 須菩提至教住　可知禮也　頌曰。
0540c24: 空境界豈思量大道情幽理事長
0541a01: 但得五湖風月在春來依舊百華香
0541a02: 新注　此段恐人疑云既離相施則無福報故佛
0541a03: 告離相之施其福轉多良由不住相施施契性空
0541a04: 性空無邊施福無邊故舉十方空以為喻也論
0541a05: 云其義有三一一切處二寬廣高大三究竟不
0541a06: 窮已巳上答降伏安住問竟。
0541a07: ○如理實見分第五
0541a08: 行行皆如謂之實見故受之以如理實見分。
0541a09: 新注一斷求佛行施住相疑　此疑從前之不住
0541a10: 相布施來一經始終二十七疑此第一斷疑。
0541a11: 須菩提於意云何可以身相見如來不不也世尊不
0541a12: 可以身相得見如來。
0541a13: 色身即有相法身即無相色身者四大和合父母
0541a14: 所生肉眼所見法身者無有形段非有青黃赤白
0541a15: 無一切相貌非肉眼能見慧眼乃能見之凡夫但
0541a16: 見色身如來不見法身如來法身量等空是故
0541a17: 佛問須菩提可以身相見如來不須菩提知凡夫
0541a18: 但見色身如來不見法身如來故言不也世尊不
0541a19: 可以身相得見如來。
0541a20: 何以故如來所說身相即非相。
0541a21: 色身是相法身是性一切善惡盡由法身不由色
0541a22: 身法身若作惡色身不生善處法身作善色身不
0541a23: 墮惡處凡夫唯見色身不見法身不能行無住相
0541a24: 布施不能於一切處行平等行不能普敬一切眾
0541b01: 生見法身者即能行無住相布施即能普敬一切
0541b02: 眾生即能修般若波羅蜜行方信一切眾生同一
0541b04: 須菩至身相　且道只今行住坐臥是甚麼相休
0541b05: 瞌睡　頌曰。
0541b06: 身在海中休覓水日行山嶺莫尋山
0541b07: 鸚吟燕語皆相似莫問前三與後三
0541b08: 佛告須菩提凡所有相皆是妄若見諸相非相則
0541b09: 見如來。
0541b10: 如來欲顯法身說一切諸相皆妄若見是一切
0541b11: 諸相妄不實即見如來無相之理也。
0541b12: 佛告至如來　山是山水是水佛在甚麼處　頌
0541b13: 曰。
0541b14: 有相有求俱是妄無形無見墮偏枯
0541b15: 堂堂密密何曾問一道寒光爍大
0541b16: 新注　前段說無住相施降伏其心是成佛之因
0541b17: 也恐善現疑佛果是有為身相故佛問云可以身
0541b18: 相見如來不善現悟佛問意乃答不可以身相見
0541b19: 然有相者應身也無相者法身也法身是體應身
0541b20: 是用若知用從體起應即是法也所以無相故論
0541b21: 云如來所說相即非相若能了達此意則一切世
0541b22: 間之相無非真如無為佛體故佛印可善現云若
0541b23: 見諸相非相即見如來。
0541b24: ○正信希有分第六
0541c01: 見而信之善根深固故受之以正信希有分。
0541c02: 新注　二斷因果俱深無信疑　此疑從前兩段經
0541c03: 文而來。
0541c04: 須菩提白佛言世尊頗有眾生得聞如是言說章句
0541c05: 生實信不。
0541c06: 須菩提問此法甚深難信難解末世凡夫智慧微
0541c07: 劣云何信入佛答在次下。
0541c08: 新注　論云無住行施因深也無相見佛果深也
0541c09: 因果之法既深疑末世在迷鈍根眾生不如是能
0541c10: 生信心。
0541c11: 佛告須菩提莫作是說如來滅後後五百歲有持戒
0541c12: 修福者於此章句能生信心以此為實。
0541c13: 須菩至為實　金佛不渡爐木佛不渡火泥佛不
0541c14: 渡水　頌曰。
0541c15: 三佛威儀總不真眼中瞳子面前人
0541c16: 若能信得家中寶啼鳥山華一樣春
0541c17: 新注　佛答末世自有具福慧人聞此般若能生
0541c18: 實信言後五百歲者大集經中云有五箇五百歲
0541c19: 今乃最後五百歲時也持戒戒也修福定也生信
0541c20: 慧也三學俱備能生實信。
0541c21: 當知是人不於一佛二佛三四五佛而種善根已巳於
0541c22: 無量千萬佛所種諸善根聞是章句乃至一念生淨
0541c23: 信者。
0541c24: 於我滅後後五百歲若復有人能持大乘無相戒
0542a01: 不妄取諸相不造生死業一切時中心常空寂不
0542a02: 被諸相所縛即是無所住心於如來深法心能信
0542a03: 入此人所有言說真實可信何以故此人不於一
0542a04: 劫二劫三四五劫而種善根已巳於無量千萬億劫
0542a05: 種諸善根是故如來說我滅後後五百歲有能離
0542a06: 相修行者當知是人不於一二三四五佛種諸善
0542a07: 根何名種諸善根略述次下所謂於諸佛所一心
0542a08: 供養隨順教法於諸菩薩善知識師僧父母耆年
0542a09: 宿德尊長之處常行恭敬承順教命不違其意是
0542a10: 名種諸善根於一切貧苦眾生起慈愍心不生輕
0542a11: 厭有所須求隨力惠施是名種諸善根於一切惡
0542a12: 類自行和柔忍辱歡喜逢迎不逆其意令彼發歡
0542a13: 喜心息剛戾心是名種諸善根於六道眾生不加
0542a14: 殺害不欺不賤不毀不辱不騎不箠不食其肉常
0542a15: 行饒益是名種諸善根信心者信般若波羅蜜能
0542a16: 除一切煩惱信般若波羅蜜能成就一切出世功
0542a17: 德信般若波羅蜜能出生一切諸佛信自身中佛
0542a18: 性本來清淨無有染污與諸佛性平等無二信六
0542a19: 道眾生本來無相信一切眾生盡能成佛是名清
0542a20: 淨信心也。
0542a21: 新注　若論實信之由從多佛所已巳種善根聞此
0542a22: 大乘之法則能生信至於一念少時生信亦從佛
0542a23: 所種諸善根而然也。
0542a24: 須菩提如來悉知悉見是諸眾生得如是無量福德。
0542b01: 當知至福德　種瓜得瓜種得　頌曰。
0542b02: 一佛二佛千萬佛各各眼橫兼鼻直
0542b03: 昔年親種善根來今日依前得渠力
0542b04: 須菩提須菩提
0542b05: 衣喫飯尋常事何須特地生疑
0542b06: 新注　信心生一念諸佛悉皆知凡有眾生聞是
0542b07: 章句乃至一念淨信佛智佛眼無不知見所以得
0542b08: 福無量。
0542b09: 何以故是諸眾生無復我相人相眾生相壽者相無
0542b10: 法相亦無非法相。
0542b11: 若有人於如來滅後發般若波羅蜜心行般若波
0542b12: 羅蜜行修習悟解得佛深意者諸佛無不知之若
0542b13: 有人聞上乘法一心受持即能行般若波羅蜜無
0542b14: 相無著之行了無我人眾生壽者四相無我者無
0542b15: 色受想行識也無人者了四大不實終歸地水火
0542b16: 風也無眾生者無生滅心也無壽者我身本無寧
0542b17: 有壽者四相既亡即法眼明徹不著有無遠離二
0542b18: 邊自心如來自悟自覺永離塵勞妄念自然得福
0542b19: 無邊無法相者離名絕相不拘文字也亦無非法
0542b20: 相者不得言無般若波羅蜜法若言無般若波羅
0542b21: 蜜法者即是謗法。
0542b22: 新注　此順釋生信得福之故若有四相生信不
0542b23: 深得法不廣其福德無量者為無四相也無法相
0542b24: 者相執空也亦無非法相者性執空也。
0542c01: 何以故是諸眾生若心取相即為著我人眾。
0542c02: 何以故至人眾　圓同大無欠無餘　頌曰。
0542c03: 法相非法相開拳復成掌
0542c04: 浮雲散碧空萬里天一樣
0542c05: 生壽者若取法相即著我人眾生壽者何以故若取
0542c06: 非法相即著我人眾生壽者。
0542c07: 取此三相著邪見盡是迷人不悟經意故修行
0542c08: 人不得愛著如來三十二相不得言我解般若波
0542c09: 羅蜜法亦不得言不得般若波羅蜜行而得成佛
0542c10: 新注　此一節是返顯違經非福。
0542c11: 是故不應取法不應取非法。
0542c12: 生壽者至取非法　金不博金水不洗水　頌曰。
0542c13: 得樹攀枝未足奇懸崖撒手丈夫兒
0542c14: 水寒夜冷魚難留得空船載月歸
0542c15: 以是義故如來常說汝等比丘知我說法如筏喻者
0542c16: 法尚應捨何況非法。
0542c17: 法者是般若波羅蜜法非法者生天等法般若波
0542c18: 羅蜜法能令一切眾生過生死大海既得過已巳尚
0542c19: 不應住何況生天等法而得樂著。
0542c20: 以是義至非法　水至成渠　頌曰。
0542c21: 終日忙忙那事無妨不求解脫不樂天堂
0542c22: 但能一念歸無念高步毗盧頂上行
0542c23: 新注　我人眾生壽者四相該乎生法二執生即
0542c24: 眾生假名也法乃五陰實法也亦名我所此二執
0543a01: 中各有性相二執此二執非性相二空妙觀不能
0543a02: 破也故龍樹云於生於法破性破相謂於假名中
0543a03: 破性相二執於實法中亦破性相二執也不應取
0543a04: 法者忘能觀之智也不應取非法者忘所觀之境
0543a05: 也所觀如病觀智如藥境智俱泯如病去藥忘也
0543a06: 言如筏喻者筏乃渡河之具到岸則不用之借喻
0543a07: 法尚應捨何況非法。
0543a08: ○無得無說分第七
0543a09: 無得之得是名真得無說之說是名真說故受
0543a10: 之以無得無說分。
0543a11: 新注三斷無相云何得說疑　此疑從前第一疑
0543a12: 中不可以身相得見如來而來。
0543a13: 須菩提於意云何如來得阿耨多羅三藐三菩提耶
0543a14: 如來有所說法耶。
0543a15: 新注　向說不可以身相見佛佛非有為恐有疑
0543a16: 云何故釋迦樹下得道諸會說法耶。
0543a17: 須菩提言如我解佛所說義無有定法名阿耨多羅
0543a18: 三藐三菩提亦無有定法如來可說。
0543a19: 阿耨多羅非從外得但心無我所即是也祗緣對
0543a20: 病設藥隨機宜為說何有定法乎如來說無上正
0543a21: 法心本無得亦不言不得但為眾生所見不同如
0543a22: 來應彼根性種種方便開誘化導俾其離諸執著
0543a23: 指示一切眾生妄心生滅不停逐境界動於前念
0543a24: 瞥起後念應覺覺既不住見亦不存若爾豈有定
0543b01: 法為如來可說也阿者心無妄念耨多羅者心無
0543b02: 驕慢三者心常在正定藐者心常在正慧三菩提
0543b03: 者心常空寂一念凡心頓除即見佛性。
0543b04: 須菩至可說　寒則言寒熱則言熱　頌曰。
0543b05: 雲起南山雨北山驢名馬字幾多般
0543b06: 請看浩渺無性情水幾處隨方幾處圓
0543b07: 何以故如來所說法皆不可取不可說非法非非法。
0543b08: 恐人執著如來所說文字章句不悟無相之理妄
0543b09: 生知解故言不可取如來為化種種眾生應機隨
0543b10: 量所有言說亦何有定乎學人不解如來深意但
0543b11: 誦如來所說教法不了本心終不成佛故言不可
0543b12: 說口誦心不行即非法口誦心行了無所得即非
0543b13: 非法。
0543b14: 何以至非法　是甚麼　頌曰。
0543b15: 麼也不得不恁麼也不得
0543b16: 廓落太空鳥飛無影
0543b17: 咄
0543b18: 撥轉機輪倒迴南北東西任往來
0543b19: 所以者何一切賢聖皆以無為法而有差別。
0543b20: 三乘根性所解不同見有深淺故言差別佛說無
0543b21: 為法者即是無住無住即是無相無相即無起無
0543b22: 起即無滅蕩然空寂照用齊皎鑒覺無礙乃真是
0543b23: 解脫佛性佛即是覺覺即是觀照觀照即是智慧
0543b24: 智慧即是般若波羅蜜多又本云聖賢說法具一
0543c01: 切智萬法在性隨問差別令人心開各自見性。
0543c02: 所以至差別　毫釐有差天地懸隔　頌曰。
0543c03: 正人說邪法邪法悉歸正
0543c04: 邪人說正法正法悉皆邪
0543c05: 江北成枳江南橘春來都放一般華
0543c06: 新注　真如法體離有無相離言說相豈可以耳
0543c07: 聞心得耶當知樹下得道諸會說法但應身耳其
0543c08: 報身法身無得無說然應即法報說即無說是故
0543c09: 不可以有取不可以無取也善現解佛問意即答
0543c10: 以無道可證無法可說何以故下又自徵釋由不
0543c11: 可取不可說非法非非法言非法者不可以有取
0543c12: 言非非法者不可以無取由不可取故不可說然
0543c13: 如來垂應有證有說者蓋得非有非無之體也一
0543c14: 切賢聖者三世十方佛菩薩也以用也無為乃自
0543c15: 證之理真諦也差別乃化他用俗諦也諸佛說法
0543c16: 不離二諦吾佛亦然。
0543c17: ○依法出生分第八
0543c18: 無得無說怖於沉空一切諸佛皆從此經出故
0543c19: 受之以依法出生分。
0543c20: 須菩提於意云何若人滿三千大千世界七寶以用
0543c21: 布施是人所得福德寧為多不須菩提言甚多世尊
0543c22: 何以故是福德即非福德性是故如來說福德多。
0543c23: 三千大千世界七寶持用布施福德雖多於性上
0543c24: 一無利益依摩訶般若波羅蜜多修行令自性不
0544a01: 墮諸利是名福德性心有能所即非福德性能所
0544a02: 心滅是名福德性心依佛教行同佛行是名福德
0544a03: 性不依佛教不能踐履佛行即非福德性。
0544a04: 若復有人於此經中受持乃至四句偈等為佗人說
0544a05: 其福勝彼。
0544a06: 十二部教大意盡在四句中何以知其然以諸經
0544a07: 中讚嘆四句偈即是摩訶般若波羅蜜多以摩訶
0544a08: 般若為諸佛母三世諸佛皆依此經修行方得成
0544a09: 佛般若心經云三世諸佛依般若波羅蜜多故得
0544a10: 阿耨多羅三藐三菩提從師所學曰受解義修行
0544a11: 曰持自解自行是自利為人演說是利佗功德廣
0544a12: 大無有邊際。
0544a13: 須菩至勝彼　事向無心得　頌曰。
0544a14: 寶滿三千及大千福緣不可離人天
0544a15: 若知福德元無性買得風光不用錢
0544a16: 何以故須菩提一切諸佛及諸佛阿耨多羅三藐三
0544a17: 菩提法皆從此經出。
0544a18: 此經者非指此一卷之文也要顯佛性從體起用
0544a19: 妙利無窮般若者即慧也智以方便為功慧以決
0544a20: 斷為用即一切時中覺照心是一切諸佛及阿耨
0544a21: 多羅三藐三菩提法皆從覺照生故云此經出也。
0544a22: 何以故至經出　且道此經從甚處出須彌頂上
0544a23: 大海波心　頌曰。
0544a24: 佛祖垂慈實者權言言不離此經宣
0544b01: 此經出處還相委便向雲中駕鐵船
0544b02: 切忌錯會
0544b03: 須菩提所謂佛法者即非佛法。
0544b04: 所說一切文字章句如標如指標指者影響之義
0544b05: 依標取物依指觀月月不是指指不是物但依經
0544b06: 取法經不是法經文則肉眼可見法則慧眼能見
0544b07: 若無慧眼者但見其文不見其法若不見法即不
0544b08: 解佛意不解佛意則誦經不成佛道。
0544b09: 須菩至佛法　能持蜜子換汝苦葫蘆　頌曰。
0544b10: 佛法非法能縱能奪有放有收有生有殺
0544b11: 眉間常放白毫光癡人猶待問菩薩
0544b12: 新注　此乃較量持說功德佛乃發問假如人以
0544b13: 大千世界七寶為施其福多不善現會意答云甚
0544b14: 多蓋此福德離福德自性故言多也然世間布施
0544b15: 福報乃有漏因果受持此經為人演說能趣菩提
0544b16: 所以其福勝彼言乃至四句偈者舉少以況多耳
0544b17: 其故何哉蓋諸佛之身及所證之法無不從是般
0544b18: 若而生般若稱為佛母者良有故也然猶恐於此
0544b19: 取著故告云所謂佛法者即非佛法。
0544b20: ○一相無相分第九
0544b21: 果雖有四相本無二故受之以一相無相分。
0544b22: 新注四斷聲聞得果是取疑　此疑從第三疑中
0544b23: 不可取說而來。
0544b24: 須菩提於意云何須陀洹能作是念我得須陀洹果
0544c01: 不須菩提言不也世尊。
0544c02: 須陀洹者梵語唐言逆流逆生死流不染六塵一
0544c03: 向修無漏業得麤重煩惱不生決定不受地獄畜
0544c04: 生修羅異類之身名須陀洹果若了無相法即無
0544c05: 得果之心有得果之心即不名須陀洹故言不
0544c06: 也。
0544c07: 何以故須陀洹名為入流而無所入不入色聲香味
0544c08: 觸法是名須陀洹。
0544c09: 流者聖流也須陀洹人也離麤重煩惱故得入聖
0544c10: 流而無所入無得果之心也須陀洹者乃修行人
0544c11: 初果也。
0544c12: 新注　梵語須陀洹華言入流此聲聞所證初果
0544c13: 也已巳斷見惑離四趣生預入聖人之流故云入流
0544c14: 言無所入者是不著於所入之流又不著於六塵
0544c15: 境界故言不也也。
0544c16: 須菩提於意云何斯陀含能作是念我得斯陀含果
0544c17: 不須菩提言不也世尊何以故斯陀含名一往來而
0544c18: 實無往來是名斯陀含。
0544c19: 斯陀含者梵語唐言一往來捨三界結縛三界結
0544c20: 盡故名斯陀含斯陀含名一往來往來從天上
0544c21: 到人間生從人間生天上竟遂出生死三界業
0544c22: 盡名斯陀含果大乘斯陀含者目觀諸境心有一
0544c23: 生滅無第二生滅故名一往來前念起妄後念即
0544c24: 止前念有著後念即離故實無往來。
0545a01: 新注　梵語斯陀含華一往來此聲聞第二果也
0545a02: 蓋欲界有九品思惑前六品已巳斷後三品未斷更
0545a03: 須欲界一度受生故云一來言實無往來者謂不
0545a04: 著於往來之相。
0545a05: 須菩提於意云何阿那含能作是念我得阿那含果
0545a06: 不須菩提言不也世尊何以故阿那含名為不來而
0545a07: 實無來是故名阿那含。
0545a08: 阿那含梵語唐言不還亦名出欲出欲者外不見
0545a09: 可欲之境內無欲心可行定不向欲界受生故名
0545a10: 不來而實無來亦名不還以欲習永盡決定不來
0545a11: 受生是故名阿那含。
0545a12: 須菩至那含　諸行無常一切皆苦　頌曰。
0545a13: 三位聲聞已巳出塵往來求靜有親
0545a14: 明明四果元無果幻化空身即法身
0545a15: 新注　梵語阿那含華言不來此聲聞第三果也
0545a16: 斷欲界思惑盡不來欲界受生故曰不來言實無
0545a17: 不來者謂不著不來之相也。
0545a18: 須菩提於意云何阿羅漢能作是念我得阿羅漢道
0545a19: 不須菩提言不也世尊。
0545a20: 諸漏已巳盡無復煩惱名阿羅漢阿羅漢者煩惱永
0545a21: 盡與物無諍若作得果之心即是有諍。
0545a22: 何以故實無有法名阿羅漢世尊若阿羅漢作是念
0545a23: 我得阿羅漢道即為著我人眾生壽者。
0545a24: 阿羅漢梵語唐言無諍無煩惱可斷無貪瞋可離
0545b01: 性無違順心境俱空內外常寂若有得果之心即
0545b02: 同凡夫故言不也。
0545b03: 新注　梵語阿羅漢華言無學此聲聞第四果也
0545b04: 此位斷三界煩惱俱盡究竟真理無法可學故名
0545b05: 無學言實無有法名阿羅漢者謂不著於無學果
0545b06: 位若著於此即著四相也此一段明四果離著論
0545b07: 云向說無佛果可成無佛法可說云何四果各取
0545b08: 所證而說恐起此疑故佛約此而問善現皆答以
0545b09: 離著深會佛之意也。
0545b10: 世尊佛說我得無諍三昧人中最為第一是第一離
0545b11: 欲阿羅漢我不作是念我是離欲阿羅漢。
0545b12: 何名無諍三昧謂阿羅漢心無生滅去來唯有本
0545b13: 覺常照故名無諍三昧三昧梵語此云正受亦云
0545b14: 正見遠離九十六五種邪見是名正見然空中亦有
0545b15: 明暗諍性中有邪正諍念念常正無一念邪心即
0545b16: 是無諍三昧修此三昧人中最為第一若有一念
0545b17: 得果心即不名無諍三昧。
0545b18: 須菩至羅漢　把定則雲橫谷口放行也月落寒
0545b19: 潭　頌曰。
0545b20: 喚馬何曾馬呼牛未必牛
0545b21: 兩頭都放下中道一時休
0545b22: 六門迸出遼天鶻獨步乾坤總不收
0545b23: 世尊我若作是念我得阿羅漢道世尊即不說須菩
0545b24: 提是樂阿蘭那行者以須菩提實無所行而名須菩
0545c01: 提是樂阿蘭那行。
0545c02: 阿蘭那梵語唐言無諍行無諍即是清淨行清淨
0545c03: 行者為除去有所得心也若存有所得心即是有
0545c04: 諍有諍即非清淨道常得無所得心即是無諍行
0545c05: 也。
0545c06: 世尊至那行　認著依前還不是　頌曰。
0545c07: 蚌腹隱明珠石中藏碧玉
0545c08: 有麝自然香何用臨風立
0545c09: 活計看來恰似無應用頭頭皆具足
0545c10: 新注　此乃善現引自己巳所證離著令人生信也
0545c11: 然善現所證之果不過無學而世尊特稱其為第
0545c12: 一者以無諍故也梵語阿蘭那華言無諍無諍者
0545c13: 謂離二障一者惑障二者智障離智則不著於法
0545c14: 離惑則不著於非法言實無所行者謂不著於所
0545c15: 行之行也。
