0545c17: 
0545c18: 
0545c19: 金剛般若波羅蜜經注卷中
0545c20: 
0545c21: ○莊嚴淨土分第十
0545c22: 清淨心生是淨土莊嚴諸相即非莊嚴故受之
0545c23: 以莊嚴淨土分。
0545c24: 新注五斷釋迦然燈取說疑　此疑亦從第三疑
0546a01: 不可取不可說而來。
0546a02: 佛告須菩提於意云何如來昔在然燈佛所於法有
0546a03: 所得不世尊如來在然燈佛所於法實無所得。
0546a04: 佛恐須菩提有得法之心為遣此疑故問之須菩
0546a05: 提知法無所得而白佛言不也然燈佛是釋迦佛
0546a06: 授記之師故問須菩提我於師處有法可得不須
0546a07: 菩提即謂法因師開示而實無所得但悟自性本
0546a08: 來清淨本無塵勞寂然常照即自成佛當知世尊
0546a09: 在然燈佛所於法實無所得如來法者譬如日光
0546a10: 明照無有邊際而不可取。
0546a11: 佛告至所得　川老曰古之今之　頌曰。
0546a12: 一手指天一手指地南北東西秋毫不
0546a13: 生來心膽大如天無限群魔倒赤幡
0546a14: 新注　此段斷釋迦然燈授記之疑善現述己巳所
0546a15: 證離著固已巳得矣而如來又恐善現疑佛昔受然
0546a16: 燈之記於法實有所得故興此問善現答以實無
0546a17: 所得是無疑矣然燈者大論云然燈生時身光如
0546a18: 燈以至成佛亦名然燈。
0546a19: 新注六斷嚴土違於不取疑　此疑亦從第三疑
0546a20: 中不可取而來。
0546a21: 須菩提於意云何菩薩莊嚴佛土不不也世尊何以
0546a22: 故莊嚴佛土者即非莊嚴是名莊嚴。
0546a23: 清淨佛土無相無形何物而能莊嚴耶唯以定慧
0546a24: 之寶假名莊嚴事理莊嚴有三第一莊嚴世間佛
0546b01: 土造寺寫經布施供養是也第二莊嚴見佛土見
0546b02: 一切人普行恭敬是也第三莊嚴心佛土心淨即
0546b03: 佛土淨念念常行佛心是也。
0546b04: 須菩至莊嚴　孃生子青州布衫　頌曰。
0546b05: 抖擻渾身白勝霜花雪月轉爭光
0546b06: 幸有九翹足勢更添朱頂又何妨
0546b07: 是故須菩提諸菩薩摩訶薩應如是生清淨心不應
0546b08: 住色生心不應住聲香味觸法生心。
0546b09: 是故至生心　雖然麼爭奈目前何　頌曰。
0546b10: 見色非干色聞聲不是聲
0546b11: 色聲不礙處親到法王城
0546b12: 應無所住而生其心。
0546b13: 此修行人不應談佗是非自言我能我解心輕未
0546b14: 學此非清淨心也自性常生智慧行平等慈下心
0546b15: 恭敬一切眾生是修行人清淨心也若不自淨其
0546b16: 心愛著清淨處心有所住即是著法相見色著色
0546b17: 住色生心即是迷人也見色離色不住色生心即
0546b18: 是悟人住色生心如雲蔽天不住色生心如空無
0546b19: 雲日月長照住色生心即是妄念不住色生心即
0546b20: 是真智妄念生則暗真智照則明明即煩惱不生
0546b21: 暗則六塵競起。
0546b22: 應無至其心　退後退後看看頑石動　頌曰。
0546b23: 山堂靜夜坐無言寂寂寥寥本自然
0546b24: 何事西風動林野一聲寒鴈唳長天
0546c01: 新注　問意以菩薩修六度梵行莊嚴淨土現身
0546c02: 說法是有所取云何不取答意以菩薩雖修梵行
0546c03: 莊嚴是無作行稱性莊嚴故曰即非莊嚴是名莊
0546c04: 嚴既而如來又囑善現云為菩薩者應如是生清
0546c05: 淨心乃非取而取如維摩經云隨其心淨則佛土
0546c06: 淨斯之謂也若於六塵生著不名清淨故又告云
0546c07: 應無所住而生其心。
0546c09: 中不可取而來。
0546c10: 須菩提譬如有人身如須彌山王於意云何是身為
0546c11: 大不須菩提言甚大世尊何以故佛說非身是名大
0546c12: 身。
0546c13: 色身雖大內心量小不名大身內心量大等空
0546c14: 界方名大身色身縱如須彌終不為大也。
0546c15: 須菩至大身　設有向甚麼處看　頌曰。
0546c16: 擬把須彌作幻軀饒君膽大更心鹿
0546c17: 目前指出千般有我道其中一也無
0546c18: 便從這裡入
0546c19: 新注　須彌山者梵語須彌盧華言妙高此山四
0546c20: 寶所成高出眾山之上故稱山王佛之報身遠離
0546c21: 諸漏名之為非尊重奇特名之為大佛之問意以
0546c22: 聖人之法既無為無取所得報身豈非有取恐有
0546c23: 此疑故設喻為問而善現即知須彌自無分別我
0546c24: 是山王故得為大報身離著亦復如是故曰佛說
0547a01: 非身是名大身。
0547a02: ○無為福勝分第十一
0547a03: 有為之福限量有窮無為之福殊勝無比故受
0547a04: 之以無為福勝分。
0547a05: 須菩提如恒河中所有沙數如是沙等恒河於意云
0547a06: 何是諸恒河沙寧為多不須菩提言甚多世尊但諸
0547a07: 恒河尚多無數何況其沙。
0547a08: 須菩提至其沙　前三三後三三　頌曰。
0547a09: 一二三四數恒沙沙等恒河數更多
0547a10: 算盡目前無一法方能靜處薩婆訶
0547a11: 須菩提我今實言告汝若有善男子善女人以七寶
0547a12: 滿爾所恒河沙數三千大千世界以用布施得福多
0547a13: 不須菩提言甚多世尊佛告須菩提若善男子善女
0547a14: 人於此經中乃至受持四句偈等為佗人說而此福
0547a15: 德勝前福德。
0547a16: 布施七寶得三界中富貴報講說大乘經典令諸
0547a17: 聞者生大智慧成無上道當知受持福德勝前七
0547a18: 寶福德。
0547a19: 須菩提至福德　真不換金　頌曰。
0547a20: 入海算沙從費力區區未免走塵埃
0547a21: 爭如運出家珍寶枯木生花別是春
0547a22: 新注　恒河天竺之河周四十里佛多近是說法
0547a23: 故取為喻前說一大千世界七寶布施以喻持說
0547a24: 福勝今以無量大千世界七寶布施不如持說此
0547b01: 經四句其福轉勝於彼此則前少後多蓋漸化眾
0547b02: 生令起信心故也。
0547b03: ○尊重正教分第十二
0547b04: 是經所在天龍敬事故受之以尊重正教分。
0547b05: 復次須菩提隨說是經乃至四句偈等當知此處一
0547b06: 切世間天人阿修羅皆應供養如佛塔廟。
0547b07: 所在之處如有人即說是經若念念常行無念心
0547b08: 無所得心不作能所心說若能遠離諸心常依無
0547b09: 所得心即此身中有如來全身舍利故言如佛塔
0547b10: 廟以無所得心說此經者感得天龍八部悉來聽
0547b11: 受心若不清淨但為名聲利益而說是經者死墮
0547b12: 三塗有何利益心若清淨為說是經令諸听者除
0547b14: 羅等皆來供養持經人也。
0547b15: 何況有人盡能受持讀誦須菩提當知是人成就最
0547b16: 上第一希有之法若是經典所在之處即為有佛若
0547b17: 尊重弟子。
0547b18: 自心誦得此經自心解得經義自心體得無著無
0547b19: 相之理所在之處常修佛行念念心無有間歇即
0547b20: 自心是佛故言所在之處則為有佛。
0547b21: 復次至弟子　合如是　頌曰。
0547b22: 似海之深如山之固左旋右轉不去不住
0547b23: 出窟金毛獅子兒全威哮吼眾狐疑
0547b24: 深思不動干戈處直攝天魔外道歸
0547c01: 新注　藏佛舍利之處謂之塔奉佛形像之處謂
0547c02: 之廟成就最上第一希有之法者成無上佛果菩
0547c03: 提也隨說此經四句偈處天人當敬之如佛塔
0547c04: 況能具足持誦者耶經典所在之處固當敬了如
0547c05: 佛現在若尊重弟子者若猶及也言說經弟子亦
0547c06: 當重之蓋能續佛慧命故也。
0547c07: ○如法受持分第十三
0547c08: 至道無名假之方便以是名字行者受持故受
0547c09: 之以如法受持分。
0547c10: 爾時須菩提白佛言世尊當何名此經我等云何奉
0547c11: 持佛告須菩提是經名為金剛般若波羅蜜以是名
0547c12: 字汝當奉持。
0547c13: 爾時至奉持　今日小出大遇　頌曰。
0547c14: 火不能燒水不能溺風不能飄刀不能劈
0547c15: 軟似兜羅硬如鐵璧天上人間古今不識
0547c16: 咦
0547c17: 所以者何須菩提佛說般若波羅蜜即非般若波羅
0547c18: 蜜。
0547c19: 佛說般若波羅蜜令諸學人用智慧除愚心生
0547c20: 滅生滅除盡即到彼岸若心有所得不到彼岸心
0547c21: 無一法可得即是彼岸口說心行乃是到彼岸。
0547c22: 所以至羅蜜　猶較些子　頌曰。
0547c23: 一手一手搦左邊吹右邊拍
0547c24: 無絃彈出無生樂
0548a01: 不囑宮商格調新知音知後徒名邈
0548a02: 須菩提於意云何如來有所說法不須菩提白佛言
0548a03: 世尊如來無所說。
0548a04: 佛問須菩提如來說法心有所得不須菩提知如
0548a05: 來說法心無所得故言無所說也如來意者欲令
0548a06: 世人離有所得之心故說般若波羅蜜法令一切
0548a07: 人聞之皆發菩提心悟無生理成無上道。
0548a08: 須菩至所說　低聲低聲　頌曰。
0548a09: 入草求人不奈何利刀斫了手摩挲
0548a10: 雖然出入無蹤紋彩全彰見也麼
0548a11: 新注　善現既聞是希有之法則生忻樂故問經
0548a12: 名及受持之法佛答此經名金剛般若者為能斷
0548a13: 一切疑執故當如是奉持能斷疑執雖用般若智
0548a14: 然法性本空不可取著故云即非般若波羅蜜也
0548a15: 如來又慮善現未達般若性空謂有言說故又詰
0548a16: 云如來有所說不而善現了知說即無說乃答云
0548a17: 如來無所說也。
0548a18: 須菩提於意云何三千大千世界所有微塵是為多
0548a19: 不須菩提言甚多世尊須菩提諸微塵如來說非微
0548a20: 塵是名微塵如來說世界非世界是名世界。
0548a21: 如來說眾生性中妄念如三千大千世界中所有
0548a22: 微塵一切眾生被妄念微塵起滅不停遮蔽佛性
0548a23: 不得解脫若能念念真正修般若波羅蜜無著無
0548a24: 相之行了妄念塵勞即清淨法性妄念既無即非
0548b01: 微塵是名微塵了真即妄了妄即真真妄俱泯無
0548b02: 別有法故云是名微塵性中無塵勞即是佛世界
0548b03: 心中有塵勞即是眾生世界了諸妄念空寂故云
0548b04: 非世界證得如來法身普見塵剎應用無方是名
0548b05: 世界。
0548b06: 須菩至世界　南瞻部州北單越　頌曰。
0548b07: 頭指天踏地飢則困則眠
0548b08: 此土西天西天此土
0548b09: 到處元正便是年南北東西祗者是
0548b10: 新注　此節文意由前施寶得福而來蓋以無量
0548b11: 大千世界七寶布施得福雖多然是貪等煩惱染
0548b12: 因流轉生死遂以世界微塵為喻塵乃無情之物
0548b13: 不生貪等煩惱染因是則有為福報不及微塵之
0548b14: 無情況持說此經是遠離煩惱之因能取菩提而
0548b15: 不勝耶非微塵非世界者非煩惱染因微塵世界
0548b16: 也乃是無記微塵世界無記猶無情謂不起善惡
0548b17: 也。
0548b18: 須菩提於意云何可以三十二相見如來不不也世
0548b19: 尊不可以三十二相得見如來何以故如來說三十
0548b20: 二相即是非相是名三十二相。
0548b21: 三十二相者是三十二清淨行三十二清淨行者
0548b22: 於五根中修六波羅蜜於意根中修無相無為是
0548b23: 名三十二清淨行常修此三十二清淨行即得成
0548b24: 佛若不修三十二相清淨行終不成佛但愛著如
0548c01: 來三十二相自不修三十二相行終不得見如來。
0548c02: 須菩至二相　借婆衫子拜婆年　頌曰。
0548c03: 你有我亦有君無我亦無
0548c04: 有無俱不立相對觜盧都
0548c05: 新注　三十二相者應身相也非相者非法身相
0548c06: 也是名三十二相者有感即應不妨說三十二相
0548c07: 也施寶之福縱能成佛身相但是應身不及持說
0548c08: 功德能成法身之體也。
0548c09: 須菩提若有善男子善女人以恒河沙等身命布施
0548c10: 若復有人於此經中乃至受持四句偈等為他人說
0548c11: 其福甚多。
0548c12: 世間重者莫過於身命菩薩為法於無量劫中捨
0548c13: 施身命與一切眾生其福雖多亦不如受持此經
0548c14: 四句之福多劫捨身不了空義妄心不除元是眾
0548c15: 生一念持經我人頓盡妄想既除言下成佛故知
0548c16: 多劫捨身不如持經四句之福。
0548c17: 須菩至甚多　兩彩一賽　頌曰。
0548c18: 伏手滑槌不換善使之人皆總便
0548c19: 不用安排本現成箇中須是英靈漢
0548c20: 囉囉哩哩囉囉山花笑野鳥歌
0548c21: 此時如得意隨處薩婆訶
0548c22: 新注　七寶布施外財也身命布施內財也身施
0548c23: 者如尸毗王代鴿是也命施者如薩埵飼虎是也
0548c24: 以輕重較之則外財輕而易內財重而難然此二
0549a01: 施皆有為有漏因果總不如持說四句能取菩提
0549a02: 之妙果也。
0549a03: ○離相寂滅分第十四
0549a04: 聞經解義獨悟實相故受之以離相寂滅分。
0549a05: 爾時須菩提聞說是經深解義趣涕淚悲泣而白佛
0549a06: 言希有世尊佛說如是甚深經典我從昔來所得慧
0549a07: 眼未曾得聞如是之經。
0549a08: 爾時至之經　好笑當面諱了　頌曰。
0549a09: 自小來來慣遠方幾迴衡嶽渡瀟湘
0549a10: 一朝蹈著家鄉路始覺途中日月長
0549a11: 世尊若復有人得聞是經信心清淨則生實相當知
0549a12: 是人成就第一希有功德。
0549a13: 自性不痴名慧眼聞法自悟名法眼須菩提是阿
0549a14: 羅漢於五百弟子中解空第一已巳曾勤奉多佛豈
0549a15: 得不聞如是深法豈於釋迦牟尼佛所始言聞之
0549a16: 然或是須菩提於往昔所得乃聲聞慧眼至今方
0549a17: 悟佛意故始得聞如是深經悲昔未悟故涕淚悲
0549a18: 泣聞經諦念謂之清淨從清淨體中流出般若波
0549a19: 羅蜜多深法當知決定成就諸佛功德也。
0549a20: 世尊是實相者即是非相是故如來說名實相。
0549a21: 雖行清淨行若見垢淨二相當情並是垢也即非
0549a22: 清淨心也但心有所得即非實相也。
0549a23: 世尊至實相　山河大地甚處得來　頌曰。
0549a24: 遠觀山有在色近聽水無聲
0549b01: 春去華猶在人來鳥不驚
0549b02: 頭頭皆顯露物物體元平
0549b03: 如何言不會祗為太分明
0549b04: 世尊我今得聞如是經典信解受持不足為難。
0549b05: 世尊至為難　若不得後語前語也難圓　頌曰。
0549b06: 難難難如平地上青天
0549b07: 易易易似和衣一覺睡
0549b08: 行船盡在把梢人誰道波濤從地起
0549b09: 若當來世後五百歲其有眾生得聞是經信解受持
0549b10: 是人即為第一希有。
0549b11: 若當至希有　行住坐臥著衣喫飯更有甚麼事
0549b12: 　頌曰。
0549b13: 不熱火不寒土不濕水不乾
0549b14: 金剛蹈地幡竿頭指天
0549b15: 若人信得及北斗向南看
0549b16: 何以故此人無我相無人相無眾生相無壽者相所
0549b17: 以者何我相即是非相人相眾生相壽者相即是非
0549b18: 相何以故離一切諸相即名諸佛。
0549b19: 須菩提深悟佛意蓋自見業盡垢除慧眼明徹信
0549b21: 眾生不能信解受持何必獨言後五百歲蓋佛在
0549b22: 之日雖有中下根不信及懷疑者即往問佛佛即
0549b23: 隨宜為說無不契悟佛滅後後五百歲漸至末法
0549b24: 去聖遙遠但存言教人若有疑無處咨決愚迷抱
0549c01: 執不悟無生著相馳求輪迴諸有於此時中得聞
0549c02: 深經清心敬信悟無生理者甚為希有故言第一
0549c03: 希有於如來滅後後五百歲若復有人能於般若
0549c04: 波羅蜜甚深經典信解受持者即知此人無我人
0549c05: 眾生壽者之相無此四相是名實相即是佛心故
0549c06: 曰離一切諸相則名諸佛。
0549c07: 何以至諸佛　心不負人無面慚色　頌曰。
0549c08: 舊竹生新筍新華長舊枝
0549c09: 雨催行客路風送片帆皈
0549c10: 竹密不妨流水過山高豈礙白雲飛
0549c11: 新注　善現知捨身命之重所感之福不如持說
0549c12: 之勝得聞此法感佛恩深遂悲泣流涕讚言希有
0549c13: 自謂從昔以來未曾聞是經典蓋由信經清淨能
0549c14: 生乎實相又謂我今值佛獲聞是經不以為難而
0549c15: 未來眾生得聞是經法始為希有所以希有者以
0549c16: 依此經修行不起我人眾生壽者四相即我空也
0549c17: 言非相者即法空也離此諸相即成正覺故曰即
0549c18: 名諸佛也。
0549c19: 佛告須菩提如是如是。
0549c20: 佛印可須菩提所解善契我心故重言如是也。
0549c21: 若復有人得聞是經不驚不怖不畏當知是人甚為
0549c22: 希有。
0549c23: 聲聞久著法相執有為解不了諸法本空一切文
0549c24: 字皆是假立忽聞深經諸相不生言下即佛所以
0550a01: 驚怖唯是上根菩薩得聞此理歡喜受持心無畏
0550a02: 怖退轉如此之流甚為希有。
0550a03: 佛告至希有　祗是自家底　頌曰。
0550a04: 毛吞巨海水芥子納須彌
0550a05: 碧漢一輪滿清光六合輝
0550a06: 蹈得故關田地穩更無南北與東西
0550a07: 何以故須菩提如來說第一波羅蜜即非第一波羅
0550a08: 蜜是名第一波羅蜜。
0550a09: 口說心不行即非口說心行即是心有能所即非
0550a10: 心無能所即是也。
0550a11: 何以至羅蜜　八字打開兩手分付　頌曰。
0550a12: 是名第一波羅蜜萬別千差從此出
0550a13: 鬼面神頭對面來此時莫道不相識
0550a14: 新注　如是如是者然之辭也大乘之法本是難
0550a15: 信難解然非大乘根器卒聞是法未免驚愕疑怖
0550a16: 畏懼能聞是法而不驚畏者實為希有此希有法
0550a17: 無與等者故名第一然猶慮其於法取著其法本
0550a18: 離言說故云非第一波羅蜜有因緣故亦可得說
0550a19: 故名第一波羅蜜。
0550a20: 新注八斷持說未脫苦果疑　此疑從第七疑中
0550a21: 捨身布施而來。
0550a22: 須菩提忍辱波羅蜜如來說非忍辱波羅蜜。
0550a23: 見有辱境當情即非不見辱境當情即是見有身
0550a24: 相當彼所害即非不見有身相當彼所害即是。
0550b01: 何以故須菩提如我昔為歌利王割截身體我於爾
0550b02: 時無我相無人相無眾生相無壽者相。
0550b03: 須菩至者相　智不責愚　頌曰。
0550b04: 如刀斷水似火吹光明來暗去那事無妨
0550b05: 歌利王歌利王
0550b06: 誰知遠煙浪別有好思量
0550b07: 何以故我於往昔節節支解時若有我相人相眾生
0550b08: 相壽者相應生瞋恨。
0550b09: 如來因中在初地時為忍辱仙人被歌利王割截
0550b10: 身體無一念痛惱之心若有痛惱之心即生嗔恨
0550b11: 歌利王是梵語此云無道極惡君也一說如來因
0550b12: 中曾為國王常行十善利益蒼生國人歌讚此王
0550b13: 故云歌利王求無上菩提修忍辱行爾時天帝釋
0550b14: 化作旃陀羅乞王身肉即割施殊無嗔惱今存二
0550b15: 說於理俱通。
0550b16: 須菩提又念過去於五百世作忍辱仙人於爾所世
0550b17: 無我相無人相無眾生相無壽者相。
0550b18: 如來因中於五百世修行忍辱波羅蜜以得四相
0550b20: 辱波羅蜜行忍辱波羅蜜行人既行忍辱行者不
0550b21: 見一切人過惡冤親平等無是無非被他打罵殘
0550b22: 害歡喜受之倍加恭敬行如是行者即能成就忍
0550b23: 辱波羅蜜也。
0550b24: 何以至者相　目前無法從教柳綠華紅耳畔無
0550c01: 聞一任吟燕語　頌曰。
0550c02: 四大元無我五蘊歸皆空
0550c03: 廓落無理乾坤萬古同
0550c04: 妙巍巍常如故誰管顛號括地風
0550c05: 新注　忍辱者六度之一也安受曰忍也毀害曰
0550c06: 辱前云捨身命之福報是生死苦因不及持說福
0550c07: 此之行忍辱亦捨身命不成苦因者何耶蓋能達
0550c08: 法無我到於彼岸說非忍辱波羅蜜者即遣著也
0550c09: 如是忍行佛昔行故引歌利王之事以證之梵語
0550c10: 歌利王華言極惡佛於宿世曾作仙人山中修道
0550c11: 王因田獵見而不喜遂割其耳鼻截其手足時仙
0550c12: 人略無嗔恨以慈忍力身復如故蓋能了達我人
0550c13: 眾生壽者四相皆空非惟無苦亦乃有樂也又引
0550c14: 過去五百世中作忍辱仙以證之者明行忍行非
0550c15: 止一世也。
0550c16: 是故須菩提菩薩應離一切相發阿耨多羅三藐三
0550c17: 菩提心。
0550c18: 是故至提心　是即此用離此用　頌曰。
0550c19: 得之在心應之於手雪月風華天長地久
0550c20: 朝朝向五更啼春來處處山華秀
0550c21: 不應住色生心不應住聲香味觸法生心應生無所
0550c22: 住心。
0550c23: 不應住色生心者是都標也聲香等別列其名也
0550c24: 於此六塵起憎愛心由此安心積集無量業結覆
0551a01: 蓋佛性雖種種勤苦修行不除心垢無解脫之理
0551a02: 推其根本都由色上住心如能念念常行般若波
0551a03: 羅蜜推諸法空不生計著念念常自精進一心守
0551a04: 護無令放逸淨名經云上求一切智無非時求大
0551a05: 般若經云菩薩摩訶薩晝夜精勤常住般若波羅
0551a06: 蜜多相應作意無時暫捨。
0551a07: 若心有住則為非住。
0551a08: 若心住涅槃非是菩薩住處不住涅槃不住諸法
0551a09: 一切處不住方是菩薩住處上文說應無所住而
0551a10: 生其心是也。
0551a11: 是故佛說菩薩心不應住色布施須菩提菩薩為利
0551a12: 益一切眾生應如是布施。
0551a13: 菩薩不為求望自身快樂而行布施但為內破慳
0551a14: 心外利益一切眾生而行布施也。
0551a15: 不應至布施　有佛處不得住無佛處急走過三
0551a16: 十年後莫言不道　頌曰。
0551a17: 朝遊南岳暮住天台追而不及忽然自來
0551a18: 獨行獨坐無拘繫得寬懷處且寬懷
0551a19: 如來說一切諸相即是非相又說一切眾生則非眾
0551a20: 生。
0551a21: 如者不生來者不滅不生者我人不生不滅者覺
0551a22: 照不滅下文云如來者無所從來亦無所去故名
0551a23: 如來如來說我人等相畢竟可破壞非真實體也
0551a24: 一切眾生盡是假名若離妄心即無眾生可得故
0551b01: 言即非眾生。
0551b02: 如來至眾生　別有長處不妨拈出　頌曰。
0551b03: 不是眾生不是相春暖黃鶯啼柳上
0551b04: 說盡山雲海月情依前不會空惆悵
0551b05: 休惆悵萬里無雲天一樣
0551b06: 新注　佛累世行忍以無我故得成菩提故發菩
0551b07: 提之心應須離一切相離相即不住色等六塵當
0551b08: 生無所住心即菩提因若心有住不名菩薩故曰
0551b09: 非住菩薩所行六度皆應離相色為六塵之首施
0551b10: 為六度之初故云不應住色布施如是行施為利
0551b11: 群生若存施受之心又非妙行故曰非眾生也。
0551b12: 新注九斷能證無體非因疑　此疑從第八疑中
0551b13: 利生行施而來。
0551b14: 須菩提如來是真語者實語者如語者不誑語者不
0551b15: 異語者。
0551b16: 真語者說一切有情無情皆有佛性實語者說眾
0551b17: 生造惡業定受苦報如語者說眾生修善法定有
0551b18: 樂報不誑語者說般若波羅蜜法出生三世佛決
0551b19: 定不不異語者如來所說初善中善後善旨意
0551b20: 微妙一切天魔外道無有能超勝及破壞佛語者也。
0551b21: 須菩至語者　知恩者少負恩者多　頌曰。
0551b22: 兩箇五百是一貫阿爺元是丈夫漢
0551b23: 分明對面報渠言爭奈好心無好報
0551b24: 真語者實語者阿呵呵喏喏喏
0551c01: 須菩提如來所得法此法無實無。
0551c02: 無實者以法體空寂無相可得然中有恒沙性德
0551c03: 用之不匱故言無欲言其實無相可得欲言其
0551c04: 用而無間是故不得言無不得言有無而不無
0551c05: 言譬不及者其惟真智乎若不離相修行無由臻
0551c06: 此。
0551c07: 須菩至無　水中鹹味色裏膠青　頌曰。
0551c08: 硬似軟如酥看時有覓還無
0551c09: 雖然步步常相守要且無人識得渠
0551c10: 咦
0551c11: 新注　如來所得妙果如理而證離於言說何故
0551c12: 累稱持說功德勝餘布施等福耶然佛無所證而
0551c13: 證無所說而說所證所說無不當理恐善現未達
0551c14: 此意故又告云是真實等語真語者說佛菩提也
0551c15: 實語者說小乘法也不異語者說授記事也不誑
0551c16: 語者不誑眾生也古譯無此一句無實無者如
0551c17: 來所證之法本離言說故曰無實對機有說故曰
0551c18: 無也。
0551c19: 新注十斷如有得無得疑　此疑遠從第三疑
0551c20: 中一切賢聖皆以無為法得名而來。
0551c21: 須菩提若菩薩心住於法而行布施如人入闇即無
0551c22: 所見。
0551c23: 於一切法心有住著則不了三輪體空如盲者處
0551c24: 暗無所曉了華嚴經云聲聞在如來會中聞法如
0552a01: 盲如聾為住諸法相故也。
0552a02: 若菩薩心不住法而行布施如人有目日光明照見
0552a03: 種種色。
0552a04: 若菩薩常行般若波羅蜜多無著無相行如人有
0552a05: 目處於皎日之中何所不見也。
0552a06: 新注　聖人以無為真如得名然真如之體一
0552a07: 切時一切處何故眾生有得者有不得者蓋心
0552a08: 有住法不住法之異耳住者住著也如行布施不
0552a09: 達三輪體空名為住法心既住法不成檀波羅蜜
0552a10: 如入暗中則無所見若達三輪體空則心無所住
0552a11: 即成檀波羅蜜如人有目在日光中見諸色相也。
0552a12: 須菩提當來之世若有善男子善女人能於此經受
0552a13: 持讀誦則為如來以佛智慧悉知是人悉見是人皆
0552a14: 得成就無量無邊功德。
0552a15: 當來之世者如來滅後後五百歲濁惡之世邪法
0552a16: 競起正法難行於此時中若有善男子善女人得
0552a17: 遇此經從師稟受讀誦在心精進不妄依義修行
0552a18: 悟入佛之知見則能成就阿耨菩提以是三世諸
0552a19: 佛無不知之。
0552a20: 須菩至功德　因地而倒因地而起地向你道甚
0552a21: 麼　頌曰。
0552a22: 世間萬事不如常又不驚人又久長
0552a23: 如常恰似秋風至無意涼人人自涼
0552a24: 新注　言未來世中若有受持讀誦者佛眼佛智
0552b01: 悉能知見既行勝因必成妙果故曰成就無量無
0552b02: 邊功德也。
0552b03: ○持經功德分第十五
0552b04: 受持讀誦自利利佗功德無邊不可稱量故受
0552b05: 之以持經功德分。
0552b06: 須菩提若有善男子善女人初日分以恒河沙等身
0552b07: 布施中日分復以恒河沙等身布施後日分亦以恒
0552b08: 河沙等身布施如是無量百千萬億劫以身布施若
0552b09: 復有人聞此經典信心不逆其福勝彼何況書寫受
0552b10: 持讀誦為人解說。
0552b11: 佛說末法之時得聞此經信心不逆四相不生即
0552b12: 是佛之知見此人功德勝前多劫捨身功德百千
0552b13: 萬億不可譬喻一念聞經其福尚多何況更能書
0552b14: 寫受持讀誦為人解說當知此人決定成就阿耨
0552b15: 多羅三藐三菩提所以種種方便為說如是甚深
0552b16: 經典俾離諸相得阿耨多羅三藐三菩提所得福
0552b17: 德無有邊際蓋緣多劫捨身不了諸法本空心有
0552b18: 能所未離眾生之見如能聞經悟道我人頓盡言
0552b19: 下即佛將捨身有漏之福比持經無漏之慧實不
0552b20: 可及故雖十方聚寶三世捨身不如持經四句偈
0552b21: 注云心有能所四字一本云有能捨所捨心有元
0552b22: 來未離眾生之見此解意又分明故兩存之。
0552b23: 須菩至解說　人天福報即不無佛法未夢見在
0552b24: 　頌曰。
0552c01: 初中後日發施心功德無邊算莫窮
0552c02: 爭似信心心不立一拳打透太空
0552c03: 新注　初日分者寅卯辰時也中日分者巳午未
0552c04: 時也後日分者申酉戌時也如是一日三時捨無
0552c05: 量身歷無量劫而行布施世間固無此事然佛設
0552c06: 此喻者以況聞經生信福德之勝何況書寫受持
0552c07: 誦說者耶信力曰受念力曰持對文曰讀背文曰
0552c08: 誦所謂書寫受持讀誦者自行也為人解說者化
0552c09: 佗也。
0552c10: 須菩提以要言之是經有不可思議不可稱量無邊
0552c11: 功德。
0552c12: 持經之人心無我所無我所故是佛心佛心功德
0552c13: 無有邊際故言不可稱量。
0552c14: 如來為發大乘者說為發最上乘者說。
0552c15: 須菩至者何　如斬一握絲一斬一切斷　頌曰。
0552c16: 一拳打倒化城關一踢玄妙塞
0552c17: 南北東西信步行
0552c18: 休覓大悲觀自在大乘說最上乘說
0552c19: 一棒一條痕一掌一握血
0552c20: 若有人能受持讀誦廣為人說如來悉知是人悉見
0552c21: 是人皆得成就不可量不可稱無有邊不可思議功
0552c22: 德如是人等即為荷擔如來阿耨多羅三藐三菩提。
0552c23: 大乘者智慧廣大善能建立一切法最上乘者不
0552c24: 見垢法可厭不見淨法可求不見眾生可度不見
0553a01: 涅槃可證不作度眾生心不作不度眾生心是名
0553a02: 最上乘亦名一切智亦名無生忍亦名大般若若
0553a03: 有人發心求佛無上道聞此無相無為甚深之法
0553a04: 即當信解受持為人解說令其深悟不生毀謗得
0553a05: 大忍力大智慧力大方便力方能流通此經也上
0553a06: 根之人聞此經典得深悟佛意持自心經見性究
0553a07: 竟復起利佗之行能為人解說令諸學者自悟無
0553a08: 相理得見本性如來成無上道當知說法之人所
0553a09: 得功德無有邊際不可稱量聞經解義如教修行
0553a10: 復能廣為人說令諸眾生得悟修行無相無著之
0553a11: 行以能行此行有大智慧光明出離塵勞雖離塵
0553a12: 勞不作離塵勞之念即得阿耨多羅三藐三菩提
0553a13: 故名荷擔如來當知持經之人自有無量無邊不
0553a14: 可思議功德。
0553a15: 若復至菩提　擘開大華手須是巨靈神　頌曰。
0553a16: 堆山積岳來一一盡塵埃
0553a17: 眼裏瞳人碧胸中氣若雷
0553a18: 出邊沙塞靜入國貫英才
0553a19: 一片寸心如大海波濤幾見去還來
0553a20: 何以故須菩提若樂小法者著我見人見眾生見壽
0553a21: 者見即於此經不能聽受讀誦為人解說。
0553a22: 何名樂小法者為二乘聲聞人樂小果不發大心
0553a23: 故即於如來深法不能受持讀誦菩人解說。
0553a24: 何以至解說　仁者見之謂之仁智者見之謂之
0553b01: 智　頌曰。
0553b02: 不學英雄不讀書波波走長途
0553b03: 娘生寶藏無心用甘作無知餓死夫
0553b04: 新注　此般若之體本絕言思其功德廣大不可
0553b05: 得而稱量非樂小乘者所可得聞故曰為發大乘
0553b06: 者說為發最上乘者說發大乘者元住大乘之人
0553b07: 也發最上乘者初聞最妙大乘而能信解之人也
0553b08: 如是之人修行此法則成就不可思議功德故能
0553b09: 荷擔如來無上菩提彼小乘不能聽受讀誦為人
0553b10: 解說為著此四見故也。
0553b11: 須菩提在在處處若有此經一切世間天人阿修羅
0553b12: 所應供養當知此處則為是塔皆應恭敬作禮圍繞
0553b13: 以諸華香而散其處。
0553b14: 若人口誦般若心行般若在在處處常行無為無
0553b15: 相之行此人所在之處如有佛塔感得一切天人
0553b16: 各持供養作禮恭敬與佛無異能受持經者是人
0553b17: 心中自有世尊故云如佛塔當知所得福德無
0553b18: 量無邊。
0553b19: 須菩至其處　鎮州蘿蔔雲門胡餅　頌曰。
0553b20: 與君同步又同行起坐相將歲月長
0553b21: 渴飲飢常對面不須迴首更思量
0553b22: 新注　塔為藏舍利之處若天人阿修羅固當敬
0553b23: 事此般若經卷所在之處是真法身舍利寶塔可
0553b24: 不敬乎。
0553c01: ○能淨業障分第十六
0553c02: 恒沙罪業一念消除果報不空豈經多劫故受
0553c03: 之以能淨業障分。
0553c04: 復次須菩提若善男子善女人受持讀誦此經若為
0553c05: 人輕賤是人先世罪業應墮惡道以今世人輕賤故
0553c06: 先世罪業則為銷滅當得阿耨多羅三藐三菩提。
0553c07: 佛言持經之人各得一切天人恭敬供養為前生
0553c08: 有重業障故今生雖得受持諸佛如來甚深經典
0553c09: 常被人輕賤不得人恭敬供養自以受持經典故
0553c10: 不起人我等相不問冤親常行恭敬心無惱恨蕩
0553c11: 然無所計校念念常行般若波羅蜜行曾無退轉
0553c12: 以能如是修行故得無量劫以至今生所有極惡
0553c13: 罪障並能消滅又約理而言先世即是前念妄心
0553c14: 今世即是後念覺心以後念覺心輕賤前念妄心
0553c15: 妄不得住故云先世罪業即為消滅妄念既滅罪
0553c16: 業不成即得菩提也。
0553c17: 復次至三菩提　不因一事不長一智　頌曰。
0553c18: 讚不及毀不及若了一萬事畢
0553c19: 無欠無餘若大為君題作波羅蜜
0553c20: 新注　持誦此經者人當恭敬而反被人輕賤者
0553c21: 以宿罪業可招惡報由經力故轉重為輕被輕賤
0553c22: 故其罪消滅當得無上佛果持經功德可謂大矣。
0553c23: 須菩提我念過去無量阿僧祗劫於然燈佛前得值
0553c24: 八百四千萬億那由佗諸佛悉皆供養承事無空過
0554a01: 者若復有人於後末世能受持讀誦此經所得功德
0554a02: 於我所供養諸佛功德百分不及一千萬億分乃至
0554a03: 算數譬喻所不能及。
0554a04: 供養恒沙諸佛施寶滿三千界捨身如微塵數種
0554a05: 種福德不及持經一念悟無生理息希望心遠離
0554a06: 眾生顛倒知見即到波羅蜜彼岸永出三塗證無
0554a07: 餘涅槃也。
0554a08: 須菩至能及　功不浪施　頌曰。
0554a09: 億千供佛福無邊爭似常將古教看
0554a10: 白紙上邊書黑字請君開眼目前觀
0554a11: 風寂寂兮水連連謝家人祗在魚船
0554a12: 新注　阿僧祗翻無數時那由佗者十億為洛叉
0554a13: 十洛叉為俱胝十俱胝為那由佗如來於過去然
0554a14: 燈佛前供養無數諸佛其功德可謂深且大矣乃
0554a15: 言不及末世持經功德者何然持經能生理解得
0554a16: 證菩提供佛雖感福報但是事相較以持經功德
0554a17: 百千萬億分中不及一分者以此又言算數譬喻
0554a18: 所不能及者蓋事相之福是可思議之法而般若
0554a19: 妙智忘能所絕待對不可得而思議者也。
0554a20: 須菩提若善男子善女人於後末世有受持讀誦此
0554a21: 經所得功德我若具說者或有人聞心則狂亂狐疑
0554a22: 不信。
0554a23: 佛言末法眾生德薄垢重嫉彌深邪見熾盛於
0554a24: 此時中如有善男子善女人受持讀誦此經圓成
0554b01: 法相了無所得念念常行慈悲喜捨謙下柔和究
0554b02: 竟成就無上菩提或有人不知如來正法常在不
0554b03: 滅聞說如來滅後後五百歲有人能成就無相心
0554b04: 行無相行得阿耨多羅三藐三菩提則必心生驚
0554b05: 怖狐疑不信。
0554b06: 須菩提當知是經義不可思議果報亦不可思議。
0554b07: 是經義者即無著無相行也云不可思議者讚歎
0554b08: 無著無相行能成就阿耨多羅三藐三菩提也。
0554b09: 須菩至思議　各各眉毛眼上橫　頌曰。
0554b10: 良藥多苦忠言逆耳冷暖自知如魚飲水
0554b11: 何須佗日待龍華今朝先授菩提記
0554b12: 新注　此經非大乘根器不能持誦而持誦所感
0554b13: 功德豈常人可聞聞必狐疑不信故不具說蓋此
0554b14: 經之義趣與其果報不可思議故也。
0554b15: ○究竟無我分第十七
0554b16: 本來無我安得有人為度彼人故權立我故受
0554b17: 之以究竟無我分。
0554b18: 新注十一斷安住降伏存我疑　此疑從前諸文
0554b19: 無我人等相而來也。
0554b20: 爾時須菩提白佛言世尊善男子善女人發阿耨多
0554b21: 羅三藐三菩提心云何應住云何降伏其心。
0554b22: 新注　善現初問此善至是復問者何耶問辭雖
0554b23: 同其意則別蓋所問不過住大乘降伏妄心而已巳
0554b24: 初之問意但問能住能降之法此之問意若謂我
0554c01: 能住我能降存此分別障於真證無住之道故又
0554c02: 興此問也。
0554c03: 佛告須菩提善男子善女人發阿耨多羅三藐三菩
0554c04: 提心者當生如是心我應滅度一切眾生滅度一切
0554c05: 眾生已巳而無有一眾生實滅度者。
0554c06: 須菩提問佛如來滅後後五百歲若有人發阿耨
0554c07: 多羅三藐三菩提心依何法而住如何降伏其心
0554c08: 佛言當發度脫一切眾生心度脫一切眾生盡得
0554c09: 成佛已巳不得見有一眾生是我滅度者何以故為
0554c10: 除能所心除有眾生心亦除我見心也。
0554c11: 爾時至度者　有時因好月不覺過滄州　頌曰。
0554c12: 若問云何住非中及有無
0554c13: 頭無纖草蓋足不履閻浮
0554c14: 細似輕如蝶舞初
0554c15: 眾生滅盡知無滅此是隨流大丈夫
0554c16: 何以故須菩提若菩薩有我相人相眾生相壽者相
0554c17: 則非菩薩。
0554c18: 菩薩若見有眾生可度者即是我相有能度眾生
0554c19: 心即是人相謂涅槃可求即是眾生相見有涅槃
0554c20: 可證即是壽者相有此四相即非菩薩也。
0554c21: 所以者何須菩提實無有法發阿耨多羅三藐三菩
0554c22: 提心者。
0554c23: 有法者我人等四法是也不除四法終不得菩提
0554c24: 若言我發菩提心者亦是人我等法人我等法是
0555a01: 煩惱根本。
0555a02: 何以至心者　少佗一分又爭得　頌曰。
0555a03: 獨坐修然一室空更無南北與西東
0555a04: 雖然不借陽和力爭奈桃華一樣紅
0555a05: 新注　此一節文意亦與前同但前是破情顯智
0555a06: 所破之情即我人等四相粗執所顯之智即般若
0555a07: 真智自此而下忘智顯理破我人等四相細執由
0555a08: 此賢位漸入聖階矣。
0555a09: 新注十二斷佛因是有菩薩疑　此疑從第十一
0555a10: 疑中實無有法發菩提心者而來。
0555a11: 須菩提於意云何如來於然燈佛所有法得阿耨多
0555a12: 羅三藐三菩提不。
0555a13: 新注　由前云實無有法發菩提心者意謂無發
0555a14: 心者則無菩薩若無菩薩云何釋迦於然燈佛所
0555a15: 名曰善慧布髮掩泥行菩薩道得發記耶佛恐善
0555a16: 現潛有此疑故舉以問。
0555a17: 不也世尊如我解佛所說義佛於然燈佛所無有法
0555a18: 得阿耨多羅三藐三菩提。
0555a19: 新注　善現答意云善慧彼時都無所得離諸分
0555a20: 別由悟無法故得授記。
0555a21: 佛言如是如是。
0555a22: 佛告須菩提我於師處不除四相得授記不須菩
0555a23: 提深解無相之理故言不也善契佛意故佛言如
0555a24: 是如是言是印可之辭也。
0555b01: 須菩至如是　若不同床睡爭知紙被穿　頌曰。
0555b02: 打弄琵琶相逢兩會家
0555b03: 君行楊柳岸我宿渡頭沙
0555b04: 江上晚來初雨過數蒼翠接天霞
0555b05: 須菩提實無有法如來得阿耨多羅三藐三菩提須
0555b06: 菩提若有法如來得阿耨多羅三藐三菩提者然燈
0555b07: 佛則不與我授記汝於來世當得作佛號釋迦牟尼
0555b08: 以實無有法得阿耨多羅三藐三菩提是故然燈佛
0555b09: 與我授記作是言汝於來世當得作佛號釋迦牟尼。
0555b10: 須菩至牟尼　貧似范丹氣如項羽　頌曰。
0555b11: 上無片瓦下無卓錐日來月往不知是誰
0555b12: 噫
0555b13: 新注　善現既會法無所得佛然其說乃言如是
0555b14: 如是既而又反覆告者要令善現知法無所得深
0555b15: 契至理故得授記蓋如來所證妙果乃心地本具
0555b16: 法門離諸名相無授受中而論授受者也。
0555b17: 新注十三斷無因則無佛疑　此疑從第十一二
0555b18: 疑中而來。
0555b19: 何以故如來者即諸法如義。
0555b20: 佛言實無我人眾生壽者始得受菩提記我若有
0555b21: 發菩提心然燈佛則不與我授記以實無所得然
0555b22: 燈佛始與我授記此一段文總成須菩提無我義
0555b23: 佛言諸法如義者諸法即是色聲香味觸法於此
0555b24: 六塵中善能分別而本體湛然不染不著曾無變
0555c01: 異如空不動圓通瑩徹歷劫常存是名諸法如義
0555c02: 菩薩瓔珞經云毀譽不動是如來行入佛境界經
0555c03: 云諸欲不染故敬禮無所觀。
0555c04: 何以至如義　住住動著則三十棒　頌曰。
0555c05: 上是天兮下是地男是男兮女是女
0555c06: 牧童撞著放牛兒大家齊唱囉囉哩
0555c07: 是何曲調萬年歡
0555c08: 若有人言如來得阿耨多羅三藐三菩提須菩提實
0555c09: 無有法佛得阿耨多羅三藐三菩提。
0555c10: 新注　何以故者徵起之辭也由前云實無有法
0555c11: 得菩提果故受然燈之記遂疑既無佛果豈有佛
0555c12: 法耶釋云如來者即諸法如義如者真如也不偽
0555c13: 曰真不異曰如此真如體貫徹三世綿十方非
0555c14: 空非有不變不遷名如來性若有所得即非佛菩
0555c15: 提也。
0555c16: 須菩提如來所得阿耨多羅三藐三菩提於是中無
0555c17: 實無。
0555c18: 佛言實無所得心而得菩提以所得心不生是故
0555c19: 得菩提離此心外更無菩提可得故言無實也所
0555c20: 得心寂滅一切智本有萬行悉圓備恒沙德性用
0555c21: 無乏少故言無也。
0555c22: 若有至無　富嫌千口少貧恨一身多　頌曰。
0555c23: 生涯如夢若浮雲活計都無絕六親
0555c24: 留得一隻青白眼笑看無限往來人
0556a01: 是故如來說一切法皆是佛法。
0556a02: 是故至佛法　明明百草頭明明祖師意　頌曰。
0556a03: 會造逡巡酒能開頃刻華
0556a04: 琴彈碧玉調爐煉白硃砂
0556a05: 幾般伎倆從何得須信風流出當家
0556a06: 須菩提所言一切法者即非一切法是故名一切法。
0556a07: 能於諸法心無取捨亦無能所熾然建立一切法
0556a08: 而心常空寂故知一切法皆是佛法恐迷者貪著
0556a09: 一切法為佛法為遣此病故言即非一切法心無
0556a10: 能所寂而常照定慧齊行體用一致是故名一切法。
0556a11: 須菩至一切法　上大人丘乙己巳　頌曰。
0556a12: 是法非法不是法死水藏龍活鱍鱍
0556a13: 是心非心不是心逼塞空古到今
0556a14: 祗是絕追尋
0556a15: 無限埜雲風捲盡一輪孤月照天心
0556a16: 新注　所得者忘情而證也無實者非有為相也
0556a17: 無者是真如體也然此真如非別有法即一切
0556a18: 色等諸法離性離相名真如體唯佛與佛乃能證
0556a19: 此故一切法皆是佛法真如之體雖不離於諸法
0556a20: 然亦不可取著故云即非一切法是名一切法。
0556a21: 須菩提譬如人身長大須菩提言世尊如來說人身
0556a22: 長大則為非大身是名大身。
0556a23: 如來說人身長大則為非大身者以顯一切眾生
0556a24: 法身不二無有限量是名大身法身本無處所故
0556b02: 色身雖小內有智慧得名大身雖有智慧不能依
0556b03: 行即非大身依教修行悟入諸佛無上智見心無
0556b04: 能所限量是名大身也。
0556b05: 須菩至大身　喚作一物即不中　頌曰。
0556b06: 天產英靈六尺軀能文能武善經書
0556b07: 一朝識破娘生面方信閑名滿五湖
0556b08: 新注　上說如來所證真如之體一切處可謂
0556b09: 長大矣又恐善現起長大之見故佛又說喻徵之
0556b10: 曰譬如人身長大善現因喻有悟即曰非大身是
0556b11: 名大身論云大身有二義一者一切處即法身
0556b12: 二者功德大即報身此之二身皆離諸相故名為
0556b13: 非相也。
0556b14: 新注十四斷無人度生嚴土疑　此疑同十二疑
0556b15: 皆從十一疑中實無有法發心者而來。
0556b16: 須菩提菩薩亦如是若作是言我當滅度無量眾生
0556b17: 則不名菩薩。
0556b18: 菩薩若言由我說法除得彼人煩惱即是法我若
0556b19: 言我度得眾生即有我所雖度脫眾生心有能所
0556b20: 我人不除不得名為菩薩熾然說種種方便化度
0556b21: 眾生心無能所即是菩薩也。
0556b22: 何以故須菩提實無有法名為菩薩是故佛說一切
0556b23: 法無我無人無眾生無壽者。
0556b24: 須菩至壽者　喚牛即牛呼馬即馬　頌曰。
0556c01: 借婆衫子拜婆門禮數周旋已巳十分
0556c02: 竹影掃塵不動月穿潭底水無痕
0556c03: 須菩提若菩薩作是言我當莊嚴佛土是不名菩薩
0556c04: 何以故如來說莊嚴佛土者即非莊嚴是名莊嚴。
0556c05: 菩薩若言我能建立世界者即非菩薩雖然建立
0556c06: 世界心有能所即非菩薩熾然建立世界能所心
0556c07: 不生是名菩薩最勝妙定經云假使有人造得白
0556c08: 銀精舍滿三千大千世界不如一念禪定心心有
0556c09: 能所即非禪定能所不生是名禪定禪定即是清
0556c10: 淨心也。
0556c11: 須菩提若菩薩通達無我法者如來說名真是菩薩。
0556c12: 於諸法相無所滯是名通達不作解法心是名
0556c13: 無我法無我法者如來說名真是菩薩隨分行特
0556c14: 亦得名為菩薩然未為真菩薩解行圓滿一切能
0556c15: 所心盡方得名真是菩薩。
0556c16: 須菩至菩薩　寒即普天寒熱則普天熱　頌曰。
0556c17: 有我元無我寒時燒軟火
0556c18: 無心似有心半夜拾金針
0556c19: 無心無我分明道不知道者是何人
0556c20: 呵呵
0556c21: 新注　法界混然身土平等尚無佛道可成安有
0556c22: 眾生可度是則起度生之心修習梵行淨佛國土
0556c23: 即凡夫見不名菩薩畢竟起何等心名為菩薩能
0556c24: 通達無我法者真菩薩也。
0557a01: ○一體同觀分第十八
0557a02: 一眼攝五眼一沙攝恒河沙一世界攝多世界
0557a03: 一心攝若干心故受之以一體同觀分也。
0557a04: 新注十五斷諸佛不見諸法疑　此疑從第十四
0557a05: 疑中而來。
0557a06: 須菩提於意云何如來有肉眼不如是世尊如來有
0557a07: 肉眼須菩提於意云何如來有天眼不如是世尊如
0557a08: 來有天眼須菩提於意云何如來有慧眼不如是世
0557a09: 尊如來有慧眼須菩提於意云何如來有法眼不如
0557a10: 是世尊如來有法眼須菩提於意云何如來有佛眼
0557a11: 不如是世尊如來有佛眼。
0557a12: 一切人盡有五眼為迷所覆不能自見故佛教除
0557a13: 迷心即五眼開明念念修行般若波羅蜜法初
0557a14: 除迷心名為第一肉眼見一切眾生皆有佛性起
0557a15: 憐愍心是名為第二天眼癡心不生名為第三慧
0557a16: 眼著法心除名為第四法眼細惑永盡圓明照
0557a17: 名為第五佛眼又云見色身中有法身名為天眼
0557a18: 見一切眾生各具般若性名為慧眼見性明徹能
0557a19: 所永除一切佛法本來自備名為法眼見般若波
0557a20: 羅蜜能生三世一切法名為佛眼。
0557a21: 須菩至佛眼　盡在眉毛下　頌曰。
0557a22: 如來有五眼張三祗一雙
0557a23: 一般分皂白的的別青黃
0557a24: 其間些子訛處六月炎天下雪霜
0557b01: 須菩提於意云何恒河中所有沙佛說是沙不如是
0557b02: 世尊如來說是沙須菩提於意云何如一恒河中所
0557b03: 有沙有如是沙等恒河是諸恒河所有沙數佛世界
0557b04: 如是寧為多不甚多世尊。
0557b05: 恒河者西國祗園精舍側近河如來說法指此河
0557b06: 為喻佛說此河中沙一沙況一佛世界以為多不
0557b07: 須菩提言甚多世尊佛舉此眾多國土者欲明其
0557b08: 中所有眾生一一眾生皆有若許心數也。
0557b09: 佛告須菩提爾所國土中所有眾生若干種心如來
0557b10: 悉知。
0557b11: 佛告至悉知　曾為蕩子偏憐客慣愛貪盃識醉
0557b12: 人　頌曰。
0557b13: 眼觀東南意在西北將謂猴白更有猴黑
0557b14: 一切眾生一切心盡遂無窮聲與色
0557b15: 喝
0557b16: 何以故如來說諸心皆為非心是名為心。
0557b17: 爾所國土中所有眾生一一眾生皆有若干差別
0557b18: 心數心數雖多總名妄心識得妄心非心是名為
0557b19: 心此心即是真心常心佛心般若波羅蜜心清淨
0557b20: 菩提涅槃心。
0557b21: 何以至為心　病多諳藥性　頌曰。
0557b22: 一波纔動萬波隨似蟻循環豈了期
0557b23: 咄
0557b24: 今日為君都割斷出身方號丈夫兒
0557c01: 所以者何須菩提過去心不可得現在心不可得未
0557c02: 來心不可得。
0557c03: 過去心不可得者前念妄心瞥然已巳過追尋無有
0557c04: 處所現在心不可得者真心無相憑何得見未來
0557c05: 心不可得者本無可得習氣已巳盡更不復生了此
0557c06: 三心皆不可得是名為佛。
0557c07: 所以至可得　低聲低聲真得鼻孔裏出氣　頌
0557c08: 曰。
0557c09: 三際求心心不見兩眼依前對兩眼
0557c10: 不須遺舟尋雪月風光常見面
0557c11: 新注　前說不見彼是眾生不見我為菩薩不見
0557c12: 淨佛國土如是則不見諸法名為諸佛如來然而
0557c14: 慧眼法眼佛眼古德偈曰天眼通非肉眼非
0557c15: 通法眼唯觀俗諦慧眼了知空佛眼如千日照異
0557c16: 體還同此之五眼通該十界而優劣有殊如經所
0557c17: 說五眼皆如來所具者無非佛眼也恒沙世界一
0557c18: 切眾生之心如來無不知見然眾生之心種種顛
0557c19: 倒言非心者妄識本空也是名為心者真如不滅
0557c20: 也所以者何者徵起非心所以而釋之三世心者
0557c21: 妄生滅之心也求之皆不可得蓋過去已巳滅未
0557c22: 來未至現在不住此即如來所知之心也。
0557c23: 
0557c24: 金剛般若波羅蜜經註卷中
