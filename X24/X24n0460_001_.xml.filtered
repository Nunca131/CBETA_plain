0534b07: 
0534b08: 
0534b09: 
0534b10: 
0534b11: 
0534b12: 
0534b13: 
0534b14: 
0534b15: 
0534b16: 
0534b17: 
0534b18: No. 460
0534b19: 金剛經口訣
0534b20: 六祖大鑒禪師說
0534b21: 法性圓寂。本無生滅。因有生念。遂有生緣。故天得命
0534b22: 之以生。是故謂之命。天命既立。真空不有。前日生念。
0534b23: 轉而為意識。意識之用散。而為六根。六根各有分別。
0534b24: 中有所總持者。是故謂之心。心者念慮之所在也。神
0534c01: 識之所舍也。真妄之所共處者也。當凡夫聖賢機會
0534c02: 之地也。一切眾生。自無始來。不能離生滅者。皆為此
0534c03: 心所累故。諸佛惟教人了此心。此心了即見自性。見
0534c04: 自性則是菩提也。此在性時。皆自空寂而湛然。若無
0534c05: 緣有生念而後有者也。有生則有形。形者地水火風
0534c06: 之聚沫也。以血氣為體。有生者之所託也。血氣足則
0534c07: 精足。精足則生神。神足生妙用。然則妙用者。即在吾
0534c08: 圓寂時之真我也。因形之遇物故。見之於作為而已巳。
0534c09: 但凡夫迷而逐物。聖賢明而應物。逐物者自彼。應物
0534c10: 者自我。自彼者。著於所見。故受輪迴。自我者。當體常
0534c11: 空。萬劫如一。合而觀之。皆心之妙用也。是故當其未
0534c12: 生之時。所謂性者。圓滿具足。空然無物。湛乎自然。其
0534c13: 廣大。與空等。往來變化。一切自由。天雖欲命我以
0534c14: 生。其可得乎。天猶不能命我以生。況於四大乎。況於
0534c15: 五行乎。既有生念。又有生緣。故天得以生命我。四大
0534c16: 得以氣形我。五行得以數約我。此有生者之所以有
0534c17: 滅也。然乎生滅則一。在凡夫聖賢之所以生滅則殊。
0534c18: 凡夫之人。生緣念有。識隨業變。習氣薰染。因生愈甚。
0534c19: 故既生之後。心著諸妄。妄認四大。以為我身。妄認六
0534c20: 親。以為我有。妄認聲色。以為快樂。妄認塵勞。以為富
0534c21: 貴。心目知見。無所不妄。諸妄既起。煩惱萬差。妄念奪
0534c22: 真。真性遂隱。人我為主。真識為客。三業前引。百業後
0534c23: 隨。流浪生死。無有涯際。生盡則滅。滅盡復生。生滅相
0534c24: 尋。至墮諸趣。轉轉不知。愈恣無明。造諸業。遂至塵
0535a01: 沙劫盡。不復人身。聖賢則不然。聖賢生不因念。應
0535a02: 而生。欲生則生。不待彼命。故既生之後。圓寂之性。依
0535a03: 舊湛然無體。相無罣礙。其照萬法。如青天白日。無毫
0535a04: 髮隱滯故。能建立一切善法。遍於沙界。不見其少。攝
0535a05: 受一切眾生。歸於寂滅。不以為多驅之不能來逐之
0535a06: 不能去。雖托四大為形。五行為養。皆我所假。未嘗妄
0535a07: 認我。緣苟盡我當滅。委而去之。如來去耳。於我何
0535a08: 與哉。是故凡夫。有生則有滅。滅者不能不生。賢聖有
0535a09: 生亦有滅。滅者歸於真空。是故凡夫生滅。如身中影。
0535a10: 出入相隨。無有盡時。聖賢生滅。如空中雷自發自止。
0535a11: 不累於物。世人不知生滅之如此。而以生滅。為煩惱
0535a12: 大患。不自覺也。覺則見生滅。如身上塵。當一振奮
0535a13: 耳。何能累我性哉。昔我如來。以大慈悲心。憫一切眾
0535a14: 生。迷錯顛倒。流浪生死之如此。又見一切眾生。本有
0535a15: 快樂自在性。皆可修證成佛。欲一切眾生。盡為聖賢
0535a16: 生滅。不為凡夫生滅。猶慮一切眾生。無始以來。流浪
0535a17: 日久。其種性已巳差。未能以一法速悟故。為說八萬四
0535a18: 千法門。門門可入。皆可到真如之地。每說一法門。莫
0535a19: 非丁寧實語。欲使一切眾生。各隨所見法門。入自心
0535a20: 地。到自心地。見自佛性。證自身佛。即同如來。是故如
0535a21: 來。於諸經說有者。欲使一切眾生。相生善。說無者。
0535a22: 欲使一切眾生。離相見性。所說色空。亦復如是。然而
0535a23: 眾生執著。見有非真有。見無非真無。其見色見空。皆
0535a24: 如是執著。復起斷常二見。轉為生死根蒂。不示以無
0535b01: 二法門。又將迷錯顛倒。流浪生死。甚於前日。故如來
0535b02: 又為說大般若法。破斷常二見。使一切眾生。知真有
0535b03: 真無真色真空。本來無二。亦不遠人。湛然寂靜。只在
0535b04: 自己已性中。但以自己已性智慧。照破諸妄。則曉然自見。
0535b05: 是故大般若經六百卷。皆如來為菩薩果人。說佛性。
0535b06: 然而其間。猶有為頓漸者說。惟金剛經。為發大乘者
0535b07: 說。為發最上乘者說。是故其經。先說四生四相。次云
0535b08: 凡所有相。皆是妄。若見諸相非相。即見如來。顯
0535b09: 一切法。至無所住。是為真諦。故如來於此經。凡說涉
0535b10: 有即破之。以非直取實相。以示眾生。恐眾生不解
0535b11: 佛所說。其心反有所住故也。如所謂佛法即非佛法
0535b12: 之類是也。
0535b13: 
0535b14: 金剛經口訣終
0535b15: 
0535b16: 
0535b17: 
0535b19: 唐　宗密述
0535b20: 
0535b22: 宋　子璿記
