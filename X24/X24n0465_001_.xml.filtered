0632a01: 
0632a02: 
0632a03: 
0632a04: 
0632a05: 
0632a06: No. 465
0632a07: 金剛般若波羅蜜經采釆微餘釋
0632a08: 
0632a09: 金剛般若波羅蜜經
0632a10: 世傳。有加佛說二字。謂佛說金剛般若等。此後人
0632a11: 謬加。須知經通五人說。謂佛菩薩弟子天仙化人
0632a12: 五人也。若部內兼四人說者。題中不稱佛說。若一
0632a13: 經始終。金口所說者。題標佛說字。揀非兼四人所
0632a14: 說也。然何以稱經。須知雖四人所說。為佛印定。即
0632a15: 同佛說。故得稱經。大論云。下四印定。通云佛說。若
0632a16: 爾既通云佛說。題標佛說。有何不可。須知。通云佛
0632a17: 說。乃得稱經。非金口所說。若金口所說。唯一席而
0632a18: 已巳。且此經凡有六譯。若什公與魏菩提流支。及陳
0632a19: 真諦。此三譯。同名金剛般若等。若隋笈多。謂金剛
0632a20: 能斷般若。其大唐奘法師。與大周義淨。此二譯同
0632a21: 名能斷金剛般若。是即由立題不同。遂釋義有異。
0632a22: 笈多以能斷二字。在金剛後。則取金剛堅利。以喻
0632a23: 般若。曰金剛能斷般若。乃喻法立題。若奘師義淨。
0632a24: 以能斷二字。在金剛前。如云菩薩堅執猶如金剛。
0632b01: 以般若空慧。能斷此執故。云能斷金剛般若。如慈恩傳
0632b02: 乃成單法立題。既以般若空慧為能斷。金剛為所
0632b03: 斷。豈非單法。相傳海東曉師。亦有疏釋此經。乃同
0632b04: 奘師之說。皆無取也。無著論。以法喻立題。而什公
0632b05: 等。皆符合論意。
0632b06: 百鍊不消。
0632b07: 須知非但金剛。只如此間邠鐵。亦百鍊不消也筆談。
0632b08: 顯示不共。
0632b09: 此對初義。別在此經。故云不共。然與下文。文相有
0632b10: 異。不可一例。
0632b11: 波羅蜜。
0632b12: 梵語波羅。此云彼岸。蜜此云到。若回文順俗。故云
0632b13: 到彼岸。準諸文。略云三。諸經多為到彼岸。生
0632b14: 死此岸。涅槃彼岸。煩惱中流。菩薩以無相妙慧。乘
0632b15: 禪定舟航。從生死此岸。渡涅槃彼岸。或事究竟。
0632b16: 如摩訶衍論云。天竺語法。凡所作事畢。則云波羅
0632b17: 蜜。或度無極通。論事理悉有幽遠之義。合而言
0632b18: 之。故云度無極。此約事理行滿。曰無極。
0632b19: 三一總別。
0632b20: 然總別。不應雙舉。譬如拳指。言總則總無別。總
0632b21: 別為總。如合指為拳。唯拳無指。言別則別無別。別
0632b22: 開總為別。如開拳為指。唯指無拳。若爾。如何總別
0632b23: 雙存。謂三一總別耶。須知一是總題。乃總覽一經
0632b24: 大義。則題中義含體宗用。故云總也。三是所詮別
0632c01: 文。就別文說出體宗用。故云別也。有此文義兩途。
0632c02: 故云三一總別。乃得雙舉。
0632c03: 慈氏。
0632c04: 彌勒號慈氏。如華嚴法界品云。或見彌勒。最初證
0632c05: 慈心三昧。從是已巳來號慈氏。
0632c06: 何意復造論作十八住釋經。
0632c07: 淨覺。謂八十頌。在十八住論後者。非也。義淨三藏
0632c08: 云。此經西方乃有多釋。考其始也。此頌最先。則八
0632c09: 十頌。
0632c10: 事必屬正。
0632c11: 亦如法華謂。從三昧安詳而起。雖未彰言。事必屬
0632c12: 正。
0632c13: 三疑兢起。
0632c14: 自舊反於此。有總別兩疑。且總疑者。既集一千無
0632c15: 疑羅漢。何故有疑耶。別疑者。且小乘斷。如何
0632c16: 疑釋尊重出耶。小乘無它佛之談。如何疑它方
0632c17: 佛來耶。小乘無作佛之分。如何疑阿難成佛耶。今
0632c18: 為伸釋。且總疑者。羅漢於四諦理上。決定無疑。於
0632c19: 事上不了。故有疑耳。如羅漢不識赤鹽等。若別疑
0632c20: 者。以小教不詮。故云無也。所以懷疑者。由迦葉禮
0632c21: 敬而生。一千羅漢。各各懷猶豫疑情。共有此三。非
0632c22: 謂唱起所疑也。且小乘亦知有他方佛。但謂一佛各化一方。而不知十方諸佛。悉是
0632c23: 釋迦分身。謂無它佛之談。此乃四明答楊大年書語自舊或謂。權疑。為啟當
0632c24: 來誠信者。若爾。阿難被黜出。乃見經論所說。再來
0633a01: 入窟。亦經論明文。何以不見再來之文。謂事非
0633a02: 彰灼。故設權疑。或謂實疑。謂形容似佛。眾不識故
0633a03: 疑。且大論。明結集時。迦葉單白和僧。阿難方登寶
0633a04: 座。若爾。何人不知高座是阿難。而云不識故疑
0633a05: 耶。況佛乃黃金色相。大眾一便了。若微細律。合論
0633a06: 引未見其律本文。恐阿難結集時。形容精爽。威儀
0633a07: 似佛。諸天奉侍。如奉世尊。故云似佛。
0633a08: 多聞聞物。
0633a09: 此兩聞字。須知。多聞乃知聞。屬自。聞物乃傳聞。屬
0633a10: 他。
0633a11: 不仰不下不方不維。
0633a12: 不仰。則不仰口食。仰觀星宿。占相吉凶也。不下。則
0633a13: 不下口食。墾土掘地。種植田園也。不方。則不方口
0633a14: 食。通致使命。馳走四方也。不維。維不正四維也。謂
0633a15: 醫藥卜算。小術而求食。此四曰四種邪食。
0633a16: 四王所奉。
0633a17: 四天王。各奉一。佛不偏故。俱受所獻。遂拍為一。
0633a18: 今盂有四。
0633a19: 除慢。
0633a20: 佛乃淨飯王之子。既行乞食。教中所制。若見餘比
0633a21: 丘行乞。無輕慢也。
0633a22: 初廣大心。
0633a23: 即弘誓心。弘者。大也。所有一切眾之類。則三界四
0633a24: 生。並入弘誓願數。而滅度之。有人。認作如來度生
0633b01: 者。謬矣。
0633b02: 唯然。
0633b03: 唯者。諾禮對。然者。領受。
0633b04: 為欲審是所以斥非。
0633b05: 欲審其是義。須反顯。若菩薩。於一切眾生所。不起
0633b06: 它相。皆如自體。則信解自它平等故。豈有我人等
0633b07: 見。真是菩薩。如是則心不顛倒也。
0633b08: 寶積經等。
0633b09: 經云。正法滅時。對邪稱正。則佛法滅時也。三不現
0633b10: 前。則三寶隱沒時也。此須末法最後時。謂五百歲。
0633b11: 應以大集為正。有人。謂後五百歲。指正法一千年
0633b12: 後五百年。對前為後。應分二五。此說有違寶積。
0633b13: 事福本空。
0633b14: 本空。即妙性也。若爾。下文較量何似。
0633b15: 至於極少首題一句。
0633b16: 一部同詮實相。豈可只四句有功德耶。大師云。文
0633b17: 文之下。通結妙名。句句之中。咸具體等。可以比知。
0633b18: 初果後進斷欲思六品。
0633b19: 下地思有九品。共潤七番生死。九品者。上中下大
0633b20: 三品。每一品。開三成九。則上上一品。能潤二生。上
0633b21: 中上下及中上三品。各潤一生。其中中中下。共潤
0633b22: 一生。是即斷六品。盡能潤六番生死。乃證二果。
0633b23: 羅漢有二種。
0633b24: 即慧俱二種也。有退不退。若俱人得滅盡定。則不
0633c01: 退。慧人不得滅盡定則退。但是以聖退聖。終無以
0633c02: 聖退凡。譬如沙井中間若墮。真至於底方住。乃從
0633c03: 四果退。至初果而住。作初果人所為事。且退者即
0633c04: 生再得。無有隔生。得者。多是慧解脫人。
0633c05: 論牒文。
0633c06: 論中凡兩番牒文。一如七義句於發啟行相中。次
0633c07: 正釋經。並以恒河沙數為句逗。依論讀文。方為允
0633c08: 當。
0633c09: 以佛世為別相等。
0633c10: 別相者。三相各別。如淨名經云。始坐道樹力降魔。
0633c11: 得甘露滅覺道成。三轉法輪於大千。其輪本來常
0633c12: 清淨。人天得道此為證。於是。三寶現世間。故知自
0633c13: 迦葉佛入滅之後。三寶隱沒。人天減少。三惡道充
0633c14: 滿。釋迦如來出世。方始三寶出現世間。故云於是
0633c15: 三寶現世間也此云別相。對一體得名。二住持滅
0633c16: 後說。由如來成道。已巳思報母恩。其母摩耶夫人。已巳
0633c17: 入滅生忉利天。而如來九十日昇天。為母說法。蔽
0633c18: 諸大眾。皆不令知。時國主優填王憶佛故。以紫檀
0633c19: 香。時毗首羯摩。化作人匠。為王雕造如來形像。自
0633c20: 此有刻檀佛像。九十日夏滿。佛化三道寶。從天
0633c21: 降下。是時國王人民。皆來迎佛。時旃檀像。亦塗步
0633c22: 來迎。如來為摩旃檀像頂云。我滅度後。汝當住持
0633c23: 世間。廣為人天。而作佛事。自此有住持之名。阿闍
0633c24: 世王造逆。身瘡發動。於涅槃會。遇佛聞法。身瘡即
0634a01: 俞。獲無根信忍。遂發心日供千僧。如來滅後。迦葉
0634a02: 欲結集法藏。擬行乞食。恐外道惡人難問。妨廢光
0634a03: 陰。不如就闍王千分之供。遂集一千羅漢。於畢
0634a04: 羅窟結集。自此有教法。住持世間。阿育王。造八萬
0634a05: 四千寶塔。度八萬四千人為僧。自此有剃染之僧。
0634a06: 住持世間。且相從三寶。須知此一種三寶。別無有
0634a07: 法。只是以佛世滅後。合而言之。由佛世三故。有滅
0634a08: 後三。故曰相從。此並屬事。
0634a09: 論云如我昔為歌利王等。
0634a10: 此由安住實相理故不愁惱。故云爾時無有我人
0634a11: 等相也。既住實相。則實相無相。故云及無相也。無
0634a12: 相不相。無生死相。不涅槃相。離二邊故。故云亦非
0634a13: 無相也。
0634a14: 大論引迦旃延子等。
0634a15: 迦旃延子。依阿含經說。菩薩三祇百劫不斷惑。所
0634a16: 謂迦旃延子。自以聰明利根。不讀衍經。非大菩薩。
0634a17: 是故龍樹於大論。處處以衍斥之。如云菩薩不斷
0634a18: 結。是名大錯等。然則旃延。既準阿含經。說菩薩不
0634a19: 斷結。乃有憑據。所以荊溪云。阿含既云菩薩不斷
0634a20: 結。而大論斥權。非謂全無。則亦有菩薩不斷結義
0634a21: 故。著非謂全無之語。但旃延子。不合專憑小教。是
0634a22: 以大論處處破之。乃破其偏執小耳。
0634a23: 於中略說有四種眼。
0634a24: 論釋有二意。一通釋。二辯折。於辯折。有四種眼。四
0634b01: 種俱約五眼。
0634b02: 色攝復有二種。
0634b03: 世智。第一義智。二種也。問。論中而於色攝中。復開
0634b04: 二種智者何耶。答。有二意。一者顯事必即理故。二
0634b05: 明二智一體故。然此二義。實一意耳。由事即理故。
0634b06: 二諦一體。且初義者。色是事。於中開出第一義。理
0634b07: 者。顯事必即理故。若事不即理。世智九界。則顛倒
0634b08: 轉。論云第一義智力故。世智不顛倒轉。由即理故。
0634b09: 不顛倒轉。二二智一體者。此約圓詮事理體一故。
0634b10: 以世智全是第一義智。第一義智。全是世智。雖分
0634b11: 二智。實無二體。蓋一體相即。是故。於色攝一法中。
0634b12: 開此二種也。譬如波水。全波是水。全水是波。波水
0634b13: 雖異。而無二也。須知五眼者。實果佛所證法門。而
0634b14: 無著菩薩。釋此以四種五眼辯折。雖文約而。義周
0634b15: 妙盡圓旨。與今天台所說符契。自非內證本同所
0634b16: 怜然。焉以臻此。
0634b17: 法界修果等。
0634b18: 法界即十法界。果曰修果。修則屬事。五眼麤境界
0634b19: 故色攝。十界者。肉天二眼。則六凡界。慧眼則二乘
0634b20: 界。法眼則菩薩界。佛眼則佛界。問。若以十界釋佛
0634b21: 眼者。以下凡地獄等界。如何以釋佛眼耶。答。十法
0634b22: 界果。實由佛果五眼能具故。約十法界。以釋五眼。
0634b23: 則不可以下凡地獄等界為妨難。故止觀云。佛具
0634b24: 五眼。豈可人天果報釋佛眼。輔行釋云。舉一佛果。
0634c01: 具於十界。然不可以聖陰陰即果也同凡。自是佛果能
0634c02: 具十界。終不可以佛地獄界。以為凡夫地獄界。用
0634c03: 釋佛眼也。若爾。且十界俱屬佛果。以何受稱。當知。
0634c04: 十界既由佛果能具。還從佛果。果德受稱。果德者。
0634c05: 常樂我淨四德也。如荊溪云。二千果成。咸稱常樂。
0634c06: 斯之謂歟。三千則十界。然若不得今家祖意。消釋
0634c07: 而論文便見沈匿。
0634c08: 論謂在先。
0634c09: 即指前經文五眼。即是為令知見淨勝義。即第一
0634c10: 義。更不重述。故指在先。
0634c11: 三世諦攝。
0634c12: 論中不釋。而次第一義者。由世諦分別故。所以佛
0634c13: 之肉眼。雖同凡夫所見。佛過彼所見。佛之天眼。同
0634c14: 天所見。佛過彼所見。所謂真天眼也。佛之慧眼。同
0634c15: 二乘見空。而佛過彼所見。佛之法眼。同菩薩見假。
0634c16: 而佛過彼所見。佛之佛眼。圓照無私。對五境異。遂
0634c17: 有五用謂之五眼。
0634c18: 以菩提法得知是佛。
0634c19: 菩提法者。謂十界三諦平等之法。唯佛與佛乃能
0634c20: 究顯。
0634c21: 不受苦惱。
0634c22: 受人天富樂故。
0634c23: 雖不說亦自知是聚等。
0634c24: 雖不說微塵眾。亦自知是眾塵。聚集何義。須說所
0635a01: 以說者。為顯無所見方便空義故。謂即非微塵眾
0635a02: 也。
0635a03: 由上但觀名色等。
0635a04: 上但約色及眾生身。摶取中觀破相應行。斯即名
0635a05: 色身合說。不開摶取。此中為破妄報。而名色之外。
0635a06: 別報名色之身。是故別開摶取。故云世界實有者。
0635a07: 即是一合相。且一合相者空也。而不知四蘊。及眾
0635a08: 塵摶取和合。謂一合相。豈是真實。如此顯之。名色
0635a09: 身報。情可以遣蕩。是故。須菩提為安立第一義空
0635a10: 故。說一合相。世尊為成就空生所說故。謂即非一
0635a11: 合相也。
0635a12: 若智依止奢摩他故知。
0635a13: 奢摩他。此云止。所謂以止止散。即散而寂。散動則
0635a14: 不知。寂靜則能知。
0635a15: 依止毗舍那故見。
0635a16: 毗舍那。此云見。由觀能見。所謂以觀觀平聲昏。即
0635a17: 昏而即。昏暗則不見。明即則能見。吾祖云。明靜者。
0635a18: 止觀之體也。是則止觀等持。乃知見實理。非見實
0635a19: 不能知。乃見實理。而能證知。故於一切法。無所分
0635a20: 別。
0635a21: 采釆微。其有缺辯及文略者。所以再行料理。補餘未
0635a22: 釋。區區但欲結般若良緣耳。乾道陸年太歲庚寅
0635a23: 仲夏　曇應題
0635a24: 
0635b02: 宋　楊圭編
0635b04: 宋　張無盡述
