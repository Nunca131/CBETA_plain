0565c04: 
0565c05: 
0565c06: 
0565c07: No. 462-A
0565c08:  金剛般若經會解序
0565c09: 
0565c10: 讀金剛一經。使人之意也消。蓋其理玄。其性離。其行
0565c11: 無著。其相非相。以是四者更相發明。宛轉反覆。卒歸
0565c12: 於無我人眾生壽者而已巳矣。獨於勸持校量功德。每
0565c13: 諄諄焉。即一經之大略也。乃知是般若無上密印。實
0565c14: 俾人了悟性空。遣蕩相著。譬之如金剛。如火聚。如吹
0565c15: 毛。如走盤珠。如捕風繫影不可控摶。如是而已巳。世
0565c16: 多誦習而知者蓋寡。愚嘗慨斯文言微旨密。喻雖重
0565c17: 而非贅。徵屢設而非煩。雖三論之作彌復難曉。殆似
0565c18: 郭象之為莊解也。於是取論以攷經。本經以證頌。論
0565c19: 有苛甚者刪治之。義有缺如者附益之。合諸論以成
0565c20: 一家之言。目曰會解。聊述管見以求正云。噫。使直披
0565c21: 其文。猶足以袪鄙吝而釋膠擾。況因解以得論。由論
0565c22: 以了經。又豈特意消而已巳哉。
0565c23: 時嘉定辛未閏月望絕筆　庭善月　序
0565c24: 
0566a01: 
0566a02: 
0566a03: No. 462
0566a04: 金剛般若波羅蜜經會解卷上
0566a05: 四明沙門庭　善月　述
0566a06: 示論懸釋綱領。凡四論。一名金剛般若波羅蜜
0566a07: 經論三卷。無著菩薩造。隋天竺三藏岌多譯。○二
0566a08: 名同上三卷。天親菩薩造。元魏三藏菩提流支譯。
0566a09: ○三名能斷金剛般若波羅蜜多經論亦三卷。與
0566a10: 上同釋論偈。此不入經。無著菩薩造頌。世親菩薩
0566a11: 釋。三藏義淨譯。○四經名同上。破取著不壞假名
0566a12: 論二卷。功德施菩薩造。中天竺沙門地婆訶羅譯。
0566a13: 有唐御製序。
0566a14: 【論】按無著以七種義句懸釋一經。一種性不斷。二發
0566a15: 起行相。三行所住處。此三從別節經四對治。五不失。六判地。
0566a16: 約通明義七立名。名本在初論從後立於中前六顯示菩薩所作究
0566a17: 竟。後一成立此經法門。總為佛種不斷故流行於世。
0566a18: 謂依經成立七種義句。復由義句成立般若復於第三行所住處開一十
0566a19: 八住。一發心止十八上求佛地。列名對經如後又略為八住
0566a20: 亦得滿足。攝文亦足一攝住。二淨住。三欲住。四離障礙住。
0566a21: 攝上住中十二種障五淨心。六究竟。對經如前住七廣大。八甚深。通前
0566a22: 諸住各有二義如初住處說菩薩應生如是心等。此為廣大。
0566a23: 又說若菩薩不住事行於布施。此為甚深。餘住例說。
0566a24: 云云四對治者。謂於諸住各有二種對治。一邪行。二
0566b01: 共見正行。論自釋云。此中見者謂分別也若菩薩應生如是心。即初
0566b02: 對治。謂對治彼凡夫不能生如是心。是為邪行對治又曰生如是心是菩薩
0566b03: 邪行。若菩薩有眾生想等。即次對治。謂若生如是心而有執想。是菩
0566b04: 薩邪行。若論度生是亦正行。而與見共。故為共見正行此分別執。菩薩亦應斷。
0566b05: 餘住例說。具二對治。始與般若相應五不失者。謂離二邊。如說福
0566b06: 聚非福聚。此遮增益邊。不於如言說中執有自性故。
0566b07: 若言是故如來說福聚。此遮損減邊。雖不如彼言辭
0566b08: 執有自性。而有可說事。是如來所說故。又若說佛法
0566b09: 非佛法者顯示不失義。是名佛法者顯示相應義。何
0566b10: 者。謂若說佛法有自性。如來則不說是佛法此即不
0566b11: 失義。雖則不說亦自知其無有自性。即相應義。如是
0566b12: 於諸住顯示二義。不失亦云不共。謂不與見共。亦不失之義。後文例爾六判地
0566b13: 者。謂信行地淨心地如來地。於中前十六住即信行
0566b14: 地。證道住即淨心地。上求佛地住即如來地。此復有
0566b15: 六具足六種淨等。與天親斷疑文開合爾。七立名。文如
0566b16: 後引然於一一示廣大甚深。則般若之體。次顯對治不
0566b17: 失。則般若之用。體用既彰。理則相應。相應而後歷位。
0566b18: 歷位而後至極。即一經大括包富若此。非論曷知哉。
0566b19: 頌。按義淨三藏論釋云。西域相承云。無著菩薩昔於
0566b20: 史多天慈氏尊處。親受八十行頌。開般若要門云。
0566b21: 或云菩薩入日光定上升兜率云云即此經有頌之由也
0566b22: 次天親論。亦曰世親文先起例斷疑云。自此下即自但應如一所教
0566b23: 住下一切修多羅示現猶言顯示斷疑。云何生疑。謂不住法
0566b24: 行於布施。云何為佛菩提行布施邪。斷彼疑故。如經
0566c01: 云云。訖至後偈。仍以八十行頌參釋。其間有次第生
0566c02: 起之相。舊作二十七段釋。今考其數。亦開合多少不定。如後見亦復妙
0566c03: 盡經旨。但二譯魏唐稍殊。有入經不入之異。然入經者
0566c04: 與無著抗行。故經頌兼釋。其不入者直釋頌文。謂之
0566c05: 論釋。猶記云爾。而以頌文為無著所造。意從傳者言
0566c06: 之又云阿僧佉菩薩造。蓋無著梵語云。○功德施論以二諦義統收一
0566c07: 經。故文初云。佛所說法咸歸二諦。一者俗諦。謂諸凡
0566c08: 夫乃至如來名義智境業果相屬。二者真諦。謂即諸
0566c09: 法都無所得。如說第一義。非智之所行。何況文字。乃
0566c10: 至無業無業果。是諸聖種性。是故此般若中說不住
0566c11: 布施。一切法無相。乃至無來無去等。此真諦也。又說
0566c12: 內外世出世間一切法相及諸功德。此建立俗諦也。
0566c13: 惟其不出二諦。故題曰破取著不壞假名論。一經之
0566c14: 旨盡在於此。觀其文理明白。與前二論雖稍異同。然
0566c15: 節節遣疑。似附天親舊解。引用間見一二而已巳。惜哉。
0566c16: 今併取列釋之。
0566c17: 〔會解〕曰。此經有六譯。論列數家。今釋正依秦本。
0566c18: 以文簡理順時所宗尚故也。而論所釋經各隨所
0566c19: 譯。大同小異。以彼釋此不無異同。會釋如後。夫無
0566c20: 著天親內鑑冷然。未始不同。而外適時宜各權所
0566c21: 據。二論所以異也。遂使後人難於適從。兼取則文
0566c22: 義齟齬。通會誠難。偏用則理致高深。取舍莫可。據
0566c23: 圭曰。住一十八處密示階差。斷二十七疑潛通
0566c24: 血。言則善矣。解釋乖張。青龍疏雖復合釋。而石
0567a01: 壁非之。至於淨覺取舍或偏。以謂斷疑正釋經義。
0567a02: 以生起附於無著所科。是皆顛倒其說。近代竹
0567a03: 庵正依無著。出入天親。尤非通論。今謂。彼皆聖師。
0567a04: 寧容去取。意其無著先已巳撰論。後方聞頌。豈可寢
0567a05: 論而弗彰。又不應舍頌而獨行。故以授天親而解
0567a06: 釋焉有以見其設心。但在冥搜至理。翼傳聖教。初
0567a07: 何彼此之間哉。況天親親承於無著。無著面受於
0567a08: 慈尊。源流不雜。必無謬誤。惟無著既盡科節之美。
0567a09: 而略於生起。故天親復依頌義通貫一經生起釋
0567a10: 疑。以詳其說。今得以合之故一以無著節經。一依
0567a11: 天親生起。先列諸論附於經下。次申會解以補其
0567a12: 餘。庶不遺聖言。無混凡辭。彰二論之具美。成一家
0567a13: 之釋相也。
0567a14: 【經】金剛般若波羅蜜經
0567a15: 【論】無著曰。名金剛能斷者有二義。謂金剛者細牢故。
0567a16: 細者智因。牢者不可壞故。能斷者。謂般若聞思修所
0567a17: 斷。如金剛斷處而斷故。又如畫金剛形。初後闊。中則
0567a18: 狹。謂中狹者即淨心地。初後闊者謂信行地如來地。
0567a19: 此顯示不共義也。○餘論無文。
0567a20: 〔會解〕曰。名始於無名。因名以得體。由文字般若
0567a21: 而見實相般若。名所以立也。此經從喻法為名初
0567a22: 二字喻也。據論唯取堅利為義。謂金剛之性以堅
0567a23: 故不壞。雖百鍊不能銷其體。利故能斷。則萬物不
0567a24: 能摧其用。世傳可碎者金剛寶石爾。故楞伽有謂
0567b01: 如金金剛者所以別之也。或不知此混為一說誤
0567b02: 矣。事如別出夫堅以譬般若之體無能壞故。利以譬般
0567b03: 若之用無所不壞故。抑論明金剛者二義。謂細則
0567b04: 微密無間。可譬般若智因。謂牢則堅固不壞。可譬
0567b05: 般若果體。但言智因舉因可以知果也。能斷者亦
0567b06: 二義。即初句言法。以三慧為能斷。次句言喻。以諸
0567b07: 妄為所斷。或兼取金明淨義以喻三般若者。其說
0567b08: 猶通。今既依論宜本論釋。金剛畫形之釋言中狹
0567b09: 者。謂淨心地證唯一道故。初後闊者。謂因該萬行。
0567b10: 果備眾德故。而並約菩薩地說。故曰顯示不共義。
0567b11: 抑教門有共不共般若。義如常釋。云云般若等五
0567b12: 字。法也。般若本智慧之稱。此不翻者彰其體尊勝
0567b13: 故。若曰智慧。凡世出世莫非智也。故不足顯今般
0567b14: 若之智。波羅蜜亦梵語。正翻到彼岸。或翻度無極。
0567b15: 事究竟等。並從義譯。即究竟度無極之彼岸也。其
0567b16: 名通前五度。亦惟般若而得名爾。今此言之。重顯
0567b17: 般若究竟義也。經如常釋。云云以是為名。體極實
0567b18: 相。稱是以修。宗於無住。依是而起。用能破相。覽而
0567b19: 為教。通為般若。是謂摩訶衍乘。融通蕩相之教。一
0567b20: 經所詮無出此理。異是則非也。
0567b21: 【經】如是我聞止敷座而坐。
0567b22: 【論】無著曰。修多羅身。相續義句。今當說。正謂如是等五事是一經
0567b23: 之體。由是義身。般若流行於世。故佛種不斷。此為相續義句世尊何故以寂靜威
0567b24: 儀而坐。顯示唯寂靜者於法能覺能說故能覺者理。能說者教。
0567c01: 非必定而後說。蓋寂而常照之義。○天親無文。○功德施曰。如是我
0567c02: 聞者。顯示此經是世尊所演。非自所作。一時者。說此
0567c03: 經時異餘時故。在舍衛國等說處也。令知此地佛曾
0567c04: 游止種福因故。一切經首列眾者何。示現如來大威
0567c05: 德故。又結集者證己巳所傳。無異說故。
0567c06: 〔會解〕曰。一切經首皆作是語。謂之經前五事。或
0567c07: 開為六。謂六成就。所以證信。則曰證信序。亦謂通
0567c08: 序。通於諸經。對後別序唯此經故。餘如常釋。亦如
0567c09: 前論。爾時世尊下別序也。乞食事本常儀。今以發
0567c10: 起無住相施。於其城中次第乞已巳還至本處者。此
0567c11: 大有義。舊作所表觀行等釋。云云今別為一說。城
0567c12: 以喻涅槃。涅槃本寂滅之理。始以無出而出。出而
0567c13: 知返故今還。入城。乞以喻修道。修道亦本有之事。
0567c14: 今以無修而修。所修既極而至於果。果則極性之
0567c15: 地。故還至本處。因寄忘緣淨累。安空息以示之。
0567c16: 此所以收衣洗足敷座而坐也。事雖在佛。理宜
0567c17: 約凡。所託義顯。抑非設也。
0567c18: 【經】時長老須菩提止善付囑諸菩薩。
0567c19: 【論】無著曰。一種性不斷者此下正宗為顯當得佛種不斷
0567c20: 義故。須菩提最初白佛言云云。經言善攝第一者。謂
0567c21: 已巳熟菩薩。佛於成道轉法輪時。以前五義中菩薩法
0567c22: 於七種義句除判地立名建立諸菩薩七種大義。如地持中說云云於菩
0567c23: 薩所利樂相應。是為善攝。復由六種義故名第一。謂
0567c24: 一時乃至六異相時。謂善攝現未利樂法故。差別者
0568a01: 謂善攝世禪及三乘法異故。高大者謂攝無有上故。
0568a02: 牢固者法畢竟故。普者攝自他故。異相者於餘
0568a03: 未淨菩薩中勝故。言第一付囑者。佛於般涅槃時亦
0568a04: 以五義建立付囑諸已巳得者。令善攝諸未得者。復有
0568a05: 六種因緣。一入處謂於善友所善付囑故。二法爾謂
0568a06: 菩薩於彼法爾善攝故。三轉教囑餘菩薩亦當轉攝
0568a07: 故。如其次第則為不失為悲為尊重六種義足。顯示
0568a08: 種性不斷也。頌曰彌勒。
0568a09: 巧護義應知加彼身同行不退得未得
0568a10: 是名善付囑
0568a11: ○天親釋曰魏譯謂於已巳熟菩薩身中與智慧力。令成
0568a12: 就佛法故自行又與教化力攝取眾生故。化他是即同行
0568a13: 義名為善護。不退得未得者。謂於未熟菩薩中。功德
0568a14: 有得未得。懼其退失。付授智者令得不退故。又為得
0568a15: 不退者不捨大乘故。未得不退者欲令勝進故。是名
0568a16: 善付囑。○唐譯。以善護為勝利益。以付囑得委寄。餘
0568a17: 文大同。○功德施曰。諸大乘中廣說世尊等功德。須
0568a18: 菩提已巳生淨信。故言希有。護念有二種。謂真實護念。
0568a19: 如來攝受令悟也。第一護念。令轉化無量眾生也。何
0568a20: 故付囑。為未見真實者贊喜。當成如來體相故。付諸
0568a21: 菩薩俾其瞻護。此亦有二。為已巳生佛法者令增長故。
0568a22: 為未生者付之令生故。何因獨贊未見實者。為憫彼
0568a23: 未得勝智。勸誘令進故。
0568a24: 〔會解〕曰。希有之歎發於如來未言之前。其有旨
0568b01: 哉。正猶須菩提巖中宴坐。天帝釋空中雨華云云。
0568b02: 以彼顯此。旨意合同。是須菩提與如來兩鏡相照。
0568b03: 於中熾然演說。故發是歎。良有以也。若置是說。則
0568b04: 希有之言只是稱歎之辭。其有二意。一則先已巳聞
0568b05: 佛功德。及前所說般若。故有是歎。如前論。一則發
0568b06: 起後問以為言端。謂如來能以是般若護念諸菩
0568b07: 薩。令其自行成就故。復以是般若付囑諸菩薩。令
0568b08: 其化道具足故。所以為善為希有。顯如來之至德。
0568b09: 故有應云何住云何降伏其心之請。冀其必答也。
0568b10: 而論約三時及根熟未熟等言者。亦一往對明爾。
0568b11: 竟顯善攝付囑遞相轉教。愈彰佛種不斷矣。
0568b12: 【經】世尊善男子善女人發阿耨多羅三藐三菩提心
0568b13: 止願樂欲聞。
0568b14: 【論】無著曰。此下第二發起行相。須菩提問者有六因
0568b15: 緣。一為斷疑故。如天親斷疑之釋。蓋亦出此二為樂福德者。聞多
0568b16: 功德。於般若起信解故。三為已巳成熟者。入甚深義故。
0568b17: 四為不輕賤者。由貪受持。不退轉故。五為已巳得順攝
0568b18: 及淨心者。於法得入而生喜故。六為今來世正法久
0568b19: 住故。亦即般若令佛種不斷故。經言應云何住者。住
0568b20: 謂欲願。言欲者正求。願者有所求故作心思念也應
0568b21: 修行者。謂相應三摩帝故。亦云提三摩提等無分別定也。
0568b22: 應降伏其心者。謂攝伏散亂故。若彼定。心散時。制令
0568b23: 還住也。又次第顯三種道謂攝道。成就道不失道。於
0568b24: 三種菩提唯問發行菩薩乘。以善問故。故稱善哉也。
0568c01: ○二論無文。○功德施曰。謂所護念。付囑菩薩。趣向
0568c02: 佛乘。應云何住等。住謂於何相果心住。願求。修行者
0568c03: 當修何行而得其果。降伏者降何等心使因清淨。諸
0568c04: 法先因而後果。今何先贊果德。令彼欣求而修因故。
0568c05: 諦聽者心專一境故。善者如理生信。思念者敬持不
0568c06: 忘。應如是住等者。如其次第。住如是果。修如是行。淨
0568c07: 如是心。即因清淨。
0568c08: 〔會解〕曰。空生將申發問。先言菩薩發是心者。蓋
0568c09: 凡求佛道。莫不始於是心。終於此道。始於是心者。
0568c10: 發行之本也。終於此道者。所期之果也。所以言之
0568c11: 先正其本也。即問應云何住等。謂若發是心。必有
0568c12: 所住之地。欲住其住者。無住之理也。豈住相心所
0568c13: 能契哉。故必降伏其心。故下文言發心度生。不住
0568c14: 於相。正答是問也。魏譯於中加云何修行句。秦本
0568c15: 略之。今謂彼各有意。不須和會。但如魏譯。雖謂二
0568c16: 外有修。始得相應。故以相應釋行。其於後答。略不
0568c17: 相當。似未盡善。如後論若什譯則謂既住且伏。是即
0568c18: 修行。故以答顯問。文義宛齊。則知秦本為善。佛既
0568c19: 印述所問。則曰應如是住等。或謂此二句正示玄
0568c20: 要。然以上根達觀。非無此理。蓋如是者直下指體
0568c21: 之辭。於此見得。便是般若之體。不動一絲毫。如是
0568c22: 而住。如是降伏其心。無不可者。但釋經之法不爾。
0568c23: 既曰唯然世尊願樂欲聞。豈空生不能此解。論家
0568c24: 不知其理。要當依文解釋。不可別自談玄。使文理
0569a01: 不合。故知是二字。只是標示所說爾。
0569a02: 【論】無著曰。此下第三行所住處。訖經有一十八門。
0569a03: 第一明發。心如經。
0569a04: 【經】佛告須菩提諸菩薩摩訶薩止即非菩薩。
0569a05: 【論】無著曰。經言所有眾生者。總相說也。若卵生下差
0569a06: 別說也。差別有三。謂卵生等受生別。若有色等依止
0569a07: 別。若有想等境界所攝別。我皆令入涅槃者。何故願
0569a08: 此不可得義。以皆是生所應攝故無過。謂涅槃空是不可得義。凡
0569a09: 彼眾生皆應以涅槃攝取。令出生死。故無有過者。亦無過上義彼卵生等並入願數
0569a10: 故皆令入於涅槃。如卵濕等微類。及非有想等難處。
0569a11: 云何亦皆令入涅槃耶。有三因緣故。一難處生者得
0569a12: 時故。雖難處生。亦有得度時者。或云待時者二非難處生未熟令熟故。
0569a13: 三已巳熟者解脫之故。何不直說涅槃。而言無餘者。謂
0569a14: 與初禪等方便涅槃不別故。彼以自力而得非究竟
0569a15: 果故。何不說有餘是共果故。自以宿業。謂與惑業俱非一
0569a16: 向果身。苦有餘故。謂未盡苦果無有眾生得涅槃者。如菩
0569a17: 薩自得涅槃。無別眾生故。若菩薩有眾生相等者。謂
0569a18: 於眾生所。為他想轉。非自體想者。則不名菩薩。是以
0569a19: 煩惱取眾生等想轉則有我想。菩薩已巳斷我見故。於
0569a20: 彼不轉。得自行平等相故。信解自他平等。論自注云行謂五陰
0569a21: 行復次經言菩薩生如是心者。顯示應如是住中欲
0569a22: 願也。若菩薩有眾生想即非菩薩。又曰若起眾生想
0569a23: 等則不名菩薩者。顯示應如是修行相應中。及降伏
0569a24: 攝散時。無眾生相也。以菩薩於彼時。眾生想不轉。如
0569b01: 彼相應爾炎所知相住故。是故無有眾生得涅槃者
0569b02: 頌曰。
0569b03: 廣大第一心其心不顛倒利益深心住
0569b04: 此乘功德滿
0569b05: ○天親釋曰。此頌云何菩薩大乘中住。謂菩薩以四
0569b06: 種深心故。住大乘中功德滿足。何等為四。一廣心。二
0569b07: 第一。三常心。四不顛倒。如經生如是心等。廣心也。皆
0569b08: 令入無餘涅槃等。第一心也。如是滅度無量眾生等。
0569b09: 常心也。謂菩薩取一切眾生如己巳身故。如是於眾生
0569b10: 常不捨離。是名常心。若菩薩起眾生想等。此示遠離
0569b11: 依止身見眾生等相故。不顛倒心也。○唐譯以深心
0569b12: 為意樂。以第一為最勝。以常心為至極。餘文大同。○
0569b13: 功德施曰。此中顯示菩薩發四種相應心。謂一無邊。
0569b14: 二最上。三愛攝。四正智。對經如前。云云無餘涅槃者。
0569b15: 謂了諸法無生性空。永息一切有患諸蘊等。云何愛
0569b16: 攝。謂慈愛一切眾生同於自己巳。若入地菩薩無眾生
0569b17: 想。又如預流人不起身見。不見有一眾生是我所度。
0569b18: 云何云智。謂證真實第一義者。眾生等想決定不生。
0569b19: 以般若力。雖皆不可得。以俗諦故而住其心。以大悲
0569b20: 故誘度眾生。
0569b21: 〔會解〕曰。據所申問。復別標示。理應判答。而無著
0569b22: 初文直釋而已巳。於復次下始作三義顯示。似於一
0569b23: 文具答三義。謂由成就彼欲願故。即住心義。由相
0569b24: 應攝散故。不為眾生想轉。即修行降伏義。文已巳合
0569c01: 釋發心竟。而以次文為相應行相。天親則以次答
0569c02: 三問。文見前後而先後與今譯異。是皆進退難曉。今謂
0569c03: 彼二論一譯。既皆聖師。未易臧否。謂經意多含各
0569c04: 得其理可也。但今依秦本宜從什釋。即初答降伏。
0569c05: 次答住心。以標結可知。雖於論頌稍似不同。然住
0569c06: 心降伏其理本通。故亦無甚害。夫住謂住理。伏謂
0569c07: 伏妄。兩者相須。而特以先後相成。問顯由住而後
0569c08: 降伏。故先於住心。答彰自降伏而後入住。故始於
0569c09: 降心。不先降心無由入理。故答則從是。雖反而順
0569c10: 也。所以以度生答降伏。以行施答住心者應知發
0569c11: 菩提心本於四諦有通有別。通則四諦皆所住理。
0569c12: 諦諦之下皆容起惑。故並須降伏。別則依諦起願。
0569c13: 故二願下化以度生為首。二願上求以修道為先。
0569c14: 特寄示其端。不無所以。故寄度生以示降心。則若
0569c15: 自若他皆無我人。寄行施以示住心。則若因若果
0569c16: 皆無住相。然則降伏主於遣相。非謂止於度生。住
0569c17: 心主於無住。非謂專於行施。直一往爾。能如是而
0569c18: 住者。必能如是降伏。理一而已巳。但與般若相應。則
0569c19: 無不住無不降伏。要知相應與不相應。亦觀其所
0569c20: 住降伏而已巳。一經始終皆此理也。今更直釋之。經
0569c21: 言我皆令入無餘涅槃而滅度者。謂向十類眾生。
0569c22: 皆當以無餘涅槃寂滅之理而度脫之。無餘之言。
0569c23: 近則子果俱盡。且令出於分段三界。謂之無餘。以
0569c24: 大教言其實有餘。遠則皆以如來滅度而滅度之。
0570a01: 始可謂究竟無餘。雖如是滅度。而彼眾生本皆寂
0570a02: 滅亦無有得滅度者。論直以同體釋之。蓋得其一
0570a03: 意爾。無量等三。亦可配釋上三種差別眾生。何以
0570a04: 故下重徵釋上實無之理。謂一如法界本無我人。
0570a05: 故不見有眾生可得度者。若見有之則有彼此。有
0570a06: 彼此則有我人。非今般若所謂菩薩也。
0570a07: 【論】天親曰。自此下說菩薩於大乘中。云何修行及
0570a08: 降伏其心。○依秦。本即次答住心如經。
0570a09: 【經】復次須菩提菩薩於法應無所住止但應如是教
0570a10: 住。
0570a11: 【論】無著曰。此下第二波羅蜜相應行。及餘住中隨所
0570a12: 相應。作五種解釋。一依義。二說相。三攝持。四安立。五
0570a13: 顯現。凡諸住處對治為依義。即彼住處為說相。有所
0570a14: 欲願為攝持。明第一義為安立。相應攝散為顯現。通示
0570a15: 經言菩薩不住於事等。此為依義。顯示對治住著故。
0570a16: 言應行施者。此為說相。謂六波羅蜜亦攝一切。皆檀
0570a17: 那體性故。謂皆以不著為性檀那有三。一資生施。二無畏施。
0570a18: 三法施。如次對六度。云云法施三者。若無精進。說法
0570a19: 多倦故。若無禪定。染心說法。貪於利養。不忍逼惱故。
0570a20: 若無智慧。說即顛倒。有多過故。若具三者。得成法施。
0570a21: 又諸波羅蜜有二種果。未來果者。謂檀得大福報。乃
0570a22: 至般若得根利悅樂。於大人眾中自在故。現在果者。
0570a23: 檀得一切信敬。乃至般若得現法樂等。於中若求未
0570a24: 來果者。為住事行施。如施物得物。果報局少。若經言
0570b01: 不住事行於布施等者。果則眾多。不可分別。若求現
0570b02: 果者。為住色聲香味觸法。若言不住色等行施者。即
0570b03: 說攝持施之欲願。不住行施者。以不住故顯示第一
0570b04: 義。不住物等所有事。此為安立第一義。應如是行施
0570b05: 不住相想者。謂相應三昧及攝散時。不住相想。即顯
0570b06: 現也。又為貪福德者不堪令堪故。即住相以示不住顯示不
0570b07: 住相施。福德甚多猶如空。凡三義故。謂一切處。
0570b08: 二寬廣。三無盡云云。頌曰。
0570b09: 檀義攝於六資生無畏法此中一二三
0570b10: 名為修行住自身及報恩果報斯不著
0570b11: 護存已巳不施防求於異事調伏彼事中
0570b12: 遠離取相心及斷種種疑亦防生成心
0570b13: ○天親釋曰。檀義攝於六者。謂一切波羅蜜。皆以檀
0570b14: 相義示現故。言資生即檀度當體名也。無畏有二者。
0570b15: 謂尸及忍皆亦名檀。於已巳作未作惡不生怖故。法施
0570b16: 有三者。謂精進等不疲倦善知心如實說故。此即菩
0570b17: 薩修行住也。次頌不著自身者。即經言。不住於事也。
0570b18: 不著報恩者。經言應無所住。即供養恭敬等也。不著
0570b19: 果報者。經言不住色等即果報也。何故言護存已巳等。
0570b20: 謂若著自己巳則不能施。若求報恩等。則捨佛菩提。此
0570b21: 為異義。為防護此二故皆不著。又次頌言調伏彼事
0570b22: 者。謂不見施等三事。如經不住相想故。次說布施利
0570b23: 益。謂若離施等相想。云何能成施福。為防如是生疑
0570b24: 心故。不住相想。則利益義成就也。○唐譯曰。為明此
0570c01: 亦咸有施相故。以一攝六。謂財施由一。無畏由二。法
0570c02: 施由三。是大菩薩修行之處。如經云云。餘文大同。○
0570c03: 功德施曰。法施三者。謂精勤不倦。引諸神通。如無所
0570c04: 得。為人說法。又復為他開演諸波羅蜜。皆成法施。復
0570c05: 次不住事者。依資生施說。於所施財不應受著。愛而
0570c06: 行施心必生苦。或復因施還追悔故。無所住者。依無
0570c07: 畏施說。謂菩薩修戒忍時。不應生心求彼果報。不住
0570c08: 色者。依法施說。法施有二果。依六塵境故。而亦不住。
0570c09: 以菩薩證真實時。法身亦無得故。何況六塵。云何行
0570c10: 施因得清淨。謂諸菩薩了第一義施。及施物諸想不
0570c11: 生。是即伏心。因以清淨。或曰。有施等三。可生福聚。三
0570c12: 事並忘。福於何有。誤哉斯言。不知第一義故。不住於
0570c13: 想。以俗諦故行於布施。如是福聚難可度量。如十方
0570c14: 空等。
0570c15: 〔會解〕曰。經明無住相施。而論云波羅蜜相應行。
0570c16: 惟其無住所以相應也。蓋般若以無住為性。無住
0570c17: 而無所不住。故以無住言之是相皆破。以無所不
0570c18: 住言之是法皆立。是則不住而住。住而不住。不住
0570c19: 亦不住。故經初標云。應無所住。而末則曰但應如
0570c20: 所教住。標釋相顯。則知言住不住。未始不符也。故
0570c21: 大論云。般若如火聚等。亦以不取而取也。魏譯言
0570c22: 不住有三。謂不住事行施。無所住行施。不住色等
0570c23: 施。而諸論帖釋云云。今依秦本。其義一爾。即初文
0570c24: 標也。謂一切法本皆空相。眾生迷執。認以為有。隨
0571a01: 處生著。故告之以性本無住。令隨順而行。故曰於
0571a02: 法應無所住行於布施。言於一切法無住。則一切
0571a03: 處皆檀波羅蜜。蓋不特以內外財施而已巳。故以檀
0571a04: 度該三種施。攝餘五度。亦於五度亡相而修。還資
0571a05: 無住相施。故曰不住色布施等釋也。謂上於法之
0571a06: 言。雖有二財三事二種果報等別。總言不出六塵
0571a07: 皆所不住。既不住六塵。則六根五陰界入等法亦
0571a08: 不住。不住則與般若種智相應。推是而言。皆如來
0571a09: 藏。皆寂靜門。苟契此理。求不住者了不可得。況六
0571a10: 塵乎。故結歸上無住相施。理不應異也。何以故下
0571a11: 再徵釋所以。施必尚乎無住相者。以其福不可思
0571a12: 量故也。故曰云云。然則既曰無住相矣。何容更言
0571a13: 施福之多。曰。各當其理。無得而一也。蓋不明無住
0571a14: 則無以遣著。不明施福無以引物希嚮。而所謂施
0571a15: 福者。豈相之云乎。故特以十方空譬之。復宗結
0571a16: 答。則曰但應如所教住。即酬向所問。當如所教而
0571a17: 住也。又無著以五義通釋。蓋彼釋經。大體文相節
0571a18: 目。有如宗因譬等五分論議。亦猶台宗文疏四釋。
0571a19: 皆其例也。夫依義者。如言對治住著。是一經文義
0571a20: 所依之本。而次說相。則凡所說必有法相。如言六
0571a21: 度等。既不可著於事。當求所謂欲願者以攝持之。
0571a22: 即與理俱無住之施也。理不可以正示。故以所非
0571a23: 顯其所。是則安立第一義也。若不體其所以不住
0571a24: 亦何由相應。故卒明顯現所以觀照也。凡諸文相
0571b01: 皆得約而申之。則其義備也。
0571b02: 【疑】天親曰。自此下一切修多羅示現。斷疑云何生
0571b03: 疑。若不住法行。於布施云何為佛菩提行布施邪。
0571b04: 斷彼疑故如經。
0571b05: 【經】須菩提於意云何可以身相見如來不止即見如
0571b06: 來。
0571b07: 【論】無著曰。此下第三欲得色身住以依義則顯示對
0571b08: 治色身慢故言相成就者此為說相顯示如來色身
0571b09: 故須菩提言不也。乃至凡所有相皆是妄語。為成此
0571b10: 義即顯欲願應攝持故。以相成就為妄。顯非相則
0571b11: 不妄。是為安立第一義。言如是諸相非相則見如
0571b12: 來者。此為顯現。謂相應三昧時。於彼非相見故。頌
0571b13: 曰。
0571b14: 分別有為體防彼成就得三相異體故
0571b15: 離彼是如來
0571b16: ○天親釋曰。謂若分別有為體是如來者。則是以有
0571b17: 為相為第一義。以相成就為見如來身。為防彼見故
0571b18: 經云不可以相成就等。以如來者名無為法身故。說
0571b19: 相即非相。偈言三相異體故離彼是如來者。謂彼相
0571b20: 成就即非相成就。以三相者異如來體故。若見諸相
0571b21: 非相則見如來者。此顯有為妄故。離彼是如來又
0571b22: 以相非相相對故。彼生住滅異體不可以得如來法
0571b23: 身。此明如來體非有為菩薩如是知如來已巳為佛菩
0571b24: 提行於布施。則是不住法布施也。○唐譯曰。此中意
0571c01: 說三相之體是遷流故。是故勝相即非勝相。應以勝
0571c02: 相非相觀於如來。餘文大同。○功德施曰。此下皆以
0571c03: 問答遣疑持諸正法。須菩提因疑云云。相成就者。是
0571c04: 無常故。皆是妄。非妄者所謂真實名曰如來。諸
0571c05: 相若存是誑矣。應以諸相非相而見如來。即相徵
0571c06: 求無所得故。若能遠離眾生希望。乃至法身亦無所
0571c07: 得。然能如是行不住施。即於佛身速致圓滿斷疑一。
0571c08: 〔會解〕曰。以無住相行施。雖無所求可也。以施而
0571c09: 求佛果。謂有住相可也。是果與因。似不相當。空生
0571c10: 所以疑也。佛言可以身相見如來不者。意發空生
0571c11: 非相之答。苟惟非相。則不乖於無住。是以不住因
0571c12: 求無相果。孰曰非乎。論言欲得色身住者。以次第
0571c13: 義。因必獲果。果有色法二身。色相非所求。當求法
0571c14: 身。而言欲得者非實願樂。擬問文云。爾若但求色
0571c15: 身。彼尚理者必應起慢。無對治故。故云不也。既曰
0571c16: 如來所說身相即非身相。又曰若見諸相非相即
0571c17: 見如來。此兩非義。政自不同。初謂非是之非。所以
0571c18: 揀之也。所謂凡所有相皆是妄是也。次言直彰
0571c19: 無相。所以亡之也是即非相之相是如來相。理而
0571c20: 言之。相即非相。非相即相。論意正以相非相相對。
0571c21: 約有為無為。彰乎離義。離而後即。斯善見矣。凡所
0571c22: 有相四句。本謂如來通該諸法其理一貫。亦是一
0571c23: 經結要之文。但是有相。何適非妄。皆為所遣可也。
0571c24: 至於復宗結旨非相即相。何處不是如來。皆為所
0572a01: 立可也。夫惟皆遣則一切法異皆立則一切法同
0572a02: 既全同全異。亦無遣無立。無遣無立即是真如。真
0572a03: 如只是般若異名。一切諸法一而已巳矣。一亦非一。
0572a04: 妙旨斯在。故知此文言簡理盡。非相之相。親見乃
0572a05: 知。
0572a06: 【疑】天親曰。此下須菩提復生疑致問。向說不住事
0572a07: 行施。則因深義。又說如來非有為體。則果深義。未
0572a08: 來惡世聞必不信。云何不空說法。文先致問。次斷
0572a09: 彼疑如經。
0572a10: 【經】須菩提白佛言世尊頗有眾生止何況非法。
0572a11: 【論】無著曰。此下第四為欲得法身住處。於中二種。一
0572a12: 言說法身。二證得法身。今明言說法身故。經言頗有
0572a13: 眾生等。修多羅章句者。如上說七種義句頗有於此
0572a14: 能不顛倒生實相否。若如言執義則非實相。世尊為
0572a15: 遮此故。於正法欲滅修行漸滅時。以五義顯示故當
0572a16: 生實相。謂一者修行顯示。如經有持戒修福等。即增
0572a17: 上等三學。自少欲乃至三摩提等。二者集因。經言已巳
0572a18: 得供養諸佛等。謂一心淨信尚得如是。何況生實想
0572a19: 也。三者善友攝持。經言如來悉知悉見等。謂如來於
0572a20: 一切眾生所作中知其心。見其身。所依止故。四者攝
0572a21: 福德。經言取無量福聚等。謂福正起時為生滅時攝
0572a22: 持種子為取故。五者顯示實想。經言是諸眾生無復
0572a23: 我相等。以實想故對治五種邪取。一外道為我等想
0572a24: 轉。二內法凡夫。及聲聞為法想轉。三增上慢菩薩為
0572b01: 無法相轉。雖無法相而猶有取。謂取無法故。四世間
0572b02: 有想定。五無想定。為有想無想轉。是菩薩於彼皆不
0572b03: 轉。以其顯了有戒。乃至當生無量福聚故。經言何以
0572b04: 故者是中邪取。但言法。及非法相轉。不言餘者。以我
0572b05: 想及依止不轉故。我想。即初外道等。依止。即想無想定。彼根定故。且云不轉。故不言之
0572b06: 然於我想中隨眠煩惱不斷故。則為有我取故。經言
0572b07: 是諸菩薩若取法相。則為著我取等。此我等想轉中
0572b08: 餘義。經猶未說故復言之。於中取自體相續為我想。
0572b09: 取我所為眾生想。謂我乃至壽住取為命想。展轉取
0572b10: 餘趣為人想。又言當生實想者。顯示對治不實想故。
0572b11: 此依義也。於此顯示言說法身者說相也。言當生者。
0572b12: 欲願攝持也。無復我相等。安立第一義也。不應取法
0572b13: 等。於法及非法皆不分別。是為顯了相應。及攝散時
0572b14: 也。筏喻法門言法尚應捨者。實想生故。何況非法者
0572b15: 理不應故。此略顯示言說法身不應作不實想也。
0572b16: 頌曰。
0572b17: 說因果深義於彼惡世時不空以有實
0572b18: 菩薩三德備修戒於過去及種諸善根
0572b19: 戒具於諸佛亦說功德滿彼壽者及法
0572b20: 遠離於取相亦說知彼相依八八義別
0572b21: 差別相續體不斷至命住復趣於異道
0572b22: 是我相四種一切空無物實有不可說
0572b23: 依言辭而說是法相四種彼人依信心
0572b24: 恭敬生實相聞聲不正取正說如是取
0572c01: 佛不見果知願智力現見求供養恭敬
0572c02: 彼人不能說彼不住隨順於法中證智
0572c03: 如人捨船筏法中義亦然
0572c04: ○天親釋曰。此下凡八偈。初偈為斷彼疑故。佛答言
0572c05: 莫作是說等。故偈謂於惡世時菩薩具足三德故能
0572c06: 生信心名不空說。次偈明於過去佛所具持戒等德。
0572c07: 故功德亦滿。又經言是諸眾生無復我相等。故有彼
0572c08: 壽者及法等三偈。此明佛說般若不斷由具慧故。謂
0572c09: 菩薩離壽者及法各四種相。對彼說此。依二四相說
0572c10: 八義別。壽等四相偈者。謂見五陰差別一一是我。即
0572c11: 我相。見身相續不斷。名眾生相。一期報命乃至命住。
0572c12: 名命相。命滅復生六道。名壽者相。及法四相偈者。謂
0572c13: 一法相。二非法相。三者相。四者非相。言有可取能取。
0572c14: 一切法無故。言無法相。以無物故彼法無我。空實有
0572c15: 故。故言亦非無法相。彼空無物而此不可說有無。故
0572c16: 言無相。依言辭而說。故言亦非無相。何以故。以於無
0572c17: 言處依言相說。是為法相四種。離是八種相故。說有
0572c18: 智慧。如經云云。然言智慧即足。何故復說持戒功德。
0572c19: 為示生信差別相義故。故偈言彼人依信心等。謂彼
0572c20: 有持戒等德。乃至如經一念生淨信者。則但聞說而
0572c21: 已巳。不正取義。復有智者。不如聲取義。唯隨順第一義
0572c22: 智。故言正說如是取能生實相。故經言不應取法者。
0572c23: 不如聲取法也。非不取法者。隨順第一義智也。又經
0572c24: 言如來悉知悉見者。故偈言佛不見果知等。謂彼持
0573a01: 戒等人。如來非見果比知。以願智力現見。故言悉知。
0573a02: 然言知便足。何更言見。或謂如來以比智知。故復說
0573a03: 見。然言見便足。何更言知。或謂如來以肉眼等見。為
0573a04: 防是故。故如是說。言求供養恭敬者。謂若有人欲得
0573a05: 供養。自歎有持戒等德。佛於彼人則不能說。佛自知
0573a06: 見以無實故。又言生者能生因故。取者熏修自體果
0573a07: 故。若取法相則為著我等者。謂但有無明使。無現行
0573a08: 麤煩惱。示無我見。而有我取故。喻法門。言是法應
0573a09: 捨非捨法者故。偈言彼不住隨等。示修多羅法中證
0573a10: 智不住。以得證智捨法故。如到彼岸捨筏也。若隨順
0573a11: 彼證智法。是法應取。如未到岸而取筏也。○唐譯以
0573a12: 壽存作壽者想。命根既謝轉求後有作更求趣想。又
0573a13: 曰。有隨眠性。非有現行執。於一筏喻上而有取捨。故
0573a14: 云如來密意宣說筏喻法門。餘文大同。○功德施曰。
0573a15: 後五十歲者。人壽百齡分為二分。初分五十教力增
0573a16: 強。後漸衰減。名未來世。是為後五十歲。言持戒者。此
0573a17: 復有三。一能離戒。謂離十不善業故。二能作戒。作菩
0573a18: 提分業故。三能趣戒。趣第一義諦故。言功德者。謂無
0573a19: 貪等及悲智故。智慧者。了知生法二無我故。離八種
0573a20: 想者。諦觀諸蘊無有主宰故無我。觀諸蘊無常相續
0573a21: 流轉故無眾生想。觀今剎那亦生亦老亦死故無命
0573a22: 想。雖諸蘊循環受諸異趣。於中無人。故無取者想。譬
0573a23: 如因質現象質不至象而有象現。由前蘊故。從蘊續
0573a24: 生。前不至後。無取者想亦復如是。離法想者。謂第一
0573b01: 義法本不生故無法想。以不生故亦無有滅。故無非
0573b02: 法想。法非法分別離故。故無想。此言無想。但顯想無。
0573b03: 非謂無法而名非想。雖第一義離一切想。而隨世言
0573b04: 說故亦非無想。此謂了知二無我性。由戒善故。能起
0573b05: 深信。又言智慧生於實想。一切功德。此俱攝故。復以
0573b06: 何義言悉知見。令諸菩薩心勇猛故。為欲開顯一切
0573b07: 智故。於諸境界朗然現覺。非如比智見煙知火。非如
0573b08: 肉眼見麤近物。若諸菩薩起我等想。因生我執。因於
0573b09: 我執有我我所。復生法非法想。非如土木故。經言不
0573b10: 應取法者。捨二邊故。法有性相尚不應取。何況非法。
0573b11: 本無性相。復次無分別者。善法如法尚不可取。況不
0573b12: 善非法。若善法亦不取者。佛何故說集福資。故說
0573b13: 如筏喻者。如欲濟川先須取筏。至彼岸已巳捨而去之。
0573b14: 如象脅經說。若出生死證涅槃界。愛非愛果。法非法
0573b15: 因。一切悉捨斷疑二。
0573b16: 〔會解〕曰。論言二種法身。一往雖異。言法則同。蓋
0573b17: 所證得莫非實相為法身故。究而言之。離身無法。
0573b18: 離法無身。一法二義。是謂如來究竟身法。今此正
0573b19: 明言說法身。亦為下證得作本。故兼言之。經言實
0573b20: 信。或云實相實想。能所之異也。信實相者。本當於
0573b21: 智。兼言戒福者。論固言之。一為顯示能信實相差
0573b22: 別義故。如天親。二為此中攝一切功德故。如功德
0573b23: 施。抑徒有戒福。雖信而不解。但有智慧。雖解未必
0573b24: 信。惟三德備。而後信解。所謂緣能資了。了能發正
0573c01: 是也。今秦本略智者。意以能信章句兼之。經言後
0573c02: 五百歲。或言後五十歲。雖通二解。依秦本為正。以
0573c03: 此為實者。信為真實之實。非謂實也。知見之言。論
0573c04: 釋詳矣。無復我相等。正言能信之本。本於無我。有
0573c05: 我則乖於般若。故不能信。所以為深。為淨。為得福
0573c06: 無量者。由無我故也。然則如來所以知見者。非謂
0573c07: 知我。知其無我也。惟見亦然。不唯諸佛於是見眾
0573c08: 生。亦將眾生於是見諸佛。是知我相之極極於無
0573c09: 我。無我之極極於般若。於般若中知見信解。皆由
0573c10: 無我。可不究其所自乎。論於是明二種四相。我相
0573c11: 四者或曰我想。有情想。壽者想。更求趣想。又曰我想。眾生想。命想。壽者想。所出不同。名想或異。今依
0573c12: 秦本且以我人眾生壽者為次為正。偈言壽者等從後舉爾亦曰四見四執四
0573c13: 取等。具應有十六我人知見。委如法界次第依大論注釋云云然
0573c14: 皆自陰入界實法起。要以我見為本。隨所執計得
0573c15: 名不同。四與十六。名相開合。云云諸論各為義釋。
0573c16: 非不詳盡。今更約常情釋之。然法本無我。認為主
0573c17: 宰者我也。謂我為人靈於土木而性不可變。是猶
0573c18: 有人者在人也。本四大五陰眾法生。而取為己巳有
0573c19: 者眾生也。於無常法保以為常者壽者也。準例餘
0573c20: 釋亦應可知。次法相四者。魏譯有列有釋。列從先
0573c21: 立後蕩。則曰一法相等。釋則從經。如曰無法相亦
0573c22: 非無法相等。凡兩重蕩立以成四相。雖有前後。理
0573c23: 實無違。言有法無者。即相言性也。空實有者。謂空
0573c24: 本無物。即性言相。故空相則有也。又言彼空無物。
0574a01: 而此不可說有無者。謂彼即相言空。故空自非空。
0574a02: 以無物故相即是空。則相亦非相。對彼說此。不得
0574a03: 以有無言之。是相與無相皆空。故言無相。由是言
0574a04: 之。初約空有二邊相對。次約空有皆無相對。言說
0574a05: 相則義當中道。既四者俱離。是中亦不立。所謂中
0574a06: 道不須安是也。今秦本從略合而言之。但曰無法
0574a07: 相亦無非法相。正約空有雙蕩。的顯中道。則般若
0574a08: 破相之旨顯矣。雖各有理。什簡而優。再言何以故
0574a09: 下。據無著以破邪取則順釋其文。天親既彰俱離
0574a10: 則反顯其說。今依秦本直釋。正由上言無復我相。
0574a11: 而又曰無法相等。故復追釋反顯之意。謂若心取
0574a12: 相者。我相也。有我相則有我取。凡以是取法相及
0574a13: 非法相。均不免為著於我人。故凡三重遣著。併不
0574a14: 出二空而已巳。謂初則以實從假。即人法空。次以法
0574a15: 非法俱相。即性相空。故雙結顯曰。是故不應取法
0574a16: 等。既皆不取。則遣無不盡。即中道畢竟空明矣。然
0574a17: 則猶存中道何邪。曰中體本離。故不當遣立。然亦
0574a18: 遣者遣其著情爾。無著明邪取有五者。約實想通
0574a19: 破故也。經則唯言法及非法想轉。即內法凡夫二
0574a20: 乘上慢等菩薩有著法非法相見故。於是言之。若
0574a21: 餘我想等。則外道所著。及想無想轉。非所破之要
0574a22: 文。置而不言。又曰。然於我想中。隨眠不斷者。此復
0574a23: 於我想而論麤細。謂已巳斷現煩惱者。雖無麤想。而
0574a24: 隨眠不斷。故轉為我取。取彼法非法想。是亦我想
0574b01: 而已巳。文言隨眠。天親對現行麤惑說。即無明也所謂此我想轉中餘義。
0574b02: 經猶未說是也。此通別進否。文頗難明。因得以申
0574b03: 之筏喻法門下引喻證也。法非法義。如諸論釋。無
0574b04: 非是者。亦可謂非法者般若也。凡諸法相。尚應須
0574b05: 離。何況般若而不自離乎。此當克體釋非法也別譯
0574b06: 楞伽有此一說併見於此。
0574b07: 【疑】此下為遮異疑。向說不可以相成就得見如來。
0574b08: 何故釋迦得阿耨菩提說名為佛。復云何說法。為
0574b09: 斷此疑如經。
0574b10: 【經】須菩提於意云何如來得阿耨多羅三藐三菩提
0574b11: 邪止即非佛法。
0574b12: 【論】無著曰。此下次明證得法身。復有二種。一智相。二
0574b13: 福相。智相至得法身者。經言如來得阿耨菩提等。依
0574b14: 義顯示。為翻正覺菩提取故。及攝所說法皆不可得
0574b15: 故。言無有定法。即須菩提道佛意也。若言有法可說
0574b16: 名菩提者。是為說相。以世諦故。說有菩提及得者。為
0574b17: 欲願攝持。以方便故。有如佛意。則二俱無。故曰如我
0574b18: 解佛所說等。又曰如來所說法皆不可說等者。取謂
0574b19: 正聞時。說謂演說時。由說故知說及所說皆不可取。
0574b20: 即安立第一義也。非法者。分別性故。非非法者。法無
0574b21: 我故。以無為故得名聖人者。若無分別義。名無為者。
0574b22: 是菩薩以有學得名。即相應攝散時顯了故。若無起
0574b23: 無作如來轉依名無為者。即如來以無學得名。唯第
0574b24: 一義無上覺故。次言福相至得法身者。經言若人滿
0574c01: 三千世界等。即彼言說法身出生如來福相法身。乃
0574c02: 至一四句偈。生福甚多。況復如來所有福相。為成此
0574c03: 義故言如來阿耨菩提從此出生。以普習十法行阿
0574c04: 含故。十法行未撿亦由世諦故。言佛出生及得菩提。此二
0574c05: 並說名為佛法。又言佛法即非佛法。復次其所生福
0574c06: 勝彼福者。以依義則顯示對治福不生故言其福即
0574c07: 說相言勝彼。即欲願攝持。是福聚即非福聚及非佛
0574c08: 法等。並顯安立第一義諦。以隨順無為得名故。相應
0574c09: 攝散不復顯了上卷止此。頌曰。
0574c10: 應化非真佛亦非說法者說法不二取
0574c11: 無說離言相受持及說者不空於福德
0574c12: 福不趣菩提二能趣菩提於實名了因
0574c13: 亦為餘生因唯獨諸佛法福成第一體
0574c14: ○天親釋曰。謂佛有三種。一法佛。二報佛。三化佛。今
0574c15: 釋迦則化佛。不證菩提。亦不說法。如經無有定法等
0574c16: 故。然一向不說邪。為遮此故。故言說法不二取。謂非
0574c17: 不說。但說者聽者不取法非法故。以彼法非法非非
0574c18: 法依真如義說故。非法者。一切法無體相故。非非法
0574c19: 者。彼真如無我相實有故。何故言說不言證。謂有說
0574c20: 即成證義。若不證者。則不能說。如經一切聖人皆以
0574c21: 無為法得名。謂彼法是說因故。一切聖人依真如法
0574c22: 故能說彼無為法。復以何義言彼法不可說。況如是
0574c23: 取。以遠離言說相。非可說事故。而言一切聖人者。以
0574c24: 依真如有分有具故。又經說七寶施福譬喻校量者。
0575a01: 顯法雖不可說取而福德不空。故偈云云。言福不趣
0575a02: 菩提等者。謂受持演說二者能趣菩提。如經乃至受
0575a03: 持四句偈等。是福德聚文有二義。一積聚義。二進趣
0575a04: 義。論作聚義有二種文。似未安。亦是文略。應云福聚文有二義。謂聚非聚。偈亦二義。謂趣。不趣。以偈配
0575a05: 經。聚即不趣。趣即非聚二義而已巳。故云如人擔重不能進趣。如是彼福
0575a06: 德聚以積重故。於菩提不能進趣。說名為聚。非福聚
0575a07: 者。即二能趣故。於彼福德中勝。所以能趣者。如經一
0575a08: 切諸佛菩提皆從此經出生等。故偈言於實名了因。
0575a09: 謂菩提者名為法身。體實無為。此二於彼能為了因。
0575a10: 雖不作生死因。亦為餘報化二佛作菩提因故。是為
0575a11: 唯獨諸佛法。此福能成彼第一不共體故。如是名福
0575a12: 德多。○唐譯。又以進趣為肩義。謂在肩能持故。以此
0575a13: 名聚為肩。以不能持者為非聚義云云。顛倒其說。
0575a14: 失理一也。餘文大同。○功德施曰。此明佛證真實無
0575a15: 法可取。言說法者。順俗名言。非第一義。以法非法無
0575a16: 所取故。說名菩提。而言諸佛證菩提者。謂無得而得。
0575a17: 以菩提無生故。須菩提以密意答言無有少法可得。
0575a18: 非於無生而不現證。言不可取不可說者。無能取能
0575a19: 說故。無為者。無所得義。聖人者。見真實義。為它說者。
0575a20: 謂於二諦善能開演不顛倒故。其福勝彼者。以二門
0575a21: 故。謂理及教。教者經言施中最者所謂法施。餘財施
0575a22: 攝故。理者財施。住於生死。法施能成究竟功德故。佛
0575a23: 法即非佛法者。謂諸法體性空無所有。此若開顯是
0575a24: 佛法身見有性者。於法未悟。依此密意。說非佛法。若
0575b01: 知法無性覺此名佛。若持此法了無性者。斯名法施
0575b02: 斷疑三。
0575b03: 〔會解〕曰。觀今此文。據論不出福智二嚴。以二嚴
0575b04: 故理性得顯。則至得法身一也。至猶極也。修德之極。必得法身從
0575b05: 能顯說故曰二種。經言無定法者。空生深領佛意。
0575b06: 謂所得所說無決定義。亦不可思議之謂。因自釋
0575b07: 曰。皆不可取不可說非法非非法等。謂是法妙不
0575b08: 可以相得。故曰不可取。理不可以言示。故曰不可
0575b09: 說。方謂之法。體不可得。方謂非法。相實有故。依真
0575b10: 如第一義說。故曰非法非非法。又曰一切賢聖皆
0575b11: 以無為法而有差別。則又覆釋。上所說法皆由依
0575b12: 無為法故。其說如是。是即真如異名。而有差別者。
0575b13: 非無為有差別。正言能依者差別爾。魏譯曰。得名
0575b14: 賢聖者。謂一切賢聖。皆以無為法為本。而得有淺
0575b15: 深。故聖賢之名立。學無學所以異也。偈言應化非
0575b16: 真佛亦非說法者。謂釋迦者應化也。不可以身相
0575b17: 見者真佛也。二者不可同日而語。此斷疑意也。而
0575b18: 曰。化佛不證菩提。亦不說法者。一往以法報奪言
0575b19: 之。然非不說法得菩提也。但無有定法。故得而非
0575b20: 得。說而非說。肇師云。諸相煥目而非形。八音盈耳
0575b21: 而非聲是也。抑以三身分別。則得菩提者報佛也。
0575b22: 說法者應身也。無說無得者法身也。若相即而說。
0575b23: 應即法報。故得而非得。法報即應。故無說而說。各
0575b24: 有其致。理不可偏。次言福相法身。於中先舉譬校
0575c01: 量。言甚多者。於事雖多。校法則劣。故曰是福德即
0575c02: 非福德性。是故如來說福德多者。約事順答且云
0575c03: 多爾。非福德性以言多。若望次文所校之福。此但
0575c04: 福德。不趣菩提。所以秦本特加性字。意為生下次
0575c05: 文。顯持經福勝。所謂二能趣菩提也。何以故下。復
0575c06: 徵釋所以勝彼之義。以其能生菩提及法身故。今
0575c07: 譯從略。但言出。不言生。義兼之也。然所出生者佛
0575c08: 法也。佛法非法。亡之恐其著也。於佛法起見尚應
0575c09: 須離。況餘法乎。此非之之言。諸論或以安立第一
0575c10: 義釋。或約證悟釋。或以無性等釋。並各有理。詳之
0575c11: 可知。
0575c12: 【疑】天親曰。向說聖人以無為法不可取說者。須陀
0575c13: 洹等亦取自果如證而說。云何言不可取說也。為
0575c14: 斷此疑如經。
0575c15: 【經】須菩提於意云何須陀洹能作是念止是樂阿蘭
0575c16: 那行。
0575c17: 【論】無著曰。此下第五為修道得勝中無慢。又八種住
0575c18: 中第四離障礙住。凡十二障。謂一慢。二無慢而少聞。
0575c19: 三雖多聞而小攀緣作念修道。乃至十一雖具資
0575c20: 而不自攝。十二雖自攝而無教授。第一為離慢故者。
0575c21: 經言須陀洹等。此以依義顯示對治我得慢故。謂若
0575c22: 須陀洹等作念得果。即有我想。我想即慢。非謂無慢。
0575c23: 而有四果名相之異。此為說相。若顯示無慢。即欲顯
0575c24: 攝持。言實無有法等。是為安立第一義。以實無所行
0576a01: 故。顯無諍行。及離欲者。此以己巳證令彼信故。為顯現
0576a02: 相應行也文仍作安立第一義者誤。頌曰。
0576a03: 不可取及說自果不取故依彼善吉者
0576a04: 說離二種障
0576a05: ○天親釋曰。謂以斷疑成彼不可說取故。聖人以無
0576a06: 為法得名故。不取六塵。名須陀洹。又名逆流。於六塵
0576a07: 不入故。乃至阿羅漢不取一法。是為不取自果。非不
0576a08: 取無為法。以為自證。若起如是心謂我能得果等。即
0576a09: 有使煩惱在。非現行煩惱。於彼證時已巳離我取故。何
0576a10: 故須菩提自歎身得受記證果說無諍行。為於彼中
0576a11: 明勝功德生深信故。而實無所行者。謂依善吉說離
0576a12: 二種障故。一者煩惱障。二者三昧障。離彼二障故無
0576a13: 所行。○唐譯曰。無為之法體不可取。為此聖人於自
0576a14: 果不取不說。若作是念者。意說有隨眠惑。非是現行
0576a15: 故。非彼證現觀之時有我等執。餘文大同。○功德施
0576a16: 曰。若所證無性者。四聖果云何得成。不見世間無物
0576a17: 有果。為遣此疑。經曰須陀洹等四果名相云云。如是
0576a18: 四人皆不作念我能得果。以於證時無所得故。故曰
0576a19: 實無有法等。若作是念。有我等取。離身見者無彼取
0576a20: 故。故以無為說名聖人。無為相者。空性相義。須菩提
0576a21: 述己巳所證無如是念。若行於無諍不悟即空。如來不
0576a22: 應贊言。第一諍者所謂煩惱。離彼煩惱。名無諍定斷疑
0576a23: 四。
0576a24: 〔會解〕曰。此章名為修道得勝中無慢者。夫修道
0576b01: 必志於得果。得果則或勝心隨之。以己巳之得輕彼
0576b02: 不得之謂慢。於是起慢。我見不忘。則見與果皆非
0576b03: 故必無慢然後為得。所以明離慢也。若約斷疑云
0576b04: 者。既曰不也。則是不作是念以取自果。況當起慢。
0576b05: 故無違於不可取說也。經本示菩薩離慢。而以小
0576b06: 果言者。蓋寄小明大。若彼當分未必能忘。今此言
0576b07: 者。亦般若意在淘汰融通小執。故假須菩提以發
0576b08: 之。使彼聞而無著。則一言而兩得矣。須陀洹名為
0576b09: 入流。又曰而無所入者。釋所以不取之義。謂證初
0576b10: 果預於聖流故。入者入無所入。又入。此者必不入
0576b11: 於彼。了知六塵皆不可得。故無可入。不同凡夫實
0576b12: 有涉入故。亦得謂之逆流也。斯陀含名一往來。以
0576b13: 其欲思九品。前六品盡。而餘三猶在。故須一來方
0576b14: 得三果。三果所以名不來也。此來不來等約事雖
0576b15: 爾。以彼所證空理了無來去。故皆以無言三果合
0576b16: 云而實無不來。今本略者不無其旨。蓋無字已巳當
0576b17: 於理。若更云不來則似煩重。然但云來。映帶前文。
0576b18: 則不來可知。略意在此。至阿羅漢此當無學。獨言
0576b19: 道者。道則因義。為讓究竟極果無學故也。是亦譯
0576b20: 者之意。實無所有名阿羅漢。則無學之至者。若作
0576b21: 是念即著我人者。文應例言之。反以言著顯其不
0576b22: 著。不著則無得矣。又曰我得無諍三昧者。須菩提
0576b23: 自述佛印也。意則以己巳證彼。亦顯無得而得。雖然。
0576b24: 使空生以為己巳能。則是起諍非無諍也。阿蘭那行
0576c01: 與前無諍。華梵見爾。要皆以無得無行為本。使
0576c02: 後之人於一切法亦皆無行無得。則我即空生。空
0576c03: 生即我。夫豈有古今聖凡之間哉。
0576c04: 【疑】天親曰。復有疑釋迦昔於然燈佛所受法得記。
0576c05: 云何而言彼法不可說不可取等。又功德施曰。若
0576c06: 預流等不得自果。云何世尊遇然燈佛獲無生忍。
0576c07: 為遣此疑如經。
0576c08: 【經】佛告須菩提於意云何如來昔在然燈佛所止實
0576c09: 無所得。
0576c10: 【論】無著曰。此下第六為不離佛出時亦為離少聞障
0576c11: 故。謂彼佛出世承事供養。則有法可取。離此分別故。
0576c12: 依義等釋例前可知。頌曰。
0576c13: 佛於然燈語不取理實智以是真實義
0576c14: 成彼無取說
0576c15: ○天親釋曰。為斷疑故。如經云云。謂如來於然燈佛
0576c16: 所。言語所說不取證法。顯彼證智不可取說。○唐譯
0576c17: 大同。○功德施曰。此文顯示昔遇然燈佛時以悟無
0576c18: 生生法可取。言獲忍者。以俗諦故。如說得菩提者謂
0576c19: 無所得。復有經說。我坐道場無得而起。又曰。我所有
0576c20: 法皆不可得。或曰。言語不能取證法非智不取。此說
0576c21: 違經。經說第一義非智之所行。何況文字故。復次智
0576c22: 所知境名所詮境。是二差別智之所證。名初不行。何
0576c23: 義須說語不能取。復次餘經中說。於然燈佛所得無
0576c24: 生智不取於法。如彼經言。菩薩有四。謂初發心見色
0577a01: 相如來。修行菩薩見功德成就如來。不退菩薩見法
0577a02: 身如來。一生補處非前三見。彼菩薩以淨慧眼而觀
0577a03: 察故。不復是見。見非見是二邊。遠離二邊。是即見佛
0577a04: 亦見自身。見清淨故。一切法皆清淨。我如是見。然燈
0577a05: 如來得無生忍。證無得無所得理。乃至不住一切識
0577a06: 之境界。得六萬三昧。然燈如來即授我記。是授記聲
0577a07: 不至於耳等。顯是智證。而無所取是心法。而非語法。
0577a08: 當知此中說智之境界。云何餘師固謂遮語斷疑五。
0577a09: 〔會解〕曰。前既以果疑因。此復以因疑果。如功德
0577a10: 施言疑意是也。天親所述則成以果疑法。經言於
0577a11: 法實無所得者示授記時所證境界。極言其理。未
0577a12: 必空生能到。由佛力故得以言之。既曰無得。則凡
0577a13: 可以言示者皆有得者也。若無所得則不容言。尚
0577a14: 何措心擬議於其間哉。所以維摩唯一默然示不
0577a15: 二法門者以此。論舉或者之言曰。言語不能取。證
0577a16: 法非智不取。謂此說違經。又曰智所證言所詮此
0577a17: 二差別者。是則言智證可也。言取則不可。抑不知
0577a18: 智有分別之智。有無相之智。而言亦有可有否。如
0577a19: 以離性得義之言。雖以語言示證可也。故知法無
0577a20: 定論。唯義所適。又如彼經明。見佛有四。後一則見
0577a21: 佛之極。過此無見可論。可謂妙盡其理也。云何餘
0577a22: 師固謂遮語者。斥彼以凡所非。皆為遣著之語。曾
0577a23: 不知是言智之境界。無著以此為不離佛出時及
0577a24: 離少聞障者。由值佛故獲無所得智。是即多聞。離
0577b01: 少聞障。所謂若知如來常不說法是名多聞。反顯
0577b02: 有所得者為少聞矣。
0577b03: 【疑】天親曰。若聖人以無為法得名是法不可取者。
0577b04: 云何菩薩取莊嚴佛土及受樂報。佛取自法王身。
0577b05: 復云何餘世間取彼是法王之身。為斷此疑如經。
0577b06: 【經】須菩提於意云何菩薩莊嚴佛土不止應無所住
0577b07: 而生其心。
0577b08: 【論】無著曰。此下第七為願淨佛土亦離雖得多聞而
0577b09: 小攀緣作念修道障。故經云云。謂若念嚴淨佛土者。
0577b10: 則於色等事分別味著。為離此故。言應生如是清淨
0577b11: 心等。頌曰。
0577b12: 智習唯識通如是取淨土非形第一體
0577b13: 非莊嚴莊嚴
0577b14: ○天親釋曰。諸佛本無莊嚴國土事。唯真實智慧習
0577b15: 識通達。非彼土有可取相。若人取彼國土言我成就
0577b16: 者。是菩薩不實說。如經云云。故偈言非形第一體等。
0577b17: 言莊嚴有二種。一者形相。二者第一義相。今從次義
0577b18: 故說非莊嚴莊嚴。又非莊嚴者。無有形相。以諸功德
0577b19: 非嚴而嚴。即第一義莊嚴。若分別佛土是有為形相
0577b20: 者。則是住於色等境界。為遮此故。應如是生清淨心
0577b21: 等。○唐譯曰。從諸佛淨智所流唯識所現。此則不能
0577b22: 有所執取。○功德施曰。眾妙珍奇悅可於心。名為莊
0577b23: 嚴。則有色等體相。第一義中斯不可得。說非莊嚴。而
0577b24: 依俗諦以智成就。是名莊嚴。言不應生有住心者。凡
0577c01: 作我成就有住之心不應生故。不應住色生心者。於
0577c02: 色等果不應求故。應無所住而生其心者。應生以智
0577c03: 成就不住之心也斷疑六。
0577c04: 〔會解〕曰。菩薩取果人之土。諸佛感因行之修。與
0577c05: 物結緣。嚴淨佛國。斯佛菩薩常理也。維摩明佛國
0577c06: 因果非不詳著。而此特亡之何也。曰亡之立之。各
0577c07: 有其理。彼為明佛國因果。顯不思議之宗。故須立
0577c08: 法以成其行。此因言不可說取。示無定法之義。故
0577c09: 須遣著以彰其智。然亡之不無其照。立之不無其
0577c10: 遣。故一亡一照為言不同。一遣一立其致一也。使
0577c11: 不相成濟。亦不足為今取土極致也。夫台宗一家。
0577c12: 明土有四。曰同居。曰方便。曰實報。曰寂光云云。今
0577c13: 此言者。文因承上果證而來。又疑菩薩所取之土。
0577c14: 極唯從理。正當寂光。故曰無形第一體非莊嚴莊
0577c15: 嚴。教門則曰寂光理土。端醜斯亡。無能莊嚴。無所
0577c16: 莊嚴。即其義也。然以非嚴而嚴。亦得謂之究竟報
0577c17: 土。以土例身。則受樂報佛。義適相當。而言智習唯
0577c18: 識通者。智謂真智無著。習則熏本修習。識則唯心
0577c19: 無外。具足三者乃能通達究竟理土。故曰如是取
0577c20: 淨土等。淨名記釋謂。四智和合為集。識轉為智名
0577c21: 通。是應以習為集。亦一說也。於是結顯無住。則曰
0577c22: 應如是生清淨心。謂雖生心嚴土而不住於相。亦
0577c23: 不取而取。不住六塵而生其心。文與前同。而意則
0577c24: 異。云云夫唯如是。復何攀緣作意之有。而特以小
0578a01: 言者。謂小有是念則乖理體。亦異乎六塵攀緣故
0578a02: 也。正恐初心淺行有是障故。防離云爾。抑兩論意
0578a03: 別。固不可同日語也。
0578a04: 【疑】如前云何受樂報佛云云。如經。
0578a05: 【經】須菩提譬如有人身如須彌山王止是名大身。
0578a06: 【論】無著曰。此下第八為成熟眾生。亦離捨眾生障故。
0578a07: 如彼阿脩羅王等大身。量如須彌。尚不應見其自體。
0578a08: 何況餘者。如來說為非身者。顯示法無我故。無生無
0578a09: 作以為自性。與相差別故。頌曰。
0578a10: 如山王無取受報亦復然遠離於諸漏
0578a11: 及有為法故
0578a12: ○天親釋曰。為斷疑故。說彼受樂報佛。體同須彌山
0578a13: 王。鏡象之義。故言如山王。無取等謂勢力高遠。故名
0578a14: 為山王。以無分別故而不自取。受樂報佛得無上法
0578a15: 王體。以分別亡故。不取自相。亦復如是。故說非身名
0578a16: 為大身。以遠離諸漏則無有物。唯有清淨妙身。而不
0578a17: 依它緣住。故曰遠離於有漏等上卷止此。○唐譯云云。○
0578a18: 功德施曰。此喻顯示自在之身如須彌山。由共業力。
0578a19: 雖無分別。而生大體。如來亦爾。於無量劫修諸福行。
0578a20: 雖獲大身不由分別。以第一義中山及色身無體性
0578a21: 故。是形相者皆有為故。如佛說非身是名大身。非謂
0578a22: 有身名大身也斷疑七。
0578a23: 〔會解〕曰。此章以諸論對釋。文相絕異。今謂各有
0578a24: 其理。無著約當文釋義。故以成熟眾生言之。亦是
0578b01: 捨離眾生障。蓋左右之異。經言大身。即欲界眾生
0578b02: 中舉其大者。有如阿修羅等。意則菩薩雖為成熟
0578b03: 眾生。而不見眾生相。亦如現彼大身。尚不見其身。
0578b04: 況其餘者。又曰佛說非身是名大身。此應知有事
0578b05: 理。以事還是言彼大身。出於變化。不有自體。故能
0578b06: 如是之大。若實有是體。使復有大者形之。則體亦
0578b07: 小矣。以理則顯示成熟眾生。令其證法無我。以彼
0578b08: 體非體。了無生無作。說非身之身。故曰顯示自性
0578b09: 與相差別。言自性則非身之身。與上大身相異也。
0578b10: 天親取承上斷疑。故不取自法王體。有如山王無
0578b11: 分別義。謂雖有大身而非大身。釋上無為不可取
0578b12: 之疑。而言非身者。謂以所非言之。則非有為有漏
0578b13: 身。所謂遠離有漏等是也。以克體亡相言之。則相
0578b14: 而非相。即非相名大身。所謂以第一義故山及色
0578b15: 身俱無體相是也。然以三身分別。既曰受樂報佛
0578b16: 即報身也。故教門以證非身為勝。的據是文。誠得
0578b17: 其當也。或者又以涅槃百非之身證非身為劣者。
0578b18: 曾不知彼約所非之身。還是以身為劣。以能非者
0578b19: 為勝。其義宛順也。此殆自昔莫決之論。苟得今能
0578b20: 所義。其旨判然矣。○從第三至此。往復折徵。凡五
0578b21: 釋疑。並顯不可取說無有定法之義。其理既窮。無
0578b22: 可疑者。則復舉沙數恒河世界七寶施福以為校
0578b23: 量。顯其福勝。此下文凡四段。如經云云。
0578b24: 【經】須菩提如恒河中所有沙數止如來無所說。
0578c01: 【論】無著曰。此下第九為遠離隨順外論散亂。依離障
0578c02: 中其名大同。故經說四種因緣顯此法勝。謂一攝福
0578c03: 德。二天等供養。三難作。四起如來等念。對經云云。於
0578c04: 中言說者。為它直說。或教授它。顯示此法勝異對治
0578c05: 樂彼外論散亂等過。或於中起如言執。對治彼未來
0578c06: 罪。故說般若即非般若。亦顯無有餘法如來說者。故
0578c07: 言如來有所說法不。此則顯示自相及平等相第一
0578c08: 義法門也。頌曰。
0578c09: 說多義差別亦成勝校量後福過於前
0578c10: 故重說勝喻
0578c11: ○天親釋曰。前已巳說多福德譬。此復說無量世界譬
0578c12: 者。為漸化眾生令生信心上妙義故。又前未顯以何
0578c13: 功德能得菩提。故以此譬成彼功德餘文入後段釋。○唐譯
0578c14: 大同上卷止此。○功德施論文。目此下作十三種因示之
0578c15: 門合不同。併出四段後云云。
0578c16: 〔會解〕曰。文本重舉廣譬。校量持經之福。而論言
0578c17: 遠離外論散亂者。亦由上明。成熟眾生。則必菩薩
0578c18: 出以為物。而尚居信行。或不免隨外論散亂。如前
0578c19: 邪取之論。及定心時馳散外境。故須內不失照。無
0578c20: 散亂之非。外順物機。無邪取之僻。使內外不失其
0578c21: 宜。如是受持四句偈等。無它人說。則其福勝前施
0578c22: 福。果不矣。故經先明所校之本。次說持經福勝。
0578c23: 隨說經處為人天等供養。如佛塔無異。況盡能受
0578c24: 持成就最上希有之法。則作所難作。是應作念。隨
0579a01: 經典所在處。若如來無二。以法即是佛。佛即是眾。
0579a02: 亦是尊重弟子。如須菩提等所在。一體三寶。文見
0579a03: 於此。法華云。若人信汝所說。則為見我。亦見於汝
0579a04: 及比丘僧。即其義焉。又曰。如言執義。為對治彼未
0579a05: 來罪者。然般若雖勝。執之則乖。因執成妄。起未來
0579a06: 罪。故須菩提於是問名。如來於是勸持。而復遣之。
0579a07: 故曰佛說般若等。夫非之云者。所以對治如言之
0579a08: 執。然則般若信非般若。而亦有餘法可說乎。則曰
0579a09: 如來無所說。苟無所說。則餘法亦般若。是為顯示
0579a10: 般若自相。及一切法皆般若。則平等相也。如是法
0579a11: 門即第一義。
0579a12: 【經】須菩提於意云何三千大千世界止是名世界。
0579a13: 【論】無著曰。此下第十明色及眾生身摶取中觀破相
0579a14: 應行。亦為離影象相自在中無巧便故。經言三千世
0579a15: 界。彼不限量攀緣作意。言菩薩恒於世界攀緣作意
0579a16: 修習。於中為破色身影象相故。顯示二種方便。一者
0579a17: 細作方便。如世界所有微塵等。二不念方便。如經諸
0579a18: 微塵如來說非微塵等。又經言世界非世界者。顯眾
0579a19: 生世界也。但以名身名為眾生。不念名身方便。是即
0579a20: 顯示。故不復說彼細作方便也。
0579a21: 【經】佛言須菩提於意云何可以三十二相見如來不
0579a22: 止是名三十二相。
0579a23: 【論】無著曰。此下第十一明供養給侍如來。亦為離不
0579a24: 具福德資障故。如經云云。為成福資故。親近供
0579b01: 養。不應以相見如來。應見第一義法身也。頌曰。
0579b02: 尊重於二處因習證大體彼因習煩惱
0579b03: 此降伏染福
0579b04: ○天親釋曰。云何成彼福勝。謂二處者。一所說處。二
0579b05: 能說人。於此二處生尊重故。非前七寶等施福。以此
0579b06: 法門能與諸佛證法作勝因故。如經言如來無所說
0579b07: 法等。謂是證法。非獨如來無所說。餘佛亦如是說故。
0579b08: 彼珍寶布施是煩惱因。成就彼染事故。此因示現遠
0579b09: 離煩惱。故說地塵喻。以體是無記。非貪等煩惱。則此
0579b10: 福為近能降伏。勝也彼施福染因。何況此持經福。能
0579b11: 成菩提。及於成就相福中勝。以彼相福。於佛菩提為
0579b12: 非相故。亦非法身。故知此福復勝於彼。則最近最勝。
0579b13: ○唐譯曰。由劣亦勝故者。謂外塵雖是無記。彼福縱
0579b14: 善方之亦劣。又彼相業比今福因。是亦為劣。望彼施
0579b15: 福猶勝過故。是劣亦勝也。況法身因而不超越。餘文
0579b16: 大同云云。
0579b17: 〔會解〕曰。經明世界微塵多而非多。二論各為說
0579b18: 不同。無著謂觀破色及眾生身。摶取顯相應行義。
0579b19: 則是以外塵非塵例。破色身和合離身影象障。言
0579b20: 影象則無實之義。自在中無巧便者。謂有色則有
0579b21: 礙。了影象無實。則自在矣。使無巧便。亦不能離與
0579b22: 般若相應故。初明外塵雖多而無實。以例內身和
0579b23: 合而假。彼不限量攀緣作意者。謂彼地塵初不
0579b24: 限量塵之多少。及攀緣作意。而菩薩自於世界言
0579c01: 塵數多。緣於外塵作意修習。是還承上文為次也。
0579c02: 破色身中顯示二種方便者。謂一以微細末塵作
0579c03: 方便。二以不取念著作方便。並如經。以是滅彼影
0579c04: 象則色身忘矣。二以世界非世界破眾生假名。由
0579c05: 名身易破故。但用其一。不用其二也。天親則謂由
0579c06: 上施福是煩惱因。故說地塵為遠離因。意以外塵
0579c07: 性是無記。非煩惱體。異彼施福。是染因故。以顯持
0579c08: 經福德。不唯非煩惱因。而又能成菩提。是則施福
0579c09: 為下塵性。次之持經福則至矣。次章言可以三十
0579c10: 二相見如來不者。依無著以不具福德資故。應
0579c11: 見如來。當以法見。而不應以相見也。天親還依校
0579c12: 量福勝故。以彼相於佛菩提。則為非相理。各有當
0579c13: 無得而一也。
0579c14: 【經】須菩提若有善男子善女人止是名第一波羅蜜。
0579c15: 【論】無著曰。此下第十二遠離利養疲乏熱惱不起精
0579c16: 進故。亦為離懈怠利養等樂味障故。如經明。捨爾許
0579c17: 身所有之福故發起精進。經言若復有人等。即是以
0579c18: 清淨心生於實相。若實生如是想。則為於實相有分
0579c19: 別。為離此過故。復言是實相者即是非相等。又經言
0579c20: 我今得聞等者。為令於味著利養懈怠者生慚愧故。
0579c21: 說於來世正法滅時。尚有菩薩於此法門而能信受。
0579c22: 無人取法取等見。云何汝等遠離修行。故經言此人
0579c23: 無我相等。示無人取也。又曰我相即是非相等。示無
0579c24: 法取也。離一切相即名諸佛者。示順學相也。佛離一
0580a01: 切相故。我等亦應離之。此並為離退失精進故。言不
0580a02: 驚不怖者。於聲聞乘說有法及空而已巳。今於此經聞
0580a03: 法無有故驚。聞空無有故怖。於二不有理中。不能相
0580a04: 應故畏。以驚畏故不能發起精進。若不驚等則反是
0580a05: 也。又聞若相若生及第一義三種皆無自性。故不驚
0580a06: 等。如來說第一波羅蜜者。一為顯此法勝上令生慚
0580a07: 愧處故。二以於餘波羅蜜中勝故。三示一切諸佛同
0580a08: 說故。故名第一。頌曰。
0580a09: 苦身勝於彼希有反上義彼智岸難量
0580a10: 亦不同餘法堅實解深義勝餘修多羅
0580a11: 大因及清淨福中勝福德
0580a12: ○天親釋曰。此不重明福勝。謂捐捨身命重於資生
0580a13: 珍寶等施。而此福復勝於彼。何以故。彼捨苦身。不如
0580a14: 為法念彼身苦故捨。須菩提以重法故悲泣而言。凡
0580a15: 七義明勝。謂一希有等。雖有慧眼。昔未曾聞。故言希
0580a16: 有。一般若智岸無人能量。故名第一。即上義也。二以
0580a17: 有實相異餘非實。故名不同。三以思量修習不起我
0580a18: 等相故。堅實深妙。四不起我等相者。示所取境界不
0580a19: 倒故。我相即是非相者。示能取境界不倒故。亦二無
0580a20: 我智不驚等者謂於非處生懼曰驚。如非正道行故。
0580a21: 以不能無疑心故曰怖。一向驚怖恐其墮故曰畏。若
0580a22: 能遠離則曰不驚等。又此法門勝餘修多羅。五是第
0580a23: 一故名為大因。六諸佛所共說故。名為清淨。七並如
0580a24: 經云云。○唐譯釋義大同云云。○功德施曰。復次如
0580b01: 恒河中下。顯示受持正法其福甚多。凡十三義。謂處
0580b02: 可恭敬故。人可尊崇故。一切勝因故。彼義無上故。越
0580b03: 內外多故。勝佛色因故。超內施福故。同佛出現故。希
0580b04: 能信解故。難有修行故。信修果大故。信解成就故。威
0580b05: 力無上故。何故殷勤說此諸因相耶。以諸眾生行資
0580b06: 生施。求財位果。不持正法。斷諸苦因故。故顯示此處
0580b07: 可恭敬等。一一對經云云。言不驚等者。謂於諸法無
0580b08: 生無和合相無有決定信解成就故。亦於聞思修時
0580b09: 心安不動故也。
0580b10: 〔會解〕曰。自初文至此。以無著則文為四住。以天
0580b11: 親則一喻二處及七勝義。以功德施則十三種因。
0580b12: 雖開合不同。其為校量福勝顯持經德用一也。言
0580b13: 其福不出有三。謂七寶施福。內財施福。持說經福。
0580b14: 是三者一為所校。二為能校。以其所顯則持經為
0580b15: 。此其大略也。然以七寶施福而有廣狹。如前但
0580b16: 舉大千世界狹也。此舉恒沙世界廣也。內財施福
0580b17: 而有兼但。如直捨身命但也。為法而捨兼也。持說
0580b18: 經福亦有分具及淺深等。如持說一四句偈等分
0580b19: 也。盡能受持等具也。前以大千七寶所校者淺也。
0580b20: 以恒沙世界七寶所校者深也。如其次第一一迭
0580b21: 論。則初譬為劣。以其聞者未能深契故。所校則淺。
0580b22: 次譬當斷疑之後聞解既勝故。所校則深。以持經
0580b23: 福超內財施者。據但者言。亦次第然也。二往言之。
0580b24: 為法而捨內財者。復勝於後。以事理兼行故也。初
0580c01: 譬雖劣。而能成立施因。苟不以住相則持經之福
0580c02: 何以加此。經又以地塵喻非煩惱因。得同於勝福。
0580c03: 三十二相本是相業。反劣於持經。故知苟有分別
0580c04: 雖相而非。苟無分別雖塵亦是。但在其心。不在事
0580c05: 福也。復次須菩提隨說是經下。言持說有分具也。
0580c06: 既曰隨說。則一四句據極少言。不局一文一偈而
0580c07: 已巳。文本正宗。而便問名請持者。一經大旨盡於
0580c08: 此。後諸文義敷唱厥旨。亦不乖隔一經大體。況所
0580c09: 言者般若之實。故繼之問名宜也。名必有義。則後
0580c10: 諸所說般若之義也故說般若波羅蜜者所說之
0580c11: 本也。即非般若等約二諦以結顯也。二諦既彰。中
0580c12: 道可知。則三智之道備矣。三智者理也。因理以及
0580c13: 教。則曰如來有所說法不。須菩提復承佛力而言
0580c14: 之曰。如來無所說。夫無所說者是真般若也。然於
0580c15: 說處無說是說。即般若無說而無所不說。則因理
0580c16: 以及事。故曰三千大千世界所有微塵等。是世界
0580c17: 微塵者般若之事也。惟其皆般若故。則曰諸微塵
0580c18: 如來說非微塵等。然則教理及事皆因也。因因以
0580c19: 及果。則又曰可以三十二相見如來不。亦曰不也。
0580c20: 不則彰其非相是如來之相。亦般若而已巳矣。夫惟
0580c21: 般若攝一切法。而一切法即般若。持是經者。何
0580c22: 福以非之。於是舉捨恒沙身命以校其福。則又進
0580c23: 一等。無著以此下文為遠離利養疲乏者。不出違
0580c24: 順二障。由前福德資有具不具。具則有利養等
0581a01: 障。不具則有疲乏等障。非極言校量之福。則不足
0581a02: 以發起大精進故。時須菩提聞法深解。喜不自勝。
0581a03: 而至於泣。則其感悟可知。且曰所得慧眼未曾得
0581a04: 聞者。夫昔所得慧眼。直空智而已巳。非所以兼亡自
0581a05: 性之至空也。所以聞之者因心生信。因信入理。理
0581a06: 固本然。要由信得。故曰信心清淨則生實相。生則
0581a07: 得也。實相則理也。信之曰實信。觀之曰實想。性之
0581a08: 曰實相。理一而已巳。所以成就聞解功德第一希有
0581a09: 者。以其至空也。有則有法得以擬之。非無相也。故
0581a10: 曰是實相者則是非相。不見有一相者名為實相。
0581a11: 我今得聞等者。復以正法末世校其難易。佛世為
0581a12: 易者。以其根利障輕故無我人等相。則信解為易。
0581a13: 末世反是。信之為難。然有信解則為希有。所以進
0581a14: 之也。雖然而我人等相亦本非相。未始離於般若。
0581a15: 苟能體之。復何難之有。故曰我相即是非相等。又
0581a16: 曰離一切諸相則名諸佛。是復以佛能離相勉彼
0581a17: 聞者。所以實上希有之義。如來印之。則曰如是如
0581a18: 是不驚等言。亦領上信解受持一句。即信故不驚。
0581a19: 解故不怖。勇於受持故不畏。上以無我相等釋希
0581a21: 第一波羅蜜者。亦上兼亡自性之謂也。
