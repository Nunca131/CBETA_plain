0561a01: 奇然智和尚語錄序
0561a02: 往余涉海禮小白華遇老衲指以念佛功課且云自
0561a03: 鼻祖菩提達磨來震旦國傳佛心宗一華五葉繁興
0561a04: 遞衍每有至聖現身說法慎勿當面蹉過余默有省
0561a05: 嗣歸山二十餘秋渴企祖道了無入頭偶得天童密
0561a06: 雲悟老人嫡孫香嚴宕山和尚嫡授奇然和尚飛錫
0561a07: 雙池歸本祖剎掩關獨坐遠近歸赴如病投醫頃建
0561a08: 寶坊頓成叢社龍象雲臻和尚唯以本色提持毫不
0561a09: 假借於時上首秀野文源諸公皆嶄然卓出者拄拂
0561a10: 之下一言一令星飛電走大用機圜自三楚雙池禪
0561a11: 林肇啟由白水寶山百丈四坐道場遂有上堂小參
0561a12: 示眾拈頌機語字字直截令人如睹江搖箸未免一
0561a13: 朵頤余拜門下兩稔亦幸於棒喝中少有入頭敬讀
0561a14: 語錄成編壽之檀板敢布片言弁於卷首望後之學
0561a15: 者從本色本分中單刀直入洞明佛祖心宗方知和
0561a16: 尚現身說法婆心為人不在語言文字亦不離語言
0561a17: 文字始能即塵勞而作佛不致當面蹉過。
0561a18: 順治庚子年大呂月臨沮芑田髮弟子方叔壯沐手
0561a19: 拜書
0561a20: 
0561a21: 
0561a22: 
0561a23: 
0561a24: 
0561a25: 
0561a26: 
0561a27: 
0561a28: 
0561a29: 
0561a30: 
0561b01: 
0561b02: 
0561b03: 
0561b04: 
0561b05: 
0561b06: 
0561b07: 
0561b08: 
0561b09: 
0561b10: 
0561b11: 序
0561b12: 竊嘗記前代帝王論述象教取其陰翼王度至今遂
0561b13: 有儒術釋教並行之說然非奄有言論之訓何以為
0561b14: 入門之路非示以鏤刻之舉又何以垂永久之模無
0561b15: 怪乎語錄之傳播也余弟景康師文源上人出黃龍
0561b16: 奇本師老瞿曇語錄余捧一過不覺喟然曰淵乎微
0561b17: 歟曾聞月印萬川黃龍其月乎文公其印乎印得月
0561b18: 印有自來月得印寧止萬川乎哉宗門無盡藏法而
0561b19: 一燈遞三十三世遞百千萬億世臨濟正宗昭昭在
0561b20: 人行住坐臥間者夫何有明滅時也文公不以得之
0561b21: 黃龍者私之一己私之及門欲凡有知識誦黃龍語
0561b22: 錄如親炙黃龍且欲如文公之秉持黃龍則黃龍語
0561b23: 錄直與三藏諸函同傳不朽若夫貝葉翻飛天華亂
0561b24: 墜色即是空空即是色人人能言之無煩讚述為矣。
0561b25: 時
0561b26: 康熙戊申孟夏中浣吉日總理糧儲提督軍務巡撫
0561b27: 江寧蘇松常鎮淮楊徐州等處工部尚書兼都察院
0561b28: 右副都御史正一品加一級韓世琦拜序
0561b29: 
0561b30: 
0561c01: 
0561c02: 
0561c03: 
0561c04: 
0561c05: 
0561c06: 
0561c07: 
0561c08: 
0561c09: 
0561c10: 
0561c11: 
0561c12: 
0561c13: 
0561c14: 
0561c15: 
0561c16: 
0561c17: 
0561c18: 
0561c19: 
0561c20: 
0561c21: 序
0561c22: 自初祖西來衣六傳而有五家宗旨其間悟道者指
0561c23: 未易屈莫不震法雷據獅子床紹隆玄化爾時不分
0561c24: 宗教惟以明心見性為無上法門至哉蔑以加矣代
0561c25: 而衰也分門割戶禪和子遍滿塵沙內有經律論師
0561c26: 尋章摘句為眾開說雖非宗學而遵稟聖經腳踏實
0561c27: 地其殆以為入道乎下此別有詩字僧技術僧奔兢
0561c28: 僧名雖圜頂方袍實則焦芽敗種甚矣真僧之不概
0561c29: 見于世也久矣不佞幼讀父書旁搜梵夾宦游十數
0561c30: 載于出世法不勝忻慕焉庚子春偶因公出訪黃龍
0562a01: 寺奇然和尚恍如宿契並不作堂頭眉宇至片言撥
0562a02: 轉令人心華燦而眼纈收如此鉗錘當復何等曾讀
0562a03: 師錄若奉牟尼寶珠如飲醍醐上味清涼百骨面求
0562a04: 印可和盤托出始知無不符合即參之從來宗聖無
0562a05: 多讓也昔人云勝讀十年書豈欺我哉況予願見真
0562a06: 僧嘗于此切今一旦暢遂喜曷能已因憶子瞻遇佛
0562a07: 印以玉帶鎮山門魯直遇晦堂以木樨釋疑情不佞
0562a08: 實兩兼之一時問答機緣并小詩載在別刻毛詩云
0562a09: 既見君子錫我百朋師于不佞口門闊而法乳深乃
0562a10: 云不施功在耶勉拈數言弁諸首簡僭越殊甚若云
0562a11: 紀昌之射鋒鋒相觸而不能得之于師則吾豈敢是
0562a12: 為敘。
0562a13: 順治庚子夏日古越稽山居士雲翱張尚仙羽甫拜
0562a14: 書
0562a15: 
0562a16: 
0562a17: 
0562a18: 
0562a19: 
0562a20: 
0562a21: 
0562a22: 
0562a23: 
0562a24: 
0562a25: 
0562a26: 
0562a27: 
0562a28: 
0562a29: 
0562a30: 
0562b01: 奇然智禪師語錄目錄
0562b02: 序文方叔壯　韓世琦　張　尚
0562b03: 目錄
0562b04: 請啟
0562b05: 卷上
0562b06: 住襄陽府百丈山黃龍禪寺語錄
0562b07: 住襄州南漳縣雙池禪寺語錄
0562b08: 住襄陽府棗陽縣獅峰白水禪寺語錄
0562b09: 住襄州南漳縣寶山靈慧禪寺語錄
0562b10: 卷下
0562b11: 小參
0562b12: 普說
0562b13: 示眾
0562b14: 法語
0562b15: 頌古
0562b16: 真贊
0562b17: 機緣
0562b18: 聯芳
0562b19: 佛事
0562b20: 行繇塔銘目錄終
0562b21: 住襄州百丈山黃龍禪寺請啟
0562b22: 伏以祖道悠悠是聖是凡咸化育真光浩浩非聲
0562b23: 非色盡霑輝若解吠日之癡惟憑般若鏡以高懸
0562b24: 欲消喘月之苦須仗甘露霖而普濟舒霹靂手天
0562b25: 魔喪膽豎金剛拳外道亡形恭惟我傳臨濟正宗
0562b26: 本師　奇然堂頭大和尚曲彔下得瞿曇之骨髓
0562b27: 權衡三際換熊耳之眼睛露布十方脈聯景德燈
0562b28: 續香嚴法演雙池慣弄眉邊之玅意堂開白水堪
0562b29: 誇物外之全機學侶多從銘心鏤骨道風遠播噓
0562b30: 枯吹生眾等肅陳寶座嚴整法筵蒙再泛慈航於
0562c01: 剎海祈重撾毒鼓於塵沙切念凡情之遮障希為
0562c02: 濁世之津梁伏願慧日垂祥轉法輪於百丈慈雲
0562c03: 降瑞允猊駕於襄州令個個具五宗正眼使人人
0562c04: 證三昧圜通恭叩至尊懇願光臨。
0562c05: 　　　　　　　　　　　　　　　　習思常
0562c06: 　　　　　　　　　　　　　　　　韓傾行
0562c07: 　　　　　　　　　　　　　　　　林亨泰
0562c08: 　　　　　　　　　　　　　　　　張九經
0562c09: 　　鄉紳嚴純光　方叔壯　眾弟子習應魁
0562c10: 　　　　　　　　　　　　　　　　劉穎魁
0562c11: 　　　　　　　　　　　　　　　　張星明
0562c12: 　　　　　　　　　　　　　　　　閻承詔
0562c13: 　　　　　　　　　　　　　　　　呂應會
0562c14: 　　　　　　　　　　　　　　　　習思時
0562c15: 
0562c16: 
0562c17: 
0562c18: 
0562c19: 
0562c20: 
0562c21: 
0562c22: 
0562c23: 
0562c24: 
0562c25: 
0562c26: 
0562c27: 
0562c28: 
0562c29: 
0562c30: 
0563a01: 奇然智禪師語錄卷上
0563a02: 嗣法門人明林明燦等編
0563a03: 住襄陽府百丈山黃龍禪寺語錄
0563a04: 順治丁酉歲師在南漳縣寶山靈慧寺受襄陽府當
0563a05: 道宰官護法紳衿山主習應魁率眾檀越居士及列
0563a06: 剎耆德等請住郡南百丈山黃龍禪寺於佛誕辰入
0563a07: 院當日眾請就寺開堂師指法座云三世諸佛恁麼
0563a08: 陞後代兒孫隨我來遂陞座拈香祝
0563a09: 聖畢復拈云此一瓣香數十年間受盡辛勤一旦踏
0563a10: 翻關捩親蒙印可今對人天眾前拈出奉為現住香
0563a11: 嚴顯通堂上傳臨濟正宗第三十二世宕山遠本師
0563a12: 老和尚用酬法乳遂斂衣就座維那白椎竟乃云今
0563a13: 日恰逢浴佛辰一番拆洗一番新爾曹不見瞿曇面
0563a14: 且自回光看主人驀喚大眾云會麼昔吾佛說法四
0563a15: 十九年不曾道一字縱有文字佛無誑語一一語句
0563a16: 一一從胸襟流出汝等若不真參實究悠悠忽忽只
0563a17: 饒窮盡靈文爛記公案與己分中毫無交涉者個消
0563a18: 息乃千聖不傳非當小可生死事大無常迅速絲毫
0563a19: 打混不得勉旃勿令後悔為說偈曰欽茲陽純日六
0563a20: 種俱震動香遍恒河沙善哉釋迦文尊證天人師與
0563a21: 世作津梁汝等不見佛惟獨不自見濁土即雪山苦
0563a22: 行麻麥等好將無味話密扣主人公如舟撐上灘不
0563a23: 上不能止到得真休歇即至安樂所復舉大慧杲浴
0563a24: 佛上堂云九十七種大人相莊嚴微玅淨法身示現
0563a25: 誕生出母胎為眾生故作佛事且作麼生是作底佛
0563a26: 事良久云下座與首座大眾同入如來香水海助者
0563a27: 老子轉大法輪師云步步蓮華金盆澡洗域中之大
0563a28: 方外之尊莫過此老子若是玅喜施末上機衲僧巴
0563a29: 鼻助轉大法輪總未夢見在畢竟如何施設車不
0563a30: 橫推理無曲斷久立眾慈伏惟珍重維那結椎云諦
0563b01: 觀法王法法王法如是下座謝辭不錄。
0563b02: 治台張居士誕日設齋請上堂師拈香云此一瓣香
0563b03: 信手拈來爇向爐中奉為鄖襄撫治軍門僊羽張大
0563b04: 檀越伏願太平寰宇同樂無為官星峻極如天柱遐
0563b05: 算駢繁似地維遂斂衣就座上首白椎云法筵龍象
0563b06: 眾當觀第一義師拈拄杖一卓云為是一耶二耶良
0563b07: 久云上士一訣一切了中下多聞多不信所以從上
0563b08: 列祖塵說剎說三世說一切說飛雷厲之神機涌雲
0563b09: 騰之教語周旋往返秖明者個宗旨務要人人於己
0563b10: 躬下保任護持無一絲毫移易無一絲毫剩少所謂
0563b11: 寂寥非內寬廓非外大千沙界個中藏香水海裏浮
0563b12: 幢剎如是則舊釋迦不先新彌勒不後大眾今日大
0563b13: 護法嶽降令辰大椿之壽請山僧登此寶華王座作
0563b14: 大佛事了人人疑情明各各玅性開本有神通明正
0563b15: 法眼藏大眾還薦得麼若薦得即知大丈夫意氣還
0563b16: 他過量人提持過量事展演過量用懷六合於大有
0563b17: 推萬彙於咸亨不移一法而福慧雙修不受一塵而
0563b18: 身心並粹直下者邊那邊一齊坐斷到者裏還蓋覆
0563b19: 得麼常將補袞調羹手撥轉如來正法輪下座。
0563b20: 元旦上堂拈香祝
0563b21: 聖畢乃云六花飛時歲遷山河大地澄鮮此中通個
0563b22: 消息密義不離汝邊休把光陰錯過當下正好鑽研
0563b23: 雙丸跳躍難駐臘月三十可憐腹裏黑蚖作怪終朝
0563b24: 使汝貪眠工夫切忌半途掘井全憑透泉鐵打一柄
0563b25: 掃帚掃來掃去拳拳青天即是雲淨雲淨豈還在天
0563b26: 勿以我言為戲方知苦口良言若問西來大意不離
0563b27: 禪堂兩邊。
0563b28: 解制上堂不語禪期滿揚眉見皓月是處影團圞風
0563b29: 光俱漏泄天地鏡一輪不從身外得淨極明暗隱諸
0563b30: 塵無起滅若人識得伊聞見非聲色低聲低聲覿面
0563c01: 如何舉。
0563c02: 習應魁居士率男思常思時重修黃龍寺并造中尊
0563c03: 佛設齋請開光上堂惟我釋迦老子以百千萬億微
0563c04: 塵身九十七種大人相頓入毫端三昧而幻此形眉
0563c05: 目可睹毛髮微露冠纓衣褶靡不分明飾以黃金奉
0563c06: 以雄殿屹然十號具足端坐寶蓮華中莊嚴百福照
0563c07: 映千光驀召大眾云吾佛既有如是本光何故更要
0563c08: 山僧點眼還委悉麼指像云人人睹此寶月相一切
0563c09: 手皆清涼古寺之形勝規模之宏大乃習氏遠祖
0563c10: 鑿齒名公構為植福之地昔而廢殘荒寂今更新之
0563c11: 虛堂廣殿蕩摩雲煙可謂營建偉傑像設之嚴皆賢
0563c12: 橋梓布金之成鳩工告竣仍同襄郡縉紳文學及城
0563c13: 南一境檀越延請山僧主盟此席振興濟上宗風然
0563c14: 而宗風且拈向一邊敢問諸人還識佛麼紫金蓮捧
0563c15: 千輪足白玉毫飛萬德身還識法麼貫華雖自科千
0563c16: 品標月還歸理一如還識僧麼珍重覺皇有真子坤
0563c17: 維高步列金田汝諸人個個向者裏識得不用刻舟
0563c18: 求劍但如是而知如是而見如是而會十二時中自
0563c19: 然得大安樂秪如收因結果一句如何舉揚福芽普
0563c20: 種叢生茁上祝皇圖萬萬年。
0563c21: 劉穎魁居士造左尊金像設齋請上堂金佛不度爐
0563c22: 木佛不度火泥佛不度水真佛內裏坐趙州老人恁
0563c23: 麼舉揚盡是貼肉汗衫不知玅體本無處所雖然如
0563c24: 是山僧與諸人別通消息金佛不度爐風光滿帝都
0563c25: 木佛不度火囫圇咬不破泥佛不度水何處不是你
0563c26: 真佛內裏坐無端被塗糊且實際理諦甚處著一
0563c27: 心不生萬法無咎夢幻空花徒勞把捉心若不異萬
0563c28: 法一如今日穎魁檀越發大心莊嚴左尊功德金像
0563c29: 已圜敦請山僧陞堂於是舉揚此段大事爾時四眾
0563c30: 親見親聞直下便能薦得佛乃昭然不隱如是了知
0564a01: 盡法界性及微塵剎起滅不停動靜無間如我佛身
0564a02: 等無有殊以此一佛而見萬億佛身大而虛空小而
0564a03: 微塵未有一佛而不見者驀拈拄杖舉起云總在者
0564a04: 裏會麼哩哩蘇嚕蘇嚕。
0564a05: 結制習見明居士請上堂學道難學道難神光何處
0564a06: 覓心安擬議遭人檢點思量被自欺瞞不許夜行投
0564a07: 曉到好肉詎可用刀剜不是心兮不是佛豈是尋言
0564a08: 紙上鑽東山水上行油麻樹上攤庭前柏樹子門外
0564a09: 花藥蘭一條白練恁麼去無邊滄海立須乾良久云
0564a10: 公案千七百則無非玅旨衲子誰不寓目普光心印
0564a11: 吾今問汝是同是別若以為別那有許多葛藤若以
0564a12: 為同何故各據一案此等機關也須參始得夫法非
0564a13: 信不入非疑不悟古訓灼然汝等二六時中牢把繩
0564a14: 頭不可絲毫放過疑來疑去豁然地一聲不愁桶
0564a15: 底子不穿揭開眉毛看畢竟是何物看破看的人大
0564a16: 事方了訖。
0564a17: 張九經張星明林亨泰閻承詔造右尊功德圜滿設
0564a18: 齋請上堂師云一華一佛跏趺定卍字胸題紺目深
0564a19: 此箇尊慈最奇絕嚴身無等紫磨金雖然須知佛身
0564a20: 無相隨念現形佛身無為依作而住當其念之未起
0564a21: 作之未興佛身與虛空合汝諸人還會麼若也會得
0564a22: 始知四善士所刻金像莊嚴玅麗容止若斯仰瞻克
0564a23: 己惟大慈父所以前佛後佛無別千古萬古只今若
0564a24: 能無彼無此見則全見山僧今日不敢囊藏被蓋直
0564a25: 下分明舉似豈不聞寶誌公云眾生與佛無殊大智
0564a26: 不異於愚何須向外求寶身田自有明珠正道邪道
0564a27: 不二了知凡聖同途迷悟本無差別涅槃生死一如
0564a28: 究竟攀緣空寂惟求意想清虛無有一法可得翛然
0564a29: 自入無餘師云誌公老漢此皆圜證自心圜明慧眼
0564a30: 故能觸處隨緣得玅可謂即事即理即隱即顯一一
0564b01: 不從外得總屬自己家珍今日若有人問黃龍如何
0564b02: 是眾生與佛無殊即向伊道根塵應念周沙界坐斷
0564b03: 毘盧發大機設或未然更聽一偈交光廓徹非中外
0564b04: 頓現森羅照不偏明鑑當陽無向背元來大小一般
0564b05: 圜。
0564b06: 元旦上堂三叩精藍依此住化城寶所無多路就中
0564b07: 密地好商量只恐十人九錯路纔建丁又逢戊撚指
0564b08: 輪飛烏與兔層層檀度賽金湯惟有佛恩難可負猛
0564b09: 抬頭速進步眉毛廝結相扶助有日心花頓發明大
0564b10: 家元在菩提路。
0564b11: 清賢禪人為薦親設齋請上堂豎拂云水有源頭木
0564b12: 有根了知源本是兒孫人生壽命非金石其性順時
0564b13: 各所存釋迦屢劫報親恩天上人間始稱尊賢禪父
0564b14: 母生安養猶勝捐軀報佛恩試問現前大眾即今賢
0564b15: 禪薦親以何為驗拂一拂云拂子繞開華藏界棒頭
0564b16: 點出雙親。
0564b17: 元旦上堂日上松門瑞靄多春來臘往迅如梭雖然
0564b18: 平等添新歲還識舊時主人麼若親見得攝心名淨
0564b19: 戒禪定號波羅即此天真性菩提薩婆訶。
0564b20: 上堂當陽舉唱直截根源貫古通今超情離見諸佛
0564b21: 不出世祖師不西來不曾增一絲毫不曾減一絲毫
0564b22: 正恁麼時天之自高地之自厚日月星辰之昭昭人
0564b23: 物境界之浩浩只在當人回光自著眼看所以道威
0564b24: 音王已前無師自悟許伊超師之作威音王已後須
0564b25: 是因師打發不然盡屬天然外道如今諸佛既出世
0564b26: 祖師已西來亦只為一大事因緣不出見性成佛其
0564b27: 有諸佛說不盡處祖師提不起底今日山僧亦不敢
0564b28: 囊藏被蓋對眾八字打開去也遂舉拂子云諸人於
0564b29: 此見得徹信得及可謂見過於師方堪傳授直下還
0564b30: 有超佛越祖者麼試出通個消息看如其未委入地
0564c01: 獄如射箭且道利害在甚麼處一馬生三寅。
0564c02: 解制余居士請上堂念念不捨謂之結散誕逍遙謂
0564c03: 之解大眾且道不結不解又作麼生良久云瞠眉豎
0564c04: 目歷歷分明一時運出食輪法輪智慧輪如意輪方
0564c05: 便輪俱不可著何故金屑雖貴落眼成塵。
0564c06: 臘八張九經居士請上堂夜半明星空裏現何人不
0564c07: 睹渠儂面輝天鑑地為人揚誰向箇中親得薦惟我
0564c08: 雪山老子驀地一見刺破雙眼六凡四聖根源於此
0564c09: 一時開顯自嘆奇哉一切眾生具有如來智慧德相
0564c10: 但以妄想執著不能證得此一會莫有證得者麼有
0564c11: 則出來與汝證據脫或未委急著眼觀且道即今作
0564c12: 麼生觀風靜雲消空獨露天高門戶未曾扃。
0564c13: 張星明居士請上堂以拂子豎起云此是釋迦老子
0564c14: 四十九年三百餘會說不盡底總在者裏有具眼者
0564c15: 不妨出來道看若道得恰好今日山僧兩手分付更
0564c16: 無一點覆藏君恩佛恩祖恩一時報答其或未然縱
0564c17: 饒問得如瓶瀉水似海納川於一塵中演出不可說
0564c18: 不可說無量玅義未是金剛種智直須坐臥經行無
0564c19: 向背承當直下莫沉吟。
0564c20: 樊城呂應會率眾居士請上堂到我黃龍觀山翫水
0564c21: 色色如舊不生奇特之想不起拘滯之情遊戲三昧
0564c22: 自然現前不二門中自由自在苟存一念取捨不二
0564c23: 門天淵懸隔所以世尊般若會上云一切有為法如
0564c24: 夢幻泡影如露亦如電應作如是觀今日眾居士蹋
0564c25: 我百丈也有持戒也有參禪各各好樂不同總不出
0564c26: 者個圈子山僧盡情道破諸公還委悉得麼若委悉
0564c27: 得意在目前目前無法遂呈拄杖云棒頭有眼明如
0564c28: 日要識真金火裏看。
0564c29: 臘八泉禪人領眾居士請上堂正法眼藏明明不覆
0564c30: 藏智照洞然歷歷生光彩最初一句子便要眾人知
0565a01: 還知得麼若知得即知佛法底來源且道來源在甚
0565a02: 麼處遂豎拂子云昔年釋迦世尊於正覺山前臘月
0565a03: 八日明星現時豁然悟道大地平沉始終一印印定
0565a04: 天下宗師無敢異者無異即且置印在甚麼處復豎
0565a05: 拂子云還見麼若見得古今無墜分明目前一段光
0565a06: 明非有非無非寂非炤拈一機則千機萬機透徹用
0565a07: 一句則千句萬句流通不借他人全彰自己到者裏
0565a08: 處生死流驪珠獨耀於滄海踞涅槃岸桂輪孤朗於
0565a09: 碧天千古萬古只如今日人人頂門放大光明輝騰
0565a10: 古今迥絕遮互正當恁麼時如何天上有星皆拱北
0565a11: 人間無水不朝東。
0565a12: 元旦上堂圜陀陀明歷歷脫灑灑露堂堂且道是個
0565a13: 什麼今辰仰祝
0565a14: 皇王壽萬國來朝萬乘尊。
0565a15: 無量庵主薦母請上堂前四十五日已過去後四十
0565a16: 五日猶未來擊拂子云正當今日還有過去未來之
0565a17: 相也無若向者裏定當得早晨有粥正午有齋五更
0565a18: 洗面黃昏打眠朝朝相似暮暮一般其或未然每日
0565a19: 擊鼓陞堂大眾看看觀世音菩薩來也在汝眉毛眼
0565a20: 睫間放大光明現真實相汝等會麼咄復舉僧問夾
0565a21: 山如何是相似句山云荷葉團團團似鏡菱角尖尖
0565a22: 尖似錐僧云學人不會山云風吹柳絮毛毬走雨打
0565a23: 梨花蛺蝶飛師云者老漢答話可謂不負來機黃龍
0565a24: 即不然若有僧問如何是相似句向道荷葉團團團
0565a25: 似鏡菱角尖尖尖似錐僧云學人不會向他道風吹
0565a26: 柳絮毛毬走雨打梨花蛺蝶飛恁麼方始得便下座。
0565a27: 襄陽高智明居士禮懺請上堂真風一段有何貌萬
0565a28: 象之中常寂照情與無情及聖凡有無聞說咍咍笑
0565a29: 古今只是舊時人各各昭然同個玅歷歷我無人事
0565a30: 心事隨高下應機到了然一語具三玄一玄門中具
0565b01: 三要佛祖公案總現成全機獨露絕朕兆茲者居士
0565b02: 誠心熏修懺法更請山僧陞堂舉揚般若已是畫蛇
0565b03: 添足拈拄杖卓一卓云閃爍乾坤光晃耀合堂禪侶
0565b04: 眼同聞佛功德體如空谷隨扣聲而福應生。
0565b05: 靈芝禪人供法衣上堂舉衣角云者是東嶠提不起
0565b06: 底百丈山頂三十八世兒孫重披說法今日提綱振
0565b07: 紐不妨重耀祖光只如施者成得個甚麼良久云自
0565b08: 從盧老收歸後須信人人總有之。
0565b09: 上堂以拂子作○相云東旭禪人懇資薦今日為渠
0565b10: 通一線就中一點有多般格外全提超方便若作佛
0565b11: 法商量海底起紅塵晴空走閃電若向世諦流布法
0565b12: 性等虛空六門常出現佛法世法融成一片猛力金
0565b13: 剛喝一喝聽取黃龍熾然說父母大恩難報答特發
0565b14: 殷心請提拔秖如提拔一句又如何舉揚生死由來
0565b15: 如一夢翛然攃手證無為下座。
0565b16: 住雙池禪寺語錄
0565b17: 順治壬辰師在雲臺受襄陽府南漳縣芑田方鄉紳
0565b18: 及文學眾檀越諸山耆德本寺監院請住雙池禪寺
0565b19: 於正月二十八日進院。
0565b20: 三門無攔門戶凡聖往來山僧到此不假徘徊便入
0565b21: 佛殿毫端寶剎肇自威音幻出玅相轉大法輪還見
0565b22: 釋迦老子麼遂拈香展拜。
0565b23: 方丈據座云諸人還知此室麼此是從上佛祖歸本
0565b24: 宗師開金剛正眼闡向上宗乘底所在今日山僧居
0565b25: 此如何施設拈拄杖卓一卓云唯憑白棒綱宗振虎
0565b26: 驟龍驤孰敢當便起。
0565b27: 即日眾護法請上堂師至座前拈疏示眾云正法眼
0565b28: 須向未舉已巳前薦取若要文采全彰卻請維那宣過
0565b29: 宣畢師指座云者寶華王座三世諸佛同履歷代祖
0565b30: 師共登歸本老和尚於此展演全機山僧到者裏亦
0565c01: 不免起模畫樣遂陞座拈香云此一瓣香天廷現瑞
0565c02: 內苑呈祥爇向爐中端為祝延
0565c03: 今上皇帝聖躬萬歲萬歲萬萬歲伏願聖心逾日月長
0565c04: 明睿算等乾坤永固次拈云此一瓣香當道金聲玉
0565c05: 振藩籬特地風光爇向爐中奉為滿朝文武郡邑尊
0565c06: 官并及本寺請主護法紳衿遠近檀越居士耆宿等
0565c07: 伏願生生九鼎施仁政世世覺苑作金湯又拈云此
0565c08: 一瓣香前曾撥草瞻風後到鹿門堂上禮見箇不近
0565c09: 人情無面目老漢一槌擊碎窠窟因此痛恨難忘今
0565c10: 對人天眾前拈出爇向寶爐供養現住南陽香嚴顯
0565c11: 通堂上傳臨濟正宗第三十二世宕山遠本師大和
0565c12: 尚用酬法乳之恩斂衣就座上首白椎云法筵龍象
0565c13: 眾當觀第一義師云第一義諦八面玲瓏全機出沒
0565c14: 廓爾融通恁麼說話早是落二落三了也莫有透關
0565c15: 底試出激揚看問答不錄乃云靈光一道共照諸塵正令
0565c16: 重舉主賓互應山僧今奉芑田居士之召近資紳衿
0565c17: 護法之請再建雙池道場豎立臨濟宗旨直得池心
0565c18: 印月峰頂舒雲天上人間無處迴避是處善財是處
0565c19: 慈氏若論向上事盡十方遍大地撮來咸在人人眉
0565c20: 睫間更無異相所以道大人具大智得大用舉一明
0565c21: 三告往知來秖如開堂祝聖一句又作麼生道雙池
0565c22: 法道從斯播仰祝
0565c23: 皇王億萬春上首結槌云諦觀法王法法王法如是
0565c24: 下座敘辭不錄。
0565c25: 當晚小參一言道盡萬法平沉一句全提千差合轍
0565c26: 即心即佛非心非佛人人根源一時披露要且仰山
0565c27: 飯趙州茶止渴充饑汝諸人作麼生領會只須向未
0565c28: 開口已前薦取始得還委悉麼不貪香餌味始是碧
0565c29: 潭龍復舉僧問趙州萬法歸一一歸何處州云我在
0565c30: 青州做領布衫重七斤師云大小趙州言下藕絲未
0566a01: 斷間著便牽東拽西若是新雙池有問萬法歸一一
0566a02: 歸何處劈脊便打。
0566a03: 上堂昔日歸本今朝奇然一念透去本無彼此所以
0566a04: 龐公道十方同聚會本來心不昧個個學無為頂上
0566a05: 用鉗錘此是選佛場身廣莫能量心空及第歸利劍
0566a06: 不如錐著此四語得力在那一句若人檢點得出許
0566a07: 你參學事畢便下座。
0566a08: 上堂諸佛菩薩止此一機歷代祖師於茲成道雖然
0566a09: 說佛說祖俱與我遣出不如高做枕頭伸腳打睡時
0566a10: 參久立歸單更玅諸人還委悉麼展開遍大千收來
0566a11: 觀自在。
0566a12: 上堂天與麼高地與麼厚世界與麼寬廣人物與麼
0566a13: 熱鬧佛法世法鎔作一塊行住坐臥折旋俯仰饑來
0566a14: 喫飯困來打眠總是人人慧照三昧一一受用現成
0566a15: 還信得及麼揮拂子云當陽見定無毫髮擬議思量
0566a16: 隔萬山。
0566a17: 上堂釋迦彌勒文殊普賢觀音勢至寒山拾得俱在
0566a18: 雙池院裏運水搬柴推磨負舂現前大眾還見麼恁
0566a19: 麼即心即佛不恁麼非心非佛所謂一合相即非一
0566a20: 合相是名一合相放過一著好與三十拄杖且道是
0566a21: 賞是罰具眼者試定當看。
0566a22: 上堂爾曹何所事換水與焚香碧柳閒雲外青山怪
0566a23: 石旁六時憨穩睡無念絕心狂信步隨緣去仝登解
0566a24: 脫場。
0566a25: 上堂一處真兮處處真經行坐臥轉相親自家一箇
0566a26: 皮毬子報化由來總法身。
0566a27: 上堂撲落非他物縱橫不是塵山河及大地全露法
0566a28: 王身拈起如意云者箇是如意那箇是法王身者個
0566a29: 是法王身那箇是如意遂擲下云兩彩一賽。
0566a30: 上堂進前者喪身失命退後者瓦解冰消不進不退
0566b01: 上天無路下地無門正當恁麼時如何龍袖拂開入
0566b02: 體現象王行處絕狐蹤。
0566b03: 解制上堂打開布袋口放出泥牛吼四方八面遊當
0566b04: 知足不蹂自不立途中隨分沒捨取東倒西歪芳草
0566b05: 側一一面南看北斗五湖煙景有誰爭丈夫豈受他
0566b06: 人惑雖是一期之語未免傍觀者哂不如截斷葛藤
0566b07: 與諸人具款結案一冬九十日內布陣揚旗幾回精
0566b08: 戰即不問秖如今日功圜聽歸朝野一句作麼生道
0566b09: 處處園林香霧濕華枝歷亂向人妍。
0566b10: 上堂本色禪和子無卓錐之地一段勝因脫白淨露
0566b11: 者裏果然涓滴不漏便見七縱八橫乃舉拂子云雪
0566b12: 上加霜。
0566b13: 上堂擘拂云豁開戶牖玅手畫成當軒者誰抬頭錯
0566b14: 過二六時中只在眉睫且道見箇甚麼更須急著眼
0566b15: 始得到者裏三世諸佛提不起歷代祖師摸不著今
0566b16: 日雙池把得便用如龍得水似虎靠山雖然如是個
0566b17: 中消息子能有幾人知。
0566b18: 上堂問大顛扣齒三下首座亦扣齒三下二俱問答
0566b19: 一般如韓文公得意在那一處師云老僧今日重分
0566b20: 雪疑殺現前一眾人進云為甚麼大顛打趁首座是
0566b21: 何心行師云盡情施設為闍黎進云秖如有人問和
0566b22: 尚春秋多少又如何答他師云前三三後三三僧扣
0566b23: 齒三下云學人不謗老和尚師云知則得乃云我宗
0566b24: 無語句實無一法與人雖然如是雙池不免放開一
0566b25: 線豎拄杖云諸人若向者裏不落第二見不落第二
0566b26: 機直下無一些子息氣識得根源去三世諸佛歷代
0566b27: 祖師天下老和尚都在拄杖頭上現身同一音聲轉
0566b28: 大法輪到者裏萬象潛蹤十方通暢不妨坐斷毘盧
0566b29: 正體抉出達磨眼睛真不掩偽曲不藏直秖如透脫
0566b30: 一路不涉廉纖畢竟又作麼生吐露美玉豈勞加彩
0566c01: 飾真金終不雜沙泥。
0566c02: 住獅峰白水禪寺語錄
0566c03: 甲午歲襄陽府棗陽縣嚴鄉紳并眾文學居士暨諸
0566c04: 山耆舊等公啟請住獅峰白水禪寺師於二月十九
0566c05: 日進院。
0566c06: 三門廓開從上微塵佛祕密金剛解脫門且道新白
0566c07: 水到此又作麼生大化無偏居處異臨深直透祖師
0566c08: 關。
0566c09: 佛殿我今即是汝汝今即是我喚作是一切莫眼華
0566c10: 不喚是一終必疑他且問大眾喚作箇甚麼即得遂
0566c11: 展具作禮。
0566c12: 韋馱殿入門便見多威神感應三洲普化人面奉慈
0566c13: 尊常護法手擎寶杵鎮波旬。
0566c14: 伽藍殿密授靈山記護持願本洪深當陽一著留
0566c15: 意擁衛威壓古今。
0566c16: 祖師殿者夥阿師終日聚首一時捉敗不容啟口。
0566c17: 據室水盆不安刀子不放擬問如何劈頭便棒。
0566c18: 即日嚴鄉紳同眾文學居士等請上堂師至座前拈
0566c19: 公啟云祖運攸關人天眼目盡在個裏卓然屹立設
0566c20: 或不會更為宣讀宣畢指座云盡虛空為瓔珞盡乾
0566c21: 坤作寶臺猶未是衲僧分上事且道新長老又作麼
0566c22: 生良久云高著眼便陞座拈香云此一瓣香山河永
0566c23: 流峙日月亙古今端為支那。
0566c24: 帝主北闕至尊爇向爐中祝延
0566c25: 聖躬萬歲萬歲萬萬歲欽願聖明逾堯仁天廣睿算
0566c26: 齊湯德日新次拈香云此一瓣香無見無聞非聲非
0566c27: 色奉為滿朝文武天下官僚伏願永作皇家柱石怕
0566c28: 為佛法金湯并及本山請主護法檀那列剎耆舊現
0566c29: 前大眾伏願圜明種智堅固道心又拈香云此一瓣
0566c30: 香棒棒騰痕痛恨難忘今對人天眾前拈出奉為現
0567a01: 住香嚴顯通堂上傳臨濟正脈三十二世宕山遠本
0567a02: 師大和尚用酬法乳遂斂衣就座上首白椎云法筵
0567a03: 龍象眾當觀第一義遂拂云若道法筵龍象眾已和
0567a04: 盤托出當觀第一義已落第二義了也今日二月十
0567a05: 九護法紳衿居士請山僧上堂為眾說法秖得眼似
0567a06: 銅鈴口如匾擔無法可說無道可傳新獲一則機緣
0567a07: 不妨舉似大眾觀音菩薩向山僧道吾今辰誕生本
0567a08: 來面目非男女等相只為時人蹉過那一著錯認南
0567a09: 無觀世音山僧遂振威一喝云何不縮項去於時觀
0567a10: 音菩薩而退大眾爭似白水得船便渡得路便
0567a11: 行得飯便喫得衣便穿如臨濟見僧入門便喝德山
0567a12: 見僧入門便棒一棒棒倒黃鶴樓一喝喝翻鸚鵡洲
0567a13: 有意氣時添意氣不風流處也風流上首結槌云諦
0567a14: 觀法王法法王法如是下座謝辭不錄。
0567a15: 王仰齋王明寰居士設齋請上堂拈拄杖左卓一下
0567a16: 云者個是三玄要右卓一下云者箇是四賓主前卓
0567a17: 一下云者個是五位君臣後卓一下云者個是一鏃
0567a18: 破三關復豎杖云恁麼中不恁麼寶印無文風月滿
0567a19: 不恁麼中卻恁麼千年桃核有宗猷擲杖下座。
0567a20: 上堂金毛獅子吼虛空聽見走和盤托出來渾身都
0567a21: 是口一口吸盡西江水以拂子畫○相云參。
0567a22: 上堂從上古人得大受用橫身擔荷利生垂慈或隱
0567a23: 或顯開建化門示捷徑路無非教人明宗達本離諸
0567a24: 執著豈不聞稜道者參雪峰靈雲玄沙往返十數年
0567a25: 坐破蒲團七個後因捲簾大悟云也大差也大差捲
0567a26: 起簾來見天下有人問我西來意拈起拂子劈口打
0567a27: 者般說話未免令人隨聲逐色白水重為別過乃云
0567a28: 也大奇也大奇捲起簾來本無疑有人問我的的意
0567a29: 原來觜是兩片皮復舉德山不答話打鎖敲枷趙州
0567a30: 要答話將棒探水白水不管他答話不答話驀豎左
0567b01: 拳云你諸人如恁麼與諸佛把手並行復豎右拳云
0567b02: 你諸人如恁麼入地獄如射箭且道利害在甚麼處
0567b03: 若不同床睡焉知被底穿下座。
0567b04: 上堂樹上蟬喧喧門前風浩浩佛法特現成衲子真
0567b05: 可笑且道笑個什麼春到花開秋來葉落。
0567b06: 元旦上堂拈拂子作畫勢云新年頭下一畫短上一
0567b07: 畫長新舊原來無兩樣不見昔日僧問馬祖離四句
0567b08: 絕百非請師直指西來意祖云我今日勞倦不能為
0567b09: 汝說問取智藏去僧問藏藏云我今日頭疼不能為
0567b10: 汝說問取海兄去僧問海海云我到者裏卻不會僧
0567b11: 舉似祖祖云藏頭白海頭黑師云者幾個老漢只解
0567b12: 推過若是山僧待他問離四句絕百非聲未息劈脊
0567b13: 便棒好不慶快若再開口即搖手云我宗無語句亦
0567b14: 無一法與人蓋前輩既為人師不得已酬唱一言半
0567b15: 句流落叢林後之承虛接響者強目之為公案豈知
0567b16: 信手拈來初無揀擇但在一收一放一機一語上會
0567b17: 得便知單傳直指絕無覆藏如月在天東行者視之
0567b18: 東西行者視之西中間不動者謂月與之不動所以
0567b19: 有空之喻明眼人開口不在舌頭上若不親到一回
0567b20: 胸中有疑須舉起一個了生死話頭頓在面前壁立
0567b21: 萬仞與之久遠參去忽然打破疑團千七百則公案
0567b22: 深與淺難與易同與別一時會得不消問人若是道
0567b23: 眼未明不肯向己已躬參究求人開示求人決擇縱使
0567b24: 釋迦彌勒文殊普賢德山臨濟與白水老剖心見膽
0567b25: 倒腹傾腸徒障汝心耳偈曰新正初一日者事從頭
0567b26: 立要得不辜負洗臉摸著鼻。
0567b27: 二月十九日德宇李居士設齋請上堂以拂子打○
0567b28: 相云三世諸佛覷不透歷代祖師提不起天下老和
0567b29: 尚踏不著落在山僧手裏將山河大地明暗色空四
0567b30: 生六道劍樹刀山生死涅槃和著一團攃在諸人面
0567c01: 前視之不見聽之不聞意識卜度不得且道是個甚
0567c02: 麼觀音今出世能救世間苦卓拄杖下座。
0567c03: 嚴鄉紳薦母設齋請上堂擊拂子云會麼釋迦老子
0567c04: 道知幻即離橫身萬里不作方便十分成現離幻即
0567c05: 覺須彌倒卓亦無漸次眼中出茨觀音菩薩來也良
0567c06: 久云者裏取不得捨不得明不得隱不得且作麼生
0567c07: 知拄杖跳上三十三天觸著帝釋鼻孔東海鯉魚
0567c08: 打一棒雨似盆傾秖如薦拔一句作麼生道不須他
0567c09: 處覓即此是西方下座。
0567c10: 張俊寰居士為母延生設齋請上堂豎拂子云蓋天
0567c11: 蓋地亙古亙今昨日風今日風陣陣不從他處發五
0567c12: 日雨十日雨點點不落在別處大方無外大象無形
0567c13: 盡大地聚來如粟米大總虛空乃掌中庵摩羅果新
0567c14: 羅國與占波國鬥額只得東勝神洲射箭西瞿耶尼
0567c15: 中埵渠儂得自由何處不光彩昔日城東老母與佛
0567c16: 同生不欲見佛俯仰四維無非是佛十指掩面總來
0567c17: 是佛且今日如何是居士老母無生驀豎拂子云但
0567c18: 了諸見同源便是無生法忍喝一喝下座。
0567c19: 張居士設齋請上堂舉劉鐵磨參溈山山云老牸牛
0567c20: 汝來也磨云來日臺山大會齋和尚還去麼溈作臥
0567c21: 勢磨便出師云今日張居士若問白水有齋和尚受
0567c22: 麼山僧作起勢諸人試辨端由看山僧何如溈山聽
0567c23: 吾一偈山僧來無遲早行路不多不少今日赴個齋
0567c24: 兒分明恰恰趕到下座。
0567c25: 結夏眾執事請上堂皎皎林間月悠悠天際雲去來
0567c26: 歸有道圓缺本無形古德道結夏來數日寒山子作
0567c27: 麼生又有道結夏來數日水牯牛作麼生山僧即不
0567c28: 然結夏得數日燈籠露柱作麼生透得燈籠露柱即
0567c29: 是寒山子透得寒山子即是水牯牛倘若擬議山僧
0567c30: 在你腳底會麼昨日雨今日晴乾坤大地放光明牆
0568a01: 壁瓦礫說佛法燈籠露柱著眼聽試問諸人作麼生
0568a02: 聆撝拂云十方剎海金剛座萬煆爐中鐵蒺藜。
0568a03: 李居士設齋請上堂舉古德喫油餈未出方丈即日
0568a04: 莊主謝和尚侍者方出門今日山僧普施大眾萬法
0568a05: 歸一不離不即一歸何處本不出戶且道李居士與
0568a06: 莊主是同是別若謂是別兩口一舌若謂是同一個
0568a07: 鼻子兩個孔且不同不別一句作麼生道良久云端
0568a08: 坐受供養施主常安樂。
0568a09: 眾居士開大鍋設齋請上堂赤肉團上人人寒山家
0568a10: 風毘盧頂門個個拾得巴鼻拈一機千機萬機全透
0568a11: 用一句千句萬句流通不假他人全彰己已用若也人
0568a12: 人恁麼則亙古亙今凝然寂照一段靈光非中非外
0568a13: 非色非心到者裏行棒打他不得行喝喝他不著淨
0568a14: 裸裸赤灑灑截斷兩頭歸家穩坐分付典座火頭架
0568a15: 起無根柴做出無米飯打動無聲板唱和無生曲寒
0568a16: 山與拾得拍掌笑呵呵卓拄杖下座。
0568a17: 住寶山靈慧禪寺語錄
0568a18: 順治丙申歲襄州南漳縣陶贊虞居士同眾緇素請
0568a19: 師住寶山靈慧禪院於十月十五日進院。
0568a20: 三門門戶陵空卓爾彰衲僧到此骨毛涼就中若也
0568a21: 從茲入信步高登選佛場。
0568a22: 佛殿殿中雲壑坐空王環翠諸山引秀長千古名藍
0568a23: 蹤跡在試看佛日又重光遂展具作禮。
0568a24: 諸天殿顧視左右云巍巍三八隨形好魔外聞風盡
0568a25: 懾奔烜赫無方捍佛祖慈嚴千古鎮乾坤。
0568a26: 觀音殿堂堂尊玅相挺特露胸襟大眾還識麼過去
0568a27: 明王佛現前觀世音。
0568a28: 方丈不是興家是滅門接機佛祖不容存人人面目
0568a29: 眉毛下鑑地輝天不是塵。
0568a30: 當日陶居士等請上堂師至座前云場開選佛晻曖
0568b01: 雲蒸寶座當軒信足而登便陞座拈香云大眾還見
0568b02: 麼焄五分香蘊五雲采爇向爐中奉為
0568b03: 今上皇帝祝延聖壽萬歲萬歲萬萬歲伏願道冠堯舜
0568b04: 北極尊亙河沙劫德等羲軒南山壽逾億萬年此瓣
0568b05: 香奉為滿朝文武闔國公卿及本郡本邑當道諸位
0568b06: 尊官并本寺請主現前護法紳衿達士檀越居士列
0568b07: 剎耆宿伏願同明般若種智共證無上菩提此瓣香
0568b08: 嶺南種草濟北根源人天眾前拈出供養香嚴顯通
0568b09: 堂上傳曹溪正脈第三十六世宕山遠本師老和尚
0568b10: 用酬法乳之恩遂攝衣就座維那白槌竟師云新寶
0568b11: 山今日陞座已巳落第三義了也遂拈拄杖云莫有一
0568b12: 槌打就知恩報恩底麼出眾相見一僧出擬問師云
0568b13: 錯又一僧出問寶壽開堂三聖推出一僧是何意旨
0568b14: 師云露柱挂燈籠進云正當恁麼時如何師云看即
0568b15: 有分進云莫不是和尚為人處麼師云莫將魚目比
0568b16: 明珠問世尊拈花迦葉微笑世尊道吾有正法眼藏
0568b17: 涅槃玅心實相無相解脫法門付囑於汝如何是正
0568b18: 法眼藏師云抖卻眼中塵進云如何是涅槃玅心師
0568b19: 云禮拜著進云若不上來伸此問焉知全露法王機
0568b20: 師云通進云今日大會何似靈山師云普進云恁麼
0568b21: 則法輪常轉佛日增輝師云什麼處是增輝進云學
0568b22: 人幸獲觀光便禮拜師云也是管窺斑乃云佛法要
0568b23: 玅超越功勛絕思議離見聞不可以有心求不可以
0568b24: 無心得孤迥迥峭巍巍生佛亦如聖凡無間正法眼
0568b25: 不隔絲毫破沙盆重新拈出人人提掇得去即此拆
0568b26: 四生關即此脫三界縛祕密藏一時現前僧祇劫彈
0568b27: 指頓超不容擬議直下承當到恁麼田地可謂獅子
0568b28: 兒吼哮駭眾今日英賢畢集龍象交參一會儼然靈
0568b29: 山不異還委悉麼山僧不惜露頭露面諸人頓然慶
0568b30: 快身心喝一喝下座維那結槌云諦觀法王法法王
0568c01: 法如是敘辭不錄。
0568c02: 次日陶居士設齋請上堂師卓杖云山僧無禪可說
0568c03: 無道可言只教隨緣薦得永不忘失汝等諸人行步
0568c04: 踏著頭上頂著信手摸著喫飯咬著滿口道著百里
0568c05: 千里來到寶山不可空回汝若棒打不回亦是不唧
0568c06: 溜漢古人道望州亭與汝相見了也烏石嶺與汝相
0568c07: 見了也僧堂前與汝相見了也山僧則不然香爐山
0568c08: 與眾居士相見了也煙墩子與眾居士相見了也石
0568c09: 獅子與眾居士相見了也喚作望州亭亦是香爐山
0568c10: 喚作烏石嶺亦是煙墩子喚作僧堂前亦是石獅子
0568c11: 且問大眾喚作個什麼復卓拄杖下座。
0568c12: 臘八日孫爾成居士設齋請上堂僧問如何是世尊
0568c13: 不說說師云吾今不聞聞進云如何是迦葉不聞聞
0568c14: 師云從今不說說進云被學人勘破了也師云塞卻
0568c15: 汝路頭僧一喝師云亂叫作麼乃云阿僧祇劫修圜
0568c16: 證婆伽梵升彼菩提樹還坐吉祥草云何珂雪相變
0568c17: 現千百億具足清淨體絲毫不動著汝等仔細參是
0568c18: 即了佛義噴嚏一聲來自識孃生面孫公載米備香
0568c19: 饈與眾盛來換舌頭就裏虛空須爛嚼從今一飽永
0568c20: 無休。
0568c21: 燈節上堂寶山燈景夜蒼寒坐徹蓮壺興未闌莫把
0568c22: 機關重漏泄千林光映月團團卓杖下座。
0568c23: 師誕日眾設齋請上堂無優樹下摩耶夫人左手攀
0568c24: 杖右脅而生一手指天一手指地那時錯伸手至今
0568c25: 縮不得周行七步捏怪不少目顧四方一場漏逗天
0568c26: 上天下唯吾獨尊還有第一座在卻被雲門一棒打
0568c27: 殺與狗子喫貴圖天下太平然雖如是知恩者少負
0568c28: 恩者多秖如世尊四月八日生山僧今日生且道是
0568c29: 同是別若道是同杜撰衲僧若道是別禍出私門不
0568c30: 同不別一句又作麼生折合咦拍掌呵呵笑寒山逢
0569a01: 拾得乃撫膝下座。
0569a02: 遠安縣一真禪德設齋請上堂舉昔日文殊請世尊
0569a03: 再轉法輪世尊咄云吾四十九年住世未常說一字
0569a04: 汝請吾再轉法輪是吾曾轉法輪耶那時若遇山僧
0569a05: 驀頭一棒云耶邪免得留到今日遂卓杖云修造工
0569a06: 夫忙伽藍土地安任伊揚眉瞬目重新錦上鋪華燈
0569a07: 燈續燄祖祖相傳此日饒舌笑破衲僧口偈曰西方
0569a08: 十六觀門個個攝念歸真若也腳跟點地何須再轉
0569a09: 法輪。
0569a10: 遠安洪巖談繼聖居士設齋請上堂乃云鐘板傳飧
0569a11: 正及時滿堂雲水盡軍持柳營榆砦渾閒事耳畔轟
0569a12: 雷總不知復舉臨濟與普化赴檀越齋次濟云毛吞
0569a13: 巨海芥納須彌為復神通玅用為復法爾如然化踢
0569a14: 倒飯床濟云太麤生化云者裏是甚麼所在說粗說
0569a15: 細次日又同赴一家齋濟復問今日供養何似昨日
0569a16: 化又踢倒飯床濟云得即得太麤生化喝云瞎漢佛
0569a17: 法說甚麼粗細濟乃吐舌師云此乃箭鋒相拄機教
0569a18: 相投得人一牛還人一馬即頌云山僧來到洪巖砦
0569a19: 步步踏穿綠蘚封賴有談公臨眾首都來香積聽疏
0569a20: 鐘六時半偈相提唱五姓高賢與過從自媿老僧無
0569a21: 可說神交賓主換機鋒卓拄杖下座。
0569a22: 念休亮首座設齋請上堂邂逅諸禪人都來小歲春
0569a23: 長連任挂搭有句絕尖新境界風都息孃生面自真
0569a24: 乃顧左右下座。
0569a25: 上堂覿面便承當好肉又剜瘡開眼幾回上兩兩不
0569a26: 成雙拈拄杖舉起云見之不取得能莫忘三世諸佛
0569a27: 歷代祖師天下老和尚總被寶山拄杖子吞卻正恁
0569a28: 麼時臨濟喝喝他不著德山棒打他不得恁麼說話
0569a29: 眾中忽有個不惜性命底衲僧出來道者老和尚曲
0569a30: 彔床上說脫空語一時掀倒禪床喝散大眾也怪他
0569b01: 不得如無寶山更謾諸人去也復舉拄杖云者裏如
0569b02: 水洗水似金博金檢點將來今日一時都漏泄雖然
0569b03: 如是秖有一處更可疑且道是那一處乃擲杖下座。
0569b04: 上堂丹霞燒木佛翠微供羅漢一人平地陞高一人
0569b05: 從空降下為是神通玅用邪為非神通妙用耶叢林
0569b06: 浩浩商量未免識情卜度更問如何若何要且無繩
0569b07: 自縛遂豎拂子云者裏見得便可交為肘臂互作主
0569b08: 賓若是影響之流切須仔細良久云還能如是委悉
0569b09: 也未脫或未然重為下個註腳不是催郎來勸酒誤
0569b10: 他年少覓青氈擲拂子下座。卷上終
