0391b01: 了菴和尚語錄卷第九
0391b02: 
0391b03: 題
0391b04: 師姪比丘　海壽　祖灊　等編
0391b05: 羅漢圖
0391b06: 內祕菩薩行。外現是聲聞。少欲厭生死。亦自淨佛土。
0391b07: 住世應真五百一十六開士。莫不皆然。若夫深山大
0391b08: 澤。實聖賢所都。決非凡夫肉眼能見。獨天台方廣。靈
0391b09: 異顯著。者得以圖之。然又烏得其彷彿哉。以要言
0391b10: 之。聚沙為塔。爪畫為佛。不失為入道之漸。況精妙若
0391b11: 此者乎。一衲寶之宜矣。苟能返觀自心之體。廣大悉
0391b12: 備。四聖六凡。由之建立。三昧六通。由之發現。乾坤日
0391b13: 月。江海山川。由之出生。便可掩卷一笑。余尚何言。
0391b14: 佛果禪師書
0391b15: 佛祖傳持大事。所謂三要正印也。自非根性猛利。智
0391b16: 願宏遠。曷致機感相應。而能荷負哉。歷觀先世。的的
0391b17: 相承。耀古騰今。輝天鑑地。豈苟然耶。法運垂季。人根
0391b18: 益劣。假名竊位。以芘無似之身者。比比有之。未免互
0391b19: 相欺誑。所學既已巳無本。安知有建法立宗。剎生接物。
0391b20: 始終一節之要哉。拜讀佛果老祖所答詔公嗣書。不
0391b21: 勝感慨。竺芳首座。授受有自。惟勵精力行之。則古道
0391b22: 或尚可見也。
0391b23: 大慧和尚墨蹟三
0391b24: 才高謗起。法盛魔強。此草堂以為妙喜南遷之兆也。
0391c01: 因思五祖謂能大師曰。夫傳法者。命若懸絲。今妙喜
0391c02: 帖中後語勿使天魔知之。又設巧便矣。可不慎哉。
0391c03: 參學兄弟。未有正見。而務外學。故先德有雜毒入心
0391c04: 之誡。老妙喜榜之於門。罰及案。在洋嶼一夏打發
0391c05: 一十三人。夫豈偶然。雪龍岩翁得此牓。時以示人。
0391c06: 不為無補。
0391c07: 妙喜親書別帖。是亦殘編斷簡。有別無準兩代
0391c08: 古佛批判。二百年後得之。夜光明月不換於乎道德
0391c09: 之能。取重於人如此。而人自不能力致之者。又將奚
0391c10: 筭。
0391c11: 五尊宿真跡
0391c12: 天上無雙日。人間只一僧。此慈雲哭四明之語也。吾
0391c13: 於慈雲。無間然矣。妙喜隰州。同唱斯道於玉几太白
0391c14: 千載一時。不可復見玉山雖後於兩翁。而道德文采釆。
0391c15: 曾不少讓。石溪能傳聵祖不傳之衣。亦一代宗工也。
0391c16: 此五真跡。生氣凜然。在在當有神物護持耳。
0391c17: 妙喜禪師聖徒首座二帖
0391c18: 少時閱大慧禪師廣錄。知參禪之難。觀聖徒顏公釋
0391c19: 難文。知為僧之不易。自是兩翁風度。常在心目間。明
0391c20: 公從妙喜於衡陽所得亦不少已巳。以大禪稱之。逮
0391c21: 授衣之際。叮嚀戒飭。乃曰。如將梵位直授凡庸。你也
0391c22: 須生慚患始得。又知付授之難如此。近世庸妄。視同
0391c23: 兒戲。大法之微。有所自也。於此未不淚下。聖徒道
0391c24: 德才思一狐之腋。所遺敬如菴小帖詞語溫雅。筆意
0392a01: 精熟。無在而不妙也。德侍者其寶之。
0392a02: 宋孝廟賜佛照禪師御札
0392a03: 自昔帝王。存誠佛道者。蓋常有之矣。然而日應萬機。
0392a04: 兢兢業業。而不敢少忽。至於涵養圓熟。染淨不二。迥
0392a05: 離四病者。其惟孝廟歟。伏讀所賜佛照御札。敘所得
0392a06: 若此。後世臣子。不學無知。妄肆毀斥者。可憫也夫。
0392a07: 佛照禪師墨跡
0392a08: 岩為洞山下得一轉語好。遂開粥相延。則檀林無
0392a09: 雜樹也。育王以之故。能慎擇以警遊惰。又謂看經不
0392a10: 必多。但研窮法理。以悟為則。至於收拾精神。理會臘
0392a11: 月三十日生死公案。直欲攻其兄出淤泥而登彼岸
0392a12: 爾。老佛照此書。百世師法也。
0392a13: 別塗毒二禪師手澤
0392a14: 別塗毒其道德位望。並驅爭先。是皆人龍僧鳳也。
0392a15: 此偈此簡。皆肆口而說。肆筆而書曾不經意。深足以
0392a16: 發明言外之旨。彼膠於情識者。方以雕蟲篆刻為事。
0392a17: 之未始不茫然自失也。悲夫。
0392a18: 塗毒禪師墨跡
0392a19: 湛堂昔因決渠水濺衣。豁然大悟以白真淨。淨詬曰。
0392a20: 此中乃可容藞苴耶。今觀禪師與勤道者小簡。纔
0392a21: 有肯重。便成滲漏之語。自得之妙暗合孫吳然元酒
0392a22: 大固非常流所能知味。大圓智公。不可謂不知人
0392a23: 也。
0392a24: 佛燈珣和尚墨跡
0392b01: 昔妙喜謂。佛燈為臨濟頂中髓。楊歧眼裡睛。棒頭明
0392b02: 殺活。喝下辯親。以此而罵佛罵祖。卒滅吾宗。於罵
0392b03: 天乎何有。贈規之偈。犢之情。於此見佛燈。何異水
0392b04: 中撈月。識者辯之。
0392b05: 長靈卓和尚手帖
0392b06: 靈源出晦堂之門。其粹密巖正。真萬世師範長靈克
0392b07: 家子也。是以荷負正宗之心。咄咄不輟口。猶自謂筋
0392b08: 疲力苶。止可暖熱些些門庭而已巳。若委托大緣。誠
0392b09: 未易得也。讀至此俯仰今古。為之慨然。至於應涉事
0392b10: 事與世相反。警救不逮。惟恐混而為流俗之旨。真藥
0392b11: 石之言也。
0392b12: 慈受深禪師偈
0392b13: 老慈受散慧林之席。為台山之遊。靈岩專使。於天封
0392b14: 寺訪尋得之圓照故隱。遂為中吳禪學都會。居三年。
0392b15: 而有蔣山之命不赴。四明太守以阿育王山招之。亦
0392b16: 不赴。未幾。蔣山專使再至。不得已巳從其請。復還三佛
0392b17: 舊觀。吁。何其盛哉。及謝事歸洞庭包山。若將終焉。猶
0392b18: 於靈岩。似未能忘情。因其僧堂之落成。故有我亦老
0392b19: 來思舊隱異時去借板頭眠之句。余晚生無狀。備員
0392b20: 洒掃者三年。境懷人。實深仰止之歎。覺維那出視
0392b21: 手澤。謹拜手以識。
0392b22: 應菴和尚送中偈
0392b23: 堆雲袋子。已巳是當面拈出。因甚道未曾分付。所
0392b24: 謂。吾有末後著。待歸要汝遵。元來老子。得與麼絮。拜
0392c01: 觀此卷。不覺凜然。
0392c02: 張魏公所書心經
0392c03: 摩訶般若波羅密多。梵語也。此翻大智慧到彼岸。所
0392c04: 謂。達佛心宗之徑也。觀自在即能行之之人也。照見
0392c05: 五蘊皆空。即此智慧之力也。度一切苦厄。即到彼岸
0392c06: 之時也。至於空色互明。理事俱遣。即佛與眾生同一
0392c07: 體。處處皆同真法界。受用自在三昧也。紫岩公印心
0392c08: 於佛果。擴充於妙喜。以之致君唐虞。中興王業。觀其
0392c09: 腕頭。盛有回天之力者。其觀自在之流亞與。故其筆
0392c10: 是經。以壽後世。即自覺覺他之道。無有窮也。然未易
0392c11: 與儒墨自卦者議。
0392c12: 陸放翁所製無用禪師語錄序
0392c13: 百丈得大機。黃檗得大用。兼而有者。是為德山臨濟。
0392c14: 觀其棒喝交馳。主賓互換。莫非揭示此宗旨。豈下
0392c15: 劣種草。所得而與哉。老妙喜於圓悟室中。得此機用。
0392c16: 應菴謂其黑漆竹篦。掀翻海岳。從頭打過。雖是死馬
0392c17: 醫。就中要妙。固是抓著渠痒處。劄著渠痛處撿點將
0392c18: 來。大似普州人送賊。天童全禪師。出妙喜之後。啟迪
0392c19: 學者。用而無用。語錄行世。未始有言也。今覽陸務觀
0392c20: 所作序文。提水放火。大段可畏。至於識破韓潮州。正
0392c21: 是說得宜其與無用同參者矣。雪間寶此遺墨。慕賢
0392c22: 尊祖之意。歷歷可佳。夫豈徒為耳目之玩哉。
0392c23: 密菴和尚墨跡
0392c24: 密菴老祖。任少室正宗之寄。鼓一破沙盆。震驚天地。
0393a01: 若塗毒鼓然。宜其燕坐高堂。四事供養。以應來學。而
0393a02: 猶不免於持奔走。艱難萬狀。吾不知造物之待人。
0393a03: 固如何哉。豈必欲其顯發吾先佛軌儀。以為後世竊
0393a04: 服踞位。妄自尊大者之戒乎。燈侍者當視其跡明其
0393a05: 心。則破沙盆遺音可繼也。
0393a06: 松源老祖家書
0393a07: 澄照天寧。迫而後進。緣法不順。飄然去之。方事歸寧。
0393a08: 遽聞師訃。哀慕追修。克盡孝道。觀此幾著。則其平生
0393a09: 事事可法也。宜其位冠諸方。德尊百代中臨行。囑
0393a10: 以編集語錄。付以法衣一頂。此衣昔楊岐以付白雲。
0393a11: 三傳而至妙喜。喜不付諸子。而付其姪應菴。應菴再
0393a12: 傳而及師。所云此擔子。實難承當。而明告其親者。
0393a13: 亦欲其知責任不輕也。所謂。在家出家。各有所務。不
0393a14: 能兩全者。乃謙之至耳。豈有承父之命。出家弘法。光
0393a15: 明盛大若是。而於其親。猶有遺恨哉。特不能區區盡
0393a16: 懽於菽水之奉。然而立身揚名。以顯父母。雖曾閔之
0393a17: 孝。無以易也。烏在而不全乎。若夫用黑豆法換盡天
0393a18: 下衲僧眼睛。使東山正宗。與天地相終始。固非不肖
0393a19: 孫所得言其彷彿矣。此書流落叢林。百有餘載。卒為
0393a20: 永嘉昱首座寶而有之。遂為傳家之。雖萬金不售
0393a21: 也。以法義出以相視。頓首九拜。謹誌乎下方云。
0393a22: 中老祖廣錄
0393a23: 五年前溫之能仁昱首座。所蓄鷲聵祖所寄父
0393a24: 親之書。來靈岩求。其中正言密菴和尚書至。俾其
0393b01: 編次語錄。又付以楊歧之衣。遂有此箇檐子。實難檐
0393b02: 荷之說。今此錄。乃是未經刪定者。較之刊本。十無二
0393b03: 三焉。枯禪以付寂。付梅屋屋。授之道場晉翁。翁
0393b04: 死不得其傳。保寧祺藏主。偶於南屏亡僧故紙堆中
0393b05: 獲之。珍祕有年。茲以相示。且命志之。因謂之曰。爾為
0393b06: 直下子孫。蓋物有所屬耳。豈偶然哉。然鴆毛落水魚
0393b07: 俱死。於此換髑髏。不消一滴。尚其勉旃。
0393b08: 無準和尚筆蹟
0393b09: 五祖下出三佛。佛眼最為謹密。日用唯恐有失。故切
0393b10: 切自省如此。老無準書之。豈無意乎。不幸脫去前二
0393b11: 段。環溪能補之。知父莫若子。在首座寶其而究其
0393b12: 心。則不矣。苟徒尚其而遺其心亦何益於事哉。
0393b13: 余因是跡觀是心。而作是說者。且以自儆而復儆在
0393b14: 也。
0393b15: 正續老師居五。法席之盛不下妙喜時也。眾多
0393b16: 少。而重罹回祿。故奔走四方。不能自已巳。伏讀此帖。可
0393b17: 以想見其曲折。苟非以荷負正宗為心。則安能籧篨
0393b18: 若此耶。近世羨癡福。踞大方坐圍千眾。口無所說。心
0393b19: 無所思。傲然自足。以謂師道之尊。莫過受用隨意而
0393b20: 已巳。安知有荷負正宗之說哉。吁。
0393b21: 西丘和尚朴翁禪師吟
0393b22: 佛照禪師居鄮時。道福相勝。學者景從。天目老祖。
0393b23: 上方朴翁。尤嶄嶄出頭角者。老祖因僧自薦福來。聞
0393b24: 松源舉風幡話。豁然有省。徑有鄱陽之行。朴翁晚年
0393c01: 亦為葛天氏之民。今觀兩翁中見鄮途中唱和之
0393c02: 什。因記得黃龍出泐潭遇慈明時事。惜無懷翁不得
0393c03: 而與焉。紛紛末流。尚以詩之江拙。而議其跡之不齊。
0393c04: 是何足以語至道哉。
0393c05: 此菴師祖手帖
0393c06: 育王師祖。老腕有回天之力。一洗澆漓。頓還淳古。所
0393c07: 與妙勝長老小帖。雖尋常數語。無一點俗氣。而況筆
0393c08: 意精妙不可及。啟侍者既入保福一菴之室。寶之宜
0393c09: 矣。
0393c10: 山寮雜言
0393c11: 岳林栯堂禪師曰。靈源大士居昭默。橫川老師居山
0393c12: 寮。高風相去三百載。人世南朝自北朝。烏虖堂翁已巳
0393c13: 為古人。此偈殆將無聞。敬書於固侍者所藏山寮雜
0393c14: 言之後。使觀者知先哲所存也。
0393c15: 溫日觀手書大慧禪師過移忠小詞
0393c16: 妙喜過東坡影堂。作偈云。力將正說排邪說。夢到黃
0393c17: 州與惠州竹屋數椽容老貌。大江千古只東流。今觀
0393c18: 過秦檜之墓則云。路傍一對新華表。見說昔年官不
0393c19: 小。爭知道冷煙寒雨埋荒草。其發忠正誅奸邪。乃天
0393c20: 性之常。或謂。妙喜游乎方之外。而未能絕世俗之好
0393c21: 惡。是豈知師哉。日觀書之。以傳於世。其知師者乎。
0393c22: 幻住禪師贈高麗瀋王十偈
0393c23: 懶殘方出芋魁。無暇為天使收涕。趙州危坐一室。莫
0393c24: 知二王在前。千載之下。稗沙門失其所守。汲汲於公
0394a01: 卿長者之門。烏知兩翁不動聲色。卒能致宗門于九
0394a02: 鼎之重哉。今觀幻住之於瀋王。庶無愧古人耳。十偈
0394a03: 之作。各有深旨。語溪壽上人。求余著語。時當初夏。槐
0394a04: 陰晝清。一展玩間。不覺師子岩壁立萬仞。矍然起立。
0394a05: 卷而還之。
0394a06: 古林和尚小參
0394a07: 休居老人。平生說法如雲如雨。而實無元字可得。
0394a08: 澤維那。何從得此紙。踊躍珍祕。不翅夜光明月之珠。
0394a09: 持以示余。所謂向上更有事在。露出師子爪牙。其間
0394a10: 別有商量。未免當門按劍。於乎只者靈鋒。阿誰敢擬。
0394a11: 後三十年。當有於此喪盡伎倆者。庶幾可以同唱下
0394a12: 水船曲子也。
0394a13: 江山萬里圖
0394a14: 未達境唯心。毛端萬里。達境唯心已巳。萬里毛端。作是
0394a15: 盡者。政如世人追憶夢事。於諸夢境。作真實想。以夢
0394a16: 意識運夢筆。寫夢所見。高為山岳。深為江河。險為劍
0394a17: 閣連雲。惡為瞿塘澦。城邑聚落。舟車往來。煙雲蔽
0394a18: 虧。千態萬狀。能作所作。均一夢中。復有夢人。相生
0394a19: 愛。而珍玩之。噫。三界擾擾。孰非夢耶。本淨明妙。誰為
0394a20: 覺者。我作是說。當有拊卷而作者矣。
0394a21: 孤雲翁書雲禪師小參
0394a22: 昔黃太史謂。雲悅禪師之語。青山白雲開遮自在。
0394a23: 碧潭明月。撈漉方知。今觀孤雲所書小參。不啻青天
0394a24: 怒雷。霜弓劈箭。讀未終卷。幾何不膽飛心碎也。倘或
0394b01: 皮下無血。眼裡無筋。究竟總成設耳。何山壽藏主
0394b02: 得之。出以相示。政須猛省力行。仰不愧天。俯不怍人。
0394b03: 劄斷此老舌頭。則不妨與天下衲僧。出一口氣矣。
0394b04: 佛果老祖示老法語
0394b05: 佛果老祖。圓悟如來無上知見。如麗天杲日。故其所
0394b06: 說。了無疑滯。使夫聞者見者。身意及心。皆同燼。然
0394b07: 而咳唾掉臂。盡是祖師西來意。豈語哉。觀此七段
0394b08: 法語。何止特為嵩少公發耶。政如市裡颺碌塼。
0394b09: 著者當自知耳。
0394b10: 
0394b11: 題終。
0394b12: 
0394b13: 
0394b14: 
0394b15: 癡絕和尚書應菴師祖法語
0394b16: 此吾應菴老祖。示作禪者之語也。癡翁因偉上人之
0394b17: 請而書之。偉亦佳衲子與。流落叢林。僅二百年。雖紙
0394b18: 墨微。精彩猶新。四明臨藏主能寶之。而求余題。二
0394b19: 宗師三學者。出處有後先。而所存一也。以古視今益
0394b20: 重余之感慨。
0394b21: 靈源癡絕二禪師二帖
0394b22: 黃龍昭默禪師。德尊一代。雖士大夫登其門者。未
0394b23: 假以辭色。觀此慰帖。謂既了大事。必閑居味道內遣。
0394b24: 則亦入室之人也。若夫。言簡而意足。善於文字者皆
0394c01: 能之。必欲見此老人。當在此帖之外著眼可也。癡翁
0394c02: 所示道書記法語。病多諳藥性。經驗始傳方。習藏主
0394c03: 其深味之。
0394c04: 陸放翁小簡
0394c05: 放翁先生。南渡師儒也。雅從育王佛照。徑山別塗
0394c06: 毒。靈隱松源老祖遊。其深得吾宗之蘊。故發而為翰
0394c07: 墨。猶虎而角者也。此帖特其土苴緒餘。而覽者方且
0394c08: 贊詠之不暇。苟知其大全之體。豈又當如何哉。
0394c09: 陸放翁所作海淨大師塔銘
0394c10: 東坡先生。平時不肯與人作塔銘。其與俗儒之索米。
0394c11: 作佳傳者。蓋有間矣。若使如放翁為此海淨大師之
0394c12: 文。略無愧詞。雖作何傷大體耶。
0394c13: 
0394c14: 了菴和尚語錄卷第九終
0394c15: 
0394c16: 嘉興路萬壽山南堂四禪菴師姪比丘祖灊。募
0394c17: 緣入梓。日東比丘海壽書。天台周東山刊。時至
0394c18: 正己已亥春起手。明年庚子春畢工。
0394c19: 應安戊申重刊京臨川禪寺。
0394c20: 
0394c21: No. 1414-B
0394c22:  慈雲普濟禪師了菴欲公行道記
0394c23: 
0394c24: 翰林學士亞中大夫知制誥兼脩國史金華宋濂撰
0395a01: 至正癸卯秋八月二十五日辛酉。了菴禪師示寂於
0395a02: 嘉禾千佛慈雲塔院。九月朔日丁卯。闍維菩提園中。
0395a03: 當火之方熾。有紅白二圓光。盤旋龕頂。浮空而滅。及
0395a04: 火餘頂骨舌根齒牙俱不壞。設利滿地。不可以數計。
0395a05: 七日癸酉。其從子比丘祖灊。遂奉函櫝。啟塔而藏焉。
0395a06: 生平行業。既見國史危公所撰銘文。其得法大弟子
0395a07: 文康。復謂師之道德。正而明。慈而能威。坦坦乎八達
0395a08: 之通衢也。皦皦乎行天之素月也。鞫鞫乎啟蟄之震
0395a09: 霆也。初何厭乎言之詳。千里致書。徵濂為行道記。會
0395a10: 濂總脩元史。久未暇為。文康將住福之開元。必欲得
0395a11: 濂文以行。乃申前請為尤力。濂不敢辭。禪師諱清欲
0395a12: 字了菴。族朱氏。台之臨海人。世居大雄山下。大父元
0395a13: 善父松孫。皆為善士。其母黃氏。夢沙門飛錫而至。既
0395a14: 寤生師。九歲而孤。隨仲父茂上人。入雙徑山為童子。
0395a15: 年十六。依虎岩伏公。試經得度。希白明藏主。自育王
0395a16: 來。一見以法器期之。提誘辯詰。無所不至。且謂之曰。
0395a17: 子氣銳甚。非佛性茂公。不足為子師。今在蘇之開元。
0395a18: 曷往見之。師即謁佛性。佛性問云。近離何處。師云。徑
0395a19: 山。佛性云。船來陸來。師云。二俱不涉。佛性云。汝安得
0395a20: 到此。師便喝。佛性云。雖是後生。堪雕琢。他日佛性
0395a21: 又問。汝豈不是徑山來。師云。是。佛性云。山上有鯉魚。
0395a22: 井底有蓬塵。作如何會。師云。和尚何處得此消息。佛
0395a23: 性云。欽師因何猶被馬師所惑。師云。不可少和尚一
0395a24: 分。佛性云。參禪須是此子方可。師乃掩耳而出。師自
0395b01: 是前後際斷。疑情盡釋。動靜之間。無非妙用。繼往從
0395b02: 東嶼海公於楓橋。東州永公於虎丘。二公皆一時宿
0395b03: 德。名重東南。與師相扣擊。見師吐言。如青天白日。氣
0395b04: 象鮮朗。了無染著。或謂擔荷正法。將於師是賴。師之
0395b05: 聞譽。翕然聞於諸方矣。皇慶初。佛性被上旨。復居開
0395b06: 元。四眾推師。為入院侍者。繼司藏鑰。居亡何。還栖徑
0395b07: 山。谷陵公。從大仰來主其席。選師為後堂首座。江
0395b08: 南行御史臺。具書幣延佛性。住建業之保寧。師與佛
0395b09: 性。分座說法。臺之大臣。聞師提引。頂禮贊歎。謂得未
0395b10: 曾有。天曆己已巳。出世溧水之開福。元統癸酉。遷嘉興
0395b11: 之本覺。一坐十春秋。帝師大寶法王。尤企師之道。賜
0395b12: 以金襴法衣。及慈雲普濟禪師之號。湖之巨剎。有訟
0395b13: 於行宣政院者。鑒察御史檄師讞之。師曰。吾林下人
0395b14: 耳。豈能效法家之深刻哉。即日升堂檛鼓。退居寺之
0395b15: 南堂。御史大夫高公特枉駕過師。謂之曰榮名。人之
0395b16: 所尚。師何之如土芥耶。嘉嘆久之而去。至正乙酉。
0395b17: 起應吳中靈岩之請。閱三年復歸隱南堂。未幾寺
0395b18: 於兵。南堂亦不存。師處之怡然。祖灊念師無所栖止。
0395b19: 謀於李亭之北三里。築室以居師。師不得已巳從之。
0395b20: 即所謂慈雲塔院是已巳。師凡三坐道場。緇素瞻依。如
0395b21: 逢古佛出世。香華供養。所至雲擁。師日以最上一乘。
0395b22: 相與激揚。霆馳行。絕無留礙。其高者則纏縛頓解。
0395b23: 一超直入。其下者則有所持循。而不涉末伽外道之
0395b24: 見。利益所及。可謂鴻且矣。然於世相事為之際。亦
0395c01: 未不經意。所蒞之處。棟宇壓者新之。器物闕者補
0395c02: 之。侵疆之久者歸之。早夜孜孜。唯恐有不及。辛丑之
0395c03: 夏。江浙行省左丞相康里公。遣使者起師。將使領大
0395c04: 伽藍。師堅臥不動。作三偈酬之。有軒蓋林中不得來
0395c05: 之句。丞相知其道高。不敢強。師日坐松雲間。如出水
0395c06: 蓮華倚風獨笑。而不知老之將至。其參學祖杲請續
0395c07: 雪竇拈古之作。師初峻拒。已巳而曰。道本無言。然非言
0395c08: 不足以顯道。為著一百則授之。一旦感微疾。默而不
0395c09: 言。方索筆書偈云。七十六年。無後無先。聖凡情盡。明
0395c10: 月中天。適通守陳公時來候疾。謂師曰。和尚東南大
0395c11: 法幢也。時既至矣。能無一言啟迪我輩乎。師瞪目大
0395c12: 笑。聲振百步外。遂泊然而逝。闍維之夕。送者幾萬餘
0395c13: 人。無不摧慕。嗚呼。若師者可謂一代之偉人者矣。師
0395c14: 慈和粹。不立城府。接人渾在春風中。遇事有不可
0395c15: 為。輒萬夫不能奪。然惓惓於大法。唯恐其失墜。方佛
0395c16: 性續修宗門統要之書。師力勸同袍良猷相成之。至
0395c17: 今盛行于世。師世壽七十有六。僧臘六十。度弟子若
0395c18: 干人。其參學門人。分燈海內者若干人。夫自教外有
0395c19: 別傳之旨。竺乾聖人心法。授之東土諸師。歷年既多。
0395c20: 不能無弊。至於宋季。纖巧卑陋。厭厭如欲絕之人。生
0395c21: 氣殆盡。橫川珙公特起於衰微之際。如大獅王哮吼
0395c22: 一聲。百獸為之震掉。君子謂之佛道中興。橫川示寂。
0395c23: 佛性以偉特之量。紹而承之。佛性入滅。而師以慧辯
0395c24: 之學。演而昌之。三世之間。重徽疊照。揭日月於中天。
0396a01: 作舟航於東海。猗歟休哉。向使橫川無賢子孫若師
0396a02: 者。出一再傳間。或失其真。未必光明俊偉若斯之盛
0396a03: 也。濂雖不敏。竊獲師三會語觀之。益知叢林所評。辯
0396a04: 才無礙類妙喜。機鋒峻拔類德山雲門者。當可信不
0396a05: 誣也。於是備書師之群行。勒諸堅。而復述伽陀一
0396a06: 章以贊之。其辭曰。
0396a07: 大哉諸佛涅盤心覆三千大千界
0396a08: 迦葉拈華微笑間三際洞然一時了
0396a09: 菩提達磨流真丹掃空義學一不立
0396a10: 此如長空孤月朗萬水千山皆見月
0396a11: 此如空谷傳音聲欲覓其蹤無處所
0396a12: 此如春行大地中物物生成匪雕刻
0396a13: 是為如來光明藏諸相無不具足故
0396a14: 更無一相之可見大法久傳弊則有
0396a15: 厖叢濊可怖駭流入末伽外道類
0396a16: 橫川起執摩尼珠放五色光照群有
0396a17: 銷彼黑暗如紅日佛性繼之得真印
0396a18: 九逵雖異車轍同伊誰振錫乘願輪
0396a19: 托胎直至大雄山中吳一見即相契
0396a20: 水陸二塗俱不涉及至機鋒相觸時
0396a21: 如逢金剛王寶劍掩耳急走無留行
0396a22: 自茲出語絕功用無邊功用總現前
0396a23: 初無一事可指名三坐道場振法音
0396a24: 海潮東來極澎湃無敢舉目睨視者
0396b01: 時來欲入般涅槃示以一默顯法相
0396b02: 默中有聲如怒霆大笑直振於林木
0396b03: 有因音聲而入者亦可直到解脫門
0396b04: 矧於聲聲未聲方信無聞無不聞
0396b05: 圓光浮空共盤旋設利纍纍向空聚
0396b06: 窣堵波中藏靈異天龍八部共護持
0396b07: 達磨之道大以彰豈非法力所攝故
0396b08: 大風則止有縣讖燈燈續願無窮
0396b09: 我今頂禮述贊詞一切眾生起誠信
0396b10: 
0396b11: No. 1414-C
0396b12: 
0396b14: 大雄山朱氏。母黃。九歲而孤。仲父茂上人引登徑山
0396b15: 為童子。依虎岩試經得度。受具。希白明藏主亦師之。
0396b16: 叔父自育王橫川會中來。一見以法器期之。提誘辨
0396b17: 詰。無所不至。謂曰子氣銳甚。非佛性不足為師。今在
0396b18: 蘇之開原。往見不可後。師即謁佛性。性問曰。近離何
0396b19: 處。師曰。徑山。性云。船來陸來。師云。二俱不涉。性云。汝
0396b20: 安得到此。師便喝。性云。雖是後生。堪雕琢。他日性
0396b21: 又問。汝豈不是徑山來。師云。是。性云。山上有鯉魚。井
0396b22: 底有蓬塵。作麼生。師云。和尚甚處得這消息來。性云。
0396b23: 欽師因甚猶被馬師惑。師云。也少和尚一分不得。性
0396b24: 云。參禪須是些子始得。師乃掩耳而出。皇慶初。佛性
0396c01: 被旨復住開原。師為入院侍者。繼掌藏教。還徑山
0396c02: 谷陵選為後堂首座。佛性遷建業保寧。分第一座。說
0396c03: 法。天曆乙巳。出世漂水開福。元統癸酉嘉禾本覺。
0396c04: 帝師大寶法王有旨賜金襴衣。并慈雲普濟禪師號。
0396c05: 居十年退居南堂。至正乙酉應中吳靈岩請。衲子聞
0396c06: 風而萃。室中垂語云。文殊普賢起佛見法見。貶向二
0396c07: 鐵圍山。則固。是且道釋迦老子還有過也無。良久云
0396c08: 休。上堂。一大藏教束之高閣。長期短期。無繩自縛。莫
0396c09: 更紛紛紜紜。直須洒洒落落。楊岐一頭驢。只有三隻
0396c10: 。潘閬倒騎歸。殺黃幡綽五味拈來饡秤鎚別有
0396c11: 香風滿寥廓。喝一喝。上堂。前無釋迦。後無彌勒。中無
0396c12: 自己已。鐘樓上念讚。床下種菜。甜瓜徹蒂甜。苦瓠連
0396c13: 根苦。閱五載復歸南堂。時江浙行省丞相。遣使延請
0396c14: 師。堅臥不起。作三偈答之。有綠蘿下垂垂老。軒蓋
0396c15: 林中不得來之句。癸卯秋八月十三日。感微疾默而
0396c16: 不言。至廿五日索筆書偈云。七十六年。無後無先。聖
0396c17: 凡情盡。明月中天。適通守陳公元禮來候疾。謂師曰。
0396c18: 和尚東南大法幢也。時既至矣。可無一言啟迪我輩
0396c19: 乎。師瞪目大笑。遂泊然而逝。闍維火未盛。有紅白二
0396c20: 圓光。盤旋龕頂。良久浮空而滅。頂骨舌齒俱不壞。舍
0396c21: 利無筭。姪僧祖灊等。而藏之南堂即千佛塔院。
0396c22: 
0396c23: 
0396c24: 
0397a01: No. 1414-D
0397a02: 
0397a03: 敬觀
0397a04: 了菴禪師禪錄。如獅子王哮吼。獅子兒聞之。悉皆勇
0397a05: 。三世諸佛窺無門。六代祖師額有分。擲大千
0397a06: 於方外。納須彌於芥中。不可思議解脫法門。盡在是
0397a07: 矣。
0397a09: 
0397a10: 
0397a11: 
0397a12: No. 1414-E
0397a13:  南堂和尚語錄續集序
0397a14: 
0397a15: 中至仁澹居
0397a16: 古林禪師出東南。以無礙辯才。開大法施。使臨濟之
0397a17: 道。震耀天下。若雷霆。若日月。真所謂命世宗師也。嗣
0397a18: 興者南堂禪師。尤能大其聲。以鳴其道。三坐道場。學
0397a19: 者雲奔海馳。學士大夫。莫不聞風起敬。雖退。而聞處
0397a20: 猶蟻慕而不釋也。師咸酌其機器。飫以禪悅法喜。俾
0397a21: 各怡然自得。釋然心悟而去。故禪師　　言滿天下。
0397a22: 有集而刊之者矣。今日本壽上人。又以其遺餘。續
0397a23: 鋟諸梓而傳之。乃徵予言。以弁其首。因得詳而觀焉。
0397a24: 其辯悉類妙喜。其峻峭類德山雲門。其雄偉如怒猊
0397b01: 擇石。金翅擘海。其神變超忽。如泰山之雲。始於膚寸。
0397b02: 不崇朝而雨天下。其浩汪洋。如江如海。茫乎其莫
0397b03: 涯涘也。嗚呼盛哉。其源有自矣。宋季有大禪師。曰
0397b04: 橫川珙公。倡松源西丘之道于育王。當是時。天下之
0397b05: 言禪者。惟浮靡纖巧是尚。其弊有不可勝言者。禪師
0397b06: 奮起。一變時習。俾宗綱復正。卓然禪道於高古。至
0397b07: 今學者遵之。以為楷模也。一傳而古林。再傳而南堂。
0397b08: 信乎世濟其美者矣。嗚呼盛哉。不有岷嶓於其前。孰
0397b09: 能江漢於其後歟。茲因上人之請。特著其授受源委。
0397b10: 以昭示末葉。使知有所宗仰焉。禪師天台人。名清欲。
0397b11: 了庵。脫築南堂於醉李之本覺。以佚其老。學者不
0397b12: 敢名。遂以南堂稱之。壽其猶子也。愿而好道。乃吾友
0397b13: 竺仙仙公弟子。仙嗣古林。道化盛行日本云。
0397b14: 
0397b15: 無言住能仁江南堂疏
0397b16: 皇天曠蕩麗日月以長明
0397b17: 厚地渾沉振江河而不泄
0397b18: 故知大法所繫實有斯人存焉
0397b19: 某　學冠九流。
0397b20: 德尊一代。
0397b21: 肆辯袞袞若百川之赴滄溟
0397b22: 有陣堂堂如眾之繞天柱
0397b23: 回狂瀾於既倒栗棘蓬金剛圈
0397b24: 洗佛日以重光蓬蒿箭鐵絲網
0397c01: 從渠吞透屬我箕裘
0397c02: 盍登故丘而謁舊廬四海交明屬望
0397c03: 抑下喬木而入幽谷一時公論攸歸
0397c04: 龍湫宴坐鴈蕩經行飛天華之蔌蔌
0397c05: 鴛渚凄鷗波浩蕩渺煙水之重重
0397c06: 
0397c07: 一宗主護國同門
0397c08: 茲審　前席台之天封一宗和尚。高臨西菴。下視
0397c09: 塵世。本路諸山。護國名剎用選法共聞。
0397c10: 院堂以起之。檄文既至。而公不少屈。如法道何。吾
0397c11: 黨敬用聰公排闥故事。緝詞以激其勇。庶幾幡然
0397c12: 而作。幸莫大焉。
0397c13: 天地位焉萬物育焉三巋然上雲雨
0397c14: 梧桐生矣鳳凰鳴矣百鳥不敢啼春風
0397c15: 此菴聯佛果之燈握全機而正斯席
0397c16: 堆雲佩虎丘之印分半座以固宗盟
0397c17: 清振一時曾謂境因人勝
0397c18: 話行千古抑知人以道尊
0397c19: 某　眾香薝蔔之英。
0397c20: 列宿景星之瑞。
0397c21: 入甘露室黑豆法早得其傳
0397c22: 樹金剛幢破沙盆重增高價
0397c23: 有是父宜有是子難其弟亦難其兄
0397c24: 何期季世之間膺公選踞雄剎
0398a01: 見此一門之盛著錦衣輝故鄉
0398a02: 所至蔚有成功誰不爭先快
0398a03: 膏車秣馬喜動乎中
0398a04: 同氣連枝言之罔既
0398a05: 
0398a06: 則方岩住圓覺三宗
0398a07: 教有辨臻禪稱璉嵩東坡紀豐人物
0398a08: 野入青徐雲連海岱大元混南北堤封
0398a09: 空五天竺缺而取耆英善彈冠相慶
0398a10: 與無上法王而同教授喜解絃更張
0398a11: 某　真碧落。
0398a12: 是古罍洗。
0398a13: 十萬胸中燈火讀陶冶一乘
0398a14: 五千卷內名句身筌蹄諸部
0398a15: 優示明時之瑞不離教乘而超越教乘
0398a16: 白蓮敷浩劫之春具足圓覺而住持圓覺
0398a17: 故復進出一頭地在我輩流
0398a18: 寧較等差於名位只堪捧腹
0398a19: 四眾觀典刑出處攬轡慨垂
0398a20: 一身佩佛法安危矢詞羅扒
0398a21: 
0398a22: 石室住育王
0398a23: 大覺一疏而來高風未泯
0398a24: 妙喜兩居此地芳躅愈光
0398b01: 是為栴檀叢林固合龍象圍繞
0398b02: 某　具透關眼。
0398b03: 用劈箭機。
0398b04: 驅萬象於筆端文章有印
0398b05: 驗來機於喝下縱奪臨時
0398b06: 出海門國觀浙江潮閱卷狂瀾之既倒
0398b07: 踞飛雪岩指烏石嶺抹過疊障之崚嶒
0398b08: 是五世三大老故家
0398b09: 乃四明八吉祥勝地
0398b10: 振頹綱爭須敏手物論攸歸
0398b11: 揚大教欲赴昌時且評有在
0398b12: 上延睿筭下副輿情
0398b13: 
0398b14: 南堂住靈岩嘉興諸楚石疏
0398b15: 車之用在輪輪不滯則周行天下
0398b16: 鑑之功照物物無遺而炳現目前
0398b17: 兩忌取捨之心天人列請
0398b18: 一泯異同之論泉石增光
0398b19: 某　衣得其傳。
0398b20: 辯如所證。
0398b21: 碌碌盆盎古罍洗偈千言不少衰
0398b22: 啾啾烏群孤鳳皇金百煉無重
0398b23: 住山久矣傳舍之
0398b24: 靈岳降靈宜踞靈岩之頂
0398c01: 法身說法普聞法界之中
0398c02: 仰瞻南斗愈明旁挹太湖非小
0398c03: 青山步障贈君二百里之白雲
0398c04: 紫玉茶鍋分我三萬頃之明月
0398c05: 開南堂和尚語錄板
0398c06: 天目再傳而得休居翁如師子踞地百獸震駭
0398c07: 開福一出而靈岩主若洞庭粘天萬派混流
0398c08: 故駕馭昂之人必慕了菴殺活擒縱
0398c09: 凡鑽仰堅高之士願語錄代別拈提
0398c10: 明明照古照今此日不諸梓
0398c11: 的的契佛契祖他時慮失其真
0398c12: 昔汾陽現入傳燈勸動西河道俗
0398c13: 況海內移多君子樂轉南堂法輪
0398c14: 會齧鏃機
0398c15: 展揮金手
0398c16: 
0398c17: 了菴和尚續集之終
