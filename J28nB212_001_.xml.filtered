0471a01: 屺山二隱禪師語錄序
0471a02: 余自甲寅歲奉
0471a03: 命分駐荊南，承佛誕日向水月禪林謹
0471a04: 熱栴檀，頂禮迦文寶相，上祝
0471a05: 聖躬無疆福壽，下祈率土物阜民安。遇
0471a06: 禪宗芝巖和尚常供講參，遂爾默契。
0471a07: 喜其眉宇軒爽，道履敦素，非濫時之
0471a08: 比，真八達衢頭之甘露門也！是時禪
0471a09: 席初闢，風規齊整，余偶發心虔請南
0471a10: 藏一部，選請緇流於中檢閱，余亦軍
0471a11: 書之暇焚香披諷。如經律論之外，有
0471a12: 古尊宿及天童諸家語錄，并讀之。真
0471a13: 帝珠示耀于風霾，寶鏡炤臨于晦昧！
0471a14: 分析主賓，洞明玄要，與聖人垂世立
0471a15: 教之言，豈不並輝日月者哉？一日，芝
0471a16: 公持卷訊余曰：「此卷係屺山先老和
0471a17: 尚語錄。先師六坐道場，言句散布海
0471a18: 內，但全錄未經入藏。非　大檀護餘
0471b01: 力，恐他後不能入耳！」余憫其誠孝，即
0471b02: 捐俸，襄成先志。芝和尚不殫艱辛，親
0471b03: 往金閶，彙集、翻刻、送入。楞嚴梨棗垂
0471b04: 成，遣弟子印月遠涉風濤，請序於余。
0471b05: 適有幕府客，啟余曰：「微聞禪宗正法
0471b06: 眼藏不立文字，此卷無乃龜毛兔角
0471b07: 乎？」余莞爾曰：「若論此事，纔有所著，便
0471b08: 成窠臼。須是靈俐漢，牙如劍樹，口似
0471b09: 血盆，一切百雜碎，是為真獅子兒，能
0471b10: 作大獅子吼。必也循途守轍，則為認
0471b11: 影迷頭矣！余雖恁麼道，汝試下語看？」
0471b12: 客無語，唯唯而退。謹書以為序。
0471b13: 時
0471b14: 康熙歲次戊午奉
0471b15: 命分駐荊南諸軍事蕩寇大將軍多羅
0471b16: 貝勒佛弟子察尼薰沐拜書
0471b17: 
0471b18: 
0471c01: 二隱謐禪師語錄
0471c02: 侍讀學士中奉大夫禮部右侍郎曹勳謹撰
0471c03: 「劈頭便喝，開口便打，這是臨濟家風，莫道老僧手滑！」
0471c04: 二隱和尚遇山住山，遇水住水。住是和尚機緣，不住
0471c05: 是和尚道法。獅子峰頭，一片雲飛無礙目；鴛鴦湖畔，
0471c06: 萬川月影卻隨身。茲一編，乃六坐巨剎時所錄法語
0471c07: 也。若是會得的，如遇親知故舊，覿面即知姓名，豈煩
0471c08: 致問？若是不會得的，縱使珍惜錯醍醐，入肚便成臭腐，
0471c09: 不許重參！今日焚香，明日點燭，不曾與佛菩薩乞得
0471c10: 一言半句做個證盟。此處上堂，彼處結制如何？向老
0471c11: 比丘被他熱喝冷訶，全無巴鼻。東干溪上，山僧方丈，
0471c12: 坐中居士，誰賓誰主？俗漢供的金身，丹霞燒的木佛，
0471c13: 孰假孰真？釣叟讀語錄訖，合掌作禮，復掀髯作笑，和
0471c14: 尚得母，又將用慣鉗鎚發付。這一棒下在何處也？
0471c15: 
0471c16: 
0471c17: 
0471c18: 
0471c19: 
0471c20: 
0471c21: 二隱謐禪師語錄序
0471c22: 賜進士出身原任禮科給事中周正儒謹撰
0471c23: 秋桂盛開，聞香起悟，即豁然「吾無隱乎爾」之旨，則山
0471c24: 河及大地全露法王身，信非虛語也！然則，拈公案，闡
0471c25: 宗風，一切掃而空，之之為愈乎？又非然也。昔迦文為
0471c26: 大士言六度，為中根言十二因緣，為小根言四聖諦，
0471c27: 是知光明寂照遍河沙，凡聖含靈共我家，無字句中
0471c28: 生字句，半巖風雨散天花。蓋接引眾生，同證無上。如
0471c29: 日出時，眠者俱作，如雷霆時，蟄者皆動，則隨緣說法
0471c30: 之因果無量也。吾宜保安寶地，近為二隱禪師卓錫
0472a01: 之所，時播迦音，宣揚密諦，拈花微笑，破昏為明，豎拂
0472a02: 開宗，聞聲生喜，真苦海之津梁，而彼岸之寶級也！讀
0472a03: 其語，凡理之可詮者，置之；案之古成者，置之；滑稽而
0472a04: 悅耳者，置之；刱獲而驚人者，置之。謂此皆爭勝於有，
0472a05: 字句處耳乃二隱直從無聲聞時觸而通感而應以
0472a06: 赴其機之所自，至此非口頭禪之所得而念也。然則，
0472a07: 二隱有隱乎哉？可封禪師啟此薪傳，今幸二隱，振臨
0472a08: 濟之鐸，一燈湛湛，開示何窮？二隱誠無隱也，其語具
0472a09: 在亟鋟而公之！
0472a10: 
0472a11: 二隱謐禪師語錄目
0472a12: 序文目錄
0472a13: 卷第一
0472a14: 住越州剡溪獅峰法祥禪寺語錄
0472a15: 嘉興秀水棲真禪寺語錄
0472a16: 卷第二
0472a17: 再住獅峰法祥禪寺語錄
0472a18: 越州獨秀峰大明禪寺語錄
0472a19: 卷第三
0472a20: 松江華亭船子法忍禪寺語錄
0472a21: 卷第四
0472a22: 常州宜興屺山保安禪寺語錄
0472a23: 卷第五
0472a24: 小參
0472a25: 示眾
0472a26: 卷第六
0472a27: 示眾
0472a28: 法語
0472a29: 拈頌
0472a30: 卷第七
0472b01: 舉古
0472b02: 代古
0472b03: 別古
0472b04: 機緣
0472b05: 卷第八
0472b06: 拈古
0472b07: 卷第九
0472b08: 頌古
0472b09: 卷第十
0472b10: 偈頌
0472b11: 啟
0472b12: 書問
0472b13: 雜著
0472b14: 塔銘附
0472b15: 
0472b16: 
0472b17: 
0472b18: 
0472b19: 
0472b20: 二隱謐禪師語錄目錄終
0472b21: 
0472b22: 
0472b23: 
0472b24: 
0472b25: 
0472b26: 
0472b27: 
0472b28: 
0472b29: 
0472b30: 
0472c01: 二隱謐禪師語錄卷第一
0472c02: 
0472c03: 江南揚州高沙天王禪寺　湖廣荊州江陵水月禪院　嗣法門人　超巨　超秀　等編
0472c04: 住越州剡溪獅峰法祥禪寺語錄
0472c05: 入方丈，「此室甚深，不可測量。猶如大海，一切魚龍蝦
0472c06: 蟹，跛鱉盲育龜，無不向此翻身活命。且道山僧據此何
0472c07: 為？慣布縵天網子，要打衝浪金鱗。」
0472c08: 即日，上堂，指法座：「從上諸祖，無一不向這上頭弄神
0472c09: 弄鬼，換人眼睛。今日山僧作何伎倆，眼空四海渾無
0472c10: 物，大座當軒孰敢窺？」拈香，云：「此一瓣香，乾坤並德，萬
0472c11: 象同源，端為祝廷
0472c12: 今上皇帝聖躬萬歲，伏願邊疆永靜，域境安寧！此一
0472c13: 瓣香，股肱王室，輔佐法城。奉為滿朝文武、諸位尊官
0472c14: 及本郡縉紳、孝廉文學、合山耆宿，伏願同證本地風
0472c15: 光，共入諸祖玄閟！」又拈香，云：「此一瓣香，名摸不就，描
0472c16: 畫匪成，拾來絕無氣息，拈出逼塞乾坤。爇向爐中，供
0472c17: 養浙江嘉興路棲真堂上、傳曹溪正脈南嶽下第三
0472c18: 十五代林野大和尚，用酬法乳之恩！」維那白槌：「法筵
0472c19: 龍象眾，當觀第一義！」師云：「寶劍揮空，不留朕跡；獅子
0472c20: 哮吼，百獸潛蹤。還有不顧危亡者麼？試請出眾相見！」
0472c21: 問：「法無定相即不問，開堂一句事如何？」師云：「拏龍捉
0472c22: 鳳。」進云：「萬古法祥開正眼，十方佛剎現全身。」師云：「秪
0472c23: 恐不是玉。」問：「如何是西來的的大意？」師便打。進云：「即
0472c24: 此用離此用。」師云：「坐斷兩頭。」僧喝，師又打，乃云：「臨濟
0472c25: 祖翁建立，黃蘗宗旨，全身擔荷。不肖兒孫，恢張列祖
0472c26: 宗猷，赤手提持，任他盡乾坤遍大地，銅頭銕額漢子，
0472c27: 驢駝馬載到來，山僧只消一陣下載清風，管教個個
0472c28: 骨稜肉瘦，暢煞生平！且道山僧據個甚麼道理，便乃
0472c29: 如是？橫按莫邪全正令，太平寰宇斬癡頑。」復舉寶壽
0472c30: 開堂，三聖推出一僧，寶壽便打，三聖云：「恁麼為人，瞎
0473a01: 卻鎮州一城人眼去在？」寶壽擲卻拄杖歸方丈，師云：
0473a02: 「寶壽正令當行，全收全放。三聖赤心片片，半吐半吞。
0473a03: 若要扶豎臨濟正宗，總未得在！何故？曹溪波浪如相
0473a04: 似，無限平人被陸沉。」維那復白槌：「諦觀法王法，法王
0473a05: 法如是！」
0473a06: 立執事，上堂：「叢林初闢，法令始彰，聖凡陶鑄，佛祖光
0473a07: 揚，不是一般銕骨漢子，法社何以劻勷？化外來賓，須
0473a08: 是稱觔定，兩廚中作主，必要呷醋咬薑。奴呼彌勒、婢
0473a09: 使文殊即不問，大家敷揚一句作麼生道？雲來千嶂
0473a10: 合，水到百江平。」
0473a11: 上堂，問：「祖祖相傳即不問，覿面相逢事如何？」師云：「漆
0473a12: 桶相楷。」進云：「處處綠楊堪繫馬，家家有路透長安。」師
0473a13: 云：「看腳下！」僧擬議，師便打，乃云：「獅子峰抓風梛月，大
0473a14: 用全彰，官地人因齊慶讚，大寶全施，不須摶取。上方
0473a15: 香積國，一眾悉飽無餘，不須手掇。三萬二千獅子座，
0473a16: 三世諸佛現前證據，諸人還會麼？若也會得，無邊剎
0473a17: 境自他不隔於毫端，十世古今始終不離於當念。納
0473a18: 須彌於芥子，擲大千於沙界，攪長河為酥酪，變大地
0473a19: 作黃金，其或未然莫於他處覓，須向己巳躬求。」
0473a20: 上堂：「十五日已巳前掘地覓青天，十五日已巳後挖空尋
0473a21: 白璞。正當十五日，咳唾掉臂，無事不畢，任用騰騰，優
0473a22: 游自適，向上提持則不問，自適一句作麼生？一日缽
0473a23: 盂幾度濕，閒行溪畔兩三遭。」
0473a24: 上堂：「別峰頂上月，大地荷光輝。一朝雲霧起，光耀忽
0473a25: 沉霾。須知盡大地，黑漫漫處，無不是古岑禪師放身
0473a26: 命處，何故？不見道，一塵入正受，諸塵三昧起，秪如見
0473a27: 山是山、見水是水、見虛空是虛空、見日月是日月，乃
0473a28: 至見草芥人畜是草芥人畜，作麼生？是正受道理，青
0473a29: 山秪解磨今古，流水何曾洗是非？」
0473a30: 上堂：「一葉落，天下秋，歸根誰解來無口？一塵起，大地
0473b01: 收，萬象森羅入正受。便恁麼去也，是徐六擔板；不恁
0473b02: 麼去，天下衲僧料跳不出。畢竟意作麼生？秋雁一聲
0473b03: 迥，天空萬里清。」
0473b04: 病起，上堂：「丈室打眠三七日，兩眼睜睜光似漆。啊
0473b05: 啊不住聲，天回地轉無休歇。無休歇，一具骨頭軟
0473b06: 如銕，腔子裏含惟太空，口吐猛燄回天澤。啊誰
0473b07: 堪識，惟有拄杖子，休戚常干涉。作麼生是干涉的句？
0473b08: 三個奴郎夜簸錢，究竟不知誰是賊。」喝一喝。
0473b09: 大衢禪師入塔，上堂：「塔無縫，影層層，形無影，明歷歷，
0473b10: 若透這個關捩子法身，何曾有出入？若是明中有暗，
0473b11: 暗中有明，顯中有隱，隱中有顯，乃至明暗雙彰，隱顯
0473b12: 全露，終未是直截到家，安享樂業。作麼生是安享樂
0473b13: 業？三秋月白非為白，九夏天青未是青。」
0473b14: 上堂：「鎮海明珠，時時顯露。靈峰寶劍，日日現前。既爾
0473b15: 本自圓成，何須畫地自限？然雖如是，爐之所，鈍銕
0473b16: 猶多；良醫之門，病夫愈勝。所以久參上士不必弄影
0473b17: 撈形，未悟初機應須猛著精彩。忽爾失腳跌倒，撲破
0473b18: 娘生面門。又遇一個咬豬狗手段，東磨西錯，一錯錯
0473b19: 得通身眼露，便能將斷貫索穿天下衲僧鼻孔。到這
0473b20: 裏，三世諸佛立在下風，歷代祖師尋覓無地。直饒果
0473b21: 到恁麼田地，猶未是衲僧本分行履。作麼生是本分
0473b22: 行履？松子火燒紅滴滴，炙得耳熱面皮黃。」
0473b23: 上堂：「紅爐猛燄，煆盡衲子偷心；溫池香水，浣濯陳年
0473b24: 夙垢。俾他個個淨裸裸赤灑灑沒可把，作箇瀟灑禪
0473b25: 和，四海橫行，優游自在，始不辜到法祥來。然雖如是，
0473b26: 眾中或有不甘的，出來道：倘遇不受煆煉不受浣濯
0473b27: 的來，和尚作麼生抵待？山僧劈脊便棒：你來這裏覓
0473b28: 甚麼碗！果是真正獰龍，霑一滴水，便會興雲致雨、作
0473b29: 風作浪去也！其或未然，莫道獅峰山勢險，前頭猶有
0473b30: 最高岑。」
0473c01: 開光，上堂：「心光不昧，觸處全彰，智體洞明，大千圓鑑。
0473c02: 乾坤以此覆載，日月以此照臨，精藍以此煥新，諸聖
0473c03: 以此顯現，釋迦老子以此開權顯實、接物利生，布袋
0473c04: 和尚以此沿街乞錢、等待個人，觀音大士以此隨類
0473c05: 化身，見機赴感，達磨祖師以此直指單傳、續佛心印，
0473c06: 護教伽藍以此興隆三寶、金湯勝地，現前大眾以此
0473c07: 崇修勝會、普利冥明。如是則知，上至諸佛、下至群生，
0473c08: 其光遍布久矣，更假山僧開箇甚麼？」卓拄杖，云：「頂門
0473c09: 正眼分緇素，天上人間不可陪。」
0473c10: 上堂，問：「最初一句即不問，打鼓陞堂事若何？」師云，「晴
0473c11: 開山秀麗。」僧罔措，師云：「霧起黑漫漫。」復云，「單提向上，
0473c12: 特地起風波獨顯，宗猷乞兒揚家醜，只如二途俱不
0473c13: 涉，更有出格一路也，是掘地討天！且道開堂結制一
0473c14: 句又作麼生道？掀翻海嶽求知己巳，撥轉乾坤見太平。」
0473c15: 天童密老和尚周祥，值師誕辰，上堂：「天童師翁今日
0473c16: 生，不肖法孫今日死。雖然生死不同途，要且死生無
0473c17: 二致。既無二致，作麼生是一致底道理？」良久，云：「清關
0473c18: 橋下五湖月，獅子峰頭四海雲。」
0473c19: 追薦照空覺長老，上堂：「照空空無有相，覺明明無有
0473c20: 形。既無相又無形，個裏何曾有死生？無死生，性圓明，
0473c21: 千古萬古只如今。去住何須論百日，一出一沒總真
0473c22: 身。所以道：處處真，處處真，塵塵盡是本來人。」豎拂云：
0473c23: 「照空長老向山僧拂子頭上頭出頭沒，諸人還見麼？
0473c24: 若也見得，頭頭覿面，處處逢渠。其或未然。」擲拂云：「若
0473c25: 知撲落非他物，始信縱橫不是塵。」
0473c26: 上堂：「神珠在握，是處光輝，太阿出匣，威風萬里。果是
0473c27: 大丈夫漢，於個事中直須單刀直入，不顧危亡，始與
0473c28: 本分，少有相應。若是畏刀避箭，進前退後，豈惟落於
0473c29: 人後，亦且喪身失命。所以道『若行恁麼事，須是恁麼
0473c30: 人，若非恁麼人，難行恁麼事。』眾中莫有恁麼人麼？試
0474a01: 請出眾道看？」以目顧視左右，云：「驚群須是英靈漢，敵
0474a02: 勝還他獅子兒。」
0474a03: 解制，上堂：「雪山此日成道，法祥此日解制，雖然事各
0474a04: 不同，總是無事生事。然雖如是，不可墮在無事甲裏，
0474a05: 何故？不見道，實際理地不受一塵，今世門頭豈捨一
0474a06: 法？今世門頭既一法不捨，今日解制一句作麼生道？
0474a07: 四海浪平龍睡穩，九天雲靜鶴飛高。」
0474a08: 元旦，上堂，問：「昨宵是除夕，今日是新年，林下道人不
0474a09: 變遷。如何是不變一句？」師云：「前村早見梅花放，今日
0474a10: 陽和萬象新。」僧禮拜，師拈棒，僧歸位，師云：「歲亦新，月
0474a11: 亦新，山河增秀麗，寰宇著文明。在衲僧分上合作麼
0474a12: 生？深雲高臥無些事，永日寥寥荷太平。」
0474a13: 元宵，上堂：「龍燈鬥額，煙樹飛花，火噴人面，痛徹釋迦。
0474a14: 正恁麼時，然燈古佛在甚麼處？交肩搭臂成群醉，夜
0474a15: 半笙歌扶到家。」
0474a16: 試秧，上堂：「四月初三秧正青，老農領眾開秧門。沒腔
0474a17: 曲調歌田樂，幾箇男兒著眼聽？若也田歌聽得出，一
0474a18: 莖草上定乾坤，便能拔一莖草，千莖萬莖俱透露；種
0474a19: 一片田，千片萬片俱沒荒。任是橫拖豎拽，七縱八橫，
0474a20: 信手信腳，活路生成。活路生成且置，歌田一曲作麼
0474a21: 生？」唱：「石榴花，葉兒青，時節到來莫因循，打鼓普請大
0474a22: 家看，且道田中有幾人？」喝一喝。
0474a23: 上堂：「混沌未分已巳前，針劄不入，水洩不通；混沌既分
0474a24: 之後，真風顯露，剔透玲瓏，任是千錐百劄，橫剪豎裁，
0474a25: 直貴打成一片，究竟合乎本體。既與本體相應，寒也
0474a26: 寒他不著，熱也熱他不著，風也風他不著，雨也雨他
0474a27: 不著。然雖如是，未為極則，極則一句作麼生道？寶印
0474a28: 當空妙，重重錦縫開。」
0474a29: 上堂，問：「如何是主中賓？」師云：「青山覆白雲。」「如何是賓
0474a30: 中主？」師舉拳，云：「見麼？」「如何是賓中賓？」師云：「眼裏露雙
0474b01: 睛。」「如何是主中主？」師卓拄杖。進云：「賓主已巳蒙師指示，
0474b02: 主賓不立事如何？」師云：「怪石從來雲外賞，雲外別無
0474b03: 怪石看。」進云：「主賓互換天然妙，結制陞堂又若何？」師
0474b04: 云：「為汝不薦。」進云：「烹佛烹祖須爐，煆凡煆聖賴鉗
0474b05: 鎚。」師云：「正要闍黎委悉。」復云，「今日十月初十法祥寺
0474b06: 裏結制，正值水冷草枯，諸凡事事不備，惟有門前數
0474b07: 峰一日幾變秀麗，衲子一味蒙頭瞻視，不知所以。為
0474b08: 甚如此？大道未明如喪考妣，大道既明如喪考妣。有
0474b09: 箇衲僧出來道：大道未明如喪考妣且從，大道既明
0474b10: 因甚如喪考妣？向道愁人莫向愁人說，說向愁人愁
0474b11: 殺人，畢竟作麼生？山海易令冰透骨，日月難教凍破
0474b12: 顏。」
0474b13: 上堂：「東圊頭搕，裏狼籍，多少牛欄柵，佛殿上收攝
0474b14: 無餘。若是會底人，囫圇擘不破，遍界悉皆圓，即一塵
0474b15: 而塵塵顯露，遍剎塵而只一微塵。上睦長老發一念
0474b16: 心，施金辦供。且道這一念心在微塵裏？微塵外？古今
0474b17: 舌頭原在口，從來鼻孔不朝天。」
0474b18: 韋馱夢感，上堂：「寶杵手持威猛利，是誰見不寒毛豎？
0474b19: 無端夢裏現金身，應感望松屠居士，所有家資不吝
0474b20: 施，所施自淨其身膩，自身既淨淨他身，自他俱淨及
0474b21: 大地，大地融成一化境，十方世界無兩人。所謂十方
0474b22: 國土中唯有一乘法，無二亦無三，既無二三，且道喚
0474b23: 誰為一？」卓拄杖，云：「當陽無背面，覿體露全機。」
0474b24: 上堂：「今朝十一月十七，道是彌陀佛生日。彌陀稱云
0474b25: 無量壽，無量壽源誰諳悉？若諳悉，時時是好時，日日
0474b26: 是好日，頭頭法法體全彰，逆順縱橫無不是。然雖如
0474b27: 是也，要應個時節。應時及節一句作麼生道？霜凝千
0474b28: 嶂玉，菊綻滿籬金。」
0474b29: 法寶菴上堂：「烏弄奇聲，春機漏洩，陽和漸暖，萬卉爭
0474b30: 芳。色色示自家境界，聲聲唱佛祖風規。諸人若也薦
0474c01: 得，便見法寶滿目森然。其或未然，未免觸途成滯，先
0474c02: 德道：若是會底人，便能於一莖草上現瓊樓玉殿；其
0474c03: 或未會，縱有玉殿瓊樓，卻被一莖草蓋卻。天童密師
0474c04: 翁因僧問：『如何是三寶？』翁云：『一頓餬餅兩頓粥。』僧云：
0474c05: 『不會，求師指示。』翁云：『老僧日日奉持。』今日山僧到此，
0474c06: 設有問：『如何是法寶？』但向道：『水流石澗冷，松挂碧雲
0474c07: 閒。』設云：『不會，再求指示。』更向道：『山僧借路徑過。』先師
0474c08: 翁恁麼道，山僧恁麼舉，諸人還會麼？若也未會，山僧
0474c09: 更為別通消息。」卓拄杖，云：「分明月在梅花上，看到梅
0474c10: 花早已巳遲。」
0474c11: 峨雪曹太史誕辰，上堂，問：「據此時行此令，今朝太史
0474c12: 懸弧日慶誕一句作麼生？」師云：「拶破虛空為福海，掇
0474c13: 轉須彌作壽山。」進云：「元體文星常照耀，現身福壽蓋
0474c14: 天顏。」師云：「一句道著。」進云：「張公吃酒李公醉。」師云：「誰
0474c15: 是知音？」進云：「昨夜東風起，遍界盡皆春。」師云：「不為分
0474c16: 外。」進云：「會得深恩先報主，管教日日太平時。」師云：「夜
0474c17: 深誰共御街行？」乃云，「十一月十九，面南看北斗，石筍
0474c18: 暗抽條，東干祝釣叟。峨眉頂上雪，千丈璧光浮，動蕩
0474c19: 搖天闕，凝瑩鎖玉樓，忽地轉機關，澤及於萬物。所以
0474c20: 楊起雲，乘情便披祝，含潤戴天恩，此心何敢忽？正所
0474c21: 謂臣既視君如腹心，君先視臣如手足。然雖如是，向
0474c22: 奉未忘，體非腦妙。豈不見曹山道：君為正位，臣乃偏
0474c23: 位，臣向君是偏中正，君視臣是正中偏，君臣道合是
0474c24: 兼帶。語兼帶者，冥應眾緣，不隨諸有，非染非淨，非正
0474c25: 非偏，故曰『虛玄』。大道無著真宗，到這裏始得混然，無
0474c26: 內外，和融上下平。內外混然即不問，上下和融一句
0474c27: 作麼生？端奉一人天地貴，從教諸道自分權。」復舉南
0474c28: 泉和尚因宣州刺史陸亙大夫問：「肇法師也甚奇怪，
0474c29: 解道『天地與我同根，萬物與我一體』！」南泉指庭前牡
0474c30: 丹花云：「大夫、時人見此一株花，如夢相似。」師云：「大夫
0475a01: 恁麼問也，是乞兒見小利；南泉恁麼答，腦後抽釘，眼
0475a02: 中拔楔。然雖如是，未遇子期。今日山僧頌祝東干，太
0475a03: 史也不恁麼問，山僧也不恁麼答。傾蓋忽相逢，相看
0475a04: 一笑罷，且道意在於何？相知不在千杯酒，一盞清茶
0475a05: 也醉人。」
0475a06: 元旦上堂，拈香云：「浪靜風恬，全承帝力；謳歌鼓舞，更
0475a07: 仗阿誰？」遂鞠躬高聲祝云：
0475a08: 「皇帝萬歲，萬歲，萬萬歲！」
0475a09: 梅溪，上堂：「道出尋常，步步絕行蹤。言語驚人，句句超
0475a10: 方外。若是具大機、顯大用，不在高危峻嶮，叵耐攀躋
0475a11: 不上，只須平地上亦可陷人，爛泥中亦能著刺。果是
0475a12: 眼裏有筋，自然風味深辨，任是高危峻嶮也牢籠不
0475a13: 住，低平坦夷也牢籠不著，既是二俱牢籠不住，未審
0475a14: 還有出身也無？丈夫自有沖天志，豈向他人行處行？」
0475a15: 復云：「山僧今日為過江南，道經此地，欲覓知音。豈無
0475a16: 音韻，只得不惜莖眉，未免嘮叨一上，莫有委悉者麼？
0475a17: 如或委悉，何妨把手共行？其或未然，個事不須重話
0475a18: 會，當陽直截更無餘。」
0475a19: 住嘉興秀水棲真禪寺語錄
0475a20: 師在法祥受請：「嘉禾水秀，派派的示曹源；麟溪月朗，
0475a21: 明明顯露真機。既已巳本自現成，何更披圖索驥？然雖
0475a22: 如是，也要指點分明。」拈疏，云：「此是眾護法筆尖上放
0475a23: 射一道寶光，輝騰今古，朗耀山河，還見麼？其或未見，
0475a24: 卻煩維那宣讀。」宣畢，。
0475a25: 師陞座：「乾坤天地闊，到處盡光輝，顯露多增色，提持
0475a26: 向上機。既然如是，在彼在此，無非本地風光；盈谷盈
0475a27: 廛，總是自家境界。正恁麼時，進退一句，作麼生道？虎
0475a28: 伏深巖風息怒，龍行遍界有雲從。」
0475a29: 入院。
0475a30: 「山門慧門廣闢，梵閣重開，不勞斂歛念，彈指觸處無非
0475b01: 妙臺，且道是甚麼人行履？」喝一喝，便入。
0475b02: 「佛殿紫金山，分明覿面無邊身，何處觀瞻？既是無可
0475b03: 觀瞻，且道覿面是個甚麼？」大展三拜。
0475b04: 「伽藍你若坐我便行，你若行我便坐，更須行在坐裏、
0475b05: 坐在行裏始得。何故？船行憑把舵，牛使靠扶犁。」
0475b06: 「祖師這一夥漢，無事生事，西天東土，攪得成水，至今
0475b07: 貽累子孫，個個含恨不已巳，且道將何酬報？」插香，云：「明
0475b08: 驗在茲。」
0475b09: 「方丈羅龍打鳳、煆鐵烹金，雖經大冶，全在手妙。且道
0475b10: 以何為驗？」拈拄杖，卓一卓。
0475b11: 上堂，指座云：「燈王座，絕攀躋，非是驚群敵勝子，誰堪
0475b12: 遽下頂門錐？」便陞座，拈香祝聖畢，復拈香云：「此一瓣
0475b13: 香得自通玄峰頂獅岫，已巳曾拈出，熱向爐中，供養天
0475b14: 童堂上傳曹溪正脈第三十五世林野大和尚，用酬
0475b15: 法乳之恩。」就座，問：「人天交接，四眾臨筵，正令當行，十
0475b16: 方坐斷。坐斷十方即不問，舊店新開事若何？」師云：「斬
0475b17: 釘截鐵。」進云：「好音在耳人皆聳，一句無私亙古今。」師
0475b18: 云：「獅子咬人，韓盧逐塊。」進云：「瞞學人一點不得。」師云：
0475b19: 「早已巳瞞卻了也！」問：「向上宗乘即不問，今朝進院事若
0475b20: 何？」師云：「車臨旆集。」僧喝，師便打，僧又喝，師復打，僧云：
0475b21: 「恩大難酬！」師云：「墮坑落塹！」乃云：「千層獅岫，立處孤危；
0475b22: 萬頃麟湖，隨波得妙。孤危處，猿啼古木，虎嘯幽巖；隨
0475b23: 波時，鷗鳴月上，龍吟霧起。更須知孤危絕峭處不外
0475b24: 隨波逐浪時，隨波逐浪時不外孤危絕峭處始得。何
0475b25: 故？不見道：乾曝曝裏溼浸浸地，溼浸浸裏乾曝曝地？
0475b26: 果能於此見得徹去，便知山僧今日離幽壑、入深村，
0475b27: 從來不移寸步，乃知開爐韝、奮鉗錘，何曾動著纖毫？
0475b28: 然雖如是，別有攸歸到家一句作麼生道？雲崩五嶽
0475b29: 連天秀，月印千江透底寒。」復舉臨濟祖師初住河北
0475b30: 時，學侶雲集，一日謂普化、克符二上座曰：「我欲於此
0475c01: 建立黃蘗宗旨，汝二人可成褫我。」二人珍重下去，三
0475c02: 日後普化卻上來問：「三日前和尚道什麼？」濟便打。三
0475c03: 日後克符亦上來問：「三日前和尚打普化作甚麼？」濟
0475c04: 亦打。師云：「普化、克符粧顛作癡，義玄祖翁迎風賣俏，
0475c05: 雖是建立宗旨，卻成眼裏添沙。何故？我王庫內無如
0475c06: 是刀。今日山僧於此建立臨濟宗旨，諸人還有成褫
0475c07: 者麼？」卓拄杖，喝一喝，云：「三頓棒痕全體露，一喝雷轟
0475c08: 天地春。」
0475c09: 立執事，上堂：「諸佛至道要假人弘，歷祖玄機須深辨
0475c10: 識。若深辨識，便乃左右逢源、隨機應變、或上或下、或
0475c11: 放或收，一一如輥盤珠相似，不撥自轉，觸處生光。豈
0475c12: 不見釋迦陞座文殊白椎，馬祖陞堂百丈捲席，看他
0475c13: 一卷一舒，縱奪自在無絲毫勉強、無絲毫造作，如此
0475c14: 等輩非惟贊弼叢林，亦乃流通正脈。眾中莫有恁麼
0475c15: 人麼？」顧視左右，云：「進退不須生擬議，大家扶起破沙
0475c16: 盆。」
0475c17: 上堂，問：「法祥古佛全身現，棲真堂上又重新。如何是
0475c18: 重新一句？」師云：「春日正晴明。」進云：「謝和尚指示。」師云：
0475c19: 「指個甚麼？」僧無語，師便打。復舉臨濟祖師開堂：「一日，
0475c20: 兩堂首座相見齊下喝，有僧問：『未審還有賓主也無？』
0475c21: 濟云：『賓主歷然。』」又云，「大眾還會臨濟賓主句麼？」問取
0475c22: 堂中二首座，師云：「二首座齊下喝，未審誰賓誰主，具
0475c23: 眼者試辨看？山僧今日到此，闔山耆宿相迎，彼此相
0475c24: 見雖不下喝，賓主分明，賓則始終賓，主則始終主。雖
0475c25: 然如是，未免賓主相待，彼此回互。直須賓不是賓、賓
0475c26: 中有主，主不是主、主中有賓，賓主交參、互換無位，到
0475c27: 這裏人我雙忘、是非兩絕，便可翊贊叢林、助揚法化。
0475c28: 忘人我、絕是非，則且置賓主交參一句作麼生道？彼
0475c29: 此不須多話會，一笑相看便覺親。」
0475c30: 上堂，問：「葫蘆跳上高峰，三世如來體自同。凡聖交
0476a01: 參即不問，如何重展舊家風？」師便打，僧喝，師又打，僧
0476a02: 又喝，師復打，乃云：「薰風撲面涼，湖塘柳線長。老梅含
0476a03: 酸子，新荷漾綠光。現成好公案，分明為舉揚。於斯親
0476a04: 薦得，何用別商量？便見七縱八橫、無非自家境界，東
0476a05: 豎西斜、豈是他人珍寶？到這裏信手拈、信口道、信腳
0476a06: 行，一一皆與從上諸祖無二無別。諸人還信得及麼？
0476a07: 直饒信得及，也似圖畫虛空；其或未然，又是依模填
0476a08: 彩。畢竟意旨如何？白雲橫谷幽無暑，野老謳歌盡日
0476a09: 閒。」
0476a10: 上堂，問：「薰風自南來，殿閣生微涼，個裏真消息，請師
0476a11: 為舉揚？」師豎拂，云：「見麼？」進云：「兩彩一賽。」師云：「出格道
0476a12: 將一句來。」僧喝，師便打，乃云，「今朝五月初一，諸公忽
0476a13: 焉而至，便請擊鼓陞堂，不覺聲光動地，雖曰一釋一
0476a14: 儒，要且理無二致，雖無二卻，卻不是一，何故？不見道
0476a15: 『放之則彌六合，卷之則退藏於密』？又道『遍現俱該沙
0476a16: 界，收攝在一微塵』。如是，收放卷舒盡是建化門頭事，
0476a17: 若要究竟將來實際理地，豈涉繁詞？到這裏須是個
0476a18: 中人始會個中事。所以道：『若行恁麼事，須是恁麼人，
0476a19: 若非恁麼人，難行恁麼事。』即今還有恁麼人麼？接拍
0476a20: 還他老煉手，唱歌須是帝鄉人。」
0476a21: 法忍上堂，問：「如何是第一義？」師云：「落二了也。」僧喝，師
0476a22: 便打，進云：「棒頭有眼明如日，要識真金火裏看。」師云：
0476a23: 「又要討棒喫！」乃云，「寶殿重輝，千年瓦子生光耀；絲綸
0476a24: 再舉，四海金鱗衝浪飛。雖是地靈人傑，亦有時節因
0476a25: 緣。所以我師寓此一十二秋，建立現前勳業，每每搬
0476a26: 磚拽石，掀開藏老神用，時時弄水和泥，打動船子真
0476a27: 機。真機既已巳顯露，大用時復現前，便可令人快睹自
0476a28: 己巳。又要山僧登曲彔床、播兩片皮說個甚麼？縱使說
0476a29: 得十成，也是泥裏洗土塊，到這裏事不獲已巳，只得勉
0476a30: 假船子鼻孔，為諸人通個消息。華亭和尚當時以舟
0476b01: 泊岸閒坐，有官人問：『如何是日用事？』師豎起橈云：『會
0476b02: 麼？』官人云：『不會。』師云：『撥棹清波，錦鱗罕遇。』復自頌曰：
0476b03: 『二十餘年江上游，水清魚現不吞鉤。釣竿斫盡重栽
0476b04: 竹，不計工程得便休。』山僧今日要問諸人：既是水清
0476b05: 魚現，因甚又不吞鉤？」乃以拄杖作釣勢，云：「眾中還有
0476b06: 上釣者麼？」眾無對，復以拄杖和聲作搖櫓勢，云：「夜靜
0476b07: 水寒魚不餌，滿船空載月明歸。」
0476b08: 上堂：「今朝仲冬十五日，麟湖冰結魚潛睡，忽得春雷
0476b09: 一震驚，飛騰豈止千萬里？然雖如是，且道眾中果有
0476b10: 恁麼人麼？」乃以目顧視，云：「九萬里鵬纔展翼，一千年
0476b11: 鶴便翱翔。」
0476b12: 上堂，問：「海底無塵即不問，風清月白事如何？」師云：「急
0476b13: 須走過。」進云：「還有什麼奇特麼？」師云：「更要覓個甚麼？」
0476b14: 乃云，「今朝十一月十六，冰花糝樹如銀玉，凍得闍黎
0476b15: 沒奈何，被底只把腳伸縮。禪家流，何思慮，寒暑迭遷
0476b16: 隨他去。然雖如是，要問伊，大丈夫兒應合自由，寒暑
0476b17: 迭遷因甚便隨他去？眾中有道得者麼？山僧與伊證
0476b18: 據。其或未然，山僧自道去，也只知事逐眼前過，那覺
0476b19: 老從頭上來？」
0476b20: 
0476b21: 
0476b22: 
0476b23: 
0476b24: 　正藍旗蕩冠將軍多羅貝勒奉
0476b25: 　佛弟子察尼助刊
0476b26: 　二隱謐禪師語錄第一卷祈求皇圖永固
0476b27: 　帝道遐昌四方寧靜眾證菩提
0476b28: 　康熙戊午夏荊南水月
0476b29: 
0476b30: 二隱謐禪師語錄卷第一
