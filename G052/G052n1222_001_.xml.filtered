1048a01: 一字頂輪王瑜伽經
1048a02: 大興善寺三藏沙門大廣智不空奉　　詔譯
1048a03: 真言行者若求安怛陀那。應作是念。我云何能速取成就。當習是三摩地。所謂一切法無色。猶如虛空性自成就。作如
1048a04: 是勝解。當如本教淨持地等。作是三摩地。
1048a05: 普三千界充滿智成水有大寶蓮華開敷在水中寶莖如須彌上方珠網覆蓮上有大寶
1048a06: 八柱以莊嚴想成寶樓閣四門當四方珠網蓮鐸等及妙拂莊嚴半滿月珠瓔垂寶間錯帶
1048a07: 是大寶樓閣滿於有頂應隨力思惟觀供養雲海先所觀樓中有悅意白繖以眾寶端嚴
1048a08: 寶瓔半滿月妙拂等莊嚴繖上有大寶普發光相皆散雨眾寶真言智觀行於彼樓閣中
1048a09: 金剛師子座寶蓮華莊嚴珠網蓮繒磬白拂等莊嚴一切欲喜樂於中圍繞住不遠於身前
1048a10: 應想第二座一切皆如上唯無師子座角門於四處嬉戲焚香等次作圓具法云何作圓具
1048a11: 先應觀諸法無性為自性物我同一體然後加諸法云何加諸法生老病死憂攪擾於心田
1048a12: 如是思惟已應生大悲愍由是生智心則是光明心光明心者即是菩提心也以大悲熏成其體如皓月
1048a13: 離能取所取菩提心已生應住身口意所明體加持此名圓具法即如瑜伽中成身次第也
1048a14: 族明勝次第知族五部明已巳五部真言也眾真言威德知已自住部王法謂一字頂輪王法也則為當族主先應印已成謂大印也
1048a15: 次明應思惟由身口意體觀身為諸佛於心想月輪真言者應知有種種光明皆從月形生
1048a16: 至無量界復入行人心堅固為五峰變為金剛形想在彼掌中復出種種光其光皆滿
1048a17: 至於無邊界而作佛遊戲還來瑜岐身如是皆入已成普賢大色應觀大菩薩諸相皆成就
1048a18: 一切莊嚴具蓮華鬘灌頂自成摩訶薩從瑜岐心生持真言弓箭依住於月輪或持鬘而住
1048a19: 或四方安居隨力觀身前諸眾生大樂最上令成就一切印嚴手惠施於一切諸有情如願
1048a20: 并熙怡為舞金剛鬘流出為左於腰側住右作舞勢安立眾生利如自明隨形諸眾生所思
1049a01: 皆令成調伏作如是加持利益於眾生及餘諸利益寫等供養而以陳奉獻自身自所尊
1049a02: 真言字相應隨力而念誦如聲色相應以字為華鬘智者應思惟依瑜伽相應於聲我今說
1049a03: 一字最勝成如來蓮華部商佉聲念誦我讚如雷聲分明稱吽字我說金剛部亦通大自在
1049a04: 念誦者成就南摩尼羯磨此部作念誦如擊鈴鐸聲如箜篌笛聲如舞動瓔聲其如孔雀鳴
1049a05: 如諸部法中相應一切義成如是音聲而作於念誦與真言相應真言者隨聲應思惟其義
1049a06: 不久當成就此通一切部是聲念誦儀軌儀竟我說色念誦我今說一切色者說為印
1049a07: 與此相應轉謂運為也善思惟其明當安於臆印焰明觀察身中出金剛甘露而灌灑
1049a08: 令本天喜悅得隱自身形大勤勇我說由此真言者知以印令我不久易餘身我今說瑜伽
1049a09: 念誦如昔說其明應思惟安置於自處供養以如教純相應念誦離心喉頂舌鼻及與齶處
1049a10: 及離念內外唯法相應爾不應依於聲此名為金剛瑜伽念誦儀若知真實體應當知成就
1049a11: 而獲得常恒以此瑜伽法相應而住之以菩提勝心為成就不久皆悉得如意其中字念誦
1049a12: 如獲我今說如是積資糧真言應誦持以文字為色應分別觀之作念誦事業月行列意生
1049a13: 明字與之俱安本尊臆不久得道成於月以月合於一切字色應於上思惟光明輪莊嚴
1049a14: 行列不間斷如以線穿珠金色以為光晃曜本尊身如彼彼月字殊勝妙真言以成真言者
1049a15: 則彼彼喜悅力命增熾盛意光明相應我說為文字行列之念誦
1049a16: 我今通諸儀則成就物光澤。我今說。誦明念誦者。若作彼以光明成就於諸物。應生念誦相應儀。一切真言皆得成。一
1049a17: 儀與相應。應作識清淨。清淨為心識。智者然當入成就。以身以語以意。依如是物而住。應知四支法。於瑜伽法成就。此
1049a18: 中說為意。獲通及地等。以身現諸身云謂隨眾生意所樂者以語辯一切。焰等成就。我說物成就。於身中身成就者。種類有多
1049a19: 種。四印及餘輪壇。瑜伽者應當盡可解者而作大曼荼羅。曼荼羅儀軌成辨。中央三昧形。應安座西方或以赤皮中安氈華而坐
1049a20: 而安坐。一切瑜伽三摩地相應晝夜等至謂入定也真言者住與慧念相應。中夜或明相現時。決定當成就。或地及神通成
1050a01: 就。如來說。我今說意成就。現身而獲之。以印加持身。我今為大印。應作思惟。於成就及曼荼羅念誦者。淨心則成就。我
1050a02: 說成就相。口身或出光明暖焰及增等。若見升空去。成就相應知於身成就。我廣說已。
1050a03: 我說語成就法。如獲次第說。應為先行法已。如前法應作謂自建立已來乃至大印等口心印上住蓮華。應知於心間於上住商佉
1050a04: 謂在蓮華上也商佉中出聲。相續無間斷。於蓮華中發生金剛舌。以白色謂作赤色上有金剛舌上或想佛或寶或蓮華或羯磨金剛或
1050a05: 餘部印契。或一月及兩月三四及五月乃至八箇月觀想。於此壇結跏趺坐。常以本寂靜相應。分明觀商佉聲已。即依
1050a06: 蓮華界。從華出聲量如微塵。其聲出至咽。次又至於舌。便即成其字。舌字出光焰。熾猛而普。以聲滿虛空。行者住
1050a07: 定誦或一日及一夜。中夜或後夜。從舌出光明。其光有大聲。或從心從脣及齒。出間錯光明。若見如是者當知得悉地。
1050a08: 以此語相應成就。能摧諸異宗令他發淨信。能為眾生利益。如是瑜伽相應念誦。有比丘迦者吒得口成就。於間錯
1050a09: 山中。七日而成語成就儀則。
1050a10: 我今說物成就。如前瑜伽應成就。應取餘部物等或用餘部印及真言三簸哆謂以杓應娑二合訶聲注物便瀉爐中及餘聲未盡還注物行相作
1050a11: 已。智者於此曼荼羅。即入羯磨三昧耶。自為一切羯磨。自在其中為色相。一切於本部主。應與於右手印物為次第。於
1050a12: 金剛縳中安物。物類於中積。縛印當下或當心。二手以縛物獻安自心。自明。智者以此法。觀身火光聚。以先所集身
1050a13: 口意善資糧用以此身物。安於明手中。真言字火焰聲念誦。真言者盡其夜應作。不應破其坐。以此儀則法。初夜當生
1050a14: 暖。煙當於中夜。光焰於明相。如是漸次加。如光焰成物。得飛騰虛空。於三界自在。我說安繕那法。我曾已先說。應斷一
1050a15: 切取。應依於本明。乃至自身體。語心亦如是。以自真言。應隱沒作本明主。應作念誦。大金剛名者。以金剛大身。智者應
1050a16: 堅住召入縛令喜。當安於心。如自心所樂。我明觀自身。我是虛空。由此相應成就。故乃至一切欲界主。彼等不見形。剎
1050a17: 那至梵天。以畫彼法作召。應作四印曼荼羅。應安意在左手。自身安於彼。以拳應堅持。作拳為虛空。如是安怛陀那。
1050a18: 雖忉利天宮亦不能見。遊於他化自在天宮。恣意安樂自在乃至意所樂。
1050a19: 丸藥口安怛陀那法
1050a20: 我今說成就法。如是觀自明。我是一切體所謂以虛空內所有為一切體自身同彼印。住微細金剛三昧。入於自明心。於丸藥成就。
1051a01: 觀丸藥置於口。能遊須彌頂。一切世間不能見。藥色成大力謂體隨意變身受忉利天宮欲樂隨意得快樂。餘世間相雜。我今
1051a02: 說安怛陀那。丸藥依本教成。真言智應作自明。智身前求。成就者應獻。無垢如虛空。明身物及色。以明字行列。光焰相
1051a03: 應住。當入本尊身。如隱沒住意。從明口流出。真言光威猛。丸藥善應成。氣騰生已。禁止已安口。為不現形中自在。遊
1051a04: 戲於四洲。殺那諸世界。還來歸本處。所去得隨意。種種成就。藥叉眾常以為眷屬。亦能遊戲須彌四天王下層四藥叉
1051a05: 世界作無量有情利益。失正道漂曠野。王賊水火等逼。起悲愍心於一切繫縛處。我當成就已皆令得解脫。
1051a06: 我今已說。廣法如大經。應觀自心月。月形具光明。則此月中。一字如金色。難如日輪。光明普舒。瑜岐想光明。則
1051a07: 其字為輪。其輪為轉輪。持妙色形七寶圍遶。身毛孔中。流出無量佛。瑜岐應思惟。用金剛界印。四處誦真言加持。勤
1051a08: 勇力成就。念定勤為薪。焚燒一切罪。以真言色火。當離疑分別。求大乘樂棄小乘樂。慇懃慧菩提。住真言儀則。
1051a09: 一字頂輪王瑜伽究竟儀則一卷
1051a10: 貞享三年丙寅中商初朔訓點凡此一軸文甚叵解必多亂脫今強訓解後賢力之況復最極祕密勿容易之。
1051a11: 河南教興苾芻淨嚴四十八載
