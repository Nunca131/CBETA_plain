0146a01: 閱藏知津卷第三十七
0146a02: 北天目沙門釋智旭彙輯
0146a03: 大乘論藏　宗經論第二之一
0146a04: 瑜伽師地論百卷　許敬宗序　南節至靜北猶至氣
0146a05: 彌勒菩薩說　唐大慈恩寺沙門釋玄奘譯
0146a06: 本地分第一。一者五識身相應地。二者意地。三者
0146a07: 有尋有伺地。四者無尋惟伺地。五者無尋無伺地。
0146a08: 六者三摩呬多地。七者非三摩呬多地。八者有心
0146a09: 地。九者無心地。十者聞所成地。十一者思所成地。
0146a10: 十二者修所成地。十三者聲聞地。十四者獨覺地。
0146a11: 十五者菩薩地。十六者有餘依地。十七者無餘依
0146a12: 地。如是略說十七，名為瑜伽師地。
0146a13: 五識身相應地第一。謂五識身自性，所依，所緣，助
0146a14: 伴，作業、自性。謂了別五塵，所依，謂五淨色根。及前
0146a15: 滅意，種子，阿賴耶識，所緣，謂五塵境。助伴，謂相應
0146a16: 心所。作業，謂了別自境，自相，現在，一剎那，又隨意
0146a17: 識轉，隨善染轉，隨發業轉，又復能取愛非愛果。復
0146a18: 次要眼不壞，色現在前，能生作意，正復現起，所生
0146a19: 眼識，方乃得生，餘四亦爾。應觀所依如所乘，所緣
0146a20: 如所為事，助伴如同侶，業如自功能。又所依如家，
0146a21: 所緣如自受用，助伴如僕使，業如作用。
0146a22: 意地第二。意自性，謂心意識，彼所依，謂等無間依，
0146a23: 種子依。彼所緣，謂一切法如其所應，彼助伴，謂五
0146a24: 十一心所有法。彼作業，謂望餘識身有勝作業，有
0146a25: 七種分別所緣一有相分別，善名言者所起分別。二無相分別，不善名言者所有分
0146a26: 別。三任運分別，隨境勢力任運而轉。四尋求分別，五伺察分別。六染汙分別，顧戀過去，希樂未來，執
0146a27: 著現在，若欲恚害等，隨一煩惱隨煩惱相應。七不染汙分別，若善，若無記，謂出離分別，無恚分別，無
0146b01: 害分別，或隨與一信等善法相應，或威儀路，工巧處，及諸變化，所有分別。如是等類，名分別所緣，
0146b02: 有三種審慮所緣一如理所引。二不如理所引。三非如理非不如理所引。若
0146b03: 醉若狂，若夢若覺，若悶若醒，若能發身語業，若能
0146b04: 離欲，若離欲退，若斷善根，若續善根，若死若生等
0146b05: 種子。若煩惱品所攝，名為麤重，亦名隨眠。若異熟
0146b06: 所攝，及餘無記品所攝，唯名麤重，不名隨眠。若信
0146b07: 等善法品所攝種子，不名麤重，亦非隨眠。法差別
0146b08: 分別，有六百六十。
0146b09: 有尋有伺等三地，略以五門施設建立：一界。二相。
0146b10: 三如理作意。四不如理作意。五雜染等起。界建
0146b11: 立有八相：一數。二處。三有情量。四有情壽。五有情
0146b12: 受用。六生。七自體。八因緣果。數者，三界。處所者，欲
0146b13: 界三十六處八大地獄，八寒地獄，餓鬼處，非天處，四大洲，八中洲，六欲天，魔宮，即他化
0146b14: 攝。而高勝。色界十八處無想，即廣果攝，復有超過淨居大自在住處，十地菩薩得生其
0146b15: 中。無色界四處所，或無處所。相施設建立有七
0146b16: 種：一體性。二所緣。三行相。四等起。五差別。六決擇。
0146b17: 七流轉。如理作意建立有八種：一依處。二事。三
0146b18: 求。四受用。五正行。六聲聞乘資糧方便。七獨覺乘
0146b19: 資糧方便。八波羅密引發方便。不如理作意十
0146b20: 六種：一因中有果論。二從緣顯了論。三去來實有
0146b21: 論。四計我論。五計常論。六宿作因論。七計自在為
0146b22: 作者論。八害為正法論。九有邊無邊論。十不死矯
0146b23: 亂論。十一無因見論。十二斷見論。十三空見論。十
0146b24: 四妄計最勝論。十五妄計清淨論。十六妄計吉祥
0146b25: 論。雜染施設建立三種：一煩惱。二業。三生。
0146b26: 三摩呬多地第六。總標故，安立故，作意差別故，相
0146b27: 差別故，略攝諸經宗要等故。總標有四：一者靜
0146c01: 慮，謂四靜慮，二者解脫，謂八解脫。三者等持，謂空
0146c02: 無願無相三。又有尋有伺等三，又小大無量三，又
0146c03: 一分修具分修二，又喜俱行樂俱行捨俱行三，又
0146c04: 四修定，又五聖智，又聖五支，又有因，有具，聖、正、三
0146c05: 摩地，金剛喻三摩地，有學無學非學非無學等三
0146c06: 摩地。四者等至，謂五現見三摩缽底，已巳見諦者，修
0146c07: 此等至，是故名為現見等至。八勝處，十遍處，四無
0146c08: 色，無想、滅盡定。安立者，謂唯此等，名等引地，非
0146c09: 於欲界心一境性，由此定等無悔歡喜安樂所引。
0146c10: 欲界不爾，非欲界中，於法全無審正觀察。作意
0146c11: 差別者，謂七種根本作意，及餘四十作意。所緣
0146c12: 差別者，略有四相：一所緣相。二因緣相。三應遠離
0146c13: 相。四應修習相。由四因緣，入初靜慮，乃至有頂。
0146c14: 謂因力，方便力，說力，教授力。
0146c15: 非三摩呬多地第七。略有十二種相。
0146c16: 有心無心二地品第八、第九。一地施設建立門。二
0146c17: 心亂不亂建立門諸倒亂心，名無心地。三生不生建立門入因
0146c18: 緣故，心或生或不生，名無心地。四分位建立門六位無心。五第一義建
0146c19: 立門唯無餘依涅槃界，名無心地。
0146c20: 聞所成地第十。謂於五明處，名句文身義中，無倒
0146c21: 解了，一內明處一由事施設建立相。二由想差別施設建立相。三由攝聖教義相。四
0146c22: 由佛教所應知處相。二醫方明處一於病相善巧。二於病因善巧。三於已巳生病斷滅善
0146c23: 巧。四於已巳斷病後更不生方便善巧。三因明處一論體性。二論處所。三論所依。四論莊嚴。
0146c24: 五論負墮。六論出離。七論多所作法，體性有六種：一言論。二尚論。三諍論。四毀謗論。五順正論。六教
0146c25: 導論。處所亦六種，所依有十種，所成立義有二：一自性。二差別。能成立法有八：一立宗。二辯因。三引
0146c26: 喻。四同類。五異類。六現量。七比量。八正教。又同類者復五種：一相狀相似，二自體相似。三業用相似，
0146c27: 四法門相似。五因果相似，異類翻此。現量有三種：一非不現見。二非已巳思應思。三非錯亂境界。又一
0147a01: 色根現量。二意受現量。三世間現量。四清淨現量。比量有五種：一相比量。二體比量。三業比量。四法
0147a02: 比量。五因果比量。正教量者：一不違聖言。二能治雜染。三不違法相。莊嚴有五種：一善自他宗。二言
0147a03: 具圓滿。三無畏。四敦肅。五應供。負墮有三：一捨言。二言屈。三言過。出離者：一觀察得失。二觀察時眾。
0147a04: 三觀察善巧及不善巧。多所作者：一善自他宗故，於一切法能起談論。二勇猛無畏故，處一切眾能
0147a05: 起談論。三辯才無竭故，隨所問難能善酬答。四聲明處一法施設建立相。二義施設建
0147a06: 立相。三補特伽羅施設建立相。四時施設建立相。五數施設建立相。六處所根栽施設建立相。五
0147a07: 工業明處營農，乃至音樂十二工業。
0147a08: 思所成地第十一。一由自性清淨故。二由思擇所
0147a09: 知故。三由思擇諸法故。
0147a10: 修所成地第十二。一者修處所。二者修因緣。三者
0147a11: 修瑜伽。四者修果。如是四處，七支所攝：一生圓滿
0147a12: 依內有五，依外有五。二聞正法圓滿若正說法，若正聞法。三涅槃為上
0147a13: 首。四能熟解脫慧之成熟毘婆舍那支成熟，奢摩他支成熟。五修
0147a14: 習對治。六世間一切種清淨一得三摩地。二三摩地圓滿。三三摩地自
0147a15: 在。七出世間一切種清淨一入聖諦現觀。二離諸障礙。三為欲證得速疾
0147a16: 通慧，作意思惟諸歡喜事。四修習如所得道。五證得極清淨道，及果功德。
0147a17: 聲聞地第十三。初瑜伽處種性地品第一種性自性。種
0147a18: 性安立。住種性者所有諸相。住種性補特伽羅。趣入地品第二自性。安立。
0147a19: 諸相。已巳趣入補特伽羅。出離品第三由世間道而趣離欲。由出世道而
0147a20: 趣離欲。若此二道所有資糧。第二瑜伽處補特伽羅品類差別二十八種。由
0147a21: 十一差別道理，建立補特伽羅。有四種所緣境事。有四教授。有三勝學。有十種隨順學法，
0147a22: 對治十種違逆學法。有四種瑜伽壞。有四瑜伽：一信，二欲，三精進，四方便。有四作意，有四
0147a23: 種瑜伽所作。有三種瑜伽師。有二種修：一想修。二菩提分修。有四修果即預流等。有六種
0147a24: 補特伽羅異門。略有八種補特伽羅，略有四種建立因緣。略有四魔，有無量種魔所作事。由
0147a25: 三因緣發趣，空無有果，一由諸根未積集故。二由教授不隨順故。三由等持力微劣故。第
0147a26: 三瑜伽處安住正念，往詣師所，師既慶慰，四種審問。四種處所。四種尋求。五處安立。一護
0147a27: 養定資糧處，二遠離處。三心一境性處。四障清淨處。五修作意處。第四瑜伽處
0147b01: 由七作意，離欲界欲。由七作意，證出世果。
0147b02: 獨覺地第十四。一種性。二道。三習。四住。五行。
0147b03: 菩薩地第十五。初持瑜伽處種性品第一一持。二相。
0147b04: 三分。四增上意樂。五住。六生。七攝受。八地。九行。十建立。發心品第二一自性。二
0147b05: 行相。三所緣。四功德。五最勝。自他利品第三一自利處。二利他處。三真實義
0147b06: 處。四威力處。五成熟有情處。六成熟自佛法處。七無上正等菩提處。真實義品第
0147b07: 四一者依如所有性諸法真實性。二者依盡所有性諸法真實性。復有四種：一世間極成真實。二
0147b08: 道理極成真實。三煩惱障淨智所行真實。四所知障淨智所行真實。威力品第五
0147b09: 一聖威力。二法威力。三俱生威力。成熟品第六一成熟自性。二所成熟補特伽
0147b10: 羅。三成熟差別。四成熟方便。五能成熟補特伽羅。六已巳成熟補特伽羅。菩提品第
0147b11: 七一煩惱障斷故，畢竟離垢。一切煩惱不隨縛智。二所知障斷故，於一切所知無障無礙智。
0147b12: 力種性品第八具多勝解。求五明處。求聞正法。法隨法行。於法正修止觀。
0147b13: 八種教授。四攝法。施品第九一自性施。二一切施。三難行施。四一切門施。五
0147b14: 善士施。六一切種施。七遂求施。八此世他世樂施。九清淨施。戒品第十一自性戒，
0147b15: 至九清淨戒。忍品第十一九忍如上。精進品第十二九精
0147b16: 進如上。靜慮品第十三九靜慮如上。慧品第十四九慧
0147b17: 如上。攝事品第十五四攝事亦各九種，如上。供養親近無
0147b18: 量品第十六一設利羅供養。二制多供養。三現前供養。四不現前供養。五自作供養。六
0147b19: 教他供養。七財敬供養。八廣大供養。九無染供養。十正行供養。成就八支，能為善
0147b20: 友，眾相圓滿，具五種相，能為善友，所作不虛。成就
0147b21: 五相，令善友性，作信依處，由五種相，於所化生，為
0147b22: 善友事，由四種相，方得圓滿親近善友，作五種想。
0147b23: 應從善友，聽聞正法，於說法師，由五種處，不作異
0147b24: 意。略有三種修四無量：一有情緣無量，二法緣
0147b25: 無量，三無緣無量。菩提分品第十七。二種慚愧，
0147b26: 二種堅力持性，五因緣故，心無厭倦，善知五明處
0147b27: 論，善知世間，修正四依，修四無礙，二種菩提資糧，
0147c01: 大乘三十七品。四行名止，四行名觀，十二種善巧
0147c02: 方便，四種妙陀羅尼，五種正願，三三摩地，四種法
0147c03: 嗢陀南無常、苦，無我、涅槃寂靜。菩薩功德品第十八。五希
0147c04: 奇法，五不希奇法，而名成就甚希奇法，五種其心
0147c05: 平等，五種非饒益事，五種常當欣讚，五加行，五順
0147c06: 退分，五順勝法，五種相似相功德，實是過失。五種
0147c07: 真實功德，十處無倒調伏有情，六位記別，三種決
0147c08: 定。五處定所應作，五處常所應作，十最殊勝，四種
0147c09: 施設建立，四種如實遍智，五無量能起善巧作用，
0147c10: 說法有五大果勝利，七大性共相應，名為大乘，八
0147c11: 法具攝大乘，十種菩薩。第二持隨法瑜伽處菩
0147c12: 薩相品第一，有五真實菩薩相。分品第二，一善
0147c13: 修事業六波羅密。二方便善巧有十種。三饒益於他依四
0147c14: 攝事。四無倒迴向以前三門，迴向菩提。增上意樂品第三。發
0147c15: 起七相憐愍：有十五種增上意樂，能作十事。住
0147c16: 品第四。一種性住。二勝解行住。三極歡喜住。四增
0147c17: 上戒住。五增上心住。六覺分相應增上慧住。七諸
0147c18: 諦相應增上慧住。八緣起流轉止息相應增上慧
0147c19: 住。九有加行有功用無間缺道運轉無相住。十無
0147c20: 加行無功用無間缺道運轉無相住。十一無礙解
0147c21: 住。十二最上成滿菩薩住。由能攝持菩薩義故，說
0147c22: 名為地，能為受用居處義故，說名為住。第三持
0147c23: 究竟瑜伽處生品第一。略有五種，攝一切生：一除
0147c24: 災生。二隨類生。三大勢生。四增上生。五最後生。
0147c25: 攝受品第二。略有六種：於諸有情無倒攝受。一頓
0147c26: 普攝受。二增上攝受。三攝取攝受。四長時攝受。五
0147c27: 短時攝受。六最後攝受。地品第三。一種性地。二
0148a01: 勝解行地。三淨勝意樂地。四行正行地。五決定地。
0148a02: 六決定行地。七到究竟地。行品第四。一波羅密
0148a03: 多行，二菩提分法行，三神通行。四成熟有情行。
0148a04: 建立品第五。諸佛有百四十不共法三十二相八十隨好。
0148a05: 四一切種清淨。十力、四無所畏、三念住、三不護、大悲、無忘失法、永害習氣、一切
0148a06: 種妙智。第四持次第瑜伽處發正等菩提心品。
0148a07: 有餘依地第十六。一地施設安立。二寂靜施設安
0148a08: 立，三依施設安立。
0148a09: 無餘依地第十七。一地施設安立。二寂滅施設安
0148a10: 立。三寂滅異門安立。
0148a11: 攝決擇分中，五識身相應地，意地。由八種相，證
0148a12: 阿賴耶決定是有。謂若離阿賴耶，則依止執受，最
0148a13: 初生起，有明了性，有種子性，業用差別，身受差別，
0148a14: 處無心定，命終時識，皆不應理。略說阿賴耶識，
0148a15: 由四種相建立流轉，由一種相建立還滅，一建立
0148a16: 所緣轉相了別內執受故，了別外無分別器相故。二建立相應轉相
0148a17: 與五遍行心法，恒共相應。三建立互為緣性轉相阿賴耶識，一為轉識種子。
0148a18: 二為轉識所依。又諸轉識：一於現法中能長養阿賴耶種子故。二於後法中，為阿賴耶得生，攝植彼
0148a19: 種子故。四建立識等俱轉轉相或一俱轉，乃至或七俱轉。是謂由
0148a20: 四種相建立流轉，阿賴耶識，是一切雜染根本，由
0148a21: 趣入通達修習作意，建立轉依。是謂由一種相建
0148a22: 立還滅。廣明蘊善巧，界善巧，處善巧，緣起善巧，
0148a23: 處非處善巧，根善巧。有尋有伺等三地燄摩，名
0148a24: 為法王，由能饒益諸眾生故。煩惱由五種相建
0148a25: 立差別。一自性故。二自性差別故。三染淨差別故。
0148a26: 四迷斷差別故。五對治差別故。業由五相建立
0148a27: 差別：一事。二想。三欲樂。四煩惱。五方便究竟。生
0148b01: 雜染義略有十一：一，一向樂生一分諸天。二，一向苦生
0148b02: 諸那落迦。三，苦樂雜生一分諸天人鬼傍生。四，不苦不樂生一分諸天。
0148b03: 五，一向不清淨生欲界異生。六，一向清淨生已巳得自在菩薩。七，
0148b04: 清淨不清淨生色無色界異生。八，不清淨清淨處生欲界般涅
0148b05: 槃法，有暇處生。九，清淨不清淨處生色無色界異生。十，不清淨不
0148b06: 清淨處生欲界異生，不般涅槃法，設般涅槃法，無暇處生。十一，清淨清淨
0148b07: 處生色無色界諸有學者。王過失有十，王功德有十，王衰
0148b08: 損門有五，王方便門有五，王可愛法有五，能引王
0148b09: 可愛法有五。八苦各由五相。下中上三士差
0148b10: 別。三摩呬多地，多隨煩惱染汙相續，不能正證
0148b11: 心一境性一有諂。二有誑。三有詐。四無慚愧。五不信。六懈怠。七忘念。八不定。九惡慧。十慢
0148b12: 緩。十一猥雜。十二趣向前行。十三捨遠離軛。十四於諸學處不甚恭敬。十五不顧沙門。十六唯希活
0148b13: 命，不為涅槃而求出家。釋隨身念經。釋二解脫。釋法
0148b14: 因緣經。釋眠纏。五種定相違法：一犯戒、二無
0148b15: 無間加行、三無殷重加行、四有沈沒、五他所擾惱。
0148b16: 有三種遠離：一住處遠離、二見遠離、三聞遠離。
0148b17: 有五厚重過失，能為定障：一忿、二慢、三欲貪、四
0148b18: 薩迦耶見、五不能堪忍。四靜慮，各有五種所治：
0148b19: 初五支、二四支、三五支、四四支。非三摩呬多地。
0148b20: 有心地諸心差別而轉。略由五相：一由世俗道
0148b21: 理建立故。二由勝義道理建立故。三由所依能依
0148b22: 建立故。四由俱有建立故。五由染淨建立故。無
0148b23: 心地心不生因，略有七種：一緣闕故。二作意闕故。
0148b24: 三未得故。四相違故。五斷故。六滅故。七已巳生故。
0148b25: 聞所成慧地由五處觀察所歸，乃可歸依。一由身
0148b26: 業清淨故。二由語業清淨故。三由意業清淨故。四
0148b27: 由於諸有情起大悲故。五由成就無上法故。欲
0148c01: 造論者，要具六因：一欲令法義當廣流布。二欲令
0148c02: 種種信解有情，由此因緣，隨一當能入正法故。三
0148c03: 為令失沒種種義門重開顯故。四為欲略攝廣散
0148c04: 義故。五為欲顯發甚深義故。六欲以種種美妙言
0148c05: 辭莊嚴法義，生淨信故。思所成慧地，略說有四
0148c06: 種思議：一事思議。二有非有思議。三因果思議。四
0148c07: 乘思議。修所成慧地，略有十六種修：謂聲聞乘
0148c08: 相應作意修，大乘相應作意修，影像修，事邊際修，
0148c09: 所作成辦修，得修，習修，除去修，對治修，小分修，遍
0148c10: 行修，動轉修，有加行修，已巳成辦修，非修所成法修，
0148c11: 修所成法修。聲聞地，略有十種聲聞，謂清淨界
0148c12: 聲聞，已巳遇緣聲聞，雜染界生聲聞，清淨界生聲聞，
0148c13: 末法時生聲聞，賢善時生聲聞，未得眼聲聞，已巳得
0148c14: 眼聲聞，清淨眼聲聞，極清淨眼聲聞。略有七處
0148c15: 攝毘奈耶及別解脫：一教敕。二開聽。三制止。四犯
0148c16: 處。五有犯。六無犯。七出罪。菩薩地有十發心，謂
0148c17: 世俗受發心，得法性發心，不決定發心，決定發心，
0148c18: 不清淨發心，清淨發心，羸劣發心，強盛發心，未成
0148c19: 果發心，已巳成果發心。有餘依及無餘依二地。
0148c20: 攝釋分，文是所依，義是能依，文有六種：一名身。二
0148c21: 句身。三字身。四語。五行相。六機請。義有十種：一地
0148c22: 義。二相義。三作意等義。四依處義。五過患義。六勝
0148c23: 利義。七所治義。八能治義。九略義。十廣義。釋略
0148c24: 有五：一法。二等起。三義。四釋難。五次第。
0148c25: 攝異門分，言瑜伽者，受持，讀誦，問難，決擇，正修，加
0148c26: 行。
0148c27: 攝事分中契經事行擇攝第一。處擇攝第二。
0149a01: 緣起食諦界擇攝第三。菩提分法擇攝第四。
0149a02: 調伏事總擇攝。本母事序辯攝。
0149a03: 菩薩地持經八卷　南登北安
0149a04: 北涼中天竺沙門曇無讖譯
0149a05: 即瑜伽本地分中，第十五菩薩地異譯，缺第四
0149a06: 持，舊在大乘律藏。
0149a07: 決定藏論三卷　南好北性
0149a08: 陳優禪尼國沙門真諦譯
0149a09: 瑜伽決擇分中，五識身相應地意地異譯。
0149a10: 王法正理論一卷　南心北退
0149a11: 唐大慈恩寺沙門釋玄奘譯
0149a12: 瑜伽決擇分中，尋伺地別出。
0149a13: 顯揚聖教論此論一部，總二十卷，乃瑜伽師地論之樞要也。　南情逸北分切
0149a14: 無著菩薩造　唐大慈恩寺沙門釋玄奘譯
0149a15: 攝事品第一。攝淨義品第二。成善巧品第三
0149a16: 蘊、界、處、緣起、處非處、根、諦。成無常品第四。成苦品
0149a17: 第五。成空品第六成無性品第七。成現觀品第八。成瑜伽
0149a18: 品第九。成不思議品第十。攝勝決擇品第十
0149a19: 一。
0149a20: 顯揚聖教論頌一卷　南心北退譯人同上
0149a21: 即無著菩薩前論中攝頌。
0149a22: 大乘阿毘達磨集論七卷　仝上
0149a23: 無著菩薩造　唐大慈恩寺沙門釋玄奘譯
0149a24: 本事分中：三法品第一，蘊、界、處。攝品第二，有十
0149a25: 一種相、界、種類、分位、伴、方時、一分、具分、更互、勝義。相應品
0149a26: 第三，有六種不相離、和合、聚集、俱有、作事、同行。成就品第
0149a27: 四，有三種種子、自在、現行。決擇分中：諦品第一四聖諦。
0149b01: 法品第二十二分聖教。得品第三一建立補特伽羅有七種，二建
0149b02: 立現觀有十種。論議品第四，有七種義、釋、分別顯示、等論、攝、
0149b03: 論軌、秘密。
0149b04: 大乘阿毘達磨雜集論十六卷　南動神北磨箴譯人同上
0149b05: 安慧菩薩糅前集論。
0149b06: 辯中邊論頌五紙半　南爵北靜
0149b07: 彌勒菩薩說　唐大慈恩寺沙門釋玄奘譯
0149b08: 辯相品第一。辯障品第二。辯真實品第三。
0149b09: 辯修對治品第四。辯修分位品第五。辯得果
0149b10: 品第六。辯無上乘品第七。
0149b11: 辯中邊論三卷　仝上譯人同上
0149b12: 天親菩薩造論釋前頌。
0149b13: 中邊分別論三卷　南移北情
0149b14: 陳優禪尼國沙門真諦譯
0149b15: 與前本同。
0149b16: 攝大乘論本三卷　仝上
0149b17: 無著菩薩造　唐大慈恩寺沙門釋玄奘譯
0149b18: 總標綱要分第一。標十相殊勝殊勝語。所知依
0149b19: 分第二。明阿賴耶識，及意。所知相分第三。明三
0149b20: 性相：一依他起相。二遍計所執相。三圓成實相。
0149b21: 入所知相分第四。明三種練磨其心，及四尋思，四
0149b22: 如實遍智。彼入因果分第五，明六種波羅密多，
0149b23: 彼修差別分第六，明菩薩歡喜等十地。增上
0149b24: 戒學分第七，明三聚戒。增上心學分第八，明六
0149b25: 種差別；一所緣。二種種。三對治。四堪能。五引發。六
0149b26: 作業。增上慧學分第九，明無分別智離五種相。
0149b27: 果斷分第十，明轉依有六種。彼果智分第十
0149c01: 一，明佛三身。
0149c02: 攝大乘論二卷　南物北隱
0149c03: 元魏北天竺沙門佛陀扇多譯
0149c04: 與上同，而不分品。
0149c05: 攝大乘論三卷　仝上　有慧愷序
0149c06: 陳優禪尼國沙門真諦譯
0149c07: 亦與上同。分作十品。
0149c08: 楞伽經唯識論十九紙有序一名破色心論　南都北靜
0149c09: 天親菩薩造　元魏北天竺沙門菩提留支
0149c10: 譯
0149c11: 一立義，二引證。三譬喻。及釋種種外難，成立唯識
0149c12: 道理。
0149c13: 大乘唯識論十紙　仝上
0149c14: 陳優禪尼國沙門真諦譯
0149c15: 唯識二十論八紙　仝上
0149c16: 唐大慈恩寺沙門釋玄奘譯
0149c17: 並同前本。
0149c18: 唯識三十論三紙餘　南自北沛
0149c19: 世親菩薩造　唐大慈恩寺沙門釋玄奘譯
0149c20: 即成唯識論本頌也。
0149c21: 大乘成業論一卷　南爵北匪造者譯人皆同上
0149c22: 明身語意三業，及有表無表業，是假非實，唯依思
0149c23: 立，及由異熟識受熏持種而得成就。
0149c24: 業成就論一卷　仝上
0149c25: 元魏烏萇國沙門毘目智仙譯
0149c26: 與上同本。
0149c27: 大乘五蘊論七紙　南都北投
0150a01: 世親菩薩造　唐大慈恩寺沙門釋玄奘譯
0150a02: 明五蘊攝九十四法，及十二處十八界總攝百法。
0150a03: 對治三種我執：謂一性我執，受者我執，作者我執。
0150a04: 如其次第，以蘊、處、界，治之。
0150a05: 因明正理門論本一卷　南爵北匪
0150a06: 大域龍樹菩薩造　唐大慈恩寺沙門釋玄奘譯
0150a07: 為欲簡持能立能破義中真實，故造斯論。
0150a08: 因明正理門論一卷　仝上
0150a09: 唐大薦福寺沙門釋義淨譯
0150a10: 與上同本。
0150a11: 因明入正理論五紙後序一紙　南自北沛
0150a12: 商羯羅主菩薩造　唐大慈恩寺沙門釋玄
0150a13: 奘譯
0150a14: 明真能立，真能破，真現量，真比量，及似能立等，共
0150a15: 八門，以辯悟他自悟二益。
0150a16: 大乘百法明門論一紙餘　南華北沛
0150a17: 天親菩薩造　唐大慈恩寺沙門釋玄奘譯
0150a18: 瑜伽本事分中，略錄名數。
0150a19: 觀所緣緣論二紙餘　南華北投
0150a20: 陳那菩薩造　唐大慈恩寺沙門釋玄奘譯
0150a21: 立量破斥，外所緣緣非有。次明內所緣緣不無。
0150a22: 無相思塵論二紙半　仝上
0150a23: 陳優禪尼國沙門真諦譯
0150a24: 與上本同。
0150a25: 三無相論二卷　出無性論　南邑北沛譯人同上
0150a26: 為顯法空故，說諸法無自性品，謂依三性，說三無
0150a27: 性。
0150b01: 顯識論顯識品十一紙餘　南自北沛　從無相論出譯人同上
0150b02: 明三界但有二種識：一者顯識，即是本識。二者分
0150b03: 別識，即是意識。顯識起分別，分別起熏習，熏習起
0150b04: 顯識，故生死流轉。又云：一執著分別性熏習，增長
0150b05: 阿梨耶識，二觀習真實性熏習，能除執著損壞阿
0150b06: 梨耶識此內以第七名陀那識，執梨耶識作我境故。
0150b07: 轉識論六紙　南都北沛譯人同上
0150b08: 明識轉有二種：一轉為眾生，二轉為法，此二實無。
0150b09: 但是識轉，作二相貌。次明能緣有三種：一果報識，
0150b10: 即阿梨耶，二執識，即阿陀那。三塵識，即六識。及明
0150b11: 相應心所等。
0150b12: 大乘起信論二卷　南邑北情
0150b13: 馬鳴菩薩造　唐于闐國沙門實叉難陀譯
0150b14: 一作因分，明造論因緣有八種。二立義分有二：
0150b15: 一有法。謂一切眾生心。二法，謂體、相、用三大。三
0150b16: 解釋分又三：一顯示實義，依於一心有真如生滅
0150b17: 二門。二對治邪執，治人法二種我見。三分別修行
0150b18: 正道相：一信成就發心，二解行發心。三證發心。
0150b19: 四修信分，謂有四種信：真如及三寶，修五門行。能
0150b20: 成此信。一施、二戒、三忍、四精進、五止觀。又明求生
0150b21: 淨土，得不退轉。五利益分。
0150b22: 此本比梁譯，文更顯順，余於佛前鬮得，述裂網
0150b23: 疏，以正膚謬。
0150b24: 大乘起信論二卷　有智愷序　仝上
0150b25: 蕭梁優禪尼國沙門真諦譯
0150b26: 與上論同。
0150b27: 閱藏知津卷第三十七
