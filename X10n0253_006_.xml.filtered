0303c11: 
0303c12: 
0303c13: 
0303c14: 大方廣圓覺修多羅了義經夾頌集解講義
0303c15: 
0303c16: 起清淨慧菩薩章。
0303c17: 西蜀復菴暉禪師曰。先倫貫文意之來者。初從文
0303c18: 殊章。至普眼章。乃是教示。行人以悟解之力。破所
0303c19: 知障。得慧解脫。雖得慧解脫。猶有無量劫來習氣
0303c20: 業障。未除心。未清淨。於是剛藏知幾為發三疑。佛
0303c21: 責分別流轉之見。及未斷輪迴之過。使令覺了。又
0303c22: 乃勸云。是故我說永斷無始輪迴根本。至彌勒。問
0303c23: 斷輪迴根本。佛令斷貪欲。及除愛渴。愛欲斷盡。方
0303c24: 是清淨之門。行人到此二章經文。方破煩惱障。得
0304a01: 心解脫。然慧淨心淨。方可從凡人聖故。有清淨慧
0304a02: 菩薩一章。經文安排凡賢聖果無位之位也。
0304a03: 四明聰講師曰。長安肇法師。稱摩訶衍論云。諸法
0304a04: 不動去來處。是以言常而不住。稱其去而不遷也。
0304a05: 不遷故雖往而常靜。不住故雖靜而常往。故往而
0304a06: 弗遷。雖往而常靜故。靜而弗留矣。然莊生之所以
0304a07: 藏山。仲尼之所以臨川。斯皆感往者難留。豈曰排
0304a08: 今而可往。清淨慧問。覺性圓滿。本來不動。云何修
0304a09: 證者。所得差別。而有位次淺深之殊。肇云。不動者
0304a10: 即諸法實相也。而動者。法華三草二木也。又云雖
0304a11: 動而不動。言照而寂也。又言雖靜而常往者。即寂
0304a12: 而常照也。此章大意論靜中動。故有位次階降。
0304a13: 於是清淨慧菩薩。在大眾中。即從座起。頂禮佛足。右
0304a14: 繞三匝。長跪叉手。而白佛言。
0304a15: 西蜀復菴暉禪師曰。此表修證地位中因果之相。
0304a16: 而智慧不為行相之所染著。又前己巳智圓覺淨性
0304a17: 上。凡聖無殊縛脫不二。但未辯隨順圓覺之心。
0304a18: 從凡入聖之差別故。當此菩薩請問。
0304a19: 大悲世尊。為我等輩。廣說如是不思議事。
0304a20: 菩薩為佛前章所言。皆是不可思惟。不可擬議之
0304a21: 事。
0304a22: 本所不見。本所不聞。
0304a23: 佛所說不思議事。菩薩等。本來不曾得見。本來不
0304a24: 曾得聞。
0304b01: 我等今者。蒙佛善誘。身心泰然。得大饒益。
0304b02: 承佛誘誨。無諸疑惑。善誘者。即論語。循循然善誘
0304b03: 人之說。
0304b04: 西蜀復菴暉禪師曰。此發文者也。廣說如是不思
0304b05: 議事。此指彌勒章說。輪迴及五性。不可以心思言
0304b06: 議之事也。謂名是言語道路。法本無名故。言議不
0304b07: 及。相是心之行處。法本無相故。心思不及。所以云。
0304b08: 理圓言遍。言生理。喪法無相。想思則亂生尋常。佛
0304b09: 說諸相法門有染有淨。破相法門。染淨俱絕。此已巳
0304b10: 親已巳親聞畢。獨未曾見。未曾聞宣說。如是頓教
0304b11: 大乘。染淨二法。融通法門也。小乘破我空。曰小饒
0304b12: 益。菩薩破二空。曰大饒益也。
0304b13: 四明聰講師曰。其間本所不見眼也。本所不聞耳
0304b14: 也。菩薩慧眼。不及佛眼。故云本所不見等。請法儀
0304b15: 式具釋前章。
0304b16: 願為諸來一切法眾。重宣法王圓滿覺性。
0304b17: 菩薩請佛。重說圓覺法門也。佛為萬法之主。故曰
0304b18: 法王。圓覺妙性廣大圓滿。故曰圓滿覺性。
0304b19: 一切眾生。及諸菩薩。如來世尊。所證所得。云何差別。
0304b20: 菩薩。又請佛說眾生菩薩佛。所證悟處。差別不同
0304b21: 之理。
0304b22: 令末世眾生。聞此聖教。隨順開悟。漸次能入。
0304b23: 欲令眾生聞佛說此聖妙之教。順而不違。開悟本
0304b24: 性。漸次修行。入於圓覺。
0304c01: 作是語已巳。五體投地。如是三請。終而復始。
0304c02: 西蜀復菴暉禪師曰。此請問也。重宣法王者。前文
0304c03: 殊章已巳說無上法王等。今重說也。一切眾生者。即
0304c04: 凡位也。諸菩薩者。即三賢及十聖二位也。如來世
0304c05: 尊者。即果位也。此乃請問世尊。凡賢聖果。所證之
0304c06: 法。及所得涅槃中。云何得有差別次第。
0304c07: 四明聰講師曰。清淨慧本意。問圓覺性。性自圓滿。
0304c08: 不流不動。不生不滅。可謂滿而不溢及。令末世修
0304c09: 圓覺者。亦依如來妙奢摩他妙觀修之。本合一超
0304c10: 直入如來地。與佛相似。何故證得之時。有佛菩薩
0304c11: 聲聞緣覺之殊。大凡在迷者。亦具圓覺性。有天人
0304c12: 阿修羅鬼畜地獄之異。欲佛開顯迷悟生佛。三乘
0304c13: 五性。所證所得。階位高下淺深。使諸末世。至不疑
0304c14: 之地。
0304c15: 爾時世尊。告清淨慧菩薩言。善哉善哉。善男子。汝等
0304c16: 乃能為末世眾生。請問如來漸次差別。汝今諦聽。當
0304c17: 為汝說。時清淨慧菩薩。奉教歡喜。及諸大眾。默然而
0304c18: 聽。善男子。圓覺自性。
0304c19: 佛謂圓滿覺性。乃本來自性。非從緣而有也。
0304c20: 非性性有。
0304c21: 前說五性。皆非圓覺自性。故曰非性。諸非性中圓
0304c22: 覺自性一一具足。故曰非性性有。
0304c23: 循諸性起。
0304c24: 圓覺自性。隨順諸緣故。五性起時覺性亦起。圓覺
0305a01: 疏亦曰。圓覺隨緣。遍諸差別之性。諸性起時覺性
0305a02: 亦起。
0305a03: 無取無證。
0305a04: 圓覺妙性。廓然清淨。無可取者。無可證者。
0305a05: 於實相中。實無菩薩及諸眾生。
0305a06: 圓覺空性無一切相。故曰實相。此實相中一切無
0305a07: 有。豈有菩薩眾生之相。
0305a08: 西蜀復菴暉禪師曰。此明圓覺體上無修無證之
0305a09: 理。圓覺自性非性者。謂十方諸佛圓覺自性本體
0305a10: 上。本無五性。及貪愛輪迴差別之性也。性有循諸
0305a11: 性起者。則前差別之性。皆有圓覺。既有圓覺。然圓
0305a12: 覺之性。有隨緣義。而圓覺不守自性。能隨諸差別
0305a13: 性起。遇聲聞人。則成聲聞性。遇緣覺人。則成緣覺
0305a14: 性。遇菩薩人。則成菩薩性。遇不定性人。則成不定
0305a15: 性。遇外道。則成外道性。然此圓覺性中。本無取輪
0305a16: 迴。本無證涅槃。又於圓覺真實相中。亦本無四聖
0305a17: 及六凡。所以永嘉云。了了見無一物。亦無人亦無
0305a18: 佛。大千世界海中漚。一切聖賢如電拂。
0305a19: 四明聰講師曰。圓覺之性。人所難知。有二種性。一
0305a20: 者真性。清淨真如是也。此乃離無明外三教果。佛
0305a21: 所證。如雲外月。如水上油。二者即染之性。此性染
0305a22: 時十界俱染。淨時十界俱淨。此性與無明同體。無
0305a23: 明即法性。法性即無明。雖分二名。體即是一。亦謂
0305a24: 之理毒害。亦謂之性惡法門。此性顯時從凡夫。地
0305b01: 上修圓覺妙觀。觀五陰境空。達本性空寂。到境觀
0305b02: 絕處。病去藥亡。能所絕。於絕之處。融妙三
0305b03: 千一時顯現。豁然同皆真淨。法法皆實故曰真。皆
0305b04: 非染礙故曰淨。如是則一切眾生皆毗盧體。一切
0305b05: 國土悉常寂光。又須知此圓覺之性非獨佛有。凡
0305b06: 法界眾生共之。蓋性無定一之性。乃三千之性也。
0305b07: 以佛具三千。方攝心生。眾生具三千故。方融心佛。
0305b08: 我心具三千故。豈隔生佛。若心無佛性。豈能攝佛。
0305b09: 佛無生性。何能攝生。故知性體無殊。一切咸。華
0305b10: 嚴云。心佛及眾生。是三無差別。今之覺性。乃即染
0305b11: 之性。乃曰非性。亦可云凡所有性皆是非性。若見
0305b12: 諸性非性。非性乃真圓覺性。此性既以九界為性。
0305b13: 驗知不是定一之性。故曰非性。性有者乃真性隨
0305b14: 緣。變為一切諸性。故曰循諸性起。此圓覺若寂然
0305b15: 不動。則無取無證。於實相中。無菩薩眾生差別。亦
0305b16: 由菩薩眾生。未證實相。未破無明。但幻生幻滅非
0305b17: 實性。相即非圓覺境界故。曰無取證者。若真圓覺
0305b18: 性即染。是圓覺之性。則能隨染淨。緣染則十界俱
0305b19: 染。則無佛惟眾生。若淨則十界俱淨。即獨尊於佛。
0305b20: 此佛性隨淨緣。則四聖起。若隨染緣。則六凡起。雖
0305b21: 隨染淨性。不曾變。故曰寂而常照。感而遂通。諸家
0305b22: 不知性具染惡故。惡時便作惡會。淨時便作淨會。
0305b23: 先輩多把真如。分為兩派。錯會佛性也。
0305b24: 何以故。菩薩眾生。皆是幻化。幻化滅故。無取證者。
0305c01: 菩薩眾生所有身心。非有真實不滅之相。故曰皆
0305c02: 是幻化。幻化身心既已巳寂滅。則一切取證之相悉
0305c03: 皆無有。
0305c04: 西蜀復菴暉禪師曰。此徵釋所以。謂以何義故。前
0305c05: 文說無菩薩及諸眾生耶。良由菩薩與眾生。皆是
0305c06: 對待之法得有其名。亦名幻化不實之相。但是約
0305c07: 有垢故曰眾生。約雖垢故曰菩薩。到此菩薩與眾
0305c08: 生一道拂去故。曰幻化滅故。既然幻化滅盡。於中
0305c09: 非唯無取輪迴之眾生。亦無取修證之菩薩。所以
0305c10: 道諸佛眾生。其猶影像。涅槃生死俱是強名。又云
0305c11: 凡名聖號皆是假稱。殊相劣形並為幻化。又云世
0305c12: 間名字假稱呼。隨順缾盤與釵釧。是知不用憎凡。
0305c13: 凡是妄立。不用愛聖。聖是假名。若得聖凡情盡。自
0305c14: 然體露真常。
0305c15: 譬如眼根不自見眼。
0305c16: 眾生不見自性。如人之眼根。不自見其眼也。
0305c17: 性自平等無平等者。
0305c18: 一切法性本自平等。初無凡聖之異。亦無能平等
0305c19: 之者。
0305c20: 西蜀復菴暉禪師曰。此恐未曉前文。法說故。此舉
0305c21: 喻。前文說幻化滅故無取證者。有似人之眼根。而
0305c22: 眼只能照見前種種差別之境。不能照自家之眼。
0305c23: 如刀不自斫。指不自觸。鏡不自照也。更將自家之
0305c24: 眼見。有一眼之時。成兩眼。然而圓覺性上本來
0306a01: 平等無二。不可以加矣。如缾已巳滿更不再添。佛佛
0306a02: 道齊。法法平等。裏許全超獨脫離相絕名。無四聖
0306a03: 之高。亦無六凡之下。所謂是法平等。無有高下。若
0306a04: 於平等性上。別生分別之心。更平等之性。便是
0306a05: 頭上安頭。屋下架屋。所以道。親從宣德門前過。更
0306a06: 問行人汴州是也。大凡儒釋道三教之書。皆有
0306a07: 舉法舉喻。於舉喻中。不過如周易中說近取諸身
0306a08: 遠取諸物二義。只如彼云。近取諸身者。以乾為首。
0306a09: 坤為腹。以震為足。以巽為股。以坎為耳。离為目。艮
0306a10: 為手。以兌為口也。遠取諸物者。以乾為天。坤為地。
0306a11: 以震為雷。以巽為木。坎為水。離為火。艮為山。以兌
0306a12: 為澤也。又如道經云。近取諸身者。為腹不為目也。
0306a13: 遠取諸物者。三十輻共一轂也。又如莊子云。天地
0306a14: 一指此即近取諸身。萬物一馬此即遠取諸物。今
0306a15: 釋書亦然。只如第二。普賢章云。譬如鑽火。兩木相
0306a16: 因火出。木盡飛滅者。此遠取諸物為喻。此譬
0306a17: 如眼根不自見。眼者此近取諸身為喻。凡學聖人
0306a18: 之書者。不可不通此理也。
0306a19: 四明聰講師曰。圭峰云。眼能見一切物。唯不能見
0306a20: 自眼根。又如眼光照矚物。時境自萬差。見只是一。
0306a21: 故云平等。慈室亦云。眼只是一。誰為能觀。誰為所
0306a22: 見。南岳止觀云。眼不自見。水不自濕。刀不自傷。今
0306a23: 言本來自平等。鵠白烏黑。天然之理。長鳧短亦
0306a24: 天然理。性自平等天然也。非造作而有白黑長短
0306b01: 也。今言無平等者。無人能平之然後等也。鵠白非
0306b02: 染。就烏黑豈作成。皆自而然。豈可截之長續鳧
0306b03: 之短。假使得成亦屬造作。且人將物帛染為五色
0306b04: 乃造作也。今為圓覺之性。性自天然非人能為之
0306b05: 也。故云無平等者。
0306b06: 眾生迷倒。未能除滅一切幻化。
0306b07: 眾生迷惑顛倒。未能除滅諸幻。
0306b08: 於滅未滅。妄功用中。便顯差別。
0306b09: 一切幻化。欲滅未滅之間。凡所修為皆是妄。於
0306b10: 此等功用中。有頓有漸。即顯出五種差別性也。
0306b11: 西蜀復菴暉禪師曰。此明對機說證。眾生若無迷
0306b12: 惑。自己巳顛倒逐物。則無有差別之義。此迷倒即三
0306b13: 細六麤。既迷倒之甚。不知五蘊十二處十八界。一
0306b14: 切之法。皆是幻化不實。執為實有。但覺前念為非
0306b15: 不覺後念。此是凡賢聖三位之人也。妄功用中者。
0306b16: 此是聖位中第七地已巳前菩薩。皆是夢中修道。謂
0306b17: 到此地之後。方純作無相觀。蓋圓明證悟。始知煩
0306b18: 惱本無。則見能斷智慧功用已巳是幻。譬如夢中
0306b19: 以藥治病得差。寤後病藥俱無。故言妄功用中也。
0306b20: 若得如來寂滅隨順。實無寂滅及寂滅者。
0306b21: 妄功用中。若悟寂滅隨順之理。寂然無念滅而無
0306b22: 相隨順一切不執我見。則實無寂滅之法。亦無寂
0306b23: 滅之人。可謂人法兩忘也。
0306b24: 西蜀復菴暉禪師曰。此果位。若證得十方諸佛一
0306c01: 心寂滅。相應無乖之理。非獨是不見有所證寂滅
0306c02: 之法。亦無能證寂滅之人。到此謂之二邊不滯。能
0306c03: 所俱絕。一切處瀟瀟洒洒。一切處密密堂堂。彌綸
0306c04: 八極。崢嶸大千。無處不周。無剎不現。所以道。出頭
0306c05: 天外看。誰是箇般人。此上皆是總標。凡賢聖果四
0306c06: 位不異。下文方是開四位。一信位息滅相。二賢位
0306c07: 息異相。三聖位息住相。四果位息生相。大分與起
0306c08: 信四位同也。
0306c09: 四明聰講師曰。眾生迷倒。至及寂滅者。未能除滅
0306c10: 一切幻化者。此言聲聞緣覺。兩教二乘。三教菩薩。
0306c11: 不獨五性差別。亦聲聞緣覺等。此等皆於滅未滅
0306c12: 人也。今依天台宗。明小衍。小者。明四大實從無明
0306c13: 生。實從無明滅。衍教。明四大有三教不同。通教四
0306c14: 大體本自空。故本不生滅。由無明故。見有生滅。如
0306c15: 幻化生。如幻化滅。別教四大體是佛性。由無明故。
0306c16: 四大生滅。性無生滅。相有生滅。圓教四大體亦佛
0306c17: 性。而往本具九界。四大故九。四大若生若滅皆是
0306c18: 法界。是故性相俱不生滅。乃不思議論生滅也。與
0306c19: 法華經世間相常住。其義宛然。出四明法師之文於滅未
0306c20: 滅。正二乘聲聞。雖斷見思。觀四大五蘊空。證不生
0306c21: 滅。止是三界裡。分段之身不生滅。故云於滅。三界
0306c22: 外無明塵沙。有變易生滅。故云未滅。中間三教果
0306c23: 頭佛。三教菩薩。都是妄功用。但止化城。未到寶所。
0306c24: 今有一種不師聖教人。自立己巳見。硬把身心制縛。
0307a01: 縱得一知半見。皆是邪法。如持大戒。教人坐禪。
0307a02: 不識法度。從朝至暮。坐得焦枯。轉加瞪夢。梁氏云。
0307a03: 如破塊落空谷。如飛蛾赴明燭。斯言不謬。令大覺
0307a04: 預鑒末俗云。眾生迷倒。未能除滅。一切幻化除圓。
0307a05: 佛修證極。自覺聖智如圓鏡。豁靈通真證不生
0307a06: 不滅地。此之生滅既歸性中。即無生滅與不生滅。
0307a07: 如世間人鎖了自己巳屋宅失匙鑰。經多歲月。遠
0307a08: 遊他國。在彼亦別造舍宅居止。終非究竟。後還歸
0307a09: 本鄉。拾得元來匙鑰。開本己巳舍宅。先所用物。不動
0307a10: 纖毫。更不他求。復本家業。大聖修極。復其本性元
0307a11: 物不動。無明即是明。四諦十二緣本來不動。謂之
0307a12: 本來面目也。人自不了自取生滅縱證小聖仍非
0307a13: 家業故得妄功用中自生自滅吾佛斥非皆非正
0307a14: 路寂滅隨順者。則始本一合。修性同源。無修無性。
0307a15: 行法云。觀心無心。法不住法。滅諦寂靜。如上經意。
0307a16: 迷圓覺者。有五性差別。并聲聞緣覺諸小菩薩。於
0307a17: 妄功用中。隨力所證不同。故有淺深。不明其麤。豈
0307a18: 辨其細。以後明圓教純圓獨妙。但圓頓本無位次。
0307a19: 借別教位次以明淺深。今依台宗立六即位次隔
0307a20: 量。不爾恐凡夫以濫極聖。此節經文。唯四明慈室
0307a21: 真解。以明斯義。但其間明義未圓。今依經依祖。分
0307a22: 為六段。一理即佛。二名字即佛。三觀行即佛。四相
0307a23: 似即佛。五分真即佛。從初住菩薩。至等覺菩薩。名
0307a24: 分真即佛。六究竟即佛。妙覺佛即者是也。亦云六
0307b01: 是。曰理即是也。眾生即是佛故云六是。
0307b02: 善男子。一切眾生。從無始來。由妄想我。
0307b03: 我體元無。妄想為有。
0307b04: 及愛我者。
0307b05: 愛我者。執我相之心也。
0307b06: 曾不自知念念生滅。
0307b07: 眾生妄心。執著我相不知。此心念念之間。旋生旋
0307b08: 滅。本無堅固不壞之相。維摩詰經曰。是身如電。念
0307b09: 念不住者是也。
0307b10: 故起憎愛。耽著五欲。
0307b11: 圓覺疏曰。由執我故。順我則愛。違我則憎。故著五
0307b12: 欲也。五欲者。一財。二色。三食。四名。五睡也。
0307b13: 西蜀復菴暉禪師曰。此十信位。於中有二。初具足
0307b14: 貪嗔癡凡夫。後十信凡夫。今初此一段文。乃是未
0307b15: 入信位。所以有此文者。若不約凡迷。即無信位故
0307b16: 先標。云眾生者。指四生九類也。由妄想我者。此是
0307b17: 所執之體。及愛我者。此是能執之是。謂一切眾生
0307b18: 九類。自從無始曠大劫來。因一念不覺妄想。錯入
0307b19: 父母胞胎。被父精母血包。裏自己巳一靈之性。三緣
0307b20: 和合遂生得此身。這箇是所執著底我。而今又不
0307b21: 知因起所由。又於妄想一身之上。又生起愛著之
0307b22: 見。謂這箇是我眼我耳我鼻。謂此是我手我足我
0307b23: 身我性我名。一切處不得動著我。爭人爭我。並不
0307b24: 曾有一箇。於此自覺。知十二時中。前念續後念。後
0307c01: 念續前念。念念生滅。如燈之炎炎。如水之涓涓。塵
0307c02: 勞妄想情狀萬態。順我則愛。違我則憎。於一切處
0307c03: 耽著色聲香味觸法之五欲也。
0307c04: 四明聰講師曰。天台云。若佛不出世。眾生不知自
0307c05: 有佛性。若佛不說無能知者。一理即佛者。言圓覺
0307c06: 遍一切處。諸法無不明了。雖五無間皆解脫相。雖
0307c07: 昏盲倒惑其理存為。斯理灼然。世間常住。有佛不
0307c08: 能益。無佛不能損。得之不高。失之不下。故言眾生。
0307c09: 理即佛也。四明云。然若不知性染性惡。所有染惡
0307c10: 定須斷破。如何可論全體即是邪。全體是故免於
0307c11: 退屈。六分別故免於上慢。六不離即。即不妨六。六
0307c12: 即義成。圓位可辨。良由眾生性具染惡。不可變異。
0307c13: 其性圓明名之為佛。性染性惡全體起作。修染修
0307c14: 惡更無別體。全修是性故。得迷事無非理佛。即以
0307c15: 此理起惑造業。輪迴生死。而全不知事全是理。長
0307c16: 劫用理。長劫不知。與今經同。從無始來。由妄想我
0307c17: 及愛我者。念念生滅。故起憎愛。耽著五欲。妄受生
0307c18: 死。不知自己巳有佛。失本妙明。此謂之理即佛也。
0307c19: 若遇善友教令開悟淨圓覺性。發明起滅。即知此生。
0307c20: 性自勞慮。
0307c21: 眾生因教悟性。發明妄念起滅之理。方知此生本
0307c22: 有之性空。自勞役思慮也。
0307c23: 若復有人。勞慮永斷。得法界淨。
0307c24: 永息思慮。則一切處皆得清淨。故曰得法界淨。
0308a01: 即彼淨解。為自障礙。
0308a02: 以淨為淨。是名淨解。為彼解心障礙自性。
0308a03: 故於圓覺。而不自在。
0308a04: 作意於覺。故不自知。
0308a05: 此名凡夫隨順覺性。
0308a06: 眾生謂覺性本來清淨故。起淨心。隨順修習。不知
0308a07: 此心亦為障礙。此乃凡夫之見。非菩薩見也。
0308a08: 西蜀復菴暉禪師曰。既知生滅之念有害於道。遂
0308a09: 上絕馳求造作之心。因息妄心。妄心不起處。故得
0308a10: 法界淨。法界有二。一理法界。二事法界。若理法界
0308a11: 淨者。於本性之上。本來離相絕名。無可分別。并勞
0308a12: 慮六塵之境。並皆不生。若事法界淨者。於五蘊十
0308a13: 二處十八界外及山河大地草木叢林諸法。當體
0308a14: 即空。良由心淨則淨。心穢則穢。古云。心境寂。念
0308a15: 起法生。水濁波渾。潭清月朗然。麤念既除得少安
0308a16: 淨。於淨時心生愛著。作淨見解。便被淨解之相。自
0308a17: 穿了鼻孔。非干外有塵境而來撓之。故曰自。所以
0308a18: 於大圓覺無為寂照之中。不得縱橫自在。古云。莫
0308a19: 向白雲深處坐。切忌寒煨殺人。此乃是十信凡
0308a20: 夫。常與本覺之性相應不背之者也。
0308a21: 四明聰講師曰。若遇善友。至性自勞慮者。此名字
0308a22: 即佛。無明長夜生死巨關。無佛長。故佛出世開
0308a23: 甘露門。照世光明。令知三寶十號是常住味。此光
0308a24: 此味乃從眾生心性流出。還使眾生解此光味。即
0308b01: 本性佛。須達聞名。身毛皆。昏夜大朗。巨關自闢。
0308b02: 名字即佛也。與今文同。若遇善友即善知識教授
0308b03: 之師。從此起修開悟領解也。亦由力熏知本具圓
0308b04: 覺性發明起滅。但未曾修。未曾證。猶如世人知有
0308b05: 玉質。木具火性。不假雕琢擊發之也。知而不為。法
0308b06: 體仍迷。縱然求師。真明未發。徒自勞慮。又如世人
0308b07: 臨河羨魚。百千計較。若闕筌網。終無獲理。此名字
0308b08: 即佛。
0308b09: 若復有人勞慮永斷至隨順覺性者。此明觀行即
0308b10: 佛。此位已巳修圓觀。觀三諦境。境觀融融。雖具煩惱
0308b11: 性。能知如來秘密藏。理慧相應。心觀明朗。天台智
0308b12: 者。正居此位。法華五品位也。今云。勞慮永斷者。即
0308b13: 永伏煩惱之性不起。此人解心通。故云得法界
0308b14: 淨。即彼淨解此之淨解。如虫蝕木偶為成字。不知
0308b15: 是字非字。故云為自障礙。但用圓覺之觀圓於自
0308b16: 心未圓十界。心未遍圓。故云而不自在。既未斷見
0308b17: 愛無明。貶之為凡夫。到此覺性永無退失故。云隨
0308b18: 順覺性。
0308b19: 善男子。一切菩薩。見解為礙。
0308b20: 見前淨解。為障礙故。
0308b21: 雖斷解礙。猶住見覺。
0308b22: 淨解雖除。不作障礙。正在覺位。復為覺礙。
0308b23: 覺礙為礙。而不自在。
0308b24: 圓覺大疏曰。所覺是礙故。能覺亦礙。由存此跡。還
0308c01: 礙覺心。故不自在。
0308c02: 此名菩薩未入地者。隨順覺性。
0308c03: 如此隨順本性。乃菩薩未入佛地者之見也。
0308c04: 西蜀復菴暉禪師曰。此十住十行十回向三十位。
0308c05: 三賢之人。此謂之資位。然三賢之人見解。又高
0308c06: 於十信之人。遂覺十信之人。所見之解。是障礙之
0308c07: 境。於是便斷除著淨之解。雖除得淨解。猶有能見
0308c08: 能覺之心。遂住著能覺不知放捨。只此能覺之心。
0308c09: 又是障礙故。於圓覺無為寂照之中。不得自在。此
0308c10: 謂之地前菩薩未入初地之人。與覺性相應者也。
0308c11: 四明聰講師曰。四相似即佛。天台云。似者二物相
0308c12: 類。如似金。若瓜比瓠。猶見火先煖。涉海初平。水
0308c13: 性至冷。飲者可知。渴不掘井。聽說何為。如法華六
0308c14: 根清淨。即是其相。此位未入分真位。如真金今居
0308c15: 十信。後心相似位。如比金。令且是。更入一步。
0308c16: 變為金。本覺清涼。其猶冷水。似覺飲之。知消煩
0308c17: 熱。見解為礙者。此菩薩已巳斷見愛。初信斷見。二信
0308c18: 至七信斷思。八九十信斷塵沙。雖用圓解斷見思。
0308c19: 仍住解慧。故云見解為礙。此解為智。智反為障。亦
0308c20: 云為礙。解礙解斷。猶住見覺。解礙未斷。復用覺觀。
0308c21: 觀力既強。解礙自破。雖藥治病。病去本藥隨亡。猶
0308c22: 執其藥。藥反為病。雖以空覺。覺其解。礙此覺。復為
0308c23: 礙故。到此將登圓。住踞涅槃山頂。住湛覺觀之
0308c24: 中。未肯前進。十六觀經佛現六十萬億之身。似位
0309a01: 見此殊相速進無生。謂之增長。念佛三昧住觀覺
0309a02: 中。謂之而不自在。故結云。此名菩薩未入地者。隨
0309a03: 順覺性。未入地地。借別十地。名為圓十住。此是別
0309a04: 初地圓。初住佛未究竟。故云隨順也。
0309a05: 善男子。有照有覺。俱名障礙。
0309a06: 有照者。即前之淨解心也。有覺者。即前之覺礙心
0309a07: 也。圓覺性中。皆名障礙。
0309a08: 西蜀復菴暉禪師曰。此十聖位也。上菩薩有照者。
0309a09: 指前信位之人淨解。有覺者指前賢位之人能見
0309a10: 之覺。是二皆是障礙之境。此謂之悟前二位之人。
0309a11: 所見皆非。只如達磨欲西反之際。命弟子各呈己巳
0309a12: 見。時有道副。出曰。如我所見。不執文字。不離文字。
0309a13: 而為道用。達磨曰。汝得吾皮。尼總持曰。我今所解。
0309a14: 如慶喜見。阿佛國一見。更不再見。達磨曰。汝得
0309a15: 吾肉。道育曰。四大本空。五陰非有。而我見處。無一
0309a16: 法可得。達磨曰。汝得吾骨。此三大士。皆是有照有
0309a17: 覺。法執未除者也。
0309a18: 是故菩薩。常覺不住。
0309a19: 湛然常覺。不住於相。金剛經所謂。菩薩應生無所
0309a20: 住心者也。
0309a21: 照與照者。同時寂滅。
0309a22: 謂所照之境。與能照之智。悉皆寂滅。此乃已巳入佛
0309a23: 地者也。
0309a24: 西蜀復菴暉禪師曰。常覺者。常則常常不變之稱。
0309b01: 即無分別之智。照者即能照之智。與照者。即所照
0309b02: 之境。寂滅者。即空義。謂此入地菩薩無分別智。不
0309b03: 住著能照之智。及所照之境。能所俱空。二執並離。
0309b04: 所謂從本已巳來。離心緣相。離文字相。離分別相。離。
0309b05: 能所相。此謂之以無緣智緣無緣境。以無緣境起
0309b06: 無緣智。如水投水。似空合空。了無痕跡。何以知之。
0309b07: 唯識云。若時於所緣智都無所得。爾時住唯識。離
0309b08: 二取相故。所以盤山云。光非照境。境亦非存。光境
0309b09: 俱忘。復是何物。到此境界。風吹不入。水洒不著。清
0309b10: 寥寥白滴滴。脫於是非之表。本仁和尚謂清鏡云。
0309b11: 高山頂上無可與道者。如二祖出禮拜了依
0309b12: 位而立。達磨曰汝得吾髓。唯二祖是照與照者。同
0309b13: 時寂滅者也。
0309b14: 四明聰講師曰。善男子。有照有覺。至同時寂滅。五
0309b15: 分真即佛。四明依起信并華嚴。明初住位。此菩薩
0309b16: 破一品無明。證一分三德。分身百世界作佛。大千
0309b17: 火起一唾能滅。大千一空一吹便成。頓修頓證。初
0309b18: 發心發本覺心也。常用寂照。寂而常照故。云寂照
0309b19: 融。破一品惑證初住。破十品證十住。今論初住
0309b20: 功用。入此住。心法亡。境智俱泯。寂照同源。無能
0309b21: 無所。有照者觀也。有覺者境也。上文云清淨覺。相
0309b22: 覺相即境也。若立境觀。俱為障礙。此人常覺不住
0309b23: 覺。常照也亦不住照。照覺俱不住。境智亡。如日
0309b24: 依空不住空。常境無相。常智無緣。謂之同時寂滅。
0309c01: 雖百界度生。無生可度。金剛經云。實無眾生可度。
0309c02: 真是菩薩。
0309c03: 譬如有人自斷其首。首已巳斷故。無能斷者。則以礙心。
0309c04: 自滅諸礙。礙已巳斷滅。無滅礙者。
0309c05: 以淨覺心。滅除諸礙。諸礙已巳除。覺心亦泯。如彼世
0309c06: 人自斷其首。首已巳斷絕。別無能斷之人也。
0309c07: 西蜀復菴暉禪師曰。譬如有人自斷其首。首已巳斷
0309c08: 故。無能斷者。此舉喻。喻如世人頭未斷之時。頭為
0309c09: 所也。手為能也。既自將劍。斬斷之時。頭為所斷。手
0309c10: 為能斷。自家之頭。既已巳斷了。豈更分能斷之手。所
0309c11: 斷之頭乎。決無是理。故東坡先生云。首斷故無能
0309c12: 斷者。冰消那復更知冰。則以礙心自滅諸礙。礙已巳
0309c13: 斷滅。無滅礙者。此合也。礙心者。即能覺礙之覺。諸
0309c14: 礙者即所覺之礙。謂既用能覺之礙心。覺去所覺
0309c15: 礙之覺心。更將能覺之心一時拂去。即無能滅礙
0309c16: 之心。亦是能所俱忘。經文從常覺不住。至此。皆明
0309c17: 地上菩薩。不住著能證所證也。
0309c18: 四明聰講師曰。此譬境智寂照。不二而二。二而不
0309c19: 二。境屬所斷。智屬能斷。境智一合。無復分張。誰為
0309c20: 能斷。誰為所斷。以如如智。照如如境。境智。既融。色
0309c21: 心依正同一覺體。八相成道百界度生。雖是藥病。
0309c22: 仍以藥治故。云則以礙心自滅諸礙。境智亡了。唯
0309c23: 有真智獨存。故云無滅礙者。
0309c24: 修多羅教。如標月指。若復見月。了知所標畢竟非月。
0310a01: 因指見月。見月忘指。因教詮心。悟心忘教。
0310a02: 西蜀復菴暉禪師曰。此下明不住教也。今初標喻。
0310a03: 梵語修多羅此云契經。總目一代時教也。疏云。夫
0310a04: 設言象在於得意。無言象而倒惑。執言象而迷真
0310a05: 故。以標月之指。喻於言教。謂見月須藉指端。悟心
0310a06: 須依佛教。因指見月。見月忘指。因教筌心。悟心忘
0310a07: 教。存指則失真月。執教則失本心。肇云。善言言者。
0310a08: 求言所不能言。善者。尋所不能。祖云。如
0310a09: 來一切法。除我一切心。我無一切心。何須一切法。
0310a10: 佛言。我說三乘十二分教。如空拳誑小兒。如黃葉
0310a11: 止啼相似。何以知之。龐居士云。孩兒正啼哭。母言
0310a12: 來與金捻他。黃葉把便是止啼音。禪云。見人須棄
0310a13: 敲門物。得路仍忘堠子名。大凡未入地之人。須假
0310a14: 教法修行。纔入地見道之後。登地證理。更不假教
0310a15: 也。
0310a16: 一切如來。種種言說。開示菩薩。亦復如是。
0310a17: 諸佛開說法性。正如以指標月。
0310a18: 西蜀復菴暉禪師曰。此法合也。謂十方諸佛。種種
0310a19: 方便。種種言說。種種譬喻。開發教示一切菩薩一
0310a20: 切眾生。亦如標月之指。良由一代時教。皆是不得
0310a21: 已巳。為眾生方便之故。演說詮顯本性。若復見性之
0310a22: 人。了知一切言說畢竟非性。自然不復執著文字
0310a23: 語言。泥著文言。經云。了法不在言。又云。拈得鼻孔
0310a24: 失口。晦堂云。五千文字唯標指。用指因觀月在
0310b01: 天。月落指忘無別事。醉眠醒坐但隨緣。莊子云。筌
0310b02: 之所以在魚。得魚忘筌。之所以在兔。得兔忘。
0310b03: 言之所以在意。得意忘言。經云。但有言說。都無實
0310b04: 義。不然則載空言。以求道則去道之遠矣。若將佛
0310b05: 祖言教。而為奇特者。大似猛虎入檻。靈鳳投籠有
0310b06: 甚快活。豈不見。洞山云。若是上流。應不將祖。佛言
0310b07: 教貼在額頭。若貼在額上者。如龜負圖自取喪身
0310b08: 之兆。
0310b09: 此名菩薩。已巳入地者。隨順覺性。
0310b10: 如此隨順本性。乃菩薩已巳入佛地者之見也。入地
0310b11: 者。入佛之地位者也。
0310b12: 西蜀復菴聰禪師曰。此結前不住證。及不住教。此
0310b13: 是入地菩薩。與覺性相應如此。
0310b14: 四明聰講師曰。修多羅。至隨順覺性。修多羅此翻
0310b15: 契經。詮理辨性。莫不由茲。法華云。一百八十劫空
0310b16: 過無有佛。如何有經可以發明。世雄垂慈設教。
0310b17: 模範眾生然後成佛。且如孔子不立五經治世。今
0310b18: 時如何取士教。如筌蹄可取魚兔也。但不可執教。
0310b19: 教仍是病。故云標月指。未識月時。假指指之。因指
0310b20: 見月。見了月須忘指。若執指為月。尚猶不可。何況
0310b21: 月非指乎。一大藏教皆是假施設。金剛經云。如我
0310b22: 說法。猶如筏喻。法尚應捨。何況非法。古云。一兔橫
0310b23: 身當古路。蒼鷹纔見便來擒。近來獵犬無靈性。
0310b24: 向枯椿舊處尋。蓋如來種種言說。亦復如是。已巳入
0310c01: 地者通順覺性。初住聖人入流亡所。所入既寂。動
0310c02: 靜二相了然不生。何止於隨順覺性。
0310c03: 善男子。一切障礙。即究竟覺。
0310c04: 菩薩初發心時。名本始覺。圓覺成就名究竟覺。今
0310c05: 見諸障礙即究竟覺者。蓋已巳入佛地。無一切差別
0310c06: 心也。
0310c07: 得念失念。無非解脫。
0310c08: 得念是無念。失念是有念。佛知諸念本空。了無得
0310c09: 失故。皆得解脫。
0310c10: 成法破法。皆名涅槃。
0310c11: 進修曰成。毀謗為破。佛知諸法本空。了無成壞故。
0310c12: 皆名涅槃。
0310c13: 智慧愚癡。通為般若。
0310c14: 智慧者。已巳悟之性。愚癡者。未悟之性。究其本源同
0310c15: 一佛性。故曰通為般若。
0310c16: 菩薩外道。所成就法。同是菩提。
0310c17: 菩薩外道所立之法。雖有邪正之殊。皆是菩提覺
0310c18: 性。
0310c19: 無明真如。無異境界。
0310c20: 真妄一體。性本解脫。
0310c21: 諸戒定慧。及淫怒癡。俱是梵行。
0310c22: 戒定慧是淨。淫怒癡是染。佛於染淨無分別心故。
0310c23: 曰俱是梵行。
0310c24: 眾生國土。同一法性。
0311a01: 涅槃經云。我以佛眼。遍觀三界有情無情一切人
0311a02: 法。悉皆究竟。究竟者即法性也。
0311a03: 地獄天宮。皆為淨土。
0311a04: 佛知善惡二報。皆如空華故。謂苦樂二境。皆為淨
0311a05: 土。
0311a06: 有性無性。齊成佛道。
0311a07: 有性三乘也。無性闡提也。佛眼觀之。悉皆是佛。
0311a08: 一切煩惱。畢竟解脫。
0311a09: 佛謂煩惱本空故。云畢竟解脫。
0311a10: 西蜀復菴暉禪師曰。此當等覺妙覺果位也。前則
0311a11: 十聖之人。但只換骨洗。純清絕點。一向與麼去。
0311a12: 不解與麼來。所謂出得魔界。入魔界不得。喚作離
0311a13: 物遺人頹。然吉凶之外。打淨潔毬子。抱得不哭孩
0311a14: 兒。纔到果位。非唯解與麼去。亦解與麼來。非唯出
0311a15: 得魔界。抑亦入得魔界。到此天堂地獄虎穴魔宮。
0311a16: 月下風前婬坊酒肆。刀山樹。盡是安身立命之
0311a17: 處。所以禪宗云。翻身魔界轉邪途。又淨名云。不
0311a18: 離煩惱而得涅槃。天女云。不出魔界而入佛界。此
0311a19: 一段經文。共有十對。一識智對。二成破對。三愚智
0311a20: 對。四邪正對。五真妄對。六染淨對。七依正對。八苦
0311a21: 樂對。九有無對。十縛脫對。一切障礙即究竟覺者。
0311a22: 此二句是總標。下十對之別。謂到佛位智冥圓覺。
0311a24: 一性。又若見有障可斷。斷已巳名為覺者。此覺非究
0311b01: 竟。不見有障可斷障礙。即覺方名究竟矣。得念者
0311b02: 即智也。謂十二時中。正念現前之時。則前五識遂
0311b03: 成成所作智。第六意識成妙觀察智。第七識成平
0311b04: 等性智。第八阿賴耶識成大圓鏡智。失念者。若失
0311b05: 正念。則四智番成八識。今明念本自空。非是無念
0311b06: 故皆解脫。此謂識智一對也。成法者。即修行精進
0311b07: 也。破法者。即不修進毀於律儀也。又曰眾生緣會
0311b08: 曰成。緣離曰破。緣無自性。成破一如。此謂之成破
0311b09: 一對也。智慧者即智也。愚癡者即愚也。大寶積云。
0311b10: 癡猶分別生分別亦非有。癡性與佛性平等無差
0311b11: 別。此謂之愚智一對也。外道即邪也。菩薩即正也。
0311b12: 思益經云。住正道者。不分別是邪是正。古云。一念
0311b13: 心不生。六根總無過。此謂之邪正一對也。無明即
0311b14: 妄法也。真如即真法也。古云。迷則真如是妄想。悟
0311b15: 則妄想是真如。此謂之真妄一對也。戒定慧無漏
0311b16: 三學即淨法也。婬怒癡三妄即染法也。謂三毒本
0311b17: 空。俱是淨行。諸法無行經云。貪慾即是道。恚癡亦
0311b18: 復然。如是三事中。有無量佛法。此謂之染淨一對
0311b19: 也。眾生即正報也。國土即依報也。涅槃經云。我以
0311b20: 佛眼遍觀三界有情一切人法。悉皆究竟。究竟者
0311b21: 即法性也此謂之以性融相。融相皆性。即依正一
0311b22: 對也。地獄即苦也。天宮即樂也。若造極惡業就之
0311b23: 時。身雖處天宮。即是地獄也。若造極善業就之時。
0311b24: 身雖處地獄。即是天宮也。二業之念由心。地獄天
0311c01: 宮豈實。故云心能作諸佛。心能作眾生。心能作天
0311c02: 堂。心能作地獄。心異則千差起。心平則法界坦
0311c03: 然。心凡則三毒縈纏。心聖則六通自在。如谷應聲
0311c04: 語雄而響厲。似鏡鑒像形曲而影凹。故知萬行由
0311c05: 心。一切在我。善因終感善緣。惡行難惡境使。一
0311c06: 心不生萬法無咎。此謂苦樂一對也。有性即有三
0311c07: 乘性也。無性即未曾聞熏教法闡提性也。以正眼
0311c08: 觀來。非唯他日回心。現今已巳齊成佛道。此謂有無
0311c09: 一對也。煩惱即縛法也。解脫即脫法也。然煩惱但
0311c10: 是依識性上起。識性既當體即空。煩惱何縛之有。
0311c11: 智度論云。若有人。言我當得一切種智。是為戲論。
0311c12: 我當斷一切煩惱。是為戲論。亦可縛之一字屬六
0311c13: 凡。脫之一字屬四聖故。楞嚴經云。根塵同源。縛脫
0311c14: 無二。識性妄猶如空華。與此同意。此縛脫一對
0311c15: 也。已巳上十對名相之境。雖異其意不殊何也。但以
0311c16: 佛證圓覺之心。此心更無勝劣取捨。由此之故。故
0311c17: 得一切諸法普同圓妙。一一稱性。普融無礙。所以
0311c18: 華嚴到此說事事無礙法界。清涼云。諸佛與眾生
0311c19: 交徹。淨土與穢土融通。法法皆彼此該。塵塵悉
0311c20: 包含世界。相即相入。無礙圓融。具十玄門。重重無
0311c21: 盡。
0311c22: 四明聰講師曰。善男子一切障礙即究竟覺者。即
0311c23: 究竟覺即者是也。要見究竟佛。但於一切障礙處
0311c24: 見之。障礙即無明業識煩惱重障。是要見得。用佛
0312a01: 眼見。用佛智知。佛頂云。如我按指海印發光。汝暫
0312a02: 舉心塵勞先起。此明究竟佛。亦云妙覺。天台云。道
0312a03: 窮妙覺。位極於茶音乍唯佛與佛。乃能究盡諸法實
0312a04: 相。四明云。始覺道窮。本覺理極。本始既泯。無以名
0312a05: 焉強稱妙覺。妙明既乃極證。證一切諸法。盡十法
0312a06: 界依正色心。因果善惡。淨穢生佛。地獄天堂。魔界
0312a07: 佛界。盡入圓覺性海。亦謂之融通諸法。亦謂之入
0312a08: 惡入魔一如無二如也。得念失念無非解脫者。大
0312a09: 抵世間事。凡在乎有念則為病。若無念者。當時無
0312a10: 念而得。今亦無念中。失既無念而得。得之何喜。既
0312a11: 無念而失。失之何憂。既乃無念。何喜何憂。既無其
0312a12: 念。得失何有哉。但解脫者。即絕思慮之心。既絕思
0312a13: 慮。得失豈非解脫乎。成法破法皆名涅槃者。成法
0312a14: 生也。破法滅也。涅言不生。槃言不滅。一切諸法皆
0312a15: 因緣而生。亦因緣而滅。非有緣則不生。非有因則
0312a16: 不滅。緣生而生。緣滅而滅。須到寂滅為樂處。則不
0312a17: 生不滅矣。智慧愚癡通為般若者。通為者。愚癡濁
0312a18: 水也。般若清水也。清濁雖異。濕性元同。般若之濕
0312a19: 性。通愚癡之濕性。老子亦云。大辯若訥。大巧若拙。
0312a20: 菩薩外道所成就法同是。菩提者菩薩翻道。外亦
0312a21: 云道。此二道字。但邪正之異。菩薩之道正。正即是
0312a22: 邪。外道之道雖是邪。邪即是正。佛之與魔相去幾
0312a23: 何。邪之與正有何欠剩。同是者邪正歸一也。無明
0312a24: 真。如無異境界者。演若達多。晨朝以鏡照面。若放
0312b01: 下鏡不見其面。問一切人頭云。你見我頭在處。
0312b02: 問人人謂此人狂矣。佛云此狂纔歇。歇則菩提。無
0312b03: 明者狂性也。真如者菩提也。無明若歇。歇即真如
0312b04: 境界。即指目前境界。無非真如。無非無明。無異境
0312b05: 界也。諸戒定慧及婬怒癡俱是梵行者。戒定慧淨
0312b06: 也。婬怒癡穢也文殊云我是貪欲師利。以理用事。
0312b07: 無非梵行。以情用事。善惡不可同日而語。眾生國
0312b08: 土同一法性者。依正也。眾生正報人之身也。國土
0312b09: 人之所依山河屋宅等也。究竟到家。依即是正。正
0312b11: 出大千經卷。又云。於一毫端現寶王剎。坐微塵裡
0312b12: 轉大法輪。斯之謂也。地獄天宮皆為淨土者。天宮
0312b13: 地獄。以事相論之。霄壤之殊。究理言之。不出人一
0312b14: 念造。古云。天堂地獄門相對。只在人心一念中。淨
0312b15: 土亦只人一念心也。心淨則佛土淨。荊溪云。阿鼻
0312b16: 依正全處極聖之自心。毗盧身土不逾下凡之一
0312b17: 念。有性無性齊成佛道者。有性者。有情應蠢動之
0312b18: 物。皆有情性。無性者無情。如草木瓦礫之類皆無
0312b19: 情也。成佛了有情無情總名為佛。一切煩惱畢竟
0312b20: 解脫者。煩惱即是菩提。在因地時煩惱。成佛後變
0312b21: 為菩提。眾生將煩惱作煩惱用。佛將煩惱作菩提
0312b22: 用。有時亦將煩惱只作煩惱用。若能轉物即同如
0312b23: 來也。
0312b24: 法界海慧。照了諸相。猶如空。此名如來隨順覺性。
0312c01: 法界海慧者。佛之智慧。如法界之廣。如大海之深
0312c02: 故也。其慧光照了諸相。如太空廓然無礙。方為
0312c03: 佛之隨順覺性。此之隨順。如孔子之無可無不可。
0312c04: 是也。
0312c05: 西蜀復菴暉禪師曰。上文十對。皆明所證之境。即
0312c06: 無差別之理。此則明能觀之心。即無分別之智。法
0312c07: 界即妙覺之用。其體用深廣如海故稱海。此法喻
0312c08: 舉。問。十對境上。何故得事事無礙。今答云。良由
0312c09: 用離念深廣法界海慧照徹了達。前之十對諸境
0312c10: 之相。皆如夢如幻。如泡如影。如鏡像。如水月。如龜
0312c11: 毛。如兔角。如乾城。如陰晴。如黑白。脫體皆空。所以
0312c12: 心不礙心。心境融通。理事一致。豈不見。壽禪師云。
0312c13: 截瓊枝而寸寸是玉。折栴檀而片片皆香。又云。末
0312c14: 後一句始到牢關也。此明十方如來入妙覺果位。
0312c15: 常與覺性相應也。上來凡賢聖果四位。深淺各各
0312c16: 不同。對文可見。禪教同歸。今時學者。彼此迷源。修
0312c17: 心者以經論為別宗。稱說者以禪門為別法。聞談
0312c18: 因果修證。便推屬經論之家。不知修證正是禪門
0312c19: 之本事。聞說即心即佛。便推屬胸臆之禪。不知心
0312c20: 佛正是經論之本意。以參學為戶牖。各自開張。以
0312c21: 禪教為干戈。互相攻擊。情隨矢而遷變。法逐人
0312c22: 我以高低。是非紛拏莫之能辨。譬如一父而生兩子。
0312c23: 其一子愛其父右足。若左足之子出。則其右足之
0312c24: 子。遂以利刃刺剌其父左足。若右足之子出。則其左
0313a01: 足之子亦然。是二子不知左右之足皆其父之一
0313a02: 體也。今佛之弟子亦然。不知禪是佛心。教是佛語。
0313a03: 然諸佛心語必不相違。脫會參禪者。必不謗佛。會
0313a04: 學教者。必不毀禪。豈不見蘇子由撰。龍并記云。禪
0313a05: 而不知教。是杜所入之門。而不知禪。是不識家
0313a06: 也。辨才法師於教得禪。口說如瀾翻。而不失道根。
0313a07: 心湛如止水。德風燦然何也。只如禪家云。禪和
0313a08: 子汝未出行之時。見山只是山。見水只是水。見
0313a09: 柱杖只是柱杖。洎乎擺脫塵緣擔簦負笈撥草瞻
0313a10: 風見善知識行之後。忽然得箇悟門。是時見山
0313a11: 不是山。見水不是水。見柱杖不是柱杖。盍饒到這
0313a12: 般田地。方是小歇場。打淨潔毬子。花不哭孩兒。頹
0313a13: 然於吉凶之外。未解竿頭放步。懸崖撒手。要得依
0313a14: 前似未行時相似見山依前是山。見水依前是
0313a15: 水。見柱杖依前是柱杖。是法位住其相常住。不得
0313a16: 移易一絲毫許。方是七縱八橫得大自在。無障無
0313a17: 礙安樂解脫大歇場也。所以禪宗云。莫謂胡鬚赤。
0313a18: 更有赤鬚胡。今此經亦有這箇消息。只如第一文
0313a19: 殊章文。云妄認四大為自身相。六塵緣影為自心
0313a20: 相者。此正是禪和子。未行之時。見山是山。見水
0313a21: 是水。見柱杖是柱杖也。其次普眼章文。云宴坐靜
0313a22: 室恒作是念。我今此身四大和合。所謂髮毛爪齒。
0313a23: 皮肉筋骨。髓腦垢色。皆歸於地。乃至幻身滅故。幻
0313a24: 心亦滅。幻心滅故。幻塵亦滅。幻塵滅故。幻滅亦滅。
0313b01: 幻滅滅故。非幻不滅者。此是行之後。悟道捉敗。
0313b02: 內之一身外之萬物。一時百碎都盧。是自己巳本
0313b03: 來面目。恁時見山不是山。見水不是水。見柱杖不
0313b04: 是柱杖也。最後經文到此云。一切障礙即究竟覺
0313b05: 等。乃是依前見山是山。見水是水。見柱杖是柱杖
0313b06: 也。又如佛印四牛圖表。行住坐臥者。亦與此經之
0313b07: 意符合。且第一牛全黑。第二牛半白半黑。第三牛
0313b08: 全白。第四牛又成黑。頌第一牛曰。初學看牛曰。牛
0313b09: 兒盡力爭。愛從荒草去。不向途行。轉鼻繩難拽。
0313b10: 加鞭眼轉生。勿教犯苗稼。由要及時。頌第二牛
0313b11: 曰。驀地轉頭來。胸腰黑漸開。出欄笛引。歸晚野
0313b12: 歌催。見情猶憤。逢群目尚。良由鞭索在。心地
0313b13: 漸成。頌第三牛曰。且喜全軀白。安眠露地中。身
0313b14: 心如土木。聞見若盲聾。一朵雲生谷。成團雪墮空。
0313b15: 皓然無異色。不與眾牛同。頌第四牛曰。已巳白仍回
0313b16: 黑。還君舊曰牛。亂山閑放縱。千古更無憂。渴飲逢
0313b17: 飢噉。和光亦混流。迢迢凡聖外。誰敢向前。然此
0313b18: 四牛。只如妄認四大為自身相等。此即黑牛。其次
0313b19: 普眼章。初入我空觀者。即半白半黑牛。其次證得
0313b20: 二空之理。見六根清淨。六塵清淨。乃至四大依報
0313b21: 正報。世出世間法。八萬四千陀羅尼門。悉皆清淨。
0313b22: 此露地白牛。到此十對之境。混融一致。此即最後
0313b23: 黑牛。是知一心之法窮本極末。禪教無異。始終一
0313b24: 同。但以闇證禪人徇文學士。自以為肝膽楚越爾。
0313c01: 嗚呼。是說足以息爭。不然則轉增後人之病。何利
0313c02: 益之有哉。足宜察焉。
0313c03: 四明聰講師曰。法界海慧。照了諸相。猶如空者。
0313c04: 佛惠如海無涯。能映照一切森羅萬象。雖照了諸
0313c05: 相皆為色相。如水底樹影故。云猶如空。此名如
0313c06: 來隨順覺性者。如上明六即佛。至究竟即妙覺極
0313c07: 聖無過之者。但圓覺寂照之性。隨六即轉。在凡在
0313c08: 聖。並皆具之覺性。無淺深。隨證有淺深耳。今至極
0313c09: 證。亦云隨順者。此且約六而言之。若論即字則是
0313c10: 也。一切諸法。無非是者。有甚隨與不隨。
0313c11: 善男子。但諸菩薩。及末世眾生。居一切時。不起妄念。
0313c12: 不起妄念者。不起一切念也。
0313c13: 於諸妄心。亦不息滅。
0313c14: 妄心即是真心。不必求其息滅。
0313c15: 住妄想境。不加了知。
0313c16: 於此妄想境界。不起了知之心。
0313c17: 於無了知。不辨真實。
0313c18: 知心既寂。即是真實。何必更起辨別之念。
0313c19: 西蜀復菴暉禪師曰。此忘心頓證也。謂前說凡賢
0313c20: 聖果地位階降漸次。乃就機說有淺深不同。又恐
0313c21: 後人隨語生執。執實有地位。定存漸次。若如此者。
0313c22: 則悟入無期故。又示之。以安心隨順也。令人速證
0313c23: 圓覺。所以永嘉云。直截根源佛所印。摘葉尋枝我
0313c24: 不能也。文三。初妄心入覺內。一指示妄心。文有四
0314a01: 節。言居一切時。不起妄念。此第一節。於諸妄心。亦
0314a02: 不息滅。此第二節。住妄想境。不加了知。此第三節。
0314a03: 於無了知。不辨真實。此第四節。世尊到此。復告清
0314a04: 淨惠菩薩云。善男子。但諸菩薩。及末世眾生。居處
0314a05: 一切行住坐臥之時。不得起妄想之念。行時不得
0314a06: 起行時念。住時不得起住時念。坐時不得起坐時
0314a07: 念。臥時不得起臥時念。一念不生。前後際斷。然後
0314a08: 於諸妄心。亦不得息滅。何也。既知是妄。即全妄為
0314a09: 真。以至舉足下足鳥道無殊。坐臥經行莫非玄路。
0314a10: 譬如波外無水。前若不止息無量劫來顛倒攀緣
0314a11: 分別妄想生死之心者。即是著常見。此則若更止
0314a12: 息真心者。又落斷見。所以云。我師說法。常依二諦。
0314a13: 定有著常。定無著斷。是故智者。不著斷常。所以禪
0314a14: 宗云。死拈得作獰龍。糞土握來成至寶也。住妄
0314a15: 想境。不加了知者。謂此行住坐臥。著衣喫飯。妄想
0314a16: 境界。全是圓覺妙境。更不可分別。此是生滅畜生
0314a17: 餓鬼地獄人天生死凡夫之境界也。於無了知。不
0314a18: 辨真實者。謂於無分別了知境界之中。亦不辨別
0314a19: 此是真實涅槃。是諸聖人境界。所以道。衲僧行履
0314a20: 要周旋。坐臥經行觸處圓。舉步直教千聖外。眸
0314a21: 常在月明前也。蓋一則不起妄。第二不滅真。第三
0314a22: 不作凡見。第四不作聖解。凡聖俱盡。一念不生。即
0314a23: 是圓明妙覺之心。此謂之忘心頓證也。亦可一忘
0314a24: 妄。二忘滅。三忘知。四妄辨也。問。此忘心頓證。未審
0314b01: 就何處耶。答。只就前凡賢聖果四位之中忘矣。若
0314b02: 於地位中。能忘其差別之相。名頓證也。亦可行人
0314b03: 以此安心。於一切法。悉得般若現前也。
0314b04: 彼諸眾生。聞是法門。信解受持。不生驚畏。是則名為
0314b05: 隨順覺性。
0314b06: 眾生。修此無念法門。不驚不畏者。乃順其本來無
0314b07: 念之性。無所迷執故也。
0314b08: 西蜀復菴暉禪師曰。二依法頓入也。是法門即忘
0314b09: 心頓證法門。驚則初心。怖則續心。畏則決定心。聞
0314b10: 則聞惠。信解則思惠。受持則修惠。以謂彼當根之
0314b11: 眾。若聞此方便法門。心無疑惑。體達領受任持。則
0314b12: 坦然合道。與本覺相應也。
0314b13: 四明聰講師曰。善男子。但諸菩薩。至隨順覺性。但
0314b14: 諸且言十二大士。及末世眾生。佛滅後後五百歲。
0314b15: 亦有修圓覺者。常以寂照照此妄念。但是覺性。任
0314b16: 運不起。又此妄心本是圓覺。不須息滅。若息滅者。
0314b17: 即無圓覺。去求水無益於求。雖住此妄想。此妄
0314b18: 既是圓覺。不屬思惟。不屬造化。不假修證。本性具
0314b19: 故。若向思惟處見。則是了知。今云不加了知。不在
0314b20: 修之。乃爾要須知。妄想多則覺性大也。水長船高
0314b21: 故也。上雖真妄同體。又須於無了知中。不辨真實。
0314b22: 若辨真實。則存了知。到此不存。真如方見。本來無
0314b23: 也。彼諸眾生。末世之人。佛在世時。為真正導師。則
0314b24: 無疑誨。去聖逾遠。邪法熾盛。龍混。恐聞此圓
0314c01: 覺即成佛道之語。或生驚畏。所以叮嚀。若是正信
0314c02: 受持。必不生驚畏。何以故。知本性具本不改變踏
0314c03: 著故。鄉田地穩。更無南北與東西。覺遍空。覺遍
0314c04: 法界。自覺覺他覺行圓滿故。云隨順覺性。
0314c05: 善男子。汝等當知。如是眾生。已巳曾供養百千萬億恒
0314c06: 河沙諸佛。及大菩薩。植眾德本。
0314c07: 眾生於過去劫中。曾供養無數諸佛菩薩。種諸善
0314c08: 根。方得聞此法門。
0314c09: 西蜀復菴暉禪師曰。此驗果知因也。如金剛經云。
0314c10: 非於一佛二佛三四五佛而種善根已巳。於無量千。
0314c11: 萬億佛所。種諸善根此謂。以今生得聞得信得解
0314c12: 之果。驗過去。曩劫種植善根之所以也。
0314c13: 佛說是人。名為成就一切種智。
0314c14: 名為成就者。性本圓成。假名成就。爾種者種性。智
0314c15: 者智慧。
0314c16: 西蜀復菴暉禪師曰。此印成佛智。然此智有三種。
0314c17: 一切智。道種智。一切種智。且一切智者。即自覺。道
0314c18: 種智。覺他。一切種智。即覺滿。然初即小乘。次即菩
0314c19: 薩。後即佛也。
0314c20: 四明聰講師曰。善男子。汝等當知。如是眾生。至一
0314c21: 切種智。時人多有不知。今生富貴前世種得。一飲
0314c22: 一根椽片瓦莫非修因。況乎聞大乘圓覺。又聞
0314c23: 而修。修而證者也。此非供養諸佛。今復親近耶。阿
0314c24: 難與佛。同於空王佛時。發心修行。阿難樂多聞故。
0315a01: 未成聖證。釋迦精進。今先成佛。如莊嚴王邪見。五
0315a02: 逆調達皆有緣種。遇靈山得受記。
0315a03: 爾時世尊。欲重宣此義。而說偈言。
0315a04: 清淨惠當知圓覺菩提性無取亦無證
0315a05: 無菩薩眾生覺與未覺時漸次有差別
0315a06: 眾生為解礙菩薩未離覺入地永寂滅
0315a07: 不住一切相大覺悉圓滿名為遍隨順
0315a08: 末世諸眾生心不生妄佛說如是人
0315a09: 現世即菩薩供養恒沙佛功德已巳圓滿
0315a10: 雖有多方便皆名隨順智
0315a11: 西蜀復菴暉禪師曰。偈中初一偈。圓覺無證。次二
0315a12: 偈。就機說證。後二偈。頓悟圓滿。貫前後章意者。
0315a13: 唐圭定惠禪師宗密頌清淨惠菩薩章曰。
0315a14: 淨惠倫排證悟人強分四位順天真
0315a15: 凡賢聖果雖然異悟迷染淨與誰親
0315a16: 先明依位循諸性次辨忘心頓證因
0315a17: 一智了然超脫處有無情盡覺芽春
0315a18: 
0315a19: 清淨慧菩薩章終六
