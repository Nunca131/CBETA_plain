0543c13: 
0543c14: 
0543c15: 
0543c16: 慧文正辯佛日普照元叟端禪師語錄卷第八
0543c17: 
0543c18: 題
0543c19: 題張義祖墨跡
0543c20: 鄧國文懿公。當宋有天下。第四世。君明臣良。海宇寧
0543c21: 一。三登中書門下省。於仁宗前。嘗為范仲淹。極口開
0543c22: 解謗讟。其事偉矣。納女宮中。以圖固位。由是時論鄙
0543c23: 之。義祖文懿晚子也。生綺紈中。五十年。以書畫自娛。
0543c24: 而不為聲色所鴆。張方平以宣徽南院使判敶待之
0544a01: 十日。竟不一至。所立卓爾。賢於翁。遠甚。其引筆行
0544a02: 墨。有晉諸王凝操氣骨。得而不知寶之。可乎。
0544a03: 題癡絕墨跡
0544a04: 癡絕得法自在。其汪洋衍迤。出同時諸老上。至若鉗
0544a05: 鍵綿密。機語切深。視圓悟大慧應菴。則不無慚色。今
0544a06: 楫藏主所收。揭示開禪法語。黃蘗打臨濟。則固是。臨
0544a07: 濟因甚掌黃蘗。謂知此毒來處。埋沒臨濟老師。謂
0544a08: 不知此毒來處。辜負癡絕和尚。總不與麼。黃蘗在鼻
0544a09: 孔裏。冷地發笑。
0544a10: 宏智石自得張漢卿諸老墨跡
0544a11: 今天下。據曲彔木。以鐵爐步。自冒者。求一剛正。如石
0544a12: 。已巳不可得。況古淡。如自得者乎。求一古淡。如自得。
0544a13: 已巳不可得。況典贍麗密。光明俊偉。如隰州古佛者乎。
0544a14: 宗門號稱本色。尚皆看不上眼。副墨之子。洛誦之孫。
0544a15: 求一軒豁磊落。深信吾法。如雪張左藏。何異鑽冰
0544a16: 索火。壓沙討油哉。焚香三復。令人心意朗然。回視今
0544a17: 諸方。作望塵態。於形勢之途者。何其陋耶。
0544a18: 書顏聖徒手抄四六後
0544a19: 用世語言。入佛知見。如來深所訶責。易之一陰一陽。
0544a20: 老之道可道。清涼尤加擯斥。況駢四儷六。抽黃對白
0544a21: 者乎。四明顏聖徒。宋建紹間。由毗尼而天台。由天台
0544a22: 而禪肆。當時號為人。其達磨疏。有曰。日居月諸。曾
0544a23: 根源之罕究。齒搖脫。猶枝葉之尋。能自知入海
0544a24: 算沙之困。庶幾可無媿焉。
0544b01: 則無範禮塔。得舍利。頌軸後
0544b02: 梵語設利羅。此云骨身。孔老之書。無有也。惟砥節礪
0544b03: 行。於如來最上乘。其圓明正性。不與形質俱弊者。乃
0544b04: 得有焉。昔康僧會。於吳大帝朝。膜拜至三七日。獲設
0544b05: 利羅。光彩奪目。佛慧命。由是大昌。今饒城則無範。膜
0544b06: 拜不崇朝。獲設利。多至三十顆。視僧會。尤加奇偉。佛
0544b07: 慧命。其復昌乎。鉤棘其句。藻繪其辭。鏗鏘之。詠歌之。
0544b08: 吾未見其已巳也。
0544b09: 蔣氏子。書蓮經。請題
0544b10: 由雉身。為晉開士。杭之翼公是也。由蛤身。為宋名緇。
0544b11: 婺之印公是也。山梁吐綬之姿。春池吠月之質。一聞
0544b12: 此經。便乃蟬蛻死生。超然物表。為光明幢。炳燿癡昧。
0544b13: 三周七喻之功。不其大乎。至若稟五行之秀。口誦此
0544b14: 經。歸真後。舌作青蓮華香。與置鐵鏤書鎮于母氏者。
0544b15: 固不在言也。古霅蔣君。手書此經。誠心所發。楷正遒
0544b16: 麗。與此經。相終始。異世他生。可得涯涘哉。者其毋
0544b17: 忽。
0544b18: 一村僧帖
0544b19: 村僧之村。阿伽藥。所不能療。諸大禿兵。復出村語。
0544b20: 增其沈痼。千佛出世。亦無如之何矣。
0544b21: 題舊作詩後
0544b22: 余今八十有一。閉門靜坐。日俟無常之至。忽集慶齊
0544b23: 萬峰。出五十年前舊詩。為示。如房琯見夏口甕中之
0544b24: 書。張方平見瑯梁上之經。真隔世事也。況晦中明。
0544c01: 東嶼海。古林茂。商隱予。四友皆成古人。無可為太白
0544c02: 殘月之配也。
0544c03: 心遠同知。五參政。題高前山詩卷。墨跡
0544c04: 昔無畏琳公。玄理外。吟筆尤高古。一時士大夫。皆與
0544c05: 為方外交。蘇文忠。嘗擘窠大書云。琳老詩禪。或曰禪
0544c06: 詩。叢林至今。以為美譚。今心遠同知。於前山翁。其所
0544c07: 書。既已巳暗合孫吳。五峰之激賞。雪菴之品評。咸不在
0544c08: 豐諸老下。豈今人中。果無古人耶。
0544c09: 大慧墨跡
0544c10: 濟北之道。至大慧。如朗日麗天。何幽不燭。如疾雷破
0544c11: 山。何蟄不醒。呫呫動其喙。騰謗之者。非盲與聾。
0544c12: 則不為也。一時文章鉅公。棄所學。執弟子禮。如李漢
0544c13: 老韓子蒼馮濟川張無垢輩。駢肩累跡。殆不可悉說。
0544c14: 其光明俊偉。絕出古今矣。此偈由無相居士。發以偈
0544c15: 句。事跡推之。則內都知董德之。其人也。以法語道號
0544c16: 校之。則內殿直鄧子左。其人也。師被命育王。十三閱
0544c17: 月。復被命徑山。豈當時參問。有兩子張。法語所示。是
0544c18: 董非鄧。其摳衣既多。其說法亦廣。禪錄難備攷乎。讀
0544c19: 之者。宜詳焉。
0544c20: 癡絕讚迦文項羽。二墨跡
0544c21: 法性寬。波瀾闊。在玉山癡翁。則固有之。黃面老人。三
0544c22: 百六十餘會。說一大藏。之乎者也。至拈華。普示大眾。
0544c23: 迦葉波只一破顏微笑。便云。吾有實相無相。微妙法
0544c24: 門。用付於汝。項王麾百勝之師。所向無不如意。至垓
0545a01: 下之會。乃泣下數行。取彼一騎一都尉。引天之亡我。
0545a02: 非戰之罪。為辭。由是而言。若儒若釋。至切害處。豈言
0545a03: 議。足以盡其所蘊耶。
0545a04: 題方山和真淨二偈
0545a05: 東山因讀真淨禪錄。嘗合掌讚歎云。末世中。有恁地
0545a06: 尊宿。大慧老祖。目其。為弄大旗鼓手段。尤以不一識
0545a07: 為恨。由是言之。真淨說法。非他人可比。今方山翁所
0545a08: 書二偈。特其太山一毫芒耳。既書其語。復次其韻。豈
0545a09: 亦東山大慧遺意耶。不然。何跂慕之篤如此。
0545a10: 鐵牛與淨人。化檀越為僧書
0545a11: 人人皆淨名龐蘊。不薙可也。人人皆老盧丹霞。不
0545a12: 市牒可也。大法浸衰。不逞之曹。竄名僧籍。身雖出家。
0545a13: 心不入道。視鐵牛此語。當縮頸入地。
0545a14: 大慧癡絕天目偃谿晦巖斷橋象潭叔凱
0545a15: 諸老墨跡
0545a16: 新州樵者。倩童子書壁。光明至今。如日月麗天。吾宗
0545a17: 諸老。非在筆墨畦徑間。昭昭矣。大慧起濟北於將仆。
0545a18: 香水海為口。蘇迷盧為舌。亦莫稱揚萬一。癡絕見曹
0545a19: 源。天目見松源。其法中伯仲也。偃溪晦巖斷橋。同時
0545a20: 鼎立。今皆有兒孫。據雄席。象潭嘗典惠嚴破院。欲聚
0545a21: 泥團聽法。而泥團亦無。叔凱苦吟。師浪僊而不及者。
0545a22: 九皋集今在焉。
0545a23: 石田寄孟無菴。辭世頌
0545a24: 少保孟無菴。由定海統制。受命滅金。手提步卒七千。
0545b01: 拔淮蔡之根柢。雪汴梁之冤讎。由是遂為南北兩朝
0545b02: 名將。豐功偉績。布在青史。非可誣也。至於屣棄功名。
0545b03: 唾委利祿。參江淛老禪。究明父母未生。一段奇特
0545b04: 大事。尤非他人所能及。冷泉石田法兄。隻履臨行時。
0545b05: 獨於少保孟公。懸懸不能自已巳。此乃靈山付囑遺意。
0545b06: 豈流俗淺見。可得管窺蠡測者哉。
0545b07: 題莊子畫像
0545b08: 漆園之文。視老列。最為奇峭。其所譚道妙。未始離乎
0545b09: 老列也。宣明養素真人。慕其為人。寶其肖像。與胡椒
0545b10: 八百斛。金釵十二行。大有徑庭矣。
0545b11: 題鹽官犀牛扇圖
0545b12: 鹽官國師。道契主上。名落天下。黃蘗分座說法其間。
0545b13: 李唐宣宗丁內難。時嘗掌記室。道大德備。不在言矣。
0545b14: 其索犀牛扇話。尤膾炙人口。今觀此圖。雖是頭角分
0545b15: 明。若乃認以為實。正如失刻舟。
0545b16: 名公帖
0545b17: 紫谿真逸。楷法外。兼臻草聖之妙。此書。恐非得意者。
0545b18: 蓬居事母。以孝聞當時。濟顛靈跡甚異。泉大道之流
0545b19: 也。朴翁學詩蓬居。而青於藍。由鄮峰悟旨之後。開口
0545b20: 動舌。無非歌詠本地風光。松源三句註。脫出語言
0545b21: 窠臼。滅翁謂其深得彭郎家訓。豈必然耶。
0545b22: 書子昂千瀨唱酬詩後
0545b23: 子昂此二詩。韻高而氣清。才長而工熟。非韋蘇州柳
0545b24: 河東。則不能為也。昔相遇於錢塘廨舍。舉以為示。嘗
0545c01: 詰之云。清淨安得有障。子昂云。厭垢穢。愛清淨。去彼
0545c02: 取此。是非障與。予曰。將謂是箇翰林官人。元來是
0545c03: 箇冠巾和尚。胡盧一笑而罷。子昂復云。老母出某之
0545c04: 夕。夢一異僧入室。故平生酷嗜佛書。禪門諸祖語。雖
0545c05: 不全解。一見皆略知其意。千瀨慣與子昂言詩。不知
0545c06: 曾言及此否。
0545c07: 題裁縫頌軸後
0545c08: 一鍼鋒上。拓開百千微妙法門。能大能小。能短能長。
0545c09: 能高能下。能玄能黃。龍蟠鳳逸。衲僧讚歎有分。鷹揚
0545c10: 虎視。稱師匠者。拱手歸降。雞足山中。黃梅夜半。又何
0545c11: 足云。
0545c12: 題堯民鼓腹圖
0545c13: 洞庭之蛇既斷。桑林之狶亦禽。由猰至十日。諸害
0545c14: 皆熄。怡怡愉愉。咸躋仁壽。於斯其見之矣。
0545c15: 書海翁書記。諸友贈行。頌軸後
0545c16: 余與海翁別。今三十四年。其的骨孫鑑上人。忽出此
0545c17: 卷。咸淳間。南北宕諸君子。恍然如見顏色。曾不知身
0545c18: 在陵遷谷改。城是人非中也。鑑方潛鞭密練。以佛祖
0545c19: 事業居懷。固將揭斯道。焜耀當世。孰謂海翁其果亡
0545c20: 與。
0545c21: 偃谿墨跡
0545c22: 天台宗徒西堂。以所號。為請佛智師伯。以笑堂命之。
0545c23: 欲其蟬蛻客塵煩惱。怡然自家閫奧。意固偉矣。殊不
0545c24: 知。迦葉波破顏微笑。反居門外。水潦遭蹈。正墮階前。
0546a01: 千古之下。成笑具。
0546a02: 松江明上人。舌端血。書九經。請題
0546a03: 如上九部妙典。諸佛骨髓也。眾生命也。禪門關鍵
0546a04: 也。教苑精華也。悟之則高蹈十方。迷之則流浪諸趣。
0546a05: 松江慧明上人。發大勇猛。施大精進。於自己已舌端。放
0546a06: 紅蓮華色光明。發揮此無上法寶。普為有情界中。非
0546a07: 器人等。作大饒益。其功行。可思議乎。
0546a08: 題無擇頌軸
0546a09: 伽黎倒搭和身臥。楖栗橫拖信意遊。不辦刀山并
0546a10: 樹。豈分酒肆與歌樓。此四十二年前。居蒙堂時。與玉
0546a11: 岡霖公所作。無擇號鄙語也。時谷在後板。雲峰為
0546a12: 不動軒主人。後三十年。谷由宜陽大仰。而踵雲峰
0546a13: 之席。無擇神秀昌公。嘗以此軸。請谷題焉。又六年
0546a14: 予由良陼西菴。復補谷之席。昌公亦復以此為請。
0546a15: 回視軸中故人。十無二三。吁後之視今。亦猶今之視
0546a16: 昔。悲夫。
0546a17: 題孔門諸子圖
0546a18: 蜡畢之遊。舞雩之詠。於斯求之。何異按圖索駿者哉。
0546a19: 從孟氏者。常以曾子為稱首。從荀氏者。常以馯子為
0546a20: 稱首。二子皆出夫子。各專師說。互有不同。九原可作。
0546a21: 吾將起此十一子。而問之。其必有以語我矣。
0546a22: 瞎堂和尚墨跡
0546a23: 瞎堂老人。曾參雲巖遜及起鐵拂者。皆蒙印可。其心
0546a24: 終不自肯。至圓悟室中。然後大徹。有奮鐵舌。轉關
0546b01: 之贈。故禪林至今。以鐵舌稱焉。大慧師祖。在梅衡。有
0546b02: 傳其提唱。駭云。老師晚年。有此兒耶。遂以圓悟所付
0546b03: 法衣寄之。其所說。超離情見。脫略窠臼。皆非承言滯
0546b04: 句雛道人。可窺測。徹禪此偈。奚足涯涘其平生萬一。
0546b05: 題藏叟所作。偃谿茶湯榜遺
0546b06: 四六非古也。魏晉以降。道喪文弊。此作由是興焉。藏
0546b07: 叟老人。妙喜三世的骨孫。臨濟命所係。駢四儷六。
0546b08: 豈其責乎。蓋其天姿英發。早歲家塾間。為之。素塾故
0546b09: 習。未能頓忘耳。天和首座。得其偃谿茶湯二榜。十襲
0546b10: 以為至寶。謂其平生。實在於此。誤矣。
0546b11: 題羅漢圖
0546b12: 梵語阿羅漢。此云應真。一應斷煩惱障。二應不受後
0546b13: 有身。三應受人天供養。證此聖果。以曠大劫為壽命。
0546b14: 隨意或延或促。飛行水陸。震動天地。皆遊戲餘事。惟
0546b15: 其沈空滯寂。只知自了。不顧度生。迦文老人。所以深
0546b16: 所訶責。唐宋諸賢。想其儀軌。寄之筆端如幻三昧。使
0546b17: 流俗知所跂慕。今妄一男子。隨例輒恣毀斥。拘墟而
0546b18: 藐海。坐井而小天。可笑不自量也。
0546b19: 題香山九老圖
0546b20: 商山之四皓。竹林之七賢。皆以不能深藏密伏。為時
0546b21: 人。所描畫。今古筠圓上人。示予香山九老圖。予今平
0546b22: 頭八十。胡杲吉旼劉真鄭據盧真。則長予。九歲八歲
0546b23: 七歲五歲三歲。張渾白居易狄兼謨盧貞。則少予三
0546b24: 歲六歲十歲。復乃署名其後。安知異日。不為他人所
0546c01: 描畫。謂予老不知死。尚復把人杓柄。與時俯仰哉。元
0546c02: 統閼逢閹茂。三月吉旦。書于不動軒。
0546c03: 塔銘
0546c04: 中順大夫秘書少監致仕黃溍撰
0546c05: 菩提達磨。以摩訶迦葉所得。無上正法。來止中土。直
0546c06: 接上根。其後支分為二。心印獨付於曹谿。派別為五。
0546c07: 而宗風大振於臨濟。至大慧。而東南禪門之盛。遂冠
0546c08: 絕於一時。故其子孫。最為蕃衍。徑山元叟禪師。大慧
0546c09: 四世孫也。師諱行端。元叟蓋其字。族臨海何氏。世為
0546c10: 儒家。母王氏。能通五經。師生而秀拔。幼不茹葷。超然
0546c11: 有厭薄塵紛之意。六歲母教以論語孟子。輒能成誦。
0546c12: 雅不欲汩沒於世儒章句之學。十二從族叔父茂上
0546c13: 人。得度於餘杭之化城院。十八受具戒。一切文字。不
0546c14: 由師授。自然能通。而其器識淵。夙負大志。以斯道
0546c15: 自任。宴坐思惟。至忘寢食。初參藏叟和尚於徑山。叟
0546c16: 問。汝是甚處人。師云台州。叟便喝。師展坐具。叟又喝。
0546c17: 師收坐具。叟云。放汝三十棒。參堂去。師於言下。豁然
0546c18: 頓悟。一日侍次。叟云。我泉南無僧。師云。和尚。叟便
0546c19: 棒。師接住云。莫道無僧好。叟頷之。即延入侍司。是時
0546c20: 眾滿萬指。莫有契其機者。叟既告寂。師至淨慈。依石
0546c21: 林鞏公。即處以記室。相與激揚此事。與谷陵。東嶼
0546c22: 海。晦機。東州永。竹閣真。為莫逆交。尋以靈隱山水
0546c23: 清勝。往掛錫焉。師嘗自稱寒拾里人。橫川珙公。在育
0546c24: 王。以偈招之曰。寥寥天地間。獨有寒山子。師竟不渡
0547a01: 江。而謁覺菴真公於承天。復參雪巖欽公於仰山。巖
0547a02: 問何處來。師云兩淛。巖云。因甚語音不同。師云。合取
0547a03: 臭口。巖云。獺徑橋高。集雲峰峻。未識書記在。師拍手
0547a04: 云。鴨吞螺螄。眼睛突出。巖笑顧謂。侍者點好茶來。即
0547a05: 送師歸蒙堂。居三歲。而巖逝。乃還淛右。虎巖伏公。時
0547a06: 住徑山。請師居第一座。既而退處楞伽室。擬寒山子
0547a07: 詩百餘篇。皆真乘流注。四方衲子。多傳誦之。大德庚
0547a08: 子。出世湖之資福。伏公加盛禮。覬師唱其道。師微笑
0547a09: 而不答。瓣香酬恩。卒歸之藏叟焉。學徒奔湊。名聞京
0547a10: 國。後三年癸卯。特旨賜慧文正辯禪師。中書平章政
0547a11: 事張閭公。任行宣政使。首舉師。主中天竺。開堂之日。
0547a12: 公率僚屬。親臨座下。寺當久廢之餘。師為樹門榜。而
0547a13: 正鄰剎之侵疆。治殿宇。而還叢林之舊觀。皆出公外
0547a14: 護之力。皇慶壬子。遷靈隱。有旨。設水陸大會于金山。
0547a15: 命師陞座說法。竣事入覲。於便殿。從容奏對。深契上
0547a16: 衷。加賜佛日普照之號。陛辭南歸。即拂衣去。養高于
0547a17: 良陼之西庵。至治壬戌。徑山席。三宗四眾。咸謂非
0547a18: 師莫能荷負其任。相率白于宣政行院。請師補其處。
0547a19: 泰定甲子。用使院闔詞奏請。為降璽書。作大護持。師
0547a20: 至是凡三被金襴袈裟之賜。二十年間。足不越閫。而
0547a21: 慕其道者。鱗萃蟻聚。至無所容。歲饑。皆裹糧而來。以
0547a22: 得見為幸。徑山自大慧中興後。代有名德。得師而其
0547a23: 道愈光。師嘗勘一新到僧云。何方聖者。甚處靈祗。僧
0547a24: 云臨朕碪。師云。杜撰禪和。如麻似粟。參堂去。又勘一
0547b01: 僧云。棋槃石。斫破你腦門。盂池。浸爛你板。僧擬
0547b02: 答。師便喝。又勘一僧云。擘開華嶽連天秀。放出黃河
0547b03: 徹底清。即且置。平實地上。道將一句來。僧擬開口。師
0547b04: 便打。其機鋒峭峻。多此類。師以呵叱怒罵。為門弟子
0547b05: 慈切之誨。以不近人情。行天下大公之道。為藏叟之
0547b06: 的傳。一人而已巳。師之利他。皆陰為之。沒齒不言。而其
0547b07: 道德聞望。為朝野所推服。薦膺命賜。人以為榮。而師
0547b08: 未始自衒。意漠如也。暇日以餘力。施於篇翰。尤精絕
0547b09: 古雅。石田林先生。隱居吳山。不與世接。獨遺師以詩
0547b10: 曰。能吟天寶句。不廢嶺南禪。其取重於前輩如此。師
0547b11: 生於宋寶祐乙卯。佛涅槃後一日。以至正辛巳。八月
0547b12: 四日。終于徑山之丈室。世壽八十八。僧臘七十六。其
0547b13: 先五日。示微疾。問侍僧云。呼之曾已巳休。吸之尚未舍。
0547b14: 寄同諸苦源。來者不來者。如何是來者不來者。侍僧
0547b15: 無語。師良久云。後五日看。越四日夜分。沐浴更衣。別
0547b16: 眾趺坐。書偈云。本無生滅。焉有去來。冰河發。鐵樹
0547b17: 華開。投筆垂一足而化。龕留七日。顏貌如生。以是月
0547b18: 十一日。奉全身。窆于寂照塔院。而分爪髮。建塔于化
0547b19: 城幻有精舍。四會說法語。有錄行于世。所度弟子。若
0547b20: 干人。嗣其法。而同時闡化於吳楚閩蜀漢間者。若
0547b21: 干人。其上首靈隱法林。本覺梵琦。中天竺祖銘等。狀
0547b22: 師行業。俾溍書之茲。溍忝從章甫逢掖之後。未能
0547b23: 於宗門中。薝蔔之香。醍醐之味。罔知所以措其
0547b24: 頌美之辭。庸備著狀所述。為之序而銘諸。庶幾不失
0547c01: 其實。來學得以究極夫旨趣云爾。銘曰。
0547c02: 大雄唱滅宗途肇分不有單傳孰開我人
0547c03: 巍巍大慧垂陰四葉門庭之盛規重矩疊
0547c04: 法雷普震裂地轟天據獅子座四十二年
0547c05: 被遇三朝便蕃異數王臣順風有嚴外護
0547c06: 大法棟梁一夕而摧本無生滅焉有去來
0547c07: 寂而常照碧潭秋月散為千光非同非別
0547c08: 徑山蒼蒼上與雲齊真身常住大慧焉依
0547c09: 讚述空非愚則惑直書具文刻此山石
0547c10: 
0547c11: 慧文正辯佛日普照元叟端禪師語錄卷第八終
0547c12: 
0547c13: No. 1419-C
0547c14:  元叟端禪師語錄後
0547c15: 
0547c16: 諸法無法體。所說惟是心。不見於自心。而起於分別。
0547c17: 今觀徑山元叟禪師四會語。一一從自己已胸中流出。
0547c18: 其玅用也。如鼓百萬雄兵於遠塞。蔑有當其鋒者。其
0547c19: 方便也。如聚珍怪百物於通衢。至者隨所探焉。收放
0547c20: 縱橫。得大自在。大慧云。如將福州名品枝。剝了皮。
0547c21: 去了核。送在你口裏。自是你嚥不下。以此知。禪師得
0547c22: 大慧五葉之正傳。能大其家世者也。其有未得魚兔
0547c23: 者。當勿忘於筌。至正癸未。上元日。妙道敬題于竹
0547c24: 山閒檐。時年八十七矣。
