0371a11: 
0371a12: 
0371a13: 
0371a14: 了菴和尚語錄卷第七
0371a15: 
0371a16: 偈頌
0371a17: 參學比丘　汝現　元寶　慧朗　等編
0371a18: 天印示普侍者
0371a19: 覺天無雲海波靜。萬象森羅同一印。聖凡情量莫能
0371a20: 該。爍破面門應自信。牛之機本如此。言下承當不
0371a21: 相似。令行吳越在于今。誰解同。生復同死。印泥印水
0371a22: 還印空。二三四七俱潛蹤。暗合明投總兒戲。抹過虎
0371a23: 穴并魔宮。印空印泥還印水。賓則全賓主全主。曹溪
0371a24: 脫出未為奇。擒得盧陂始堪喜。印室印水還印泥。玉
0371b01: 犬夜吠金雞啼。紫綬煌煌揭日月。金章隱隱蟠虹蜺。
0371b02: 祖也無傳我無授。去來且可空雙手。相逢有問護身
0371b03: 符。好與攔腮摑其口。
0371b04: 滅宗示胤侍者
0371b05: 瞎驢滅臨濟宗。黃河九曲不敢東。東山拋出暗號
0371b06: 子。蛇彩鳳盤晴空。堪笑堪悲川土苴。覿面當機看
0371b07: 下。打失眉毛萬事休。引得傍觀笑聲啞。宗風似此
0371b08: 爭不滅。此心合對瞎驢說。說向瞎驢驢不聽。喝聲迸
0371b09: 落千巖月。
0371b10: 東白贈昇侍者
0371b11: 金雞拍翅扶桑暾。萬國暠暠開乾坤。少室西來豈無
0371b12: 意。後生欲見嗟無門。五葉千燈輝震旦。一色明邊何
0371b13: 爛爛。更從向上透玄關。曠劫重蕩然散。碧海澄澄
0371b14: 照室。萬象莫能逃影質。堪笑當年老趙州。眼前渾
0371b15: 是金州漆。
0371b16: 思遠贈傳侍者
0371b17: 祖祖相傳有何說。地久天長無斷絕。無端滅向瞎驢
0371b18: 邊。添得兒孫釘根楔。此楔欲出出者誰。神仙祕訣超
0371b19: 離微。山青山黃日月老。屋前屋後花信稀。傳兮遠兮
0371b20: 我與爾。思而不思知幾幾。
0371b21: 東雲贈海侍者
0371b22: 道人心地如雲海。隨風行空了無。曉來一片橫日
0371b23: 東。萬里濃陰覆天外。在東為東何定方。卷舒出沒皆
0371b24: 相當。釘釘著兮懸掛著。南陽指出談宗綱。有眼衲僧
0371c01: 誰不見。未達此心遭境眩。逐物迷真意轉移。識性紛
0371c02: 紜日千變。我願人人如此雲。贊之不喜罵不瞋。動既
0371c03: 無營靜無住。飄然寂爾超緣塵。雲兮雲兮許多好。人
0371c04: 果如雲少煩惱。得時行志作甘霖。一洗炎埃潤枯槁。
0371c05: 物外示道侍者
0371c06: 道非物外。物外非道。以要言之。孰臻其奧。南泉拂袖
0371c07: 便行。馬祖看得恰好。木葉落盡四山黃。金雞拍翅千
0371c08: 江曉。
0371c09: 宗遠示世侍者
0371c10: 未分天地誰為祖。接響承自今古。竺國支那兩下
0371c11: 看。扶桑日輪正卓午。威音已巳後威音前。著著落在兒
0371c12: 孫邊。馬駒蹈殺不足怪。瞎驢滅方堪憐。日可冷兮
0371c13: 月可熱。此事如何對人說。關心大段是寒梅。盡把春
0371c14: 光都漏泄。
0371c15: 默堂贈辯侍者
0371c16: 淨名一默喧今古。塵塵剎剎開門戶。散華天女解隨
0371c17: 邪。擘破空旋脩補。八紘雲盡清晝閑。簾半捲來
0371c18: 秋山。道人有口且掛壁。坐聽萬象提玄關。馬嘶風
0371c19: 木雞。野水自流華自笑。碧眼胡僧暗點頭。妙德空
0371c20: 生曾未了。
0371c21: 雪贈瑩藏主
0371c22: 雙歌雪。寶華雪歌。兩口無一舌。奈此二老何。
0371c23: 拈廉纖與直截。推起松進明月。鷺鶿飛入蘆花
0371c24: 中。一片清光對寥泬。莫問少林深幾多。莫問雪山高
0372a01: 嵯峨。蹲鴟出火香噴鼻。一飽之外安知他。雪見我
0372a02: 作此語。點首掀眉心唯唯。滿幅書來一字無。前路逢
0372a03: 人休錯舉。
0372a04: 大明贈韜侍者
0372a05: 大包無外還同小。明察秋毫未忘照。大而無大明無
0372a06: 明。不妨蹈著通天竅。通天之竅既已巳開。九野蕩蕩無
0372a07: 纖埃。翻思龍潭撲滅紙燭處。爍爍雲漢遠近俱昭回。
0372a08: 燒疏兮焚鈔。蚋解螢光何足道。坐斷孤正令
0372a09: 行。瞎棒盲枷真草草。道人光明非小大。耀古騰今長
0372a10: 不夜。九烏射盡一無存。把得栗棘渾崙吞。
0372a11: 無我贈吾藏主
0372a12: 我自無我誰為誰。笛把得縱橫吹。雲門一曲。敲出
0372a13: 鳳皇五色髓。洞山五位。擊碎驪龍明月珠。向去底如
0372a14: 捕鼠。來底似井驢。通紅了也。再下一椎。大唐
0372a15: 國裡火星迸。新羅燎黃門須。
0372a16: 性海贈明書記
0372a17: 覺海澄圓性清淨。湛湛寒光浸空影。一波纔動萬波
0372a18: 隨。便有六凡兼四聖。我觀動靜初無作。只為妄能生
0372a19: 妄覺。覺妄元空達本真。一道明自昭廓。君不見。靈
0372a20: 山拈華伎倆盡。少室單傳重鑄印。三交謾駕牛機。
0372a21: 臨汝全提還弄引。南堂五月松吹。茶甌滿泛毛孔
0372a22: 香。客來問話莫啟口。只有棒喝無商量。
0372a23: 秀岩贈挺首座
0372a24: 千岩秀出萬物表。下視乾坤一何小。散華無路到諸
0372b01: 天。只許青山自圍繞。青山不白雲飛。丹崖豈逐春
0372b02: 風老。擬問巖中事若何。春來拂曉聞啼烏。
0372b03: 愚中贈哲藏主
0372b04: 威音已巳前無正句。何從立許閑名字。愚中之哲哲中
0372b05: 愚。意外遣言言外意。摩竭掩室開口難。毗耶一默心
0372b06: 自閑。契詬離朱兩俱失。罔象自得同癡頑。癡兮頑兮
0372b07: 幾多好。困來一覺和衣倒。鼻息如雷喚不應。開得眼
0372b08: 來天大曉。手指東西話南北。肚飢買箇油喫。畢竟
0372b09: 愚中事若何。直待當來問彌勒。
0372b10: 樂菴贈常首座
0372b11: 世間之樂色與聲。一菴冷淡誰留情。千萬聳寒
0372b12: 碧。道人得之雙眼明。眼既樂兮心亦樂。心空眼空樂
0372b13: 何著。無著樂空亦空。空有華開與華落。華開華落
0372b14: 春復秋。世間萬事空悠悠。一菴冷淡只如此。無樂之
0372b15: 樂將焉求。是禪悅是法喜。口不能言心自語。木人撫
0372b16: 掌唱陽春。石女含笙和流水。一拍一拍高復低。玉兔
0372b17: 搗藥金雞啼。拈出青原白家酒。清稅爛醉如春泥。
0372b18: 月鏡贈滿書記
0372b19: 碧海飛來大圓鏡。吞爍乾坤無少剩。靈山指出未全
0372b20: 真。東平打破方相稱。光鏡俱亡是何物。舜若多神露
0372b21: 風骨。蚩尤倒走軒轅驚。今古何人敢輕忽。
0372b22: 香巖贈芷首座
0372b23: 栴檀香風滿岩谷。蘭芳芷秀同芬馥。萬木千林競
0372b24: 酬。鼻觀無聞心自足。道人坐我巖之中。遍身毛孔吹
0372c01: 香風。八萬四千身眾海。互相涉入俱融通。舉一毛端
0372c02: 眾毛集。一一香光翠雲濕。不出普賢毛孔中。誰道心
0372c03: 聞無路入。
0372c04: 夢菴贈一侍者
0372c05: 未結此菴先作夢。夢入華胥選梁棟。菴成夢覺兩茫
0372c06: 然。八表十空洞洞。或擎拳或指。遮莫謾神并謼
0372c07: 鬼。金雞啼上玉闌干。山是山兮水是水。
0372c08: 椿庭示壽藏主
0372c09: 春八千秋八千。一瞬萬古何茫然。綠疏含風夜氣肅。
0372c10: 朱簾卷雨朝容鮮。濟北豈從穿鑿得。睦州謾自相成
0372c11: 全。既然黃檗棒頭。揭出佛法的的大意。安用大愚肋
0372c12: 下。痛築三拳。總是桑條著箭。柳榦出汁。說甚擔泉帶
0372c13: 月火和煙。翻身一擲。抹過五天。皮膚脫盡見真實。
0372c14: 閻浮猶在海南邊。
0372c15: 古音贈韶藏主
0372c16: 我有太古音。不是今時曲。馬師曾一彈。清風滿林麓。
0372c17: 無絃舉手難。絕聽意自足。禪春雨餘。依依遠山綠。
0372c18: 中山贈侍者
0372c19: 突突兀兀空。青青黯黯何孤危。不偏不倚露一
0372c20: 機。除是頑石無人知。首陽餓夫工採薇。豈識空生巖
0372c21: 畔天花飛。噫吁嘻。千百載兮其誰與歸。
0372c22: 太
0372c23: 太無門絕關鑰。扣之作聲鳴剝剝。萬象森羅側耳
0372c24: 聽。石人木人齊應諾。金烏東昇兔西墜。天風吹華落
0373a01: 香雨。道人燕坐寂不動。笑看須彌同鼓舞。我與太
0373a02: 真體合。絕點純清離紛雜。電光影裡急翻身。石火星
0373a03: 中恣騰蹈。未明此旨成掠。靠實說話難提持。直向
0373a04: 中了真實。始知實外元無。兮實兮今復古。有
0373a05: 相無相何足數。說與聰明道者知。打破將來重捏聚。
0373a06: 空巖
0373a07: 空巖好空巖好。住來歲久無煩惱。蒲團禪板儘相忘。
0373a08: 竹杖芒鞋隨起倒。有時坐。選甚少林胡達磨。一念全
0373a09: 超曠劫前。不覺日輪頭上過。有時立。水色山光澹相
0373a10: 入。拂曉清風劈面來。過雲小雨霑衣濕。有時行。一片
0373a11: 夕陽天外橫。信意不知山遠近。躋攀或與猿虎爭。有
0373a12: 時臥。曲水枕頭消一箇。不奈多情黃栗留。幾好夢
0373a13: 都驚破。空巖好空巖好。落華滿地無人拂。人空法空
0373a14: 空亦空。如何說與時流道。
0373a15: 雪山
0373a16: 地漫天雪三尺。千山萬山齊一色。普賢失香象
0373a17: 王。蹈碎空尋不得。六花飛入銀中。瓊林玉樹光
0373a18: 玲瓏。重巖邃谷香草茁。白牛穩臥忘西東。瞿曇半夜
0373a19: 逾城去。掉頭不顧金輪位。脫將袞服貿皮衣。回首人
0373a20: 間不知處。
0373a21: 牧石
0373a22: 道人牧牛如牧石。鞭索不施終省力。樅然遍界露迥
0373a23: 迥。寂爾閑還默默。有時一曲溪東西。長堤綠草煙
0373a24: 萋迷。人間萬事不入耳。席地且聽黃啼。
0373b01: 空海
0373b02: 覺海無邊空索索。白日東昇月西落。蒼龍睡穩初不
0373b03: 知。頷下神珠照寥廓。信手一擊百雜碎。騰身已巳在須
0373b04: 彌背。不犯清波意自殊。他家自有通人愛。
0373b05: 自牧
0373b06: 我有水牯牛。生來惟自牧。鞭繩既在手。且免東西觸。
0373b07: 原上春草青。原下春水綠。隨宜不多求。得飽意自足。
0373b08: 如是三十載。養之頗純熟。豈無他人稼。示之非所欲。
0373b09: 毛色日已巳化。頭角空自全。既不逆人意。又不蹊人田。
0373b10: 三春農事罷。一堤楊柳煙。人牛兩何有。庶以終天年。
0373b11: 空漚
0373b12: 覺海澄圓一漚發。起滅無從自豁。廓然全露十方
0373b13: 空。四生九有和根拔。空自非空離我所。囊栝無邊入
0373b14: 環堵。金雞曉拂扶桑枝。玉兔夜輾珊瑚樹。漚中之空
0373b15: 空中漚。隨機鼓蕩成沈浮。沈浮本來無實性。六鼇一
0373b16: 掣隨金。我開此室還自榜。榜以空漚豈相誑。簾
0373b17: 半卷篆煙青。三際寥寥餘鏡象。
0373b18: 贈陸平原兼示灊姪諸子
0373b19: 一從海宇吹腥風。三年蹤跡如轉蓬。平原道人情分
0373b20: 濃。招我卜築平原中。灊能結搆進負舂。矻矻蹇蹇忘
0373b21: 秋冬。虀不滿甕粟不鍾。煙筇雨笠何憧憧。君不見雄
0373b22: 作息與眾同。大溈橡栗成禪叢。又不見。栽田飯
0373b23: 楊岐翁。一旦扶起臨濟宗。吾今老矣百事慵。眼頭
0373b24: 白雙耳聾。不作俗子悲途窮。不圖聞望傾王公。只願
0373c01: 皇化浹浴佛道隆。時和歲稔舟車通。飛潛動植得善
0373c02: 終。一丘一岳皆天宮。
0373c03: 送壽藏主
0373c04: 世尊祗是付金襴。迦葉何須到剎竿。且喜鳳臺無授
0373c05: 受。免教開福有相謾。鵷雛眼底風光別。蚊子眉間境
0373c06: 界寬。一擊空成粉碎。來平地滾波瀾。
0373c07: 送英侍者回彰教
0373c08: 禪者三年在侍傍。機先一著解承當。到家不用多言
0373c09: 語。叉手惟知聽舉揚。破柱疾雷驚熱喝。倚天長劍發
0373c10: 寒光。忽然倒岳傾湫去。方信龍於淺處藏。
0373c11: 慧藏主微格外提持之句
0373c12: 格外提持也不難。面前推倒圍山。祖師鼻孔曾穿
0373c13: 。外道頭皮有甚頑。情與無情都是妄。法非有法自
0373c14: 成閑。一毛頭上三千界。知與何人共往還。
0373c15: 復藏主寂照寂
0373c16: 一念無生洞十。纔分靜躁即懸殊。維摩室裡金光
0373c17: 現。善法堂前寶網舒。舉足便須超限量。到家何必問
0373c18: 程途。只今六用成休復。禪板蒲團儘自如。
0373c19: 送輦真巴大師再之補陀
0373c20: 頻伽飛出海門東。日照扶桑萬國紅。法體只如今日
0373c21: 見。潮音還與舊時同。天無四壁心何壯。劫有三祇業
0373c22: 自空。童子南詢真軌在。杖頭隨處得春風。
0373c23: 送空上人之金山
0373c24: 德雲端坐妙頭。山自高寒水自流。三際不興諸境
0374a01: 寂。萬機俱泯一心休。舟橫野渡潮聲夜。更轉星河桂
0374a02: 魄秋。金錫影搖天地動。潛鱗衝起釣鼇。
0374a03: 答渭友竹寄傳燈錄
0374a04: 劫外真燈豈易傳。祗應滅向瞎驢邊。試從七佛探深
0374a05: 委。堪與諸家辯正偏。脫印誰驚文彩露。同風自覺道
0374a06: 情全。壽山有眼不識字。留在明伴暮年。
0374a07: 次松月法兄韻送京維那歸省龍翔
0374a08: 勛業於君較幾籌。獨知真樂在無求。江西老宿誰非
0374a09: 馬。社裡遺民自姓劉。舉話罕聞當路虎。逢人休說過
0374a10: 牛。只應興化能延敵。不似群兒輥繡毬。
0374a11: 送淨藏主遊浙
0374a12: 我忘言也汝亦忘言。擘破三玄作兩邊。開口便能吞
0374a13: 佛祖。轉身端可利人天。三乘教外機關少。百草頭邊
0374a14: 體用全。剔起衲僧行眼。大江南北興悠然。
0374a15: 送忍侍者上徑山
0374a16: 不向楊州聽落梅。只思洗眼看全提。山頭赬尾拏雲
0374a17: 去。井底黃塵白晝迷。聖解未除猶滯。凡情纔盡自
0374a18: 忘蹄。諸方五味都拈。花滿千岩水滿溪。
0374a19: 次韻江心無言方外乾坤
0374a20: 方外乾坤豈易窮。同中還異異中同。萬機不墮境根
0374a21: 識。一念頓超空假中。頑石有時能點首。太無跡可
0374a22: 形容。豁開戶牖歸來也。相見依然在別。
0374a23: 靈澄和尚山居偈寶藏主求和
0374a24: 西來無意與人言。開到梅華自換年。三事壞衣殊稱
0374b01: 體。一頭華髮任齊肩。行收落葉供茶鼎。坐倚蒲團對
0374b02: 瀑泉。世出世間都是夢。孰論身後與身前。
0374b03: 次松月翁韻送承天藏維那禮祖
0374b04: 未了目前須用了。已巳明心地更何求。巴蛇昨夜吞香
0374b05: 象。陝陜府今朝灌牛。馬祖下人阿錄錄。桐城投子道
0374b06: 油油。只今此話無人舉。看盡青山自白頭。
0374b07: 贈隱禪人默法華經
0374b08: 七喻三周一默收。無人能到最深幽。權機可向聲前
0374b09: 薦。實相那容紙上求。菩薩涌升金地裂。天龍恭敬寶
0374b10: 華浮。豁開火宅光明藏。手同乘露地牛。
0374b11: 送雲蓋師首座歸隆興
0374b12: 東土西乾妙不傳。現成公案亦昭然。睦州豈是閑擔
0374b13: 板。黃檗難教在下肩。南浦華春滿路。西山煙雨翠
0374b14: 摩天。諸方債都還了。一曲松風兩耳邊。
0374b15: 送琬上人之四明兼柬翠山大朴
0374b16: 蹈遍吳雲志未。又思入海看蓬萊。金剛石上頻伽
0374b17: 見。玉几前窣堵開。問法問心何卓犖。尋師尋友莫
0374b18: 徘徊。憑君說與翠岩老。留取眉毛頷下栽。
0374b19: 送璘上人遊四明天台省親
0374b20: 揭翻父母未生前。行參方話已巳圓。萬法不離心地
0374b21: 印。好山都在屋頭邊。鄞江有水通三島。方廣無雲見
0374b22: 五天。秋滿乾坤風信好。卷衣歸趁浙東船。
0374b23: 次松月翁韻送育王竺首座歸閩
0374b24: 古鄮山中有此郎。揮戈佛日可重光。襟政自空今
0374c01: 古。尺寸何勞較短長。好箇法門真種草。堪於惡道作
0374c02: 津梁。蒲鞋價重無人售。又挈藤枝返故鄉。
0374c03: 次韻送曙藏主禮宏智塔
0374c04: 洞下宗師太白翁。一機不墮正偏中。羊腸鳥道開玄
0374c05: 路。白日青天鼓黑風。超越古今端可見。鍛烹凡聖本
0374c06: 無功。涅槃後有大人相。山冷雲寒月滿空。
0374c07: 鼓歸根塔
0374c08: 根元非有擬何歸。回首人間萬事非。八面玲瓏無縫
0374c09: 罅。十磅自孤危。空華著處揚真諦。鐵鼓隨時藏
0374c10: 化機。未作死埋先活葬笑看天岸夕陽微。
0374c11: 次韻吞龍翔一首座
0374c12: 寄來佳偈是前年。落落盤珠妙轉旋。嚼碎霜和字
0374c13: 嚥。夢成風雨對床眠。縱橫得路誰相委。啐同時自
0374c14: 可傳。鳳舞龍翔看賓主。出頭天外豈無緣。
0374c15: 送僧省香山雪溪
0374c16: 八月九月西風。片帆高掛逾錢塘。眼頭擬覲雪溪
0374c17: 雪。鼻觀已巳作香山香。師資合處形跡絕。知見盡時機
0374c18: 路亡。莫學耽源圓相。教他馬祖費論量。
0374c19: 用雲深韻謝中竺空海見招
0374c20: 白髮蒼顏委羽翁。稽留頂闡玄宗。棒頭日月吞千
0374c21: 界。喝下風雷撼九重。爝火且須閑白晝。寸莛何必撞
0374c22: 洪鐘。故交總是劉文叔。足壓龍腰自不容。
0374c23: 寄報國無住慧雲木岩萬壽大明
0374c24: 荏苒年華七十翁。與誰握手話先宗。平生朋友二三
0375a01: 輩。動隔雲山千萬重。安樂自從撾退鼓。睡來多是不
0375a02: 聞鐘。歲寒只有長松在。不為霜改舊容。
0375a03: 寄杲宗二侍者
0375a04: 李亭東落魄翁。口同心語亦弘宗。金針雙天機
0375a05: 密。寶印微開錦縫重。慧照深思三頓棒。羅云再擊一
0375a06: 聲鐘。爭如普化風顛子。傳得盤山老漢容。
0375a07: 寄旻春谷
0375a08: 桂子堂前侍乃翁。笑看江漢自朝宗。萎華掃盡風千
0375a09: 片。香水飄來雨一重。兜率夢中推鐵鼓。乾城影裡擲
0375a10: 金鐘。籌盈石室渾閑事。戶外其如屨叵容。
0375a11: 寄演福大用
0375a12: 南天竺國絳衣翁。語默雙忘顯正宗。提起天台中道
0375a13: 義。化行華藏十三重。香雲縹緲縈珠網。花雨繽紛撲
0375a14: 講鐘。見說年來頭也白。可如雪後看山容。
0375a15: 寄覺宗聖敏仲膚起滅宗
0375a16: 凜凜高風似睦翁。起吾宗也滅吾宗。發揮濟北龍瞳
0375a17: 正。籠絡韶陽網重。雪頂自擎彌勒像。霜空誰扣約
0375a18: 齋鐘。城市山林兩奇絕。一湖秋水浸天容。
0375a19: 次東山無際送玫侍者來靈岩韻
0375a20: 後生喜有超方志。恰值岩頭散席餘。留得東山送行
0375a21: 語。勝如南岳不通書。和柈托出先呈我。兩手擎回
0375a22: 付渠。擺尾搖頭如此去。何妨密處放教。
0375a23: 贈中竺時首座
0375a24: 中一破沙盆。大徹投機廓頂門。掃蕩三玄扶濟
0375b01: 北。掀翻百法起慈恩。夢陞兜率如何舉。講得空作
0375b02: 麼論。晏歲裹糧來伴我。拓開方外立乾坤。
0375b03: 懷龍華會翁福臻希文
0375b04: 弟兄絕跡到南堂。豈是山長與水長。所向自從多險
0375b05: 惡。有書無計問安康。何人解展回天力。此日來施活
0375b06: 國方。但得河清任頭白。尚須手話宗綱。
0375b07: 次雪竇華國韻贈明首座
0375b08: 中峰月下出門時。眷眷無言只自知。脫墼笑他靈利
0375b09: 漢。破家還我寧馨兒。摩訶衍法談來妙。史陀天夢
0375b10: 覺遲。海上橫行從此去。重關一試頂門椎。
0375b11: 送光侍者歸廣化
0375b12: 上人親自萬松來。著雙檮紙襖回。直指宗乘心印
0375b13: 在。廣施方便化門開。芒鞋竹杖何多事。綠水青山絕
0375b14: 點埃。昨夜春風到南麓。煩君問訊嶺頭梅。
0375b15: 送觀首座歸三祖
0375b16: 白高翠插天。灊溪一水碧漣漣。宗門有路人行
0375b17: 少。智海無風鑑自圓。山谷石牛頭角露。金容癩狗
0375b18: 皮穿。險崖機外翻身去。收取蒲鞋舊價錢。
0375b19: 贈雲藏主默誦蓮經
0375b20: 髫年便誦芬陀利。倒指于今二十霜。眼底不存元字
0375b21: 。眉間自放白毫光。炎炎火宅神通藏。矗矗雲山解
0375b22: 脫場。舌本流來建瓴水。一聲聲和琅璫。
0375b23: 送天台玄藏主之江西
0375b24: 此行直到大江西。不用從人乞指迷。黃檗痛施三頓
0375c01: 棒。大愚相聚一莖虀。有玄有妙非真際。無正無偏是
0375c02: 半提。蹈遍匡廬見衡岳。洞庭霜白水天低。
0375c03: 華頂天心同塤大章至。出似懷蘊恕中之什。
0375c04: 次韻二首。一以為東遊之贈。一以簡能仁用
0375c05: 章天章用貞
0375c06: 雪壓梅梢卒未消。絕憐紙襖勝麻袍。風生谷口千江
0375c07: 吼。月到天心一鏡高。吞爍十眸。倒流三峽辯
0375c08: 滔滔。德雲不下妙頂。童子南詢幾許勞。
0375c09: 天鏡宏開宿靄消。蘭亭春日試春袍。千鈞力在毫端
0375c10: 上。五鳳樓成手段高。蔓草難圖何糾糾。橫流當道正
0375c11: 滔滔。東尋禹穴非無興。兩年來弗耐勞。
0375c12: 次韻答圓通約之時留天章
0375c13: 死頭話久無傳。千里緘題慰老年。句句盡同師子
0375c14: 吼。聲聲裂破野狐禪。華開樹春無跡。燄發河雪
0375c15: 滿川。別有一機祖業。不愁無路可通玄。
0375c16: 次前韻答天章用貞文明天民
0375c17: 名實相應豈浪傳。風流堪繼永和年。不離一念觀塵
0375c18: 劫。盡脫三到四禪。曲水流觴新主客。茂林脩竹舊
0375c19: 雲川。塤箎迭奏瘖群響。調轉胡笳拍拍玄時約之天民皆辟難
0375c20: 於此。
0375c21: 金襴之外復何傳。末法迢迢一萬年。爛嚼東山酸
0375c22: 餡。生吞會祖栗蓬禪。群星拱北天垂象。萬派朝宗海
0375c23: 內川。倒門前剎竿著。從他鵠白與烏玄。
0375c24: 次前韻寄能仁用章寶林別
0376a01: 住山斧得真傳。東渡錢塘又一年。插草等閑成梵
0376a02: 剎。隨機逆順入諸禪。斬新日月開天鏡。依舊風霆似
0376a03: 霅川。老我不吹無孔笛。還伊一語具三玄。
0376a04: 賢首宗中擅正傳。雲腰還億普通年。盡知潛子能弘
0376a05: 教。誰識圭早悟禪。電掣一機過劈箭。瀾翻千偈瀉
0376a06: 長川。灼然蹈著通天竅。法法何曾落妙玄。
0376a07: 國清栖雲閣
0376a08: 黃獨何心致紫泥。高居自占白雲栖。五削出半天
0376a09: 上。雙勒回孤嶼低。龍作人來聞法去。猿從月落帶
0376a10: 霜啼。轉身別有通玄路。南斗東移北斗西。
0376a11: 贈天寧壽首座
0376a12: 曾自雙入室來。南湖分座亦悠哉。百非四句從頭
0376a13: 。萬戶千門盡豁開。碧海錦鱗衝雪浪。青原白酒潑
0376a14: 春醅。船打就渾閑事。浩劫真風喚得回。
0376a15: 懷天封一宗龍華友石
0376a16: 我家兄弟唯一宗。連床夜雨難再同。樹金剛幢擊石
0376a17: 鼓。用黑荳法開天封。看渠大作師子吼。顧我何有羚
0376a18: 羊蹤。龍華補處得勝友。石上頗說南堂翁。
0376a19: 次韻答芷首座
0376a20: 西風庭院散天香。相對忘言意自長。莫遣聲光輕烜
0376a21: 赫。好將蹤跡穩韜藏。深思大教頻開卷。仰止前脩只
0376a22: 望洋。七載祖庭燒得盡。三邊旗幟尚飄揚。
0376a23: 萬壽愚隱。先天瑞嫡孫。開法中吳。未皇修賀。
0376a24: 先勤書問侑以湯濟。因過其孫仁壽天澤。閱
0376b01: 白馬元明偈和二首。一以謝愚隱。一以贈天
0376b02: 澤。庶延聖剛中見之同一笑也
0376b03: 老向荒郊學種禾。不愁不奈祖庭何。三吳旺化逢禪
0376b04: 月。一國宗風得鳥窠。書外有言皆藥石。中無地著
0376b05: 干戈。盡知師叔無禪道。打為船理則那。
0376b06: 異重觀合穗禾。不知談笑入無何。主賓道寧存
0376b07: 跡。凡聖情忘自脫窠。雷動九淵摩竭令。日回三舍魯
0376b08: 陽戈。瀑花飛作懸河辯。驚倒龍湫諾詎那。
0376b09: 松月翁。佛生成道涅槃栴檀像觀音五偈。善
0376b10: 禪人求和
0376b11: 佛佛同生是此朝。眾生與佛本非遙。不能自用香湯
0376b12: 沐。把渠來惡水澆。悉達打頭呈伎倆。雲門好棒出
0376b13: 心苗。驚天動地男兒事。金屋休誇貯阿嬌。
0376b14: 自從嚴駕越春城。六載深山志始平。佩項圓光銀漢
0376b15: 月。通身寒露玉壺。河沙三昧同時證。剎海真乘一
0376b16: 道登。末法師僧不知有。假衣求食謾騰騰。
0376b17: 大哉無上涅槃門。本自無亡豈有存。法眼親傳飲光
0376b18: 勝。宗風不墜釋迦文。窮玄極妙流聲教。續聯芳在
0376b19: 嫡孫。打破空求影跡。分明一棒一條痕。
0376b20: 優填只在世情間。真佛何去不還。相好儼然如滿
0376b21: 月。雕餿剛爾費沈檀。未曾舉手功全著。纔涉思惟見
0376b22: 不寬。古往今來同一日。煌煌一座紫金山。
0376b23: 百寶莊嚴妙色身。為依為蔭亦侯旬。聞思修是三摩
0376b24: 地。悲智行為千輻輪。說法自來空物我。散華隨處擁
0376c01: 天神。圓通境界無關鑰。小白香飄海岸春。
0376c02: 送可上人歸省隆教古鼎
0376c03: 圓顱稱釋子。難遇是明師。水投針處。須彌輥芥時。
0376c04: 無心同鏡像。脫見囊錐。豈謂南詢後。重安眼上眉。
0376c05: 次韻答伯儀張教授
0376c06: 危言竦縉紳。真氣掃邪氛。未展圖南翮。先空冀北群。
0376c07: 尋僧言大道。渡水到深雲。三教從何立。窮源自不分。
0376c08: 贈岡書記
0376c09: 一字不著畫。相看眼似眉。難教夫子會。只許老胡知。
0376c10: 文彩全彰處。機輪妙轉時。十方俱一照。石火太遲遲。
0376c11: 贈端禪人默蓮經
0376c12: 掩卷轉蓮華。寧論歲月賒。未明窮子喻。難到法王家。
0376c13: 雨露無高下。根莖有等差。頭頭開示處。功行幾恒沙。
0376c14: 次韻送心侍者
0376c15: 欲作宗門客。先須發大心。苟非師子吼。那副象王任。
0376c16: 著著超方處。頭頭顯妙音。豁開行眼。山海未高深。
0376c17: 和晦機和尚韻贈定上人
0376c18: 大海波心立。千頂上行。襟無日月。手面有權衡。
0376c19: 梅柳春光動。湖山雪意晴。那伽定中句。全死又全生。
0376c20: 和松月法兄韻送明首座遊五臺
0376c21: 蹈著臺山路。真成汗漫遊。劍眉何凜凜。殺氣只浮浮。
0376c22: 可數無餘子。難當這一頭。曹溪好風月。碧淨冷涵秋。
0376c23: 次韻送阜上人
0376c24: 一日復一日。千山又萬山。要明心地印。須透祖師關。
0377a01: 道韻誰堪並。塵緣自絕攀。權衡俱在手。應笑管窺斑。
0377a02: 送顯維那禮五臺
0377a03: 驀直臺山路。誰誇陷虎機。未言先勘破。手即同歸。
0377a04: 師子空中現。頻伽下飛。天華政多事。繚亂撲禪衣。
0377a05: 次韻贈蔣山輔侍者
0377a06: 不住朝廷寺。閑居近道傍。依然遇賓客。顛倒著衣裳。
0377a07: 況爾鍾山至。難將北斗藏。鷹窠出威鳳。談笑發天香。
0377a08: 送緣藏主之金陵
0377a09: 息菴息不盡。又欲去金陵。宇宙空雙眼。江山老一藤。
0377a10: 發揮無盡藏。紹續祖師燈。莫學暹禪者。無言戀碧層。
0377a11: 示昂禪人
0377a12: 要明行事。不用別馳求。滅得偷心盡。方知道念周。
0377a13: 蕩蕩空三際。昂昂出一頭。懸崖能撒手。脫體更風流。
0377a14: 次韻贈志侍者
0377a15: 把住犀牛扇。堪稱席上珍。莫為斷佛種。須作利生因。
0377a16: 百煉金除。重磨鏡絕塵。飄然來又云。一箇自由身。
0377a17: 次韻贈本侍者
0377a18: 啐相投處。難教子母知。斯須能不異。遠大始堪期。
0377a19: 自信皆由我。群居更問誰。八紘雲散後。一月正流輝。
0377a20: 次韻送宗侍者再參蔣山
0377a21: 大法宜修學。明師勿久離。須知末後句。不是最初機。
0377a22: 掛拂遭呵處。升堂卷席時。紙衣抄不到。手孰同歸。
0377a23: 次韻送檀維那
0377a24: 道人曾法戰。叱破金城。去就鴻毛重。勛名海岳輕。
0377b01: 缾盂過李。節候近清明。百越三台路。徜羊不計程。
0377b02: 次韻悼感聖雲菴
0377b03: 之子喜不兼。持身只守謙。開門臨野水。為客卷簾。
0377b04: 古寺如風穴。宗乘繼此菴。話頭元自在。今後許誰拈。
0377b05: 行走三千。探珠下九淵。倒拈苕帚柄。痛掃野狐禪。
0377b06: 已巳辦今生事。還思未了緣。老胡真軌在。挈履過西天。
0377b07: 未來先寄信。欲去又牽衣。白髮憐吾老。朱顏借爾輝。
0377b08: 有懷弘道統。無命與時違。千聖頭邊路。還同把手歸。
0377b09: 勉菴贈邵上人
0377b10: 要會此門風。須憑勵功。孜孜忘早夜。矻矻感秋冬。
0377b11: 自棄溝中斷。相成爨下桐。一拳活業。千古繼先宗。
0377b12: 鈍潛贈上人
0377b13: 鋒芒都去盡。似兀又如癡。萬境不相到。一真聊自怡。
0377b14: 忘機猶罔象。藏密是便宜。自昔知音者。獨存王老師。
0377b15: 次蔣山正宗韻送琦侍者
0377b16: 扇破索牛兒。千鈞弩發機。正宗誰復論。秋月自揚輝。
0377b17: 碪杵千家動。雲天一鴈歸。西川回未得。易服問東。
0377b18: 竺元和尚山謳四首。壽藏主求和
0377b19: 投老無所營。身安萬事足。雖承教外傳。還把楞伽讀。
0377b20: 東多土酥。西塢富溪蔌。一飽謝塵世。焉用花鹿。
0377b21: 茫茫六合中。箇箇無非客。一人萬夫敵。六馬御朽索。
0377b22: 魯陽不揮戈。白日即西落。咄哉老趙州。八十方行。
0377b23: 我有無絃琴。中含太古音。豈無少林曲。不入時人心。
0377b24: 白千年歸。丹鳳一日吟。嗟嗟精衛子。弗顧滄海深。
0377c01: 我有無孔笛。有口誰解吹。吹者不易得。聽者誠難知。
0377c02: 空山晝寂寂。草座春依依。一箇黃栗留。啼上高高枝。
0377c03: 禮應菴祖塔
0377c04: 不受雲居腦後錐。來虎穴奮全威。關情最是梅陽
0377c05: 老。遙付楊岐五世衣。
0377c06: 禮大梅祖塔
0377c07: 爛梅無色又無香。碎嚼猶堪誑老龐。劄定馬師三寸
0377c08: 舌。倒流東海入西江。
0377c09: 和皎首座雜言韻
0377c10: 一靈不昧古猶今。妄想塵塵自陸沉。合浦明珠生蚌
0377c11: 腹。秋白月到天心。
0377c12: 得失雙忘語意真。當機拶倒主空神。千門萬戶無關
0377c13: 鑰。八臂那吒現半身。
0377c14: 送光知客歸雙溪
0377c15: 入門深已巳辯來風。莫是機先有路通。後夜雙溪弄明
0377c16: 月。疑身在水晶宮。
0377c17: 悼報國希白和尚
0377c18: 無常既到趣行裝。浴罷更衣即坐亡。潮落海門新月
0377c19: 上。不知全體露堂堂。
0377c20: 大涅槃城此日開。廓周沙界淨無埃。為人方便知多
0377c21: 少。親切無如者一回。
0377c22: 四大分飛五蘊空。此時端可定綱宗。廣長舌相吞寰
0377c23: 海。伸出炎炎火聚中。
0377c24: 送德茂鑑三禪人禮祖
0378a01: 湘南潭北路悠悠。不若春風百草頭。後夜匡廬看瀑
0378a02: 布。大江如練月如。
0378a03: 五葉流芳滿大唐。黃金靈骨轉難藏。鐵鍬正好頻提
0378a04: 挈。休問湖南堠子長。
0378a05: 祖師靈骨乾坤。一段光明徹曉昏。鑑在機先如不
0378a06: 會。成容易上人門。
0378a07: 和竺元和尚閑居雜言韻
0378a08: 童子南詢錯較量。又尋初友見清。眼睛只在眉毛
0378a09: 下。庭際春深草自長。
0378a10: 于時無夢老巖房。問道何須太著忙。據令提綱成特
0378a11: 地。聽他梁燕說真常。
0378a12: 世路難行滑似苔。山居容易得心。時人自是不肯
0378a13: 到。老子柴門終日開。
0378a14: 寒山拾得是勍敵。百靈龐老非同參。雲自高飛水自
0378a15: 下。馬頭向北牛頭南。
0378a16: 皮髓碎分憐鼻祖。箭鋒相拄笑三平。八坳九垤山中
0378a17: 路。只許孤雲管送迎。
0378a18: 金剛正印獨心傳。不在威音大劫前。數筆遠山滄海
0378a19: 日。一溪流水綠楊煙。
0378a20: 拾枯雪烹月團。山煙細瓷甌圓。香嚴大仰小伎
0378a21: 倆。原夢直到溈山前。
0378a22: 示僧
0378a23: 六十蒿枝痛不痕。攔腮一掌為知恩。虎頭虎尾齊收
0378a24: 處。三世如來總滅門。
0378b01: 送僧
0378b02: 雪曲陽春調未高。海天空闊看鯨濤。轉身蹈著通玄
0378b03: 頂。八十翁翁著繡袍。
0378b04: 形山有寶莫他求。坐斷乾坤百念休。飛瀑界開千丈
0378b05: 石。亂雲堆裡看龍湫。
0378b06: 馬師一口吸西江。昨夜三更月到。懶瓚巖前黃獨
0378b07: 火。春風吹長葛藤樁。
0378b08: 廬山山下大江橫。帆飽東風水正生。窣堵波中無佛
0378b09: 祖。空背上有人行。
0378b10: 今無受也昔無傳。一句全超曠劫前。未入門時先辯
0378b11: 的。大江煙水碧連天。
0378b12: 次韻悼華頂無見和尚
0378b13: 世出世間無別法。涅槃生死豈殊途。祥鱗掣斷黃金
0378b14: 。萬里長空桂魄孤。
0378b15: 短髮耿夜光。身前身後總堪傷。頂王三昧無人
0378b16: 見。空使波旬笑一場。
0378b17: 海天空闊暮雲低。華頂高北斗齊。月照石床群動
0378b18: 息。夜深還聽木雞啼。
0378b19: 擊碎渾崙吐又吞。此時消息許誰論。霜鯨喚醒輪迥
0378b20: 夢。業海無邊佛本根。
0378b21: 送魁藏主歸省竺元和尚
0378b22: 鄮嶺真傳一暮翁。擘開千嶂倚長松。羚羊掛角無蹤
0378b23: 跡。逐塊韓豈易逢。
0378b24: 根塵脫盡耀靈光。日用何曾有覆藏。路入籜三月
0378c01: 盡。好風吹綻百華香。
0378c02: 送靜維那歸越上
0378c03: 三過堂前法戰回。鑑湖風月擁高臺。水華不著閑塵
0378c04: 上。還許青山送影來。
0378c05: 析玉講主送小師皓侍者偈
0378c06: 教門深廣若塵沙。說妙談玄路轉差。凡聖兩忘知見
0378c07: 盡。大千都是法王家。
0378c08: 容易如何得到家。百城煙水渺無涯。跟未動筍鞋
0378c09: 破。月正高松影斜。
0378c10: 子去要須明直指。即是杪欏塔廟東。拈起別相見
0378c11: 事。講臺華雨正濛濛。
0378c12: 靈山只是笑拈華。出窟金毛弄爪牙。辟歷一轟天地
0378c13: 黑。坐觀巖電掣金蛇。
0378c14: 送相胤慧明四禪人之金陵
0378c15: 寶珠下是金陵。煙水遙連鐵甕城。今古幾多興廢
0378c16: 事。江山無口為君評。
0378c17: 百尺層臺古意深。隔江煙靄暮沉沉。鳳皇不作梧桐
0378c18: 老。疲馬自嘶楊柳陰。
0378c19: 真慧華敷覺苑春。月林星渚淨無塵。世波不動安禪
0378c20: 石。雲葉偏隨自在身。
0378c21: 道過雪竇不歸鄉。強項仍饒硬脊梁。落日古臺三百
0378c22: 尺。六朝煙樹蒼蒼。
0378c23: 送炬禪人歸省瑞岩萬里
0378c24: 惺惺石上舊因緣。落在闍梨父子邊。九萬里程歸一
0379a01: 瞬。海天霜夜月孤圓。
0379a02: 次韻示興平二禪客
0379a03: 當機突出句中玄。語默商量總未然。推倒門前案山
0379a04: 子。閻浮樹在海南邊。
0379a05: 擬報人間兩不平。跟正好喫烏藤。春光只在梅花
0379a06: 上。何用重敲火裡。
0379a07: 病中
0379a08: 病無起處藥無靈。四壁秋聲獨照燈。五濁世中安樂
0379a09: 法。分明說與枕頭聽。
0379a10: 中不著元字。室內自生金色光。三際湛然諸境
0379a11: 寂。屋頭風撼鐵琅璫。
0379a12: 追和西丘太師祖梅屋偈韻
0379a13: 大白山頭第一層。一枝春信見無能。何年飄落人間
0379a14: 世。散作長街六月。
0379a15: 送脩知客
0379a16: 脩無脩句如何舉。門裡出身身裡門。千歲岩前歌一
0379a17: 曲。天香桂子落紛紛。
0379a18: 送靜上人歸雲門
0379a19: 明知靜是真消息。要橫身市中。一箇白雲無住
0379a20: 著。又隨孤月掛長松。
0379a21: 送忠侍者省師
0379a22: 秋高木落鴈聲稀。天外忻逢白鳳歸。紙襖莫教文彩
0379a23: 露。阿師全用險崖機。
0379a24: 和訥無言十二時歌韻
0379b01: 十二時誰與知。眼上隨分安雙眉。神珠謾逐黑月隱。
0379b02: 白雲自傍青山飛。
0379b03: 半夜子。睡著是人呼不起。清風皓月四簷秋。輸我幕
0379b04: 天廉席地。
0379b05: 鳴丑。錯認七星為八斗。馬駒蹈殺天下人。石頭可
0379b06: 是能真吼。
0379b07: 平旦寅。一紅日破群。幾多猶作夢中夢。一炷清
0379b08: 香為返魂。
0379b09: 日出卯。只箇平常心是道。眼中童子面前人。斑白何
0379b10: 須讀黃老。
0379b11: 食時辰。白頭傾蓋無故新。向來梵志語言好。吾猶昔
0379b12: 人非昔人。
0379b13: 禺中巳。知音賴有寒山子。拶倒毗耶不二門。上大人
0379b14: 兮丘乙己巳。
0379b15: 日中午。三十三天擊天鼓。乾闥婆王總未知。迦葉無
0379b16: 端起來舞。
0379b17: 日昳未。敵體有誰分觸背。萬機休罷即歸來。一法何
0379b18: 曾在門外。
0379b19: 晡時申。一喝當機體用分。不知雪嶺同風句。何似雲
0379b20: 門透法身。
0379b21: 日入酉。暗裡也須垂隻手。見聞都道透根塵。舌本何
0379b22: 曾離得口。
0379b23: 黃昏戌。萬象森羅同一律。月明照見夜行人。一二三
0379b24: 四五六七。
0379c01: 人定亥。八穴七穿堅固鎧。鬼山之下驀翻身。抹過無
0379c02: 邊香水海。
0379c03: 阿呵呵。見也麼。有佛無佛須經過。飢來喫飯困來睡。
0379c04: 天上天下如吾何。
0379c05: 四威儀
0379c06: 行不與人共行。蹈著下苔生。堪笑空生未了。無諍
0379c07: 還同有爭。
0379c08: 住不與人共住。鐵鞭擊珊瑚樹。山中明月一家。門外
0379c09: 白雲何處。
0379c10: 坐不與人共坐。省得脩因證果。解開三篾肚皮。贏得
0379c11: 口吞飯顆。
0379c12: 臥不與人共臥。惺惺何若。待得玉兔走來。不覺
0379c13: 金烏飛過。
0379c14: 次韻送滿鎮成康四上人
0379c15: 禪子心如滿月明。定乾坤句合相呈。三千里外親
0379c16: 手。九曲黃河徹底清。
0379c17: 滿懷傾出鎮海珠。仰山道無言語。爍破乾坤驚倒
0379c18: 人。雪裡芭蕉不知暑。
0379c19: 欲成大樹作陰。撥草參方道念長。回首宜春臺畔
0379c20: 路。中知見自含香。
0379c21: 千岩萬壑趣何多。戲海金鱗出網羅。滿院清香噴簷
0379c22: 蔔。莫教孤負老維摩。
0379c23: 送金山首座禮峨眉
0379c24: 金鼇背上急翻身。西望峨眉道念淳。要識普賢真面
0380a01: 目。碧天霜月帶重輪。
0380a02: 資福道元法兄惠筆且謂少助貫華之興答
0380a03: 以二偈
0380a04: 坐斷禺泉正令新。猶能把筆寄陳人。何如自用腕頭
0380a05: 力。點出嵩山萬古春。
0380a06: 遠遣宣毫助貫華。要看靈豔吐天葩。老來無許閑心
0380a07: 力。此事而今付作家。
0380a08: 癡絕翁所賡白雲端祖山居偈忠藏主求和
0380a09: 閑居無事可評論。一炷清香自得聞。睡起有茶飢有
0380a10: 飯。行看流水坐看雲。
0380a11: 夢回樓上曉鐘鳴。落月穿夜氣清。政喜世間緣業
0380a12: 盡。靜聽童子課經聲。
0380a13: 淨智如如本妙圓。不分凡聖體皆然。只今六用俱休
0380a14: 復。即是威音大劫前。
0380a15: 一性閑百念停。剩將雙眼掛空青。深村院落無塵
0380a16: 土。萬本長松繞石屏。
0380a17: 送訢藏主禮永安塔
0380a18: 掃空邪說顯真乘。只有藤州一箇僧。試看永安山裡
0380a19: 月。只今猶是著書燈。
0380a20: 寄報忠直菴
0380a21: 不赴芝雲也自高。鴛湖且可泛輕舠。長竿留取釣東
0380a22: 海。一舉三山連六鼇。
0380a23: 寄謝石山孤月雪山
0380a24: 風月平分豈等閑。倚天長劍在眉間。可憐鷲嶺拈花
0380b01: 日。只有頭陀解破顏。
0380b02: 心月孤圓道念堅。自應般若有因緣。超然迥出塵勞
0380b03: 外。不見南堂也會禪。
0380b04: 萬里青霄一桂輪。照空群象淨無塵。滿身風露不知
0380b05: 冷。光境亡來有幾人。
0380b06: 紹續宗風在己已躬。掀翻藏海十三重。須知佛祖垂慈
0380b07: 處。超出情塵語路中。
0380b08: 黃岩淡葛偏宜暑。絕勝青州做得衫。寫伽陀遠相
0380b09: 報。前三三與後三三。
0380b10: 贈宗嵩妙三上人
0380b11: 參禪學道悟真宗。三要三玄一句中。舉步蹈翻千聖
0380b12: 頂。碧天紅日自西東。
0380b13: 千影裡看嵩山。正是秋風落照間。大地撮來如粟
0380b14: 粒。曾郎不是誑癡頑。
0380b15: 妙唱不搖三寸舌。真機只在一毫端。頂門亞金剛
0380b16: 眼。六合還從掌上看。
0380b17: 送尹侍者
0380b18: 高披紙襖出南湖。空盡塵勞一物無。好向金陵訪知
0380b19: 己已。前頭大有赤鬚胡。
0380b20: 次天寧空海韻送珂維那
0380b21: 袖裡金鎚解放收。風光盡在月波樓。豁開兩眼空寰
0380b22: 海。帷幄毋勞更運籌。
0380b23: 送南華立首座
0380b24: 曹侯溪上南華寺。那羅延射堅洛叉。半座平分風與
0380c01: 月。寶林輝映衲袈裟。
0380c02: 雨示聚上人
0380c03: 空階滴滴雨中聽。不覺思量到鏡清。迷己已眾生多逐
0380c04: 物。不知真聽本無聲。
0380c05: 滴滴空階妙指陳。返聞聞後見全真。後生未達圓通
0380c06: 境。莫謗如來正法輪。
0380c07: 悼建長竺仙法兄
0380c08: 五住招提盡大方。座中冠蓋擁朝行。雷音遠震扶桑
0380c09: 國。繕寫歸家作寶藏。
0380c10: 承接響喚來來。把得瓢苗石上栽。二十餘年真一
0380c11: 夢。海風吹得訃音回。
0380c12: 難提結就稜伽頂。是東方最勝幢。活葬死埋但了
0380c13: 了。者回推倒葛藤樁。
0380c14: 送心侍者省雲岩
0380c15: 藥山室裡弄師子。不出雲岩手段高。萬仞崖頭輕返
0380c16: 擲。來平地起風濤。
0380c17: 送明藏主遊廬山
0380c18: 一大藏教是切。正文畢竟許誰明。大江直上三千
0380c19: 里。突兀康山照眼青。
0380c20: 送壽首座
0380c21: 兜率宮中說夢回。幡竿尖上舞三臺。釋迦老子不知
0380c22: 有。白牯狸奴笑滿腮。
0380c23: 聞北山悅堂歸東禪兼簡永懷岳雲
0380c24: 卷衣歸食故山薇。誰似山翁解見幾。養得身心同孺
0381a01: 子。自栽松竹護禪扉。
0381a02: 纔話休居憶永懷。白頭兄弟已巳生埋。村田角落凶年
0381a03: 裡。馬麥風規自偶諧。
0381a04: 次韻答中山行可西國古航四友
0381a05: 睦州擔板志彌敦。接得韶陽嗣老存。多少後生遭落
0381a06: 賺。一時埋沒向宗門。
0381a07: 花擘將來鐵突崙。劫空空劫鎮長存。龍睛鶻眼何曾
0381a08: 會。三世如來共一門。
0381a09: 出得一番白汗了。平生毛病盡無存。神醫拱手巫咸
0381a10: 走。不信膏肓是活門。
0381a11: 祖翁一箇破沙盆。東挈西提活計存。煨藥煨湯又煨
0381a12: 粥。絕勝騎馬傍人門。
0381a13: 次松月法兄韻送行宏二上人
0381a14: 巧織吳姝不用梭。鴛鴦擲出奈渠何。郎君子弟爭先
0381a15: 看。箇箇齊穿水上靴。
0381a16: 正愁吾道少人行。江上俄然見雨簦。說與捧爐神著
0381a17: 便。莫教翻茶鐺。
0381a18: 覺首座送松月翁遺硯至作偈贈之
0381a19: 法社凋零法運衰。法燈已巳滅法幢摧。人天慟哭波旬
0381a20: 笑。狼藉春風又一回。
0381a21: 電光影裡急翻身。剎海真成一聚塵。遺我陶泓亦何
0381a22: 用。尚須磨盡世間人。
0381a23: 雲門拄杖化為龍。飛入曹溪硯水中。鼓得風雷動天
0381a24: 地。依然皓月掛長松。
0381b01: 無位真人乾屎橛。正法眼藏破沙盆。爭似曹溪寧馨
0381b02: 子。金香爐下鐵崑崙此本心悼偈之句也。
0381b03: 次淨慈平山贈祖灊首座韻
0381b04: 長憶盧公倚石屏。無邊風月滿懷清。何如智覺懸宗
0381b05: 鏡。半座平分接晚生。
0381b06: 湖上千列翠屏。湖中秋水帶霜清。永明宗旨無今
0381b07: 古。細浪含風取次生。
0381b08: 次龜道元韻悼薦福竺源禪師
0381b09: 戴角披毛異類身。全生全死顯全真。巢湖水涸魚龍
0381b10: 泣。去作他方轉化人。
0381b11: 五濁波中駕鐵船。須彌頂浪滔天。一聲鐵笛三千
0381b12: 界。彈指人間八萬年。
0381b13: 去無所去與麼去。法門折擎天柱。來無所來應再
0381b14: 來。煩惱海中傾法雨。
0381b15: 鐵蒺椎當面擲。優曇華火中開。可憐滯迷封
0381b16: 者。盡逐聲前句後來。
0381b17: 大闡宗風只一拳。蕩除露布葛藤禪。南巢湖頭五六
0381b18: 月。滿長街雪滿天。
0381b19: 黃金真人鐵面相。弗立一塵重掃蕩。涅槃城外展生
0381b20: 機。春風不在花枝上。
0381b21: 入佛何妨又入魔。知他為我我為他。定盤星上論輕
0381b22: 重。斤兩元來不較多。
0381b23: 宗說俱通不二門。當機一喝怒雷奔。金圈栗棘閑家
0381b24: 具。驗盡師僧鐵鶻崙。
0381c01: 巢湖番水定宗綱。引得波旬笑一場。三際斷時心行
0381c02: 滅。通身是口錯論量。
0381c03: 真誠意思脫空歌。減處成添少處多。萬里碧霄雲散
0381c04: 盡。一輪霜月照松蘿。
0381c05: 寄九巖道純兼簡石佛清遠
0381c06: 石佛眸看九巖。弟兄情分自相諳。遙知話到難難
0381c07: 處。抹過前三與後三。
0381c08: 春雨春山箏蕨肥。不知塵世有危機。何當借與安禪
0381c09: 石。同看孤雲自在飛。
0381c10: 聞明巖穆菴出世
0381c11: 衣到松源更不傳。一生只是捻空拳。如今兩手都分
0381c12: 付。密意明明在汝邊。
0381c13: 送忠藏主
0381c14: 暮春燈下重相見。話到三更又四更。待得鳴便分
0381c15: 首。大江東去不勝情。
0381c16: 寄景山岳雲
0381c17: 無愧軒中無愧翁。將無作有自融通。誰知千里同風
0381c18: 事。不在玄沙白紙中。
0381c19: 屋裡溪聲屋外山。一心不動萬機閑。只知坐得蒲團
0381c20: 穩。不覺高風滿世間。
0381c21: 悼定慧大方
0381c22: 佛日西傾不奈何。奮身揮起魯陽戈。向來入空操戈
0381c23: 者。火後爭收設利羅。
0381c24: 彩鳳翻空出盛時。金烏爍破五須彌。全身跳入火中
0382a01: 浴。後世無勞問髓皮。
0382a02: 吾衰不復夢周公。公識吾衰豈夢中。勝熱高風冠今
0382a03: 古。硯池無底火燒空。
0382a04: 善惡由來只兩岐。閉眸作夜亦奚為。鄭公筆力堪扛
0382a05: 鼎。來寫禪師活化按鄭明德所撰銘。其略云。至正十六年春。師出世住平江定慧。
0382a06: 時方兵興。戎旅占住佛屋。緇徒多戚戚者。師曰。何不休去。歇去。師語默跌宕。不可測識。謝院事。客靈岩山華首
0382a07: 座房。盛稱路總管周侯義卿之賢。且曰。我將火化。須侯作證明。十八年九月八日。侯以郡事登靈岩山時蘇錄
0382a08: 判善長。賈典史天瑞從。師聞侯至。欣然出迎。陪侯夜話曰。某將此月十四日。即此山火化。侯其為我證明。兼吾
0382a09: 教下衰。侯念佛世尊付囑國王大臣。為法外護。侯慎無忘此言。至十三日。復以詩寄侯。詩曰。昨日岩前拾得薪。
0382a10: 今朝幻質化為塵。慇懃寄語賢侯道。碧落雲收月一痕。侯雖得詩。亦未深信。復以偈決別眾人。是夜請於華乞
0382a11: 以燥薪疊高棚。仍借一龕坐去。華謂薪當從命。龕則無有。指前一木床語華曰。此亦足矣。華如師言。十四日朝
0382a12: 登殿與眾僧別。即登柴棚兩皆析燥薪。薪得火即烈燄熾然。於大火聚中。其祝香有日。靈苗不屬陰陽種。根
0382a13: 本元從劫外來。不是休居親說破。如何移向火中栽。於烈燄中。度數珠與華曰。聊當記憶。於是僧俗四眾。始驚
0382a14: 信拜禮。煙燄所至。多得舍利且聞異香。身盡火滅。骨骸不壞者二。舌根齒牙。侯聞驚怛不已巳。為悼章二。且為建
0382a15: 塔靈岩。乞為之銘云云。別眾偈曰。前身元是石橋僧。故向人間供愛憎。憎愛盡時全體見。鐵蛇火裏嚼寒。
0382a16: 兵後過三塔即事
0382a17: 雨後鴛湖入望長。巋然猶是魯靈光。有無願力如何
0382a18: 說。只聽風甌為舉揚。
0382a19: 次韻答景山南洲
0382a20: 空盡塵緣一草菴。且無佛法許人拈。蘭老子情懷
0382a21: 好。華偈時時到水南。
0382a22: 大是招提小是菴。最關情事未曾拈。一千七百野狐
0382a23: 話。今日何人在斗南。
0382a24: 志清隱至贈以四偈
0382b01: 未來相見早開懷。何用橫機拶險崖。竺國不傳唐土
0382b02: 信。自家門裡隔天涯。
0382b03: 二十年來話始圓。不知竇八布衫穿。掀翻海岳求冤
0382b04: 對。擘破空作兩邊。
0382b05: 大而無外小無中。明暗雙忘體用空。薩埵競酣三昧
0382b06: 酒。獼猴自具六神通。
0382b07: 天無四壁地無門。栗棘拈來吐又吞。百草頭邊千聖
0382b08: 眼。祖翁一箇破沙盆。
0382b09: 次韻答雪崖
0382b10: 森羅萬象作參隨。北斗南辰位弗移。瞥轉機輪上頭
0382b11: 看。此心只許老胡知。
0382b12: 話頭那復究離微。妙處難教佛祖知。一片雲間不相
0382b13: 到。轉頭人境已巳都非。
0382b14: 不用欣欣不用悲。今何時也古何時。九還丹外無真
0382b15: 藥。換盡凡胎莫厭遲。
0382b16: 處世難為是強顏。有懷須到古人間。閑人自有閑人
0382b17: 骨。不是閑人不易閑。
0382b18: 三界無家總是賓。道存何處不相親。滿身塵土寧須
0382b19: 洗。洗到無塵正是塵。
0382b20: 水因風動靜無時。山與雲高不自巍。彼我兩忘心跡
0382b21: 泯。杳然長與世相違。
0382b22: 次前韻答芷首座
0382b23: 無邊風月自追隨。看盡江山未移。楖栗杖頭消息
0382b24: 在。莫教容易使人知。
0382c01: 鶻眼龍睛妙入微。未曾拈起已巳先知。五年隔闊重相
0382c02: 見。一句當機掃百非。
0382c03: 方今佛法最堪悲。正是叢林掃地時。誰與天宮問彌
0382c04: 勒。利生時至莫教遲。
0382c05: 幾年不得見顏。只隔俞溪一水間。看得清平時節
0382c06: 近。未應長似老僧閑。
0382c07: 荒郊無可燕高賓。道術相忘意自親。提起祖機千七
0382c08: 百。幾何曾未透金塵。
0382c09: 平田淺草轉身時。蹈著孤萬仞巍。莫怪南堂衰颯
0382c10: 甚。從來無順亦無違。
0382c11: 懷仲文覺民一宗三弟
0382c12: 大雄山斷飛鴻。華頂頭路不通。七十二翁天一
0382c13: 角。雞三唱五更鐘。
0382c14: 次韻答景德雲海法兄
0382c15: 白粲挨開苜蓿盤。貫華翻水墨光鮮。早來打鼓普請
0382c16: 看。塞破華亭載月船。
0382c17: 常山銘贈真藏主
0382c18: 猗與常山。不變不滅。寂然靈然。有若其截。匪見其始。
0382c19: 孰覯其終。鑽之仰之。維堅維隆。既極其踵。復徹其頂。
0382c21: 惟常山哉。
0382c22: 坐禪銘示琳藏主
0382c23: 四威儀中。唯坐最安。眼如木。口似磉盤。外絕諸緣。
0382c24: 內心無喘。三際泊然。一真自見。父母未生。是此面目。
0383a01: 了了常知。不背不觸。我即諸佛。諸佛即我。猛著精神。
0383a02: 毋事慵惰。昏荒睡眠。癡暗之獄。馳驟攀緣。猿馬之屬。
0383a03: 性體昭廓。前境自忘。隨機應變。光明之幢。
0383a04: 白銘示杲侍者
0383a05: 一真法界。含吐十。洞然明白。不隔毫。即即實。
0383a06: 即白即黑。性相平等。體用俱寂。寂而常照。以觀其徼。
0383a07: 照而常寂。以觀其妙。行住坐臥。不離是中。是謂無用
0383a08: 之用。熾然作用無功之功。大哉聖功。爾道人果入此
0383a09: 三昧於一切法乃得自在。
0383a10: 瑞田銘贈祥上人
0383a11: 惟我瑞田。不耘而秀。靈根固深。異苗翻茂。匪匪芝。
0383a12: 芳騰四時。合乃同。分而兩歧。雨露霜雪。不失其節。
0383a13: 刈穫舂炊。慰彼飢渴。詎田能瑞。我瑞于田我亦。何有
0383a14: 化育。之元。
0383a15: 清隱銘贈志藏主
0383a16: 水之清能鑑乎物。心之清。物莫我汩。吾固知隱於道
0383a17: 者與時偕行。不悖不忽。政不在食首陽之薇。而後見
0383a18: 夷齊之風骨。噫嘻。碧海澄秋兮神山突兀。
0383a19: 少林銘贈藏主
0383a20: 道人伊何。少林是效。行解相應。宗說俱到。三乘教外。
0383a21: 獨傳此心。芳聯續。耀古騰今。舍而他之。無乃自欺。
0383a22: 反己已而觀。物莫我遺。觀者何人。心是何物。斫水求痕。
0383a23: 捫空揣骨。心思路絕。言語道斷。廓然現前。月當霄漢。
0383a24: 大哉少林。列聖所欽。八紘無際。萬年垂陰。
0383b01: 友石銘贈琪侍者
0383b02: 有美如琪。而友于石。磨錯之至。光潤外射。豈無厥質。
0383b03: 昧于脩治。日月既逝。悔亦奚為。士之於道。其可自忽。
0383b04: 念茲在茲。前佛後佛。
0383b05: 此宗銘贈任首座
0383b06: 猗與此宗。天然而妙。無正無偏。有用有照。如大火聚。
0383b07: 不可近傍。如塗毒鼓。聞者皆喪。一門超出。萬古徽猷。
0383b08: 鷲倒卓。曹溪逆流。
0383b09: 竺先銘贈元侍者
0383b10: 威音已巳前。五竺之先。是第二句。孰知其然。釋迦未出。
0383b11: 達磨未來。拈華了也。斷臂何哉。於此透脫。全機與奪。
0383b12: 上下四維。橫該抹。優曇華。九枝秀草。青天冥冥。
0383b13: 紅日杲杲。
0383b14: 聽松軒銘贈聞首座
0383b15: 松本無聲。因風而鳴。乃若廣樂。張之洞庭。我耳本靜。
0383b16: 物來斯應。心精遺聞。默默自領。彼既無作。此亦奚受。
0383b17: 一根返元。六用仍舊。松之青青。風之冷冷。爾聲爾色。
0383b18: 孰經孰營。聲不自聲。色不自色。由我見聞。乃彰爾德。
0383b19: 爾德不有。我心亦空。淨洗兩耳。聽此松風。
0383b20: 北銘贈旻首座
0383b21: 北下羲皇上。寂寥寥明晃晃。有清風來蒼。琴無
0383b22: 絃松自響。或禪那或梵放。不求真不斷妄。忘能所滅
0383b23: 影象。擔板漢難近傍。擬入門拶折。
0383b24: 西軒銘贈立信中
0383c01: 少室西來。單傳直指。以心印心。如水入水。後代兒孫。
0383c02: 以曲為直。不辯東西。豈知南北。非信不立。道在其中。
0383c03: 神而明之。廓然大通。是故此軒。以西自榜。有問如何。
0383c04: 痛領一掌。
0383c05: 蒲室銘示毅本中
0383c06: 猗彼道人。編蒲養親。直以佛法。之雲門。法有以付。
0383c07: 親有以報。古之今之。是則是效。我築是室。以名配實。
0383c08: 巨屨小屨。惟縝惟密。粥之得金。甘旨是任。匪甘匪旨。
0383c09: 聊慰我心。舊蒲既盡。新蒲既續。事親之心。何日而足。
0383c10: 臥泣。勞而罔繼。惟此室蒲。欽于世世。
0383c11: 心華室銘贈吾藏主
0383c12: 異哉此室。燦然心華。萬境空寂。三際不譁。極小同大。
0383c13: 隱若毗耶。客來問法。活火茶。視彼一默。殆無以加。
0383c14: 於斯妙悟。智山法芽。趣解脫道。住法王家。我作銘言。
0383c15: 永矢弗誇。庶幾覽者。隳彌戾車。
0383c16: 真際銘贈詣首座道初
0383c17: 凡厥有生。同一真際。覺妄為因。能所斯蔽。既失正覺。
0383c18: 反合塵勞。棄本逐末。舍父而逃。從冥入冥。由妄續妄。
0383c19: 苦海沉淪。死生流浪。豁然靈悟。合本妙覺。覺妙元明。
0383c20: 無脫無縛。真以妄立。妄滅無真。凡名聖號。幻影毛輪。
0383c21: 幸自元無。若為打破。更問如何。泥多佛大。
0383c22: 覺照銘
0383c23: 覺而常照。照而常覺。一性圓明。萬機昭廓。覺者為誰。
0383c24: 照者何物。能所頓空。全體出沒。不於三界。而現身相。
0384a01: 乃知此室。無背無向。經行坐臥。常在其中。匪召而應。
0384a02: 風虎雲龍。
0384a03: 硯銘并序
0384a04: 雲岩經藏記。黃太史為死心禪師作也。有以其親墓
0384a05: 誌。劖于陰。死心見而詬之。辟歷析其半為燼。而
0384a06: 藏記儼然。厥後藏殿回祿。亦不存。抑有數爾。天曆
0384a07: 間治殿基。僧於深土得小片。吾友秀實翁求得之。
0384a08: 而為硯。三分其厚。廣則十倍之。縱又倍其廣之半。秀
0384a09: 潤如紫玉。背有佛字。實魯直書也。求余作銘。銘曰。
0384a10: 火炎崑岡。玉石俱焚。其不壞者。粹然而溫。而為硯。
0384a11: 天葩吐芬。覆視其陰。有佛之文。匣而藏之。不見其跡。
0384a12: 炳然金軀。隱于聚墨。善知眾藝。四十字母。於以發之
0384a13: 以迪群有。
0384a14: 性空銘
0384a15: 諸法本來。空無自性。一句當機。十方普應。四十九年。
0384a16: 橫說說。石上栽華。水中捉月。作是觀者。名為正觀。
0384a17: 翠微禪板。臨濟蒲團。
0384a18: 密室銘
0384a19: 於穆是室。綿綿密密。八面四方。針劄不入。別有一機。
0384a20: 電激星馳。大千剎海。不隔毫。左轉右轉。即隱即顯。
0384a21: 山冷雲寒。波澄月現。
0384a22: 大冶銘
0384a23: 大冶洪爐。星飛火迸。點鐵化金。鍛凡鎔聖。萬鈞之器。
0384a24: 何莫由斯。一模鑄就。豈假鉗鎚。不有其體。孰彰其用。
0384b01: 道合乾坤。風行雷動。
0384b02: 介石銘
0384b03: 孰據於德。介然如石。將從之遊。以究厥極。石兮石兮。
0384b04: 其介若此。人兮人兮。胡不相似。我心匪石。不可轉也。
0384b05: 地老天荒。孰知予者。咨爾介石。持之有常。匪玉其蘊。
0384b06: 而有耿光。
0384b07: 則堂銘
0384b08: 我此法門。以悟為則。一室洞開。中外寂。絲毫繫念。
0384b09: 瞥起情塵。六鑿交。三途業因。一心不生。萬境自淨。
0384b10: 燕坐其中。是大圓鏡。山煙滅。午鼎風傳。草深一丈。
0384b11: 真規凜然。
0384b12: 知足軒銘贈燈藏主
0384b13: 受想坑。色聲鴆毒。何以處之。安分寡欲。智照戶牖。
0384b14: 法堂床褥。壞衲纏身。甘露實腹。澹然無營。物莫我瀆。
0384b15: 月冷風高。山明水綠。是故此軒。名曰知足。
0384b16: 鑑止軒銘
0384b17: 欲觀乎動。必鑑其止。我性本靜。有若此水。前波既息。
0384b18: 後波不隨。鑑兮鑑兮。清且漣。六洞開。宿雨初霽。
0384b19: 止兮止兮。海印三昧。
0384b20: 性空銘
0384b21: 自性元空。不可描貌。一念不生。何其昭廓。清淨本然。
0384b22: 周遍法界。入此法門。自忘知解。寒烈。槁木陽春。
0384b23: 聖凡情盡。覿體全真。
0384b24: 白雲山舍銘贈塤書記
0384c01: 青山之青。白雲之白。舍於兩間。亦孔之適。實際理地。
0384c02: 不受一塵。而山而雲。幻影毛輪。舍者為誰。適亦何有。
0384c03: 一心不生。萬法無咎。三際一息。大千一區。吾非斯人。
0384c04: 其孰與俱。
0384c05: 涵春室銘
0384c06: 我此環堵。中外密。一爐松火。半紅日。擁衾而坐。
0384c07: 展而睡。豈不懷思。立雪斷臂。仰高而跼。俯厚而蹐。
0384c08: 融融涵春。乾乾夕惕。
0384c09: 山堂銘
0384c10: 天目之山。綿千里。磅逶迤。屹然東峙。偉哉崇福。
0384c11: 踞乎其陽。惟茲夢菴。始搆斯堂。八既闢。萬景酬。
0384c12: 亦有師賓。能如西丘。西丘已巳矣。遺風亹亹。何以銘之。
0384c13: 高山仰止。
0384c14: 
0384c15: 了菴和尚語錄卷第七
