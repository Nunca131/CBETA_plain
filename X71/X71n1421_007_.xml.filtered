0684a14: 
0684a15: 
0684a16: 愚菴和尚語錄卷第七
0684a17: 
0684a18: 頌古
0684a19: 門人　寶盈　等編
0684a20: 世尊初生
0684a21: 謾歷僧祇曠劫修。禍胎又復降閻浮。至今醜惡難遮
0684a22: 掩。突出雲門拄杖頭。
0684a23: 外道問佛
0684a24: 皓月當空似鑑圓。塵毛剎海照無偏。迷雲散盡搏桑
0684b01: 曉。桂殿嫦娥怨未眠。
0684b02: 女子出定
0684b03: 出得出不得。商量徒苦辛。千年桃核裏。覓甚舊時人。
0684b04: 殃崛摩羅持
0684b05: 瞿曇具正知。尊者豈無三昧。母子兩得分解。非干
0684b06: 別人之事。
0684b07: 賓國王。斬師子尊者
0684b08: 利劍斬春風。空展笑容。未明三八九。宿對一重重。
0684b09: 達磨面壁
0684b10: 九年面壁訪知音。畢竟同誰話此心。三拜起來依位
0684b11: 立。丈夫膝下有黃金。
0684b12: 廬陵米價
0684b13: 廬陵米作麼價。此語流傳遍天下。佛法大意這只是。
0684b14: 衲僧不用生疑怪。
0684b15: 石頭云。恁麼也不得。不恁麼也不得。恁麼不
0684b16: 恁麼。總不得
0684b17: 諸佛心要。列祖玄關。至簡至易。難之又難。
0684b18: 馬祖。三十年。不少鹽醬
0684b19: 自從胡亂後。不曾少鹽醬。有甚閒消息。寄與讓和尚。
0684b20: 龐居士。問馬大師。不與萬法為侶者。是什麼
0684b21: 人。大師云。待汝一口吸盡西江水。即向汝道
0684b22: 一口吸盡西江水。識浪情波徹底乾。截斷老龐三寸
0684b23: 舌。倚天長劍逼人寒。
0684b24: 百丈再參馬祖
0684c01: 當機一喝怒如雷。誰道精金色不回。直得耳聾并吐
0684c02: 舌。三玄戈甲火中栽。
0684c03: 國師三喚侍者
0684c04: 國師徹底老婆心。侍者真不博金。奇語傍花隨柳
0684c05: 客。養兒方識父恩深。
0684c06: 南泉。心不是佛。智不是道
0684c07: 心不是佛。智不是道。夜雨滴空階。春風吹百草。本無
0684c08: 迷悟人。只要今日了。
0684c09: 南泉平常心是道
0684c10: 平常心是道。親切為君宣。瞥爾情生也。何由脫蓋纏。
0684c11: 趙州訪臨濟
0684c12: 西來祖意。觸處分明。趙州洗。臨濟側聆。
0684c13: 趙州訪茱萸
0684c14: 曹溪正脈古猶今。拄杖如何探淺深。莫道茱萸無一
0684c15: 滴。趙州直下被平沈。
0684c16: 趙州勘婆
0684c17: 善舞太阿劍。決無傷手。慣編猛虎須。必有全身。
0684c18: 勘破臺山臭老婆。打失當頭箇一著。
0684c19: 趙州。有佛處。不得住
0684c20: 無柰雪霜寒。怕見楊花落。打破趙州關。清風滿寥廓。
0684c21: 趙州。狗子無佛性
0684c22: 趙州狗子無佛性。三世如來不見蹤。昨夜含暉亭上
0684c23: 望。青山倒景月明中。
0684c24: 趙州問南泉。知有底人。向什麼處去。泉云。山
0685a01: 前檀越家。作一頭水牯牛去。州云。謝師答話。
0685a02: 泉云。昨夜三更月到
0685a03: 水牯水牯。皮好鞔鼓。角好吹嗚哩嗚。昨夜三更月到
0685a04: 。天上日輪正卓午。
0685a05: 青州布衫
0685a06: 萬法歸一。一歸何處。寧可截舌。不犯國諱。青州布衫
0685a07: 重七斤。千手大悲提不起。提得起。也大奇。等閒掛向
0685a08: 肩頭上。大勝時人著錦衣。
0685a09: 無業國師云。若一毫頭。凡聖情念未盡。不免
0685a10: 入驢胎馬腹裏去。白雲端和尚云。設使一毫。
0685a11: 頭。凡聖情念淨盡。亦未免入驢胎馬腹裏去
0685a12: 佛祖位中無住著。人天路上絕躋扳。驢胎馬腹埋頭
0685a13: 入。一片閑雲任往還。
0685a14: 鎮州蘿蔔
0685a15: 鎮州出大蘿蔔。趙州親見南泉。五祖栽松道者。洞賓
0685a16: 元是神仙。
0685a17: 臨濟。見僧入門。便喝
0685a18: 入門便喝。是何宗旨。明眼人前。一場笑具。
0685a19: 德山。見僧入門。便棒
0685a20: 入門便棒。是甚機用。趁得老鼠。打破油甕。
0685a21: 三聖。逢人則出。出則不為人。興化。逢人則不。
0685a22: 出。出則便為人
0685a23: 張公賣醋。李公賣鹽。道路各別。養家一般。
0685a24: 臨濟。兩堂首座。齊下喝
0685b01: 兩堂喝下主賓分。點鐵成金豈易論。父子不傳真妙
0685b02: 訣。嘉聲千古振乾坤。
0685b03: 德山托
0685b04: 鐘未響兮鼓未鳴。德山托下堂去。雪嶠連忙喚得
0685b05: 回。巖頭密啟深深意。不了目前機。寧論末後句。果然
0685b06: 遷化恰三年。疑殺禪和萬萬千。
0685b07: 洞山云。言無展事。語不投機。承言者喪。滯句
0685b08: 者迷
0685b09: 解唱非關舌。能言不是聲。干戈才偃息。四海樂清平。
0685b10: 雪望州亭相見
0685b11: 鵝湖歸方丈。保福入僧堂。望州烏石嶺。何處覓曾郎。
0685b12: 玄沙。見新到才禮拜。沙云。因我得禮你
0685b13: 目前無闍梨。座上無老僧。因我得禮你。錯認定盤星。
0685b14: 玄沙三種病人
0685b15: 釣魚船上謝三郎。攪得江湖沸似湯。撿點衲僧三種
0685b16: 病。不知自病入膏肓。
0685b17: 玄沙云。若論此事。喻似一片田地。四至界分。
0685b18: 結契賣與諸人了也。只有中心樹子。猶屬老
0685b19: 僧在
0685b20: 祖翁田地中心樹。拄地撐天價莫論。賣與買人誰是
0685b21: 主。清陰留取覆兒孫。
0685b22: 靈雲見桃花
0685b23: 武陵源上東風裏。款乃歌聲逐流水。回首仙不可
0685b24: 尋。桃花亂落如紅雨。
0685c01: 明招。虎生七子
0685c02: 無尾菸菟氣食牛。是誰全放復全收。李將軍有嘉聲
0685c03: 在。射著元來是石頭。
0685c04: 普化。明頭來。明頭打
0685c05: 普化搖鈴鐸。曾郎輥木毬。空放紙。線斷一時休。
0685c06: 興化打克賓
0685c07: 大覺堂前遭痛棒。衲衣卸下急翻身。分明有理難伸
0685c08: 訴。法戰場中打克賓。
0685c09: 興化上堂云。今日不用如何若何。便請單刀
0685c10: 直入。興化與你證據。時有旻德長老。出眾禮
0685c11: 拜。起來便喝。化亦喝。德又喝。化又喝。德禮拜
0685c12: 歸眾。化云。適來若是別人。三十棒。一棒也較
0685c13: 不得。何故。為他旻德。會一喝不作一喝用
0685c14: 龍驤虎驟。電激雷奔。一挨一拶。搖乾蕩坤。冰稜上度
0685c15: 過九鞠。劍刃上拾得全身。選佛若無如是眼。宗風那
0685c16: 得到于今。
0685c17: 僧問興化。四方八面來時如何。化云。打中間
0685c18: 底。僧便禮拜。化云。昨日赴箇村齋。回來。中路
0685c19: 撞著一陣卒風暴雨。向古廟子裏。閃避得
0685c20: 過
0685c21: 處靜峭峭。靜處浩浩。古廟裏藏身。咄哉興化老。
0685c22: 風吹不入。雨打不濕。四方八面絕遮攔。中間猶隔萬
0685c23: 重山。好把一枝無孔笛。夜深吹過汨羅灣。
0685c24: 夾山示眾云。目前無法。意在目前。不是目前
0686a01: 法。非耳目之所到
0686a02: 直下會來猶未是。才生分別轉訛。休將支遁池中
0686a03: 。喚作山陰道士。
0686a04: 雲門須彌山
0686a05: 雲門禪在口皮邊。靈利師僧會轉難。突出須彌橫海
0686a06: 上。從教日月自循環。
0686a07: 雲門大師云。聞聲悟道。見色明心。作麼生是
0686a08: 聞聲悟道。見色明心。乃云。觀音菩薩。將錢買
0686a09: 胡餅。放下手云。元來是饅頭
0686a10: 吹盡風流大石調。唱徹富貴黃鐘宮。舞腰催拍月當
0686a11: 曉。更進蒲萄酒一鍾。
0686a12: 瑞巖喚主人公
0686a13: 潦倒瑞巖無別法。尋常但道惺惺著。凡聖由來共一
0686a14: 家。誰是主人誰是客。
0686a15: 雲門示眾云。世界恁麼廣闊。為什麼。鐘聲披
0686a16: 七條
0686a17: 聲來耳畔何須較。耳到聲邊不用論。披起七條全體
0686a18: 現。更於何處覓聞聞。
0686a19: 首山竹篦
0686a20: 首山舉起竹篦。衲子休分背觸。喚作一物不中。擬議
0686a21: 橫屍露骨。
0686a22: 僧問乾。十方薄伽梵。一路涅槃門
0686a23: 十方薄伽梵。一路涅槃門。華嶽連天秀。黃河徹底渾。
0686a24: 芭蕉拄杖
0686b01: 芭蕉拄杖子。分明為君舉。奪也未嘗奪。與亦何曾與。
0686b02: 放在臥床頭。急要打老鼠。
0686b03: 羅山送同行矩長老
0686b04: 幾年湖海共參尋。惜別如何話此心。生鐵蒺藜當面
0686b05: 擲。三千里外有知音。
0686b06: 僧問風穴。語默涉離微。如何通不犯。穴云。常
0686b07: 憶江南三月裏。鷓鴣啼處百花香
0686b08: 百花深處鷓鴣啼。高下林巒錦繡圍。滿目春山與春
0686b09: 水。笙歌叢裏醉扶歸。
0686b10: 汾陽十智同真
0686b11: 千溪萬壑歸滄海。八表三邊朝紫宸。欲識汾州真面
0686b12: 目。重陽九日菊花新。
0686b13: 百丈野狐
0686b14: 用盡自己已心。笑破它人口。多遇野干鳴。罕逢師子吼。
0686b15: 舉道者訪琅
0686b16: 打鼓弄琵琶。相逢兩會家。禪流爭指註。杜撰數如麻。
0686b17: 楞嚴經云。見見之時。見非是見。見猶離見。見
0686b18: 不能及
0686b19: 開眼也著。合眼也著。黃面瞿曇。錯下註。
0686b20: 楞伽經。五法。三自性。二種無我
0686b21: 法性本空。不墮諸數。空亦無。何名為我。百非四句
0686b22: 盡掀。家家門首長安路。
0686b23: 法華經云。大通智勝佛。十劫坐道場。佛法不
0686b24: 現前。不得成佛道
0686c01: 一念普觀無量劫。饑來喫飯困來眠。堂堂大道無今
0686c02: 古。佛法何曾不現前。
0686c03: 讚語
0686c04: 門人　至寶　等編
0686c05: 釋迦出山相
0686c06: 明星瞥見便抽身。鼻孔依前搭上唇。殃及兒孫無了
0686c07: 日。直將北斗作南辰。
0686c08: 無量壽佛
0686c09: 願輪赫日繞須彌。垂手毋忘二六時。住世壽元無有
0686c10: 量。度生悲智不思議。光明遍照恒沙國。福慧真成大
0686c11: 導師。地獄天宮皆淨土。此心只許老胡知。
0686c12: 觀音大士
0686c13: 惟我大士。普現色身。而此福聚。示以童真。一月在天。
0686c14: 影含眾水。清淨寶目。明照無二。三界火宅。均受熱惱。
0686c15: 手甘露枝。永矢弗舍。我願眾生。得正三昧。剎剎圓通。
0686c16: 塵塵自在。
0686c17: 手眼通身。福慧無量。修因證果。上合觀音古佛本妙
0686c18: 圓通。拔苦與樂。下與法界眾生同一悲仰。無機不被。
0686c19: 有願必從。如谷答響。如風行空。海岸乾坤自孤絕。善
0686c20: 財何處覓靈蹤。
0686c21: 從聞思修。入三摩地。以悲智願。行平等慈。度一切眾
0686c22: 生。實無眾生得滅度者。具一切功德。是真功德不可
0686c23: 思議。不是文殊輕漏泄。圓通門戶許誰知。
0686c24: 突如雲淡梳洗。無底籃盛赤梢鯉。東頭賣賤西頭
0687a01: 貴。不愁世上無行市。三級浪高魚化龍。癡人猶戽野
0687a02: 塘水。
0687a03: 聞所聞盡。空所空滅。將錢買胡餅。放下是鐵。縣崖
0687a04: 峭壁。現自在身。月在水中撈得上。不將一法繫於人。
0687a05: 大士方便力。微妙難思議。而於一毫端。示現文句身。
0687a06: 法界諸有情。瞻禮仍讀誦。言詞相寂滅。現前獲圓通。
0687a07: 我願未來世。修行不退轉。具足智方便。亦如光世音。
0687a08: 八萬四千母陀羅臂。提接之悲。豈唯四爾。法身無相
0687a09: 不墮諸數。隨眾生心。現一切處。一即一切。一切即一。
0687a10: 月印千江。春行萬國。我觀大士。離分別見。離性亦無。
0687a11: 日面月面。
0687a12: 平等垂慈道至公。六根互用總圓通。潮回浦面千波
0687a13: 合。春透花枝萬卉同。悉使癡昏瞻慧日。普令熱惱濯
0687a14: 清風。大悲空盡眾生界。依舊扶桑在海東為日東禪人贊。
0687a15: 四不思議二殊勝。兔角龜毛一串穿。誰識普門真境
0687a16: 界。海天無際月孤圓。
0687a17: 跏趺草偃吉祥風。玉臉吹香展笑紅。一念普觀無量
0687a18: 劫。狸奴白牯證圓通。
0687a19: 蓮葉舟輕苦海深。跏趺聽徹海潮音。魚龍蟹都成
0687a20: 佛。無限平人被陸沈。
0687a21: 娑婆教體在音聞。聞復音銷道自尊。未許文殊善甄
0687a22: 別。十方一路涅盤門。
0687a23: 池沼樹林皆演法。山河國土共舒光。眼聲耳色常三
0687a24: 昧。何啻心聞洞十方。
0687b01: 維摩居士
0687b02: 神通妙用不思議。大似空拳誑小兒。試問針鋒持棗
0687b03: 葉。何如芥子納須彌。觀身實相寧多病。杜口無言只
0687b04: 自欺。堪笑靈山三萬眾。望風碌碌樹降旗。
0687b05: 是病非地大。亦不離地大。咄哉老古錐。開口成話墮。
0687b06: 不得文殊錯證明。至今臥病毗耶城。
0687b07: 布袋和尚
0687b08: 百億分身補處尊。囊中別是一乾坤。不知說法龍華
0687b09: 會。畢竟如何建化門。
0687b10: 達磨
0687b11: 龍鳳之姿。天日之表。栖栖暗度江。討甚閒煩惱。三五
0687b12: 回中毒。宿債難逃。八九年面壁。邪禪默照。裂髓分皮
0687b13: 急轉身。不覺全身入荒草。
0687b14: 胸中崖岸千尋險。下波濤萬丈深。十萬西來緣底
0687b15: 事。只應梁誌是知音。
0687b16: 東西走得皮穿。教外何曾有別傳。任尒一花開五
0687b17: 葉。好兒終不使爺錢。
0687b18: 羅漢
0687b19: 修行未斷鼠毒法。應供毋忘信施恩。三界塵勞深似
0687b20: 海。與誰手涅槃門。
0687b21: 天台智者大師
0687b22: 手把鐵如意。作大師子吼。一心本空寂。三諦亦非有。
0687b23: 燈籠壁上天台。驚起法身藏北斗。
0687b24: 六世祖師。漳南禪人。請讚
0687c01: 證不滅受。達諸法空。當朝觸諱。有理難容。一葦渡江。
0687c02: 九年面壁。前無釋迦。後無彌勒。分皮擘髓。大振玄風。
0687c03: 千到嶽。萬派朝宗。
0687c04: 將心來安。心無可覓。三拜起來。依位而立。水不洗水。
0687c05: 金不博金。雲開月現。日照天臨。積雪沒腰。利刀斷臂。
0687c06: 仰止風規。覺我形穢。
0687c07: 將罪來懺。罪不可得。證自覺智。滅妄想惑。難備。
0687c08: 不動本際。命縣一絲。燈聯三世。毗盧心印。銘示後昆。
0687c09: 黃河九曲。水出崑崙。
0687c10: 不著蓆。垂六十年。三詔弗起。雷動九天。道傳嬾衲。
0687c11: 衣付小兒。月臨眾水。春透花枝。一切諸法。悉皆解脫。
0687c12: 最初一句。末後一著。
0687c13: 老難授道。去來奚難。捨身受身。濁港江邊。圓滿德相。
0687c14: 具大總持。千鈞大法。七歲沙彌。钁頭邊事。不勞拈出。
0687c15: 雙峨峨。青松。
0687c16: 佛性本空。豈有南北。一句當機。青天白日。菩提無樹。
0687c17: 明鏡非臺。三更付法。醉後添杯。死款活供。來時無口。
0687c18: 石上栽花。空中結紐。
0687c19: 栽松道者
0687c20: 破頭山裏栽松日。濁港江邊寄宿時。大法一絲縣九
0687c21: 鼎。去來心事許誰知。
0687c22: 李習之參藥山
0687c23: 雲在青天水在瓶。方知見面勝聞名。回身失來時
0687c24: 路。直向深深海底行。
0688a01: 船子和尚
0688a02: 拋蘭橈覆舟。錦鱗一躍過滄洲。釣竿不用重栽
0688a03: 竹。千古朱涇水倒流。
0688a04: 永明智覺禪師
0688a05: 以心為宗。如鏡照鏡。一塵不立。機普應。風吹波浪。
0688a06: 日照光明。欲識玄旨。翳汝眼睛。心外無法。鏡中無象。
0688a07: 我述讚詞。敲空作響。
0688a08: 伏虎逢禪師
0688a09: 朗瞻院裏村僧。大寂室中逆子。盜如來心骨舍利。道
0688a10: 地白地陞須彌。三佛對談。開眼寐語。至若大扇。時
0688a11: 時入城。乞錢買肉。馴猛虎。帖帖無傷人之意。護禁戒。
0688a12: 則神人嘗跪於前。惜檀施。不遺洗盂水。是皆行業
0688a13: 之不可測者。或外現而內秘。小根魔子。豈容擬議。宜
0688a14: 乎吳越國主。特加禮敬。節度使。為之大敞其居。敕名
0688a15: 真際。是謂頭和尚普覺大師。永永真風之不墜者
0688a16: 也。
0688a17: 行化騎虎小象
0688a18: 普覺真身瘞五雲。化風藉藉古猶今。難教虎絕傷人
0688a19: 意。只要人無害虎心。
0688a20: 開元和尚方崖禪師
0688a21: 大方無外。大圓無內。大坐匡床。橫揮玉麈。發大機於
0688a22: 陽羨溪頭。顯大用於闔閭城裏。崖崩石裂。電激雷奔。
0688a23: 手面縱橫。綽有餘裕。穿盡天下衲僧鼻孔。不動根本
0688a24: 自然之智。澄江淨如練。愛謝玄暉念話。解識生緣。綠
0688b01: 陰生晝寂。笑韋應物留題。只作境會。掀翻寂照門庭。
0688b02: 凌滅妙喜家世。百巧僧繇邈未真。九九元來八十二。
0688b03: 古鼎和尚。定都管請贊
0688b04: 這尊慈。鐵奉化。四坐道場。眼空佛祖。背觸竹篦顛倒
0688b05: 握。電掣雷訇。縱橫栗棘渾侖吞。神憎鬼怖。據凌霄峰。
0688b06: 作師子吼。一十一年。言滿天下。道滿天下。名滿天下。
0688b07: 搖籃繩斷露全身。大地山河無寸土。
0688b08: 
0688b09: 愚菴和尚語錄卷第七
