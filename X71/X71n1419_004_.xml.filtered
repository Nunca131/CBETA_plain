0524b05: 
0524b06: 
0524b07: 慧文正辯佛日普照元叟端禪師語錄卷第四
0524b08: 
0524b09: 住杭州徑山興聖萬壽禪寺語錄
0524b10: 門人　梵琦等　編
0524b11: 據室。摩竭陀國。掘地覓天。毗耶離城。接竹點月。如金
0524b12: 翅擘海。直取龍吞。似香象渡河。截流而過。苕柄三
0524b13: 十。且待別時。
0524b14: 方外疏。言言見諦。句句朝宗。西天昔日淨名老。東土
0524b15: 今朝龐蘊公。
0524b16: 陞座。拈香云。此香。蘊唐虞太和。根本蕩蕩。無能名焉。
0524b17: 協殷周至治。馨香巍巍。有成功也。爇向寶爐。恭為大
0524b18: 元世界主。當今皇帝。祝延聖躬。萬歲萬萬歲。遂斂衣
0524b19: 就座。僧出問云。堂前響。大眾雲臻。學人上來。請師
0524b20: 說法。師云。破糞箕。生掃。僧云。臨濟和尚示眾云。夫
0524b21: 說法者。一句中。須具三玄。一玄中。須具三要。還端的
0524b22: 也無。師云。有甚不端的。僧云。如何是一句中須具三
0524b23: 玄。師云。人天本豎。僧云。如何是一玄中須具三要。師
0524b24: 云。畜生本橫。僧云。如何是第一玄。師云。東村王老屋
0524c01: 頭穿。僧云。如何是第二玄。師云。大海波心駕銕船。僧
0524c02: 云。如何是第三玄。師云。阿誰家裏無煙。僧云。如何
0524c03: 是第一要。師云。眼裏瞳人吹木叫。僧云。如何是第二
0524c04: 要。師云。寒山拍手拾得笑。僧云。如何是第三要。師云。
0524c05: 皎月當空無不照。僧云。三要三玄蒙指示。西來的意
0524c06: 事如何。師云。答汝亦不難。僧云。大善知識。豈方便。
0524c07: 師云。老僧入院事繁。僧禮拜歸眾。師乃云。千頂上。
0524c08: 出身一路。十字街頭不知。十字街頭。覿面一機。千
0524c09: 頂上不會。千頂上若會。即是十字街頭。十字街頭
0524c10: 若知。即是千頂上。盡無量阿僧祇劫。天人脩羅。若
0524c11: 聖若凡。全體是箇國一道場。盡浮幢王剎。山河大地。
0524c12: 若草若木。全體是箇妙喜世界。釋迦彌勒。拱手歸降。
0524c13: 文殊普賢。全身奉重。天魔窺無門。外道瞻仰有分。
0524c14: 如壯士展臂。不假他力。獅子游行。不求伴侶。絕異
0524c15: 緣。高超諸有。以之壽聖君。則天地同久。日月並明。以
0524c16: 之福賢佐。則安若太山。固如盤石。以之康濟兆民。則
0524c17: 風以時雨以時。以之鍛鍊衲僧。則而靈寂而妙。正
0524c18: 法眼藏。自此流通。邪見稠林。由茲寢息。正恁麼時。畢
0524c19: 竟功歸何處。擊拂子云。蒲團靜坐無餘事。永日寥寥
0524c20: 賀太平。復舉法燈和尚云。本欲深藏巖竇。隱遁過時。
0524c21: 奈緣法眼老人。有未了公案。出來。為他了。時有僧
0524c22: 出云。如何是未了底公案。法燈打云。祖禰不了。殃及
0524c23: 兒孫。僧云。過在什麼處。燈云。過在我。殃及。師云。能
0524c24: 殺能活。能縱能敓。法燈不失本分鉗鎚。惜乎傷鋒犯
0525a01: 手。致使貽笑傍觀。山僧本志。亦欲深藏巖竇。隱遁過
0525a02: 時。柰緣藏叟老人。有未了公案。出來。為他了。就中
0525a03: 忽有箇渾鋼打就。生銕鑄成底。擔當得去。領略得行。
0525a04: 一棒也不打他。一句也不罵他。向明下。如法安排。
0525a05: 何故。總似今日。老胡有望。
0525a06: 為佛開光明。我如來。以清淨天眼。普觀大地眾生。去
0525a07: 劫以前。來劫以後。纖塵無有障礙。徑山今日。因甚為
0525a08: 他重新點出。只恐諸人。味其所自。
0525a09: 上堂。一華開天下春。一葉落天下秋。理隨事變。事逐
0525a10: 理收。無一塵而不。無一剎而不周。歷劫分明至今
0525a11: 日。東西南北謾馳求。喝一喝。
0525a12: 請首座上堂。有際天之雲濤。可容吞舟之魚。有九萬
0525a13: 里之風。可負垂天之翼。建法幢立宗旨。苟非其人。安
0525a14: 任其事。拍禪床云。有意氣時添意氣。不風流處也風
0525a15: 流。
0525a16: 上堂。拈拄杖。卓一卓云。德山在頂門上。耀大法眼。
0525a17: 臨濟在耳門裏。轟大法雷。靠拄杖云。只為諸人。當
0525a18: 面蹉過。走入露柱裏去也。
0525a19: 上堂。僧出眾。提起坐具云。過去諸佛亦如是。現在諸
0525a20: 佛亦如是。未來諸佛亦如是。師云。三蝦蟆著錦襠。
0525a21: 僧禮拜云。謝師答話。師云。有人笑。師乃云。病在一
0525a22: 師一友處。病在多知多解處。病在求禪求道求菩提
0525a23: 處。病在泯默無聞。冷水浸石頭處。只如著衣喫飯。屙
0525a24: 屎送尿。還得不病也無。無為無事人。猶是金難。
0525b01: 為玄首座下火。摧殘峭峻。銷爍玄微。兜率宮中。了無
0525b02: 夢想。勞生路上。永絕驅馳。火裏烏龜頭戴角。身觸
0525b03: 倒五須彌。
0525b04: 解夏上堂。舉東山和尚示眾云。百鍊黃金鑄銕牛。十
0525b05: 分高價與人酬。庭前不有華含笑。又是東山一夏休。
0525b06: 師云。徑山隨氀。也有一頌。老矣無心鑄銕牛。眼前
0525b07: 隨分即相酬。庭前葉脫西風起。且喜凌霄一夏休。
0525b08: 城歸上堂。去時夏暑侵衣熱。歸日秋風滿面涼。彈指
0525b09: 聲中便差別。百年能得幾時長。
0525b10: 師一日勘僧云。擘開華嶽連天秀。放出黃河徹底清。
0525b11: 則且置。平實地上。道將一句來。僧擬開口。師便打。僧
0525b12: 休去。
0525b13: 天童雲外和尚遺書至上堂。舉雲居膺和尚遷化次。
0525b14: 問侍者云。今日是何日。者云初三。居云。三十年後。但
0525b15: 云只者是。遂乃端然告寂。師云。雲居得曹洞正傳。為
0525b16: 宗門百世師表。末後全提。因甚一場。擊拂子云。
0525b17: 無縫塔中雲匼匝。不萌枝上月團圓。
0525b18: 上堂。僧問云。門門一切境。回互不回互。如何是不回
0525b19: 互。師云。闍黎自闍黎。老僧自老僧。僧云。如何是回互。
0525b20: 師云。闍黎即是老僧。老僧即是闍黎。師乃云。南泉斬
0525b21: 兒。趙州頭戴草鞋出去。鳥窠吹布毛。通侍者當下
0525b22: 悟去。咄咄咄。力囗希。禪子訝。中眉垂。
0525b23: 上堂。窮千仞之巔。則必與之俱。錯。極九淵之底。則必
0525b24: 與之俱。錯。一種平懷。泯然自盡。錯。達磨云。但有心分
0525c01: 別計較。自心現量者。悉皆是夢。錯錯錯。何曾錯。祥麟
0525c02: 只有一隻角。
0525c03: 為旌忠了堂和尚引座。開蓮華於臘月。落冰片於炎
0525c04: 天。疏正之淵源。碎邪師之窠臼。寒木在握兮。全機
0525c05: 可笑。秋水橫按兮。半提可滅。使八極頂目者。不自爭
0525c06: 衡。將見斯人兮駕馭昂。擊拂子云。叢林在處今寥
0525c07: 落。聽取西山第二禪。
0525c08: 上堂。舜若多神。無身覺觸。難陀龍。無耳聽聞。棋盤
0525c09: 石。雨過苔生。盂池。春來水滿。若作佛法商量。入地
0525c10: 獄如箭射。不作佛法商量。入地獄如箭射。
0525c11: 一日僧來參。師問云。何方聖者。甚處靈祇。僧云。臨朕
0525c12: 碪。師云。杜撰禪和。如麻似粟。參堂去。
0525c13: 上堂。風吹不入。水洒不著。邁古超今。光明烜赫。昨夜
0525c14: 楊岐三驢。身踏倒黃番綽。今朝仔細辯蹤由。
0525c15: 是西川李八伯。
0525c16: 為泳掌財下火。秤盤上。分斤定兩。是汝。筭筒邊。橫千
0525c17: 豎百。是汝。且道生死海中。涵泳游戲。是汝。不是汝。擲
0525c18: 下火云。烈焰堆中。分明薦取。
0525c19: 謝秉拂并夏齋上堂。教中道。於食等者。於法亦等。於
0525c20: 法等者。於食亦等。都寺營齋。內外悉皆飫飽。是名食
0525c21: 等。首座秉拂。內外悉皆見聞。是名法等。其施汝者。不
0525c22: 名福田。供養汝者。墮三惡道。喝一喝。下座。
0525c23: 上堂。即心即佛。喚起全曙。非心非佛。催歸日未西。
0525c24: 不是心。不是佛。不是物。無心華裏鳥。更與盡情啼。拈
0526a01: 拄杖。卓一卓。
0526a02: 上堂。入水不避蛟龍。漁父之勇也。入山不畏虎兕。獵
0526a03: 人之勇也。見佛殺佛。見祖殺祖。衲僧之勇也。拈拄杖
0526a04: 云。出頭天外看。誰是我般人。
0526a05: 朝廷金山作水陸陞座。拈香云。此香融五嶽之神秀。
0526a06: 五嶽莫並其高寒。結九地之精英。九地莫窮其深厚。
0526a07: 爇向寶爐。端為祝延大元世界主。當今皇帝。聖躬。萬
0526a08: 歲萬萬歲。陛下。恭願。懷保小民。茂昭大德。本枝百世。
0526a09: 壽考萬年。問答不錄。乃云。盡不可說不可說。微塵數
0526a10: 世界。是箇金剛正體。淨絕承當。盡不可說不可
0526a11: 說。微塵數世界。是箇寶覺真心。赤洒洒無空闕。如天
0526a12: 普蓋。似地普擎。如日普照。如風普吹。無一時不。無
0526a13: 一處不周。無一理不圓。無一事不具。塵塵剎剎。八面
0526a14: 玲瓏。物物頭頭。十方通暢。拈一莖草。作丈六金身。將
0526a15: 丈六金身。作一莖草。腹中現百億閻浮提。室內湧三
0526a16: 萬二千獅子座。七縱八橫。千變萬化。左之右之。無可
0526a17: 不可。三世諸佛。以此正體。以此真心。坐寶蓮華。成等
0526a18: 正覺。津濟四生。梯航九有。六代祖師。以此正體。以此
0526a19: 真心。開甘露門。廣度品。啟盲聾。炳耀癡昧。奕世
0526a20: 人王帝主。以此正體。以此真心。為生民立極。為世開
0526a21: 太平基。拯黎元於塗炭。措天下於盤石。大元世界主。
0526a22: 當今皇帝。以此正體。以此真心。克紹丕圖。纘登大寶。
0526a23: 百億須彌盧。百億香水海。日月所照。風雨所至。悉稟
0526a24: 威靈。咸歸化育。乃至此日。特頒聖旨。敦遣使臣。就金
0526b01: 山古澤心寺。照依梁武皇帝科儀。修設天地冥陽。水
0526b02: 陸大會。七晝夜。爇種種香。然種種燈。營種種上妙飲
0526b03: 食。設種種上妙服御。金銀瑚。真珠瑪瑙。種種上妙
0526b04: 珍寶。而為供養。命僧一千五百員。披轉三藏五乘。十
0526b05: 二分秘典真詮。權也實也。頓也漸也。半也滿也。偏也
0526b06: 圓也。交光相羅。如寶絲網。上以翊衛皇圖。下以資培
0526b07: 民本。徑山臣僧行端。與教禪律三宗。耆年碩德。以此
0526b08: 正體。以此真心。欽奉綸言。高陞寶座。闡揚諸佛無上
0526b09: 奧旨。發揮諸佛無上秘傳。若幽若顯。若聖若凡。若飛
0526b10: 若潛。若動若植。普仗良因。均霑妙利。四方消沴之
0526b11: 虞。萬姓樂耕桑之業。同躋仁壽。共享昇平。當此之時。
0526b12: 理周事。果滿功圓。直下無私一句。畢竟如何擎展。
0526b13: 擊拂子云。化行舜日山川外。人在堯天雨露中。復說
0526b14: 偈云。執尺量空。終難究其數。持蠡測海水。豈解知
0526b15: 其源。吾君本心體。廣大亦如是。欲求其邊際。畢竟不
0526b16: 可得。吾君之壽量。與此心體同。欲求其窮極。是亦不
0526b17: 可得。吾君之福源。與此壽量同。欲求其窮盡。是亦不
0526b18: 可得。太后皇太子。嬪妃諸眷屬。心體及福源。等無有
0526b19: 差別。一塵一佛剎。一剎一釋迦。各現廣長舌。共說如
0526b20: 上事。百千萬億中。亦不能及一。天人生類。地獄鬼
0526b21: 畜等。十方諸有情。三界眾含識。當知此心體。本來相
0526b22: 如是。
0526b23: 上堂。舉臨濟示眾云。若與麼來。恰似失。不與麼來。
0526b24: 無繩自縛。一切時中。莫亂斟酌。會與不會。都來是錯。
0526c01: 分明與麼道。一任天下人貶剝。師云。者老漢。刺剌腦入
0526c02: 膠盆了也。乃云。若與麼來。無繩自縛。不與麼來。恰似
0526c03: 失。一切時中。切宜斟酌。會與不會。莫錯莫錯。分明
0526c04: 與麼道。是甚秦時轢。喝一喝。下座。
0526c05: 城歸上堂。華街柳巷。張本地風光。酒肆茶坊。突出
0526c06: 衲僧巴鼻。人人八面玲瓏。箇箇十方通暢。何必覺城
0526c07: 東際。始見文殊。樓閣門開。方參慈氏。拈拄杖云。三箇
0526c08: 童兒抱華。莫來攔我毬門路。
0526c09: 結夏上堂。十五日以前。水長船高。十五日以後。泥多
0526c10: 佛大。正當十五日。狸奴白牯。情與無情。身心安居。平
0526c11: 等性智。復說偈云。蠟人還只爾。銕彈復何如。夜短睡
0526c12: 不足。日長飢有餘。
0526c13: 普慶請開山上堂。僧問云。法筵初啟。佛寺新開。作麼
0526c14: 生是斬新一句。師云。天不能蓋。地不能載。僧云。恁麼
0526c15: 則普慶山中祥霧起。翠屏下瑞雲生。師云。莫速。
0526c16: 僧云。爭奈目前何。師云。教莫速。僧云。記得。世尊
0526c17: 因地中。布髮掩泥次。然燈如來。指布髮處云。此處可
0526c18: 建梵剎。為復因時建立。為復觸處皆真。師云。南斗七
0526c19: 北斗八。僧云。會中適有賢于長者。持標竿。以指處插
0526c20: 云。建梵剎已巳竟。又作麼生。師云。隨邪逐惡。僧云。是時
0526c21: 天帝釋。於空中雨華。讚歎云。庶子有大志矣。還諦當
0526c22: 否。師云。剎竿頭上仰蓮心。僧云。只如子愚能長老。刳
0526c23: 心獨力。營寶坊。可謂出他古人一頭地。師云。同坑
0526c24: 無異土。僧云。還許某甲末後讚歎一句也無。師云。試
0527a01: 亂統看。僧擬開口。師便喝。僧禮拜歸眾。師乃云。法身
0527a02: 無相。融攝十。法眼無瑕。包羅萬像。淨絕承當。
0527a03: 赤洒洒無空闕。如天普蓋。似地普擎。直得一為無量。
0527a04: 無量為一。小中現大。大中現小。於一毛端。現寶王剎。
0527a05: 坐微塵裏。轉大法輪。正恁麼時。還有與子愚能長老
0527a06: 相見者麼。若也見。三十棒。一棒也不較。若也不見。三
0527a07: 十棒。一棒也不較。何故。知恩方解報恩。復舉。世尊。因
0527a08: 地中。布髮掩泥公案。師云。適間禪客。問一句來。老僧
0527a09: 答一句去。可謂徹頭徹尾。苟或遲疑。更聽一頌。無上
0527a10: 寶王剎。當機誰解看。然燈纔舉手。長者便標竿。解起
0527a11: 天人敬。能摩星斗寒。埋頭火宅者。今古自顢頇。
0527a12: 上堂。於心所生。即名為色。知色空故。生即不生。馬簸
0527a13: 箕應西天懸讖。傳東土大法。因甚將驢鞍橋。作阿
0527a14: 爺下頷。擊拂子云。急須著眼看仙人。莫看仙人手中
0527a15: 扇。
0527a16: 上堂。一夏悠悠今已巳半。期取證事如何。幻華非幻
0527a17: 消磨盡。只與從前不較多。
0527a18: 上堂。平白地上。拈起一絲。十箇有五雙。眼瞠瞠地。若
0527a19: 作佛法商量。錯認定盤星。不作佛法商量。刻舟求。
0527a20: 三十年後。蹉口咬著舌頭。徑山生身墮無間獄。拈拄
0527a21: 杖。畫一畫云。毗婆尸佛早留心。直至如今不得妙。
0527a22: 上堂。秋風涼。秋夜長。未歸客。思故鄉。拍禪床云。自是
0527a23: 不歸歸便得。五湖煙景有誰爭。
0527a24: 為存上座下火。偷心死盡。毛髮不存。正是大病之源。
0527b01: 涅槃臺上。皎月當空。勝熱門頭。清風地。
0527b02: 上堂。聞聲不被聲惑。是觀音三昧。見色不被色迷。
0527b03: 是文殊法門。居一切事。不被事礙。涉一切理。不被
0527b04: 理拘。是普賢境界。若也成褫得去。受用得行。常在
0527b05: 途中不出門。無去無來亦無住。若也當頭蹉過。當面
0527b06: 諱。便是阿逸多出世。更須買草鞋。行始得。
0527b07: 上堂。盡大地是金剛正體。二時粥飯。向甚處屙。盡大
0527b08: 地是涅槃妙心。六道輪迴。因甚處得。良久云。啼得血
0527b09: 流無用處。不如緘口過殘春。
0527b10: 上堂。舉黃蘗和尚示眾云。諸人。盡是酒糟漢。恁
0527b11: 麼行。何處有今日。還知大唐國裏。無禪師麼。時有
0527b12: 僧出云。只如諸方。匡徒領眾。又且如何。蘗云。不道無
0527b13: 禪。只是無師。後來溈山。舉問仰山。黃蘗意旨如何。仰
0527b14: 云。鵝王擇乳。素非鴨類。溈云。斯實難辯。師頌云。大唐
0527b15: 國裏無禪師。亂鑿胡穿知幾幾。鵝王擇乳鴨不同。惟
0527b16: 有仰山較些子。
0527b17: 上堂。謝秉拂并夏齋。無絃琴上。撫出五音六律。無底
0527b18: 中。飣出七珍八寶。未聞者得聞。未飽者得飽。碁盤
0527b19: 石。跳上天。盂池。哮吼入海。俱胝道者。忍俊不禁。
0527b20: 將國一祖師禪石。喝成三片。直下恰似川字籀文。喝
0527b21: 一喝。
0527b22: 上堂。舉南嶽和尚示眾云。道一曾為人說法也未。總
0527b23: 不見寄箇消息來。僧云。已巳與人說法了也。遂令訪彼。
0527b24: 待他陞座。但出問云。作麼生。有甚言句。記將來。其僧
0527c01: 依教往問。一云。自從胡亂後三十年。不少鹽醬。其僧
0527c02: 回舉似。南嶽大稱賞之。師頌云。三十年不少鹽醬。二
0527c03: 時粥飯只如常。可憐南嶽讓和尚。垂老懸懸掛肚腸。
0527c04: 請兩序上堂。一心不生。萬法無咎。欲左即左。欲右即
0527c05: 右。如頭之耳目。如身之臂肘。其進用也。罔涉離微。其
0527c06: 退藏也。豈存窠臼。日午打三更。面南看北斗。
0527c07: 上堂。僧出眾云。丹霞燒木佛。院主眉鬚墮。師云。一家
0527c08: 有事百家忙。僧回首召云。大眾記取。師云。老僧今日
0527c09: 不著便。師乃云。若論此事。不可以有心求。不可以無
0527c10: 心得。不可以語言造。不可以寂嘿通。十二時中。且作
0527c11: 麼生得相應去。者裏風頭稍硬。且歸煖處商量。
0527c12: 上堂。本大者其葉茂。源深者其流長。源之通塞。要在
0527c13: 疏之導之。使無匱竭之憂。本之榮悴。要在培之植之。
0527c14: 使無夭折之患。上而諸佛。下而諸祖。豎大法幢。耀大
0527c15: 法眼。乃至有國有家。垂紳正笏。措天下於泰山盤石
0527c16: 之安。總出者箇圈繢不得。擊拂子云。為不平離寶
0527c17: 匣。藥因救病出金缾。
0527c18: 請監收上堂。山鄉每憂旱。水鄉常畏潦。付託既得人。
0527c19: 安用掛懷抱。古人云。千粒萬粒一粒生。只者一粒甚
0527c20: 處生。歸堂喫茶。
0527c21: 上堂。內不住受想行識。外不著聲香味觸。出息不涉
0527c22: 萬緣。入息不居陰界。菩提妙華莊嚴。隨所住處常
0527c23: 安樂。便與麼去。只成箇杜撰座主。向我衲僧門下。未
0527c24: 夢見在。擊拂子云。獨立周行如便休。誰振宏綱照千
0528a01: 古。
0528a02: 上堂。無名名之父。空手把鋤頭。步行騎水牛。為萬物
0528a03: 之根源。作天地之太祖。人從橋上過。橋流水不流。拈
0528a04: 拄杖。左卓云。者裏會得。見肇法師即易。見傅大士即
0528a05: 難。右卓云。者裏會得。見傅大士即易。見肇法師即難。
0528a06: 坐斷主人翁。不落第二見。老好痛與三十。貶向無生
0528a07: 國裏。靠拄杖下座。
0528a08: 上堂。半明半暗。半合半開。無向無背。無去無來。曠大
0528a09: 劫來覓不得。四天下人空獃獃。
0528a10: 上堂。人間五月汗滂流。山雨連朝冷似秋。直下便明
0528a11: 心地法。銕鞭三百未輕酬。
0528a12: 師廊下見僧。便云。棋盤石。斫破腦門。盂池。浸瀾
0528a13: 倆板。僧擬議。師便喝。
0528a14: 上堂。諸人知處。良遂總知。威音王前。無一法可增。良
0528a15: 遂知處。諸人不知。阿逸多後。無一法可減。只如麻谷
0528a16: 鋤入菜園。是有指示耶。無指示耶。迷來總似蛾投
0528a17: 火。悟去渾如出籠。
0528a18: 上堂。身上著衣方免寒。口頭說食終不飽。百千諸佛
0528a19: 諸祖師。別更無禪亦無道。拍禪床。下座。
0528a20: 謝兩序上堂。靈機廓徹。智鑑圓。固無動寂之殊。豈
0528a21: 有久新之異。拈起也十日麗天。放下也百川赴海。後
0528a22: 先齊致。左右逢原。正恁麼時如何。三界炎歊爍金石。
0528a23: 蒲團永日自寥寥。
0528a24: 示眾。初祖菩提達磨云。若人造一切罪。自見己已之法
0528b01: 王。即得解脫。者老臊胡。佩般若多羅正印。十萬里踰
0528b02: 沙越漠道。我傳法救迷情。因甚作野干鳴。脾胃肝
0528b03: 膽。涕唾膿血。是地水邊事。非己已之法王也。寒煖呼
0528b04: 吸。動轉施為。是火風邊事。非己已之法王也。呼之有
0528b05: 聲。不見其形。孤明歷歷。言談祗對者。是無量劫來
0528b06: 生死根本。非己已之法王也。且阿那箇。是己已之法王。
0528b07: 別教什麼人見。當其見時。有形耶。無形耶。青耶黃耶。
0528b08: 大耶小耶。者裏脫體分明。達磨大師。與洗有分。
0528b09: 其或未然。碧眼胡。從普通年。直至如今。在眉毛眼
0528b10: 睫上。放妙寶光明。出妙寶音聲。演說安心法門。切忌
0528b11: 當頭蹉過。珍重。
0528b12: 上堂。舉南泉。因入園。見一僧。乃拋瓦礫擲之。其僧回
0528b13: 首。泉乃翹一足。僧無語。泉便歸。僧隨後歸請益云。和
0528b14: 尚擲瓦礫。打某甲。豈不是警覺某甲。泉云。翹足又作
0528b15: 麼生。僧無語。師云。明月之珠。夜光之璧。以暗投人。莫
0528b16: 不按劍而視。南泉老漢。失一隻眼。畢竟如何。頭上
0528b17: 是天。下是地。甜瓜藤結苦胡盧。釋迦不受然燈記。
0528b18: 
0528b19: 慧文正辯佛日普照元叟端禪師語錄卷第四
