0399a01: 
0399a02: 
0399a03: 
0399a04: 
0399a05: No. 1415
0399a06: 穆菴和尚語錄
0399a07: 
0399a08: 目次
0399a09: 天台山明巖大梵禪寺語錄
0399a10: 杭州龍華寶乘禪寺語錄
0399a11: 鎮江金山龍游禪寺語錄
0399a12: 秉拂偈贊
0399a13: 
0399a14: 
0399a15: 
0399a16: 穆菴康和尚初住天台山明巖大梵禪寺語錄
0399a17: 住台州府黃巖廣孝禪寺嗣法門人清逸等編
0399a18: 師於至正丁酉歲。十二月初六日入寺。指山門云。千
0399a19: 人排門。不如一人拔關。乃招手云。盡大地人。總從者
0399a20: 裏入。喝一喝。
0399a21: 祖堂。釘觜銕舌。河目海口。象王回旋。師子吼。
0399a22: 踞室。從上諸佛諸祖。總向者裏釘樁搖櫓。即今要見
0399a23: 新明巖麼。拈拄杖卓云。龍袖拂開全體現。象王行處
0399a24: 絕狐蹤。
0399b01: 拈院帖云。百億須彌山。百億四大海。百億日月。總在
0399b02: 裏許。寶印當空妙。重重錦縫開。
0399b03: 山門疏。眼眼相看。心心相知。人情若好。喫水也肥。
0399b04: 江湖疏。山長水闊。月臆風襟。絲毫不隔。耀古騰今。
0399b05: 諸山疏。四明天台。聯輝接翠。一句全提。千古無對。
0399b06: 指法座云。盡大地。是箇寶華王座。行則與諸人共行。
0399b07: 坐則與諸人共坐。顧視左右云。因行掉臂。更上一層。
0399b08: 遂陞座。拈香云。此香至尊至貴。貫古貫今。爇向寶爐。
0399b09: 端為祝延
0399b10: 今上皇帝萬歲萬歲萬萬歲。伏願。日月齊明。乾坤同
0399b11: 壽。次拈香云。此香。空包不過。大地載不起。東浙西
0399b12: 州。到處貴買賤賣。竟無一人酬其價者。逗到萬壽山
0399b13: 中。撞著箇無意智老凍膿。被他颺在搕堆頭。二十
0399b14: 年間。直是匙挑不上。今日信手拈來。奉為前住開福。
0399b15: 後住靈巖。松源第五世。了庵欲和尚。一爐爇。不圖
0399b16: 報德酬思。貴要熏天炙地。遂插香。召大眾。眾舉首。乃
0399b17: 云。築著鼻孔。燒眼睛。遂趺坐。寒巖和尚白椎云。
0399b18: 法筵龍象眾。當觀第一義。
0399b19: 師垂語云。第一義諦。明逾杲日。寬越太。直下悟去。
0399b20: 天下橫行。其或未然。有疑請問。時有僧出眾云。拾得
0399b21: 寒山古道場。金剛正體露堂堂。高提寶印乾坤大。剎
0399b22: 剎塵塵願舉揚。為國開堂。請師祝聖。答云。天垂寶
0399b23: 山河靜。地湧金蓮日月新。進云。恁麼則群生蒙帝力。
0399b24: 四海樂耕耘去也。答云。紫闕宏開壽域。進云。祝聖
0399c01: 已巳蒙師指示。向上宗乘事若何。答云。前三三後三三。
0399c02: 進云。昔日保壽開堂。三聖推出一僧。保壽便打。意旨
0399c03: 如何。答云。須彌山上擊金鐘。進云。三聖道。你恁麼為
0399c04: 人。瞎鎮州一城人眼去在。保壽擲下拄杖。便歸方
0399c05: 丈。又作麼生。答云。牛皮鞔露柱。僧禮拜　師乃云。世
0399c06: 尊拈華。迦葉微笑。達磨面壁。二祖安心。虎嘯風生。龍
0399c07: 吟霧起。智不可測。識莫能知。所以窮諸玄辯。若一毫
0399c08: 置於太。竭世樞機。似一滴投於巨壑。超凡越聖。
0399c09: 古籠今。直得乾坤蕩蕩。日月輝輝。萬安有截之區。
0399c10: 四海樂無為之化。拈拄杖。卓一下云。但見皇風成一
0399c11: 片。不知何處是封疆。
0399c12: 復舉。僧問趙州。如何是祖師西來意。州云。庭前柏樹
0399c13: 子。僧云。和尚莫將境示人。州云。我不將境示人。僧云。
0399c14: 如何是祖師西來意。州云。庭前柏樹子。師云。趙州渾
0399c15: 鋼打就。生銕鑄成。檢點將來。境志未忘。通身泥水。忽
0399c16: 有人問明巖祖師西來意。只向他道。重巖迥出青霄
0399c17: 外。壓倒須彌千萬峰。
0399c18: 當晚小參。僧出問云。德山小參。因甚不答話。師云。寰
0399c19: 中天子敕。塞外將軍令。僧云。趙州小參。因甚答話。
0399c20: 師云。狗赦書。諸避道。僧禮拜。師云。明巖被你勘
0399c21: 破　乃云。諸佛不出世。祖師不西來。解脫門開。七通
0399c22: 八達。雲從龍風從虎。水流濕火就燥。一一天地。
0399c23: 頭頭玉振金聲。奴使文殊普賢。婢視釋迦彌勒。驅耕
0399c24: 夫牛。令他苗稼滋盛。奪飢人食。教他永絕飢。喚作
0400a01: 神通妙用也得。喚作法爾如然也得。所以寒山子道。
0400a02: 寒山無漏巖。其巖甚濟要。八風吹不動。萬古人傳妙。
0400a03: 諸人還知落處麼。白雲影散青山出。幽石巖高寶月
0400a04: 圓。
0400a05: 復舉。馬祖出世。南嶽遣僧問作麼生。馬祖云。自從胡
0400a06: 亂後三十年。不少鹽醬。師云。大開東閤。飽歸天下衲
0400a07: 子。還他馬祖老人始得。若是佛祖向上一竅。未夢見
0400a08: 在。以拂子擊禪床。下座。
0400a09: 臘八上堂。雪山六年冷坐。向尼連中洗浴。夜半忽
0400a10: 明星。不知打失腦門。帶累後代兒孫。箇箇墮坑落
0400a11: 塹。明巖別資一路。要與釋迦老子相見。拈拄杖云。丈
0400a12: 夫自有衝天志。不向如來行處行。
0400a13: 上堂。身心清淨。諸境清淨。諸境清淨。身心清淨。僧問
0400a14: 雲門。如何是雲門一曲。雲門云。臘月二十五。摩訶般
0400a15: 若波羅蜜。甚深般若波羅蜜。卓拄杖。下座。
0400a16: 歲旦上堂。明教道。新年頭有佛法。鏡清道。新年頭無
0400a17: 佛法。阿呵呵。春山疊亂青。春水漾碧。寥寥天地間。
0400a18: 獨立望何極。喝一喝。
0400a19: 元宵敘謝兩班上堂。一燈然。百千萬億燈俱然。直得
0400a20: 乾坤洞照。少室增輝。長者長法身。短者短法身。南北
0400a21: 東西。各安舊位。好大眾。不用透金剛圈。不用吞栗棘
0400a22: 蓬。遂合掌云。三德六味。施佛及僧。法界有情。普同供
0400a23: 養。良久云。金仙行履處。步步是紅蓮。
0400a24: 上堂。吾心似秋月。碧潭光皎潔。無物堪比倫。教我如
0400b01: 何說。曩謨悉達多般怛囉。春風吹萬。觸處盡開花。
0400b02: 佛涅槃上堂。舉僧問大龍。如何是清淨法身。龍云。山
0400b03: 花開似錦。水湛如藍。師云。大小大龍。只透生死關。
0400b04: 涅槃關未透在。要會清淨法身。十萬八千。驀拈拄杖
0400b05: 云。擊金鐘。輥銕鼓。水東流。日西去。靠拄杖。下座。
0400b06: 四月八日上堂。僧問。如何是定乾坤句。師云。眉毛吞
0400b07: 宇宙。鼻孔礙須彌。僧云。如何是隨波逐浪句。師云。金
0400b08: 毛蹈碎狐狸窟。紅白春風處處花。僧云。如何是截斷
0400b09: 眾流句。師云。舌拄上齶。僧云。悉達太子。今日降生。且
0400b10: 道在三句內。三句外。師云。十字街頭石敢當。僧禮拜
0400b11: 　師乃云。乘白象降王宮。十分賣峭。指天地行七步。
0400b12: 徹骨風流。拈拄杖云。白日青天。雲騰霧涌。九龍噴水
0400b13: 沐金驅。千古萬古活鱍鱍。卓拄杖。下座。
0400b14: 退院上堂。古德道。去去實不去。來來實不來。山僧都
0400b15: 不會。露柱笑咍咍。恁麼說話。好箇淈漢。山僧來時
0400b16: 決定是來。去時決定是去。有甚麼會不會。良久云。露
0400b17: 柱笑咍咍。乾坤正眼開。青山隨處好。一步一樓臺。拈
0400b18: 拄杖。卓三下。下座。
0400b19: 次住杭州龍華寶乘禪寺語錄
0400b20: 參學門人　智辯　等編
0400b21: 師於至正甲辰歲。九月一日入寺。拈起劄付。示眾云。
0400b22: 此是太尉大丞相。顯揚從上佛祖真實巴鼻底公驗。
0400b23: 諸人還會麼。橫身當宇宙。一句定綱宗。
0400b24: 指法座。舉步登須彌頂。疊足坐菩提座。萬德不將來。
0400c01: 全超法報化。升座拈香。祝
0400c02: 聖畢。次拈香云。此香。拈起也。天回地轉。放下也。雨順
0400c03: 風調。奉為千佛塔院。南堂欲和尚。一爐爇。不圖報
0400c04: 德酬恩。只貴熏他鼻孔。遂趺坐。靈隱和尚白椎云。
0400c05: 法筵龍象眾。當觀第一義。
0400c06: 師垂語云。第一義諦。在諸佛。未增。在眾生。未減。
0400c07: 一椎擊碎。界流輝。眾中莫有大家出手。共相提唱
0400c08: 者麼。僧問。龍華三會揭天開。露柱燈籠笑滿腮。何翅
0400c09: 化身千百億。塵塵涌出玉樓臺。如何是和尚為人一
0400c10: 句。師云。頭上漫漫。下漫漫。僧云。恁麼則地普天
0400c11: 齊廓悟。人人定國與安。師云。萬年松頂結蟠桃。僧
0400c12: 問。達磨九年面壁。意旨如何。師云。油煎石磉盤。僧禮
0400c13: 拜。師云。無你下口處　乃云。只箇心心心是佛。十方
0400c14: 世界最靈物。縱橫妙用可憐生。一切不如心真實。
0400c15: 起拂子云。布袋和尚來也。不審不審。將謂是布袋和
0400c16: 尚。元來是雙林善慧大士。即今在拂子頭上。放大
0400c17: 光明。演說妙偈。夜夜抱佛眠。朝朝還共起。起坐鎮相
0400c18: 隨。語默同居止。纖毫不相離。如身影相似。欲識佛去
0400c19: 處。只者語聲是。好大眾。一切處光明燦爛。一切處得
0400c20: 大自在。塵塵爾。剎剎爾。念念爾。直得皇風普扇。佛日
0400c21: 高懸。天人群生。咸霑利樂。拈拄杖卓一下云。四海澄
0400c22: 清天一統。干戈偃息賀昇平。
0400c23: 復舉。僧問南嶽讓和尚云。如鏡鑄像。像成後。為甚麼
0400c24: 不鑑照。南嶽云。雖然不鑑照。謾他一點不得。師云。老
0401a01: 南嶽。提持生佛未具已巳前一著。驚天動地。徹古該今。
0401a02: 汝諸人。還曾夢見也未。良久云。無雲生嶺上。有月落
0401a03: 波心。下座。
0401a04: 初祖忌拈香。吾本來茲土。雄雄戴角虎。傳法救迷情。
0401a05: 打破蔡州城。一花開五葉。日月光燁燁。結果自然成。
0401a06: 水綠映山青。還見達磨大師麼。達大道兮過量。通佛
0401a07: 心兮出度。不與凡聖同纏。超然名之曰祖。便插香。
0401a08: 上堂。舉盤山道。向上一路。千聖不傳。慈明道。向上一
0401a09: 路。千聖不然。師云。二大老。與麼說話。大似接竹點月。
0401a10: 龍華道。向上一路。地天。
0401a11: 上堂。舉僧問趙州。狗子還有佛性也無。州云。無。師云。
0401a12: 狗子無佛性。頭正尾亦正。跳出向上關。急急如律令。
0401a13: 參。
0401a14: 佛誕生上堂。以拂子作舀湯勢。我今灌沐諸如來。淨
0401a15: 智莊嚴功德聚。五濁眾生令離垢。同證如來淨法身。
0401a16: 好大眾。如是則塵塵是佛。剎剎是佛。日日浴佛。時時
0401a17: 浴佛。汝等諸人。還曾契悟也無。若也契悟。我不敢輕
0401a18: 於汝等。若不契悟。汝等皆當作佛。擲拂子作舞。下座。
0401a19: 一日。僧問。牛頭未見四祖時如何。師云。頭上著枷。
0401a20: 下著杻。僧云。見後如何。師云。要坐即坐。要行即行。
0401a21: 上堂。舉世尊因五通仙人問。佛有六通。我只五通。如
0401a22: 何是那一通。世尊召仙人。仙人應諾。世尊云。那一通
0401a23: 你問我。頌曰。那一通你問我。黃檗樹頭懸蜜果。燈籠
0401a24: 拍手笑呵呵。祥麟掣斷黃金鎖。
0401b01: 上堂。舉那吒太子。析肉還母。析骨還父。然後現本身。
0401b02: 運大神力。為父母說法。佛眼遠和尚云。肉既還母。骨
0401b03: 既還父。畢竟用甚麼為身。且道。說甚麼法。頌曰。骨肉
0401b04: 都還父母了。十方剎海露全身。雲開野水浮空綠。雨
0401b05: 過春山潑黛新。
0401b06: 次住鎮江金山龍游禪寺語錄
0401b07: 落髮小師　寶日　等編
0401b08: 師於大明洪武七年。四月二十一日入寺。指山門云。
0401b09: 一門一切門。一入一切入。青天白雨飛。大海須彌立。
0401b10: 喝一喝。
0401b11: 佛殿云。磚頭瓦礫。璚樓玉殿。百草頭上。丈六金身。良
0401b12: 久云。出頭天外看。誰是我般人。
0401b13: 伽藍堂云。靈從何來。聖從何起。玉出崑岡。金生麗水。
0401b14: 祖師堂云。西天也與麼。東土也與麼。天下老和尚悉
0401b15: 皆與麼。老僧亦與麼。插香云。一印印定。水泄不通。
0401b16: 踞室。靈山拈華。只得一橛。少林面壁。只得一橛。拈拄
0401b17: 杖按膝云。橫也在我。也在我。與也在我。奪也在我。
0401b18: 遂卓一下云。水流溼。火就燥。
0401b19: 本府疏。位鎮江山。匪寬匪猛。咫尺九天。光輝耿耿。
0401b20: 指法座云。法空寶座。何高何下。坐斷千差正路通。草
0401b21: 庵換琉璃瓦。遂陞座。拈香云。此香。包天包地。為
0401b22: 為臺。覆育大千。萬方熏益。爇向寶爐。端為祝延
0401b23: 大明世界主。當今皇帝。聖躬萬歲萬歲萬萬歲。皇后
0401b24: 齊年。皇太子千秋。洎滿宮天眷。伏願。乾坤同壽。日月
0401c01: 齊明。金輪御而海嶽安。玉燭調而天運序。
0401c02: 復拈香云。此香。表裏貞堅。近遠瞻仰。奉為闔郡闔邑。
0401c03: 一切大小官僚。守禦一切大小官僚。同增祿筭。伏願。
0401c04: 政蹟超漢唐。姓名輝竹帛。
0401c05: 次拈香云。此香。古今。非妙非麤。第三回拈出。供
0401c06: 養我金剛幢的嗣。千佛慈雲院。了庵大和尚。一爐爇
0401c07: 。用酬法乳之恩。
0401c08: 趺坐。垂語云。鐘不打不響。鼓不打不鳴。莫有向上作
0401c09: 家。出來激揚看問答不錄　提綱云。世尊有密語。充
0401c10: 滿三千大千界。迦葉不覆藏。山河大地放光明。不是
0401c11: 心不是佛不是物。
0401c12: 君上以此開闢萬。宏宣聖化。丞相以此鈞調九有。
0401c13: 理陰陽。六軍以此掃蕩欃槍。百官以此播揚政治。
0401c14: 宗教以此輔翊　王度。民物以此厚植生基。普扇堯
0401c15: 風。高懸舜日。便見甘露降神鳥來。瑞麥產器車出。當
0401c16: 與麼時。且道如何祝頌。擊拂子云。天高群象正。海闊
0401c17: 百川朝。
0401c18: 復舉。王常侍訪臨濟。臨濟引常侍。僧堂內閒行次。常
0401c19: 侍問云。者一堂僧還看經麼。臨濟云。不看經。常侍又
0401c20: 問。還坐禪麼。臨濟云。不坐禪。常侍云。既不看經。又不
0401c21: 坐禪。畢竟作什麼。臨濟云。總教伊成佛作祖去。常侍。
0401c22: 大悟云。金屑雖貴。落眼成翳。師云。老臨濟。高提正印。
0401c23: 王常侍。覿體承當。等閑便見祖道光輝。王綱顯白。大
0401c24: 眾。還委悉麼。掣開金殿鎖。撞動玉樓鐘。下座。
0402a01: 當晚小參云。古者小參。謂之家教。何謂之家。世俗家。
0402a02: 五蘊家。三界家。能出不入。故謂家教。我輩棄離父母。
0402a03: 著壞色衣。不涉眾緣。安處林野。名出世俗家。悟染淨
0402a04: 法。不滯塵勞。不膠惑執。名出五蘊家。騎聲跨色。越聖
0402a05: 超凡。打破空。得大自在。名出三界家。若也果能如
0402a06: 是。　　隨功賞賜。田宅衣物。種種珍寶。老僧不散愛
0402a07: 惜。只如髻裏明珠。亦乃兩手分付。大眾還肯可麼。拈
0402a08: 拄杖卓一下云。海神知貴不知價。留與人間光照夜。
0402a09: 復舉。法燈禪師示眾云。本志隈藏巖谷。隱遯過時。奈
0402a10: 緣先師有未了公案。今日出來。為他了。時有僧出
0402a11: 問。如何是未了公案。法燈便打。僧云。為甚打某甲。法
0402a12: 燈云。是你殃及我。師云。大小法燈。正是夢裏惺惺。說
0402a13: 殃及我。殃及你。幾時會洒洒落落乾淨去。新金山也
0402a14: 下一著。晴屋。乘時刈禾。輸賦王租了。鼓腹
0402a15: 唱高歌。下座。
0402a16: 留兩班上堂。獨樹不成林。單絲不成線。旃檀叢裏。須
0402a17: 是旃檀圍繞。獅子窟中。還許獅子吼。同建法幢。共
0402a18: 立宗旨。便能洗光佛日。播振玄風。善世澤民。各安家
0402a19: 業。譬如百千燈光。同照一室。光光相照。各不相借。所
0402a20: 以道。是法住法位。世間相常住。正恁麼時。且道。不傷
0402a21: 物義一句。如何舉似。地靈步步雪山草。僧寶人人滄
0402a22: 海珠。下座。
0402a23: 端午敘謝首座藏主管事耆舊上堂。切玉泛葛蒲。包
0402a24: 金堆角黍。一飽忘百饑。一句離眾苦。薰風自南來。拂
0402b01: 拂吹庭戶。人情既和洽。應答如鐘鼓。赤口與白舌。翻
0402b02: 作好歌舞。煌煌少林宗。赫赫面壁祖。僧問如何是面
0402b03: 壁祖底消息。乃云。攙南泉位底不是。轉一大藏教
0402b04: 底不是。透得金圈吞得栗棘底不是。畢竟如何。喫茶
0402b05: 去。
0402b06: 上堂。舉文殊三處度夏。迦葉白椎。擬擯文殊。忽見百
0402b07: 千文殊。左右彌布。世尊謂迦葉云。汝欲擯那箇文殊。
0402b08: 師云。文殊八面玲瓏。迦葉一味擔板。擔板中有玲瓏
0402b09: 消息。玲瓏裏有擔板規模。二俱不涉。畢竟如何。臨鴆
0402b10: 砧臨鴆砧。井底種林檎。今年桃李貴。一顆直千金。下
0402b11: 座。
0402b12: 師一日垂語云。威音王以前。與汝日用現行。相去多
0402b13: 少。又云。打破髑髏。向什麼處。見釋迦老子。又云。來時
0402b14: 因甚無口。
0402b15: 秉拂
0402b16: 秦川天寧冬至秉拂。垂語云。法不孤起。仗境方生。現
0402b17: 前燈燭熒煌。象龍圍繞。乃至山河大地。日月星辰。卉
0402b18: 木叢林。人畜草芥。悉皆是境。阿那箇是法。燈燭熒煌。
0402b19: 象龍圍繞。乃至山河大地。日月星辰。卉木叢林。人畜
0402b20: 草芥。悉皆是法。阿那箇是境。於此見得。倜儻分明。便
0402b21: 可向高高峰頂橫行。深深海底闊步。莫有恁麼俊快
0402b22: 衲僧。試出來。相唱和。僧問。達磨未來時如何。答云。
0402b23: 塞壑填溝。進云。來後如何。答云。輝天鑑地。進云。畢竟
0402b24: 如何。答云。須彌山香水海　乃云。豁開戶牖。萬里不
0402c01: 挂片雲。當軒者誰。突出青天白日。恁麼恁麼。南瞻部
0402c02: 洲打鼓。北單越升堂。不恁麼不恁麼。海底輥紅塵。
0402c03: 山頭飛白浪。恁麼中不恁麼。十字街頭吹銕笛。千峰
0402c04: 頂上放憨癡。不恁麼中恁麼。三更夜半唱巴歌。無
0402c05: 端驚起梵王睡。九霄絕翳。何用穿通。一道神光。未
0402c06: 昏昧。拈拄杖云。看看。上方拄杖子。變作釋迦老子。放
0402c07: 大光明。照徹三千大千世界。上窮有頂。下透金輪。於
0402c08: 其中間。演說摩訶大般若。無二無二分。無別無斷故。
0402c09: 直得毗盧遮那如來。化成妙寶樓閣。多寶世尊。涌出
0402c10: 七層妙塔。交相贊賀云。善哉善哉。希有希有。正恁麼
0402c11: 時。東海龍王。忍俊不禁。踊躍歡喜。鼓吉祥風。澍甘露
0402c12: 雨。向靈山會上。報諸大眾道。群陰既剝。一陽已巳生。
0402c13: 運推移。日南長至。應時納祜。慶無不宜。廓萬古之
0402c14: 徽。混一團之和氣。卓拄杖一下云。水歸大海波濤
0402c15: 壯。雲到蒼梧氣象高。
0402c16: 復舉。洞山冬夜喫果子次。問泰首座云。有一物。黑似
0402c17: 漆。上推天。下拄地。常在動用中。動用中不得。過在
0402c18: 什麼處。泰云。過在動用中。洞山令侍者掇退果卓。師
0402c19: 云。洞山坐籌帷幄。泰首座決勝千里。便見內外和平。
0402c20: 上下如一。雖然。只如洞山令侍者掇退果卓。意作麼
0402c21: 生。掀翻海岳求知己巳。撥動乾坤見太平。
0402c22: 靈隱冬至秉拂。垂語云。向上一著。如天普。如地普
0402c23: 擎。如日普照。如風普吹。如大火聚。近之則燎面門。
0402c24: 如塗毒鼓。撾之則喪身失命。眾中莫有不惜性命的
0403a01: 衲子麼。出來相激揚。時有僧出眾云。吹大法螺。擊
0403a02: 大法鼓。演大法義。雨大法雨。正恁麼時。願聞法要。答
0403a03: 云。鯨吞海水盡。露出珊瑚枝。進云。如何是吹大法螺。
0403a04: 答云。一聲在諸人耳。進云。如何是擊大法鼓。答云。
0403a05: 震天動地。進云。如何是演法大義。答云。一字不著畫。
0403a06: 進云。如何是雨大法雨。答云。三草二木。同時發生。進
0403a07: 云。擘破泰山雷未猛。照開滄海月非光。答云。脫烏
0403a08: 龜飛上天。僧歸眾。隨云。雲從龍風從虎　乃云。一法
0403a09: 若有。毗盧墮在凡夫。萬法若無。普賢失其境界。恁麼
0403a10: 也不得。不恁麼也不得。恁麼不恁麼總不得。靈鋒寶
0403a11: 劍。常露現前。擬欲眸。橫屍萬里。拈拄杖。左邊卓一
0403a12: 下云。群陰向者裏剝盡。右邊卓一下云。一陽向者裏
0403a13: 復生。遂橫按云。山河大地。和氣潛回。草木叢林。溫風
0403a14: 普扇。佛殿共山門額。燈籠對露柱掀眉。飛來峰
0403a16: 印。頭頭顯示威權。譬如金翅擘海。直取龍吞。香象渡
0403a17: 河。截流而過。又如師子筋琴。鼓之則群音頓絕。阿呵
0403a18: 呵。囉囉哩。須彌頂上擊金鐘。大洋海底行闊步。赤
0403a19: 波斯戴道冠。忿怒那吒擎銕柱。靠拄杖云。擘開華岳
0403a20: 連天秀。放出黃河徹底清。
0403a21: 復舉。僧問古德。如何是冬來事。德云。京師出大黃。師
0403a22: 云。古德恁麼提持。正如平地上。擲出生銕蒺藜相似。
0403a23: 教你進且無門。退亦無路。若是俊快衲僧。一咬咬破。
0403a24: 便見通身汗下。百病消除。獨步大方。自由自在。輒或
0403b01: 一偈。舉似大眾。京師出大黃。高價壓諸方。一擊百
0403b02: 碎。光輝滿大唐。
0403b03: 偈贊
0403b04: 觀音大士二首
0403b05: 稽首廣大清淨海。涵育無邊諸世界。耳根顯示圓通
0403b06: 門。救護苦惱眾生眾。眾生本性本清淨。與觀世音無
0403b07: 有異。剎那轉念能證悟。寂滅現前超世間。譬如皓月
0403b08: 行空。影落一切江海水。月月光明互交。究竟不
0403b09: 離本月相。我今既作如是觀。剎剎塵塵體如是。普願
0403b10: 法界諸有情。成就圓通真實義。
0403b11: 聞所聞盡。覺所覺空。尋聲救苦。開發盲聾。一真不昧
0403b12: 兮塵塵解脫。六用休復兮法法圓通。十方無影像。三
0403b13: 界絕行蹤。坐斷乾坤千百億。金烏飛出海門東。
0403b14: 大士行道相
0403b15: 無行無住妙圓通。大地群生體本同。淨極光明真佛
0403b16: 母。塵塵剎剎播玄飛。
0403b17: 大士童真相
0403b18: 髻綰無螺大地春。巖間欹坐顯天真。無邊苦海圓通
0403b19: 境。眼裏聞聲處處新。
0403b20: 大士師子吼相
0403b21: 師子吼。無畏說。眼藏筋。口存舌。圓通法門。紅爐片雪。
0403b22: 透頂醍醐滴滴。普為眾生除惱熱。
0403b23: 大士四十二臂相
0403b24: 法王大將。普施無畏。或慈或威。或定或慧。或現爍迦
0403c01: 囉首。八萬四千。或現母陀羅臂。四十有二。上契十方
0403c02: 諸佛。同一慈力。下合六道眾生。同一悲仰。感應二求
0403c03: 而無爽無失。度越八難而無罣無礙。所謂十方圓通。
0403c05: 母第一三昧者矣。
0403c06: 文殊大士草衣相
0403c07: 金剛窟。隱顯自由。清山。游戲自在。一草一木。示妙
0403c08: 法身。一談一笑。示真法界。彼呂氏子。感應神遇。蒲衣
0403c09: 被體。金文在手。詎非所謂事事無礙。發明根本妙光
0403c11: 維摩居士
0403c12: 空色空人。空名空法。證大菩提。獲大解脫。彈偏折小
0403c13: 兮金獅吼。歎大褒圓兮龍象蹴踏。無住本有何本。
0403c14: 不二門是何門。香積飯飽盡毗耶。方丈室吞爍乾坤。
0403c15: 咦。彼上人者難酬對。老倒文殊喪膽魂。
0403c16: 鏡容大士
0403c17: 鷹巢托質。龍阜接神。時動時靜。安居禪定。或隱或顯。
0403c18: 覺悟王臣。錫杖上挑起刀尺拂。鏡面裏現出齊梁陳。
0403c20: 無生路。通達十方剎海。涅槃食。飫飽三界天人。物物
0403c21: 全彰聖相。塵塵常轉法輪。燈火香交錯處。乾坤日
0403c22: 月愈光新。
0403c23: 穢跡金剛像
0403c24: 舍那化身釋迦。寶華臺光明赫赫。釋迦現形穢跡。瞻
0404a01: 部洲傾伏魔邪。物物純真。頭頭顯密。大慈悲。飲以九
0404a02: 醞之醴。大忿怒。沃以甘露之漿。聖鎔凡。全機妙用。
0404a03: 世出世間而作大饒益。佛前佛後而廣著功勛者也。
0404a04: 栽松道者
0404a05: 濁港江頭。雙峰寺裏。前身後身。一倒一起。钁頭拋下
0404a06: 松自長。乾坤大地作陰。
0404a07: 借韻示辯侍者
0404a08: 莫儂家眼似眉。九年面壁是吾師。要知父母生前
0404a09: 句。記取巖中惡罵時。
0404a10: 瞿曇百計誘難陀。倒腹傾腸沒奈何。拶破面門親搆
0404a11: 得。啞兒拍手忽能歌。
0404a12: 寄允中巖宗師
0404a13: 三學巖身性自圓。百千日月向空懸。或持或犯俱清
0404a14: 淨。不負波離五部傳。
0404a15: 牧童
0404a16: 放出溈山水牯牛。溪南溪北暖雲。春風細草連天
0404a17: 綠。穴鼻無繩飽便休。
0404a18: 送詵維那
0404a19: 桶處髑髏乾。剎海三千掌上觀。吹起還鄉無孔
0404a20: 笛。扶桑日出涌金盤。
0404a21: 次韻答滿藏主
0404a22: 三千里外同風句。一對眉毛眼上橫。萬仞頭翹足
0404a23: 看。木人拍手火中行。
0404a24: 古德云。青青翠竹。盡是真如。黃花。無非
0404b01: 般若。頌云
0404b02: 金烏海底明。玉馬空中走。踏倒須彌盧。面南看北斗。
0404b03: 送僧
0404b04: 草綠花紅師子吼。天高地闊象王行。野狐腦裂群魔
0404b05: 伏。又見黃河一度清。
0404b06: 持淨
0404b07: 彈指聲前戶豁開。屎坑化作碧蓮臺。笑看清淨毗盧
0404b08: 體。糞掃堆頭輥出來。
0404b09: 次韻寄夢堂和尚
0404b10: 看山看水放摩陀。佛祖宗綱定。若何。八桂峰前吹銕
0404b11: 笛。木人拍手石人歌。
0404b12: 拜翠峰明覺祖師
0404b13: 驚濤拍岸月如盆。湖上人家竹門。截斷眾流無向
0404b14: 背。明明一句定乾坤。
0404b15: 
0404b16: 穆菴康和尚語錄終
0404b17: 
0404b18: No. 1415-A
0404b19:  附記
0404b20: 
0404b21: 日本義堂和尚日工集曰。永德四年甲子。年六十。
0404b22: 在等持。十二月二日。赴建仁大龍菴忌齋。點心罷。
0404b23: 大清引入南昌菴。諸老雜話。余問椿庭。比見康穆
0404b24: 菴語。尾書曰郊臺。何也。庭曰。穆菴時住杭州龍華。
0404c01: 與郊臺近。南渡宋都。祭天於南郊。故云郊臺。臺
0404c02: 乃祀天之臺也。
0404c03: 又曰。永德二年壬戌。正月二十九日。古劍話曰。
0404c04: 回自江南。海中值結夏者六人。作偈曰。圓覺伽藍
0404c05: 海上漚。安居禁足渡頭舟。蠟人解唱還鄉曲。乃
0404c06: 一聲山水幽。或至康穆菴處。誤舉此偈。以解唱。作
0404c07: 喚作。穆菴曰。必誤矣。非古劍語。喚作字不好云云。
0404c08: 穆菴乃了菴法嗣也。
