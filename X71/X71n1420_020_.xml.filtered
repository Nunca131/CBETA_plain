0655c01: 
0655c02: 
0655c03: 
0655c04: 佛日普照慧辯楚石禪師語錄卷第二十
0655c05: 
0655c06: 著附水陸陞座及行狀塔銘
0655c07: 侍者　中端正參等　編
0655c08: 入上人血書華嚴經
0655c09: 夫常住真心。舉一塵而塵塵頓現。難思妙德。修一行
0655c10: 而行行全彰。喻眾色之依空。若千波之海。始從信
0655c11: 地。無位不周。終至覺場。本體何別。然眾生迷於妄念。
0655c12: 不知即妄以明真。諸佛照於圓宗。所以唱玄而設教。
0655c13: 事非報化之末跡。理絕凡聖之常談。今古熾然。物我
0655c14: 交徹。此華之大旨。為經之元首也。與比丘悟入。
0655c15: 證十法界。入重玄門。泯性相而不無。示身心而非有。
0655c16: 刺剌血為墨。書寫是經。下筆時親見普賢。彈指處已巳參
0655c17: 慈氏。積劫求之而不足。半偈得之而有餘。當令神物
0655c18: 護持。廣作世間饒益。
0655c19: 血書蓮經
0655c20: 妙理玄。真乘湛寂。念而無念。甘露沃其心。持而不
0655c21: 持。金印封其口。所以分身佛集。多寶塔來。遠近同歸。
0655c22: 古今共貫。三世如來法施之式。十方菩薩悟入之因。
0655c23: 謾勞歷劫證修。不出剎那圓具。然鍾鼓非禮樂之本。
0655c24: 而器不可去。文字非宗乘之極。而書不可無。因筌以
0656a01: 得魚。藉指而觀月。昔藥王然身於淨明德佛。釋迦屈
0656a02: 體於阿私陀仙。即以不堅之身。了於常住之法。慧光
0656a03: 蘭若比丘德慧。刺剌血而書此經。畢命以弘斯道。毫端
0656a04: 散綺。諸天莫不雨花。紙上流金。大地為之震動。譬夫
0656a05: 膏油相續。而燈不滅。條甲無間而木向榮。慎厥終惟
0656a06: 其始。佛法無多子。久長難得人。勉之。
0656a07: 經王尊貴。祕藏幽深。究竟絕於名言。方便令其悟入。
0656a08: 自如來開演。出彼千齡。及羅什再翻。成茲七軸。受持
0656a09: 讀誦。如飲海以無邊。書寫流通。若量空而不盡。潛利
0656a10: 陰益。妙用恒沙。隨喜讚揚。神功叵測。有比丘惟德
0656a11: 者。丹誠貫日。素檢懷霜。念得度之緣。非師不具。臻報
0656a12: 恩之極。捨佛何由。由是發起行雲。煉磨心地。瀝十指
0656a13: 血。終七軸經。以報師恩。以酬佛廕。推此志也。豈小緣
0656a14: 哉。凡我同流。宜加讚歎。
0656a15: 書楞嚴經
0656a16: 性覺妙明。古今而不變。本覺明妙。在迷悟而皆如。
0656a17: 假喻空而不空。發揮相而非相。超乎聞見。異彼
0656a18: 因緣。交光相羅。彌滿清淨。十方諸佛。同宣了義之玄
0656a19: 旨。一切眾生。咸具圓通之正體。只為客塵擾擾。豈知
0656a20: 日用昭昭。耳目所拘。孰解騎聲色。根塵未脫。安能
0656a21: 息慮忘緣。墮情想之樊籠。感昇沈之業報。譬如眚目
0656a22: 暈此明燈。宛若漚花發於巨海。外列山河世界。中分
0656a23: 鬼畜人天。本因織妄而成。莫匪瞪勞而現。四三宛轉。
0656a24: 十二輪環。生死死生。有無無有。直下斷除愛欲。還他
0656b01: 調御丈夫。自今疾至菩提。教我多聞弟子。超越五蘊
0656b02: 區宇。廓清十種禪那。如能宣此心。乃可制諸外道。
0656b03: 利人利己已。世出世間。證不動尊。成無上覺。未城澄照
0656b04: 沙彌智祚。少年苦行。銳志禪門。具足爍迦羅心。書寫
0656b05: 首楞嚴典。一誠注相。十帙奏功。誓畢世以受持。命譾
0656b06: 才而稱述。姑伸梗。甚愧荒蕪云爾。
0656b07: 題十六羅漢畫卷
0656b08: 梵語阿羅漢。此翻殺賊。應供。無生。中含三義。故東土
0656b09: 不翻。殺賊者。是殺無明賊。應供者。應天上人間之供。
0656b10: 無生者。了自性涅槃。本自不生。今亦非滅。般若云。斷
0656b11: 順上分五結永盡。名阿羅漢。上五結者。一色愛。謂色
0656b12: 界愛。二無色愛。謂無色界愛。三無明。謂心不了。四掉。
0656b13: 謂心躁動。五慢。謂心自高。華嚴云。上品十善。以智慧
0656b14: 脩習。心狹劣故。怖三界故。闕大悲故。從他聲聞而解
0656b15: 了故。名聲聞乘。此阿羅漢。唯佛一人。能訶責之。令其
0656b16: 進修不已巳。而圓佛果。餘小眾生。不宜輕忽。但當恭敬
0656b17: 供養求福。世出世間。而為津梁。外書云。千里之行。始
0656b18: 於足下。九層之臺。起於累土。夫豈不然哉。
0656b19: 大悲像記
0656b20: 大悲千手眼者。觀音大士應化之身也。恭惟大士。因
0656b21: 地行願。可得而言者。已巳備載於諸經。若曰神功聖德。
0656b22: 千變萬化。不可得而思議也。假使有人。以百億須
0656b23: 彌山為筆。以百億大海水為墨。以百億娑婆世界為
0656b24: 紙。始從今日。盡未來際。大書特書屢書。不一書以捃
0656c01: 摭之。於百千那由他。恒河沙。不可說不可說轉分中。
0656c02: 未能書一分也。復次有人。以十方空。諸佛國土。稻麻
0656c03: 竹葦。草木叢林。悉為微塵。一一塵悉化無量身。一一
0656c04: 身悉具無量舌。一一舌悉縱無量辨。始從今日。盡未
0656c05: 來際。顯說密說。晝夜說無間歇。以贊詠之。於百千那
0656c06: 由他恒河沙。不可說不可說轉分中。未能說一分也。
0656c07: 雖然多之。所宗之謂一。一即一切。一切即一。其小無
0656c08: 內。其大無外。若然者。雖以一丸之土。一指之木。一銖
0656c09: 之金。為之像設。亦何異於百萬三千大千世界之身
0656c10: 座乎。至正四年秋。予來主壽山。明年與眾議。建萬佛
0656c11: 寶閣。又明年閣成。又明年。而得耆舊比丘若欽施財。
0656c12: 造大悲像。明年而功就。於戲。法身固不可以數測。今
0656c13: 示其小者。特丈六之軀耳。其面二十有一。其手一千
0656c14: 有八。其目則如其手之數。而加面焉。其四十二手。各
0656c15: 有所執。光於座。座承於足。由足下座石。至頂上化
0656c16: 佛。高凡四十尺有奇。木用楠桐。髹用朱漆。金用純金。
0656c17: 日光在左。月光在右。善財龍女。韋天大權。以次列侍。
0656c18: 驟開戶而望之。晃晃乎。若七金之山。來從海上。而屹
0656c19: 立於前也。大哉施心。固不可以物計。今標其信者。特
0656c20: 緡錢一萬餘耳。亦豈易耶。嘗歎欽之積財。儉不為己已。
0656c21: 既重飾大殿佛像。而復力為此像。人方口之而不置。
0656c22: 欽獨謙之而不伐。斯人也。將欲警夫後人也。故有作
0656c23: 焉。後人也將欲繼夫斯人也。宜有述焉。若無作又無
0656c24: 述。雖有此記。誰無此記。若有作又有述。雖無此記。誰
0657a01: 有此記。是不可不記也。龍集己丑。至正九年春。住持
0657a02: 梵琦撰。
0657a03: 重修釋迦如來真身舍利寶塔頌
0657a04: 諸佛如來。出現於世。莫不皆示八種之相。從初降神
0657a05: 誕生。乃至出家修道。降魔成佛。轉法輪。最後入涅槃。
0657a06: 碎紫金軀。為八萬四千舍利。使天人龍鬼。造塔供養。
0657a07: 罪滅福生。終在菩提。我本師釋迦牟尼如來。此云能
0657a08: 仁寂默。當現在賢劫第四佛。住兜率天。為護明大士
0657a09: 滿足天尊。四千歲補處。時至於是下生迦維羅衛國。
0657a10: 淨飯王宮。乘日象。入摩耶夫人胎。十月滿足。從右
0657a11: 而誕。當東震旦國。周昭王。二十四年甲寅歲。四月八
0657a12: 日也。至四十二年二月八日。遊四門踰城出家。時年
0657a13: 十九。歷試邪法。摧伏外道。穆王三年癸未歲。二月八
0657a14: 日。明星現時成道。為憍陳如等五人。轉四諦法輪。皆
0657a15: 證道果。住世說法。四十九年。後告上首神足。摩訶迦
0657a16: 葉云。吾以清淨法眼。涅槃妙心。實相無相。微妙法門。
0657a17: 分付於汝。汝當護持并阿難。副貳傳化。無令斷絕。
0657a18: 又付金縷僧伽梨衣。轉授慈氏付囑訖。即於熙連河
0657a19: 側。娑羅雙樹間。右累足。泊然而逝。實穆王五十二
0657a20: 年。壬申歲二月十五日也。闍維火滅。八王共分舍利。
0657a21: 歸國建塔。競留供養。滅度一伯年。有王名阿育。此云
0657a22: 無憂。取諸塔中所有舍利。八萬四千顆。造八萬四千
0657a23: 塔。閻浮聚落。滿一億家者。耶舍尊者。遣鬼神。以一塔
0657a24: 鎮之。按宣律師感通錄。震旦塔。凡十三所。劉薩訶所
0657b01: 禮者。獨明州阿育王寺。舍利光明特盛。至誠祈禱。必
0657b02: 彰感焉。梵琦生緣象山。九歲出家。便聞建塔。功德最
0657b03: 大。往往默感於心。天曆元年。戊辰歲二月三日。住持
0657b04: 海鹽州天寧永祚禪寺。時年三十四壬申歲。建千佛
0657b05: 閣。元統二年甲戌歲。夢龍王獻寶。因募塔緣。檀施日
0657b06: 臻。後至元二年。丙子歲春。龍化蜿蜒之形於丈室。五
0657b07: 彩畢備。四方來觀之。凡兩月而去。及塔成復來。隱見
0657b08: 非一。至今祀為應夢龍王。夏填築塔基。三年丁丑歲。
0657b09: 九月二十三日子時。起手建塔。至辛巳歲奏功。凡七
0657b10: 層八面。高二十四丈。莊嚴綺麗。見者皆悅。越十二年
0657b11: 兵興。己已亥秋失寶瓶。計白金二伯兩。當是時。謝事嘉
0657b12: 禾天寧。結庵閑居。眾請再領寺事。乃造石寶瓶取。
0657b13: 至正二十四年。甲辰秋。九月二十四日。奉瓶修塔。天
0657b14: 雨寶花。明年乙巳歲七月。泥方畢。自丁丑至乙巳。
0657b15: 凡二十有九年矣。梵琦年七十。瞻禮旋繞。歡喜踊躍。
0657b16: 百拜稽首。而說頌言。
0657b17: 如來舍利無有邊不啻八萬四千顆
0657b18: 天上人間所造塔其數過於恒河沙
0657b19: 金銀真珠與璃車渠琥珀及瑪瑙
0657b20: 或用玻水晶等并黑沈水赤栴檀
0657b21: 種種雕鏤功嚴飾所獲妙果不思議
0657b22: 或奉一花供一香或但低頭合指爪
0657b23: 或繞一禮一拜莫不皆坐菩提場
0657b24: 或以香水洒其地或磨香泥塗其壁
0657c01: 或燒油燈作光曜無有不圓佛智者
0657c02: 已巳去釋迦滅度久塔為第一之福田
0657c03: 盤如棗葉剎如針其影巍然至梵世
0657c04: 譬如空平等入不離塵隙芥子孔
0657c05: 我今興建大浮圖亦有先佛真身住
0657c06: 廣嚴麗包法界一切如來處其中
0657c07: 諸大菩薩及聲聞莫不俱來受供養
0657c08: 天龍八部咸訶護凡有目者悉觀瞻
0657c09: 明月寶珠置其頂寶篋真言實其腹
0657c10: 入夜銀缸射星斗熾然花開天樹王
0657c11: 八角風鈴演妙音七層欄楯共圍繞
0657c12: 普為眾生作饒益功德高厚若須彌
0657c13: 亦如大海納百川古今鎮長在
0657c14: 願共法界諸含識同得往生極樂國
0657c15: 韋陀尊天贊
0657c16: 妙高四埵。南有提婆。其下將軍。名曰韋陀。位在童真。
0657c17: 護我支那。兜鍪甲。持杵降魔。二十八部。三十二將。
0657c18: 將中最賢。帝釋所仗。坐則為起。背則為向。護善遮惡。
0657c19: 積德修行。末世比丘。稟戒不全。起居食息。實賴尊天。
0657c20: 如跛得杖。如渡得船。受佛付囑。願海無邊。
0657c21: 水陸陞座
0657c22: 洪武元年。九月十一日。欽奉
0657c23: 聖旨。於蔣山禪寺。水陸會中陞座。
0657c24: 師云。真如淨境界。一泯未嘗存。能隨染淨緣。遂成
0658a01: 十法界。法界者。眾生心也。眾生心即佛心。大哉心
0658a02: 乎。無形無相。充十方。古今。包含萬有。但在
0658a03: 眾生分上。一向染用。謂之無明。諸佛分上。一向淨
0658a04: 用。謂之佛性。無明佛性。是二俱空。然而眾生不了
0658a05: 於空。無明所惑。從無量劫。而至今世。因身口意。起
0658a06: 貪嗔癡。貪行多者。二萬一千。嗔行多者。二萬一千。
0658a07: 癡行多者。二萬一千。等分行者。二萬一千。共造八
0658a08: 萬四千。諸煩惱業。生罹王憲。死在地獄。動經劫數。
0658a09: 未有出期。古德有言。一切苦果。因業而受。受盡還
0658a10: 無。何苦之有。豈不見。梁朝傅大士心王銘云。觀心
0658a11: 空王。微妙難測。無形無相。有大神力。能滅千。成
0658a12: 就萬德。體性雖空。能施法則。觀之無形。呼之有聲。
0658a13: 為之法將。心戒傳經。水中鹽味。色裏膠青。決定是
0658a14: 有。不見其形。又云。欲求成佛。莫染一物。心性雖空。
0658a15: 貪嗔體實。入此法門。端坐成佛。豎起拂子云。還見
0658a16: 麼。無量壽世尊。即今在拂子頭上。放大光明。普照
0658a17: 十方盡空法界。不可說不可說。又不可說。極
0658a18: 微塵數。三千大千世界。百億日月。百億四天下。百
0658a19: 億四大海。百億五須彌。百億欲界天宮殿。百億色
0658a20: 界天宮殿。百億無色界天宮殿。於中一一世界天
0658a21: 宮殿。內皆有菩薩。海眾圍繞。隨機說法。各各不同。
0658a22: 頓說漸說。實說權說。縱說橫說。顯了說覆說。凡
0658a23: 有所說。皆說此心。何一理而不圓。何一事而不備。
0658a24: 何一塵而不攝。何一剎而不收。這裏見得。未度令
0658b01: 度。未解令解。未到彼岸者。令到彼岸。未證涅槃者。
0658b02: 令得涅槃。
0658b03: 皇恩佛恩。一時報畢。其或未然。更添注去也。擊拂
0658b04: 子云。還聞麼。這裏聞去。諸人耳在一聲中。一聲普
0658b05: 諸人耳。此是觀音大士。圓通法門。十方俱擊鼓。
0658b06: 十處一時聞。此是圓真實。隔垣聽音響。遐邇俱可
0658b07: 聞。此是通真實。聲無既非滅。聲有亦非生。生滅二
0658b08: 緣離。是則常真實。是故諸佛於此得之。十方界。
0658b09: 成等正覺。菩薩於此得之。圓滿六度萬行。獨覺於
0658b10: 此得之。洞明十二緣生。聲聞於此得之。三明六通。
0658b11: 證八解脫。諸天於此得之。高超十地。人倫於此得
0658b12: 之。具足眾善。修羅於此得之。永絕憍慢。地獄於此
0658b13: 得之。咸脫苦輪。乃至餓鬼旁生。并及四生九類。一
0658b14: 切含識。於此得之。莫不悟自心佛。成自心佛。金剛
0658b15: 般若云。過去心不可得。未來心不可得。現在心不
0658b16: 可得。心既不可得。佛亦不可得。菩薩亦不可得。獨
0658b17: 覺亦不可得。聲聞亦不可得。諸天亦不可得。人倫
0658b18: 亦不可得。修羅亦不可得。餓鬼旁生。四生九類。一
0658b19: 切含識。亦不可得。此不可得。亦不可得。永嘉大師
0658b20: 道。了了見無一物。亦無人亦無佛。大千沙界海中
0658b21: 漚。一切聖賢如電拂。所以二祖神光。參初祖菩提
0658b22: 達磨曰。我心未寧。乞師安心。初祖云。將心來與汝
0658b23: 安。神光云。心了不可得。初祖云。與汝安心竟。以
0658b24: 拂子劃一劃云。劃斷葛藤。正與麼時。果滿功圓一
0658c01: 句作麼生道。將此深心奉塵剎。是則名為報
0658c02: 國恩。欽惟
0658c03: 皇帝陛下。英武仁聖。削平海內。子育兆民。九夷八蠻。
0658c04: 罔不賓服。是以梯山入貢。航海獻琛。元年大赦天
0658c05: 下。洽以寬恩。無辜冤枉。亦蒙濟拔
0658c06: 特賜銀帑。命善世院。就蔣山禪寺。修建冥陽水陸。
0658c07: 大齋一晝夜。於中作諸佛事。供佛賢聖天地神祇。
0658c08: 三界鬼神。并召臣僧梵琦。舉唱宗乘。所集功勛。並
0658c09: 用超度四生六道。無辜冤枉悉脫幽冥。往生佛土。
0658c10: 成就菩提。所願如意珠。爍破無明窟。智慧劍截斷
0658c11: 生死根。因大法以悟心。趣樂而見佛。復舉梁朝
0658c12: 武帝。請傅大士講經。大士登座。揮尺一下。寶公菩
0658c13: 薩謂帝曰。陛下還會麼。帝默然。菩薩云。大士講經
0658c14: 竟。師拈云。今日
0658c15: 聖恩。令臣僧梵琦。陞於此座。舉揚第一義諦。普願迷
0658c16: 流同成佛道。釋迦老子。四十九年。說不盡底。細大
0658c17: 法門。盡被傅大士。一時吐露了也。且道節文在什
0658c18: 麼處。冥陽水陸大齋緣。滿三千與大千。東走金
0658c19: 烏西玉兔。上窮碧落下黃泉。永拋業識無明海。高
0658c20: 坐如來妙寶蓮。恩重須彌何以報。祝延
0658c21: 聖壽萬斯年。
0658c22: 洪武二年。三月十三日。欽奉
0658c23: 聖旨。於蔣山禪寺。水陸會中陞座。
0658c24: 師云。震法雷擊法鼓。布慈雲兮洒甘露。即今法雷
0659a01: 已巳震。法鼓已巳擊。慈雲已巳布。甘露已巳洒。且道山僧說
0659a02: 甚麼法。說向聲聞乘法耶。說向獨覺乘法耶。說向
0659a03: 菩薩乘法耶。說向阿耨多羅三藐三菩提法耶。說
0659a04: 向凡夫界法耶。教中道。法界中。無有法名向聲聞
0659a05: 乘。向獨覺乘。向菩薩乘。向阿耨多羅三藐三菩提。
0659a06: 無有法名向凡夫界。無有法名向染向淨。向生死
0659a07: 向涅槃。何以故。諸法無二故。譬如空。若去來今。
0659a08: 求不可得。然非無空。據實而論。只遮空。早是
0659a09: 釘橛了也。雲門手中扇子。跳上三十三天。觸著
0659a10: 帝釋鼻孔。東海鯉魚打一棒。雨似盆傾。諸人又作
0659a11: 麼生會。良久云。不起纖毫修學心。無相光中常自
0659a12: 在。又云。不是心。不是佛。不是物。是箇什麼。明白道
0659a13: 了也。更要解註那。此事不在言語上。十雙五箇。作
0659a14: 言語會。苦哉屈哉。香嚴和尚道。如人上樹。手不攀
0659a15: 枝。不踏枝。樹下忽有人。問祖師西來意。若答他
0659a16: 則喪身失命。若不答他。則違他所問。答則是。不答
0659a17: 則是。大慧和尚云。我這裏禪。如一團火相似。若觸
0659a18: 他則燒殺你。若背他則凍殺你。只如永嘉大師。有
0659a19: 兩句子。與賊過梯道什麼。鏡裏看形見不難。水中
0659a20: 捉月爭拈得。平如鏡面。險似懸崖。金剛取泥處。是
0659a21: 我屋裏人。知得更饒箇古話。吾宗第四祖優波
0659a22: 多尊者。因一族姓子出家。夜投天寺宿。尊者乃作
0659a23: 方便。化一夜叉。擔一死人來。更有一夜叉。空手而
0659a24: 至。二鬼共諍。一言我擔死人來。第二者言。我擔死
0659b01: 人來。前一鬼言。我有證人。此人見我擔死人來時。
0659b02: 此人念言。我今必定死。應作實語。語後鬼言。此死
0659b03: 人者。前鬼擔來。非是汝許。後鬼大瞋。其一臂。前
0659b04: 鬼以死人臂。還續如故。後鬼復一臂。前鬼更拔
0659b05: 死人臂。還復補處。後鬼拔其兩。前鬼悉以死人
0659b06: 。補之如本。如是二鬼。共食所新肉。即便出去。
0659b07: 此族姓子。豁然大悟。今日
0659b08: 聖天子。普度幽冥。令臣僧梵琦說法。度諸佛子。所冀
0659b09: 一言之下。泮然無疑。知一切法即心自性。成就慧
0659b10: 身。不由他悟。如夢忽覺。如蓮花開。正恁麼時。如何
0659b11: 舉似。一百五日近清明。上元定是正月半。復舉昔
0659b12: 有士人。撰無鬼論。鬼現身云我。士人無對。後來
0659b13: 五祖演和尚。代以兩手。合作鵓鴣觜云谷谷呱。師
0659b14: 拈云。五祖和尚。可謂是千聖頂上拈來。萬人叢中
0659b15: 指出。語默所不到。情解所不及。向上一句作麼論
0659b16: 量。常憶江南三月裏。鷓鴣啼處百花香。
0659b17: 
0659b18: 楚石和尚行狀
0659b19: 師諱梵琦。字楚石。小字曇曜。明州象山人。姓朱氏。
0659b20: 父杲好善有隱德。母張事佛惟謹。以大元元貞二
0659b21: 年。丙申之歲。六月丁巳。夢日墮懷中而生師。師在
0659b22: 襁褓中。有神僧來見之。謂其父曰。此兒佛也。他日
0659b23: 必當振佛法。照曜濁世。宗族鄉黨。因以曇曜字之。
0659b24: 四歲失怙恃。祖母王氏鞠之。口授以論語。能成
0659c01: 誦。或問書中所好者何語。即應曰。君子喻於義。六
0659c02: 歲善屬對。七歲能書大字。詩書過目不忘。一邑以
0659c03: 奇童稱之。九歲抵西淛。從海鹽天寧訥翁模公受
0659c04: 經業。又依從族祖晉翁洵公。於湖之崇恩。趙文敏
0659c05: 公。以先隴在崇恩。數往來其間。每見師異之。為鬻
0659c06: 僧牒。禮訥翁得度。年十六。於杭之昭慶。受具戒為
0659c07: 大僧。是時文采釆炳蔚。聲光藹著。兩淛名山宿德。爭
0659c08: 欲招致座下。徑山谷陵。天童雲外岫。淨慈晦機
0659c09: 熙。各有龍象數伯。更稱譽之。年二十。晉翁遷道場。
0659c10: 命為侍者。既又俾典藏鑰。一日閱首楞嚴經。至緣
0659c11: 見因明。暗成無見。不明自發。則諸暗相。永不能昏。
0659c12: 因有省入。由是閱內外典籍。宛如宿習。然於佛祖
0659c13: 向上一著。終有滯礙。元叟端和尚主徑山。道望重
0659c14: 天下。師往參次即問。如何是言發非聲。色前不物。
0659c15: 叟遽云。言發非聲。色前不物。速道速道。師擬進語。
0659c16: 叟震威一喝。師乃錯愕而退。會英宗皇帝詔善書
0659c17: 者。赴闕金書大藏經。師在選中。辭叟遂行。既至
0659c18: 於萬寶坊。近崇天門。一夕睡起。聞綵樓上鼓鳴。豁
0659c19: 然大悟。徹見徑山為人處。述偈曰。崇天門外鼓騰
0659c20: 騰。驀劄空就地崩。拾得紅爐一片雪。是黃河
0659c21: 六月。實甲子正月十一日也。是歲東歸。再參元
0659c22: 叟於徑山。叟迎笑曰。且喜汝大事了畢。自是師資
0659c23: 徵決。佛祖機緣渙然矣。叟遂以第二座延之。而學
0659c24: 者多諮扣焉。未幾以行宣政院。命出世海鹽州之
0660a01: 福臻。一香供元叟。是為妙喜五世云。天曆戊辰。遷
0660a02: 州之天寧。至元乙亥。遷杭之報國。至正甲申。遷嘉
0660a03: 興郡之本覺。丁亥帝師錫號。曰佛日普照慧辯禪
0660a04: 師。丁酉遷郡之天寧。己已亥有退休志。以海鹽天寧
0660a05: 有山海之勝。遂築寺西偏以居。別自號西齋老人。
0660a06: 癸卯寺主者祖光告寂。州大夫強師。復主寺事。戊
0660a07: 申舉得法上首景瓛。自代而復老於西齋焉。
0660a08: 皇明啟運。混一海宇。
0660a09: 天子念將臣或沒於戰。民庶或死於兵。宜以釋氏法
0660a10: 設冥。以濟拔之。於是以洪武元年。九月十一日。徵
0660a11: 師說法於蔣山。廷臣奏其說。
0660a12: 上大悅。明年三月。復用元年故事。再徵於蔣山說法。
0660a13: 上聞其說又大悅。十五日
0660a14: 賜宴文樓下。親承
0660a15: 勞問。
0660a16: 詔於天界寺。十日及行。出內府白金以
0660a17: 賜。又明年秋。
0660a18: 上以鬼神之理甚幽。意先佛必有成說。宜徵其徒之
0660a19: 為師德者問焉。於是淛水東西被
0660a20: 召者。凡十有六人。予與師洎夢堂噩公與焉。七月十
0660a21: 二日。至天界。於方丈
0660a22: 上命禮部官勞。又命膳部。賜薪米等物。尋以所問。命
0660a23: 講究明白。候齋日奏對。而師以二十二日示微疾。
0660a24: 然與諸師。援據經論。辨竅其理自若也。二十六日。
0660b01: 忽索浴更衣。跏趺書偈曰。真性圓明。本無生滅。木
0660b02: 馬夜鳴。西方日出。置筆謂夢堂曰。師兄我去也。堂
0660b03: 曰何處去。師曰西方去。堂曰。西方有佛。東方無佛
0660b04: 耶。師乃震威一喝而逝。禮部官以遺偈聞。
0660b05: 上為嗟悼久之。翰林學士。宋公景濂。危公大樸。與師
0660b06: 為方外友。尤痛惻焉。龕奉四日。顏色愈明潤。緇白
0660b07: 瞻禮。如佛涅槃。天界住持。白菴金禪師。乃古鼎銘
0660b08: 和尚。嗣法上首。師之法門猶子也。凡後事莫不盡
0660b09: 禮。同召諸師。咸以法供養焉。時例禁火化。
0660b10: 上以師故。特開僧家火化之例。是日天宇清霽。送者
0660b11: 千餘人。火餘牙齒。舌根數珠不壞。舍利五色。紛綴
0660b12: 遺骼。參學弟子文晟。奉其遺骼及諸不壞者。歸海
0660b13: 鹽。以八月二十八日。葬於西齋而塔焉。師平日度
0660b14: 人。或以文字而作佛事。六會語。梓傳已巳久。外有淨
0660b15: 土詩。慈氏上生偈。北遊集。鳳山集。西齋集。又有和
0660b16: 天台三聖詩。永明壽禪師山居詩。陶潛詩。林逋詩。
0660b17: 總若干卷。行於世。師所在施者雲集。凡所營建。
0660b18: 咄嗟成功。在海鹽天寧。建大毗盧閣。範銅肖毗盧
0660b19: 遮那佛。千佛。文殊普賢大悲千手眼菩薩等。像位
0660b20: 置上下。相好殊勝。又建寶塔七層。高計二伯四十
0660b21: 餘尺。塔成忽偏倚欲仆。師懼禱于佛。一夕大風雨。
0660b22: 州民聞空中有聲曰。急往天寧救塔。明日塔乃四
0660b23: 正如初。及師再來。塔以兵燹殆廢。且失頂之寶瓶。
0660b24: 師復鳩施完葺之。時景瓛為徑山書記。以錢命鑄
0660c01: 寶瓶補之。上瓶之日。天花紛雨。異香滿空。州民聚
0660c02: 觀。駭嘆無已巳。在本覺建大閣。上以奉萬佛。下以奉
0660c03: 大悲菩薩。十地菩薩閣之。雄偉像設之莊嚴。殆冠
0660c04: 西淛。師為人。身短小而志器弘大。體無為而神應
0660c05: 莫測。熾然作用。無非以實相示人。俾之悟焉證焉。
0660c06: 而後已巳。故雖有營建之美。辭辨之富。而實無作。也
0660c07: 無說也。譬猶春之於花。月之於水。所可形容者。影
0660c08: 與色香耳。道化所被。薄海內外。高麗日本學者。尤
0660c09: 欽慕焉。世壽七十五。僧臘六十有三。得度者若干
0660c10: 人。嗣其法者若干人。景瓛文晟。將謁辭於當代大
0660c11: 手筆。以銘其塔。以昭示來學。請予錄其行實。予始
0660c12: 在徑山。與師交甚契。又同稟法於元叟和尚。其後
0660c13: 往來東西浙。得師出處為詳。洎師示滅。又親其
0660c14: 光明之。不可辭也。第以衰病紀次繁陋。然立言
0660c15: 君子。於斯或有所稽焉。洪武庚戌。九月初吉。前住
0660c16: 紹興府。崇報禪寺。法弟至仁謹狀。
0660c17: 佛日普照慧辯禪師塔銘有序
0660c18: 皇帝即位。洪武之元年。端居穆清。憫念四海兵爭。將
0660c19: 卒民庶。多歿於非命。精爽無依。非佛世尊。不足以
0660c20: 度之。秋九月。
0660c21: 詔江南大浮圖十餘人。於蔣山禪寺。作大法會。時楚
0660c22: 石禪師。實與其列。師升座說法。以聳人天龍鬼之
0660c23: 聽。竣事近臣入奏。
0660c24: 上大悅。二年春三月。復用元年故事。
0661a01: 召師說法如初。錫燕於文樓下。親承
0661a02: 顧問。暨還出內府白金以賜。三年之秋。
0661a03: 上以鬼神情狀。幽微難測。意遺經當有明文。妙柬僧
0661a04: 中通三藏之說者問焉。師與夢堂噩公行中仁公
0661a05: 等。應
0661a06: 召而至。于大天界寺。
0661a07: 上命儀曹勞之。既而援據經論成書。將入
0661a08: 朝敷奏。師忽示微疾。越四日趣左右具浴。更衣索筆
0661a09: 書偈曰。真性圓明。本無生滅。木馬夜鳴。西方日出。
0661a10: 書畢謂夢堂曰。師兄我將去矣。夢堂曰。子去何之。
0661a11: 師曰西方爾。夢堂曰。西方有佛。東方無佛耶。師厲
0661a12: 聲一喝。泊然而化。時七月二十六日也。天界住持。
0661a13: 西白金公法門猶子也。為治後事。無不盡禮。時制
0661a14: 火葬有禁。禮部以聞。
0661a15: 上特命從其教。茶毗之餘。齒牙舌根。數珠咸不壞。設
0661a16: 利羅粘綴遺骨。纍纍然如珠。其弟子文晟。奉骨及
0661a17: 諸不壞者。歸於海鹽。卜以八月二十八日。建塔于
0661a18: 天寧永祚禪寺葬焉。既葬嗣法上首景瓛。復偕文
0661a19: 晟。以仁公所造行狀。來徵銘。仁公通內外典。文
0661a20: 辭簡奧。有西漢風。其言當可信弗誣。謹按狀。師諱
0661a21: 梵琦。楚石其字也。小字曇曜。明州象山人。姓朱氏。
0661a22: 父杲母張氏。張夢日墮懷而生。師方在襁褓中。有
0661a23: 神僧摩其頂言曰。此佛日也。他時能照燭昏衢乎。
0661a24: 人因名之為曇曜云。年七歲靈性發。讀書即了
0661b01: 大意。或問所嗜何言。即應聲曰。君子喻於義。至於
0661b02: 屬句倣書。皆度越餘子。遠近號為奇童。九歲棄俗
0661b03: 入永祚。受經於訥翁慔師。尋依晉翁洵師。於湖之
0661b04: 崇恩。洵師師從族祖也。趙魏公見師器之。為鬻僧
0661b05: 牒。得薙染為沙門。繼往杭之昭慶。受具足戒。年已巳
0661b06: 十有六矣。洵師遷住道場。師為侍者。居亡何命司
0661b07: 藏室。閱首楞嚴經。至緣見因明。暗成無見處。恍然
0661b08: 有省。歷覽書。不假師授。文句自通。然膠於名相。
0661b09: 未能釋去纏縛。聞元叟端公。倡道雙徑。師往問云。
0661b10: 言發非聲。色前不物。其意何如。元叟就以師語詰。
0661b11: 之。師方擬議欲答。叟咄之使出。自是疑塞。如
0661b12: 填鉅石。會元英宗。詔粉黃金為泥。書大藏經。有司
0661b13: 以師善書。選上燕都。一夕聞西城樓鼓動。汗下如
0661b14: 雨。拊几笑曰。徑山鼻孔。今日入吾手矣。因成一偈。
0661b15: 有拾得紅爐一點雪。是黃河六月之句。翻然
0661b16: 東旋。再入雙徑。元叟見師氣貌充然謂曰。西來密
0661b17: 意。喜子已巳得之矣。遽處以第二座。且言妙喜大法。
0661b18: 盡在於師。有來參叩者。多命師辯決之。元泰定中。
0661b19: 行宣政院。稔師之名。命出世海鹽之福臻。遂升主
0661b20: 永祚。永祚師受經之地。為創大寶閣。範銅鑄賢劫
0661b21: 千佛。而毗盧遮那。及曼殊師利。普賢千手眼觀音
0661b22: 諸像。寘其中。復造塔婆七級。崇二伯四十餘尺。
0661b23: 功垂就勢將偏壓。師禱之。夜乃大雨風。居氓聞鬼
0661b24: 神相語曰。天寧塔偏。亟往救之。遲明塔正如初。遷
0661c01: 杭之報國。轉嘉興之本覺。更搆萬佛閣九楹間。宏
0661c02: 偉壯麗儼。如天宮下移人世。帝師嘉其行業。賜以
0661c03: 佛日普照慧辯禪師之號。佛日頗符昔日神僧之
0661c04: 言。識者異焉。會報恩光孝席。僉謂報恩一郡巨
0661c05: 剎。非師莫能居之。師勉眾請而往。尋退隱永祚。
0661c06: 築西齋為終焉之計。至正癸卯。州大夫強師。主其
0661c07: 寺事。時塔于兵。師重成之。景瓛為代。復歸老于
0661c08: 西齋云。師為人形軀短小。而神觀精朗。舉明正法。
0661c09: 滂沛演迤。有不知其所窮。凡所蒞之處。黑白嚮慕。
0661c10: 如水歸壑。一彈指間。湧殿飛樓。上插雲際。未見
0661c11: 師有作。君子謂。師縱橫自如。應物無跡。山川出雲。
0661c12: 雷蟠電掣。神功收斂歛。寂然無聲。由是內而燕齊秦
0661c13: 楚。外而日本高麗。咸咨決心要。奔走座下。得師片
0661c14: 言。裝潢襲藏。不翅拱璧。師可謂無愧妙喜諸孫者
0661c15: 矣。師世壽七十五。僧臘六十三。得法者若干人。受
0661c16: 度者若干人。其說法機用。則見於六會語。其遊戲
0661c17: 翰墨。則見於和天台三聖。及永明壽陶潛林逋諸
0661c18: 作。別有淨土詩。慈氏上生偈。北遊鳳山西齋三集。
0661c19: 通合若干卷。傳于世。余慕師之道甚久。近獲執
0661c20: 手。護龍河上。相與談玄。因出賸語一編求正。師覽
0661c21: 已巳嘆曰。不意儒者所造。直至於此。善自護持之。師
0661c22: 善誘。推此一端。亦可見。及聞師歿。與國史危公。
0661c23: 哀悼不自勝。危公亦深知師者也。銘曰。
0661c24: 大鑒密旨餘十傳妙喜起蹴龍象筵
0662a01: 有如大將據中堅鐵卒十萬佩鞬
0662a02: 或觸之者命髮懸誰歟五世稱象賢
0662a03: 佛日曉出瀛海紅閃閃行中邊
0662a04: 流光所至無幽玄憶初飛錫來北燕
0662a05: 彤樓畫鼓金星纏一擊三際皆廓然
0662a06: 火中新敷清淨蓮紺色涵空絕蔓牽
0662a07: 自茲口噴百丈泉洗滌五濁離腥羶
0662a08: 內而諸夏外朝鮮紛紛來者人駕肩
0662a09: 示以實相非空言塔赫赩名山川
0662a10: 一佛能變萬與千會萬歸一道則全
0662a11: 不識誣為有漏緣
0662a12: 帝中使來傳宣鍾山說法超沈
0662a13: 萬人瞻依曲兩拳一朝入滅同蛻蟬
0662a14: 西方彈指即現前白玉樓閣璃田
0662a15: 金鈴寶樹演真詮師之往矣神弗遷
0662a16: 寂光常定無偏圓我作銘詩翠琰鐫
0662a17: 昭朗盛烈年年
0662a18: 翰林學士。亞中大夫。知
0662a19: 制誥。兼修
0662a20: 國史金華宋濂撰并書。
0662a21: 翰林侍講學士中順大夫知
0662a22: 制誥。同修
0662a23: 國史臨川危素篆題。
0662a24: 佛日普照慧辯楚石禪師語錄卷第二十
0662b01: 音切
0662b02: 瞪直耕切　譾即俴切　捃居運切　摭之石切　髹許求切　蜿於阮切　蜒
0662b03: 以然切　鍪莫候切　劃乎麥切　琛敕金切　巨六切　洵相均切　蔚於物
0662b04: 切　噩吾各切　骼柯額切　燹先踐切　瓛胡官切　竣且旬切　纍力追切
0662b05: 　薙託計切　稔如枕切　麾詭切　迤以支切　賸孕音　櫜古刀切　鞬居言
0662b06: 切　仁緣切　赩喜刀切　蛻弋雪切
