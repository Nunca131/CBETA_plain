0293a01: 
0293a02: No. 1414-A
0293a03:  南堂了菴禪師語錄序
0293a04: 
0293a05: 予壯齡時。與千巖長公。為方外交。千巖以南堂禪師
0293a06: 偈贊示予。予讀之。驚曰。是有所證悟者之言也。絕枝
0293a07: 蔓。去町畦。而不墮於情識之境。不意大法凋零。而能
0293a08: 見斯人哉。千巖以予言為然。當時之所見。僅一二章
0293a09: 耳。自時厥後。或吳或楚。或梁宋。或魯衛。名僧開士。多
0293a10: 有謁予浦陽江之上者。予既見問。見南堂否。曰見
0293a11: 之。曰有何言。遂各解囊相示。見漸多。則其心慕之。為
0293a12: 愈至。及來京師。其弟子祖灊海壽。復持三會語。畀予
0293a13: 而求為之序。讀之連日。因獲盡其大觀焉。嗚呼。據獅
0293a14: 子座。演如來法。其任甚不輕也。在他人為之。東剽西
0293a15: 掠。拈綴成篇。而椎鑿之痕故在。師則渾融無跡。不異
0293a16: 雲流而天空者矣。在他人。為之拘滯一隅。動有礙。
0293a17: 或得乎此。竟遺於彼。師於殺活之機。縱橫皆自如矣。
0293a18: 在他人。為之氣索神沮。不自振。而無以應來學之
0293a19: 求。師乃圓滿充足。覃及於諸方矣。有若師者。其所造
0293a20: 詣。誠非凡情之可度量哉。夫以少林西來。惟究心源。
0293a21: 言辭直截。初無隱晦。傳至大鑒。恐為世諦流布。不得
0293a22: 不秘護。而密持之。歷代碩師。隨時升降。慈憫峻厲。各
0293a23: 立戶庭。其接引雖若有不同。所以祛逐妄緣。而挽入
0293a24: 正途者。則一而已巳矣。迨及宋季。尚奇騁異。背其師授。
0293b01: 而流於頗僻者。漸多有之。君子言之。未不為之太
0293b02: 息。師能循蹈矩矱。惟祖武是繩。提唱真乘。使人復見
0293b03: 大鑒遺意。其扶樹正宗之功。夫豈小哉。予之慕師非
0293b04: 一日。鉅細之辭。皆獲觀焉。故知師為獨深。而謂非他
0293b05: 人之所能及。然可惜者。師之名位。不滿於德。使其說
0293b07: 又不止今之所見而已巳。雖然名外也。非內也。德內也。
0293b08: 非外也。師內重而外輕者也。苟以在外者之崇卑。以
0293b09: 為在內者之低昂。是不知師者也。師之行業。予既詳
0293b10: 書成記。勒之堅。復為讀斯錄者。著其說如此。千巖
0293b11: 在定光中。又未必不以予言為然也。師諱清欲。字了
0293b12: 菴。南堂其號也。族姓朱氏。台之臨海人。住開福本
0293b13: 覺靈巖三禪剎云。
0293b14: 洪武三年歲次庚戌春二月辛酉朔。翰林學士亞
0293b15: 中大夫知　制誥兼脩　國史金華宋濂景濂序。
0293b16: 
0293b17: 
0293b18: 
0293b19: 了菴和尚語錄目次
0293b20: 
0293b21: 卷第一
0293b22: 宋濂序
0293b23: 集慶路中山開福禪寺語錄
0293b24: 卷第二
0293c01: 嘉興路本覺禪寺語錄
0293c02: 卷第三
0293c03: 平江路靈巖禪寺語錄
0293c04: 卷第四
0293c05: 舉古
0293c06: 卷第五
0293c07: 頌古
0293c08: 贊語
0293c09: 卷第六
0293c10: 偈頌
0293c11: 卷第七
0293c12: 偈頌
0293c13: 卷第八
0293c14: 法語
0293c15: 卷第九
0293c16: 題
0293c17: 宋濂撰行道記
0293c18: 正印撰
0293c19: 附錄
0293c20: 至仁撰續集序
0293c21: 續集
0293c22: 行狀
0293c23: 
0293c24: 
0294a01: 
0294a02: 
0294a03: 
0294a04: 
0294a05: 
0294a06: No. 1414
0294a07: 了菴和尚語錄卷第一
0294a08: 
0294a09: 初住集慶路中山開福禪寺語錄
0294a10: 參學比丘　一志　元皓　等編
0294a11: 天曆二年七月十八日入寺。指山門云。我此法門。直
0294a12: 出直入。中下之流。自望不及。喝一喝。
0294a13: 佛殿。世尊拈華。迦葉微笑。咄。賴有文殊與普賢。熨斗
0294a14: 煎茶不同銚。
0294a15: 據室。真不掩偽。曲不藏直。石裂崖崩。雷轟電激。轉得
0294a16: 身來。未有棒喫。喝一喝。
0294a17: 諸山疏。一佛出世。各坐一華。接影連輝。互不相借。
0294a18: 山門疏。有主有賓。有酬有唱。坐斷舌頭。一椎兩當。
0294a19: 指法座云。須彌燈王。面目見在。未善觀瞻。為吾作禮。
0294a20: 便陞座。
0294a21: 拈香云。此香。恭為祝延
0294a22: 今上皇帝聖躬。萬歲萬歲萬萬歲。次拈香云。奉為見
0294a23: 住保寧禪寺。古林大和尚。一爐爇。不圖報德酬恩。
0294a24: 只貴相鈍置。遂就座。無想和尚白椎云。法筵龍象
0294b01: 眾。當觀第一義。師乃顧視大眾云。只此一會。不異靈
0294b02: 山。莫有為眾竭力者麼。僧問。丹山鸞鳳九苞文。地位
0294b03: 清高隔五雲。四海具瞻時一見願聞真唱答。
0294b04: 明君。師云。千朝華岳。萬派肅滄溟。進云。萬方有道
0294b05: 歸。
0294b06: 明主。一句無私利有情。師云。黃河九曲。水出崑崙。進
0294b07: 云。祝贊已巳蒙師指示。向上宗乘事若何。師云。眼不見
0294b08: 鼻孔。進云。曹溪流非止水。一滴忽來千波競起時如
0294b09: 何。師云。退後退後。進云。平生不解藏人善。到處逢人
0294b10: 說項斯。師云。莫謗山僧好。又僧問。天不言四時行。地
0294b11: 不言萬物生。學人有疑。願聞開示。師云。萬人遐仰處。
0294b12: 紅日到天心。進云。野老不知堯舜力。鼕鼕打鼓祭江
0294b13: 神。師云。眼見如盲。口說如啞。進云。千古華山山下。
0294b14: 又添潘閬倒騎驢。師便喝。僧禮拜。師乃云。建法幢立
0294b15: 宗旨。拓開無上妙門。顯示第一義諦。天何寬地何窄。
0294b16: 青山不青。白雲不白。十字街頭醉翁子。夢裡惺惺。三
0294b17: 家村裡臭胡猻。甚生標格。掀翻是非窠窟。截斷凡聖
0294b18: 蹤由。德山棒頭全彰大用。臨濟喝下脫體風流。垂衣
0294b19: 正裳。
0294b20: 聖天子繼唐虞之化。修文偃武。賢宰相霈霖雨之秋。
0294b21: 所以道一毛見神變。一切佛同說。經於無量劫。不得
0294b22: 其邊際。喝一喝云。將謂合有恁麼說話。拈拄杖云。拄
0294b23: 杖子穿過諸人鼻孔。即不問。梁寶公。騎佛殿出山門。
0294b24: 畢竟成得箇什麼事。卓拄杖云。千尺鯨噴洪浪飛。一
0294c01: 聲雷震清猋起。
0294c02: 復舉祖師云。吾本來此土。傳法救迷情。一華開五葉。
0294c04: 口道。後代兒孫。多成計較。諸人要會開華結果處麼。
0294c05: 鄭州梨青州棗。萬物無過出處好。師云。提本分鉗鎚。
0294c06: 碎情解窠窟。還他五祖老人。要見開華結果處。則大
0294c07: 遠在。諸人要會開華結果處麼。拈鄭州梨。放下青
0294c08: 州棗。出門便是長安道。久立珍重。
0294c09: 小參。鳳凰臺上對三山。嘯月眠雲趣自閑。一疏忽從
0294c10: 天外至。又移身入籃間。是知道人行處。如火消。
0294c11: 動靜去來。該他不著。一抽三二添四。截鐵斬釘。和泥
0294c12: 合水。有來由無本據。擊碎上頭關。千華生碓觜。豈不
0294c13: 見。長沙和尚云。百尺竿頭坐底人。雖然得入未為真。
0294c14: 百竿尺頭重進步。十方世界見全身。拈拄杖云。騎駿
0294c15: 馬驟高樓。萬里銀河輥玉毬。卓拄杖云。有時乘好月。
0294c16: 不覺過滄洲。
0294c17: 復舉德山小參不答話。問話者三十棒。時有僧出。德
0294c18: 山劈脊便棒。僧云。某甲話也未問。因甚便打。山云。你
0294c19: 是甚處人。僧云。新羅人。山云。未跨船舷。好與三十棒。
0294c20: 後來此菴元和尚拈云。忒殺倚勢欺人。山僧見處。也
0294c21: 要諸人共知。者僧當時若是箇漢。待他道你是甚處
0294c22: 人。便與掀倒禪床。踢起便行。直饒德山牙如劍樹。口
0294c23: 似血盆。也須倒退三千。何故。識法者懼。師云。德山正
0294c24: 令當行。者僧黠兒落節。若謂倚勢欺人。屈他先德不
0295a01: 少。雖然。還知此菴老人落處麼。劍為不平離寶匣。藥
0295a02: 因救病出金缾。
0295a03: 中秋上堂。舉馬祖與西堂百丈南泉翫月次。祖云。正
0295a04: 與麼時如何。堂云。正好供養。丈云正好修行。泉拂袖
0295a05: 便行。祖云。經歸藏禪歸海。唯有普願。獨超物外。師云。
0295a06: 言氣相投。機感相應。古今盡謂翫月話奇特。殊不知。
0295a07: 馬大師憐兒不覺醜。若也據令而行。者一隊弄光影
0295a08: 漢。總好與本分草料。免見門戶寂寥。拍禪床云。禹力
0295a09: 不到處。河聲流向西。
0295a10: 上堂。僧問。以字不成。八字不是。是什麼字。師云。點畫
0295a11: 分明。進云。曾有問地藏。藏云。看取下面註。且道。註
0295a12: 道什麼。師云。未會註。且看正文。進云。如何是正
0295a13: 文。師云。以字不成。八字不是。進云。和尚莫瞞人好。師
0295a14: 云。你曾問幾人來。進云。即今問和尚。師云。是你瞞
0295a15: 我。僧禮拜。師乃云。參禪須透祖師關。妙語要窮心路
0295a16: 絕。殺人劍下驀翻身。活人刀邊流出血。曜靈寒顧兔
0295a17: 熱。四七二三難辨別。別別。使八極頂目者不自爭衡。
0295a18: 見斯人兮駕御昂。
0295a19: 上堂。舉白雲示眾云。金叢叢帶露新。采釆來烹茗賞
0295a20: 佳辰。浮盃何必須宜酒。但有清香自醉人。師云。白雲
0295a21: 老人。大似巧媳婦做出無餺飥。惜乎知味者少。開
0295a22: 福顰亦有一偈。重陽黃菊未成花。落帽無勞憶孟
0295a23: 嘉。但得青山長在眼。不妨流水去無涯。
0295a24: 上堂。今朝九月半。萬事隨時變。霜風刮地來。木葉盡
0295b01: 零亂。古人道。要識不還義。但向萬物凋落處會取。是
0295b02: 你諸人會也未。若也會得。旋嵐偃岳而常靜。江河競
0295b03: 注而不流。野馬飄鼓而不動。日月歷天而不周。其或
0295b04: 未然。只知事逐眼前過。不覺老從頭上來。
0295b05: 上堂。即心即佛。非心非佛。不是心。不是佛。不是物。靈
0295b06: 光洞耀。脫根塵。露真常。不拘文字。天開地闢。日
0295b07: 照月臨。新羅國裡打鐵。火星燒你跟。賓頭盧尊者。
0295b08: 忍痛不禁。鑽入阿耨達池中去也。唵摩尼達哩悉哩
0295b09: 蘇盧。
0295b10: 上堂。歸宗事理絕。日輪正卓午。自在如師子。不與物
0295b11: 依怙。看他古人。得恁麼自在。得恁麼快活。開福者裡。
0295b12: 波波挈挈。百醜千拙。即事即理。拖泥帶水。手指東西。
0295b13: 眼觀子午。喝下驚翻蹍屎。棒頭敲出金師子。且道。
0295b14: 與古人是同是別。相逢自有知音知。何必清風動天
0295b15: 地。
0295b16: 客至上堂。摩尼珠人不識。如來藏裡親收得。萬象森
0295b17: 羅影現中。一顆圓光色非色。永嘉大似乞兒暴富。開
0295b18: 福道。摩尼珠誰不識。擊碎分文也不直。拋向空更
0295b19: 那邊。免使時人掛胸臆。然則雲開日出。職到威成。撞
0295b20: 著本色道流。恰似泗洲人見大聖。
0295b21: 小參。坐立儼然。賓主歷然。百千法門。同歸方寸。河沙
0295b22: 妙德。總在心源。直得無邊剎境。自他不隔於毫端。十
0295b23: 世古今。始終不離於當念。又說甚運推移。日南長
0295b24: 至。禪之與道。拈放一邊。妙之與玄。置之一處。山僧不
0295c01: 作佛法商量。諸人不作世諦流布。明朝起來淨洗了
0295c02: 面。大佛殿上禮拜燒香。依舊只是尋常事例。縣橋頭
0295c03: 李八伯。半醒半醉。不覺起來。呵呵大笑。且道。笑箇甚
0295c04: 麼。壁上安燈盞。堂前置酒臺。悶來打三碗何。處得愁
0295c05: 來。
0295c06: 復舉洞山冬夜喫子次。山云。有一物上拄天。下拄
0295c07: 地。過在動用中。動用中收不得。過在什麼處。泰首座
0295c08: 云。過在動用中。山喚侍者。掇退卓。師云。大阿橫按。
0295c09: 凜凜神威。寶鑑當臺。澄澄光采釆。只如掇退卓。又作
0295c10: 麼生。雲自帝鄉去。水歸江漢流。
0295c11: 小參。真宗絕眹。妙道玄。一句截流。萬機寢削。釋迦
0295c12: 掩室於摩竭。淨名杜口於毗耶。須菩提唱無說而顯
0295c13: 道。天帝釋絕視聽而雨華。頭有餌。秤尾無星。據令
0295c14: 而行。總須按過。開福今夜年窮歲盡。撾三通鼓。聚集
0295c15: 片時。不似北禪烹露地白牛。大驚小怪。張龍打鳳。漉
0295c16: 蜆撈蝦。但願。明年蚕熟麥熟稻熟。鼓腹謳歌樂太平。
0295c17: 六六還佗三十六。
0295c18: 復舉僧問古德。年窮歲盡時如何。德云。東村王老夜
0295c19: 燒錢。師頌云。東村王老夜燒錢。竹聲中又換年。好
0295c20: 是門前泥力士。不將閑事污心田。
0295c21: 上堂。一二三四五。五四三二一。渡水不穿靴。黃候
0295c22: 日出。元正啟祚。萬物咸新。看取千花生碓觜。太平元
0295c23: 不在麒麟。
0295c24: 天壽聖節滿散上堂。摩醯正眼。洞徹十。迦陵仙音。
0296a01: 周沙界。標三才而建立。舉四海而安之。纘列聖之
0296a02: 否圖。膺靈山之付囑。摧怨破敵。運金剛輪。發政施仁。
0296a03: 作師子吼。當流虹之瑞旦。慶萬世之昌期。然則蕢桴
0296a04: 土鼓。共樂升平。堯舜之君猶有化在。所以道。向上一
0296a05: 路千聖不傳。萬仞崖頭。縱橫得妙。卓拄杖云。將此身
0296a06: 心奉塵剎。是則名為報佛恩。
0296a07: 元宵上堂。鏡鏡交輝。燈燈相燭。境智互融。事理俱備。
0296a08: 喚作華藏性海。正是平地揚波。直饒盡乾坤大地。無
0296a09: 纖毫過患。猶是轉句。不見一色。始是半提。更須知有
0296a10: 全提時節。便恁麼去。法堂前何止草深一丈。放過一
0296a11: 著。有箇商量。山門新舊知事。隨年進退。因時請得。首
0296a12: 座表率。維那舉唱。洗光佛日。重整綱。見前諸德。一
0296a13: 一循規守矩。人人舍短從長。信手揭開釋迦老子青
0296a14: 蓮華眼。徐步蹈著達磨大師生脊梁。有底碩學飽
0296a15: 參。與汝證據。無底良辰美景。與汝敷揚。以拂子畫一
0296a16: 畫云。好事不須頻話會。留將和氣暖肝腸。
0296a17: 上堂。未離兜率。已巳降王宮。未出母胎。度人已巳畢。釋迦
0296a18: 老子不唧。十萬里來。九年面壁。直指人心。見性成
0296a19: 佛。達磨大師不唧。朝往天台。暮歸南岳。撥草擔風。
0296a20: 尋師訪道。衲僧家不唧。拈拄杖卓一下云。離四句
0296a21: 絕百非。動用揚古路。不墮悄然機。喝一喝。
0296a22: 上堂。國師三喚。侍者三應。可謂形直影端。及乎道箇
0296a23: 將謂吾孤負汝是汝孤負吾。便見分不下。且
0296a24: 訛在什麼處。者裡悟去。非唯識得國師。亦表參學眼
0296b01: 正。其或未然。三十年後。不得道見開福來。
0296b02: 聖旨至上堂。久晴不雨。田夫皺斷眉頭。久雨不晴。衲
0296b03: 僧浸爛鼻孔。進一步撞倒百億須彌山。退一步蹈翻
0296b04: 無邊香水海。且截斷千差。孤危不立一句。作麼生道。
0296b05: 好大眾。疊疊　綸音下九天。融融春意滿林泉。一爐
0296b06: 沈水一聲佛。仰祝吾　皇億萬年。
0296b07: 浴佛施主羞供上堂。身口意清淨。是名佛出世。身口
0296b08: 意不淨。是名佛滅度。有般說話。譬如懸百千日月於
0296b09: 青冥之中。阿誰不見。阿誰不知。因什麼十箇有五雙。
0296b10: 當面蹉過。且利害在什麼處。山僧明明向你道。只為
0296b11: 你信根少。你若信得及了。推而行之。便是出三界二
0296b12: 十五有之日。便是證十地滿心之時。所以大覺世尊。
0296b13: 從無始劫。發菩提心。積功累德。難行能行。難舍能舍。
0296b14: 勇猛精進速得成佛。看他從兜率陀天。駕日輪香象。
0296b15: 入摩耶夫人胎藏中。處旃檀寶樓閣。與諸菩薩說受
0296b16: 生法。滿足十月。於毗藍園無憂樹下。右降誕。當是
0296b17: 時也。十方佛剎。同放寶光。九龍吐香水。灌沐金色身。
0296b18: 地湧青蓮華。自然棒雙足。南北及東西。各行於七步。
0296b19: 分手指天地。作大師子吼。上下及四維。無能尊我者。
0296b20: 豈不是大丈夫兒。成就大丈夫事。汝等諸人。幸生聖
0296b21: 世。得聞正法。快須信取。勤而行之。設或暫肯回光。則
0296b22: 山僧鼓兩片皮。搖三寸舌。不為分外。施主辨供。功有
0296b23: 所歸。擊拂子云。我不敢輕於汝等。汝等皆當作佛。
0296b24: 小參。有問有答。有佛有法。無問無答。佛法在什麼處。
0296c01: 起拂子云。還見麼。擊拂子云。還聞麼。聞見歷然。是
0296c02: 箇什麼。莫休草草。燈籠皺斷眉頭。露柱呵呵大
0296c03: 笑。昨日生今日老。兩手競拏瓶裡。頂門失天
0296c04: 。又擊拂子云。龐居士來也。十方同聚會。箇箇學無
0296c05: 為。此是選佛場。心空及第歸。喝一喝。春風得意馬蹄
0296c06: 疾。一日看盡長安花。
0296c07: 復舉僧問睦州。一言道盡時如何。州云。老僧在你
0296c08: 囊裡。又問雲門。門云。裂破。師云。二老各逞神通。被
0296c09: 者僧勘破。有問開福。只向他道。相逢且說三分話。未
0296c10: 可全拋一片心。久立。
0296c11: 上堂。十四十五。考鐘伐鼓。結布袋頭。剎海無行路。
0296c12: 日不待火而熱。月不待風而。是人知有。南斗七北
0296c13: 斗八。一句又作麼生道。良久云。幸然平似鏡。何用曲
0296c14: 如。
0296c15: 上堂。十五日已巳前。有得有失。有長有短。十五日已巳後。
0296c16: 無高無下。無黨無偏。正當十五。洞裡無雲別有天。桃
0296c17: 華如錦柳如綿。仙家不解論冬夏。石爛松枯是一年。
0296c18: 上堂。舉五祖和尚云。難難幾何般。易易沒巴鼻。好好
0296c19: 催人老。默默從此得。過者四重關了。泗洲人見大聖。
0296c20: 參。師云。山僧即不然。難難沒多般。易易有巴鼻。好好
0296c21: 元不老。默默無所得。過者四重關了。普州人送賊。喝
0296c22: 一喝。
0296c23: 上堂。識得一萬事畢。衲僧手裡秤錘。無端捻得汁出。
0296c24: 拋三放兩有箇商量。不覺秋深夜又長。
0297a01: 小參。道大不有。功成不居。作無所作。為無所為。會萬
0297a02: 物于自己已。與千聖而同途。九旬制滿。自恣當時。誰遠
0297a03: 誰近。誰是誰非。文殊大士。三處度夏。迦葉尊者正令
0297a04: 全提。一人跟下痛領三十。一人頂門上猶欠一錐。
0297a05: 者兩箇老漢。諸方決定放渠不過。山僧者裡寬之有
0297a06: 餘。好大哥。不思議解脫力。妙用恒沙也無極。百草頭
0297a07: 邊活祖師。一言勘破維摩詰。
0297a08: 復舉應菴和尚云。參學人切忌錯用心。悟明心地。是
0297a09: 錯用心。成佛作祖。是錯用心。看經講教是錯用心。行
0297a10: 住坐臥。語言三昧。是錯用心。喫粥喫飯。屙屎送尿。是
0297a11: 錯用心。一動一靜。一來一往。是錯用心。更有一處。是
0297a12: 錯用心。歸宗不敢與諸人說破。何故。一字入公門。九
0297a13: 牛拽不出。師云。好箇一字入公門。九牛拽不出。妙喜
0297a14: 云。華姪提唱。為人徑捷。便是者箇道理也。雖然。只解
0297a15: 理上掃除。不解事上建立。山僧道。參學人直須善用
0297a16: 心。悟明心地。是善用心。成佛作祖。是善用心。看經講
0297a17: 教。是善用心。行住坐臥。語言三昧。是善用心。喫粥喫
0297a18: 飯。屙屎送尿。是善用心。一動一靜。一來一往。是善用
0297a19: 心。所以道。於一切處善用其心。自然獲諸勝妙功德。
0297a20: 諸人若能善用心。便知錯用心。若知錯用心。便能善
0297a21: 用心。還信得及麼。今年桃李貴。一顆直千金。
0297a22: 上堂。解制諸方有舉揚。中山一切只尋常。尋常恰似
0297a23: 秋風至。無意人人自。豈不見。趙州問南泉。如何
0297a24: 是道。泉云平常心是道。州云。還假趣向否。泉云。擬向
0297b01: 即乖。州云。不擬爭知是道。泉云。道不屬知。不屬不知。
0297b02: 知是妄覺。不知是無記。若真達不疑之道。廓然蕩豁。
0297b03: 如太空。豈可強是非耶。者般說話。正如市裡颺
0297b04: 碌塼相似。直是著者方知。趙州既是打著。當下如暗
0297b05: 得燈。如貧得寶。如渡得船。如賈客得海。粉骨碎身未
0297b06: 足酬。一句了然超百億。如今者一片塼。落在山僧手
0297b07: 裡。自去年此時離鳳臺來此。十字街頭東拋西擲。只
0297b08: 是未曾輕輕打著一人。擊拂子云。黃河三千年一度
0297b09: 清。
0297b10: 宣州天寧遺書至。上堂。牛吼破雙溪月。石女含笙
0297b11: 悲不徹。鶻眼龍睛總不知。聾子親聞啞人說。山僧二
0297b12: 十年前。親見草庭老子。向萬仞崖頭。拾得箇斷貫索。
0297b13: 到處穿他天下宗師鼻孔。及乎應緣而出瑞世天寧。
0297b14: 水到渠成。風行草偃。又用此索。穿他天下衲僧鼻
0297b15: 孔。化緣既畢。奄爾真歸。撒手那邊。全無朕跡。所以道。
0297b16: 聲前非聲。色後非色。蚊子上牛。無你下觜處。山僧
0297b17: 今日不免倒行此令去也。小間下座。詣靈前燒一炷
0297b18: 香。點一盞茶。與他穿了鼻孔。何故。喫拳須記打拳
0297b19: 時。下座。
0297b20: 上堂。趙州喫茶。睦州擔板。喝水成。蒸沙作飯。披萬
0297b21: 象獨露全身。破微塵出大經卷。拈拄杖云。權實空有。
0297b22: 偏圓半滿。百般製造由人。到底無過是。卓拄杖。喝
0297b23: 一喝。
0297b24: 上堂。深不深密不密。昨夜三更黑如漆。海神推出夜
0297c01: 明符。萬象莫能逃形質。釋迦自釋迦。彌勒自彌勒。達
0297c02: 磨老臊胡。何處尋蹤跡。剎竿頭上禮西方。九蓮開作
0297c03: 黃金色。喝一喝。
0297c04: 上堂。心王不妄動。六國一時通。罷拈三尺。休弄一
0297c05: 張弓。古人可謂運籌帷幄。勝千里。山僧即不然。五
0297c06: 鳳樓前聽玉漏。須彌頂上擊金鐘。一毛頭上三千界。
0297c07: 雲月溪山處處同。
0297c08: 開爐上堂。今朝十月旦。開爐無獸炭。倒轉死柴頭。光
0297c09: 明何燦爛。三世諸佛在此光裡轉大法輪。六代祖師
0297c10: 在此光裡聯芳續焰。天下老和尚在此光裡各立門
0297c11: 庭。光光相羅。如寶絲網。大用現前。清機歷掌。有功者
0297c12: 。無功者賞。引水澆蔬五老前。披蓑側笠千上。喝。
0297c13: 上堂昨日十四今日十五。大法難明。時光易度。動則
0297c14: 涉塵勞之境。靜則沈醉之鄉。動靜雙泯則落空亡。
0297c15: 動靜雙收則顢頇佛性。到者裡。須知有透脫一句始
0297c16: 得。拈拄杖云。倒跨楊岐驢。蹈殺長沙虎。擲下拄杖云。
0297c17: 三歲孩兒抱花鼓。莫來欄我毬門路。
0297c18: 上堂。舉寒山子道。我見瞞人漢。如籃提水走。急急走
0297c19: 歸家。籃裡何曾有。保寧勇和尚舉了拍手大笑云。有
0297c20: 意氣時添意氣。不風流處也風流。師云。然則下坡不
0297c21: 走。快便難逢。保寧老漢跟下。好與三十棒。
0297c22: 小參。僧問。仲冬嚴寒年年事。運推移事若何。師云。
0297c23: 昨夜日輪飄桂華。今朝月窟出芝草。進云。仰山近前
0297c24: 叉手。意旨如何。師云。奴見婢殷勤。進云。香嚴叉手近
0298a01: 前。又作麼生。師云。大家廝淈。進云。去此二途。請師
0298a02: 別道。師云。無人處斫額望汝。師乃云。眹兆未分。陰陽
0298a03: 已巳具。乾坤既剖。萬茲彰。水肅霜清。風高木落。突出
0298a04: 無位真人。一箇箇面前孤迥迥地。新羅國裡打鼓。大
0298a05: 唐國裡上堂。洗面摸著鼻。啜茶濕觜。七十三八十
0298a06: 四。把住雪趙州。放過德山臨濟。倒著襴衫舞柘枝。
0298a07: 萬仞前恣遊戲。喝一喝。
0298a08: 復舉圓悟和尚示眾云。到即不點。一大藏教錦上鋪
0298a09: 花。點即不到。祖師西來金聲玉振。且祖意教意是同
0298a10: 是別。碧潭雲外不相關。師云。老佛果。只解步步登高。
0298a11: 不解從空放下。人前一味拍盲。豈信弄真像假。山僧
0298a12: 與麼批判。諸人還證明得麼。良久。捧上不成龍。
0298a13: 上堂。華綻老梅。日南長至。迸陰崖。吉無不利。東
0298a14: 西舍鐘鼓喧天。後巷前街笙簧聒地。冷風吹帽正中
0298a15: 偏。顛雨打粗裡細。是非榮辱何似生。瞎驢不受靈
0298a16: 山記。
0298a17: 客至上堂。三世如來同一舌。大藏教中無法說。衲僧
0298a18: 手裡定盤星。萬里長天耀孤月。首座有長處。且不循
0298a19: 途轍。荊棘林中放步行。拔出時人釘根橛。
0298a20: 先保寧和尚忌日拈香。出黃泉又入黃泉。穴鼻無繩
0298a21: 不受牽。倒轉一枝無孔笛。蘆華明月滿平川。你諸人。
0298a22: 還知我老和尚落處麼。卷四大海水于舌端。不見涓
0298a23: 滴。置微塵剎土於毛孔。囊括大千。總謂其嫌白雲之
0298a24: 語拙。愛五祖之說禪。夫豈善用黑豆之活法。契鷲峰
0298b01: 之正傳。以香扣爐云。相席打令。飲水思源。盤山會裡
0298b02: 翻筋斗。到此誰知普化顛。
0298b03: 上堂。竺土大仙心。東西密相付。以字既不成。八字亦
0298b04: 不是。昨夜三更虎咬大蟲。今早起來蛇吞鼻。拍禪
0298b05: 床云。有利無利不離行市。生秤錘被虫蛀。喝一
0298b06: 喝。
0298b07: 臘八上堂。日日佛誕生。日日佛成道。空裡無華折去
0298b08: 難。水中有月看來好。賣狗懸羊。一體三寶。垢面蓬頭
0298b09: 輥出時。何異大虫褁紙帽。咄。
0298b10: 天壽節啟建上堂。煩惱無邊誓願斷。法門無邊誓願
0298b11: 學。眾生無邊誓願度。佛道無邊誓願成。釋迦老子三
0298b12: 大阿僧祇劫修習。所得法門不出者四句子。堪報不
0298b13: 報之恩。用助無為之化。所謂我此法印。為欲利益世
0298b14: 間故說。今日啟建金剛道場。山僧亦有四弘誓願。一
0298b15: 願
0298b16: 皇帝萬歲。二願重臣千秋。三願海晏河清。四願民康
0298b17: 物阜。金香爐下昆崙鼻孔遼天。山門頭樓至德如
0298b18: 來兩蹈地。蕢桴土鼓賀堯年。紫煙匼匝祥風至。
0298b19: 上堂。天清地寧。時康道泰。興化令行。漆桶不快。高唱
0298b20: 低酬。貴買賤賣。寄語諸方。不要怪。下座。
0298b21: 小參。利拈來斬是非。何妨高駕牛機。東村王老
0298b22: 燒錢夜。正是年窮歲盡時。事存函蓋合。理應箭鋒拄。
0298b23: 鬼家活計不要施呈。大丈夫兒別有天地。我若坐時
0298b24: 你須立。你若立時我須坐。趙州勘破臺山婆。子湖要
0298c01: 打劉鐵磨。千古萬古黑漫漫。一曲胡笳少人和。
0298c02: 元旦上堂。昨日是歲除。今朝是正旦。送舊與迎新。司
0298c03: 空曾見慣。卓拄杖。六龍已巳駕隨羲和。四海八荒光燦
0298c04: 爛。
0298c05: 天壽節滿散上堂。萬法是心光。諸緣唯性曉。本無迷
0298c06: 悟人。只要今日了。且道。了箇什麼。良久云。甲辰正月
0298c07: 十一日。
0298c08: 大元天子降生時。剎海塵毛咸稽首。萬年松長萬年
0298c09: 枝。
0298c10: 上堂。二三月來。天氣和暖。常憶真淨老師。偏愛說長
0298c11: 話短。又爭如東山老人咍歌頻打拍板。烏雞走入鵝
0298c12: 群。鴨兒凍得觜匾。水面或沈或浮。何時解成瑚璉。大
0298c13: 眾還會麼。三面狸奴蹈月。兩頭白牯手拏煙。戴冠
0298c14: 碧兔立庭。脫烏龜飛上天。
0298c15: 上堂。千波競起是文殊家風。一晴空是普賢床榻。
0298c16: 且毗盧師法身主。又作麼生言論。直饒道得倜儻分
0298c17: 明。衲僧門下。未放你在。何故。海枯終見底。人死不知
0298c18: 心。拍禪床下座。
0298c19: 浴佛上堂。釋迦文也希有。脫珍御著弊垢。降王宮開
0298c20: 大口。老雲門真傑斗。一棒打將餵狗。山僧擊鼓陞堂。
0298c21: 豈是自揚家醜。少間殿上沐浴金軀。也要諸人各出
0298c22: 隻手。會麼。風吹石臼爭哮吼。泥捏金剛水底走。蹈翻
0298c23: 海月爛波生。驚起土星犯北斗。喝一喝。
0298c24: 小參。擘開太華逗黃河。直下商量不較多。推起一輪
0299a01: 滄海月。三山倒影蘸清波。理隨事變。狸奴白牯同證
0299a02: 菩提。事得理融。十聖三賢一場。長期百二十日。
0299a03: 中期百日。下期八十日。釋迦老子。將你諸人。束縛了
0299a04: 拋向萬仞坑裡。克由耐。設有一箇半箇翻身一擲
0299a05: 抹過太。方知道。眼若不睡。諸夢自除。心若不異。萬
0299a06: 法一如。火聚刀山平等性智。紅塵市任性安居。卓
0299a07: 拄杖云。驚群須是英靈漢。敵勝還他獅子兒。
0299a08: 復舉僧問古德。寒暑到來。向甚麼處回避。德云。鑊
0299a09: 湯爐炭裡回避。僧云。鑊湯爐炭裡。作麼生回避。德云。
0299a10: 眾苦不能到。師云。甜瓜徹蔕甜。苦瓠連根苦。
0299a11: 上堂。四月十五結。七月十五解。解結本同心。無縛無
0299a12: 脫者。以拄杖敲香臺云。過去諸如來。斯門已巳成就。現
0299a13: 在諸菩薩。今覺入圓明。未來修學人。當依如是法。卓
0299a14: 拄杖。白鷺下田千點雪。黃上樹一枝花。
0299a15: 上堂。僧問。鐘樓上念讚。床下種菜。意旨如何。師云。
0299a16: 路逢達道人。不將語默對。進云。畢竟如何。師云。平蕪
0299a17: 盡處是青山。行人更在青山外。僧禮拜。師乃云。喫飯
0299a18: 療飢。飲酒圖醉。本色衲僧討甚巴鼻。鐘樓上念讚。床
0299a19: 下種菜。卓拄杖云。平蕪盡處是青山。行人更在青
0299a20: 山外。
0299a21: 上堂。拈拄杖云。一處不通。兩處失功。兩處不通。觸途
0299a22: 成滯。卓拄杖云。一拳拳倒黃樓。一躍躍翻鸚鵡洲。
0299a23: 有意氣時添意氣。不風流處也風流。擲下拄杖。下座。
0299a24: 上堂。久晴喜雨。久雨喜晴。
0299b01: 太元天子。坐致太平。遽起身云。萬歲萬歲萬萬歲。下
0299b02: 座。
0299b03: 上堂。舉睦州看華嚴次。僧問。和尚看什麼經。州云。青
0299b04: 色光明雲。紫色光明雲。大光明雲。那邊是什麼雲。僧
0299b05: 云。黑雲。州云。今朝定有雨。師云。奇諸禪德。惺惺底
0299b06: 直是惺惺。傝底直是傝。會麼。拍禪床云。三冬鐵
0299b07: 樹滿林華。六月黃河連底凍。喝一喝。
0299b08: 上堂。一葉落。天下秋。百川東到海。何時復西流。朝錄
0299b09: 錄暮悠悠。看看白盡少年頭。拈拄杖云。用楔出楔。看
0299b10: 樓打樓。卓拄杖。腰纏十萬貫。騎上楊州。擲下拄杖。
0299b11: 小參。佛懽喜僧自恣。萬人叢裡奪高標。到頭恰似小
0299b12: 兒戲。雪輥三箇木毬。仰山推出枕子。蛇頭揩痒。虎
0299b13: 頷編須。不有師子爪牙。便見橫尸萬里。是你諸人九
0299b14: 十日內。渴飲飢餐早眠晏起。既云識果知因。且免破
0299b15: 規越矩。卓拄杖云。水東流日西去。三更五更唱巴歌。
0299b16: 無端驚起梵王睡。喝一喝。
0299b17: 報恩長老至上堂。今朝十月一。天寒下暖簾。黃一
0299b18: 覺睡。南海出榆柑。好大眾。稱性說法。本分鉗鎚。往往
0299b19: 諸方。只作無事會了。所以道。平地上死人無數。過得
0299b20: 荊棘林者是好手。不是南宗和尚到來。開福決定無
0299b21: 因開口。何以如此。醍醐上味。為世所珍。遇斯等人。翻
0299b22: 成毒藥。卓拄杖云。入荒田不揀。信手拈來草。撞著大
0299b23: 哥妻。元來是嫂嫂。喝一喝。
0299b24: 上堂。一即一切。一切即一。一心不生。萬法俱息。拈拄
0299c01: 杖云。祖師鼻孔在者裡。卓拄杖云。穿過諸人髑髏。擲
0299c02: 下拄杖云。更嫌何處不風流。喝一喝。
0299c03: 上堂。日日日。時時時。龍門老。心自知。日日日。時時時。
0299c04: 開福老。都不知。嗚咿。牧童嶺上一聲笛。驚起群鴉
0299c05: 繞樹飛。
0299c06: 小參。明朝冬至。今夜小參。燈籠發問。露柱指南。一箇
0299c07: 道有佛有法。一箇道無二無三。兩箇亂呈懵袋。無非
0299c08: 誑謼閭閻。若也據令而行。總須貶向二鐵圍山。幸而
0299c09: 拄杖子有箇方便。與伊解結釋冤。乃拈拄杖云。唵部
0299c10: 臨唵齒臨。強中強吉中吉。一切不如心真實。卓拄杖。
0299c11: 喝一喝。
0299c12: 上堂。宗門有三句。未舉先分付。更擬問如何。知君太
0299c13: 莽鹵。雖然。更為你註解一遍。法鼓未鳴。諸人未集。是
0299c14: 第二句。即今坐立儼然。說黃道異。是第三句。作麼生
0299c15: 是第一句。若也道得。許你應時納祐。若道不得。路從
0299c16: 平處險。人向靜中忙。喝一喝。
0299c17: 上堂。三四五六七八九。釋迦老子不知有。雪山六載
0299c18: 眼瞇麻。錯認南箕為北斗。一毛頭上見全身。百億毛
0299c19: 頭誇好手。堂前鐵鋸舞三臺。嶺上石人開笑口。喝一
0299c20: 喝。
0299c21: 上堂。夜來州中琴堂上搬雜劇。也有端嚴奇特。也有
0299c22: 醜陋不堪。鬼面神頭亦自好笑。且道笑箇什麼。我觀
0299c23: 世間人。是箇大雜劇。所謂。文武醫卜。士農工商。各逞
0299c24: 己已能。互相欺誑。逗到臘月盡頭。不覺一場敗闕。具眼
0300a01: 旁觀。掩口不暇。喝一喝云。元正啟祚。萬物咸新。岸柳
0300a02: 搖金梅破玉。萬一氣轉洪鈞。下座巡堂喫茶。
0300a03: 上堂。起拂子云。佛佛授手。祖祖相傳。有半有滿。有
0300a04: 偏有圓。有空有有。有實有權。有頓有漸。有聖有凡。擊
0300a05: 拂子云。凡也不可得。聖也不可得。漸也不可得。頓也
0300a06: 不可得。權也不可得。實也不可得。有也不可得。空也
0300a07: 不可得。圓也不可得。偏也不可得。滿也不可得。半也
0300a08: 不可得。傳也不可得。授也不可得。祖也不可得。佛也
0300a09: 不可得。只此不可得亦不可得。所以道。取不得舍不
0300a10: 得不可得中只麼得。得之於心。猗蘭作旃檀之樹。失
0300a11: 之於旨。甘露乃蒺之園。栗棘蓬金剛圈。吞透得過。
0300a12: 三三兩兩。擺撥不下。萬萬千千。欽遇
0300a13: 天壽聖節。為君擊碎重玄。還會麼。御樓籠紫氣。金殿
0300a14: 擁祥煙。
0300a15: 上堂。有情之本。依智海以還源。含識之流。總法身而
0300a16: 為體。卓拄杖云。在家疑是客。別國為親。
0300a17: 佛涅槃上堂。十五日已巳前。諸佛不出世。十五日已巳後。
0300a18: 亦無有涅槃。正當十五日。柳綠花紅。山明水碧。頭頭
0300a19: 見劫外風光。處處是大人境界。只貴當陽坐斷。直下
0300a20: 知歸。稍涉思惟。便成剩法。拍禪床云。墻難隔借來
0300a21: 竹。險不傾端坐船。
0300a22: 上堂。舉保寧勇和尚示眾云。風鳴條雨破塊。曉來枕
0300a23: 上聲碎。蝦蚯蚓一時鳴。妙德空生都不會都不
0300a24: 會三成群四箇作隊。向前村後村。折得梨花李花。
0300b01: 一佩兩佩。師云。保寧大似二八少年風流才子。一向
0300b02: 賣峭。於唱教門中。足可觀光。若約衲僧門下。正好喫
0300b03: 棒。何故。禾黍不陽。競栽桃李春。翻令力耕者。半作
0300b04: 賣花人。
0300b05: 浴佛上堂。撲落非他物。縱橫不是塵。山河并大地。全
0300b06: 露法王身。者裡悟去。未離兜率。已巳降王宮。未出母胎。
0300b07: 度人已巳畢。是真語者。是實語者。是不誑語者。是不異
0300b08: 語者。拈拄杖。卓一下。八解之浴池。定水湛然滿。布以
0300b09: 七淨花。浴此無垢人。
0300b10: 小參。季春已巳去。孟夏到來。衲僧分上。不用安排。豈不
0300b11: 見道。盡乾坤大地。是沙門一隻眼。盡乾坤大地。是沙
0300b12: 門全身。何覺不圓。何修不證。所以大覺世尊。二千年
0300b13: 前。靈山會上。釘空中鐵橛。開福山僧。四月十五日。
0300b14: 與見前大眾。駕平地上鐵船。逆長風而把柁。節清歌
0300b15: 而扣舷。卓拄杖云。翡翠蹈翻荷葉雨。鷺鶿衝破竹林
0300b16: 煙。喝一喝。
0300b17: 妙智長老至上堂。瞿曇舌頭無骨。妙智皮下有血。西
0300b18: 天解守蠟人。東土不聞鵝護雪。翻思百丈有三訣。
0300b19: 喫茶珍重歸堂歇。末法師僧幾箇知。茫茫弄巧翻成
0300b20: 拙。喝。
0300b21: 佛涅槃上堂。道遠乎哉。觸事而真。聖遠乎哉。體之即
0300b22: 神。佛世尊入般涅槃。已巳得二千二百有餘載。作麼生
0300b23: 得體之即神去。莫是觀身實相觀佛亦然。觀佛實相
0300b24: 觀法亦然。觀法實相觀僧亦然麼。若恁麼會。如狐渡
0300c01: 水。有甚快活。畢竟如何。忿怒那吒撲帝鐘。
0300c02: 蹊首座至上堂。杲日麗天。盲人摸地。本色衲僧。無處
0300c03: 出氣。豈不見。興化一日同參到。纔上法堂。化便喝。僧
0300c04: 亦喝。化又喝。僧復喝。化云。你看者瞎漢。猶作主在。僧
0300c05: 擬議。化拽拄杖直打下法堂。侍者云。者僧觸忤和尚
0300c06: 化云。是他適來。也有權也有實。也有照也有用。及乎
0300c07: 我將手向伊面前橫兩橫。便去不得。似者般瞎漢。不
0300c08: 打更待何時。阿呵呵。師子兒返擲。龍馬駒跳。打破
0300c09: 上頭關。主賓俱失照。有底便道。當時好再與一喝。不
0300c10: 然。掀倒禪床拂袖而去。有甚共語處。山僧不逢別者。
0300c11: 終不開拳。適值大道師兄遠臨。要使現前一眾。與他
0300c12: 古人兩得相見。還委悉麼。青山不長飛勢。滄浴合
0300c13: 知來處高。
0300c14: 浴佛上堂。一念普觀無量劫。無去無來亦無住。如是
0300c15: 了知三世事。超諸方便成十力。大眾。者一箇圈繢子。
0300c16: 過見未來塵沙諸佛。無有能出得者。只如釋迦老子。
0300c17: 未離兜率。也出者圈繢不得。已巳降王宮。也出者圈繢
0300c18: 不得。至於半夜逾城。六年雪嶺。起道樹詣鹿苑。鷺池
0300c19: 鷲嶺海甸菴園。三百法會橫說說。直說曲說。密說
0300c20: 顯說。無問而自說。也出者圈繢不得。末後拈起一枝
0300c21: 華。直得金色尊者破顏微笑。付囑法眼。也出者圈繢
0300c22: 不得。是你諸人。信也出者圈繢不得。不信也出者圈
0300c23: 繢不得。會也出者圈繢不得。不會也出者圈繢不得。
0300c24: 雖然。且道。山僧還在裡許也無。擊拂子云。此時若不
0301a01: 究根元。直待當來問彌勒。
0301a02: 上堂。知有底道得。道得底知有。信手斫方圓。面南看
0301a03: 北斗。野干鳴師子吼。稽首文殊普賢。摩訶泥疥狗。
0301a04: 小參。少室前動絃別曲。曹溪路上葉落知秋。放開
0301a05: 也。雲生八極。把住也。四海截流。拈拄杖云。總在拄杖
0301a06: 頭上。還見麼。
0301a07: 大元天子。混一區宇。釋迦文佛大闡玄猷。文殊三處
0301a08: 度夏。懶安一向牧牛。蹈破版。拽脫鼻頭。且畢竟發
0301a09: 明箇甚麼邊事。卓拄杖云。釣竿斫盡重栽竹。不計功
0301a10: 程得便休。
0301a11: 復舉文殊三處度夏機緣。師頌云。正令當行下一椎。
0301a12: 從教界是文殊。驚群須是英靈漢。敵勝還他師子
0301a13: 兒。
0301a14: 上堂。拈拄杖云。與麼來者彩鳳舞丹霄。不與麼來者
0301a15: 鐵蛇橫古路。直饒與麼不與麼去來道絕。也是秤錘
0301a16: 蘸醋。卓拄杖。下座。
0301a17: 上堂。大用現前。不存途轍。要默即默。要說即說。指鹿
0301a18: 為馬。喚日作月。臨濟德山。只一得橛。喝一喝。
0301a19: 僧相看。師問云。甚處來。僧云廬山。師云。五老頭白
0301a20: 也未。僧云白也。師云。年多少。僧無語。師云。你豈不是
0301a21: 廬山來。僧云是。師便打出。
0301a22: 上堂。十五日已巳前。水向石邊流出冷。十五日已巳後。風
0301a23: 從花裡過來香。正當十五日。火後一莖茅。鐵蛇鑽不
0301a24: 入。喝一喝。
0301b01: 臘八上堂。萬法是心光。諸緣惟性曉。本無迷悟人。只
0301b02: 要今日了。咄哉老瞿曇。討甚閑煩惱。出山與入山。自
0301b03: 起還自倒。夜來斗轉玉繩橫。不覺全身墮荒草。喝一
0301b04: 喝。
0301b05: 上堂。舉拂子云。還見麼。見之不取。千載難忘。取則不
0301b06: 無。作麼生說箇見底道理。莫是有見見麼。莫是無見
0301b07: 見麼。莫是不有不無見見麼。莫是不不有不不無見
0301b08: 見麼。若也與麼。要作他座主奴。也未得在。所以道。了
0301b09: 了見無一物。亦無人亦無佛。大千沙界海中漚。一切
0301b10: 聖賢如電拂。好諸禪德。稜道者坐破七箇蒲團。末後
0301b11: 於卷簾處。驀然見得。便道。也大差也大差。卷起簾來
0301b12: 見天下。有人問我解何宗。拈起拂子劈口打。是他古
0301b13: 人。不妨性躁。不妨快活。若約撿點將來。者拂子合是
0301b14: 稜道者自喫始得。何故。太平只許將軍致。不許將軍
0301b15: 見太平。
0301b16: 上堂。拈一放一。本分宗師。蓋地蓋天。罕逢作者。刁刀
0301b17: 相似。魚魯參差。任是鶻眼龍睛。未免錯認驢鞍橋。作
0301b18: 阿爺下頷。喝一喝。歸堂喫茶。
0301b19: 上堂。釋迦拈花。飲光微笑。達磨面壁。二祖安心。驀拈
0301b20: 拄杖卓一下云。白雲為蓋。流泉作琴。一曲兩曲無人
0301b21: 會。雨過野塘春水深。擲下拄杖。下座。
0301b22: 上堂。僧問。單傳直指。已巳涉離微。坐斷千差。請師答話。
0301b23: 師云。破鏡不重照。落花難上枝。進云。豈無方便。師云。
0301b24: 烏龜鑽敗壁。師乃云。單傳直指。正涉離微。坐斷千差。
0301c01: 開眼落井。拈拄杖卓一下。烏龜鑽敗壁。雞向五更啼。
0301c02: 上堂。兜率悅和尚云。撥草瞻風。只圖見性。即今上人。
0301c03: 性在甚處。識得自性。方脫生死。眼光落地時。作麼生
0301c04: 脫。脫得生死。便知去處。四大分離。向什麼處去。好大
0301c05: 眾。一等提唱。一等垂示。不妨徑截。灼然要出離生死。
0301c06: 須是悟自本心。見自本性始得。敢問諸人。此性此心。
0301c07: 畢竟作何形段。為是青是黃。是白是黑。是長是短。是
0301c08: 大是小。有底聞恁麼說了。便道不青不黃。不白不黑。
0301c09: 不長不短。不大不小。似則似矣。是則未是。所謂矮子
0301c10: 看戲。隨人上下。有甚用處。眼親手辨底。便好向者裡
0301c11: 指出來看。一表參學眼正。二表叢林有人。三表可以
0301c12: 開悟後學。四使佛祖慧命不斷。有麼有麼。其或未然。
0301c13: 聽取一頌。九夏工夫一月過。克期參究事如何。莫嫌
0301c14: 老拙頻忉怛。浪死生數甚多。珍重。
0301c15: 上堂。僧問。一牛飲水。五馬不嘶。此意如何。師云。相識
0301c16: 滿天下。知心能幾人。進云。隔江招手。便乃橫趨。畢竟
0301c17: 是什麼眼。師云。莫謗高亭好。僧禮拜。師乃云。未明心
0301c18: 地印。難透祖師關。欲透祖師關。須明心地印。拈拄杖
0301c19: 云。不是心地印。卓拄杖云。不是祖師關。明得透得。一
0301c20: 大藏教。五千四十八卷。半滿偏圓。權實空有。不消一
0301c21: 擊。卓拄杖一下。三驢子弄蹄行。蹈碎乾坤無寸土。
0301c22: 喝。
0301c23: 上堂。行住坐臥。折旋俯仰。打破鏡來。全無影像。喝一
0301c24: 喝。誌公不是閑和尚。
0302a01: 上堂。僧問。即色明心。附物顯理時如何。師云。癩馬繫
0302a02: 枯樁。進云。三九二十七。牛頭南馬頭北。如何是接手
0302a03: 句。師云。百花深處鷓鴣啼。僧禮拜。師乃云。百花深處
0302a04: 鷓鴣啼。日出東方又落西。昨夜一番新雨過。今朝流
0302a05: 水漲前溪。下座。
0302a06: 上堂。真不掩偽。曲不藏直。白日青天。雷轟電激。坐斷
0302a07: 報化佛頭。超出聖凡閫域。大藏與小藏。演出復演入。
0302a08: 卓拄杖云。一毛師子眾毛畢。
0302a09: 上堂。舉古德道。天上無彌勒。地下無彌勒。十字街頭
0302a10: 立。被人喚作賊。師云。天上無彌勒。地下無彌勒。十字
0302a11: 街頭立底是什麼。喝一喝云。賊賊。便下座。
0302a12: 上堂。荊棘林中。有通天大路。長安市上。有陷虎危機。
0302a13: 透得過者。一任八面四方。透不過者。未免墮坑落。
0302a14: 豈不見。鹽官國師一日喚侍者云。將我犀牛扇子來。
0302a15: 侍者云。扇子破也。國師云。還我犀牛兒來。侍者無語。
0302a16: 便是者道理也。靈利漢向者裡下得一轉語。實謂
0302a17: 清風再振。頭角重生。非唯鹽官老漢滿面慚惶。抑且
0302a18: 山僧通身懽喜。有麼有麼。良久云。江上青山老。屋頭
0302a19: 春色遲。箇中消息子。能有幾人知。
0302a20: 上堂。舉世尊初生下時。周行七步。目顧四方。分手指
0302a21: 天地。便云。天上天下唯我獨尊。後來雲門大師云。我
0302a22: 當時若見。一棒打殺。與狗子喫。貴圖天下太平。師
0302a23: 云。雲門好棒。可殺驚人。撿點將來。未免傷鋒犯手。山
0302a24: 僧當時若見。只消道箇澣盆澣盆。老漢若也知方。管
0302b01: 取暗裏抽身。免見明中落節。事到如今。且放過一著。
0302b02: 何故。砒霜鴆毒難拈出。蜜水糖湯一例澆。
0302b03: 上堂。兩桂垂陰。莫匪少林風旨。一華現瑞。是皆鷲嶺
0302b04: 宗猷。而況龍門上客駢臻。致此道場增勝。庶幾勇猛。
0302b05: 以廣熏修。說甚威音王已巳前王老師。直須打徹毗盧
0302b06: 藏中第一義。驀拈拄杖卓一下云。有意氣時添意氣。
0302b07: 不風流處也風流。
0302b08: 上堂。一雨普滋。三草二木。雷聲遠震。地上清。如來
0302b09: 說一合相。即非一合相。且出息不涉萬緣。入息不居
0302b10: 陰界。一句作麼生道。良久。空生不解岩中坐。惹得天
0302b11: 華動地來。
0302b12: 上堂。僧問。一不做二不休時如何。師云。水底撈明月。
0302b13: 進云。退一步修安樂法。又作麼生。師云。相逢盡道休
0302b14: 官去。林下何曾見一人。僧禮拜。師乃云。絕羅籠脫羈
0302b15: 。雖是善因而招惡果。咄。老松源與麼說話。於唱教
0302b16: 門中。足可觀光。要作臨濟兒孫。未得在。開福莫有長
0302b17: 處麼。擊拂子云。星河秋一鴈。碪杵夜千家。
0302b18: 小參。一毛穿眾穴。眾穴一毛收。明明百草頭。明明祖
0302b19: 師意。龍睛鶻眼。罔測端倪。疥狗泥。張意氣。五祖
0302b20: 和尚云。汝等諸人。見山僧起拂子。便作勝解。及乎
0302b21: 山禽聚集。牛動尾巴。作等閑。殊不知。聲不斷前
0302b22: 旬雨。電影還連後夜雷。大眾。者箇便是金剛圈栗棘
0302b23: 蓬。若也吞得透得。參學事畢。山僧一夏已巳來。公委出
0302b24: 入。不能與諸人東語西話。然亦未不眉毛廝結。其
0302c01: 奈不覺不知。翻成外。今夜向箇裡。搖唇鼓舌。撒土
0302c02: 拋沙。撿點將來。大似不識好惡。眾中忽有忍俊不禁
0302c03: 底出來。掀倒禪床喝散大眾。山僧大展坐具。禮他三
0302c04: 拜。何也。莫怪坐來頻勸酒。自從別後見君希。
0302c05: 上堂。舉圓悟和尚示眾云。古德道。結夏已巳十一日。寒
0302c06: 山子作麼生。又有道。結夏已巳十一日。水牯牛作麼生。
0302c07: 山僧即不然。結夏已巳十一日。燈籠露柱作麼生。若識
0302c08: 得燈籠露柱。即識得水牯牛。若識得水牯牛。即識得
0302c09: 寒山子。脫或擬議。老僧在你底。師云。千鈞之弩。不
0302c10: 為鼷鼠而發機。三大老也是為他閑事長無明。開福
0302c11: 結夏已巳十五日了也。堂中兄弟。盡是諸方了底金。
0302c12: 總不須問著。行但行。住但住。坐但坐。臥但臥。忽若露
0302c13: 柱著衫南岳去。燈籠沿壁上天台。狸奴白牯無消息
0302c14: 拾得寒山笑滿腮。山僧有箇細大法門。為汝說破。
0302c15: 下座。巡堂喫茶。
0302c16: 上堂。早間侍者覆上堂。山僧病餘要打睡。聽得堂前
0302c17: 法鼓鳴。又把眉毛重剔起。說張三話李四。淨行何曾
0302c18: 有些子。打殺應知狗不。何事諸人妄相許。喝一喝。
0302c19: 上堂。真淨和尚一日舉教中道。不見一法是大過患。
0302c20: 喝一喝云。有什麼過。卓拄杖云。有什麼患。復橫按拄
0302c21: 杖云。德山棒臨濟喝。舉世何人解提掇。天高地迴萬
0302c22: 象閑。總是僧家好時節。擲下拄杖云。是什麼時節。喝
0302c23: 一喝。下座。老真淨。可謂知時識節。善說法要。撿點將
0302c24: 來。不免大驚小怪。所以開福尋常不要捏怪。拈拄杖
0303a01: 云。大眾還見麼。若道見。見什麼。若道不見。是諸
0303a02: 人捏怪。靠拄杖云。見怪不怪。其怪自壞。下座。
0303a03: 上堂。一夏工夫餘半月。也堪懽喜也堪驚。山僧有口
0303a04: 不敢道。留得雙眉蓋眼睛。且道。是什麼眼睛。若也道
0303a05: 得。一大藏教八萬四千法門。不消一擊。若道不得。莫
0303a06: 道無事好。下座。
0303a07: 上堂。舉二十五祖婆舍斯多。與外道無我尊論議。外
0303a08: 道曰。請師默論。不假言說。祖曰。不假言說。孰知勝負。
0303a09: 曰但取其義。曰汝以何為義。曰無心為義。曰汝既無
0303a10: 心。安得義乎。曰我說無心。當名非義。曰汝說無心。當
0303a11: 名非義。我說非心。當義非名。曰當義非名。誰能辨義。
0303a12: 曰汝名非義。此名何名。曰為辯非義。是名無名。曰名
0303a13: 既非名。義亦非義。辯者是誰。當辯何物。如是往復四
0303a14: 十九反。外道杜口信伏。大慧和尚云。婆舍斯多何用
0303a15: 忉怛。當時若見他道請師默論。不假言說。便云。義墮
0303a16: 也。即今莫有要與妙喜默論者麼。或有箇衲僧出來
0303a17: 道義墮也。我也知你向鬼窟裡作活計。師云。騎賊馬
0303a18: 趕賊。奪賊槍殺賊。回天轉地。合水和泥。教外一宗。掃
0303a19: 土而盡。開福門下。今日忽有箇漢出來道。請師默論。
0303a20: 不假言說。劈脊便棒。還委悉麼。棒頭有眼明如日。要
0303a21: 識真金火裡看。
0303a22: 上堂。僧問。摩竭掩室意旨如何。師云。打破天關。掀翻
0303a23: 地軸。進云。毗耶杜詞。又作麼生。師云。一狀領過。進云。
0303a24: 不涉二途。如何舉唱。師云。蛇無頭不行。進云。與麼則
0303b01: 出他古人圈繢不得。師云。你喚什麼作古人圈繢。僧
0303b02: 擬議。師便打。乃云。摩竭掩室。毗耶杜詞。打破天關。掀
0303b03: 翻地軸。山僧與麼答話。已巳是屈辱先宗。汝等諸人。擬
0303b04: 更蹈步向前。未免蛇添足。喝一喝云。參堂去。
0303b05: 上堂。好箇中秋節。莫言無供養。風吹丹桂華。清香滿
0303b06: 天上。諸人眼裡也飽。耳裡也飽。鼻裡也飽。只恐肚裡
0303b07: 不飽。若得肚裡飽去。則不疑佛。不疑祖。不疑天下老
0303b08: 和尚。拈出袖裡金鎚。打開光明寶藏。不涉凡聖路岐。
0303b09: 便是渡河香象。喝一喝。
0303b10: 上堂。真不掩偽。曲不藏直。一句截流。萬機寢息。拈拄
0303b11: 杖卓一下云。寒山拾得。
0303b12: 祖忌拈香。碧眼胡尊性急。一語不投機。闔國追不及。
0303b13: 少林面壁弄盡精神。只消斷臂師僧三拜而立。伎倆
0303b14: 既盡。心事亦休。隻履西歸。空棺示跡。後代兒孫。充滿
0303b15: 中國。莫不向今日燒牛頭栴檀之香。具酥酪醍醐之
0303b16: 食。用伸追遠。用報恩德。正眼觀來。何異捧漏以灌
0303b17: 焦釜。而終莫能濕。所以開福比丘。蒸雲門胡餅。烹趙
0303b18: 州釅茶。雖然禮貌粗。畢竟臭味相入。
0303b19: 上堂。僧問。掬水月在手時如何。師云。弄花香滿衣。進
0303b20: 云。和尚因什麼。攙行奪市。師云。闍梨莫曾到此間麼。
0303b21: 進云。曾到。師云。大似不相識。僧便禮拜。師乃云。大洋
0303b22: 海底蓬塵起。百尺竿頭掉臂行。三世如來說不到。扶
0303b23: 桑日午打三更。
0303b24: 小參。一年來一年去。來既無從。去亦無至。北禪分歲
0303c01: 勾賊破家。汾陽罷參知慚知愧。所以山僧三四年間。
0303c02: 來此與諸人相聚。行則與諸人同行。住則與諸人同
0303c03: 住。臥則與諸人同臥。起則與諸人同起。直饒起倒不
0303c04: 同。畢竟脫離泥水。與麼與麼。平地上喫交。鬼門中貼
0303c05: 卦。不與麼不與麼。跛驢蹈倒摘茶輪。草菴卸下璃
0303c06: 瓦。阿呵呵。會也麼。一釋迦。二元和。三佛陀。從將支遁
0303c07: 。喚作右軍鵝。
0303c08: 復舉僧問雲門。如何是雲門一曲。門云。臘月二十五。
0303c09: 師云。大小雲門。盡力只道得到者裡。今夜忽有問。如
0303c10: 何是開福一曲。只對他道。明日是新年。且道與古人
0303c11: 是同是別。聽取一頌。臘月二十五。一曲喧今古。明日
0303c12: 是新年。袈裟搭半肩。同不同別不別。珊瑚枝枝著
0303c13: 月久立。
0303c14: 元宵。進退兩序上堂。十五日已巳前。明中有暗。十五日
0303c15: 已巳後。暗中有明。正當十五日。明暗雙忘。體用俱寂。譬
0303c16: 如千燈洞照一室。光光交羅各不相借。且道。是知事
0303c17: 分上事。頭首分上事。諸人分上事。莫有道得底麼。拈
0303c18: 拄杖卓一下云。蟭螟睫上放元宵。狸奴倒上菩提樹。
0303c19: 上堂。僧問。天不能蓋。地不能載時如何。師云。闍梨得
0303c20: 自由。僧便禮拜而出。師云。依俙越國。彷彿楊州。師乃
0303c21: 云。天不能蓋。地不能載。依俙越國。彷彿楊州。打開布
0303c22: 袋。隨流入流。今朝有酒今朝醉。明日無錢明日求。拍
0303c23: 禪床。下座。
0303c24: 上堂。日月有晦明。空沒明晦。佛佛體皆同。塵塵自
0304a01: 三昧。拈將須彌盧。塞斷香水海。動靜不留情。是名觀
0304a02: 自在。
0304a03: 上堂。舉雲門問山。如何是法身邊事。山云。枯樁。又
0304a04: 問。如何是法身向上事。山云。非枯樁。門云。還許學人
0304a05: 說道理也無。山云許。門云。枯樁豈不是明法身邊事。
0304a06: 山云是。門云。非枯樁豈不是明法身向上事。山云是。
0304a07: 門云。只如法身。還該一切否。山云。爭得不該。門指淨
0304a08: 缾云。法身還該者箇麼。山云。闍梨莫向淨缾邊會。門
0304a09: 便禮拜。師云。雲門也善切磋琢磨。若不是山老漢。
0304a10: 幾被打破蔡州。今日忽有問山僧。如何是法身邊事。
0304a11: 劈脊便棒。若更問如何是法身向上事。便與連夜趕
0304a12: 出。非唯坐斷天下人舌頭。且免得靈利衲僧。向枯樁
0304a13: 邊著到。
0304a14: 小參。二千年前。大覺世尊。將一條斷貫索。穿你天下
0304a15: 衲僧鼻孔。東土西天。無敢違者。二千年後。者索子落
0304a16: 在欲上座手中。拈起也眉間掛劍血濺梵天。放下也
0304a17: 藏海風清波平浪靜。當此四月十五。結布袋頭。盡
0304a18: 十方世界四聖六凡情與無情總在者裡。內不放出。
0304a19: 外不放入。莫道諸天散華無路。外道潛無門。便是
0304a20: 釋迦老子。再出頭來。也卒摸索不著。是你諸人。二六
0304a21: 時中。於其中間。行住坐臥。各不相妨。所以道。譬如大
0304a22: 火聚。猛同時發。各各不相知。諸法亦如是。又如河
0304a23: 中水。川流競奔逝。各各不相知。諸法亦如是。如是如
0304a24: 是。芍藥花開菩薩面。不如是不如是。櫚葉散夜叉
0304b01: 頭。羚羊掛角無蹤跡。笑倒溈山水牯牛。
0304b02: 復舉裴相國云。終日圓覺而未圓覺者凡夫也。欲
0304b03: 證圓覺而未極圓覺者菩薩也。具足圓覺而住持圓
0304b04: 覺者如來也。後來楊次公云。終日圓覺而未圓覺
0304b05: 者如來也。具足圓覺而住持圓覺者菩薩也。欲證圓
0304b06: 覺而未極圓覺者凡夫也。師云。者兩箇措大。可謂徐
0304b07: 六擔板各見一邊。山僧與他捏作一團。向無星秤子
0304b08: 上。玷捶將來。一箇恰重半斤。一箇恰重八兩。不作貴
0304b09: 不作賤。作麼生買。拍禪床云。莫謂龍門無宿客。明朝
0304b10: 更試錦標看。久立。
0304b11: 
0304b12: 了菴和尚語錄卷第一
