0439a01: 恕中和尚語錄卷第六
0439a02: 參學比丘　清歲等　編
0439a03: 五言律
0439a04: 寄宗聖西堂
0439a05: 宿有扶宗志。辛勤四十年。句清堪供佛。業白可箋天。
0439a06: 燕坐畦衣薄。經行雪頂圓。長庚光欲滅。內院一燈傳。
0439a07: 暇日讀真淨和尚寄荊南高司戶五偈。愛其
0439a08: 直示心法。如雲廓天布。絲毫無隱。真弄大旗
0439a09: 鼓手段也。輒追次其韻。以示黼侍者
0439a10: 本心無自性。休論主和賓。妄想巡蹤狗。明捕獵人。
0439a11: 追隨同契分。呼應最相親。得歸家後。洋洋總任真。
0439a12: 知見還知見。何須認作心。四生同受用。七處謾推尋。
0439a13: 賢明終磊落。愚昧轉飄沉。忽憶西來事。令人感慨深。
0439a14: 惺行異路。默照墮邪禪。螻蟻逢腥聚。猴獼得樹緣。
0439a15: 遺屍眠夜塚。腐種布秋田。如此明心要。知君恐未然。
0439a16: 只箇娘生面。時中莫外尋。卓然千聖眼。赫矣萬靈心。
0439a17: 圓淨非因古。優悠豈自今。劫波徒浩蕩。惟是謝飄沉。
0439a18: 仰山親種粟。百丈勸開田。做出千般樣。都歸一味禪。
0439a19: 口頭何斥愬。手面更團圓。水底無明月。當知月在天。
0439a20: 十念示法姪淨覺源
0439a21: 定起懷安養。添膏助佛燈。剎那圓十念。迢遞出三乘。
0439a22: 天樂時時奏。蓮臺步步登。遠公雖已巳矣。斯道要人弘。
0439a23: 坐禪箴示歲侍者
0439a24: 執坐非真坐。觀心是妄心。眾流俱截斷。三際自消沉。
0439b01: 爾燄無今古。其源絕淺深。黃金須百煉。珍重好光陰。
0439b02: 讀高僧詩示心印
0439b03: 道合千年運。身游萬行林。玄言空俗語。幽思發清吟。
0439b04: 玉潤難方德。金堅謾比心。雖然無諷刺剌。正氣森森。
0439b05: 聞蟬
0439b06: 侵曉堆桅坐。蟬聲出樹林。分明宣祖意。何處有凡心。
0439b07: 歷歷消清夢。悠悠助獨吟。時人皆共聽。誰謂少知音。
0439b08: 熱
0439b09: 大地爍金石。禪心只晏如。幽閑無濁慮。自清。
0439b10: 坐石頻揮麈。臨流看躍魚。優悠三界內。寒暑不關渠。
0439b11: 贈山庵半雲
0439b12: 茅屋住來久。惟勤聚法財。茶先濾水。啜粥旋烘苔。
0439b13: 石蘚成團吐。巖華逐朵開。老年無別事。一念待金臺。
0439b14: 悼深居元師兄
0439b15: 憐君雖早喪。宗響有餘音。細行嚴持密。宗門悟入深。
0439b16: 煉磨金出。徵詰芥投針。歲晚游從少。憑誰話此心。
0439b17: 人世風波險。高齋獨晏然。資身無長物。輔教有遺編。
0439b18: 坐久藜穴。書多鐵硯穿。只知弘祖道。豈謂損天年。
0439b19: 憶昔同參請。先師彊時。一言未脫口。密意已巳先知。
0439b20: 更不從人覓。終能厚自持。陰涼天下樹。先折最繁枝。
0439b21: 題珪上人山舍
0439b22: 紅葉填松徑。清溪繞竹林。西風雙老。落日半陰。
0439b23: 壞衲偏宜厚。幽居不厭深。竺仙遺偈在。展卷且高吟。
0439b24: 讀東山語
0439c01: 咬破鐵酸餡。風流有許多。城中看傀儡。屋裏唱巴歌。
0439c02: 棒落青天雨。華開臘月荷。兒孫遵舊轍。爭見化龍梭。
0439c03: 示操侍者
0439c04: 一片無瑕玉。多年混碔砆。琢磨逢敏手。好惡會分途。
0439c05: 密似行軍令。精於定廟謨。纖毫如失準。霄壤便差殊。
0439c06: 謝靜中過訪
0439c07: 掃跡千巖裏。柴門久不開。正逢新雨足。忽見故人來。
0439c08: 燒供茶碗。烹薇薦粥盃。欲留君共住。分石坐堆堆。
0439c09: 秋海號
0439c10: 玉露洗空碧。滄溟湛不搖。一漚曾未發。何處覓全潮
0439c11: 忽地西風急。粘天白浪高。漁翁談笑裏。隨手掣金鰲。
0439c12: 贈南湖謙西堂
0439c13: 台衡宗觀旨。嵩少只傳心。江漢皆歸海。瓶盂共一金。
0439c14: 未能親證入。寧免競推尋。三獸同河渡。隨機自淺深。
0439c15: 題王山人草齋
0439c16: 築室鳧溪上。松門日夜開。家貧無盜入。山好有僧來。
0439c17: 雨漏重苫草。年深旋積苔。繞檐梨與栗。祇為子孫栽。
0439c18: 寄楊建文先生
0439c19: 五載不相見。況兼行路難。身安知少病。髮白想無斑。
0439c20: 桉上玄經就。罏中女還。無弦有真趣。應對馬師彈。
0439c21: 示會上人
0439c22: 此道人人具。其如會者稀。說時皆有悟。拶著不無疑。
0439c23: 要識單傳旨。須明向上機。獨行無伴侶。真是出家兒。
0439c24: 贈初復庵
0440a01: 可師心地法。不在少林傳。密意頭頭顯。真燈處處然。
0440a02: 須知三毒火。正是上乘禪。未解知端的。時中自勉旃。
0440a03: 贈澄上人
0440a04: 西來消息別。不憚共君論。脫體誰無分。隨方自獨尊。
0440a05: 後天為祖父。古佛是兒孫。年少勤參訪。流年似電奔。
0440a06: 示師孫曇微
0440a07: 向上無玄路。當休便合休。慧燈常寂照。智水鎮長流。
0440a08: 大地終歸盡。空絕去留。時中宜勉力。歲月謾悠悠。
0440a09: 次韻答烏草齋先輩
0440a10: 藉甚烏夫子。居傍柳林。焦桐高掛壁。春草滿墻陰。
0440a11: 道譽丘山重。詞源江海深。巖僧亦何幸。許得共論心。
0440a12: 七言律
0440a13: 送恩侍者歸蜀
0440a14: 西蜀禪宗百世師。龍飛鳳躍見當時。盈車火燎金剛
0440a15: 疏。越格風流小詩。豆子山前打瓦鼓。草鞋庵外蓋
0440a16: 烏龜。此行莫墮他途轍。別立新條唱祖機。
0440a17: 次韻答南堂法兄見寄
0440a18: 禪詮壓倒老圭。舌底長吹少室風。千聖那邊開正
0440a19: 眼。一毛頭上現神通。烹金不用陰陽炭。羅鳳何須天
0440a20: 地籠。截斷古今閑露布。西天此土有誰同。
0440a21: 復用韻寄西白和尚
0440a22: 崒凌霄出眾。是誰還可繼孤風。嘉聲虩虩雷霆
0440a23: 震。峻辯滔滔河漢通。應笑鏡清拈火箸。豈容甘贄拜
0440a24: 蒸籠。妙明心印傳來久。不與尋常篆刻同。
0440b01: 正月十五日。撾退鼓于靈巖。瑞龍夢堂和尚
0440b02: 以偈勉留。次韻奉謝
0440b03: 堂前退鼓合三撾。自媿非才荷見遮。道喪時危心轉
0440b04: 弱。途長任重力何加。青松秀挺千年操。紅槿榮開一
0440b05: 日華。珍重龍善知識。片言端可鎮譁。
0440b06: 次芥室韻。悼南堂和尚二首
0440b07: 知向誰家作馬驢。南堂終以此為期。莫言去日非來
0440b08: 日。須信生時即死時。弟子但教傳袋。梵王何用獻
0440b09: 華枝。驪珠撒出三千顆。亦是重安眼上眉。
0440b10: 咸淳提唱太支離。父子鏗鏘與古期。再續統燈光照
0440b11: 世。重拈公桉語驚時。絕無氣息撩人鼻。那有心肝掛
0440b12: 樹枝。筋斗背翻三界外。丙丁童子笑掀眉。
0440b13: 送楚藏主參方
0440b14: 我宗無法可傳持。妙用神通豈用師。快似亨衢騎駿
0440b15: 馬。險如絕壑控蒼螭。試看大海波騰處。正是空粉
0440b16: 碎時。待汝參知識了。不妨來喫頂門槌。
0440b17: 扶桑登侍者以偈請益。有三萬里程來問道
0440b18: 之句。次韻答之
0440b19: 三萬里程來問道。艱難喫盡許誰知。可憐打失其中
0440b20: 事。只為貪多向外馳。蜜水甜糖非善友。瞋拳熱喝是
0440b21: 良師。翻身踏著來時路。早已巳重安眼上眉。
0440b22: 賀天界全室和尚浴室成
0440b23: 驗人開室宗師事。要使勞生心地明。既識涼時炎似
0440b24: 火。更知熱處冷如冰。無功可立功難紀。有垢堪除垢
0440c01: 轉生。任爾古靈揩背手。到來焉敢亂施呈。
0440c02: 次韻。寄法姪滅宗石田二西堂
0440c03: 衰顏彼彼已巳成翁。眼既昏迷耳又聾。忽接來書承厚
0440c04: 意。何當握手話先宗。山林風月長如舊。江海人材自
0440c05: 不同。昔日交游今日少。始知秋後見山容。
0440c06: 悼前普慈大林和尚
0440c07: 列祖功齊自少年。老來無復更加鞭。法輪三轉雖稱
0440c08: 妙。宗要單傳不落玄。海國風高無夢到。雲歲晚有
0440c09: 書傳。末稍漏泄歸源旨。火後莖茅翠拂天。
0440c10: 次原極韻
0440c11: 少室宗風豈易論。全生全殺始驚。試看臨濟參黃
0440c12: 檗。猶羨楊岐接白雲。贈掌腮邊終自肯。藏刀笑裏更
0440c13: 誰聞。閑居正好談禪病玉石須憑巧匠分。
0440c14: 次鴈山能仁密心見寄韻
0440c15: 格外提持再是誰。是誰於我合應知。龍去後無尊
0440c16: 宿。鴈宕今來有碩師。養子不施拈葉術。為人須拔釘
0440c17: 根疑。短筇亦欲相尋去。山萬重兮水萬枝。
0440c18: 悼天鏡和尚
0440c19: 孑身逮繫別錢唐。伍百朝共客。寒水莫留鴻鴈
0440c20: 影。旋嵐俄偃葛藤樁。金棺示眾雙趺露。宗鼎憑誰獨
0440c21: 力扛。西望鷲生感慨。如公音吼已巳無雙。
0440c22: 送一上人試蓮經請度牒
0440c23: 七軸靈文一句通。不妨隨處顯真宗。化城固是堪投
0440c24: 宿。寶所那堪久滯蹤。香象渡河須徹底。不輕遭箠浪
0441a01: 施功。此行必定成希遇。恩露瀼瀼降　九重。
0441a02: 送瞿上人試金剛經請度牒
0441a03: 頂門拾得金剛眼。日用行藏便不同。四相本來無住
0441a04: 著。三心那得有流通。語言外覓扶邪說。聲色中求昧
0441a05: 正宗。拈然燈閑授記。當空寶印錦紋重。
0441a06: 送會上人試心經請度牒
0441a07: 般若無修智力充。本來生佛體皆同。光明豈受根塵
0441a08: 障。透脫從教識陰籠。童壽譯時追閃電。觀音行處捕
0441a09: 清風。好參　上國諸尊宿。乞取微言為解。
0441a10: 送纘上人試圓覺經請度牒
0441a11: 大光明藏絕周遮。覿面相違數似麻。四病頓除金出
0441a12: 。三期纔立玉添瑕。幻生幻滅漚歸水。全放全收客
0441a13: 到家。接得靈符懸肘後。安心不必更求他。
0441a14: 示悟維那
0441a15: 衲衣高擁觜盧都。誰識今吾非故吾。興化果能行正
0441a16: 令。克賓端不墮邪途。堂前饡飯香雲合。袖裏金槌膽
0441a17: 氣觕。一擊空成粉碎。等閑扶起老臊胡。
0441a18: 示林侍者
0441a19: 香林逸軌尚堪追。好語潛將紙襖書。溫栗有常含石
0441a20: 玉光明不定走盤珠。撥來焰焰波中火。驚出雙雙樹
0441a21: 杪魚。勝有時還劣。趙州元是一頭驢。
0441a22: 追悼宗寄
0441a23: 寄子生身五五年。志專探教亦窮禪。觀心每恨多癡
0441a24: 鈍。數息深期減睡眠。力疾口常宣玉偈。臨終眼獨
0441b01: 金僊。因思白髮栽松事。不覺孤懷為悵然。
0441b02: 示智圓
0441b03: 學道無師枉用功。動為多是辱宗風。未能了念惟專
0441b04: 靜。先且懷疑怕落空。提語話頭須切切。對人口莫
0441b05: 。老僧豈是閑饒舌。要逼生蛇化活龍。
0441b06: 七言絕句
0441b07: 示雲禪人
0441b08: 雲門三句無指示。洞山五位絕安排。衲僧踏著踏不
0441b09: 著。十二街頭破草鞋。
0441b10: 悼一庵和尚
0441b11: 大梅已巳入輪回去。落日空悲一聚。知向誰家作驢
0441b12: 馬。皮毛脫又重來。
0441b13: 次韻題高齋
0441b14: 高齋寂寂俯清池。瓦鼎香浮十二時。天曉定回松下
0441b15: 石。蘚痕青上布伽黎。
0441b16: 贈帽工
0441b17: 諸人頂一著子。結角羅紋總自由。是聖是凡都蓋
0441b18: 。當陽提起價誰酬。
0441b19: 遠庵
0441b20: 杳杳柴門盡日開。遊人多是半途回。趙州踏四天
0441b21: 下。千古輸他落賺來。
0441b22: 病中答紹滅宗
0441b23: 討得入頭身始穩。賣無寸土立家風。溪邊石女初懷
0441b24: 孕。兩垂絲草木中。
0441c01: 次韻。答淨慈蒙堂安西堂
0441c02: 萬緣脫去湯鎔雪。三界空來風卷煙。門外輪蹄如鼎
0441c03: 沸。短衣勃窣自深禪。
0441c04: 悼實庵和尚臨終握拳枕額憑几而逝
0441c05: 口有雌黃眼有筋。輕輕觸著便生瞋。拳頭作枕且高
0441c06: 臥。無復攔去築人。
0441c07: 寄仲邠和尚
0441c08: 屋角松聲吼怒濤。夢魂幾度泛漁舠。金不在纖鱗
0441c09: 上。直入滄溟釣六鰲。
0441c10: 寄定水見心和尚
0441c11: 定水無波浪拍天。源頭來自普通年。龍睛鶻眼河沙
0441c12: 數。浸得渠儂鼻孔穿。
0441c13: 寄清涼靈谷和尚
0441c14: 倒跨金毛師子子。五臺山頂逞全威。文殊作喧天
0441c15: 地。不向機先展大悲。
0441c16: 寄妙庵首座
0441c17: 黃獨煨來可療飢。心如墻壁眼如眉。趙州去後參尋
0441c18: 少。有箇拳頭豎向誰。
0441c19: 禮秋江和尚塔
0441c20: 活葬松巖二十年。眼睛鼻孔尚依然。我來欲起那伽
0441c21: 定。石火光中話別傳。
0441c22: 示綿工蔣生
0441c23: 當陽華擘從君看。長短臨時任放收。翻轉面皮輕打
0441c24: 疊。灼然不露一絲頭。
0442a01: 松巖雜言十首
0442a02: 卜得巖居絕四。得安貧處且安貧。一條壞衲重重
0442a03: 補。提起知他重幾斤。
0442a04: 石門關外天梯險。得身心到不難。為報五湖雲水
0442a05: 客。好來於此共躋攀。
0442a06: 自古深山虎豹多。擬心降伏便成魔。大慈悲種知人
0442a07: 意。白日庵前引子過。
0442a08: 念念無生自入微。瓶中米盡腹中饑。夜深月下敲門
0442a09: 急。道者蕉溪托歸。
0442a10: 草木煙霞提正令。貧僧何用苦丁寧。闌干獨倚無言
0442a11: 說。池面儵魚聚首聽。
0442a12: 跏趺默數鼻中息。始促須知久自長。日晚下行一
0442a13: 轉。石罏燒過幾行香。
0442a14: 心無可了何須了。道本無成作麼成。野性好為泉石
0442a15: 伴。隱居不是為逃名。
0442a16: 閑到心閑始是閑。心閑方可話居山。山中賸有閑生
0442a17: 活。心不閑時居更難。
0442a18: 山中十日九日雨。樹頭青子落不住。白犬尋蹤入草
0442a19: 間。驚起竹飛上樹。
0442a20: 秋旦陰陰電光閃。起洗沙鍋藜糝。細撥罏中火種
0442a21: 無。寺鐘隔重崦。
0442a22: 簡藏主冒軍旅訪余於安巖避地贈以二偈
0442a23: 慈明易服見汾陽。不憚區區道路長。顧我老年無伎
0442a24: 倆。遠來莫是欠商量。
0442b01: 相別相逢眼似眉。臨岐不必更針錐。手中拄杖須牢
0442b02: 把。箇是扶桑第一枝。
0442b03: 寄法姪衍斯道除建元
0442b04: 二妙林間五色鸞。赤霄終見散飛翰。藤州事業非難
0442b05: 繼。況是中宇宙寬。
0442b06: 示忠藏主
0442b07: 從空放下無一物。不見從空放下人。若道有人能放
0442b08: 下。保君猶未透金塵。
0442b09: 示法姪選大用
0442b10: 以法說法無別法。以心傳心無異心。妙德空生元不
0442b11: 會。狸奴白牯是知音。
0442b12: 贈鍠侍者
0442b13: 每憶金鸞善侍者。手頭機用妙難窮。等閑拈出一塊
0442b14: 石。疑殺翠巖真點。
0442b15: 次韻寄左庵大梅山閱藏經
0442b16: 日讀經兮夜讀經。眼光直與月爭明。有時不受諸天
0442b17: 供。饑食松華骨也清。
0442b18: 紙帳次忍庵和尚韻
0442b19: 從今不怕惡風吹。一片寒雲四面垂。幸自明明還白
0442b20: 白。休來裏許撒真珠。
0442b21: 朽庵為道場竺芳和尚作
0442b22: 風鎪雨朴朴。梁棟曾無半寸堅。不是捨身命
0442b23: 者。敢來屋裏放頭眠。
0442b24: 送珠上人游江西
0442c01: 清水白米淛間有。拈來粒粒是真珠。不知何處有糠
0442c02: 。又覓江西馬簸箕。
0442c03: 贈翠巖一侍者
0442c04: 一夏東語與西話。紙衣抄得甚分明。入泥入水翠巖
0442c05: 老。落盡眉毛不再生。
0442c06: 寄佛隴本初和尚
0442c07: 石罄晨敲雨後天。箇中音響最清圓。十方世界無行
0442c08: 路。方有人來續正傳。
0442c09: 贈朗性天
0442c10: 自驗不疑含石玉。求人指證躍罏金。頭伎倆消磨
0442c11: 盡。真實無過一片心。
0442c12: 題華亭船子接夾山圖
0442c13: 踏翻船子去。早是兩塗糊。今日師資別。無言看圖。
0442c14: 送心上人禮大梅塔
0442c15: 即心即佛投崖虎。非佛非心落網禽。莫把炊中容易
0442c16: 展。丈夫膝下有黃金。
0442c17: 寄無相居士宋學士
0442c18: 語言渾不涉離微。抹過雲門顧鑑咦。伸出玉堂揮翰
0442c19: 手。倒拈禿帚蛾眉。
0442c20: 送彥上人游金陵
0442c21: 參禪只怕路頭差。不是成家便破家。若見金華宋學
0442c22: 士。為言鐵樹也開華。
0442c23: 寄翠山頂長老
0442c24: 行處要教機路絕。說時莫遣意根生。如來大寶華王
0443a01: 座。不比尋常黑木棚。
0443a02: 示禮寶陀僧
0443a03: 屋裏有觀音。便被觀音惱。咄哉大丈夫。爭似無事好。
0443a04: 示器維那
0443a05: 叢林法戰尋常事。棒了如何又罰錢。興化雖能行正
0443a06: 令。便宜落在克賓邊。
0443a07: 送序維那遊方
0443a08: 當年臨濟參黃檗。背後攙人有睦州。今日幸然無此
0443a09: 作。不妨隨處賣風流。
0443a10: 示慧惺
0443a11: 行見人須帶眼。著衣喫飯要知時。百年壽命一彈
0443a12: 指。急下工夫也是遲。
0443a13: 示師孫遠謨
0443a14: 真實語汝須信取。出家大事非小緣。莫學瞎驢大
0443a15: 隊。祖師衣要人傳。
0443a16: 題
0443a17: 題竺先頌後
0443a18: 余初作竺先號頌。或謂是贈偈。非號頌也。余生平好
0443a19: 聞過而改之不吝。故重作竺先頌。夫吾宗所謂頌者。
0443a20: 宜借事顯理。曉人心地。使理事混融。純一無雜。有如
0443a21: 醒醐之味。薝蔔之香。使人鼻舌。略經觸受。落不通乎
0443a22: 心。暢乎四體。灑然清爽。豈若世書。所謂美盛德之形
0443a23: 容而已巳哉。宋季咸淳間。諸尊宿凡寓興贈別。及申
0443a24: 字號之類。皆有頌。以四句為準。其作至精。假使滅去
0443b01: 名目。而其義自昭顯。猶省題詩。自非契證深密。傍通
0443b02: 墳典。取之左右逢原。用之頭頭合轍。而託此以吟暢
0443b03: 玄旨者。不能也後之為者。既不知所宗。又才學惟
0443b04: 務雄快。直致以矯咸淳之習。或得理而遺事。或得事
0443b05: 而遺理。甚至事理胥失者有之。不察己已病。反輕議先
0443b06: 輩盛作。如見之即揚眉哆口。為侮慢態。若將焉。間
0443b07: 遇當世有超越格量。稱性而說者。視之茫然莫測。必
0443b08: 指以為非。而欲牽引證據。誑誘新學。則又曰咸淳所
0443b09: 製如彼。而今所為反是。吁甚矣其矯亂也。余每不愜
0443b10: 于中。茲因再作竺先頌。故故發余之緒言。而備書之
0443b11: 于後。識者毋誚焉。
0443b12: 高上雪巖書
0443b13: 吾宗從上以來。授受之際。如疾雷破山。霜弓劈箭。豈
0443b14: 容擬議耶。高初見雪巖于北塔。纔問訊便打。不
0443b15: 妨露出向上爪牙。又於天寧一問一答。至於無理可
0443b16: 伸處。正好與勦絕命根。使其作箇灑灑落落漢。當時
0443b17: 不合放過。反為露布葛藤。致使坐在死關中。無出身
0443b18: 之年也。今觀此書。歷敘得失。告之於師。自有不可得
0443b19: 而已巳者。豈得以常情淺識。而測之。聞雪巖住仰山
0443b20: 時。因事到杭。寓於靈隱。得得遣僧登天目。招之相見。
0443b21: 恐因此書而發耶。而高已巳立死關。不復出山。僧反
0443b22: 命。故雪巖有檐板漢之語。余謂設使高聞命。翻然
0443b23: 出山相見。必有三日耳聾之禍。既被他把定雪巖計
0443b24: 無所施。惟道箇檐板漢。亦喪車後藥囊爾。雖然且道
0443c01: 雪巖此語。是肯低不肯伊。有授受無授受。試甄別看。
0443c02: 題大慧和尚真墨
0443c03: 妙喜老祖在宋南渡時。其門庭峭峻。如德山臨濟。慧
0443c04: 辯汪洋如南陽大諸。一時賢士大夫。有志於此道者。
0443c05: 莫不願登其門。而受勵也。況衲子乎。居常與學者
0443c06: 曰。我者裏說蚌蛤禪。開口便見差珍異寶。蓋其得處
0443c07: 穩實。說處諦當。如風行水上。自然成紋。豈涉情識計
0443c08: 較。以文字語言。尖新縝密。為誇詡哉。謂余言為未信。
0443c09: 請以此帖觀焉。
0443c10: 題重刊十規論後
0443c11: 十規論者。乃曹溪下第十世。法眼禪師所著也。禪師
0443c12: 自見地藏。得指訣後。開口動舌。無非與人解粘去縳。
0443c13: 且如僧問如何是曹源一滴水。答云。是曹源一滴水。
0443c14: 又僧慧超問。如何是佛。答云。汝是慧超。與麼設施。恰
0443c15: 似炊鐵釘飯。木札。要飽天下之饑人。直是教他
0443c16: 無下牙處。豈肯以文身句義。係綴於人耶。斯論之作。
0443c17: 蓋欲藥當時宗唱瘖之病。亦不得已巳而為之爾。或
0443c18: 謂師契證穩密。知見宏博。故託此以拋擲其文章辯
0443c19: 論者誤矣。元丙戌歲。南屏悅藏主出此文。命余書
0443c20: 之。鏤版于徑山寂照塔院。逮徑山遭兵火。版亦隨燼。
0443c21: 今台之委羽旻上人捐己已資用。舊所搨本。重為刊行。
0443c22: 而屬余題其後。余諦觀嚮日弊畫。正如昔人見夏口
0443c23: 甕中之像。瑯琊梁上之書。真隔世事也。吁而今而後。
0443c24: 讀斯論者。果能察己已病體。禪師之心。而肯服其良藥。
0444a01: 不亦善乎。
0444a02: 題高上人書小字金剛經
0444a03: 天台鏡禪人。示余高上人。手書小字金剛經一卷。縱
0444a04: 不過三寸有奇。橫足四寸而已巳。驟觀之。如蚍蜉聚腥。
0444a05: 熠熠浮動。不知端倪及靜慮諦觀。尋其行布。究其文
0444a06: 句。凡一字字。明明歷歷。無半畫之訛。想其運指行筆
0444a07: 之時。得大自在。不啻擘窠大書也。蓋嘗論人心之精
0444a08: 妙。超越限量。固不可以大小議。苟非存養純一。圓融
0444a09: 無間。又安能以大為小。以小為大哉。上人平日存養
0444a10: 圓融之力。於此見之矣。或謂莊生言。棘端之刻猴。堂
0444a11: 下之斸輪。宜與此經並按。是則固是。但恐管城子。未
0444a12: 肯點首爾。
0444a13: 題無準書浮山遠錄公語後
0444a14: 昔玉山癡翁凡有學者求警訓。往往伸紙綵墨作斗。
0444a15: 方書般若心經及古德語以酬之。於紙尾。惟記年月。
0444a16: 署己已名而已巳。更不別加一字。蓋其與佛祖同一舌頭。
0444a17: 同一宣說。貴在控人入處。實不在馳騁翰墨。且與古
0444a18: 人述而不作之意合。今觀正續老人手書。遠錄公語
0444a19: 一通。既無名可考。竟不知為何人作。恐因讀其語。
0444a20: 適然有磯激于中。不覺形諸毫楮。以示學者。此亦玉
0444a21: 山述而不作之意也。玉山見曹源正續見破庵。二人
0444a22: 乃法中昆季。其所施為。必有講習而然。豈徒然哉。
0444a23: 
0444a24: 恕中和尚語錄卷第六終
0444b01: 
0444b02: 鎮江府普照禪寺住持法姪比丘文暐拜書。
0444b03: 
0444b04: No. 1416-B
0444b05:  天台空室慍禪師行業記
0444b06: 
0444b07: 大矣哉佛祖之道也。以心傳心。至唐之大鑑禪師。支
0444b08: 分派別。衍於五季。盛於宋。微於元。元崇禮剌麻為帝
0444b09: 者師。禪剎相望。鐘鼓之聲不絕。豈微也哉。蓋學者惟
0444b10: 見夫位高譽隆。而傾動遐邇者。則嚮風而至。願受法
0444b11: 不暇。而不知得曹溪之正味者殆寡。是不免為有識
0444b12: 者之長太息也。天台慍禪師居叢林中。必慎擇所從。
0444b13: 果以正法眼藏。躐諸祖之埒。輯諸祖之緒於千載之
0444b14: 上。以啟盲瞶。豈非橫絕於天下者耶。師諱無慍字
0444b15: 恕中。別號空室。台之臨海人也。族姓陳氏。父壽母林
0444b16: 氏。師生七歲。入鄉校。所讀書不煩再授。年未冠。白父
0444b17: 母自願歸沙門。往徑山依寂照端公薙落。受具足戒
0444b18: 於昭慶律寺。明年謁淨慈靈石芝公。又明年造鳳山
0444b19: 楊墳。見一元靈公。靈公得方山寶公之傳。造詣深遠。
0444b20: 師扣問法門細大事至詳切。既而歸徑山覲寂照公。
0444b21: 公命居擇木寮。時徑山為四方衲子淵藪。師每出所
0444b22: 長聲譽日著。後東游四明。見太白砥公。典藏鑰居十
0444b23: 載。偕木庵聰公。大宗興公。往台州紫籜山。謁竺元道
0444b24: 公。以看狗子無佛性話未破。問公纔開口被一喝。師
0444c01: 大悟。直得通身汗下。因進呈一頌云。狗子佛性無。春
0444c02: 色滿皇都。趙州東院裏。壁上掛葫蘆。公乃發笑曰。恁
0444c03: 麼會又爭得。師拂袖便出。間與同參聰公興公等語
0444c04: 及向上事。師曰。此事如魚飲水。冷暖自知。決不在語
0444c05: 言文字上。我輩若不遇者箇老和尚。幾被知解埋沒
0444c06: 一世。公等設有把茅蓋頭。當不忘所自逮。三人出世
0444c07: 拈香。果如所言。踰一歲。復還天童。古鼎銘公主徑山。
0444c08: 遣弟子招師歸蒙堂。商確玄旨。且以為學者矜式。故
0444c09: 參請者眾。閱五六歲。以兵難航海。還四明。性不喜出
0444c10: 世。僅兩住山。皆甫及三載而退。先主明之靈巖。時夢
0444c11: 堂噩公住瑞龍。覬師為寂照嗣。師曰。素志有在。不可
0444c12: 奪也。一香遂為紫籜道公拈出。重得法也。後主台之
0444c13: 瑞巖。既至室中示眾曰。穩坐家堂。因甚主人翁不識。
0444c14: 掀翻大海摑碎須彌。平地上因甚不起。眼光爍
0444c15: 破四天下。自家眉毛落盡。因甚不見。前後下語者多
0444c16: 不契。其機鋒峻拔。蓋若此。學者方景從。竟謝事入松
0444c17: 巖孤坐。松巖乃秋江湛公隱處也。在萬山之巔。人跡
0444c18: 罕至。師至悉謝遣徒御緘一書。寄寺眾。眾發緘。乃退
0444c19: 院上堂語也。皆涕泣。抵松巖固請還寺。師堅拒不允。
0444c20: 今
0444c21: 天朝之洪武七年夏。日本國主。遣使入貢。就奏請師
0444c22: 化其國。以水晶數珠。峨山石研。以為請師贄禮
0444c23: 上召師至　闕下。師以老病辭
0444c24: 上閔而不遣。留處天界。天界全室泐公延致丈室。時
0445a01: 金華宋公景濂方在翰林。遇休沐日。必訪師。劇談道
0445a02: 妙一時朝中賢士。靡不敬慕。是年冬。奉
0445a03: 詔東還。宋公既為序其語錄。別後復寄詩見意。十七
0445a04: 年。其弟子居頂住鄞之翠山。迎師就養。四方之扣謁
0445a05: 者無日。金齒大理僧在京師中。聞師名。特入翠山。
0445a06: 踰五十人拜下。各求偈語而去。一日忽遘微疾。僧
0445a07: 問疾者至。師惟力談禪。病勉以祖道自重。無一語及
0445a08: 世間相。索筆書偈云。七十八年。無法可說。末後一句。
0445a09: 露柱饒舌。咄。端坐而逝。實洪武十九年丙寅。七月十
0445a10: 日也。壽七十有八。臘五十有九。遺命我死世俗之禮。
0445a11: 宜一以屏去勿行。惟闍維後。煆骨散水竹間。以表無
0445a12: 常。居頂念師逮老。弗寧厥居。及住山迎養。又以事殷
0445a13: 早暮闕侍養禮。煆骨之命。其敢守乎。乃購翠山常住
0445a14: 山地若干。於唐嶴之原。以是歲十二月十有五日。
0445a15: 奉骨窆焉。建石塔其上。師天性純粹端。恒以謙抑
0445a16: 自持。進道若不逮。修德若不足。處心尤仁恕。見學者
0445a17: 有尺善寸長。輒喜見言面若己已出。誘掖獎譽。殊篤。冀
0445a18: 其有所成就。裨益法門。苟有過事。無大害者。未嘗怒
0445a19: 責。見英氣者。恐直言之難受也。乃歷舉前言往行告
0445a20: 之。俾其潛消默警。故四方衲子。愛敬如慈母。然遇法
0445a21: 門有叛教背義事。必面折之不少貸。師自少至老。手
0445a22: 不釋卷。凡內外典。靡不該博。發為文章詩偈。必追及
0445a23: 古作。輒為人傳誦不已巳。暇則端坐寡言。衲子請求法
0445a24: 語禪偈。掇筆揮灑若神。各副其意。不欲久留滯也。自
0445b01: 奉至清約。其進也。分所得者悉無所取。其退也。凡素
0445b02: 所給者。罄無所。其敬師待友之意殊汲汲。若寂照
0445b03: 公在日。師奉之惟謹。每侍立至二三鼓。不命之退不
0445b04: 敢退。洎公沒。冒大寒。書語錄。手成疾弗顧也。又求黃
0445b05: 文獻公銘其塔。若同門法屬一庵如公住保福時。有
0445b06: 院僧素公。適有童子野死。僧賂其父誣如公。公被
0445b07: 逮獄中。師將代訴於部使者。又請法門之有力者援
0445b08: 之。乃得釋。一庵示寂後。又掇集其可書者。求名公記
0445b09: 其事。餘則類如此也。閑居雖以道自娛。見大法陵替。
0445b10: 人材淪落。每切切焉憂之。形於言色。平日著述。有二
0445b11: 會語若干卷。偈頌若干卷。重拈雪竇拈古一百則。續
0445b12: 頌大慧竹山頌古一百一十則。山庵雜錄若干卷。淨
0445b13: 土詩一卷。凡外學著述。皆不存。斯道聞師之令名
0445b14: 為最稔。嘗兩造翠山。請見觀其氣象。聽其言論。讀其
0445b15: 著述。與居頂所求行業記事實無少異。不揣蕪陋。為
0445b16: 銘之曰。
0445b17: 河之盈也。有時而澌。道之隆也。有時而微。佛者之盛。
0445b18: 莫盛於元。道則微矣。師日焉。尋隱訪幽。心證紫籜。
0445b19: 脫略天地。震動河嶽。嶽不為高。河不為深。高深者師。
0445b20: 橫絕古今。曹溪之水。復引其流。流之弗替。維師之休。
0445b21: 洪武戊辰歲。九月既望。四明山人烏斯道撰。
0445b22: 送心泉毖上人謁
0445b23: 空室和尚
0445b24: 參禪第一要知宗。四海惟聞老恕中。白日青天轟霹
0445c01: 。孽狐妖魅盡潛蹤。
0445c02: 金華　宋濂　再拜
0445c03: 
0445c04: 天台空室慍禪師行業記終。
