0522b06: 
0522b07: 
0522b08: 慧文正辯佛日普照元叟端禪師語錄卷第三
0522b09: 
0522b10: 住杭州路靈隱景德禪寺語錄
0522b11: 門人　祖銘等　編
0522b12: 諸山疏。提起云。合郡宿德名員。以此穿天下衲僧鼻
0522b13: 孔。西天四七出不得。東土二三出不得。
0522b14: 方外。杳杳冥冥。其中有精。恍恍惚惚。其中有物。未
0522b15: 舉先知底。固不在言。只者錦標玉軸。甚處得來。塞
0522b16: 耳根。分明聽取。
0522b17: 佛誕上堂。舉應庵和尚頌云。草本無端拈出來。更加
0522b18: 注放癡獃。西天此土誰知己已。夜半優曇火裏開。師
0522b19: 云。應庵與麼道。大似看錮著生鐵。山僧別資一路。
0522b20: 要與黃面老人相見。寶覺真空。無是非是。悲願弘深。
0522b21: 上下分指。七十九年中。妖怪從茲起。瞎眼波斯滿大
0522b22: 唐。懵袋亂呈知幾幾。
0522b23: 上堂。無不無。有不有。金毛師子變作狗。南辰昨夜唱
0522b24: 巴歌。驚起法身藏北斗。卓拄杖。下座。
0522c01: 上堂。舉教中道。居一切時。不起妄念。於諸妄心。亦不
0522c02: 息滅。住妄想境。不加了知。於無了知。不辨真實。師云。
0522c03: 松直棘曲。鵠白烏玄。昨日有人。從天台來。往南嶽
0522c04: 去。
0522c05: 斷江首座至上堂。山僧昔年行。駐足茲山。育王橫
0522c06: 川和尚。一偈寄云。清□長短聲。獨自倚廊柱。三際俱
0522c07: 不來。一片冷泉水。非惟無眾生。無佛亦無己已。短句與
0522c08: 長吟。遣興適意爾。夜半落霜華。日輪正卓午。寥寥天
0522c09: 地間。只有寒山子。好大眾。有祖以來。提持衲僧頂
0522c10: 上一著子。如擊石火閃電光。搆得搆不得。未免喪身
0522c11: 失命。總出不得者箇老和尚。今日因其得法上足。斷
0522c12: 江首座垂訪。舉似諸人。大家薦取。
0522c13: 上堂。擁之令聚而不聚。撥之令散而不散。側耳欲聞
0522c14: 而不聞。瞪目欲見而不見。卓拄杖云。無量劫來生死
0522c15: 本。癡人喚作本來人。
0522c16: 上堂。深山古寺。枯木死。絕異緣。了無它念。耳畔
0522c17: 松風瑟瑟。門前水潺潺。正恁麼時。就中還有奇特
0522c18: 也無。擊拂子云。一月纔過便休夏。高打任東西。
0522c19: 解夏示眾。參玄上士。撥草瞻風。動踰萬里。只為生死
0522c20: 兩字不破。明朝又七月十五日了也。還猛省麼。莫麤
0522c21: 心胡亂領。莫騁眼下一期口快。莫悠悠漾漾度
0522c22: 光陰。他時後日。沒人替代。英邵武云。媒一身之禍。
0522c23: 造萬劫之殃。未是苦也。向袈裟下。失人身。實為苦
0522c24: 也。忽一日世緣告終。只箇肉團心。了散了。刀斫也
0523a01: 不痛。火燒也不疼。驢胎馬腹。龍畜良賤。總竟不知。豈
0523a02: 不是袈裟下。失人身。如今眾中。有般惡友。將古人
0523a03: 垂慈處。向第八識裏。妄生穿鑾者是。玄妙機關者是。
0523a04: 向上爪牙者是。一乘圓頓者是。將錯就錯。借路經過。
0523a05: 依他出語。他語印板上打來。模子裏脫出。如把屎塊。
0523a06: 向自口含了。吐過與別人。點點肋。稱楊稱鄭。以謂
0523a07: 無敵於天下。還破得他生死麼。灼然是一點也用不
0523a08: 著。諸人幸自與佛祖不別。何故甘心下劣。枉受沈
0523a09: 淪。你但歇攀緣染淨。凡聖取舍。有無諸念。拈四
0523a10: 大五蘊。十二處。十八界。和合諸入。有什麼生可貪。死
0523a11: 可怖。破與不破來。若向外馳求。別要出他生死。一
0523a12: 夏又一夏。一秋又一秋。便到彌勒下生。也未有成辦
0523a13: 時節。珍重。
0523a14: 上堂。舉僧問趙州。狗子還有佛性也無。州云無。又僧
0523a15: 問趙州。狗子還有佛性也無。州云有。師云。若以無為
0523a16: 究竟。後來因甚道有。若以有為諦當。前面因甚道無。
0523a17: 者裏捉敗趙州。許天上天下。
0523a18: 上堂。舉趙州初參南泉問。如何是道。泉云。平常心是
0523a19: 道。州云。還假趣向不。泉云。擬向即差。州云。不擬焉知
0523a20: 是道。泉云。道不屬知。不屬不知。知是妄覺。不知是無
0523a21: 記。若真達不疑之道。猶如太廓然豁。豈可強是
0523a22: 非耶。州於言下大悟。師云。南泉被趙州一問。直得分
0523a23: 不下。趙州被南泉一坐。至今身不起。兩箇漢。總
0523a24: 有過處。諸人檢點得出。許真達不疑之道。
0523b01: 開爐上堂。舉雪示眾云。世界闊一丈。古鏡闊一丈。
0523b02: 玄沙問云。火爐闊多少。云。如古鏡闊。沙云。者老漢。
0523b03: 跟未點地在。師云。古鏡即是火爐。火爐即是古鏡。
0523b04: 不是雪老漢。爭得頭正尾正。鷲今日。忽有人問。
0523b05: 火爐闊多少。只向道。隨家豐儉。
0523b06: 至節上堂。陰剝盡。一陽復生。千卉萬。無不發生。
0523b07: 拈拄杖云。拄杖多年挂屋壁。夜來頭角也崢嶸。
0523b08: 佛成道日上堂。舉世尊。於雪山。夜明星。豁然大悟。
0523b09: 乃云。奇哉一切眾生。具有如來智慧德相。但以妄想
0523b10: 執著。不能證得。師云。者老和尚。一時錯認魚目。以為
0523b11: 明珠。直至如今。成話。靈鷲前。明星爛爛。與昔
0523b12: 日雪山。略無少異。我此一眾。莫有豁然大悟者麼。良
0523b13: 久云。家無白澤之圖。必無如是妖怪。
0523b14: 為尼能上座下火。生緣既了。能事既畢。四大五蘊則
0523b15: 且置。性比丘尼。轉一念。成阿羅漢。畢竟有何憑據。擲
0523b16: 下火云。炎炎火一團。觸著燒殺。
0523b17: 元旦上堂。歲律新還舊。人生古又今。西來無一事。切
0523b18: 忌錯留心。
0523b19: 請典座上堂。草木衰謝。春至自榮。眾生顛倒。妄盡自
0523b20: 覺。僧問三平。如何是有漏。平云。笊籬。如何是無漏。平
0523b21: 云。木杓。亂走衲僧。一任圖度。
0523b22: 佛誕上堂。黃面老子。初生下時。一手指天。一手指地。
0523b23: 周行七步。目顧四方云。天上天下。唯我獨尊。與麼說
0523b24: 話。如將金輪寶位。直授凡庸。其奈土曠人稀。相逢者
0523c01: 少。雲門云。我當時若見。一棒打殺。與狗子喫。貴圖
0523c02: 天下太平。因風吹火。雪竇云。徐行踏斷流水聲。縱觀
0523c03: 寫出飛禽跡。畫虎成狸。山僧恁麼抑揚。意在於何。珊
0523c04: 瑚枕上兩行淚。半是思君半恨君。
0523c05: 上堂。春山青春水綠。在處風光皆溢目。百歲都盧能
0523c06: 幾何。誰道光陰非迅速。朝悠悠。暮碌碌。輒莫隨時但
0523c07: 馳逐。衲衣之下本來人。要在識渠真面目。喝一喝。
0523c08: 上堂。僧問。大通智勝佛。十劫坐道場。佛法不現前。不
0523c09: 得成佛道。西天廣額旃陀羅。放下屠刀。因甚便道。我
0523c10: 是千佛一數。師云。水流江漢去。雲向帝鄉歸。又問。文
0523c11: 殊是七佛之師。出女子定不得。罔明是初地菩薩。為
0523c12: 什麼出得。師云。一對無孔鐵槌。乃云。不是心。不是
0523c13: 佛。不是物。著衣喫飯。有什麼難。恁麼也不得。不恁麼
0523c14: 也不得。恁麼不恁麼總不得。著衣喫飯。莫道不難。拈
0523c15: 拄杖云。無事晚來江上望。三三兩兩釣魚舟。
0523c16: 冬至上堂。靈機廓徹。萬法無私。智鑑洞明。十無間。
0523c17: 轉一陽。出六陰之內。驅六陰。入一陽之中。塵塵普應。
0523c18: 剎剎全彰。道泰時清。民康物阜。拍禪云。五色祥雲
0523c19: 連鳳闕。一輪紅日耀龍樓。
0523c20: 上堂。僧問。如何是正法眼藏。師云。十字街頭石敢當。
0523c21: 僧云。莫只者便是麼。師云。月似彎弓。少雨多風。乃云。
0523c22: 月似彎弓。少雨多風。獰龍戲海。孤翹松。正法眼藏。
0523c23: 瞎驢邊滅。黃梅衣。付與盧公。拈起簸箕別處舂。
0523c24: 熨斗煎茶銚不同。
0524a01: 上堂。舉僧問鏡清。新年頭。還有佛法也無。清云有。僧
0524a02: 云。如何是新年頭佛法。清云。元正啟祚。萬物咸新。僧
0524a03: 云。謝師答話。清云。鏡清今日失利。僧又問智門。新年
0524a04: 頭。還有佛法也無。門云無。僧云。年年是好年。為甚麼
0524a05: 無。門云。張公喫酒李公醉。僧云。老老大大。龍頭蛇
0524a06: 尾。門云。智門今日失利。師云。二尊宿。與麼答話。跟
0524a07: 下。好各與三十棒。何故。為他不合向有無裏。鼓弄人
0524a08: 家男女。
0524a09: 上堂。舉趙州。訪上庵主云。有麼有麼。庵主起拳頭。
0524a10: 州云。水淺不是泊船處。拂袖便行。又訪下庵主云。有
0524a11: 麼有麼。庵主亦豎起拳頭。州云。能殺能活。能縱能奪。
0524a12: 便禮拜。師云。者箇公案。諸方錯判者甚多。山僧論實
0524a13: 不論。上庵主截鐵斬釘。下庵主和泥合水。大小趙
0524a14: 州。識甚好惡。
0524a15: 涅槃上堂。拈拄杖。釋迦老子。即今在山僧拄杖頭上。
0524a16: 放無量妙寶光明。出無量妙寶音聲。摩普告大眾
0524a17: 云。汝等諦觀吾紫磨金色之身。今日則有。明日則無。
0524a18: 瞻仰取足。毋令後悔。諸人若也諦信得及。拄杖子。功
0524a19: 不浪施。脫或未然。釋迦老子。入般涅槃久矣。擲下拄
0524a20: 杖。
0524a21: 上堂。舉鏡清問僧。外是什麼聲。僧云雨滴聲。清云。
0524a22: 眾生顛倒。迷己已逐物。師云。鏡清有年無德。愛討便宜。
0524a23: 者僧逐色隨聲。合受屈辱。當時見他問外是什麼
0524a24: 聲。便好與一喝。更或如何若何。拂袖而去。直饒鏡清
0524b01: 有生擒活捉之機。也無用處。
0524b02: 
0524b03: 慧文正辯佛日普照元叟端禪師語錄卷第三
