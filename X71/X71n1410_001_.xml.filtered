0158b01: 
0158b02: 
0158b03: 
0158b04: 
0158b05: No. 1410-A
0158b06:  曇芳和尚語錄敘
0158b07: 
0158b08: 至正二年。曇芳忠公。自鍾山上逕山。四方禪人趨而
0158b09: 從者甚眾。其有得於所聞者。口口相語。傳之四方。其
0158b10: 徒正茂至臨川山中。告余以入山諸佛事。余聞而嘆
0158b11: 曰。夫說法者。當如法說。徑山其有焉。因為題其端。已巳
0158b12: 後三年。奉　旨來住大龍翔。舉揚宗風。緇素敬仰。於
0158b13: 是其門人住善權繼祖等。更輯其崇因蔣山崇禧徑
0158b14: 山龍翔所說語。通為一書。名曰五會錄。其四在建康。
0158b15: 其一在杭。皆最高無上。如彼楞伽人。登其一已巳為希
0158b16: 有。師所至。說法沛然。孰能尚之。弟子師睿。來請為之
0158b17: 題辭。吾聞。昔賢如裴相國。述黃檗之心要。蘇黃門啟
0158b18: 真淨之高風。皆定其宗旨。不事言者也。余豈能言
0158b19: 之哉。觀達磨之來。臨濟一宗。端緒遠大。宋南渡時。
0158b20: 圓悟之子。有隆有杲。皆深荷於正宗。力求於繼法者
0158b21: 也。隆之尊嚴。寂無眹。杲之弘毅。若決江河。杲菴於
0158b22: 洋嶼。未及一夏。發其悟者。一十三人。近世所未有也。
0158b23: 而楊岐正。乃以歸諸隆之高弟應庵華焉。杲有無
0158b24: 我之公。隆有得人之實。是故自杲而出者。千枝萬葉。
0158c01: 一一光明。而應菴之成於二師者。宛然可憐也。華得
0158c02: 密菴傑。傑之將寂。沈吟久之。其侍者進曰。師豈有思
0158c03: 乎。曰非汝所知。進曰。某竊留嶽。在此久矣。驚喜召嶽。
0158c04: 一見付衣而寂。此宗之不苟於得人。有如此者。是
0158c05: 為松源一支。嶽得無得通。通得舟度。度得玉山珍。
0158c06: 今吾曇芳。則珍之弟子也。夫以心傳心。宗無別法。隨
0158c07: 法說法。法無定言。因言以觀法。因法以求宗。而心心
0158c08: 之傳。由語錄而泝之。則存乎其人矣。嗚呼不立文字
0158c09: 之宗。今如山海。不得有無之語。已巳在言前。聊伸鄙辭。
0158c10: 以為敘引。
0158c11: 至正六年歲丙戌冬十月既望
0158c12: 微笑居士蜀郡　虞集　敘
0158c13: 
0158c14: 
0158c15: 
0158c16: 曇芳和尚語錄目次
0158c17: 
0158c18: 卷上
0158c19: 敘
0158c20: 建康路崇因禪寺語錄
0158c21: 建康路蔣山太平興國禪寺語錄
0158c22: 集慶路蔣山大崇禧萬壽寺語錄
0158c23: 杭州路徑山興聖萬壽禪寺語錄
0158c24: 卷下
0159a01: 大龍翔集慶寺語錄
0159a02: 偈頌佛祖真讚自讚
0159a03: 附錄題行業記
0159a04: 塔銘
0159a05: 
0159a06: 
0159a07: 
0159a08: 
0159a09: 
0159a10: No. 1410
0159a11: 曇芳和尚語錄卷上
0159a12: 
0159a13: 曇芳和尚建康路崇因禪寺語錄
0159a14: 常州路善權禪寺住持嗣法　繼祖　等編
0159a15: 大德九年。歲乙巳。三月初一日。師於首座寮受請。指
0159a16: 法座云。盡大地是箇須彌寶座。有甚階級。喝一喝。
0159a17: 日青天轟霹　遂登座拈香云。此香端為祝延
0159a18: 大元世主今上皇帝聖躬萬歲。萬歲萬萬歲。欽願統
0159a19: 聖明如日如月。祝睿筭同地同天。次拈香云。此一瓣
0159a20: 香。爇向爐中。供養前住杭州路景德靈院禪寺佛光
0159a21: 海印禪師本師玉山大和尚。用酬法乳之恩。遂趺座。
0159a22: 問答竟。乃云。過去已巳過去。未來猶未來。釋迦老子一
0159a23: 段大事因緣。即今委自新崇因。遂展兩手云。諸人若
0159a24: 信得及。　皇恩佛恩一時報畢。其或情塵未盡。法執
0159b01: 未忘。鳳縈金網趨霄漢。以無期蛇神護珠。蘊風雷而
0159b02: 自昧。良久。點石化為金玉易。勸人除是非難　復
0159b03: 云。適來蔣山和尚白槌云。法筵龍象眾。當觀第一義。
0159b04: 且第一義如何舉唱。咄。不可總作野狐見解。
0159b05: 上堂。盡大地是箇解脫門。因甚入不得。盡大地是箇
0159b06: 寶華王座。因甚坐不得。青蘿夤緣。直上寒松之頂。白
0159b07: 雲澹泞。出沒太之中。
0159b08: 上堂。一雨普滋三草二木。正法眼藏絕塵沙。金色頭
0159b09: 陀下雞足。擊拂子。下座。
0159b10: 上堂。舉石頭垂語云。言語動用沒交涉。藥山出眾云。
0159b11: 直得非言語動用。亦沒交涉。石頭云。我者裏針劄不
0159b12: 入。藥山云。我者裏如石上花。師云。罔象無心珠在
0159b13: 掌。離婁行處浪滔天。
0159b14: 遇五示眾。十二時中。不倚一物。黑牛臥死水。從天降
0159b15: 下。從地涌出。跟下好與三十。謹白參玄人。光陰莫
0159b16: 度。
0159b17: 佛誕上堂。舉雲門道。釋迦老子初生下時。周行七步。
0159b18: 目顧四方。指天指地云。天上天下。唯吾獨尊。我當時
0159b19: 若見。一棒打殺。與狗子喫。貴圖天下太平。師拈云。曾
0159b20: 經巴峽猿啼處。聽得驢鳴也斷腸。
0159b21: 結夏小參。顧視大眾云。你諸人千里萬里拋師僧
0159b22: 父母。來者裏覓佛覓祖。你豈不知達磨是老臊胡。釋
0159b23: 迦老子是乾屎橛。文殊普賢是擔屎漢。等妙二覺是
0159b24: 破執凡夫。菩提涅槃是繫驢橛。十二分教是鬼神簿。
0159c01: 拭瘡疣紙。四果三賢。初心十地。是守古塚鬼。自救不
0159c02: 了。驀拈主丈云。德山來也。遂置主丈。處世界如空。
0159c03: 如蓮花不著水。心清淨超於彼。
0159c04: 上堂。諸佛出世。祖師西來。早是不著便。三百五百成
0159c05: 群作隊。說黃道黑。指東畫西。野狐見解。拈主丈云。觀
0159c06: 世音將錢買胡餅。放下手是饅頭。靠主丈。下座。
0159c07: 上堂。舉僧問趙州。如何是毗盧頂相。州云。自小出家。
0159c08: 不曾眼華。忽有人問青山。如何是毗盧頂相。只對他
0159c09: 道。繅成白雪桑重綠。割盡黃雲稻正青。且道與趙州
0159c10: 是同是別。
0159c11: 仰山了堂首座至。上堂。摩訶衍法。離四句。絕百非。崇
0159c12: 因寺裏打鼓上堂。隊隊衲僧來。隊隊衲僧去。喝。
0159c13: 上堂。舉僧問投子。枯木裏還有龍吟也無。投子云。我
0159c14: 道汝髑髏裏獅子吼。師頌云。枯木老龍吟。髑髏師子
0159c15: 吼。九九八十一。面南看北斗。
0159c16: 解夏小參。諸方有為人句。青山無為人句。諸方有殺
0159c17: 人刀活人。青山無殺人刀活人。諸方有結有解。
0159c18: 青山無結無解。是汝諸人向者裏立地。皮下還有血
0159c19: 麼。若約山僧看來。三世諸佛不如你。六代祖師不如
0159c20: 你。天下老和尚不如你　復云。不用思量不用疑。目
0159c21: 前法法是全提。即今休去便休去。欲覓了時無了時。
0159c22: 久立珍重。
0159c23: 上堂。明暗有去來。空無動轉。萬象既歷然。一真自
0159c24: 忌鑑。拂。釋迦老子在拂子頭上。說大法要。放拂云。
0160a01: 見汝諸人不會。走人露柱裏去也。喝一喝。下座。
0160a02: 上堂。古德道。蕪湖蕪湖見。當塗當塗見。八月十五夜。
0160a03: 恰似沒柄扇。美則美矣。似則未似。青山則不然。開眼
0160a04: 開眼見。合眼合眼見。蕪湖與當塗。不出廣寒殿。喝一
0160a05: 喝。下座。
0160a06: 上堂。五祖道。祖師說不著。佛眼不見。四面老婆心。
0160a07: 為君通一線。青山道。開口便道著。開眼便見。青山
0160a08: 老婆心。何曾通一線。便下座。
0160a09: 上堂。教中道。一人發真歸源。十方空悉皆消殞。佛
0160a10: 殿著你鼻孔。鐘樓塞破你腦門。作麼生得相應去。
0160a11: 喝一喝。
0160a12: 上堂。欲識佛性義。當觀時節因緣。時節若至。其理自
0160a13: 彰。靜夜鐘聲。隨扣擊以無虧。澄潭月影。觸波瀾而不
0160a14: 散。恁麼也得。不恁麼也得。恁麼不恁麼總得。擊拂子。
0160a15: 師子不食鵰殘。俊鷹那打死兔。下座。
0160a16: 冬至小參。釋迦老子眼裏無筋。達磨大師皮下無血。
0160a17: 諸人只知從冬數九臘前三白。不知昨夜老梅向南
0160a18: 一枝凍折。以拂子擊禪床一下　復云。少室峰前金
0160a19: 鳳舞。曹溪路上玉雞啼。青山今夜打參鼓。留得閒僧
0160a20: 立片時。
0160a21: 請西洲首座上堂。卷舒立方外乾坤。縱橫挂域中日
0160a22: 月。首座打板坐禪。長老舉揚宗旨。寒山拾得掃地裝
0160a23: 香。彌勒釋迦搬柴運水。便下座。
0160a24: 元宵進退兩序上堂。諸佛放光明。助發實相義。東邊
0160b01: 是知事。西邊是頭首。法幢於斯建。紀綱於斯立。千燈
0160b02: 續焰。虎驟龍驤。一花五葉。地久天長。以拂子擊禪。
0160b03: 下座。
0160b04: 上堂。春風日夜扇。春雨及時滋。曹溪人不來。悠悠生
0160b05: 我思。拍禪床。下座。
0160b06: 上堂。清淨本然。云何忽生山河大地。諸禪德。山河大
0160b07: 地即是上座自己已。上座自己已即是山河大地。清淨本
0160b08: 然。周一切。拊繩床云。佛殿走出山門。僧堂穿過
0160b09: 庫。喝一喝。
0160b10: 上堂。即心即佛。非心非佛。不是心。不是佛。不是物。桃
0160b11: 李火中開。黃昏候日出。
0160b12: 上堂。古德道。你一念心疑被地礙。你一念心癡被水
0160b13: 溺。你一念心嗔被火燒。你一念心喜被風飄。乃拂
0160b14: 云。地水火風即今在拂子頭上。說法聽法。擊拂子云。
0160b15: 二由一有。一亦莫守。一心不生。萬法無咎。
0160b16: 上堂。舉雲門一日云。京華還有棟梁也無。自代云。家
0160b17: 家觀世音。拈云。雲門大師大似壓良為賤。且道。青山
0160b18: 還有棟梁也無。卓主丈云。院院燒燈如白晝。沈香火
0160b19: 底坐吹笙。
0160b20: 常竭陀繪佛像。師說偈示之。筆端幻出諸佛像。謂是
0160b21: 心耶是手耶。心手兩忘知落處。少林春色□天涯。
0160b22: 曇芳和尚建康路蔣山太平興國禪寺語錄
0160b23: 常州路善權禪寺住持嗣法　繼祖　等編
0160b24: 師於至治元年辛酉。正月十七日。受行宣政院疏請。
0160c01: 入寺據室。橫按主丈云。擬則垛生招箭。不擬則十萬
0160c02: 八千。靠主丈云。放過一著。遂出。陞座拈香。祝　聖罷。
0160c03: 就坐問答竟。乃云。法隨法行。法幢隨處建立。新蔣山
0160c04: 今日開堂。一問一答。一挨一拶。曲循時宜。助揚聖化。
0160c05: 若謂是建立法幢。入地獄如箭射。豈不見臨濟謂普
0160c06: 化云。我欲建立黃檗宗旨。汝切須與我成褫。普化珍
0160c07: 重便下去。克符後到。臨濟亦如是問。克符亦珍重下
0160c08: 去。三日後。普化上問訊云。和尚前日道甚麼。臨濟拈
0160c09: 主丈打下　符又三日上問訊云。和尚前日打普化。
0160c10: 有甚麼事。濟拈主丈亦打下。師喝一喝云。選佛若無
0160c11: 如是眼。宗風那得到如今　復舉。世尊一日陞座。迦
0160c12: 葉白槌云。世尊說法竟。世尊便下座。師云。龍袖拂開
0160c13: 全體現。象王行處絕狐蹤。
0160c14: 上堂。萬法是心光。諸緣唯性曉。本無迷悟人。只要今
0160c15: 日了。且道。了箇甚麼。欲得不招無間業。莫謗如來正
0160c16: 法輪。
0160c17: 進退兩班上堂。苦樂逆順境。諸佛從中生。曼殊普賢
0160c18: 師。逆行而順化。偉哉令德人。扶持折鐺。飯復
0160c19: 。二時無缺少。芥子突落地。空成粉碎。擊拂子。便
0160c20: 下座。
0160c21: 上堂。千峰列翠。萬壑爭妍。谷口啼。梁間燕語。毗盧
0160c22: 心印廓爾無涯。正法眼藏流通不絕。拈主丈。觀音菩
0160c23: 薩將錢買胡餅。放下手是饅頭。卓主丈。有意氣時
0160c24: 添竟氣。不風流處也風流。
0161a01: 結夏小參。三乘十二分教。橫說說。天下老和尚。直
0161a02: 說曲說。總是作死馬醫。現前眾等。踞菩薩乘。脩寂滅
0161a03: 行。以大圓覺。為我伽藍。身心安居。平等性智。三生六
0161a04: 十劫。畢竟如何。一天月色照無休。萬壑松風撼庭戶。
0161a05: 復舉。臨濟示眾云。赤肉團上。有一無位真人。常從汝
0161a06: 等諸人面門出入。未證據者看。有僧便出問。如何是
0161a07: 無位真人。濟下禪床擒住云。無位真人是甚麼乾屎
0161a08: 橛。師拈云。諸禪德。實未得者。切忌麤心。臨濟道。無位
0161a09: 真人是甚麼乾屎橛。會麼。魚躍已巳隨流水去。啼猶
0161a10: 帶落花回。
0161a11: 朝廷看藏經滿散上堂。始從鹿野苑。終至提河。於
0161a12: 是二中間。未談一字。有底便道。玉軸琅函。五千貝
0161a13: 葉。自何而來。實謂我所得智慧。微妙最第一。眾生諸
0161a14: 根鈍。著樂疑所盲。如斯之等類。云何而可度。拈主丈。
0161a15: 瞿曇來也。揭日月於覺天。布慈音於沙界。或現大神
0161a16: 通。或放大光明。撈摝有情。度諸苦海。巍巍乎。蕩蕩乎。
0161a17: 無為焉。無私焉。以此祝　聖壽。鳳曆長春。以此贊皇
0161a18: 圖。與天同久。雖然與麼。猶未是極則邊事。且道。如何
0161a19: 是極則邊事。卓主丈云。野老不知堯舜力。鼕鼕打鼓
0161a20: 祭江神　復舉。東印土國王。因眾僧看經。惟般若多
0161a21: 羅尊者嘿坐。王問云。眾僧看經。尊者為什麼不看經。
0161a22: 尊者云。出息不涉萬緣。入息不居陰界。常轉如是經
0161a23: 百千萬億卷。師拈云。東印土王。與尊者一問一答。只
0161a24: 知其一。不知其二。蔣山今日。　朝廷頒降御香。衲僧
0161b01: 家一百七十餘員。經律論五千四十八卷。於七日中。
0161b02: 從頭念過。直是上副天心。下資黎庶。堪報不報之恩。
0161b03: 共助無為之化。
0161b04: 上堂。歸源性無二。方便有多門。狸奴白牯起。陝陜府
0161b05: 鐵牛踏殺嘉州大像。擊拂。有功者賞。
0161b06: 謝首座秉拂都寺辨齋上堂。三世諸佛。六代祖師。天
0161b07: 下老和尚。說不到底句子。百味具足。日前被我首座
0161b08: 都寺。一齊拈出。直教見者聞者箇箇飽地去。且
0161b09: 道。山僧還在裏許也無。卓主丈。薰風自南來。殿閣生
0161b10: 微涼。
0161b11: 上堂。是柱不見柱。非柱不見柱。是非已巳去了。是非裏
0161b12: 薦取。好諸禪德。釋迦老子向是非裏。轉大法輪。無有
0161b13: 間歇。微塵眾生。向是非裏。成等正覺。無有間歇。擊拂
0161b14: 子。下座。
0161b15: 上堂。圓同太。無欠無餘。炎炎酷暑。片交飛。遂拈
0161b16: 拂子云。釋迦老子。即今向山僧拂子頭上。東方入定
0161b17: 西方起。西方入定東方起。南方入定北方起。北方入
0161b18: 定南方起。上方入定下方起。下方入定上方起。擲拂
0161b19: 云。急著眼。
0161b20: 解夏小參。諸佛不出世。祖師不西來。人人分上。猶千
0161b21: 日並照。廓徹十。山僧一夏九十日。誰敢錯諸人
0161b22: 一絲毫許。藥山久不上堂。院主云。大眾久思和尚示
0161b23: 誨。山云。打鐘著。眾集。藥山便歸方丈。院主云。早間蒙
0161b24: 和尚許為眾說法。因甚一言不措。山云。經有經師。論
0161c01: 有論師。又爭怪得老僧。大眾還委悉麼。慣從五鳳樓
0161c02: 前過。手握金鞭賀太平　復舉。僧問南陽忠國師。如
0161c03: 何是盧舍那國。師云。與我過淨瓶來。僧度淨缾。國師
0161c04: 云。安舊處著。其僧再理前問。國師云。古佛過去久
0161c05: 矣。師拈云。白雲他自散。明月落誰家。
0161c06: 上堂。十五日已巳前。猛虎生羽翼。十五日已巳後。蛟龍得
0161c07: 雲雨。正當十五日。古佛與露柱交參。佛殿共山門
0161c08: 額。參。
0161c09: 上堂。森羅及萬象。一法之所印。拈主丈云。塵沙諸佛。
0161c10: 走入主丈裏。諸人還見麼。若也不見。為你念滅罪障
0161c11: 陀羅尼。卓主丈。下座。
0161c12: 逕山庭首座。同友人至。上堂。蒼蒼古庭柏。經冬色
0161c13: 不凋。喜有同人至。相看忘寂寥。
0161c14: 上堂。舉南泉西堂百丈隨侍馬祖翫月次。祖云。正與
0161c15: 麼時如何。丈云。正好脩行。西堂云。正好供養。南泉拂
0161c16: 袖便行。祖云。經歸藏。禪歸海。惟有普願。獨超物外。師
0161c17: 拈云。甜瓜徹蔕甜。苦瓠連根苦。
0161c18: 上堂。從上先聖。向鑊湯爐炭裏。成等正覺。刀山樹
0161c19: 上。成等正覺。拈主丈。主丈子只今向諸人眼睫裏。成
0161c20: 等正覺。卓主丈。下座。
0161c21: 臘月八日。玉山和尚忌拈。香奮無明三毒。白到死。
0161c22: 百萬靈山不顧見你。天下叢林不顧見你。一炷兜樓
0161c23: 一茶。冤有家兮債有主。
0161c24: 晦機和尚遺書至。上堂。舉僧問古德。南泉遷化向什
0162a01: 麼處去。德云。石頭作沙彌時。參見六祖。僧云。不問石
0162a02: 頭作沙彌時參見六祖。南泉遷化向什麼處去。德云。
0162a03: 教伊尋思去。師云。古德與麼答話。雨洒不著。風吹不
0162a04: 入。忽有人問蔣山。晦機遷化向什麼處去。只向它道。
0162a05: 常住今日設齋。待云不問常住今日設齋。晦機遷化
0162a06: 向什麼處去。又向它道。供養佛法僧。且道。與古人是
0162a07: 同是別。一曲兩曲聞不聞。悲風流水多嗚咽。
0162a08: 上堂。有漏笊篱。無漏木杓。碧眼黃頭。取性卜度。
0162a09: 開爐上堂。教中道。居一切時。不起妄念。於諸妄心。亦
0162a10: 不息滅。住妄想境。不加了知。於無了知。不辨真實。師
0162a11: 頌云。地爐新種火。戶更重封。黃昏一覺睡。不覺五
0162a12: 更鐘。
0162a13: 上堂。實際理地。不受一塵。萬行門中。不捨一法。冬至
0162a14: 令辰。伏惟首座大眾。尊候納福。下座。
0162a15: 上堂。舉南陽忠國師問紫璘供奉。城南草作何色。紫
0162a16: 璘云黃色。又問童子。城南草作何色。童子云黃色。國
0162a17: 師云。者童子亦可簾前賜紫。對御談玄。師拈云。大小
0162a18: 紫璘。被國師熱瞞。何不道靈山授記也未到此。
0162a19: 遇五上堂。是日已巳過。命亦隨減。曹溪路上。初無俗談。
0162a20: 便下座。
0162a21: 上堂。舉涅槃會上廣額屠兒。放下屠刀便言。我是千
0162a22: 佛一數。世尊云。如是如是。善自護持。師頌云。優羅
0162a23: 華最勝幢。屠刀放下恰相當。天生伎倆能奇特。千個
0162a24: 元來五百。
0162b01: 除夜小參。智眼洞明。十方通暢。東勝身洲打鼓。西瞿
0162b02: 耶尼晚參。東海鯉魚吞海。西河師子口門大。金剛
0162b03: 喚起足行神。還趙州行債。擊拂子。惱亂春風卒
0162b04: 未休。來年更有新條在。
0162b05: 曇芳和尚集慶路蔣山大崇禧萬壽寺語錄
0162b06: 天曆元年戊辰。十月初一日。特奉
0162b08: 祝　聖謝恩畢。就坐問答竟。乃云。斬新日月。特地乾
0162b09: 坤。三千年黃河澄清。五百載聖人出現。堯眉八采釆。舜
0162b10: 目重瞳。天中之天。聖中之聖。道齊皇覺。化洽無私。一
0162b11: 句當陽。大家薦取。乃厲聲云。天下名山。江南第一
0162b12: 　欽奉　聖旨。立大崇禧萬壽寺額。上堂。天開地闢古
0162b13: 皇基。虎踞龍蟠擁翠微。三金鉏新雨露。天華無數
0162b14: 襲龍衣。欽惟
0162b15: 聖天子。入正大統。旋降　璽書。揭示九重日月。拓開
0162b16: 掌上乾坤。堯日與佛日同輝。慈風並皇風溥扇。遂拈
0162b17: 主丈。畫一畫云。空可量風可繫。無能盡說聖功德。
0162b18: 宣封寶公大士。加普濟聖師。崇禧寺像成。開光明。師
0162b19: 執筆云。飢鷹窠裏出頭來。天上人間不可陪。擘破面
0162b20: 皮輕漏泄。大千沙界起風雷。應以菩薩身得度者。即
0162b21: 現菩薩身而為說法。應以國王身得度者。即現國王
0162b22: 身而為說法。欽奉　綸音。特加聖號。莊嚴慈像。永副
0162b23: 歸依。神光不昧。自古自今。一句無私。蓋天蓋地。以筆
0162b24: 作點眼勢云。莫言不是僧繇手。須信　皇恩似海深。
0162c01: 特授佛海普印大禪師號。轉藏經滿散上堂。始從鹿
0162c02: 野苑。終至提河。於是二中間。未談一字。釋迦老
0162c03: 子豈欺人哉。於斯明得。便見未離兜率。已巳降王宮。未
0162c04: 出母胎。度人已巳畢。直得堯風蕩蕩。舜日昭昭。百草頭
0162c05: 邊。全彰海印。大士揮玉尺。春滿鳳凰池。趙州繞禪床。
0162c06: 一天新雨露。到者裏。流通句內足可觀光。若約衲僧
0162c07: 門下。直是未在。旦道。衲僧門下有甚長處。卓主丈云。
0162c08: 擘開華嶽連天秀。放出黃河到海清。
0162c09: 達磨忌拈香。廓然無聖。麗天杲日。分髓分皮。地荊
0162c10: 棘。千古萬古成狼藉。
0162c11: 上堂。諸佛大圓鑑。內外無瑕翳。兩人同得見。心眼皆
0162c12: 相似。拈主丈。者個是主丈子。那個是大圓鑑。若也明
0162c13: 得。內外無瑕翳。若也不明得。被主丈子穿鼻孔
0162c14: 去也。下座。
0162c15: 上堂。舉雲門問僧甚處來。僧云江西。門云。江西一隊
0162c16: 老漢。寐語住也未。僧無語。師召大眾云。者僧無語。且
0162c17: 置。雲門老漢。面皮厚多少。
0162c18: 上堂。舉洛浦為臨濟侍者。侍立次。濟問云。從上一人
0162c19: 行棒。一人行喝。未審那個親。浦云。總不親。濟云。親底
0162c20: 事作麼生。浦便喝。濟便打。師拈云。諸方盡謂。箭鋒相
0162c21: 拄。啐同時。爭柰蹉過二大老。會麼。有九難翥
0162c22: 翼。馬無千里謾追風。
0162c23: 上堂。拈主丈云。拄杖子有時象王回顧。有時獅子嚬
0162c24: 呻。卓主丈。且道。是象王回顧。是師子嚬呻。靠主丈云。
0163a01: 龍蛇易辨。衲子難瞞。
0163a02: 朝京回上堂。心隨萬境轉。轉處實能幽。隨流認得性。
0163a03: 無喜亦無憂。山僧三月十七日。黃金殿上親奉
0163a04: 龍顏。捧　丹詔出九重。恩逾滄海。衣金襴主一剎。光
0163a05: 賁叢林。今日歸來。撾鼓陞堂。以慰眾望。正與麼時。且
0163a06: 知恩報恩一句。作麼生道。卓主丈。蒲團靜倚無餘事。
0163a07: 永日寥寥賀太平　復舉。宋太宗因僧朝見。問云。卿
0163a08: 是甚處僧。僧對云。廬山臥雲菴。太宗云。臥雲深處不
0163a09: 朝天。因甚到者裏。僧無對。師頌云。臥雲深處不朝天。
0163a10: 虎嘯龍吟豈偶然。撼動杖頭古刀尺。少林春滿
0163a11: 九重天。
0163a12: 至順二年辛未三月。特奉
0163a13: 聖旨。復還馬司寨羅漢梅山等莊田。師出。陞座拈香。
0163a14: 祝　聖謝恩畢。復舉。東山云。山前一片閒田地。叉手
0163a15: 叮嚀問祖翁。幾度賣來還自買。為憐松竹引清風。師
0163a16: 云。東山老人張祖業。不妨好手。崇禧者裏。有條攀
0163a17: 條。無條攀例。且貴不墜聲。亦成一頌。山前一片閑
0163a18: 田地。風月何曾屬別人。二百年來到今日。
0163a19: 九天雨露一番新。
0163a20: 特為新命靈隱竺田和尚上堂。茫茫普熱。紛紛下雪。
0163a21: 百川倒流。聖凡路絕。人從幽州來。接得杭州信。報道
0163a22: 西天小朵峰。走入衲僧鼻孔裏。奮獅子爪牙。哮吼一
0163a23: 聲。野干狐狼。一時屏跡。雖然亦未是全提時節。且如
0163a24: 何是全提時節。良久云。樓觀滄海日。門對浙江潮。
0163b01: 開爐上堂。舉百丈令溈山看爐中有火也無。溈撥云。
0163b02: 無。丈親自撥得少火。夾起云。汝道無。者個。溈山忽
0163b03: 契悟作禮。百丈云。欲識佛性義。當觀時節因緣。時節
0163b04: 若至。其理自彰。師頌云。喚醒溈山水牯牛。因緣時節
0163b05: 謾相酬。爐中火種星兒子。熱叢林卒未休。
0163b06: 上堂。舉古德云。乘時屋。晴刈禾。輸納王租
0163b07: 了。鼓腹唱謳歌。古德此語。正抓著山僧癢處。諸仁者。
0163b08: 莫是山門屋未蓋。諸莊稻未收麼。若與麼。非獨蹉過
0163b09: 古人。要且不知今日之事。所以道。若無智眼。非常之
0163b10: 旨。幾無聞矣。
0163b11: 上堂。良久。顧視大眾云。便與麼去。如天普。似地普
0163b12: 擎。淨絕承當。赤洒洒沒窠臼。擬涉思惟。白雲萬
0163b13: 里。下座。
0163b14: 上堂。舉梁武帝請傅大士講經。大士以尺揮按一下。
0163b15: 武帝愕然。寶公云會麼。帝云不會。寶公云。大士講經
0163b16: 竟。師頌云。大士講經竟。山深水亦深。豐豊干騎猛虎。拾
0163b17: 得吟吟。
0163b18: 上堂。天得一似清。地得一以寧。聖人得一。永鎮乾坤。
0163b19: 卓主丈。南山起雲。北山下雨。
0163b20: 上堂。召眾云。日前卒風暴雨。飛沙折木。還有來處也
0163b21: 無。若有來處。即今在甚麼處。若無來處。許多境界如
0163b22: 何銷融。以主丈畫一畫。下座。
0163b23: 冬至小參。諸法空無相。佛種從緣起。拈主丈云。主丈
0163b24: 子化作摩醯首羅。向三十三天。說秘密王三昧。卓主
0163c01: 丈云。冬前冬後。沙飛石走　復舉。楊岐和尚示眾云。
0163c02: 楊岐乍住屋壁。滿床盡撒雪珍珠。縮項暗嗟吁。
0163c03: 翻憶古人樹下居。師拈云。楊岐和尚。大似家無儋石
0163c04: 之儲。要與陶朱公富。若也會得。方可稱其兒孫。其
0163c05: 或未然。有寒暑兮促君壽。有鬼神兮君福。
0163c06: 西源達首座住移忠上堂。鷲嶺拈花。迦葉微。世尊
0163c07: 云。我以正法眼藏微妙法門。付囑摩訶大迦葉。少林
0163c08: 九年面壁。二祖立雪安心。洎乎禮三拜依位而立。達
0163c09: 磨云。汝得吾髓。自此喚作以燈傳燈。以心印心。一人
0163c10: 傳。萬人傳實。後來臨濟辭黃檗。檗問。甚麼處去。濟
0163c11: 云。不是河南。便是河北。黃檗便打。濟接住。遂與一掌。
0163c12: 黃檗呵呵大笑云。侍者將先師禪板拂子來。濟云。侍
0163c13: 者將火來。黃檗云。子但將去。已巳後坐天下人舌頭。
0163c14: 啞子喫苦瓜。大家廝淈突。新命移忠西源長老。久居
0163c15: 板首。表率人天。已巳具向上爪牙。作家手段。茲以時節
0163c16: 既至。大丞相符命自來。驩動叢林。聲播海內。古德道。
0163c17: 未有長行而不住。未有長住而不行。欲益無所益。欲
0163c18: 為無所為。宜作舟航。廣度群品。雖然且山僧末後一
0163c19: 句。如何舉似。莫負　王臣外護恩。好與佛祖作頭抵。
0163c20: 上堂。難難。世事由來無兩般。易易。日面月面超言義。
0163c21: 也不難。也不易。文殊普賢觀音勢至。
0163c22: 元宵上堂。山河無隔礙。光明處處通。佛殿上燒香。三
0163c23: 門頭合掌。寒山拾得大掀天。一對金剛兩踏地。
0163c24: 拍禪床。下座。
0164a01: 上堂。身心清淨。諸境清淨。諸境清淨。身心清淨。崇禧
0164a02: 者裏。波波挈挈。百醜千拙。且與麼過。
0164a03: 謝嘉議大夫尚劉二總管。奉　旨到寺。塑佛及諸聖
0164a04: 像。上堂拈主丈。具足無量勝妙智。拓開浮幢王剎海。
0164a05: 或現諸佛相好身。或現菩薩眾妙相。或現金剛天王
0164a06: 神。地水火風男女像。種種變化極無盡。各轉微塵妙
0164a07: 法輪。歡動上下及四維。聲撼九重天帝闕。聞見咸發
0164a08: 歡喜心。皇恩佛恩無窮盡。普願天地諸有情。同證無
0164a09: 上玅菩提。卓主丈一下。
0164a10: 上堂。坐深井者。不知太之寬廣。忘偏見者。方明至
0164a11: 理之圓融。臨濟掌黃檗。黃檗掌百丈。國清才子貴。家
0164a12: 富小兒嬌。
0164a13: 玉泉天雲長老通書上堂。撲滅鷲峰燈。瞎摩醯眼。
0164a14: 偉哉擔板漢。是吾堂中簡。少室前九天雨露。曹溪
0164a15: 路上三佛場開。茲者玉泉堂頭天雲禪師。不外老拙。
0164a16: 遠發先馳。敘陳法乳。有光先宗。是長老不忘吾之道
0164a17: 義也。揮怒枕擲雲峰大慈明之道於天下。是長老吾
0164a18: 之積翠也。指臨濟喫痛棒。作陰大樹。覆蔭天下人。
0164a19: 是長老吾之睦州也。既無心而出岫。乃飲水以知源。
0164a20: 遂拈主丈。且道。北山主丈子。有分付耶。無分付耶。若
0164a21: 道有分付。辜負宗乘。若道無分付。埋沒自己已。擲主丈
0164a22: 云。龍蛇易辨。衲子難瞞。
0164a23: 上堂。老僧衰病。不能與諸人說得。拈主丈云。主丈子
0164a24: 與諸人說去也。靠拄杖。下座。
0164b01: 上堂。目前無法。意在目前。寒雲籠華嶽。不是目前法。
0164b02: 非耳目之所到。紅日上搏桑。與麼也不得。不與麼也
0164b03: 不得。與麼不與麼總不得。青山只解磨今古。流水何
0164b04: 曾洗是非。
0164b05: 上堂。舉五祖和尚道。數日已巳來。連綿大水。所到之處。
0164b06: 皆有損傷。曹溪一滴。瀰滿人間。衲僧一吸。鼻孔遼天。
0164b07: 既是名字相同。因甚損益有異。誰知遠浪。別有好
0164b08: 商量。師頌云。曹溪一滴深。衲僧鼻孔長。薰風自南來。
0164b09: 殿閣生微涼。
0164b10: 結制小參。莫行心處路。休挂本來衣。何須便與麼。切
0164b11: 忌未生時。釋迦老子在汝舌尖上。轉大法輪。達磨大
0164b12: 師在汝跟下。轉大法輪。無迷底法。無悟底法。無不
0164b13: 迷不悟底法。鍾山寺裏打鼓。四大部洲同參。拈拄杖。
0164b14: 煩主丈子。與諸人說安居偈。十方同聚會。箇箇學
0164b15: 無為。此是選佛場。心空及第歸。卓主丈　復舉。麻谷
0164b16: 到章敬處。繞床三匝。振錫一下。卓然而立。章敬云是
0164b17: 是。又到南泉處亦然。泉云。不是不是。麻谷云。章敬道
0164b18: 是。和尚為甚麼道不是。泉云。章敬是是汝不是。此是
0164b19: 風力所轉。終成敗壞。師拈云。龍象踏非驢所堪。
0164b20: 上堂。教中道。大通智勝佛。十劫坐道場。佛法不現前。
0164b21: 不得成佛道。拈主丈。者個是現前底佛法。卓主丈。者
0164b22: 箇是所成底佛道。還見大通智勝佛麼。良久云。寒鴈
0164b23: 一聲至。砧杵萬家秋。
0164b24: 西印祖首座出世興教。上堂。向上一路。千聖不傳。未
0164c01: 曾親近。早隔大千。只貴一一從自己已襟流出。天
0164c02: 蓋地。三世諸佛。六代祖師。天下老和尚。只為你作箇
0164c03: 證明底人。新命興教西印禪師。趙州之文遠也。靈樹
0164c04: 之雲門也。時節既至。其理自彰。發大機。顯大用。西天
0164c05: 東土。一印印定。卓主丈云。天香雲外飄。風雷撼靈徑。
0164c06: 上堂。祖師道。至道無難。唯嫌揀擇。但莫憎愛。洞然明
0164c07: 白。三祖大師。道則太煞道了也。且獨龍岡。吞講臺。
0164c08: 是第幾機。喝一喝。下座。
0164c09: 特　旨馳驛平江。交割撥賜田把歸寺。上堂。動若行
0164c10: 雲。止猶谷神。既無心於彼此。豈有象於去來。山僧欽
0164c11: 奉　聖旨。特往平江。交割撥賜田土。一去一來。四十
0164c12: 餘日。諸禪德且道。是有去來耶。無去來耶。若道有去
0164c13: 來。未具衲僧眼在。若道無去來。未具衲僧眼在。畢竟
0164c14: 如何。客路如天遠。皇恩似海深。
0164c15: 上堂。今朝五月初一。萬法本來空寂。山前二麥已巳熟。
0164c16: 監收莫教狼籍。街坊善巧化人。務荷擔竭力。長老
0164c17: 住持事繁。討甚衲僧氣息。一隊古佛參堂去。
0164c18: 上堂。掃除佛祖玄關。拈衲僧巴鼻。今朝初一。明朝
0164c19: 初二。便下座。
0164c20: 上堂。事無礙。理無礙。理事無礙。事事無礙。師子咬人。
0164c21: 狂狗逐塊。
0164c22: 八月十二日。文宗皇帝聖忌。滿散藏經。上堂。一念普
0164c23: 觀無量劫。無去無來亦無住。如是了知三世事。超諸
0164c24: 方便成十力。故我　文宗皇帝。道高一代。功蓋百王。
0165a01: 無滅無生。歷千劫而不古。若隱若顯。連百福而長今。
0165a02: 茲焉諱日斯臨。現前眾等。披閱一大教。用資
0165a03: 聖駕。住持臣僧某陞宇此座。舉唱宗乘。一句全提。分
0165a04: 明舉似。卓主丈。三十三天撲帝鍾。大元國裏日卓午。
0165a05: 江心北隱和尚。華藏西洲和尚至。上堂。祖庭寂寞甚。
0165a06: 弟兄能幾人。彈指十年別。唯喜道彌尊。遂拈主丈云。
0165a07: 我本無心有所希求。今此法王大寶。自然而至。諸禪
0165a08: 德。法王大寶既至。諸人還見麼。卓主丈。華藏海中不
0165a09: 動搖。吞爍乾坤迥然照。
0165a10: 端長老住宜興保安。上堂。舉趙州示眾云。我者裏有
0165a12: 彈指。州云。是什麼。僧云。師子兒。州云。我喚作師子。早
0165a13: 已巳罪過。你更趯踏在。師拈云。趙州老老大大。作者個
0165a14: 語話。山僧者裏。也有出窟師子。也有在窟師子。也有
0165a15: 師子兒。卓主丈。懸崖返擲真堪畏。直得清風四維。
0165a16: 上堂。開眼不要尿床。合眼不要瞌睡。放出雲門趙州。
0165a17: 把住德山臨濟。七十三八十四。衲僧鼻孔大頭垂。業
0165a18: 識茫茫無本據。喝一喝。
0165a19: 上堂。久晴不雨。一雨便晴。曠大劫事。廓爾分明。擎叉
0165a20: 打地搖鈴輥毬。總落第二。
0165a21: 結夏小參。挂搭不必謝茶。坐不必講。人我山至高而
0165a22: 自摧。是非海至深而自竭。況我三佛覺場。大人境界。
0165a23: 釋迦彌勒提缾換水。文殊普賢掃地添香。山邊水邊
0165a24: 一聲幽鳥千峰外。巖間松下。數片白雲相共閒。法法
0165b01: 全彰。頭頭曾現。一夏九十日。一日十二時。敢問諸人
0165b02: 如何保任。咄。黃檗樹頭。討甚蜜。
0165b03: 上堂。孟冬薄寒。仲夏漸熱。少室老臊胡。何曾有妙訣。
0165b04: 黃龍道。說玄說妙。乃太平之姦賊。行棒行喝。乃亂世
0165b05: 之英雄。諸禪德。不貪香餌味。可謂碧潭龍。
0165b06: 上堂。舉南泉示眾云。王老師賣身去也。還有人買麼。
0165b07: 時有僧出云。某甲買。泉云。不作貴。不作賤。你作麼生
0165b08: 買。僧無語。師拈云。者僧膽大心麤。龍頭蛇尾。待它道。
0165b09: 不作貴。不作賤。你作麼生買。何不向它道。寒時與你
0165b10: 衣著。飢時與你飯喫。
0165b11: 靈隱竺田和尚遺書至。上堂。一切佛涅槃。無有涅槃
0165b12: 佛。無有佛涅槃。遠離覺所覺。去年臘月十四日。小朵
0165b13: 峰忽然背翻筋斗。碎無生國鼻孔。舜若多神。忍痛
0165b14: 不禁。直得淚灑千。雲愁大野。今年月十四日。痛
0165b15: 定方甦。小朵峰依舊乾坤獨露。無生國處處流輝。舜
0165b16: 若多神歡喜不徹。驀拈主丈云。諸行無常。是生滅法。
0165b17: 生滅滅已巳。寂滅為樂。
0165b18: 除夜小參。頭陀石被莓苔褁。是大神。擲筆遭薜
0165b19: 纏。是大明。羅漢院裏一年度三個行者。是無上
0165b20: 。歸宗寺裏參退喫茶。是無等等。拈主丈。三世諸
0165b21: 佛。歸宗鼻孔。總被蔣山主丈子。一串穿。卓拄杖。來
0165b22: 年更有新條在。惱亂春風卒未休。
0165b23: 至正辛巳。三月旦。退院上堂。動若行雲。止猶谷神。既
0165b24: 無心於彼此。寧有象於去來。古人與麼。未出常情。東
0165c01: 家作驢。西家作馬。要騎便騎。要下便下。較些子。
0165c02: 復云。二十餘年住此山。住時容易退時難。今朝難易
0165c03: 都拋。一箇閒人天地間。
0165c04: 
0165c05: 曇芳和尚逕山語錄敘
0165c06: 至正壬午四月。蔣山曇芳大禪師。受請上徑山。道德
0165c07: 譽望。大愜輿情。　臺省胥慶。禪衲奔湊。咸頌得人。東
0165c08: 南叢林。為之改觀。而江外僻左。越再歲之七月。因其
0165c09: 門人正茂之來臨川。始得其入院上堂小參入室等
0165c10: 語而讀之。為之嘆曰。去佛二千年。有此大善知識。出
0165c11: 現於世。大施法雨。廣濟品。沛然莫之能禦。如優曇
0165c12: 花時一現耳。昔大慧前住徑山。從之學者。幾二千人。
0165c13: 今師到山。支危補漏。百廢具興。四方來者。計千數百。
0165c14: 有大慧過半之盛。官府清約。連歲豐稔。無角鼠牙
0165c15: 之害。安食以居。今其僧堂。亦五六十年于茲矣。師為
0165c16: 木棧。以隔山霧土溽之濕。居者安然。則亦近時之所
0165c17: 絕無。而僅有者也。向者大慧作千僧閣。以廣連床齋
0165c18: 粥之所。李漢老參政。為之記曰。非成閣之難。致其眾
0165c19: 之難。非致其眾之難。道行而不能使其眾不至之難
0165c20: 也。一閣之成。在公不足道。而所以記之者。獨喜其道
0165c21: 行而眾從之。今師之視大慧。可謂兼二難矣。而學徒
0165c22: 以垂手發藥。望于師者。豈不在是編乎。然佛無二法。
0165c23: 而為之師者。其進退緩急。則有時節因緣者焉。當大
0165c24: 慧時。其徒譏毀以相勝。其來者或自謂親證。或自謂
0166a01: 罷參。安得不高峻以折其我慢。行正令以絕其邪原。
0166a02: 是如選鋒破陣。不以雷電震驚為嫌也。今曇芳之時。
0166a03: 請益懷疑之士。倀倀然。莫之所歸。從求一盂一席之
0166a04: 安。以從事其學。得其所者。或寡矣。雙逕險絕。不憚高
0166a05: 遠。雲從川涌而至者。豈有它哉。非汪洋充弘。而無以
0166a06: 容其來。非明白直截。而無以順其入。故師之立言。所
0166a07: 謂因時而制宜。據病而對治者歟。是以淵博。如滄溟
0166a08: 慈航之發無礙。平實。如陸地大車之載易從。此則與
0166a09: 大慧同條。而共貫者乎。師之始入院也。曰。自國一
0166a10: 大慧以來。諸大尊宿。羅龍網鳳於茲焉。師之所以擔
0166a11: 荷大事者。可知矣。噫方便接人。師各有道。直心妙悟。
0166a12: 則在學人。是故昔之有得者。風聲竹色。皆足感發。悠
0166a13: 悠之徒。雖以大慧之猛厲。猶或失之。師之從容開廣。
0166a14: 以待其自得。其意豈不深遠乎。吾聞此山有神龍焉。
0166a15: 助其行化。師昔遊茲山。與十人者。俱至祠下。其年長
0166a16: 自負者。持杯珓擲之曰。我當後住此山。則得吉卜。九
0166a17: 人者皆不得。師勉從眾意。一擲得吉卜。今師果來住
0166a18: 此山。道行而眾集。神明固默相其前定者乎。今師年
0166a19: 已巳七十。耳聰目明。視在蔣山時。尤為清。說法無
0166a20: 日。繼此而編錄者。當不止此傳錄之語。尚得而觀之。
0166a21: 從茂之請。書此以為徑山語錄敘。
0166a22: 至正三年歲癸未秋。前　奎章閣學士　翰林侍
0166a23: 　講學士通奉大夫知　制誥同脩　國史雍郡虞集
0166a24: 拜題。
0166b01: 曇芳和尚杭州路徑山興聖萬壽禪寺語錄
0166b02: 常州路善權禪寺住持嗣法　繼祖　等編
0166b03: 師於至正二年歲壬午。四月二十四日。入院。
0166b04: 據室云。天下老和尚。盡向者裏。布縵天網。打鳳羅龍。
0166b05: 新逕山合作麼生。拈主丈。畫一畫。師子窟中無異獸。
0166b06: 象王行處絕狐蹤。
0166b07: 拈省臺院三疏。拈起示眾云。二千年前金口付囑。二
0166b08: 千年後直為流通。風從虎兮雲從龍。
0166b09: 指法座云。向上一路。千聖不傳。今日新徑山放憨去
0166b10: 也。須彌燈王且過那邊。
0166b11: 遂陞。拈香云。此一瓣香。爇向寶爐。端為祝延
0166b12: 大元聖主今上皇帝聖躬萬歲。萬歲萬萬歲。欽願
0166b13: 陛下。聖明如日月。睿筭等乾坤。八方歌有道之君。四
0166b14: 海樂無為之化。次拈香云。此香爇向爐中。供養
0166b15: 皇天之下。一人之上。西天佛子。大元帝師大和尚
0166b16: 殿下。恭願。長為佛法之棟梁。永作
0166b17: 皇朝之師範。次拈香云。此香爇向爐中。奉為
0166b18: 江浙等處行中書省官。　江南諸道行御史臺官。
0166b19: 　行宣政院官。　浙西道肅政兼訪司官。杭州路達魯
0166b20: 花赤總管府官。洎文武官班等。資陪台筭。伏願。曰福
0166b21: 曰壽。乃武乃文。柱石
0166b22: 皇元。金湯佛法。次懷中拈出香云。此一瓣香。爇向爐
0166b23: 中。供養　虎丘正傳第七世佛光海印大禪師前住
0166b24: 景德靈隱禪寺本師玉山大和尚。非唯報德酬恩。也
0166c01: 要遞相鈍置。遂斂歛衣趺坐。垂語。問答不錄　師乃拈
0166c02: 起袈裟角。示眾云。三世諸佛也與麼。六代祖師也與
0166c03: 麼。天下老和尚也與麼。新逕山也與麼。現前僧俗也
0166c04: 與麼。於己已無事。勿得妄求。妄求而得。得亦非得。毫
0166c05: 繫念。三塗業因。瞥爾情生。萬劫羈。喝一喝。
0166c06: 復舉。馬大師附書。與國一祖師。師開緘。見一圜相。遂
0166c07: 於中著一點。就封回。南陽忠國師聞云。欽師猶被馬
0166c08: 師惑。師拈云。二大老弄者一點子。直與日月爭明。只
0166c09: 如國師道。欽師猶被馬師惑。又作麼生。臥龍纔奮迅。
0166c10: 丹鳳亦翱翔。
0166c11: 當晚小參。心隨萬境轉。轉處實能幽。起子胡狗。輥
0166c12: 雪峰毬。直得釋迦老子。一手指天。一手指地。芭蕉
0166c13: 和尚呵呵大笑云。你有主丈子。我與你主丈子。你無
0166c14: 主丈子。我奪你主丈子。大小芭蕉。巧盡拙出。徑山
0166c15: 則不然。你有拄杖子。我也與你拄杖子。你無主丈子。
0166c16: 我也與你主丈子。只是不得孤負老僧。
0166c17: 復舉。先徑山有五百眾。少人參請。每日繞佛殿前大
0166c18: 樹行道。念觀音菩薩接人。與黃檗是同參。寄書與檗。
0166c19: 具言是事。檗令臨濟去曰。你到彼作麼生。濟云。某甲
0166c20: 自有方便。濟到逕山。裝腰包。直上法堂。徑山纔舉頭。
0166c21: 濟便喝。山擬開口。濟拂袖便行。尋有僧問云。適來者
0166c22: 僧。因甚便喝和尚。山云。者僧從黃檗來。你要知。自去
0166c23: 問取。是時五百眾大半分散。師拈云。臨濟大師。具生
0166c24: 殺之權。未免落它逕山圈繢。莫道當時五百眾大半
0167a01: 分散。直饒五百眾一時分散。未稱徑山全提在。良久
0167a02: 去。只見波濤涌。不見海龍宮。
0167a03: 上堂。舉盤山和尚道。心月孤圓。光吞萬象。光非照境。
0167a04: 境亦非存。光境俱忘。復是何物。師云。追風木馬嘶長
0167a05: 夜。吼月泥牛海底行。
0167a06: 上堂。古德道。我立地待汝搆取。我坐地待汝搆取。德
0167a07: 山入門便棒。臨濟入門便喝。如將梵位直授凡庸。更
0167a08: 若躊躇。醍醐毒藥。下座。
0167a09: 上堂。舉僧問趙州如何是祖師西來意。州云。庭前
0167a10: 樹子。僧云。和尚莫將境示人。州云。我不將境示人。僧
0167a11: 云。如何是祖師西來意。州云。庭前樹子。師頌云。庭
0167a12: 前柏樹勢參天。話落叢林已巳有年。江北江南杜禪客。
0167a13: 問來問去口皮穿。
0167a14: 進退兩序上堂。一進一退。有禮有樂。發大機。顯大用。
0167a15: 據虎頭。收虎尾。德山先鋒。臨濟殿後。逕山老。行到
0167a16: 水窮山盡處。坐看雲起太空。
0167a17: 上堂。舉芭蕉和尚示眾云。你有主丈子。我與你主丈
0167a18: 子。你無主丈子。我奪你拄杖子。師拈云。芭蕉主丈
0167a19: 子。固是與奪分明。爭似逕山者裏。一切置之不問。何
0167a20: 故。霧豹澤毛未暇食。靈禽養勇終待驚人。
0167a21: 上堂。信手拓開妙喜世界。一千七百自己已叢林。井底
0167a22: 蓬塵飛上天。山上鯉魚鑽入海。
0167a23: 上堂。舉南泉和尚道。我十八上便解作活計。趙州和
0167a24: 尚道。我十八上便解破家散宅。師云。諸禪德。解作活
0167b01: 計底。便解破家散宅。解破家散宅底。便解作活計。若
0167b02: 到徑山門下。總與明下安排。三十年後。不得道
0167b03: 見逕山來。
0167b04: 解夏小參。海晏河清。時康道泰。法隨法行。法幢隨處
0167b05: 建立。四月十五日。徑山比丘守忠。謹遵佛。三月安
0167b06: 居。百億四天下。若凡若聖。情與無情。盡向凌霄峰頂。
0167b07: 結布袋頭。無一法從外入。無一法從內出。各各識
0167b08: 自本心。見自本性。悟自本法。今當七月十五日。解
0167b09: 布袋頭。個個如師子游行。個個如象王回顧。不疑佛
0167b10: 不疑祖。卓主丈。甜瓜徹蒂甜。苦瓠連根苦。
0167b11: 上堂。俱胝指。秘魔擎叉。道吾舞笏。歸宗斬蛇。是真
0167b12: 精進。是名真法供養如來。下座。
0167b13: 上堂。舉僧問長沙。如何是陀羅尼。沙指禪床左邊云。
0167b14: 這箇師僧誦得。僧云。別有人誦得否。沙指禪床右
0167b15: 邊云。這箇師僧亦誦得。僧云。某甲為甚不聞。沙云。豈
0167b16: 不見道。真誦無響。真聽無聞。僧云。恁麼則音聲不入
0167b17: 法界性也。沙云。離色求觀非正見。離聲求聞是邪聞。
0167b18: 師云。大小長沙費力不少。
0167b19: 上堂。進一步懸崖千尺。退一步荊棘萬里。進退兩途
0167b20: 俱瞥脫。德雲不在妙高峰。
0167b21: 佛成道上堂。釋迦老子於正覺山前。打失眼睛鼻孔。
0167b22: 向鹿野苑中。拾得口喫飯。你輩諸和尚子。那裏知
0167b23: 得。下座。
0167b24: 上堂。舉脩山主參地藏。藏問近離甚處。脩云南方。藏
0167c01: 云。南方佛法近日何如。脩云。商量浩浩。地藏云。爭
0167c02: 似我者裏栽田博飯喫。師頌云。栽田博飯喫。日用無
0167c03: 偏頗。輸納王租了。鼓腹唱謳歌。
0167c04: 除夜小參。一年三百六十日。今夜正是結交頭。釋迦
0167c05: 老子達磨大師。天下老和尚。情與無情。盡向者裏。挨
0167c06: 肩並足。側聆處分。擊拂。今歲今宵盡。明年明日來。
0167c07: 復舉北禪示眾云。年窮歲盡。無可與諸人分歲。烹個
0167c08: 露地白牛。燒榾柮火。唱村田樂。免得倚它門戶傍它
0167c09: 墻。剛被時人喚作郎。師拈云。北禪固是別甑炊香。未
0167c10: 免破耗常住。逕山者裏應時納祐。只貴隨家豐儉。召
0167c11: 大眾云。千門萬戶曈曈日。何必新桃換舊符。
0167c12: 客至并謝監收上堂。主中賓。賓中主。賓主交參。雲龍
0167c13: 風虎。昨朝莊上解發齋。今日諸方名勝俱至。阿呵
0167c14: 呵。觀世音菩薩將錢買胡餅。放下手。是達磨大師
0167c15: 遺下一隻履。喝一喝。
0167c16: 上堂。春山疊亂青。春水漾碧。少室無門戶。曹溪絕
0167c17: 消息。拈主丈。東風一陣來。滿地花狼藉。
0167c18: 上堂。舉溈山問仰山甚處來。仰山云。田中來。溈山云。
0167c19: 田中多少人。仰山插鍬叉手而立。溈山云。南山大有
0167c20: 人刈茆。仰山拽鍬而去。師頌云。插鍬叉手立。拽鍬即
0167c21: 便行。無繩自縛漢。日午打三更。
0167c22: 佛涅槃上堂。百千法門同歸方寸。河沙妙德總在心
0167c23: 源。釋迦老子道。若謂吾滅度非吾弟子。若謂吾不滅
0167c24: 度。亦非吾弟子。擊拂子云。珊瑚枕上兩行淚。半是思
0168a01: 君半恨君。
0168a02: 林友雲和尚至。上堂。今朝三月十有五。五擊動
0168a03: 鹽官鼓。雙林大士講經竟。雲從龍兮風從虎。趙州茶
0168a04: 雲門普。明眼衲僧莫莽鹵。擊拂子。下座。
0168a05: 結制小參。十方同聚會。你面前無我。我面前無你。個
0168a06: 個學無為。頭崢崢。尾挈挈。此是選佛場。澄潭不許蒼
0168a07: 龍蟠。心空及第歸。徒遭點額。龐居士得力句子。逕山
0168a08: 今夜盡情。與它勦絕了也。五臺山上雲蒸飯。佛殿階
0168a09: 前狗尿天。剎竿頭上煎鎚子。三箇猢猻夜簸錢。喝一
0168a10: 喝。下座。
0168a11: 上堂。四月已巳過復五月。蠟人成鵝護雪。黃梅石女
0168a12: 呵呵。少室鐵牛驚吐舌。床頭主丈忽跳。歡喜讚
0168a13: 嘆無量阿僧祇劫。諸禪德。且道讚歎個甚麼。良久云。
0168a14: 一夜雨滂澎。百川聒聒。
0168a15: 上堂。舉古德道。結夏已巳半月了也。寒山子作麼生。又
0168a16: 道。結夏已巳半月了也。水牯牛作麼生。師拈云。逕山結
0168a17: 夏恰半月。寒山子水牯牛。嘯月眠雲。飢渴飲。似地
0168a18: 擎山。不知山之孤峻。如石含玉。不知玉之無瑕。
0168a19: 上堂。舉天親菩薩從內宮下。無著菩薩問云。人間四
0168a20: 百年。彼天為一晝夜。彌勒於一時中。成就五百億天
0168a21: 子。證無生法忍。未審說甚麼法。天親云。說者箇法。只
0168a22: 是梵音清雅。令人樂聞。師拈云。無著善問。天親善答。
0168a23: 累它補處慈尊。至今坐在堆頭。逕山亦於一時
0168a24: 中。成就五百個衲子。證自在神通。且道。說甚麼法。良
0168b01: 久云。適逢中夏。叢林暑假。
0168b02: 上堂。舉僧問雲門。秋初夏末。前程忽有人問。將何祗
0168b03: 對。門云。大眾退後。僧云。有甚麼過。門云。還我九十日
0168b04: 飯錢來。師頌云。飯錢還未了。世路又。萬里八九
0168b05: 月。一身西北風。
0168b06: 冬至上堂。魯史書雲。漢宮添線。五湖龍象交參。第一
0168b07: 義諦作麼舉。履茲佳旦。恭惟首座大眾。各各尊侯動
0168b08: 止多福。
0168b09: 上堂。向上一路。何處尋討。飢來喫飯。寒來著襖。金粟
0168b10: 通身是病。文殊一見便好。大眾天寒。不宜久立。各自
0168b11: 歸堂向火。
0168b12: 上堂。舉僧問歸宗。如何是佛。宗云。我與汝說。汝還信
0168b13: 得及麼。僧云。和尚誠言。焉敢不信。宗云。只汝便是。僧
0168b14: 云。如何保任。宗云。一翳在眼。空華亂墜。師拈云。藕絲
0168b15: 竅裏跨鵬。蟭螟眼中放夜市。
0168b16: 上堂。舉溈山問雲巖云。如何是藥山大人相。雲巖云。
0168b17: 涅槃後有。溈山云。如何是涅槃後有。巖云。水洒不著。
0168b18: 巖問溈山云。如何是百丈大人相。溈山云。巍巍堂
0168b19: 堂。煒煒煌煌。聲前非聲。色後非色。蚊子上鐵牛。無你
0168b20: 下觜處。師頌云。三十二相。八十種好。水灑不著。切忌
0168b21: 落草。蚊子上鐵牛。未免成懊惱。休懊惱。天上人間何
0168b22: 處討。
0168b23: 遇五示眾。鉏畬種粟。田博飯。衲僧家本分上事。考
0168b24: 鐘伐鼓。普請上堂。視堂戶不啻牢禁。又何如哉。諸禪
0168c01: 德。未明心地印。滴水也難消。
0168c02: 上堂。一夏九十日。龍門無宿客。三處度夏七佛師。愁
0168c03: 殺摩訶老迦葉。以拂子擊禪床一下。野色更無山隔
0168c04: 斷。天光直與水相通。
0168c05: 解制小參。翠巖一夏。與兄弟東語西話。落盡眉毛。不
0168c06: 覺精神十倍。臨濟遭黃檗打。中途疑著此事。再回
0168c07: 終夏。換多少鶻眼鷹睛。雲門道。和尚子莫妄想。天
0168c08: 是天地是地。山是山水是水。僧是僧俗是俗。良久云。
0168c09: 與我拈按山來。木人拍板雲中立。石女吹笙水上行。
0168c10: 僧便問。學人見山是山。見水是水時如何。門云。三門
0168c11: 為什麼騎佛殿。從者裏過。西風一陣來。落葉兩三片。
0168c12: 僧云。與麼則不妄想也。門云。還我話頭來。山頭石虎
0168c13: 吼聲乾。海底驪龍拗角折。遂以主丈。畫一畫。喝一喝。
0168c14: 除夜小參。無邊剎境。自它不隔於毫端。十世古今。始
0168c15: 終不離於當念。山僧與諸人。共汎一隻無底鐵舡。釋
0168c16: 迦千百億化身坐舡頭。文殊堂裏萬菩薩坐舡尾。打
0168c17: 鹽官鼓。唱德山歌。然後穿過東弗于逮也住千百億
0168c18: 劫。北單越也住千百億劫。西瞿耶尼也住千百億
0168c19: 劫。南贍部洲也住千百億劫。回轉逕山寺裏法堂
0168c20: 上。坐底依然自坐。立底依然自立。是汝諸人還信得
0168c22: 春逐五更來。
0168c23: 月講主火。日出連山。月圓當戶。大士講經竟。覿面無
0168c24: 回互。擲火把云。火中鱉鼻蛇。蛟殺人無數。
0169a01: 靈都寺火。無種靈苗火裏。江南江北盡花開。栗蓬
0169a02: 突出三千顆。曠嚝劫無明當下。
0169a03: 月上座火。通身是病。通身是藥。病去藥除。千峰月落。
0169a04: 火裏鐵蛇橫。頭戴黃金角。
0169a05: 
0169a06: 曇芳和尚語錄卷上
