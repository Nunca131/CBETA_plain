0208b06: 
0208b07: 
0208b08: 大寶積經卷第三十七
0208b09: 
0208b10: 大唐三藏法師玄奘奉　詔譯
0208b11: 菩薩藏會第十二之三如來不思議性品
0208b12: 第四之一
0208b13: 爾時佛告舍利子。是諸菩薩摩訶薩。善住如
0208b14: 是清淨信已。復能信受如來應正遍知十種
0208b15: 不可思議法。諦奉清淨無惑無疑不異分別。
0208b16: 倍復踊躍深生歡喜發希奇想。舍利子。何等
0208b17: 名為如來十種不思議法。舍利子。一者信受
0208b18: 如來不思議身。二者信受如來不思議音聲。
0208b19: 三者信受如來不思議智。四者信受如來不
0208b20: 思議光。五者信受如來不思議尸羅及以等
0208b21: 觀。六者信受如來不思議神通。七者信受如
0208b22: 來不思議力。八者信受如來不思議無畏。九
0208b23: 者信受如來不思議大悲。十者信受如來不
0208b24: 思議不共佛法。舍利子。是名十種不思議法。
0208b25: 若有菩薩摩訶薩。為求法故興起正勤。不怯
0208b26: 不退不生捨離發如是心。我今未得不思議
0208b27: 法。寧使風所轉身皮肉筋骨受大苦惱。或復
0208b28: 血肉乾枯竭盡。要必勤行精進中無暫廢。如
0208b29: 是舍利子。已得信解諸菩薩摩訶薩。若聞如
0208c01: 是如來十種不思議法。信受諦奉清淨無疑。
0208c02: 倍復踊躍深生歡喜發希奇想。爾時世尊。欲
0208c03: 重宣此義。而說頌曰。
0208c04: 佛身難思議為真法身顯
0208c05: 無相不可觀唯佛子能信
0208c06: 諸趣雜種類音聲不可思
0208c07: 隨音為說法信諸佛境界
0208c08: 一切種群生三世諸根異
0208c09: 佛皆能覺了信是不思議
0208c10: 諸佛無邊光光網不思議
0208c11: 遍滿十方界無邊佛土海
0208c12: 佛戒超＝起【聖】超起世間不依止世法
0208c13: 神足不思議菩薩能信受
0208c14: 眾生不能知如來之境界
0208c15: 如來常在定解脫不思議
0208c16: 法界不相雜唯佛力能知
0208c17: 大仙諸智力猶若空無際
0208c18: 為利一眾生住無邊劫海
0208c19: 令其得調伏大悲心如是
0208c20: 一切諸群生種種問難海＝法【三】海＝法【宋】【元】【明】海法
0208c21: 一音令悅解無畏不思議
0208c22: 成一切種智隨覺於諸法
0208c23: 及不共佛法遍智皆能見
0208c24: 一切難思議諸佛法如是
0208c25: 有能奉信者是為善住信
0208c26: 爾時佛告舍利子。云何菩薩摩訶薩。於如來
0208c27: 不思議身。信受諦奉清淨無疑。倍復踊躍深
0208c28: 生歡喜發希奇想。舍利子。所謂如來身者永
0208c29: 斷一切惡不善法。何以故。由能成就一切微
0209a01: 妙諸善法故。如來身者遠離一切不淨洟唾。
0209a02: 痰＝淡【宋】【宮】痰淡膿血大小便利。何以故。如來久已解脫
0209a03: 一切骨肉筋脈故如來身者自性清徹＝徹【明】＊徹＝徹【明】＊徹徹。何以
0209a04: 故。如來久已遠離一切煩惱諸垢穢故。如來
0209a05: 身者出過世間。何以故。不為世法之所染污
0209a06: 故。如來身者無量功德。久已積集福智資糧。
0209a07: 一切眾生慧命依止。如來身者無量淨戒之
0209a08: 所熏修。無量等觀及無量慧解脫解脫智＝知【宋】【宮】智知見
0209a09: 之所熏修。如來身者諸功德華之所嚴飾。如
0209a10: 來身者如淨鏡中微妙之像。如淨水中明滿
0209a11: 之月。又如光影之所照耀＝曜【宮】耀曜。如來身者不可思
0209a12: 議等虛空界極法界性。如來身者清淨無染＝流【聖】＊染流
0209a13: 遠離一切諸染流穢濁。如來身者即是無為遠
0209a14: 離一切諸有為相。如來身者是虛空身。是無
0209a15: 等身。無等等身。一切三界無與等身。如來身
0209a16: 者無譬喻身。無相似身。如來身者清淨無垢。
0209a17: 離諸煩惱自性清徹。又舍利子。如來身者
0209a18: 不可以前際求。不可以後際求。不可以現在
0209a19: 求。不可以生處種姓求。如來身者不可以色
0209a20: 求。不可以相求。不可以好求。如來身者不可
0209a21: 以心求。不可以意求。不可以識求。如來身者
0209a22: 不可以見求。不可以聞求。不可以念求。不可
0209a23: 以了別求。如來身者不可以蘊求。不可以界
0209a24: 求。不可以處求。如來身者不可以生求。不可
0209a25: 以住求。不可以壞滅求。如來身者不可以取
0209a26: 求。不可以捨求。不可以出離求。不可以行求。
0209a27: 如來身者不可以顯色求。不可以相貌求。不
0209a28: 可以形色求。不可以來求。不可以去求。如來
0209a29: 身者不可以淨戒作意求。不可以等觀作意
0209b01: 求。不可以正慧作意求。不可以解脫作意求。
0209b02: 不可以解脫智見作意求。如來身者不可以
0209b03: 有相求。不可以無相求。不可以諸法相求。如
0209b04: 來身者不可以力增益求。不可以無畏增益
0209b05: 求。不可以無礙辯增益求。不可以神通增益
0209b06: 求。不可以大悲增益求。不可以不共佛法增
0209b07: 益求。舍利子。菩薩摩訶薩欲求如來身者。當
0209b08: 應如幻如焰如水中月如是自性求如來身。
0209b09: 舍利子。如來身者即是空無相無願解脫之
0209b10: 身。無變異身。無動壞身。無分別身。無依止
0209b11: 身。無思慮身。如來身者即是安住善住得不
0209b12: 動身。如來身者即是無色色自性身。即是無
0209b13: 受受自性身。即是無想想自性身。即是無行
0209b14: 行自性身。即是無識識自性身。舍利子。如來
0209b15: 身者無有無生無四大身。如來身者即是希
0209b16: 有希有法身。如來身者非眼所起。不在色中。
0209b17: 亦不在外。不依於耳。不在聲內亦不在外。非
0209b18: 鼻所知。不在香中＝內【三】【宮】【聖】中＝內【宋】【元】【明】【宮】【聖】中內。亦不在外。非舌所顯。不
0209b19: 在味中。亦不在外。不與身合。不在觸中。亦不
0209b20: 在外。如來身者不依心轉。不依意轉。不依識
0209b21: 轉。安住不動。非是旋還。亦不隨轉。舍利子。
0209b22: 如來身者等量虛空。如來身者極於法界。如
0209b23: 來身者盡虛空界。舍利子。是名第一如來不
0209b24: 思議身。是諸菩薩摩訶薩。聞如來不思議身
0209b25: 如虛空已。信受諦奉清淨無疑。倍復踊躍深
0209b26: 生歡喜發希奇想。爾時世尊。欲重宣此義。而
0209b27: 說頌曰。
0209b28: 拘胝那庾劫行無量大行
0209b29: 善淨身三業獲無等佛身
0209c01: 慈心遍十方起大悲行施
0209c02: 常離邪婬行得勝虛空身
0209c03: 於世尊福田佛子廣行施
0209c04: 捨淨珍服等如無量殑沙
0209c05: 奉持於淨戒如犛＝氂【明】犛氂牛護尾
0209c06: 假使碎身苦於怨大忍生
0209c07: 正勤波羅蜜修行極疲苦
0209c08: 發弘大誓願求常住佛身
0209c09: 樂觀諸定境樂廣慧方便
0209c10: 樂觀於法界願等法界身
0209c11: 於佛行善已成無等妙覺
0209c12: 獲大虛空身清白離塵染
0209c13: 無我人性空無相不可說
0209c14: 證是牟尼身過諸眼境界
0209c15: 意淨離色聲本空無起作
0209c16: 見真如身者則見十方佛
0209c17: 如種種幻化象馬狂夫等
0209c18: 誑惑愚倒者如是觀十方
0209c19: 三世無量佛同處法性身
0209c20: 無等等虛空極清淨法界
0209c21: 如是舍利子。是名如來不可思議身。菩薩摩
0209c22: 訶薩。信受諦奉清淨無疑。倍復踊躍深生歡
0209c23: 喜發希奇想。
0209c24: 爾時佛告舍利子。云何菩薩摩訶薩。於如來
0209c25: 不思議音聲。信受諦奉清淨無疑。乃至發希
0209c26: 奇想。舍利子。如來出世愍諸含識敷演法化。
0209c27: 所發音聲齊於眾會。由所調伏眾生力故。如
0209c28: 來音聲普遍十方無量世界。令諸眾生心歡喜
0209c29: 故。舍利子。然諸如來所出音聲。雖遍世界不
0210a01: 作是念。我為苾芻眾說法。我為苾芻尼眾說。
0210a02: 法。我為鄔波索迦眾。鄔波斯迦眾。婆羅門眾。
0210a03: 剎帝利眾。長者眾。天眾梵眾。如是等眾。而為
0210a04: 說法。亦不作是念。我今演說契經。應頌。記
0210a05: ＝別【三】【宮】＝別【宋】【元】【明】【宮】別。伽他。自說緣起。本事。本生。方廣。希法。
0210a06: 譬喻。解釋。如是等趣十二分教。初未生念為
0210a07: 之敷演。舍利子。如來隨諸眾集。所謂苾芻乃
0210a08: 至梵眾。如其所聞種種正勤而為說法。是諸
0210a09: 眾生樂聞法故。各自謂聞如來法聲面門而
0210a10: 發。然是法聲於其所說。種類言詞不相障礙。
0210a11: 各別悟解自所了法。是則名為不可思議。舍
0210a12: 利子。諸佛如來先福所感。果報音聲其相無
0210a13: 量。所謂慈潤聲。可意聲。意樂聲。清淨聲。離
0210a14: 垢聲。美妙聲。喜聞聲。辯了聲。不＝【三】【宮】【聖】＝【宋】【元】【明】【宮】【聖】聲。不
0210a15: 聲。令身適悅聲。心生踊躍聲。心歡悅豫＝預【宋】豫預聲。
0210a16: 發起喜樂聲。易解聲。易識聲。正直聲。可愛
0210a17: 聲。可喜聲。慶悅聲。意悅聲。師子王吼聲。大
0210a18: 雷震聲。大海震聲。緊捺洛歌聲。羯羅頻伽聲。
0210a19: 梵天聲。天鼓聲。吉祥聲。柔軟聲。顯暢聲。大
0210a20: 雷深遠聲。一切含識諸根喜聲。稱可一切眾
0210a21: 會聲。成就一切微妙相＝根【宮】相根聲。舍利子。如是等
0210a22: 如來音聲具足如是殊勝功德。及餘無量無
0210a23: 邊功德之所莊嚴。舍利子。是名第二如來不
0210a24: 思議音聲是諸菩薩摩訶薩。聞如來不思議
0210a25: 音聲具足無量殊勝功德。信受諦奉清淨無
0210a26: 疑。倍復踊躍深生歡喜發希奇想。爾時世尊。
0210a27: 欲重宣此義。而說頌曰。
0210a28: 導師演妙音所謂梵音聲
0210a29: 由是法具足令諸梵歡喜
0210b01: 牟尼演妙音從大悲流涌
0210b02: 謂與慈相應喜捨亦如是
0210b03: 如是具足音滅眾生貪火
0210b04: 息除瞋恚毒壞裂諸癡暗
0210b05: 假使作贍部洲無量種＝眾【明】種眾人聲
0210b06: 縱獲遍聞已終不悟解脫
0210b07: 天地虛空聲不悟亦如是
0210b08: 若聞聖主聲必能證寂滅
0210b09: 二足及四足多足及無足
0210b10: 悉同彼音聲＝轉【元】【明】【宮】【聖】聲轉悟之善惡法
0210b11: 三千世界內下中上音聲
0210b12: 隨彼種類音化令證解脫
0210b13: 演無分別聲無縛無攝受
0210b14: 處定開真諦聞者息煩惱
0210b15: 無邊眾生聞佛法僧音聲
0210b16: 及施戒聞忍如來聲如是
0210b17: 彼聲非有量聲智但無邊
0210b18: 信佛聲無疑唯聰慧菩薩
0210b19: 爾時佛告舍利子。云何菩薩摩訶薩。於如來
0210b20: 不思議大智。信受諦奉清淨無疑。倍復踊躍
0210b21: 深生歡喜發希奇想。舍利子。如來無礙智見
0210b22: 不可思議。於一切法中依之而起。諸菩薩摩
0210b23: 訶薩則能信受諦奉。乃至發希奇想。舍利子。
0210b24: 如來為生信故。依如來智波羅蜜多。廣說譬
0210b25: 喻。諸有智者便得開解。舍利子。假使有人以
0210b26: 殑伽沙等世界中所有草木莖幹枝葉。下至
0210b27: 量齊四指積為大聚。以火焚之乃變成墨。擲
0210b28: 置他方殑伽沙等世界海中。於百千歲就以
0210b29: 磨之盡為墨汁。舍利子。如來成就如是無礙
0210c01: 智見。以是智故。從彼如是大海之中取一墨
0210c02: 滴。以智力故。分析了知是某世界。如是樹成
0210c03: 某根某莖。某枝某條。花果葉等。類別所作皆
0210c04: 悉了知。何以故。舍利子。由如來善通達法界
0210c05: 故。而能如是了知此墨從某世界某樹而來。
0210c06: 如是次第乃至廣說。舍利子。是名如來應正
0210c07: 遍知。具足如是大神通力。具足如是大威德
0210c08: 力。具足如是大宗勢力。是故舍利子。若有善
0210c09: 男子善女人。於如來大智清淨信受。又於佛
0210c10: 所起愛敬心者。彼善男子善女人。所有善根
0210c11: 叵知其邊速盡苦際。何以故。舍利子。如來
0210c12: 善通達法界故。由通達故。若有眾生於如來
0210c13: 所起微善者。盡於苦際畢竟不壞。舍利子。我
0210c14: 今為汝復說譬喻。令有智者因此喻故於義
0210c15: 解了。舍利子。如有男子壽命百年。此人持一
0210c16: 毛端。散分以為百五十分。取毛一分霑水一
0210c17: 滴。來至我所而作是言。敢以滴水持用相寄。
0210c18: 後若須者當還賜我。爾時如來。取其滴水置
0210c19: 殑伽河中。而為彼河流浪洄＝迴【三】【宮】洄＝迴【宋】【元】【明】【宮】洄迴澓之所旋轉。和
0210c20: 合引注至于大海。是人滿百年已來至我所。
0210c21: 而白我言。先寄滴水今請還我。舍利子。如來
0210c22: 成就不思議智。由是智故。如來應正等覺。知
0210c23: 彼水滴在于大海。便以一分毛端就大海內。
0210c24: 霑本水滴用還是人。舍利子。此譬喻者義何
0210c25: 謂耶。所謂眾生曾以一滴微善之水。寄置如
0210c26: 來福田手中久而不失。如是舍利子。若有善
0210c27: 男子善女人。於如來不思議智。清淨信受起
0210c28: 愛敬心。緣念如來興諸供養。又以名花散空
0210c29: 奉獻。是人所有善根叵知其邊速盡苦際。何
0211a01: 以故。舍利子。如來善通達法界故。若人於如
0211a02: 來所起一念善心者。盡於苦際畢竟不壞。
0211a03: 爾時長老舍利子。白佛言。世尊。如來不思議
0211a04: 大智離識而轉不。佛言不也。舍利子復白佛
0211a05: 言。世尊。若如是者云何為智。云何為識。佛
0211a06: 言。舍利子。有四識住識。依此住故名識住。何
0211a07: 者為四。所謂色識住者識緣於色識住色中。
0211a08: 由如此故生喜住著。轉加增長堅固廣大。受
0211a09: 識住者識緣於受識住受中。由如此故生喜住
0211a10: 著。轉加增長堅固廣大。想識住者識緣於想
0211a11: 識住想中。由如此故生喜住著。轉加增長堅
0211a12: 固廣大。行識住者識緣於行識住行中。由如
0211a13: 此故生喜住著。轉加增長堅固廣大。舍利子。
0211a14: 如是等相名之為識。復以何等名之為智。所
0211a15: 謂不住五受蘊中了達識蘊。是名為智。又舍
0211a16: 利子。所言識者。謂能了別地界水界火界風
0211a17: 界。是名為識。所言智者。若有不住四大界中
0211a18: 能善通達識之法界不相離者是名為智。又
0211a19: 舍利子。所言識者。謂能了別眼所知色。耳所
0211a20: 知聲。鼻所知香。舌所知味。身所知觸。意所知
0211a21: 法。是名為識。所言智者。於內寂靜不行於外。
0211a22: 唯依於智。不於一法而生分別。及種種分別。
0211a23: 是名為智。又舍利子。從境界生是名為識。從
0211a24: 作意生是名為識。從分別生是名為識。無取
0211a25: 無執。無有所緣。無所了別。無有分別。是名為
0211a26: 智。又舍利子。所言識者。住有為法。何以故。
0211a27: 無為法中識不能行。若能了達無為之法。是
0211a28: 名為智。又舍利子。住生滅者名之為識。不生
0211a29: 不滅無有所住。是名為智。舍利子。如是諸相
0211b01: 若識若智。是名如來第三不思議大智。若諸
0211b02: 菩薩摩訶薩。聞如是不思議大智無障無礙。
0211b03: 一切法中依之而起。信受諦奉清淨無疑。倍
0211b04: 復踊躍深生歡喜發希奇想。爾時世尊。欲重
0211b05: 宣此義。而說頌曰。
0211b06: 無量殑伽沙十方界草木
0211b07: 盡焚成墨灰億載磨于海
0211b08: 十力智深妙取滴示含生
0211b09: 如實分別知此某界樹等
0211b10: 如是十方界塵水示如來
0211b11: 佛智等虛空遍曉無疑滯
0211b12: 十方眾生心發貪瞋癡行
0211b13: 如實悉能知無增減解脫
0211b14: 十力世尊智照明於法界
0211b15: 無分別離思佛子能信受
0211b16: 爾時佛告舍利子。云何菩薩摩訶薩。於如來
0211b17: 不思議大光。信受諦奉清淨無疑。倍復踊躍
0211b18: 深生歡喜發希奇想。舍利子。諸佛如來善通
0211b19: 達法界故。不可思議。由通達故一切如來
0211b20: 放大光明。遍照三千大千佛之世界而無障
0211b21: 礙。舍利子。譬如空中無諸雲霧。日輪炎盛放
0211b22: 大光明遍照於世。如是舍利子。如來應正等
0211b23: 覺放大光明遍照一切。亦復如是。又舍利子。
0211b24: 如世間中燈油之光。於螢火光為廣為大。顯
0211b25: 照明淨超過最勝。燭炬之耀超勝燈光。庭燎
0211b26: 火聚又勝燭炬。藥草發光踰於火聚。星宿之
0211b27: 光倍過藥草。滿月流光又過星耀。炎盛日光
0211b28: 踰超於月。四天王天身所發光宮殿光。牆壁
0211b29: 光。莊嚴具光。倍勝於前不可為喻。如是展轉。
0211c01: 乃至他化自在天身。宮殿牆壁身莊嚴具。皆
0211c02: 發光明又倍於上。梵身天光。梵輔天光。梵眾
0211c03: 天光。大梵天光。如是少光。無量光。光淨。少
0211c04: 淨乃至遍淨。廣果。有想。無想。無煩。無熱。善
0211c05: 現。善見。色究竟天。所有身光。宮官殿光。牆壁
0211c06: 光。莊嚴具光。比前諸光為最第一。如是色究
0211c07: 竟天所有光明。比於如來正遍知光。而如來
0211c08: 光超過於彼。微妙顯照最勝明淨。廣大第一
0211c09: 不可為喻。何以故。舍利子。如來光者不可思
0211c10: 議。從無量戒聚生。從等持聚生慧聚解脫聚。
0211c11: 解脫智見聚生。從如是等無量功德之所由
0211c12: 生。又舍利子。三千大千世界所有諸光。比
0211c13: 如來光百倍。不及其一。乃至優波尼商倍不
0211c14: 及其一。如是算數譬喻所不能及。復次舍
0211c15: 利子。如贍部捺陀金置凡金中。令彼凡金猶
0211c16: 如墨聚失於明照。如是舍利子。於此三千大
0211c17: 千世界中所有光明。若於如來光前不能明
0211c18: 照亦復如是。又一切世間所有諸光。於如來
0211c19: 光前不可說言。有光有淨有勝有上有無上
0211c20: 也。
0211c21: 復次舍利子。汝今當知如來不為憐愍眾生
0211c22: 攝持此光。令周一尋者但以一分業所生光。
0211c23: 則能遍照三千大千佛之世界。令日月光悉
0211c24: 不復現。若如是者不可分別有晝有夜。不可
0211c25: 分別有月半月。及以時節歲數分齊。但為憐
0211c26: 愍諸眾生故現周一尋。舍利子。若如來應正
0211c27: 遍知。發意欲以光明遍滿。無量無數無邊世
0211c28: 界則能遍照。何以故。舍利子。如來以得第一
0211c29: 般若波羅蜜多故。舍利子。我今為汝更說譬
0212a01: 喻重明此義。諸有智者倍增顯了。舍利子。假
0212a02: 使有人以此三千大千世界。碎為微塵置衣
0212a03: 襟中往至東方。過爾所微塵數世界乃下一
0212a04: 塵。如是展轉盡此微塵。而此東方所有世界
0212a05: 未盡其邊。如是南西北方四維上下亦復如
0212a06: 是。舍利子。於汝意云何。頗有人能得是世界
0212a07: 諸邊際不。舍利子言。不也薄伽梵。不也蘇揭
0212a08: 多。舍利子。是諸世界所有諸光。無量無邊不
0212a09: 可思議。而如來光最為第一。彼一切光於如
0212a10: 來光百倍不及其一。乃至優波尼分不及
0212a11: 其一。如是算數譬喻所不能及。舍利子。如來
0212a12: 發意。欲以光明遍照一切世界。則能遍照。何
0212a13: 以故。由如來得第一般若波羅蜜多故。舍利
0212a14: 子。如來光者無有障礙。所有牆壁。若樹若木。
0212a15: 若輪圍山。大輪圍山。乾陀摩達那山。目脂
0212a16: 陀山。大目脂陀山。伊沙陀羅山。雪山黑山。
0212a17: 及蘇迷盧山王。如是等皆不能障。佛之光明
0212a18: 悉能洞徹。遍照三千大千世界。舍利子。少智
0212a19: 眾生不能信解如來光者。或有眾生見如來
0212a20: 光唯照一尋。次有智者見如來光照於二尋。
0212a21: 次有智者見如來光照拘盧舍。次大智者乃
0212a22: 至能見如來光明。遍照三千大千世界。舍利
0212a23: 子。乃至百千世界主梵天王。能見如來光明
0212a24: 遍照百千世界。如是展轉。乃至已登上地諸
0212a25: 大菩薩摩訶薩。能見如來光明遍照無量無
0212a26: 邊世界。舍利子。如來為欲憐愍諸眾生故。
0212a27: 又放光明遍照如虛空等諸眾生界。舍利子。
0212a28: 是名第四如來不思議光。諸菩薩摩訶薩。聞
0212a29: 如來說是大光不可思議如虛空已。無惑無
0212b01: 疑清淨信受。倍復踊躍深生歡喜發希奇想。
0212b02: 爾時世尊。欲重宣此義而說頌曰。
0212b03: 日月等光明及諸釋梵等
0212b04: 乃至色究竟無光等佛者
0212b05: 色究竟天光遍照三千界
0212b06: 比佛一毛光十六不及一
0212b07: 如來所放光遍滿虛空界
0212b08: 諸大慧眾生方能見如是
0212b09: 佛光無有邊量等虛空性
0212b10: 隨所化眾生見光有差別
0212b11: 如有生盲者不見日光明
0212b12: 彼不見光照謂日光無有
0212b13: 下劣諸眾生不見佛光明
0212b14: 彼不見光照謂佛光無有
0212b15: 或見光一尋或見拘盧舍
0212b16: 或及一由旬或滿三千界
0212b17: 已住於大地大慧光菩薩
0212b18: 或住八九地至于十地者
0212b19: 如來超彼地光輪無有邊
0212b20: 不思議佛土施作諸佛事
0212b21: 諸佛不思議佛光不思議
0212b22: 信者及獲福亦爾難思議
0212b23: 爾時佛告舍利子。云何菩薩摩訶薩。於如來
0212b24: 不可思議淨尸羅眾及三摩地眾。信受諦奉
0212b25: 清淨無疑。倍復踊躍深生歡喜。發希奇想。舍
0212b26: 利子。汝等應知如是正說。若諸含識在于世
0212b27: 間。奉持尸羅清淨無染。由清淨故。當知是人
0212b28: 成就清淨身業。成就清淨語業。成就清淨意
0212b29: 業。是人雖復常處世間。而不為彼世法所染。
0212c01: 當知是人為婆羅門。為離諸惡。為沙門者為
0212c02: 寂靜者。是名第一修靜慮者。得第一三摩地
0212c03: 波羅蜜多者。舍利子。如是含識則是如來。如
0212c04: 是說者是名正說。何以故。舍利子。我初不見
0212c05: 諸天世間。若魔若梵若沙門若婆羅門。及餘
0212c06: 天人阿素洛等。具有如是無量無邊不可思
0212c07: 議清淨尸羅三摩地眾等如來者。何以故。舍
0212c08: 利子。如來以得第一尸羅三摩地波羅蜜多
0212c09: 故。舍利子。汝今欲聞佛說如來尸羅波羅蜜
0212c10: 多譬喻不。舍利子言。今正是時薄伽梵。今正
0212c11: 是時蘇揭多。世尊。若諸苾芻聞佛所說如來
0212c12: 尸羅波羅蜜多譬喻者。如所聞已當共受持。
0212c13: 佛告舍利子。善哉善哉。吾當為汝分別解說。
0212c14: 舍利子。於汝意云何。諸眾生界與大地界何
0212c15: 者最多。舍利子言。如我解佛所說義者。眾生
0212c16: 界多非地界也。佛言。如是如是。舍利子。眾生
0212c17: 界多非如地界。舍利子。假使三千大千世界
0212c18: 所有眾生。卵生胎生濕生化生。若有色若無
0212c19: 色。若有想若無想。若非有想非無想所有眾
0212c20: 生。彼一切眾生於一剎那頃。或一牟呼羅多
0212c21: 頃。或一羅婆頃。假使同時皆得人身。舍利子。
0212c22: 彼一切眾生得人身已。於一剎那乃至一羅
0212c23: 婆頃。假使同時悉成阿耨多羅三藐三菩提。
0212c24: 是一一如來復化作爾所如來。是一一所化
0212c25: 如來各有千頭。是一一頭各有千口。是一一
0212c26: 口各有千舌。時彼一切諸化如來。皆悉成就
0212c27: 如來十力四無所畏四無礙解。又成就佛無
0212c28: 障無礙無盡辯才。舍利子。是諸如來以爾所
0212c29: 舌。布演無礙無盡辯才。依一＋（切）【三】【宮】一＋（切）【宋】【元】【明】【宮】一一切如來尸羅波
0213a01: 羅蜜多眾無量稱讚。雖經拘胝那庾多百千
0213a02: 大劫。如是稱讚而如來戒眾猶不能盡。舍利
0213a03: 子。如來戒眾無量無邊。無有窮盡不可思議。
0213a04: 是諸如來無上智慧。無礙無障無盡辯才。亦
0213a05: 無窮盡不可思議。乃至諸化如來未至。同時
0213a06: 入大涅槃。讚說如來戒眾＝聚【宋】【明】【宮】＊眾聚亦不能盡。何以
0213a07: 故。如來戒眾及諸世尊。無上智慧無礙辯才。
0213a08: 此二俱是不可思議故。無量無數與虛空界
0213a09: 平等平等。舍利子。且置三千大千世界所有
0213a10: 眾生。假使東方殑伽沙等世界中所有眾生。
0213a11: 如是南西北方四維上下。十方殑伽沙等世
0213a12: 界中所有眾生。彼一切眾生於一剎那頃。乃
0213a13: 至羅婆頃。同時皆得人身。俱成阿耨多羅三
0213a14: 藐三菩提。如是廣說。乃至如來戒眾聚。及諸
0213a15: 如來無上智慧無礙辯才。俱是不可思議無
0213a16: 量無數。與虛空界平等平等。何以故。舍利子。
0213a17: 由如來證得第一尸羅波羅蜜多故。
0213a18: 爾時佛告舍利子。汝今欲聞佛說如來三摩
0213a19: 地波羅蜜多譬喻不。舍利子言。今正是時。若
0213a20: 諸苾芻聞佛所說。如來三摩地波羅蜜多譬
0213a21: 喻者。如所聞已當共奉持。佛告舍利子。假使
0213a22: 有時於此世間。劫將欲燒由第七日。彼日出
0213a23: 故。三千大千世界一時燒然。如是極然遍極
0213a24: 然大洞然。舍利子。當知如來於此大洞然等
0213a25: 世界之內。隨於一處。假使如來在中若依經
0213a26: 行若住若坐若臥。當知此處成就十種甚希
0213a27: 奇法不可思議。舍利子。何等名為十希奇法。
0213a28: 所謂如來遊止之處。不加功力坦然平正猶
0213a29: 如掌中。舍利子。是名此處成就第一甚希奇
0213b01: 法。
0213b02: 復次舍利子。假使如上世界乃至大洞然等。
0213b03: 如來在中若依經行若住坐臥。其處自然高
0213b04: 踊顯敞無雜瓦石。舍利子。是名此處成就第
0213b05: 二甚希奇法。復次舍利子。假使如上世界乃
0213b06: 至大洞然等。如來在中若依經行若住坐臥。
0213b07: 其處自然平博嚴淨。而為如來之所受用。舍
0213b08: 利子。是名此處成就第三甚希奇法。
0213b09: 復次舍利子。假使如上世界乃至大洞然等。
0213b10: 如來在中若依經行若住坐臥。其處自然生
0213b11: 諸香草。光色青翠卷軟右旋。具細滑觸如迦
0213b12: 遮地。舍利子。是名此處。成就第四甚希奇
0213b13: 法。
0213b14: 復次舍利子。假使如上世界乃至大洞然等。
0213b15: 如來在中若依經行若住坐臥。其處自然八
0213b16: 功德水出現於地。所謂一輕二冷三軟四澄
0213b17: 靜五無穢六清淨七樂飲八多飲無患。舍利
0213b18: 子。是名此處成就第五甚希奇法。
0213b19: 復次舍利子。假使如上世界乃至大洞然等。
0213b20: 如來在中若依經行若住坐臥。其處自然涼
0213b21: 風和暢輕靡相發。此是如來先業所感。舍利
0213b22: 子。譬如極炎熱時。於日後分有一丈夫。熱所
0213b23: 逼故奔趣殑河。投于水中沐浴身體。熱乏既
0213b24: 息清涼悅樂。往返遊戲度至餘岸。經行往來
0213b25: 遙見不遠。有大樹林枝葉翠盛陰影厚密。便
0213b26: 往林中。復見施妙床座敷勝。上加綿蓐。
0213b27: 覆以迦遮地之帔。輕妙鮮支重覆其上。排＝細【三】【宮】排＝細【宋】【元】【明】【宮】排細
0213b28: 軟倚枕置床兩頭。彼大丈夫昇于此床若坐
0213b29: 若臥。於床四面清風微動輕扇相續。如是舍
0213c01: 利子。如來於此大洞然等世界之中。行住坐
0213c02: 臥。自然涼風微扇相續亦復如是。舍利子。是
0213c03: 名此處成就第六甚希奇法。
0213c04: 復次舍利子。假使如上世界乃至大洞然等。
0213c05: 如來在中若依經行若住坐臥。其處自然江
0213c06: 河池沼。有水生花種種出現。所謂殟羅花。
0213c07: 特摩花。拘貿陀花。奔荼利花。其花芬馥光
0213c08: 彩映發見者悅樂。舍利子。是名此處成就第
0213c09: 七甚希奇法。
0213c10: 復次舍利子。假使如上世界乃至大洞然等。
0213c11: 如來於＝在【宋】【元】，【明】於＝在【宋】【元】，＝【明】於在中行住坐臥。其處自然原陸陵阜。皆
0213c12: 生妙花種種出現。所謂阿底目多迦花。瞻博
0213c13: 迦花。蘇末那花。婆使迦花。阿輸迦花。波吒羅
0213c14: 花。迦膩羅花。怛羅尼花。瞿怛羅尼花。如是等
0213c15: 花開敷鮮榮色香具足。眾生見者得未曾有。
0213c16: 舍利子。是名此處成就第八甚希奇法。
0213c17: 復次舍利子。假使如上世界乃至大洞然等。
0213c18: 如來於中行住坐臥。其處自然金剛為體堅
0213c19: 固難壞。舍利子。是名此處成就第九甚希奇
0213c20: 法。
0213c21: 復次舍利子。假使如上三千大千世界劫欲
0213c22: 盡時。乃至燒極燒遍極燒然極然遍極然大
0213c23: 洞然等。是諸世界如來在中。若依經行若住
0213c24: 坐臥。當知其處是佛靈廟諸天世間。若魔若
0213c25: 梵若沙門若婆羅門。天及人民阿素洛等。恭
0213c26: 敬供養尊重之處。舍利子。是名此處成就第
0213c27: 十甚希奇法。
0213c28: 復次舍利子。汝今當知如是十種甚希奇法。
0213c29: 皆是如來先世業力之所成就。何以故。舍利
0214a01: 子。如來善通達法界故。由通達故。如來應正
0214a02: 遍知入是三摩地。依此定心受樂不退。雖經
0214a03: 殑伽沙等諸大劫住。然如來未曾退起三摩
0214a04: 地心。舍利子。如來應正遍知。依此定心經一
0214a05: 食頃。或住一劫百劫千劫。或住百千劫或住
0214a06: 一拘胝劫。百拘胝劫。千拘胝劫。百千拘胝劫。
0214a07: 或復乃至過於上數。何以故。如來應正遍知。
0214a08: 成就第一三摩地波羅蜜多故。由成就故。如
0214a09: 來具足如是大神通力。具足如是大威德力。
0214a10: 具足如是大宗勢力。舍利子。如彼非想非非
0214a11: 想處。諸天子生識緣一境。經八萬四千劫住。
0214a12: 乃至三摩地壽命未盡已來。此識不為餘境
0214a13: 界識之所移轉。舍利子。彼諸天子尚以世定
0214a14: 之力經爾所時。何況如來三摩地波羅蜜多
0214a15: 而無久住。
0214a16: 復次舍利子。如來應正遍知。初證阿耨多羅
0214a17: 三藐三菩提夜乃至入無餘大般涅槃界夜。
0214a18: 於其中間。如來之心於三摩地未曾有起。故
0214a19: 名此定無迴轉心。無所行心。無觀察心。無動
0214a20: 慮心。無流蕩心。無攝〔眾〕－【元】【明】眾聚心。無散亂心。無
0214a21: 高舉心。無沈下心。無防護心。無覆藏心。無欣
0214a22: 勇心。無違逆心。無萎悴心。無動搖心。無驚喜
0214a23: 心。無惛沈心。無分別心。無異分別心。無遍分
0214a24: 別心。又此定者不隨識心。不依眼心。不依耳
0214a25: 鼻舌身意心。不依色心。不依聲香味觸法心。
0214a26: 不趣諸法心。不起智心。不觀過去心。不觀未
0214a27: 來心。不觀現在心。舍利子。如來應正遍知住
0214a28: 三摩地。如是離心無有一法而可得者。於一
0214a29: 切法中無礙智見生。以無功用故。又舍利子。
0214b01: 如來不起於三摩地。離心意識而能作諸佛
0214b02: 事。以無功用故。如是舍利子。是諸菩薩摩訶
0214b03: 薩。聞如來不思議尸羅及三摩地已。信受諦
0214b04: 奉清淨無疑。倍復踊躍深生歡喜發希奇想。
0214b05: 爾時世尊。欲重宣此義。而說頌曰。
0214b06: 無量無等百千劫昔有趣中行覺行
0214b07: 戒聞定忍不放逸導師能修妙覺因
0214b08: 最勝業果淨如是妙廣淨戒超諸有
0214b09: 十力尊戒如空淨難說無垢譬虛空
0214b10: 從佛初得菩提夜至後入於寂滅夜
0214b11: 佛心無行無異行大靜慮定未曾起
0214b12: 十力戒聚無退分解脫神力亦如是
0214b13: 一心住經無量劫大聖無思無異思
0214b14: 佛智如空非思境明達無緣照三世
0214b15: 無心意思無改＝役【宮】，【聖】改＝役【宮】，＝【聖】改役變唯有佛子能信受
0214b16: 爾時佛告舍利子。云何菩薩摩訶薩。於如來
0214b17: 不思議神力。信受諦奉清淨無疑。倍復踊躍
0214b18: 深生歡喜發希奇想。舍利子。如來應正遍知
0214b19: 所獲神通。不可思議不可宣說。今當為汝方
0214b20: 便開顯。舍利子。如來常說我聲聞眾中得神
0214b21: 通者。所謂長老大目犍連最為第一。舍利子。
0214b22: 如是所得神通。若以稱量觀察聲聞神通。不
0214b23: 見有與菩薩神通等者。若以稱量觀察聲聞
0214b24: 菩薩所得神通。不見有與諸佛如來。神通等
0214b25: 者。舍利子。是名如來不可思議神通。是諸菩
0214b26: 薩摩訶薩。為欲證得如來神通者。倍應發起
0214b27: 上品正勤則能獲證。舍利子。汝等今者欲於
0214b28: 如來所聞說不思議神通譬喻不。舍利子言。
0214b29: 今正是時。若諸苾芻聞佛所說神通譬喻者。
0214c01: 如所＝如是【明】如所如是聞已當共受持。佛告舍利子。諦聽諦
0214c02: 聽。當為汝說。舍利子言。如是世尊。願樂欲
0214c03: 聞佛告舍利子。於汝意云何。尊者大目揵連
0214c04: 有大神通不。舍利子言。我昔從佛受持是語。
0214c05: 尊者大目揵連於聲聞僧中神通第一。佛言。
0214c06: 如是如是。舍利子。今當為汝廣說譬喻。假使
0214c07: 三千大千世界滿中聲聞。皆得神通如大目
0214c08: 揵連。譬如甘蔗竹葦稻麻叢林。是諸聲聞以
0214c09: 諸正勤。迅速勢力神通變化顯現之時。欲比
0214c10: 如來神通變化。百分千分。百千萬分不及其
0214c11: 一。拘胝分。百拘胝分。千拘胝分。百千拘胝分
0214c12: 不及其一。如是僧佉分。迦羅分。伽拏那分。漚
0214c13: 波摩分。優波尼商分不及其一。何以故。如
0214c14: 來應正遍知。以得第一神通變化波羅蜜多
0214c15: 故。
0214c16: 復次舍利子。假使如來以一芥子投之于地。
0214c17: 彼聲聞眾以諸正勤。迅速勢力神通變化大
0214c18: 顯現時。終不能動所投芥子如毛端許。何以
0214c19: 故。如來應正遍知。以得第一神通變化故。
0214c20: 又舍利子。且置三千大千世界。假使東方乃
0214c21: 至如殑伽沙等世界中所有眾生。如是十方
0214c22: 殑伽沙等世界眾生。若卵生若胎生。乃至非
0214c23: 想非非想處。一切眾生俱是聲聞。成就第一
0214c24: 神通變化。皆如尊者大目揵連如是聲聞以
0214c25: 諸正勤。迅速勢力神通變化大顯現時。終不
0214c26: 能動所投芥子如毛端許。何以故。如來以得
0214c27: 第一波羅蜜神通波羅蜜多故。舍利子。是名
0214c28: 如來具足如是大神通力。具足如是大威德。
0214c29: 力。具足如是大宗勢力。
0215a01: 爾時薄伽梵。復告長老舍利子言。舍利子。汝
0215a02: 頗曾聞風劫起時。世有大風名僧伽多。彼風
0215a03: 所吹。舉此三千大千世界。蘇迷盧山王。輪圍
0215a04: 山。大輪圍山。及四大洲。八萬少洲。大山大
0215a05: 海。舉離本處高踰繕那碎為末不。舍利子言。
0215a06: 我昔面於佛前親聞受持如是之事。佛言。如
0215a07: 是如是。舍利子。又風災起更有大風名僧伽
0215a08: 多。彼風所吹。舉此三千大千世界。并蘇迷盧
0215a09: 山。輪圍山等。及諸大海。舉高百踰繕那已碎
0215a10: 末為塵。或復舉高二百踰繕那。或高四百五
0215a11: 百。乃至舉高千踰繕那。或高三千四千踰繕
0215a12: 那已碎末為塵。乃至或高無量百千踰繕那。
0215a13: 已碎末為塵。而此諸塵隨風散滅了不可得。
0215a14: 何況山石當有存者。此風又上擊散壞滅焰
0215a15: 摩天宮。乃至諸塵散滅。何況宮殿當有存者。
0215a16: 如是展轉次第而上。擊散壞滅史多天。樂
0215a17: 變化天。他化自在天。魔羅眾天。婆摩天。淨光
0215a18: 天。遍淨天所有宮殿。乃至彼諸微塵。亦皆散
0215a19: 滅不可而得。何況宮殿牆壁而可存者。舍利
0215a20: 子。假使如上大風卒起摧壞世界。即以此風
0215a21: 吹如來衣。一毛端際尚不能動。何況衣角及
0215a22: 全衣者。何以故。如來應正等覺。成就不可思
0215a23: 議神通。不可思議威儀。不可思議妙行。不可
0215a24: 思議大悲故。復次舍利子。假使十方如殑伽
0215a25: 河沙等世界。有如是等大風輪起。將欲吹壞
0215a26: 此諸世界。爾時如來以一指端。持此世界往
0215a27: 至餘處。或令風輪無力能吹颯然還返。然於
0215a28: 如來神通變化。及一切力無有退減。舍利子。
0215a29: 如來神通不可思議難聞難信。唯有諸大菩
0215b01: 薩摩訶薩。乃能信受諦奉清淨無惑無疑。倍
0215b02: 復踊躍深生歡喜發希奇想。爾時世尊。欲重
0215b03: 宣此義。而說頌曰。
0215b04: 假使三界諸含靈一切變成聲聞眾
0215b05: 盡得神通波羅蜜譬如尊者目揵連
0215b06: 獲大神通力如來以一芥子投于地
0215b07: 一切聲聞現神通未能搖轉毛端量
0215b08: 假使十方世界中所有殑伽河沙等
0215b09: 吠嵐僧伽大猛風吹碎如斯諸世界
0215b10: 如是諸風大猛盛將吹一切智衣服
0215b11: 盡其勢力不能動乃至如一毛端量
0215b12: 大牟尼尊以一毛能障彼風令不起
0215b13: 佛具如斯大神力等彼虛空無邊際
0215b14: 如是舍利子。是名如來不可思議大神通力。
0215b15: 菩薩摩訶薩。信受諦奉清淨無疑。倍復踊躍
0215b16: 深生歡喜發希奇想。
0215b17: 大寶積經卷第三十七
