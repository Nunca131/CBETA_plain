0861a02: 宋建溪沙門宗永集
0861a03: 元建康保寧禪寺住持沙門清茂續集
0861a04: 青原下第四世
0861a05: 潭州石霜慶諸普會禪師嗣道吾智僧問咫尺之
0861a06: 間為甚不師顏師云我道界不曾藏僧
0861a07: 後問雪界不曾藏意旨如何云什麼
0861a08: 處不是石霜僧回舉似師師云這老漢有什
0861a09: 麼死急。
0861a10: 玄沙備云山頭老漢蹉過也。洞山价云
0861b01: 笑殺土地。五祖戒云著甚來由。瑯
0861b02: 覺云雪雖有利人之心且無出人之眼
0861b03: 石霜雖有出人之眼且未知向上一竅。
0861b04: 法雲秀云要見石霜麼富嫌千口少貧恨
0861b05: 一身多。
0861b06: 續大陽玄云今時人要明此事大須仔細
0861b07: 只如石霜恁麼道落在甚處若不仔細非
0861b08: 但累及石霜和他雪累及。淨因成云
0861b09: 諸人要識石霜雪麼天共白雲曉水和
0861b10: 明月流。天童覺云雪石霜相去多少
0862a01: 直是千里萬里若有人問長蘆界不曾
0862a02: 藏意旨如何向道什麼處是石霜。
0862a03: 師因僧問先師一片靈骨黃金色擊作鐘聲
0862a04: 未審什麼處去也師召僧僧應諾師云不
0862a05: 會我語。
0862a06: 師因僧辭師問船去陸去僧云遇船即船遇
0862a07: 陸即陸師云我道半途稍難僧無對。
0862a08: 雲門偃代云三十年後此話大行又云臨
0862a09: 行一句永劫不忘。
0862a10: 師因僧問三千里外遠聞石霜有箇不顧師
0862b01: 云是僧云只如萬象歷然是顧不顧師云我
0862b02: 道不驚眾僧云不驚眾是不與萬象合如何
0862b03: 是不顧師云界不曾藏。
0862b04: 雪竇顯云誰是不顧者。
0862b05: 師道吾一日問和尚百年後有人問極則
0862b06: 事向伊道什麼吾喚沙彌彌應諾吾云添淨
0862b07: 瓶水著問師汝適來問箇什麼師再舉前
0862b08: 問吾便起師於此有省。
0862b09: 師因拈裴相國笏問云在官人手中為笏在
0862b10: 天子手中為珪在老僧手中喚作什麼裴無
0863a01: 對乃為留下。
0863a02: 雪竇顯云弄巧成拙。
0863a03: 續保寧勇云只恐和尚使不著。
0863a04: 師一日問侍者云道吾向僧云莫棄那邊
0863a05: 著這邊作麼生會者云一依和尚所會師
0863a06: 云作麼生是我會處者從西過東而立師云
0863a07: 正是棄那邊著這邊。
0863a08: 師因僧問如何是祖師西來意師乃咬齒示
0863a09: 之僧不會師遷化後僧問九云先師咬
0863a10: 齒意旨如何云我寧可截舌不犯國諱僧
0863b01: 又問雲蓋蓋云我與先師有甚怨。
0863b02: 師因許州金明上座問一毫穿眾穴時如何師
0863b03: 云直須萬年後明云萬年後如何師云登科
0863b04: 任汝登科拔萃任汝拔萃明次問徑山諲諲
0863b05: 云光華任汝光華結果任汝結果。
0863b06: 師問僧近離甚處僧云審道師於面前畫一
0863b07: 畫云剌與麼來還審得這箇麼僧云審
0863b08: 不得師云衲衣與麼厚為甚審這箇不
0863b09: 得僧云某甲衲衣雖厚爭奈審這箇不得師
0863b10: 云與麼則七佛出世也救汝不得僧云說甚
0864a01: 七佛千佛出世也救某甲不得師云太懵懂
0864a02: 生僧云爭奈師云堂去僧云喏喏或云鏡清
0864a03: 問僧。
0864a04: 潭州漸源仲興禪師因同道吾去一家吊慰
0864a05: 次師乃拊棺云生耶死耶吾云生也不道死
0864a06: 也不道師云為甚不道吾云不道不道回至
0864a07: 中路師云和尚快與某甲道若不道打和尚
0864a08: 去也吾云打即任打道即不道師便打吾歸
0864a09: 院云汝離此去恐知事得知不便道吾遷
0864a10: 化後師至石霜舉前話請益霜云生也不道
0864b01: 死也不道師云為甚不道霜云不道不道師
0864b02: 於言下有省。
0864b03: 大溈秀云大凡言論須有轉身之謀道吾
0864b04: 既無便喫他痛棒且道漸源具什麼眼。
0864b05: 雲居元云石霜矢上加尖喚醒千箇漸源
0864b06: 也無用處當初待伊舉了以棒打出非唯
0864b07: 作天下宗師亦乃為道吾雪屈固知當斷
0864b08: 不斷返招其亂。
0864b09: 續五祖演云白雲今日憤氣不平須要斷
0864b10: 這公案道吾第一不解為身作主第二不
0865a01: 能隨機入俗當時待伊問生耶死耶但向
0865a02: 伊道等歸院裏向道若著得此語伶利
0865a03: 漢一踏踏著大小道吾和尚也免一頓拳
0865a04: 頭有眼者辨取。昭覺勤云道吾橫身為
0865a05: 物指出生死根源漸源親到寶山當面蹉
0865a06: 過若不是金剛正性夙植根深爭得向平
0865a07: 田淺草驀地回光見得道吾著力相為處
0865a08: 且作麼生是道吾相為處試請道看。徑
0865a09: 山杲云生也不道死也不道公案兩重一
0865a10: 狀領到露刃吹毛截斷綱要脫鶻臭衫
0865b01: 拈炙脂大坐當軒氣浩浩喝一喝。
0865b02: 師一日將鍬子於法堂上從西過東從東過
0865b03: 西霜云作麼師云覓先師靈骨霜云洪波浩
0865b04: 渺白浪滔天覓什麼先師靈骨雪竇著語蒼天蒼天師
0865b05: 云正好著力霜云這裏針劄不入著什麼力
0865b06: 師持鍬肩上便出。
0865b07: 太原孚云先師靈骨猶在。明昭謙云莫
0865b08: 道作什麼別下得什麼語代云鸕語鶴
0865b09: 又代漸源便擲鍬子云淺水無魚。
0865b10: 師因在紙帳內坐有僧來撥開帳云不審師
0866a01: 以目視之良久云會麼僧云不會師云七佛
0866a02: 巳前事為甚不會後僧舉似石霜霜云如人
0866a03: 解射箭不虛發。
0866a04: 東林總云漸源云七佛巳前事且從石霜
0866a05: 喚什麼作箭良久云漸源頭白石霜頭黑
0866a06: 七佛巳前曾漏泄既漏泄掩不得南海波
0866a07: 斯生白澤。
0866a08: 續大溈智云要知麼空劫超無向背展
0866a09: 開春色共依依這僧正是執持千里鈔林
0866a10: 下道人悲良久云赤人兔著靴人喫
0866b01: 肉。鼓山永云漸源夢中說夢石霜接響
0866b02: 承虛要且二俱不了。
0866b03: 師一日因寶蓋和尚來訪師卷起簾子在方
0866b04: 丈內坐蓋一見乃下簾便歸客位去師遂
0866b05: 令侍者傳語長老遠來不易猶隔津在蓋遂
0866b06: 擒住侍者與一掌者云莫得打某甲有堂頭
0866b07: 和尚在蓋云為有堂頭老漢所以打者回
0866b08: 舉似師師云猶隔津在。
0866b09: 續蔣山勤云老漢一舒一卷主歷然隔
0866b10: 津通津彼此相照侍者親蒙賜掌恩大難
0867a01: 酬寶蓋到處垂慈費盡頭氣力。
0867a02: 祿青和尚因僧問不落道吾機請師道師云
0867a03: 庭前紅莧樹生葉不生花僧無語師云會麼
0867a04: 僧云不會師云正是道吾機為什麼不會僧
0867a05: 作禮師便打云須是老僧打始得。
0867a06: 續昭覺勤云來源既正只貴轉身這僧眼
0867a07: 既搭祿青遂因風放火當時若是箇漢
0867a08: 待他道庭前紅莧樹生葉不生花便與掀
0867a09: 倒禪直饒道吾親來也須與他平展還
0867a10: 委悉麼逢敵手難藏行詩到重吟始見
0867b01: 工。
0867b02: 筠州洞山悟本良价禪師嗣雲巖晟因請泰首座
0867b03: 喫果子次乃問有一物上拄天下拄地黑似
0867b04: 漆常在動用中動用中不得道過在甚
0867b05: 處首座云過在動用中師便喝乃令掇果
0867b06: 卓。
0867b07: 五祖戒別首座云朝來更獻楚王看。瑯
0867b08: 覺云若不是洞山老人焉能辨得雖然
0867b09: 如是洞山猶欠一著在。溈山云諸人
0867b10: 還知洞山落處麼若也不知往往作是非
0868a01: 得失會去山僧道這果子非但首座不得
0868a02: 喫假使盡大地人來亦不得正眼覷著。
0868a03: 雲蓋本云洞山雖有打破虛空鉗鎚而無
0868a04: 補綴底針線待伊道過在動用中但道請
0868a05: 首座喫果子泰首座若是箇衲僧喫了也
0868a06: 須吐出。
0868a07: 續南堂靜云洞山坐籌帷幄決勝千里泰
0868a08: 首座通身是口有理難伸。溈山果云洞
0868a09: 山壓良為賤泰首座有理難伸山僧路見
0868a10: 不平要為雪當時纔見與麼問只向道
0868b01: 靈山授記未到如此待他擬議拈果子劈
0868b02: 面便擲不唯塞斷咽喉免見後人妄生卜
0868b03: 度。淨慈昌云洞山雖然掇得果卓去要
0868b04: 且塞泰首座口不得。
0868b05: 師示眾云兄弟秋初夏末東去西去直須向
0868b06: 萬里無寸草處去始得只如萬里無寸草處
0868b07: 作麼生去後有舉似石霜霜云出門便是草
0868b08: 師聞乃云大唐國裏能有幾人。
0868b09: 大陽玄云如今直道不出門亦草漫漫地
0868b10: 且道合向甚麼處行履良久云莫守寒巖
0869a01: 異草青坐著白雲宗不妙。
0869a02: 續白雲端云若見得菴主便見得洞山若
0869a03: 見得洞山便見得菴主見洞山即易見菴
0869a04: 主即難為他不為住持之絆不見道雲在
0869a05: 嶺頭閑不徹水流澗底太忙生。溈山果
0869a06: 云斬釘截鐵豁開向上玄關語諦言誠且
0869a07: 指當人要路且道作麼生會出門便是
0869a08: 草石霜恁麼道上封恁麼舉諸人不得
0869a09: 動著動著三十棒。徑山杲云師子一滴
0869a10: 乳迸散十斛驢乳。
0869b01: 師因僧問時時懃拂拭莫遣惹塵埃為什麼
0869b02: 不得他衣師云直饒道本來無一物也未
0869b03: 合得他衣僧云甚人合得師云不入門者
0869b04: 僧云只如不入門者還得也無師云雖然如
0869b05: 此不得不與他。
0869b06: 師或問直道本來無一物猶未消得他衣
0869b07: 這裏合下得箇什麼語有一僧下九十六轉
0869b08: 語不愜師意末後一轉始契師云闍黎何不
0869b09: 早與麼道時有一僧傍聽只不聞末後一轉
0869b10: 語遂請益其僧竟不與舉如是三年執侍巾
0870a01: 瓶一日因疾僧云某甲請舉前話不蒙慈悲
0870a02: 善取不得惡取遂持刀向前云若不與某甲
0870a03: 舉即便殺上座也僧悚然云闍黎且待我為
0870a04: 汝舉乃云直饒將來亦無處著其僧作禮。
0870a05: 雪竇顯云他既不受是眼將來必應是瞎
0870a06: 還見祖師衣麼若於此入門便乃兩手
0870a07: 分付非但大嶺頭一箇提不起設使合
0870a08: 國人來且將去。翠巖芝云總不合
0870a09: 得他衣與古佛同且道阿誰。
0870a10: 續天童覺云長蘆則不然直須將來若不
0870b01: 將來爭知不受將來底必應是眼不受底
0870b02: 真箇是瞎還會麼照盡體無依通身合大
0870b03: 道。靈隱嶽舉翠巖語了云到江吳地盡
0870b04: 隔岸越山多。
0870b05: 師問雲巖和尚百年後忽有人問還貌得師
0870b06: 真如何祗對巖云但向伊道只這是師良久
0870b07: 巖云承當這箇事大須審細後因供養雲巖
0870b08: 真有僧問先師道只這是莫便是否師云是
0870b09: 僧云意旨如何師云當時幾錯會先師語僧
0870b10: 云未審先師還知有也無師云若不知有爭
0871a01: 解恁麼道若知有爭肯恁麼道。
0871a02: 長慶稜云既知有為甚恁麼道又云養子
0871a03: 方知父慈。
0871a04: 師因辭京兆興善平禪師平云什麼處去師
0871a05: 云流無定止平云法身流報身流師
0871a06: 云總不作此解平乃撫掌。
0871a07: 保福展云洞山自是一家乃別云覓得幾
0871a08: 人。
0871a09: 師因夜不點燈有僧出問話退師令侍者
0871a10: 點燈遂召適來問話僧出來其僧近前師云
0871b01: 將取三兩粉與這箇上座其僧拂袖而退自
0871b02: 此有省遂罄捨衣資設齋得三年後辭師師
0871b03: 云善為時雪侍次問云只如這僧辭去幾
0871b04: 時來師云他只知一去不解再來其僧歸
0871b05: 堂衣下坐化及人報師云雖然如此猶較
0871b06: 老僧三生在。
0871b07: 師因普請次巡寮去見一僧不赴普請師問
0871b08: 何不去僧云某甲不安師云尋常健時
0871b09: 何曾去來。
0871b10: 師於扇上書佛字雲巖見書不字師又改
0872a01: 作非字雪見乃一時除。
0872a02: 續興化代云吾不如汝。白楊順云我
0872a03: 若作洞山只向雪道非吾眷屬。天
0872a04: 元云洞山雲巖平地起堆雪老漢因
0872a05: 事長智。
0872a06: 師問僧什麼處去來僧云遊山來師云還到
0872a07: 頂頭麼僧云到師云頂上有人不僧云無人
0872a08: 師云不曾到頂頭來僧云若不到爭知無
0872a09: 人師云闍黎何不且住僧云某甲住即不辭
0872a10: 西天有人不肯在。
0872b01: 師問僧名什麼僧云某甲師云阿那箇是
0872b02: 主人翁僧云見柢對次師云苦哉苦哉今時
0872b03: 人例皆如此秪認得驢前馬後底將為自己已
0872b04: 佛法況此也是客中辨主尚未分明如何辨
0872b05: 得主中主僧便問如何是主中主師云闍黎
0872b06: 自道取僧云某甲道得即是客中主如何是
0872b07: 主中主師云與麼道即易相續也大難。
0872b08: 師因與雲居渡水師問水深淺居云不濕師
0872b09: 云麤人居云請師道師云不乾。
0872b10: 續五祖演云二人恁麼說話還有優劣也
0873a01: 無山僧今日因行掉臂為諸人說破過
0873a02: 水一句不濕庫藏真珠堆積過水一句不
0873a03: 乾無錐說甚貧寒乾濕二途俱不涉任他
0873a04: 綠水與青山。
0873a05: 師在泐潭見初上座示眾云也大奇也大奇
0873a06: 佛界道界不思議師云佛界道界即不問且
0873a07: 如說佛界道界是什麼人只請一言初良久
0873a08: 師云何不急道初云爭即不得師云道也未
0873a09: 曾道說甚麼爭即不得初不語師云佛之與
0873a10: 道只是名字何不引教初云教道什麼師云
0873b01: 得意忘言初云猶將教意向心頭作病在師
0873b02: 云說佛界道界病大小初明日忽遷化時號
0873b03: 問煞首座价。
0873b04: 師因一僧在延壽堂不安要見師師遂至僧
0873b05: 云和尚何不救取人家男女師云是什麼
0873b06: 人家男女僧云某甲是大闡提人家男女師
0873b07: 良久僧云四山相逼時如何師云老僧亦曾
0873b08: 從人家簷下過僧云回互不回互師云不回
0873b09: 互僧云教某甲向甚處去師云粟畬裏去僧
0873b10: 噓一聲云珍重便坐脫師以拄杖敲頭三下
0874a01: 云汝只解與麼去不解與麼來。
0874a02: 續昭覺勤云大凡行人正要透脫這一
0874a03: 件事這僧既是大闡提人家男女直至四
0874a04: 山相逼手忙亂若不是洞山具大慈悲
0874a05: 放一線道與他平展爭解恁麼去所以古
0874a06: 人道臨終之際若一毫頭聖凡情量未盡
0874a07: 未免入驢胎馬腹裏去只如洞山道我也
0874a08: 亦從人家簷下過粟畬裏去鼎鼎礙四山
0874a09: 不礙四山到這裏須是桶底子脫始得且
0874a10: 道洞山意作麼生還會麼金雞啄破琉璃
0874b01: 玉兔挨開碧海門。
0874b02: 師因僧問三身中那身說法師云吾常於此
0874b03: 切僧後問曹山洞山道吾常於此切意旨如
0874b04: 何曹云要頭斫將去僧又問雪以拄杖
0874b05: 劈口打云我也曾到洞山來。
0874b06: 承天宗云一轉語海晏河清一轉語風高
0874b07: 月冷一轉語騎賊馬賊試請辨看忽有
0874b08: 箇衲僧出來道總不與麼也許伊具一隻
0874b09: 眼。
0874b10: 師因僧問寒暑到來如何回避師云何不向
0875a01: 無寒暑處去僧云如何是無寒暑處師云寒
0875a02: 時寒殺闍黎熱時熱殺闍黎。
0875a03: 投子同云幾乎與麼去。
0875a04: 續瑯覺云我即不然如何是無寒暑處
0875a05: 僧堂裏去。雲居舜云大小瑯作這箇
0875a06: 去就山僧即不然如何是無寒暑處三冬
0875a07: 向暖火九夏取涼風。寶文云大眾若
0875a08: 也會得不妨神通遊戲一切臨時寒暑不
0875a09: 相干若也不會且向寒暑裏經冬過夏。
0875a10: 上封才云洞山一句可謂主交正偏
0875b01: 涉入諸人如今向甚處回避無事上山行
0875b02: 一轉借問諸人會也無。泐潭云若為
0875b03: 人時冰也暖不為人時火也寒。
0875b04: 師示眾云有一人在千人萬人中不背一人
0875b05: 不向一人道此人具何面目雲居出云某
0875b06: 甲堂去。
0875b07: 潭州神山僧密禪師與洞山行次忽見白鹿
0875b08: 走過師云俊哉洞云作麼生師云大似白衣
0875b09: 拜相洞云老老大大作這箇說話師云作
0875b10: 麼生洞云積代簪纓暫時落薄。
0876a01: 師因與洞山行次洞指路傍院云裏面有人
0876a02: 說心說性師云是誰洞云被師伯一問直得
0876a03: 去死十分師云說心說性底誰洞云死中得
0876a04: 活。
0876a05: 師把針次洞山問作什麼師云把針洞云把
0876a06: 針事作麼生師云針針相似洞云二十年同
0876a07: 行作這箇語話豈有與麼工夫師云長老又
0876a08: 作麼生洞云如大地火發底道理。
0876a09: 幽溪和尚因僧問大用現前不存軓則時如
0876a10: 何師起遶禪一而坐僧欲進語師遂與
0876b01: 一踏僧歸位立師云汝與麼我不與麼汝不
0876b02: 與麼我與麼僧再擬進語師又與一踏云
0876b03: 三十年後吾道大行。
0876b04: 續天童華云善射者箭不虛發若是箇漢
0876b05: 何處更有幽溪雖然如是最初一踏何異
0876b06: 最後一踏。
0876b07: 澧州夾山善會禪師嗣船子誠會下有一僧到石
0876b08: 霜入門便道不審霜云不必闍黎僧云與麼
0876b09: 則珍重又到巖頭亦云不審頭乃噓兩聲僧
0876b10: 云與麼則珍重纔回步頭云雖是後生亦能
0877a01: 管帶其僧歸舉似於師師明日陞堂乃喚昨
0877a02: 日從石霜巖頭歸底阿師出來如法舉似前
0877a03: 話僧纔舉了師云大眾還會麼若無人道老
0877a04: 僧不惜兩莖眉道去也乃云石霜雖有煞人
0877a05: 刀且無活人巖頭亦有煞人刀亦有活人
0877a06: 。
0877a07: 師因西川座主遊方至白馬舉華嚴經問一
0877a08: 塵含法界無邊時如何白馬云如車二輪如
0877a09: 鳥兩翼主云將謂禪門別有奇特元來不出
0877a10: 教乘乃回本地後聞師盛化遣小師持前語
0877b01: 來問師師云雕沙無鏤玉之談結草乖道人
0877b02: 之思小師回舉似主乃讚歎將謂禪門與教
0877b03: 意不殊元來有奇特事。
0877b04: 師因有問如何是夾山境師云猿抱子歸青
0877b05: 嶂裏鳥銜花落碧巖前法眼道老僧二十年
0877b06: 只作境話會。
0877b07: 浮山遠云直饒不作境話會亦未會在何
0877b08: 故犀因翫月紋生角象被雷驚華入牙。
0877b09: 瑯覺云且道如今怎生會良久云上士
0877b10: 遊山水中人坐竹林。
0878a01: 續黃龍心拈拂子云看看拂子變作夾山
0878a02: 老子出來見麼有僧云謝和尚指示心云
0878a03: 見不顧而今入露柱中去也。黃龍
0878a04: 新云這僧分明問境法眼因甚不作境會
0878a05: 既不作境會作麼生會長憶江南三月裏
0878a06: 鷓鴣啼處百花香。黃龍震云直饒法眼
0878a07: 盡力跳也出夾山綣繢不得法眼既出
0878a08: 不得且道是什麼人出得乃起拂子云
0878a09: 須是這老漢始得。
0878a10: 師遣一小師遊歷禪肆殊無趣向及聞師
0878b01: 道譽振遠乃回省覲云和尚有如是奇特事
0878b02: 何不早向某甲說師云汝蒸飯時吾為汝著
0878b03: 火汝行益時吾則展什麼是孤負汝處小
0878b04: 師因而悟入。
0878b05: 師問僧甚處來僧云洞山師云洞山有何言
0878b06: 教僧云洞山尋常許人三路學所謂玄路鳥
0878b07: 道展手師云實有此語不僧云實有師云執
0878b08: 持千里鈔林下道人悲。
0878b09: 師示眾云百草頭薦取老僧市裏識取天
0878b10: 子。
0879a01: 雲門偃云蝦鑽鼻孔毒蛇穿眼睛
0879a02: 且向葛藤裏會取。雲云雲門與麼
0879a03: 道大似和泥脫墼若無後語疑殺天下人
0879a04: 山僧今日因行不妨掉臂乃起拄杖云
0879a05: 還見雲門麼。
0879a06: 續保寧勇云百草頭上分明顯露為甚不
0879a07: 薦市裏終日相逢為甚不識未開眼者
0879a08: 且莫錯怪夾山雖然如是干保寧什麼事。
0879a09: 雲居舜云古人與麼實為慈悲大眾且作
0879a10: 麼生是市門頭天子會麼愁人莫向愁
0879b01: 人說說向愁人愁殺人又舉了云我則不
0879b02: 然婦搖機軋軋兒弄口喎喎。徑山杲云
0879b03: 夾山生招箭雲門認賊為子雖然如是
0879b04: 知恩者少負恩者多。
0879b05: 師示眾云我二十年住山未舉著宗門中
0879b06: 事一日有僧問承和尚有言二十年住山未
0879b07: 曾舉著宗門中事是不師云是僧便掀倒禪
0879b08: 師休去至明日普請掘一坑令侍者請昨
0879b09: 日問話僧來云老僧二十年只說無義語今
0879b10: 請上座打殺老僧埋向坑中便請便請上座
0880a01: 若不打殺老僧上座自著打殺埋此坑中始
0880a02: 得其僧歸堂裝束潛去。
0880a03: 續蔣山勤云夾山濁時頭尾皆濁這僧清
0880a04: 時始終俱清後人不會盡云這僧怕被打
0880a05: 殺潛然而去殊不知綿裏有針這僧好即
0880a06: 好只是少一轉語待夾山云闍黎若不打
0880a07: 殺老僧闍黎自著打殺埋向坑中只近前
0880a08: 兩手擘開眼云。
0880a09: 師因湖南虎頭上座師問甚處來頭云湖
0880a10: 南來師云曾到石霜麼頭云要路經過爭得
0880b01: 不到師云承聞石霜有毬子話是不頭云和
0880b02: 尚也須急著眼師云作麼生是毬子頭云躍
0880b03: 不出師云作麼生是毬杖頭云勿手足師云
0880b04: 老僧不曾與闍黎相識出去。
0880b05: 雪竇顯云親見這僧從石霜來夾山因什
0880b06: 麼道不相識。
0880b07: 續智海逸云夾山恁麼道肯這僧不肯這
0880b08: 僧若辨得出許具擇法眼。徑山云
0880b09: 入虎穴者不畏死登危竿者不怕險這僧
0880b10: 要路經過夾山因茲落草檢點將來未免
0881a01: 如弄鼠塗毒若作夾山待他道和尚也
0881a02: 須急著眼即和聲打出便向道淨地上不
0881a03: 要放屙還知麼傷鱉恕龜殺活由我。
0881a04: 師次日陞座云昨日新到在麼虎頭出應諾
0881a05: 師云目前無法意在目前不是目前法非耳
0881a06: 目之所到頭云今日雖同要且不是師云片
0881a07: 月雖明非關天地頭云莫沸便作掀禪
0881a08: 勢師云且緩緩虧著上座什麼處頭起拳
0881a09: 云目前還著得這箇麼師云作家作家頭又
0881a10: 作掀禪勢師云大眾看這一員戰將若是
0881b01: 門庭布列山僧不如若據入理之談也較山
0881b02: 僧一級地。
0881b03: 續東禪嶽云夾山口吹無孔笛手提拍
0881b04: 板大家唱云去年梅今歲柳顏色馨依舊
0881b05: 且道是何曲調還會麼曲終人不見江上
0881b06: 數青。
0881b07: 師因僧問撥塵見佛時如何師云欲知此事
0881b08: 直須揮若不揮漁父棲巢後僧如前問
0881b09: 石霜霜云渠無國土甚處逢渠僧舉似師
0881b10: 師云門庭施設不無夾山入理深談猶較石
0882a01: 霜百步。
0882a02: 續護國元云須實見須實見毫端許
0882a03: 言之本未皆為自欺今夜忽有人問三
0882a04: 撥塵見佛時如何和聲便打還會麼真金
0882a05: 自有真金價終不和沙賣與人。
0882a06: 鼎州德山宣鑒禪師嗣龍潭信小示眾云今夜
0882a07: 不答話有問話者三十棒時有僧出禮拜師
0882a08: 便打僧云某甲話也未問為甚打某甲師云
0882a09: 是甚處人僧云新羅人師云未跨船舷好
0882a10: 與三十。
0882b01: 法眼益云大小德山話作兩橛。德山密
0882b02: 云大小德山龍頭蛇尾。雪竇顯云此二
0882b03: 老宿雖善裁長補短舍重從輕要見德山
0882b04: 老漢亦未可在何故殊不知德山握閫外
0882b05: 之威權有當斷不斷不招其亂底諸人
0882b06: 還識新羅僧麼只是撞著露柱底瞎漢。
0882b07: 芭蕉徹云作死馬醫。瑯覺云德山何
0882b08: 似履春雖然如是如弄鼠。溈山
0882b09: 云德山大似清平世界甲磨槍這僧不
0882b10: 惜性命身挨白刃法眼道話作兩橛大似
0883a01: 藥病相治圓明道龍頭蛇尾也是金難
0883a02: 辨雪竇道撞著露柱底瞎漢截斷眾流如
0883a03: 今還有人為新羅僧作主麼出來與大溈
0883a04: 相見乃拂云去去西天路迢迢十萬餘。
0883a05: 續翠巖芝云時人盡道德山作家用得好
0883a06: 若與麼會還曾夢見麼山僧道德山被這
0883a07: 僧一推直得瓦解消雖然如是今時覓
0883a08: 一箇尊宿也大難得。五祖演云眾中舉
0883a09: 者甚多會者不少且道向甚處見德山有
0883a10: 不顧性命底出來道看若無山僧為大眾
0883b01: 與德山相見去也待德山道今夜不答話
0883b02: 問話者三十棒但向道某甲話也不問棒
0883b03: 也不喫道還契他德山麼到這裏須是
0883b04: 箇人始得。黃龍清云雖則雪竇高提祖
0883b05: 令坐斷寰區只解瞻前不能顧後這僧堂
0883b06: 堂出來什麼處是撞著露柱處還有人辨
0883b07: 得麼若也辨得不唯與新羅僧雪屈亦見
0883b08: 當人眼目分明若辨不得非唯新羅僧撞
0883b09: 著露柱盡大地衲僧箇箇出來撞著露柱
0883b10: 南堂靜云德山老人寂寂惺惺法眼圓明
0884a01: 精精靈靈六韜三略武緯文經新羅衲子
0884a02: 有丙無丁。丹霞淳云諸方盡道這僧纔
0884a03: 出德山便打末後道未跨船舷好與三
0884a04: 十棒是話作兩橛處龍頭蛇尾處若與麼
0884a05: 會大似盲人摸象非唯不曾夢見德山自
0884a06: 巳亦乃未有學眼在何故殊不知德山
0884a07: 韜略雙全文武兼備放開則大野風行把
0884a08: 住則碧天星落然則貪扶正宗步步登高
0884a09: 仔細觀來一向只顧他非不能自省己已過
0884a10: 這僧當時若是箇作家直饒德山通身是
0884b01: 手眼也須放下拄杖子豈不見道大丈夫
0884b02: 捋虎鬚未為分外這僧既無奪驪龍珠之
0884b03: 手致使德山令行一半如今眾中莫有
0884b04: 為新羅僧雪屈者麼便請掀倒禪喝散
0884b05: 大眾霞這裏不學德山倚勢欺人分
0884b06: 半院與之住為甚如此深嗟季運一將難
0884b07: 求若無實說異獸藏頭角靈禽惜羽毛。
0884b08: 昭覺勤云德山大似金輪聖主寰中獨據
0884b09: 四方八表無不順從等閑布一施一令
0884b10: 直得草偃風行若不是這僧爭見殺活擒
0885a01: 縱威權自在法眼圓明雪竇雖則直指單
0885a02: 提各能扶德山要且只扶得末後句未
0885a03: 扶得最初句且作麼生是德山最初句大
0885a04: 鵬欲展摩霄翅誰顧崩騰六合雲。護國
0885a05: 元云忒煞倚勢欺人山僧見處也要諸人
0885a06: 共知這僧當時若是箇漢待他道是甚
0885a07: 處人便與掀倒禪剔起便行直饒德山
0885a08: 牙如樹口似血盆也須倒退三千里何
0885a09: 故識法者懼。淨慈一云這僧赤肉挨他
0885a10: 白刃也不易抵當當時若是箇漢纔見他
0885b01: 道今夜不答話問話者三十棒便與掀倒
0885b02: 禪喝散大眾奪德山棒倒行正令去直
0885b03: 饒德山全機也須倒退三千里。
0885b04: 師到溈山挾複子直上法堂從西過東從東
0885b05: 過西顧視方丈偶溈山坐次殊不顧盻師乃
0885b06: 云無無便出雪竇著語勘破了也至門首云也不得
0885b07: 草草重具威儀再入相見纔跨門便提起坐
0885b08: 具云和尚溈山擬取拂子師便喝拂袖而出
0885b09: 雪竇著語勘破了也溈山至晚問首座今日新到在甚
0885b10: 處座云當時背法堂著草鞋去也溈山云
0886a01: 還識此人麼座云不識溈山云此箇阿師巳
0886a02: 後向孤頂上盤結草菴訶佛罵祖去在。
0886a03: 雪竇顯云雪上加霜。五祖戒云德山大
0886a04: 似作賊人心虛溈山也是賊過後張弓。
0886a05: 師因侍龍潭抵夜潭云夜深子何不下去師
0886a06: 遂珍重揭簾而出見外面黑回云外面黑
0886a07: 潭乃點紙燭度與師擬接潭便吹滅師忽有
0886a08: 省便作禮潭云子見箇什麼道理師云某甲
0886a09: 從今日去不疑天下老和尚舌頭也至明日
0886a10: 龍潭陞堂云可中有箇漢牙如樹口似血
0886b01: 盆一棒打不回頭他時向孤頂上立吾道
0886b02: 在師遂取鈔於法堂前將一炬火提起云
0886b03: 窮諸玄辯若一毫置於太虛竭世樞機似一
0886b04: 滴投於巨壑將鈔燒於是禮辭。
0886b05: 師因一僧相看乃近前作相撲勢師云與麼
0886b06: 無禮合喫山僧手裏棒僧拂袖便行師云饒
0886b07: 汝如是也只得一半僧轉身便喝師打云須
0886b08: 是我打始得僧云諸方有明眼人在師云
0886b09: 天然有眼僧擘開眼云便出師云黃河三
0886b10: 千年一度清。
0887a01: 續天童華云這僧是透關底漢若非德山
0887a02: 本分鉗鎚幾乎死在句下只如德山道黃
0887a03: 河三千年一度清又作麼生嶺梅殘雪裏
0887a04: 雲未梳時。
0887a05: 師一日見僧來乃閉門僧敲門師云阿誰
0887a06: 僧云師子兒師便開門僧纔設拜師驀項騎
0887a07: 云這畜生甚處去來。
0887a08: 師示眾云問即有過不問又乖時有僧纔出
0887a09: 作禮師便打僧云某甲話也未問為甚便打
0887a10: 某甲師云待開口堪作什麼。
0887b01: 師垂示云我先祖見處即不然這裏無佛無
0887b02: 祖達磨是老臊胡釋迦是乾屎橛文殊普賢
0887b03: 是擔屎漢等覺妙覺是破執凡夫菩提涅槃
0887b04: 是繫驢橛十二分教是神鬼簿是拭瘡疣紙
0887b05: 四果三賢初心十地是守古塚鬼自救不了。
0887b06: 雲門偃云讚佛讚祖須是德山老人始得。
0887b07: 瑯覺云諸方若與麼會入地獄如箭射
0887b08: 只如雲門與麼道也是入地獄如箭射。
0887b09: 洪州寶和尚因僧從巖頭來師起拂云
0887b10: 落在此機底人未具眼在僧擬近前師云恰
0888a01: 落在此機僧回舉似巖頭頭云我當時見奪
0888a02: 拂子看他作麼生師聞乃云我起拂子
0888a03: 從伊奪總不將物又作麼生巖頭聞得又云
0888a04: 無星秤子有什麼辨處。
0888a05: 師因僧師云其中事即易道不落其中事
0888a06: 始終難道僧云某甲在路時便知有此一問
0888a07: 師云更與二十年行也不較多僧云莫不
0888a08: 契和尚意麼師云苦那堪待客。
0888a09: 舒州投子大同禪師嗣翠微學一日指菴前一片
0888a10: 石向雪云三世諸佛總在裏許云須知
0888b01: 有不在裏許者師云不快漆桶又一日與
0888b02: 遊山云那箇是龍眠路師以杖指之云
0888b03: 東去西去師云不快漆桶又一日問此間
0888b04: 還有人參也無師將鋤頭拋向面前云與
0888b05: 麼則當處掘去也師云不快漆桶又問一
0888b06: 鎚便成時如何師云不是性漢云不假
0888b07: 一鎚時如何師云不快漆桶。
0888b08: 雪竇顯云然則一期折挫雪且投子是
0888b09: 作家爐我當時若作雪待投子道不
0888b10: 是性漢只向伊道鉗鎚在我手裏諸上
0889a01: 座合與投子著得箇甚麼語若能道得便
0889a02: 乃性平生光揚宗眼若也瞞頇頂上一
0889a03: 椎莫言不道。溈山云雪雖是本分
0889a04: 鉗鎚爭奈投子是作家爐山僧今日亦
0889a05: 為諸人開箇爐眾中還有本分鉗鎚者
0889a06: 麼如無山僧為諸人下一鎚直是火星
0889a07: 迸散乃卓拄杖云看看諸人護取眉毛好。
0889a08: 續東禪觀云與麼酬對喚作作家爐正
0889a09: 是認狸為虎自取疑怖若據性空見處投
0889a10: 子心肝五臟被雪盡情摟出。
0889b01: 師在桐城縣因趙州和尚問莫便是投子菴
0889b02: 主麼師云茶鹽錢布施我來趙州先歸菴晚
0889b03: 問見師自油回趙州云久嚮投子到來秪
0889b04: 見賣油翁師云秪見賣油翁且不識投子
0889b05: 趙州云如何是投子師提起油瓶云油油。
0889b06: 續南堂靜云趙州作家爐要煆百煉精
0889b07: 金投子本分鉗鎚不免途中受用諸人還
0889b08: 見二老落處麼十年辛苦無人問一旦成
0889b09: 名天下知。
0889b10: 師因巨榮禪客乃云老僧未曾有一言半
0890a01: 句掛諸方脣齒何用要見山僧榮云到這裏
0890a02: 不施三拜要且不甘師云出家兒得與麼沒
0890a03: 碑記榮乃遶禪一而去師云有眼無耳
0890a04: 埵六月火邊坐。
0890a05: 雪竇顯云也不得放過纔轉便擒住是誰
0890a06: 不甘若跳得出不妨是一員衲僧。溈山
0890a07: 云這僧雖是慣戰沙場爭奈投子善能
0890a08: 折挫何故真金若不經爐冶爭得光華徹
0890a09: 底鮮。
0890a10: 師因僧問如何是十身調御師下禪立又
0890b01: 有問凡聖相去多少師下禪立。
0890b02: 雪竇顯云此公案諸人無不委知若與麼
0890b03: 舉天下衲僧盡為念話社家雪竇還有長
0890b04: 處也無試為大眾舉看凡聖相去多少投
0890b05: 子下禪立如何是十身調御投子下禪
0890b06: 立且道與前來舉底是同是別若道一
0890b07: 般許上座具一隻眼若道別有奇特也許
0890b08: 上座具一隻眼復更開一線道凡聖相去
0890b09: 多少請上座下一轉語如何是十身調御
0890b10: 請上座答一轉語非但見投子亦乃知。
0891a01: 雪竇長處或若總道下禪立惜取眉毛
0891a02: 好。
0891a03: 續五祖演云或有人問山僧亦下禪立
0891a04: 為什麼依樣畫兒待我計較得成
0891a05: 向道。
0891a06: 師因僧問一切聲是佛聲是不師云是僧云
0891a07: 和尚莫沸鳴聲師便打又有問麤言及
0891a08: 細語皆歸第一義是不師云是僧云喚和尚
0891a09: 作一頭驢得麼師便打。
0891a10: 師因僧問依稀似半月若三星乾坤
0891b01: 不得師於何處明師云道什麼僧云想師只
0891b02: 有湛水之波且無滔天之浪師云閑言語。
0891b03: 雪竇顯云投子古佛不可道不知若檢點
0891b04: 來直是天地懸隔纔問和聲便打。
0891b05: 湖州道場山如訥禪師因僧問如何得見聞
0891b06: 性不隨緣師云汝聽看僧作禮師云聾人也
0891b07: 唱胡家曲好惡高低自不知僧云聞性宛然
0891b08: 也師云石從空裏立火向水中焚。
0891b09: 棗山光仁禪師一日陞堂大眾集定未登座
0891b10: 乃云不負平生眼目置箇問訊來有麼時有
0892a01: 僧出作禮師云負我且從大眾何也便歸方
0892a02: 丈異日有僧請益云和尚陞堂云負我且從
0892a03: 大眾何也意旨如何師云齋時有飯與汝喫
0892a04: 夜間有與汝睡一向煎逼我作麼僧禮拜
0892a05: 師云苦苦僧云乞師指示師垂下一足云展
0892a06: 縮一任老僧。
0892a07: 
0892a08: 宗門要續集卷第十二
0892a09: 
0892a10: 
0892b01: 音釋
0892b02: 懵懂懵母切懂動切懵懂心亂貌。鍬遷遙切田也。莧狹澗切。
0892b03: 澧里弟切州名。鏤郎豆切雕刻也。軋乙切。喎苦淮切口戾不正也。
0892b04: 除孟切磨也。舷胡千切船邊也。臊蘇曹切。冬毒切尻也。
