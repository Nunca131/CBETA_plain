0637a02: 宋建溪沙門宗永集
0637a03: 元建康保寧禪寺住持沙門清茂續集
0637a04: 南嶽下第三世
0637a05: 趙州從諗禪師嗣南泉願問南泉離四句絕百非
0637a06: 請師道泉便下座歸方丈師云這老漢尋常
0637a07: 口吧吧地今日被我一問直得無言可對侍
0637a08: 者云莫道和尚無語好師便與一摑云這一
0637a09: 摑合是王老師喫。
0637a10: 師又一日問明頭合暗頭合泉便歸方丈師
0637b01: 乃歸堂云這老和尚被我一問直得無言可
0637b02: 對首座云莫道和尚無言自是上座不會師
0637b03: 便與首座一掌云這一掌合是堂上老漢喫。
0637b04: 五祖戒云正賊走了邏蹤人喫棒又云南
0637b05: 泉當斷不斷返招其亂。
0637b06: 續雲居舜云諸人作麼生會有底便道首
0637b07: 座落他綣繢與麼會又爭得山僧道趙州
0637b08: 大似傍若無人。
0637b09: 師因南泉一日閉方丈門用圍著門外
0637b10: 云若有人道得即開或有秪對多不契獨師
0638a01: 云蒼天蒼天南泉便開門。
0638a02: 師因僧遊五臺山凡問一婆云臺山路向甚
0638a03: 處去婆云驀直去僧纔行三五步婆云好箇
0638a04: 師僧又恁麼去後有舉似師師云待我去為
0638a05: 勘過這婆子明日便去亦如是問婆亦如是
0638a06: 對師歸謂眾曰臺山婆子我為勘破了也。
0638a07: 報慈遂云前來僧也與麼問答後來趙州
0638a08: 也與麼問答且道甚處是勘破處又云非
0638a09: 唯被趙州勘破亦被這僧勘破。瑯覺
0638a10: 云大小趙州去這婆子手裏喪身失命然
0638b01: 雖如此錯會者多。溈山云天下衲僧
0638b02: 只知問路老婆要且不知下泥深若非
0638b03: 趙州老人爭顯汗馬功高。
0638b04: 師到黃檗檗見來便閉方丈門師乃於法
0638b05: 堂上救火救火檗開門捉住云道道師云
0638b06: 賊過後張弓。
0638b07: 保福展云黃檗有頭無尾趙州有尾無頭。
0638b08: 雪竇顯云直是好笑笑須三十年忽有箇
0638b09: 衲僧問雪竇笑箇什麼笑賊過後張弓。
0638b10: 五祖戒云黃檗只會買賤不會賣貴趙州
0639a01: 因禍致福。
0639a02: 師問一婆子什麼處去婆云偷趙州去師
0639a03: 云忽遇趙州又作麼生婆連打兩掌師休去。
0639a04: 雪竇顯云好掌更下兩掌也無勘處。續
0639a05: 五祖演云趙州休去作麼商量白雲露箇
0639a06: 消息貴要諸人共知婆子雖行正令一生
0639a07: 不了趙州被打兩掌咬定牙關婆子可謂
0639a08: 去路一身輕似葉趙州高名千古重如山。
0639a09: 師因侍者報大王來也師云萬福大王者云
0639a10: 未到在師云又道來也。
0639b01: 黃龍南云頭頭漏泄罕遇仙陀侍者只解
0639b02: 報客不知身在帝鄉趙州入草求人不覺
0639b03: 渾身泥水。
0639b04: 續白雲端云其僧雖然罔措爭奈王令已巳
0639b05: 行王令既行則海晏河清一句作麼生道
0639b06: 野老不知堯舜力鼕鼕打鼓祭江神。
0639b07: 師訪茱萸纔上法堂萸云看箭師亦云看箭
0639b08: 萸云過師云中。
0639b09: 雪竇顯云二俱作家蓋是茱萸趙州二俱
0639b10: 不作家箭鋒不相拄直饒齊發齊中也只
0640a01: 是箇射漢。
0640a02: 續報慈遂云且道二大老相見還有優劣
0640a03: 也無若撿點得出許於中字上有箇入
0640a04: 處。
0640a05: 師一日於雪中倒云相救相救有僧便去身
0640a06: 邊臥師便起去。
0640a07: 翠巖芝云此僧在趙州綣裏還有人出得
0640a08: 麼。
0640a09: 續天童華云者僧如蟲禦木要見趙州天
0640a10: 地懸殊有般瞎漢便道報恩扶強不扶弱
0640b01: 殊不知我王庫內無如是刀喝一喝。
0640b02: 師因僧問犬子還有佛性也無師云無僧云
0640b03: 上從諸佛下及螻蟻皆有佛性犬子為甚
0640b04: 無師云為伊有業識在。
0640b05: 翠巖芝云說有說無兩彩一賽如今作麼
0640b06: 生。
0640b07: 師示眾云至道無難唯嫌揀擇纔有語言是
0640b08: 揀擇是明白老僧不在明白裏是汝還護惜
0640b09: 也無時有僧問既不在明白裏護惜箇什麼
0640b10: 師云我亦不知僧云和尚既不知為甚道不
0641a01: 在明白裏師云問事即得禮拜了退。
0641a02: 雪竇顯云趙州倒退三千。
0641a03: 師因僧問至道無難唯嫌揀擇是時人窠窟
0641a04: 不師云曾有人問我直得五年分不下。
0641a05: 雪竇顯云識語不能轉死了也好與二
0641a06: 十棒這棒須有分付處若辨不出且放此
0641a07: 語大行。
0641a08: 師因僧問學人乍入叢林乞師指示師云喫
0641a09: 粥了也未僧云喫粥了師云洗盂去其僧
0641a10: 因此契悟。
0641b01: 雲門偃云且道有指示無指示若言有趙
0641b02: 州向伊道箇什麼若言無者僧為甚悟去。
0641b03: 雪竇顯云我不似雲門為蛇畫足直言向
0641b04: 道問者如蟲禦木答者偶爾成文然雖
0641b05: 與麼瞎衲僧眼作麼生免得此過諸仁
0641b06: 者要會麼還趙州喫粥也未拈者僧
0641b07: 喫粥了雪竇與拄杖子歸堂。雲峰
0641b08: 云雲門與麼道大似為黃門栽鬚與蛇畫
0641b09: 足雲峰則不然這僧於此悟去入地獄如
0641b10: 箭射。
0642a01: 續黃龍心云雲門雪竇雖則善能鋤強輔
0642a02: 弱捨富從貧要且不能安家立國乃問僧
0642a03: 只如上座朝來亦喫粥亦洗而今是迷
0642a04: 是悟其僧禮拜起師喚近前我有一柄拂
0642a05: 與汝歸堂。龍門遠云山僧今日喫粥了
0642a06: 也洗盂了也只是不悟既是為善知識
0642a07: 為甚麼不悟還會麼豈可喚鍾作甕終不
0642a08: 指鹿為馬善人難犯水銀無假冷地忽然
0642a09: 覷破管取一時放下。開福寧云大眾且
0642a10: 道那裏是者僧悟處還委悉麼幾般雲色
0642b01: 出峰頂一樣泉聲落檻前。徑山杲云雲
0642b02: 門大似阿脩羅王托動三有大城諸煩惱
0642b03: 海隨後喝云語作麼。
0642b04: 師示眾云今夜答話去也有解問者出來時
0642b05: 有僧出作禮師云比來拋磚引玉引得箇墼
0642b06: 子法眼舉問覺鐵觜先師意作麼生覺云如
0642b07: 國家拜將乃問甚人去得或有人出云某甲
0642b08: 去得須云汝去不得法眼云我會也。
0642b09: 雪竇顯云靈利漢聞舉便知落處然雖如
0642b10: 此放過覺鐵觜夫宗師語不虛發出來必
0643a01: 是作家因什麼拋磚引墼諸禪德要識趙
0643a02: 州麼從前汗馬無人識只要重論蓋代功。
0643a03: 續長慶稜問覺鐵觜那僧纔出禮拜為什
0643a04: 麼便將為墼子覺云適來那邊亦有人恁
0643a05: 麼問慶云向伊道什麼覺云亦向伊恁麼
0643a06: 道。保壽沼云射虎不真徒勞沒羽。昭
0643a07: 覺勤云諸方盡道趙州得逸之用一期
0643a08: 施設不妨自在這僧要擊節扣關閃電光
0643a09: 中卒著手不辦覺鐵觜能近取譬不墜
0643a10: 宗風法眼有通方鑑才便知落處敢問諸
0643b01: 人既是宗師為甚麼拋塼只引得箇墼子。
0643b02: 師問南泉知有底人向什麼處去泉云向山
0643b03: 前檀越家作一頭水牯牛去師云謝師指示
0643b04: 泉云昨夜三更月到。
0643b05: 雲峰云若不是南泉泊被打破蔡州。
0643b06: 師陞堂云纔有是非紛然失心還有答話分
0643b07: 也無時洛浦在眾乃扣齒雲居云何必師云
0643b08: 今日大有人喪身失命有僧云請和尚更舉
0643b09: 師再舉前話僧指傍僧云這僧作恁麼語話
0643b10: 師休去。
0644a01: 師因有老宿問近離甚處師云滑州宿云幾
0644a02: 程到這裏師云一躂到宿云好箇捷疾鬼師
0644a03: 云萬福大王宿云堂去師應喏喏。
0644a04: 師一日到僧堂後逢一僧乃問大眾向甚
0644a05: 處去僧云普請去師遂於袖中取刀度與云
0644a06: 老僧住持事繁請上座為我折倒便引頸
0644a07: 向前其僧便走。
0644a08: 師因僧侍次遂挾起火問云會麼僧云不會
0644a09: 師云不得喚作火老僧道了也復挾火云
0644a10: 會麼僧云不會師云此去舒州有投子和尚
0644b01: 汝去必為汝說其僧到投子子問近離甚處
0644b02: 僧云趙州子云趙州有何言句僧舉前話子
0644b03: 云汝會麼僧云不會乞師指示子下禪床行
0644b04: 三步問會麼僧云不會僧迴趙州舉前
0644b05: 話州云投子與麼不較多也。
0644b06: 師到保壽壽見來便背面而坐師乃展坐具
0644b07: 壽便起歸方丈師坐具便下去。
0644b08: 保福展云保壽忘頭失尾趙州平地上喫
0644b09: 撲。
0644b10: 師到一菴主處問有麼有麼主起拳頭師
0645a01: 云水淺不是泊船處便行又到一菴主處云
0645a02: 有麼有麼主亦起拳師云能縱能奪能取
0645a03: 能撮便作禮。
0645a04: 支提愛云趙州只見錐頭利。雲居舜云
0645a05: 趙州當時甚生意氣雖然如是要且鼻孔
0645a06: 在二菴主手裏。
0645a07: 續龍門遠云菴主一等拳趙州因甚肯
0645a08: 一箇不肯一箇且道得失在什麼處趙州
0645a09: 勘破幾多阿師菴主過了幾多寒暑要識
0645a10: 趙州麼拍禪床左邊一下要識二菴主麼
0645b01: 拍禪床右邊一下還有撿點得出麼良久
0645b02: 云易開終始口難保歲寒心。溈山果云
0645b03: 泣露千般草吟風一樣松為什麼肯一箇
0645b04: 不肯一箇若向者裏見得釋迦不先彌勒
0645b05: 不後坐斷要津天長地久苟或未然月菴
0645b06: 為諸人下箇註良久云若不如是爭知
0645b07: 如是。
0645b08: 師問新到曾到此間麼僧云曾到師云喫茶
0645b09: 去或云不曾到師亦云喫茶去後院主云和
0645b10: 尚為甚曾到也云喫茶去不曾到也云喫茶
0646a01: 去師喚院主主應喏師云喫茶去。
0646a02: 保福展云趙州慣得其便。鏡清怤舉問
0646a03: 僧作麼生會僧便去清云邯鄲學唐步。
0646a04: 雪竇顯云這僧不是邯鄲人為甚學唐步
0646a05: 若辨得出與汝茶喫。
0646a06: 續黃龍新云趙州喫茶宗門奇特到與不
0646a07: 到是白拈賊。開福寧云趙州門下不揀
0646a08: 高低一麤茶普同供養得其味者方知
0646a09: 冷裏九轉透瓶香如或未辨端倪不免
0646a10: 重下註南北東西萬萬千趙州待客豈
0646b01: 徒然莫嫌冷淡無滋味慣把芝麻一例煎
0646b02: 以拂子擊禪床一下。
0646b03: 師在南泉時井樓上見泉過乃抱定柱懸一
0646b04: 云相救相救泉遂於踏梯上打云一二三
0646b05: 四五師便具威儀上方丈云適來謝和尚相
0646b06: 救。
0646b07: 續蔣山懃云一人將錯就錯一人看樓打
0646b08: 樓雖然如是父為子隱直在其中。徑山
0646b09: 云趙州懸羊頭賣狗肉南泉有年無德
0646b10: 作這去就當時只好拽梯子教這漢一
0647a01: 生蹭蹬還知麼養子方知父慈。
0647a02: 師因南泉云今時人須向異類中行始得師
0647a03: 便問異即不問如何是類泉以手托地師遂
0647a04: 與一踏踏倒向涅槃堂內云悔悔泉令侍
0647a05: 者去問悔箇什麼師云悔不更與兩踏。
0647a06: 師因僧辭師問甚處去僧云諸方學佛法去
0647a07: 師拂云有佛處不得住無佛處急走過三
0647a08: 千里外逢人不得錯舉僧云與麼則不去也
0647a09: 師云摘楊華摘楊華。
0647a10: 續徑山杲云有佛處不得住生鐵秤槌被
0647b01: 蟲蛀無佛處急走過撞著嵩山破墮三
0647b02: 千里外逢人不得錯舉兩箇石人相耳語
0647b03: 恁麼則不去也此語已巳遍天下摘楊華摘
0647b04: 楊華唵摩尼達哩吽吒。靈隱嶽舉大
0647b05: 慧語了云大慧老人盡力只道得到這裏
0647b06: 還知香山落處麼鐵山崩倒壓銀山盤走
0647b07: 珠兮珠走盤密密鴛鴦閑繡出金針終不
0647b08: 與人看。
0647b09: 師聞沙彌喝乃向侍者云教伊去侍者纔
0647b10: 教去沙彌便重師向傍僧云沙彌得入門
0648a01: 侍者在門外。
0648a02: 雲居錫云什麼處是沙彌入門侍者在門
0648a03: 外這裏會得便見趙州。
0648a04: 師因南泉示眾云道非物外物外非道師乃
0648a05: 問如何是物外道泉便打師捉住棒云已後
0648a06: 莫錯打著人泉云龍蛇易辨衲子難暪。
0648a07: 雪竇顯云趙州如龍無角似蛇有足當時
0648a08: 不管盡法無民直須喫棒了出。
0648a09: 師因百丈問近離甚處師云南泉丈云南泉
0648a10: 有何言句師云未得之人直須悄然丈便喝
0648b01: 師作怕勢丈云大好悄然師乃作舞出去。
0648b02: 續瑯覺云趙州老人向師子窟中換得
0648b03: 爪牙。蔣山懃云作家相見彼此難搆茫
0648b04: 然悄然進前退後捏不成塑不就大路不
0648b05: 行草裏走。
0648b06: 師問座主講什麼經主云涅槃經師云問大
0648b07: 德一義得不主云問什麼義師以趯空
0648b08: 一趯吹一吹云這箇是什麼義主云經中無
0648b09: 此義師云脫空謾語漢此是五百力士揭石
0648b10: 義。
0649a01: 老宿代云和尚謾某甲謾大眾。雪竇顯
0649a02: 別云和尚慣得其便。
0649a03: 師問僧曾看法華經麼僧云看來師云衲衣
0649a04: 在空閑假名阿練若誑惑世間人作麼生
0649a05: 會其僧擬禮拜師云披衲衣來麼僧云披
0649a06: 來師云莫惑我僧云如何得不惑去師云莫
0649a07: 取我語。
0649a08: 雪竇顯云大小趙州龍頭蛇尾諸人若能
0649a09: 辨得便乃識破趙州如或不明箇箇高擁
0649a10: 衲衣莫惑翠峰好。
0649b01: 師因二僧相推不肯作第一座主事白師師
0649b02: 云教作第二座事云第一座教誰作師云
0649b03: 莊香著事云莊香了也師云戒香定香慧香
0649b04: 解脫香。
0649b05: 續天童華云趙州下一槌不妨驚動眾
0649b06: 仔細撿點將來也是泥裏洗土塊若是薦
0649b07: 福門下不用相推第一座也有人第二座
0649b08: 也有人第三座也有人雖然如是不免從
0649b09: 頭註破第一座鐵眼銅睛覷不破第二座
0649b10: 陽春白雪無人和第三座真實身心同達
0650a01: 磨且道與趙州是同是別若也會得許
0650a02: 具一隻眼若也不會也許具一隻眼有
0650a03: 箇衲僧出來道不恁麼時如何對他道
0650a04: 切忌向鬼窟裏作活計。
0650a05: 師因僧問晝昇兜率夜降閻浮於中摩尼為
0650a06: 甚不現師云道什麼其僧再問師云毗婆尸
0650a07: 佛早留心直至如今不得妙。
0650a08: 續黃龍清云趙州老漢若無後語未免奔
0650a09: 馳太平則不然纔見他道為什麼不現連
0650a10: 聲便打教他痛後反思管取光明燦爛。
0650b01: 天童華云這一則公案諸方未有人批判
0650b02: 蔣山今日與諸人著一轉語洗上。
0650b03: 師因僧問二龍爭珠誰是得者師云老僧秪
0650b04: 管看。
0650b05: 雪竇顯云看即不無爭即不得且道扶者
0650b06: 僧扶趙州。
0650b07: 師示眾云纔有是非紛然失心還有答話分
0650b08: 也無有僧出拊侍者一下云何不祗對和尚
0650b09: 師便歸方丈後侍者請益適來僧是會不會
0650b10: 師云坐底見立底立底見坐底。
0651a01: 師因僧問至道無難唯嫌揀擇如何得不揀
0651a02: 擇師云天上天下唯我獨尊僧云此猶是揀
0651a03: 擇師云田庫奴什麼處是揀擇。
0651a04: 師與沙彌文遠論義劣不勝勝者輸胡
0651a05: 餅遠云請和尚立義師云我是一頭驢遠云
0651a06: 我是驢冑師云我是驢糞遠云我是糞中虫
0651a07: 師云在彼中作什麼遠云我在彼中過夏
0651a08: 師云把將胡餅來。
0651a09: 五祖戒云禍不單行。
0651a10: 瑯覺云趙州文遠也是蕭何置律。
0651b01: 續徑山杲云文遠在驢糞中過夏面赤不
0651b02: 如語直趙州貪他少利贏得箇胡餅撿點
0651b03: 將來也是普州人送賊畢竟如何王擇
0651b04: 乳素非鴨類。
0651b05: 師問僧發足甚處僧云雪峰師云雪峰有何
0651b06: 言句示人僧云尋常道十方世界是沙門
0651b07: 一隻眼等諸人向甚處屙師云闍黎若迴
0651b08: 寄箇鍬子去。
0651b09: 保福展云南有雪峰北有趙州。
0651b10: 雪竇顯云這僧既不從雪峰來可惜趙州
0652a01: 鍬子。
0652a02: 瑯覺云眾中有云寄鍬去埋雪峰若
0652a03: 道寄盂去便道盛粥飯用狂解夢見作
0652a04: 麼商量不是僧繇手謾說學青。
0652a05: 師示眾云此事的的沒量大人出這裏不得
0652a06: 老僧到溈山見僧問如何是祖師西來意溈
0652a07: 山云與我將床子來若是宗師須以本分事
0652a08: 接人始得時有僧問如何是祖師西來意師
0652a09: 云前樹子僧云和尚莫將境示人師云
0652a10: 我不將境示人僧云如何是祖師西來意師
0652b01: 云前樹子。
0652b02: 五祖戒代云和尚何以將別人物作自己
0652b03: 用。
0652b04: 師因僧辭乃問甚處去僧云雪去師云雪
0652b05: 忽問汝和尚有何言句汝作麼生道僧云
0652b06: 請和尚道師云冬即寒夏即熱又問忽然
0652b07: 更問汝畢竟事又作麼生僧無語師又代云
0652b08: 某甲親從趙州來不是傳語漢其僧後到雪
0652b09: 問甚處來僧云趙州來云趙州有何
0652b10: 言句僧舉前話云須是我趙州始得。
0653a01: 玄沙備聞乃云大小趙州敗闕也不知。
0653a02: 續雲居錫徵玄沙語云甚處是趙州敗闕
0653a03: 處若撿點得出是上座眼。
0653a04: 師問南泉如何是道泉云平常心是道師云
0653a05: 還可趣向不泉云擬向即乖師云不擬又爭
0653a06: 知是道泉云道不屬知不屬不知知是妄覺
0653a07: 不知是無記若真達不疑之道猶如太虛廓
0653a08: 然蕩豁豈可強是非耶師於言下頓悟玄旨。
0653a09: 續溈山果云恁麼也不得不恁麼也不得
0653a10: 恁麼不恁麼時如何起拂子云鯨吞海
0653b01: 水盡露出珊瑚枝。靈隱嶽云青天白日
0653b02: 悟箇什麼咄咄驪珠擊碎蒼龍窟。
0653b03: 師見僧掃地遂問與麼掃還得淨潔也無僧
0653b04: 云轉掃轉多師云豈無撥塵者僧云誰是撥
0653b05: 塵者師視云會麼僧云不會師云問取雲
0653b06: 居去其僧後問雲居如何是撥塵者居云這
0653b07: 瞎漢。
0653b08: 師到雲居居云老老大大何不覓箇住處去
0653b09: 師云作麼生是某甲住處居云山前有古寺
0653b10: 基師云和尚自住取次到茱萸萸亦云老老
0654a01: 大大何不覓箇住處師云什麼處是某甲住
0654a02: 處萸云老老大大住處也不知師云三十年
0654a03: 弄馬騎今日被箇驢子撲溈山云雲居
0654a04: 茱萸為人猶如為己爭奈趙州不入者綣繢
0654a05: 然雖如是不得雪霜力焉知松操。
0654a06: 續大溈泰云雲居茱萸只解把住不解放
0654a07: 行趙州只解放行不解把住撿點將來未
0654a08: 為全美且雙放雙一句作麼生道畢竟
0654a09: 水須朝海去到頭雲定覓山歸。
0654a10: 師因與文遠行乃指一片地云這裏好造箇
0654b01: 巡鋪文遠便去路傍立云把將公驗來師遂
0654b02: 與一摑遠云公驗分明過。
0654b03: 衢州紫湖利蹤禪師門下立牌牌上書云紫
0654b04: 湖有狗上取人頭中取人腰下取人擬議
0654b05: 則喪身失命有新到纔相看師便喝云看狗
0654b06: 僧纔回首師便歸方丈。
0654b07: 雪竇顯云眾中道這僧著一口著即著
0654b08: 了也爭奈這僧在敢問諸人紫湖狗著者
0654b09: 便死因什麼這僧在若無知方眼救得這
0654b10: 僧設使紫湖出世咬殺百千萬箇有甚益
0655a01: 我當時若見先斫下牌然後入院待這老
0655a02: 漢喝云看狗與伊放出箇焦尾大蟲如今
0655a03: 諸人要見麼日勢稍晚歸堂。
0655a04: 續神鼎諲云古人提唱一因緣道恁
0655a05: 麼時下得甚麼語神鼎當時若在他會襄
0655a06: 即出云這畜生又云死又作退勢。天童
0655a07: 華云這老漢雖慣得其便爭奈咬這僧不
0655a08: 殺且道利害在什麼處。
0655a09: 師問劉鐵磨久嚮劉鐵磨莫便是不磨云不
0655a10: 敢師云左轉右轉磨云和尚莫顛倒師便打。
0655b01: 續蔣山懃云紫湖棒頭有眼只為權柄在
0655b02: 手鐵磨皮下有血饒他干木隨身雖然柔
0655b03: 弱勝剛強且要話在。
0655b04: 師於夜半在堂內賊賊或謂金又曰香嚴眾皆驚起
0655b05: 有一僧被師攔搊住云捉得捉得僧云不
0655b06: 是某甲師云是即是只是不肯承當。
0655b07: 翠巖芝云紫湖也是相頭買。
0655b08: 續溈山果云紫湖恁麼大似按牛頭喫草。
0655b09: 鄂州茱萸禪師示眾云等諸人莫向虛空
0655b10: 裏釘橛時有靈虛上座出云虛空是橛師便
0656a01: 打靈云莫錯打某甲師便歸方丈一本云金輪可觀和尚。
0656a02: 雲門偃云矢上加尖有僧云和尚適來與
0656a03: 麼道那門云搥鐘謝響得箇蝦出來。
0656a04: 雪竇顯云若要此話大行直須打了出。
0656a05: 法雲秀云茱萸只知瞻前這僧不能顧後
0656a06: 仔細檢點將來兩箇須喫棒且道過在
0656a07: 甚處具眼者看。
0656a08: 續棲賢諟云且道這僧出來與麼道是具
0656a09: 眼不具眼茱萸當時便打且道打伊甚麼
0656a10: 處大眾驗取。
0656b01: 師因趙州上法堂來覷東覷西師乃問作什
0656b02: 麼州云探水師云我這裏一滴也無探箇什
0656b03: 麼州遂將拄杖靠壁而出。
0656b04: 溈山云趙州善能探水不犯波瀾茱萸
0656b05: 一滴也無爭奈關防不得。
0656b06: 續瑯覺云勢敗奴欺主年衰鬼弄人。
0656b07: 天童華云茱萸一滴也無滔天白浪趙州
0656b08: 以拄杖靠壁不犯波瀾雖然二老同死同
0656b09: 生爭奈山僧未肯放過。
0656b10: 師因僧問如何是沙門行師云行即不無覺
0657a01: 即乖其僧後到洞山舉似山山云何不進語
0657a02: 僧云如何進語山云但問是什麼行僧復來
0657a03: 問是什麼行師云是佛行僧返舉似洞山
0657a04: 山云幽州猶自可最苦是新羅僧問洞山
0657a05: 如何是沙門行山云頭長三尺頸長二寸。
0657a06: 荊州白馬曇照禪師常云快活快活及臨終
0657a07: 時乃苦苦又云閻老來取我也院主問和
0657a08: 尚當時被節度使拋向水中神色不動如今
0657a09: 何得恁地師舉起枕子云汝道當時是如今
0657a10: 是主無對或曰天皇語。
0657b01: 法眼益代云當時但掩耳出去。
0657b02: 續清涼欽云當時好奪枕子劈面便擲。
0657b03: 雪云苦苦當時是即今是奪枕子呈
0657b04: 似人云閻羅王只在這裏。大溈智云徹
0657b05: 底老婆心。
0657b06: 長沙招賢景岑禪師一夕與仰山翫月次仰
0657b07: 云人人盡有這箇事祗是用不得師云恰是
0657b08: 倩汝用去仰云作麼生用師乃與一踏踏
0657b09: 倒仰山起來云直下似箇大蟲。
0657b10: 長慶稜云前彼此作家後彼此不作家乃
0658a01: 別云邪法難扶。保福展云好一箇月只
0658a02: 是用力太多被他踏破成兩箇人人盡
0658a03: 道岑大蟲奇特須知仰山有陷虎之機。
0658a04: 德山密代云更與一踏。瑯覺云李陵
0658a05: 雖好手爭免陷番身。
0658a06: 續徑山杲云皎潔一輪寒光萬里靈利者
0658a07: 葉落知秋闒茸者忠言逆耳休不休已巳不
0658a08: 已巳小釋迦有陷虎之機老大蟲無牙齒
0658a09: 當時一踏豈造次驀然倒地非偶爾眾中
0658a10: 還有緇素得二老出者麼良久云設有也
0658b01: 是掉棒打月。
0658b02: 師因有秀才看佛名經乃問百千諸佛但見
0658b03: 其名未審居何國土還化物也無師云黃鶴
0658b04: 樓崔顥題後秀才曾題也未才云未曾題師
0658b05: 云得閑何妨題取一篇好。
0658b06: 續溈山杲云若是箇漢纔見長沙恁麼道
0658b07: 但云黃鶴樓要題也不難未審百千諸佛
0658b08: 居何國土若下得此語非唯坐斷長沙舌
0658b09: 頭亦乃名摽青史。
0658b10: 師因竺尚書問蚯蚓斬為兩兩頭俱動未
0659a01: 審佛性在阿那頭師云莫妄想書云爭奈動
0659a02: 何師云會即風火未散書無對師喚尚書
0659a03: 書應喏師云不是尚書本命書云不可離
0659a04: 即今祗對有第二箇主人公也師云不可喚
0659a05: 尚書作今上也書云與麼則總不祗對和尚
0659a06: 莫是弟子主人不師云非但祗對不祗對老
0659a07: 僧從無始來是箇生死根本乃示頌云學
0659a08: 道之人不識真秪為從來認識神無始來
0659a09: 生死本癡人喚作本來人。
0659a10: 師因僧問如何是陀羅尼師乃指禪左邊
0659b01: 云這箇師僧誦得僧云別有人誦得不師
0659b02: 復指禪右邊云這箇師僧亦誦得僧云某
0659b03: 甲為甚不聞師云大德豈不知道真誦無響
0659b04: 真聽無聞僧云與麼則音聲不入法界性也
0659b05: 師云離色求觀非正見離聲求聽是邪聞。
0659b06: 師因秀上座問南泉遷化向甚處去師云石
0659b07: 頭作沙彌時見六祖秀云不問石頭見
0659b08: 六祖南泉遷化向甚處去師云教伊尋思去
0659b09: 秀云和尚雖有千尺寒松且無抽條石師
0659b10: 默然秀云謝和尚答話師亦默然秀舉似三
0660a01: 聖聖云若實與麼猶勝臨濟七步然雖如此
0660a02: 待我明日更驗過聖乃問承和尚昨日答南
0660a03: 泉遷化一則語可謂光前絕後今古罕聞師
0660a04: 亦默然。
0660a05: 續蔣山懃云也大奇也大奇長沙畫虎
0660a06: 成狸南泉一去無消息空使行人說是非。
0660a07: 師遊山歸至門首首座問云和尚甚處去來
0660a08: 師云遊山來座云到什麼處師云始隨芳草
0660a09: 去又逐落花回座云大似春意師云也勝秋
0660a10: 露滴芙蓉。
0660b01: 雪竇顯云謝師答話。
0660b02: 終南山師祖禪師問南泉摩尼珠人不識如
0660b03: 來藏裏親得如何是如來藏泉云王老師
0660b04: 與往來者是師云不往來者泉云亦是又
0660b05: 問如何是珠泉召云師祖師應喏泉云去汝
0660b06: 不會我語師從此信入。
0660b07: 雪竇顯向往來者是處拈云草裏漢向不
0660b08: 往來者亦是處云雪上加霜向如何是珠
0660b09: 處別云險又云百尺竿頭作伎倆不是好
0660b10: 手這裏著得箇眼主互換便能深入虎
0661a01: 穴或不麼縱饒師祖悟去也是龍頭蛇
0661a02: 尾。
0661a03: 續白雲端云大眾這僧一顆摩尼珠可謂
0661a04: 希世之寶大可憐生幾乎落在萬丈深坑
0661a05: 猶南泉老手親為托起且道此珠見今
0661a06: 在什麼處乃云海神知貴不知價留與人
0661a07: 間光照夜。昭覺勤云南泉一期垂手
0661a08: 放擒縱則不無要且未見向上事在只如
0661a09: 盡大地是如來藏向什麼處著珠盡大地
0661a10: 是摩尼珠向什麼處著藏若明得有轉身
0661b01: 處許具一隻眼。淨因成云南泉應機
0661b02: 酬對縱奪可觀檢點將來終未能指出他
0661b03: 珠在直饒喚師祖師祖應喏云汝不會我
0661b04: 語正是藏畢竟珠在甚麼處莫是海神知
0661b05: 貴不知價麼此是近來新婦禪不勞拈出
0661b06: 拍禪云珠之與藏盡被老僧一拍粉碎
0661b07: 諸人更來這裏討什麼又拍一下。
0661b08: 日子和尚因亞溪來師作起勢亞云這老
0661b09: 山鬼猶見某甲在師云罪過罪過適來失祗
0661b10: 對亞欲進語師乃叱之亞云大陣前不妨難
0662a01: 禦師云是是亞云不是不是。
0662a02: 趙州諗云可憐兩箇漢不識轉身句。
0662a03: 陸大夫問南泉大悲菩薩甚處得許多手
0662a04: 眼來泉云如國家用大夫作什麼。
0662a05: 雪竇顯別云不及大夫所問。
0662a06: 續保寧勇別云也未為分外。
0662a07: 大夫問南泉弟子家中有一片石亦曾坐亦
0662a08: 曾臥如今欲鐫作佛得麼泉云得得大夫云
0662a09: 莫不得麼泉云不得不得。
0662a10: 雲巖晟云坐即佛不坐即非佛。洞山价
0662b01: 云不坐即佛坐即非佛。保福展云南泉
0662b02: 看樓打樓雲巖洞山一起一倒。五祖戒
0662b03: 云南泉只解移風不解易俗雲巖洞山夢
0662b04: 中說夢。
0662b05: 續五祖演云夫為善知識者須明決擇為
0662b06: 什麼他人道得也道得他人道不得也道
0662b07: 不得還知南泉落處麼白雲與註破得
0662b08: 又是誰道來不得又是誰道來。
0662b09: 大夫因南泉遷化來弔慰院主問大夫何不
0662b10: 哭先師大夫云院主道得即哭主無對。
0663a01: 續長慶稜云且道合哭不合哭。
0663a02: 大夫問南泉弟子從六合來彼中還有身麼
0663a03: 泉云分明記取舉似作家大夫云和尚不可
0663a04: 思議到處世界成就泉云適來總是大夫分
0663a05: 上事。
0663a06: 大夫問南泉云弟子家中於一瓶內養得一
0663a07: 兒今來長大欲出此且不得打破瓶亦
0663a08: 不得未審和尚有何方便泉召大夫
0663a09: 夫應諾泉云出也。
0663a10: 池州甘贄行者因巖頭在家過夏一日把針
0663b01: 次甘至前立頭乃以針作劄勢甘遂歸著衣
0663b02: 欲出禮謝妻乃問翁作什麼甘云不得說妻
0663b03: 云有甚事也要大家知甘舉前話妻云從此
0663b04: 三十年後須知一度喫水一度噎殺人女子
0663b05: 聞乃云還知盡大地人性命被上座針頭
0663b06: 上劄將去也無。
0663b07: 行者因入南泉設粥仍請南泉念誦泉乃白
0663b08: 椎云為狸奴白牯念摩訶般若波羅蜜者拂
0663b09: 袖便去泉粥後問典座行者在甚處座云當
0663b10: 時便去也泉云打破粥鍋著一本云泉乃擊鍋三下。
0664a01: 行者因化主至宅乃問化主是甚處主云藥
0664a02: 山者云還將得藥來麼主云未審有什麼病
0664a03: 者忻然取銀一百兩施之復云山中有人此
0664a04: 物乃回主尋歸山納藥山問子歸何速主
0664a05: 即敘前問難藥山云急送還他子遭賊了也
0664a06: 主及送還者云山中有人更添一百兩施之。
0664a07: 同安云早知行者與麼問終不道藥山來。
0664a08: 續雪空云藥山老漢亦自小膽若是東
0664a09: 山即便下何故且教甘贄老漢疑三十
0664a10: 年。
0664b01: 行者入南泉設齋黃檗為首座行者請施財
0664b02: 檗云財法二施等無差別行者舁錢出去須
0664b03: 復云請施財檗云財法二施等無差別行
0664b04: 者乃行。
0664b05: 翠巖真云甘贄行者黠兒落節黃檗施財
0664b06: 何曾夢見。
0664b07: 續雲居元云大小黃檗被甘贄換一隻
0664b08: 眼。徑山杲云一等是隨邪逐惡雲居羅
0664b09: 漢較些子。靈隱嶽云總是掩耳偷鈴
0664b10: 殊不知甘贄有有放首座徹底惺惺雲
0665a01: 雨霽長天闊一對鴛鴦畫不成。
0665a02: 福州芙蓉靈訓禪師嗣歸宗常一日訪同實性
0665a03: 大師大師陞堂以右手拈拄杖倚左邊良久
0665a04: 云此事若非芙蓉師兄大難委悉便下座。
0665a05: 黃龍南云實性用不得便休將佛法以
0665a06: 為人情致令千載之下與人作笑端且道
0665a07: 利害在什麼處。
0665a08: 漢南城高亭和尚因僧自夾山來禮見師
0665a09: 便打僧云特來禮拜何打某甲再拜師又打
0665a10: 僧回舉似夾山山云汝會也無僧云不會
0665b01: 山云汝不會若會即夾山口啞。
0665b02: 金州操禪師嗣章敬惲因請米和尚齋不排坐位
0665b03: 米纔到乃展坐具作禮師下禪米遂就師
0665b04: 位而坐師席地而坐齋罷米便去侍者云
0665b05: 和尚受一切人欽仰今日坐位被人奪
0665b06: 師云三日後若來即受救在米果三日後來
0665b07: 云前日遭賊。
0665b08: 鼎州古堤和尚因仰山到師云去汝無佛性
0665b09: 以手三撥山乃手近前三步應諾師笑云
0665b10: 子什麼處得此三昧山云從源處得名溈
0666a01: 山處得地師云莫是溈山的子麼山云世諦
0666a02: 即不無佛法即不敢山遂問和尚從誰得師
0666a03: 云我從章敬得此三昧山歎云章敬此三昧
0666a04: 不可思議來者難為湊泊。
0666a05: 鎮州普化和尚嗣盤山積居常入市振鐸云明頭
0666a06: 來明頭打暗頭來暗頭打四方八面來旋風
0666a07: 打虛空來連架打一日臨濟令僧捉住云或
0666a08: 遇不明不暗來時如何師拓開云來日大悲
0666a09: 院裏有齋僧回舉似濟濟云我從來疑著這
0666a10: 漢。
0666b01: 續五祖演云若是五祖則不然有人問總
0666b02: 不恁麼來時如何和聲便打是他須道五
0666b03: 祖盲枷瞎棒我只要恁麼道何故一任
0666b04: 舉似諸方。
0666b05: 師因與臨濟在施主家齋濟問毛吞巨海芥
0666b06: 納須彌為復是神通妙用為復是法爾如然
0666b07: 師遂趯倒飯濟云太麤生師云這裏是甚
0666b08: 所在說麤說細濟休去明日又同一家赴齋
0666b09: 濟問今日供養何似昨日師又趯倒飯濟
0666b10: 云太麤生師云瞎漢佛法說甚麤細濟乃吐
0667a01: 舌。
0667a02: 雪竇顯云兩箇老賊喫飯也不了好與三
0667a03: 十棒棒雖行且那箇是正賊。
0667a04: 續南堂靜云二尊宿如二龍爭珠拏雲攫
0667a05: 霧不動波瀾如二虎爭餐活捉生擒不傷
0667a06: 物命或有人問毛吞巨海芥納須彌為復
0667a07: 神通妙用為復法爾如然只向道不見先
0667a08: 師翁云一拳拳倒黃鶴樓一踢踢鸚鵡
0667a09: 洲有意氣時添意氣不風流處也風流。
0667a10: 南華昺云臨濟覿面提撕普化全機酬酢
0667b01: 直得南山鱉鼻吞東海鯉魚陝府鐵牛
0667b02: 觸倒嘉州大像為甚如此相逢不下馬各
0667b03: 自奔前程。天童華云一出一沒一往一
0667b04: 來猛虎口裏奪餐毒蛇頭上揩痒要且未
0667b05: 稱大丈夫事二老名喧宇宙價重當時山
0667b06: 僧豈可謹密三寸二俱放過為他弄假像
0667b07: 真二俱不放過為他搕太甚是汝諸人
0667b08: 若作佛法商量達磨一宗掃土而盡。
0667b09: 師因臨濟院有齋河陽木塔乃同臨濟在僧
0667b10: 堂內坐纔說及師每日在街市掣風顛知他
0668a01: 是凡是聖不覺師入來濟便問普化是凡
0668a02: 是聖師云道我是凡是聖濟便喝師乃指
0668a03: 兩尊宿云河陽新婦子木塔老婆禪臨濟小
0668a04: 兒具一隻眼濟云這賊師賊賊便走
0668a05: 出。
0668a06: 師因喫生菜次臨濟云這漢大似一頭驢師
0668a07: 便作驢鳴濟云直歲與他細秣草料師云少
0668a08: 室人不識金陵又再來臨濟一隻眼到處為
0668a09: 人開。
0668a10: 趙州諗云何不與他本分草料。
0668b01: 壽州良遂座主嗣麻谷徹初麻谷谷見來便將
0668b02: 鋤頭去鋤草師到鋤草處谷殊不便歸方
0668b03: 丈閉門師次日復去谷又閉門師遂敲
0668b04: 門谷乃問阿誰師云良遂纔稱名忽爾契悟
0668b05: 乃云和尚莫瞞良遂良遂若不來禮拜和尚
0668b06: 洎合被經論賺過一生及歸講肆開演有云
0668b07: 諸人知處良遂知良遂知處諸人不知。
0668b08: 雲門偃云便有逆水之波如今得入是順
0668b09: 水之意亦喚作雙放時節又云麻谷問阿
0668b10: 誰他道莫瞞某甲不是識破麻谷相見時
0669a01: 節若不禮拜和尚洎被經論賺過一生亦
0669a02: 知有賺人處又云作麼生是良遂知處。
0669a03: 續東林顏云諸人知處良遂知良遂知
0669a04: 處諸人不知作麼生是良遂知處乃云鸕
0669a05: 語鶴。靈隱嶽云為人為徹咬著生鐵
0669a06: 逆水之波虛空釘橛。
0669a07: 虔州處微禪師嗣西堂藏因僧問三乘十二分教
0669a08: 體理得妙與祖意是同是別師云須向六句
0669a09: 外鑒不得隨他聲色轉僧云如何是六句師
0669a10: 云語底默底不語底不默底是不是汝
0669b01: 合作麼生僧罔措。
0669b02: 五臺秘魔巖和尚嗣永滯常持一杈凡見僧來
0669b03: 遂提起杈云什麼魔魅教汝出家什麼魔魅
0669b04: 教汝行道得也杈下死道不得也杈下死
0669b05: 速道速道。
0669b06: 法眼益代云乞命乞命。報慈遂代云老
0669b07: 兒家放杈子得也。五祖戒云山僧當
0669b08: 時若見奪取杈來驀項杈倒點把火照看
0669b09: 伊面皮厚多少。
0669b10: 續明招謙云我當時若見伊欲道未道先
0670a01: 與一杈。瑯覺云雷聲甚大雨點全無
0670a02: 後霍山聞遂訪師纔見未禮拜便攛入懷
0670a03: 中師乃拊山背三下山拍手云師兄三千
0670a04: 里外賺我來三千里外賺我來。保福展
0670a05: 云當斷不斷返遭其亂。首山念云千聞
0670a06: 不如一見。
0670a07: 湖南祗林和尚每叱文殊普賢皆為精魅手
0670a08: 持木自謂降魔纔有僧便云魔來也魔
0670a09: 來也以亂揮潛入方丈如是十二年後致
0670a10: 無言有僧問十二年前為甚麼降魔師云
0670b01: 賊不打貧兒家十二年後為甚不降魔師云
0670b02: 賊不打貧兒家。
0670b03: 
0670b04: 
0670b05: 宗門統要續集卷第五
0670b06: 音釋
0670b07: 吧音巴。躂他達切足跌也。怤芳無切。邯鄲邯音寒鄲音丹。蹭蹬
0670b08: 蹭七切蹬音鄧蹭蹬無能也。趯他歷切。鍬七宵切。諟音是。闒茸
0670b09: 闒託合切茸而隴切。顥胡老切。贄音至。呼括切。初覲切。
0670b10: 初加切。攛七亂切。呼刀切攪也。
