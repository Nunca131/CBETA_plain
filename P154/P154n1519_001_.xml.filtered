0463a01: 宗門統要續集序　　　　　　　　扶二
0463a02: 徑山興聖萬壽禪寺住持沙門希陵撰
0463a03: 靈鷲拈花之旨獨付飲光少林得髓之傳惟
0463a04: 稱可祖西竺聖師授受同印乎一心東土宗
0463a05: 泒流分各顯其大用不歷漸階之次直躋聖
0463a06: 地之歸自五葉傳芳千燈續焰正法眼流通
0463a07: 於震旦盛矣哉其有機緣啟投鍼之契問答
0463a08: 湊激電之馳傳燈諸錄載之詳備統要亦
0463a09: 綸貫耳是以古林禪師以透古今眼具通變
0463a10: 機來後來提唱宗師續前代統要玄旨執金
0463b01: 錍而刮眾膜握寶而斷疑若不顯龍驤
0463b02: 虎驟之機安知有玉振金聲之作蓋紀實以
0463b03: 傳信非潤色之虛文也延祐庚申謹序。
0463b04: 
0463b05: 
0463b06: 重開宗門統要序
0463b07: 龍圖閣直學士左朝請郎提舉江州太平觀耿延禧撰
0463b08: 大寶積經云如來所演八萬四千法藏聲教
0463b09: 皆名為文離諸一切言音文字理不可說是
0463b10: 名為義又云若諸經中文句廣能令眾生
0464a01: 心意踊躍名不了義若有宣說文句及心皆
0464a02: 同燼是名了義大涅槃經云若人聞說大
0464a03: 涅槃一字一句不作字相不作句相不作聞
0464a04: 相不作佛相不作說相如是義者名無相相
0464a05: 以是觀之諸佛以無說說其來久矣達磨西
0464a06: 來重為拈出為其拘滯於教相也則曰教外
0464a07: 別傳不立文字為其委曲於情解也則曰直
0464a08: 指人心見性成佛是故答第一義諦曰廓然
0464a09: 無聖則憐其不契而渡江慧可再拜依位而
0464a10: 立則以為得髓而傳法是豈與諸佛有異耶
0464b01: 蓋所謂當機覿面提覿面當機疾如石火電
0464b02: 光擬議即差念起情生斯為關耳故余
0464b03: 論之如來老婆心切乃曰正法眼藏分付摩
0464b04: 訶迦葉臨濟丈夫氣乃曰正法眼藏向這
0464b05: 瞎驢邊滅是二老子同曲異調若聞余是
0464b06: 說言語及心皆同燼不作一字一句及諸
0464b07: 名相則如來禪祖師禪庶幾意領而神解乎
0464b08: 宗門統要首以西竺諸佛繼以東震諸祖及
0464b09: 前世宗匠所以指導後學與後世作家所以
0464b10: 抉剔前人者合為一書皆出乎文字而直指
0465a01: 人心學者不可不家有而日見之豫章李氏
0465a02: 鏤板以傳兵火之餘既已巳煙滅莆陽天寧長
0465a03: 老慧澤既傳心宗復明教意知如來祖師禪
0465a04: 等無有異乃命刊行以垂久遠求余為序以
0465a05: 冠篇首昔僧問巴陵祖意教意是同是別陵
0465a06: 云難寒上樹鴨寒下水又問三乘十二分教
0465a07: 則不疑如何是宗門中事師云不是衲僧分
0465a08: 上事如何是衲僧分上事曰貪觀白浪失
0465a09: 手橈若知此者則三世諸佛無所說歷代祖
0465a10: 師未傳統要徒集葛藤居士戲加序引可
0465b01: 付之一笑而已巳矣。
0465b02: 紹興三年二月　日序
0465b03: 
0465b04: 
0465b05: 
0465b06: 續集宗門統要序
0465b07: 前集賢待制承事郎馮子振　撰
0465b08: 建溪沙門永沸鼎松聲濃茶粥面髮鬚淨
0465b09: 肘睫俱醒遂取佛祖卑餘馨牽連鼻孔深
0465b10: 燈冷焰撥剔眉豪追惟南嶽讓青原思從上
0466a01: 的傳析之二泒楊歧會而上始馬祖一傳十
0466a02: 一世為南嶽宗投子青而上始石頭遷傳一
0466a03: 十世為青原宗既次第其人復次第其語號
0466a04: 其書曰宗門統要膏髓直指皮膚破除兩葉
0466a05: 流根蔭雲羃砌一策一警一一築政使投
0466a06: 試水舌全吞沒可把之漚拂盞揚湯自
0466a07: 雋不能言之味元符之筆已巳絕墜緒之踵漸
0466a08: 移元運天開梵田日闢競尊慈氏之教孰訣
0466a09: 正途之歧乃有古林茂和尚價重巖泉名喧
0466a10: 宇宙親逢昭代垂億萬之昌辰徑補禪宗
0466b01: 餘二百年之譜楊歧黃龍下起白雲端保
0466b02: 寧勇隆慶閒真淨文晦堂心逮松源嶽淛翁
0466b03: 琰心聞賁又七世而止投子天衣下起芙蓉
0466b04: 楷圜照本逮石恭靈隱光又四世而止南
0466b05: 嶽下十二世接逮十八世二百八十六人
0466b06: 見錄機緣二百一十二則青原下十一世接
0466b07: 逮十四世一百二十人見錄機緣四十七
0466b08: 則為宗門統要續集示衲子坦途開人天正
0466b09: 眼可謂星分次舍澄霄縣璀璨之珠璣春滿
0466b10: 園池界現芬芳之葩綱一提而萬目之
0467a01: 羅大展領一挈而千腋之裘畢舒此岸舟來
0467a02: 焉用隔江喚渡別塔立何消聚土合尖花
0467a03: 笑浪拈竹鳴休擊然而茫茫業識種種情塵
0467a04: 蠅解冥鑽蟫能旁蠹針磁罔具溟波迷犯斗
0467a05: 之津鍬鍤徒施沙穴失藏珍之所忍紛然其
0467a06: 肴亂將持此以安歸向非古林豎硬脊梁亞
0467a07: 摩醯眼施膽力於威音色相之上首澡肝膈
0467a08: 於飲光頂之最初安得第一義諦舌本放
0467a09: 六合瀾翻不二法門跟諸方露布學人
0467a10: 於此摩尼炳耀臺鏡互融靜定中句意亭亭
0467b01: 卜度外話頭了了作家爐入煆煉者粒粒
0467b02: 精金舊宅宮商依促拍者泠泠雅操豈比紗
0467b03: 月影彌即而跡彌布鼓認雷音逾似
0467b04: 而魄逾遠鑄逢區冶凜然鋒遇耆婆草
0467b05: 渾是藥海粟居士早鑿脫晚悟尋馮長
0467b06: 老斜日夢回記久別光明之洞永嘉師一宿
0467b07: 驚覺尚相忘證道之歌稽首宗乘書心序引。
0467b08: 
0467b09: 
0467b10: 
0468a01: 宗門統要續集卷第一二
0468a02: 宋建康沙門宗永集
0468a03: 元建康保寧禪寺住持沙門清茂續集
0468a04: 大覺世尊釋迦文佛
0468a05: 世尊纔生下一手指天一手指地周行七步
0468a06: 目顧四方云天上天下唯我獨尊。
0468a07: 雲門偃云我當時若見一棒打殺與狗子
0468a08: 喫貴圖天下太平。雪竇顯云便與掀倒
0468a09: 禪。法眼益云雲門氣勢甚大要且無
0468a10: 佛法道理時有老宿代云將謂無人證明。
0468b01: 雪竇云在不疑之地。瑯覺云雲門
0468b02: 可謂將此深心奉塵剎是則名為報佛恩。
0468b03: 雲云雲門雖有定亂之謀且無出身
0468b04: 之路。
0468b05: 續法昌遇云好一棒太遲生未離兜率
0468b06: 跟下好與一錐豈到今日雖然如是也是
0468b07: 賊過後張弓。天童華云雲門此話雖行
0468b08: 未免落他陷黃面老子末上賣峭正是
0468b09: 依草附木二俱不了以左手拍禪云過
0468b10: 這邊著汝諸人還知明果落處麼珊瑚枕
0469a01: 上兩行淚半是思君半恨君。
0469a02: 世尊在靈山會上拈花示眾是時眾皆默然
0469a03: 唯迦葉尊者破顏微笑世尊云吾有正法眼
0469a04: 藏涅槃妙心實相無相微妙法門不立文字
0469a05: 教外別傳付囑摩訶迦葉。
0469a06: 白雲端云迦葉善觀風雲別氣色雖然如
0469a07: 是還覺頂門重麼。黃龍心云直下穿過
0469a08: 髑髏已巳是換眼睛臨危不在悚人向甚
0469a09: 處見釋迦老子。
0469a10: 續雲因僧問靈山拈花意旨如何答
0469b01: 云一言既出駟馬難追問迦葉微笑意旨
0469b02: 如何答云口是禍門。
0469b03: 世尊一日至多子塔前命摩訶迦葉分座令
0469b04: 坐以僧伽梨圍之遂告云吾有正法眼藏密
0469b05: 付於汝汝當護持傳付將來無令斷絕。
0469b06: 世尊於涅槃會上以手摩告眾云汝等善
0469b07: 觀吾紫磨金色之身瞻仰取足勿令後悔若
0469b08: 謂吾滅度非吾弟子若謂吾不滅度亦非吾
0469b09: 弟子時百萬億眾悉皆契悟。
0469b10: 雲云然則膏肓之門不足以發藥雲
0470a01: 今日且作死馬醫爾等諸人皮下有血
0470a02: 麼。
0470a03: 續東禪觀云其時眾中有箇作者纔見以
0470a04: 手摩便出約住云瞿曇者醜舉止休
0470a05: 拈出也他若知非決定緘口免見百萬億
0470a06: 眾墮邪倒見。
0470a07: 世尊般涅槃日迦葉尊者最後而至世尊乃
0470a08: 於槨中露雙趺示之迦葉作禮請如來以三
0470a09: 昧火而自闍維即時金棺從七寶升舉遶
0470a10: 拘尸羅城七還本處化火光三昧而自
0470b01: 焚之。
0470b02: 世尊一日陞座大眾集定文殊白椎云諦觀
0470b03: 法王法法王法如是世尊便下座。
0470b04: 芭蕉徹云忙忙者地普天。
0470b05: 世尊一日陞座大眾集定迦葉白椎云世尊
0470b06: 說法竟世尊便下座。
0470b07: 芭蕉徹云兩箇漢大似無孔笛遇著拍
0470b08: 板。
0470b09: 世尊一日陞座默然而坐阿難白槌云請世
0470b10: 尊說法世尊云會中有二比丘犯律行我故
0471a01: 不說法阿難以他心通觀是比丘遂乃遣出
0471a02: 世尊還復默然阿難又白適來為二比丘犯
0471a03: 律是二比丘已巳遣出世尊何不說法世尊云
0471a04: 吾誓不為二乘聲聞人說法便下座。
0471a05: 續南堂靜云前箭猶輕後箭深。
0471a06: 世尊九十日在忉利天為母說法及辭天界
0471a07: 下時四眾八部俱往空界迎有蓮花色比丘
0471a08: 尼作念云我是尼身必居大僧後見佛不如
0471a09: 用神力變作轉輪聖王千子圍繞最初見佛
0471a10: 果滿其願世尊纔見乃訶云蓮花色比丘尼
0471b01: 汝何得越大僧見吾汝雖見吾色身且不見
0471b02: 吾法身須菩提巖中宴坐見吾法身。
0471b03: 薦福懷云蓮花色比丘尼被熱謾且致還
0471b04: 知瞿曇老人性命在別人手裏麼。
0471b05: 世尊因文殊至諸佛集處值諸佛各還本處
0471b06: 唯有一女人近彼佛坐入於三昧文殊乃白
0471b07: 佛云何此女人得近佛坐而我不得佛告文
0471b08: 殊汝但覺此女令從三昧起汝自問之文殊
0471b09: 遶女人三鳴指一下乃托至梵天盡其神
0471b10: 力而不能出世尊云假使百千文殊亦出此
0472a01: 女人定不得下方過四十二恒河沙國土有
0472a02: 罔明菩薩能出此女人定須罔明大士從
0472a03: 地涌出作禮世尊世尊罔明出罔明至
0472a04: 女人前鳴指一下女子於是從定而出。
0472a05: 翠巖芝云僧投寺裏宿賊打不防家。五
0472a06: 雲逢云不唯文殊不能出此定但恐如來
0472a07: 也出此定不得秪如教意怎生體解。
0472a08: 世尊在尼拘律樹下坐次因二商人問世尊
0472a09: 還見車過不世尊云不見商人云還聞不世
0472a10: 尊云不聞商人云莫禪定不世尊云不禪定
0472b01: 商人云莫睡眠不世尊云不睡眠商人乃歎
0472b02: 言善哉善哉世尊覺而不見遂獻白兩。
0472b03: 世尊因波斯匿王問勝義諦中有世俗諦不
0472b04: 若言無智不應二若言有智不應一一二之
0472b05: 義其義云何佛云大王汝於過去龍光佛法
0472b06: 中曾問此義我今無說汝今無聞無說無聞
0472b07: 是名一義二義。
0472b08: 翠巖真云波斯匿王善問不善答世尊善
0472b09: 答不善問一人理上偏枯一人事上偏枯
0472b10: 翠巖當時若見點一把火照看黃面老面
0473a01: 皮厚多少。
0473a02: 續薦福懷云諸仁者大王分明問世尊分
0473a03: 明答主歷然作麼生說箇無說無聞底
0473a04: 道理。
0473a05: 世尊因見文殊在門外立乃云文殊文殊何
0473a06: 不入門來文殊云我不見一法在門外何以
0473a07: 教我入門。
0473a08: 報慈遂徵云為復是門外語門內語。溈
0473a09: 山代云吾不如汝。
0473a10: 續黃龍新云文殊恁麼道入得門入不得
0473b01: 門若入得門消瓦解。
0473b02: 世尊一日坐次見二人舁豬過乃問這箇是
0473b03: 甚麼人云佛具一切智豬子也不識世尊云
0473b04: 也須問過。
0473b05: 大陽玄云不因世尊問洎乎忘。
0473b06: 續地藏恩云瞿曇老漢也是無端大似節
0473b07: 目上更生節目忽被二人呵呵大笑舁豬
0473b08: 便行一場。
0473b09: 世尊因有異學問諸法是常耶世尊不對又
0473b10: 問諸法是無常耶亦不對異學云世尊具一
0474a01: 切智何不對我世尊云汝之所問皆為戲論。
0474a02: 世尊一日示隨色摩尼珠問五方天王此珠
0474a03: 而作何色時五方天王互說異色世尊復藏
0474a04: 珠入袖手云此珠作何色天王云佛手
0474a05: 中無珠何處有色世尊歎云汝何迷倒之甚
0474a06: 吾將世珠示之便各強說有青黃赤白吾將
0474a07: 真珠示之便總不知時五方天王悉皆悟道。
0474a08: 世尊因乾闥婆王獻樂其時山河大地盡作
0474a09: 琴聲迦葉起作舞王問迦葉豈不是阿羅漢
0474a10: 諸漏巳盡何更有餘習佛云實無餘習莫謗
0474b01: 法也王又撫琴三迦葉亦三度作舞王云
0474b02: 迦葉作舞豈不是佛云實不曾作舞王云世
0474b03: 尊何得妄語佛云不是妄語汝撫琴山河大
0474b04: 地木石盡作琴聲豈不是王云是佛云迦葉
0474b05: 亦復如是所以實不曾作舞王乃信受。
0474b06: 修山主問澄源禪師乾闥婆王奏樂直得
0474b07: 須彌岌峇海水騰波迦葉作舞作麼生會
0474b08: 源云迦葉過去世曾作樂人來習氣未除
0474b09: 修云須彌岌峇海水騰波又作麼生澄源
0474b10: 休去。法眼代云正是習氣。
0475a01: 世尊因外道問昨日說何法世尊云說定法
0475a02: 外道云今日說何法世尊云不定法外道云
0475a03: 昨日說定法今日何說不定法世尊云昨日
0475a04: 定今日不定。
0475a05: 五祖戒云何得將別人物作自己用。溈
0475a06: 山云世尊大似看樓打樓大溈即不然
0475a07: 待問昨日說定今日何說不定但云非汝
0475a08: 境界。
0475a09: 續薦福懷云黃面老子被外道拶著出自
0475a10: 偶然雖然如此邪正未分若人辯得許
0475b01: 頂門具眼。
0475b02: 世尊因五通仙人問世尊有六通我有五通
0475b03: 如何是那一通佛召五通仙人五通應諾佛
0475b04: 云那一通問我。
0475b05: 雪竇顯云老胡元不知有那一通因邪
0475b06: 打正。瑯覺云世尊不知可謂因正而
0475b07: 打邪五通因邪而打正。翠巖芝云五通
0475b08: 如是問世尊如是答要且不會那一通。
0475b09: 雲云大小瞿曇被外道勘破了有傍
0475b10: 不肯底麼出來我要問作麼生是那一
0476a01: 通。雲蓋本云世尊如是召五通如是應
0476a02: 作麼生是那一通良久云女已巳歸霄漢
0476a03: 去獃郎猶向火邊棲。
0476a04: 世尊因普眼菩薩欲見普賢不能得見乃至
0476a05: 三度入定觀三千大千世界覓普賢不能
0476a06: 得見而來白佛佛云汝但於靜三昧中起一
0476a07: 念便見普賢普眼於是纔起一念便見普賢
0476a08: 向空中乘六牙白象。
0476a09: 雲居舜云諸仁者且作麼生會雲居道普
0476a10: 眼推倒世尊世尊推倒普眼道普賢在
0476b01: 甚處。
0476b02: 世尊因自恣日文殊三處過夏迦葉欲白椎
0476b03: 出纔拈椎乃見百千萬億文殊迦葉盡其
0476b04: 神力椎不能舉世尊遂問迦葉汝擬那箇
0476b05: 文殊迦葉無對。
0476b06: 續昭覺勤云可惜放過一著待釋迦老子
0476b07: 道欲那箇文殊便與一椎看他作麼
0476b08: 合殺。雲居元云一家有事百家忙。
0476b09: 世尊因長爪梵志索論義預約云我義若墮
0476b10: 我自斬首世尊云汝義以何為宗志云我義
0477a01: 以一切不受為宗世尊云是見受不志拂袖
0477a02: 而去行至中路乃省謂弟子云我當回去斬
0477a03: 首謝世尊弟子云人天眾前幸當得勝何以
0477a04: 斬首志云我寧於有智人前斬首不於無智
0477a05: 人前得勝乃歎云佛置我兩處負門若我說
0477a06: 是見我受是負門處麤故眾人所共知第二
0477a07: 負門處細我欲不受以少人知作是念已巳而
0477a08: 白佛言世尊一切不受是見亦不受佛語梵
0477a09: 志汝不受一切法是見亦不受則無所破與
0477a10: 眾人無異何用貢高而生憍慢梵志不能致
0477b01: 答默自念言我負墮處世尊不彰我負不言
0477b02: 是非得大甚深法是最可恭敬即於坐處得
0477b03: 法眼淨有本小異大同。
0477b04: 世尊將諸聖眾往第六天說大集經他方
0477b05: 此土人間天上一切獰惡鬼神悉皆集會受
0477b06: 佛付囑擁護正法設有不赴者四天門王飛
0477b07: 熱鐵輪追之令集既集會已巳無有不順佛
0477b08: 者各發誓擁護正法唯有一魔王謂世尊
0477b09: 云瞿曇我待一切眾生成佛盡眾生界空無
0477b10: 有眾生名字我乃發菩提心。
0478a01: 薦福懷云臨危不變真大丈夫諸仁者作
0478a02: 麼生著得一轉語與黃面老子出氣尋常
0478a03: 神通妙用智慧辯才到此總用不著盡閻
0478a04: 浮大地人無不愛佛到這裏何者是佛何
0478a05: 者是魔還有人辯得麼良久云欲得識魔
0478a06: 麼開眼見明欲得識佛麼合眼見暗魔之
0478a07: 與佛以拄杖一時穿鼻孔。
0478a08: 續南堂靜云當時我若作世尊即向他道
0478a09: 大眾魔王已巳發心竟應當如是住不然道
0478a10: 汝喚什麼作眾生擬開口與一鐵輪。徑
0478b01: 山杲云天衣老漢恁麼批判直是奇特雖
0478b02: 然如是未免話作兩橛若向何者是佛何
0478b03: 者是魔處便休去不妨令人疑著云欲
0478b04: 識魔麼開眼見明欲識佛麼合眼見暗郎
0478b05: 當不少又云魔之與佛以拄杖一時穿
0478b06: 鼻孔雪上加霜妙喜與黃面老子代一
0478b07: 轉語待這魔王道眾生界空無有眾生名
0478b08: 字我乃發菩提心只向伊道幾乎錯喚
0478b09: 作魔王此語有兩負門若人撿點得出許
0478b10: 伊具衲僧眼。東禪觀云怪哉淺草撥著
0479a01: 一箇大蟲上門上戶咬人火急可惜當時
0479a02: 放過性空若作世尊待魔王道眾生界空
0479a03: 無有眾生名字我乃發菩提心只消道箇
0479a04: 擔板漢非唯塞斷咽唯亦乃教伊轉動不
0479a05: 得雖然如是相識滿天下知心能幾人。
0479a06: 世尊與阿難行次見一古佛塔世尊便作禮
0479a07: 阿難云此是什麼人塔世尊云此是過去諸
0479a08: 佛塔阿難云過去諸佛是什麼人弟子佛云
0479a09: 是吾弟子阿難云應當如是。
0479a10: 德山密云過去是現在弟子實有此理。
0479b01: 世尊因比丘問我於世尊法中見處即有證
0479b02: 處未是世尊當何所示佛云比丘某甲當何
0479b03: 所示是汝此問。
0479b04: 世尊成道後在逝多林中一樹下跏趺而坐
0479b05: 有二商人以五百乘車經過林畔有二車牛
0479b06: 不肯前進商人乃訝見之山神報言林中有
0479b07: 聖人成道經逾四十九日未食汝當供養商
0479b08: 人入林果見一人端然不動乃問云為是梵
0479b09: 王耶帝釋耶山神耶河神耶世尊微笑舉袈
0479b10: 裟角示之商人頂禮遂陳供養。
0480a01: 世尊因外道問不問有言不問無言世尊據
0480a02: 坐外道讚歎云世尊大慈大悲開我迷雲令
0480a03: 我得入乃作禮而去阿難尋白佛外道得何
0480a04: 道理稱讚而去世尊云如世良馬見鞭影而
0480a05: 行。
0480a06: 五祖戒云大小世尊被阿難一狀領過又
0480a07: 出語云汝何所問。法眼益因百丈請
0480a08: 益敘語未終眼云住住汝擬向世尊良久
0480a09: 處會那丈從此悟入。雪竇顯云邪正不
0480a10: 分過猶鞭影又云諸禪德迷雲既開決定
0480b01: 見佛還許他同也無若共相委知則天
0480b02: 下宗師並為外道伴侶如各非印證則東
0480b03: 土衲僧不如西天外道。翠巖芝云大小
0480b04: 世尊被外道當面塗糊秪如外道云令我
0480b05: 得入要且未夢見在既不曾夢見為什麼
0480b06: 悟去。瑯覺云依稀似曲纔堪聽又
0480b07: 被風吹別調中。翠巖真云六合九有緇
0480b08: 黃青紫一一交咸言良久據坐不對要
0480b09: 且不是又舉諸家拈了復云於戲假如鶖
0480b10: 子滿慈運智摛辭馳神作用何益之有。
0481a01: 道吾真云世尊隻眼通三界外道雙眸貫
0481a02: 五天。楊歧會云世尊輟己從人外道乃
0481a03: 因齋慶讚。溈山云外道懷藏寶鏡世
0481a04: 尊親為高提直得森羅顯煥萬象歷然又
0481a05: 得阿難金鐘再擊四眾共聞然雖如是大
0481a06: 似二龍玩珠長他智者威獰。
0481a07: 續雲居齊云什麼處是外道悟處眾中道
0481a08: 世尊良久時便是舉鞭處恁麼會還得不。
0481a09: 昭覺勤云外道因邪打正世尊看樓打樓
0481a10: 阿難不善傍觀引得世尊拖泥帶水若據
0481b01: 山僧見處待他問不問有言不問無言和
0481b02: 聲便打及至阿難問外道有何所證亦和
0481b03: 聲便打何故殺人須是殺人刀活人須是
0481b04: 活人。
0481b05: 世尊一日阿難食時將至汝當入城持
0481b06: 阿難應喏佛云汝既持須依過去七佛儀
0481b07: 式阿難便問如何是過去七佛儀式佛召阿
0481b08: 難阿難應喏佛云持去。
0481b09: 世尊因耆婆善別音響至一塚間見五箇髑
0481b10: 髏乃敲一髑髏問耆婆此生何處耆云生人
0482a01: 道世尊又敲一云此生何處耆云生天道世
0482a02: 尊又別敲一云此生何處耆婆罔知生處。
0482a03: 世尊因黑爪梵志運神力以左右手擎合歡
0482a04: 梧桐花兩株來供養佛召云仙人梵志應喏
0482a05: 佛云放下著梵志遂放下左手一枝花於佛
0482a06: 前佛又召仙人放下著梵志又放下右手一
0482a07: 枝花佛又云仙人放下著梵志云世尊我今
0482a08: 空身而住更教放下箇什麼佛云吾非教汝
0482a09: 放捨其花汝當放捨外六塵內六根中六識
0482a10: 一時捨無可捨處是汝免生死處梵志於
0482b01: 言下悟無生忍有本小異大同。
0482b02: 世尊於靈山會上五百比丘得四禪定具五
0482b03: 神通未得法忍以宿命智通各各自見過去
0482b04: 殺父害母及諸重罪於自心內各各懷疑於
0482b05: 甚深法不能證入於是文殊承佛神力遂手
0482b06: 握利持逼如來世尊乃謂文殊曰住住不
0482b07: 應作逆勿得害吾吾必被害為善被害文殊
0482b08: 師利爾從本已巳來無有我人但以內心見有
0482b09: 我人內心起時我必被害即名為害於是五
0482b10: 百比丘自悟本心如夢如幻於夢幻中無有
0483a01: 我人乃至能生所生父母於是五百比丘同
0483a02: 讚歎云文殊大智士深達法源底自手握利
0483a03: 持逼如來身如佛亦爾一相無有二無
0483a04: 相無所生是中云何殺。
0483a05: 續天童傑云為人須為切殺人須見血文
0483a06: 殊費盡頭氣力要且不知此來處帶
0483a07: 累釋迦老子通身是口也分不下五百
0483a08: 比丘恁麼悟去入地獄如箭射忽若踏翻
0483a09: 大海趯倒須彌雲門扇子跳上天築著
0483a10: 帝釋鼻孔東海鯉魚打一棒雨似盆傾又
0483b01: 作麼生商量良久云自從舞得三臺後拍
0483b02: 拍元來總是歌。
0483b03: 世尊因地布髮掩泥獻花於然燈然燈見布
0483b04: 髮處遂約退眾乃指地云此一方地建梵
0483b05: 剎時眾中有一賢于長者持標於指處插云
0483b06: 建梵剎已巳竟時諸天散花讚云庶子有大智
0483b07: 矣。
0483b08: 世尊因七賢女遊屍陀林一女指屍謂諸姊
0483b09: 云屍在這裏人向甚處去中有一姊云作麼
0483b10: 作麼諸姊諦觀各各契悟感帝釋散花云唯
0484a01: 願聖姊有何所須我當終身供給女云我家
0484a02: 四事七珍悉皆具足惟要三般物一要無根
0484a03: 樹子一株二要無陰陽地一片三要不響
0484a04: 山谷一所帝釋云一切所須我悉有之若三
0484a05: 般物我實無得女云汝若無此爭解濟人帝
0484a06: 釋遂同往白佛佛言憍尸迦我諸弟子大阿
0484a07: 羅漢悉皆不解此義惟有諸大菩薩乃解此
0484a08: 義。
0484a09: 續黃龍心云樹子若無寧善給濟既要給
0484a10: 濟心不虛發如今有求無根樹子將何祗
0484b01: 對。寶文云大眾且道帝釋是會不會
0484b02: 又道善說般若感我天宮又道無無根樹
0484b03: 子大眾且作麼生明得不孤負聖女若也
0484b04: 不會不得孤負帝釋歸宗亦有箇無位真
0484b05: 人憨憨癡癡跛跛挈挈且恁麼過時喝一
0484b06: 喝。
0484b07: 世尊因調達謗佛生身入地獄遂令阿難傳
0484b08: 問在地獄中安不達云我雖在地獄如三
0484b09: 禪天樂佛又令阿難傳問還求出不達云
0484b10: 我待世尊來便出阿難云佛是三界大師豈
0485a01: 有入地獄分達云佛既無入地獄分我豈有
0485a02: 出地獄分。
0485a03: 翠巖真云親言出親口。
0485a04: 世尊因文殊起佛見法見議世尊威神攝向
0485a05: 二鐵圍山。
0485a06: 五雲逢云什麼處是二鐵圍山還會麼如
0485a07: 今若有人起佛見法見五雲與烹茶兩甌
0485a08: 且道是賞伊是罰伊同教意不同教意。
0485a09: 續白雲端云大眾世尊當時無大人相如
0485a10: 今若有向承天這裏起佛見法見承天終
0485b01: 不敢教動著他何謂如此但得雪消去自
0485b02: 然春到來。五祖演云白雲則具大慈悲
0485b03: 遂拍手云曼殊室利普賢大士不審今後
0485b04: 更敢也無自云一度被蛇傷怕見斷井索。
0485b05: 世尊臨入涅槃文殊大士請佛再轉法輪世
0485b06: 尊咄云文殊吾四十九年住世未曾說一字
0485b07: 汝請再轉法輪是吾曾轉法輪耶。
0485b08: 續雪空云且道世尊從文殊請不從文
0485b09: 殊請。
0485b10: 昔城東有一老母與佛同生而不欲見佛每
0486a01: 見佛來即便回避雖然如此回顧東西總皆
0486a02: 是佛遂以手掩面於十指掌中亦總是佛。
0486a03: 雪竇顯云諸上座他雖是箇老婆宛有丈
0486a04: 夫之作既知回避稍難不免吞聲飲氣如
0486a05: 今不欲見佛即許切忌以手掩面何以
0486a06: 明眼底著將謂雪竇門下教學老婆
0486a07: 禪。
0486a08: 富樓那問佛清淨本然云何忽生山河大地。
0486a09: 瑯因僧問乃厲聲云清淨本然云何忽
0486a10: 生山河大地僧有省。薦福信云先行不
0486b01: 到末後太過。
0486b02: 續五祖演云金屑雖貴落眼成翳。靈隱
0486b03: 嶽云日長夜短諸人還猛省麼青天復青
0486b04: 天打失髑髏前看看日又夜爭教人少年。
0486b05: 殃崛摩羅因持至一長者家其家婦人正
0486b06: 值產難子母未分長者云瞿曇弟子汝為至
0486b07: 聖當有何法能免產難殃崛語長者云我乍
0486b08: 入道未知此法待我回問世尊來相報及
0486b09: 返具事白佛佛告殃崛汝速去報言我自從
0486b10: 賢聖劫來未曾殺生殃崛奉佛語即往告之
0487a01: 其婦得聞即免產難。
0487a02: 
0487a03: 宗門統要續集卷第一上
0487a04: 
0487a05: 
0487a06: 音釋
0487a07: 序
0487a08: 鍼諸深切與針同。錍正作鎞邊迷切掠。鏤郎切雕刻也。克盍切。
0487a09: 雋祖峻切與同。祥里切年也。璀燦璀七罪切燦七旦切璀燦玉光
0487a10: 也。蟫大含切白魚蟲。磁牆之切引鐵石。鍬七宵切臿也。鍤測洽切。
0487b01: 也。膈古額切膈也。乃切頂也。跟古痕切足踵也。勦子小切絕
0487b02: 也。蒲拜切吹火韋囊也。
0487b03: 集
0487b04: 悚息勇切。舁羊諸切兩手對舉也。岌峇岌魚及切山高貌峇口合切山
0487b05: 窟也。獃魚開切癡也。陟嫁切女水銀也。獰尼耕切大惡也。橛其月
0487b06: 切。溈俱為切。之列切。喏人者切。烏貫切手也。趯他歷
0487b07: 切。跳蒲沒切跳也弔切。七慮切同視也。
0489a01: 宗門統要續集卷第一下　　　　　扶三
0489a02: 宋建溪沙門宗永集
0489a03: 元建康保寧禪寺住持沙門清茂續集
0489a04: 附西竺應化聖賢
0489a05: 維摩會上三十二菩薩各說不二法門至文
0489a06: 殊云我於一切法無言無說無示無識離諸
0489a07: 問答是為菩薩入不二法門文殊又問維摩
0489a08: 維摩默然文殊歎云乃至無有言語文字是
0489a09: 菩薩真入不二法門說是入不二法門時於
0489a10: 此眾中五千菩薩皆入不二法門得無生法
0489b01: 忍。
0489b02: 保福展云文殊也似掩耳偷鈴力盡烏江
0489b03: 維摩一默未出化門又云大小維摩被文
0489b04: 殊一坐直至如今起不得。雪竇顯云維
0489b05: 摩道什麼復云勘破了也。瑯覺云文
0489b06: 殊與麼讚善也是杓卜聽虛聲維摩默然
0489b07: 等諸人不得鑽龜打瓦。
0489b08: 續溈山果云大眾居士門高可謂壁立萬
0489b09: 仞水泄不通擬心則差動念則隔不擬不
0489b10: 動落在無事界中諸人作麼生入良久云
0490a01: 退後退後大溈智云不二法門是默然不
0490a02: 是默然若是默然文殊則為剩語若不是
0490a03: 默然維摩一場虛設畢竟如何具眼者辨。
0490a04: 維摩因須菩提持到乃取滿盛香飯謂
0490a05: 尊者云若能於法等者於食亦等乃至入諸
0490a06: 邪見不到彼岸住於八難不得無難同於煩
0490a07: 惱離清淨法汝得無諍三昧一切眾生亦得
0490a08: 是定其施汝者不名福田供養汝者墮三惡
0490a09: 道為與眾魔同一手作諸勞侶汝與眾魔及
0490a10: 諸塵勞等無有異於一切眾生而有怨心謗
0490b01: 諸佛毀於法不入眾數終不滅度汝若如是
0490b02: 乃可取食須菩提聞此茫然不知以何答置
0490b03: 欲去。
0490b04: 舍利弗因入城遙見月上女出城舍利弗心
0490b05: 口思惟此姊見佛不知得忍不得忍我當問
0490b06: 之纔近便問什麼處去女云如舍利弗與麼
0490b07: 去弗云我纔入城爾當出城云何言如舍利
0490b08: 弗與麼去女云諸佛弟子當住何所弗云諸
0490b09: 佛弟子依大涅槃而住女云諸佛弟子既依
0490b10: 涅槃而住我如舍利弗與麼去。
0491a01: 溈山云一人入城一人出城何言如舍
0491a02: 利弗與麼去若人知得舍利弗月上女二
0491a03: 人去處十二時中動轉施為無非住諸佛
0491a04: 大涅槃若也未知業識茫茫無本可據。
0491a05: 續東禪觀云舍利弗依大涅槃而住坐在
0491a06: 解脫深坑月上女如舍利弗與麼去也是
0491a07: 隨邪逐惡。
0491a08: 無猒足王入大寂定乃有情無情皆順於
0491a09: 王若有一物不順於王即入大寂定不得。
0491a10: 舍利弗問須菩提夢中說六波羅蜜與覺時
0491b01: 是同是別須菩提云此義幽深吾不能說此
0491b02: 會中有彌勒大士汝往彼問。
0491b03: 雪竇顯云當時若不放過隨後與一劄誰
0491b04: 名彌勒誰是彌勒者便見消瓦解。
0491b05: 西竺有上首菩薩作一乞士入城乞食次時
0491b06: 有比丘恒伽謂乞士云汝從何來答云我從
0491b07: 真實中來又問何謂真實答云寂滅故名真
0491b08: 實又問寂滅相中有所求耶無所求耶答云
0491b09: 無所求又問無所求者何用求耶答云無所
0491b10: 求中吾欲求之又問無所求中何用求耶答
0492a01: 云所有求者一切皆空得者亦空著者亦空
0492a02: 實者亦空來者亦空語者亦空問者亦空寂
0492a03: 滅涅槃一切虛空分界亦復皆空吾為如是
0492a04: 次第空法而求真實。
0492a05: 障蔽魔王領諸眷屬一千年隨金剛齊菩薩
0492a06: 覓起處不得忽因一日得見乃問云汝當依
0492a07: 何住我一千年覓汝起處不得菩薩云我不
0492a08: 依有住而住不依無住而住如是而住。
0492a09: 法眼益云障蔽魔王不見金剛齊即從只
0492a10: 如金剛齊還見障蔽魔王麼。
0492b01: 續徑山杲云既覓起處不得一千年隨從
0492b02: 底是甚麼金剛齊云我不依有住而住不
0492b03: 依無住而住如是而住互相熱瞞法眼道
0492b04: 障蔽魔王不見金剛齊即且從只如金剛
0492b05: 齊還見障蔽魔王麼恁麼批判也是看孔
0492b06: 著楔即今莫有知妙喜起處底麼喝云寐
0492b07: 語作麼。東禪嶽云富貴即易貧窮即難
0492b08: 虛空無心墻壁有耳二老漢不得無過且
0492b09: 道過在於何路從平處險人向靜中忙。
0492b10: 緊那羅王奏無生樂供養佛乃有情無情
0493a01: 俱隨王去若有一物不隨王去即去佛處不得
0493a02: 善財童子五十三員善知識末後到彌勒
0493a03: 閣前見樓閣門閉善財暫時斂念云大慈大
0493a04: 悲願樓閣門開令我得入尋時彌勒領諸眷
0493a05: 屬至善財前彈指一下樓閣門開善財得入
0493a06: 閣門便閉見百千萬億樓閣每一一樓閣內
0493a07: 有一彌勒領諸眷屬并有一善財而在前立
0493a08: 善財禮辭文殊文殊指往南方勝樂國妙高
0493a09: 山謁德雲比丘及到彼山東西南北四維上
0493a10: 下求覓經于七日乃見德雲比丘在別
0493b01: 上徐步經行。
0493b02: 文殊一日令善財採藥云是藥者採將來善
0493b03: 財採無不是藥來白云無不是藥者文
0493b04: 殊云是藥者採將來善財乃拈一莖草度與
0493b05: 文殊文殊提起示眾云此藥亦能殺人亦能
0493b06: 活人。
0493b07: 五祖戒出善財語云愧。首山念云文
0493b08: 殊大似掩耳偷鈴。瑯覺云文殊可謂
0493b09: 誠實之言要且額頭汗出口裏膠生。溈
0493b10: 山云善財能採文殊善用非但寢疾毗
0494a01: 耶直饒盡大地人抱必死之疾到文殊所
0494a02: 教他箇箇脫體而去何故解用不須霜刃
0494a03: 延齡何必九還。
0494a04: 續梁山遠云得之於心伊蘭作栴檀之樹
0494a05: 失之於旨甘露乃蒺之園文殊嘗時與
0494a06: 麼舉揚若不是善財同聲相應同氣相求
0494a07: 未免一場埸還知二大老落處麼處處
0494a08: 綠楊堪繫馬家家門首透長安。天童華
0494a09: 云大小文殊被善財換眼睛。
0494a10: 文殊大士嘗謂善住意天子云汝今若能違
0494b01: 背諸佛毀謗法僧吾即將同汝如是梵行天
0494b02: 子云大士今何故復如是語大士云天子如
0494b03: 汝意者以何為佛天子云大士如如法界我
0494b04: 言是佛大士云天子於汝意云何如如法界
0494b05: 可染著乎天子云弗也大士云以是義故我
0494b06: 如是說汝今若能背毀佛法僧吾將同汝如
0494b07: 是梵行。
0494b08: 利益菩薩白然燈佛我欲得阿耨菩提唯願
0494b09: 世尊教示我令速成菩提佛言利益汝觀此
0494b10: 法何者是法是汝所問。
0495a01: 須菩提說法帝釋雨花須菩提乃問此花從
0495a02: 天得耶從地得耶從人得耶帝釋皆云弗也
0495a03: 須菩提云從何得耶帝釋舉手須菩提云如
0495a04: 是如是。
0495a05: 雲門偃云帝釋舉手處作麼生與四大
0495a06: 五蘊釋迦老子是同是別。
0495a07: 舍利弗問天女汝何不轉女身女云我從
0495a08: 十二年來求女人相了不可得當何所轉即
0495a09: 時天女以神通力變舍利弗令如天女乃自
0495a10: 化身如舍利弗而問云何不轉女身舍利
0495b01: 弗云我今不知何轉而變為女身。
0495b02: 白雲端代云吾不如汝。
0495b03: 須菩提巖中宴坐諸天雨花讚歎尊者云空
0495b04: 中雨花讚歎復是何人云何讚歎天云我是
0495b05: 梵天敬重尊者善說般若尊者云我於般若
0495b06: 未曾說一字汝云何讚歎天云如是尊者無
0495b07: 說我乃無聞無說無聞是真說般若。
0495b08: 雪竇顯云避喧求靜處世未有其方他在
0495b09: 巖中宴坐也被這一隊漢塗糊伊更有這
0495b10: 老漢把不住問空中雨花讚歎復是何人
0496a01: 早見敗闕了也我重尊者善說般若惡水
0496a02: 驀頭潑又云我於般若未曾說一字草裏
0496a03: 走尊者無說我乃無聞識甚好惡似這
0496a04: 般底何處有今日復召大眾雪竇幸是無
0496a05: 事人來這裏覓箇什麼以拄杖一時
0496a06: 下。
0496a07: 毗目仙人執善財手善財即時自見其身往
0496a08: 十方佛剎微塵數諸佛所乃至經不可說不
0496a09: 可說微塵數時仙人放手即自見身還在
0496a10: 本處。
0496b01: 昔有外道問一入定僧輪王眾生種非佛非
0496b02: 羅漢不受後有身是什麼義僧便入定問彌
0496b03: 勒彌勒為答了出定語外道云譬如陶師
0496b04: 埏埴成。
0496b05: 汾陽昭代云勞尊者往復神用。
0496b06: 天親菩薩從彌勒內宮下無著菩薩問經云
0496b07: 人間四百年彼天為一晝夜彌勒一時中成
0496b08: 就五百億天子證無生法忍未審說什麼法
0496b09: 天親云秪說這箇法秪是梵音清雅令人樂
0496b10: 聞。
0497a01: 薦福懷云彌勒已巳是錯說天親已巳是錯傳
0497a02: 山僧今日將錯就錯與諸人註破良久
0497a03: 云諦聽諦聽向下文長付在來日。
0497a04: 善住天子而白文殊可共俱往如來之所咨
0497a05: 受未聞亦同此時如法問難文殊云爾莫分
0497a06: 別取著如來天子云如來今在何所令我莫
0497a07: 著文殊云秪在目前天子云若如是者我何
0497a08: 不見文殊云爾若一切不見是名真見如來
0497a09: 天子云若見在前云何戒我莫取著如來文
0497a10: 殊云爾今見前何有天子云有虛空界文殊
0497b01: 云如來者虛空界是故虛空界者即是如來
0497b02: 此中無有一物可分別者。
0497b03: 勝思惟梵天問不退轉天子云天子我常於
0497b04: 此佛國土不曾見汝天子云梵天我亦不曾
0497b05: 於此國土不曾見我。
0497b06: 頭盧尊者因阿育王問承聞尊者親見佛
0497b07: 來是不尊者以手策起眉毛良久云會麼王
0497b08: 云不會者云阿耨達池龍王曾請佛齋吾是
0497b09: 時亦預其數。
0497b10: 五祖戒出王語云愧。翠巖真云且道
0498a01: 什麼處見直饒雪天漂渺湖光澹蕩且莫
0498a02: 說夢。
0498a03: 續梁山遠云阿育王輕輕借問頭盧草
0498a04: 草承當子細檢點將來不勝漏逗且那裏
0498a05: 是漏逗處國清才子貴家富小兒嬌。溈
0498a06: 山云無憂王飯三萬阿羅漢要且不識
0498a07: 頭盧當時待他策起眉毛云會麼便與
0498a08: 作禮非唯識頭盧亦乃同古佛。汾
0498a09: 陽昭云勞尊者。保寧勇代王云希有
0498a10: 希有。雲居元代王云當時驀面便唾。
0498b01: 虎丘隆云頭盧得大機顯大用不謾親
0498b02: 見佛來雖然阿育王放過若不放過洎
0498b03: 合打失眉毛放過則且置尊者策起眉毛
0498b04: 又作麼生還會麼當臺一鑑明如日萬古
0498b05: 晴空絕是非。薦福行云大王七寶隨身
0498b06: 尊者天龍擁衛驀然狹路相逢彼此難為
0498b07: 回避且道其中事作麼生閻浮接得真天
0498b08: 子同踏毗盧頂上行。
0498b09: 菴婆提女問文殊云明知生是不生之法為
0498b10: 什麼被生死之所流轉文殊云其力未充。
0499a01: 進山主問修山主明知生是不生之法為
0499a02: 什麼被生死之所流轉修云畢竟成竹
0499a03: 去如今作篾使得麼進云汝向後自悟去
0499a04: 在修云某甲所見秪如此上座意旨如何
0499a05: 進云這箇是監院房那箇是典座房修乃
0499a06: 禮謝。
0499a07: 月氏國王聞罽國有一尊者名祇夜多有
0499a08: 大名稱即與臣往造彼國禮見問法王既
0499a09: 至修敬已巳畢乃請尊者當為開演尊者云大
0499a10: 王來時好道今去亦如來時。
0499b01: 西竺二十八祖師
0499b02: 初祖迦葉尊者因外道問如何是我我祖云
0499b03: 覓我者是汝我外道云這箇是我我師我何
0499b04: 在祖云問我覓。
0499b05: 祖一日踏泥次有一沙彌見乃問尊者何得
0499b06: 目為祖云我若不為誰為我為。
0499b07: 法眼益云我當時若見拽來踏泥。五祖
0499b08: 戒云迦葉與沙彌說得道理好。洞山价
0499b09: 云莫要茶喫麼。
0499b10: 續保寧勇云雖然如是傍觀者哂。
0500a01: 二祖阿難尊者問迦葉云師兄世尊傳金襴
0500a02: 袈裟外別傳箇什麼迦葉召云阿難阿難應
0500a03: 諾迦葉云倒門前剎竿著。
0500a04: 汾陽昭云不問那知。五祖戒云露。翠
0500a05: 巖芝云千年無影樹今時沒底靴。
0500a06: 續泐潭清云剎竿未倒穿諸人髑髏換
0500a07: 諸人眼睛剎竿倒後向什麼處見釋迦
0500a08: 老子。
0500a09: 阿難尊者一日白佛言今日出城見一奇特
0500a10: 事佛云見何奇特事阿難云入城見一攢樂
0500b01: 人作舞出城見無常佛云我昨日入城亦
0500b02: 見一奇特事阿難云未審見何奇特事佛云
0500b03: 我入城時見一攢樂人作舞出城時亦見樂
0500b04: 人作舞。
0500b05: 三祖那和修問多尊者汝年幾耶尊者
0500b06: 云我年十七祖云汝身十七性十七耶尊者
0500b07: 云師髮已巳白為髮白耶心白耶祖云我但髮
0500b08: 白非心白爾尊者云我身十七非性十七也。
0500b09: 四祖優波多因訪一老比丘尼纔入問乃
0500b10: 觸撒盂尼云佛在日六比丘甚是麤行
0501a01: 數來我舍尚不如此尊者紹祖位人得與麼
0501a02: 麤行有本小異大同。
0501a03: 汾陽昭代云已巳知錯。
0501a04: 五祖提多迦為長者名曰香眾初求出家
0501a05: 多尊者乃問汝為身出家為心出家香云
0501a06: 我自出家非為身心而求利益多云不為
0501a07: 身心復誰出家香云夫出家者無我我故即
0501a08: 心不生滅心不生滅即是常道故諸佛亦常
0501a09: 心無形相其體亦爾多云汝當大悟心自
0501a10: 明朗於佛法中度恒沙眾。
0501b01: 芭蕉徹云譬如琴瑟箜篌雖有妙音若無
0501b02: 妙指終不能發。
0501b03: 六祖彌遮迦因七祖婆須密初見迎而問云
0501b04: 師何方而來欲往何所祖云從自心來欲往
0501b05: 無處婆須密手持酒乃云識我手中物不
0501b06: 祖云此是觸而負淨者婆須密云師識我
0501b07: 不祖云我即不識識即非我汝試自稱名氏
0501b08: 吾當後示本因婆須密乃說偈實答六祖示
0501b09: 其本因即與剃度。
0501b10: 七祖婆須密因佛陀難提索以論義祖云仁
0502a01: 者論即不義義即不論若擬論義終非義論
0502a02: 佛陀難提知祖義勝心即欽伏。
0502a03: 八祖佛陀難提因九祖伏密多已巳年五十
0502a04: 口未言足未履纔見祖便行七步乃云
0502a05: 父母非我親誰是最親者諸佛非我道誰是
0502a06: 最道者祖答云汝言與心親父母非可比汝
0502a07: 行與道合諸佛心即是外求有相佛與汝不
0502a08: 相似欲識汝本心非合亦非離伏密多乃
0502a09: 作禮其父遂令出家。
0502a10: 十祖尊者因十一祖作童子時來乃問爾
0502b01: 從何來子云我心非往祖云爾住何所子云
0502b02: 我心非止祖云子不定耶子云諸佛亦然祖
0502b03: 云爾非諸佛子云諸佛亦非。
0502b04: 翠巖芝云祖師與童子一問一答欠會
0502b05: 在如今作麼生會。
0502b06: 十一祖富那夜奢因十二祖馬鳴問我欲識
0502b07: 佛何者即是祖云汝欲識佛不識者是馬云
0502b08: 佛既不識焉知是乎祖云既不識佛焉知不
0502b09: 是馬云此是鋸義祖云彼是木義復問鋸義
0502b10: 者何馬云與師平出又問木義者何祖云汝
0503a01: 被我解馬於是信伏。
0503a02: 十二祖馬鳴大士問十三祖迦毗摩羅云汝
0503a03: 盡神力變化若何羅云我化巨海極為小事
0503a04: 鳴云汝化性海得不羅云何謂性海我未嘗
0503a05: 知鳴即為說性海云山河大地皆依建立三
0503a06: 昧六通由茲發現十三祖得聞遂發信心三
0503a07: 千徒眾俱求剃度。
0503a08: 祖昔事外道每持一丫槍上懸一巡五
0503a09: 天竺國索人論義自云我義若墮當斬首為
0503a10: 謝聞尊者有大聲譽特請論義云爾義
0503b01: 以何為宗祖云但有言說我悉能破於是
0503b02: 默然而坐祖忿色而去詬罵云我聞爾具大
0503b03: 智慧及與論義一詞不措行至中路乃謂弟
0503b04: 子云我義已巳墮我言但有言說皆悉能破彼
0503b05: 既無言我當自破將回斬首而謝爾時尊者
0503b06: 化令回心并諸徒眾一時出家外道問佛亦類於此。
0503b07: 十四祖龍樹大士見十五祖迦那提婆來先
0503b08: 令侍者將一水致面前迦那提婆見乃取
0503b09: 一針投之樹由是大喜。
0503b10: 十六祖羅羅多因至一石窟中見僧伽難
0504a01: 提安然在定祖伺而問云汝身定耶心定耶
0504a02: 難提云身心俱定祖云身心俱定何有出入
0504a03: 難提云雖有出入不失定相如金在井如金
0504a04: 出井世相去來金體常寂祖云若金在井若
0504a05: 金出井金無動靜何物出入難提云言金動
0504a06: 靜何物出入言金出入金非動靜祖云若金
0504a07: 在井出者何金若金出井在者何物難提云
0504a08: 金若出井在者非金金若在井出者非物祖
0504a09: 云此義不然難提云彼理非著祖云此義當
0504a10: 墮難提云彼義不成祖云彼義不成我義成
0504b01: 矣難提云我義雖成法非我故祖云我義已巳
0504b02: 成我無我故難提云我無我故復何成義祖
0504b03: 云我無我故成於汝義難提云仁者師於何
0504b04: 聖得是無我祖云我師迦那提婆證是無我
0504b05: 十七祖僧迦難提因見十八祖作童子時持
0504b06: 圓鑑直造師前祖乃問汝幾歲耶童子云百
0504b07: 歲祖云汝年尚幼何言百歲非其理也童子
0504b08: 云我不會理正百歲爾祖云汝善機耶童子
0504b09: 云佛言若人生百歲不會諸佛機未若生一
0504b10: 日而得決了之祖云汝手中當何所表童子
0505a01: 云諸佛大圓鑑內外無瑕翳兩人同得見心
0505a02: 眼皆相似遂求出家。
0505a03: 祖又因風吹銅鈴鳴乃問鈴鳴耶風鳴耶童
0505a04: 云非風鈴鳴我心鳴耳祖云非風鈴鳴心復
0505a05: 誰乎童云俱寂靜故非三昧也祖云善哉善
0505a06: 哉繼吾道者非子而誰。
0505a07: 芭蕉云尊者大似憐兒不覺醜。
0505a08: 十八祖伽耶舍多至月氏國見十九祖鳩摩
0505a09: 羅多問是何徒眾祖云是佛弟子彼聞佛號
0505a10: 心神竦然即時閉戶祖良久扣其門彼云此
0505b01: 舍無人祖云無人者誰彼聞語異遽開門延
0505b02: 接。
0505b03: 汾陽昭代云洎合忘。
0505b04: 二十三祖鶴勒那因師子尊者問云我欲求
0505b05: 道當何用心祖云汝欲求道無所用心尊者
0505b06: 云既無用心誰作佛事祖云汝若有用即非
0505b07: 功德汝若無作即是佛事。
0505b08: 二十四祖師子尊者因罽國王秉於前
0505b09: 云師得蘊空不祖云已巳得蘊空王云既得蘊
0505b10: 空離生死不祖云巳離生死王云既離生死
0506a01: 就師乞頭得不祖云身非我有豈況於頭王
0506a02: 便斬之白乳涌高數尺王臂自墮。
0506a03: 玄沙備云大小師子尊者頭也不解作得
0506a04: 主。玄覺遂徵云且道斬著斬不著。汾
0506a05: 陽昭別云知師不。雪竇顯云作家君
0506a06: 王天然有在。翠巖芝云當時祖引頸王
0506a07: 舉與麼時有人諫得住麼至今無人斷
0506a08: 得此公案如今衲僧作麼生斷。芭蕉徹
0506a09: 云賣寶遇著瞎波斯。瑯覺云罽好
0506a10: 一口爭奈上無眼尊者好箇師子且
0506b01: 不解返擲。
0506b02: 續黃龍新云黃龍要問雪竇既是作家君
0506b03: 王因甚臂落。徑山杲云孟八郎漢又與
0506b04: 麼去。天童華云玄沙云大小尊者頭也
0506b05: 不解作得主師云隨漢玄覺徵云且
0506b06: 道斬著斬不著師云將釣鱉汾陽別云
0506b07: 知師不師云將錯就錯雪竇云作家君
0506b08: 王天然有在師云提水放火翠巖云當時
0506b09: 祖引頸王舉與麼時有人諫得住麼至
0506b10: 今無人斷得此公案如今衲僧作麼生斷
0507a01: 師云莫要說夢芭蕉云賣寶撞著瞎波斯
0507a02: 師云誣人之罪瑯云罽好一口爭
0507a03: 奈上無眼尊者好箇師子且不解返擲
0507a04: 師云賊過後張弓復云這一隊漢被山僧
0507a05: 勦絕了也還見師子尊者麼驀拈拄杖卓
0507a06: 一下云修身慎行恐辱先也。
0507a07: 祖始至罽國彼有五眾祖已巳攝伏四眾唯
0507a08: 一尊達磨達者本習禪定憤憤而來祖云仁
0507a09: 者習定何當來此既至于此胡云習定達云
0507a10: 我雖來此心亦不亂定隨人習豈有處所祖
0507b01: 云仁者既來其習亦至既無處所豈在人習
0507b02: 達云定習人故非人習定我雖來此其定常
0507b03: 習祖云人非習定定習人故當自來時其定
0507b04: 誰習達云如淨明珠內外無翳定若通達必
0507b05: 當如此祖云定若通達一似明珠今見仁者
0507b06: 非珠之徒達云其珠明徹內外悉定我心不
0507b07: 亂猶若此淨祖云其珠無內外仁者何能定
0507b08: 穢物非動搖此定不是淨彼承開悟心地朗
0507b09: 然。
0507b10: 二十五祖婆舍斯多因與外道無我尊論義
0508a01: 外道云請師默論不好言說祖云不假言說
0508a02: 孰知勝負外道云但取其義祖云汝以何為
0508a03: 義外道云無心為義祖云汝既無心安得義
0508a04: 乎外道云我說無心當名非義祖云汝說無
0508a05: 心當名非義我說非心當義非名外道云當
0508a06: 義非名誰能辯義祖云汝名非義此名何名
0508a07: 外道云為辯非義是名無名祖云名既非名
0508a08: 義亦非義辯者是誰當辯何物如是往返五
0508a09: 十九番外道杜口信伏。
0508a10: 芭蕉清云譬如象馬悷難調加諸楚毒
0508b01: 至于徹骨方乃調伏。大陽玄云蚌鷸相
0508b02: 持死在漁人之手乃云何用繁言。
0508b03: 續徑山杲云婆舍斯多何用忉怛當時若
0508b04: 見他道請師默論不假言說便云義墮也
0508b05: 即今莫有與妙喜默論者麼或有箇衲僧
0508b06: 出來道義墮也我也知向鬼窟裏作活
0508b07: 計。
0508b08: 二十七祖般若多羅路行次或有人問汝行
0508b09: 何急祖云汝行何慢又問汝姓什麼祖云與
0508b10: 汝同姓或凡或聖人莫能測。
0509a01: 芭蕉徹云匹上不足匹下有餘。
0509a02: 祖因東印度國王請齋次王乃問諸人盡轉
0509a03: 經唯師為甚不轉祖云貧道出息不隨眾緣
0509a04: 入息不居蘊界常轉如是經百千萬億卷非
0509a05: 但一卷兩卷。
0509a06: 汾陽昭云勞尊者心力。
0509a07: 東震六代祖師
0509a08: 初祖菩提達磨大師初至梁時因武帝問如
0509a09: 何是聖諦第一義祖云廓然無聖帝云對朕
0509a10: 者誰祖云不識帝不領悟祖遂渡江至魏。
0509b01: 汾陽昭代云弟子智淺。
0509b02: 續五祖戒云賣寶遇著瞎波斯。保寧勇
0509b03: 代帝吐舌示之。
0509b04: 武帝後問一聖師師云陛下還識此人不
0509b05: 帝云不識師云此是觀音大士傳佛心印
0509b06: 帝云當遣使詔之師云莫道陛下去詔盍
0509b07: 國人去他亦不回。
0509b08: 祖謂二祖云汝但外息諸緣內心無喘心如
0509b09: 墻壁可以入道二祖作種種說心說性不契
0509b10: 一日忽悟乃云可以息諸緣也達磨云莫成
0510a01: 斷滅去不二祖云無達磨云子作麼生二祖
0510a02: 云了了常知故言之不可及達磨云此諸佛
0510a03: 之所傳心體更勿疑也。
0510a04: 祖一日命門人云時將至矣汝等盍各言所
0510a05: 得時有道副對云如我所見不執文字不離
0510a06: 文字而為道用祖云汝得吾皮又尼持云
0510a07: 我今所解如慶喜見阿佛國一見更不再
0510a08: 見祖云汝得吾肉又道育云四大本空五陰
0510a09: 非有而我見處無一法可當情祖云汝得吾
0510a10: 骨最後慧可大師出禮三拜依位而立祖云
0510b01: 汝得吾髓乃傳衣付偈。
0510b02: 薦福懷云祖師與麼說話無計較中翻成
0510b03: 計較無塗轍中翻成塗轍若教伊踏著德
0510b04: 山臨濟門下免見九年冷坐被人喚作壁
0510b05: 觀胡僧直饒如是也未免殃及兒孫。大
0510b06: 陽玄云且道更有一人出來得箇什麼自
0510b07: 云不得不得又云意況不到。翠巖芝云
0510b08: 二祖被他當面塗糊莫道髓皮也不曾摸
0510b09: 著因甚紹祖位。
0510b10: 續五祖演云當時若見四人恁麼各與三
0511a01: 十棒只如白雲也合喫二十九棒留一棒
0511a02: 與汝諸人其間若有知痛痒者不惟不孤
0511a03: 負先聖亦乃得見白雲脫或未然堂裏喫
0511a04: 粥喫飯更須爛嚼多見渾崙吞。
0511a05: 祖問有相宗薩婆羅云一切諸法何名實相
0511a06: 彼云於諸相中不互諸相是名實相祖云一
0511a07: 切諸相而不互者若明實相當何定耶彼云
0511a08: 於諸相中實無有定若定諸相何名為實祖
0511a09: 云諸相不定便名實相汝今不定當何得之
0511a10: 彼云我言不定不說諸相當說諸相其義亦
0511b01: 然祖云汝言不定當為實相定不定故即非
0511b02: 實相彼云定既不定即非實相知我非故不
0511b03: 定不變祖云汝今不變何名實相已巳變已巳往
0511b04: 其義亦然彼云不變當在在不在故故變實
0511b05: 相以定其義祖云實相不變變即非實於有
0511b06: 無中何名實相時薩婆羅以手指虛空云此
0511b07: 是世間有相亦能空故當我此身還得似不
0511b08: 祖云若無實相即見非相若了非相其色亦
0511b09: 然當於色中不失色體於非相中不礙有故
0511b10: 若能是解此名實相彼眾聞己心意朗然。
0512a01: 祖問無相宗波羅提云汝言無相當何證之
0512a02: 彼云我明無相心不現故祖云汝心不現當
0512a03: 何明之彼云我明無相心不取捨當於明時
0512a04: 亦無當者祖云於諸有無心不取捨又無當
0512a05: 者誰明無故彼云入佛三昧尚無所得何況
0512a06: 無相而欲知之祖云相既不知誰云有無尚
0512a07: 無所得何名三昧彼云我說不證證無所證
0512a08: 非三昧故我說三昧祖云非三昧者何當名
0512a09: 之汝既不證非證何證彼聞祖辯析即悟本
0512a10: 心。
0512b01: 祖問定慧宗婆蘭陀云汝學定慧為一為二
0512b02: 彼云我此定慧非一非二師云既非一二何
0512b03: 名定慧彼云在定非定處慧非慧一即非一
0512b04: 二即不二祖云當一不一當二不二既非定
0512b05: 慧約何定慧彼云不一不二定慧能知非定
0512b06: 非慧亦復然矣祖云慧非定故然何知哉不
0512b07: 一不二誰定誰慧彼聞之狐疑釋。
0512b08: 祖問戒行宗賢者云何者名戒云何名行當
0512b09: 此戒行為一為二彼云一二二一皆彼所生
0512b10: 依教無染此名戒行祖云汝言依教即是有
0513a01: 染一二俱破何言依教此二違背不及於行
0513a02: 內外非明何名為戒彼云我有內外彼已巳知
0513a03: 覺既得通達便是戒行若說違背俱是俱非
0513a04: 言及清淨即戒即行祖云俱是俱非何言清
0513a05: 淨既得通故何談內外賢者於是伏。
0513a06: 祖問無得宗寶淨云汝云無得得得何得既
0513a07: 無所得亦無得得彼云我說無得非得無得
0513a08: 當說得得無得是得祖云得既不得得亦非
0513a09: 得既云得得得得何得彼云見得非得非得
0513a10: 是得若見不得名為得得祖云得既非得非
0513b01: 得無得既無所得當何得得彼聞之頓除疑
0513b02: 惑。
0513b03: 祖問寂靜宗尊者何名寂靜於此法中誰寂
0513b04: 誰靜彼云此心不動是名為寂於法無染名
0513b05: 之為靜祖云本心不寂要假寂靜本來寂故
0513b06: 何用寂靜彼云諸法本空以空空故於彼空
0513b07: 空故名寂靜祖云空空已巳空諸法亦爾寂靜
0513b08: 無相何靜何寂彼聞豁然開悟。
0513b09: 二祖可大師問達磨云諸佛法印可得聞乎
0513b10: 磨云諸佛法印匪從人得祖云我心未寧乞
0514a01: 師安心磨云將心來與汝安祖云覓心了不
0514a02: 可得磨云與汝安心竟。
0514a03: 芭蕉徹云金剛與泥人揩背。
0514a04: 續五祖戒云若即恁麼何用西來。雲居
0514a05: 元云彼自無瘡勿傷之也雖然如是一言
0514a06: 易出駟馬難追。五祖演舉至請祖安心
0514a07: 處乃云白雲當時若見好與三十棒何故
0514a08: 他人見將謂說安心法畢竟如何菩薩龍
0514a09: 王行雨潤遮身向上數重雲。
0514a10: 三祖璨大師問二祖云弟子身纏風恙請和
0514b01: 尚懺罪祖云將罪來與汝懺璨云覓罪了不
0514b02: 可得祖云與汝懺罪竟宜依佛法僧住璨云
0514b03: 今見和尚已巳知是僧未審何名佛法祖云是
0514b04: 心是佛是心是法法佛無二僧寶亦然璨云
0514b05: 今日始知罪性不在內外中間如其心然佛
0514b06: 法無二也大師深之。
0514b07: 瑯覺云猶欠作云何梵在。
0514b08: 續梁山觀於覓罪了不可得處云罪性向
0514b09: 什麼處去也又云非但罪性覓者亦不見
0514b10: 有。雲居齊云二祖深之是肯他會佛
0515a01: 法耶肯他說道理耶。
0515a02: 四祖信大師見三祖乃云願和尚慈悲乞與
0515a03: 解脫法門師云誰縛於汝信云無人縛師云
0515a04: 何更求解脫乎信於言下有省。
0515a05: 師問三祖云如何是古佛心祖云汝今是什
0515a06: 麼心師云我今無心祖云汝既無心諸佛豈
0515a07: 有耶師於是頓息其疑。
0515a08: 五祖忍大師作童子時四祖問子何姓耶答
0515a09: 云姓即有不是常姓四祖云是何姓耶答云
0515a10: 是佛性四祖云汝無姓乎答云性空故祖默
0515b01: 識其即俾出家後乃付法。
0515b02: 師因六祖初乃問汝自何來六祖云嶺南
0515b03: 師云欲須何事祖云唯求作佛師云嶺南人
0515b04: 無佛性若為得佛祖云人有南北佛性豈然
0515b05: 師知異乃訶云著槽廠去。
0515b06: 六祖能大師因風剎旛有二僧對論一云
0515b07: 旛動一云風動往復曾未契理祖云不是風
0515b08: 動不是旛動仁者心動二僧竦然。
0515b09: 雪存云大小祖師龍頭蛇尾好與二十
0515b10: 棒孚上座侍次咬齒云我與麼道也好
0516a01: 與二十棒。保福展云作賊人心虛也是
0516a02: 蕭何置律。五祖戒云著甚來由。巴陵
0516a03: 鑑云祖師道不是風動不是旛動既不是
0516a04: 風旛向甚處著有人與祖師作主出來與
0516a05: 巴陵相見。雪竇顯云風動旛動既是風
0516a06: 旛向甚處著有人與巴陵作主出來與雪
0516a07: 竇相見。
0516a08: 續泐潭清云不是風動不是旛動若是靈
0516a09: 利漢懸崖撒手便好承當顧後瞻前轉生
0516a10: 迷悶仁者心動而今還有為祖師作主者
0516b01: 麼有則出來與老僧相見。天童華云一
0516b02: 盲引眾盲相牽入火坑。
0516b03: 師因僧問黃梅意旨什麼人得師云會佛法
0516b04: 人得僧云和尚還得不師云我不得僧云和
0516b05: 尚為什麼不得師云我不會佛法。
0516b06: 汾陽昭代云方知密旨難傳。翠巖芝云
0516b07: 會得即二頭不會得即三首作麼生便有
0516b08: 出身之路。
0516b09: 續徑山杲云還見祖師麼若也不見徑山
0516b10: 與指出蕉芭蕉芭有葉無丫忽然一陣
0517a01: 狂風起恰似東京大相國寺裏三十六院
0517a02: 東廊下壁角頭王和尚破袈裟畢竟如何
0517a03: 歸堂喫茶。
0517a04: 師示眾云吾有一物無頭無尾無名無字無
0517a05: 背無面諸人還識麼時荷澤神會出云是諸
0517a06: 法之本源乃神會之佛性祖乃打一棒云這
0517a07: 饒舌沙彌我喚作一物尚不中豈況本源佛
0517a08: 性乎此子向後設有把茅蓋頭也只成得箇
0517a09: 知解宗徒。
0517a10: 法眼益云古人授記人終不錯如今立知
0517b01: 解為宗即荷澤是也。
0517b02: 師一日謂門人云吾歸新州汝等速治舟
0517b03: 門人云師從此去早晚回祖云葉落歸
0517b04: 根來時無口。
0517b05: 法雲秀云非但來時無口去時亦無鼻孔。
0517b06: 續白雲端云祖師可謂善解借手行拳有
0517b07: 般漢往往道言猶在耳不見道子期去不
0517b08: 返浩浩良可悲不知天地間知音復是誰。
0517b09: 五祖演云祖師恁麼道猶欠悟在。
0517b10: 師因思和尚問當何所務即得不落階級祖
0518a01: 云汝曾作什麼來思云聖諦亦不為祖云落
0518a02: 何階級思云聖諦尚不為何階級之有祖云
0518a03: 如是如是汝善護持吾付汝偈偈云心地含
0518a04: 諸種普雨悉皆萌頓悟花情已巳菩提果自成。
0518a05: 宗門統要續集卷第一下
0518a06: 音釋
0518a07: 鑽祖官切穿也。剩石證切長也。之列切。楔光結切櫼也。瑯
0518a08: 瑯音郎音耶。忙果切郎可切。埏埴埏尸連切和土也埴
0518a09: 丞職切黏土也。逗大透切。罽梵語也此云賤種罽居例切。泐歷德
0518a10: 切。髑髏髑音獨髏音婁髑髏首骨也。渠竹切。虛業切。丫
0518b01: 於加切。槍千羊切。力朱切霜俱切。子小切絕也。
0518b02: 悷力董切悷郎計切悷多惡不調也。鷸余律切鳥名。槽廠槽音
0518b03: 曹廠昌而切。餘亮切風非物也。荷澤荷合可切。即淡切與楫同。
