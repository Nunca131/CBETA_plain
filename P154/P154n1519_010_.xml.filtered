0785a02: 宋建溪沙門宗永集
0785a03: 元建康保寧禪寺住持沙門清茂續集
0785a04: 南嶽下第六世
0785a05: 吉州資福如寶禪師嗣仰山西塔穆僧問古人拈鎚
0785a06: 拂意旨如何師云古人與麼那僧云拈鎚
0785a07: 拂又作麼生師便喝出。
0785a08: 雲門偃云古人是什麼眼目有僧云和尚
0785a09: 與麼驢年會麼門乃召僧云來來僧近前
0785a10: 門以拂子驀口打。
0785b01: 師因陳操尚書來便畫一圓相陳云弟子與
0785b02: 麼來早是不著便更畫圓相師於中著一點
0785b03: 陳云將謂是南番舶主師便歸方丈閉門。
0785b04: 雪竇顯云陳操只具一隻眼。溈山云
0785b05: 資福雖是本分爐爭奈陳操是煆了精
0785b06: 金諸人要識資福麼等閑拋一釣驚動碧
0785b07: 波龍。
0785b08: 師示眾云隔江見資福剎竿便迴去跟下
0785b09: 也好與三十棒豈況過江來時有僧纔出師
0785b10: 云不堪共語。
0786a01: 鴿湖和尚初開堂資福聞乃寄襪樣與師師
0786a02: 遂書火字封迴福見皺眉久不語鹿苑和尚
0786a03: 畫一圓相師云拘尸羅國親行此令。
0786a04: 郢州芭蕉慧情禪師嗣南塔涌示眾云有拄杖
0786a05: 子我與拄杖子無拄杖子我奪拄
0786a06: 杖子。
0786a07: 溈山云大溈即不然有拄杖子我奪
0786a08: 拄杖子無拄杖子我與拄杖子
0786a09: 大溈既如是諸人還用得也未若人用得
0786a10: 德山先鋒臨濟後令若也用不得且還本
0786b01: 主。
0786b02: 續投子青云人無遠慮必有近憂。天童
0786b03: 覺云有則一切有無則一切無自是
0786b04: 當人與奪干芭蕉什麼事正麼時作麼
0786b05: 生是拄杖子。寶文云大眾見錢買
0786b06: 賣莫受人瞞知麼有利無利不離行市。
0786b07: 師示眾云如人行次忽遇前面萬丈深坑背
0786b08: 後野火來逼兩畔荊叢林若也向前則墮
0786b09: 在深坑若也退後則野火燒身若也轉側則
0786b10: 被荊林礙當與麼時作麼生免得若也免
0787a01: 得合有出身之路若免不得墮身死漢。
0787a02: 師云我年二十八到仰山見南塔見上堂
0787a03: 云汝諸人若是箇漢從阿娘肚裏出便作師
0787a04: 子吼解好麼我於言下歇得身心便住經于
0787a05: 五載。
0787a06: 汝州西院思明禪師嗣寶壽治問保壽云踏破化
0787a07: 城來時如何壽云不斬死漢師云斬壽便打
0787a08: 師連道十聲斬壽連聲打十棒出復云適
0787a09: 來這箇僧將赤肉抵他乾棒有什麼死急次
0787a10: 有僧云某甲啟和尚問話底僧在大覺處來
0787b01: 兩人同在這裏見解總與麼恐已巳後委悉
0787b02: 和尚法道須是出二人若不出已巳後難
0787b03: 得人承嗣壽便出陳白者僧。
0787b04: 師因僧問學人有一問在和尚處時如何師
0787b05: 云設有也斬為三僧作禮師便休去會下
0787b06: 有僧次見問話底僧遂云堂頭和尚道即太
0787b07: 煞道未了在問話僧便拽其僧到堂上云這
0787b08: 僧不肯和尚語師云上座不肯老僧那僧云
0787b09: 某甲不曾覺事亦不曾說師一時喝下僧到
0787b10: 法堂又云說什麼道即太煞道直下未了在
0788a01: 僧又拽去師見云上座是不肯老僧僧云莫
0788a02: 信這僧今日三度見伊風發師總下去。
0788a03: 師未住時在許州聞汝州南院出世元與同
0788a04: 遂特去纔人事了云啟和尚某甲無可人
0788a05: 事自從許州來得江西剃刀一柄上和尚
0788a06: 南院云汝從許州來為甚有江西剃刀師
0788a07: 遂於南院手上掐一掐院云侍者師以衣
0788a08: 袖拂一拂便行南院云阿剌剌阿剌剌。
0788a09: 溈山云西院雖得江西剃刀無處施
0788a10: 呈直遇同方始拈出如今還有得者
0788b01: 麼試呈似山僧看如無尋常用箇什麼。
0788b02: 鎮州第二世保壽和尚開堂日三聖乃推出
0788b03: 一僧師便打聖云麼為人非但瞎這僧
0788b04: 眼瞎鎮州一城人眼去在師便歸方丈。
0788b05: 雪竇顯云保壽三聖雖發明臨濟正法眼
0788b06: 藏要且只解無佛處稱尊當時者僧若是
0788b07: 箇漢纔被推出便掀倒禪直饒保壽全
0788b08: 機也較三千里。法眼益云什麼處是瞎
0788b09: 人眼處。五祖戒別保壽云千鈞之弩
0788b10: 不為鼷鼠而發機。瑯覺云不是三聖
0789a01: 爭到今日雖然如是錯會者多。雲
0789a02: 云臨濟一宗掃地而盡因什麼到這裏
0789a03: 驀拈拄杖云什麼處去也。溈山秀云保
0789a04: 壽為將因何三聖作中軍可惜鎮州一
0789a05: 城人眼至今未辨東西然清議之排必有
0789a06: 竊吹之處當時連三聖出必然救得鎮
0789a07: 州一城人眼。溈山云保壽大似寰中
0789a08: 天子正行三聖塞外將軍令正舉還有
0789a09: 不惜性命者麼出來與老僧相見要斷不
0789a10: 平之事良久云橫按鏌全正令太平寰
0789b01: 宇斬癡頑。
0789b02: 續雲居元云眾中盡道此語奇特大似韓
0789b03: 逐塊殊不知保壽正賊不識罪平人
0789b04: 這僧有理不伸至今受屈承天欲斷不平
0789b05: 之事拈拄杖云要為天下宗師此棒別有
0789b06: 分付。黃龍新云保壽見機而作其奈三
0789b07: 聖不甘直饒甘去未免瞎鎮州一城人
0789b08: 眼。泐潭唯云三聖成褫保壽出世好則
0789b09: 甚好要且只得一橛。昭覺勤云保壽大
0789b10: 似毒龍攪海雨似盆傾三聖雖然雷震青
0790a01: 霄未助得威光一半在可中有箇直下承
0790a02: 當底非但瞎鎮州一城人眼瞎天下人
0790a03: 眼去在。天童華云叢林中商量盡道保
0790a04: 壽三聖是作家爐本分鉗鎚有甚交涉
0790a05: 殊不知二大老被這僧一拶直至如今扶
0790a06: 不起今日莫有為二老雪屈底麼出來與
0790a07: 明果相見有麼驀拈拄杖擲下云龍蛇易
0790a08: 辨衲子難瞞。天童傑云二尊宿美則美
0790a09: 矣若要扶臨濟正宗每人合喫一頓棒在
0790a10: 且道那裏是欠處具擇法眼者試定當看。
0790b01: 東禪觀云眾中商量道三聖有奔流度刃
0790b02: 之作向平地上湧波瀾保壽用疾焰過風
0790b03: 之機向虛空裏轟霹靂二大老各出隻手
0790b04: 扶臨濟正法眼藏與麼說話要作臨濟
0790b05: 兒孫且緩緩性空道蚊子如何擎大柱藕
0790b06: 焉可拄須彌若是臨濟正法眼藏端的
0790b07: 向二人邊滅。靈隱嶽云大凡扶宗
0790b08: 乘須是頂門眼正肘後符靈二尊宿等閑
0790b09: 一挨一拶直下發明臨濟心髓只是不知
0790b10: 性命總在這僧手裏還有人檢點得出麼。
0791a01: 鎮州大悲和尚嗣三聖然因僧問除上去下請師
0791a02: 便道師云我開口即錯僧云與麼則真是學
0791a03: 人師也師云今日向弟子手中死。
0791a04: 廬州澄心旻德禪師嗣先大覺因問興化學人有
0791a05: 一問在和尚處時如何興化於繩右邊拍
0791a06: 一拍師便喝化又左邊拍一拍師又喝便歸
0791a07: 眾化云旻德較興化二十棒雖然如是旻
0791a08: 德會若是小可衲僧一棒也較不得。
0791a09: 廬州大覺和尚因僧問牛頭未見四祖時如
0791a10: 何師云有恁麼畜生無所知僧云見後如何
0791b01: 師云無恁麼畜生有所知。
0791b02: 汝州寶應顒禪師亦曰南院嗣興化樊因僧問赤肉團
0791b03: 上壁立千仞豈不是和尚與麼道師云是僧
0791b04: 便掀倒禪師云看這瞎漢亂做僧擬議
0791b05: 師便打出。
0791b06: 續徑山杲云吾今為汝保任此事終不虛
0791b07: 也。天童華云也是勾賊破家若非這僧
0791b08: 敢捋虎鬚爭見南院汗馬功高雖然如是
0791b09: 山僧更資一路赤肉團上壁立千仞若有
0791b10: 僧出劈脊便打何故殺人刀活人具眼
0792a01: 者看。鼓山永云電光影裏緇素區分纖
0792a02: 毫不犯總教滅門。靈隱嶽云這僧一味
0792a03: 小心大膽南院也是養子之緣。
0792a04: 師問僧近離甚處僧云襄州師云來作什麼
0792a05: 僧云特來禮拜和尚師云恰遇寶應老漢不
0792a06: 在僧便喝師云向道不在又喝作麼僧又
0792a07: 喝師拈棒僧擬議師便打僧禮拜師云這棒
0792a08: 本分是打我我且打要者話行瞎漢
0792a09: 堂去。
0792a10: 師因僧問從上諸聖向甚處去師云不上天
0792b01: 堂即入地獄僧云和尚又作麼生師云還知
0792b02: 寶應老漢落處麼僧擬議師以拂子驀口打
0792b03: 復喚近前云令合是汝行又打一拂子。
0792b04: 雪竇顯云令既自行且拂子不知來處雪
0792b05: 竇道箇瞎且要雪上加霜。黃龍心云然
0792b06: 則白珪之玷猶尚可磨病在膏肓亦救
0792b07: 療這僧今既在手為什麼不行過在甚處。
0792b08: 續徑山杲云權衡臨濟三玄三要須還他
0792b09: 南院始得雪竇為什麼道拂子不知來
0792b10: 處妙喜道箇瞎且要兩得相見。東禪觀
0793a01: 云令合是這僧行為什麼自行懵底便
0793a02: 道拂子在南院手裏若與麼非唯自抑威
0793a03: 光亦乃不識南院性空道南院令雖自行
0793a04: 要且打這僧不著。
0793a05: 師因僧乃云敗也師遂引杖向其僧面前
0793a06: 僧無語師便打數棒。
0793a07: 雲云這僧頂上有光不知下有漆
0793a08: 且作麼生會直饒十字縱橫朝打三千
0793a09: 暮打八百。
0793a10: 師一日陞堂云諸方只具啐啄同時眼不具
0793b01: 啐啄同時用時有僧便問如何是啐啄同時
0793b02: 用師云作家不啐啄啐啄同時失僧云此猶
0793b03: 未是某甲問處師云汝問處作麼生僧云失
0793b04: 師乃打僧不肯。
0793b05: 翠巖真云運籌帷幄決勝千里南院雖則
0793b06: 全機受敵其奈土曠人稀。溈山云南
0793b07: 院高提祖印縱奪當機這僧善能當機抗
0793b08: 敵爭奈力竭計窮如今還有本色衲僧麼
0793b09: 出來與大溈相見不圖鼓舞揚聲貴要宗
0793b10: 風不墮有麼有麼如無大溈今日大似索
0794a01: 戰無功。
0794a02: 續淨因成云全軍制勝草偃風行南院如
0794a03: 師子搏兔亦全其力。其僧後於雲門會
0794a04: 下聞二僧舉此話一僧云當時南院棒折
0794a05: 那其僧忽契悟遂奔迴省覲值師巳圓寂
0794a06: 僧乃謁風穴穴一見認得便問上座便是
0794a07: 當時問先師啐啄話底麼僧云是穴云
0794a08: 當時作麼生僧云某甲當時如在燈影裏
0794a09: 行穴云汝會也。瑯覺云只解降旗
0794a10: 不解奪。翠巖真出風穴語云當時
0794b01: 待這僧擬議祗對以坐具劈口摵。溈山
0794b02: 云大小風穴將惡水潑人大溈即不
0794b03: 然問當時作麼生待云某甲當時如燈
0794b04: 影裏行先師肉猶暖在作這箇見解以
0794b05: 拄杖打下法堂免見孤他南院。續東禪
0794b06: 觀云扶南院門風還他風穴諸方往往道
0794b07: 伊肯這僧殊不知這僧被伊推在萬丈坑
0794b08: 裏。
0794b09: 太行山禪房院克禪師因興化一日云克
0794b10: 維那不久為唱導之師師云不入者保
0795a01: 社化云會了不入不會不入師云總不與麼
0795a02: 化便打乃云克維那法戰不勝罰錢五貫
0795a03: 設饡飯一堂至明日興化自白槌云克維
0795a04: 那法戰不勝不得喫飯即便出院。
0795a05: 雪竇顯云克要承嗣興化罰錢出院且
0795a06: 致須索取這一頓棒始得且問諸人棒
0795a07: 既喫了作麼生索得雪竇要斷不平之事
0795a08: 今夜與克雪屈以拄杖一時打散。黃
0795a09: 龍南云克失錢遭罪有理難伸興化以
0795a10: 剛決柔未足觀也。雲云路遙知馬
0795b01: 力歲久辨人心。溈山云興化令雖行
0795b02: 大似以勢欺人克一期輸機爭奈千古
0795b03: 聲光不墜且道利害在甚處若不沙經
0795b04: 久戰揭天犪鼓喪紅塵。
0795b05: 續白雲端云叢林自古至今盡道克知
0795b06: 恩方解報恩恁麼說話可謂埋沒古人土
0795b07: 上加泥且作麼生見得克維那要會麼
0795b08: 雖為興化燒香要且自熏天炙地。雲居
0795b09: 舜云大冶精金應無變色其奈興化令行
0795b10: 太嚴不是克維那也大難承當若是如
0796a01: 今汎汎之徒轉面皮多少時也。徑山
0796a02: 杲云雲居拗曲作直妙喜道要作臨濟烜
0796a03: 赫兒孫直須轉面皮始得。天童華云
0796a04: 大小雪竇與克維那雪屈要且無合殺
0796a05: 資壽尼妙總云重賞之下必有勇夫。
0796a06: 守廓侍者因華嚴上堂云今日賜卿無畏若
0796a07: 是臨濟德山高亭大愚鳥窠船子兒孫不用
0796a08: 如何若何便請單刀直入華嚴與證據師
0796a09: 便出作禮起便喝嚴亦喝師又喝嚴又喝師
0796a10: 禮拜起云大眾看這漢一場敗闕又喝一喝
0796b01: 拍手歸眾華嚴歸方丈時風穴為維那上去
0796b02: 問訊嚴云浙客耐這守廓今日把老僧扭
0796b03: 勢如今集眾打一頓出穴云他遲況是
0796b04: 和尚言過道單刀直入豈不是言過他是臨
0796b05: 濟兒孫本分與麼作用嚴方息怒穴下來與
0796b06: 師說前來事意師云著甚來由勸這老漢
0796b07: 我未問前早要棒喫得我這話行如今不打
0796b08: 我搨我這話不行穴云此話巳行也。
0796b09: 師到鹿門一日後架見楚和尚與數僧道話
0796b10: 次鹿門下來問楚和尚終日披披搭搭作
0797a01: 什麼楚云和尚見某甲披披搭搭那門便喝
0797a02: 楚亦喝兩家總休去師云諸上座看這兩
0797a03: 箇瞎漢隨後便喝門歸方丈令侍者請師
0797a04: 上來云老僧適來共楚闍黎主相見什麼
0797a05: 處敗闕師云轉見病深門云老僧自見興化
0797a06: 來便會也師云和尚到興化時某甲為侍者
0797a07: 記得與麼時語門云請舉看師遂舉興化問
0797a08: 和尚甚處來和尚云遊五臺山來興化云還
0797a09: 見文殊麼和尚便喝興化云我問還見文
0797a10: 殊又惡發作什麼和尚又喝興化不語和尚
0797b01: 作禮興化至明日教某甲喚和尚待問和尚
0797b02: 和尚早去也興化上堂云看這箇僧檐一
0797b03: 斷貫索向南去也巳後也道見興化來師
0797b04: 云今日公案恰似與麼時底門云興化當時
0797b05: 為甚無語師云知和尚不會主語所以不
0797b06: 語明日教某甲喚和尚擬待持論和尚早去
0797b07: 了也鹿門明日特為煎茶晚告眾云夫
0797b08: 學龍象直須子細入室決擇不得容易綽得
0797b09: 箇語便以為極則道我靈利只如山僧當初
0797b10: 見興化時認得箇動轉底見人道一喝兩喝
0798a01: 便休以為佛法也今日被明眼人覷破成
0798a02: 一場笑具圖箇什麼只為我慢無明不能迴
0798a03: 轉親近上流得明眼道人不惜身命對眾
0798a04: 出來為鹿門老漢證據實謂此恩難報何故
0798a05: 興化云直饒喝得興化上三十三天撲
0798a06: 下來一點氣也無地甦息起來向道
0798a07: 未在何故如此興化未曾向紫羅帳裏撒真
0798a08: 珠與諸人在乾虛空裏胡喝亂喝作什麼
0798a09: 真謂藥石之言道流難信如今直須明辨取
0798a10: 豈不慶快平生學事畢。
0798b01: 師曾問德山從上諸聖向什麼處去山云作
0798b02: 麼作麼師云點飛龍馬跛鱉出頭來山休
0798b03: 去明日浴出師過茶與山山撫師背一下云
0798b04: 昨日公案作麼生師云這老漢今日方始瞥
0798b05: 地。
0798b06: 雪竇顯云然精金百鍊須要本分鉗鎚德
0798b07: 山既以巳妨人這僧還同受屈以拄杖畫
0798b08: 一畫云適來公案且致從上諸聖什麼處
0798b09: 去大眾擬議一時出。黃龍南云德山
0798b10: 持聾作啞雖然暗得便廓公掩耳偷鈴
0799a01: 爭奈傍觀者哂。溈山云若不登龍門
0799a02: 焉知滄海寬直饒浪激千尋爭奈龍王不
0799a03: 顧。
0799a04: 續雲居元云大凡一一主須是知音同
0799a05: 死同生方堪受敵廓侍者獨立於懸崖石
0799a06: 上身倒捋虎鬚周金剛安坐於大海波
0799a07: 心背手逆擒鱗角在檀特山前列陣向占
0799a08: 波國裏爭鋒分明有輸有嬴且道誰得誰
0799a09: 失請諸人斷看。靈隱嶽云前面是懸崖
0799a10: 萬仞後面是觸刃當鋒如何入得德山門。
0799b01: 際上座嗣克符道者到洛京因朱行軍設齋入堂
0799b02: 內顧視上下云直下是與麼行香口不住道
0799b03: 至師前師云直下是箇什麼軍便喝師云行
0799b04: 軍幸是會佛法人惡發作麼軍云喚作惡發
0799b05: 即不得師便喝軍云在不疑之地師又喝
0799b06: 行軍齋了請師說話僧錄云啟行軍適來爭
0799b07: 容得這僧喝太甚無禮軍云若是諸人喝
0799b08: 某甲有在錄云某甲一隊紫布袋不會須
0799b09: 是他暉長老始得師云若是南禪長老未夢
0799b10: 見在。
0800a01: 續天童華云行軍拈出倚天長這僧披
0800a02: 襟敢衝白刃雖然兩不相傷爭奈二俱弄
0800a03: 險。教忠光云朱行軍傍若無人這僧
0800a04: 行奪市雖然在不疑之地爭奈二俱失
0800a05: 利且道甚處是失利處喝一喝。
0800a06: 南嶽下第七世
0800a07: 郢州興陽清讓禪師嗣芭蕉清僧問大通智勝佛
0800a08: 十劫坐道場佛法不現前不得成佛道時如
0800a09: 何師曰其問甚諦當僧云既是坐道場為什
0800a10: 麼不得成佛道師曰為伊不成佛。
0800b01: 郢州興陽歸靜禪師嗣西院明初西院便問擬
0800b02: 問不問時如何院便打師良久院云若喚
0800b03: 作棒則眉鬚墮落師於言下契悟。
0800b04: 保福展云雖然如是眉毛有幾莖。
0800b05: 續開福寧云諸禪德還知麼這僧有
0800b06: 虎之機西院不覺投他深若人辨得親
0800b07: 佩毗盧印當陽捋虎鬚其如見解未圓棒
0800b08: 頭有眼明如日要識真金火裏看。
0800b09: 汝州風穴延沼禪師嗣南院顒在郢州衙內陞座
0800b10: 云祖師心印狀似鐵牛之機去即印住住即
0801a01: 印破只如不去不住印即是不印即是時有
0801a02: 盧陂長老出問某甲有鐵牛之機請師不搭
0801a03: 印師云慣釣鯨鯢澄巨浸嗟蛙步泥沙
0801a04: 盧陂佇思師喝云長老何不進語陂擬議師
0801a05: 打一拂子云還記得話頭麼試舉看陂擬開
0801a06: 口師又打一拂子牧主云佛法元來與王法
0801a07: 一般師云太守見箇什麼道理牧主云當斷
0801a08: 不斷返招其亂師便下座。
0801a09: 師初到南院便問入門須辨主端的請師分
0801a10: 一本分上一句作主家語院以左手拍膝一下師便喝院
0801b01: 以右手拍膝一下師亦喝院舉左手云這箇
0801b02: 且從闍黎舉右手云這箇作麼生師云瞎院
0801b03: 遂拈拄杖師云作什麼奪棒打和尚莫言
0801b04: 不道院擲下拄杖云今日被這黃面浙子鈍
0801b05: 置一上師云大似持不得詐道不飢院云
0801b06: 闍黎莫曾到此間麼師云是何言歟院云好
0801b07: 好借問師云也不得放過院云且喫茶。
0801b08: 續靈隱嶽云嗄也甚奇怪一箇禿苕一
0801b09: 箇破糞箕榼堆頭也用得著未免鈍置
0801b10: 門風若據令而行總欠一著。
0802a01: 師上堂云若立一塵家國興盛野老顰蹙不
0802a02: 立一塵家國喪亡野老安怗於此明得闍黎
0802a03: 無分全是老僧於此不明老僧即是闍黎闍
0802a04: 黎與老僧亦能悟天下人亦能迷天下
0802a05: 人要識闍黎麼左邊拍一拍云這裏即是要
0802a06: 識老僧麼右邊拍一拍云這裏即是。
0802a07: 雲門偃云這裏即易那裏即難。瑯覺
0802a08: 云杓卜聽虛聲。
0802a09: 續白雲端云大眾立即是不立即是良久
0802a10: 云心不負人面無慚色拍禪一下。
0802b01: 五祖演舉了云山僧即不然若立一塵法
0802b02: 堂前草深一丈不立一塵錦上鋪花何也
0802b03: 不見道九九八十一窮漢受罪畢纔擬展
0802b04: 眠蚊蟲獦蚤出。天童華云大小風穴
0802b05: 不會轉身句。靈隱嶽云大小風穴醋氣
0802b06: 猶在何故始作翕如也縱之純如也皦如
0802b07: 也繹如也以成喝一喝。
0802b08: 師示眾云昔世尊以青蓮目顧視迦葉正當
0802b09: 與麼時且道說箇什麼若道不說而說又是
0802b10: 埋沒先聖且道說箇什麼念法華便下去侍
0803a01: 者入室請益云念法華為甚不祗對和尚師
0803a02: 云念法華會也次日念法華與真園頭同上
0803a03: 侍次師云作麼生是世尊不說說真園頭云
0803a04: 鵓鳩樹頭鳴意在麻畬裏師云作許多癡
0803a05: 福作什麼何不體究言句又問念法華作
0803a06: 麼生念云動容揚古路不墮悄然機師云
0803a07: 何不看念法華下語。
0803a08: 師因僧問語默涉離微如何通不犯師云常
0803a09: 憶江南三月裏鷓鴣啼處百花香。
0803a10: 雪竇顯云曾有人問我對他道劈腹剜心
0803b01: 又且如何復云因風吹火別是一家傷鱉
0803b02: 恕龜必應有主。溈山秀云江南佳景誠
0803b03: 合如之千載觀光添人性儻或不來
0803b04: 年更有新條在惱亂春風卒未休。
0803b05: 續鼓山珪云且道是犯不犯。南華昺云
0803b06: 風穴入林不動草入水不動波眼睛裏倒
0803b07: 卓須彌眉毛裏橫安世界畢竟落在甚處
0803b08: 只許老胡知不許老胡會。雲居元云且
0803b09: 喜天下太平西禪需舉雪竇語了云二老
0803b10: 漢一人如三春和煦一人如雪上加霜雖
0804a01: 則來機不昧縱奪可觀其奈未出這僧所
0804a02: 問曾有僧問祥雲向伊道泥牛吼處千花
0804a03: 秀木馬嘶時萬木秋復云師子頻申象王
0804a04: 迴顧三千年後和泥合水莫道見祥雲來。
0804a05: 東林顏舉雪竇語了云大眾還會麼寰中
0804a06: 天子塞外將軍令。
0804a07: 師問懷本上座云有事借問得麼本云不可
0804a08: 惜口去也師云不惜口即道本擬議師便打
0804a09: 又問第二人莫道得麼僧云道什麼師又打
0804a10: 又問第三人云三人同行必有我師作麼生
0804b01: 是我師僧云見禮次師亦打云過這邊立
0804b02: 復云將頭不猛累三軍瞎漢堂去本至
0804b03: 明日上堂頭親近云某甲夜來有甚麼過便
0804b04: 蒙賜棒師云要會麼以手左邊一拍云這
0804b05: 裏是祖師意以手右邊一拍云這裏是教意
0804b06: 還會麼本不肯便去後到橋安上座處舉
0804b07: 前話安云風穴棒折那本云上座臂終不
0804b08: 向外曲安云會風穴道這裏是祖意教意
0804b09: 麼非唯不會直饒白兆老口赫赤地教他
0804b10: 舉也舉不得。
0805a01: 南嶽下第八世
0805a02: 汝州廣慧真禪師嗣風穴沼因風穴問會昌沙汰
0805a03: 時護法善神向什麼處去師云常在闤闠中
0805a04: 要且無人見穴云徹也。
0805a05: 續徑山杲云汝道風穴自徹也未。
0805a06: 汝州首山省念禪師亦住寶因拈竹篦示眾云
0805a07: 汝諸人若喚作竹篦則觸不喚作竹篦則背
0805a08: 汝諸人且喚作什麼葉縣省和尚在會下乃
0805a09: 近前掣得折作兩截拋向下云是什麼
0805a10: 師云瞎縣便設禮。
0805b01: 師問僧與麼來者是什麼人僧云問者是阿
0805b02: 誰師云老僧僧便喝師云向道是老僧又
0805b03: 惡發作麼僧又喝師云恰遇棒不在手僧云
0805b04: 草賊大敗師云今日又似得便又似落便
0805b05: 。
0805b06: 南嶽下第九世
0805b07: 隋州智門罕禪師嗣首山念因為北塔僧使點茶
0805b08: 次師乃起自揖僧使近上座僧使云鷂子頭
0805b09: 上爭敢安巢師云棒上不成龍隨後打一坐
0805b10: 具僧使茶後近前云適來成觸忤和尚師
0806a01: 云江南杜禪客覓什麼第二。
0806a02: 汝州仁王評禪師問首山如何是佛法大意
0806a03: 山便喝師便禮拜山拈棒師云和尚勿世界
0806a04: 那山擲下棒云明眼人難瞞師云草賊大敗
0806a05: 并州三交嵩禪師問僧是迦葉門前客祇
0806a06: 園會裏人僧云今日特來禮拜和尚師云洎
0806a07: 合不問闍黎僧便喝師云錯僧又喝師云放
0806a08: 三十棒僧云許和尚具一隻眼師云喫棒
0806a09: 了呈。
0806a10: 師問僧甚處來僧云潞府師云潞府米作麼
0806b01: 價僧云和尚試道看師云不解作客勞煩主
0806b02: 人庫下喫茶去。
0806b03: 潭州神鼎諲禪師舉南泉道我十八上便解
0806b04: 作活計趙州道我十八上便解破家散宅師
0806b05: 云道破家散宅底好解作活計底好初心
0806b06: 底人且取前語久先德直須破家散宅更
0806b07: 有一言萬里崖州。
0806b08: 襄州石門蘊禪師曾到大陽延和尚處陽
0806b09: 問近離甚處師云襄州陽云作麼生是不隔
0806b10: 底句師云和尚住持不易陽云且坐喫茶師
0807a01: 便眾去侍者問和尚適來新到祗對和尚
0807a02: 住持不易和尚為甚教且坐喫茶陽云我獻
0807a03: 他新羅附子他酬我舶上茴香自去問他
0807a04: 有語在侍者請喫茶問師意旨如何師云真
0807a05: 金不博。
0807a06: 汝州葉縣省禪師問僧云日暮投林朝離何
0807a07: 處僧云某甲不曾學禪師云生身入地獄。
0807a08: 明教寬代云鑰在和尚手裏。
0807a09: 師因僧問諸餘即不問如何是今日施設師
0807a10: 云有瞎驢漢在僧云與麼則打鼓弄琵琶
0807b01: 師云捺冑放屁聲。
0807b02: 雲云然則一期倚勢欺人其奈事不
0807b03: 孤起葉縣老人失一隻眼還有人檢點
0807b04: 得出麼若檢點得出雲分半院與
0807b05: 若檢點不得良久云橫按鏌全正令太
0807b06: 平寰宇斬癡頑。
0807b07: 師問僧近離甚處僧云襄州師拽童子摑一
0807b08: 摑便喝出去或曰首山。
0807b09: 汾州善昭禪師示眾云識得拄杖子行事
0807b10: 畢。
0808a01: 雲拈拄杖云這箇豈不是拄杖那箇
0808a02: 是行事復云楖橫挑不顧人直入
0808a03: 千萬去。溈山乃拈拄杖云這箇
0808a04: 是拄杖子那箇是行事直饒向這裏見
0808a05: 得於衲僧門下只是脫白沙彌若也不識
0808a06: 且向三家村裏東卜西卜忽然卜著也不
0808a07: 定。
0808a08: 續泐潭澄云識得拄杖子入地獄如箭射。
0808a09: 靈隱嶽云汾陽雖是開口見膽未免落在
0808a10: 第二頭驀拈拄杖云這箇不得喚作拄杖
0808b01: 子漆桶。
0808b02: 南嶽下第十世
0808b03: 楊億侍郎見廣慧璉問廣慧云承和尚有言一切
0808b04: 罪業皆因財寶所生勸人於寶而況南
0808b05: 閻浮提眾生以財為命邦國以寶聚人教
0808b06: 中有財法二施何得勸人於財寶慧云旛
0808b07: 竿頭上鐵龍頭侍云海壇馬子似驢大慧云
0808b08: 楚雞不是山鳳侍云佛滅二千年比丘少
0808b09: 愧。
0808b10: 侍郎因慈明為唐明長老馳書至侍云對面
0809a01: 不相識千里同風慈明云某甲奉院門請
0809a02: 侍云真箇謾語明云前月離唐明侍云適來
0809a03: 悔伸一問明云作者侍便喝明云恰是侍又
0809a04: 喝明以手面前畫一畫侍吐舌云龍象龍象
0809a05: 明云是何言歟侍喚客司點茶元來是自家
0809a06: 屋裏人明云也不消得喫茶了侍又問如何
0809a07: 是上座為人一句明云切侍云長裙新婦拖
0809a08: 泥走明云誰得似學士侍云作家作家明云
0809a09: 放三十棒侍以手拍膝云這裏是甚所在
0809a10: 明拍手一下云也不得放過侍乃呵呵大笑
0809b01: 侍郎又問專使還記得唐明當初悟底因緣
0809b02: 麼明云也曾親見舉來侍云請不慈悲明
0809b03: 便舉昔有僧問首山如何是佛法大意山云
0809b04: 楚王城畔汝水東流侍云只如楚王城畔汝
0809b05: 水東流意旨如何明云水上挂燈毬侍云與
0809b06: 麼則孤負他古人去也明云侍郎疑則別
0809b07: 侍云三蝦飛上天明云一任跳侍乃
0809b08: 大笑。
0809b09: 侍郎因慈明住旬日乃辭侍云某甲有一句
0809b10: 語寄與唐明得也無明云明月照見夜行人
0810a01: 侍云不相當明云更深由自可日午始愁
0810a02: 人侍云開寶寺前金剛為甚數日汗出明云
0810a03: 知侍云上座臨行豈無為人底句明云重疊
0810a04: 關山路侍云與麼則某甲隨上座去唐明也
0810a05: 明噓一聲侍云真師子兒大師子吼明云放
0810a06: 過又扶來侍云適來失躂倒又得家童扶
0810a07: 起明云有什麼了期侍呵呵大笑。
0810a08: 都尉李文和公諱遵勗見石門禪師因肅國大長公
0810a09: 主生辰就宅命谷隱石霜葉縣三大禪師演
0810a10: 法末當葉縣禪師始登座以拄杖就膝拗折
0810b01: 擲地便下座文和公笑曰老作家手終別
0810b02: 縣云都尉亦不得無過。
0810b03: 都尉臨薨時膈胃熱因尼道堅就枕問云
0810b04: 都尉眾生見劫盡大火所燒時切要照管主
0810b05: 人公尉云大師與我煎一服藥來尼無語尉
0810b06: 云這師姑藥也不會煎投枕而去。
0810b07: 都尉問慈明禪師云我聞西河有金毛師子
0810b08: 是不明云都尉甚處得這消息來尉便喝明
0810b09: 云野犴鳴尉又喝明云恰是尉乃拍手呵呵
0810b10: 大笑明過數日乃辭都尉問如何是臨行一
0811a01: 句明云好自將息尉云與麼則不異諸方也
0811a02: 明云都尉見處又作麼生尉云放三十棒
0811a03: 明云與麼則專為流通去也尉喝一喝拍手
0811a04: 一下明云瞎尉云好去明云諾諾。
0811a05: 都尉因堅上座來辭次尉問云近離上黨得
0811a06: 中都方接麈談遽迴虎錫指雲屏之翠嶠
0811a07: 訪雪嶺之清流未審此處彼處的的事作麼
0811a08: 生堅云利拂開天地靜霜刀纔舉斗牛寒
0811a09: 尉云恰值今日耳聵堅云一箭下雙鵰尉云
0811a10: 上座為什麼著鞋睡堅以衣袖一拂尉低頭
0811b01: 云今日可謂降伏也堅云普化出僧堂。
0811b02: 靳州龍華曉愚禪師嗣汾州昭到五祖戒和尚處
0811b03: 戒問不落脣吻一句作麼生道師云老老大
0811b04: 大話頭也不照顧戒便喝師亦喝戒拈棒師
0811b05: 拍手下去戒云闍黎闍黎且住話在師將坐
0811b06: 具搭肩上更不迴首直出去。
0811b07: 湖州天聖泰禪師時謂泰河東到瑯問云埋
0811b08: 兵掉未是作家匹馬單槍便請相見師指
0811b09: 云將頭不猛帶累三軍打一坐具師亦
0811b10: 打一坐具接住云適來一坐具是山僧令
0812a01: 行上座一坐具落在什麼處師云伏惟尚饗
0812a02: 托開云五更侵早起更有夜行人師云賊
0812a03: 過後張弓云且坐喫茶。
0812a04: 舒州海會山齊舉禪師曾到瑯乃問上
0812a05: 座近離甚處師云浙江云船來陸來師云
0812a06: 來云在甚處師云步下云不涉程
0812a07: 途一句作麼生道師云杜撰長老如麻似粟
0812a08: 便下去乃問侍者此是什麼人者云舉上
0812a09: 座云莫是舉師叔麼當時先師教我尋見
0812a10: 伊遂親下堂問上座莫便是舉師叔莫某
0812b01: 甲適來相觸忤師便喝復問長老甚時到汾
0812b02: 州云恁麼時師云我在浙江時早聞名
0812b03: 元來見解秪如此何得名播寰海乃作禮。
0812b04: 舒州瑯覺禪師一日陞堂有僧出畫一圓
0812b05: 相師乃打云道道僧云不道不道師又打云
0812b06: 道道僧云三世諸佛不離於此師又打喚維
0812b07: 那抽單出院師陞座以手指僧云大眾
0812b08: 比丘犯波逸提山僧入地獄。
0812b09: 潭州石霜楚圓禪師冬日牓示僧堂前作此
0812b10: 相。
0813a01: 　　
0813a02: 　　若人識得不離四威儀中
0813a03: 首座一見乃謂眾云和尚今日放。
0813a04: 師問顯英首座近離甚處座云金鑾夏在甚
0813a05: 處座云金鑾去夏在甚處座云金鑾前夏在
0813a06: 甚處座云金鑾先前夏在甚處座云和尚何
0813a07: 不領話師云我也不會勘得教庫下供過
0813a08: 奴子來勘且點一茶與濕口。
0813a09: 師問僧近離甚處僧以手向面前畫一畫師
0813a10: 云是何言歟僧便喝師云作什麼僧拍手一
0813b01: 下便行師云瞎漢亂做作什麼以坐具直打
0813b02: 下法堂。
0813b03: 師問僧近離甚處僧云雲過青山綠師云著
0813b04: 忙作什麼僧云鴈過水聲凄師便喝僧亦喝
0813b05: 師便打僧亦打師云看這瞎漢本分打出三
0813b06: 門外念是新到且坐喫茶去。
0813b07: 師或時方丈內安一盆水上劄一口下面
0813b08: 著一緉草鞋膝上橫按拄杖入門便指擬議
0813b09: 便打有本小差。
0813b10: 續天童華云我當時若見便去左耳邊低
0814a01: 聲地下一轉語待他貪觀天上與一指
0814a02: 擬議便斬驀拈拄杖下座大眾一時
0814a03: 趕散。
0814a04: 師在眾時到芝和尚寮芝坐間開合子燒香
0814a05: 次師問作麼生燒芝便放香罏中燒師云訝
0814a06: 郎當漢又恁麼去也。
0814a07: 南嶽下第十一世
0814a08: 袁州楊岐會禪師嗣慈明圓因慈明忌日至真前
0814a09: 以兩手捏拳向頭上作角勢次以坐具畫一
0814a10: 畫復畫一圓相方乃燒香次作女人拜首座
0814b01: 云休捏怪師云首座作麼生座云和尚捏怪
0814b02: 師云兔子喫牛。
0814b03: 洪州翠巖可真禪師在歸宗南和尚會為首
0814b04: 座時歸宗問承首座常將女子出定語為人
0814b05: 是不師云無宗云奢時不儉儉時不奢為甚
0814b06: 道無師云若是本分衲僧也少他鹽醬不得
0814b07: 宗迴首喚侍者報典座明日只白粥。
0814b08: 師一日見堂中首座不喫食令侍者去問訊首座
0814b09: 至晚間自上方丈陳謝師云法身不安色身不安
0814b10: 座云早來承侍者相問師云泥裏洗土塊座云和
0815a01: 尚常用此機師云夜來天帝釋冠子為什麼落地
0815a02: 座無對師云南山起雲北山下雨遂喝出。
0815a03: 師因黃國博問百丈華長老既是百丈為什
0815a04: 麼短小華云今日好天晴黃不契請師
0815a05: 代語結緣師云但問將來黃再問師云須彌
0815a06: 南畔把手同行黃佇思問意旨如何師云
0815a07: 蚊子上鐵牛黃又佇思云不會請和尚為某
0815a08: 甲說師云離妻子來老僧為說黃云
0815a09: 秪如和尚還行得麼師云上藍寺裏送客一
0815a10: 日行百十遭。
0815b01: 洪州黃龍南禪師住歸宗日因化主迴陞座
0815b02: 示眾云有五種不易一施者不易二化者不
0815b03: 易三變生為熟者不易四端坐喫者不易且
0815b04: 道第五不易是什麼人良久云便下座時
0815b05: 翠巖真和尚為首座藏主續問第五不易是
0815b06: 誰真云腦後見腮莫與往來。
0815b07: 右南嶽下至一十一世共二百四十八人
0815b08: 見錄機緣總五百五十三則餘俟好事者
0815b09: 採摭續之。
0815b10: 宗門要續集卷第十
0816a01: 音釋
0816a02: 薄邁切吹火韋囊也。溈俱為切。時及切。搯乞洽切。鏌
0816a03: 鏌末各切音耶鏌名。籠都切韓犬也。陳知切。拶于葛
0816a04: 切逼拶也。捋力活切手捋也。犪渠龜切似牛一角皮可冒鼓。普火切不
0816a05: 可也。搊楚尤切手搊也。租切也。鯢研奚切鯨鯢魚名。陟扇
0816a06: 切馬土浴也。顰蹙顰毗切蹙子六切顰蹙眉攢也。獦音葛。畬詩車
0816a07: 切田也。蘇到切狂貌。屁匹棄切氣下泄也。楖楖音即音栗
0816a08: 楖木名。泐歷德切。拗於絞切手拉也。膈各核切膈也。緉力讓切履
0816a09: 兩枚也。捏乃結切握也。
