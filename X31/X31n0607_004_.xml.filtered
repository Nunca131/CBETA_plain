0258b15: 
0258b16: 妙法蓮華經科註卷第四
0258b17: 
0258b18: 姚秦三藏法師　鳩摩羅什奉　詔譯
0258b19: 上天竺講寺住山比丘　一如　集註
0258b20: 妙法蓮華經五百弟子受記品第八
0258b21: 此品具記千二百聲聞而品題但標五百者五
0258b22: 百得記名同五百口陳領解故以標品耳妙樂云
0258b23: 先標五百故須作受字謂受如來之記也。△二後
0258b24: 兩品授記二初五百弟子受記品授千二百記二
0258c01: 初授滿願記二初敘默領解二初敘得解歡喜二
0258c02: 初敘得解之由四初聞法譬開三顯一。
0258c03: 爾時富樓那彌多羅尼子至隨宜說法。
0258c04: 聞是智慧即領方便火宅中兩處顯實方便隨宜
0258c05: 說法即領兩處開權也。△二聞授五大弟子記。
0258c06: 又聞授諸大弟子阿耨多羅三藐三菩提記。
0258c07: 諸大弟子指身子及四大弟子領開權授菩提記
0258c08: 即領顯實也。△三聞宿世因緣之事。
0258c09: 復聞宿世因緣之事。
0258c10: 聞化城品宿世因緣即領顯實也。△四聞佛力觀
0258c11: 久若今。
0258c12: 復聞諸佛有大自在神通之力。
0258c13: 如來三達無礙觀彼久遠猶若今日即是大自在
0258c14: 神通之力斥異二乘止齊八萬即領開權也。△二
0258c15: 敘得解歡喜二初明內解歡喜。
0258c16: 得未曾有心淨踊躍。
0258c17: 由昔未聞開權顯實而今得聞故言得未曾有除
0258c18: 保證涅槃之愛斷破塵沙無明別惑故言心淨開
0258c19: 佛知見是故踊躍。△二明外形恭敬。
0258c20: 即從座起到於佛前至瞻仰尊顏目不暫捨。
0258c21: 得解由佛故起恭敬也。△二敘默念領解二初正
0258c22: 明默念領解。
0258c23: 而作是念世尊甚奇特至於佛功德言不能宣。
0258c24: 上二周身子等得悟皆發言領解此何默念身
0259a01: 子等為下根未悟事須彰言勸動今下根已巳悟無
0259a02: 所勸動故默念不言世尊甚奇特所為希有者即
0259a03: 是領實智隨順七種方便根性而為說法即是領
0259a04: 權智乃領方便品中開權顯實也拔出眾生處處
0259a05: 貪著乃領火宅中開權顯實也我等於佛功德言
0259a06: 不能宣乃領藥草喻中如來有無量功德迦葉等
0259a07: 四大弟子說不能盡即是領所不及今富樓那意
0259a08: 謂四大弟子聞火宅譬具領如來五時施化及法
0259a09: 身地鑑機等事如來猶斥其領所不及我今聞此
0259a10: 雖欲領會豈能逾於四大弟子當知所領之外不
0259a11: 及處多是故亦云言不能宣既云言不能宣亦是
0259a12: 念所不及也。△二默求發請記。
0259a13: 唯佛世尊能知我等深心本願。
0259a14: 我等者通念請發諸人也深心是本今現作是
0259a15: 本願者大慈誓願也大慈下化故我為誓下求
0259a16: 作佛故我有願請上求即是求記請說下化即求
0259a17: 發又從深心故明其三世助佛宣化從本願故
0259a18: 即與授記。△二如來述記二初長行二初述本
0259a19: 三初就釋迦世行因發三初舉示其人。
0259a20: 爾時佛告諸比丘汝等見是富樓那彌多羅尼子不。
0259a21: 汝等見否有二意一見其為小否二見其本功
0259a22: 德否眾人但見為聲聞而不能知本是菩薩故
0259a23: 云見否。△二總標本二初標其。
0259a24: 我常稱其於說法人中最為第一。
0259b01: 標其為說法人中最為第一若非法身妙本無
0259b02: 以垂於第一勝昔來但言於中說法第一今
0259b03: 則不爾於無上法久得第一此舉以顯本也。△
0259b04: 二標其本。
0259b05: 亦常歎其種種功德。
0259b06: 標其本地福慧萬行法門故云種種本地既有種
0259b07: 種法門中何但為二乘耶此舉本以明也。△
0259b08: 三別釋本二初中助宣半滿之法。
0259b09: 精勤護持助宣我法至而大饒益同梵行者。
0259b10: 助宣我法者即是中助宣半滿之法也在鹿苑
0259b11: 為下根聲聞即是護持助宣三藏半滿之法
0259b12: 在方等示受彈呵即是護持助宣對半明滿之法
0259b13: 在般若即是護持助宣帶半明滿之法在法
0259b14: 華得悟即是護持助宣廢半明滿之法上文云我
0259b15: 常稱歎種種功德者即此意也本具權實功德而
0259b16: 於五味助佛調熟實行眾生豈非精勤助宣之
0259b17: 意也能於四眾示教利喜者分別半字教也具足
0259b18: 解釋者助宣滿字教也而大饒益者助佛饒益半
0259b19: 滿之眾生也同梵行者是中所化半滿之弟子
0259b20: 也。△二別述本地功德莫測。
0259b21: 自捨如來無能盡其言論之辯。
0259b22: 降佛已巳還七方便人不能知其本地之辯。△二約
0259b23: 過去世顯其本行。
0259b24: 汝等勿謂富樓那至常作佛事教化眾生。
0259c01: 言富樓那非直止於我所助宣半滿之法而於久
0259c02: 遠佛所亦復助宣半滿之法取今日助宣為發
0259c03: 取過去助宣為顯本顯本有二一遠本二近本遠
0259c04: 本冥邈為信良難故今但舉九十億近本言之有
0259c05: 宿命智能知近本故舉近以證遠令其生信護持
0259c06: 助宣即擬助宣半字之法佛之正法即擬助宣對
0259c07: 半明滿之法又於空法明了通達即擬助宣滯半
0259c08: 明滿之法四無礙智即四無礙辯以智在說故一
0259c09: 義無礙智知諸法義了了通達無滯二法無礙智
0259c10: 為知一切義故智慧通達諸法名字分別無滯三
0259c11: 辭無礙智所謂一切眾生殊方異語若一語二語
0259c12: 多語略語廣語女語男語過去未來現在語如是
0259c13: 等語言能令各各得解辯說無礙一切聞者悉解
0259c14: 其言說四樂說無礙智菩薩於一字中能說一切
0259c15: 字一語中能說一切語一法中能說一切法於所
0259c16: 說法皆是真實皆隨可度者而有所益所謂十二
0259c17: 部經八萬四千法藏隨一切眾生根性所樂聞法
0259c18: 而為說之聞者無厭由具神通之力故能隨佛壽
0259c19: 命脩清淨行於彼佛世既未發人皆謂之實是
0259c20: 聲聞不言是大菩薩也化無量眾生令立三菩提
0259c21: 者即是助宣廢半明滿之法如是助宣佛法者
0259c22: 與物結淨土緣耳若不與物結緣則菩薩成佛時
0259c23: 土穢無機可化故也。△三約三世佛所脩因行。
0259c24: 諸比丘富樓那亦於七佛至常勤精進教化眾生。
0260a01: 此亦例前助宣半滿之法利益大小機也七佛者
0260a02: 若依諸文所出一毗婆尸佛二尸棄佛三毗舍浮
0260a03: 佛四俱留孫佛五拘那含牟尼佛六迦葉佛七釋
0260a04: 迦牟尼佛此則以莊嚴劫千佛中後之三佛賢劫
0260a05: 千佛中初之四佛為七佛也若據今經釋迦自云
0260a06: 今於我所說法人中亦為第一則是以七佛為過
0260a07: 去釋迦為現在彌勒等佛為當來應指莊嚴劫中
0260a08: 後之四佛賢劫中初之三佛為過去七佛而諸文
0260a09: 中或以釋迦共前六佛為過去七佛者意恐劫章
0260a10: 經在釋迦滅後結集亦以釋迦為過去佛耳。△二
0260a11: 與授記七初明因圓。
0260a12: 漸漸具足菩薩之道。
0260a13: △二明果滿。
0260a14: 過無量阿僧祇劫當於此土至天人師佛世尊。
0260a15: △三明國淨五初明國大嚴淨。
0260a16: 其佛以恒河沙等至人天交接兩得相見。
0260a17: 地平如掌者經直云如掌不言手掌手掌不平則
0260a18: 非所引海底有石名掌此石無有一微塵許不平
0260a19: 當是類如海掌耳又賢劫經正明如佛手掌非引
0260a20: 同人掌也。△二明純是善道。
0260a21: 無諸惡道亦無女人一切眾生皆以化生無有婬欲。
0260a22: 無諸惡道者於中亦有差別不同若無女人必無
0260a23: 惡道或有女人亦無惡道者如阿佛國雖有女
0260a24: 人而無女事無量壽佛國二種俱無。△三明福慧
0260b01: 具足。
0260b02: 得大神通身出光明至一者法喜食二者禪悅食。
0260b03: 月藏經第九明法食喜食禪食經文總言法喜禪
0260b04: 悅別分應有三種差別妙樂云法食聞法也如安
0260b05: 養界下品生人在蓮華中常聞彌陀觀音說法喜
0260b06: 食者聞法歡喜正聞屬法食聞已巳為喜食禪食者
0260b07: 謂以禪法自資不須段食或可法即是喜。△四明
0260b08: 弟子眾多。
0260b09: 有無量阿僧祇千萬億至六通三明及八解脫。
0260b10: △五結功德成就。
0260b11: 其佛國土有如是等無量功德莊嚴成就。
0260b12: 月藏經第五明十善各十功德一不殺得十功德
0260b13: 者一於一切眾生得無所畏二於眾生得大慈心
0260b14: 三斷惡習業四少病五長命六非人所護七無惡
0260b15: 夢八無怨九不畏惡道十命終生善道後作佛時
0260b16: 國無害仗之具國人長壽乃至第十不邪見得十
0260b17: 功德一心性柔善乃至第十死生善道作佛時國
0260b18: 人正信是為無量功德莊嚴也。△四國劫名。
0260b19: 劫名寶明國名善淨。
0260b20: △五佛壽量。
0260b21: 其佛壽命無量阿僧祇劫。
0260b22: △六法住久。
0260b23: 法住甚久。
0260b24: △七供舍利。
0260c01: 佛滅度後起七寶塔滿其國。
0260c02: △二偈頌二初頌發二初總發諸聲聞五初
0260c03: 標難思之法。
0260c04: 爾時世尊欲重宣此義而說偈言。
0260c05: 諸比丘諦聽佛子所行道善學方便故不可得思議。
0260c06: 此標弟子為行難思已巳得垂之法。△二明垂
0260c07: 之由。
0260c08: 知眾樂小法而畏於大智是故諸菩薩作聲聞緣覺。
0260c09: △三明垂利益。
0260c10: 以無數方便化諸眾生類至漸當令作佛。
0260c11: 小欲者示求小乘也懈怠者示退大乘也以權行
0260c12: 引實行化諸眾生漸令作佛也。△四明內祕外現。
0260c13: 內秘菩薩行外現是聲聞至方便度眾生。
0260c14: 非但示為聲聞亦示作外道及三毒凡夫如身子
0260c15: 示瞋難陀示貪調達示癡皆其類也。△五明指略
0260c16: 抑廣。
0260c17: 若我具足說種種現化事眾生聞是者心則懷疑惑。
0260c18: △二別發滿願本二初頌顯過去本。
0260c19: 今此富樓那於昔千億佛至而自淨佛土。
0260c20: △二頌三世行因。
0260c21: 未來亦供養無量無數佛至成就一切智。
0260c22: △二頌授記四初頌因圓。
0260c23: 供養諸如來護持法寶藏。
0260c24: △二頌果滿。
0261a01: 其後得成佛號名曰法明。
0261a02: △三劫國名。
0261a03: 其國名善淨七寶所合成劫名為寶明。
0261a04: △四頌國淨。
0261a05: 菩薩眾甚多其數無量億至我今但略說。
0261a06: △二授千二百記三初念請。
0261a07: 爾時千二百阿羅漢至如餘大弟子者不亦快乎。
0261a08: 千二百人皆已巳得小乘果不為見思所惱故心自
0261a09: 在既聞三周說法又見記富樓那是故歡喜念欲
0261a10: 請記。△二與記二初長行三初總記千二百。
0261a11: 佛知此等心之所念至三藐三菩提記。
0261a12: △二別授憍陳如。
0261a13: 於此眾中我大弟子至天人師佛世尊。
0261a14: 陳如最初悟道居上座首故別與記妙樂云問若
0261a15: 其居首別記何不初周記耶答若約實行大小緣
0261a16: 別兩初各異身子最初結大緣故初周先悟陳如
0261a17: 先結小緣故初鹿苑先悟若約權行引物希向二
0261a18: 意各異垂之法不可一準。△三別授五百人。
0261a19: 其五百阿羅漢至盡同一號名曰普明。
0261a20: 迦留陀夷此云黑光亦云麤黑顏色黑而光故周
0261a21: 陀或云周利此云大路邊生佛本行經云其母隨
0261a22: 夫往他國久而有孕垂產思歸行至中路即誕其
0261a23: 子如是二度凡生二子乃以大小別之大即周陀
0261a24: 小即莎伽陀亦云槃陀伽亦云槃特此云小路邊
0261b01: 生問佛許千二百次第與記今何但記五百不見
0261b02: 千二百得記答此五百即千二百數頌中末後迦
0261b03: 葉汝已巳知等一行半總授七百故是千二百也。△
0261b04: 二偈頌二初記陳如及與五百。
0261b05: 爾時世尊欲重宣此義而說偈言。
0261b06: 憍陳如比丘至壽命劫多少皆如上所說。
0261b07: △二總授一切聲聞記。
0261b08: 迦葉汝已巳知五百自在者至汝當為宣說。
0261b09: 上二句結前五百已巳得記者次二句即頌七百故
0261b10: 云餘諸聲聞眾亦當復如是又次二句為不在此
0261b11: 會者令迦葉代為宣說故云其不在此會汝當為
0261b12: 宣說後持品中云我先總說一切聲聞皆已巳授記
0261b13: 正指今一行半偈非是止授七百聲聞也。△三領
0261b14: 解二初長行二初經家敘喜二初慶今得解故歡
0261b15: 喜二初明內心慶喜。
0261b16: 爾時五百阿羅漢於佛前得受記已巳歡喜踊躍。
0261b17: △二明外形恭敬。
0261b18: 即從座起到於佛前頭面禮足。
0261b19: △二愧昔不解故自責。
0261b20: 悔過自責。
0261b21: △二自陳領解二初法說二初悔得小為足。
0261b22: 世尊我等常作是念自謂已巳得究竟滅度。
0261b23: 此是悔責昔迷得小為足不知求大。△二責根鈍
0261b24: 難悟。
0261c01: 今乃知之。
0261c02: 此責根鈍始悟不早知之今知小非究竟大為真
0261c03: 實也。△二譬說二初略譬二初略舉譬況。
0261c04: 如無智者。
0261c05: △二釋無智意。
0261c06: 所以者何我等應得如來智慧而便自以小智為足。
0261c07: △二正譬二初開譬二初貧人醉酒譬三初親友
0261c08: 繫珠譬。
0261c09: 世尊譬如有人至繫其衣裏與之而去。
0261c10: 繫珠譬領上王子結緣也譬如有人者即二乘之
0261c11: 機也親友者昔日第十六王子也家即大乘教為
0261c12: 家也醉酒而臥者當時大機暫發無明暫伏以得
0261c13: 聞經內心微解如至親友家以無明重故還復迷
0261c14: 失如醉酒而臥醉有二義一重醉都不覺知二輕
0261c15: 醉微覺尋忘亦名不覺雖有二義終成繫珠如毒
0261c16: 鼓耳官事當行者明王子餘處機興逗緣往應故
0261c17: 云當行弘法化他此非私務故云官事無價寶珠
0261c18: 者一乘實相真如智寶也繫其衣裏者慚醜忍辱
0261c19: 能遮醜恚及防外惡即是外衣信樂之心內裹善
0261c20: 根即是內衣于時聞法微信樂欲即了因智願種
0261c21: 子也妙樂云真如智寶者此是約教乃以了因而
0261c22: 為繫珠教中詮理故云真如教是智用故云智寶
0261c23: 也。△二醉臥不覺譬。
0261c24: 其人醉臥都不覺知。
0262a01: 此領中間懈退不受大法也醉臥不覺知者無明
0262a02: 心重尋復不憶也。△三起已巳遊行譬。
0262a03: 起已巳遊行到於他國至若少有所得便以為足。
0262a04: 此領上中間接之以小受三乘化也善根欲發厭
0262a05: 苦求樂故云起已巳遊行無明覆解不知向本求大
0262a06: 乘衣食故言向他國求於小乘衣食若魔佛相望
0262a07: 生死魔界為他國佛法大小皆為本國就大小相
0262a08: 望小乘未免生死猶是他國大乘永免生死乃為
0262a09: 本國究竟還源也明背大乘國往小乘土不知從
0262a10: 珠取給而傭作自資獲一日價得少為足。△二親
0262a11: 友覺悟譬三初呵責。
0262a12: 於後親友會遇見之至何為衣食乃至如是。
0262a13: 此呵責譬上動執生疑也。△二示珠。
0262a14: 我昔欲令汝得安樂至以求自活甚為癡也。
0262a15: 此示珠譬宿世因緣也某年日月者指大通佛所
0262a16: 也。△三勸貿。
0262a17: 汝今可以此寶貿易所須常可如意無所乏短。
0262a18: 此勸貿譬得記作佛也妙樂云珠雖價直無數必
0262a19: 須貿易方有濟用了因內解雖復究竟必以宿種
0262a20: 易於現行以昔解一解一切解貿今現行一行一
0262a21: 切行珠體不竭貿易無窮故須更聽更修方顯寶
0262a22: 之功用如華嚴中得摩尼珠十種瑩治方能雨寶
0262a23: 解行相稱方堪佛記從是已巳後則具有寂滅忍衣
0262a24: 首楞嚴食自行化他無量眾寶無功用位彼此不
0262b01: 窮。△二合譬二初合貧人醉酒譬三初合親友繫
0262b02: 珠譬。
0262b03: 佛亦如是為菩薩時教化我等令發一切智心。
0262b04: △二合醉不覺知譬。
0262b05: 而尋廢忘不知不覺。
0262b06: △三合起已巳遊行譬。
0262b07: 既得阿羅漢道自謂滅度資生艱難得少為足。
0262b08: △二合親友覺悟譬三初合呵責。
0262b09: 一切智願猶在不失至汝等所得非究竟滅。
0262b10: △二合示珠。
0262b11: 我久令汝等種佛善根至而汝謂為實得滅度。
0262b12: △三合勸貿。
0262b13: 世尊我今乃知實是菩薩至甚大歡喜得未曾有。
0262b14: △二偈頌二初頌內心得解二初頌慶喜。
0262b15: 爾時阿若憍陳如等欲重宣此義而說偈言。
0262b16: 我等聞無上安隱授記聲歡喜未曾有禮無量智佛。
0262b17: △二頌悔責。
0262b18: 今於世尊前自悔諸過咎。
0262b19: △二頌自陳領解二初頌法說。
0262b20: 於無量佛寶得少涅槃分。
0262b21: 頌上得少為足。△二頌譬說二初頌略舉譬二初
0262b22: 頌略舉譬況。
0262b23: 如無智愚人。
0262b24: △二頌釋無智意。
0262c01: 便自以為足。
0262c02: △二頌正舉譬二初頌開譬二初頌捨寶不知。
0262c03: 譬如貧窮人往至親友家至有無價寶珠。
0262c04: 膳譬大通佛所先聞方便繫珠譬王子覆講後
0262c05: 結大緣妙樂云當知貧人本來先醉加蒙膳受
0262c06: 已巳而臥三教助道猶如膳更以異方便助顯第
0262c07: 一義也膳食已巳便消如方便教非究竟益往在
0262c08: 大通佛所未結大緣已巳前歷諸味中聞三教及
0262c09: 至王子覆講法華雖聞圓頓但成結緣如繫珠也。
0262c10: △二頌親友覺悟。
0262c11: 與珠之親友後見此貧人至五欲而自恣。
0262c12: △二頌合譬。
0262c13: 我等亦如是世尊於長夜至身心歡喜。
0262c14: 初一行頌上合譬中初繫珠譬我等無智下二句
0262c15: 頌上合譬中第二醉不覺知得少涅槃下二句頌
0262c16: 上合譬中第三起已巳遊行今佛覺悟下二句頌上
0262c17: 合譬中初呵責得佛無上下二句頌上合譬中示
0262c18: 珠我今從佛下一行頌上合譬中勸貿得記作佛
0262c19: 是故歡喜。
0262c20: 妙法蓮華經授學無學人記品第九
0262c21: 研真斷惑名為學真窮惑盡名無學三果四向研
0262c22: 修真理募求勝見故名為學阿羅漢果研理已巳窮
0262c23: 勝見已巳極無所復學故名無學此二千人或是學
0262c24: 人或是無學人同是一流一時受記同一名號故
0263a01: 別為一品也。△二授學無學人記品授二千人記
0263a02: 二初請記二初二人請二初默念得記。
0263a03: 爾時阿難羅羅而作是念至設得授記不亦快乎。
0263a04: △二發言請記二初引例。
0263a05: 即從座起到於佛前至唯有如來我等所歸。
0263a06: △二引望。
0263a07: 又我等為一切世間至我願既滿眾望亦足。
0263a08: 二人於佛最親時眾所望羅雲是佛子俗中親重
0263a09: 阿難持佛法藏道中親勝勝重兩人不蒙別記則
0263a10: 眾望不足也問若重若勝應同上流又如列眾二
0263a11: 人在多知識上數中獲記何意居下答總與千二
0263a12: 百記二人已巳同上流今更索別記耳。△二二千
0263a13: 請。
0263a14: 爾時學無學聲聞弟子二千人至住立一面。
0263a15: 二千請記但有默念引例二意同於二人故言如
0263a16: 阿難等願耳不發言請者非如二人親重親勝故
0263a17: 也。△二授記二初記二人二初記阿難五初長行
0263a18: 明脩因得果。
0263a19: 爾時佛告阿難汝於來世至所共讚歎稱其功德。
0263a20: 阿難為今佛侍者護持法藏於六十二億佛所亦
0263a21: 護法藏如今不異爾後方得菩提此自行修因得
0263a22: 果也教化二十千萬億菩薩等即果後化他令他
0263a23: 修因得果也。△二偈頌明修因得果。
0263a24: 爾時世尊欲重宣此義而說偈言。
0263b01: 我今僧中說至於此佛法中種佛道因緣。
0263b02: △三八千菩薩等生疑。
0263b03: 爾時會中新發意菩薩至而諸聲聞得如是決。
0263b04: 八千菩薩疑者通疑聲聞今日發心即蒙佛記國
0263b05: 淨若此何故昔於方等記諸菩薩無量劫行乃得
0263b06: 佛記。△四如來為發釋疑。
0263b07: 爾時世尊知諸菩薩至其本願如是故獲斯記。
0263b08: 佛因眾疑即為發釋疑阿難昔日與我同發大
0263b09: 心即是同學由我精進前超得佛由彼多聞猶故
0263b10: 持經為侍者本地如此今授妙記何足可疑。△
0263b11: 五明阿難顯本述歎。
0263b12: 阿難面於佛前自聞授記至爾時阿難而說偈言。
0263b13: 世尊甚希有至方便為侍者護持諸佛法。
0263b14: △二記羅雲二初長行。
0263b15: 爾時佛告羅羅至當得阿耨多羅三藐三菩提。
0263b16: △二偈煩。
0263b17: 爾時世尊欲重宣此義而說偈言。
0263b18: 我為太子時至安住於佛法以求無上道。
0263b19: 本是菩薩為小乘以覆本名為密行。△二授
0263b20: 二千三初長行。
0263b21: 爾時世尊見學無學二千人至正法像法皆悉同等。
0263b22: △二偈頌。
0263b23: 爾時世尊欲重宣此義而說偈言。
0263b24: 是二千聲聞至名聞普周漸入於涅槃。
0263c01: △三記喜。
0263c02: 爾時學無學二千人聞佛授記歡喜踊躍而說偈言
0263c03: 世尊慧燈明我聞授記音心歡喜充滿如甘露見灌。
0263c04: 中道種智之慧照徹三諦源底復能破諸眾生煩
0263c05: 惱惑暗故云慧燈明也。
0263c06: 妙法蓮華經法師品第十
0263c07: 此品明五種法師一受持二讀三誦四解說五書
0263c08: 寫大論明六種法師一信力故受二念力故持三
0263c09: 看文為讀四不忘為誦五宣傳為說聖人經書難
0263c10: 解須解釋今經合受持為一合解說為一開讀誦
0263c11: 為二足書寫為五別論受持書寫是自行解說是
0263c12: 化他通論若自軌五法則五種皆自行若教他五
0263c13: 法則五種皆化他自軌故通稱弟子化他故通稱
0263c14: 法師今從通義故稱法師品法者軌則也師者訓
0263c15: 匠也法雖可軌體不自弘通之在人故五種通經
0263c16: 皆得稱師舉法成其自行皆以妙法為師師於妙
0263c17: 法妙行成就故言法師又五種人能以妙法訓匠
0263c18: 於他舉法目師故稱法師凡多種解皆約圓教法
0263c19: 門而釋品也。○前三周是門正說領解受記竟
0263c20: 此下五品是門流通非止蔭益當時復欲津洽
0263c21: 來世故有五品流通法師寶塔兩品明弘經功深
0263c22: 福重流通未聞利益巨大達多一品引往弘經彼
0263c23: 我兼益以證功德深重持品八萬大士忍力成者
0263c24: 此土弘經新得記者他土弘經安樂行品外凡初
0264a01: 心欣斯勝福見聲聞畏憚經云若聲聞人聞是經驚疑怖畏等聞菩
0264a02: 薩擯辱持品云濁世惡比丘數數見擯出等顧己巳力弱無益自他便
0264a03: 生退沒佛為此人說安樂行依之法弘不慮危苦。
0264a04: △三五品門流通四初法師寶塔兩品明弘經
0264a05: 功深福重流通未聞益大二初法師品二初長行
0264a06: 偈頌歎美五種法師能持法人二初稟道弟子門
0264a07: 功深福重二初佛世弟子二初揀出其人類。
0264a08: 爾時世尊因藥王菩薩至求辟支佛者求佛道者。
0264a09: 初因藥王告八萬者因者憑寄也欲以妙法憑寄
0264a10: 藥王使其領受告語八萬皆流通也汝見是大眾
0264a11: 等者的示持經得福之人也妙樂云本託藥王因
0264a12: 茲告餘此流通初先告八萬大士者大論云法華
0264a13: 是秘密付諸菩薩如下涌出品召於下方尚待本
0264a14: 眷屬驗餘人未堪也。△二揀出得記緣。
0264a15: 如是等類咸於佛前至當得阿耨多羅三藐三菩提。
0264a16: 若於佛前當機妙悟者是多聞深解五百及二千
0264a17: 是也此等皆已巳現前與總別記竟今所揀者乃是
0264a18: 八部四眾三乘之類故言如是等類咸於佛前者
0264a19: 明其時節值佛在座也一句一偈者聞法極少也
0264a20: 乃至一念者時節最促也隨喜者自未有行但隨
0264a21: 喜其法及隨喜其人也皆與記當得菩提者明其
0264a22: 聞極少時極促隨喜之功遂得佛果何況具足得
0264a23: 聞盡形受持五種流通三業供養聞少解淺者尚
0264a24: 記況復多深以少況多普廣若此下周既爾中上
0264b01: 亦然可以意知不俟更說。△二滅後弟子二初出
0264b02: 弟子類。
0264b03: 佛告藥王至乃至一偈一句一念隨喜者。
0264b04: △二亦與授記。
0264b05: 我亦與授阿耨多羅三藐三菩提記。
0264b06: 聞極少法亦與授記功報如前解也。△二明授道
0264b07: 師門功深福重二初長行二初別二初明現世二
0264b08: 初明下品師二初明師相。
0264b09: 若復有人受持讀誦解說書寫至乃至合掌恭敬。
0264b10: 上明稟道弟子此下明授道師門師論下上時談
0264b11: 現未無論上下現未逆之得罪順之得福今明現
0264b12: 在下品師相即是五種法師十種供養也妙樂云
0264b13: 上下品師者但約凡位以判十供養者一華二香
0264b14: 三瓔珞四末香五塗香六燒香七幡八衣服九
0264b15: 技樂十合掌也。△二明功報。
0264b16: 藥王當知是諸人等至廣演分別妙法華經。
0264b17: 曾供養者明先世因深也愍眾生故生此人間明
0264b18: 現世功大也若有人問下明未來報重也何以故
0264b19: 下釋出報重之相也。△二明上品師二初況出上
0264b20: 品相。
0264b21: 何況盡能受持種種供養者。
0264b22: △二明上品功報。
0264b23: 藥王當知是人自捨至生於惡世廣演此經。
0264b24: 是人自捨清淨報者大悲願牽捨於清淨之土而
0264c01: 生濁惡世中仍是業生未有通應願兼於業故生
0264c02: 也如妙玄眷屬妙中明業生願生眷屬是也。△二
0264c03: 明來世二初明下品師二初明師相。
0264c04: 若是善男子善女人至說法華經乃至一句。
0264c05: 竊為一人說一句者雖得一句之解既不廣聞多
0264c06: 學異義不可眾中而說一切問難有所不通便令
0264c07: 正理不得宣弘若欲申此一句正言且當竊說耳
0264c08: 如釋論明有慧無聞譬如小雨無雷妙樂云故知
0264c09: 下品師亦許為弘法故於內教中廣習異義以助
0264c10: 正教世有習俗典而云助正者反淪正理釋論云
0264c11: 有慧無多聞亦不知實相譬如大暗中有目無所
0264c12: 見多聞無智慧亦不知實相譬如大明中有燈而
0264c13: 無照無聞無智慧譬如人身牛有聞有智慧是所
0264c14: 說應受。△二明功報。
0264c15: 當知是人則如來使如來所遣行如來事。
0264c16: 經是如智所說說於如理今日行人乘此如教宣
0264c17: 於如理即是如來使也行如來事者如來以如智
0264c18: 照如理為事今日行人依如教行如理即是行如
0264c19: 來事也約自行釋又如來以一如智一如理化眾生為
0264c20: 事今日行人能有大悲以此經中真如之理為眾
0264c21: 生說令得利益亦名行如來事也約化他釋。△二明上
0264c22: 品師。
0264c23: 何況於大眾中廣為人說。
0264c24: 略不格量上品功報者以前下品望今上品此意
0265a01: 可知也。△二總二初明逆者得罪。
0265a02: 藥王若有惡人以不善心至其罪甚重。
0265a03: 此中罪福不論福田濃瘠但約初後心明其輕重
0265a04: 初心學人讀誦經者既具煩惱若加毀訾障礙則
0265a05: 能令其所學事廢故獲罪多佛既惑盡冤親平等
0265a06: 惡不干偪豈能障礙故言罪輕供養亦爾此人有
0265a07: 待若得供養所修事成故施之福勝佛則無待眾
0265a08: 事滿足雖復供獻於佛無益故言報劣妙樂云佛
0265a09: 則平等惡不干偪等者若爾供佛無福何須供佛
0265a10: 毀佛無罪何須制罪答實爾但為成校量故向云
0265a11: 不論福田濃瘠若從田論凡瘠聖濃故應毀供重
0265a12: 於凡也。△二明順者得福。
0265a13: 藥王其有讀誦法華經者至以佛莊嚴而自莊嚴。
0265a14: 佛以定慧莊嚴而說此經若人讀誦此經者則是
0265a15: 能脩佛之定慧故云以佛莊嚴而自莊嚴也。
0265a16: 則為如來肩所荷擔。
0265a17: 在背為荷在肩為擔若人讀誦是經則能得佛非
0265a18: 權非實法身之體即是為如來背之所荷亦能得
0265a19: 佛能權能實二智之用則是為如來兩肩所擔妙
0265a20: 樂云佛得權實及非權實我亦得之乃稱佛得是
0265a21: 則義當在佛肩背亦是用佛權實等法名在佛肩
0265a22: 背亦是眾生常在肩背日用不知。
0265a23: 其所至方應隨向禮至三藐三菩提故。
0265a24: 隨所向方應向禮者上明以法為師今明堪為物
0265b01: 師此人有所趣向悉與實相相應皆可敬順順即
0265b02: 是向敬即是禮敬而順之及興供養等所以者何
0265b03: 下釋上應供之意也妙樂云應持天寶等者先舉
0265b04: 人中上供次以天寶況之尚以天寶奉獻故云應
0265b05: 持而況人中上供乎。△二偈頌三初勸自行利他。
0265b06: 爾時世尊欲重宣此義而說偈言。
0265b07: 若欲住佛道至當受持是經并供養持者。
0265b08: △二頌師門別總二初頌別二初頌現世二初頌
0265b09: 下品師二初明師相。
0265b10: 若有能受持妙法華經者。
0265b11: △二明功報。
0265b12: 當知佛所使愍念諸眾生。
0265b13: △二頌上品師二初明師相。
0265b14: 諸有能受持妙法華經者。
0265b15: △二明功報。
0265b16: 捨於清淨土愍眾故生此至供養說法者。
0265b17: △二頌來世二初超頌上品師二初頌師相。
0265b18: 吾滅後惡世能持是經者。
0265b19: △二頌功報。
0265b20: 當合掌禮敬如供養世尊至冀得須臾聞。
0265b21: △二追頌下品師二初頌出人。
0265b22: 若能於後世受持是經者。
0265b23: △二頌功報。
0265b24: 我遣在人中行於如來事。
0265c01: △二頌總二初頌逆者得罪。
0265c02: 若於一劫中常懷不善心至其罪復過彼。
0265c03: △二頌順者得福。
0265c04: 有人求佛道而於一劫中至我今獲大利。
0265c05: △三頌歎經尊妙。
0265c06: 藥王今告汝我所說諸經而於此經中法華最第一。
0265c07: △二長行偈頌歎美所持法示弘經方軌二初長
0265c08: 行二初歎經法五初約法歎。
0265c09: 爾時佛復告藥王菩薩至此法華經最為難信難解。
0265c10: 已巳今當說此經為最此約法歎也已巳者大品已巳上
0265c11: 漸頓諸說也今者同一座常謂無量義經也當者
0265c12: 謂涅槃也大品等漸頓諸說皆帶方便取信為易
0265c13: 無量義一生無量無量未還一是亦易信今法華
0265c14: 論法則一切差別融通歸一論人則師弟本俱
0265c15: 皆久遠人法悉與昔異故難信解當鋒難事法華
0265c16: 已巳說涅槃在後則可信也妙樂云當鋒者法華在
0265c17: 前如大陣難破涅槃在後如餘黨不難初當先鋒
0265c18: 斯為不易。
0265c19: 藥王此經是諸佛秘要之藏不可分布妄授與人。
0265c20: 秘要之藏者隱而不說為秘總一切法為要真如
0265c21: 實相包蘊為藏不可分布者法妙難信深智可授
0265c22: 無智不信謗乃獲罪故不可妄說也。
0265c23: 諸佛世尊之所守護從昔已巳來未曾顯說。
0265c24: 從昔已巳來未曾顯說者於三藏中不說二乘作佛
0266a01: 亦不明師弟本方等般若雖說實相之藏亦未
0266a02: 說五乘作佛亦未發顯本頓漸諸經皆未融會
0266a03: 故名為秘此法華經具說昔所秘法即是開秘密
0266a04: 藏亦即是秘密藏如此秘藏從昔守護今方顯說
0266a05: 也。
0266a06: 而此經者如來現在猶多怨嫉況滅度後。
0266a07: 如來在世猶多怨嫉者四十餘年不得即說今雖
0266a08: 欲說而五千尋即退座佛世尚爾何況未來理在
0266a09: 難化也妙樂云如來至怨嫉者思宿惡為怨忌現
0266a10: 善曰嫉故障未除者為怨不喜聞者名嫉今通論
0266a11: 者門以二乘鈍根菩薩為怨嫉五千起去未足
0266a12: 可嫌本門以菩薩中樂近成者而為怨嫉闔眾不
0266a13: 識何得為怪今仍在意則可見理在難化者明
0266a14: 此理者意在令知眾生難化也。△二約人歎。
0266a15: 藥王當知如來滅後至則為如來手摩其頭。
0266a16: 此約人歎也此法在人則人尊貴如來衣覆者言
0266a17: 若能持說此經即是修學大忍是為如來衣覆即
0266a18: 上文云如來莊嚴也佛護念者實相為佛實智為
0266a19: 子尊崇實相發生實智即為諸佛所護念也四信
0266a20: 為信力三寶及戒四弘為願力大智為善根力信則信
0266a21: 理理即法身志願是立行行即解脫善根根固難
0266a22: 動此即般若當知三力即是三德秘密之藏初心
0266a23: 栖此與佛不殊故名與如來共宿也手摩頭者此
0266a24: 人以願力善力自行權實以為機感機感名頭如
0266b01: 來以化他權實二智名手開發前人自行權實之
0266b02: 頭感應道交故言摩頭摩頭即授記也妙樂云初
0266b03: 心栖此等者此用所表如前荷負若不爾者色身
0266b04: 共宿乃至摩不淨頭於理何益。△三約處歎。
0266b05: 藥王在在處處至皆近阿耨多羅三藐三菩提。
0266b06: 此約處歎也此法在處即處貴夫佛生處得道轉
0266b07: 法輪入涅槃等處法王所遊皆應起塔此經是法
0266b08: 身生處得道之場法輪正體大涅槃窟此經所在
0266b09: 須塔供養不須復安舍利者釋論云碎骨是生身
0266b10: 舍利經卷是法身舍利此經是法身舍利不須更
0266b11: 安生身舍利生法二身各有全碎皆可解妙樂云
0266b12: 生身碎者如釋迦八斛四斗生身全者如多寶全
0266b13: 身在寶塔中法身碎者諸方便教也法身全者法
0266b14: 華一實也四教五時委簡可見。△四約因。
0266b15: 藥王多有人在家出家至乃能善行菩薩之道。
0266b16: 此約因歎也若未善行菩薩道者稟前三教未能
0266b17: 巧度若聞是經即入圓教名為巧度巧度為善行
0266b18: 也妙樂云巧度者如止觀第六記引大論作巧拙
0266b19: 二醫譬云如用針藥名為拙度用術者名為巧
0266b20: 度聲聞化人苦行頭陀等名拙度菩薩化人觀諸
0266b21: 法實名巧度彼大論文通以衍門為巧今別以一
0266b22: 實為巧。△五約果歎五初明近。
0266b23: 其有眾生求佛道者至得近阿耨多羅三藐三菩提。
0266b24: 當知必得近三菩提果者安樂行中名為近處此
0266c01: 菩提果佛眼佛智知見處為體則有二種一者初
0266c02: 心菩提即初住二者後心菩提即妙覺今言近者
0266c03: 正近初住菩提也。△二開譬。
0266c04: 藥王譬如有人渴乏須水至其心決定知水必近。
0266c05: 此有二釋一約觀門二約教門觀門者眾生之心
0266c06: 具諸煩惱名高原修習觀智名穿掘方證理味如
0266c07: 得清水若依通觀乾慧地如乾土性地為濕土泥
0266c08: 知水必近見諦為得清水若依別觀初從假入空
0266c09: 但見空不見不空斷四住惑如鑿乾土去水尚遠
0266c10: 次從空出假先知非假今知非空因茲二觀得入
0266c11: 中道能伏無明轉見濕土去水則近初地為得清
0266c12: 水也若依圓觀中道非空非假而照空假如漸至
0266c13: 濕泥四住已巳盡無明已巳伏已巳得中道相似圓解故
0266c14: 言如泥若入初住發真中解即破無明如泥澄清
0266c15: 得見中道如見清水次約教門者土譬經教水喻
0266c16: 中道教詮中道如土含水三藏教未詮中道猶如
0266c17: 乾土方等般若帶於方便說中道義如見濕土法
0266c18: 華教正直顯露說無上道如見泥因法華教生聞
0266c19: 思修即悟中道如獲清水妙樂云譬中必須教觀
0266c20: 二重方盡其理教觀相修共顯其妙教觀若偏二
0266c21: 俱無力初約觀中初總明觀言雖通諸意且在圓
0266c22: 依通觀下歷教明觀析體理同故略三藏。△三合
0266c23: 譬。
0266c24: 菩薩亦復如是至必知得近阿耨多羅三藐三菩提。
0267a01: 於法華中獲聞思修即是圓觀三慧方能近果非
0267a02: 三藏方等般若教中聞思修也。△四釋近。
0267a03: 所以者何至今佛教化成就菩薩而為開示。
0267a04: 此釋得近之意一切菩薩者明諸教中權因也三
0267a05: 菩提者明一切菩薩所得權果也此權因權果皆
0267a06: 攝屬此經如乾濕等土悉依於水故言攝屬也開
0267a07: 方便門者在昔為實施權不知權是方便故方便
0267a08: 門閉今皆開之即是實相故方便門開昔說一切
0267a09: 世間治生產業何曾是於方便今皆開之即是實
0267a10: 相不相違背昔說小乘方便及小乘果尚非實相
0267a11: 門況小乘方便而當是門今皆開之即是實相汝
0267a12: 等所行是菩薩道決了聲聞法是諸經之王咸令
0267a13: 眾生開示悟入佛之知見一色一香無非佛法若
0267a14: 不開者則深固幽遠無人能到而今開之即得見
0267a15: 水無乾土也。△五揀非。
0267a16: 藥王若有菩薩聞是法華經至當知是為增上慢者。
0267a17: 若菩薩聲聞聞此說而驚疑者悉是乾土尚非濕
0267a18: 土況見水耶。△二示方軌二初示方法三初標章。
0267a19: 藥王若有善男子至爾乃應為四眾廣說斯經。
0267a20: 室衣座三名為三軌末世弘經必藉此三自軌軌
0267a21: 他方獲大利修無緣慈是入如來室修寂滅忍是
0267a22: 著如來衣修於中空是坐如來座也。△二解釋。
0267a23: 如來室者一切眾生中至如來座者一切法空是。
0267a24: 慈悲心是如來室者慈悲覆物惠利歸己巳名之為
0267b01: 室謂悲拔一切苦即四趣三界二乘菩薩等苦慈
0267b02: 與一切樂即人天涅槃常住等樂故慈悲是如來
0267b03: 室也柔忍心是如來衣者遮彼惡障己巳醜名之為
0267b04: 衣謂遮四住無知無明等醜故柔忍是如來衣也
0267b05: 法空是如來座者安心於空方能安他安他安己巳
0267b06: 名之為座空能亡一切相謂亡三界有相二乘
0267b07: 無相菩薩非有相非無相故法空是如來座也是
0267b08: 故利物以慈悲為首涉有以忍辱為基說法以亡
0267b09: 我為本能行三法大教宣弘即世間依止故名法
0267b10: 師問何故約三法名法師答約事論之必須登堂
0267b11: 整服坐座乃可敷弘故約三耳又慈悲生一切善
0267b12: 柔和遮一切惡法空蕩一切相。△三勸修。
0267b13: 安住是中然後以不懈怠心至廣說是法華經。
0267b14: 五種法師用此三法自軌故云安住是中用此化
0267b15: 他故云然後以不懈怠心等此勸修也修如來室
0267b16: 是大慈悲若就同體即法身也若被眾生即是解
0267b17: 脫能令眾生會於同體即是般若修如來衣者若
0267b18: 就所覆即法身也若就能覆嚴身即寂滅忍是般
0267b19: 若也若就和光利物即解脫也修如來座者若就
0267b20: 能坐即般若也若就所坐即法身也身座冥稱即
0267b21: 解脫也妙樂云三法相望各各具三雖復各具秪
0267b22: 是一三三尚非三豈離為九是則菩薩常觀涅槃
0267b23: 故勸弘經者觀而弘之不觀能弘之心焉曉所弘
0267b24: 之理故佛令入我室著我衣坐我座若無三法何
0267c01: 謂弘經。△二明利益五初遣化人。
0267c02: 藥王我於餘國遣化人為其集聽法眾。
0267c03: 若初心未淳止可遣化人未可遣化四眾八部也
0267c04: 若見天龍倚此自高妨損其道故不可令見也若
0267c05: 心無倚著則尚堪見佛況復天龍況得總持自證
0267c06: 利益耶。△二遣四眾。
0267c07: 亦遣化比丘比丘尼至聞法信受隨順不逆。
0267c08: △三遣八部。
0267c09: 若說法者在空閑處至聽其說法。
0267c10: △四見佛身。
0267c11: 我雖在異國時時令說法者得見我身。
0267c12: △五與總持。
0267c13: 若於此經忘失句逗我還為說令得具足。
0267c14: △二偈頌三初總勸。
0267c15: 爾時世尊欲重宣此義而說偈言。
0267c16: 欲捨諸懈怠應當聽此經是經難得聞信受者亦難。
0267c17: △二正頌二初頌歎經法二初頌開譬。
0267c18: 如人渴須水穿鑿於高原至決定知近水。
0267c19: 此頌歎經法中約果歎也。△二頌合譬。
0267c20: 藥王汝當知如是諸人等至近於佛智慧。
0267c21: △二頌示方軌二初頌方軌三初頌標章。
0267c22: 若人說此經應入如來室至廣為分別說。
0267c23: △二頌解釋。
0267c24: 大慈悲為室柔和忍辱衣諸法空為座處此為說法。
0268a01: △三頌勸修。
0268a02: 若說此經時有人惡口罵加刀杖瓦石念佛故應忍。
0268a03: △二頌利益六初明五益意。
0268a04: 我千萬億土現淨堅固身於無量億劫為眾生說法。
0268a05: 此總明如來以五事利益之意也正由應身滿
0268a06: 十方能為五事守護行人五事者如前第一遣化
0268a07: 人乃至第五與總持是也。△二頌遣四眾。
0268a08: 若我滅度後能說此經者至供養於法師。
0268a09: △三頌遣化人。
0268a10: 引導諸眾生集之令聽法至為之作衛護。
0268a11: △四頌與總持。
0268a12: 若說法之人獨在空閉處至為說令通利。
0268a13: △五頌見佛身。
0268a14: 若人具是德或為四眾說空處讀誦經皆得見我身。
0268a15: △六頌遣八部。
0268a16: 若人在空閑我遣天龍王至能令大眾喜。
0268a17: △三結勸。
0268a18: 若親近法師速得菩薩道隨順是師學得見恒沙佛。
0268a19: 妙法蓮華經見寶塔品第十一
0268a20: 梵語塔婆或云窣堵波此翻方墳亦翻圓塚義翻
0268a21: 靈廟阿含明四處起塔謂佛生處得道處轉法輪
0268a22: 處入滅處今之寶塔是先佛入滅塔也先佛已巳居
0268a23: 今佛坐當佛亦然此塔從地涌出者正為證前
0268a24: 起後證前者證前三周說法皆是真實起後者若
0268b01: 欲開塔須集分身明玄付囑聲徹下方召本弟子
0268b02: 論於壽量四眾皆故言見寶塔品。△二寶塔品
0268b03: 二初長行三初明多寶涌現六初塔現之相。
0268b04: 爾時佛前有七寶塔至種種寶物而莊校之。
0268b05: 七寶為塔者用表七覺支七聖財為塔塔者實相
0268b06: 之境法身所依之處也高五百由旬者是二萬里
0268b07: 用表因中萬行果中萬德以因望果即高義
0268b08: 也廣二百五十由旬者即是一萬里橫表萬善莊
0268b09: 嚴即廣義也地者無明心地也以無所破破於無
0268b10: 明以無所住住第一義空種種寶物者眾多定慧
0268b11: 而莊校也妙樂云定慧無多對暗散說又定慧
0268b12: 攝故亦云多七覺等者既是佛塔又證實經並用
0268b13: 無作七覺七財也。
0268b14: 五千欄楯龕室千萬至高至四天王宮。
0268b15: 爛楯是總持龕室千萬者無量慈悲之室亦是無
0268b16: 量空舍幢幡是神通勝相垂寶瓔珞者四十地功
0268b17: 德上嚴法身下被眾生也寶鈴萬億即八音四辯
0268b18: 四面出香者四諦道風吹四德香也高至四天王
0268b19: 宮者窮四諦理也妙樂云垂寶等者從因至果果
0268b20: 德皆藉因中萬行由莊嚴故即能下化如嚴復垂
0268b21: 也。△二諸天供養。
0268b22: 三十三天雨天曼陀羅華。△恭敬尊重讚歎。
0268b23: 諸天供養事解可知更復約理釋之住行向三十
0268b24: 心為三十十地為一等覺為一妙覺為一合為三
0268c01: 十三同依一實相境如三十三天同居忉利也雨
0268c02: 天曼陀羅者必雨四華表初心具四十二地功德
0268c03: 後心亦爾皆以四十地所有因華歸向法身如三
0268c04: 十三天雨華供養寶塔也餘諸天龍等供養寶塔
0268c05: 即是內凡外凡等亦依實相向果行因也。△三多
0268c06: 寶稱歎。
0268c07: 爾既寶塔中出大音聲至如所說者皆是真實。
0268c08: 此多寶稱歎釋迦正是證前開權顯實不也平
0268c09: 等大慧即是諸佛智慧也平等有二一法平等即
0268c10: 大慧所觀中道理也二眾生平等謂一切眾生皆
0268c11: 用因理以至於果同得佛慧也若所觀理與眾生
0268c12: 異不名大慧大者如前高廣義約觀心者空觀
0268c13: 等假觀橫等中觀橫平等平等雙照即是平等
0268c14: 大慧也如是如是者一如法相是歎佛所說稱於
0268c15: 實故二如根性是歎佛至第五時方說法華不差
0268c16: 機故皆是真實者如法相說故言真實也。△四時
0268c17: 眾驚疑二初得法喜。
0268c18: 爾時四眾見大寶塔住在空中至皆得法喜。
0268c19: △二眾疑怪。
0268c20: 怪未曾有從座而起恭敬合掌住一面。
0268c21: △五大樂說問三初問何因有此寶塔。
0268c22: 爾時有菩薩摩訶薩至以何因緣有此寶塔。
0268c23: △二問何故塔從地出。
0268c24: 從地涌出。
0269a01: △三問何故發是音聲。
0269a02: 又於其中發是音聲。
0269a03: △六如來答釋三初答第二問。
0269a04: 爾時佛告大樂說菩薩至為作證明讚言善哉。
0269a05: 上問何故從地涌出佛今答云此佛有願為證法
0269a06: 華故從地涌出也。△二追答第一問。
0269a07: 彼佛成道已巳臨滅度時至應起一大塔。
0269a08: 上問以何因緣有此寶塔今答云由彼臨滅有命
0269a09: 令造此塔也。△三答第三問。
0269a10: 其佛以神通願力至從地涌出讚言善哉善哉。
0269a11: 上問何故發是音聲佛今答云彼佛為作證明故
0269a12: 發是音聲也釋論明多寶佛不得說法而取滅度
0269a13: 何謂不說當是多寶亦得開三但不得至法華顯
0269a14: 實故釋論云不說法耳以是義故雖復滅度在在
0269a15: 處處凡有說法華經便隨喜作證也。△二明分身
0269a16: 遠集七初請見多寶。
0269a17: 是時大樂說菩薩至我等願欲見此佛身。
0269a18: 承佛神力者欲開塔須集分身佛佛集即付囑付
0269a19: 囑即召下方下方弟子涌出即應開近顯遠此是
0269a20: 大事之由豈非佛神力令問也。△二應集分身。
0269a21: 佛告大樂說菩薩摩訶薩至今應當集。
0269a22: △三樂說請集。
0269a23: 大樂說白佛言至欲見世尊分身諸佛禮拜供養。
0269a24: △四放光遠召。
0269b01: 爾時佛放白毫一光至所照之處亦復如是。
0269b02: △五諸佛同來。
0269b03: 爾時十方諸佛至并供養多寶如來寶塔。
0269b04: △六嚴淨國界三初變娑婆。
0269b05: 時娑婆世界即變清淨至一方所分之身猶故未盡。
0269b06: 此以八背捨三昧之力能變娑婆之穢土而成清
0269b07: 淨之土表淨除見思惑也八背捨釋見化城喻品
0269b08: 中。△二變八方。
0269b09: 時釋迦牟尼佛欲容受至諸天寶華布其地。
0269b10: 此以八勝處三昧轉變自在之力第二變二百萬
0269b11: 億那由他國皆令清淨表淨除塵沙惑也八勝處
0269b12: 者一內有色相外觀色少觀道未增故須觀少二
0269b13: 內有色相外觀色多觀心既調觀多無妨故言多
0269b14: 三內無色相外觀色少四內無色相外觀色多五
0269b15: 青勝處若觀青色轉變自在少能多多能少勝於
0269b16: 背捨所見名青勝處六黃勝處七赤勝處八白勝
0269b17: 處俱類青勝處中分別今用四色為勝處依大智
0269b18: 論也若瓔珞經則以四大為四勝處。△三重更變。
0269b19: 釋迦牟尼佛為諸佛當來坐故至滿其中。
0269b20: 此以十一切處三昧於境無間所觀普之力第
0269b21: 三變二百萬億那由他國皆令清淨表淨除無明
0269b22: 惑也十一切處者一青一切處還取前背捨勝處
0269b23: 中少青色使一切處皆青也二黃一切處三赤
0269b24: 一切處四白一切處五地一切處還取前背捨勝
0269c01: 處中少地色使一切處皆地也六水一切處七火
0269c02: 一切處八風一切處九空一切處還入前空背捨
0269c03: 定使一切處皆空也十識一切處還入前識處背
0269c04: 捨使一切處皆有識也妙樂云如上三變淨土由
0269c05: 背捨等者問佛有首楞嚴三味之力何以仍用小
0269c06: 乘背捨等事禪又表破三惑復非所治答是如來
0269c07: 定聖行中攬因成果果地事用無爽於理即首楞
0269c08: 嚴中具諸三味非昔因時見禪法界此背捨等豈
0269c09: 能變過三千若論所表不妨三變表破三惑。△七
0269c10: 與欲開塔五初諸佛問訊說欲。
0269c11: 是時諸佛各在寶樹下至諸佛遣使亦復如是。
0269c12: 諸佛同與欲開塔如僧中作法與欲意也大集經
0269c13: 明若干佛與欲華嚴經亦說十方若干佛同說華
0269c14: 嚴大品經亦云千佛同說般若皆不云是釋迦分
0269c15: 身準今經者應是分身彼大集等猶帶方便故時
0269c16: 中不顯說是分身耳今經非但數多亦且直說是
0269c17: 我分身咸來與欲開塔也妙樂云如僧中與欲者
0269c18: 但是引例而已巳不必全同僧中法事故云如耳多
0269c19: 寶願力須諸佛集復令時會知分身多故此諸佛
0269c20: 為開塔而集集又不至但遣侍者傳問訊等狀如
0269c21: 與欲故諸侍者但申問訊無說欲辭大集若干諸
0269c22: 佛與欲者於欲色二界大空亭中廣集十方一切
0269c23: 諸佛南方有佛名曰金藏彼諸菩薩見光明已巳問
0269c24: 於彼佛彼佛答云北方世界有佛名釋迦牟尼欲
0270a01: 為大眾說法破大憍慢遣使從我索欲我今與之
0270a02: 餘方亦爾補註云作法與欲者四分律鈔云凡言
0270a03: 欲者希須為義欲明僧作法事意決同集但由緣
0270a04: 差不遂情願令送心達僧知無違背法事如布薩
0270a05: 說戒等其欲辭曰大德一心念某甲比丘如法僧
0270a06: 事與欲清淨。△二釋迦指開塔戶。
0270a07: 爾時釋迦牟尼佛至如關鑰開大城門。
0270a08: 開塔表開權見佛表顯實亦是證前復將開後也
0270a09: 如關鑰者猶除也關是橫木持其門者鑰即
0270a10: 也表執之障除顯本之機動也。△三四眾皆
0270a11: 同見聞。
0270a12: 即時一切眾會至散多寶佛及釋迦牟尼佛上。
0270a13: △四二佛分座而坐。
0270a14: 爾時多寶佛於寶塔中至坐其半座結加趺坐。
0270a15: 古佛塔現示滅而不滅釋迦入塔示生而不生不
0270a16: 生不滅故坐表之又多寶久滅今出證經生不
0270a17: 生也往昔滅度猶現全身滅非滅也既非生滅常
0270a18: 住不移可表法身釋迦入塔二身相稱如智稱境
0270a19: 可表應身。△五四眾念請加被。
0270a20: 爾時大眾見二如來至接諸大眾皆在空。
0270a21: △三明釋迦唱募三初明大聲唱募。
0270a22: 以大音聲普告四眾至廣說妙法華經今正是時。
0270a23: △二明付囑時至。
0270a24: 如來不久當入涅槃。
0270b01: △三明付囑有在。
0270b02: 佛欲以此妙法華經付囑有在。
0270b03: 有在者若佛在世隨機利物自說正法無待他人
0270b04: 今佛化緣既盡欲令此法利益無窮故須付囑流
0270b05: 通也付囑有在者此有二意一近令有在付八萬
0270b06: 二萬舊住菩薩此土弘宣二遠令有在付本弟子
0270b07: 下方千界微塵數菩薩令觸處流通妙樂云八萬
0270b08: 二萬者八萬在法師品初二萬在持品之首。△二
0270b09: 偈頌三初頌多寶滅度。
0270b10: 爾時世尊欲重宣此義而說偈言。
0270b11: 聖主世尊雖久滅度至在在所往常為聽法。
0270b12: △二頌分身遠集。
0270b13: 又我分身無量諸佛至以是方便令法久住。
0270b14: 此八行半頌分身佛集上文有七今文甚略仍不
0270b15: 次第初三行頌第二應集義兼大樂說欲見及以
0270b16: 請集次一行頌土淨次四行半頌諸佛同來。△三
0270b17: 頌釋迦付囑二初舉三佛以勸流通三初募覓其人。
0270b18: 告諸大眾我滅度後至今於佛前自說誓言。
0270b19: △二舉勸流通。
0270b20: 其多寶佛雖久滅度至當發大願令得久住。
0270b21: 此正舉三佛以勸持經也。△三釋勸之意。
0270b22: 其有能護此經法者至多寶如來及諸化佛。
0270b23: 能持此經即是供養三佛及見三佛以釋勸意也。
0270b24: △二舉難持法勸流通二初正舉勸三初誡勸發
0270c01: 願。
0270c02: 諸善男子各諦思惟此為難事宜發大願。
0270c03: △二舉難持勸。
0270c04: 諸餘經典數如恒沙至如斯經典是則為難。
0270c05: 妙樂云八萬四千及十二部皆通大小若通於小
0270c06: 但令聽者得小乘神通亦未為難若立有頂此約
0270c07: 不得通者為況故知圓經暫讀暫說誠為不易。△
0270c08: 三釋難持意。
0270c09: 我為佛道於無量土至若有能持則持佛身。
0270c10: 若有能持即持佛身此意豈易妙樂云若有能持
0270c11: 則持佛身者經有體宗用三衣座室三即三身故
0270c12: 體室即法身宗座即報身用衣即應身也。△二釋
0270c13: 勸意三初重募持經之人。
0270c14: 諸善男子於我滅後至今於佛前自說誓言。
0270c15: △二能持難持佛喜。
0270c16: 此經難持若暫持者至如是之人諸佛所歎。
0270c17: △三能持即成勝行。
0270c18: 是則勇猛是則精進至一切天人皆應供養。
0270c19: 此明能持此經則成勝行也勇猛至住淳善地自
0270c20: 行之勝行也佛滅度後至皆應供養化他之勝行
0270c21: 也。
0270c22: 妙法蓮華經提婆達多品第十二
0270c23: 提婆達多亦云提婆達兜此云天熱以其生時人
0270c24: 天等眾心皆驚熱故亦云天授謂從天乞得故是
0271a01: 斛飯王子阿難親兄入大乘論問彼提婆達多世
0271a02: 世為佛怨云何而言是大菩薩答若是怨者云何
0271a03: 而得世世相值如二人行東西各去步步轉遠豈
0271a04: 得為伴報恩經云若有人言提婆達多實是惡人
0271a05: 入阿鼻獄者無有是處大雲經云提婆達多不可
0271a06: 思議所脩行業同於如來若夫自造三逆及教闍
0271a07: 王害父害母如此等事皆是大士善權現化行於
0271a08: 非道通達佛道眾生根性不同入道有異一逆一
0271a09: 順弘道益物故知現逆為懼惡人令不起惡耳。○
0271a10: 鳩摩羅什譯此經竟命僧叡講之叡開為九轍又
0271a11: 有二十八品生起則元有二十八品後因長安宮
0271a12: 人請此品入內江東所傳止得二十七品梁有滿
0271a13: 法師講經一百於長沙郡燒身仍以此品安持
0271a14: 品之前陳有南岳大師次此品在寶塔之後及以
0271a15: 正法華勘之甚相應故知二師安次深得經意。○
0271a16: 此品來意引古弘經傳益非謬明今宣化事驗不
0271a17: 舉往勸今使流通也。△二提婆達多品引往弘
0271a18: 經彼我兼益以證功德深重二初明昔日達多通
0271a19: 經釋迦成道三初昔持經相二初長行四初求法
0271a20: 時節。
0271a21: 爾時佛告諸菩薩至求法華經無有懈倦。
0271a22: △二正明求法二初明發願。
0271a23: 於多劫中常作國王發願求於無上菩提心不退轉。
0271a24: △二明脩行二初明欲滿檀那勤行布施。
0271b01: 為欲滿足六波羅蜜至身肉手足不惜軀命。
0271b02: 六波羅蜜釋見序品今更約教分別者大論云捨
0271b03: 依正名檀防七支名戒打罵不報名忍為事始終
0271b04: 名精進四禪八定名禪分地息諍名般若此三藏
0271b05: 教明六度相也若施者受者及以財物三事皆空
0271b06: 名檀不見持犯名戒能忍所忍不可得名忍身心
0271b07: 不動名精進不亂不味名禪非智非愚名般若此
0271b08: 通教明六度相也若六度修之皆有十利具如疏
0271b09: 文此別教明六度相也若以第一義熏修若行若
0271b10: 坐捨攀緣是檀捨攀緣不犯是戒於境界不生瘡
0271b11: 疣是忍不捨離著之行是精進於事中不放逸是
0271b12: 禪於諸法體性無生是般若復次於陰捨是檀不
0271b13: 計念陰是戒於陰無我想是忍於陰起怨想是進
0271b14: 於陰不熾然是禪於陰畢竟棄是般若又於界捨
0271b15: 是檀於界不擾濁是戒於界捨因緣是忍於界數
0271b16: 數捨是進於界不起發是禪於界如幻想是般若
0271b17: 如是等是名第一義善巧方便甚深法要能滿六
0271b18: 波羅蜜此圓教六度相也妙樂云依第一義以成
0271b19: 波羅蜜者謂但取初心一念具足則一色一香無
0271b20: 非十度。△二明為滿般若推求妙法。
0271b21: 時世人民壽命無量至吾當終身供給走使。
0271b22: △三求得法師。
0271b23: 時有仙人來白王言至若不違我當為宣說。
0271b24: △四受法奉行。
0271c01: 王聞仙言歡喜踊躍至精勤給侍令無所乏。
0271c02: △二偈頌五初頌求法時節。
0271c03: 爾世尊欲重宣此義而說偈言。
0271c04: 我念過去劫為求大法故。
0271c05: △二頌正明求法。
0271c06: 雖作世國王不貪五欲樂至身當為奴僕。
0271c07: △三頌得說法師。
0271c08: 時有阿私仙來白於大王至吾當為汝說。
0271c09: 阿私此云無比即達多往世名也。△四頌受法奉
0271c10: 行。
0271c11: 時王聞仙言心生大喜悅至勤求於大法。
0271c12: 木實曰果草實曰蓏。△五頌結證勸信。
0271c13: 亦不為己巳身及以五欲樂至今故為汝說。
0271c14: △二結會古今二初正結會古今。
0271c15: 佛告諸比丘爾時王者至今提婆達多是。
0271c16: △二明師弟功滿二初明弟子因報已巳滿三初明
0271c17: 因滿。
0271c18: 由提婆達多善知識故至慈悲喜捨。
0271c19: 善知識有三一外護二同行三教授止觀云夫外
0271c20: 護者不揀黑白但能營理所須如母養兒如虎
0271c21: 子調理得所舊行道人乃能為耳是名外護善知
0271c22: 識二同行者更相發不昏不散日有其新切磋
0271c23: 琢磨同心齊志如乘一船互相敬重如視世尊是
0271c24: 名同行善知識三教授者內外方便通塞妨障皆
0272a01: 能決了善巧說法示教利喜轉破人心是名教授
0272a02: 善知識輔行云言外護者自己巳身心為內望他身
0272a03: 心為外為外所護故名外護言同行者己巳他遞相
0272a04: 發人異行同故名同行言教授者宣傳聖言名
0272a05: 之為教訓誨於我名之為授增一阿含經云莫與
0272a06: 惡知識與愚共從事當與善知識智者而交通若
0272a07: 人本無惡親近於惡人後必成惡人惡名遍天下
0272a08: 善知識反此是故應親近慈悲喜捨名四無量心
0272a09: 者從境以得名以所緣眾生無量故能緣之心亦
0272a10: 隨境無量故悉受無量心名一慈無量心者能與
0272a11: 他樂之心名之為慈心無瞋恨怨惱廣大無量
0272a12: 滿十方名慈無量心二悲無量心者能拔他苦之
0272a13: 心名之為悲心無瞋恨怨惱廣大無量滿十方
0272a14: 名悲無量心三喜無量心者慶他得樂生歡悅心
0272a15: 名之為喜也無瞋恨怨惱廣大無量滿十方名
0272a16: 喜無量心四捨無量心者若緣於他無憎無愛之
0272a17: 心名之為捨心無瞋恨怨惱廣大無量滿十方
0272a18: 名捨無量心此四亦名四無量定。△二明果圓。
0272a19: 三十二相八十種好至成等正覺廣度眾生。
0272a20: 三十二相八十種好十八不共釋見譬喻品十力
0272a21: 四無所畏釋見方便品四攝法者一布施攝菩薩
0272a22: 以無所捨心行於財法二種布施若為樂財眾生
0272a23: 即以財施而攝取之若為樂法眾生即以法施而
0272a24: 攝取之二愛語攝菩薩若以善軟之言隨順一切
0272b01: 眾生安慰開喻則一切眾生之所樂聞因是生親
0272b02: 愛心依附受道三利行攝菩薩隨起身口意行能
0272b03: 令一切眾生各沾利益四同事攝菩薩用法眼明
0272b04: 見眾生根緣隨有同欣之者即分形散影普和其
0272b05: 光同彼事業各使沾益此四通稱攝者眾生情所
0272b06: 愛者即是此之四法若用此四法同情接引則眾
0272b07: 生方乃依附然後導以大乘正道而度脫之故云
0272b08: 先以欲牽後令入佛道正覺者離邪曰正背妄
0272b09: 曰覺。△三結由益。
0272b10: 皆因提婆達多善知識故。
0272b11: △二明法師妙果當成三初明果成。
0272b12: 告諸四眾提婆達多至世界名天道。
0272b13: △二明化度。
0272b14: 時天王佛住世二十中劫至得無生忍至不退轉。
0272b15: △三滅後益。
0272b16: 時天王佛般涅槃後至發菩提心至不退轉。
0272b17: △三斷疑勸信。
0272b18: 佛告諸比丘未來世中至若在佛前蓮華化生。
0272b19: 蓮華化生者胎經云蓮華生者非胎卵濕化之化
0272b20: 生也非化而言化耳請觀音經云蓮華化生為父
0272b21: 母無量壽佛經云華臺久者為胎生實非胎也例
0272b22: 蓮華生者亦稱濕卵而非濕卵妙樂云非胎卵濕
0272b23: 化之化生者不同界內四生中之化生如諸天化
0272b24: 生仍在父膝等生況同四趣中耶今言化生者忽
0272c01: 然而有如藥王中云於淨德王家忽然化生亦稱
0272c02: 濕卵等者但以蓮華生濕未剖如濕如卵含在華
0272c03: 內義之如胎也。△二明今日文殊通經龍女成佛
0272c04: 二初明文殊通經五初智積請退。
0272c05: 於時下方多寶世尊所從菩薩至當還本土。
0272c06: 智積謂多寶為證經故出勸物流通既訖是故請
0272c07: 還。△二釋尊止之。
0272c08: 釋迦牟尼佛告智積曰至論說妙法可還本土。
0272c09: 釋尊止之者雖門事訖本門未彰故託在文殊
0272c10: 以留多寶佛之密意非菩薩所知。△三文殊尋來。
0272c11: 爾時文殊師利坐千葉蓮華至共想慰問坐一面。
0272c12: 妙樂云有人問云文殊序中在座今云何自海而
0272c13: 來今為答之豈以凡情而度聖境不起此會於海
0272c14: 化物義亦何辜亦可在序一期益訖去時豈要白
0272c15: 知來時大利方生與眾自海而至或當彼有廣文
0272c16: 具有出會之語而傳至此者略耳問三千世界之
0272c17: 外各四百萬億無復大海文殊何故仍云從海涌
0272c18: 出答事釋未爽況不思議今以三義通之一者既
0272c19: 移天人及變大海若從所移處來處無遠獘二者
0272c20: 海眾縱移而龍宮不動龍謂不動而所居已巳變從
0272c21: 變而不變處來有何不可三者無緣者被移有緣
0272c22: 者今來此不思議山海宛然令眾不見但是變見
0272c23: 非謂改體文殊既不起而往其土亦即穢而淨故
0272c24: 淨名云移置他土都不使人有往來想此中乃使
0273a01: 有往來想而本不移所以理雖無動化事成規故
0273a02: 使所見不同來往時異菩薩化儀尚爾豈佛設變
0273a03: 同凡。△四智積問化。
0273a04: 智積菩薩問文殊師利至所化眾生其數幾何。
0273a05: △五文殊決答七初答利益甚眾。
0273a06: 文殊師利言其數無量至且待須臾自當證知。
0273a07: △二蒙益者集證。
0273a08: 所言未竟無數菩薩坐寶蓮華至住在空。
0273a09: △三皆是文殊化。
0273a10: 此諸菩薩皆是文殊師利至皆共論說六波羅蜜。
0273a11: △四聲聞先稟小。
0273a12: 本聲聞人在空中說聲聞行。
0273a13: 先稟權教住二乘道但說斷生死。△五今聞實住
0273a14: 大。
0273a15: 今皆脩行大乘空義。
0273a16: 今聞實教悉住大乘法也。△六文殊結利益。
0273a17: 文殊師利謂智積曰於海教化其事如是。
0273a18: △七智積偈讚歎。
0273a19: 爾時智積菩薩以偈讚曰。
0273a20: 大智德勇健至廣導諸眾生令速成菩提。
0273a21: △二明龍女利益九初明文殊自敘。
0273a22: 文殊師利言我於海中唯常宣說妙法華經。
0273a23: △二明智積致問。
0273a24: 智積問文殊師利言至修行此經速得佛不。
0273b01: △三明文殊實答。
0273b02: 文殊師利言有至志意和雅能至菩提。
0273b03: 妙樂云文殊所歎龍女不出弘誓定慧諸行智慧
0273b04: 下是慧深入等是定慈念等是誓功德下行也下
0273b05: 去諸文有此流例準此應知得不退轉即初住念
0273b06: 不退也。△四智積執別疑。
0273b07: 智積菩薩言至不信此女於須臾頃便成正覺。
0273b08: 無量劫行行是別教法智積難今龍女須臾成佛
0273b09: 乃是執別疑圓是故不信。△五龍女以圓釋二初
0273b10: 經家敘現申敬。
0273b11: 言論未訖時龍王女忽現於前至以偈讚曰。
0273b12: △二偈頌讚三初明持經得解。
0273b13: 深達罪福相照於十方。
0273b14: 罪福相者約七方便迭論罪福今既開權無罪無
0273b15: 福唯一實相名為深達十方即十法界同以實慧
0273b16: 明之故言照。△二明成就二身。
0273b17: 微妙淨法身具相三十二至無不宗奉者。
0273b18: 具三十二相者深得法身之理即備相好如大品
0273b19: 明欲得一切法當學般若如得如意珠也二乘但
0273b20: 得空空無相好也四明尊者解謗書云龍女欲彰
0273b21: 開權妙相故云法身具三十二相此一一相全理
0273b22: 顯現法身處三十二相相相周法具萬德相
0273b23: 亦須具此之妙身不名尊特更指何身為尊特耶
0273b24: 釋迦既入多寶塔內驗非現起巍巍堂堂方名尊
0273c01: 特秪就中道感應於丈六身便為相海此就開權
0273c02: 即劣顯勝而明尊特乃即劣之尊特也。△三明引
0273c03: 佛為證。
0273c04: 又聞成菩提唯佛當證知我闡大乘教度脫苦眾生。
0273c05: △六身子挾藏難二初總難信。
0273c06: 時舍利弗語龍女言至具修諸度然後乃成。
0273c07: △二出五礙。
0273c08: 又女人身猶有五障至云何女身速得成佛。
0273c09: 身子挾三藏權教之意而難也。△七龍女以實釋
0273c10: 二初獻珠表得圓解。
0273c11: 爾時龍女有一寶珠至觀我成佛復速於此。
0273c12: 圓珠表其修得圓因奉佛是將因果佛受疾者
0273c13: 表龍女獲果速也此即一念坐道場成佛不也。
0273c14: △二正示因圓果滿。
0273c15: 當時眾會至普為十方一切眾生演說妙法。
0273c16: 胎經云魔梵釋女皆不捨身不受身悉於現身得
0273c17: 成佛故偈言法性如大海不說有是非凡夫賢聖
0273c18: 人平等無高下唯在心垢滅取證如反掌妙樂云
0273c19: 問龍女作佛者為不捨分段即成佛耶若不即身
0273c20: 成佛此龍女成佛及胎經之文云何通耶答文殊
0273c21: 入海通經龍女已巳得不捨不受之實證今於靈山
0273c22: 捨女變男往彼成佛乃由實證起於權用以證圓
0273c23: 經成佛速疾若實行不疾權行徒引是則權實義
0273c24: 等理不徒然故胎經從實得說若實得者從六根
0274a01: 淨得無生忍豈不能如龍女應物所好容起神變
0274a02: 現身成佛及證圓經既證無生豈不能知本無捨
0274a03: 受何妨捨此往彼補註云魔王梵王帝釋三人并
0274a04: 女是四人皆不捨分段生身不受實報法性身悉
0274a05: 於現身得成佛所言女者過去佛世彼時人民悉
0274a06: 受女身一日一時即成佛道不捨身不受身也。△
0274a07: 八時眾聞見得益二初正明見聞。
0274a08: 爾時娑婆世界菩薩聲聞至普為時會人天說法。
0274a09: △二人天歡喜。
0274a10: 心大歡喜悉遙敬禮至發菩提心而得受記。
0274a11: 無量眾生等彼土蒙益也娑婆世界等此土蒙益
0274a12: 也南方緣熟宜以八相成道此土緣薄秖以龍女
0274a13: 教化此是權巧之力得一身一切身普現色身三
0274a14: 昧也不退義釋見序品。△九智積身子默受。
0274a15: 智積菩薩及舍利弗一切眾會默然信受。
0274a16: 智積初未信受執別教為疑身子亦未信受挾三
0274a17: 藏教為難今方知龍女依圓修行速疾成佛故與
0274a18: 一切默然信受也。
0274a19: 妙法蓮華經持品第十三
0274a20: 二萬菩薩奉命弘經故名持品重勸八十萬億那
0274a21: 由他菩薩弘經故名勸持品問何故爾二萬是法
0274a22: 師品初別命之數故奉旨受持八十萬億那由他
0274a23: 等前無別命止是通覓故今以佛眼視令其發誓
0274a24: 此土通經通經證驗深重佛意殷勤是故蒙勸而
0274b01: 弘故有二意也。△三持品明忍力成者此土弘經
0274b02: 新得記者他土弘經二初明受持三初二萬菩薩
0274b03: 奉命此土弘經。
0274b04: 爾時藥王菩薩摩訶薩至種種供養不惜身命。
0274b05: 眾生善少眾生濁也多增上慢見濁也貪利供養
0274b06: 煩惱濁也增不善根命濁也遠離解脫劫濁也若
0274b07: 非深位菩薩忍力成就安能於此五濁惡世弘通
0274b08: 此經耶。△二諸大聲聞發誓他國流通。
0274b09: 爾時眾中五百阿羅漢至瞋濁諂曲心不實故。
0274b10: 問此諸聲聞既得授記已巳登初住破無明惑得無
0274b11: 生忍成大菩薩何故不能於此惡世通經答為引
0274b12: 初心始行菩薩未能惡世苦行通經復欲發起如
0274b13: 來開於安樂行品也妙樂云為引始行及開安樂
0274b14: 行者始行見諸大德尚不能此土弘經況我等耶
0274b15: 是故須下安樂行品為始行弘經之軌故文殊問
0274b16: 云菩薩於後惡世云何能說是經。△三諸比丘尼
0274b17: 請菩提記四初姨母請記二初請。
0274b18: 爾時佛姨母至瞻仰尊顏目不暫捨。
0274b19: 波闍波提亦云憍曇彌此云眾主。△二記。
0274b20: 於時世尊告憍曇彌至得阿耨多羅三藐三菩提。
0274b21: 我先總說一切聲聞皆已巳授記者即指五百弟子
0274b22: 品偈云迦葉汝已巳知等一行半偈也。△二耶輸請
0274b23: 記二初請。
0274b24: 爾時羅羅母至世尊於授記中獨不說我名。
0274c01: △二記。
0274c02: 佛告耶輸陀羅至佛壽無量阿僧祇劫。
0274c03: △三諸尼領解。
0274c04: 爾時摩訶波闍波提至即於佛前而說偈言。
0274c05: 世尊導師安隱天人我等聞記心安具足。
0274c06: △四諸尼發願。
0274c07: 諸比丘尼說是偈已巳至於他方國廣宣此經。
0274c08: △二明勸持二初長行五初明佛眼視。
0274c09: 爾時世尊視八十萬億那由他諸菩薩摩訶薩。
0274c10: 眼視默勸而不告言者上來雖不別命諸菩薩而
0274c11: 如來已巳舉持經功德深厚引證分明又多寶分身
0274c12: 遠來勸發此之殷勤事義已巳足有欲應命宜即發
0274c13: 誓無煩復言又將護聲聞他方弘經之願故不稱
0274c14: 揚此土弘經之事也。△二菩薩請告。
0274c15: 是諸菩薩皆是阿惟越致至當如佛教廣宣斯法。
0274c16: 阿惟越致釋見譬喻品。△三明佛默然。
0274c17: 復作是念佛今默然不見告我當云何。
0274c18: △四菩薩知意。
0274c19: 時諸菩薩敬順佛意并欲自滿本願。
0274c20: △五發誓通經。
0274c21: 便於佛前作師子吼至在於他方遙見守護。
0274c22: △二偈頌四初披衣弘經三初總論時節以明著
0274c23: 衣。
0274c24: 即時諸菩薩俱同發聲而說偈言。
0275a01: 惟願不為慮於佛滅度後恐怖惡世中我等當廣說。
0275a02: 妙樂云諸菩薩等請護弘經即是自述弘經方軌
0275a03: 以由佛於法師品中說方軌竟寶塔品募覓用方
0275a04: 軌人達多品引往用方軌者釋迦即是稟方軌眾
0275a05: 故云以身為座等持品即是惡世方軌安樂行
0275a06: 是始行方軌故云住忍辱地等若不爾者則弘經
0275a07: 無軌無軌弘經斯無是處如赤身入陣自損不
0275a08: 披鎧之言應不徒設。△二別明所忍之境三初通
0275a09: 明邪見之人。
0275a10: 有諸無智人惡口罵詈等及加刀杖者我等皆當忍。
0275a11: 此下九行別明所忍之境今一行通明邪見之人
0275a12: 即俗眾也。△二道門增上慢者。
0275a13: 惡世中比丘邪智心諂曲未得謂為得我慢心充滿。
0275a14: △三僭僣聖增上慢者。
0275a15: 或有阿練若衲衣在空閑至說外道論義。
0275a16: 阿練若或曰阿蘭若大論翻遠離處薩婆多論翻
0275a17: 閑靜處或翻無諍坐禪三昧經云無諍者將護眾
0275a18: 生不令起諍也羅什註淨名經云無諍有二一以
0275a19: 三昧力將護眾生令不起諍心二隨順法性無違
0275a20: 無諍妙樂引寶雲經云阿蘭若者不與世諍不近
0275a21: 不遠便於乞食有樹陰多華果足淨水無難事不
0275a22: 險阻易登陟獨無侶誦所聞凡居蘭若為調煩惱
0275a23: 自舉蔑他非無諍行假名阿練若此舉其身業不
0275a24: 善也好出我等過此舉其意業不善也而作如是
0275b01: 言等此舉其口業不善也。△三總明著衣之意。
0275b02: 我等敬佛故悉忍是諸惡至皆當忍受之。
0275b03: 敬佛忍惡此與常不輕意同箋難云為斯所輕言
0275b04: 汝等皆是佛者罵法有二謂善惡也罵人為佛輕
0275b05: 之甚矣。
0275b06: 濁劫惡世中多有諸恐怖至皆當忍是事。
0275b07: 忍辱鎧者鎧甲也中阿含第五云黑齒比丘訴佛
0275b08: 云舍利弗罵我說我佛疾喚舍利弗實罵說否舍
0275b09: 利弗言心不定者或說罵我心已巳定云何說罵如
0275b10: 折角牛不觸嬈人如殘童子不惱彼截其兩手不能害物
0275b11: 我心如地淨與不淨大小便利涕唾受而不罵心
0275b12: 如掃淨不淨俱掃云何罵說於他佛問舍利弗
0275b13: 如是惡人汝云何觀答人有五種一身善口意不
0275b14: 善但念其善不念不善如納衣比丘見糞聚弊帛
0275b15: 左捉右舒截棄不淨而取於淨念用其身淨以規
0275b16: 身我棄其口意以誡我口意二口行淨身意不淨
0275b17: 亦念用其口淨以規我口棄其身意以誡我身意
0275b18: 三意行淨身口不淨亦念其意淨以規我意棄其
0275b19: 身口以誡我身口四三業皆不淨者雖無可用當
0275b20: 痛念之使得值善知識治其三業勿令墮苦五三
0275b21: 業皆淨者常念是人以自訓況念齊願齊以去我
0275b22: 惡此是三藏教中用苦無常不淨無我空為鎧也
0275b23: 毗婆沙論云罵是一字一字不成罵二字成罵無
0275b24: 有一時稱二字者若稱後字前字已巳滅又能罵所
0275c01: 罵皆空於我何為此用通教空為鎧也又云凡聖
0275c02: 俱有三受云何差別凡夫於若受則嗔於樂受則
0275c03: 喜於不苦不樂受則癡聖人於苦受不瞋於樂受
0275c04: 不愛於不苦不樂受不癡三使不能使於使得解
0275c05: 脫故有凡聖之異如此等有無差降者此用別教
0275c06: 為鎧也今經明鎧者以念佛為鎧是念法佛以第
0275c07: 一義佛即是法故文云念佛告即法也佛即是
0275c08: 僧僧即事理俱和毗盧遮那一切處如此之鎧
0275c09: 一鎧一切鎧即圓教鎧也妙樂云念佛為鎧者觀
0275c10: 受為法界故云是念法佛等也由能觀別得諸教
0275c11: 名所觀三受其相不別故持經者應觀三受故云
0275c12: 能忍諸惡行等輔行七上云一切行中瞋害尤甚
0275c13: 故忍最難大論云如天帝問佛若行忍者唯有一
0275c14: 事最不可耐小人輕慢謂為怖畏故不應忍佛言
0275c15: 若以小人輕慢謂為怖畏欲不忍者不忍之罪甚
0275c16: 於此也何以故不忍之人賢聖善人之所輕慢忍
0275c17: 辱之人而為小人之所輕慢二輕之中寧取何輕
0275c18: 故知寧為小人之所輕不為賢聖之所賤何以故
0275c19: 無智之人輕於不可輕賢聖之人賤於所可賤為
0275c20: 是義故彌須行忍。△二入室弘經。
0275c21: 諸聚落城邑其有求法者我皆到其所說佛所囑法。
0275c22: △三坐座弘經。
0275c23: 我是世尊使處眾無所畏我當善說法願佛安隱住。
0275c24: △四總結請知。
0276a01: 我於世尊前諸來十方佛發如是誓言佛自知我心。
0276a02: 
0276a03: 妙法蓮華經科註卷第四
