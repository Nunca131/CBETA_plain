0410b08: 
0410b09: 妙法蓮華經知音卷第四
0410b10: 
0410b11: 姚秦三藏法師　鳩摩羅什　譯
0410b12: 明護國金剛寺住持　如愚　著
0410b13: 妙法蓮華經五百弟子受記品第八
0410b14: 五百者。千二百人中之大弟子也。經中有千二百
0410b15: 五百之言。品題中。獨標五百者。餘七百必五百人
0410b16: 最初所勸化發心者也。名其師之數。則資在其間。
0410b17: 故經中佛總其大數。同是羅漢。同佛所印證。元無
0410b18: 高下。則曰是千二百阿羅漢。我今當現前次第與
0410b19: 授阿耨菩提記別。其名分必原先後發心之所自。
0410b20: 則曰其五百阿羅漢優樓頻螺等。乃至云迦葉汝
0410b21: 已巳知五百自在者。餘諸聲聞眾。亦當復如是。則師
0410b22: 資輕重。究可知矣楞嚴長水解云。千二百五十人者。初度陳如等五人。次度三迦
0410b23: 葉兄弟。兼徒一千。次度舍利弗目犍連。各兼徒一百。次度耶舍長者等五十人。准是。益見餘七百人。為五
0410b24: 百人所勸化發心者。明矣。記不曰授。而曰受者。與前品相表顯
0410c01: 也。授四大弟子記末云。我諸弟子。威德具足。其數
0410c02: 五百。皆當授記。前既曰授。此諸得記者。但受之而
0410c03: 已巳。華嚴經云。一切諸佛成熟有緣不失時此經成熟千二
0410c04: 百人成佛。所以有因緣說之一周也。又云。授菩薩記。不失時此經所以授三
0410c05: 根記先後次第。各以時也。問曰。准長水解。千二百人數。止得二
0410c06: 迦葉波身子等五人為師。知音何得言五百人為
0410c07: 師耶。答曰。知音准品題及經文。以意會之。以品題
0410c08: 云五百。經文別名與記。亦不會逐一各名。但總云
0410c09: 其五百阿羅漢等。經云千二百。又與品題數違。則
0410c10: 有前後相違過。要使經文無過。須知云千二百人
0410c11: 者。即身子等五人。在前得記者。亦在數中。云五百
0410c12: 者。即五百人。與身子等。為行輩也。故知音分餘七
0410c13: 百人。在弟子列。不見經文有過矣。奚膠柱哉。問曰。
0410c14: 奚經文授記。不逐一列名哉。答曰。使千二百人。逐
0410c15: 一列名。此七卷經紙。尚不足數。況後授有學二千
0410c16: 人記。及耶輸姨母六千人記。逐一列名。難為紙矣。
0410c17: 經文紙少。得記人多。佛語以略攝廣。談無量事。故
0410c18: 僅僅六萬餘言。真妙法也。不然。滿紙皆鋪張其授
0410c19: 記人名。及劫國莊嚴處處言同。益使末世覽者厭
0410c20: 繁矣。
0410c21: 爾時富樓那彌多羅尼子至能知我等深心本願。
0410c22: 據前五人得記。例五百阿羅漢。聞因緣說訖。即當
0410c23: 說繫珠喻。明其領悟。而後佛述成與記。始為順也。
0410c24: 今不如例。獨先記滿慈者。見富那非下根諸弟子
0411a01: 比也。爾時下。經家敘置。敘當機聞三周法之得益。
0411a02: 而結盡前文。從佛聞是等者。敘領法說一周。結方
0411a03: 便一品之文。以方便品多說智慧方便之隨宜故。
0411a04: 又聞授諸等者。敘領喻說一周。結火宅窮子藥草
0411a05: 授記四品之文。以四品喻說。皆為授諸大弟子記
0411a06: 故。復聞宿世等者。敘領因緣說一周。結化城喻一
0411a07: 品之文。因緣之事。指佛為王子言。神通之力。指佛
0411a08: 為導師言。經云。當設大神通。化作大城郭。眾生畏
0411a09: 佛道長遠。不信一乘。佛能以小果化城度之。不失
0411a10: 其大。眾生住於二地。生安隱想。佛能以實相寶所
0411a11: 度之。不外其小。故曰自在神通。得未下。敘得淨六
0411a12: 根之益。心淨踴躍。淨意根。即從座起等。淨身根。瞻
0411a13: 仰尊顏等。淨眼根。而作是念。淨舌根。以口不言。而
0411a14: 舌與心自念故。曰到曰者。到則進禮雙足。感佛
0411a15: 恩德。如子之就母。則退住一面。畏佛威德。似臣
0411a16: 之仰君。見佛慈嚴。能俾為弟弟子者。進退成禮也。
0411a17: 世尊甚奇下。敘當機領悟。佛具三德。以希記申明
0411a18: 而作是念之念中義。悟佛法身德也。以佛法身為
0411a19: 世奇特希有故。隨順世間等者。悟佛般若德也。拔
0411a20: 出眾生等者。悟佛解脫德也。我等於佛下。對前如
0411a21: 來復有無量無邊功德。汝等若於無量億劫說不
0411a22: 能盡為言。當機意謂。以身子之智慧。迦葉之苦行。
0411a23: 善吉之解空。目連之神通。旃延之論義。各各第一
0411a24: 之人。以法自述。則曰是我等咎非世尊也。以喻況
0411b01: 法。則曰無上寶聚不求自得。皆是宣佛功德者。既
0411b02: 云無量億劫說不能盡。則我富那一人之智行。又
0411b03: 豈能加於五人之上乎。故曰我等於佛功德等。唯
0411b04: 佛世尊下。謂佛功德大。我固莫宣。我心願深。佛自
0411b05: 能知。是述成與記。固不待我富那開口。而佛業已巳
0411b06: 先得其心矣。噫滿慈雖云於佛功德言不能宣。而
0411b07: 開悟佛知見。莫是為愈。比與神光三拜。少林謂之
0411b08: 得髓。何異哉。先五百人得記。宜矣。
0411b09: 爾時佛告諸比丘至漸漸具足菩薩之道。
0411b10: 爾時佛告下。佛為當機。述成其深心本願也。深心
0411b11: 者。謂深寄小果聲聞之。而便於化無量阿僧祇
0411b12: 人。令立阿耨菩提也。本願者。謂本是大乘菩薩。具
0411b13: 足神通之力。隨其壽命。發願示為聲聞。助揚佛宣
0411b14: 法化也。然佛必告眾而述成者。以眾徒見佛現前
0411b15: 尋常所歎。為聲聞說法第一有限之跡。而未知於
0411b16: 多三世劫中為菩薩。化人成佛無量之本也。故曰
0411b17: 汝等見是富樓那彌多羅尼子不。我常稱其下。正
0411b18: 明眾所見之近也。亦常歎其下。謂佛因歎。亦
0411b19: 并歎其本也。精勤下。正出尋常所歎本。而釋成
0411b20: 種種功德之言。精謂不麤。勤謂不怠。護持。謂將一
0411b21: 乘實相。護持於內。助宜。謂將一乘實相。助佛宣為
0411b22: 小乘諦緣於外。故能使四眾根鈍者樂。投其所好。
0411b23: 聞其開示教誨。而得利益歡勸喜也。具足解釋下。謂
0411b24: 雖為根鈍者諱實開權於外。不妨開權時即具足
0411c01: 為根利者業已巳解釋一乘實相佛之正法於中矣。
0411c02: 故又俾與己巳同梵行一等之人。為有大饒益也。自
0411c03: 捨如來下。謂富那諱本現。藉小成大。其言論辨
0411c04: 才。除佛一人。餘無有以為敵也。汝等勿謂下。謂眾
0411c05: 不可因佛尋常一時之歎賞。但知富那護助我釋
0411c06: 迦一佛之法。為僧中第一。若然則心何足以見其
0411c07: 深。而願何足以見其本。其實於過去九十億佛所
0411c08: 亦然。故云於彼說法人中等。又於諸佛下。上云佛
0411c09: 之正法。一乘妙法也。此云諸佛所說空法。乃小大
0411c10: 三乘共證之空法也。空法即如八部般若。正法即
0411c11: 如方等諸經。三一權實未會。有空正之別。三一權
0411c12: 實既會。空正皆名妙法矣。明了。謂雖一空法三一
0411c13: 小大同悟同修。然富那明小乘自小。了大乘元大。
0411c14: 權實教體。不相濫也。通達。謂通昔三乘共證空無
0411c15: 相無作之空。即達今之大乘究竟涅槃常寂滅相。
0411c16: 終歸於空之空。權實義不相妨也。理以上自利之
0411c17: 功德也。得四無礙下。兼利他之功德。四無礙者。法
0411c18: 辭義說。四皆無礙於小大權實。若准經訓。常能審
0411c19: 諦。為法無礙。清淨說法。為辭無礙。無有疑惑。為義
0411c20: 無礙。樂說無礙。在其中也。具足菩薩下。內祕也。隨
0411c21: 其壽命下。外現也。彼佛世人下。謂彼過去九十億
0411c22: 佛所之人。咸不能知富那本是菩薩。而皆以謂
0411c23: 實是聲聞也。彼既如此。勿怪汝今現前之眾也。而
0411c24: 富樓那下。謂富那正以彼之不知。而為己巳就實開
0412a01: 權之方便。所以饒益小乘眾生百千。又化大乘人。
0412a02: 令立阿耨菩提無量也。饒益下。開權之方便。又化
0412a03: 下。顯實之方便。為淨佛土下。謂當機權實方便。非
0412a04: 唯成人實。所以成己巳之嚴淨佛土也。維摩經云。菩
0412a05: 薩隨所化眾生而取佛土。此富那不辭億無量劫。
0412a06: 現小乘者。正欲密得大乘人。莊嚴自己巳當來成佛
0412a07: 劫國眷屬也。諸比丘富樓那下。即過現以起未來
0412a08: 廣三世深心本願。皆為第一人也。七佛。舊謂毗婆
0412a09: 尸尸棄毗舍浮。屬過去莊嚴劫千佛中最後三佛
0412a10: 也。拘留孫拘那含迦葉釋迦。屬現在賢劫千佛中
0412a11: 最初四佛。今觀經文。既云七佛。又云今於我所等。
0412a12: 復云於賢劫中等。則是獨以釋迦一佛為現在。餘
0412a13: 皆屬之過去也。亦於未來下。應知此又賢劫後之
0412a14: 未來也。即如千二百羅漢成佛。富那亦為護持助
0412a15: 宣無量無邊佛法。為其弟子。則其心之深。願之廣。
0412a16: 可涯量哉。所以然者。無非為上求下化故。為淨佛
0412a17: 土下。結完上求。教化眾生下。結完下化。以上總為
0412a18: 述其因行。此下授其果記。
0412a19: 過無量阿僧祇劫至佛滅度後起七寶塔滿其國。
0412a20: 過無量阿僧下。富那既無量億劫。於此土上求下
0412a21: 化。故成佛時亦直在此土。果不昧因也。此土指娑
0412a22: 婆世界。故後品勸發願持經。不見身子富那等者。
0412a23: 以身子富那等。原於此土持經故。號曰法明者。名
0412a24: 稱其實也。其佛下。通記佛土之廣大。七寶下。別記
0412b01: 佛土之嚴淨。地平。為無山陵谿壑。所以如掌而清
0412b03: 依報。無諸惡道下。記正報。無惡道女人眾生正報。
0412b04: 清淨得神通光明眾生正報莊嚴。得神通屬意根。
0412b05: 出光明屬身根。志念下。明意根清淨之所自。普皆
0412b06: 下。明身根莊嚴之所自。其國眾生下。明無淫欲之
0412b07: 所利。以上皆佛土中世眷。有無量下。記法眷也。其
0412b08: 佛國土下。總結。劫名下。授劫國之名。佛壽之數。正
0412b09: 像法住世之久。該五種記。
0412b10: 爾時世尊欲重宣此義而說偈言。
0412b11: 諸比丘諦聽佛子所行道至我今但略說。
0412b12: 頌計八十六句。初二十八句。通頌千二百人深心
0412b13: 本願。為富那引啟見。記有先後。人咸大乘。三周三
0412b14: 根無非法門。一時施設次第。元無高下也。諸比丘
0412b15: 下。佛子。菩薩名。今即聲聞也。所行道深心也。善學
0412b16: 方便。本願也。謂諸聲聞今稱佛子者。以己巳所行之
0412b17: 道元是大乘。示為小果。故曰善學。不妨即小成大。
0412b18: 故不可得而思議也。知眾下。申明善學。不思議有
0412b19: 五層。謂諸佛子所以即大示小者。以先知眾生根
0412b20: 性愛欲小果諦緣之法。怖畏大乘成佛之智。故諸
0412b21: 菩薩捨長就短。不作菩薩。而示作聲聞緣覺。此以
0412b22: 大作小。成不可得思議。一也。以無數下。再申明。謂
0412b23: 諸菩薩示作聲聞緣覺。以行無數方便。不惟人視
0412b24: 為聲聞。且自己巳亦說是聲聞。與佛道相去甚遠。由
0412c01: 止度畏大樂小之人無量。皆得成就於小果也。此
0412c02: 以大名小。成不可得思議。二也。雖小欲懈下。三申
0412c03: 明之。謂以大作小名小。是皆可思議者。奚云不可
0412c04: 得思議哉。以雖作小名小。順其欲小者之懈怠。不
0412c05: 妨即懈為勤。即小而大。漸當令其作佛也。此以懈
0412c06: 為勤。成不可得思議。三也。內秘下。四申明之。謂諸
0412c07: 菩薩內心秘藏六度萬行。外貌現作二乘聲聞。惟
0412c08: 外貌故。少其貪欲苦因。厭其生死苦果。惟內心故。
0412c09: 實自淨其己巳之成佛國土。此以外貌。成其內心。為
0412c10: 不可思議。四也。此猶順示也。示眾下。逆示。三毒。謂
0412c11: 貪嗔癡三根本惑行。則能令人墮其惡道。故謂之
0412c12: 毒。邪見。五利使之一。即崇祀水火祭天要福之邪
0412c13: 見也。如孫陀羅難陀貪婬。舍利弗含嗔。周利槃特
0412c14: 愚癡。畢陵伽婆慢習。三迦葉波崇祀水火。皆佛現
0412c15: 在世弟子。無非大權方便示現。以度一類頑癖眾
0412c16: 生。使歸佛道。故曰我弟子如是等。此以正示邪。以
0412c17: 逆為順。成不可得思議。五也。若我具足下。結足善
0412c18: 學。謂但略不廣說其示現之方便者。恐聞者致疑
0412c19: 也。未頌富那。而先頌諸大弟子者。以五百阿羅漢
0412c20: 有六比丘。在其數故。今此富樓那下三十句。別
0412c21: 頌富那之因行。其後得成佛下二十八句。別頌富
0412c22: 那之果記。一一對長行可解。果記中長行後者。頌
0412c23: 先之藥草喻無三乘之法。此品無三乘之僧。如來
0412c24: 壽量品無三身之佛。應知。
0413a01: 爾時千二百阿羅漢至盡同一號名曰普明。
0413a02: 爾時世尊欲重宣此義而說偈言。
0413a03: 憍陳如比丘當見無量佛至汝當為宣說。
0413a04: 爾時下。陳如等千二百人。於法說一周之初。聞佛
0413a05: 出定權實二智之談。乃去不知是義所趣。安望授
0413a06: 記成佛。及佛喻說。雖知是義所趣。然猶坐執小果。
0413a07: 以當大乘。亦不希記。故佛無問而自說因緣一周。
0413a08: 以小果喻化城。大乘喻寶所。明其不惟諦緣是成
0413a09: 佛之因。即示眾有三毒。亦菩薩乘內秘外現之權
0413a10: 便。然後始知先三後一。先權後實義之所趣矣。故
0413a11: 各作念。俱願得同諸大弟子授成佛之記也。故云
0413a12: 我等歡喜等。我等歡喜。逕照方便品心生大歡喜。
0413a13: 自知當作佛為言。吁因緣說一周。於千二百人。有
0413a14: 大功德哉。此可見經文三周次第。非徒設也。佛知
0413a15: 此等下。正結方便品中千二百羅漢悉亦當作佛
0413a16: 之案。千二百人中。先授陳如記者。陳如為佛在俗
0413a17: 親黨。鹿苑最初得度弟子也。其五百阿羅漢下。正
0413a18: 結授四大弟子記品。我諸弟子其數五百皆當授
0413a19: 記之案。其五百人。同號普明者。以同為法師。同以
0413a20: 小大三一成佛之法。明於人果不昧因也。偈中初
0413a21: 二十四句。頌陳如一人劫國莊嚴。憍陳如下。頌因
0413a22: 行。常放大光明下。頌果德。果德有五。一光明。二神
0413a23: 通。三名聞。四眾敬。五說法。故號下。謂由有實德。而
0413a24: 具斯美名。其國下。頌依報清淨法眷勇猛。咸升下。
0413b01: 申明淨猛。十方佛國其數無量。乘樓閣而遊。是與
0413b02: 不出戶者同也。獻佛供。還本國。涉程途。經歷時
0413b03: 劫。事體無邊。攝在須臾。是與不動念者同也。非神
0413b04: 通勇猛而何。良由證至法身。塵點劫視如彈指。十
0413b05: 方國總在自心。非世眼所見凡心所測也。佛壽下。
0413b06: 有四記。一記佛具壽命。二記正法。三記像法。四記
0413b07: 末法。以法滅天人憂。皆末法事故。然皆補長文所
0413b08: 未盡。中十四句。其五百比丘下。例陳如一人。而通
0413b09: 頌五百人劫國莊嚴。末六句。迦葉汝已巳知下。例五
0413b10: 百人。而盡記餘七百人劫國莊嚴。華嚴經云。現前
0413b11: 得授記。不現前亦得授記。此也。妙哉經文。其易簡哉。
0413b12: 爾時五百阿羅漢至甚大歡喜得未曾有。
0413b13: 此領我及汝等宿世因緣之義。結完化城喻一品
0413b14: 之文。爾時下。前節列千二百數。此但以五百人敘
0413b15: 者。以千二百數。該前。則攝身子等六人。該後。則攝
0413b16: 阿難羅。前既各已巳敘悟。後尚未說本末。故但以
0413b17: 五百為言。而簡別之。然通篇重悔過自責一句。世
0413b18: 尊我等常作下。述昔迷今悟。以立譬本。謂我五百
0413b19: 人。尋常不知機有頓漸。法無小大。但恒作念。以己巳
0413b20: 所得小果有餘涅槃。即同佛之所證究竟滅度。是
0413b21: 以權為實。昔日所以迷也。此正照方便品佛說一
0413b22: 解脫義。我等亦得此法。到於涅槃。今乃知之下。謂
0413b23: 今由佛三周法喻。開通聾瞽。乃知佛昔小今大。無
0413b24: 非由漸而頓。要我受記作佛。此今日所以為悟也。
0413c02: 解。必待佛因緣說一周。始知此豈有智者哉。故曰
0413c03: 如無智者。此照方便品而今不知是義所趣。前云
0413c04: 不知。今云知之。此可見五百人至是真開悟矣。以
0413c05: 上明自責所以。下徵明悔過。謂所以佛前說我等
0413c06: 為智者。今我等反自責云如無智者。何也。以我等
0413c07: 既同身子等。聽佛說法喻二周。比即應同得如來
0413c08: 智慧進寶所受顯記矣。反坐守化城。而便自以小
0413c09: 乘之智為足也。世尊譬如下。以喻明法。發揮迷悟。
0413c10: 有人。五百羅漢。自況為三有中人。親友。況佛為十
0413c11: 六王子時。醉酒。喻己巳所證全是無漏無明。寶誌公
0413c12: 歌云。禪悅珍羞尚不。誰能更飲無明酒。楞伽經
0413c13: 云酒消然後覺。是時下。官事公事也。謂十六沙彌。
0413c14: 勤修六度。思速成佛。為己巳公事。故曰當行。以無價
0413c15: 下。謂十六沙彌。以一乘實相。與五百人說。如以摩
0413c16: 尼繫酒醉者垢衣內也。與之而去者。喻十六菩薩
0413c17: 沙彌。各於十方成正覺去也。其人醉臥下。喻十六
0413c18: 菩薩沙彌。雖各有陞法座之功。五百人元以無明
0413c19: 見思未淨故。不覺知本有一乘實相佛之知見也。
0413c20: 起已巳遊行下。法性譬本國。五道喻他國。為衣食下。
0413c21: 喻五百人既迷本有。墮入五道。不免為人天福報
0413c22: 之衣食。崇水事火。持牛狗戒。而勤力求索。甚大艱
0413c23: 難也。若少有下。喻五百人由外道歸佛。示以有餘
0413c24: 涅槃。斷其見思。超脫分段生死。不知此但少有所
0414a01: 得。而便自以為足也。以上喻昔之迷。幸冥植有大
0414a02: 乘之因。於後親友下。喻今之悟。賴遇佛成就大乘
0414a03: 之緣。後。謂今經談於四十年後。咄。喝醒之聲。哉。助
0414a04: 語辭。丈夫。男子之美稱。何為下。牒斥上文為衣食
0414a05: 故等文。謂不須為人天福報。及聲聞小果。勤苦求
0414a06: 索。妄受艱難也。我昔欲令下。申其以無價寶珠繫
0414a07: 其衣裏之事。所謂我在十六數。曾亦為汝說也。於
0414a08: 某年日月者。謂智佛入靜室禪定。八萬四千劫時
0414a09: 也。上云安樂五欲自恣。喻成佛時果上受用。此云
0414a10: 以無價等者。喻佛在因地。曾教五百人發大心也。
0414a11: 今故現在者。謂昔指示法性本有。元不失也。而汝
0414a12: 不知者。為無明所障也。以無明障本覺。雖得小果。
0414a13: 忘其大因。是為勤苦求活。癡之甚也。汝今可以下。
0414a14: 以因證果曰貿。即小成大曰易。謂既有大因。今可
0414a15: 即因貿易大果。於九法界。隨類現身。遇緣接物。不
0414a16: 妨既以與人己巳愈有。而無所乏短也。佛亦如是下。
0414a17: 法合。昔雖迷。幸植有大因之文。今者世尊下。法合。
0414a18: 今雖悟。賴值佛以成大緣之文。並領方便品我雖
0414a19: 說涅槃是亦非真滅等文。亦領藥草喻品汝等所
0414a20: 行是菩薩道等文。以是下。結明章首踊躍歡喜。
0414a21: 爾時阿若憍陳如等欲重宣此義而說偈言。
0414a22: 我等聞無上安隱受記聲至便自以為足。
0414a23: 頌立譬本之文。
0414a24: 譬如貧窮人往至親友家至五欲而自恣。
0414b01: 頌以喻明法發揮迷悟之文。
0414b02: 我等亦如是世尊於長夜至身心歡喜。
0414b03: 頌以法合喻之文頌與長文。少有損益。對閱易明。
0414b04: 妙法蓮華經授學無學人記品第九
0414b05: 爾時阿難羅羅至如阿難羅羅所願住立一面。
0414b06: 爾時下。經家敘置。我等每自思惟者。謂自身子得
0414b07: 記時思惟起也。俱白下。方是兩尊者之言。謂我等
0414b08: 於此成佛之事。雖有學。本乃大乘。亦當有受記
0414b09: 之分。若曰記五百人中。曾教迦葉等轉授者。我等
0414b10: 雖為身子采菽氏弟子。莫過學小乘法耳。至於劫
0414b11: 國莊嚴等。乃成佛大事因緣。必欲佛親記也。故曰
0414b12: 惟有如來我等所歸。又我等為一切下。謂以己巳名
0414b13: 分之尊。為天人等所見知識。應當記也。以己巳與佛
0414b14: 天倫之親。一為佛侍者。護持法藏。一為佛適嗣。繼
0414b15: 紹宗祀。尤當與記。故曰若佛見授等。我願既滿者。
0414b16: 親親之道當先也。眾望亦足者。天人阿修羅始喜
0414b17: 也。爾時學無學下。所謂眾望者也。
0414b18: 爾時佛告阿難汝於來世至所共讚歎稱其功德。
0414b19: 爾時世尊欲重宣此義而說偈言。
0414b20: 我今僧中說阿難持法者至種佛道因緣。
0414b21: 爾時下。先受果號記。阿難本久發大心。為侍者。
0414b22: 以多聞第一。而護持法藏。仁德如山。智德如海。本
0414b23: 無相礙。故曰山海慧自在通王。名稱其實也。當
0414b24: 供下。次授因行記。供佛福足。護法慧足。兩足故然
0414c01: 後得成菩提。自三覺圓也。教化下。令他三覺圓也。
0414c02: 福足則莊嚴高勝。故國名常立勝幡。慧足則教法
0414c03: 通徹。故劫名妙音滿。諸佛法藏。詮法身而無量。
0414c04: 阿難既皆護持。故成佛時。壽命長而正像法倍增。
0414c05: 得諸佛讚歎。果不昧因也。偈中先頌因行。攝論云。
0414c06: 多聞者。依聞作意俱生俱滅。此心帶彼記因而生。
0414c07: 由此熏習。能攝持故。名持法者。故云我今僧中說
0414c08: 阿難持法者。號曰下。後頌果號。其餘照長文可解。
0414c09: 爾時會中新發意菩薩至其本願如是故獲斯記。
0414c10: 爾時下。應佛初出定時所歎。新發意者。謂始發菩
0414c11: 提心之人。咸作是下。初發道心者。六通不甚大具。
0414c12: 故未知菩薩聲聞本跡。所以動疑。然須有此。阿難
0414c13: 之本始伸故。佛知其念而告之。諸善男子下。般
0414c14: 若經說。佛於然燈佛所發心。今經說。同阿難空王
0414c15: 佛所發心。各就機之談。誠如稻麻竹葦之新發心
0414c16: 苦。莫知發心本也。樂多聞與授記。跡也。願也。是故
0414c17: 我已巳下。謂精進勝於多聞也。而阿難護持下。謂阿
0414c18: 難以護法藏為精進。遲速尊卑。佛與侍者。同在最
0414c19: 初所發菩提心中直一念耳。無甚高下也。故曰其
0414c20: 本願如是等。大寶積第二十八經云。聲聞得阿耨
0414c21: 多羅三藐三菩提記者。以見聲聞有佛性故。具佛
0414c22: 性者尚得記。久發菩提心者。獲記宜矣。楞伽經謂。
0414c23: 謂化佛授聲聞記。非法佛也。
0414c24: 阿難面於佛前自聞授記至而說偈言。
0415a01: 世尊甚希有令我念過去至護持諸佛法。
0415a02: 阿難面於下。喜佛親記不。用他轉次授也。即時下。
0415a03: 佛告新發意菩薩。其言不也。客有問余曰。
0415a04: 佛信口說三世多劫中事。實否。余曰。佛雖信口。能
0415a05: 令佛前聞見者如面覿。以故人天信之也篤。客曰。
0415a06: 如是使佛現在。吾亦出家矣。故今文中。佛告新發
0415a07: 意。而阿難即自憶念過去諸佛法藏而無。又識
0415a08: 知本願。皆佛神力智力加庇也。偈中前四句。如長
0415a09: 文可解。後四句。前半明昔同佛發心之本實智也。
0415a10: 後半明為侍者之跡權智也。阿難一人本權實。
0415a11: 既自頌明。後二千人得記。諸新發意菩薩。始三緘
0415a12: 其口矣。
0415a13: 爾時佛告羅羅至當得阿耨多羅三藐三菩提。
0415a14: 爾時世尊欲重宣此義而說偈言。
0415a15: 我為太子時羅為長子至以求無上道。
0415a16: 阿難多聞。羅密行。聞行相資故。國土莊嚴皆同。
0415a17: 獨果號異也。菩薩大願。或願為侍者。護持法藏。或
0415a18: 願為冢嗣。蒸佛道。皆密行也。人莫得知。獨佛能
0415a19: 知。故偈云。羅羅密行。惟我能證知。悲華經當佛
0415a20: 為寶海梵志發願。時有帝釋。名善見足。發願在在
0415a21: 常為佛子。是也。華嚴經菩薩有十種如海智。第七
0415a22: 智云。菩薩入未來世。觀察分別一切諸劫無量無
0415a23: 邊。知何劫有佛。何劫無佛。何劫有幾如來出世。一
0415a24: 一如來名號何等。住何世界。世界何名。度幾眾生。
0415b01: 壽命幾何。如是觀察。盡未來際。皆悉了知。不可窮
0415b02: 盡。而無厭足。此釋迦所以授羅記。供佛知有十
0415b03: 世界微塵數。皆以子道。為密行也。夫人之愛。莫愛
0415b04: 于子。子之得父。何所不盡其極哉。菩薩願行。其
0415b05: 矣乎。
0415b06: 爾時世尊見學無學二千人至正法像法皆悉同等。
0415b07: 爾時世尊欲重宣此義而說偈言。
0415b08: 是二千聲聞今於我前住至漸入於涅槃。
0415b09: 二千人皆阿難羅云弟子。意地淨。正是開悟佛
0415b10: 知見。得記之機。方便品云。若人善心。皆已巳成佛
0415b11: 道。是也。故佛問慶喜見不者。俾證其記。不浪施也。
0415b12: 此完序品復有學無學二千人案。
0415b13: 爾時學無學二千人聞佛授記歡喜踊躍而說偈言
0415b14: 世尊慧燈明我聞授記音心歡喜充滿如甘露見灌。
0415b15: 佛智慧如燈。能鑒日月威光所不能照之意地。
0415b16: 淨授記音。至此似見灌其甘露。所以歡喜。上阿難
0415b17: 羅得記。我願既滿也。此所謂眾望亦足矣。
0415b18: 妙法蓮華經法師品第十
0415b19: 法師者。法乃即心是佛之妙法。攝近。則該本經三
0415b20: 周九喻前後之文。攝遠。則該四十年前。所談十二
0415b21: 部經。以無非說此心法故。師即千二百阿羅漢。及
0415b22: 二千學無學聲聞。乃至佛現前滅後。聞一偈一句。
0415b23: 一念隨喜。前後受記之人。皆可以妙法為天人師
0415b24: 範。應有六種。然前三卷半經。是為諸聲聞。說大乘
0415c01: 經。名妙法蓮華。故曰法。後三卷半經。是教菩薩法。
0415c02: 佛所護念。故曰師。以諸聲聞雖本是菩薩。而得記
0415c03: 之惟新。若得記後。不教以菩薩持經之法。則不
0415c04: 得諸佛之所護念。故自此品。至經之終。皆與序品
0415c05: 所敘列。舊住婆婆世界菩薩摩訶薩八萬人所唱
0415c06: 和。而教諸新得記聲聞作菩薩之法。故曰法師品。
0415c07: 問聲聞得記。於卜位菩薩地。當居何地。答若據圓頓機。當十地中第七遠行地第八不動地。准華嚴楞伽。
0415c09: 以信得入故。准是諸得記聲聞。既住信位。此後三卷半經。皆教學十。住十行十迴向四加行。十地等覺菩
0415c10: 薩。以漸而圓頓也。如龍女不涉地位。頓往南方無垢世界。成等正覺。智積身子。先俱不信。後云默然信受。
0415c11: 是以漸而信頓教之證也。若據一信一切信。以漸而信圓教者。從地涌出之眾。雖彌勒一生補處慈尊。尚
0415c12: 有所不信。說父少子老之喻以難之故。佛將說壽量。再三誡以汝等當信解佛誠諦之語。彌勒等八千恒
0415c13: 河沙菩薩。亦再三答云。惟願說之。我等當信受佛語。故說壽量品後。即受以分別功德品。分別自信位至
0415c14: 等覺。自等覺位迴至初發心菩薩。一一各得分證佛法身性海中之功德。准此一信一切信。則此經為國
0415c15: 教也。總之七卷文言。徹果該因。屬一信字。為其門故。故華嚴經善財童子。依彌勒教。到普門國。見文殊。文
0415c16: 殊遙伸右手。過一百一十城。摩善財頂曰。善男子。若離信根。心劣憂悔。功行不具。退失精進。於一善根。心
0415c17: 生住著。於少功德。便已巳為足。不能發起行願。不為善知識之所攝護。不為諸如來之所憶念。不能了知如
0415c18: 是法性。如是理趣。如是法門。如是所行。如是境界。若周知。若種種知。若盡源底。若解了。若趣入。若解說。
0415c19: 若分別。若證知。若護得皆悉不能。正。符前經三賢四加十地等覺。皆攝於一信字法門也。問曰。經中如何
0415c20: 不明判地位。答曰。四十年前。他經載矣。故曰先所出內是子所知。故不用更明。而自具也。應知三賢十地
0415c21: 菩薩報化佛護念。如寶塔品。三變淨土中坐者。是也。以此佛此土皆有相故。有集散故。等覺地菩薩。則唯
0415c22: 法佛護念。其佛其土。皆無相故。無集散故。如壽量品所談者。是也。又教菩薩為弟子法。當如釋迦。以國王
0415c24: 護念。大有其旨在焉。學者思之。
0416a01: 爾時世尊因藥王菩薩至阿耨多羅三藐三菩提記。
0416a02: 爾時下。因者。謂因藥王在日月淨明德佛法中。名
0416a03: 一切眾生喜見菩薩。曾習苦行。精勤萬二千歲。得
0416a04: 現一切色身三昧。燒身身全。然臂臂復。於雷音宿
0416a05: 王華智佛法中。為妙莊嚴王王子。名為淨藏淨眼。
0416a07: 入佛之知見。一大事因緣。有其功續。是故因之。以
0416a08: 告八萬大士也。八萬大士。即經首所敘列者。前既
0416a09: 敘贊其德。此中應如新發意菩薩所念。當逐名與
0416a10: 記。而不與者。以八萬大士。元各有本所事佛。往劫
0416a11: 皆曾受過大記。為舊住我婆婆世界之耆宿。非我
0416a12: 釋迦適嗣。今在會中。莫過助揚法化。故但因而告
0416a13: 之。一則以證現前滅後聞經得記者。雖劫長果遠。
0416a14: 汗漫無涯。佛功德智慧之言不。一則俾現前滅
0416a15: 後得記者。發願持經。當學藥王燒身然臂。不畏其
0416a16: 難。一則明佛求妙法華經。出處本跡。智力所談。神
0416a17: 力所現。如涌塔變土。集十方分身諸佛於頃刻。談
0416a18: 安樂勝行。涌六萬恒沙眷屬之菩薩等。一大事因
0416a19: 緣。本末究竟。自非八萬大士諸。新得記者。實難信
0416a20: 解。有是所因。故因藥王一人。以告八萬大士也。藥
0416a21: 王汝見下。前序品文殊云。諸人今當知。合掌一心
0416a22: 待。佛當雨法雨。充足求道者。上千二百阿羅漢。及
0416a23: 二千聲聞。既云內秘外現。則知元是大乘之機。今
0416a24: 得授記。無非於道未足。示其充足而已巳。此天龍等
0416b01: 部眾。既非內秘外現。乃是定性。於小中大。不可移
0416b02: 易。三乘之機。文殊所謂諸求三乘人。若有疑悔者。
0416b03: 故今以求聲聞等三求字。為照應也。如是等類下。
0416b04: 雖云聞一偈一句。其實義多。如仁王云。於一偈中。
0416b05: 復分為千分。一分中說一句義。不可窮盡。又處胎
0416b06: 經云。有經一句五百言。一句千言。一句萬言。是也。
0416b07: 前舍利弗得記時。此定性三乘。部眾曾慶讚云。世
0416b08: 尊說是法。我等皆隨喜。故今以一念隨喜之言。為
0416b09: 照應。又云。大智舍利弗。今得受尊記。我等亦如是。
0416b10: 必當得作佛。故今一與授。當得作佛。阿耨菩提
0416b11: 之顯記也。缺佛名劫國莊嚴等事者。一則人多難
0416b12: 名故。一則劫國等。皆法身中事。既得阿耨菩提之
0416b13: 法身。不虞無劫國等報化之事故。然授二千人記。
0416b15: 者佛當為除斷令盡無有餘之案。以三周法。完定
0416b16: 性三乘人。疑悔皆斷。皆當得記故。一則完佛自許
0416b17: 若有聞法者無一不成佛之案。見佛語不故。又
0416b18: 此中一念隨喜。為後隨喜功德品之伏案也。以上
0416b19: 援佛現前聞法者之記。佛告藥王下。授佛滅度後
0416b20: 聞法者之記。
0416b21: 若復有人受持讀誦解說書寫至三藐三菩提故。
0416b22: 上節授現在未來六種法師之果記。此節明現在
0416b23: 未來六種法師所以應得記者。元具有因行也。若
0416b24: 復有人下。明佛現在持經者。雖有全略不同。同為
0416c01: 法師。有六種次第。一受持。謂從現前法會領受。而
0416c02: 持於心也。二讀誦。謂由受持逐字句。念讀熟成卷。
0416c03: 而課誦也。三解說。謂由讀誦久。自知分解。與人講
0416c04: 說也。四書寫。謂由解說得經妙處。而復另書所讀
0416c05: 之經。更寫所講之義也。五於其經卷。供敬如佛。六
0416c06: 加上節。乃至一念隨也。種種供養下。其供養有十
0416c07: 種分別隨喜。得一生究竟。十種分別者。一華香。草
0416c08: 樹所生名華具香氣者二瓔珞。珠寶所穿挂而莊
0416c09: 嚴者。三末香。沉檀搗為細末者。四塗香。即清淨水
0416c10: 或淨水塗洗其香。一則味清。一則健燒也。五燒香。
0416c11: 成炷而焚爇者。六繒。絹帛團簷。加益經上。以障
0416c12: 塵穢者。七幢幡。段帛成疋。飄揚經之左右。驅除
0416c13: 鼠者。八衣服。錦繡裁褁。裝嚴經之首尾表裏者。或
0416c14: 新淨上好衣服。先用供養經。然後著也。九技樂。歡
0416c15: 喜舞蹈。而奏絲竹者。十合掌恭敬。皈命頂禮。以盡
0416c16: 誠者也。藥王當知下。謂當機應知。以上六種法師
0416c17: 十種供養。雖直一偈。此人過去已巳曾供養佛多。成
0416c18: 就順大。元不該受生濁世。但因悲愍眾生。開示佛
0416c19: 之知見故生此人間也。以上明持經一偈者具大
0416c20: 因也。藥王若有人問下。明得大果。故教當機。答其
0416c21: 問者。未來作佛。必現在持經一偈之人也。此上節
0416c22: 所以與記焉。何以故下。雖是徵辭。其實申明上節
0416c23: 聞經一句者獲記之義。謂不但持經一偈。即持一
0416c24: 句。仍以十種供養者。一切世間亦應瞻奉。以供養
0417a01: 佛之物而供養此人也。當知此人下。謂所以然者。
0417a02: 以持經一句者。是大菩薩。過去因深也。成就阿耨
0417a03: 菩提。過去果大也。但為哀愍眾生。乘願生此世間。
0417a04: 雖然一句之略。即同全部之廣演分別也。何況下。
0417a05: 謂佛現在略持者。既同其廣演者。何況盡全部廣
0417a06: 持及種種供養之人哉。藥王當知下。謂由佛現在
0417a07: 肯全部廣持。則其人始肯捨自己巳清淨業報之安
0417a08: 樂。而於佛滅後。悲愍眾生。生于惡世危險中而廣
0417a09: 演也。若善男子下。謂佛滅後。其人不唯公然對大
0417a10: 眾廣說。即能私竊為一人。乃至說經一句之略者。
0417a11: 而其人亦是佛所使遣。行佛之事者也。如來使。謂
0417a12: 曾受囑累也。行如來事。謂代佛揚化行開示悟入
0417a13: 佛知見之一大事也。何況於大眾下。謂未來世竊
0417a14: 而不公。為一人說一句。尚為佛所使遣行佛之事。
0417a15: 何況公然而不私竊。大庭廣眾中。演說全部者。則
0417a16: 其人功德愈無以為況矣。故以惡人一劫罵佛。校
0417a17: 毀廣說者。為罪重。以佛肩所荷擔。校供養廣說者。
0417a18: 為福多也。故曰藥王若有惡人等。夫人之生也直。
0417a19: 而人之性又皆善。何不善之與有。但以三業不良
0417a20: 而名惡也。以不下。意惡。於一下。長久之時惡。現於
0417a21: 下。明非皆有後言。乃當面之身惡。常毀下。口惡。以
0417a22: 三業皆惡。時長且久。敢罵萬德慈尊。罪實甚重。而
0417a23: 云尚輕者。佛功德智慧。具無所損也。慈悲忍力。足
0417a24: 肯再說也。若人下。一惡言不長呼一劫。不該乎身
0417b01: 意。背地毀此在家出家。不類乎佛前惡罵。其罪校
0417b02: 輕。而云甚重者。藥王其有下。釋明所以也。謂其讀
0417b03: 誦此經者。既是佛所使遣行佛之事。則其人尚未
0417b04: 成佛。但以佛之智慧功德莊嚴。為己巳之莊嚴。今一
0417b05: 毀則前人或不來親近。是有所損矣。此人雖乘過
0417b06: 去之悲願。代佛揚化。今一訾則前人即來親近。或
0417b07: 慵於再說矣。是毀訾者。則為斷滅一切世間佛種。
0417b08: 眾生竟不獲開悟佛之知見矣。故其罪校詈佛。為
0417b09: 尤重也。以上校罪。則為如來下校福。承上文言。謂
0417b10: 佛見未來讀誦法華經者。以佛嚴自嚴。則為佛肩
0417b11: 之所荷擔。其人所至地方。應向其方致禮。亦如其
0417b12: 人。十種供養於法而供養之。詎可毀訾乎。一心合
0417b13: 掌下。人間所有之上供也。應持下。人間所無之上
0417b14: 供也。所以下徵釋。並申明一念隨喜者得記之義。
0417b15: 結完第六種法師。於眾生有益。而顯前五種法師
0417b16: 現在未來廣略持經者。功德為尤大也。謂所以未
0417b17: 來公然對眾廣說者。上得佛肩荷擔下。應天人供
0417b18: 養者。何也。以是人歡喜說法。令大眾須臾頃聞之。
0417b19: 法雖少。得果則究竟也。故曰即得究竟等。應知須
0417b20: 臾聞即一念隨喜義。此節近為寶塔品以大音聲
0417b21: 普告四眾等張本。遠為持品及囑累品伏案。以二
0417b22: 品皆是佛所遣行佛之事故。
0417b23: 爾時世尊欲重宣此義而說偈言。
0417b24: 若欲住佛道成就自然智至愍念諸眾生。
0417c01: 若欲下。求道之機也。常當下。教機求得道之人也。
0417c02: 自然智。不待師保教而本具。然必勤供養其人而
0417c03: 後得者。以此人能開示其機。使得悟入故。是自然
0417c04: 智者。自性通宗也。務供人而得者。稟受師承也。其
0417c05: 有下。上自然智。為涅槃妙心。此一切種者。差別智
0417c06: 也。當受持下。上涅槃心。直供養持經者。得此雖供
0417c07: 養持者。亦欲自持其經而得也。得自然智。善一乘
0417c08: 實相。得一切種智。兼善三乘方便。若有能受下。上
0417c09: 兩行。正應長文若復有人起至一切世間所應供
0417c10: 養瞻奉等文。此一行。繳上兩行。而應長文當知此
0417c11: 人是大菩薩起至當知是人則如來使等文。大般
0417c12: 若第五百二十五經。佛自訓一切智。智略有三種。
0417c13: 謂一切智共聲聞緣覺之智。道相智共菩薩摩訶
0417c14: 薩之智。一切相智。乃諸佛如來不共妙智。以聲聞
0417c15: 緣覺。雖知內外等法門差別。不知道相。及不知一
0417c16: 切法一切種相故。菩薩則知聲聞道相。獨覺道相。
0417c17: 菩薩及佛道相。故佛則知一切法。皆同一相。謂寂
0417c18: 滅相。是故佛名一切相智。則兼小大三一一切種
0417c19: 智之差別相也。
0417c20: 諸有能受持妙法華經者至行於如來事。
0417c21: 初八句及後四句。是頌藥王當知是人至何況於
0417c22: 大眾中廣為人說之文。中十二句。是頌其所至方
0417c23: 至應以奉獻之文。
0417c24: 若於一劫中常懷不善心至法華最第一。
0418a01: 此頌佛與廣說者。罪福輕重相校之文。末四句。結
0418a02: 前起後。長文直校罪。頌文校福。故知音准頌訓長
0418a03: 文。有校福義。
0418a04: 爾時佛復告藥王至皆近阿耨多羅三藐三菩提。
0418a05: 此節釋成上頌我所說諸經法華最第一之文。以
0418a06: 明凡經皆是教菩薩法。唯此經為諸佛所護念也。
0418a07: 爾時下。通指三世所說之廣。已巳說。別指過去已巳成
0418a08: 佛時所說。今說。別指現在四十年前所說。當說。別
0418a09: 指未來餘國作佛時所說。而於下。謂三世說。中。唯
0418a10: 法華為最難信解。上偈法華最第一者。此也或總四十
0418a11: 九年。一大時教。判為三世。亦可華嚴鈔第八云。已巳說者。法華之前。謂般若等。今說者。即無量義經。當說者
0418a12: 即涅槃等諸經。皆不及法華難信難解者。以法華是會三之始。歸一之初。信解者難耳。昔經雖妙。猶帶三
0418a13: 乘。曾未明言唯說一實。涅槃之中。雖明一極。法華在前。已巳破三乘。後說一極。便易信受。法華猶如先鋒。涅
0418a14: 槃如是大軍。先鋒已巳破於賊。後軍用刀不多耳。又破三顯一。法華如收獲。涅槃如捨穗。故涅槃三十六云。
0418a15: 昔於靈山說法華。八千聲聞得受記別。如秋收冬藏。更無所為。即其義耳。若依難信之義。設將已巳說。該著
0418a16: 華嚴。若比法華。亦為易信。始成正覺。便說一極。上根所受不對昔權故。比法華誠易信耳。藥王
0418a17: 此經下。謂由最難信解。諸佛所以秘藏。故誡當機。
0418a18: 值非器不可妄授也。諸佛下。申明秘藏。而此下。申
0418a19: 明不可妄授。謂此經所以為諸佛祕藏者。以佛從
0418a20: 昔成道以來。至今四十餘年。未曾顯說一乘是實。
0418a21: 二乘所得涅槃非是真實。今一顯說。致佛現在猶
0418a22: 生許多怨嫉。有五千退席。況佛滅後。豈可容易分
0418a23: 布。不擇機而妄授乎。良由大乘器宇。一開悟佛知
0418a24: 見後。心廣願深。同事攝多。如宗門所謂但問見諦
0418b01: 不問行李。二乘定性之機。遇之罔諳。內秘外現。不
0418b02: 免責無戒定。是以多生怨恨嫉也。以上明因此
0418b03: 經最難信解。諸佛所以護念。藥王當知下。明因護
0418b04: 念其經。所以護念持經之人。其豈也謂以佛智慧
0418b05: 功德慈忍之大。現在顯說。尚致怨嫉。況佛滅後。佛
0418b06: 所使遣行事者。豈能獨以己巳力。為六種法師。公然
0418b07: 對眾。為人顯說耶。故必為已巳滅度之釋迦。衣所覆
0418b08: 庇。及現在他方諸佛之所護念也。是人有大下。謂
0418b09: 未來顯說之人。因過現佛所護念。益顯己巳有三種
0418b10: 大力也。大信力者。自信己巳心成就慧身。有所聞法。
0418b11: 即自開解。不由他悟。是也。及志願力者。如後文惟
0418b12: 願世尊不以為慮我等亦自欲得是真淨大法等。
0418b13: 是也。諸善根力者。如前文是諸人等已巳曾供養十
0418b14: 萬億佛等。是也。以上明因佛加。故己巳有力。當知是
0418b15: 人下。明因己巳有力。故感諸佛有加庇之事。共宿。如
0418b16: 多寶佛分半座與釋迦共坐。經五十小劫者。是也。
0418b17: 又共宿。則衣自覆。摩頭。見其護念。藥王在在下。明
0418b18: 因經與人為佛所護念故。若經及持經之人所居
0418b19: 之處。皆應起寶塔供養也。在在。約經及人之能在
0418b20: 言。處處。約經及人之所在言。如後文諸聚落城邑
0418b21: 行處親近處僧坊巷陌等。是也。經與人能在所在
0418b22: 之地方。尚應起塔供養。則人與經。應以如來供養
0418b23: 而供養者。宜矣。己巳有全身舍利。為後開寶塔見多
0418b24: 寶佛案。若人得見下。見塔致禮敬者。尚近阿耨菩
0418c01: 提。則是人歡喜說法。須臾聞者。即得究竟無上正
0418c02: 等正覺無疑矣。此節申明上節。為下品伏案。下節
0418c03: 又申明當知是等皆近阿耨多羅三藐三菩提之
0418c04: 近字義。
0418c05: 藥王多有人在家出家至當知是為增上慢者。
0418c06: 此節明佛雖善護念持經之人。若人不得此教菩
0418c07: 薩之經。則亦不為諸佛所護念也。藥王多有下。不
0418c08: 得教菩薩法者也。故或在家。或出家。雖行檀等前
0418c09: 五度菩薩道。而不得見聞此經。是闕般若波羅蜜
0418c10: 門。名為不善行也。若有得聞下。是得教菩薩法。乃
0418c11: 名善行者也。故以其有最下之眾生。求無上之佛
0418c12: 道。但一得見聞此經。信解受持。當知此人雖未疾
0418c13: 得阿耨菩提。則亦近於阿耨菩提矣。藥王譬如下。
0418c14: 喻法疊申其善不善近不近之義。有人。喻在家出
0418c15: 家行菩薩道之人。渴謂口涸。乏謂力竭。求水。喻求
0418c16: 阿耨菩提。高原喻他經典。穿鑿喻不善行。良以他
0418c17: 經。雖詮菩提之水。猶費修證穿鑿。既費修證。必經
0418c18: 多劫。故喻猶見乾土。知其人得菩提之水尚遠也。
0418c19: 此喻不得此經名不善行菩薩道者也。施功下。喻
0418c20: 其善行。功當作工。濕土喻此經。泥喻眾生。眾生本
0418c21: 有阿耨菩提之佛知見。喻泥中之水。謂善行菩薩
0418c22: 道者。由先於他經典施修證之工。穿鑿不已巳。忽善
0418c23: 根成熟。一但迴頭轉腦。看見此經。開悟自家佛知
0418c24: 見後。遂行方便。漸就四生六道汙泥眾生。頓至涅
0419a01: 槃果海。如由濕土至泥。其人決定心知近於菩提
0419a02: 之水也。問。此經頓教。奚云漸至。既曰漸至。奚異他
0419a03: 經。答。他經即此經之方便門。但閉而未開耳。一開
0419a04: 則漸至。不礙頓知也。問。准此經。何以得頓知決定
0419a05: 成佛義。答。我心大歡喜。我定當作佛。此依前品得
0419a06: 決定知也。佛現前滅後。凡有聞一偈一句一念隨
0419a07: 喜者。皆得與授阿耨菩提記。此依當品。得決定知
0419a08: 也。地獄道之提婆。授天王如來之果記。畜生道之
0419a09: 龍女。即南行而成佛。此依後品。得決定知也。然則
0419a11: 二乘人不發心修萬行度生成佛。是住高原施功
0419a12: 也。今二種人。皆得決定知矣。菩薩亦復下。法合喻
0419a13: 中渴乏須水等文。申明不善行。若得聞解下。法合
0419a14: 喻中施功不已巳等文。申明其善行。所以下。徵釋。謂
0419a15: 所以菩薩道必欲得此經。為善方者。何也。以一切
0419a16: 菩薩道之因行。阿耨菩提之果記。皆屬於此經也。
0419a17: 此經開方便下。正明皆屬之義。謂一大時教。無非
0419a18: 眾生成佛之方便門。但尋常不記聲聞人作佛。乃
0419a19: 方便門之未開也。聲聞直聲聞。菩薩直菩薩。乃真
0419a20: 真實相之未示也。今經法則會三歸一。方便門開
0419a21: 矣。人則即小成大。真實相示矣。此菩薩因行果德。
0419a22: 所以皆屬此經也。是法華經藏下。展轉結明。謂前
0419a23: 示此經是諸佛秘要之藏。今何不秘。而反開耶。以
0419a24: 前云秘者。為此經藏深固幽遠無人能到。此方便
0419b01: 品首。佛出定時。所以歎一切聲聞辟支佛所不能
0419b02: 知也。今佛教化下。謂前云不可分布妄授與人。今
0419b03: 何不辭怨嫉。而反示真實相耶。以前云不可分布
0419b04: 者。謂不可妄授與聲聞人也。今佛所教化。全無聲
0419b05: 聞。皆是成就菩薩故。不惜其開其方便之門。示其
0419b06: 真實之相也。此譬喻品首。與身子授記。所以云為
0419b07: 諸聲聞說大乘經。名妙蓮華。教菩薩法。藥草喻品
0419b08: 末。所以云今為汝等說最實事。諸聲聞眾。皆非滅
0419b09: 度。汝等所行。是菩薩道。漸漸修學。悉當成佛也。凡
0419b10: 此皆此經開方便門。示真相處。藥王若有下。謂既
0419b12: 即與疑阿難不當得記。諸新發意菩薩同也。既知
0419b13: 今所謂菩薩是真實相。昔所謂聲聞是方便門。若
0419b14: 聲聞人。又聞而疑怖者。即與前五千退席生怨嫉
0419b15: 增上慢人。同也。此二種人。或在家。或出家。雖行菩
0419b16: 薩道。乃名不善行者也。
0419b17: 藥王若有善男子善女人至我還為說令得具足。
0419b18: 上節明得不得。此經名善不善行。此節顓明其善
0419b19: 行而得其經。見品題法師之所以為法師也。藥王
0419b20: 若有下。標其善行。云何應說下。徵。入如來室下。釋。
0419b21: 一切眾生中大慈悲心。既是如來之室。末世說經
0419b22: 者。所以與如來共宿也。柔和忍辱心。既是如來之
0419b23: 衣。末世說經者。所以為如來衣之所覆也。一切法
0419b24: 空。既是如來之座。末世說經者。所以為如來手摩
0419c01: 其頭。肩所荷擔也。安住是中下。所謂以佛莊嚴。而
0419c02: 自莊嚴。有大信力。及志願力。諸善根力。為如來使。
0419c03: 如來所遣。行如來事也。藥王我於下。謂不唯能說
0419c04: 法者。為佛所遣使。即能聽法。為內外護者。亦復所
0419c05: 遣使。行佛之事者也。初遺化人。為能集眾之會首。
0419c06: 重在集字。乃說法者。入慈悲室之所感。亦遣化比
0419c07: 丘下。次遣化人。為所集聽法之四眾。重在聽信等
0419c08: 字。乃說法者。著忍辱衣之所感也。以上能集所集。
0419c09: 皆內護也。若說法者下。三廣遣化人。為天龍等八
0419c10: 部之外護。乃說法者。坐法空座之所感也。皆以化
0419c11: 言者。學問之道。貴乎變化。遇逆順境。始不違逆也。
0419c12: 我雖在異國下。四佛親自現身。乃說法者。不懈怠
0419c13: 心之所感也。以上總明善行菩薩道者。得佛之所
0419c14: 護念也。若於此經下。結成因善行故。能得此經。而
0419c15: 不忘失其句逗也。常不輕菩薩。臨欲終時。具聞威
0419c16: 音王佛先所說法華經。二十千萬億偈。悉能受持。
0419c17: 案符于此。此上註義。是准前節。照應而訓。然當節
0419c18: 本義。應須補之。藥王若有下。謂說此經者。必具四
0419c19: 行。始下得眾聽。上得佛護。名善行菩薩道也。一切
0419c20: 眾生中等者。一切眾生。節十二類胎卵等。說法者。
0419c21: 慈能與彼之樂。悲能拔彼之苦。雖有從違。天地為
0419c23: 知恩處。又當以柔和忍辱而忍耐之。忍服既久。不
0419c24: 覺累身。故以衣言。如是柔忍。苟不體會一切法空。
0420a01: 不免終身懈怠。直須坐在法空以當床榻。故以座
0420a02: 言。一切法。即世間三科七大。及出世間一切法也。
0420a03: 安住是中等者。謂將欲說法。先須安住其心。在以
0420a04: 上三行中也。語云。於汝安乎。安則為之。今取彼文。
0420a05: 不取彼義。以凡為世間君子小人。苟不安心為之。
0420a06: 則不免顧首顧尾。都做不成。況出世法。不安住空
0420a07: 忍慈悲。則不能感佛與眾生上下之緣也。我於餘
0420a08: 國等者。見佛報應身雖滅。而佛法身常住。故能用
0420a09: 神力。而廣遣四眾八部。為聽眾也。若說法者在空
0420a10: 閑等者。謂人見說法者。有時身不登座。口不談玄。
0420a11: 似在空閑。然此空閑心合道妙。口雖不言。文彩已巳
0420a12: 彰。政是天龍側耳諸佛現身之時。所以報化身佛
0420a13: 雖示異國。而法身佛與默時說之。法師恒相見
0420a14: 也。故云時時令說法者得見我身。前云我於餘國
0420a15: 更有異名。是也。若於此經下。古德暫時不在即同
0420a16: 死人之謂也。我還為下。古德一迴吃草去。驀鼻拽
0420a17: 將來之謂也。應知此中現身。非謂現其報化身為
0420a18: 說。非為說文字章句。若但見報化。是謂病眼見空
0420a19: 華也。但說文字章句。是謂葛藤滿地也。此節通結
0420a20: 前諸節。為現寶塔品以去諸品伏案。
0420a21: 爾時世尊欲重宣此義而說偈言。
0420a22: 欲捨諸懈怠應當聽此經是經難得聞信受者亦難。
0420a23: 此品長行。共計五節。初二兩節。自有頌文。此頌第
0420a24: 三節也。長文謂佛於三世所說經典無量。唯此經
0420b01: 於諸經中為最難信解。欲捨下。不信自心作佛。名
0420b02: 為懈怠。今欲捨其懈怠當聽此經者。以此經所詮
0420b03: 不歷三無數劫修證。凡有經處。即有如來全身之
0420b04: 塔。見塔致禮敬者。即得近於阿耨菩提。所以此經
0420b05: 為難得而聞。信者亦難有也。
0420b06: 如人渴須水穿鑿於高原至近於佛智慧。
0420b07: 此頌第四節長文。如人下。頌喻文得水之遠近。藥
0420b08: 王汝當知下。頌法合得菩提之遠近。謂此經為深
0420b09: 經者。以佛四十年前所說諸聲聞法。皆是此經成
0420b10: 佛之前方便門。今方便門一開。即見聲聞是菩薩
0420b11: 之真實相故。謂此經為諸經王者。以不得此經授
0420b12: 記成佛。諸經皆無其主故。故曰。決了聲聞法等。聞
0420b13: 已巳下。謂應當諦實思惟此經諸經。雖有王臣之分。
0420b14: 而頓漸一體。淺深一貫。不致此經諸經有大小是
0420b15: 非之分。聲聞菩薩有彼此尊卑之辨。則此人近於
0420b16: 諸佛之智慧。而不遠矣。
0420b17: 若人說此經應入如來室至得見恒沙佛。
0420b18: 此頌第五節長文。若人下。頌四行之標文。大慈悲
0420b19: 下。頌四行之釋文。若說此經下。長行無文。謂說此
0420b20: 經者。具上四行。設過惡罵刀杖之害。能念佛忍。則
0420b21: 感佛萬億土中。現身護庇。多劫廣說。而無害也。若
0420b22: 我滅度下。頌具四行感遣化之文。六句頌遣所集
0420b23: 之眾。二句頌遣能集為會首者。故曰我遣化四眾
0420b24: 等。又曰引導集之等。若人欲加惡下。謂既有能所
0420c01: 集眾。供養聽法。若人嫉。復加刀杖瓦石者。佛又
0420c02: 遣化人。為之作衛護也。以上現身遣護說時。是護
0420c03: 利他也。若說法之人下。現身嘿時。說其忘失章句。
0420c04: 是護自利也。若人具是德下。謂持經者。具前四安
0420c05: 樂行之德。不問說嘿二利。皆得見佛法身也。良由
0420c06: 此經詮顯生佛等具法身。動靜一體故。人若在空
0420c07: 閑下。謂持經者。雖得通利佛所說忘失之章句。然
0420c08: 懼其有害。尚處空閑。不敢驟說。佛更遣天龍八部。
0420c09: 作聽法眾。使其人分別樂說。無有罣礙。又令聽眾
0420c10: 喜也。若親近下。動勉伏得此經。為弟子者具因行
0420c11: 之案。為後提婆品張本。隨順下。伏得此經。為弟子
0420c12: 者成果德之案。為下見寶塔品張本。此一品經。單
0420c13: 明教菩薩法一句。前半品教菩薩為弟子之法。後
0420c14: 半品教菩薩為師傳之法。下見寶塔一品。單明佛
0420c15: 所護念一句。見護念之佛。具三世十方也。
0420c16: 妙法蓮華經見寶塔品第十一
0420c17: 見寶塔者。序品光中所見寶塔。乃使佛光而見。宗
0420c18: 門所謂光影門頭事。為光不透脫也。至是法之漸
0420c19: 頓。皆會一實人之小大。皆得作佛。無一剎一塵不
0420c21: 佛。古今一際。過現一身故。過去多劫之寶塔。不假
0420c22: 佛光。從地涌出。俾眾親。則昔光影門頭事。今皆
0420c23: 成實相而吾人與佛。等有法身。無三種光二種病
0420c24: 矣。故曰。見寶塔品。一則證上品在在處處若說若
0421a01: 讀。乃至若經卷所住處。皆應起七寶塔。極令高廣
0421a02: 嚴飾。不須復安舍利。此中已巳有如來全身等文。一
0421a03: 則證現在釋迦能顯說此經。既感過去佛同宿衣
0421a04: 覆。則佛滅後。願持經者亦然。結完方便品三世十
0421a06: 多神力智力也。然唯重塔中以大音聲普告四眾
0421a07: 數句。以塔中數句。為後一十六品。若文與義之源
0421a08: 本。故此品在北藏草字函。名薩曇芬陀利經。雖已巳
0421a09: 引證於題。其實義載悲華經。佛於寶藏如來發願。
0421a10: 取此娑婆穢土成佛。而寶藏如來以芬陀利華。譬
0421a11: 況佛之悲願之大。今佛度生成佛願果。於昔將欲
0421a12: 示滅。要眾發願。此土持經。使佛種不斷。故涌塔變
0421a13: 土集佛。以囑累此經也。
0421a14: 爾時佛前有七寶塔至分身諸佛禮拜供養。
0421a15: 爾時下。經家敘置有十科。初敘塔之高。一由旬四
0421a16: 十里。五百由旬則塔高二萬里也。縱廣下。敘塔之
0421a17: 大。二百五十由旬則塔大一萬里也。從地涌出之
0421a18: 地。表佛與眾生共有常住之心地。住在空中之空。
0421a19: 謂此心地無形無相。乃究竟涅槃常寂滅相終歸
0421a20: 於空之空也。世間之地。既載華嶽而不重。振河海
0421a21: 而不洩。出世真空心地。詎不能載二萬里高一萬
0421a22: 里大七寶塔乎。信無疑矣。種種下。次總敘塔之嚴
0421a23: 飾。五千下。別敘嚴飾有七項。一欄楯。二龕室。三幢
0421a24: 幡。四瓔珞。五寶鈴。六旃香。七幡。凡此皆以七寶
0421b01: 合成也。高至下。上云塔高五百由旬。尚未知高止
0421b02: 何地。此云高至四天王宮。則知自靈山頂。至四天
0421b03: 王宮。僅二萬里也。三十三天下。三敘供奉塔之天
0421b04: 龍八部。皆是近於阿耨菩提之人也。爾時寶塔下。
0421b05: 四敘不唯眼中見塔。而耳中亦聞塔中出大音聲
0421b06: 致讚歎也。讚歎有三。一稱名。二能以下讚德。平等
0421b07: 大慧數句。一照方便品自證無上道大乘平等法
0421b08: 等之文。二照譬喻品為諸聲聞說大乘經名妙法
0421b09: 蓮華等文。然自方便品。談至上品。有七種平等。約
0421b10: 法。有先三後一權實之平等。約人。有秘內外現小
0421b11: 大之平等。約持誦經者。有一偈乃至一念隨喜。與
0421b12: 廣說全部者。功德之平等。約授記。有不問多寡。皆
0421b13: 與阿耨菩提記之平等。此照前之平等也。約後。則
0421b14: 有提婆與耶輸等。冤親同得顯記之平等。從地涌
0421b15: 出之眾。有一多平等。諸佛壽量。有法報化身延促
0421b16: 之平等。故曰能以平等大慧為大眾說等。三如是
0421b17: 下。即證真實。謂前後七種平等。皆真實不也。爾
0421b18: 時四眾下。五敘法會。得塔中出聲印讚。若見若聞。
0421b19: 皆喜己巳所得之法真。而涌塔之事奇也。故曰見
0421b20: 大寶塔等。從座而起下。六敘由塔住在空故皆
0421b21: 起立合掌住一面。亦欲昇於空也。爾時有菩
0421b22: 薩下。七敘當機。欲除人己巳之疑。而請問於佛也。當
0421b23: 機名大樂說者。無礙辨中。有樂說無礙辨。謂具此
0421b24: 辨者。始能說而無懈。然樂說與藥王同行八萬人
0421c01: 中一人。上品明三世之持經。非藥王之耆宿。不足
0421c02: 以因。此品會十方三世而付囑。非具大樂說者。不
0421c03: 足以請。請有二義。一以何下。問寶塔為何因緣從
0421c04: 地而出。二又於下。問凡為塔者。非置佛舍利。即安
0421c05: 置諸經。經與舍利。何會言語。故曰世尊以何因緣
0421c06: 等。爾時佛告下。八敘佛答當機。謂塔中非舍利與
0421c07: 經。乃是過去久滅度多寶佛之全身。在其塔中。故
0421c08: 會做聲。此逕應上品此中已巳有如來全身不須復
0421c09: 安舍利之文。此先答第二問也。菩薩處胎經第二
0421c10: 卷。全身舍利品說一形法云。此大地種。厚八十四
0421c11: 萬億里。地下有風。風下有水。水下有火。火下有沙。
0421c12: 沙有金剛剎。各各厚八十四萬億里。諸佛全身。盡
0421c13: 在彼金剛剎中。乃至云有法世界。厚八十四萬
0421c14: 億里。過去億千萬佛。皆留舍利。彼土舍利。我亦有
0421c15: 分。非一非二。不住一處。亦非不住。周旋往來。光相
0421c16: 具足。示現教化。是知多寶佛之全身舍利。皆在金
0421c17: 剛剎及法世界。從地涌出也。其佛下。次答第一
0421c18: 問。謂寶塔來之因緣。由多寶佛因中。曾發大願。即
0421c19: 成佛後。身雖在塔。亦願聽此經。讚說此經之佛之
0421c20: 善。涌塔現前。而作證明也。此逕應上品諸佛世尊
0421c21: 從昔以來之所守護之文。彼佛成道下。申明多寶
0421c22: 果不昧因也。其佛以神下。申明多寶因常成果也。
0421c23: 大樂說今多寶下。結足答義。是時大樂下。九敘當
0421c24: 機躡答。申請願見多寶佛身。然此請非佛力加被
0422a01: 不能。故曰以如來神力等。佛告大樂下。十敘佛答
0422a02: 當機。謂多寶佛現身。要合彼深重願也。其深願者。
0422a03: 要現在說法之報身佛。與十方分處之化身佛。同
0422a04: 會集一處。多寶佛始出現也。此完方便品所謂三
0422a05: 世十方一切諸佛法亦如是之言。及完為眾生開
0422a06: 示悟入佛之知見之義也。其三世者。多寶屬過去
0422a07: 佛。釋迦為現在佛。身子等授記名未來佛。釋迦分
0422a08: 身。為十方佛故。其重願者。要三世十方報化身佛。
0422a09: 同據向上法身平等無冤親之理性。而授有冤親
0422a10: 人之果記也。大樂說我分身下。謂多寶佛深重之
0422a11: 願如彼。汝之所請又如此。則是我釋迦分身諸佛
0422a12: 在十方者。亦合當集於此也。大樂說白佛下。謂我
0422a13: 但請過去一佛相見。而得現在十方諸佛相見。則
0422a14: 亦是我等之深重願也故曰我等亦願等。
0422a15: 爾時佛放白毫二光至諸佛如來滿其中。
0422a16: 爾時下。經家敘置有十科。初敘釋迦佛欲己巳十方
0422a17: 化身佛來集故放光。見東方國土與佛。有五百萬
0422a18: 億那由他恒河沙之數也。彼諸國土下。次敘照見
0422a19: 化身佛土之莊嚴。唯淨無穢也。無數千萬下。三敘
0422a20: 照見化身佛之法眷。唯大乘菩薩。無小乘聲聞也。
0422a21: 張下。四敘照見彼國依正圍。皆寶為幔網也。
0422a22: 彼國諸佛下。五敘照見化身佛及菩薩。皆以說法
0422a23: 為政事也。上品云。我千萬億土。現淨堅固身。於無
0422a24: 量億劫。為眾生說法。至此益信矣。南西北方下。六
0422b01: 敘一方。以例其餘之九方也。故曰南西北方等。爾
0422b02: 時十方下。七敘照見十方諸佛與菩薩。主伴重重。
0422b03: 皆欲以化身。來報身佛處。供養多寶佛也。我今應
0422b04: 往之應。照前今應當集之應時。娑婆下。八敘十方
0422b05: 分身諸佛。欲來此土。以佛神力。忽然變穢為淨也。
0422b06: 其變穢成淨有十科。一變璃為地。二變寶樹。三
0422b07: 金繩界道。四無聚落等諸相。五燒大寶香。六天華
0422b08: 布地。七寶幔覆上。八懸諸寶鈴。九唯留此會。十移
0422b09: 置天人於他土。以上敘第一變實報莊嚴土也。此
0422b11: 不敘無有地獄等言。良以諸新得記者。初未開悟
0422b12: 佛知見時。即淨見穢。如淨名身子之所見。今既開
0422b14: 九敘十方分身諸佛各與侍者至報土。寶樹下師
0422b15: 子座上趺坐。各有安置也。如是展轉下。十敘十方
0422b16: 變土。雖廣且大。不能容受釋迦佛一方之分身。況
0422b17: 能容餘九方之分身。此見釋尊應化之多也。以起
0422b18: 下文第二第三之變土也。各帶侍者。為下文遣使
0422b19: 問訊之案。吾人能讀誦此經。不須作觀。即見大千
0422b20: 世界。無一剎一塵不是佛矣。時釋迦牟尼下。謂釋
0422b21: 迦佛欲盡容受所餘九方之分身佛故。次於娑婆
0422b22: 三千大千華藏世界海外。復變凡聖同居土。為實
0422b23: 報莊嚴土也。故曰八方各更變等。惟其變凡成聖。
0422b24: 變穢成淨故。校初變文中。敘無有地獄等言。此可
0422c01: 見佛實報莊嚴土中。元無六凡穢也。亦以璃下。
0422c02: 同初變之文。可知。目真鄰他云石山。摩訶目真鄰
0422c03: 陀云大石山。鐵圍山亦有大小。用圍小千大千世
0422c04: 界者。其山皆鐵成也。須彌云妙高。七寶所成也。通
0422c05: 為下。謂因無諸山海所隔。此凡聖同居土。與上實
0422c06: 報莊嚴土。通同為一淨土具莊嚴也。釋迦牟尼佛
0422c07: 為諸佛當來下。第三於凡聖同居土外。變方便有
0422c08: 餘土。為實報土。為釋迦未來世餘國作佛之分身
0422c09: 佛坐也。故云復於八方各更變等。爾時東方下。但
0422c10: 結第二變土。容盡釋迦正東一方所分之身也。如
0422c11: 是次第下。通結由三變淨土如容盡釋迦十方所
0422c12: 分之身也。爾時一一方下。第二第三變土時。每云
0422c13: 二百萬億等。今合兩個二百萬億。云四百萬億那
0422c14: 由他也。經文再變土。為容受十方分身。第三變土。
0422c15: 既云為諸佛當來坐故。當來者未來也。則容受三
0422c16: 世分身矣。義表窮三際。橫十方。皆由佛與眾
0422c17: 生等。有常住真心之所變現。經云。汝身汝心。外道
0422c18: 山河。空大地。咸是妙明真心妙明中所現物。初
0422c19: 佛於菩提樹下。三七思惟。正思惟眾生到此田地。
0422c20: 奈眾生有目不。有耳不聞。說到四十年後。至說
0422c21: 此經。以三周法雨。潤開聾瞽。各見授記。至此品中。
0422c22: 變土集佛。無非驗明開示悟入佛之知見。見我釋
0422c23: 迦一佛分身有如是之多。國土有如是之廣。神力
0422c24: 有如是之自在。可謂有眼始得見華藏界。有耳始
0423a01: 得聞舍那聲矣。惟其始得。不免業習初乾。尚見土
0423a02: 有。更變佛從外來。迨提婆耶輸等并記龍女立地
0423a03: 成佛。新得記者各發願以弘經。得安樂之勝行。舊
0423a04: 所化眾俱從地而涌出。證久遠之壽量。則清淨法
0423a05: 身之佛。絕無彼此色相可見。而常寂光明之土。即
0423a06: 三變而無變矣。而後乃知讀誦受持此經者。淨智
0423a07: 妙圓。體常寂。具佛無量之功德。故談壽量後。分
0423a08: 別其功德。有一念隨喜六根清淨之不同。引常不
0423a09: 輕。結證因中持經之曠。現神通力。囑累果上說
0423a10: 法之大業。而唯佛與佛一大事因緣。本末究盡。始
0423a11: 無餘蘊矣。此經中會集諸佛之大宗也。問。序品放
0423a12: 光曰眉間。今直云白毫一光。何也。答。眉間表無位。
0423a13: 由聲聞人以有餘涅槃為真。故以無位破其執也。
0423a14: 今聲聞人。既皆成菩薩。通身及土。無非白毫一光。
0423a15: 故不用眉間言有無也。問。三變土中。既皆移置天
0423a16: 人。又奚云諸天寶華布其地。答。寶華似天華。不
0423a17: 必諸天所布。或大乘菩薩為天人。非尋常可移置
0423a19: 部乎。問。佛心無處不慈悲。何於天人言移置耶。答。
0423a20: 以佛龍女記提婆。事異于常。慮天人障深難信。生
0423a21: 謗墮苦。故權移置。至神力品。仍令聞其國名娑婆。
0423a22: 佛名釋迦。經名妙法。以種其善根。是移置者。乃所
0423a23: 以為佛之大慈悲也。問。一物何能分無量之身。答。
0423a24: 佛三無數劫。以大願力。於十二類眾生中。修菩薩
0423b01: 行。受無量身。迨至成佛。則從前一切類身。皆成佛
0423b02: 身。是故其身隨願而多。況吾人夢中一念。尚現無
0423b03: 量人境。佛為大覺至尊。神力智力。一為無量。無量
0423b04: 為一。乃其常理。不足也。華嚴經云。一切諸佛。於
0423b05: 一念中。悉能示現無量世界。不可言說種種佛身。
0423b06: 此足證其分身也。又云。一切諸佛。於一念中。悉能
0423b07: 示現無量世界種種莊嚴無數莊嚴。此足證變淨
0423b08: 土也。問變土集佛。何以必待多寶佛塔出現。答。多
0423b09: 寶佛現。見過去佛不滅。佛分坐塔中唱滅。見現在
0423b10: 佛不生。發願持經。見新受記未來成佛者。雖劫長
0423b11: 果遠。一持經。即證不生不滅之理。而與三世佛等。
0423b12: 所謂皆已巳成佛道。不須更成也。問。會分身。變淨土。
0423b13: 徒有廣大玄言。人多不見。果實事乎。抑幻術乎。答。
0423b14: 准唯識論。皆八個識相應智品實德所成。非幻法
0423b15: 也。論云。此四智品。雖皆能緣一切法。而用有異。
0423b16: 謂鏡智品。現自受用身淨土相。持無漏種。平等智
0423b17: 品。現他受用身淨土相。成事智品。能現變化身及
0423b18: 土相。以上與經分身變土相合。毫髮無異。觀察智
0423b19: 品。觀察自他功能過失。雨大法雨。破諸疑網。利樂
0423b20: 有情。此與經集分身。變淨土說。向後一十六品經。
0423b21: 同而無異。准論證經。皆出世間真實理事。豈誕
0423b22: 哉。唯是吾人身世。皆八識所變相見二分。起我法
0423b23: 二執。從始至終。唯業轄絆。不能變化。凡遇佛言。皆
0423b24: 誣為幻妄。不知諸佛既能轉識成智。一切變現。非
0423c01: 為煩惱。皆合涅槃妙德也。又論云。如是法身。有三
0423c02: 相別。一自性身。謂諸如來真淨法界。離相寂然。絕
0423c03: 諸戲論。具無邊際真常功德。是一切法平等實性。
0423c04: 亦名法身。大功德法所依止故。論此段是明寂光
0423c05: 土法身佛。無能所分合也。二受用身有二種。一自
0423c06: 受用。謂諸如來三無數劫。修集無量福慧資糧。乃
0423c07: 至云恒自受用廣大法樂。此同經中釋迦之自身
0423c08: 也。二他受用。謂諸如來由平等智。示現微妙淨功
0423c09: 德身。居純淨土。為十地菩薩。轉正法輪。決眾疑網
0423c10: 等。此同經中釋迦十方之分身也。三變化身。謂諸
0423c11: 如來由成事智。變現無量。居淨穢土。為未登地菩
0423c12: 薩二乘異生。稱彼機宜。現通說法。令獲利樂。此同
0423c13: 四十年前所說諸經之釋迦也。
0423c14: 是時諸佛各在寶樹下至諸佛遣使亦復如是。
0423c15: 是時諸佛下。大般若第五百七十三經云。三世如
0423c16: 來。同在一處。自性清淨。無漏界攝。若一若異。不可
0423c17: 思議。准是。則諸分身佛。同一報體。如金不博金。故
0423c18: 各坐寶樹下。而不相到。皆遣侍者下。謂分身佛之
0423c19: 與釋尊。雖同一報體。不妨有彼此應化之形。如鏡
0423c21: 華而問訊也。般若所謂若一若異不可思議者也。
0423c22: 如我辭下。遣使以病惱為辭者。病約身言。惱約心
0423c23: 言。順堪忍世界人情體。諺云。事不害理。從俗可也。
0423c24: 論云。示有微苦相應也。彼某甲者。分身佛各教侍
0424a01: 者。向釋迦代稱己巳名之辭。此可見分身佛不必皆
0424a02: 名釋迦也。華嚴謂。佛每一世界。有四百億十千名。
0424a03: 前品謂異國作佛更有異名也。與欲者同欲也。謂
0424a04: 三變淨土中諸分身佛。同欲開多寶佛塔。滿深重
0424a05: 願也。
0424a06: 爾時釋迦牟尼佛至佛欲以此妙法華經付囑有在。
0424a07: 爾時下。牒其十方來儀。皆聞下。牒其諸佛使命。即
0424a08: 從下。謂佛上副分身。與欲下。順四眾願欲。即去地
0424a09: 在空。以指開塔也。一切四眾下。謂佛起四眾不敢
0424a10: 上視也。於是下。謂佛以右指。開七寶塔。以表開方
0424a12: 關聲也。即時一切下。謂塔戶方便門既開。則見
0424a13: 過去佛如入禪定。表示真實相也。華嚴第六十八
0424a14: 經。瑟胝羅居士。得菩薩解脫。名不般涅槃際。知
0424a15: 十方三世一切如來。除為調伏眾生。畢竟無有佛
0424a16: 般涅槃者。故一開旃檀塔戶。即次第見過去七佛。
0424a17: 乃至一念頓見百千億那由他不可說不可說世
0424a18: 界微塵數佛。准彼。多寶佛實滅而不滅。無怪矣。又
0424a19: 聞下。謂不唯見佛。且聞其言讚釋迦。而趣其快說
0424a20: 法華也。其快說有二義。一歎其說得快活。序品至
0424a21: 法師品。是也。一催其作速快說。此品至法會告終。
0424a22: 是也。故曰我為聽是經等。爾時四眾下。謂四眾見
0424a23: 聞生喜。皆興供養於二佛也。初塔未開。天等供養。
0424a24: 表外護也。今塔開已巳。四眾供養。表內護也。此所謂
0424b01: 若有見塔供養者。皆得近阿耨菩提也。爾時多寶
0424b02: 下。謂多寶佛知釋迦佛將欲涅槃。故入塔中。分半
0424b03: 座與同坐也。即時下。謂現在佛果。依過去佛命。入
0424b04: 塔中而跏趺也。然分座有三義。一證上品有能廣
0424b05: 說此經者。與如來共宿衣覆之言不也。二表究
0424b06: 竟涅槃常寂滅相終歸於空。而空非斷滅之空。乃
0424b07: 有不滅者有。使大眾肯發願以持經也。三為記提
0424b08: 婆佛龍女。其事太奇。非與過去佛同座而說。則人
0424b09: 難信也。爾時大眾下。謂大眾見二佛在塔。塔在空
0424b10: 中。與己巳相去之遠。故求佛以神力接眾亦處空。
0424b11: 得相近以聞法也。譬喻品謂。若我但以神力及智
0424b12: 慧力。捨於方便。眾生不能以是得度。今明眾生既
0424b13: 能以是得度。故捨於方便。而但用神力及智慧力
0424b14: 也。即時釋迦下。眾生以佛神力得度也。以大音聲
0424b15: 下。眾生以佛智力得度也。以廣說妙法。屬智慧力
0424b16: 故。然佛求廣說妙法。獨以娑婆國土為言者。娑婆
0424b17: 是釋尊發心得果本土。事詳悲華經中。此土雖云
0424b18: 極惡。而利根眾生亦盛。有肯發願修此經者。校他
0424b19: 土成佛。亦極快也。今正是時者。時字逕應化成喻
0424b20: 品如來自知涅槃時到之時。結完方便品諸佛如
0424b21: 來時乃說之之時。如來不久下。謂佛欲涅槃。經欲
0424b22: 人持。四眾新得記者。苟不蚤發願以持經。則將此
0424b23: 經。付囑從地涌出舊所化之眾也。然舊所化六萬
0424b24: 恒沙等眾。尚未涌出。故但云有在。嗚呼。云如來不
0424c01: 久涅槃者。明佛難常住於世也。云妙法付囑有在
0424c02: 者。明此經不容易分布妄授與人。務交付得所也。
0424c03: 然此數句。必涌塔變土。集佛分座。而後說者。以妙
0424c04: 法難說。而人難信難解也。故下偈中。獨以難字發
0424c05: 揮。為後諸品源也。
0424c06: 爾時世尊欲重宣此義而說偈言。
0424c07: 聖主世尊雖久滅度至在在所往常為聽法。
0424c08: 此頌長文第一節。長文雖分四節。獨重末節數句。
0424c09: 故節末節。而發頌端。聖主下。謂以多寶久滅度之
0424c10: 聖主。業已巳不須妙法身處塔中。可以不必遠來。而
0424c11: 尚為法來。是分應安逸者。為法而反不惜乎勞止
0424c12: 也。故曰雖久滅等。諸人下。謂四眾既稱諸人。則知
0424c13: 尚未成佛。校多寶為法為要緊。而身且現在佛前
0424c14: 此塔中。遠來為至便。而不精勤為法。是職當勇進
0424c15: 者。而反善於自寬也。此佛下。應長行果德之文。彼
0424c16: 佛下。應長行因行之文也。
0424c17: 又我分身無量諸佛至以是方便令法久住。
0424c18: 此頌長文第二第三兩節。初十二句。應爾時佛放
0424c19: 白毫一光起。至我今應往娑婆世界等文。次二十
0424c20: 二句。應三變淨土及第三節之終。又我下。承上頌
0424c21: 言。謂不唯過去一佛為法而來。又我釋尊分身之
0424c22: 佛多如恒沙。而一來聽法。並見多寶佛故。故各捨
0424c23: 土眾及供養事。無非令法久住也。為坐下。謂我釋
0424c24: 迦因為坐分身佛故。用神通力。移置天人。變穢令
0425a01: 淨。俾分身諸佛。各各坐寶樹之下。如清淨池中。蓮
0425a02: 華之盛開為莊嚴。則色相可愛也。其寶下。謂分身
0425a03: 佛多光大。如夜極闇時。然大炬火。其照耀天地可
0425a04: 樂也。身出下。謂分身佛香妙。眾生蒙薰者不勝
0425a05: 其喜。如大風吹小樹枝。難以言其趣也。以是下。謂
0425a06: 多寶之來。分身之集。淨土之變。凡此皆十方三世
0425a07: 諸佛。令法久住之方便也。華藏莊嚴世界海。宛在
0425a08: 目中。壽量品我此土安隱案伏於此。
0425a09: 告諸大眾我滅度後至一切天人皆應供養。
0425a10: 此頌長文第四節。略其開塔者。以既見真實相。不
0425a11: 論開方便門也。告諸下十四句。雙標持說二門。正
0425a12: 應塔中以大音聲普告四眾等文。護持約自利言。
0425a13: 讀說約利他言。具六種法師義。謂佛滅後。誰能持
0425a14: 說此經。對佛自誓。即同久滅度多寶佛之師子吼。
0425a15: 即為多寶與釋迦所集分身佛之所知也。諸佛子
0425a16: 下十六句。單申明持者。不但為諸佛所知。即為供
0425a17: 養三世十方佛矣。若說此經下四句。單申明說者。
0425a18: 不但供養諸佛。即為見三世十方佛之所以為佛
0425a19: 矣。諸善男子下四句。結成對佛自誓。誨其諦思。佛
0425a20: 所以必欲大眾發願。然後以此經囑累其人者。以
0425a21: 佛滅後。能持說此經。實為難事也。此為難事一句。
0425a22: 引起下文二十餘行難不難之校核。文則不出持
0425a23: 說二門。義在不出神通智慧二事。皆以餘經。與此
0425a24: 經相對校也。諸餘經典下。標起說餘經智力神力
0425b01: 可及者。為餘經難而易。此經易而難。有六番也。若
0425b03: 餘經所詮神通。人易信也。若立下。有頂為色界究
0425b04: 竟處。與無色界空無邊處相。最難以立。彼處天
0425b05: 人。多厭色歸空。不能聞法。亦最難說經。今皆不難
0425b06: 者。餘經所詮智慧之力。或易信也。若佛滅後下。此
0425b07: 經不假接須彌動大千之神通。立有頂說餘經之
0425b08: 智慧。直令讀說者。知舉手低頭處。皆已巳成訖佛道。
0425b09: 不須更修其誰能說。而其誰能信哉。故曰是則為
0425b10: 難。此雙以餘經神力智力。單校讀說此經者為難。
0425b11: 故宜發願一也。假使有人下。空無形相。難以手把。
0425b12: 空既被把。難更游行。今皆不難者。餘經所詮之神
0425b13: 通。人或易信也。於我滅後下。此經不假把空游
0425b14: 行之神通。但能自書。及使人書持。則究竟涅槃。常
0425b15: 寂滅相。佛與大眾。已巳同住於空中矣。此單以餘經
0425b16: 神力。單校護持此經為難。故宜發願二也。若以大
0425b17: 地下。大地難置足甲。即置亦難升於梵天。今皆不
0425b18: 難者。餘經所詮之神力也。佛滅度下。此經不假置
0425b19: 地上天之神力。但暫時讀說。則已巳三變淨土。移置
0425b20: 天人於他方。其誰能信哉。故曰是則為難。此單以
0425b21: 餘經神力。單校讀說此經為難。故宜發願三也。假
0425b22: 使劫燒下。乾草極易著火。劫燒非常火所同。入中
0425b23: 不燒為不難者。餘經所詮之神通也。我滅度下。此
0425b24: 經不用擔乾草入劫燒不焚之神力。但能自持。為
0425c01: 一人說。則大眾見劫盡大火所燒時。我此土安隱
0425c02: 矣。此單以餘經神力。雙校持說此經為難。故宜發
0425c03: 願四也。若持八萬下。八萬法藏。及十二部經。一人
0425c04: 為難持。即持亦難說。即說亦難令聽者得六通。今
0425c05: 皆不難者。餘經所詮。說者聽者。神力智力也。於我
0425c06: 滅下。此經不假如上說聽得通之力。但能令聽受
0425c07: 者。一問其義。即父母所生肉眼等之六根。不用修
0425c09: 此經者為難。故宜發願五也。若人說法下。說法令
0425c10: 一人得阿羅漢果。具大神通。尚難。況令千萬億等
0425c11: 眾生得果具通。為不難者。餘經所詮。神力智力。極
0425c12: 廣且大者也。於我滅下。此經不須八萬四千等法
0425c13: 藏之多。神力智力之廣且大。但能奉持。一念隨喜。
0425c14: 須臾聞之。即得究竟阿耨菩提。況從法會出。展轉
0425c15: 傳至第五十人。一念隨喜功德。已巳勝於供養四百
0425c16: 萬億等六趣眾生。滿八十歲。復令得四果。算數譬
0425c17: 喻所不能及矣。此以餘經神智。單校奉持此經者
0425c18: 為難。故宜發願六也。我為佛道下。單約護持者。結
0425c19: 回此為難事一句。謂如上校核。獨以持說此經為
0425c20: 難者。以國土雖無量。說法雖無數。始終唯有此經。
0425c21: 為第一之難持也。故末世持者。不名持經。即名持
0425c22: 諸佛之身矣。諸善男子下。雙約佛滅後持說二門。
0425c23: 結回宜發大願一句。故曰誰能受持讀誦等。此經
0425c24: 難持下。謂由經之第一難持。而末世暫持者。亦為
0426a02: 也。是則勇猛下。謂佛滅後。於此經雖曰暫持。其實
0426a03: 則為勇猛精進。則名持戒行頭陀行之抖擻也。亦
0426a04: 即為疾得阿耨菩提之無上佛道也。則為即得二
0426a05: 句。為龍女速至菩提之案。以上明持經者得果之
0426a06: 速。能於來世下一十二句。明持經者植因之大。為
0426a07: 提婆品張本。是真佛子住淳善地。冥顯釋迦因中
0426a08: 為國王采果拾薪等役。是諸天人世間之眼。冥顯
0426a09: 提婆因中為仙人傳法之。於恐畏世下四句。照
0426a10: 法師品中說經者之利益也。
0426a11: 妙法蓮華經提婆達多品第十二
0426a12: 提婆達多云天授。謂乞天授與也。斛飯王世子。如
0426a13: 來堂弟。阿難親兄也。據餘經。是累劫魔害佛法者。
0426a14: 據悲華寶積二經。乃實助成我釋尊之功德者。故
0426a15: 述其往劫為師之事。以授記也。上品彰佛果上之
0426a16: 。明佛分身隨願而多。此品彰佛因中之。明大
0426a17: 願由師所教而成。故授其記。以酬其恩。此所謂能
0426a18: 以平等大慧。與大眾說也。
0426a19: 爾時佛告諸菩薩至精勤給侍令無所乏。
0426a20: 爾時下。總標求此經之。於多下。別釋無量劫求
0426a21: 經。而多分為國王也。求法華云無懈倦。對上品
0426a22: 諸人云何不勤為法而言。發願求無上菩提云不
0426a23: 退轉。對上品此為難事宜發大願而言。然法華即
0426a24: 無上菩提能詮之文。無上菩提即法華所詮之理。
0426b01: 以上并約智度言。為欲滿足下。謂因智度而並勤
0426b02: 行其六度也。六度攝於檀施一度故曰勤行布施
0426b03: 等。於菩提云無退轉。於布施云無惜。正見國王
0426b04: 無懈倦處。以菩提果覺名。檀等因行名故。象馬下。
0426b05: 外財。頭目下。內財。時世下。謂時壽短。捨內外財。人
0426b06: 或能之。世壽既長。王能捨其國位者。以重妙法。重
0426b07: 於為國也。委正。當作委政。謂以治國政事。委付太
0426b08: 子。而並命擊鼓。宣求法之令也。誰能下。出所宣
0426b09: 令之辭。時有下。奉令而至之人。若不下。仙人要
0426b10: 君以踐終身給走之令。王聞下。行果。顧其令言。采釆
0426b11: 果則上樹。汲水則下。拾薪則登山。設食則充庖。
0426b12: 凡此皆給走之事也。以一身兼數役。晝間可謂辛
0426b13: 苦矣。而夜間尤不得暇。或以身為床。則任其從橫。
0426b14: 或以身為座。則隨其左右。如此奉事經千歲而身
0426b15: 心無倦者。為妙法之難得也。現前諸新得記者。顧
0426b16: 奉事我釋尊。校國王之於仙人為何如。而尚不發
0426b17: 願以持經乎。
0426b18: 爾時世尊欲重宣此義而說偈言。
0426b19: 我念過去劫為求大法故至今故為汝說。
0426b20: 阿私云無比。食化志。在樹曰果。在地曰蓏。張宴曰。
0426b21: 有核曰果。無核曰蓏。周禮云。共野果蓏之薦。註。果
0426b22: 桃李之屬。蓏瓜瓞之屬。餘照長文可解。
0426b23: 佛告諸比丘爾時王者至若在佛前蓮華化生。
0426b24: 佛告下。會明今昔。由提婆下。述成法利。歸功於師。
0426c01: 成提婆之因行也。悲華經。佛為寶海梵志。在寶藏
0426c02: 如來前。發願極大。有一裸形梵志。名亂想可畏。亦
0426c03: 願佐佛。成其因行。隨佛在處。凡內外財。一切求索。
0426c04: 滿其六波羅蜜。俟佛成道已巳。願為弟子。聞法獲記。
0426c05: 爾時寶海。即稱裸形。是己巳無上道伴。任其求索皆
0426c06: 施。實無罪分。以故一切經中。凡云冤害佛者。皆名
0426c07: 提婆達多。然餘經多述求索頭目等緣。是為佛滿
0426c08: 足檀等前五波羅蜜。唯此經以傳法言。是兼滿般
0426c09: 若波羅蜜也。故知彼經云裸形梵志。定是調達。竺
0426c10: 法護譯。時有仙人。為時有梵志。與悲華合。告諸四
0426c11: 眾下。授其果記。以謝其恩。提婆云天授。成佛亦號
0426c12: 天王。果不昧因。名稱其實也。周稱皇帝為天王。世
0426c13: 界名天道者。意天道無親。常與善人也。現在滅後。
0426c14: 皆以三乘法度生得果者。天王佛之本願也。佛告
0426c15: 諸比丘下。謂佛滅後人。能於此品。信而不疑。則果
0426c16: 感有三。一生佛前常聞此經。二生人天受樂。三蓮
0426c17: 華化生大寶積第二十八經。佛告淨無垢菩薩云。善男子。若無提婆達多善知識者。終不得
0426c18: 知如來具有無量功德。乃至云過去五百生中。處處提婆示現。作冤家事。顯佛無量功德。而諸愚人不善
0426c19: 取義。墮三惡道。提婆達多善修無量諸勝功德。親近諸佛。宿植德本。心向大乘。近於阿耨多羅三藐三菩
0426c20: 提。入大乘論說。提婆達多。是大寶伽羅菩薩。為遮眾生起逆罪故。示現作業。墮於地獄。若果佛怨。云何而
0426c21: 得世世相值。如二人行。東西各去。步步轉遠。豈得為伴。准此則知一切經中。凡言提婆達多事。皆順力
0426c22: 示現。助成佛道。非真為冤家也。亦他山之石。可以攻玉。不善人善人之資義耳。
0426c23: 於時下方多寶世尊至於海教化其事如是。
0426c24: 爾時智積菩薩以偈讚曰。
0427a01: 大智德勇化度無量眾至令速成菩提。
0427a02: 文殊師利言我於海中唯常宣說妙法華經。
0427a03: 於時下。上三節。佛為四眾不發願持經故。敘其遠
0427a04: 因。明人能以法為重。雖國王不惜其尊。四眾比國
0427a05: 王之發願。顧何如。人能以身為輕。雖地獄不辭其
0427a06: 苦。大眾校提婆之持經。顧何如。此節恐四眾謂。調
0427a07: 達雖能地獄持經而得記。然天王之樂。尚未現證。
0427a08: 而地獄之苦。尤難實受。故難於發願也。如此則皆
0427a09: 智有所積滯。而不通達清淨實相。立地成佛之旨。
0427a10: 故假智積菩薩趣多寶迴本土。而發起文殊說經
0427a11: 度龍女。現前立地成佛。以證妙法得果之極易。俾
0427a12: 四眾信得及眾生本來是佛。只在善說法。如文殊
0427a13: 者。一加點化耳。如是則娑婆雖弊惡。校地獄猶為
0427a14: 堪忍。眾生雖上慢。比龍女猶為法器。有何不可持
0427a15: 說此經。而難於發願乎。故記提婆後。有龍女成佛
0427a16: 之事。為此品中之大義。故說此品後。即有持品諸
0427a17: 菩薩而發願也。白多寶下。智積表權智。見諸四眾
0427a18: 不發願。謂徒來此會。即以權而趣寶佛歸本土之
0427a19: 實也。釋迦牟尼下。佛留智積。以待文殊者。文殊表
0427a20: 本智。謂智積不可因四眾滯于發願之。便欲以
0427a21: 權歸本。此間除不發願者外。自有根本智如文殊
0427a22: 師利者。可以證明持經得果之易。故曰此有菩薩
0427a23: 名文殊等。爾時文殊下。此土說此經之法主也。俱
0427a24: 來下。同文殊傳法一類之眾也。法主云坐千葉蓮
0427b01: 華。法眾云坐寶蓮華。亦優曇訓大寶青蓮華義。
0427b02: 從於下。主伴所來之方也。詣靈鷲下。諸佛會集之
0427b03: 所也。問。序品文殊答彌勒後。未見云往龍宮。今奚
0427b04: 從彼涌出。答。汝謂龍宮在婆婆本界耶。在餘世界
0427b05: 耶。曰。固在本界。曰。龍宮既在娑婆。靈山至於龍宮。
0427b06: 如人前堂行至裏室。總在家中。奚用先示往相。華
0427b07: 嚴十通品。菩薩第六無體性。無動作。往一切佛剎。
0427b08: 智神通云。菩薩聞極遠無數不可說世界中佛名
0427b09: 即自見身在彼佛所禮敬求法。經於多劫。不曾動
0427b10: 其本處。況在娑婆之龍宮。可執往來相乎。又問。龍
0427b11: 雖八部之一。亦畜道所攝。三變土中。既云無有三
0427b12: 途。今奚又有龍畜。天人可移。龍奚不移。答。三變
0427b13: 土中。唯後二變。云無地獄鬼畜。初變土中。曾無其
0427b14: 說。業已巳訓之。何得忘耶。況經既云唯留此會眾。聞
0427b15: 一偈一句一念隨喜者。皆與其記。豈娑竭龍王十
0427b16: 地菩薩位中人。不如一念隨喜者。反不留而移置
0427b17: 實報莊嚴土外耶。即移置三變土外。以文殊之神
0427b18: 通。不能自彼而來於此耶。迦葉盡神力白推。欲擯
0427b19: 文殊。便現百千萬億文殊。豈直在鷲。不在龍
0427b20: 宮及一切處耶。以上照此有菩薩名文殊師利案。
0427b21: 修敬下。照可與相見案。智積菩薩問下。謂龍宮卑
0427b22: 濕。非說法之地。龍性憍慢。非受教之機。其被化者
0427b23: 難多也。故曰仁往龍宮等。文殊師利言下。謂善說
0427b24: 法者。不擇其地。善度生者。不問其機。故地愈卑而
0427c01: 法化愈廣。機愈憍而得道愈速。故曰其數無量等。
0427c02: 且待下。謂心口既難稱記。少待自當證知也。文殊
0427c03: 來儀。自海而空。自空而山。自山而至佛前。自修敬
0427c04: 二佛後。而與智積相慰問。何等次第哉。所言未竟
0427c05: 下。事符其言也。此諸菩薩下。證知文殊之化也。具
0427c06: 菩薩下。謂機雖分於小大。人皆歸於一實。故菩薩
0427c07: 之大機。皆各論說其六度之行本。聲聞之小機。亦
0427c08: 各說其本行也。今皆下。謂今經既會權歸實。聲聞
0427c09: 雖是小機。皆修行大乘之法空義也。文殊師利謂
0427c10: 智積下。謂前云自當證知者。其事如是也。智積菩
0427c11: 薩以偈下。晉譯偈止四句。云至仁慧無量。化海眾
0427c12: 寶數。唯為露聖旨。分別說其意。前二句。當本譯前
0427c13: 一行。後二句。當本譯後一行。今會彼釋此。則本譯
0427c14: 後一行是讚前起後之辭。謂大智文殊。其智勇故。
0427c15: 敢入龍宮而說法。其德故。說法久而所化之眾
0427c16: 多。今我固及見也。演暢下。謂眾多我見。法尚未知。
0427c17: 惟露其聖旨。為我分別之。仁在龍宮。所演暢法。還
0427c18: 是唯闡一乘實相。廣導眾生。不假久修。而立地速
0427c19: 成菩提耶。抑小大分別。先開三乘。為聲聞之本。後
0427c20: 暢一乘。以漸而修大乘之空義乎。故文殊答云。我
0427c21: 於海中等。謂即先三後一。正是我常說妙法也。
0427c22: 智積問文殊師利言至住一面以偈讚曰。
0427c23: 深達罪福相至我闡大乘教度脫苦眾生。
0427c24: 此節下節。并應上節論說妙法一句。智積下。承上
0428a01: 我於海中唯常宣說妙法蓮華經為問。以法而求
0428a02: 人也。此經甚深下。法也。頗有眾生下。求人也。文殊
0428a03: 師利言下。引己巳所常化為答。是以人而證法也。娑
0428a04: 竭羅云鹹海。女謂非男子也。年始八歲。齒幼也。智
0428a05: 慧利根。德長也。善知眾生下。釋成智慧。於剎那頃
0428a06: 下。釋成利根。能至菩提一句。結足答義。智積菩薩
0428a07: 言我見下。以餘經權漸。校此經頓成菩提。為不信
0428a08: 也。謂以妙法之希有。得善說與能行成佛。固當生
0428a09: 信。以積德之能仁。校初心之幼女。遲速不能無疑。
0428a10: 故云不信此女等。方便品所謂不退諸菩薩。亦復
0428a11: 不能知。是也註謂遲速不能無疑者。若信速。則疑釋迦為無智慧利根矣。若信遲。則疑
0428a12: 龍女剎那時發心。惡能頓超釋迦多剎哉。其實文殊敘龍女文中。亦且有釋迦之積德在。何也。知眾生根
0428a13: 行下。得機生熟之總持。諸佛下。得法深秘之授受。深入禪定。為觀機生熟也。了達諸法。謂了三即達一也。
0428a14: 剎那發心。始覺也。得不退轉等。始覺即同於本覺。所以四辨具。而四無量心滿也。赤子。詩云。如保赤子。心
0428a15: 誠求之。謂慈念十二類生。如自己巳所生之孩提。功德具足。謂凡佛果位中。六度四攝四無畏十八不共法
0428a16: 等皆具足。所謂大圓滿。覺也。三覺既滿。故心中念。口中演。都是一乘微妙廣大之法。無二三乘也。慈悲仁
0428a17: 讓。約與人交接言。志意和雅。約資稟標緻言。此雖述龍女之德。其實明持經者之儀軌也。見龍女年雖幼
0428a18: 而亦同釋尊無量劫積功累德不異矣。然智積不信。非不信其具德。但不信其彼此長幼遲速也。殊不知
0428a19: 為菩薩之妙用。為懈怠眾生故。示久遠成佛。為精進眾生故。說頓成其佛。若然者。安知釋迦於他方世界。
0428a20: 遇精進者。不同龍女示頓成乎。又安知龍女不是為激發諸新得記者。畏娑婆世界弊惡。不肯發願持經。
0428a21: 而示現乎。觀三千大千世界。如芥子許者。報恩經謂。迦葉佛為比丘時。釋迦佛為蝨。提婆達多為蚤。在比
0428a22: 丘衣中擾害。比丘約曰。凡我作務時。任汝跳嚙。入定時。俱願止息。蝨即奉教。蚤獨違約。比丘因不得定。將
0428a24: 論未訖下。文殊不答者。以有龍女為證也。偈云深
0428b01: 達等者。龍女畜道。罪相也。菩提果覺。福相也。能信
0428b02: 龍女成佛。是深達罪福同一實相。而光明之性。
0428b03: 照於十方也。此約能證。以顯般若之德。微妙下。約
0428b04: 所證。以顯法身之德。法身無相。故曰微。不妨具相
0428b05: 好莊嚴。故曰妙淨。天人下。即法身明報化身。顯解
0428b06: 脫德。謂由法身微故。天人所以戴仰。報身妙故。龍
0428b07: 神所以恭敬。化身淨故。一切眾生所以無不宗奉。
0428b08: 此龍女以己巳深達照之般若。讚佛三德。而破執
0428b09: 權漸者之滯。應上所謂智慧利根也。又聞下。請
0428b10: 佛證明。已巳知成佛。應上得至菩提。具三寶三覺義。
0428b11: 成菩提佛寶。闡大乘法寶。脫苦眾生僧寶。佛寶自
0428b12: 覺。法寶覺他。僧寶則滿覺也度脫苦眾生一句。有諷刺剌義。謂凡不信自
0428b13: 心成佛。專疑他人者。是苦眾生也。
0428b14: 時舍利弗語龍女言至一切眾會默然信受。
0428b15: 時舍利弗下。智積不信。由文殊之言。身子不信。由
0428b16: 龍女又聞成菩提之自言也。故云汝謂不久等。不
0428b17: 久即速義。對下懸曠看。所以下。徵釋。謂所以汝云
0428b18: 成道。我云難信者。何也。以汝女身垢穢。校釋梵等
0428b19: 清淨。非是法器故也。況佛道懸遠廣大。經劫之多。
0428b20: 積行之全。然後乃成乎。此以以佛道懸曠等言。足
0428b21: 成云何能得無上菩提。又女人下。覆明女身垢穢
0428b22: 非是法器超日月三昧經。上度比丘不信長者女慧施成佛云。淨修四等四禪。乃升梵天。
0428b23: 婬恣無節。故為女人。勇猛少欲。乃得帝釋。雜惡多能。故為女人。十善具足。尊敬三寶。孝奉二親。謙順長年。
0428b24: 乃得魔王。輕慢不順。毀失正教。故為女人。行菩薩道慈愍萌。供養三尊先聖師父。乃作轉輪聖王。慝態
0428c01: 不淨。故為女人。具無量德。五處本無。無三趣想。乃得成佛。性著色慾。情淖態慝。身口意異。故為女人等。又
0428c02: 大寶積三十八經云。舍利子。若有女人。為轉輪王帝釋梵王自在天。無有是處。轉女身已巳。出世作佛。斯有
0428c03: 是處。然身子不信龍女。上度不信慧施。元有所聞於佛。非自己巳臆見也。註引超日月三昧經。俾見五障所
0428c04: 以為障。引大寶積經。俾見身子不信。非不信。女身可轉男身作。佛第不信龍女以女身而當體速成佛也。
0428c06: 十劫後成佛。同名慧見如來。此經則立地速成佛也。爾時龍女下。獻珠以示
0428c07: 成。破遲速相校之滯也。故曰觀我成佛復速
0428c08: 於此。當時眾會下。變身以示法器。破男女相校之
0428c09: 滯也。故曰忽然之間變成男子問菩薩處胎經。火燄世界。無欲
0428c10: 佛。彼土人民。盡受女身。一時七十二萬億女人。不轉男身。咸得成佛。此經既屬頓教大乘。反欲女轉男身
0428c11: 作佛。何也。答彼一世界。此一世界。化法化儀。各隨佛之願耳。且彼世界。全無男子。女可作佛。不用言轉。此
0428c12: 既男女各形成佛。故用轉也。具菩薩行者。因行滿也。即往南方
0428c13: 等者。果德圓也。此證讚中又聞成菩提二句。普為
0428c14: 十方等者。證讚中我闡大乘法一句。爾時娑婆等
0428c15: 者。證讚中度脫苦眾生一句。事待其言。娑婆無垢
0428c16: 各獲果證。菩薩尊者。不由不信。故曰智積舍利等
0428c17: 默然信受。良以龍女由一寶珠之愛積於心。故遭
0428c18: 許多之排難。智積身子由一大智積於心。故枉許
0428c19: 多之議論。佛前四眾。苟能於未來世。仰學龍女。恒
0428c20: 順智積身子。而恒順眾生以持經。則娑婆之弊惡。
0428c21: 可化成三變之淨土矣。何則。智積計著修行劫量
0428c22: 遲速之不信。龍女即恒順獻寶珠於佛。以表修因
0428c23: 布施在得其人。故一念之檀。即滿六度。何必無量
0428c24: 劫積功累德。然後為苦行哉。文殊謂龍女為智慧
0429a01: 者。見矣。以寶珠表法愛。龍女最心重者今捨之。則
0429a02: 處胎經所謂法性如大海。不說有是非。凡夫賢聖
0429a03: 人。平等無高下。惟在心垢滅。取證如反掌。龍女獻
0429a04: 珠。則心垢滅矣。身子難以女身。龍女即恒順變為
0429a05: 男子。難以垢穢。即恒順往于南方無垢世界。以表
0429a06: 證果在善處於變化。則五障即等於法器。何必釋
0429a07: 梵。然後始成菩提。文殊謂龍女為利根者。見矣。問。
0429a08: 龍女成佛。何不通名。答。經有三義。故不言名。一准
0429a09: 起信論。信極真如者。離三種相。智積以劫歷久近
0429a10: 為難。文殊不辨。示此經離言說相。身子以男女垢
0429a11: 淨為難。龍女但獻珠而不辨。示此經離心緣相。成
0429a12: 佛不云某甲。示此經離名字相大般若第五百七十六經。龍吉祥菩
0429a13: 薩云。頗有能證菩提者不。妙吉祥曰。若無名姓施設語言。彼則能證。又超日月三昧經云。無取無捨乃號
0429a14: 為佛。亦無名號假有字耳。二顯經中前後授記者。皆碌碌輩因
0429a15: 人成事。言佛語故。非己巳智分。恐劫長果遠。仍舊忘
0429a16: 而不信。故不可不記其名號。及至成佛。則丈夫自
0429a17: 有天志。即釋迦亦說然燈佛實無有法於我矣。
0429a18: 三顯佛姨母及耶輸等六千比丘尼。苟如龍女智
0429a19: 慧利根。則不憂色視佛。謂佛於授記中不記己巳名。
0429a20: 蚤已巳成訖佛矣。有茲三義。故龍女但云往無垢世
0429a21: 界成佛。不說名也。以名與相皆是垢故。
0429a22: 妙法蓮華經持品第十三
0429a23: 持謂受持。攝六種法師三處分別。六種詳見法師
0429a24: 品。三處分別者。此方他方周旋往返十方也。
0429b01: 爾時藥王菩薩摩訶薩至種種供養不惜身命。
0429b02: 爾時下。發願此方持者。藥王。法師品當機。大樂說。
0429b03: 寶塔品當機。作是下。安佛心也。我等下。遵佛命也。
0429b04: 後惡世下。他人所畏也。一畏善少。二畏慢多。三畏
0429b05: 貪利養。四畏增不善。五畏遠解脫。六畏不信教。我
0429b06: 等當起下。人畏而己巳能忍也。讀誦下。一讀。二誦。三
0429b07: 持。四說。五書寫。六供養。皆不惜身命而為之者。以
0429b08: 見涌塔變土集佛。記調達佛龍女。皆由此經而出
0429b09: 生也問動云持經。還是持前三周之法。以為經乎。抑通持七卷乎。曰如斯則有何失。曰若但持
0429b10: 前三周法。直須法師一品。作囑累足矣。又奚用見寶塔以來許多事乎。若通持全部。則其所教受持之言。
0429b11: 及奉命願持之語。豈盡應持乎。若持則不過以言語重持。言語似亦贅疣矣。曰世典帝王大小臣工百姓。
0429b12: 一動一語。猶在史記。言右史記事。不謂之書。則謂之詩皆可稱經。皆俾人覽古知今。有益識見。況出世上
0429b13: 上至尊典誥。一言一動。不可皆稱其經。而受持者乎。應知不唯持此一部名妙法。即一大藏經論。一句一
0429b14: 偈。皆可持也。所以然者。以得此經。會權歸實。無往不是玅法。無往不是說吾人本具日用尋常心之性相
0429b15: 事理體用之妙故。
0429b16: 爾時眾中五百阿羅漢至即於佛前而說偈言。
0429b17: 世尊導師安隱天人我等聞記心安具足。
0429b19: 爾時眾中下。諸新得記者。發願他方持者。問。如何
0429b20: 不見舍利弗等發願。答。富那記中。皆已巳暢明本
0429b21: 諸大弟子內秘外現。此方持經。其來久矣。故不明
0429b22: 發願大般若第五百八十經。舍利子告滿慈于言。若聲聞獨覺乘。相應作意。皆能間雜大菩提
0429b23: 心。俱名非理作意。乃至云。是故菩薩。應作是念。貪嗔癡等。於大菩提。雖為障礙。而能隨順菩提資糧。於菩
0429b24: 提心。非極間雜。如二乘等。以貪嗔癡等。能令生死諸有相續。助諸菩薩。引一切智。謂諸菩薩方便善巧起
0429c01: 諸煩惱。受後有身。作大饒益。依之修學六度等。准此則何方持經。更妙於此方。復有學
0429c02: 無學下。第二三果人發願。亦往他方持者。問。授阿
0429c03: 難記中。止得二千人。今何云八千。答。法師品中。廣
0429c04: 記者附焉。爾時佛姨母下。波闍婆提云大愛道。憍
0429c05: 曇彌云尼眾主。耶輸陀羅云蓮華色。佛在俗后也。
0429c06: 女僧將欲發願持經。故先希記。問。如何至此始與
0429c07: 其記。答。一則八敬法。女眾不許越男僧分。一則非
0429c08: 龍女成佛後。不唯女眾不自信作佛。即智積等諸
0429c09: 菩薩。亦會生疑也。是以在後與記。悲華經。佛姨母
0429c10: 元為水神。愛佛願大。生生願為佛保母。耶輸元為
0429c11: 須彌山神。名善樂華。愛佛願重。生生願為佛婦。俱
0429c12: 求佛得道後各授記。故今與記。完昔願也。其授
0429c13: 記文。顯可知。
0429c14: 爾時世尊視八十萬億至在於他方遙見守護。
0429c15: 此眾發願。不計彼此。隨十方皆能持經者也。校上
0429c16: 二節。此願最大。佛先曾對藥王。歎賞此眾。於諸佛
0429c17: 所。成就大願。愍眾生故。生此人間。即是未來成佛
0429c18: 之人。故今不以言告。唯以目視。欲此眾忽忘己巳之
0429c19: 本願。勿負佛之所讚。故云爾時世尊視八十萬等。
0429c20: 是諸下。敘具其德。即從座起下。敘因佛以目視。有
0429c21: 進退兩難之意。謂進則須佛有告之命。我當遵
0429c22: 命而廣宣。然佛默然無告。退則又蒙佛目視。則我
0429c23: 當云何也。時諸菩薩下。謂佛雖無告之語。我當
0429c24: 敬順佛目視之意。并自滿其本願可也。便於下。敬
0430a01: 順佛意也。世尊我等下。自滿其願也。周旋十方。則
0430a02: 無處不到也。往返十方。則去而復來也。如是則土
0430a03: 不定淨穢。人不辨於善惡。皆能令書寫讀誦解說
0430a04: 修行此經。則是無人不可教也。皆是下。謂我等願
0430a05: 雖如此。皆是佛之威力加庇故。願佛在他方。遙見
0430a06: 守護也。此要佛踐法師品中之約耳。雖然設佛在
0430a07: 他方不護。此願亦難行。故佛亦不便付囑也。
0430a08: 即時諸菩薩俱同發聲而說偈言。
0430a09: 惟願不為慮於佛滅度後至我等皆當忍。
0430a10: 偈謂佛待機四十年。而說此經。可謂慮之熟矣。三
0430a11: 周法後。知涅槃時到。又慮滅後人畏世惡。不肯廣
0430a12: 說。蒙蔽眾生佛之知見。故自法師品以來。拳拳然
0430a13: 直勸後世能持經者發願。可謂慮之長而且遠也。
0430a14: 而藥王樂說願此遺彼。諸新得記者願彼遺此。一
0430a15: 得一失。果如其佛聖慮焉。今既有我等不問土之
0430a16: 彼此。皆願周旋。不問機之利鈍。皆願教令。則佛之
0430a17: 慮。可以釋矣。故曰惟願不為慮等。初行頌長文。後
0430a18: 行申惡義。謂世惡由于人。人惡在于三業。有諸無
0430a19: 智。意惡。惡口罵詈。口惡。加刀杖。身惡也。
0430a20: 惡世中比丘邪智心諂曲至好出我等過。
0430a21: 此申明上節有諸無智人一句。而形容意業之惡。
0430a22: 惡世下。動中意惡。或有下。靜中意惡。是人下。結明
0430a23: 靜中所以為惡。上云無智。此云邪智。謂無正智。頗
0430a24: 有邪智。故其心不直而諂曲。道未得而云得。增大
0430b01: 我慢也。阿練若云無喧諍。山間林下之謂。謂邪智
0430b02: 惡增。或有時居山林。著衲衣。形服似是空閒。而心
0430b03: 則喧諍。以故自謂。己巳是修行真道。而輕賤持經者。
0430b04: 在於人間。為貪著利養。與白衣說法。為世恭敬。如
0430b05: 六通羅漢也。由此而知。是人心常懷惡。口常念俗。
0430b06: 假名為阿練若。使人偏信己巳言。便於好出我等之
0430b07: 過失。豈真正無喧雜哉。
0430b08: 而作如是言此諸比丘等至皆當忍受之。
0430b09: 此申明初節惡口罵詈等一句。形容口業之惡。而
0430b10: 釋成好出我等過之義。而作下。出其持經者貪利
0430b11: 之過。彼自貪利養。反輕持經者貪利。自作下。出其
0430b12: 持經者求名之過。常在下。好出過之方所。毀謂背
0430b13: 有後言。國王大臣有權位。能生殺人之方所。婆羅
0430b14: 門居士有操行。能臧否人之方所。餘比丘眾。能隨
0430b15: 世人。易生炎涼之方所。誹謗下。謂于上之三方。其
0430b16: 人皆誹謗持經菩薩之惡。誣為邪見人。說外道論
0430b17: 也。我等下。謂彼不知我等敬順佛意。悉忍彼惡口。
0430b18: 而反為斯輕褻之言。云汝等能忍。想是佛耶。我等
0430b19: 亦不辨而皆忍之也。
0430b20: 濁劫惡世中多有諸恐怖至皆當忍是事。
0430b21: 濁劫等者。上二節。釋訖初節惡世義。此節釋初節
0430b22: 恐怖義。照及如刀杖者我等皆當忍二句。形容其
0430b23: 身業之惡。謂濁惡世中。國王大臣等。皆受佛付囑。
0430b24: 應為持經者金湯。當無恐怖。而反令我等多有恐
0430c01: 怖者。以膚受假名阿練若。諸惡鬼入彼身心。故不
0430c02: 呵護。而反加罵詈毀辱也。辱字含有加刀杖義。我
0430c03: 等敬信下。謂彼雖持罵毀利兵。無能破我堅甲。而
0430c04: 忍此難事也。我不愛下。轉釋為說是經等二句。我
0430c05: 等下。轉釋我等敬信佛等二句。世尊下。謂凡我等
0430c06: 所言。佛自當知。濁世惡僧。所以滅我等者。以彼未
0430c07: 開悟佛知見故。不知佛四十年前所說三乘。皆佛
0430c08: 方便隨宜。以故見我等直說一乘。不說有三。犯彼
0430c09: 所忌。故口則惡罵。眉則顰蹙。我等身則被彼數數
0430c10: 見擯。離於塔寺矣。如是下。結初節我等皆當忍一
0430c11: 句。謂如上眾惡。我等下念眾生。上念佛。皆當忍
0430c12: 而不校也。
0430c13: 諸聚落城邑其有求法者至佛自知我心。
0430c14: 此結初節我等當廣說一句。諸聚落下。躡上文言
0430c15: 謂彼惡僧雖假聲勢。擯我等。出離寺塔。我不以彼
0430c16: 生退息。凡山野之聚落。市朝之城邑。有求法者。皆
0430c17: 到其所。說佛所囑法也。我是下。照法師品如來所
0430c18: 遣使等文。我於下。照寶塔品多寶如來及與我身
0430c19: 所集化佛當知此義等文。
0430c20: 
0430c21: 妙法蓮華經知音卷第四
