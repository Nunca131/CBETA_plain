0039b01: 
0039b02: 
0039b03: 
0039b04: 玅法蓮華經科註卷第二
0039b05: 
0039b06: 玅法蓮華經譬喻品第三正經題應時品
0039b07: 向來五佛開權上根利智圓聞獲悟中下之流抱
0039b08: 迷未達動執生疑踟岐道故更約三車一車譬
0039b09: 喻而說使其悟解故言譬喻品。△二身子領解二
0039b10: 初經家敘起二初敘內解。
0039b11: 爾時舍利弗踊躍歡喜。
0039b12: 內解在心名歡喜喜動於形名踊躍從妙人聞妙
0039b13: 法得妙解三喜具足寧不歡躍。△二敘外儀。
0039b14: 即起合掌瞻仰尊顏。
0039b15: 解權即實如二掌合瞻仰尊顏者表其解實實即
0039b16: 佛境非方便法瞻仰無餘思念表開佛智見。△二
0039b17: 身子自陳二初長行三初標三喜。
0039b18: 而白佛言今從世尊聞此法音以懷踊躍得未曾有。
0039b19: 今從世尊標我身見佛身故名身喜聞此法音依
0039b20: 於佛口聞而歡喜故言口喜得未曾有我意解佛
0039b21: 意故名意喜耳。△二釋失三初明昔不見佛為身
0039b22: 失。
0039b23: 所以者何我昔從佛聞如是法見諸菩薩受記作佛
0039b24: 而我等不預斯事甚自感傷失於如來無量知見。
0039c01: 昔佛為菩薩授記我不預斯事見佛義遠既不見
0039c02: 佛故無身喜聞如是法者若日照高山時密有聞
0039c03: 義顯如聾啞不得言聞如是法秖是方等教中聞
0039c04: 大乘實慧與今不殊故言聞如是法也受記者亦
0039c05: 是方等中與菩薩記二乘不預甚自感傷者思益
0039c06: 淨名中聞褒大折小內疑而外鄙名為感傷失如
0039c07: 來知見者失佛眼之見失佛智之知。△二明昔不
0039c08: 聞法為口失。
0039c09: 世尊我常獨處山林樹下若坐若行每作是念我等
0039c10: 同入法性云何如來以小乘法而見濟度是我等咎
0039c11: 非世尊也。
0039c12: 山林樹下思念之處若坐若行思念之儀每下良
0039c13: 以身處山林心執小道則不聞法故無口喜同入
0039c14: 法性者謂與菩薩同入正出其執小之過以由不
0039c15: 知小乘法性之外別有妙理菩薩得之故也既執
0039c16: 所入之一理疑三教之能門見佛授菩薩記則疑
0039c17: 佛有偏所以成過是我等咎者由我迷權何關佛
0039c18: 偏追述昔非仰謝如來是為引過自歸耳。△三明
0039c19: 昔意不解為意失。
0039c20: 所以者何若我等待說所因成就阿耨多羅三藐三
0039c21: 菩提者必以大乘而得度脫然我等不解方便隨宜
0039c22: 所說初聞佛法遇便信受思惟取證世尊我從昔來
0039c23: 終日竟夜每自刻責。
0039c24: 良以不待說所因則無實解又不識方便故無權
0040a01: 解解無故無意喜昔失既彰今得自顯待說所因
0040a02: 二義一不受待對於前二不停待於後初華嚴明
0040a03: 三諦之慧是得佛之因以此待對於我而我不受
0040a04: 是失之於前諸佛法久後要當說真實我不停待
0040a05: 取小是失之於後若待此前後必得大乘度
0040a06: 脫也。△三結成三喜二初結。
0040a07: 而今從佛聞所未聞未曾有法斷諸疑悔身意泰然
0040a08: 快得安穩。
0040a09: 從佛是結身喜聞法是結口喜斷疑是結意喜。△
0040a10: 次成。
0040a11: 今日乃知真是佛子從佛口生從法化生得佛法分。
0040a12: 真是佛子近佛義成結身成也從佛口生結口成
0040a13: 也從法化生結意成也。△二偈頌三初頌標三喜。
0040a14: 爾時舍利弗欲重宣此義而說偈言。
0040a15: 我聞是法音得所未曾有心懷大歡喜疑網皆已巳除。
0040a16: △二頌釋三喜二初頌見佛喜。
0040a17: 昔來蒙佛教不失於大乘佛音甚希有能除眾生惱
0040a18: 我已巳得漏盡聞亦除憂惱。
0040a19: 長行明失知見頌中明不失大乘長行論遠論失
0040a20: 頌論近論得文互現耳。△二頌不聞法二初頌上
0040a21: 身遠故不聞。
0040a22: 我處於山谷或在林樹下若坐若經行常思惟是事
0040a23: 嗚呼深自責云何而自欺我等亦佛子同入無漏法
0040a24: 不能於未來演說無上道金色三十二十力諸解脫
0040b01: 同共一法中而不得此事八十種妙好十八不共法
0040b02: 如是等功德而我皆已巳失我獨經行時見佛在大眾
0040b03: 名聞滿十方廣饒益眾生自惟失此利我為自欺誑。
0040b04: 此頌不預授記失佛功德也三十二相初自足下
0040b05: 安平終至頂相高圓十力初自處非處智力終至
0040b06: 永斷習氣智力八十種好初自指爪狹長終至
0040b07: 萬字相十八不共謂不與二乘共也初自無過失
0040b08: 終至知過現未事無著無礙妙樂云金色三十二
0040b09: 乃至十八不共等並如止觀第七今文屬圓比說
0040b10: 可見不思議好如具如下調達中。
0040b11: 我常於日夜每思惟是事欲以問世尊為失為不失
0040b12: 我常見世尊稱讚諸菩薩以是於日夜籌量如此事
0040b13: 今聞佛音聲隨宜而說法無漏難思議令眾至道場。
0040b14: 我常於日夜者生死為夜涅槃為日為於生死之
0040b15: 中有涅槃耶為離生死而有涅槃耶若得悟時二
0040b16: 疑雙遣也。△二頌入法性故不聞。
0040b17: 我本著邪見為諸梵志師世尊知我心拔邪說涅槃
0040b18: 我悉除邪見於空法得證爾時心自謂得至於滅度。
0040b19: 邪見是凡夫著入法性是二乘著凡夫初著邪見
0040b20: 世尊為說真空之法拔其邪見二乘既證空法時
0040b21: 莫不自謂已巳得究竟涅槃故凡夫二乘俱不聞大
0040b22: 乘法也。○梵志即婆羅門其種類自云從梵天口
0040b23: 生。△三頌心得解。
0040b24: 而今乃自覺非是實滅度若得作佛時具三十二相
0040c01: 天人夜叉眾龍神等恭敬是時乃可謂永盡滅無餘。
0040c02: 涅槃此翻滅度昔所證涅槃非大涅槃若得作佛
0040c03: 感盡果亡方名大乘涅槃。
0040c04: 佛於大眾中說我當作佛聞如是法音疑悔悉已巳除
0040c05: 初聞佛所說心中大驚疑將非魔作佛惱亂我心耶
0040c06: 佛以種種緣譬喻巧言說其心安如海我聞疑網斷。
0040c07: 說我當作佛者方便品云我記如是人來世成佛
0040c08: 道是也聞佛所說等者初聞略開三顯一動執生
0040c09: 疑疑佛為魔今知佛昔因緣譬說皆是為實施權
0040c10: 權既即實故心安疑斷也。
0040c11: 佛說過去世無量滅度佛安住方便中亦皆說是法
0040c12: 現在未來佛其數無有量亦以諸方便演說如是法
0040c13: 如今者世尊從生及出家得道轉法輪亦以方便說
0040c14: 世尊說實道波旬無此事以是我定知非是魔作佛
0040c15: 我墮疑網故謂是魔所為。
0040c16: 上長行明不待所因不解方便此明待所因又解
0040c17: 方便聞當作佛是所因聞五佛道同解魔非魔是
0040c18: 解方便互顯一邊耳。○波旬正音波卑夜此云惡
0040c19: 常有惡意成惡法故。△三頌結成。
0040c20: 聞佛柔軟音深遠甚微妙演暢清淨法我心大歡喜
0040c21: 疑悔永已巳盡安住實智中我定當作佛為天人所敬
0040c22: 轉無上法輪教化諸菩薩。
0040c23: 初一行半頌結此中前三句結口喜後三句結意
0040c24: 喜次一行頌成。△三如來述成三初昔曾教大。
0041a01: 爾時佛告舍利弗吾今於天人沙門婆羅門等大眾
0041a02: 中說我昔曾於二萬億佛所為無上道故常教化汝
0041a03: 汝亦長夜隨我受學我以方便引導汝故生我法中。
0041a04: 上文身子自陳得悟今如來述解非無上道者
0041a05: 十住毗婆沙云身無上謂相好受持無上謂自利
0041a06: 利他具足無上謂命見戒智慧無上謂四無礙不
0041a07: 思議無上謂六波羅蜜解脫無上能壞二障行無
0041a08: 上謂聖行梵行瓔珞十三云道當清淨穢濁非道
0041a09: 道當一心多想非道道當知足多欲非道道當恭
0041a10: 敬憍慢非道道當撿意放逸非道道當顯耀自隱
0041a11: 非道道當連屬無行非道道當精勤懈怠非道道
0041a12: 當覺悟愚惑非道道當教化矜非道道近善友
0041a13: 習惡非道如是等種種明無上道今經以圓通為
0041a14: 無上道若偏若次皆他經所論長夜隨我受學者
0041a15: 昔雖大化未破無明惑暗心中隨佛受學故云長
0041a16: 夜等縱若未破見思所聞一句成了因種納種在
0041a17: 識永劫不失以暗望明暗尚非謬況今真悟寧是
0041a18: 耶故舉昔曾教大述見佛不謬我以方便下此
0041a19: 義兩向若昔以大化今生大解故云引導生我法
0041a20: 中此屬初曾教大意若令免惡道權以小引故云
0041a21: 引導生我法中此屬第二中忘取小意。△二中忘
0041a22: 取小。
0041a23: 舍利弗我昔教汝志願佛道汝今悉忘而便自謂已巳
0041a24: 得滅度。
0041b01: 汝今悉忘者自在中途廢大而習小者此名中途
0041b02: 悉忘也而今自謂已巳得滅度者即是而今悉忘也。
0041b03: △三今還說大。
0041b04: 我今還欲令汝憶念本願所行道故為諸聲聞說是
0041b05: 大乘經名妙法蓮華教菩薩法佛所護念。
0041b06: 還令憶本願即是述其得解不先施權教成其
0041b07: 中途小善後顯真實遂其本願大心也。△四佛與
0041b08: 授記二初長行十初時節。
0041b09: 舍利弗汝於未來世過無量無邊不可思議劫。
0041b10: 此下是授記段若得大解自知得佛何俟須記記
0041b11: 有四意一昔未記二乘而今須記二中下未悟以
0041b12: 記勉勵之三令聞者結緣四滿其本願是故記也。
0041b13: ○妙樂云問既得記已巳何故更經若干劫耶答若
0041b14: 記菩薩但通途云得無生等今記聲聞須約劫國
0041b15: 應佛成處須有機緣此諸聲聞昔未曾有淨土之
0041b16: 行蒙記已巳後與物結緣物機不同致劫多少又諸
0041b17: 聲聞時不同者為逗物宜隨機長短機緣不等初
0041b18: 住何殊。△二行因。
0041b19: 供養若干千萬億佛奉持正法具足菩薩所行之道。
0041b20: △三得果。
0041b21: 當得作佛號曰華光如來應供正智明行足善逝
0041b22: 世間解無上士調御丈夫天人師佛世尊。
0041b23: 曰華光者法華妙道本於燈明傳於妙光繼於然
0041b24: 燈佛佛授手光光相續故身子得記號華光蓋發
0041c01: 明是道使有目者共從化也正經言蓮華光佛
0041c02: 義須並解或言見雨華放光得悟故或言準其國
0041c03: 有華果故共違正經不足采釆耳既受佛記經劫得
0041c04: 果者顯示萬德圓備乃成十號具足之佛矣。△四
0041c05: 國土。
0041c06: 國名離垢其土平正清淨嚴飾安穩豐樂天人熾盛
0041c07: 璃為地有八交道黃金為繩以界其側其傍各有
0041c08: 七寶行樹常有華果。
0041c09: 國名離垢者先立土名其土下相也無有高下曰
0041c10: 平不偏不傾曰正安下土用下重明勝相八交
0041c11: 道者爾雅八達謂之崇期四道交出也有云四方
0041c12: 四維也。△五說法。
0041c13: 華光如來亦以三乘教化眾生舍利弗彼佛出時雖
0041c14: 非惡世以本願故說三乘法。
0041c15: 準今釋迦故云亦以此中有一乘經文雖無既酬
0041c16: 願說三說一為正傍正兼具舍利下明說三意土
0041c17: 淨唯一願說三即施即廢。○問何處願說答準
0041c18: 大悲空藏經云身子於六十劫行菩薩道因婆羅
0041c19: 門乞眼唾而踐之身子瞋退作凡夫願成佛日開
0041c20: 三乘法故云以本願等也。△六劫名。
0041c21: 其劫名大寶莊嚴何故名曰大寶莊嚴其國中以菩
0041c22: 薩為大寶故。
0041c23: △七眾數。
0041c24: 彼諸菩薩無量無邊不可思議算數譬喻所不能及
0042a01: 非佛智力無能知者若欲行時寶華承足此諸菩薩
0042a02: 非初發意皆久植德本於無量百千萬億佛所淨修
0042a03: 梵行恒為諸佛之所稱歎常修佛慧具大神通善知
0042a04: 一切諸法之門質直無偽志念堅固如是菩薩充滿
0042a05: 其國。
0042a06: △八壽量。
0042a07: 舍利弗華光佛壽十二小劫除為王子未作佛時其
0042a08: 國人民壽八小劫。
0042a09: △九補處。
0042a10: 華光如來過十二小劫授堅滿菩薩阿耨多羅三藐
0042a11: 三菩提記告諸比丘是堅滿菩薩次當作佛號曰華
0042a12: 足安行多陀阿伽度阿羅訶三藐三佛陀其佛國土
0042a13: 亦復如是。
0042a14: 志念堅固善知一切法門故名堅滿華足安行正
0042a15: 經曰度蓮華界至於其國菩薩行則寶華承足則
0042a16: 威儀井井道香郁郁從其化者無不如堵也或去
0042a17: 呼之謂安樂行蓋失考於正本而已巳。△十法住。
0042a18: 舍利弗是華光佛滅度之後正法住世三十二小劫
0042a19: 像法住世亦三十二小劫。
0042a20: 大論云舍利弗正法三十二小劫者三災飢病刀
0042a21: 滅眾生者名小劫又直是時節名小劫如說法華
0042a22: 六十小劫非三災滅外物為小劫也。△二偈頌二
0042a23: 初頌長行九初超頌得果。
0042a24: 爾時世尊欲重宣此義而說偈言。
0042b01: 舍利弗來世成佛普智尊號名曰華光當度無量眾。
0042b02: △二追頌行因。
0042b03: 供養無數佛具足菩薩行十力等功德證於無上道。
0042b04: 十力等者即指佛果方名為力初住分得名為功
0042b05: 德所言等者非唯供養佛兼淨土行或由分得十
0042b06: 力功德成初住記也。△三超頌劫名。
0042b07: 過無量劫已巳劫名大寶嚴。
0042b08: △四頌國土淨。
0042b09: 世界名離垢清淨無瑕穢以璃為地金繩界其道
0042b10: 七寶雜色樹常有華果實。
0042b11: △五超頌眾數。
0042b12: 彼國諸菩薩志念常堅固神通波羅蜜皆已巳悉具足
0042b13: 於無數佛所善學菩薩道。
0042b14: 神通波羅蜜謂六神通六波羅蜜也。△六追頌說法。
0042b15: 如是等大士華光佛所化。
0042b16: △七超頌壽量。
0042b17: 佛為王子時棄國捨世榮於最末後身出家成佛道
0042b18: 華光佛住世壽十二小劫其國人民眾壽命八小劫。
0042b19: △八法住久近。
0042b20: 佛滅度之後正法住於世三十二小劫廣度諸眾生
0042b21: 正法滅盡已巳像法三十二。
0042b22: △九供養舍利。
0042b23: 舍利廣流布天人普供養。
0042b24: △二總結歎。
0042c01: 華光佛所為其事皆如是其兩足聖尊最勝無倫匹
0042c02: 彼即是汝身宜應自欣慶。
0042c03: 自欣慶者成初入歡喜位之解也初住能百佛世
0042c04: 界作佛行地倍是。△五四眾領解二初長行三初
0042c05: 經家敘眾喜。
0042c06: 爾時四部眾比丘比丘尼優婆塞優婆夷天龍夜叉
0042c07: 乾闥婆阿脩羅迦樓羅緊那羅摩羅伽等大眾見
0042c08: 舍利弗於佛前受阿耨多羅三藐三菩提記心大歡
0042c09: 喜踊躍無量。
0042c10: △二陳供養。
0042c11: 各各脫身所著上衣以供養佛釋提桓因梵天王等
0042c12: 與無數天子亦以天妙衣天曼陀羅華摩訶曼陀羅
0042c13: 華等供養於佛所散天衣住空中而自迴轉諸天
0042c14: 妓樂百千萬種於空中一時俱作雨眾天華。
0042c15: 各各脫衣等此中通語四眾八部出家二眾言上
0042c16: 衣者即大衣也若論三衣俱不可捨以西方法多
0042c17: 但三衣故若通說之以兼俗故而自迴轉者表聞
0042c18: 身子得記法性自然而轉因果依正自他悉轉也。
0042c19: ○就中諸天所供衣物迴轉空中自作妓樂及以
0042c20: 領解據正經然迴轉之妙乃是迴向精誠所感也。
0042c21: △三正領解二初領開權。
0042c22: 而作是言佛昔於波羅奈初轉法輪。
0042c23: △二領顯實。
0042c24: 今乃復轉無上最大法輪。
0043a01: 最大法輪者最是今經圓中圓也大是人理教行
0043a02: 四種妙也或境智等十妙或心佛眾生三妙妙法
0043a03: 之輪名妙法輪。△二偈頌二初頌上開權顯實。
0043a04: 爾時諸天子欲重宣此義而說偈言。
0043a05: 昔於波羅奈轉四諦法輪分別說諸法五眾之生滅
0043a06: 今復轉最妙無上大法輪是法甚深奧少有能信者。
0043a07: 四諦如前釋五眾者五陰也言昔於波羅奈等即
0043a08: 是說藏教今復轉最妙等即是說圓教法華開顯
0043a09: 藏圓相對故不述中間方等般若也。△二述得解
0043a10: 隨喜回向。
0043a11: 我等從昔來數聞世尊說未曾聞如是深妙之上法
0043a12: 世尊說是法我等皆隨喜大智舍利弗今得受尊記
0043a13: 我等亦如是必當得作佛於一切世間最尊無有上
0043a14: 佛道叵思議方便隨宜說我所有福業今世若過世
0043a15: 及見佛功德盡迴向佛道。
0043a16: 初一行自述次二行半隨喜後一行回向我等亦
0043a17: 如是者如身子領解如身子被佛述成如身子之
0043a18: 得記也問迦葉善吉諸大聲聞尚未得解四眾何
0043a19: 人而獲先悟答四眾天人亦具三品上根同身子
0043a20: 中下可知又解身子迦葉並是權行中下解未開
0043a21: 故迦葉滿願示同不解淨名云眾生未愈菩薩亦
0043a22: 未愈云云。△二三品半為中根人譬說四初半品
0043a23: 正譬喻開顯二信解品中根得解三藥艸品如來
0043a24: 述成四授記品授大眾記初文又二初請三初述
0043b01: 自無疑。
0043b02: 爾時舍利弗白佛言世尊我今無復疑悔親於佛前
0043b03: 得受阿耨多羅三藐三菩提記。
0043b04: 此去為中根作譬喻說凡有四品今品正是譬喻
0043b05: 開三顯一信解品明中根得解藥艸品明如來述
0043b06: 成授記品明授記此四番皆約譬說是為譬喻周
0043b07: 也下四段皆約因緣陳如明繫珠領解阿難引空
0043b08: 王獲記又例法說應有中根四眾歡喜而今無者
0043b09: 一謂經家存略二例前後可知後文在法師品中
0043b10: 請中述自如文可解。△二述他有惑。
0043b11: 是諸千二百心自在者昔住學地佛常教化言我法
0043b12: 能離生老病死究竟涅槃是學無學人亦各自以離
0043b13: 我見及有無見等謂得涅槃而今於世尊前聞所未
0043b14: 聞皆墮疑惑。
0043b15: 佛常教化下執昔三教也我見者無明不了於陰
0043b16: 入界等法中妄計有我我所之實有無見者有即
0043b17: 常見無即斷見等即等亦有亦無等諸見而今下
0043b18: 執昔一理也昔說三是究竟今又說一為真實昔
0043b19: 三今一矛楯致迷故言皆墮疑惑。○妙樂云聞所
0043b20: 未聞者聞法說中身子四段昔教所無也。△三普
0043b21: 為四眾。
0043b22: 善哉世尊願為四眾說其因緣令離疑悔。
0043b23: 因緣者前三後一之因緣也。○妙樂云即是前三
0043b24: 後一始末根由故云因緣前四佛章略釋迦章稍
0043c01: 廣雖以五濁用釋於權始末未明故使中根於茲
0043c02: 不曉譬說委明輪迴之相具列三車出宅之由兼
0043c03: 示索三與一之意廣敘等賜等子等心此乃方酬
0043c04: 因緣之請也。△二答二初發起二初抑令憤勇。
0043c05: 爾時佛告舍利弗我先不言諸佛世尊以種種因緣
0043c06: 譬喻言辭方便說法皆為阿耨多羅三藐三菩提耶
0043c07: 是諸所說皆為化菩薩故。
0043c08: 我先不言下指上開權皆為菩提指上顯實皆為
0043c09: 化菩薩者若權若實皆入佛道上已巳明言云何執
0043c10: 教迷暗不解如此責之乃是抑令憤勇也。△二引
0043c11: 令速進。
0043c12: 然舍利弗今當復以譬喻更明此義諸有智者以譬
0043c13: 喻得解。
0043c14: 此引攝安慰前斥既切恐鄙懟自沈今許譬喻更
0043c15: 明此義若能解者猶稱智也。△二譬喻二初長行
0043c16: 二偈頌初文又二初開譬二合譬初文又二初總
0043c17: 譬六初長者譬三初名行。
0043c18: 舍利弗若國邑聚落。
0043c19: 名如賓行如主行有親名有遠近故舉處所以
0043c20: 顯名行也封疆為國最遠宰治為邑居中聚落是
0043c21: 閭最近長者名行此三處近不見其細陋遠
0043c22: 但挹其高風口無擇言身無擇行意無擇法名行
0043c23: 相稱真實大人今譬實報土為國方便土為邑同
0043c24: 居土為聚落內合如來三業隨智慧行於此三土
0044a01: 稱機施化名稱普聞德周法界也。△二位號。
0044a02: 有大長者。
0044a03: 長者譬如來世間長者備十德一姓貴二位高三
0044a04: 大富四威猛五智深六年耆七行淨八禮備九上
0044a05: 敬十下歸姓則三皇五帝之裔左貂右插之家位
0044a06: 則輔弼丞相鹽梅阿衡富則銅陵金谷豐饒侈靡
0044a07: 威則嚴霜隆重不肅而成智則胸如武庫權奇超
0044a08: 拔年則蒼蒼稜稜物儀所伏行則白圭無玷所行
0044a09: 如言禮則節度庠序世所式瞻上則一人所敬下
0044a10: 則四海所歸十德具焉名大長者出世長者即是
0044a11: 如來姓則從三世真如實際中生位則功成道著
0044a12: 十體無極富則法財萬德悉皆具滿威則十力雄
0044a13: 猛降伏魔外智則一心三智無不通達年則早成
0044a14: 正覺久遠若斯行則三業隨智運動無失禮則具
0044a15: 佛威儀心大如海上則十方種覺所共稱譽下則
0044a16: 七方便人而來依止是名出世佛大長者即釋迦
0044a17: 一化之主也。△三德業。
0044a18: 其年衰邁財富無量多有田宅及諸僮僕。
0044a19: 年高則博達今古譬佛智德衰邁則根志純熟譬
0044a20: 佛斷德財富無量總譬萬德也田宅別譬也田能
0044a21: 養命譬禪定資般若宅可棲身譬實境為實智所
0044a22: 詫若論福德無行而不修若論智慧無境而不照
0044a23: 故曰多有田宅也僮僕者給侍使人譬方便知見
0044a24: 皆已巳具足和光六道曲順萬機即實智之僮僕也。
0044b01: △二舍宅譬。
0044b02: 其家廣大。
0044b03: 家宅譬上安穩對不安穩不安穩譬三界也眾生
0044b04: 冗冗皆宅三界如來應化統而家之故言廣大也。
0044b05: △三一門譬。
0044b06: 唯有一門。
0044b07: 一門者譬上宣示佛道門佛道理一理為教所詮
0044b08: 以教為門文云以佛教門出三界苦得涅槃證是
0044b09: 也門有二宅門車門宅者生死也門者出要路也
0044b10: 此方便教之詮也車者大乘法也門者圓教之詮
0044b11: 也大小雖同有能所須辨權實二能若識二能則
0044b12: 二所有在若識實所權之能所俱成實能也。△四
0044b13: 五百人譬。
0044b14: 多諸人眾一百二百乃至五百人止住其中。
0044b15: 五百人譬上五道眾生也。△五火起譬二初出所
0044b16: 燒宅相譬六道果報。
0044b17: 堂閣朽故墻壁隤落柱根腐敗梁棟傾危。
0044b18: 堂譬欲界閣譬色無色界三界皆無常故云朽墻
0044b19: 壁譬四大隤落譬減損柱根譬命腐敗譬危殆不
0044b20: 久梁棟譬意識傾危譬遷變不停此釋通於三界
0044b21: 己巳他故屬於事若就己巳身作觀釋者堂譬身下分
0044b22: 閣譬頭等上分墻壁譬皮肉頹落譬老朽柱根譬
0044b23: 兩足腐敗譬無常梁棟譬背骨傾危譬命終。△二
0044b24: 明能燒火譬八苦五濁。
0044c01: 周俱時然火起焚燒舍宅。
0044c02: 八苦在四大四生故言周並皆無常故云俱
0044c03: 時然譬本無今有本無此苦無明故有之。△六
0044c04: 三十子譬。
0044c05: 長者諸子若十二十或至三十在此宅中。
0044c06: 譬上知眾生性欲曾習佛法天性相關則子義成
0044c07: 性欲不同故有三十若十是菩薩子二十三十是
0044c08: 二乘子此機俱得出宅故名為子無此機是五百
0044c09: 人皆言十者悉有十智之性故云內有智性但無
0044c10: 如實智性耳。△二別譬四初長者見火譬二捨几
0044c11: 用車譬三等賜大車譬四長者不譬初文又四
0044c12: 初明能見。
0044c13: 長者見。
0044c14: 標出能見譬上我以佛眼觀見也。△二明所見。
0044c15: 是大火從四面起。
0044c16: 標出所見譬上所見六道眾生也大火譬三界五
0044c17: 濁八苦也四面譬身受心法也身受心法即宅之
0044c18: 四面身起淨倒受起樂倒心起常倒法起我倒起
0044c19: 此四倒故有生老病死愛別離怨憎會求不得五
0044c20: 陰盛苦譬如大火從四面起也若知身不淨受是
0044c21: 苦心無常法無我即煩惱火滅又依下文以生老
0044c22: 病死為四面也。△三明驚怖。
0044c23: 即大驚怖而作是念我雖能於此所燒之門安穩得出。
0044c24: 譬上為是眾生故而起大悲心也即大驚怖者念
0045a01: 其退大善憂其將起重惡故驚怖驚即對慈念其
0045a02: 無樂怖即對悲憂其有苦我雖下即是釋成慈悲
0045a03: 驚怖之義雖是未盡之辭明佛以智慧力能尋正
0045a04: 教見所詮諦不為五濁八苦所危故名安不為四
0045a05: 倒暴風所動故名穩蕭然累外故名出而眾生不
0045a06: 爾為火所燒如來慈悲猶為憂火所燒故言我雖
0045a07: 等也。△四廣前所見。
0045a08: 而諸子等於火宅內樂著嬉戲不覺不知不驚不怖
0045a09: 火來逼身苦痛切己巳心不厭患無求出意。
0045a10: 耽湎五塵名嬉空無所獲名戲空生徒死而無厭
0045a11: 離如彼兒戲都不言有火名不覺不解火是熱法
0045a12: 名不知不畏火能傷身名不驚不慮火能斷命故
0045a13: 不怖以譬眾生全不覺五陰八苦不知四倒三毒
0045a14: 既不識惑云何憂慮惑侵法身傷於慧命如是不
0045a15: 覺於苦不知於集不驚失道不怖失滅逼身者五
0045a16: 識也身為八苦所逼濁在五識以切己巳名為逼以
0045a17: 一一苦皆由五識以對於境故也心不厭患者心
0045a18: 即意識心王也不厭無常之苦不患煩惱之集也
0045a19: 無求出意者不修道求滅也。△二捨几用車譬二
0045a20: 初捨几譬二初勸門擬宜三初擬宜。
0045a21: 舍利弗是長者作是思惟我身手有力當以衣若
0045a22: 以几案從舍出之。
0045a23: 譬上念用大化三七日思惟也身手有力者身譬
0045a24: 神通荷負手譬智慧提拔依三昧斷德則有神通
0045b01: 依智慧智德則有說法衣几案者三藏法師云
0045b02: 衣是外國盛華之器貢上貴人用此貯之今取
0045b03: 合譬文云若我但以神力及智慧力讚如來知見
0045b04: 力無畏者眾生不能以是得度神力即是身慧力
0045b05: 即是手如上說知見譬衣無畏譬几十力譬案
0045b06: 如來以神通發動此三法以智慧宣說此三法無
0045b07: 機息化當知知見譬衣名略義玄四無畏譬几儿
0045b08: 於法小廣十力譬案於法則廣佛於三七思惟欲
0045b09: 作如是廣略佛法說之而眾生不堪故言衣几
0045b10: 案也。△二不受。
0045b11: 復更思惟是舍唯有一門而復狹小諸子幼稚未有
0045b12: 所識戀著戲處。
0045b13: 譬上眾生諸根鈍云何而可度也唯有一門門義
0045b14: 如上說今更明通別別者一謂一理一道清淨門
0045b15: 謂正教通於所通教理寬博則非狹小斷常及七
0045b16: 方便眾生不能以此理教自通將談無機故言狹
0045b17: 小耳通者理純無雜故言一即理能通故言門微
0045b18: 妙難知故言狹小幼稚者二萬佛所教無上道大
0045b19: 乘善根微弱名幼稚若聞大乘能生謗毀名未有
0045b20: 所識戀著戲處者前明善弱此明惡強即是因時
0045b21: 深著見愛果時深著依正欲界著六塵色界著禪
0045b22: 味無色界著定故上文云眾生諸根鈍著樂癡所
0045b23: 盲不堪聞大乘也。△三放捨。
0045b24: 或當墮落為火所燒。
0045c01: 此是放捨善誘譬上無機息化我寧不說法疾入
0045c02: 於涅槃也墮落有二一者幼稚憶本戲處故墮落
0045c03: 二者都無識執物不堅故墮落初幼稚憶本戲處
0045c04: 譬著五欲墮在三途二善弱無識謗毀大乘墮落
0045c05: 三途也。△二誡門三初擬宜。
0045c06: 我當為說怖畏之事此舍已巳燒宜時疾出無令為火
0045c07: 之所燒害作是念已巳如所思惟具告諸子汝等速出。
0045c08: 既著戲處故說怖事令得免五濁火燒五陰舍宜
0045c09: 應捨離故云宜時疾出若久住著必斷善根故云
0045c10: 無令為火之所燒害。△二不受。
0045c11: 父雖憐愍善言誘喻而諸子等樂著嬉戲不肯信受
0045c12: 不驚不畏了無出心亦復不知何者是火何者為舍
0045c13: 云何為失。
0045c14: 不驚不畏者不驚故不生聞慧不畏故不生思慧
0045c15: 不識八苦五濁能燒善根如不知火不識陰界入
0045c16: 法是諸苦器如不識舍不知喪失法身之由如不
0045c17: 知何者為失。△三放捨。
0045c18: 但東西走戲視父而已巳。
0045c19: 背明向暗如東西生死往還速疾如馳走於中起
0045c20: 見愛如戲也雖用大擬不從大教故言視父而已巳。
0045c21: △二用車譬四初擬宜三車譬。
0045c22: 爾時長者即作是念此舍已巳為大火所燒我及諸子
0045c23: 若不時出必為所焚我今當設方便令諸子等得免
0045c24: 斯害。
0046a01: 譬上尋念過去佛亦作三乘化也前言苦痛切己巳
0046a02: 猶是未死今云必為所焚即有死義也問上文於
0046a03: 所燒之門安穩得出今云若不時出必為所焚此
0046a04: 義云何答須知前得出者即是法身出今言若不
0046a05: 時出等者即是應身示同眾生有疾若眾生有善
0046a06: 成機受化則與應身時出若眾生善斷無機不受
0046a07: 化即不與應身時出即是俱為所焚也我今當設
0046a08: 方便者欲設三乘之權也。△二先心所好譬。
0046a09: 父知諸子先心各有所好種種珍玩奇異之物情必
0046a10: 樂著。
0046a11: 譬上作是思惟時十方佛皆現等明有小乘得度
0046a12: 之機也其昔曾習小是知先心又知本曾習大名
0046a13: 知先心中厭老死名各有所好。△三三車希有譬
0046a14: 三初勸轉。
0046a15: 而告之言汝等所可玩好希有難得汝若不取後必
0046a16: 憂悔。
0046a17: 此歎三車希有譬譬上施三乘思惟是事已巳即趣
0046a18: 波羅奈也。△二示轉。
0046a19: 如此種種羊車鹿車牛車今在門外可以遊戲。
0046a20: 羊車譬聲聞乘鹿車譬緣覺乘牛車譬菩薩乘如
0046a21: 下文釋今在門外者今許在門外斷見思出三界
0046a22: 外方得故也。△三證轉。
0046a23: 汝等於此火宅宜速出來隨汝所欲皆當與汝。
0046a24: 皆當汝者己巳身既證亦使他證故名為與。△四適
0046b01: 子所願譬。
0046b02: 爾時諸子聞父所說珍玩之物適其願故心各勇銳
0046b03: 互相推排競共馳走爭出火宅。
0046b04: 譬上受行悟入是名轉法輪等也前偈本略今譬
0046b05: 事廣廣明修因至果適願者機教相稱即聞慧也
0046b06: 心各勇銳者思心動慮即思慧也互相推排者推
0046b07: 四真諦理排伏見惑邪正未決名為互相此入修
0046b08: 慧屬煖頂位也競者競取勝理初則觀上下八
0046b09: 諦歷十六行相競趣真道後則縮觀至欲界苦諦
0046b10: 下趣苦法忍此是忍法位也共者是世第一位同
0046b11: 觀欲界苦諦與忍位不別故云共也馳走者入見
0046b12: 道十五心速疾見理故云馳走既斷見惑分得涅
0046b13: 槃譬上便有涅槃音也爭出者即修道位也爭出
0046b14: 三界成無學果斷思惑盡方出火宅即譬上及以
0046b15: 阿羅漢法僧差別名也。△三等賜大車譬四初見
0046b16: 子免難歡喜譬。
0046b17: 是時長者見諸子等安穩得出皆於四衢道中露地
0046b18: 而坐無復障礙其心泰然歡喜踊躍。
0046b19: 譬上我即作是念至今我喜無畏兩行一句偈也
0046b20: 若子未免難父則憂念若得離火心即泰然以子
0046b21: 歡喜其父亦喜也四衢者譬四諦也以四諦觀異
0046b22: 名為四衢見惑雖除思惑猶在不名露地三界思
0046b23: 盡名為露地住果不進故云而坐見思惑盡真諦
0046b24: 理顯故云無復障礙不為見思所局故云泰然生
0046c01: 滅度安穩想故言歡喜也。△二諸子向父索車譬。
0046c02: 時諸子等各白父言父先所許玩好之具羊車鹿車
0046c03: 牛車願時賜與。
0046c04: 譬上大乘機發我見佛子等志求佛道者兩行偈
0046c05: 也就此明索車文無索字依此請辭明索車耳索
0046c06: 有三意一機索者鹿苑證小之後至方等中冥有
0046c07: 大被斥不謗理在有求大乘之意名為機索二
0046c08: 情索者至般若會領知大法樂大心起縱不彰言
0046c09: 索義漸切名為情索三口索者來至法華因方便
0046c10: 品初聞佛略說皆稱為方便動宿疑情是故發言
0046c11: 三請名為口索也。△三等賜諸子大車譬三初總
0046c12: 標兩章二初子等。
0046c13: 舍利弗爾時長者各賜諸子。
0046c14: 此下譬上於諸菩薩中正直捨方便但說無上道
0046c15: 也此明子等譬一切眾生等有佛性佛性天真本
0046c16: 來同故等是子也。△二車等。
0046c17: 等一大車。
0046c18: 此明車等以法等故無非佛法譬一切法皆摩訶
0046c19: 衍摩訶衍同故等是大車而言各賜者各隨本習
0046c20: 四諦六度無量諸法開示真實舊習不同故言各
0046c21: 皆摩訶衍故言大車也。△二廣明車等二初廣敘
0046c22: 體三初敘高廣。
0046c23: 其車高廣眾寶莊校周欄楯四面懸鈴又於其上
0046c24: 張設幰蓋亦以珍奇雜寶而嚴飾之寶繩交絡垂諸
0047a01: 華纓重敷婉筵安置丹枕。
0047a02: 假名車有高廣相譬如來知見深遠橫周法界之
0047a03: 邊際豎徹三諦之源底故言高廣眾寶莊校譬萬
0047a04: 行修飾周欄楯譬總持持萬善遮眾惡四面懸
0047a05: 鈴譬四辯下化眾生張設幰譬四無量眾德之
0047a06: 中慈悲最高普覆一切也珍奇雜寶而嚴飾之者
0047a07: 真實萬善嚴此慈悲大經云慈若具足十力無畏
0047a08: 名如來慈寶繩交絡譬四弘誓堅固大慈心垂諸
0047a09: 華纓譬四攝神通等悅動眾生亦譬七覺玅鬘也
0047a10: 重敷婉筵譬觀鍊熏修一切諸禪重沓柔軟安置
0047a11: 丹枕枕有內外若車外枕者車若駕運隨所到處
0047a12: 須此支昂譬即動而靜即靜而動動靜即十乘中
0047a13: 通塞義也若車內枕者休息身首譬一行三昧息
0047a14: 一切智一切行丹即赤色譬無分別法也。△二明
0047a15: 白牛。
0047a16: 駕以白牛膚色充潔形體姝好有大筋力行步平正
0047a17: 其疾如風。
0047a18: 駕以白牛者譬無漏般若能導諦緣度一切萬行
0047a19: 到薩婆若白是色本即與本淨無漏相應體具萬
0047a20: 德如膚充煩惱不染如色潔又四念處為白牛四
0047a21: 正勤中二世善滿如膚充二世惡盡如色潔四如
0047a22: 意足稱行者心如形體姝好筋譬五根住立能生
0047a23: 義也力譬五力摧伏幹用義也行步平正譬定慧
0047a24: 均等又譬七覺調平其疾如風譬八正道中行速
0047b01: 疾到薩婆若也。△三明僕從。
0047b02: 又多僕從而侍衛之。
0047b03: 僕從者譬方便波羅蜜能屈曲隨人給侍使令即
0047b04: 眾魔外道二乘小行皆隨方便智用故淨名云皆
0047b05: 吾侍也又果地神通運役隨意即僕從也。△二釋
0047b06: 有車由。
0047b07: 所以者何是大長者財富無量種種諸藏悉皆充溢。
0047b08: 有車之由由財富藏溢以譬果地福慧圓滿藏有
0047b09: 行藏理藏一切法趣檀尸忍等是趣不過是約行
0047b10: 為如來藏一切法趣陰入界根塵等是趣不過是
0047b11: 約理為如來藏自行此行理名充以此化他名溢。
0047b12: △三廣明心等二初廣心等。
0047b13: 而作是念我財物無極不應以下劣小車與諸子等
0047b14: 今此幼童皆是吾子愛無偏黨我有如是七寶大車
0047b15: 其數無量應當等心各各與之不宜差別。
0047b16: 此明心等由財物無極是子無偏是故心等若富
0047b17: 而非子是子而貧則心不得等七寶大車其數無
0047b18: 量者譬今經開顯若教若行皆摩訶衍又方等般
0047b19: 若念處正勤根力覺道種種異名皆開示實相歷
0047b20: 一切法亦復如是故言無量各各與之等者不移
0047b21: 本習而示真實如身子於智慧開佛知見具一切
0047b22: 佛法目連於禪定開佛知見餘人亦爾以心等故
0047b23: 不宜差別也。△二釋心等。
0047b24: 所以者何以我此物周給一國猶尚不匱何況諸子。
0047c01: 初釋財多尚周一國況復諸子譬大圓因該善
0047c02: 惡況佛知見耶次釋子等者非子尚充況是子耶
0047c03: 譬佛無緣者尚度況有緣子耶。△四諸子得車歡
0047c04: 喜譬。
0047c05: 是時諸子各乘大車得未曾有非本所望。
0047c06: 譬上菩薩聞是法疑網皆已巳除也三乘之人本求
0047c07: 羊鹿水牛之車期出分段今得白牛大車盡於變
0047c08: 易過本所望豈不歡喜。△四長者不譬三初問
0047c09: 起。
0047c10: 舍利弗於汝意云何是長者等與諸子珍寶大車寧
0047c11: 有妄不。
0047c12: 初佛問者本但許三而今與一非妄不欲令身
0047c13: 子領實故以妄問之。△二答釋二初免難不
0047c14: 亦名以重易輕不虛三初標章。
0047c15: 舍利弗言不也世尊是長者但令諸子得免火難全
0047c16: 其軀命非為妄。
0047c17: △二解釋。
0047c18: 何以故若全身命便為已巳得玩好之具。
0047c19: 全身免火便為已巳得大寶濟子重命所得豈。○
0047c20: 妙樂云全於小乘五分法身入空慧命則為已巳得
0047c21: 昔來所玩況於火宅方便濟苦本在大耶。△三況
0047c22: 結。
0047c23: 況復方便於彼火宅而拔濟之。
0047c24: 免八苦之火全五分之身已巳是大寶況二萬佛所
0048a01: 大乘慧命圓因成就佛知見開寧是妄。△二不
0048a02: 乖本心不亦名過本所望不虛初標章。
0048a03: 世尊若是長者乃至不與最小一車猶不妄。
0048a04: 初標不乖本心章本知無三意令不謗不謗則不
0048a05: 乖本心。△二解釋。
0048a06: 何以故是長者先作是意我以方便令子得出以是
0048a07: 因緣無妄也。
0048a08: 本知無小而許小者意令方便得出火宅既昔方
0048a09: 便非佛本意不與小車不乖本意豈妄耶。△三
0048a10: 況結。
0048a11: 何況長者自知財富無量欲饒諸子等與大車。
0048a12: 與一大車過本所望是故不。△三述歎。
0048a13: 佛告舍利弗善哉善哉如汝所言。
0048a14: 二善哉者述其免難不乖二不也問佛何不自
0048a15: 說不答佛許三與一自說為難身子說不取
0048a16: 信為易。△二合譬二初合總譬六初合上長者三
0048a17: 初合位號。
0048a18: 舍利弗如來亦復如是。
0048a19: 此下合上長者有名行位號德業等如來亦復如
0048a20: 是先合位號如來無量德號略舉十義已巳如上說。
0048a21: △二合名行。
0048a22: 則為一切世間之父。
0048a23: 一切世間將處所以定名行上云國邑聚落今合
0048a24: 直云一切世間通指同居方便實報三土皆是妙
0048b01: 色妙心果報之處如來應三處即一切世間之
0048b02: 父也。△三合德業。
0048b03: 於諸怖畏衰惱憂患無明闇蔽永盡無餘而悉成就
0048b04: 無量知見力無所畏有大神力及智慧力具足方便
0048b05: 智慧波羅蜜。
0048b06: 於諸怖畏無明永盡合上衰邁顯斷德也成就無
0048b07: 量知見合上年高顯智德也力無畏等合上外德
0048b08: 財富無量也神力者深修禪定能得神通合上田
0048b09: 也智慧力者智必照境如身之託處合上宅也具
0048b10: 足方便波羅蜜者合上諸僕從也。△二合五百人。
0048b11: 大慈大悲常無懈倦恒求善事利益一切。
0048b12: 慈悲是施化之本一切是五道恒為慈悲所被合
0048b13: 上五百人也。△三合舍宅譬。
0048b14: 而生三界朽故火宅。
0048b15: 合上其家廣大。△四合三十子。
0048b16: 為度眾生。
0048b17: 眾生有緣親者前度合上三十子也。△五合上火
0048b18: 起。
0048b19: 生老病死憂悲苦惱愚癡暗蔽三毒之火。
0048b20: 合上然火起譬也。△六合上一門。
0048b21: 教化令得阿耨多羅三藐三菩提。
0048b22: 教能詮理尋理起行即得菩提故知教理共用合
0048b23: 上唯有一門譬也。△二合別譬四初合見火譬四
0048b24: 初合能見眼。
0048c01: 見。
0048c02: 合上能見之眼即是如來寂照智眼能見也。△二
0048c03: 合所見火。
0048c04: 諸眾生為生老病死憂悲苦惱之所燒亦以五欲
0048c05: 財利故受種種苦又以貪著追求故現受眾苦後受
0048c06: 地獄畜生餓鬼之苦若生天上及在人間貧窮困苦
0048c07: 愛別離苦怨憎會苦如是等種種諸苦。
0048c08: 合上所見之火從四面起此中明八苦為火四苦
0048c09: 如文貪著追求求不得苦後受地獄天上人間五
0048c10: 盛陰苦愛離怨會如文此八苦從四倒四面起。△
0048c11: 三合廣所見。
0048c12: 眾生沒在其中歡喜遊戲不覺不知不驚不怖亦不
0048c13: 生厭不求解脫於此三界火宅東西馳走雖遭大苦
0048c14: 不以為患。
0048c15: 合上所見火譬諸子不覺不知等也不觀苦集故
0048c16: 不生厭不觀道滅故不求解脫雖遭大苦不以為
0048c17: 患合上心不厭患無求出意也。△四合起怖畏。
0048c18: 舍利弗佛見此已巳便作是念我為眾生之父應拔其
0048c19: 苦難與無量無邊佛智慧樂令其遊戲。
0048c20: 合上我雖能於此所燒之門安隱得出意也應拔
0048c21: 其苦難者即大悲之力拔五濁之苦也與無量者
0048c22: 即大慈之力與其大樂。△二合捨几用車譬二初
0048c23: 合捨几三初合擬宜。
0048c24: 舍利弗如來復作是念若我但以神力及智慧力捨
0049a01: 於方便為諸眾生讚如來知見力無所畏眾生不能
0049a02: 以是得度。
0049a03: 上譬有勸誡今但合勸不合誡勸修為正誡惡是
0049a04: 傍故也今擬宜中但以神力者合上身力智慧力
0049a05: 者合上手力讚如來知見合衣力無畏合几案
0049a06: 若佛初出即用此擬宜眾生不能以此得度也。△
0049a07: 二合無機。
0049a08: 所以者何是諸眾生未免生老病死憂悲苦惱而為
0049a09: 三界火宅所燒何由能解佛之智慧。
0049a10: 釋不得度合上子不受勸譬也正由五濁障重未
0049a11: 免生死等火大乘微妙不能得入故言何由能解
0049a12: 佛之智慧此一句合上唯有一門而復狹小小故
0049a13: 不能解佛智慧也。△三合息化三初牒前三譬三
0049a14: 初身手救不得譬。
0049a15: 舍利弗如彼長者雖復身手有力而不用之。
0049a16: 合上放捨善誘無機息化此文雖無放捨語譬及
0049a17: 譬本息化意甚分明也。△二牒施三車譬。
0049a18: 但以殷勤方便勉濟諸子火宅之難。
0049a19: △三牒等賜大車譬。
0049a20: 然後各與珍寶大車。
0049a21: △二正合息化。
0049a22: 如來亦復如是雖有力無所畏而不用之。
0049a23: △二合用車四初合擬宜三車。
0049a24: 但以智慧方便於三界火宅拔濟眾生。
0049b01: △二合知子先心。
0049b02: 為說三乘聲聞辟支佛佛乘。
0049b03: 三乘者乘以運載為義各以諦緣度為乘運出三
0049b04: 界歸於涅槃。△三合歎車希有三初合示轉。
0049b05: 而作是言汝等莫得樂住三界火宅勿貪麤弊色聲
0049b06: 香味觸也若貪著生愛則為所燒汝速出三界當得
0049b07: 三乘聲聞辟支佛佛乘。
0049b08: 三界是示苦諦速出三界是示滅道二諦滅道即
0049b09: 是示其三界外有智斷三乘之果故令速出三界
0049b10: 當得三乘三乘正取道滅為體合上三車今在門
0049b11: 外可以遊戲也。△二合證轉。
0049b12: 我今為汝保任此事終不也汝等但當勤修精進
0049b13: 如來以是方便誘進眾生。
0049b14: 合上隨汝所欲皆當與汝也。△三合勸轉。
0049b15: 復作是言汝等當知此三乘法皆是聖所稱歎自在
0049b16: 無繫無所依求乘是三乘以無漏根力覺道禪定解
0049b17: 脫三昧等而自娛樂便得無量安穩快樂。
0049b18: 合上歎希有如此三乘是諸佛方便引物儀式故
0049b20: 已巳盡不受後有名無所依所作已巳辦梵行已巳立名
0049b21: 無所求以無漏等勤修道品也住於真空涅槃故
0049b22: 云安穩快樂也。△四合適子所願三初合羊車。
0049b23: 舍利弗若有眾生內有智性從佛世尊聞法信受殷
0049b24: 勤精進欲速出三界自求涅槃是名聲聞乘如彼諸
0049c01: 子為求羊車出於火宅。
0049c02: 內有智性者宿習三乘樂欲成三乘智性故佛施
0049c03: 三乘之教也內有智性乃至從佛聞法信受合上
0049c04: 聞父所說珍玩之物適其願故聞慧也殷勤合上
0049c05: 心各勇銳思慧也精進合上推排推是推理排是
0049c06: 排惡惡去故精理明故進修慧也欲速出下合上
0049c07: 競共馳走是名聲聞乘合上爭出火宅三乘修行
0049c08: 皆有此四聲聞不能化他如羊不顧後群故以羊
0049c09: 車譬聲聞乘。△二合鹿車。
0049c10: 若有眾生從佛世尊聞法信受殷勤精進求自然慧
0049c11: 樂獨善寂深知諸法因緣是名辟支佛乘如彼諸子
0049c12: 為求鹿車出於火宅。
0049c13: 梵語辟支迦羅此云緣覺言求自然慧者從十二
0049c14: 因緣門入支佛是法行人從佗聞法少自推義多
0049c15: 故取譬於鹿鹿不依人故也。△三合牛車。
0049c16: 若有眾生從佛世尊聞法信受勤修精進求一切智
0049c17: 佛智自然智無師智如來知見力無所畏愍念安樂
0049c18: 無量眾生利天人度脫一切是名大乘菩薩求此
0049c19: 乘故名為摩訶薩如彼諸子為求牛車出於火宅。
0049c20: 菩薩稱一切智不同二乘乃是佛智菩薩望此修
0049c21: 因即是大乘兼運之意也菩薩慈悲化物如牛之
0049c22: 安忍運載故以牛車譬菩薩乘也然有小白之異
0049c23: 小牛車喻六度乘大白牛車喻一佛乘也。△三合
0049c24: 等賜大車二初牒二譬二初牒免難。
0050a01: 舍利弗如彼長者見諸子等安穩得出火宅到無畏
0050a02: 處。
0050a03: 上譬有四今但合二合免難義兼索車合等賜義
0050a04: 兼歡喜。△二牒等賜。
0050a05: 自惟財富無量等以大車而賜諸子。
0050a06: △二雙合二譬二初合免難。
0050a07: 如來亦復如是為一切眾生之父若見無量億千眾
0050a08: 生以佛教門出三界苦怖畏險道得涅槃樂。
0050a09: 門有三義謂入出別若三界為宅五陰為舍由迷
0050a10: 一色心而入一色心即是入宅生死之門出義者
0050a11: 是乘從三界出即是稟藏通二教教下所詮為門
0050a12: 若別義者即是稟別教下所詮為門也今言佛教
0050a13: 門正是藏通二教教下之理共為門得出三界而
0050a14: 免難也。△二合等賜五初合有車之由。
0050a15: 如來爾時便作是念我有無量無邊智慧力無畏等
0050a16: 諸佛法藏。
0050a17: 無量智慧者合上財富無量庫藏充溢也。△二合
0050a18: 廣其心等。
0050a19: 是諸眾生皆是我子等與大乘不令有人獨得滅度
0050a20: 皆以如來滅度而滅度之。
0050a21: 合上我則物無極不應以下劣小車與諸子也如
0050a22: 來滅度者即大乘三德涅槃也。△三合等心章門。
0050a23: 是諸眾生脫三界者。
0050a24: 合上各賜諸子等也。△四合等車章門。
0050b01: 悉與諸佛禪定解脫等娛樂之具。
0050b02: 合上等一大車。△五合正廣大車。
0050b03: 皆是一相一種聖所稱歎能生淨妙第一之樂。
0050b04: 合上高廣乃至僕從等大車譬也一相是實相即
0050b05: 法身一種是種智即般若能生淨妙之樂樂即無
0050b06: 苦名為解脫三德高廣具足莊嚴收羅眾德名摩
0050b07: 訶衍也。△四合無妄譬一初牒許小與大。
0050b08: 舍利弗如彼長者初以三車誘引諸子然後但與大
0050b09: 車寶物莊嚴安隱第一然彼長者無妄之咎。
0050b10: 三車誘引本為除其五濁五濁既除大善自全故
0050b11: 但與大車也。△二合不乖本心二初合解釋。
0050b12: 如來亦復如是無有妄初說三乘引導眾生然後
0050b13: 但以大乘而度脫之。
0050b14: 合上我以方便令子得出。△二合結況。
0050b15: 何以故如來有無量智慧力無所畏諸法之藏能與
0050b16: 一切眾生大乘之法但不盡能受舍利弗以是因緣
0050b17: 當知諸佛方便力故於一佛乘分別說三。
0050b18: 此明如來出世本欲說大但為小智者樂著三界
0050b19: 故以方便而誘引之既得出已巳還與大乘即稱本
0050b20: 心故言能與眾生大乘之法但不盡能受也。△二
0050b21: 偈頌二初重頌上長行二勸信流通初文又二初
0050b22: 頌開譬二頌合譬初文又二初頌總譬二頌別譬
0050b23: 初文又四初頌長者。
0050b24: 佛欲重宣此義而說偈言。
0050c01: 譬如長者。
0050c02: 頌上位號兼得名行德業既有長人之德即知名
0050c03: 行為國邑所崇亦知內外年德俱高內合婆伽
0050c04: 婆即位號自知佛具足智斷慈悲萬德。△二頌舍
0050c05: 宅二初頌宅廣大。
0050c06: 有一大宅。
0050c07: 譬三界無大宅。△二頌廣宅體。
0050c08: 其宅久故而復頓弊堂舍高危柱根摧朽梁棟傾斜
0050c09: 基陛隤毀牆壁圮坼泥塗阤落覆苫亂墜椽梠差脫
0050c10: 周鄣屈曲雜穢充。
0050c11: 此三行廣出宅體明所燒相三界無始為久非今
0050c12: 所造為故無常卑鄙名頓弊色界為堂欲界為舍
0050c13: 不免墮落名為高危命根支持如柱三相所遷名
0050c14: 摧朽也意識綱維以為梁棟諸苦所壞如傾斜過
0050c15: 去行業為基陛衰老之時為頹毀四大為牆壁皮
0050c16: 膚為泥塗皮膚皺朽為圮坼壯色鮮淨如初泥塗
0050c17: 老貌枯悴為阤落髮鬚朽老則皆脫落如覆苫亂
0050c18: 墜筋骨老弱支節不援如椽梠差脫三十六物更
0050c19: 相隔障故云周障肚腸盤迴故云屈曲非但無常
0050c20: 所遷亦有不淨苦等故云雜穢充也。△三頌五
0050c21: 百人。
0050c22: 有五百人止住其中。
0050c23: 二乘根性為五道所攝兼得三十子譬也。△四頌
0050c24: 火起譬四初明地上事譬欲界火起四初明所燒
0051a01: 類譬眾生十使二初正明所燒二初明禽獸被燒
0051a02: 譬五鈍使二初譬五初譬慢使。
0051a03: 梟鵰鷲烏鵲鳩鴿。
0051a04: 慢使眾生自舉輕他如鳥為性陵高下視故以八
0051a05: 鳥譬八慢陵他為慢自貴為憍文殊問經明八憍
0051a06: 今用譬八鳥壯盛憍如鴟姓憍如梟富憍如鵰自
0051a07: 在憍如鷲壽命憍如烏聰明憍如鵲行善憍如鳩
0051a08: 色憍如鴿。△二譬瞋使。
0051a09: 蚖蛇蝮蠍蜈蚣蚰蜒。
0051a10: 此譬瞋使瞋有三種一非理瞋謂不問可否欻起
0051a11: 瞋心二順理瞋謂人實惱我三諍論瞋謂著己巳所
0051a12: 解為是謂他說行為非蚖蛇毒盛不觸而吸譬非
0051a13: 理生瞋蝮蠍若觸則螫譬執理瞋蜈蚣蚰蜒譬戲
0051a15: 守宮百足鼬貍鼷鼠諸惡蟲輩交橫馳走屎尿臭處
0051a16: 不淨流溢蜋諸蟲而集其上。
0051a17: 此譬癡使於境不了曰癡即無明也無明有二一
0051a18: 獨頭二相應守宮百足等兀然譬獨頭無明鼬貍
0051a19: 鼷鼠譬相應無明諸惡蟲輩者從癡根本備起諸
0051a20: 結使也交橫馳走者明諸使相緣或緣三界如交
0051a21: 橫起之速疾如馳走屎尿下明癡心所著之境皆
0051a22: 無常苦無我不淨故云屎尿臭處不淨流溢由癡
0051a23: 不了於中計常樂我淨而生染著故云蜋諸蟲
0051a24: 而集其上也。△四譬貪使。
0051b01: 狐狼野干咀嚼踐蹋嚌齧死屍骨肉狼藉由是狗
0051b02: 競來搏撮飢羸慞惶處處求食。
0051b03: 此譬貪使貪有二種一有力二無力有力者以威
0051b04: 勢取如狐狼等無力者從他乞索如野干等咀嚼
0051b05: 下明貪取境引物向己巳如咀嚼不以道理如踐踏
0051b06: 貪心取境或取一物或取多物其有齊畔如嚌嚙
0051b07: 也骨肉狼藉者積聚五塵不知止足也群狗競來
0051b08: 等者此有力貪搏撮無力之者謂王賊也貪不知
0051b09: 足如飢求不能得如羸種種營覓如慞惶多欲之
0051b10: 人雖富而貧也處處求食者馳逐五塵之境也。△
0051b11: 五譬疑使。
0051b12: 諍掣啀喍吠。
0051b13: 此譬疑使猶豫二邊名疑未決是非名諍意謂
0051b14: 為是名掣復謂為非名啀喍吠者發言論決
0051b15: 是非之理也。△二結。
0051b16: 其舍恐怖變狀如是。
0051b17: 結上五鈍使也。△二明鬼神被燒譬五利使二初
0051b18: 總明。
0051b19: 處處皆有魑魅魍魎。
0051b20: 此總譬五利使身見等五觸處生著造次恒有故
0051b21: 名利使緣四諦五陰下故言處處皆有夫鬼神
0051b22: 有智禽獸則無故以利使譬鬼神鈍使喻禽獸。△
0051b23: 二別明五初譬邪見。
0051b24: 夜叉惡鬼食噉人肉毒蟲之屬諸惡禽獸孚乳產生
0051c01: 各自藏護夜叉競來爭取食之食之既飽惡心轉熾
0051c02: 諍之聲甚可怖畏。
0051c03: 此譬邪見由計斷常不信因果故名邪見夜叉正
0051c04: 云藥叉是捷疾鬼人肉是善毒蟲是惡邪見之心
0051c05: 撥無善惡因果之事如夜叉噉食人肉毒蟲也孚
0051c06: 乳產生者總說善惡並有因果相生之用也食之
0051c07: 既飽者邪見之心成就也惡心轉熾者邪見之增
0051c08: 廣也諍之聲者內心成就外彰言教宣於無因
0051c09: 無果之法能令聞者墮落三途故言甚可怖畏也。
0051c10: △二譬戒取。
0051c11: 鳩槃荼鬼蹲踞土埵或時離地一尺二尺往返遊行
0051c12: 縱逸嬉戲捉狗兩足撲令失聲以加頸怖狗自樂。
0051c13: 此譬戒取執邪為道名非因計因及狗等戒名
0051c14: 戒取鳩槃荼此云甕形以其陰似甕故乃鬼之勝
0051c15: 者譬修有漏善能勝諸惡也蹲踞土埵者外道修
0051c16: 十善戒能生六欲天六天是欲界高處如土埵也
0051c17: 或離下得色界定如一尺得無色定如二尺得升
0051c18: 上界為往退墮為返起戒取之見如縱逸嬉戲狗
0051c19: 足如因捉之如謗謗無苦因之上復謗無苦果如
0051c20: 加頸苦因本得苦果如狗之有聲邪見之人撥
0051c21: 言苦因無得苦果之理如撲令失聲既謗無苦因
0051c22: 苦果如怖狗自樂也。△三譬身見。
0051c23: 復有諸鬼其身長大形黑瘦常住其中發大惡聲
0051c24: 叫呼求食。
0052a01: 此譬身見於陰界中妄計為身名身見豎入三世
0052a02: 計我名長橫五陰計我名大計我自在不修善
0052a03: 法即無慚愧故言形以惡莊嚴故言黑無功德
0052a04: 資故言瘦計我者不出三界故言常住其中計我
0052a05: 在心發言宣說有我之相故言發大惡聲冀因此
0052a06: 說望得道果故言叫呼求食。△四譬見取。
0052a07: 復有諸鬼其咽如針。
0052a08: 此譬見取謂因此見通至非想名見取非想無常
0052a09: 而計涅槃如咽細命危而保其壽故言其咽如針。
0052a10: △五譬邊見。
0052a11: 復有諸鬼首如牛頭或食人肉或復噉狗頭髮髼亂
0052a12: 殘害兇險饑渴所逼叫喚馳走。
0052a13: 此譬邊見於身見上計我計斷常隨執一邊名邊
0052a14: 見斷常二邊如牛角為身是我為我是身起邊見
0052a15: 如牛兩角也計斷常之過能斷出世善根如食人
0052a16: 肉能斷世善根如或復噉狗或時計常或時計斷
0052a17: 前後迴轉如頭髮髼亂計常即破斷計斷即破常
0052a18: 如殘害兇險無有智定飲食自資如饑渴所逼各
0052a19: 陳二見如叫喚馳走。△三總結利鈍。
0052a20: 夜叉餓鬼諸惡鳥獸饑急四向窮看牖如是諸難
0052a21: 恐畏無量。
0052a22: 此一行半總結欲界煩惱之相亦是結利鈍眾生
0052a23: 之相上句利下句鈍次二句通結利鈍二使並是
0052a24: 有漏之心常無道味故云饑急看牖明其邪觀空
0052b01: 理慕仰道味雖復觀察而滯著心多不會正理如
0052b02: 窮見空不得無礙後二句收廣結非。△二明火
0052b03: 起之由。
0052b04: 是朽故宅屬於一人其人近出未久之間。
0052b05: 三界是佛化應之處發心已巳來誓願度脫故云屬
0052b06: 於一人長者在宅能令慎火由出去後諸子無知
0052b07: 故令火起內合正由如來大通佛時常教是等令
0052b08: 伏五濁如令慎火此等於後便起五濁如令火起
0052b09: 佛於他土赴緣非是永去故言近出。△三明火起
0052b10: 之勢。
0052b11: 於後宅舍忽然火起四面一時其焰俱熾棟梁椽柱
0052b12: 聲震裂摧折墮落牆壁崩倒。
0052b13: 三界為宅五陰為舍四面是處所即身受心法等
0052b14: 起四倒五濁八苦故云一時相續漸增名俱熾受
0052b15: 苦吟名為聲諸根破壞為裂氣斷骨離筋絕為
0052b16: 摧折墮落四大解散為牆壁崩倒。△四明被燒之
0052b17: 相。
0052b18: 諸鬼神等揚聲大叫鵰鷲諸鳥鳩槃荼等周慞惶怖
0052b19: 不能自出。
0052b20: 例上鬼神譬利使之人若計常者謂法定常已巳有
0052b21: 還無無即常故計斷者謂法定斷唯此一死更無
0052b22: 復續皆唱言定說其事已巳顯故言揚聲大叫鵰鷲
0052b23: 諸鳥譬鈍使鳩槃荼等譬利使中戒取鈍使及戒
0052b24: 取本不計斷今見無常但生疑怖不知出離之方
0052c01: 故言惶慞不能自出也。△二明穴中事譬色界火
0052c02: 起四初明所燒之類。
0052c03: 惡獸毒蟲藏竄孔穴毗舍闍鬼亦住其中。
0052c04: 四禪之定如孔穴雖復不及門外敞豁猶得免於
0052c05: 猛焰譬入四禪定中雖未出界外猶得免於欲界
0052c06: 麤惡也利使眾生亦得禪定如毗舍闍鬼亦住其
0052c07: 中。△二火起之由。
0052c08: 薄福德故。
0052c09: 由少福故近惡遇苦。△三火起之勢。
0052c10: 為火所逼。
0052c11: 孔穴之中雖無猛焰猶有熱惱譬四禪雖無欲界
0052c12: 惡亦有喜樂愛味細苦故言為火所逼。△四被燒
0052c13: 之相。
0052c14: 共相殘害飲血噉肉野干之屬並已巳前死諸大惡獸
0052c15: 競來食噉臭煙蓬四面充塞。
0052c16: 利鈍諸使眾生得禪是同所計各異互相是非如
0052c17: 相殘害也既於禪中起諸見則不能生無漏定慧
0052c18: 但著默然如飲血又著覺觀等五支如噉肉野干
0052c19: 是譬欲界貪於欲界修未來定已巳斷此貪故言並
0052c20: 已巳前死亦名食噉禪定之貪如大惡獸能吞欲界
0052c21: 之貪故云競來食噉欲界四倒八苦如猛焰色界
0052c22: 四倒八苦如臭煙以煙過焰故以煙譬色界色界
0052c23: 亦通身受心法及以四大如四面咸苦故云充塞。
0052c24: △三明空中事譬無色界火起二初所燒之類。
0053a01: 蜈蚣蚰蜒毒蛇之類為火所燒爭走出穴。
0053a02: 前欲界中以蜈蚣譬瞋今無色界中亦以蜈蚣譬
0053a03: 瞋色界中雖不言蜈蚣而云毒蟲即兼蜈蚣故知
0053a04: 瞋通三界也毒蛇等者厭色界定出向無色厭色
0053a05: 麤境觀無色法如毒蛇類火燒出穴。△二所燒之
0053a06: 相。
0053a07: 鳩槃荼鬼隨取而食又諸餓鬼頭上火然飢渴熱惱
0053a08: 周慞悶走。
0053a09: 若得無色定必滅下界緣故云隨取而食非想居
0053a10: 於最頂猶尚不免顛倒諸苦如頭上火然也非想
0053a11: 亦有八苦之火心生異念名生苦念念不住名老
0053a12: 苦行心擾擾妨定名病苦退定是死苦求定不得
0053a13: 是求不得苦求定不得必有於障即怨憎會苦修
0053a14: 上失下名愛別離苦四陰心即五盛陰苦無無漏
0053a15: 飲食所資故飢渴所惱猶是輪迴故周障悶走也。
0053a16: △四總結成三界眾難非一。
0053a17: 其宅如是甚可怖畏毒害火災眾難非一。
0053a18: 頌總譬竟。△二頌別譬三初頌長者見火譬三初
0053a19: 頌能見。
0053a20: 是時宅主在門外立聞有人言。
0053a21: 宅主即長者是能見之人門外立者正頌上於所
0053a22: 燒之門安穩得出也立者如來在法身地常懷大
0053a23: 悲欲救眾生不處第一義空之座也上云見今云
0053a24: 聞以聞代見聞必從他法是佛師謂三昧法此法
0053b01: 為師即他人也若入三昧即能見機故云有人言
0053b02: 也。△二頌所見。
0053b03: 汝諸子等先因遊戲來入此宅稚小無知歡娛樂著。
0053b04: 問子本未出云何因遊戲來入答或在大通佛時
0053b05: 曾發大心名出三界而復退還名之為入如人舉
0053b06: 足欲出至門側而返亦名為出亦名還入也又理
0053b07: 性本淨非三界法因無明故而起戲論便有生死
0053b08: 名入故云先因遊戲來入也昔結緣淺大善未著
0053b09: 名為稚小退大已巳後流轉三界無明所覆名為無
0053b10: 知也。△三頌驚怖。
0053b11: 長者聞已巳驚入火宅。
0053b12: 頌上即大驚怖而起大悲心。△二頌捨几用車譬
0053b13: 二初頌捨几譬三初頌擬宜。
0053b14: 方宜救濟令無燒害告喻諸子說眾患難惡鬼毒蟲
0053b15: 災火蔓莚眾苦次第相續不絕毒蛇蚖蝮及諸夜叉
0053b16: 鳩槃荼鬼野干狐狗鵰鷲梟百足之屬飢渴惱急
0053b17: 甚可怖畏此苦難處況復大火。
0053b18: 方宜者以大教擬宜也告喻者即是說眾患難誡
0053b19: 教之義災火蔓莚即連綿不絕貌西京賦云其形
0053b20: 蔓莚。△二頌不受。
0053b21: 諸子無知雖聞父誨猶故樂著。
0053b22: 頌上諸子不肯信受。△三頌息化。
0053b23: 嬉戲不已巳。
0053b24: 頌上視父而已巳嬉戲即見思也。△二頌用車譬三
0053c01: 初頌擬宜三車。
0053c02: 是時長者而作是念諸子如此益我愁惱今此舍宅
0053c03: 無一可樂而諸子等耽湎嬉戲不受我教將為火害
0053c04: 即便思惟設諸方便。
0053c05: 初一行明擬宜意次一行用小之由由著見思故
0053c06: 唯施小次半行用小之意若不用小則大小並亡
0053c07: 故云將為火害火害故喪身喪身故失命次半行
0053c08: 正思用小施三乘教也。△二頌歎車希有四初頌
0053c09: 勸轉。
0053c10: 告諸子等我有種種珍玩之具妙寶好車。
0053c11: 妙寶者仍屬方便如滅止妙離若妙寶是大何故
0053c12: 皆詣父所索車。△二頌示轉。
0053c13: 羊車鹿車大牛之車今在門外。
0053c14: 在門外者如示四諦令知出世也。△三重勸轉。
0053c15: 汝等出來。
0053c16: 此是勸其行相應須觀諦而得出宅。△四頌證轉。
0053c17: 吾為汝等造作此車隨意所樂可以遊戲。
0053c18: 經文意者吾善造車以給一切驗知自必不乏於
0053c19: 車引自無謬證賜不。△三頌適子所願。
0053c20: 諸子聞說如此諸車即時奔競馳走而出到於空地
0053c21: 離諸苦難。
0053c22: 馳走頌上見諦空地頌上無學。△三頌等賜大車
0053c23: 譬四初頌免難歡喜二初頌免難。
0053c24: 長者見子得出火宅住於四衢坐師子座。
0054a01: 坐師子座有二釋一云是諸子坐座得出三界故
0054a02: 無畏也二云是長者坐座長者見子免難即得無
0054a03: 畏初在門外猶有憂畏故云立今得出門方坐無
0054a04: 畏故方便品云今我喜無畏。△二頌歡喜。
0054a05: 而自慶言我今快樂此諸子等生育甚難愚小無知
0054a06: 而入險宅多諸毒蟲魑魅可畏大火猛焰四面俱起
0054a07: 而此諸子貪樂嬉戲我已巳救之令得脫難是故諸人
0054a08: 我今快樂。
0054a09: 而自慶言等者得所化機是故慶快二萬億佛所
0054a10: 教其大緣是故云生中間小熟是故云育經此多
0054a11: 時數數成熟將養不易故云甚難大種微故愚小
0054a12: 起五濁由無知由因招果故云入宅貪樂嬉戲者
0054a13: 謂耽著五欲令得脫難者使離八苦。△二頌諸子
0054a14: 索車。
0054a15: 爾時諸子知父安坐皆詣父所而白父言願賜我等
0054a16: 三種寶車如前所許諸子出來當以三車隨汝所欲
0054a17: 今正是時惟垂給與。
0054a18: 初二句明索車時驗知上文是父坐也皆下初一
0054a19: 行正索次一行述許今下二句結索。△三頌等賜
0054a20: 大車四初超頌釋大車由。
0054a21: 長者大富庫藏眾多金銀璃硨磲瑪瑙。
0054a22: 屋盛稱庫地貯曰藏行具一切法名藏眼等六根
0054a23: 具一切法名庫。○妙樂云行具一切法名藏者但
0054a24: 約含藏為義六根具一切名庫者藏寬庫狹故也
0054b01: 亦可互論也。△二頌廣大車。
0054b02: 以眾寶物造諸大車莊校嚴飾周欄楯四面懸鈴
0054b03: 金繩交絡。
0054b04: 因果所有之法總名眾寶約教修得義之如造行
0054b05: 多子多故車非一是故所造諸而復大又須示方
0054b06: 知起修名造以性泯修造還本有即車體也莊下
0054b07: 即具度如前釋。
0054b08: 真珠羅網張施其上金華諸纓處處垂下眾綵雜飾
0054b09: 周圍繞。
0054b10: 真珠等者出幰蓋相慈門非一猶如網孔一一孔
0054b11: 中皆一真珠如眾慈門並稱於實前文但云垂諸
0054b12: 華纓祇是直令見者欣悅今云處處垂下乃明眾
0054b13: 機悅也眾綵雜飾譬垂化之處設應不同周
0054b14: 圍繞譬攝物之宜無所闕少也。
0054b15: 柔繒纊以為茵褥上妙細價直千億鮮白淨潔
0054b16: 以覆其上有大白牛肥壯多力形體姝好以駕寶車
0054b17: 多諸儐從而侍衛之。
0054b18: 前直云重敷今加歎柔者以譬諸禪自在故云
0054b19: 柔又以貴覆其上者以妙冠麤如細覆上茵
0054b20: 者說文云車中重席具足事禪有異凡小故云鮮
0054b21: 白淨潔。△三頌等車章門。
0054b22: 以是妙車。
0054b23: △四頌等心章門。
0054b24: 等賜諸子。
0054c01: △四頌得車歡喜。
0054c02: 諸子是時歡喜踊躣乘是寶車遊於四方嬉戲快樂
0054c03: 自在無礙。
0054c04: 遊於四方者乘中道慧橫遊四種四門四種四諦
0054c05: 豎遊四十一位究竟常樂我淨之德故言嬉戲自
0054c06: 在。△二頌合譬二初頌合總譬四初頌合長者。
0054c07: 告舍利弗我亦如是眾聖中尊世間之父。
0054c08: 上二句合位號下二句合名行兼合歎德義如來
0054c09: 是七種方便賢聖中尊九種世間之父。○妙樂云
0054c10: 九種只是九界耳七望於九但除四趣離開菩薩
0054c11: 以子義通故世間從九結緣義局故方便唯七也。
0054c12: △二頌合五百人。
0054c13: 一切眾生皆是吾子深著世樂無有慧心。
0054c14: 此合五道義兼三十子三十子是緣因子一切眾
0054c15: 生是正因子無有慧心者通語無實也。△三頌合
0054c16: 舍宅。
0054c17: 三界無安猶如火宅。
0054c18: 正頌合家宅兼得一門義。△四頌合火起。
0054c19: 眾苦充滿甚可怖畏常有生老病死憂患如是等火
0054c20: 熾然不息。
0054c21: 初二句總標次二句釋次二句結合總譬覺也。△
0054c22: 二頌合別譬四初頌合長者見火譬三初頌合能
0054c23: 見。
0054c24: 如來已巳離三界火宅寂然閒居安處林野。
0055a01: 頌上如來能見正由寂然閒居能見五濁諸子即
0055a02: 合聞有人言。○妙樂云寂然等者在王三昧用智
0055a03: 即是安處也。△二頌合所見。
0055a04: 今此三界皆是我有其中眾生悉是吾子而今此處
0055a05: 多諸患難。
0055a06: 頌上所見諸眾生為生老病死之所燒合上所
0055a07: 見火譬。△三頌合驚怖。
0055a08: 唯我一人能為救護。
0055a09: 頌上佛見此已巳便作是念合驚入火宅也。△二頌
0055a10: 合捨几用車譬二初頌合捨几三初頌合擬宜。
0055a11: 雖復教詔。
0055a12: 二頌合無機。
0055a13: 而不信受。
0055a14: △三頌合息化。
0055a15: 於諸欲染貪著深故。
0055a16: 頌上未免生老病死憂悲苦惱等也。△二頌合用
0055a17: 車三初頌合擬宜三車。
0055a18: 以是方便。
0055a19: 頌上但以智慧方便欲擬宜也。△二頌合歎車希
0055a20: 有。
0055a21: 為說三乘令諸眾生知三界苦開示演說出世間道。
0055a22: △三頌合適子所願。
0055a23: 是諸子等若心決定具足三明及六神通有得緣覺
0055a24: 不退菩薩。
0055b01: 若心決定者從苦法忍已巳上是真決定此一句總
0055b02: 頌三乘馳走之位具足下一行各頌三乘爭出之
0055b03: 位三明者婆沙論云宿命知過去苦天眼知未來
0055b04: 苦俱能厭離生死故漏盡能作正觀斷諸煩惱此
0055b05: 三名明身通但工巧而已巳天耳但聞聲而已巳他心
0055b06: 緣他別想而已巳故不名明不退菩薩者不退義通
0055b07: 亦兼三藏。△三頌合等賜大車譬二初頌合等賜
0055b08: 大車四初頌合大車章門。
0055b09: 汝舍利弗我為眾生以此譬喻說一佛乘。
0055b10: 頌上悉與諸佛禪定等。△二頌合等心章門。
0055b11: 汝等若能信受是語一切皆當得成佛道。
0055b12: 頌上是諸眾生脫三界者。△三頌合正廣大車。
0055b13: 是乘微妙清淨第一於諸世間為無有上佛所悅可
0055b14: 一切眾生所應稱讚供養禮拜。
0055b15: 頌上皆是一相一種等。△四頌合釋有車由。
0055b16: 無量億千諸力解脫禪定智慧及佛餘法。
0055b17: 頌上我有無量無邊智慧等。△二頌合得車歡喜
0055b18: 二初明各得大車。
0055b19: 得如是乘令諸子等日夜劫數常得遊戲與諸菩薩
0055b20: 及聲聞眾乘此寶乘直至道場。
0055b21: 日夜者初得佛知見中道智光如日分無明在如
0055b22: 夜自得中道智如日慈悲入生死如夜常行二法
0055b23: 故言遊戲三乘之人同入佛智故云與菩薩及聲
0055b24: 聞眾又此明自行化他自獲是乘故言日夜遊戲
0055c01: 以此化他故言與諸菩薩及聲聞眾能化三乘同
0055c02: 乘寶乘直至道場者妙覺位也。△二結勸信。
0055c03: 以是因緣十方諦求更無餘乘除佛方便。
0055c04: 所說一乘無三因緣於十方土審實而求唯一無
0055c05: 二除佛方便則不在言耳。△四正頌合無妄譬
0055c06: 二初頌不章門三初先定父子明本欲與大。
0055c07: 告舍利弗汝諸人等皆是吾子我則是父。
0055c08: 既云皆是吾子理應平等與大也。△二明說三乘
0055c09: 意本為除障。
0055c10: 汝等累劫眾苦所燒我皆濟拔令出三界。
0055c11: △三障除遂本心還與大法。
0055c12: 我雖先說汝等滅度但盡生死而實不滅今所應作
0055c13: 唯佛智慧。
0055c14: 初一行明障除但盡生死者但盡分段生死尚有
0055c15: 變易生死故言而實不滅次半行遂本心故云今
0055c16: 所應作唯佛智慧也。△二頌合釋不三初釋同
0055c17: 皆是子理應平等。
0055c18: 若有菩薩於是眾中能一心聽諸佛實法諸佛世尊
0055c19: 雖以方便所化眾生皆是菩薩。
0055c20: 若有菩薩者方便三乘所化眾生皆是昔日結緣
0055c21: 佛子亦皆同有真如佛性故云皆是菩薩也。△二
0055c22: 釋不能受化乃說三乘。
0055c23: 若人小智深著愛欲為此等故說於苦諦眾生心喜
0055c24: 得未曾有佛說苦諦真實無異。
0056a01: 此下正明有作四諦小智障重不即信受為是方
0056a02: 便開三接引小智為說苦諦者聲聞於三乘中最
0056a03: 小復以苦諦為初門眾生心喜者稱其本習則喜
0056a04: 本厭生死自求涅槃今聞出難即會宿習故心喜
0056a05: 真實無異者遺教經云佛說苦諦實苦不可令樂
0056a06: 眾下二句明機佛下二句明應。
0056a07: 若有眾生不知苦本深著苦因不能暫捨為是等故
0056a08: 方便說道諸苦所因貪欲為本。
0056a09: 初一行正明集諦集是苦因故言苦本眾生不知
0056a10: 是故深著為下二句顯道能治集諸下二句明集
0056a11: 過患。
0056a12: 若滅貪欲無所依止滅盡諸苦名第三諦。
0056a13: 此明滅諦初二句明滅集功能若滅集因則苦無
0056a14: 所依次二句明滅諦得名也。
0056a15: 為滅諦故修行於道。
0056a16: 此明道諦道即能通之義以能通至真空涅槃略
0056a17: 則戒定慧廣則三十七道品也。
0056a18: 離諸苦縛名得解脫是人於何而得解脫但離妄
0056a19: 名為解脫。
0056a20: 初二句重舉得脫集是能縛苦是所縛離此苦集
0056a21: 名得解脫是下二句徵觀諦得脫為是何脫但下
0056a22: 二句釋但離妄者無明已巳是不實見思附無明
0056a23: 起故呼之為妄有作四諦但除此或名為解脫
0056a24: 脫於分段未脫變易故非自在。△三釋後若堪能
0056b01: 還與其大。
0056b02: 其實未得一切解脫佛說是人未實滅度斯人未得
0056b03: 無上道故我意不欲令至滅度我為法王於法自在
0056b04: 安穩眾生故現於世。
0056b05: 一切解脫即無作滅諦無上道即無作道諦佛本
0056b06: 欲與一切解脫今汝始斷分段所證真空非大涅
0056b07: 槃以其未得一切解脫故終未稱佛本心故言我
0056b08: 意不欲令至滅度此小乘解脫也今則還令得無
0056b09: 上道入大涅槃乃是究竟稱佛本心無作道滅破
0056b10: 無作苦集昔欲說此而眾生不堪障既已巳除還說
0056b11: 此也佛為法王於權實法已巳得自在開三權顯一
0056b12: 實豈當有也。△二勸信亦名通經方法二初標
0056b13: 二初標可說不可說。
0056b14: 汝舍利弗我此法印為欲利益世間故說。
0056b15: 法印即前實相印也如來說此法印為利世間
0056b16: 故說也不說者四十餘年未是說時五千未去是
0056b17: 故不說也。△二標可通不可通。
0056b18: 在所遊方勿妄宣傳。
0056b19: 惡者強說令其墮苦善者不說誤其失樂若大悲
0056b20: 愍惡則不為通若大慈念善則應為通也。△二釋
0056b21: 二初釋可說不可說。
0056b22: 若有聞者隨喜頂受當知是人阿致若有信受
0056b23: 此經法者是人已巳曾見過去佛恭敬供養亦聞是法
0056b24: 若人有能信汝所說則為見我亦見於汝及比丘僧
0056c01: 并諸菩薩斯法華經為深智說淺識聞之迷惑不解
0056c02: 一切聲聞及辟支佛於此經中力所不及汝舍利弗
0056c03: 尚於此經以信得入況餘聲聞其餘聲聞信佛語故
0056c04: 隨順此經非己巳智分。
0056c05: 此八行偈明如來利世間之相通論三世利
0056c06: 別論令二乘入信初一行阿致此翻不退轉
0056c07: 是觀現在曾見者是觀過去善為說也信汝見
0056c08: 我者是觀未來善為說也下文云若深信解者見
0056c09: 佛常在靈鷲即其義也斯法華經下一行結上開
0056c10: 下如來觀知三世利是故為說是結上也淺識
0056c11: 聞之迷惑不解則不為說是開下也此即釋如來
0056c12: 說不說章也。△二釋可通不可通二初明大悲門
0056c13: 莫為說二初釋二初明謗經故墮惡四初大悲愍
0056c14: 物恐謗不說。
0056c15: 又舍利弗憍慢懈怠計我見者莫說此經。
0056c16: 先列憍慢懈怠計我著欲等惡數必起惡誹謗獲
0056c17: 惡果報是故大悲愍惡不可為說。
0056c18: 凡夫淺識深著五欲聞不能解亦勿為說。
0056c19: △二明若謗墮地獄。
0056c20: 若人不信毀謗此經則斷一切世間佛種。
0056c21: 斷世間佛種者淨名經以煩惱為如來種此以三
0056c22: 道為性種猶是水種大品經以一切種智學般
0056c23: 若為佛種此取了因性為佛種涅槃經用心性理
0056c24: 不斷此取正因性為佛種今經明小善成佛此取
0057a01: 緣因為佛種若不信小善成佛即斷世間佛種也。
0057a02: 或復顰蹙而懷疑惑汝當聽說此人罪報若佛在世
0057a03: 若滅度後其有誹謗如斯經典見有讀誦書持經者
0057a04: 輕賤憎嫉而懷結恨此人罪報汝今復聽其人命終
0057a05: 入阿鼻獄具足一劫劫盡更生如是展轉至無數劫。
0057a06: △三明墮畜生。
0057a07: 從地獄出當墮畜生若狗野干其形瘦黧黮疥癩
0057a08: 人所觸嬈又復為人之所惡賤常困饑渴骨肉枯竭
0057a09: 生受楚毒死被瓦石斷佛種故受斯罪報。
0057a10: 妙樂云畜生中言斷佛種者正當破壞緣了二因
0057a11: 前文則斷一切世間佛種不信即斷了因佛種不
0057a12: 行小善即斷緣因佛種此經開六道佛種若謗
0057a13: 此經義當斷也。
0057a14: 若作馲駝或生驢中身常負重加諸杖捶但念水草
0057a15: 餘無所知謗斯經故獲罪如是有作野干來入聚落
0057a16: 身體疥癩又無一目為諸童子之所打擲受諸苦痛
0057a17: 或時致死於此死已巳更受蟒身其形長大五百由旬
0057a18: 聾騃無足蜿轉腹行為諸小蟲之所食謗斯經故
0057a19: 獲罪如是。
0057a20: 非毀正乘故召馳驢乘負之報疑情偏見故召野
0057a21: 干一目之報來入聚落即業力所使自求打擲也
0057a22: 蟒大蛇性多嗔乃憎嫉結恨之報聾無聞騃無識
0057a23: 亦不信之類也。△四明墮賤人。
0057a24: 若得為人諸根闇鈍矬陋躄盲聾背傴有所言說
0057b01: 人不信受口氣常臭鬼魅所著貧窮下賤為人所使
0057b02: 多病痟瘦無所依怙雖親附人人不在意若有所得
0057b03: 尋復忘失若修醫道順方治病更增他病或復致死
0057b04: 若自有病無人救療設服良藥而復增劇若他反逆
0057b05: 抄劫竊盜如是等罪橫罹其殃。
0057b06: 蔑智慧明故六根暗鈍毀正法身故矬陋醜陋手
0057b07: 拘攣足跛躄也有所言說等即謗誹口業之報附
0057b08: 而不親乃至橫遭殃罪者為不順正理故報皆乖
0057b09: 背也上明業報次明難報。△二明由墮惡故不值
0057b10: 佛三初不值佛。
0057b11: 如斯罪人永不見佛眾聖之王說法教化。
0057b12: △二復入惡道。
0057b13: 如斯罪人常生難處狂聾心亂永不聞法於無數劫
0057b14: 如恒河沙生聾啞諸根不具常處地獄如遊園觀
0057b15: 在餘惡道如己巳舍宅驢狗是其行處謗斯經故
0057b16: 獲罪如是。
0057b17: 常生難處者即八難也永不見佛即佛前佛後難
0057b18: 永不聞法即世智辯聰難生聾啞即盲聾瘖啞
0057b19: 難常處地獄即地獄難駝驢等即畜生難在餘惡
0057b20: 道即應該北洲暨長壽天也。△三復為賤人。
0057b21: 若得為人聾盲瘖啞貧窮諸衰以自莊嚴水腫乾痟
0057b22: 疥癩癰疽如是等病以為衣服身常臭處垢穢不淨
0057b23: 深著我見增益瞋恚婬欲熾盛不擇禽獸謗斯經故
0057b24: 獲罪如是。
0057c01: 以病為服言難脫諸衰也身常不淨婬熾不擇由
0057c02: 棄捨淨業增長惡習也。△二結。
0057c03: 告舍利弗謗斯經者若說其罪窮劫不盡以是因緣
0057c04: 我故語汝無智人中莫說此經。
0057c05: 妙樂云問謗經生罪非經為罪緣答罪福由心經
0057c06: 乃緣助然從佛元意唯為生福是迷者過非路咎
0057c07: 也。△二明大慈門應為說二初正明善人可說五
0057c08: 初過現一雙。
0057c09: 若有利根智慧明了多聞強識求佛道者如是之人
0057c10: 乃可為說若人曾見億百千佛植諸善本深心堅固
0057c11: 如是之人乃可為說。
0057c12: 夫弘經之要諧和兩門令其得所是善弘傳若不
0057c13: 得所是妄宣傳而已巳利根是現在植善是過去強
0057c14: 識是現在曾見是過去也。△二上下一雙。
0057c15: 若人精進常修慈心不惜身命乃可為說若人恭敬
0057c16: 無有異心離諸凡愚獨處山澤如是之人乃可為說。
0057c17: 修慈是愍下恭敬是尊上。△三內外一雙。
0057c18: 又舍利弗若見有人捨惡知識親近善友如是之人
0057c19: 乃可為說若見佛子持戒清潔如淨明珠求大乘經
0057c20: 如是之人乃可為說。
0057c21: 捨惡親善是外求持戒如珠是內護。△四自他一
0057c22: 雙。
0057c23: 若人無瞋質直柔常愍一切恭敬諸佛如是之人
0057c24: 乃可為說復有佛子於大眾中以清淨心種種因緣
0058a01: 譬喻言辭說法無礙如是之人乃可為說。
0058a02: 質直敬佛是自行譬喻說法是化他。△五始終一
0058a03: 雙。
0058a04: 若有比丘為一切智四方求法合掌頂受但樂受持
0058a05: 大乘經典乃至不受餘經一偈如是之人乃可為說
0058a06: 如人至心求佛舍利如是求經得已巳頂受其人不復
0058a07: 志求餘經亦未曾念外道典籍如是之人乃可為說。
0058a08: 四方求法是請之始頂受專修是歸憑之終。△
0058a09: 二總結可說。
0058a10: 告舍利弗我說是相求佛道者窮劫不盡如是之人
0058a11: 則能信解汝當為說妙法華經。
0058a12: 此總結也相者即上五雙一隻善人之相也善相
0058a13: 甚多略舉十相以示流通也。
0058a14: △二信解中根得解二初品目。
0058a15: 玅法蓮華經信解品第四正經名信樂品
0058a16: 此品明中根信解夫根有利鈍惑有厚薄說有法
0058a17: 譬悟有前後法華座前猶如豌豆文云如來說法
0058a18: 既久我時在座身體疲懈但念空無相願於菩薩
0058a19: 法都無一念好樂之心初聞略說動執生疑廣聞
0058a20: 五佛蒙蘢未曉今聞譬喻歡喜踊躍世界信發解生
0058a21: 為人疑去對治理明第一義故名信解品因緣。△二釋文二
0058a22: 初經家敘喜二初敘內心。
0058a23: 爾時慧命須菩提摩訶迦旃延摩訶迦葉摩訶目犍
0058a24: 連從佛所聞未曾有法世尊授舍利弗阿耨多羅三
0058b01: 藐三菩提記發希有心歡喜踊躍。
0058b02: 善吉獨稱慧命三稱摩訶者通論皆大皆慧別論
0058b03: 善吉解空空慧為命約行諸慧人中佛慧第一佛於
0058b04: 般若命其轉教其為慧人所命故云慧命約教餘三
0058b05: 被命少不以空為行宗故不爾也從佛所聞等是
0058b06: 得喜之由由遠聞方便品法說見舍利弗得記如
0058b07: 是聞見昔所未有故歡喜也發希有心敘者近聞
0058b08: 譬喻希有心發心發故名之為信以信故入入歡
0058b09: 喜位即信解品意也。△二敘外敬。
0058b10: 即從座起整衣服偏袒右肩右膝著地一心合掌曲
0058b11: 恭敬瞻仰尊顏。
0058b12: 例上身子亦應三業領解發希有心心領解也即
0058b13: 從座起身領解也白佛言口領解也。△二白佛自
0058b14: 陳二初長行二偈頌初文又二初略法說二廣譬
0058b15: 說初文又二初正說法二略舉譬初文又二初明
0058b16: 昔稟三故不求二初標三初居僧首故。
0058b17: 而白佛言我等居僧之首。
0058b18: 明三不求述昔失初居僧首者我法臘既高晚學
0058b19: 以我為軌忽改途易轍棄小求大為後來所嫌自
0058b20: 固護彼所以不求也。△二俗年邁故。
0058b21: 年朽邁。
0058b22: 二俗年已巳邁者若作菩薩當專任大道廣度眾生
0058b23: 今既朽老無所堪任是故不求也。△三已巳證得故。
0058b24: 自謂已巳得涅槃無所堪任不復進求阿耨多羅三藐
0058c01: 三菩提世尊住昔說法既久我時在座身體疲懈但
0058c02: 念空無相無作於菩薩法遊戲神通淨佛國土成就
0058c03: 眾生心不喜樂。
0058c04: 三已巳得涅槃無為正位不能發大心高原陸地不
0058c05: 生蓮華故云無所堪任盡無生智已巳立無所依求
0058c06: 故云不復進求阿耨菩提空無相無作名三解脫
0058c07: 門觀諸法無我我所名空觀男女相一異相等實
0058c08: 不可得名無相若知一切法無相都無所作名無
0058c09: 作又於三界無所願求名無願也。△二釋二初先
0058c10: 釋得涅槃不求。
0058c11: 所以者何世尊令我等出於三界得涅槃證。
0058c12: 所以者何釋三不求但文不次第先釋得涅槃不
0058c13: 求。△二釋年邁。
0058c14: 又今我等年已巳朽邁於佛教化菩薩阿耨多羅三藐
0058c15: 三菩提不生一念好樂之心。
0058c16: 次釋年邁不求即兼僧首或指昔說法既久心不
0058c17: 喜樂是釋居僧首不求既言在座復道年朽知釋
0058c18: 僧首。△二明今會一故自得。
0058c19: 我等今於佛前聞授聲聞阿耨多羅三藐三菩提記
0058c20: 心甚歡喜得未曾有不謂於今忽然得聞希有之法
0058c21: 深自慶幸獲大善利。
0058c22: 此陳得解之由由遠聞上略廣二番開三顯一是
0058c23: 故慶幸獲大善利者正陳得解是近聞上四番譬
0058c24: 喻希有之法而獲開悟之善利也。△二略舉譬。
0059a01: 無量珍寶不求自得。
0059a02: 譬昔不求而今自得希有法寶妙樂云昔般若領
0059a03: 教謂為菩薩之法豈圖於今全蒙等賜。△二廣譬
0059a04: 說二初開譬二合譬初文又二初諮發。
0059a05: 世尊我等今者樂說譬喻以明斯義。
0059a06: 妙樂云應如世禮欲有所決須先諮發。△二開譬
0059a07: 四初父子相失譬二父子相見譬三父命追誘譬
0059a08: 四領付家業譬初文又四初子背火而去二初背
0059a09: 父而去。
0059a10: 譬若有人年既幼稚捨父逃逝久住他國或十二十
0059a11: 至五十歲。
0059a12: 譬若有人領二十子譬二乘人菩薩位行難知且
0059a13: 齊已巳領耳年既幼稚者無明厚重覆障解心解心
0059a14: 無力故言幼稚捨父逃逝者退大為捨無明自覆
0059a15: 曰逃趣向生死為逝問佛捨應後眾生起惑是父
0059a16: 離子非是子捨父答由眾生不感佛則去世還成
0059a17: 子捨父義久住他國者涅槃法界是佛自國生死
0059a18: 五欲是為他國本求出離而退墮不返故云久住
0059a19: 他國或十是天道二十是人道五十是五道約於
0059a20: 一人備輪諸道故云或十等。△二向本而還。
0059a21: 年既長大加復窮困馳騁四方以求衣食漸漸遊行
0059a22: 遇向本國。
0059a23: 善根熏被稍稍欲著名為長大在三界中不見佛
0059a24: 父不得出要之術故為窮八苦火燒故為困馳騁
0059b01: 四方以求衣食者佛未出時諸凡夫人依身受心
0059b02: 法起於四倒之見於中求正道如求食求助道如
0059b03: 求衣以厭苦求理為可化之緣佛初出時諸外道
0059b04: 等皆先得度即此意也漸漸遊行遇向本國者明
0059b05: 外道厭苦希脫邪求涅槃雖非本意亦蒙值佛故
0059b06: 云遇向也本國如上說。△二父求子中止二初求
0059b07: 子不得。
0059b08: 其父先來求子不得。
0059b09: 二乘退大已巳後佛常求機而機不會故名不得。△
0059b10: 二中止一城。
0059b11: 中止一城。
0059b12: 中止一城者不為一子廢家業譬佛不以一處無
0059b13: 機而廢餘方施化以方便有餘土為國在同居實
0059b14: 報兩間為中有餘涅槃為城住此涅槃名止處此
0059b15: 為家起勝劣兩應劣應應聲聞勝應應菩薩五人
0059b16: 斷通惑者同生其土皆為菩薩純以大乘家業訓
0059b17: 令修學中止於此伺覓同居子機。
0059b18: 其家大富財寶無量金銀璃珊瑚琥珀玻珠等
0059b19: 其諸倉庫悉皆盈溢多有僮僕臣佐吏民象馬車乘
0059b20: 牛羊無數出入息利乃他國商估賈客亦甚眾多。
0059b21: 實相境為家具足萬德為富五度福德名財般若
0059b22: 智慧名寶導一切皆摩訶衍名無量金銀珠等是
0059b23: 大乘三十七道品即領上長者大富義也盛米為
0059b24: 倉盛物為庫倉譬禪定禪生百八三昧故庫譬實
0059c01: 相能發十八空智慧故自資為盈化外為溢領上
0059c02: 多有田宅義也多有僮僕者譬方便知見波羅蜜
0059c03: 皆悉具足屈曲隨機稱事稱理領上又多僕從義
0059c04: 也就位為語二乘及通教菩薩別教三十心悉如
0059c05: 僮僕別教圓教十地如臣十向如佐十行如吏十
0059c06: 住如民初入佛境界率土之無非王民雖得為
0059c07: 民比吏佐等猶為遠十行歷別修習諸法種種
0059c08: 驅馳故如吏十回向事理稍深職近王邊故如佐
0059c09: 十地輔佛行化降魔制敵故如臣也一心三觀如
0059c10: 象運圓教大乘次第三觀如馬運別教大乘即空
0059c11: 析空觀如牛運通教等大乘析法觀自行如鹿羊
0059c12: 等運二乘之法無數者權實諸教皆名車乘權實
0059c13: 觀智名象馬牛羊非但教法甚多觀智亦復無數
0059c14: 也出入者二而不二是入不二而二是出又化他
0059c15: 用為出自行用為入出法益眾生為息化功歸己巳
0059c16: 為利乃他國者於三土行於非道通達佛道
0059c17: 即其義也唯法性是己巳國法性之外者皆名他國
0059c18: 耳此土菩薩往他方聽法他方大士來此土聞經
0059c19: 往還採利有如商賈又入實報方便同居以求
0059c20: 法利故云眾多也。△三子遇到父城三初到城之
0059c21: 由。
0059c22: 時貧窮子遊諸聚落經歷國邑。
0059c23: 無大乘功德法財故名窮子此等退大已巳來備遭
0059c24: 諸苦深起厭患欲求出離取理不中致成邪僻由
0060a01: 邪慧歷心易可入正以求出世為感佛之由也以
0060a02: 邪慧觀察五陰為聚落十二入為邑十八界為國
0060a03: 歷此求理名求衣食。△二遂到父城。
0060a04: 遂到其父所止之城。
0060a05: 由向邪慧助正成機感佛大悲名為到城城即涅
0060a06: 槃涅槃通半滿眾生惑盡可有得涅槃之義故言
0060a07: 到城。△四其父憂念意二初念失子苦。
0060a08: 父每念子與子離別五十餘年而未曾向人說如此
0060a09: 事但自思惟心懷悔恨自念老朽多有財物金銀珍
0060a10: 寶倉庫盈溢無有子息一旦終沒財物散失無所委
0060a11: 付是以殷勤每憶其子。
0060a12: 如來自昔至今恒思子大機故言每念退大已巳來
0060a13: 流浪五道故言與子離別五十餘年開鬼出修羅
0060a14: 故言餘也未曾說者未曾向方便土中臣佐吏民
0060a15: 說有此子機緣也又應世已巳來自昔華嚴方等般
0060a16: 若諸座未曾向諸大士說此聲聞本是大乘之子
0060a17: 既非佛子不解佛法或如聾啞或去華拜座或棄
0060a18: 茫然種種不逮也心懷悔恨者悔昔不勤教詔
0060a19: 致令無訓逃逝也恨子不思恩義我親他內合
0060a20: 如來悔不殷勤令入內凡遂使退失本解恨其無
0060a21: 心不能精進固志逃迷不返故言悔恨也自念老
0060a22: 朽者化期將畢無傳大法之人如老朽而無子也。
0060a23: △二念得子樂。
0060a24: 復作是念我若得子委付財物坦然快樂無復憂慮。
0060b01: 有可度之機名為得子與授佛記名付法財稱於
0060b02: 本心復言快樂領上總譬竟。△二父子相見譬二
0060b03: 初子見父四初見父之由。
0060b04: 世尊爾時窮子傭賃展轉遇到父舍。
0060b05: 此明父子相見譬近領火宅中見火遠領方便中
0060b06: 見五濁是初見父之由由厭苦欣樂推求理味漸
0060b07: 漸積習遂成出世善根故言傭賃展轉以此善根
0060b08: 能扣佛慈悲故言遇到父舍父喻道後法身舍喻
0060b09: 無緣慈悲大小二機雙扣此舍。△二見父之處。
0060b10: 住立門側遙見其父。
0060b11: 門側者譬二觀為方便即門二邊圓中之機當門
0060b12: 正見二乘偏真故言門側但空三昧偏真慧眼傍
0060b13: 窺法身耳遙見其父者言大機始發扣召事遠是
0060b14: 故言遙又機微非應赴名之為遙。△三見父之相。
0060b15: 踞師子寶几承足諸婆羅門剎利居士皆恭敬圍
0060b16: 繞以真珠瓔珞價直千萬莊嚴其身吏民僮僕手執
0060b17: 白拂侍立左右覆以寶帳垂諸華旛香水灑地散眾
0060b18: 名華羅列寶物出內取與有如是等種種嚴飾威德
0060b19: 特尊。
0060b20: 踞師子者圓報法身安處空理無復通別二惑
0060b21: 八魔等畏故云踞師子華嚴說第一義空四無
0060b22: 所畏為也寶几承足者實諦為几無生定慧依
0060b23: 真如境也婆羅門名淨行貴族高潔即等覺離垢
0060b24: 菩薩也剎利是王種即九地已巳下初地已巳上菩薩
0060c01: 也居士富而不貴即三十心也真珠瓔珞者即戒
0060c02: 定慧陀羅尼四瓔珞也價直千萬者即四十地功
0060c03: 德以嚴法身也吏民僮僕者若異門明義者即是
0060c04: 稟藏通二教斷通惑者名為民稟別教斷通惑者
0060c05: 名為吏若同門明義者還是方便波羅蜜也內與
0060c06: 實智同外與機緣同喻如吏民有內奉外役之義
0060c07: 也白拂者即是權智之用也左右者右即入空智
0060c08: 用拂四住塵左即入假智用拂無知塵此二為中
0060c09: 道方便故言侍立覆以寶帳即真實慈悲也垂諸
0060c10: 華旛者華即四攝旛即神通香水灑地是定水以
0060c11: 灑諸散心地也散眾名華者布以七淨華謂戒定
0060c12: 慧斷疑道非道知見淨斷知淨也戒者攝律儀等
0060c13: 三種戒也定者首楞嚴等定也慧者實智慧也斷
0060c14: 疑者已巳度二諦之疑也道非道淨者行於非道通
0060c15: 達佛道也知見淨者智德圓滿了了見佛性也斷
0060c16: 知淨者斷德成就無明永盡也羅列寶物者羅列
0060c17: 諸地真實功德也出內與前出入義同自行為取
0060c18: 化他為與威德特尊者光明無邊色像無邊相海
0060c19: 巍巍此義須作舍那之佛豈得作餘釋耶。△四生
0060c20: 畏避心。
0060c21: 窮子見父有大力勢即懷恐怖悔來至此竊作是念
0060c22: 此或是王或是王等非我傭力得物之處不如往至
0060c23: 貧里肆力有地衣食易得若久住此或見逼迫強使
0060c24: 我作作是念已巳疾走而去。
0061a01: 大力勢者智大故名大力神通大故名大勢如上
0061a02: 身手有力義也恐怖者小機劣弱怯懼大道也悔
0061a03: 來至此者佛本欲以大法擬之應不稱機但有退
0061a04: 大之意故言悔來至此竊作是念者機中潛密冥
0061a05: 有此事非是顯對見勝應身故云竊念或是王王
0061a06: 等者波旬是王徒輩為等小機斷無言說道絕
0061a07: 於色像既見勝應之像非天人所及所說之法迥
0061a08: 異二乘小智薄德未曾見聞便謂是魔是魔所說
0061a09: 又法身如王報身如王等此乃大乘法報非是小
0061a10: 乘得益之處故竊念或是王王等也非我傭力得
0061a11: 物之處者小機不能受大化也不如往至貧里者
0061a12: 淨名云能以貧所樂法度斯下劣也但空之理不
0061a13: 含萬德非如來藏故言貧里偏空稱於小智故言
0061a14: 肆力有地依此小智能得有餘涅槃無漏衣食行
0061a15: 行名衣慧行名食故言衣食易得若久住此等者
0061a16: 行大乘道經無量劫故言久住我本厭怖生死若
0061a17: 修大乘必入生死廣學萬行故言逼迫我本樂小
0061a18: 而今令我發大乘心是為強使捨大取小故言疾
0061a19: 走也。△二父見子四初父見子處。
0061a20: 時富長者於師子座。
0061a21: 師子座見子處也如來法身居第一義空無畏之
0061a22: 境而照機也。△二見子便識。
0061a23: 見子便識。
0061a24: 見子便識者如來鑑機知是往日結緣眾生也。△
0061b01: 三見子歡喜。
0061b02: 心大歡喜。
0061b03: 心大歡喜者佛恒伺子機今機來稱慈是故歡喜
0061b04: 即是領上法說中而起大悲譬喻中即大驚怖也
0061b05: 彼明大悲拔苦故言驚怖此明大慈與樂故言歡
0061b06: 喜。△四見子適願。
0061b07: 即作是念我財物庫藏今有所付我常思念此子無
0061b08: 由見之而忽自來甚適我願我雖年朽猶故貪惜。
0061b09: 昔見眾生退大取小貧里求食資生艱難常欲與
0061b10: 財無機不得今日機來稱大慈心故言庫藏今有
0061b11: 所付我常思念者明其非但貧無大財又流轉生
0061b12: 死眾苦所逼為大悲所痛故常思念雖欲救拔無
0061b13: 機叵濟故云無由見之今有可度機發故云而忽
0061b14: 自來稱大悲心故云甚適我願我雖年朽猶故貪
0061b15: 惜者釋於適願之由由一期化訖故言年朽未見
0061b16: 大機法無委付將來之徒從誰得脫為可度者故
0061b17: 言貪惜今機自來無此憂念故我願得適也。△三
0061b18: 追誘譬二初遣捉三初領上勸門擬宜無機二初
0061b19: 擬宜。
0061b20: 即遣傍人急追將還爾時使者疾走往捉。
0061b21: 此下領華嚴時今領上勸門擬宜也遣傍人者智
0061b22: 是能遣教是所遣理為正教為傍從佛出十二部
0061b23: 擬宜眾生無機不受於其如乳故言遣傍人也又
0061b24: 傍人者傍即臣佐等也即是遣法身菩薩為說大
0061c01: 乘如華嚴中令四菩薩說四十地即是遣傍人也
0061c02: 急追將還者直說大教擬宜小機故云急追昔有
0061c03: 大種故曰將還疾走往捉者大乘明義顯露正直
0061c04: 用此赴機令其疾趣菩提故大車中云其疾如風
0061c05: 若以菩薩為傍人者菩薩自有神力又被佛加亦
0061c06: 能令彼疾入菩提也。△二無機。
0061c07: 窮子驚愕稱怨大喚我不相犯何為見捉。
0061c08: 領上勸門無機小乘縱昔曾發大心廢久不憶卒
0061c09: 聞大教乖心故驚不識故愕故云窮子驚愕小乘
0061c10: 以煩惱為怨生死為苦若勸煩惱即菩提即大喚
0061c11: 稱怨枉若聞生死即涅槃即大喚稱苦痛故云稱
0061c12: 怨大喚我本不求大何意用大化我故云我不相
0061c13: 犯何為見捉。△二領上誡門擬宜無機二初擬宜。
0061c14: 使者執之逾急強牽將還。
0061c15: 領上誡門擬宜執之逾急者前明勸善猶是容豫
0061c16: 我當為說怖畏之事即是急切誡以苦言令其遠
0061c17: 惡內既無機外逼大化即是強牽將還也。△二無
0061c18: 機。
0061c19: 于時窮子自念無罪而被囚執此必定死轉更惶怖
0061c20: 悶絕地。
0061c21: 領上誡門無機自念無罪者罪者慈悲也眾生罪
0061c22: 故入生死獄菩薩以慈悲故亦同罪入獄二乘人
0061c23: 無慈悲名為無罪令入生死之獄即是被囚執也
0061c24: 無大方便而入生死必當永失三乘慧命故言必
0062a01: 死思此等事故言轉更惶怖強以大教小智不解
0062a02: 故言悶絕即起誹謗必墮三途故言地亦是迷
0062a03: 悶溺無明地也。△三併領勸誡息大乘化四初思
0062a04: 惟息化二初知大志弱。
0062a05: 父遙見之而語使言不須此人勿強將來。
0062a06: 父遙見者小機去大乘遠故名為遙是結緣子故
0062a07: 名為見而語使言者約教為使智本說教智知無
0062a08: 機大教宜息約人為使即語諸菩薩不須現汝尊
0062a09: 玅之身令二乘見如淨名中攝汝身香無令彼諸
0062a10: 眾生而起惑著又普賢入此娑婆促身令小皆是
0062a11: 其義也勿強將來者既無大機若現勝身說大乘
0062a12: 法恐傷其善根故言勿強也。△二知小志強。
0062a13: 以泠水灑面令得醒悟莫復與語。
0062a14: 泠水灑面者知有小志宜以三藏斷理水除見
0062a15: 思之熱面者厭生死名背向涅槃知面也醒悟者
0062a16: 開小教逗小機令得離煩悶悟四真諦也莫復與
0062a17: 語者決定應息大乘教也。△二釋息化意。
0062a18: 所以者何父知其子志意下劣自知豪貴為子所難
0062a19: 審知是子而以方便不語他人云是我子。
0062a20: 二乘厭苦欣空親狎下劣無慈悲心即畏難大法
0062a21: 且任其小志抑佛本懷所以息化也審知二萬億
0062a22: 佛所曾發大心故云審知是子而以方便等者於
0062a23: 昔小乘教中隨他意語方便覆護稱是聲聞不說
0062a24: 隨自意語云是菩薩也。△三正明息化。
0062b01: 使者語之我今放汝隨意所趣。
0062b02: 我今放汝即是知大機弱隨意所趣即是知小善
0062b03: 強以此二緣故息大化也。△四息化得宜。
0062b04: 窮子歡喜得未曾有從地而起往至貧里以求衣食。
0062b05: 不為大教所逼是故歡喜無謗大罪得免三途故
0062b06: 言從地有小善生故言而起又前擬大法迷悶不
0062b07: 解臥無明地今逗以小可得醒悟故言從地而起
0062b08: 於四諦中欲求道法故言往至貧里以求衣食或
0062b09: 於四見四倒之中求道法故言貧里也。△二遣二人
0062b10: 誘二初齊教領四初領上擬宜三車。
0062b11: 爾時長者將欲誘引其子而設方便密遣二人形色
0062b12: 憔悴無威德者汝可詣彼徐語窮子此有作處倍與
0062b13: 汝直窮子若許將來使作若言欲何所作便可語之
0062b14: 雇汝除糞我等二人亦共汝作。
0062b15: 此下近領三車救子遠領波羅奈施權將欲誘引
0062b16: 者說息大化不容孤棄欲設方便故言將欲密遣
0062b17: 二人者四大弟子齊已巳分領不涉菩薩故言二人
0062b18: 約法是因緣四諦約理是有作真俗約人是聲聞
0062b19: 緣覺初擬大乘云即遣傍人表一大乘教一菩薩
0062b20: 人今明方便隱實為密指偏真為遣約教隱滿字
0062b21: 為密指半字為遣約人內祕菩薩行故言密外現
0062b22: 是聲聞故言遣二乘教中不修相好但說苦無常
0062b23: 不淨即是形色憔悴約人則諸菩薩隱其本色示
0062b24: 以形非了義說無有十力無畏名無威德汝可
0062c01: 詣彼等者即以小教擬小機也大教明理直實故
0062c02: 言疾走往捉小教明理迂隱故云徐語此有作處
0062c03: 者見道修道是斷見思之作處倍與汝直者五戒
0062c04: 十善止出三途今四諦十二因緣能出三界是為
0062c05: 一倍又外道六行但能伏惑今修四諦則能斷惑
0062c06: 得至涅槃是為二倍窮子若許者有機是許即設
0062c07: 教無機是不許即不設教欲何所作者二乘唯欲
0062c08: 除見思惑取證涅槃不論淨佛國土成就眾生所
0062c09: 以言雇汝除糞我等二人亦共汝作者約教二乘
0062c10: 鈍根憑教行行方能修業約理即智諦相資約人
0062c11: 即權人共實人修行故言二人共汝作也。△二領
0062c12: 上知子先心。
0062c13: 時二使人即求窮子既已巳得之。
0062c14: 審知有機故言已巳得。△三領上歡車希有。
0062c15: 具陳上事。
0062c16: 陳說雇作除糞之事。△四領上適子所願。
0062c17: 爾時窮子先取其價尋與除糞其父見子愍而怪之。
0062c18: 二乘慕果行因所以先問價直故云先取除苦集
0062c19: 之糞取道滅之價也其父愍怪者愍其取阿羅漢
0062c20: 怪其不求佛道所失者大所得者寡故言怪也齊
0062c21: 此領法譬中意其文竟。△二取意領亦名探領四
0062c22: 初先以權智久欲擬宜。
0062c23: 又以他日於牖中遙見子身。
0062c24: 又者鄭重辭將欲取意探領如來法身地久知大
0063a01: 小之機一三施化重述佛意故標章稱又也他日
0063a02: 者二乘自謂方便為己巳非二乘法為他他者即是
0063a03: 擬法身也日者時也亦智也依法身之時用智照
0063a04: 機故言他日實智照實為自權智照方便為他若
0063a05: 齊教領領化身用事為己巳日非化身用事為他日
0063a06: 若探領者領法身中照機也法身之時用化他之
0063a07: 權智照於權機若有若無照用權事若可若否皆
0063a08: 是權智所照故言他日牖者偏見則小表權智
0063a09: 照彼偏機也遙者小去大縣故名為遙見子者昔
0063a10: 曾種大稱之為子以大擬之故名為見牖偏狹
0063a11: 未宜大化故息大而施小也。△二久知方便是其
0063a12: 玩好。
0063a13: 羸瘦憔悴糞土塵坌汙穢不淨。
0063a14: 領如來先知二乘有小玩好也修因智力少為羸
0063a15: 修因福力少為瘦內怖無常外遭八苦為憔悴四
0063a16: 住為糞土無知為塵坌也。△三久知須歡三車希
0063a17: 有。
0063a18: 即脫瓔珞細上服嚴飾之具更著麤弊垢膩之衣
0063a19: 塵土坌身右手執持除糞之器狀有所畏。
0063a20: 脫妙服譬隱報身無量功德四十二地戒定慧陀
0063a21: 羅尼等瓔珞寂滅忍細上服大小相海嚴飾之
0063a22: 具容服若盛子則驚畏二乘不宜見此相好是故
0063a23: 脫之更著麤弊者現丈六形是麤生忍法忍是弊
0063a24: 也塵土坌身者現有煩惱有為有漏也左手喻實
0063b01: 右手喻權權用便易自以此權法斷結成佛又用
0063b02: 此權法化人故云右手執持除糞之器狀有所畏
0063b03: 者狀似也示同小乘怖畏生死又有寒風馬麥之
0063b04: 報也。△四久知適子所願受行七初譬四念處。
0063b05: 語諸作人。
0063b06: 語諸作人者即是說三藏教示四念處是除糞之
0063b07: 器斷結之境故遺教云常依念處行道能破四倒
0063b08: 此領火宅中適願勇銳即是聞慧外凡位也。△二
0063b09: 譬四正勤。
0063b10: 汝等勤作勿得懈息以方便故得近其子。
0063b11: 勿得懈息者即是令其勤修四念處也若起懈息
0063b12: 不能滅二惡已巳生未生生二善已巳生未生以二勤故能發煖
0063b13: 火對火宅互相推排入修慧煖位也以方便故得
0063b14: 近其子者念處未得理火溫心猶為外不可附
0063b15: 近四正勤以初得煖方便則可附近也。△三譬四
0063b16: 如意足。
0063b17: 後復告言咄男子汝常此作勿復餘去當加汝價諸
0063b18: 有所須盆器米麵鹽醋之屬莫自疑難亦有老弊使
0063b19: 人須者相給。
0063b20: 咄者驚覺亦是責數上正勤中紛動即是智法如
0063b21: 男子是陽性今如意足是定法如女人是陰性良
0063b22: 以正勤動不得與真空相應故咄驚責數令捨
0063b23: 散入靜故言咄男子也汝常等者念處正勤動不
0063b24: 專一不名為常四如意中定不異緣思惟則定思
0063c01: 惟則斷定斷專一故云汝常此作不紛動故云勿
0063c02: 復餘去此猶在互相推排中即是頂法之位也當
0063c03: 加汝價者正勤觀中不能發真如意觀中能發無
0063c04: 漏故言加價諸有所須者漏無漏善助道正道皆
0063c05: 從如意觀中求之欲須即得也四禪體含枝林如
0063c06: 盆器生空麤如米法空細如麵此即正道四諦下
0063c07: 十六諦觀無常如鹽苦如醋此即助道如米麵難
0063c08: 食須鹽醋和之正道難顯須助道助之莫自疑難
0063c09: 者結上正助審在如意觀中故令勿疑決定可辦
0063c10: 如己巳物想故言勿難若欲直取神通以代手足如
0063c11: 使人驅役者如意觀中亦有此通但通劣弱事同
0063c12: 老弊故云亦有老弊使人雖不丁壯亦堪運役故
0063c13: 云須者相給。△四譬五根。
0063c14: 好自安意我如汝父勿復憂慮。
0063c15: 好自安意者得信等五根安固難壞也我如汝父
0063c16: 者已巳得忍解於證真似像未實故言如父亦是
0063c17: 如子勿復憂慮者令其安意破壞見思也。△五譬
0063c18: 五力。
0063c19: 所以者何我年老大而汝少壯汝常作時無有欺怠
0063c20: 瞋恨怨言都不見汝有此諸惡如餘作人自今已巳後
0063c21: 如所生子。
0063c22: 佛居道終已巳具智斷故言老大汝居道始內凡未有
0063c23: 智斷故為少壯此即忍法位也得此五力離五惡
0063c24: 法得信力故不欺精進力故不怠念力故不瞋定
0064a01: 力故不恨慧力故不怨言餘作人者遠指外道諸
0064a02: 見求理名餘作人此文無五過即五力也自今已巳
0064a03: 後如所生子者下忍十六剎那時節猶長中忍雖
0064a04: 復縮觀亦未是一剎那若上忍世第一最後一剎
0064a05: 那心真逼聖故名此位為如所生子即世第一
0064a06: 法位也。△六譬八正道。
0064a07: 即時長者更與作字名之為兒。
0064a08: 世第一法與真不久故言即時阿含說五種佛子
0064a09: 四果及辟支佛名佛真子菩薩不斷結子義未成
0064a10: 今二乘得八正入見道中故名為兒。△七譬七覺
0064a11: 支。
0064a12: 爾時窮子雖欣此遇猶故自謂客作賤人由是之故
0064a13: 於二十年中常令除糞。
0064a14: 二乘因斷見惑而得為子故云雖欣此遇思惑未
0064a15: 盡猶居學位正須依教修行盡苦故云猶故自謂
0064a16: 客作賤人若得初果厭小樂大大乘機發者即應
0064a17: 授以大乘更不須進斷其餘殘結正由不捨小志
0064a18: 大機不發以是且令依教盡漏故言由是之故二
0064a19: 十年中常令除糞二十年者一無礙一解脫斷見
0064a20: 九無礙九解脫斷思故云二十年此兼下偈三云
0064a21: 二十意各不同隨文可釋也。△四領付家業譬二
0064a22: 初領家業二初相體信二初明其體信。
0064a23: 過是已巳後心相體信入出無難。
0064a24: 此下領方等時也過是已巳後者過鹿苑三藏之後
0064b01: 即方等也心相體信者父子互相體悉信順謂於
0064b02: 三藏教中得涅槃價此既不今為菩薩說此大
0064b03: 乘亦復非此即子信父也佛知此等見思已巳斷
0064b04: 聞大不謗無漏根利聞必生信此即父信子也入
0064b05: 出無難者由此見尊特身聞大乘教名之為入復
0064b06: 被訶斥猶見丈六說小乘法名此為出大小入出
0064b07: 而無疑難也。△二猶居本位。
0064b08: 然其所止猶在本處。
0064b09: 二乘雖於大小入出無難然聞大乘之法謂是菩
0064b10: 薩之事非己巳智分不肯回小向大猶居羅漢之位
0064b11: 不言未來當得作佛故云所止猶在本處此領大
0064b12: 集淨名生酥之教也。△二委家業二初命領業四
0064b13: 初明其時節。
0064b14: 世尊爾時長者有疾自知將死不久。
0064b15: 此下領佛命轉教般若時也將死不久者有機則
0064b16: 應為生機盡應謝為死今化機將畢應謝非久也。
0064b17: △二命知家業。
0064b18: 語窮子言我今多有金銀珍寶倉庫盈溢其中多少
0064b19: 所應取與汝悉知之。
0064b20: 金即別教理銀即通教理大品所明真諦不出此
0064b21: 二而云多有者理則非多約種種門亦得言多例
0064b22: 如空非十八約破十八法名十八空也勸學品中
0064b23: 明一切法門皆是珍寶倉是定門即百八三昧庫
0064b24: 是慧門即十八空境也通別兩教定慧倉庫包藏
0064c01: 一切禪定智慧無所闕少內充外溢故云盈溢其
0064c02: 中多少者說於般若則有廣略二門略則為少廣
0064c03: 則為多自行為取化他為與大品中云汝當為菩
0064c04: 薩說故云汝悉知之。△三誡令體心。
0064c05: 我心如是當體此意所以者何今我與汝便為不異。
0064c06: 誡體我心者佛以般若為心汝今轉教當隨佛意
0064c07: 說也今我與汝便為不異者釋此有三一被加令
0064c08: 說與佛不異二就理以諸法皆如故得不異三就
0064c09: 今時始悟父子天性本來不異而二乘人自謂被
0064c10: 加異耳。△四敕無漏失。
0064c11: 宜加用心無令漏失。
0064c12: 無令漏失者一者約教汝為菩薩說般若教無令
0064c13: 漏失二者就理此即汝法後時當用是故無令漏
0064c14: 失也。△二受命領四初正受領知。
0064c15: 爾時窮子即受教敕領知眾物金銀珍寶及諸庫藏。
0064c16: △二心無希取。
0064c17: 而無希取一之意。
0064c18: 善吉轉教雖說般若自謂是菩薩法我無其分。△
0064c19: 三未捨本處。
0064c20: 然其所止故在本處下劣之心亦未能捨。
0064c21: 故在本處者住羅漢位雖復慕大亦未定言欲作
0064c22: 菩薩也未捨下劣心者雖復小亦未定言捨於
0064c23: 小證。△四鄙劣求大。
0064c24: 復經少時父知子意漸已巳通泰成就大志自鄙先心。
0065a01: 即是領上索車譬鄙棄先心欲求大道大機發也
0065a02: 問何時名少時答一云說般若竟尋思所領大乘
0065a03: 法門生心貪樂為失為不失如此等尋思即是大
0065a04: 乘機發時也此時去法華不遠故言少時又當說
0065a05: 無量義時大乘機發何以知然無量義中明七種
0065a06: 方便無量漸頓從一法生既聞此說思惟昔之三
0065a07: 藏三乘悉皆從一法生此之三乘亦應入一如是
0065a08: 思時漸已巳通泰大心即發故言成就大志也。△二
0065a09: 付家業二初付業四初明付業時。
0065a10: 臨欲終時。
0065a11: 此下領般若之後說法華時也臨欲終者是明時
0065a12: 節化緣將訖靈山八載說法華經唱入涅槃時也。
0065a13: △二命集眾證。
0065a14: 而命其子并會親族國王大臣剎利居士皆悉已巳集。
0065a15: 二萬億佛所受化之徒名之為子十方法身菩薩
0065a16: 影響者為親族影響之眾多是釋迦昔日同業並
0065a17: 共如來於二萬億佛所共開化之於其悉是伯叔
0065a18: 之行故用此為親族國王者一切漸頓諸經無不
0065a19: 稱所詮之處為經王當機益物興廢有時部部不
0065a20: 同名之為國皆言第一即是王今經會通諸教豈
0065a21: 非聚集國王故無量義中先已巳收集彼云初說四
0065a22: 諦十二緣生次說方等十二部經次說摩訶般若
0065a23: 此則普集諸經融通漸頓會入此典故名會國王
0065a24: 也彌勒等諸大菩薩皆是等覺為大臣初地至九
0065b01: 地為剎利法王種性中生十住十行十向為居士
0065b02: 此等皆從釋迦受化者也。△三結會父子。
0065b03: 即自宣言諸君當知此是我子我之所生於某城中
0065b04: 捨我逃走辛苦五十餘年其本字某我名某甲
0065b05: 昔在本城懷憂推覓忽於此間遇會得之此實我子
0065b06: 我實其父。
0065b07: 實從我受學實是我子從我起解是我所生我實
0065b08: 曾於二萬億佛所常教大法故我實是父於某城
0065b09: 中者此經西國文多度此甚少或可說昔名字國
0065b10: 土如大通智勝因緣今簡略名字直言某城某甲
0065b11: 耳是諸眾生背此大乘起無明闇遁入生死故言
0065b12: 捨吾逃走備經六趣故云五十餘年昔在本城等
0065b13: 者如來自昔於法身地中常以權實二智觀覓可
0065b14: 化之機始於今日感應道交故云忽於今日遇會
0065b15: 得之此實我子等者判天性定父子也。△四正付
0065b16: 家業。
0065b17: 今我所有一切財物皆是子有先所出內是子所知。
0065b18: 一切大乘萬行萬德故云一切所有先所出內是
0065b19: 子所知者追指昔日大品領教所委有廣略般若
0065b20: 共不共法是汝所知即是汝有故法華但明佛之
0065b21: 知見不更廣說一切行相也。△二歡喜。
0065b22: 世尊是時窮子聞父此言即大歡喜得未曾有而作
0065b23: 是念我本無心有所希求今此寶藏自然而至。
0065b24: 領上各乘大車得未曾有自顧無心希望佛道而
0065c01: 今忽聞得記作佛故云不求自得三藏中本心不
0065c02: 求方等中小望絕故不求般若中雖領非己巳分
0065c03: 故不求昔雖不求而今自得。△二合譬四初合父
0065c04: 子相失譬。
0065c05: 世尊大富長者則是如來我等皆似佛子。
0065c06: 如來合父似則合子似有二義一取大機為子昔
0065c07: 未逃逝既非真位猶居外凡故云似也二取小機
0065c08: 為子者小機似像大乘根性故云似也子既背父
0065c09: 而逃故貶之曰似。△二合父子相見譬。
0065c10: 如來常說我等為子。
0065c11: 合長者見子便識也。△三合父命追誘譬二初合
0065c12: 傍人追二初合誡勸兩門無機。
0065c13: 世尊我等以三苦故於生死中受諸熱惱迷惑無知。
0065c14: 三苦由三受生苦受生苦苦樂受生壞苦不苦不
0065c15: 樂受生行苦。○玅樂云由三苦故五濁加重所以
0065c16: 勸誡二門並無大機但堪小化五濁逼故即是三
0065c17: 苦無明覆故即是無知。△二合息化中有小志。
0065c18: 樂著小法。
0065c19: 此合上有小志而不合放捨也。△二合二誘譬二
0065c20: 初齊教領二初合具陳上事。
0065c21: 今日世尊令我等思惟蠲除諸法戲論之糞。
0065c22: 戲論之糞謂見思也。△二合除糞取價。
0065c23: 我等於中勤加精進得至涅槃一日之價既得此已巳
0065c24: 心大歡喜自以為足便自謂言於佛法中勤精進故
0066a01: 所得弘多。
0066a02: 我等於中勤加精進合上尋與除糞得至涅槃下
0066a03: 合上先取其價也。△二合探領三初合先欲擬宜。
0066a04: 然世尊先知我等。
0066a05: 上言遙見今言先知。△二合方便所好。
0066a06: 心著弊欲樂於小法。
0066a07: 上言羸瘦憔悴今言心著弊欲。△三合先知歎車。
0066a08: 便見縱捨不為分別汝等當有如來知見寶藏之分。
0066a09: 上言即脫瓔珞更著麤弊今言便見縱捨不為分
0066a10: 別寶藏之分。△四合領付家業譬二初合領家業
0066a11: 二初合相體信二初合令體信。
0066a12: 世尊以方便力說如來智慧。
0066a13: 帶三乘方便說大乘實相故言以方便力於我等
0066a14: 前說大乘法亦是合上出入無難以方便力出辨
0066a15: 二乘以佛智力入明實相若不體信豈於我前明
0066a16: 佛慧耶。△二合在本處。
0066a17: 我等從佛得涅槃一日之價以為大得於此大乘無
0066a18: 有志求。
0066a19: △二合命領業二初合受領業。
0066a20: 我等又因如來智慧為諸菩薩開示演說。
0066a21: 上有命有受今但合受受有四一受命頌業二無
0066a22: 希取三不捨下劣四心漸通泰今但合二不合後
0066a23: 二。△二合無希取二初正合。
0066a24: 而自於此無有志願。
0066b01: 無志願者明佛加威力令如佛心而說故我不志
0066b02: 願也。△二釋意。
0066b03: 所以者何佛知我等心樂小法以方便力隨我等說
0066b04: 而我等不知真是佛子。
0066b05: 佛以方便力隨我等說者佛帶方便力以實相法
0066b06: 共二乘說我等不識不共之意所以不知真是佛
0066b07: 子也。△二合付家業二初合付業二初明無。
0066b08: 今我等方知世尊於佛智慧無所惜。
0066b09: 正由樂小不早付大耳豈實惜佛慧不為我說
0066b10: 之耶。△二釋無。
0066b11: 所以者何我等昔來真是佛子而但樂小法若我等
0066b12: 有樂大之心佛則為我說大乘法於此經中唯說一
0066b13: 乘而昔於菩薩前毀訾聲聞樂小法者然佛實以大
0066b14: 乘教化。
0066b15: 於此經中下舉今證昔今理惟一故知昔三非實
0066b16: 但為未堪故於大前毀訾小心欲令捨偽取真定
0066b17: 知非然佛實以大乘而教化也。△二合歡喜。
0066b18: 是故我等說本無心有所希求今法王大寶自然而
0066b19: 至如佛子所應得者皆已巳得之。
0066b20: 亦是上文居僧之首於三不求之意。△二偈頌二
0066b21: 初七十三行半頌長行二初頌法說。
0066b22: 爾時摩訶迦葉欲重宣此義而說偈言。
0066b23: 我等今日聞佛音教歡喜踊躍得未曾有佛說聲聞
0066b24: 當得作佛無上寶聚不求自得。
0066c01: 不頌不求但頌自得。△二頌譬說二初頌開譬四
0066c02: 初頌父子相失四初正頌子背父去。
0066c03: 譬如童子幼稚無識捨父逃逝遠到他土周流諸國
0066c04: 五十餘年。
0066c05: 火宅中明長者所王國邑聚落語寬此中明窮子
0066c06: 輪迴三界名諸國六道名五十餘年也。○言周流
0066c07: 者流浪五道出生入死狀似漂萍斷梗無所不至
0066c08: 之謂也。△二正頌求子不得二初頌其推求。
0066c09: 其父憂念四方推求。
0066c10: 四方推求者不同於上上四方是約四諦推理今
0066c11: 四方是觀四生中求可度之機也。△二頌中止一
0066c12: 城。
0066c13: 求之既疲頓止一城造立舍宅五欲自娛其家巨富
0066c14: 多諸金銀硨磲碼真珠琉璃象馬牛羊輦輿車乘
0066c15: 田業僮僕人民眾多出入息利乃他國商估賈人
0066c16: 無處不有千萬億眾圍繞恭敬常為王者之所愛念
0066c17: 臣豪族皆共宗重以諸緣故往來者眾豪富如是
0066c18: 有大力勢。
0066c19: 造立舍宅者有餘國中有餘涅槃也起慈悲舍依
0066c20: 性空宅也往來者眾諸土菩薩來往聽法也。△三
0066c21: 超頌憂念轉深。
0066c22: 而年朽邁益憂念子夙夜惟念死時將至癡子捨我
0066c23: 五十餘年庫藏諸物當如之何。
0066c24: 此但頌先失子之苦無所委付是故憂耳。△四追
0067a01: 頌子到父城二初頌近父之由。
0067a02: 爾時窮子求索衣食從邑至邑從國至國或有所得
0067a03: 或無所得飢餓羸瘦體生瘡癬。
0067a04: 從邑至邑者根塵相涉如邑十八界如國修三界
0067a05: 有漏善如有所得修二乘無漏善如無所得不得
0067a06: 大乘法食如飢餓無大力用為羸無大功德為瘦
0067a07: 有無善上起見思如瘡癬也。△二頌遂到父城。
0067a08: 漸次經歷到父住城。
0067a09: △二頌父子相見二初頌子見父三初頌見父之由。
0067a10: 傭賃展轉遂至父舍。
0067a11: △二頌見父之相。
0067a12: 爾時長者於其門內施大寶帳處師子座眷屬圍繞
0067a13: 諸人侍衛或有計筭金銀寶物出內財產注記券疏。
0067a14: 上明見父之處處是門側今言長者於其門內者
0067a15: 見相兼得處也法身是師是王報應是長者施大
0067a16: 寶帳等正見父相之處也注記券疏即是授記明
0067a17: 修行也章安云以廣顯略為注授決為記四弘誓
0067a18: 為券修行為疏。△三頌生畏避心。
0067a19: 窮子見父豪貴尊嚴謂是國王若是王等驚怖自怪
0067a20: 何故至此覆自念言我若久住或見逼迫強驅使作
0067a21: 思惟是已巳馳走而去借問貧里欲往傭作。
0067a22: 按添品譯若是王等一本以是作國。△二頌父見
0067a23: 子二初頌見子之處。
0067a24: 長者是時在師子座。
0067b01: △二頌見子便識。
0067b02: 遙見其子默而識之。
0067b03: △三頌父命追誘二初頌傍人追三初頌喚子不
0067b04: 來。
0067b05: 即敕使者追捉將來窮子驚喚。
0067b06: 此頌勸門無機也。△二頌再喚不來。
0067b07: 迷悶地。
0067b08: 此頌誡門無機也。△三頌即便放捨。
0067b09: 是人執我必當見殺何用衣食使我至此長者知子
0067b10: 愚癡狹劣不信我言不信是父。
0067b11: 此總頌勸誡二門無機以無機故方乃息化故云
0067b12: 釋放捨也見殺與上必死義同耳。△二頌二人誘
0067b13: 二初頌雇作即齊教領二初頌設方便即擬宜。
0067b14: 即以方便更遣餘人眇目矬陋無威德者汝可語之
0067b15: 云當相雇除諸糞穢倍與汝價。
0067b16: 既息大化故以方便說小乘法而誘引之眇目譬
0067b17: 偏空所見不正故不能窮實相之源橫無大乘
0067b18: 眾善莊嚴故如矬短陋醜非四無畏名無威異常
0067b19: 樂我淨名無德也。△二取價除糞即上適願。
0067b20: 窮子聞之歡喜隨來為除糞穢淨諸房舍。
0067b21: 淨六根房五陰舍也。△二頌教作譬即探領四初頌
0067b22: 牖中。
0067b23: 長者於牖常見其子。
0067b24: △二頌羸瘦。
0067c01: 念子愚劣樂為鄙事。
0067c02: △三頌更衣。
0067c03: 於是長者著弊垢衣執除糞器往到子所。
0067c04: △四正教作。
0067c05: 方便附近語令勤作既益汝價并塗足油飲食充足
0067c06: 薦席厚煖如是苦言汝當勤作又以語若如我子。
0067c07: 上長者教作有七科法門今云語者即合四念處
0067c08: 也令勤作者即四正勤既益下一行頌四如意足
0067c09: 油塗足能履深水譬之神通又油能除風譬之定
0067c10: 也飲食充足即上米麵也薦席厚煖即是觀練熏
0067c11: 修四種禪定修此定故能除散動也如是苦言半
0067c12: 行總頌上第四安慰即五根第五無過即五力根
0067c13: 力既成乃堪苦言又以語半行總頌上第六作
0067c14: 字即八正道第七令常作即七覺支並是子位也
0067c15: 此三十七道品常途論之七覺在八正前今對位
0067c16: 次故八正在七覺前。△四頌領付家業二初頌領
0067c17: 付業之由二初頌心相體信。
0067c18: 長者有智漸令入出。
0067c19: △二頌委領家業三初頌領受命。
0067c20: 經二十年執作家事示其金銀真珠玻諸物出入
0067c21: 皆使令知。
0067c22: 或言二乘轉大乘教教諸菩薩斷別見別思名二
0067c23: 十年或言說般若時長凡二十年仁王般若云二
0067c24: 十八年說摩訶般若。△二猶居本位。
0068a01: 猶處門外止宿艸菴自念貧事我無此物。
0068a02: 未捨劣心故宿艸菴。△三通達大志。
0068a03: 父知子心漸已巳曠大。
0068a04: 漸已巳曠大大乘機動。△二頌付家業二初頌正付
0068a05: 業三初頌集親族。
0068a06: 欲與財物即聚親族國王大臣剎利居士。
0068a07: △二頌定天性。
0068a08: 於此大眾說是我子捨我他行經五十歲自見子來
0068a09: 已巳二十年昔於某城而失是子周行求索遂來至此。
0068a10: 此言從有二乘之機而來感佛故云自見子來已巳
0068a11: 二十年妙樂云但立二名名二十年也。△三頌正
0068a12: 付與。
0068a13: 凡我所有舍宅人民悉以付之恣其所用。
0068a14: △二頌得付喜。
0068a15: 子念昔貧志意下劣今於父所大獲珍寶并及舍宅
0068a16: 一切財物甚大歡喜得未曾有。
0068a17: △二頌合譬四初頌合父子相失。
0068a18: 佛亦如是。
0068a19: 妙樂云若單以佛亦如是一句合父子相失意仍
0068a20: 未顯次知我樂小一句合父子相見意亦未顯何
0068a21: 者上句借下句成知樂小故義當相失次下句借
0068a22: 上句成佛知樂小故得相見樂小由退大所以相
0068a23: 失退大由樂小所以相見故二句相成攝八句也。
0068a24: △二頌合父子相見。
0068b01: 知我樂小。
0068b02: 義當便識。△三頌合父命追誘二初頌合傍人追。
0068b03: 未曾說言汝等作佛。
0068b04: 雖遣傍追無機故息是當未說汝等作佛。△二頌。
0068b05: △二人誘。
0068b06: 而說我等得諸無漏成就小乘聲聞弟子。
0068b07: △四頌合領付家業二初頌合領家業二初長頌
0068b08: 命領知。
0068b09: 佛敕我等說最上道修習此者當得成佛。
0068b10: 最上道即是空慧般若更無過其上也。△二正頌
0068b11: 受無希取二初合正受命。
0068b12: 我承佛教為大菩薩以諸因緣種種譬喻若干言辭
0068b13: 說無上道諸佛子等從我聞法日夜思惟精勤修習
0068b14: 是時諸佛即授其記汝於來世當得作佛一切諸佛
0068b15: 祕藏之法但為菩薩演其實事而不為我說斯真要。
0068b16: 佛子聞法得記者明轉教益他也爾時但謂轉教
0068b17: 教化菩薩不言為我也。△二合無希取二初牒前
0068b18: 譬帖合。
0068b19: 如彼窮子得近其父雖知諸物心不希取。
0068b20: △二正合無希取三初正頌無希取之意。
0068b21: 我等雖說佛法寶藏自無志願亦復如是。
0068b22: △二具智斷故無希取三初標二初標斷德具故
0068b23: 無希取。
0068b24: 我等內滅自謂為足唯了此事更無餘事。
0068c01: 內滅者內即惑體三界見思惑盡故云內滅故科
0068c02: 為標斷德也。△二標智德具故無希取。
0068c03: 我等若聞淨佛國土教化眾生都無欣樂。
0068c04: 既云若聞聞教屬智故科為標智德以小智具故
0068c05: 不欣大智此與上標斷德並舉無樂大之失顯執
0068c06: 小之過也。△二釋。
0068c07: 所以者何一切諸法皆悉空寂無生無滅無大無小
0068c08: 無漏無為如是思惟不生喜樂我等長夜於佛智慧
0068c09: 無貪無著無復志願而自於法謂是究竟我等長夜
0068c10: 修習空法得脫三界苦惱之患住最後身有餘涅槃
0068c11: 佛所教化得道不則為已巳得報佛之恩。
0068c12: 初所以至喜樂釋斷次我等至究竟釋智次我等
0068c13: 至涅槃重釋斷次佛所至之恩重釋智故知初二
0068c14: 行明自住小斷次一行半明失大智次一行半重
0068c15: 釋小斷次一行釋失大智諸法空寂等者理性本
0068c16: 空常住平等清淨無作也最後身者阿羅漢也有
0068c17: 餘涅槃者子縛已巳盡果縛猶在也佛所教化等者
0068c19: 樂修之得道則為報佛恩也。△三結。
0068c20: 我等雖為諸佛子等說菩薩法以求佛道永無願樂。
0068c21: 結釋自無希取意也。△三明佛見捨合無希取。
0068c22: 導師見捨觀我心故初不勸進說有實利。
0068c23: △二頌合付家業二初頌合正付業二初牒譬帖
0068c24: 合。
0069a01: 如富長者知子志劣以方便力柔伏其心然後乃付
0069a02: 一切財物。
0069a03: △二正頌付業。
0069a04: 佛亦如是現希有事知樂小者以方便力調伏其心
0069a05: 乃教大智。
0069a06: △二頌合得付喜。
0069a07: 我等今日得未曾有非先所望而今自得如彼窮子
0069a08: 得無量寶世尊我今得道得果於無漏法得清淨眼
0069a09: 我等長夜持佛淨戒始於今日得其果報法王法中
0069a10: 久修梵行今得無漏無上大果我等今者真是聲聞
0069a11: 以佛道聲令一切聞我等今者真阿羅漢於諸世間
0069a12: 天人魔梵普於其中應受供養。
0069a13: 得道者得於實相道得果分得大乘習果此明開
0069a14: 佛知也於無漏法得清淨眼者此明開佛見見實
0069a15: 相理昔日見無漏不落凡夫今日見無漏不落二
0069a16: 乘昔日慧眼見空今日淨眼見中持戒得報者昔
0069a17: 日持戒梵行共顯無漏身滅智無人受此果報
0069a18: 者今日梵行能得無漏即了因取果義持戒即緣
0069a19: 因義清淨眼所見理即正因義我等真聲聞者即
0069a20: 大乘真位也十信以一音滿三千界似道未真
0069a22: 應供一義堪為十法界福田方名應供又云無生
0069a23: 若不生變易方名無生又云殺賊斷通別見思盡
0069a24: 方名殺賊也。△二一十三行歎佛恩深。
0069b01: 世尊大恩以希有事憐愍教化利益我等無量億劫
0069b02: 誰能報者手足供給頭頂禮敬一切供養皆不能報
0069b03: 若以頂戴兩肩荷負於恒沙劫盡心恭敬又以美膳
0069b04: 無量寶衣及諸臥具種種湯藥牛頭旃檀及諸珍寶
0069b05: 以起塔廟寶衣布地如斯等事以用供養於恒沙劫
0069b06: 亦不能報諸佛希有無量無邊不可思議大神通力
0069b07: 無漏無為諸法之王能為下劣忍于斯事取相凡夫
0069b08: 隨宜為說諸佛於法得最自在知諸眾生種種欲樂
0069b09: 及其志力隨所堪任以無量喻而為說法隨諸眾生
0069b10: 宿世善根又知成熟未成熟者種種籌量分別知已巳
0069b11: 於一乘道隨宜說三。
0069b12: 章安云世尊大恩者一佛始建慈悲發弘誓願拔
0069b13: 六道苦與四聖樂普十法界入四弘中此如來室
0069b14: 恩二如來行菩薩道教我大乘雖復中忘智願不
0069b15: 失如來室清涼溫煖大慈與樂恩二眾生退大
0069b16: 遭苦佛於中間伺其機宜如犢逐母修行六度以
0069b17: 利益之如來室遮寒障熱大悲拔苦恩四佛成
0069b18: 道已巳應受無為寂滅之樂而隱其神德用貧所樂
0069b19: 法於鹿苑中先以五戒十善令離諸欲是如來
0069b20: 衣遮貪欲熱惱恩五示老比丘像方便附近為說
0069b21: 三乘是如來衣除見寒愛熱恩六於方等彈訶
0069b22: 貶斥令小慕大是如來衣遮醜陋恩七於般
0069b23: 若命領家業金銀庫藏皆悉令知是如來衣與
0069b24: 我莊嚴恩八至法華會親族定父子無上寶聚不
0069c01: 求自得是如來座恩九十既坐座已巳身意泰然
0069c02: 快得安穩以佛道聲令一切聞一切天人普於其
0069c03: 中應受供養是如來座令我具足自行化他恩
0069c04: 世尊大恩兩肩荷負所不能報此之謂也。
0069c05: 
0069c06: 法華經科註卷第二
