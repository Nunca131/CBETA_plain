0175a01: 頌古鉤鉅
0175a02: 
0175a03: 鄂州　龍光薀上達夫頌　參同薀宏寬夫著語
0175a04: 世尊陞座世尊一日陞座文殊白椎云諦觀法王法法王法如是世尊便下座。
0175a05: 陽春欲奏寶雲低全機獨露我立地待汝搆去一子親得拍版門椎且
0175a06: 共攜當家種草三臺須是大家催扶犁曳耙須還此老此日華筵堪慶賞四美
0175a07: 具二難並更嫌何處不風流如何百萬醉如泥知恩者少只為分明極眾中莫有拔
0175a08: 劍相救者麼一隊無孔鐵錘。
0175a09: 達磨廓然梁武帝問達磨大師如何是聖諦第一義磨云廓然無聖帝云對朕者誰磨云
0175a10: 不識帝不契遂渡江至少林面壁九年。
0175a11: 聖諦之一親切道將來切忌向老胡模子上脫出光逾千日依然刺腦入膠盆和
0175a12: 泥合水了也別時向你道烜赫兮覿面無私果然驚群動眾覷著則瞎觸著則死平
0175a13: 實兮何嘗祕密向汝道甚麼山門騎佛殿穿過髑髏去也身同不繫之舟
0175a14: 柳絮隨風自西自東點行藏了無礙窒一任南洲北洲咄照顧轢鑽江上清
0175a15: 風蕭瑟徹骨徹髓還覺寒毛卓豎麼砌下寒蛩啾唧七穴八穿微風吹幽松靜
0175a16: 聽聲愈雅雪深之夜真子來千古萬古殃累人未有了日在老胡一朝能
0175a17: 事畢草賊大敗放不下擔取去情知你計窮力竭。
0175a18: 東印請祖東印土國王請二十七祖般若多羅齋王問曰何不看經祖曰貧道入息不居
0175a19: 陰界出息不涉眾緣常轉如是經百千萬億卷。
0175a20: 昨夜誰吹塞上笳分明聽取繁興大用舉必全真庭華搖落趁飛霞
0175a21: 無邊春色滿皇都拾得麼狼藉狼藉瓣紅流出桃谿口一場漏逗隨波逐浪去也劄
0175a22: 香泥塗來燕子家豈祇烏衣國哉盡大地均霑恩澤回首庭前玉樹
0175a23: 枝枝橕著月春青夏赤秋白冬黑莫眼花森然精瑩無瑕隨色摩尼一任瞻仰取足黔
0175a24: 雷功用布三車水到渠成逢人但恁麼舉四序推遷憑轉轂中心樹子
0175a25: 還曾動著也未千聖莫能窺陽春有腳遍天涯須彌南畔卷盡五千四十八向下文
0175a26: 繁咄。
0175a27: 世尊指地世尊與眾行次以手指地云此處宜建梵剎帝釋將一莖草插於地上云建梵
0175a28: 剎已己竟世尊微笑。
0175a29: 合取瞿曇雌黃口吞聲有分赤眼撞著火柴頭袖卻帝釋白拈手
0175a30: 自家招得口含霜氣交噎一場赤須鬍也鬍須赤一並收下今日不得閒打你
0175b01: 者裏不勞重獻醜抹殺無見頂相千聖卒難措詞草屋八九間擁萬卷圖
0175b02: 書坐一林風月尊貴生方宅十餘畝南有松北有竹東西一路馬驟車馳只是不得蹋著
0175b03: 身後底隨機展演白超方朝眼青暮眼白直下來也汝等諸人大須好看更嫌
0175b04: 何處不豐厚七事隨身垂拱八荒也得塞北安南也得還知麼適來不合多口。
0175b05: 清源米價僧問清源如何是佛法大意源云廬陵米作麼價。
0175b06: 清源舌頭無骨不怕爛卻看長老眉毛在麼不如緘口過殘春須知大辨如
0175b07: 訥水銀墮地薦取格兮提撕若是滯句泥言擬著思惟白雲萬里何不直下領略敢
0175b08: 保鑽他鬼窟為得諸人徹困還有知恩報恩底麼也是按牛頭喫草。
0175b09: 馬祖白黑僧問馬大師離四句絕百非請師直指某甲西來意馬師云我今日勞倦不能
0175b10: 為汝說問取智藏去僧問藏藏云何不問和尚僧云和尚教來問藏云我今日頭痛不能為汝
0175b11: 說問取著兄去僧問海海云我到者裏卻不會僧舉似馬師師云藏頭白海頭黑。
0175b12: 尋常機柄撥開向上一竅千聖齊立下風也好與驀頭一蹋剿絕凡聖爭奈山僧
0175b13: 何放一線道普折股知醫曾患幾場熱病來麼自救不了更問阿誰事無一向也要
0175b14: 大家知兩頭三面兮索鹽奉馬特殺痛快真不失為父子一堂奔南走
0175b15: 北兮自昧全機幾曾屈著奈者僧皮下無血悲兮悲兮四天下屈判
0175b16: 者多明刑者少誰向者僧痛處錐賴有龍光驀顧左右云要識他父子落處麼擲下拂
0175b17: 子便起。
0175b18: 藥山陞座藥山久不陞堂院主白曰大眾久思示誨請和尚為眾說法山令打鐘眾方集
0175b19: 山陞座良久便下座歸方丈主隨後問和尚邇來許為眾說法云何不垂一言山云經有經師
0175b20: 論有論師爭怪得老僧。
0175b21: 紀律分明王者師六纛飄颻軍威整肅看取令行時何須更論武威
0175b22: 時破敵衝鋒臨時機變豈似照孔著楔之流哉私門禍出亡廉謹雖是折籬放犬
0175b23: 亦是洩漏春光空觸下一天星斗打瓦鑽龜益可悲一聲佛陀一聲達磨一聲碗揵
0175b24: 丘倚門傍戶底漢三十棒且待別時。
0175b25: 百丈野狐百丈上堂常有一老人聽法隨眾散去一日不去丈乃問立者何人老人云某
0175b26: 甲於過去迦葉佛時曾住此山有學人問大脩行底人還落因果也無對他道不落因果墮野
0175b27: 狐身五百生今請和尚代一轉語丈云下床因果老人於言下大悟云云。
0175b28: 士之生湛兮似或存咄斧在口吾不知其誰之子縮卻舌頭一字沈泥即
0175b29: 過咎滿口含霜驢事馬事一任擔枷過狀五百生為野狐身孟八郎自己招得誰
0175b30: 教你坐在黑山鬼窟裏今朝賴遇雷霆手如麟無角似虎有角看取令行時震
0175c01: 靈丸千聖不識君知不問著十人九箇啞其力也起死回生風行草偃
0175c02: 一番新雨過翠色滿林梢其功也永垂不朽偶爾成文真足俊偉一時矞皇後世青
0175c03: 囊繼起吐舌兒鍼芥相投不失為當家種草迎風一掌何其赳俊哉
0175c04: 大丈夫捋虎須不為分外倒岳傾湫隨後來也便打。
0175c05: 南泉斬貓南泉一日東西兩堂爭貓兒南泉見遂提起云道得即不斬眾無對泉斬貓兒
0175c06: 為兩段趙州自外歸泉舉前話州便脫草鞋於頭上戴出泉云子若在恰救得貓兒。
0175c07: 天王車駕御玄黃諸侯避道萬騎爭歌楊柳春烏合之流魂已己亡
0175c08: 蚩尤膽裂脫得去始稱好手滾滾髑髏彌四野我國宴然從教熱燄熾長空收滔
0175c09: 滔鮮血濺沙場山川失色日光寒兮草短功超百代長如白練飛北口所宣
0175c10: 德並成湯萬古頌徹猷花根本豔皇皇露布兮以宣風化罪不重科
0175c11: 頻呼小玉元無事舉伊尹堂堂振笏兮燮理陰陽一等是濟困扶危心術下水見
0175c12: 人全獨露歌聖德大似毀亦似贊祝無疆口如蜜心如毒總不是好心方將
0175c13: 萬舞協宮商祕魔叉道吾劍演祖巴歌一時拈出一任雷霆施號令移山
0175c14: 倒岳繁興無盡諸身滿天星斗煥文章虎龍且拈過邊來日不得普請。
0175c15: 臺山婆子臺山路上有一婆子凡有僧問臺山路向甚麼處去婆云驀直去僧才行婆云
0175c16: 好箇阿師又恁麼去也僧舉似趙州州云待與勘過州亦如前問至來日上堂云我為汝勘破
0175c17: 婆子了也。
0175c18: 從來慣說老婆禪道破今時法弊合取好惹禍來也撞著老婆沒奈
0175c19: 何何如爛泥裏有刺教伊不得亂統誇經賣紀趙州老咄呀如劍樹目似磉盤賺
0175c20: 殺一船人渾身輥入葛藤窩為眾竭力不辭和泥合水勘破了無風匝匝之波
0175c21: 臭老婆驀面便掌將謂機關有幾多無盡莊嚴切忌一狀領過從始至終從本
0175c22: 至末巧曆不能得。
0175c23: 雲門兩病雲門大師云光不透脫有兩般病一切處不明面前有物是一透得一切法空
0175c24: 隱隱地似有箇物相似亦是光不透脫又法身亦有兩般病得到法身為法執不忘己見猶存
0175c25: 節在法身邊是一直饒透得放過即不可仔細檢點將來有甚麼氣息亦是病。
0175c26: 幻化空身與法身金明頭上風車子下相隨來也眾生顛倒昧天
0175c27: 真瞿曇種草太殺減人身價誰不大丈夫靈龜曳尾添狼藉七花八裂也要大家
0175c28: 知皓月揚暉影汩淪普卓不立階下底一場谿口雲橫歸鳥
0175c29: 遲者是監院房那是典座房咄千峰雪盡嘯猿頻虛空笑點頭黃河頭上瀉將過
0175c30: 來一聲樵唱夕陽裏祇許老胡知高聲道來百雜碎君向瀟湘我向
0176a01: 秦切忌分身兩處高揖釋迦不拜彌勒底且向者邊立。
0176a02: 地藏種田地藏問脩山主甚處來脩云南方來藏云南方近日佛法如何脩云商量浩浩
0176a03: 地藏云爭如我者裏種田博飯喫脩云爭奈三界何藏云你喚甚麼作三界。
0176a04: 南方遍歷幾多秋六十小劫住住誰教你東走西走草鞋蹋破價難
0176a05: 酬天台山唱來底逢賤即貴遇貴即賤浩浩商量鑽鬼窟理無曲斷捺令而行七十
0176a06: 二棒翻為一百五十種田博飯亦常流土曠人稀釣魚船上謝三郎鹿鹿不少爭
0176a07: 似龍光沒意思放教冷地看欲隱彌露飢來喫飯倦來睡正恁麼時
0176a08: 如何炷香消受一樓山向下看取昨宵明月破窗來失又恁麼去也縮卻舌頭識法
0176a09: 者懼照我榻前一片地不消一拶從教千古萬古。
0176a10: 臨濟瞎驢臨濟將示滅屬三聖吾遷化後不得滅卻吾正法眼藏聖云爭敢滅卻和尚正
0176a11: 法眼藏濟云忽有人問汝作麼生對聖便喝濟云誰知吾正法眼藏向者瞎驢邊滅卻。
0176a12: 末後重徵能不能著甚死急放不下擔取去依依顧命鄭州僧訶佛
0176a13: 罵祖在甚麼處好不大丈夫正法眼向瞎驢滅擔枷過狀此處無銀三兩敵國
0176a14: 家私徹底傾乞兒破席袋何曾放得下扶搖羊角撥轉風頭疾長夜光
0176a15: 鐙黃鶴樓前鸚鵡洲破千年暗覆盆下作麼生奮六月鵬御樓前驗取三
0176a16: 段不同休卜度千手大悲卒難摸索收下了密移一步看飛騰十八
0176a17: 變朝遊衡廬暮返天台底我早斫卻汝脛。
0176a18: 廓侍過茶廓侍者問德山從上諸聖向甚麼處去也山云作麼作麼廓云敕點飛龍馬跛
0176a19: 鱉出頭來山休去來日山浴出廓過茶與山山撫廓背一下廓云者老漢方始瞥地山又休去。
0176a20: 為甚德山兩度休白拈驍似賊深險過如坑賺人原不在多謀放出
0176a21: 者老漢坐斷諸方全明全暗剎那頃無風匝匝之波虎尾虎頭一並
0176a22: 收不勞彈指還我話頭來堂屋裏販揚州領你若眼目定動打折你驢腰頭長
0176a23: 三尺兮突出難辨山僧從來不眼花虎以蛇申卷簾放燕兮別是
0176a24: 風流唬過石橋西去也不得辜負罘恩。
0176a25: 仰山插鍬溈山問仰山甚處來仰云田中來山云田中多少人仰插下鍬子又手而立山
0176a26: 云南山大有人刈茅仰拈鍬子便行。
0176a27: 問彼田中多少人相次到你頭上前三三後三三插鍬叉手陳端的
0176a28: 依舊無言可對情知你慣用此機有張本底草賊別資一路向南山鐵蛇橫古路撥
0176a29: 轉風頭大須仔細金印酬他汗馬勣消得恁麼消得恁麼。
0176a30: 麻谷振錫麻谷持錫到章敬繞禪床三匝振錫一下卓然而立敬云是是谷又到南泉院
0176b01: 禪床三匝振錫一下卓然而立泉云不是不是谷云章敬道是和尚為甚麼道不是泉云章敬
0176b02: 即是是汝不是此是風力所轉終成敗壞。
0176b03: 繞床三匝未跨門時好與一頓卓然而立道甚麼孟春猶寒全是全非
0176b04: 直似杜撰巡官之屈判同出同入夫豈明刑執法之允詳兮蘆管吹灰
0176b05: 動也動也遍界不能藏兮稱錘捏汁坐斷舌頭擬欲進前伏尸萬里二諦分
0176b06: 明示正偏葛藤拈放一邊朗州山澧州水六度圓成非品級是何心行朝打
0176b07: 三千暮打八百而今年久事多乖魯魚帝虎之流何處不有且看鮫人覿
0176b08: 面泣拋出大家看一子親得。
0176b09: 法眼毫釐法眼問脩山主毫釐有差天地懸隔汝作麼生會脩云毫釐有差天地懸隔眼
0176b10: 云恁麼又爭得脩云某甲只如此和尚又如何眼云毫釐有差天地懸隔脩便禮拜。
0176b11: 全體問時全體酬雨彩一賽志公尺高而無上更嫌何處不風流
0176b12: 東南西北一家風廣而無涯饒君把定乾坤眼早是不著便那堪土上更加泥華劈
0176b13: 了也也是平常第二頭水洩不通作家宗師天然有在。
0176b14: 趙州狗子僧問趙州狗子還有佛性也無州云有僧云既有為甚麼卻撞入者箇皮袋州
0176b15: 云為他知而故犯又僧問狗子還有佛性也無州云無僧云一切眾生皆有佛性狗子為甚麼
0176b16: 卻無州云為伊有業識在。
0176b17: 解語由無舌惜取眉毛不顧傍觀者哂一任縱橫道口巴巴底為他閒事長無
0176b18: 明雪擁屠蘇寒鴉噪凍折你版齒幾箇解知恩金篆香消錦鯉沈
0176b19: 是甚麼時節普賢失其境界咿唔時聽鶤雞報俊哉撞斷眉毛也未雲水流
0176b20: 容相告向道甚麼推倒禪床猶較些子圓明雙眼休顛倒我行荒草裏汝又入
0176b21: 深村稱在星兮不在盤擒折了也還我稱錘來更須藥病一齊埽
0176b22: 切忌坐在潔白地上他時日後山僧救你不得寐語寐語。
0176b23: 雲門須彌僧問雲門不起一念還有過也無門云須彌山。
0176b24: 說食從來不飽人按牛頭喫草終不向二乘人說者僧何事假惺惺
0176b25: 舉世皆然長連床上學得底逢人便統一回飲水一回噎隨邪逐惡有甚麼限滿口
0176b26: 含霜大抵陳年病未寧蒼天中別有冤苦也帶殼迷封韶陽老惜伶俜
0176b27: 忽值大醫王剖心露腸須是此老度將折箸攪滄溟鴆血砒霜一時拈出須彌
0176b28: 山也玲瓏甚七花八裂掇出來也還覺通身輕快麼年來占斷萬峰青
0176b29: 一任鳥啼花落日往月來切莫錯會。
0176b30: 地藏親切地藏問法眼上座何往法眼云迤邐行腳藏云行腳事作麼生眼云不知藏云
0176c01: 不知最親切眼豁然大悟。
0176c02: 遨遊江北與江南虛消歲月此中還穩當也未蹋破芒鞋好罷參
0176c03: 婆著腳指頭那胸中礙膺一時消就裏金鎚輕擲下通身慶快者聞家具不碎卻更
0176c04: 待何時諸方公案不須談想是口門窄不得攃上眯人眼豪吟竹徑隨
0176c05: 消受也不意到得者裏打起黃鶯兒倦臥松陰任放憨秦地不收漢地不管山果
0176c06: 瑣碎罹其前殘月曉風楊柳岸也勝秋露滴芙蕖描也描不成畫也畫不就前
0176c07: 三三與後三三放去從容收來自在一切聖凡不敢正眼覷著。
0176c08: 雲巖埽地雲巖埽地次道吾云太區區生巖云須知有不區區者吾云有第二月
0176c09: 也巖提起埽帚云者箇是第幾月吾便休去。
0176c10: 伯氏吹壎仲氏篪昆侖起舞醉後郎當愁殺人太平有象樂怡怡
0176c11: 千場隊舞繡麒麟玉郎衫袖闊鄭老帽簷高偏中歸正明功用兒孫得力室內不知
0176c12: 虎尾虎頭一並收不忝藥山克肖兒肯諾不得全退己讓人一箭落雙雕。
0176c13: 巖頭拜喝巖頭到德山跨門便問是凡是聖山便喝頭禮拜洞山聞云若不是公大難
0176c14: 承當頭云洞山老漢不識好惡我當時一手抬一手捺。
0176c15: 枉山老低聲低聲鬧市裏草頭七縱八橫來也何徑庭推不前約不後豈是法爾如然
0176c16: 按下千丈雲頭劄雷公浩太雨點全無度出一聲清磬聾人爭得聞天
0176c17: 不蓋地不載大唐天子臨朝珠回玉轉象蹋師呻枯木老僧出定眉橫
0176c18: 鼻直長長看不盡橫看成嶺側成峰得恁麼丰采直得無盡莊嚴七又宜
0176c19: 兮八又稱遍界沒遮闌借白雲為蓋流水作琴知麼。
0176c20: 魯祖面壁魯祖見僧來便面壁南泉聞云我尋常向他道空劫已己前承當佛未出世時會
0176c21: 取尚不得一箇半箇他恁麼驢年去。
0176c22: 虎以蛇申好菩薩人中來汝也不妨靈利豹以蝟止好菩薩羊中來百城煙水渺無
0176c23: 蹤三緘其口兮超然吐辭若雷一微塵裏轉大法輪一線旁通兮已己
0176c24: 矣攃下縵天網子著甚死急龜喪命由殼靈拈卻自己分上底且安放華藏界中樹
0176c25: 保年以材鄙幸哉值君子聲色不持園林風度兮臺榭飄香填溝
0176c26: 塞壑松林月冷霜咸遠長空雲淨兮寒潭清泚物外塵勞一闊坐斷大眾要覓
0176c27: 龍光起止麼迎之不見其首隨之不得其後咄。
0176c28: 雪峰看蛇雪峰示眾云南山有一條鱉鼻蛇汝等諸人切須好看長慶云今日堂中大有
0176c29: 人喪身失命僧舉似玄沙沙云須是稜兄始得然雖如此我即不恁麼僧云和尚作麼生沙云
0176c30: 用南山作麼雲門以拄杖撩向峰面前作拍勢。
0177a01: 柔能克剛春至百花開因時值宜智能服勇平地上打箇跳靜處薩婆訶直
0177a02: 下翻身全大用露捩轉了也空手把鉏頭雲門手裏返魂香不勞拈出
0177a03: 近日功令森嚴不許搶行奪市死蛇不妨活處弄舉者先犯向須左之右之活處
0177a04: 弄傷鋒犯手田雞不跳草不動因汝置得莫眼花蝴蜨生枯椿誰羨彼六
0177a05: 出六奇終不向他腳下重書草本張韓流亞不尚渠七擒七縱含元殿裏不問
0177a06: 長安還我金剛王來今朝且舉問諸人雪上加霜遍教上樹去幾箇惺惺
0177a07: 識癢痛土曠人稀何必徹困如此。
0177a08: 鹽官犀扇鹽官一日喚侍者與我過犀牛扇子來者云扇子破也官云扇子既破還我犀
0177a09: 牛兒來者無對投子云不辭將出恐頭角不全石霜云若還和尚則無也資福畫一圓相於中
0177a10: 書一牛字保福云和尚年尊別請人好。
0177a11: 犀牛兒索一箇腦後金錘如麟無角似虎有角舉處甚分明成群爭向窗
0177a12: 櫺過方以類聚龜負出來喪性命於赤字繩頭在我謾咆哮看取令行時三玄戈
0177a13: 甲萬里神光且去磨房輪日磨令不虛行只饒臨濟德山到此吞聲有分。
0177a14: 仰山指雪仰山指雪師子云還有過得此色者麼雲門云當時便與推倒雪竇云只解推
0177a15: 倒不解扶起。
0177a16: 過得此色用過作甚麼可青可黃無可不可雲門是你同參處處全真爭奈腳下
0177a17: 泥深三尺今日冷似昨日凍殺也未臘盡看春回事妥何如意妥一句
0177a18: 截流萬機寢削門前大道絕人蹤知者能有幾不得蹋著屋裏揚州看
0177a19: 婀娜自古至今罕有人恁麼賺殺人報君知言猶在耳休顛簸大小龍光卻來泥裏
0177a20: 洗土塊擊著便休只恐輪錘不到何勞瑣瑣向你道甚麼東風解凍
0177a21: 兮斗柄指寅三尺杖子攪黃河白雲重重紅日杲杲孟春猶寒兮烏龜
0177a22: 向火牛頭沒馬面回兩頭三面惱亂春風卒未休。
0177a23: 法眼指簾法眼以手指簾時有二僧同去卷簾法眼云一得一失。
0177a24: 龍蛇相半緇素自分明看過了打凡聖一宦棒頭喝下總按過收下了也樞
0177a25: 機未動放一線道許你有箇轉身處作者前知汝但舉心塵勞先起鳧鶴也
0177a26: 寧嫌長短自領出去逢人但恁麼舉鵬鳩也各自委蛇不勞蛇足留眼看山
0177a27: 寒翠中無柰虛空釘橛疑住許多人智者知疏袖中掇出須彌一等
0177a28: 是箇毒氣碎也碎也巨靈神力任撼退後著無你做手腳分摩醯正眼從
0177a29: 窺且過者邊立三生六十劫夢見也未五九嚴威銷盡明朝更有新條在那裏得者消
0177a30: 息春風又上寒枝露也露也是處百花香觸著磕著通身紅襴。
0177b01: 護國三僧問護國鶴立枯松時如何國云地下底一場僧云滴水滴凍時如何國
0177b02: 云日出後一場僧云會昌沙汰時護法善神向甚麼處去也國云三門頭兩箇一場。
0177b03: 一顆無文如斗印點畫甚分明師形象鈕年來洗刷甚精奇費許
0177b04: 多氣力作麼本無塵垢今朝不惜輕拈出因時值宜逢貴即賤遇賤即貴印破
0177b05: 虛空水與泥總不恁麼時又如何印破了也還知二老落處麼。
0177b06: 風穴鐵牛風穴在郢州衙內上堂云祖師心印狀似鐵牛之機去即印住住即印破只如
0177b07: 不去不住印即是不印即是時有盧陂長老出問某甲有鐵牛之機請師不搭印穴云慣釣鰻
0177b08: 鯢澂巨浸卻嗟龜步輾沙泥陂佇思穴喝云長老何不進語陂擬議穴打一拂子云還記得話
0177b09: 頭麼試舉看陂擬開口穴又打一拂子牧主云佛法與王法一般穴云見箇甚麼牧云當斷不
0177b10: 斷反招其亂穴便下座。
0177b11: 郢州衙內此處最吉祥何異菩提樹下禍出私門口含霜是汝招得靜處薩婆訶
0177b12: 三令既申神鬼泣舉處全真精明神武千聖齊立下風萬騎倒戈日月
0177b13: 昏把斷要津脫得去方稱好手風馳雨驟疾霜寒十四州電走雷奔足蹋風火
0177b14: 輪手揮金剛杵抑揚縱奪誰敢嬰其鋒左之右之朕跡不存利劍斫虛空水中書
0177b15: 字塞北安南收拾下風行草偃且待須臾自能證知軍威嚴肅看旂
0177b16: 旛繁興無盡諸身雲花枝搖曳春風裏還見風穴麼。
0177b17: 大惰劫火僧問大惰劫火洞然大千俱壞未審者箇壞不壞惰云壞僧云恁麼則隨他去
0177b18: 也惰云隨他去僧又問龍濟濟云不壞僧云為甚不壞濟云為同大千。
0177b19: 壞不壞兩口無一舌錯下名言脫體無依絕蔕芥去住隨宜消搖自適就
0177b20: 路歸家猶涉程徐行蹋斷流水聲底且過者邊立泥他言句愈澎湃
0177b21: 三生六十劫何能剿絕會不會第二棒打人不痛直下分明休自昧下坡
0177b22: 不走快便難逢一片白雲谷口橫百匝千重迎之不見其首數聲清磬是
0177b23: 非外七花八裂夜來何處火燒出古人墳。
0177b24: 雲門露柱雲門垂語云古佛與露柱相交是第幾機眾無語自代云南山起雲北山下雨。
0177b25: 四棱著地功不浪施黃河頭上瀉將過來言詮理備擁萬卷圖書坐一林風月自
0177b26: 賣身也舍己從人訝郎當作甚麼賺殺一船人乘悲願也轉功就
0177b27: 位能放亦能收將勤補拙玉產荊山兮絕瑕絕玼冷地裏有人覷破終不和
0177b28: 沙賣與人名題鴈塔兮出類拔萃驀鼻曳將回且問你長安近日有何消息古
0177b29: 佛露柱兩無依謝荅話長長看不盡相逢狹路難回避闌願便掌。
0177b30: 仰山心境仰山問僧甚處人僧云幽州山云汝思彼中麼僧云常思山云能思是心所思
0177c01: 是境彼中山河大地樓臺殿閣人畜等物返思思底心還有許多般麼僧云某甲到者裏總不
0177c02: 見有山云信位即是人位未是僧云和尚莫別有指示山云別有別無即不中據汝見處只得
0177c03: 一玄得坐披衣向後自看。
0177c04: 驪龍玩珠一回出手一回奇特殺新鮮塞鴈呼奴唱出故園春歸去來歸去來
0177c05: 神情落落果然氣宇如王步武于于師行象蹤蹋殺天下人分野色於
0177c06: 橋畔含元殿裏不問長安莫被境瞞好折瓊玉於天衢一日看遍上林花未到者
0177c07: 不妨奇特鉗口結舌兮胸中礙膺情知向黑山鬼窟裏吐氣猶難訶佛罵
0177c08: 祖兮肘下靈符家無白澤圖山鬼伎倆露柱鐙籠笑點頭。
0177c09: 三聖金鱗三聖問雪峰透網金鱗未審以何為食峰云待汝出網來向汝道聖云一千五
0177c10: 百人善知識話頭也不識峰云老僧住持事繁。
0177c11: 透網金鱗五百年一間生霜露果熟洋洋自得東南西北一家風隨處乾坤一
0177c12: 任遨遊溟海北委蛇委蛇霽月光風菰米菠蔆信意餐家常茶飯光明
0177c13: 生齒牙何須仰面求人食特來者裏捋虎須黃檗樹下有甚蜜果蝦蟆臠
0177c14: 驀口塞大人作略不怕噎殺者廝看取轉身吐氣破浪翻身在頃刻陶家在蟄
0177c15: 之投放一線道燒尾霹靂相繼來撥轉風頭雷聲浩大雨點全無龍門萬仞
0177c16: 看輕陟善始善終頭正尾正甘願從此遍乾坤翠色滿林梢見者清涼三
0177c17: 草二木咸被德爭如高臥白雲目視霄漢從渠露香和月落紛紛。
0177c18: 風穴一塵風穴垂語云若立一塵家國興盛不立一塵家國喪亡。
0177c19: 道人念不挂滄桑韻高一世鑒明則塵垢不止說甚興盛與喪亡
0177c20: 眾空四海平生活討無窖子春筍蕨芽隨分足消得恁麼幅巾椹衣面驂風驂確
0177c21: 緩揮白羽聽松篁坐一林風月擁萬卷圖書飲哉弄雲命酌相娛擇且道與之較多少。
0177c22: 洛浦伏膺洛浦參夾山不禮拜當面而立山云雞栖鳳巢非其同類出去浦云自遠趨風
0177c23: 乞師一接山云目前無闍黎此間無老僧浦便喝山云住住且莫草草匆匆雲月是同谿山各
0177c24: 異截斷天下人舌頭即不無爭教無舌人解語浦無語山便打浦從此伏膺。
0177c25: 聖箭一隻出濟北全火抵候只恐未到金剛百煉寒威凜凜褫人魂
0177c26: 拗折了也爝火螢光無端誤入伏龍計欺敵者亡全身在裏許撲落機前
0177c27: 驚杜門聖箭何在從來疑著者漢將錯就錯兮深入虎穴險見機而作第
0177c28: 二番敗闕以楔出楔兮碎卻重藩放去收來末後太險離鉤言離鉤
0177c29: 言速道速道一味葫蘆提模子脫來是幾番中九下七惑亂許多人當日
0177c30: 華亭猶此日草本直頭拈出誰敢論疏親瓣香盂水可酬恩笑中打箇
0178a01: 筋斗三十年後此話大行一干親得。
0178a02: 馬師不安馬大師不安院主問和尚近日尊候如何大師云日面佛月面佛。
0178a03: 宏才詡詡至理一言轉凡成聖還有領話底麼暉今曜古黃金失色盡大地草木叢
0178a04: 林悉皆起舞有象兮以明鑑拋出大家知總不恁麼來時如何破也破也無私
0178a05: 兮惟德輔不勞贊歎從教大地山河語君不見聽取葛藤咄師子吼時
0178a06: 百獸潛萬里無雲纖塵不立聖人作而萬物睹瞻之仰之無不欣樂誠哉。
0178a07: 溈山業識溈山問仰山忽有人問一切眾生但有業識茫茫無本可據子作麼生驗仰云
0178a08: 若有僧來即召云某甲僧回首乃云是甚麼待伊擬議向道非惟業識茫茫亦乃無本可據溈
0178a09: 云善哉。
0178a10: 高縣秦鏡驗當人瓦礫不勞拈出兩重公案業識茫茫無本據忒殺
0178a11: 滅人身價朝眼青莫眼白眾生顛倒迷己逐物百丈雲菴是一流黨理不黨情有牽伴
0178a12: 底癩兒三臺舞罷拖鐵鋸大似毀亦似贊分付不著人貓兒尾上繫榴椎。
0178a13: 臨濟真人臨濟示眾云有一無位真人常在汝等面門出入初心未證據者看看時有僧
0178a14: 問如何是無位真人濟下禪床擒住僧擬議濟拓開云無位真人是甚乾屎橛。
0178a15: 至理皇皇句後聲前子細看大還熠熠豈是一日煉就功包天地鑪轉凡
0178a16: 成聖兮片言領取鉤頭意咄起死回生兮一粒莫認定盤星隨後便掌
0178a17: 靈山曾放眉間光閃得好一室嚴冷如虎方吼百萬人天覷不及
0178a18: 瞎無位真人走入魚行酒肆去也累彼逸多問曼殊漏洩春光打葛藤須還此老
0178a19: 良久云者一句卻不向汝道不得塗污人面孔特殺道了也縮卻舌頭。
0178a20: 趙州洗缽僧問趙州學人乍入叢林乞師指示州云喫粥也未僧云喫了州云洗缽盂去。
0178a21: 蕭蕭清磬出疏林穿過髑髏了也祖師無秘語解帶峰頭獨箇吟
0178a22: 萬象昭回碧一天而電收底事不勞重注腳矢上加尖忉怛雪白必汙花馨必委缽
0178a23: 盂裝柄冷雲侵後代兒孫豎毛呵手吾不知此生之焉及聊浮沈任運以倘佯拶。
0178a24: 雲門白黑雲門問乾峰請師荅話峰云到老僧也未門云恁麼則某甲在遲也峰云恁麼
0178a25: 那恁麼那門云將謂侯白更有侯黑。
0178a26: 霜天皓月層落落影團團纖塵不立靜夜鐘聲聞麼只得耳聾三日脫體風流照
0178a27: 寒潭而光光相映萬象森羅盡失蹤如無邊春透塵透海傳空谷而隱
0178a28: 隱鯨鳴滿眼滿耳更疑何處不是鼓曾皙之寶瑟落草了也千古動悲風吹
0178a29: 子晉之鸞笙大好一場曲調七正之節六合之和發奇音也蕭郎退步
0178a30: 山河大地悉皆起舞撝妙指也伯牙吞聲山僧手舞足蹈蓋師矌之清角也。
0178b01: 洛浦臨終洛浦臨終示眾云今有一事問汝諸人者箇若是即頭上安頭若不是即斬頭
0178b02: 覓活首座云青山常舉足白日不挑鐙浦云是甚麼時節作者箇說話時彥從上座出云去此
0178b03: 二塗請師不問浦云未在更道從云某甲道不盡浦云我不管你道盡道不盡從云某甲無侍
0178b04: 者祇對和尚至晚喚從上座你今日祇對甚有來由合體得先師道目前無法意在目前不是
0178b05: 目前法非耳目之所到那句是賓那句是主若檢得出分付缽袋子從云不會浦云汝合會從
0178b06: 云實不會浦喝云苦哉苦哉僧問和尚尊意如何浦云慈舟不櫂清波上劍峽徒勞放木鵝。
0178b07: 峨嵋山月半輪秋不露影土曠人稀大地黑漫漫影入平羌江水流
0178b08: 為甚麼把不住全無一點氣息夜發清谿向三峽直得火星迸散盡大地吐氣猶難
0178b09: 思君不見下渝州一把柳絲收不得和煙搭在玉闌干何曾放下。
0178b10: 南陽淨缾僧問南陽忠國師如何是本身盧舍那忠云與老僧過淨缾來僧移淨缾至忠
0178b11: 云安舊處著僧安畢理前問忠云古佛過去久矣。
0178b12: 脫略形骸從不向鬼家作活萬有不能羈不假安排與長即長與短即短寂滅難思
0178b13: 議清風兩袖眼底俗塵消過也明月一齋鶯花無語雞犬自恬凝眸千
0178b14: 里擬著思惟遠之遠矣好與驀頭一蹋回首天涯落七落八了也石火電光猶遲八刻郎
0178b15: 當孟八理無曲斷正好脫下衲衣痛與一頓直下活薶者伎死漢薶卻千箇萬箇有甚
0178b16: 麼過直是辜負他忠國師莫有全身擔荷底麼蒼天蒼天。
0178b17: 羅山起滅羅山問巖頭起滅不停時如何頭咄云是誰起滅。
0178b18: 咄者草裏漢晴空霹靂盡大地山川草木悉為三段還要棒喫麼據令而行
0178b19: 車馳馬驟天下衲僧沒奈何脫下貼肉衫子只恐脫不下脫得下一切聖凡沒奈伊何
0178b20: 躍過透頂洪波全身沒卻一蓑煙雨下滄洲呵千古英風合當辨的須知談
0178b21: 笑定干戈東西十萬南北八千疾不勞彈指。
0178b22: 興陽妙翅僧問興陽剖和尚娑竭出海乾坤靜覿面相呈事若何陽云妙翅鳥王當宇宙
0178b23: 箇中誰是出頭人僧云忽遇出頭時又作麼生陽云水鶻捉鳩君不覺御樓前驗始知真僧云
0178b24: 恁麼則叉手當胸退身三步陽云須彌座下烏龜子莫待重教點額痕。
0178b25: 總群僚道參文殊德侔慈氏持萬姓建功立德肩摩五天號詔明威好事
0178b26: 大家知亦得仁矣擊鼓宣令道甚麼莫是半偈義麼合取口何勞中轂一推
0178b27: 人天眾前不得寐語此猶是功勳邊事豈用阿衡三聘空劫已己前不勞彈指猶未是轉
0178b28: 位就功神武不殺兮自然德服遐荒須彌南畔卷盡五千四十八猶未是
0178b29: 功位齊施兆民是賴兮端的一人有慶無為而化垂拱而治八荒猶未是功
0178b30: 位俱隱錯錯。
0178c01: 覺經四節圓覺經云居一切時不起妄念於諸妄心亦不息滅住妄想境不加了知於無
0178c02: 了知不辨真實。
0178c03: 哆哆道甚麼憐兒不覺醒忉忉怛怛特殺老婆心是何言歟冰刃徐
0178c04: 行一條拄杖兩人扶屠門大嚼特地一場愁養子之緣聖凡情盡了無
0178c05: 依鴟吻相對終日無言教誰領話渾沌之竅不勞鑿事無一向爭奈腦後金錘何
0178c06: 不勞鑿望空啟告大用臨機看殺活賴有末後句一句截流萬機寢削咄。
0178c07: 德山學畢德山圓明大師示眾云及盡去也直得三世諸佛口挂壁上猶有一人呵呵大
0178c08: 笑若識此人參學事畢。
0178c09: 休惜取眉毛白雲影裏招手著甚來由罪過罪過昨日寒風起今朝刮地霜傷鋒犯
0178c10: 手時節不相饒不為分外以玉博鋀日中弄影換手椎胸渾身草裏輥永夜迢
0178c11: 迢龍睡穩乾坤一草廬朝眼青暮眼白徒勞犗餌在鉤頭不一摑還知
0178c12: 德山老漢失利麼幽州猶自可最苦是江南。
0178c13: 趙州柏樹僧問趙州如何是祖師西來意州云庭前柏樹子。
0178c14: 根盤大地古塚露枯骨東西十萬南北八千榦聳雲霄不露頂突出難辨大地沒
0178c15: 遮闌枝橫虯蠼春山含翠春水碧漪葉舞蕭韶雨滴空庭砧敲寒夜天人之
0178c16: 幟一任瞻之仰之釋梵之標切忌一狀領過潑天潮潑天潮不是等閒看取
0178c17: 傾湫倒岳協和萬竅韻刁調苔滑非闌雨松鳴不敢風分明聽取殷殷聲撼
0178c18: 兮半天風雨塞卻汝耳千聖不能窺測團團月映兮遍地星杓穿過
0178c19: 髑髏花說無邊春月落後一場。
0178c20: 摩經不二維摩詰問文殊師利何等是菩薩入不二法門文殊云如我意者於一切法無
0178c21: 言無說無示無識離諸問荅是為入不二法門於是文殊師利問維摩詰我等各自說己仁者
0178c22: 當說何等是為菩薩入不二法門。
0178c23: 成群作隊不相應戴角擎頭奔百川而地喘問疾毗邪舌浪騰傾湫
0178c24: 倒岳坐中金玉鏘然義海蹋翻須到底山斷疑無路溪回別有村失見山行
0178c25: 盡更還登又一層進步猶難甚麼處見文殊微雨怯塵兮千峰積翠
0178c26: 撞斷眉毛露拶出虛空髓春風送暖兮萬壑消冰七花八裂流水一溪聲未已己
0178c27: 默然也其聲若雷自繩繩狼藉不少而今滿地看葛藤土曠人稀截斷
0178c28: 天下人舌頭咦。
0178c29: 洞山供真洞山供雲巖真次遂舉前邈真話有僧問雲巖道只者是意旨如何山云我當
0178c30: 時幾錯會先師意僧云未審巖還知有也無山云若不知有爭解恁麼道若知有爭肯恁麼道。
0179a01: 爭解恁麼道兩重公案笑殺人笑殺人換卻頭兮轉卻腦長一點不
0179a02: 得一手抬一手捺爭肯恁麼道第二棒打人不痛疑住許多人苔荒三徑迷
0179a03: 秋草頭上漫漫腳下漫漫露香和月滴芙蕖機梭綿密示箴規渾侖擘不破洎
0179a04: 合打破蔡州兼帶縱橫明白皁阿勞癩馬繫枯樁月圓當戶兮
0179a05: 夜色朣朣放一線道可謂是箇時節日出連山兮晴空杲杲東西南北
0179a06: 一家風明珠在掌。
0179a07: 雪峰甚麼雪峰住菴時有兩僧來禮拜峰見來以手拓菴門放身出云是甚麼僧亦云是
0179a08: 甚麼峰低頭歸菴僧後到巖頭頭問甚麼處來僧云嶺南來頭云曾到雪峰麼僧云曾到頭云
0179a09: 有何言句僧舉前話頭云他道甚麼僧云他無語低頭歸菴頭云噫我當初悔不向他道末後
0179a10: 句若向他道天下人不奈雪老何僧至夏末再舉前話請益頭云何不早問僧云未敢輕易頭
0179a11: 云雪峰與我同條生不與我同條死要識末後句只者是。
0179a12: 同生同死刺腦入膠盆合當辨的供狀一紙醉後郎當口含霜氣交噎力挽
0179a13: 九牛之車花劈了也如我按指海印發光幟豎三軍之壘點紅旂閃灼戰士臥
0179a14: 龍沙下重圍也象犀黃頭碧眼虎驟龍驤卻勁敵也虎兕七縱八橫七花
0179a15: 八裂末後句高聲道將來只者是龍頭蛇尾將謂有多少奇特三十山藤
0179a16: 合到你說甚三十拄杖未到折在朝打三千暮打八百不為分外何故不合將屠龍手去弄死蛇。
0179a17: 法眼船陸法眼問覺上座船來陸來覺云船來眼云船在甚麼處覺云船在河裏覺退後
0179a18: 眼問旁僧你道適來者僧具眼不具眼。
0179a19: 不勞彈指土上更加泥落七落八了也樓閣門開已己在言前你擬挨身而入便夾
0179a20: 折汝脛歷四時而成歲不煩贊歎此是黔雷功用得酒趣持空桮但識
0179a21: 琴巾旨何須絃上音萬頃煙波無限意只許老胡知郎當衫袖笛聲柳岸
0179a22: 韻悠哉領須知遠煙浪別有釣魚人。
0179a23: 曹山法身曹山問德上座佛真法身猶若虛空應物見形如水中月作麼生說箇應底道
0179a24: 理德云如驢覷井山云道則特殺道只道得八成德云和尚又作麼生山云如井覷驢。
0179a25: 空可空疑則別參碎也碎也月可月圓時一任圓尖時一任尖山僧從來不眼花寥
0179a26: 廓無方盡思共度量亦復不能知咄不勞彈指明察毫髮照破髑髏還見輿薪麼錯
0179a27: 下名言一曲無絃琴不落今時寶王殿上絕知音清音非指發龍吟霧起
0179a28: 虎嘯風生而今買石得雲饒小出大遇還我元本契書來縹緲青山看
0179a29: 出沒高著眼紅霞穿碧落白日繞須彌。
0179a30: 黃檗糟黃檗示眾云汝等諸人盡是酒糟漢恁麼行腳何處有今日還知大唐國裏
0179b01: 無禰師麼時有僧出云只如諸方匡徒領眾又作麼生檗云不道無禪只是無師。
0179b02: 老胡不到支那國早是葛藤滿地掬水月在手那箇男兒不丈夫
0179b03: 隨緣放曠也勝秋露滴芙蓉及至少林分皮髓轉見不堪平地骨堆攃土眯人眼
0179b04: 而令大地盡支吾影響之流源清流濁根茂枝枯柯亭之竹試點出來看如
0179b05: 虎之缺嶧山之梧猶欠一斲在如馬之馵一樹之果初三十一中九下七一
0179b06: 本之蘆不得一句言訖黃檗老下坡不走快便難逢何其迂言中有響平空
0179b07: 裝柄向缽盂殺人刀活人劍醍醐鴆血一時拈出具眼衲僧仔細檢點。
0179b08: 雲巖大悲雲巖問道吾大悲菩薩用許多手眼作甚麼吾云如人夜半背手摸枕子巖云
0179b09: 我會也吾云汝作麼生會巖云遍身是手眼吾云道即太殺道只道得八成巖云師兄作麼生
0179b10: 吾云通身是手眼。
0179b11: 背手枕子金銀刮財腦後輪推七穿八穴萬象齊合掌其誰之子
0179b12: 象帝先莫亂指注從來共住不知名馮虛御風如電掣按下雲頭有則公案
0179b13: 與伊酌議遍身是又說通身兩口無一舌有甚共語分舉似人前笑殺
0179b14: 人口合也未更笑三十年但使塵中能作主第二番指注一任烏啼花落日往月
0179b15: 來須知化外自來賓總與按過飯罷濃煎茶喫了池邊坐石數游魚。
0179b16: 雪峰飯頭雪峰在德山作飯頭一日飯遲山托缽至法堂峰云者老漢鐘未鳴鼓未響托
0179b17: 缽向甚麼處去山便歸方丈峰舉似巖頭頭云大小德山不會末後句山聞令侍者喚巖頭問
0179b18: 汝不肯老僧那頭密啟其意山乃休去至明日陞堂果與尋常不同頭撫掌笑曰且喜老漢會
0179b19: 末後句他後天下人不奈伊何雖然也只得三年活。
0179b20: 末後句是甚熱碗鳴聲眾生苦蒼天蒼天更有苦眾生成群作隊花斑
0179b21: 虎大似毀亦似贊今日大有人喪身失命一朝失足陷阱中赤眼撞著火柴頭威
0179b22: 猛何在吾深為汝惜五五依然二十五老吏斷獄款案甚分明你道德山父子還甘麼。
0179b23: 密師白兔密師伯與洞山行次見白兔子面前走過密云俊哉山云作麼生密云如白衣
0179b24: 拜相山云老老大大作者箇語話密云你又作麼生山云積代簪纓暫時落薄。
0179b25: 中流失船看汝作略切忌腳慌手亂一壺千金何如情知你放不下鈍漢倚門靠戶
0179b26: 有甚了期梭蟄陶宅脫珍著垢蝦蟆蚯蚓一任卜度豈慕蹄涔他家自有通天作用
0179b27: 止宿草菴惟客作飢逢王膳駕與蒼龍不解騎天街獨步每長吟
0179b28: 瀟灑出塵月下披雲嘯一聲他鄉零碎連宵雨特地一場愁棲遲偃仰滴破
0179b29: 思歸客子心覓之不可得我正要滴破了的向上體取。
0179b30: 嚴陽一物嚴陽尊者問趙州一物不將來時如何州云放下著嚴云一物不將來放下箇
0179c01: 甚麼州云恁麼則擔取去。
0179c02: 下坡不走更一推腦後金錘黃河頭上瀉將過來直使鐵山當下摧
0179c03: 冰消瓦解拈卻眼上眉毛百尺竿頭進步客誰是其人掩卷高眠客去一聲殿角風甌
0179c04: 肯從爐畔撥寒灰相打饒你潑水相罵饒你接觜只是不得動著是甚麼破沙盆。
0179c05: 剛經輕賤金剛經云若為人輕賤是人先世罪業應墮惡道以今世人輕賤故先世罪業
0179c06: 則為消滅。
0179c07: 膠柱調絃阿誰恁麼恰好痛與一頓情生智隔過也過也且拋在紅燄爐中看你
0179c08: 若無心我便休千差坐斷凡聖不立俊哉五湖煙景有誰爭鴟吻咬著佛
0179c09: 殿脊一千年覓起處不得好箇消息報君知蹋薩阿勞休蹙額阿誰打你鷂子死無
0179c10: 智疑悔則為永失乞兒拾得輪王冊眼目定動拈卻大地山河來向女道洎合錯下
0179c11: 註腳。
0179c12: 青林死蛇僧問青林學人徑往時如何林云死蛇當大路勸子莫當頭僧云當頭時如何
0179c13: 林云喪子命根僧云不當頭時如何林云亦無回避處僧云正恁麼時如何林云失卻也僧云
0179c14: 末審向甚麼處去也林云草深無覓處僧云和尚也須隄防始得林附掌云一等是箇毒氣。
0179c15: 掇出膠盆子秦庭寶鏡萬象森羅齊舉首眼目休定動阿誰領話猶向影響
0179c16: 中頭出頭沒全體在其中咄掀翻了也汝還求出麼瞎漢用出作甚麼猶自相
0179c17: 鼓弄也須有箇分曉始得捏卻鼻頭汝試跳看竹實收來好攃揚可惜許費
0179c18: 卻多少鹽醬者僧恐是丹山鳳切忌認奴作郎錯錯使碎自己心。
0179c19: 鐵磨牸牛劉鐵磨到溈山山云老牸牛汝來也磨云來日臺山大會齋和尚還去麼山放
0179c20: 身臥磨便出去。
0179c21: 收放雙雙看作家穿卻時流鼻孔白練套紅錦索秋江孤鶩共落霞
0179c22: 換卻諸人眼睛者裏一色不立說甚麼南山雲北山雨座中一望情無限塞卻衲子
0179c23: 咽喉牛頭出馬面回無可不可霜葉紅於二月花碎卻聖凡頂大阿鋒金剛劍萬里
0179c24: 神光能放亦能收。
0179c25: 乾峰一畫僧問乾峰十方薄伽梵一路涅槃門未審路頭在甚麼處峰以拄杖畫一畫云
0179c26: 在者裏僧舉問雲門門云扇子跳上三十三天築著帝釋鼻孔東海鯉魚打一棒雨似盆傾
0179c27: 會麼會麼。
0179c28: 乾峰嚼飯喂嬰兒山花開似錦澗水湛如藍高著眼雲門把手更與
0179c29: 杖始隨芳草去又逐落花回高著眼人言郭象注莊子林花埽更落徑草蹋還生
0179c30: 高著眼誰知莊子注郭象曲徑通幽處禪房花木深高著眼。
0180a01: 米胡悟不米胡令僧問仰山今時人還假悟不山云悟即不無爭奈落第二頭何僧回舉
0180a02: 似胡胡深肯之。
0180a03: 悟即不無落二頭功令森嚴不得搶行奪市仰山機用越常流非驢
0180a04: 所堪消得龍王多少風遙天碧落雙行篆又恁麼去也驀鼻曳將回夾岸蘆
0180a05: 花一色秋朕跡不存江水流日夜戰國謀臣多固寵尊王賤霸私竊名位
0180a06: 者悉化為冷風飛塵羲皇上士賤封侯清泉可以濯足塊石可以枕頭松風水
0180a07: 月隨清儉長長看不盡一色不立洗耳溪邊謾飲牛誠哉是言也山僧何
0180a08: 敢措辭。
0180a09: 趙州問死趙州問投子大死底人卻活時如何子云不許夜行投明須到。
0180a10: 不許夜行投曉到就身打劫借婆被子拜婆年落他岐路涉言詮
0180a11: 并卻咽喉脣吻笑倒露柱鐙籠晝長人靜無餘事歸去來辭高聲讀一遍高枕
0180a12: 北窗一覺眠青山入座忘言江月照松風吹。
0180a13: 子昭承嗣子昭首座問法眼和尚開堂承嗣何人眼云地藏昭云太孤負長慶先師眼云
0180a14: 某甲不會長慶一轉語昭云何不問眼云萬象之中獨露身意作麼生昭乃豎起拂子眼云此
0180a15: 是長慶處學得底首座分上作麼生昭無語眼云只如萬象之中獨露身是撥萬象不撥萬象
0180a16: 昭云不撥眼云兩箇參隨左右皆云撥萬象眼云萬象之中獨露身○子昭僧寶傳作子方。
0180a17: 欺敵者亡胔修羅方瞋諸天正樂料事者敗何其不知量也若殆為人菑夫道
0180a18: 殊半滿惟證乃知我終不向二乘人說機分纖介者箇事如金鍼撥翳咄葛藤看
0180a19: 他酬對亦輕便長連床上學來底有甚麼用及徵姓字全不解不消
0180a20: 一拶倒戈卸甲了也按過也重懲戒雪上加霜前箭猶輕後箭深返景深林
0180a21: 明月來撥開向上一竅千聖齊立下風天然一幅輞川畫眼見如盲口說如啞。
0180a22: 首山新婦僧問首山如何是佛山云新婦騎驢阿家牽。
0180a23: 虢國夫人承主恩露生在帝王家言說不能盡平明騎馬入宮門
0180a24: 露那復有尊貴贊歎不能窮卻嫌脂粉汙顏色露自應著珠玉描也描不成澹
0180a25: 埽蛾眉朝至尊露顧鑒何驚異畫也畫不就還會麼打鼓普請看。
0180a26: 九峰頭尾僧問九峰如何是頭峰云開眼不覺曉僧云如何是尾峰云不坐萬年床僧云
0180a27: 有頭無尾時如何峰云終是不貴僧云有尾無頭時如何峰云雖飽無力僧云直得頭尾相稱
0180a28: 時如何峰云兒孫得力室內不知。
0180a29: 青鐙黃卷拈了也更參三十年三墳五典及盡也未不可坐在死水裏沒頭浸殺
0180a30: 功成百鍊之鑪利器試撝虛空看百雜碎妙出千錢之選山形拄杖子鋸
0180b01: 解稱錘鳥跡龜文蹋薩阿勞半秦書半漢字龍章鳳篆印破面門了也全明全暗
0180b02: 了無向背八字打開橫成嶺側成峰隨機展演總不恁麼時如何左之右之烜
0180b03: 赫陽鳥蜀犬哮也怪他不得左顧千生桂輪孤朗吳牛喘對冰蟲不
0180b04: 可語夏日右顧萬劫廓落太空兮無欠無餘十分月滿萬國春同光逾牟
0180b05: 尼兮隨隱隨顯黑月則隱白月則見少賣弄。
0180b06: 嚴經智慧華嚴經云我今普見一切眾生具有如來智慧德相但以妄想執著而不證得。
0180b07: 乾一兌二全機恁麼來索鹽奉馬離三震四更聽葛藤遍界不能藏西伯
0180b08: 加之象明演出一代時教仲尼以之辭繫是甚缽羅孃理極言詮
0180b09: 兩口無一舌添足畫蛇道隆德替不勞贊歎非心所測變化升沈看微細
0180b10: 千聖莫能窺測十地望巖震驚薦取庖羲未畫時舌頭不出口擬欲翻款結案眾
0180b11: 生眉目何乖戾早晨喫白粥到晚仍覺飢還識箸底鬼麼。
0180b12: 夾山撝劍僧問夾山撥塵見佛時如何山云直須撝劍若不撝劍漁父棲巢僧又問石霜
0180b13: 霜云渠無國土何處逢渠僧回舉似夾山山上堂云門庭施設不如老僧入理深談猶較石霜
0180b14: 百步。
0180b15: 手提一劍靜風煙我國宴然苕帚柄時流公榦佇看勳名勒燕然
0180b16: 落得一場好笑虛聲滿大唐野老不知黃屋貴眼空一世朝蹋萬峰青暮看孤輪白
0180b17: 日高三丈正安眠萬有不能羈臥藤蘿下塊石枕頭俊哉堪與石霜為伍咄。
0180b18: 南泉白羖南泉示眾云三世諸佛不知有貍奴白羖卻知有。
0180b19: 巍巍堂堂不坐空王殿胡張三黑李四剿剿絕絕和泥合水了也何曾得剿絕
0180b20: 心佛眾生一並抹卻驢事馬事乾屎橛氣炙諸方三無差別試點出看白雲萬里
0180b21: 灼然道著頭角生三生六十劫口是禍門平空摹擬驢腰折今日
0180b22: 不得閒打你影響之流春風括底沒遮闌牛頭沒馬面回作家作家收深院
0180b23: 梨花飛玉屑露也露也帶累許多人眼見如盲口說如啞。
0180b24: 進山問性進山主問脩山主云明知生不生性為甚麼為生之所留脩云筍畢竟成竹去
0180b25: 如今作篾使還得麼進云汝向後自悟去在脩云某甲只如此上座意旨如何進云者箇是監
0180b26: 院房那箇是典座房脩便禮拜。
0180b27: 大道寥廓迎之不見其首隨之莫得其後鳶飛魚躍渠儂得自由願觀盛作舀
0180b28: 水還他長柄杓拋出大家知大唐打鼓新羅舞借箸畫成定亂謀不費
0180b29: 些子氣力放去收來天然自在圯橋祕授黃公學果然是撥亂反正經濟箭不虛發
0180b30: 學黃公五百年一間生己在言外赤幡之下起清風孤峰頂上點頭白雲影裏
0180c01: 招手咄鷂子過新羅。
0180c02: 翠嵒眉毛翠嵒夏末示眾云一夏以來為兄弟說話看翠嵒眉毛在麼保福云作賊人心
0180c03: 虛長慶云生也雲門云關。
0180c04: 一夏來可謂不虛度九旬禁足百日安居空悵悵依然放不下為眾竭力撮將
0180c05: 沙土當場颺日中弄影醜拙自家呈只消一字也撥轉風頭須是
0180c06: 者老漢始得百雜碎何勞再三也加尖矢上也不得袖手傍觀多口阿師普
0180c07: 州人捉敗了也休輕放別有明條者裏來與一坑葬不得汙卻者片地好
0180c08: 貶向無生國裏筠袁虔吉也頭上插筆大蟲戴紙帽看過了打嘉眉果
0180c09: 閬也懷中有狀猢猻喫毛蟲上來所供是實。
0180c10: 中邑獼猴仰山問中邑如何是佛性義邑云我與你說箇譬喻如室有六窗中安一獼猴
0180c11: 外有人喚云猩猩獼猴即應如是六窗俱喚俱應仰云只如獼猴睡時又作麼生邑乃下禪床
0180c12: 把住云猩猩我與你相見。
0180c13: 佛性獼猴應六窗兩兩三三舊路行合當辨的說來譬喻我心降
0180c14: 無孔笛撞著氈扣版頓鳥棲蘆轉身一拶重相見平地上打箇跳各自守封疆浩
0180c15: 浩虛聲落朗江一人傳虛萬人傳實以耳為目底敢保驢年夢見。
0180c16: 曹山孝滿僧問曹山靈衣不挂時如何山云曹山今日孝滿僧云孝滿後如何山云曹山
0180c17: 愛顛酒。
0180c18: 曾經百戰克樓蘭一一具陳上來大功不立賞醉後琵琶馬上彈
0180c19: 好箇曲調如泣如訴如怨如慕回首月中人弄影妄想作麼演若迷頭心自狂劍
0180c20: 搖隴上電光寒順流與百生樹相觸烽火息內外安堯封禹甸四海歌謠
0180c21: 功宴麒麟帶笑看鐵券彤弓髑髏博得底十載邊臣今已己老何不
0180c22: 急流勇退喪車背後拋藥袋拌教歸去步跚跚恰好陶陶入醉鄉功成名遂身退。
0180c23: 法眼質名僧問法眼承教有言從無住本立一切法如何是無住本眼云形興未質名起
0180c24: 未名。
0180c25: 拂蹤跡靈龜曳尾特地一場愁泯消息皁上繡烏雞吐氣猶難旋乾轉坤
0180c26: 盡汝神通來中心樹子曾動著麼騎聲駕色擎頭戴角草裏輥持造化以權
0180c27: 衡難逃至化無心秤子手中提捉象兔以全力至道無難惟嫌揀擇碎聖凡
0180c28: 之窠巢我不在此住埽天人之軌則用埽作甚麼一色不立千山寒
0180c29: 色也疑住普賢徹骨徹髓獨向短松青處眠疑則別參一亙晴空也笑
0180c30: 殺彌勒也好笑笑須三十年不合走入水羖牛隊裏有甚麼限刺腦入膠盆。
0181a01: 瑞嵒常理瑞巖問巖頭如何是本常理頭云動也巖云動時如何頭云不見本常理巖佇
0181a02: 思頭云肯即未脫恨塵不肯即永沈生死。
0181a03: 渾沌不鑿尊貴生早箇七穿八穴了也聖賢不覺懷六合於胸中鏡萬有於方寸
0181a04: 立不教坐不議大工之下無完璞百雜碎智勞至人形患大聖心境雙忘
0181a05: 猶滯忘到此也須洗卻山僧從不作野狐見解更須忘盡方卓犖也不意到
0181a06: 得只饒動若行雲止猶谷神未在未在。
0181a07: 首山三句首山示眾云第一句薦得與佛祖為師第二句薦得與人天為師第三句薦得
0181a08: 自救不了僧云和尚是第幾句薦得山云月落三更穿市過。
0181a09: 月落三更穿市過一隊無孔鐵錘盡大地人提不起放不下輕搖玉珮聲
0181a10: 瑣瑣漏泄春光委蛇委蛇自公退食者僧舞袖何郎當孟八郎支離攘臂夜
0181a11: 半歸來炭裏坐漆桶討甚麼碗且看龍光作用照乘珠奉一顆可惜許不
0181a12: 是其人擬心向右卻居左盡大地眼迷心悸無所措手描光分五色兮
0181a13: 捏目生花聖僧適來道甚麼蒼蒼者天燭破幽暗兮無可不可恁麼
0181a14: 那我等諸宮殿光明未曾有咄切忌錯商量。
0181a15: 仰山隨分僧問仰山和尚還識字不山云隨分僧乃右旋一匝云是甚麼字山於地上書
0181a16: 箇十字僧左旋一匝云是甚麼字山改十字作卍字僧畫一圓相以兩手拓如修羅掌日月勢
0181a17: 云是甚麼字山乃畫圓相圍卻卍字僧乃作摟至勢山云如是如是汝善護持。
0181a18: 繡出威音面貌關鍼鋒線縷日就月將不把金鍼度與人描成至聖儀容
0181a19: 五彩相宣千花猶發僧繇閣筆有分剎剎塵塵無間從始至終從本至末如彈指頃且待
0181a20: 須臾熾然獨露真宗中人未分於存亡下士撫掌而弗顧霜天皓月鑑老僧不
0181a21: 在明白裏後夜疏鐘耳聽終難會分明薦取影見千江兮光光相映
0181a22: 將回紫金山隨機赴感音傳萬壑兮哳哳猶龍寒松瑟瑟哀霜風還見麼騎佛
0181a23: 殿出山門去也。
0181a24: 雲門胡餅僧問雲門如何是超佛越祖之談雲門云胡餅。
0181a25: 超佛超祖是何談長老合道得請道道看大藏雄文詮不及也只
0181a26: 道得八成參同門下不消咳嗽一聲看取雲門用白拈放出者沒面目老漢捉敗了也
0181a27: 一枚胡餅三升汁雷聲浩大雨點全無雲門是你同參。
0181a28: 長沙進步長沙令僧問會和尚未見南泉時如何會良久僧云見後如何會云不可別有
0181a29: 也僧回舉似沙沙云百尺竿頭坐底人雖然得人未為真百尺竿頭須進步十方世界是全身
0181a30: 僧云百尺竿頭如何進步沙云朗州山澧州水僧云不會沙云四海五湖王化裏。
0181b01: 祖翁田地肯干休失卻了也鷂子過新羅看取南泉棬下牛鼻孔
0181b02: 沒半邊推不向前約不退後蹋遍洪荒無寸土何曾蹋著腳下底是甚麼春回
0181b03: 大地任優游不得犯人苗稼露地可眠王化裏無地不三陽十字街頭孤峰頂上
0181b04: 五湖悠攜兩袖清風釣一輪明月朗山澧水自風流湘之南潭之北一聲長嘯
0181b05: 海天秋。
0181b06: 龍牙過版龍牙問翠微如何是祖師西來意微云與我過禪版來牙取禪版與微微接得
0181b07: 便打牙云打即任打要且無祖師西來意又問臨濟如何是祖師西來意濟云與我將蒲團來
0181b08: 牙取蒲團與濟濟接得便打牙云打即任打要且無祖師意牙後住院僧問和尚當年問翠微
0181b09: 臨濟祖意二尊宿明也未牙云明即明矣要且無祖師意。
0181b10: 西來祖意豈寥寥打水礙盆只得分疏不下禪版蒲團興自饒無孔
0181b11: 笛氈拍版一模脫出三箇不是當人強解事說得龍牙欲笑猴愁摟搜頭柰何
0181b12: 兩手赤條條說得龍牙欲哭狗走抖搜口按過險崖句說甚麼猶是小技
0181b13: 蹋翻江海潮不得驚群動眾大都種草天然別誠哉是言也山僧從
0181b14: 不壓良為賤豈是臨機句不超說得龍牙笑不得哭不得滿口含霜今日聖
0181b15: 朝頒赦詔幸值隆渥哭也得笑也得亦任亦任當年死款自供招何曾屈著
0181b16: 拄杖不在苕帚柄聊與三十虎尾虎頭一並收。
0181b17: 玄沙到縣玄沙到蒲田縣百戲迎之次日問小塘長老昨日許多喧鬧向甚麼處去也小
0181b18: 塘提起袈裟角沙云沒交涉。
0181b19: 問既有則相唾饒你潑水有半斤方稱八兩荅亦奇特相罵饒你接觜有十尺方
0181b20: 量一丈等閒拈出自新鮮滯貨埽地長裙溺臊氣賊賊如來藏裏親
0181b21: 收得只者箇更別有我王庫內無如是刀玄沙老山僧在者裏道甚麼慣作賊惟汝
0181b22: 能知我早侯白妄自承當任大也須從地起伊更侯黑莫濫許人更高爭柰有天
0181b23: 何沒交涉人醉玉樓填溝塞壑蒼天中更添冤苦挑也馬嘶金
0181b24: 勒繩頭在山僧手裏八棒對十三也不得放過便打。
0181b25: 雲門聲色雲門示眾云聞聲悟道見色明心觀世音菩薩將錢買胡餅放下手卻是饅頭。
0181b26: 八角磨盤空裏磨昆侖起舞彈指堪悲舜若多一回羅又一回羅
0181b27: 颺下了也費許多氣力作麼做得饃饃天來大闌裏白拈巧偷幾人得恁麼血刃堂
0181b28: 堂師子乳雙手遞與趙哥哥分付不著人一把柳絲收不得和煙搭在玉闌干。
0181b29: 道吾看病溈山問道吾甚麼處來吾云看病來山云有幾人病吾云有病者不病者山云
0181b30: 不病者莫是智頭陀麼吾云病與不病總不干他事速道速道山云道得也沒交涉。
0181c01: 青囊焚卻久矣有甚共語分後代兒孫豎毛呵手口訣授與神農低聲
0181c02: 低聲莫來者裏望空啟告震靈丸不勞在握早是不堪耶更刺腦入膠盆養生
0181c03: 篇豈挂於胸下存點墨冰拈雪老不勝衣不象而沖春色華萬卉廓爾無朕
0181c04: 不受而容耳得之為聲目遇之成色坐卻真妄之本一千年覓起處不得埽
0181c05: 除魔外之蹤佛祖亦難著足末後去險誰管他七花八裂驢事馬事山僧
0181c06: 不打者鼓笛更說甚百匝千重朗大明於冥室奏玄響於無聞不勞彈指。
0181c07: 俱胝一指俱和尚凡有所問只豎一指。
0181c08: 天龍模子脫來底金剛鑄就眾寶所成逢人問著即拈出須彌山寒
0181c09: 卻天下人咽喉陳年爛月用不窮骨底骨董曠大劫來以至今日天上天下
0181c10: 無倫匹絕勝兜羅綿古今牓樣初三十一日日是好日虎以蛇申中九下
0181c11: 七恁麼則某甲在遲也豹以蝟止三十年來如一日如是如是大冶精金應無變色
0181c12: 諸方各自有生涯說者一隊弄泥團漢有甚麼限塗堊丹臒鹽鐵判官撝
0181c13: 不聿東指西畫胡搽亂抹惑亂世人未有了日在驀召大眾討甚麼碗乞兒索舊債
0181c14: 眾舉首是甚麼相隨來也乃云失賴有者一句鐵橛一切聖凡搖撼不動咄。
0181c15: 國師塔樣肅宗帝問忠國師百年後所須何物師云與老僧作箇無縫塔帝云請師塔樣
0181c16: 師良久云會麼帝云不會師云吾有付法弟子耽源卻諳此事後帝詔耽源問此意如何源云
0181c17: 湘之南潭之北中有黃金充一國無影樹下合同船琉璃殿上無知識。
0181c18: 無縫塔威儀可觀即使阿育王神通亦難施設影斒斒中有全身無安舍利勢凌
0181c19: 霄漢絕躋攀楞伽山瞻仰有分谿山揜映光一帶觸著通身輕快步步
0181c20: 相隨雲水含暉月幾灣處處全真絕勝涼風灑擎腕珠回玉轉妙德空生
0181c21: 也贊歎不及團團無影相霧擁雲環不露頂花簇錦攢青蒼間錯許多般
0181c22: 風柯月渚煙靄雲林三拜得髓兮達磨眼碧合尖了也於中無影相鏡相照
0181c23: 夜半傳衣兮弘忍毛斑霜露果熟放一線道可謂權實雙顯。
0181c24: 臨濟大悟臨濟問黃檗如何是佛法的的大意檗便打如是三度乃辭檗見大愚愚問甚
0181c25: 處來濟云黃檗來愚云黃檗有何言句濟云某甲三問佛法的的大意三度喫棒不知有過無
0181c26: 過愚云黃檗恁麼老婆為你得徹困更來問有過無過濟於言下大悟云云。
0181c27: 等閒掉得是甚麼乞兒遇餿飯滑頭虎驟龍奔泥豬癩狗三腳蝦蟆跳上天黃
0181c28: 檗之子眼睛突出舌頭落地白拈驍似賊百丈之孫親受記江漢以濯之三
0181c29: 遭痛棒蒿枝拂頑皮癩肉笑中打箇筋斗一掌闌腮赤日昏孟八郎自
0181c30: 領出去不得惑亂諸方建洪業起家門冰消瓦解十方無壁落鬼窟裏頭出頭沒滹
0182a01: 沱號令遍乾坤未敢相許一馬生三寅土曠人稀覓一箇下茶底也無。
0182a02: 疏山有無疏山到溈山便問承師有言有句無句如藤倚樹忽然樹倒藤枯句歸何處溈
0182a03: 山呵呵大笑疏山云某甲四千里賣布單來和尚何得相弄溈喚侍者取錢還者上座遂囑云
0182a04: 向後有獨眼龍為子點破去在後到明昭舉前話昭云溈山可謂頭正尾正只是不遇知音疏
0182a05: 復問樹倒藤枯句歸何處昭云更使溈山笑轉新疏於言下有省乃云溈山元來笑裏有刀。
0182a06: 四千里路到溈山未出門時腳跟下好與三十到即不點一笑還同風
0182a07: 過樹甚麼處去來可惜明月珠翻為路傍土不是明昭雪此冤縱橫十字輕將
0182a08: 無孔笛吹出鳳游雲點即不到至今有口堪誰訴舌拄上齶棒打石人頭也須還我草
0182a09: 鞋錢來和聲便打。
0182a10: 嚴經不見楞嚴經云吾不見時何不見吾不見之處若見不見自然非彼不見之相若不
0182a11: 見吾不見之地自然非物云何非汝。
0182a12: 大哉世尊帝釋引前梵王隨後百寶光從肉髻中涌出也演斯妙旨萬重雲散月初
0182a13: 來其出如綸白雲淨太空須眉可鑒萬象森羅齊稽首清光涵萬里東南
0182a14: 西北一家風見者清涼默默各相契滿口道不出皇皇不相委擬向即乖
0182a15: 擬著思惟白雲萬里揭開化外一枝春古澗寒泉涌青松雪後蒼鷓鴣啼在
0182a16: 深花裏普天匝地不墮悄然機月落咸池意轉殷頓令聽者寒心骨。
0182a17: 洞山無草洞山示眾云秋初夏末兄弟或東或西直須向萬里無寸草處去又云只如萬
0182a18: 里無寸草處作麼生去石霜云出門便是草太陽云直道不出門亦是草漫漫地。
0182a19: 江南客如麻似粟擔囊負笈競頭走腳頭腳底自明白全身沒卻蹋破多少
0182a20: 草鞋何似生拖泥帶水庭上高縣秦帝鏡十日並照打破來與汝相見破也破也
0182a21: 杖頭斜挂志公尺明珠在掌好拋向大洋海中懌懌幸值升平不堪持贈隨
0182a22: 朝夕飢來喫飯困來打眠瑣末不相關斸盡南山百畝筇言中有響眼觀東南
0182a23: 意在西北終日閒閒釣秋碧離鉤三寸作麼生特地一場愁一輪明月兩袖清風自有
0182a24: 知音暗點頭。
0182a25: 仰山謹白仰山夢往彌勒所居第二座尊者白云今日當第二座說法山乃起白椎云摩
0182a26: 訶衍法離四句絕百非謹白。
0182a27: 至誠之道可前知惡水驀頭澆禍事禍事睹史陀天事正宜平空
0182a28: 寐語山僧不作者去就一椎撲碎如來藏千椎萬椎堪作甚麼者裏一字也無片
0182a29: 語舒開列聖眉空拳誑小兒豈是梵音清遠令人樂聞是瞿曇種且過者邊
0182a30: 立到即不點是師子兒野干之屬退去善能哮吼蝦蟆鳴風吹石臼善露
0182b01: 風規描你老面皮厚多少五天德播由今日一人傳虛萬人傳實四海衲
0182b02: 僧雷電馳賺殺一船人迤邐行腳離四句絕百非欲隱彌露已己是滿口含霜
0182b03: 千聖何能措一辭全火抵候傾出一栲栳山僧恁麼也是向癡人前說夢。
0182b04: 南泉牡丹南泉因陸亙大夫云肇法師也甚奇怪解道天地同根萬物一體泉指庭前牡
0182b05: 丹云大夫時人見此一株花如夢相似。
0182b06: 寂寥游泳古初先彼且惡乎待哉青猿前導白鹿後隨凡聖悠悠本自
0182b07: 然龍吟霧起虎嘯風生四海一家風僧肇不因添注腳始作俑者其無後乎大
0182b08: 夫重舉問南泉開口便錯機未發時薦取不合添足畫蛇姚黃魏紫輕盈
0182b09: 甚點出許多般引得黃鸝上柳條朱檻碧楹氣質妍土上更加泥再三再四一
0182b10: 手指來成滯鈍忒殺老婆心假寐作麼只今四海浪流傳一任卜度
0182b11: 若蒙霧而望遠孰能知其埏埴哉。
0182b12: 雲門一寶雲門大師云乾坤之內宇宙之間中有一寶祕在形山拈鐙籠向佛殿裏將三
0182b13: 門來鐙籠上。
0182b14: 臨刑猶祈七日假何自苦如此咄男子牽牽纏纏有甚麼限拈出葛藤絆
0182b15: 殺人斬王老夜燒錢兩口無一舌寶祕形山光逾日鈍置殺人使盡自己心滿
0182b16: 口冰霜頭迎白刃贅離身能事已己畢虛空書卍字鐙籠佛殿合泥
0182b17: 水憐人不覺自醜攃土眯人眼門上鐙籠轉涉津朗州山澧州水刺腦入膠盆
0182b18: 昨夜一方清漢月轉見葛藤直上覷天明依舊下西鄰猶較些子
0182b19: 據令而行也須喫棒何故不合向諸人眼裏攃沙攃土。
0182b20: 魯祖不會魯祖問南泉摩尼珠人不識如來藏裏親收得如何是藏泉云王老師與汝往
0182b21: 來者是祖云不往來者泉云亦是藏祖云如何是珠泉召云師祖祖應諾泉云去你不會我語。
0182b22: 補袞才咳唾落九天有美若人調羹手撥亂反正緯地經天山形拄杖子木李
0182b23: 投吞卻三箇四箇白月則見黑月則隱報瓊玖吐卻七箇八箇小出大遇欲識歲寒
0182b24: 心珊瑚枝枝撐著月同道方知看取始終口語勢連環意實孤誕傾出一栲栳金
0182b25: 剛鑽之愈堅湘之南潭之北提水放火輪椎摧之不朽盡汝神通來錯過了
0182b26: 也內於衣夜行有彼袖神光罕逢穿耳客縣於肘河清海宴從教天下樂欣欣待
0182b27: 遇其人方與剖誰是其人切忌違時失候倚闌惆悵望江南。
0182b28: 洞山不安洞山不安僧問和尚病還有不病者麼山云有僧云不病者還看和尚不山云
0182b29: 老僧看他有分僧云和尚看他時如何山云則不見有病。
0182b30: 我笑七佛師冷地裏有人覷破黃河從源頭濁了也問疾毗邪離問事得事
0182c01: 惹職來也一室嚴冷天魔哭以致飆風生徹骨徹髓子不聞調調之刁刁乎吹落
0182c02: 天一涯零落無方所摘陽花摘楊花恰值洞山拾得歸賴遇者老漢及盡也
0182c03: 未授之大覺無遺移當家種草此道南行天神呵護一子親得得往得來
0182c04: 得自由南岳天台西天此土是甚麼境界放出大覺老看他看我看維持萬里
0182c05: 絕同侶也好箇心行只不合大方小授只恁麼捏聚大千三災彌綸而行業湛然飯愚
0182c06: 癡和心嘔出打鼓為三軍古佛家風洩漏盡鍼劄不入盡大地人眼荅癡底令
0182c07: 人千載仰須眉負恩者多知恩者少鴛鴦枕上兩行淚半是思君半恨君。
0182c08: 臨濟一畫臨濟問院主甚處來主云縣中糶黃米來濟云糶得盡麼主云糶得盡濟以拄
0182c09: 杖一畫云還糶得者箇麼主便喝濟便打次典座至舉前話座云院主不會和尚意濟云你又
0182c10: 作麼生座便禮拜濟亦打。
0182c11: 烏藤七尺輕拈出作賊不須本慣用白拈手段何不袖卻凡聖齊教落
0182c12: 下風惡賴一口吞盡也是古廟裏師子縱奪抑揚明至化電卷星馳勢心勞力
0182c13: 主賓玄要顯崇隆不消咳嗽一聲從頭按過持治亂願聞其政三歲孩兒抱花
0182c14: 鼓判鴻濛莫來闌我毬門路威音王以前又作麼生紛紛寰宇走英雄臭肉
0182c15: 來蠅一盲引眾盲令行不是徒施設草箭子山僧拗折拄杖祇要重論
0182c16: 蓋代功截卻舌頭龜毛兔角空自口喃喃地望空啟告。
0182c17: 九峰不肯九峰在石霜作侍者霜遷化後眾欲請堂中首座接續住持峰不肯乃云待某
0182c18: 甲問過若會先師意如先師侍奉遂問先師道休去歇去一念萬年去寒灰枯木去一條白練
0182c19: 去且道明甚麼邊事座云明一色邊事峰云恁麼則未會先師意在座云你不肯我那裝香來
0182c20: 座乃焚香云我若不會先師意香煙起處脫去不得言訖便坐脫峰乃撫其背云坐脫立亡則
0182c21: 不無先師意未夢見在。
0182c22: 廣大門風佛眼覷不及曠劫莊嚴虛空偪塞威嚴特殺射殺陽烏如大猛火聚
0182c23: 頂上一錐逼教跳嵒云令不虛行冰消瓦解首眾眼目何在赤眼撞著火柴頭
0182c24: 長連床上枉施功摸頭不著腦鬼窟長年打坐可惜許五穀不熟不如
0182c25: 稗禍不單行千古萬古勞人脣齒良驥出櫪即超驤驚帆八千俊鷹快鷂趁不及
0182c26: 成都市上空占卦劍去久矣三汲浪高魚化龍癡人猶戽夜塘水。
0182c27: 光帝襆頭同光帝謂興化曰寡人收得中原一寶只是無人酬價化云借陛下寶看帝以
0182c28: 兩手引襆頭角化云君王之寶誰敢酬價。
0182c29: 君王之寶價誰酬拋出大家看凜凜威風十四州光射十虛迅雷
0182c30: 不及掩耳百戰功成歸此日清風明月頭上卷輪冠足下無憂履一回托出
0183a01: 倍風流果然異乎尋常非清風非明月渾如雙劍凌空舞作家作家一人執壺
0183a02: 一人犯琖引滿更勸酬萬姓歡呼欣快睹千載適一遇瞻仰取足勿令後悔遺
0183a03: 下一天星斗寒亙古亙今取之不窮用之不竭如意珠佛之心兮禪之
0183a04: 祖賴有龍光授記說甚麼靈山一會。
0183a05: 洞山常切僧問洞山三身中那身不墮諸數山云吾常於此切。
0183a06: 爭不足齧鏃功前戲放一線道讓有餘不是好心兩頭截斷無依倚春風滿
0183a07: 面香徐徐百卉承恩在處開時節不相饒領夜來送客忘扃戶更上一層
0183a08: 樓垂下夜明簾子饒得朣朣月一廬團圞無少賸水流東澗歸西澗雲起南巒下北
0183a09: 巒高著眼。
0183a10: 雲門缽桶僧問雲門如何是塵塵三昧門云缽裏飯桶裏水。
0183a11: 缽裏飯馨香彌上國合盤托出了也不得咬著桶裏水波浪涌千尋驀頭瀉過來也險
0183a12: 大用堂堂不存軌拈放一邊棒打石人頭誰能近傍釋迦彌勒是他
0183a13: 奴撞著露柱貍奴白羖放毫光且道他為誰之子從來共住不知名渠無國土描
0183a14: 卷輪冠一回拈出一回新放光動地無憂履蹋遍洪荒萬里山河道坦平靈利
0183a15: 衲僧兮掉得便行減卻多少身價自家寶藏裏底尚用不盡奚用外覓鳳翥龍
0183a16: 驤兮豹變鵲起何曾有恁麼事好肉剜創彈指一下云急急如律令。
0183a17: 琅邪山河僧問琅邪覺和尚清淨本然云何忽生山河大地覺云清淨本然云何忽生山
0183a18: 河大地。
0183a19: 毒以毒攻明珠在掌帝釋庭前放赦書楔以楔出金剛杵打鐵山摧大用見前不
0183a20: 存軌則滁州甘露門舉處分明綿綿不漏來自西河窟透頂透底器器相傳
0183a21: 看取弄潮人溯源而上自滹沱以至曹谿又何如哉葛藤且說到者裏。
0183a22: 
0183a23: 
0183a24: 頌古鉤鉅終
0183a25: 自跋
0183a26: 頌古鉤鉅乃余學步於天童覺和尚者偶以藏之
0183a27: 不密為參同伯兄搜出且蒙大展斧斤開關擊節
0183a28: 真乃瓦礫之於前而珠玉布其後者也或請付梓
0183a29: 余謂之曰惟我參同和尚德重道隆握刮翳金鎞
0183a30: 列秦庭寶鏡縱橫施設種種垂慈揭日月之重光
0183b01: 作將來之津濟其刻宜矣顧薀上何人敢以瑣屑
0183b02: 之言而災梨棗使見聞者作嘔也邪請者不能止
0183b03: 姑從之而書其由於卷末云。
0183b04: 除饉薀上跋於涌泉之清足堂
0183b05: 
0183b06: 
0183b07: 
0183b08: 
0183b09: 
0183b10: 板存嘉興府楞嚴寺經房
