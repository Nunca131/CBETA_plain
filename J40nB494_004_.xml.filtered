0539a01: 雨山和尚語錄卷第四
0539a02: 嗣法門人　　記
0539a03: 住龍舒白雲禪院語
0539a04: 子待上座四十誕辰請小參。冷落門戶。獨推風穴。破
0539a05: 落門戶。還遜楊岐。東鼓門戶。冷則夜燃松脂。破則床
0539a06: 盈雪霰。蓋真有二老風味也。所以山僧自踏足此間。
0539a07: 有椎不拈。有拂不豎。一日打眠三五度。也消不得許
0539a08: 多閒。奈有箇無事尋事做底。朝和南。暮不審。欲求一
0539a09: 言。以永壽命。山僧推托不過。只得扯箇古話。以塞其
0539a10: 白。記得魯國老孔有云。知者樂水。仁者樂山。知者動。
0539a11: 仁者靜。拋卻城隍古寺。來空閒寂寞之濱。不可不謂
0539a12: 之靜者。既靜矣。且道仁者壽量又何如演說。驀豎起
0539a13: 拂子云。看。看。秪者箇歷千劫而不古。任他白鼠推遷。
0539a14: 要且銀臺不變。山僧恁麼舉揚。還稱諸上座意也無。
0539a15: 良久云。遇明眼人。一任舉似。
0539a16: 端午。師誕日。祈雨。羽公蔣居士請小參。山僧自到龍
0539a17: 舒。口邊實情掃得白醭出。提著佛法兩字。如生冤家
0539a18: 相似。非故不近人情。蓋從上風規應如是也。記得長
0539a19: 沙岑和尚有云。我若一向舉揚宗教。法堂前須草深
0539a20: 一丈。爾等既稱祖師門下客。何不略自回眸。看看先
0539a21: 宗是何標格。真實向你道。若心地未明。智眼未開。切
0539a22: 忌求佛求祖。求心性。求玄妙。以當平生。設使求而得
0539a23: 之。皆屬所依。譬如水母以蝦為目。無有自由分。試看
0539a24: 天地未分。未有生佛名字以前一著。你還馳求得麼。
0539a25: 你還依傍得麼。既馳求依傍他不得。到這裏直饒智
0539a26: 如鶖子。辯似滿慈。尚未彷彿其趨向。何況今時望道
0539a27: 未見者妄自承當。一味露布葛藤。以稱得旨。何殊平
0539a28: 人妄稱帝王。自取誅戮。奉勸兄弟。既在此箇門中。參
0539a29: 須徹。悟須透。莫秪向門頭戶口掠些光影。便為得本。
0539a30: 如此見解。不但不契我衲僧分上。亦且未合契經深
0539b01: 旨。不見先佛云。從無住本。立一切法。即魯論亦云。君
0539b02: 子務本。本立而道生。就使你真得其本而不知法立
0539b03: 道生的旨趣。正古人所謂會得自己巳。不會目前。有足
0539b04: 無眼是也。可見世出世間聖人立言無不圓活。而小
0539b05: 根執之即成偏枯。今日承羽公居士率眾檀請陞此
0539b06: 座。故不覺叨怛如此。諸人要識無住的本麼。驀以拄
0539b07: 杖卓一下云。向這裏會。要識法立道生旨趣麼。復提
0539b08: 起拄杖云。拄杖子跳上三十三天。觸著帝釋鼻孔。
0539b09: 東海鯉魚打一棒。雨似盆傾。秪如這一道真言。又作
0539b10: 麼生理會。如理會得。始知佛祖用處與自己已無二無
0539b11: 別。其或未然。更聽一偈。從來至理彰時節。榴火蒲煙
0539b12: 競發機。會得目前無盡藏。祖燈由此永長輝。
0539b13: 烏沙臣五許文學伯仲為先嚴緯蒼明府請對靈。小
0539b14: 參。假借四大。以為身心。本無生因。境有前境。若無心
0539b15: 亦無罪福。如幻起亦滅。古佛與麼告報。諸仁作麼生
0539b16: 會。四大既云假借。正當分潰之時。且道一靈真性畢
0539b17: 竟何依。直饒道箇高超三界。獨步大方。猶是尋常秪
0539b18: 對。未為真實超證。驀豎拂子云。若向這裏踏著實際。
0539b19: 始知從本不受一塵。既不受一塵。則真如妄想皆是
0539b20: 夢言。生死涅槃並為增語。更說甚地水為我先身。火
0539b21: 風為我本體。是故楞嚴經云。汝但棄其生滅。守于真
0539b22: 常。常光現前。根塵識性。應時銷落。便恁麼去。盡十方
0539b23: 界是箇大解脫場。無論若生若佛。若聖若凡。若智若
0539b24: 愚。乃至山河大地。草芥人畜。苟蒙其光。被其澤。無有
0539b25: 不發真歸元者也。試看即今緯蒼大居士生平功業。
0539b26: 書於竹帛。遺德在人口碑。謂其六十三年住世是生
0539b27: 耶。大似水中撈月。謂其六十三年後去世是死耶。何
0539b28: 殊空裏採花何故良以實際理地上絕無這箇消息
0539b29: 不見宋時樞密徐師川俯因丁父憂。念無以報罔極。
0539b30: 特延靈源禪師歸孝址說法。源云。諸仁者。龍圖平日
0539c01: 讀萬卷書。如水傳器。涓滴不遺。且道著在甚麼處。而
0539c02: 今捨識之後。這著萬卷書底又卻向甚麼處著。師川
0539c03: 聞之。灑然有得曰。吾無憾矣。諸仁者。靈源得說法三
0539c04: 昧。故不動聲氣。使師川徹證無生。今日臣五居士欲
0539c05: 報罔極。亦延山僧到此。冀舉揚般。若以資令先嚴冥
0539c06: 福。可謂與師川同德同心。同理同事。既一切皆同。且
0539c07: 作麼生得同得同證去。復豎拂子云。我今為汝保任
0539c08: 此事。終不虛也。
0539c09: 比丘恒修沙彌是修二禪人入塔。小參。剪木為函。功
0539c10: 高化樂。壘石成屋。名重祗林。雖則頭頭挾路。處處通
0539c11: 途。其奈金鎖虛拘。重門無縫。夜簾垂蔭。密室難窺。直
0539c12: 饒寒山子鞋獰似虎。琉璃殿上覷捕無門。拾得兒杖
0539c13: 活如龍。明月堂前轉身無路。何況驅烏未解。制犢未
0539c14: 馴。欲躋寶所。不其難哉。雖然。思頭陀既承法爾殷殷。
0539c15: 誼不容默。有箇不展功勳。直升灌頂底方便。以拂子
0539c16: 打圓相云。祖佛眾妙門。只此箇為最珍重。肇與融努
0539c17: 力紹其位。
0539c18: 蕭理卿居士率次男信斯薦長男玉衡請對靈。小參。
0539c19: 朔風凜冽。寒氣陰森。直得無陰陽地上滴水滴凍。昨
0539c20: 日瑞雪紛紛。萬山盡縞。當此時也。峨眉老子大逞神
0539c21: 通。有般目眩生花底。睹此光灼灼。白皚皚。都道是一
0539c22: 色邊事。那知今朝太陽一出。倏忽成流。直下覓這一
0539c23: 色。了不可得。更說甚轉句。更說甚半提全提。所以過
0539c24: 去古佛有云。起諸善法本是幻。造諸惡業亦是幻。身
0539c25: 如聚沫心如風。幻出無根無實性。如是則生也如幻。
0539c26: 滅也如幻。善也如幻。惡也如幻。陰也如幻。陽也如幻。
0539c27: 寒也如幻。熱也如幻。既一切盡皆如幻。則三際圓滿。
0539c28: 一道虛融。無生死可了。無涅槃可證。佛與眾生。性相
0539c29: 平等。今日當薦玉衡居士有靈。聞山僧如此舉揚。一
0539c30: 歷耳根。當下徹證無生。方不負乃父乃弟一段慈念
0540a01: 薦拔之意。正當恁麼時。且道當薦亡者畢竟超昇何
0540a02: 位。良久云。踢翻穢土無尋處。頓證唯心淨法身。
0540a03: 師到吳陵。晉儒劉文學薦嚴膚公孝廉請對靈。小參。
0540a04: 正覺離名相。以名相求之即差。握節當胸者到此實
0540a05: 為沉屈。白雲今日放一線道。與當薦劉公作箇指南。
0540a06: 遂豎拂子云。看。看。只這箇為毘盧師。為法身主。天也
0540a07: 賴以成立。萬物藉以滋培。苟能洞徹根源。始知佛與
0540a08: 眾生本來平等。不見吾佛昔在雪山成道。睹明星而
0540a09: 嘆曰。奇哉。一切眾生具有如來智慧德相。但以妄想
0540a10: 執著不能證得。諸仁者要知釋迦老子意麼。良以諸
0540a11: 佛智慧德相蘊在含識心源。秪因不覺頓起業惑。以
0540a12: 業惑故。遂結成八萬四千塵勞山。釀深八萬四千煩
0540a13: 惱海。靈利漢直下了知業惑本無自性。當體全空。則
0540a14: 塵勞山翻為智山。煩惱海變為覺海。到這裏不妨住
0540a15: 世出世。居塵了塵。更有甚生為可戀。死有可悲。又不
0540a16: 見宋時徐師川居士欲報先龍圖罔極之恩。特請靈
0540a17: 源禪師就孝址說法。源云。諸仁者。先龍圖平日讀萬
0540a18: 卷書。只這身如椰子大。萬卷書著在何處。而今捨識
0540a19: 之後。這讀萬卷書底又向甚麼處著。師川聞之。當下
0540a20: 了悟。今日晉儒居士欲報先孝廉罔極之恩。亦請山
0540a21: 僧就孝址說法。用展哀思。或有人問。先孝廉平日讀
0540a22: 萬卷書。而今捨識之後。這讀萬卷書底畢竟向何處
0540a23: 安身立命。諸仁者要知麼。乃以拂子擊案一下云。彈
0540a24: 指頓超清淨界。方知吾道不思議。
0540a25: 映子朱居士為先嚴長源山主請掩土。毘耶高鎖白
0540a26: 雲深。不二門開見夙心。倒跨六龍歸去後。嘉聲留得
0540a27: 播叢林。恭惟大山主長源老居士佛心夙植。道韻天
0540a28: 成。折節求師。不憚雲門路嶮。橫身為法。寧教海甸禪
0540a29: 荒。赤手扶剎竿。妙用縱橫。唯憑一力。鬧藍開祖域。神
0540a30: 通廓徹。那羨羡五丁方期。諸山保社。永受帡幪。豈意六
0540b01: 轡神駒。遽爾仙逝。化城昔滯盡道馬鬣之未封。寶所
0540b02: 今登那識牛眠之可慶。十字交橫。洵哉安貞應地。一
0540b03: 儀高厚。允矣深固靈根。山野忝居祖席。聊展法誠。解
0540b04: 脫門開。固是昔年親證。真實相顯。還期此日圓成。正
0540b05: 恁麼時。全身奉重一句作麼生道。乾坤存正脈。山水
0540b06: 護真龍。
0540b07: 丁穎公居士率姪元亮為亡弟庶公請對靈。小參。真
0540b08: 如淨境界。能證者甚難得。人有底道。若欲明真。先須
0540b09: 息妄。妄息則生死海不待截而徑渡。真明則涅槃岸
0540b10: 何勞躋而先登。如此理論。是則固是。爭奈取捨未亡。
0540b11: 欲躋他先聖閫奧。猶未可在。不見道。起諸善法本是
0540b12: 幻。造諸惡業亦是幻。身如聚沫心如風。幻出無根無
0540b13: 實性。諸仁者。作麼生說箇幻出無實底道理。向這裏
0540b14: 見得。始知從本已巳來。原自忘懷廓落。消息沖融。狸奴
0540b15: 白牯。不見下劣。寶几珍御。亦無驚異。更有何多生業
0540b16: 障。累劫冤親。而不一切智智清淨無二。無二分無別
0540b17: 無斷。所以云。佛說一切法。為度一切心。我無一切心。
0540b18: 何用一切法。又云。凡聖一真。猶存見隔。見存即凡情。
0540b19: 忘即佛寂。音讚以為先聖。不能加毫末于此也。豈非
0540b20: 得處真實。用處真實。令人不可意度者哉。庶公居士。
0540b21: 山僧知名雖久。謀面未曾。夏初獲晤高齋。時抱病已巳
0540b22: 篤。承不鄙山野。折節皈依。別後以霪雨連綿。音問曠
0540b23: 絕。不謂遂于五月念一日下世矣。嗚呼可勝歎哉。聞
0540b24: 易簣時諄諄遺囑。冀請山僧到靈址說法。昨者乃姪
0540b25: 啣命而至。適山僧有禁足之期。不獲已巳只得破制而
0540b26: 來。以慰其靈。記得宋時王公韶居士帥西塞。自以殺
0540b27: 業深重。特請佛印禪師到上藍說法。以祈澡雪。印拈
0540b28: 香云。此香為殺人不眨眼底上將軍立地成佛。大居
0540b29: 士眾稱善公。亦悠然意消。今日山僧亦將上來所揚
0540b30: 般若功德。用資庶公。惟願一歷耳根。頓明自性。從此
0540c01: 功名富貴。視如夢幻。聲色貨利。等之浮漚。一任天上
0540c02: 人間。隨緣放曠。他方此土。任意縱橫。復何生死榮枯
0540c03: 之足云。更聽一偈。智眼豁開蕉夢醒。始知天地一蘧
0540c04: 廬。從今解卻塵勞縛縳。直入蓮花國裏居。
0540c05: 晚參。世尊拈花。堪笑堪嗟。贏得他人一笑。輸卻自己巳
0540c06: 三車。狗子分明無佛性。貓兒真箇有爪牙。擊碎禾山
0540c07: 之鼓。拗折秘魔之叉。嗄嗄嗄。誰信風流出當家。
0540c08: 晚參。佛不是心。亦非眼裏著砂不得。耳裏著水不得。
0540c09: 便恁麼去。也好一員無事道人。雖然。忽若毘嵐風起。
0540c10: 把七金五嶽一時吹入你鼻孔裏。又作麼生。向者裏
0540c11: 施得一機。熱炙盞子與茶你喫。其或不然。平地上死
0540c12: 人無數。透得荊棘林是好手。
0540c13: 白龍雨華兩和尚訃音到山。上供。師指白龍真云。這
0540c14: 箇是白龍蔭公。復指雨華真云。這箇是雨華願老。白
0540c15: 雲忝續末派。皆獲週旋其門。近聞在潤州同時遷化
0540c16: 了也。今日特地炊一甌飯。煮一盞羹。以表道誼。諸兄
0540c17: 弟若謂雨華昔與我親。曾受其益。大似方木逗圓孔。
0540c18: 若謂白龍昔與我疏。曾喫其虧。何殊短竹點長空。殊
0540c19: 不知潤州兩兄世不得而親疏龍舒一弟。人豈可以
0540c20: 損益。是稱天寧門下聱頭禪。堪與諸方為標格。
0540c21: 潘明卿為伯父成所居士請起棺。人生虛幻若浮漚。
0540c22: 忽地風移夜壑舟。翻思插標功未就。賢于去速實堪
0540c23: 愁。恭惟故山主成所居士青年立志。白手成家。曰男
0540c24: 曰女。雖無而財而帛。恒有昔曾皈心佛寶。創白社以
0540c25: 傳燈。今擬託跡緇流。效青山而斷髮。詎意一病纔起。
0540c26: 二豎便入膏肓。頂相未圓。四大忽離本主。嗚呼。九夏
0540c27: 公招我而我不來。三冬我望公而公已巳去。致白雲
0540c28: 裏一舖功德珊。龍舒山中幾位耆年寂寞。今者孝
0540c29: 姪志清承命家業。永紹箕裘。修佛事。投誠佛天。卜吉
0540c30: 日。歸棺吉地。惟冀居士披精進鎧。操智慧刀。斬斷名
0541a01: 利鎖韁。掀翻是非窠臼。白牛車乘時穩駕。三界獄指
0541a02: 日高超。大展遊戲神通。直到本有田地。且道即今快
0541a03: 行得步一句作麼生道。良久云。好音莫謂西歸遠。咫
0541a04: 尺家山罷問程。公有志出家而未果。
0541a05: 晚參。舉昔龐公至藥山。山命十禪客相送至門首。公
0541a06: 乃指空中雪曰。好雪。片片不落別處。有全禪客曰。落
0541a07: 在甚處。公遂與一掌。全曰。也不得草草。公曰。恁麼稱
0541a08: 禪客。閻羅老子未放你在。全曰。居士作麼生。公又掌
0541a09: 曰。眼見如盲。口說若啞。乃云。卻物為上。逐物為下。
0541a10: 船長已巳言之於前矣。而龐公問處固是不當好心。若
0541a11: 是箇善嚙鏃機底。縱饒有蓋世英雄。亦須倒退三千
0541a12: 里。可惜全公不解作主。無端上人鉤線。欲使藥山門
0541a13: 風不致掃地。焉可得乎。今日白雲不是抑弱扶強。亦
0541a14: 非拗直作曲。諸人要識是非。驀拈拄杖云。但向者裏
0541a15: 辨取。
0541a16: 師至淨梵寺。主人元白老宿率眾請上堂。行腳高士
0541a17: 入得淨梵門。試看古宿威光。先德風彩。畢竟從何處
0541a18: 建立。向這裏一一緇素得出。始知世界未形。未有生
0541a19: 佛名字已巳前。便具有這箇保社。苟非辦真實心。行真
0541a20: 實行底阿師。撤去籓籬。那能和四海為一家。合十方
0541a21: 為一己已。驀拈拄杖卓一下云。汝諸仁的的從這裏承
0541a22: 紹得去。于一毫端現寶王剎。坐微塵裏轉大法輪。殊
0541a23: 非難事。且道目前畢竟以何為驗。良久云。客是主人
0541a24: 相。師便下座。
0541a25: 晚參。世尊一大藏教只說得箇半字。祖師一千七百
0541a26: 則公案只說得箇滿字。驀豎竹篦云。須知這裏半也
0541a27: 收不得。滿也收不得。有時跳上天。撞倒南辰。磕落
0541a28: 北斗。盡乾坤一時黑暗。你這夥漆桶向那裏安身立
0541a29: 命。眾無對。遂以竹篦旋風打散。
0541a30: 念慈謝護法請為閻太恭人對靈。小參。凡聖分明共
0541b01: 一真。急須著眼看仙人。從今脫卻娑婆苦。珍重蓮花
0541b02: 國裏身。
0541b03: 公遜謝護法請為亡室張氏對靈。小參。生滅原無住。
0541b04: 一靈性自真。回頭登彼岸。莫謂失青春。
0541b05: 
0541b06: 
0541b07: 
0541b08: 
0541b09: 
0541b10: 雨山和尚語錄卷第四終
