0021b01: 
0021b02: 
0021b03: 
0021b04: 
0021b05: No. 1540-A
0021b06:  法華經顯應錄序
0021b07: 
0021b08: 西竺之教。其高處至不可思議。有歷劫贊揚所不能
0021b09: 盡。其神通發現攝魔救苦。雖非人力所及。皆其餘事
0021b10: 也。然其教所以盛行於世。亦賴此為多。
0021b11: 法華經凡三譯。而鳩摩羅什所譯舉世誦之。功德效
0021b12: 驗昭然顯著。傳記所載非一。此經實如來祕密之
0021b13: 藏。非思量分別之所能解。故其神異如此。鄉僧宗曉
0021b14: 朝夕誦習書寫。刺剌血書之。又集古今簡之言凡
0021b15: 二百餘事。遂成巨編。皆有依據。將版行於時。以助流
0021b16: 通。一日訪其所居。蕭然自適。與之語。貫穿教乘。問何
0021b17: 以不出領眾。曰非所敢當也。因出此書求余為序。余
0021b18: 曰。
0021b19: 黃面老子本不欲言。大藏所見與夫龍宮海藏之所
0021b20: 祕。無邊無盡。其實本不曾言。況此經之舛見於餘事
0021b21: 之餘者乎。子既集之。而余又序之邪。請不已巳漫書以
0021b22: 授之。且語之曰。子欲了此而後游方。它日一登寶所
0021b23: 悟明本性。筌蹄且將忘之。而況此乎。曉曰唯。
0021b24: 慶元四中秋日顯謨閣直學士太中大夫提舉
0021c01: 
0021c02: 
0021c03: 
0021c04: 江州太平興國宮樓鑰序
0021c05: 
0021c07: 
0021c08: 卷上
0021c09: 　序
0021c10: 　　古聖凡七事見本經
0021c11: 　多寶聽經寶塔涌現　釋迦為王求經無倦
0021c12: 　不輕菩薩流通法華　喜見然身供養玅經
0021c13: 　玅音遠來聽法華經　昔四比丘修習法華
0021c14: 　普賢菩薩勸發流通
0021c15: 　　高僧凡一百七十三人
0021c16: 　天竺國摩訶羅比丘　燉煌三藏護法師
0021c17: 　姚秦三藏什法師　長安叡法師
0021c18: 　虎丘生法師　南嶽思大禪師
0021c19: 　天台智者大師　南山澄照律師
0021c20: 　京兆慈恩法師　五臺清涼國師
0021c21: 　高麗光禪師　荊州成禪師
0021c22: 　終南超禪師　天竺觀法師
0021c23: 　章安總持禪師　天台璪禪師
0021c24: 　廬山志禪師　荊州悅禪師
0022a01: 　天台越禪師　錢唐觀法師
0022a02: 　梁朝滿法師　廬山莊法師
0022a03: 　後周命法師　天台明法師
0022a04: 　河陰法師　成都生寺主
0022a05: 　高昌國緒師　會稽義法師
0022a06: 　羌地達上人　吳興曠法師
0022a07: 　長沙亡名僧　古亡名二僧
0022a08: 　冀州羽法師　臨川紹法師
0022a09: 　廬山慶法師　廣陵冏法師
0022a10: 　臨緇明法師　越州慧法師
0022a11: 　京師侯法師　京師進法師
0022a12: 　京師果法師　廬山瑜法師
0022a13: 　鐘山益法師　法華臺宗法師
0022a14: 　廬山登法師　餘杭志禪師
0022a15: 　天衣飛雲大師　越州明法師
0022a16: 　京師豫法師　京師匱法師
0022a17: 　京師辯法師　沙門澄法師
0022a18: 　金陵雲法師　後周遠法師
0022a19: 　揚州方法師　真乘淨法師
0022a20: 　三藏竭法師　朗法師
0022a21: 　秦州昭上人　元魏乘法師
0022a22: 　齊州湛法師　江陵遷法師
0022a23: 　南觀法師　荊州忍禪師
0022a24: 　玉泉懍法師　鄂州朗法華
0022b01: 　東嶽堅法師　越州倫法師
0022b02: 　齊州超法師　岐州慈禪師
0022b03: 　湘州崇法師　揚岐州二僧
0022b04: 　眉州泰法師　成都恭上人
0022b05: 　荊州隱禪師　廬山充法師
0022b06: 　黃州秀上人　齊州生法師
0022b07: 　蘇州亮法師　伯濟顯禪師
0022b08: 　荊州喜法師　終南通法師
0022b09: 　牛頭通法師　蘇州旻法師
0022b10: 　驪山達法師　雍州俗上人
0022b11: 　古高寂師　悟真寺僧
0022b12: 　玄法寺僧　雉山寺僧
0022b13: 　揚州聰法師　棲霞嚮法師
0022b14: 　終南誠法師　蘇州琰法師
0022b15: 　越州藏法師　襄州法師
0022b16: 　汴州法師　京師證法師附蕭子良
0022b17: 　長沙安法師　江都向法師
0022b18: 　寶通法師　蘇州儀禪師
0022b19: 　汴州照師　荊州奘法師
0022b20: 　絳州轍禪師　山陰義法師
0022b21: 　天台脩法師　明州端法華
0022b22: 　京兆素法師　嘉禾三白和尚
0022b23: 　溫州楚法師　越州莒法師
0022b24: 　東京誨法師　潭州青衣寺僧
0022c01: 　杭州孤山寺石壁經　蘇州法華院石壁經
0022c02: 　杭州日觀大師　湖州端師子
0022c03: 　明州瑩教主　明州久法華
0022c04: 　蘇州梵法主　湖州明悟法師
0022c05: 　溫州褒法師　南屏清辯法師
0022c06: 　湖州法師　杭州雅闍梨
0022c07: 　杭州渥法師　餘姚異闍梨
0022c08: 　錢唐聰上人　秀州照法師
0022c09: 　烏鎮湛法師　明州明智法師
0022c10: 　明州無畏法師　杭州照闍梨
0022c11: 　衡州南上人　明州大師
0022c12: 　明州實禪師　明州澄照法師
0022c13: 　明州月堂法師　明州和法華
0022c14: 　明州佐法華　明州岳林寺蓮經
0022c15: 　明州鑑宗師詩　明州全法華
0022c16: 　天台國清寺蓮經
0022c17: 卷下
0022c18: 　洪州達禪師　牛頭山融禪師
0022c19: 　明州太白禪師　湖州蹟禪師
0022c20: 　湖州天下上座　西京大圓禪師
0022c21: 　蘇州遵法師　西河韻法師
0022c22: 　東京章法師　并州倫僧錄
0022c23: 　五臺英法師　京師供奉
0022c24: 　盧山超法師　洛京真法師
0023a01: 　潭州亡名僧　宣城山神僧
0023a02: 　成都府僧　相州昂法師
0023a03: 　杭州智覺禪師　泗州德法師
0023a04: 　杭州巖法師　衡嶽雲上人
0023a05: 　蘄州光法師　京師言法華
0023a06: 　姚江恩法華　靈峰古禪師
0023a07: 　盧山可禪師　明州親法華
0023a08: 　明州純法華　明州戒講師
0023a09: 　　高尼凡一十三人
0023a10: 　洛陽馨法師　司州賢法師
0023a11: 　江陵壽法師　江陵玉法師
0023a12: 　山陰宣法師　高郵華手尼
0023a13: 　河東尼信師　東京法忍二師
0023a14: 　荊州妹二尼　潤州潤法師
0023a15: 　京師尼通師
0023a16: 　　信男凡三十二人
0023a17: 　廬山劉遺民　并州誦經靈舌
0023a18: 　長史張暢　貞節處士庾詵
0023a19: 　魏州刺剌史崔彥武　并州書生
0023a20: 　江陵岑文本　臨沂王梵行
0023a21: 　臨沂王淹　吳郡陸淳
0023a22: 　楊州嚴法華　京師史呵誓
0023a23: 　馮翊李山龍　隆州令狐元軌
0023a24: 　河東董雄　隴城袁志通
0023b01: 　秦州慕容文　絳州癩人
0023b02: 　京師高文　蕭鏗并婢素玉
0023b03: 　撫州優婆塞　冀州張秉
0023b04: 　無為軍李遇　台州左伸
0023b05: 　臨安府范儼　嵩山晁待制
0023b06: 　明州陸郎中　明州杜信
0023b07: 　明州吳振　明州陳世禋
0023b08: 　慶元府汪敬　明州王文富
0023b09: 　　信女凡一十四人
0023b10: 　陝陜右馬郎婦　淮寧姑嫂二人
0023b11: 　南宋王慧稱　蘇刺剌史女使
0023b12: 　長安陳氏　寧州費氏
0023b13: 　台州任徵君女子　高安太守嫂
0023b14: 　州妓盧媚兒　湖州妓楊韻
0023b15: 　臨安府郭道人　明州沈氏
0023b16: 　明州趙氏使　明州朱如一
0023b17: 　後序
0023b18: 
0023b19: 法華經驗應錄目次終
0023b20: 
0023b21: 
0023b22: 
0023b23: 
0023b24: 
0023c01: 
0023c02: No. 1540
0023c03: 法華經顯應錄卷上并序
0023c04: 
0023c05: 四明石芝沙門　宗曉　編
0023c06: 昔永明智覺禪師以大辯才。著賦五首。謂華嚴感通。
0023c07: 金剛證驗。法華靈瑞。觀音現神。神棲安養。其所以黼
0023c08: 黻聖教。鼓舞機。可謂有大功於像運矣。然賦所由
0023c09: 作。特以歌詠讚揚為事。至於事蹟始末非傳記不能
0023c10: 周知。故華嚴則有感應傳。金剛則有應驗錄。法華則
0023c11: 有靈瑞集。觀音則有感應集。淨土則有往生傳。諦觀
0023c12: 博則知佛法靈異之驗不一而足。今靈瑞一集世
0023c13: 有二本。有單題靈瑞。有續靈瑞集。單題靈瑞者。內列
0023c14: 六十事。不載纂集之人。唯嘉祐中有楊曦者為之序。
0023c15: 此本舊有。近再刊鋟。但其間不指所出。道俗無別。諸
0023c16: 祖事蹟缺於紀載。有此陋殆非典刑。續靈瑞集者。
0023c17: 迺大觀中吳興元法師增新續舊。開為十科。始自
0023c18: 普賢證明。終於香光表瑞。此本差勝。頗格前非。無何
0023c19: 板籍久亡。往往不及見者多矣。竊惟
0023c20: 法華至典。實諸佛降靈之大本。生達道之淵源。亞
0023c21: 聖大士之所勸發。上首諸天之所護持。當今若出家
0023c22: 若在家。無不傾誠讀誦。極意修治。儻神功偉蹟不登
0023c23: 簡籍之中。則前言往行將不聞於世。又何以為勸信
0023c24: 之端哉。宗曉濫膺釋服。志樂聞持。深嗟舊集未全。續
0024a01: 本又缺。於是加討覈大藏三朝僧傳及內外典章。
0024a02: 隱顯畢收。新舊列。總二百三十九事。先示
0024a03: 古聖為首。次以四例分別。曰高僧。曰高尼。曰信男。曰
0024a04: 信女。析為兩卷。號法華顯應錄焉。取諸台宗現世
0024a05: 身口所感勝相。名顯機顯應之謂也。預斯錄者。率皆
0024a06: 凝神實相。覃思真乘。堅操足以壓松篁。精誠足以貫
0024a07: 金石。故徵應之恪。猶簫詔之致儀鳳也。以是貽諸將
0024a08: 來。一人解而千萬人勸。莫不朽宅知焚。高原發濬。即
0024a09: 乘高廣大車。直造甚深境界。是所願焉。若夫所載之
0024a10: 人。或但有其事而無其應者。茲又顯機冥應者也。覽
0024a11: 者悉之。慶元戊午仲春初吉宗曉謹序。
0024a12: 古聖凡七事見本經
0024a13: 多寶聽經寶塔涌現
0024a14: 過去有佛。號曰多寶。其佛行菩薩道時。作大誓願。若
0024a15: 我成佛。滅度之後於十方國土有說法華經處。我之
0024a16: 塔廟為聽是經故涌現其前。為作證明。今多寶如來
0024a17: 塔。聞說法華經故。從地涌出。讚言善哉善哉。多寶有
0024a18: 願。其有欲以我身示四眾者。須集彼佛分身諸佛。集
0024a19: 已巳開塔。多寶分座。釋迦同座。而說法言。聖主世尊。雖
0024a20: 久滅度。在寶塔中。尚為法來。諸人云何不勤為法。
0024a21: 釋迦為王求經無倦
0024a22: 佛告四眾。吾於過去無量劫中。求法華經無有懈倦。
0024a23: 於多劫中常作國王。發願求於無上菩提。心不退轉。
0024b01: 誰能為我說大乘者。吾當終身供給走使。時有阿私
0024b02: 仙人來白王言。我有大乘。名妙法華經。若不違我。當
0024b03: 為宣說。王聞仙言。歡喜踊躍。即隨仙人供給所須。採
0024b04: 果汲水拾薪設食。乃至以身而為座。身心無倦。于
0024b05: 時奉事經於千歲。為於法故精勤給侍。令無所乏。爾
0024b06: 時王者。釋迦文是。時仙人者。今提婆達多是。由提婆
0024b07: 達多善知識故。令我具足六波羅蜜。成等正覺。廣度
0024b08: 眾生。
0024b09: 不輕菩薩流通法華
0024b10: 乃往古昔最初威音王如來像法之中增上慢比丘。
0024b11: 有大勢力。爾時有一比丘名常不輕。是比丘凡見四
0024b12: 眾皆悉禮拜讚嘆而作是言。我深敬汝等。不敢輕慢。
0024b13: 汝等皆行菩薩道。當得作佛。而是比丘不專讀誦經
0024b14: 典。但行禮拜。四眾之中有生瞋恚心不淨者。惡口罵
0024b15: 詈言。是無智比丘。從何所來。我等不用如是妄授
0024b16: 記。眾人或以杖木瓦石而打擲之。避走遠住。猶高聲
0024b17: 唱言。我不敢輕於汝等。汝等皆當作佛。以其常作是
0024b18: 語。故號之為常不輕。是比丘臨欲終時。於空中具
0024b19: 聞威音王佛先所說法華經。悉能受持。即得六根清
0024b20: 淨。廣為人說是法華經。時不輕者。釋迦文是。若我宿
0024b21: 世不受持此經為他人說者。不能疾得菩提。法華文
0024b22: 句問曰。釋迦出世。踟躕不說。不輕一見。造次而言。何
0024b23: 也。答。本已巳有善。釋迦以小而將護之。本未有善。不輕
0024b24: 以大而強毒之。南屏清辯蘊齊頌曰日。寶未施藏玉
0024c01: 匣。七星寒影已巳熒熒。殷勤說向傍人道。內有龍泉不
0024c02: 可輕。
0024c03: 喜見然身供養玅經
0024c04: 過去日月淨明德佛。為一切眾生喜見菩薩及菩薩．
0024c06: 二千歲已巳得現一切色身三昧。得此三昧已巳。即作念
0024c07: 言。我得是三昧。皆是得聞法華經力。我今當供養於
0024c08: 佛及法華經。我雖以神力供養。不如以身供養。即於
0024c09: 佛前而自然身。光明照八十億恒河沙世界。其中
0024c10: 諸佛同時讚言善哉善哉。是真精進。是名真法供養
0024c11: 如來。其身火然千二百歲。命終之後復生日月淨明
0024c12: 德佛國中淨德王家。而白父言。我先供養佛。已巳得解
0024c13: 一切眾生語言陀羅尼。復聞是法華經。乃至彼佛滅
0024c14: 度之後。喜見即於八萬四千舍利塔前然百福莊嚴
0024c15: 臂七萬二千歲。而以供養。文句釋曰。喜見頓捨一身
0024c16: 復燒兩臂。輕生重法。命殞道存。
0024c17: 玅音遠來聽法華經
0024c18: 釋迦牟尼佛放肉髻光明。照東方百八萬億那由
0024c19: 他恒河沙等世界。過是數已巳。有淨華宿王智佛國。彼
0024c20: 有菩薩名曰玅音。久已巳植眾德本。是菩薩欲從淨華
0024c21: 宿王智佛國與八萬四千菩薩而來至此娑婆世界。
0024c22: 供養於我。亦欲供養聽法華經。于時玅音菩薩於彼
0024c23: 國沒。與八萬四千菩薩俱共發來。時多寶佛告玅音
0024c24: 言。善哉善哉。汝能為供養釋迦牟尼佛及聽法華經
0025a01: 故來至此。
0025a02: 昔四比丘修習法華
0025a03: 往昔有四比丘。於法華經極生殷重。卷舒祕教甘露
0025a05: 一萬里。雲霄之志可得言哉。其一人云。吾等四窮
0025a06: 尚不存身。法當安寄。汝三人宜以命奉道。我一人者
0025a07: 當給所須。自爾振錫門閭以求供給。雖寒暑代謝甘
0025a08: 喜無慍。以故三人功圓事辦。一世之益當無量生。其
0025a09: 一人者數涉人間。屢逢聲色。坯器未火難可護持。偶
0025a10: 見王者出入。車駕喧闐。生心動念愛彼光榮。功德熏
0025a11: 修隨念受報。人間天上常得為王。福雖不貲亦有限
0025a12: 也。三人既得道果。會而議曰。我免樊籠。功由此人。彼
0025a13: 果報。增長有為。從此死已巳當沉火坑。幸其未墜正
0025a14: 宜設化。一人云。此王著欲而復邪見。若非愛鉤無由
0025a15: 可拔。一人可作端正婦。二作聰明兒。兒婦之言必當
0025a16: 從順。如宜設化果獲改邪。時國王者即玅莊嚴王。今
0025a17: 華德菩薩是。其婦即淨德夫人。今光照莊嚴相菩薩
0025a18: 是。而昔二子即淨藏．淨眼。今藥王．藥上二菩薩是。說
0025a19: 四聖之前因。以故此品標名本事。委示如法華文句。
0025a20: 南屏頌曰。昔年聚首寂寥溪。三步青雲一墮泥。小技
0025a21: 略施甘折角。大家撫掌躡天梯。
0025a22: 普賢菩薩勸發流通
0025a23: 爾時普賢菩薩從東方來而白佛言。我於寶威德上
0025a24: 王佛國遙聞此娑婆世界說法華經。與大菩薩眾共
0025b01: 來聽受。惟願世尊當為說之。若人於如來滅後。云何
0025b02: 能得是法華經。佛告普賢。若人成就四法。於如來滅
0025b03: 後當得是法華經。一者為諸佛護念。二者植眾德本。
0025b04: 三者入正定聚。四者發救一切眾生之心。如是成就
0025b05: 四法。必得是經。普賢白佛言。於後五百歲濁惡世中。
0025b06: 其有受持是經典者。我當守護。除其衰患。是人若行
0025b07: 若立讀誦此經。我時乘六牙白象與大菩薩眾而自
0025b08: 現身供養守護。亦為供養法華經故。其人若於法華
0025b10: 法冠一經。法華之重演。佛慧之再宣。遠來勸發。其
0025b11: 義如此。南屏頌曰。吉尋聲得得來。巨靈纔闢絕纖
0025b12: 埃。象王何事頻移步。為愛芬陀滿砌苔。
0025b13: 高僧凡一百七十三人
0025b14: 天竺國摩訶羅比丘
0025b15: 昔天竺國有一阿蘭若比丘名摩訶羅。大讀摩訶衍。
0025b16: 德行彌著。國王正信。布髮掩泥令比丘蹈。又有比
0025b17: 丘來白王言。此人不多讀經。何大供養。王言。我曾一
0025b18: 日夜半欲見此比丘。即至其所。見彼在一窟中讀法
0025b19: 華經。有一金色光明人乘白象。王合掌供養。我方親
0025b20: 近。彼即滅沒。我問大德。以我來故。金色光明人滅耶。
0025b21: 比丘言。此是吉菩薩。吉自言。若有人誦法華經。
0025b22: 我當乘白象來教導之。我讀是經。吉自來矣。吉
0025b23: 即法華經中普賢菩薩也。我聞是已巳。禮足而退。是故
0025b24: 我今常當供養大智度論。
0025c01: 燉煌三藏護法師
0025c02: 三藏曇摩羅察。此云法護。月支國人。八歲離俗。凡是
0025c03: 經書過目成誦。日記萬言。西游諸國。通三十六種語
0025c04: 言書詁訓音。久居燉煌。時號燉煌菩薩。自西晉武帝
0025c06: 長安青門外大寺中譯正法華經一部十卷。仍為四
0025c07: 眾敷講。又翻餘經共一百五十四部。咸奉流通。時
0025c08: 隱居深山。山有清泉。澡漱給用。一日樵人觸穢。忽爾
0025c09: 枯涸。護嘆曰。人之無德。遂使清泉輟流。既乏所須。吾
0025c10: 當去矣。言訖清泉復涌。支遁贊曰。護公證寂。道德淵
0025c12: 沙。傾拔玄致梁高僧傳。
0025c13: 姚秦三藏什法師
0025c14: 法師鳩摩羅什。秦翻童壽。龜茲國人。七歲出家。日誦
0025c15: 千偈。其母至月支國見一羅漢曰。此沙彌至三
0025c17: 才明法師而已巳。母唯其言。一日謂曰。方等深教應大
0025c18: 闡真丹。唯爾之力。但於爾自身無益耳。什曰。大士之
0025c20: 無恨矣。時符堅據關中。太史奏云。有德星現外國分
0025c21: 野。當有大智人入輔中國。堅曰。朕聞西域有羅什。將
0025c22: 非是耶。即遣呂光率兵伐龜茲。光既獲什。迴至州。
0025c23: 聞符堅為姚萇所害。乃據關外。僭號後。萇崩。子興
0025c24: 襲位。廟庭俄生連理樹。逍遙園蔥變為。以為祥瑞。
0026a01: 遂伐呂隆。迎什入長安。待以國師之禮。興於逍遙園
0026a02: 引諸沙門聽什講說。什辯通華夏。覽舊經與胡本乖
0026a03: 謬。以弘始八年於草堂寺與僧等八百餘人對舊
0026a04: 經考校。譯此玅法蓮華經一部七卷。興曰。法師聰明
0026a05: 超悟。天下無二。可使無嗣乎。遂以妓女十人逼之。自
0026a06: 是淨行者恥聞其事。師至講說必先告曰。譬如臭泥
0026a07: 生蓮華。但采釆蓮華勿臭泥。後忽感疾。即語眾云。因
0026a08: 法相遇。殊未盡心。無何緣謝。所譯法華等經。幸共流
0026a09: 布。若所譯無謬。願焚軀後舌不焦爛。言訖而終。至於
0026a10: 闍維。舌果不。委見梁僧傳及晉書。南山感通傳韋
0026a11: 天曰。什公聰明。善解大乘。彼自七佛已巳來傳譯。得法
0026a12: 王之遺寄也。俗以陷戒為言。此不須議。什位三賢。非
0026a13: 悠悠者也。
0026a14: 長安叡法師
0026a15: 釋慧叡。冀州人。執節清峻。參學遊方。至南天竺國界。
0026a16: 殊方異典。無不洞曉。秦主姚興召見。睹其風韻含吐。
0026a17: 即大激賞。稱為四海標領。昔法護譯正法華受決品
0026a18: 云。天見人。人見天。什譯妙法華至此乃曰。此語與西
0026a19: 域義同。但言過質耳。叡曰。將非人天交接兩得相見。
0026a20: 什喜曰實然。其領解高出若此也。翻譯纔畢。命叡講
0026a21: 之。叡乃品酌幽玄。開為九轍。一昏聖相扣轍。即序品。
0026a22: 二涉教歸真轍。為上根人。三興類潛彰轍。為中根人。
0026a23: 四述今通昔轍。中根領解。五彰因進悟轍。為下根人。
0026a24: 六贊揚行李轍。即法師品。七本無生轍。多寶不滅
0026b01: 為本。釋迦不生為。本雖殊。不思議一也。八舉因
0026b02: 徵果轍。即涌出．壽量品。九稱揚遠濟轍。即隨喜品已巳
0026b03: 去訖經流通也。叡又著經序。見大藏本。經又有二十
0026b04: 八品生起。荊溪師稱大有眉目。師常迴弘贊善利。願
0026b05: 生西方。臨終之日。洗浴更衣。燒香禮拜。合掌向西坐。
0026b06: 卒時見五色香雲從房而出。世稱什門四聖生．肇．融．
0026b07: 叡。師其一也見梁高僧傳。九轍出法華文句第八記。
0026b08: 虎丘生法師
0026b09: 師諱道生。從師姓竺。年在志學。吐納清新。人皆畏服
0026b10: 之。常以入道之要慧解為本。故鑽仰群經不憚勞苦。
0026b11: 遂往關中稟承羅什。辯問超卓。咸稱神悟。後遁蹟虎
0026b12: 丘寺。有講臺石至今存焉。一時居半塘誦法華經。忽
0026b13: 有一雉常來聽受。一日不見。師念之。夜入夢云。某因
0026b14: 聽經。遂獲改報。今在某家為兒子。待過數年卻郤來奉
0026b15: 事。洎師詢之。果爾。及出家。無何童子之年便命終。因
0026b16: 瘞于林。一夕俄而放光。輝照塘塢。鄉人異之。啟看乃
0026b17: 獲一舌。生青蓮華。因是起塔。後葺成寺。即今半塘寺
0026b18: 是也。師建言。善不受報。頓悟成佛。而守文舊學以
0026b19: 為邪說。師對眾發誓曰。若所立不違經者。於捨壽時
0026b20: 踞師子座。後譯大涅槃。果符所說。師即升座講敷。聽
0026b21: 者悟悅。法席將畢。忽麈尾紛然而墜。端坐正容而逝。
0026b22: 似若入定焉。時人語曰。生叡發天真。故知秀出者。即
0026b23: 此矣半塘寺蹟見續靈瑞集。餘出梁高僧傳。
0026b24: 南嶽思大禪師
0026c01: 師諱慧思。生于武津李氏。幼夢梵僧勸令出家。遂即
0026c02: 入道。立志日唯一食。不受別供。十年專誦法華。七載
0026c03: 常行方等。九旬常坐脩一行三昧。由茲精進之功。徹
0026c04: 見三生行道事蹟。續詣北齊慧文禪師所諮稟禪法。
0026c05: 長夏攝心。夏滿受歲。慨無所證。放身倚壁。背未至間。
0026c06: 豁然開悟法華三昧及餘大小法門。後止光州大蘇
0026c07: 山。道俗福施造金字般若．金字法華。眾請講二經。即
0026c08: 與敷敘。莫非幽賾。次至南嶽見林泉竦淨。乃曰此古
0026c09: 寺基也。依言掘之。果獲殿趾器皿。又往巖下。乃曰吾
0026c10: 先世在此坐禪。為賊斬首。由此命終。有今世也。僉共
0026c11: 尋覓。乃得枯髏。師得而頂戴。因起塔以報昔恩。陳宣
0026c12: 帝詔住棲玄寺。道俗顒仰。往瓦官。遇雨不濕。履泥
0026c13: 不汙。或現身大小。或寂爾藏身。瓶水常滿。有若天童
0026c14: 給侍。或問師位。答曰吾十信位耳。臨終日。大集門學
0026c15: 說法。聞者寒心。乃曰。若有十人不惜身命。常修法華
0026c16: 般舟三昧。當盡供給。如無此人。吾即去矣。苦行事難。
0026c17: 竟無答者。因即斂歛念唱言。眾聖相迎。泯然命終。感異
0026c18: 香滿室。遠近咸聞。壽六十四。即陳大建九年也。自有
0026c19: 佛法以來。多重義門。唯師雙弘定慧。發言致遠。南北
0026c20: 禪宗莫不遵承。蒙普賢摩頂涌生肉髻。見者希奇。
0026c21: 行大慈悲。奉菩薩戒。不服皮革繒纊。唯麤布艾衲。
0026c22: 犯風霜。凡所著述口授成文。歷世浸久。諸文散落不
0026c23: 存。唯法華安樂行義及發願文行於世唐續高僧傳。
0026c24: 天台智者大師
0027a01: 陳．隋二國師智顗。裔出潁川。世居荊州華容縣。師即
0027a02: 常侍陳起祖之仲子。母徐氏。夜夢香雲縈懷。因而有
0027a03: 娠。至於誕育。室現神光。舜目重瞳。堯眉八彩。七歲往
0027a04: 伽藍。僧口授普門品。一舉通利。十五於長沙像前發
0027a05: 誓。願作沙門荷負正法。十八出家湘州果願寺。二十
0027a06: 剃髮受具。即往大賢山誦法華經．無量義．普賢觀。歷
0027a07: 于二旬。三部終畢。口誦金文。手正經像。心神爽利。又
0027a08: 樂禪悅。續詣大蘇山禮思大禪師。思見而嘆曰。昔日
0027a09: 靈山同聽法華。宿緣所追今復來矣。因授與普賢道
0027a10: 場四安樂行。晝夜苦到。如教研心。經二七日。誦法華
0027a11: 經至藥王捨身。諸佛同讚。是真精進是名真法供養
0027a12: 如來。到此心懸苦行豁然入定。照了法華。若高輝之
0027a13: 臨幽谷。達諸法相。似清風之游太。思印之曰。非爾
0027a14: 弗證。非吾莫識。所入定者。法華三昧前方便也。所發
0027a15: 持者。初旋陀羅尼也。縱文字法師千萬眾。尋汝之
0027a16: 辯不可窮矣。吾久羨南嶽。恨法無所委。汝可傳燈化
0027a17: 物。莫作最後斷佛種人。師奉嚴訓。遂振錫金陵。住瓦
0027a18: 官寺。首開法華玄義。自是敷揚凡八載。其後徒眾轉
0027a19: 多。得道者少。即避世守玄。隱居天台。初宴息於銀地。
0027a20: 時經行於東南峰。或居方丈誦法華經而入三昧。眾
0027a21: 魔惡鬼競來惱害。師於禪定中亦不覺神之變怪。一
0027a22: 時講誦法華。感普賢乘白象躡駕于前。說法則五時
0027a23: 八教。判釋一代群經罄無不盡。天台之教。實自師始。
0027a24: 尋赴詔出金陵。講大論於大極殿。敷仁王於光宅寺。
0027b01: 陳主三禮以示尊敬。會隋吞陳。因憩錫廬山。至開皇
0027b02: 中煬帝居蕃。請為菩薩戒師。乃賜智者之號。後歸老
0027b03: 天台。一夜忽夢大風吹壞寶塔。是時詔書連徵至石
0027b04: 城像前。遽云有疾。遂顧命弟子唱法華經而自讚曰。
0027b05: 法門父母。慧解由生。本曠大。微玅難測。輟斤絕弦。
0027b06: 於今日矣。又曰。吾不領眾。必淨六根。為他損己巳。退居
0027b07: 五品。吾諸師友。觀音來迎。言已巳加趺而寂。即開皇十
0027b08: 七年丁巳仲冬念四日未時也。春秋六十。坐四十夏。
0027b09: 封靈塔于佛隴西南峰。每歲時遣使開塔羞供。最
0027b10: 後開封則不見全身矣。吳越錢王追諡謚法空寶覺
0027b11: 之號。自師入滅。距今年凡六百二載。師弘教觀。不畜
0027b12: 章疏。唯縱懸河之辯。講諸經外。說法華玄句以開玅
0027b13: 解。次演止觀依解以立正行。故荊溪曰。非玄義無以
0027b14: 導。非文句無以持。非止觀無以達。非一家無以進。斯
0027b15: 之謂歟。大矣哉。救世明道之書見於台宗三部矣。師
0027b16: 之化導六十餘州。其道久而益明。凡諸事蹟。詳于別
0027b17: 傳及天台十二所道場記。
0027b18: 南山澄照律師
0027b19: 律主道宣。丹徒人也。父吏部侍郎錢申。母娠而夢月
0027b20: 輪貫懷。既而又夢梵僧語曰。汝所者梁朝僧祐律
0027b21: 師。祐即南齊剡溪隱嶽寺僧護也。宜從出家。大弘佛
0027b22: 教。洎長年十五。母憶所夢。即聽離俗。所業誦法華等
0027b23: 經。莫不通利。十六落髮受具。專學毗尼。後竟中興此
0027b24: 道。善繼優波離者也。師三衣皆紵。一食唯菽。蚤蝨縱
0027c01: 生。形同土木。在處必感神物奉華果供天饌。或失足
0027c02: 前階而那吒扶護。或築寶壇而神僧禮讚。自乾封已巳
0027c03: 後。天人絡繹而來。共師談論律相等事。故師所著疏
0027c04: 鈔得佛元意。以其通神明而然也。天下後世宗之。其
0027c05: 道防非止惡。是曰南山教焉。師作法華弘傳序冠于
0027c06: 經首。旨趣宏遠。言辭高妙。百王不易。千古宣通。其陳
0027c07: 本願曰。庶得早淨六根。仰慈尊之嘉會。速成四德。趣
0027c08: 樂土之玄猷行實見大宋高僧傳。
0027c09: 京兆慈恩法師
0027c10: 師諱窺基。唐蔚遲敬德之猶子。父金吾衛將軍宗。母
0027c11: 裴氏。夜夢吞月而孕。生甫六歲。聰慧過人。即著兵書
0027c12: 數千言。時三藏玄奘西游得一童子。善記問。因謁
0027c13: 宗。宗呼基拜。奘使誦所著書。奘數目童子記文誦畢。
0027c14: 奘紿之曰。此古書耳。宗未之信。奘令童子覆述。一言
0027c15: 不遺。宗怒剽竊。將殺之。奘就丐出家。基曰。聽我三事。
0027c16: 御葷色晚膳即出家。不然寧伏死。奘愛其俊朗。佯
0027c17: 而肯焉。入道居大慈恩寺。善解大小乘。凡是論疏一
0027c18: 無差。先是奘公自西域受戒賢論師瑜伽師地論。
0027c19: 唯識宗旨未有繼之者。師一稟承。或宗或釋。撰述百
0027c20: 部。名曰百部論師。師隨處化徒。獲益者眾。東行博陵。
0027c21: 有請講法華經。遂造法華玄贊大疏一十卷。其釋首
0027c22: 題曰。操宏綱之極唱。旌一部之都名。法含軌持。綰群
0027c23: 祥以稱妙。華兼秀發。總眾美而彰蓮。建言立宗。闡揚
0027c24: 奧義。北地宗師常多講貫師言行委見大宋僧傳。出家時事出釋氏編年。
0028a01: 五臺清涼國師
0028a02: 釋澄觀。姓夏侯氏。山陰人也。依應天寺出家。誦法華
0028a04: 復往天竺習華嚴大經。晚止蘇州。從荊溪禪師傳天
0028a05: 台止觀。聽法華．維摩等經。又參牛頭忠．徑山欽。得南
0028a06: 北兩宗禪法。師博學深究。識量宏遠。著華嚴貞元等
0028a07: 疏。塑像寫經不可殫舉。發十大願。為終身所脩。一
0028a08: 但三衣一不畜餘長。二當代名利棄之如遺。三目
0028a09: 不視女人。四影不落俗舍。五長誦法華經。六長讀大
0028a10: 乘經。七長講華嚴經。八一生晝夜不臥。九不惑眾伐
0028a11: 善。十不退大慈悲。師生歷九朝。為七帝門師。憲宗
0028a12: 召入講華嚴大旨。暢悅聖懷。有司鑄印。遷國師。統
0028a13: 冠天下緇徒。年一百有二歲。身長九尺二寸。目夜發
0028a14: 光。晝視不瞬。才供二筆聲韻如鐘。梵僧稱是文殊後
0028a15: 身。茶毗舌如紅蓮。舍利光潤。相國裴休奉撰生歷
0028a16: 九朝下見釋氏編年錄。餘大宋高僧傳。
0028a17: 高麗光禪師
0028a18: 沙門玄光。海東熊州人。少厭俗塵。專修梵行。洎長遂
0028a19: 越滄溟求中國禪法。於是觀光上國。行衡山參思大
0028a20: 禪師。思察其根器。授以四安樂行。光利若神錐。無堅
0028a21: 不犯。稟而行之。俄證法華三昧。思印之曰。汝之所證
0028a22: 真實不。當還本國。施設善權敷揚吾教。光頂禮而
0028a23: 別。即返錫江南。附舟至于大洋。偶見彩雲雅槳絳節
0028a24: 而至。空中聲曰。天帝召海東玄光禪親於寵宮說親
0028b01: 證法門。光拱手避讓。唯見青衣前導。尋入宮城。不類
0028b02: 人間官府。無非鱗介鬼神。既登寶殿。次陟高臺。如問
0028b03: 而談者凡七日。事畢。王躬送別。光復登舟。舟人謂泛
0028b04: 洋不進者半日而已巳。光遂至熊州翁山結茆。乃成梵
0028b05: 剎。其升堂者。一人證火光三昧。一人證水光三昧。餘
0028b06: 如眾鳥附須彌。皆同一色光之示滅。罔知攸往。南嶽
0028b07: 祖堂列二十八位。光居一焉大宋高僧傳。
0028b08: 荊州成禪師
0028b09: 僧慧成。澧陽段氏子。為僧止十住寺。誦法華．大品二
0028b10: 十餘卷。後隨方問道至廬山。與天台顗禪師相見。因
0028b11: 聞南嶽思大和尚即。往謁之。既見傾仰。欲學定業。思
0028b12: 曰。卿一生章疏之功。與吾炙手猶不及熱。喪功夫。
0028b13: 惜哉。成即發憤燒棄章疏。以夜達旦開眼坐禪。凡十
0028b14: 五載。思又令入法華般舟道場消障三年。復示以正
0028b15: 法。遂證解一切眾生語言三昧。較閉目入觀開目便
0028b17: 之。二子解行齊矣。成即詣荊州枝江建寺。道德所及
0028b18: 不日而成。陳帝累召方至。與受戒法而返。時將超化。
0028b19: 乃講涅槃。忽智者自玉泉至。冥相符會。共談玄理良
0028b20: 久而逝續高僧傳。
0028b21: 終南超禪師
0028b22: 師名慧超。生丹陽沈氏。性溫而。自幼從釋。專課法
0028b23: 華。遠聞光州思大禪師定慧雙明。毗尼兼善。乃與智
0028b24: 者心絜己巳摳衣請業。思曰。超之神府。得忍人也。及
0028c01: 游衡嶺。復與智者同塗誦經移歲。後隱終南。八載行
0028c02: 道倍隆三慧。及大業承運。爰發詔書延入禁中。大唐
0028c03: 伊始。榮重京師。師自入道即誦蓮經五十餘年。萬有
0028c04: 餘。洎寢疾將終。召眾告曰。往返吾之常也。長生不
0028c05: 忻。夕死不慼。第一義空。清淨智觀。是吾杖。言已巳向
0028c06: 西而逝。遺言令露屍松石以施禽獸。弟子依教停一
0028c07: 月餘。顏色如生。還累塔以窆之續高僧傳。
0028c08: 天竺觀法師
0028c09: 釋真觀。姓范。錢唐人。其母以誦藥師．觀音求嗣。得師。
0028c10: 師少有節操。舌紫羅紋。手現奇相。誦法華經。日終一
0028c11: 卷。從師聽十誦律。超勝前標。忽夢人曰。汝有大根。何
0028c12: 守小道。師遂學摩訶衍。質疑明難。玄門。時諺曰。
0028c13: 錢唐有真觀。當天下一半僧。師與智者年臘相齊。為
0028c14: 法兄弟。高談寂照。金石相宜。後於靈隱山建南天竺
0028c15: 寺居焉。常講法華以為心要。受持讀誦躬自書弘。五
0028c16: 種法師於斯乎在。每盥洗遺渧。地不為濡。人皆異之。
0028c17: 一日亭神請講法華。感神捨祠為寺。有司馬李子
0028c18: 深請講涅槃。至現病品。夢三人把旛告云。淨居天遣
0028c19: 迎。續便臥疾。夢與智者同輦。翼佛還山。覺而嘆曰。昔
0028c20: 謂六十二應終。講法華力。更延一紀。今七十四。復致
0028c21: 斯驗。生期畢矣。乃啟手足曰。欲出生死。宜須持戒修
0028c22: 定學慧。弘通正法。勿空過也。時聞空中妓樂之聲。至
0028c23: 于中夜加趺而寂。師即下天竺靈山寺開山始祖。行
0028c24: 業神異。昔章安頂禪師手撰別傳紀德。歲久弗存。今
0029a01: 唯見之於續高僧傳。師冢塔猶在。慈雲式懺主重
0029a02: 修之。具載靈苑集。其略曰。師志在佛乘。道契惟極。出
0029a03: 不順帝王公侯大勢所臨。處不為博藝辨達大名所
0029a04: 亂。軒軒然于世表。邈乎不可得而擬。今土門自開。一
0029a05: 無遺物。又不知全身。從多寶以證經乎。像佛隴以化
0029a06: 往乎。謹作詩六首。永奉標識云。王侯曾不屈師隋主三問
0029a07: 勞。秦王二延總府。皆辭疾不就。箇是出家身。白骨已巳為土。清風猶
0029a08: 人。冢隳方事葺。寺廢亦重新。獨有不濡地。無人繼後
0029a09: 塵餘詩如集。
0029a10: 章安總持禪師
0029a11: 師諱灌頂。總持。吳越王諡謚號。師生於章安吳氏。始在
0029a12: 孩孺。三歲時便能隨母稱三寶名。時共驚異。因立小
0029a13: 字。名曰非凡。入道能日記萬言。玄儒務。稟承天台
0029a14: 定慧之法。繼祖克家。智者凡所說法。皆師記錄成文。
0029a15: 晚止稱心精舍。長講法華。化流囂俗。神用無方。時有
0029a16: 法龍村人。去山三十里。染患將絕。其子奔來求救。師
0029a17: 為轉法華經。焚栴檀香。病者遙聞香氣即愈。樂安南
0029a18: 嶺地曰安洲。碧樹清溪。人徑不通。師往觀覽。留連不
0029a19: 捨。乃發誓曰。若使斯地夷坦。吾當來此講法華經。曾
0029a20: 未浹旬。白砂涌。平如玉鏡。師償先志。乃往講焉。又
0029a21: 於攝靜寺講涅槃經。值海劫掠。師撞鐘就講。賊
0029a22: 入。見兵旗耀日。持弓執戟人皆丈餘。因爾退散。師以
0029a23: 貞觀六年於國清示疾。無論醫療。而室有異香。告弟
0029a24: 子曰。彌勒經說。佛入滅日香煙若雲。汝多燒香。吾將
0029b01: 去矣。言已巳而逝。時有智睎禪師。先貞觀元年入滅。臨
0029b02: 行告言。吾生兜率。見智者坐一寶座。行列有人。唯一
0029b03: 座獨空。天曰。後六年灌頂禪師升此說法。焚香驗
0029b04: 意。即慈氏降靈。計歲論期。審睎言不謬孤山閒居編。
0029b05: 天台璪禪師
0029b06: 沙門智璪。姓張氏。清沂人。年十七亡二親。染患至篤。
0029b07: 知無生意。夜忽見月。遂念月光菩薩。因而得差。深知
0029b08: 三寶是我依憑。即往安靜寺出家。挺志高邁。言行俱
0029b09: 實。逖聞智者悟解超。遂抵台嶺伏膺受道。智者察
0029b10: 其根器。乃遣行法華三昧。洎修至二七。初夜坐禪。乃
0029b11: 見一九頭龍從地涌出。上升空。明日白師。師曰此
0029b12: 表九道眾生聞法華經。將來之世破無明。入法性空
0029b13: 耳。又於寶林寺要期法華三昧。啟修初夜。如有人
0029b15: 問如前。寺有慧成禪師。聞其事而言曰。彼堂內從來
0029b16: 有大惡鬼。今聞此聲。是必相害也。天曉扣戶問之。見
0029b17: 其猶在。甚喜。成因以報永陽王。王即遣數十兵吏執
0029b18: 杖防護。師曰。命由業也。豈在防護。謝而去之。至第二
0029b19: 夜。鬼即入來打東西。於三七日恒爾為惱。師坦然
0029b20: 無懼。行法將訖。見一青衣童子稱讚善哉。言已巳不見。
0029b22: 終。壽八十三而卒續高僧傳。
0029b23: 廬山志禪師
0029b24: 師會稽顧氏子。發蒙出家。師事天台智者。智者見其
0029c01: 形神洒落。高放物表。取名大志。誦法華經。索然閒靜。
0029c02: 音聲清囀。聽者忘疲。後於盧山甘露行杜多行。有
0029c03: 時投身猛獸。彼皆避去。粒若盡。唯以餅果繼命而
0029c04: 已巳。如是七載。禪誦不休。晚尸福林寺。會大業中屏除
0029c05: 佛教。慨大法陵遲。遂身著孝服於佛堂中慟哭三晝
0029c06: 夜。誓捨形骸伸明正教。即往東都上表曰。願陛下興
0029c07: 隆三寶。貧道當然一臂於嵩嶽用報國恩。帝許之。遂
0029c08: 設大齋。七眾通集。師絕三日。登大棚中。布褁其臂。
0029c09: 灌之以蠟。如炬然之。光照巖岫。晃然大明。眾見苦行
0029c10: 痛入心髓。而志形色不變。或誦經文。或讚佛德。或為
0029c11: 眾說法。聲聲不絕。燒已巳下棚。加趺入定。七日而卒。師
0029c12: 留願文七十餘紙。意在共諸眾生為善知識。見者感
0029c13: 激于懷。無不墮淚續高僧傳。
0029c14: 荊州悅禪師
0029c15: 僧道悅。俗張姓。荊州人也。十二出家玉泉寺。器識沈
0029c16: 。安貧苦節。長誦法華以為德業。玉泉。智者創置。未
0029c17: 有鐘磬。師於泉源得怪石一片。懸之。每誦經卷通輒
0029c18: 扣一下。聲韻清徹。聞者肅然。幽冥之徒屢有祥感。知
0029c20: 頓消。時朱粲為劫掠。唯悅守寺。賊令引路。師曰。僧
0029c21: 非引路人。浮幻形骸任從白刃。賊敬而恕之。時漢陽
0029c22: 王請為戒師。以彩服賜之。悅不受。王曰何不著絹帛
0029c23: 耶。悅曰。蠶衣損命。乖忍辱之名。布服儉素。表慈悲之
0029c24: 相。王曰。仲由不恥夫子見稱。沙門慈忍固其然也續高
0030a01: 僧傳。
0030a02: 天台越禪師
0030a03: 僧智越。生於南陽鄭氏。少有脫俗之志。父為求婚。方
0030a04: 便求免。時岳陽殿下領荊州。異其為人。遂為剪髮。後
0030a05: 隨方問道至金陵。值智者闡化。潔己巳請業。深達禪要。
0030a06: 而又精持戒品。誦法華經萬有餘部。瓶水常滿。人皆
0030a07: 異之。智者學徒雖眾。而越為上首。臨海露山精舍。智
0030a08: 者命越影響。二十年間恂恂善誘。尋於國清寢疾。右
0030a09: 而化。感山崩地動。道俗咸見聞續高僧傳。
0030a10: 錢唐觀法師
0030a11: 等觀。生于富陽孫氏。為僧已巳後。聞智者開法佛隴。遂
0030a12: 往依承。專誦法華。兼能講說。貞觀中赴餘杭法忍寺
0030a14: 廟庭。弟子巡游不值。今故特來求授戒法。師即為然
0030a15: 香秉宣。至明日夜半。沐浴更淨。召慧法師說三觀義。
0030a16: 乃曰。此吾親承智者口授。言已巳加趺面西。稱彼佛名
0030a17: 及天台智者尊號。奄然命終靈瑞集。
0030a18: 梁朝滿法師
0030a19: 羅什法師於長安譯法華經二十八品。長安宮人請
0030a20: 講提婆達多品。此品淹留在內。江東所傳止得二十
0030a22: 以此品安持品之前。彼自私安。未聞天下。陳有南岳
0030a23: 思大禪師。次此品在寶塔之後。晚以正法華勘之。甚
0030a24: 相應。今則四混和。見長安舊本。故知二師深得經
0030b01: 意法華文句。
0030b02: 廬山莊法師
0030b03: 比丘法莊。淮南人。十歲出家。為廬山遠公弟子。性率
0030b04: 素止。苦行標名。誦法華經自為恒業。常於靜夜。者
0030b05: 每聞師房前有兵仗羽衛之聲。豈無故而然哉續靈瑞集。
0030b06: 後周命法師
0030b07: 師慧命。姓郭氏。晉陽人。道親物。州閭贊重。十五誦
0030b08: 法華經。兩旬之間終始通利。尋事剃落。專修法華懺
0030b09: 法。以周天和三年仲冬五日面西加趺正坐。佛來
0030b10: 迎。合掌而寂。合眾同夢天人下地。幢旛映日。又有聞
0030b11: 奇樂異香。稱讚善哉之者續高僧傳。
0030b12: 天台明法師
0030b13: 師舊名法京。姓朱。會稽人。年少聚沙為塔。蒿艾為殿。
0030b14: 合掌稱佛。忽遇乞食僧勸之曰。汝可往天台山出家。
0030b15: 彼有初依菩薩說法化世。兒即奔往。便侍智者為弟
0030b16: 子。智者笑曰。宿願力故。今得相遇。於是曉夕左右伏
0030b17: 膺無懈。師因教誦法華經一部。兼修懺法。後隨侍智
0030b18: 者入廬山。即於陶侃瑞像閣內要制法華三昧。俄見
0030b19: 一僧云。汝法名未勝。應改為普明。則照了三世矣。自
0030b20: 是從改為號。晚旋歸國清。所居之房乏水。師想念。石
0030b21: 上忽流泉。又鑄丈六盧舍那像。感異人施金而隱。
0030b22: 一時於赤城松林中現身高數十丈。章安頂禪師親
0030b23: 見之。仰觀師之作用。豈聊爾之人乎續靈瑞集。
0030b24: 河陰邃法師
0030c01: 僧曇邃。不詳氏族。出家止河陰白馬寺。食布衣。日
0030c02: 誦正法華經十卷。兼通旨為眾講說。忽夜夢一人扣
0030c03: 戶云。欲請法師九旬講經。邃不允。固請乃赴。似覺未
0030c04: 覺。忽見身在白馬塢神祠中。弟子一人亦預。自是每
0030c05: 日密往。餘無知者。一日寺僧過祠下。偶見兩高座。邃
0030c06: 居北座。弟子居南。頗聞講說之聲。又聞異香馥郁。道
0030c07: 俗相傳。咸稱神異。夏竟。神施白馬一疋。白羊五頭。絹
0030c08: 五十疋。以充講嚫。師願。受之而去。後不知所終梁高
0030c09: 僧傳。
0030c10: 成都生寺主
0030c11: 僧生。蜀郡人。俗袁氏。少為僧。以苦行聞成都守宋
0030c12: 豐。請主三賢寺。誦法華經。又習禪定。於山中誦經。
0030c13: 忽有一虎來蹲于前。徹章乃去。後誦習次。常見四神
0030c14: 人左右侍衛。年雖垂老。行業彌堅。洎感疾。即付囑門
0030c15: 人。趺坐而化梁高僧傳。
0030c16: 高昌國緒師
0030c17: 高昌僧法緒。德行嚴峻。飯飲水。後入蜀居劉師冢
0030c18: 間行頭陀行。虎兕見而不傷。常處石室。誦法華．維摩．
0030c19: 光明三經。忽於一夏在石室中左命終。七日不壞。
0030c20: 香氣襲人。每夕放光照徹數里。鄉人異之。即於屍上
0030c21: 為起冢塔。晉時人也續高僧傳。
0030c22: 會稽義法師
0030c23: 法義師。俗姓竺。十三歲入道。專勤梵行。誦正法華經。
0030c24: 住瓦官寺。後遷會稽寶山精舍。咸和二年染疾。誦習
0031a01: 無虧。夜夢一僧為出腸胃洗滌垢穢洗已巳。還納腹中。
0031a02: 夢覺疾即痊愈。晉帝宣至禁中。從受五戒。供奉殷
0031a03: 厚。至大和年。不疾而化。市新亭崗起塔安窆。今中
0031a04: 興寺是也靈瑞集。
0031a05: 羌地達上人
0031a06: 晉隆安中。僧慧達於山北隴掘甘草時。羌人饑荒。捕
0031a07: 人而食。達為所獲。寘之柵中。擇肥者先食。達懼甚。一
0031a08: 心稱觀音名。誦普門品。人取盡。唯達與一小兒在。命
0031a09: 祇一日耳。達終夜持念不捨。至旦忽一虎自艸中逃
0031a10: 出。咆吼震山。諸羌畏走。虎乃齧柵作穴而去。達與小
0031a11: 兒奔走得免台宗別行義疏。
0031a12: 吳興曠法師
0031a13: 法師竺法曠。俗氏。寓居吳興。志操高卓。戒行淵深。
0031a14: 本師寢疾。曠為祈誠禮懺。凡七晝夜。因感五色光明
0031a15: 照室。其病即差。後止於潛青山石室。每言法華為會
0031a16: 三之旨。無量壽為淨土之因。常吟詠二部。有眾則講。
0031a17: 平居則誦。謝安為吳興守。特往展敬。晉簡文帝召至。
0031a18: 命齋懺以遣妖星。晚遷禹穴昌原寺。為百姓拯救危
0031a19: 苦。莫不效驗。有人常見師行坐間。每有鬼神數十輩
0031a20: 衛於前後。享亨年七十六。常侍顧愷作傳紀德續高僧傳。
0031a21: 長沙亡名僧
0031a22: 西晉建興二年。長沙縣西一百餘里。有青蓮華兩本。
0031a23: 生於陸地。道俗爭觀。因掘其地一丈二尺。得一瓦棺。
0031b01: 生于齒頰間。時有說者曰。昔有僧。不知名氏。誦蓮經
0031b02: 十萬部。不疾而化。遺言使衣服以瓦為棺。此其是
0031b03: 矣。今驛亭故基建寺。號曰蓮華者是也見洪覺範文字禪集。
0031b04: 古亡名二僧
0031b05: 范陽王侯寺僧。失其名。誦法華經為常業。初死。權殮
0031b06: 隄下。後改葬。骸骨杇。唯舌不壞。又雍州有僧亦誦
0031b07: 法華。隱白鹿山。感一童子供給。及終。置屍巖下。餘骸
0031b08: 枯。其舌如故出三寶感通錄。
0031b09: 冀州羽法師
0031b10: 僧法羽。冀州人。年十五操志出家。為慧始弟子。始戒
0031b11: 行精嚴。修頭陀行。羽挺拔勇猛。深達師道。因誦法華
0031b12: 經。誓欲仰軌藥王燒身供養大乘。時偽秦晉王姚緒
0031b13: 鎮蒲。羽以事白王。王曰。入道多方。何必殞命。不敢
0031b14: 固違。幸願三思。羽誓志既重。即服香油。以布纏體。灌
0031b15: 以油蠟。誦藥王品。即以火自燎。道俗競觀。咸生悲悼
0031b16: 梁高僧傳。
0031b17: 臨川紹法師
0031b18: 慧紹。不知出處。孩孺時母哺魚肉即吐。自是不茹葷。
0031b19: 八歲出家為僧。通法華經。苦行標節。後隨師僧要止
0031b20: 臨川招提寺。常念佛恩之重。誓欲捨身以報。乃雇人
0031b21: 斫薪。於東山石室積高一丈。中開一龕。即還寺告師。
0031b22: 師諫不從。於是剋日就山建八關齋會。闔境雲奔盈
0031b23: 滿山谷。至夜。紹自行香。執燭然薪入龕而坐。誦藥王
0031b24: 捨身品。火沿至額猶聞經聲。大眾忽見一星大如斗
0031c01: 直下火中。俄而升天。咸謂天宮迎接之瑞。紹謂同
0031c02: 學曰。吾燒身處當生梧桐木。切莫伐之。其後三日果
0031c03: 爾而生。道俗異之。宋元嘉念八年也梁高僧傳。
0031c04: 廬山慶法師
0031c05: 僧慧慶。廣陵人。宋元嘉中居廬山。學通經律。精嚴戒
0031c06: 行。遇夜誦法華．維摩等經。每聞暗中有彈指讚歎之
0031c07: 聲。於小雷遇風。船將沈。慶一志誦經以求安濟。船
0031c08: 在浪中覺有扶挽之者。忽到岸。自是誦習至老不
0031c09: 倦法苑珠林。
0031c10: 廣陵冏法師
0031c11: 僧道冏。姓馬。扶風人。棄家禮道懿為師。師病。遣冏等
0031c12: 四人至霍山采釆鍾乳。入穴數里。跨木渡水。三人溺死。
0031c13: 火炬又盡。冏素誦法華經。念觀音號。有頃。見一光如
0031c14: 螢。追之得出。又與同學四人南游上京。方夜乘冰
0031c15: 渡河。中流冰破。同學莫能濟。冏唯憑誦念。忽然下
0031c16: 如有一物載之。復見赤光引前。遂達于干南寺。又一
0031c17: 夜入定。適見四人御一寶車請冏乘之。冏登車。忽見
0031c18: 身在本州沈家橋側。路側有一人坐胡指揮眾人
0031c19: 曰。向者只令知師住處而已巳。何屈遠來耶。當速送還。
0031c20: 既歸寺。眾皆不知師之往返。時宋元嘉中也梁高僧傳。
0031c21: 臨緇明法師
0031c22: 宋建初中有僧普明。少出家。性純素。常食布衣。以
0031c23: 法華．維摩為日課。誦時有別衣別座。未混雜。每誦
0031c24: 至勸發品。即見普賢乘象前立。誦維摩時即聞空中
0032a01: 有倡樂之聲。鄉人王道真妻病革。請師持。方入門。
0032a02: 病者悶絕。忽見一物如狸。長數尺。從狗竇出。其病即
0032a04: 梁高僧傳。
0032a05: 越州慧法師
0032a06: 沙門法慧。生于夏侯氏。自成童。有卓識。及剪青螺。言
0032a07: 行益峻。宋大明年東游禹穴。歸老天柱峰。課誦法華
0032a08: 終身匪懈。受用清淡。食布衣而已巳。常居一閣。不涉
0032a09: 人間者三十餘年。王侯稅駕無復得見。唯周顒以信
0032a10: 解兼深特與相接。時有慕德瞻禮者。或因顒次得一
0032a11: 見之梁高僧傳。
0032a12: 京師侯法師
0032a13: 僧侯。俗龔氏。世為西人。宋孝建中至京師。凡法華．
0032a14: 維摩及金光明經。率二日通一。如是者殆六十餘
0032a15: 年不輟。後於京城後崗闢一石室為禪誦之所。一日
0032a16: 感微恙。索湯盥漱整肅容儀合掌而卒。年八十九。師
0032a17: 自十八歲至于捨命。日影小蹉即空齋而過梁高僧傳。
0032a18: 京師進法師
0032a19: 師名慧進。吳興姚氏子。少為人游俠。年四十乃省。因
0032a20: 出家止京師高座寺。專修梵行。唯味淡薄。誓誦蓮經。
0032a21: 用心勞苦執卷即病。因發心造法華經一百部以懺
0032a22: 往過。於是日收施利。造經既足病亦隨差。後倍諷持。
0032a23: 迴諸福業願生西方。一日忽聞空中言曰。如汝所願。
0032a24: 必得往生。至齊永明三年無疾而化。壽八十五梁高僧傳。
0032b01: 京師果法師
0032b02: 僧慧果。豫州人。幼不葷茹。止京師瓦官寺。誦法華等
0032b03: 經。於廁中見一鬼致敬云。昔作維那。小不如法。墮
0032b04: 噉糞鬼中。某有錢三千。埋樹下。法師慈悲。願取
0032b05: 之為植福。師即告眾取錢。為造法華經一部以悼之。
0032b06: 後忽夢此鬼謝曰。已巳得改報。大勝前日。宋泰始中也
0032b07: 梁高僧傳。
0032b08: 廬山瑜法師
0032b09: 師諱僧瑜。俗姓周。吳興人也。弱冠出家。行業純備。於
0032b10: 廬山南建招提寺以居之。常持蓮經。未少替。一日
0032b11: 謂友人曰。結累三塗情形故也。情將盡矣形亦宜捐。
0032b12: 藥王之轍獨何遠哉。遂積柴為龕。設齋辭眾。是日雲
0032b13: 雨交零。乃發誓曰。若我捨身無悔。天當晴朗。不然即
0032b14: 霈矣。言已巳雨果霽。至夜入龕。合掌趺坐。誦藥王本
0032b15: 事。火至體。其坐自若。眾見紫氣騰空經日不散。時
0032b16: 年四十四。即宋孝建二年六月三日也。過後十四日。
0032b17: 瑜之舊房忽生雙桐樹。枝葉豐茂貫壞直聳。識者以
0032b18: 為娑羅雙樹。剋炳泥洹之道。瑜之庶幾。故見斯瑞。因
0032b19: 號雙桐沙門。吳郡張辯為平南長史。親見其事。為之
0032b20: 贊曰。悠悠玄機。茫茫至道。出生入死。孰為至寶其一。自
0032b21: 昔藥王。殊化絕倫。往聞其說。今睹斯人其二。英英沙門。
0032b22: 慧定心固。凝神紫氣。表跡雙樹其三。其德可樂。其操可
0032b23: 貴。文之作矣。式颺其四　梁高僧傳。
0032b24: 鐘山益法師
0032c01: 師名慧益。廣陵人。出家壽春。後憩竹林寺。氣節卓越。
0032c02: 精誦法華。誓願焚身作真法供。凡在見聞毀讚尤多。
0032c03: 初絕粒食酥油。後斷酥油服香丸。雖四大綿薄而精
0032c04: 神警正。宋孝武深加敬異。遣使諫止。不從。以大明七
0032c05: 年佛生日於鐘山南置鑊辦油。乃詣闕辭帝。帝見改
0032c06: 容。師再三囑以佛法而退。帝親駕見臨。時四眾奔集。
0032c07: 師乃入鑊。纏以吉貝。灌之以油。將欲發火。帝復止之。
0032c08: 益確固不從。且曰。微軀賤命何足介聖意。願乞度二
0032c09: 十人出家。為佛法助。許之。益執燭自然。合掌誦藥
0032c10: 王品。火至眉睫猶聞其聲。眾見悲慟響震山谷。帝忽
0032c11: 聞空中笳管之聲。異香芬馥盡日方還。是夜帝又夢
0032c12: 益振錫而至。復囑以佛法。翌日帝設大會。度二十人。
0032c13: 於燒所建藥王寺云梁高僧傳。
0032c14: 法華臺宗法師
0032c15: 僧法宗。臨海人。幼好游獵。於剡川射中孕鹿。忽墮
0032c16: 胎生子。母猶銜箭子。宗悔曰。貪生愛子。有識皆同。
0032c17: 遂摧弓折矢。斷髮為僧。分衛自資。日唯一食。六時禮
0032c18: 佛以懺往愆。常吟詠法華．維摩二經。響聞四方。士女
0032c19: 從受歸戒凡三千餘人。開拓所住以為精舍。因誦為
0032c20: 目。曰法華臺梁高僧傳。
0032c21: 廬山登法師
0032c22: 僧登師者。止匡廬大林寺。通誦法華。晝夜不息。一日
0032c23: 忽見空中有一銀殿漸下于房。忽變成金殿。師遂入
0032c24: 殿。坐起經行如是三載。晉安王聞之。累詔奉迎。因暫
0033a01: 下山。王與四眾嚴持香華從師乞戒。登曰。白日喧雜。
0033a02: 心多散亂。當於清夜受之。至夜正說戒相三歸依時。
0033a03: 師之口吻忽放光明。照大眾。眾見光明競拜喧。
0033a04: 師即不語。光便收斂歛。師云。本欲受戒。那得見光喧。
0033a05: 光現但是受戒祥瑞。未是得戒正緣。今更從初。大眾
0033a06: 默然。師又說法。還復放光。眾又喧。因而且止。明日
0033a07: 再來。師即辭別歸山。所現金殿還復如故。一日忽謂
0033a08: 同人曰。今登金殿。不復迴也。即於是日然超化靈瑞
0033a09: 集。
0033a10: 餘杭志禪師
0033a11: 東晉時有僧法志。結菴餘杭山。誦法華經。朝夕不懈。
0033a12: 有雉巢于菴之側。每聞誦經聲則翔集于干座傍。若侍
0033a13: 立聽受狀。如是者七年。一日憔悴。師撫之曰。汝雖羽
0033a14: 族而能聽經。苟脫業軀必生人道。明旦遽殞。師即瘞
0033a15: 之。及夜方假寐。夢童子再拜曰。我即雉也。因聽師誦
0033a16: 經得脫羽類。今生于山前王氏家為男子。右腋猶有
0033a17: 雉毳。見可驗也。僧詰朝至其家。問之果然。王氏一日
0033a18: 設齋。志方踵門。此子遽然曰我和尚來也。舉眾異之。
0033a19: 以示志。志撫之曰。此我雉兒耳。遂解衣周視。其腋
0033a20: 下果有雉毳三莖。至七歲宜聽出家。父母唯之。至時
0033a21: 入山。十六落髮。以腋有毳。命名曇翼。授與蓮經。不遺
0033a22: 一字。志師歸寂。翼即為此山第二祖矣。
0033a23: 天衣飛雲大師
0033a24: 師諱曇翼。氏族先因已巳見前篇。既為僧已巳。隨方問道。
0033b01: 初詣廬山。依遠法師了悟宗乘。續入關中禮觀羅什
0033b02: 講譯經論。通達無礙。得大辯才。後與同學曇學東游
0033b03: 會稽。因抵秦望山別朵五峰雙。氣象雄勝。因伐石
0033b04: 誅茆為住山計。專誦法華。僅于一紀。一日將曛。有一
0033b05: 女子身披彩服。手筠籠。內有白豕一隻。大蒜兩根。
0033b06: 立於師前泣而言曰。妾山前某氏女。入山采釆薇。路逢
0033b07: 猛虎。奔遁至此。日已巳夕。草木陰翳。豺狼縱橫。歸無生
0033b08: 理。敢託一宿可乎。師稱嫌疑。堅卻不從。女則兩淚哀
0033b09: 嗚。師不得已巳讓以草。即蒙頂誦經。至于三更號呼
0033b10: 疾作。稱腹疼痛。覬師視之。師投以藥。女子痛益甚。
0033b11: 不絕聲曰。儻得師為我案摩臍腹間。庶得少安。不然
0033b12: 即死。佛法以慈悲方便為本。師忍坐觀不一引手見
0033b13: 救耶。師曰。吾大戒僧。摩娑女身此何理也。懇求之切。
0033b14: 即以巾布裹錫杖頭遙以案摩。斯須告云。已巳不必矣。
0033b15: 翌晨女出庭際。以彩服化祥雲。豕變白象。蒜化雙蓮。
0033b16: 女子足躡蓮華。跨象乘雲而謂師曰。我普賢菩薩也。
0033b17: 以汝不久當歸我眾。特來相試。觀汝心中如水中月。
0033b18: 不可汙染。言訖縹緲而去。爾時天上雨華。地皆震動。
0033b19: 鄉人聞見莫不稱歎。是日太守孟公顗方晨起視事。
0033b20: 忽見南方祥雲氤氳光射庭際。而雲下隱隱有金石
0033b21: 絲竹之音。訪問得師普賢示化狀。遂併師之道行聞
0033b22: 于朝廷。即奉建寺。額號法華即今天衣寺是。時晉安帝義
0033b23: 十三年也。師享壽七十。圓寂此山。寺僧即真身而
0033b24: 加塑焉。歷唐武廢教。眾以其像藏于寺南樹腹中。得
0033c01: 不毀。吳越國武肅王特諡謚飛雲大師云師事。僧傳．珠林皆紀之。
0033c02: 天衣又有本傳實錄。所有異同處謹詳而錄之。
0033c03: 越州明法師
0033c04: 沙門弘明。生于會稽嬴氏。出家雲門寺。節行孤高。人
0033c05: 所具瞻。誦法華經。坐禪禮懺。六時不輟。感淨瓶之水
0033c06: 常滿。人謂天諸童子給侍也。一日坐禪次。忽有一虎
0033c07: 蹲伏于前。久之乃去。續往永興石姥巖入定。亦有山
0033c08: 精來惱。明以腰繩繫之。精遜謝求脫。即曰。後不敢來。
0033c09: 自爾絕跡。齊永明年也梁高僧傳。
0033c10: 京師豫法師
0033c11: 僧慧豫。黃龍人。少務學。游京師。止靈相寺。參名師。
0033c12: 或聞臧否人物。輒塞耳不聽。誦法華．大涅槃等經。又
0033c13: 習禪定。一日寢臥。忽夢三人扣戶。衣冠鮮潔執蓋相
0033c14: 迎。問之。答曰。法師應死。故來奉迎。豫曰。小緣未了。可
0033c15: 延一年否。遂諾而去。至明年是日。復夢三人如初。因
0033c16: 爾而卒。亦齊時也梁高僧傳。
0033c17: 京師匱法師
0033c18: 齊朝僧法匱。俗阮氏。少依枳園寺出家。秉性恭默。誦
0033c19: 法華經以為行業。凡得嚫施。聚以造像。其家僑居京
0033c20: 師大市。一日還家。又至定林。復在枳園。後三處考覈。
0033c21: 皆見師來中食。此日即迴舊房。奄然臥卒。其屍香軟
0033c22: 手屈二指。眾審其證二果矣。梁武服膺神異。幸其寺
0033c23: 設齋。奉安葬梁高僧傳。
0033c24: 京師辯法師
0034a01: 齊有燉煌沙門超辯。幼悟。操履深靜。居京師。後自
0034a02: 京師達建康。適東越。尋禮名師。還都止定林寺。閑居
0034a03: 養素。畢命山林。法華七軸日課一。心敏口從。恒有
0034a04: 餘力。禮千佛名凡一百五十餘萬拜。不出門者三十
0034a05: 餘年。壽七十三而寂。葬全身于寺南。僧祐立紀德
0034a06: 云梁高僧傳。
0034a07: 沙門澄法師
0034a08: 澄。年二十出家為僧。根器魯鈍。罔然無所措。立志
0034a09: 誓誦蓮經以求西邁。日記一行。或得半偈。如是勤苦
0034a10: 至八十歲方通一部。一日加坐入定。忽見朱衣神人
0034a11: 手持請疏曰。天帝奉迎大德澄。師曰。生來愚鈍。隨
0034a12: 分誦持。專祈極樂。忉利雖是勝處。非所願也。神人辭
0034a13: 去。又一時。夢七寶大塔。身居第五層。望見七寶城階
0034a14: 無有涯際。外有二金剛執杵兩立。數十青衣手執白
0034a15: 拂以拂階道。澄問。答曰此是西方寶城階道。來迎
0034a16: 澄。夢覺即語弟子曰。汝將吾衣營大眾齋。又言汝
0034a17: 等此時見千佛否。答云不見。又曰覺非常香氣否。答
0034a18: 云咸聞。言已巳向西奄然而化靈瑞集。
0034a19: 金陵雲法師
0034a20: 法師陽羨人。俗周氏。其母始生。見雲氣滿室。因以雲
0034a21: 為小字。七歲出家。立名法雲。朗英秀卓絕於時。亮
0034a22: 法師見而歎曰。吾之神明殊不及雲。此子必棟梁大
0034a23: 法矣。師年三十講法華．淨名。機辯風生。學徒輻湊。梁
0034a24: 武敬之。主光宅寺。雲自息慈即雅尚法華。研精累
0034b01: 思。曾往幽巖獨講是經。列石為徒。折松作拂。自唱自
0034b02: 導。兼通難問。而又文疏稠疊。前後繁映。於一寺講
0034b03: 敷此經。忽感天華狀如飛雪。滿空而下。延于堂內。升
0034b04: 空不墜。講訖乃去。時誌公道超方外。或來雲所曰。吾
0034b05: 欲解師子吼。請師為說。師即陞猊剖析。誌彈指曰。善
0034b06: 哉微玅矣。武帝一日以天亢陽。問誌曰。何計得雨。誌
0034b07: 曰雲能致雨。當請雲師講經。雲講法華。至其澤普洽。
0034b08: 天即大霈膏澤。儀同袁昂曰。家有常供養僧。發願願
0034b09: 如雲之慧解。忽夢一僧曰。雲法師燈明佛時已巳講此
0034b10: 經。那可卒敵也續高僧傳。
0034b11: 後周遠法師
0034b12: 慧遠為僧。器量非淺。身長九尺五寸。腰有九圍。登座
0034b13: 說法。雷動蟄驚。時周武欲廢釋道二教。召諸沙門
0034b14: 赴殿集。帝敘曰。朕受天命。養育黎民。世傳三教。考定
0034b15: 至理。儒則禮義忠節。於世有宜。須立之。且真佛無像。
0034b16: 遙敬在心。而佛塔崇麗。此實無情。何能恩惠。不足留
0034b17: 之。朕意如是。諸德如何。于時五百餘僧失色無言。遠
0034b18: 出眾曰。陛下云。真佛無像。誠如所言。但耳目生靈。賴
0034b19: 經聞佛。藉像表真。若廢之則無以興敬。帝曰。空真
0034b20: 佛咸自知之。遠曰。漢明已巳前。經像未至此土。何以不
0034b21: 知。帝無對。遠曰。若不藉經教者。三皇已巳前未有文字。
0034b22: 應曉五常耶。帝無對。遠曰。若以形像無情廢之。則國
0034b23: 家七廟豈有情耶。帝曰。七廟朕亦不以為是。遠曰。若
0034b24: 廢七廟則不尊先祖。何謂存儒教耶。若三教俱廢則
0034c01: 將何以治國乎。帝亦無對。遠曰。陛下今以王力破滅
0034c02: 三寶。地獄不揀貴賤。何不怖之。帝曰。但令百姓得樂。
0034c03: 何辭地獄。遠曰。陛下以邪見化人。百姓當與陛下同
0034c04: 趣阿毗。何樂之有。帝怒。諸僧且退。後當更集。帝自
0034c05: 此行虐。佛道二教廢。遠乃潛居汲郡西山。專誦法
0034c06: 華．維摩各滿千。理窟更深。浮囊不捨。至大象中。微
0034c07: 開佛化。大隋之初再預薙落。名馳帝闕。下授洛州
0034c08: 沙門都。匡任佛法。遠雖辭免而不允。即而位之續高僧傳。
0034c09: 揚州方法師
0034c10: 沙門智方。蜀地人。播名揚越。詞義清富。講法華經至
0034c11: 寶塔品。寶塔高玅五百由旬。縱廣二百五十由旬之
0034c12: 語。乃曰。何必昔佛國土有此高玅。即此揚州福地亦
0034c13: 甚莊嚴。至如彌天七級共日月以爭光。同泰九層與
0034c14: 煙雲而競色。方井則倒垂荷葉。圓桶則側布蓮華。似
0034c15: 安住之居南。類尼佉之鎮北。耳聞目見。庶可聯衡。其
0034c16: 出語成章若此。時有寶海法師。對武帝敷揚。是日
0034c17: 在座布難曰。經中三變土田。此方改穢令淨。亦能變
0034c18: 凡成聖否。方曰。化佛甚多。陋故須廣。凡聖自爾。何勞
0034c19: 改變。海又難曰。若爾則六十小劫謂如食頃。但是聖
0034c20: 。凡不能睹。凡聖俱睹。凡聖俱聖乎。方笑曰。高座何
0034c21: 曾道此。乃是自道自難耳。海覺失言。乃調之曰。三隔
0034c23: 笑而散續高僧傳。
0034c24: 真乘淨法師
0035a01: 慧淨真乘人。家世業儒。生知天挺。日誦八千言。罕有
0035a02: 儔比。至於名簡帝心。官僚仰止。貞觀十三年三教
0035a03: 學士於弘文殿抗論。召淨講法華經。道士蔡晃講道
0035a04: 論。晃問曰。經稱序品第一。未審序第何分。淨曰。如來
0035a05: 入定放光雨華。為破二之洪基。作明一之由漸。故曰
0035a06: 序也。第者為居。一者為始。序最居先。故稱第一。晃曰。
0035a07: 第者弟也。為弟則不得稱一。言一則不得稱第。兩字
0035a08: 矛盾。何以會通。淨曰。向不云乎。第者為居。一者為始。
0035a09: 先生不領前言。而謬陳後難。晃曰。師言不出唇。何所
0035a10: 可領。淨曰。菩薩說法。聲震十方。道士在座。如迷如醉。
0035a11: 晃曰。野干說法。何由可聞。淨曰。天宮嚴衛。理絕獸蹤。
0035a12: 道士神惛。謂人為畜。天情大悅。合座歡踊而散。淨之
0035a13: 樞機吾教。其若斯焉續高僧傳。
0035a14: 三藏竭法師
0035a15: 宋元嘉初。有黃龍沙門曇無竭者。精勤苦行。常誦法
0035a16: 華普門品。與徒屬二十五人西游天竺。備經險難。竭
0035a17: 志彌堅。既達舍衛。路逢群象。竭心誦念。遂感師子
0035a18: 從林逃出。象即奔退。復有野牛群吼而至。將欲加害。
0035a19: 竭勵念如初。忽有大鷲飛來。驚散無蹤。因得免脫法苑
0035a20: 珠林。
0035a21: 朗法師
0035a22: 僧法朗。誦持蓮經有功。一夜夢入冥。冥官問所業。即
0035a23: 提筆判云。三惡道塞。人天路通。見佛勤行。化城莫止。
0035a24: 可示天宮。見當來處靈瑞賦注文。
0035b01: 秦州昭上人
0035b02: 魏永泰中。秦州丹嶺寺有僧僧昭。賦性間逸。常樂游
0035b03: 觀。一日至滎山見瀑布之下有一巖穴。遂行入。可五
0035b04: 六里。復出穴。向東北行石數里。忽見一屋飛塵沒
0035b05: 膝。四望深林。須臾逢一僧。年六十許。雲眉丈餘盤掛
0035b06: 耳上。忻然相接。問之。答曰。我同學三人來此避世。一
0035b07: 人未返。一入滅定。乃問今日何人為王等。遂取穗
0035b08: 擣之具膳。僧問昭曰。汝常誦甚經。昭曰誦法華經。僧
0035b09: 撼頭曰大好精進業。即指東屋格上許經我誦者。
0035b10: 欲得聞否。昭合掌唯然。僧便誦之。聲韻朗徹達于宵
0035b11: 旦。昭苦睡。僧曰。但自睡。我常如此。明晨又設食。昭謝
0035b12: 而辭退。僧亦不留。但言我同學出去。汝若值之。必大
0035b13: 開悟。昭既返。即結友重尋。不見所在續靈瑞集。
0035b14: 元魏乘法師
0035b15: 元魏北代有乘禪師。受持法華。精進匪懈。命終託河
0035b16: 東薜氏為第五子。生而能言宿世事。不樂處俗。意復
0035b17: 為僧。其父任泗州刺剌史。隨父赴官。便往中山七帝寺。
0035b18: 恍然記得昔經行處。因尋本時弟子語曰。汝頗記從
0035b19: 吾渡水往狼山時否。乘禪師者我身是也。房中靈机
0035b20: 可送除之。父母恐其出家。便與納室。爾後即忘宿命
0035b21: 之事。而常興厭離。端拱靜居續高僧傳。
0035b22: 齊州湛法師
0035b23: 僧志湛。齊州人。賦性純厚。省緣質直。唯以仁慈為本。
0035b24: 住人頭山谷銜草寺。長誦法華。未少置。將終之
0035c01: 日。誌公奏梁武曰。北方銜草寺須陀洹聖僧。今日滅
0035c02: 度。內外聞之。皆悉遙禮。湛之亡也。寂無餘惱。端然而
0035c03: 化。兩手各舒一指。適有梵僧議曰。舒一指者證初果
0035c04: 也。道俗崇敬。以全身塔于本山。鳥獸不汙。今猶存焉
0035c05: 續高僧傳。
0035c06: 江陵遷法師
0035c07: 吳郡僧僧遷。出於嚴氏。自幼神俊。識者奇之。師侍法
0035c08: 師道則。則亦權行外彰。深相推重。遷游講肆。縱辯天
0035c09: 。梁高祖興善殿義集。帝重其聰銳。乃降家僧之
0035c10: 禮。遷自弱冠便誦蓮經。數溢六千。一日坐而若寐。夢
0035c11: 見普賢香光照燭親為摩頂。書而不傳。至于干大。漸方
0035c12: 陳同志。法華．大品．涅槃等十八部經。各講數十。皆
0035c13: 制義疏。流傳後學。後歸寂。窆江陵中華山續高僧傳。
0035c14: 南觀法師
0035c15: 慧觀為僧。聽南寺仙法師講。乃為領袖。後由感疾
0035c16: 閉戶不出。專誦法華。祈誠懺悔。其疾遂瘳。自是不輟
0035c17: 其業。梁武欽敬住南寺。弘講法華。詞富義。皆
0035c18: 出人意表。故時諺曰。迦羅語。慧觀錄。時人繕寫如珠
0035c19: 玉靈瑞集。
0035c20: 荊州忍禪師
0035c21: 僧法忍。江陵人。出家天皇寺。戒行具足。專持法華．維
0035c22: 摩。日常兩。眾聚多喧。遂往荊州覆船巖下頭陀靜
0035c23: 觀。經三十年。自入山來。無求外護。粒食乏絕。繼以水
0035c24: 果。或七日一食。曾於一夏費米三斗。自恣猶有五升。
0036a01: 龕室容膝。未外涉。一日忽有一象來于龕所後。旬
0036a02: 日染恙。右而化。衣塵朽。眾估其價。不直十文。後
0036a03: 梁時也續高僧傳。
0036a04: 玉泉懍法師
0036a05: 後梁僧法懍。枝江嚴氏子。始十五歲。識見異。依玉
0036a06: 泉寺出家。不著繒纊。乞食自資。大布為衣。禪念為業。
0036a07: 長誦法華。不沾。游方參尋。無遠不屆。氣貌清肅。
0036a09: 懍常賚蓮經一函。乃曰。此函內有行文。撿不見。令
0036a10: 怒。答曰。此經是諸佛所行之。貧道履而行之。即懍
0036a11: 之行文也。令遣囚之。七日不與食。但一心誦經。令感
0036a12: 惡夢。遂懺悔釋之。後居默山。坐亡巖下。人聞異香。旬
0036a13: 日方消續高僧傳。
0036a14: 鄂州朗法華
0036a15: 僧朗。俗許氏。南陽人也。既冠脫俗。尋預僧科。多住鄂
0036a16: 渚。常養一猴一犬。師以木盂受食。食餘則餧二獸。食
0036a17: 已巳猴戴空盂騎犬而行。朗任犬盤游。略無常度。讀誦
0036a18: 諸經。偏以法華為要。潔志誦持。一坐七。乃至七十
0036a19: 七百。其數非鮮。音聲任縱。有若箏笛。傍人觀之。視聽
0036a20: 俱失。朗之臂申束任懷。狀似龜藏。或居酒肆。飲噉
0036a21: 酒肉。皆不測其來。故諺曰。法華朗。五處俱申縮。肉
0036a22: 滿口顙。時寺有比丘尼。悟解經論。居宗講導。聽者
0036a23: 雲合。朗聞之曰。此邪鬼所加。何有正理。須往撿校。一
0036a24: 日至其寺。尼正講說。朗乃厲聲呵曰。小婢。吾來何不
0036b01: 下座。尼隨聲崩落。立于堂前。汗出流地。卓然不動。問
0036b02: 其慧解。奄若癡聾。過一百日。方復本性。隋大業中也
0036b03: 續高僧傳。
0036b04: 東嶽堅法師
0036b05: 隋釋行堅。不知何許人。常修禪觀。節操嚴甚。因事經
0036b06: 游泰山。日夕入嶽祠度宵。吏曰。此無舍。唯有神廡
0036b07: 下。然而宿此者必暴死。堅曰無妨。遂為藉蒿於廡下。
0036b08: 堅端坐誦經可一更。忽見其神衣冠甚偉。向堅合掌。
0036b09: 堅問曰。聞宿此者多死。豈檀越害之耶。神曰。當死者
0036b10: 特至。聞弟子聲而自死。非殺之也。又問曰。世傳泰山
0036b11: 治鬼是否。神曰。弟子薄福。有之。堅曰。有兩同學僧已巳
0036b12: 死。今在否。神問名字。一人已巳生人間。一人在獄受對。
0036b13: 師往見之。神遣使引入墻院。見一人在火中號呼。形
0036b14: 變不可識。而血肉焦臭。堅不忍觀。即還廡下。復與神
0036b15: 坐。堅曰。欲救是僧得否。神曰。可。能為寫法華經。必應
0036b16: 得免。既而與神別。旦廟令視堅不死。訝之。堅去。急報
0036b18: 師為寫經題目。彼已巳脫去。今生人間。然此處不潔。不
0036b19: 宜安經。願師還送入寺中供養。遂與神別大宋高僧傳。
0036b20: 越州倫法師
0036b21: 釋僧倫。始五歲時自見白光滿室。遂往越州雲門寺
0036b22: 出家。本業誦法華經。開皇中佛法大興。師於武陽理
0036b23: 律師所聽講。忽見五色光猶如車輪照自心上。即於
0036b24: 光中禮五十三佛。光猶未息。又禮五十五佛。光方收
0036c01: 檢。師年八十五。俄召弟子曰。吾靜夜中得諸法解脫。
0036c02: 謂成無學道。不知天帝相迎也。言訖而終。葬之日。天
0036c03: 極晴明。乃無雲忽下雨。眾皆異之續靈瑞集。
0036c04: 齊州超法師
0036c05: 隋開皇中有僧慧超。立行卓爾。常誦法華。師有一弟
0036c06: 子。亡名。年在志學。亦通蓮經三卷。一日病死齊。去泰
0036c07: 山不遠。超往焚香。具述來意。木偶忽發聲曰。師戒行
0036c08: 精苦。所問敢不咨白。遂引至府君前。超白曰。弟子今
0036c09: 在何處。君曰。亡名在此。未有生處。超曰。欲與相見得
0036c10: 否。君即遣使領東行數十步。果得相見。因問苦樂如
0036c11: 何。弟子曰。但被拘繫。亦無苦樂。念生處未定。願師升
0036c12: 濟之。師曰作何功德。弟子曰。乞造法華經一部。設齋
0036c13: 一百員。師既歸。即書經飯僧。事訖復謁府君。君相接
0036c14: 如先。師陳所為。君曰。亡名師寫經題妙字始成。便生
0036c15: 勝處。師曰生於何處。君曰。還生齊郡王武家為男子。
0036c16: 待三歲可往之。超過三年即往問曰。檀越之子欲
0036c17: 得相見。王氏抵拒。不言有子。師遂具說府君之言。其
0036c18: 妻在室語夫曰。法師靈感若此。可使見之。即抱兒子
0036c19: 安限外。兒一見師。走入懷抱悲泣良久。及年長大。志
0036c20: 願出家。還事超師靈瑞集。
0036c21: 岐州慈禪師
0036c22: 僧孝慈。居慈門寺。自幼依信行禪師說三階佛法。以
0036c23: 修苦行。身常乞食。著糞掃衣。六時禮懺。隨所住處亦
0036c24: 以是化人。唱言誦大乘經者則入十方阿鼻地獄。急
0037a01: 須懺悔。一時在岐州說法次。彼有優婆夷持法華經
0037a02: 勸諸有緣同誦。師言曰。汝持法華。不當根機。合入地
0037a04: 大齋日萬人聚會燒香發誓曰。若某持法華經不稱
0037a05: 佛意。願身染惡病令大眾見。又願生身陷入地獄。若
0037a06: 某持法華經稱順佛意。願禪師即當此報。言已巳慈即
0037a07: 應時被神所打。失音不能言。其西高座唱集錄者亦
0037a08: 復失聲。內有五箇老禪亦語不得。其捨讀誦人睹茲
0037a09: 異報。讀誦倍先自鏡錄。
0037a10: 湘州崇法師
0037a11: 僧法崇。篤志經論。尤精法華。著疏四卷。至湘州麓
0037a12: 山。山精化為夫人。詣崇請戒。因捨所居山為寺。未幾
0037a13: 化洽湘土續靈瑞集。
0037a14: 揚岐州二僧
0037a15: 開皇初。揚州有僧。誦通涅槃。自矜其業。岐州東山有
0037a16: 沙彌。唯誦普門品。二人俱暴死。同至冥府。王即處沙
0037a17: 彌於金座。誦所業經。甚鄭重之。又處其僧於銀座。誦
0037a18: 涅槃經。心不甚敬。誦訖。王問簿典云。二人俱有壽。遂
0037a19: 放還。誦涅槃僧恃所誦多。心大恨恨。乃問沙彌住處。
0037a20: 後願相尋。二人既穌。誦涅槃僧至岐州。果得沙彌。問
0037a21: 其所以。沙彌曰。所誦此品。別衣別座。燒香願。然後
0037a22: 啟口。斯法無怠。更無餘術。僧乃謝曰。吾罪深矣。所誦
0037a23: 涅槃。威儀不整。身口不淨。救忘而已巳。古人有言。多惡
0037a24: 不如少善。於今取驗。此亦精進。非波羅蜜也止觀輔行。
0037b01: 眉州泰法師
0037b02: 大隋有僧法泰。姓呂氏。初披戴為道士已巳十餘年。忽
0037b03: 厭彼宗。迴心大覺。乃往眉州鼻山。投師落。持誦蓮
0037b04: 經。尋即通利。仍親寫是經一部。數有靈異。因辯錢兩
0037b05: 千。將向益州裝潢。擔至筰橋。橋斷墮水。僕雖得濟。乃
0037b06: 失衣籠。泰大呼曰。錢物尤閒。何忍其經。有人漉得者。
0037b07: 當贈兩千。時有一人沒水求之。但得錢物。泰更巡望
0037b08: 求覓。忽睹州中有一襆子。試取之。乃經也。草木所擎
0037b09: 宛無濕處。遂往裝潢。洎還寺供奉。每聞異香凝結。精
0037b10: 進倍加。夜課一部以為常式。寺有彪法師講授。午夜
0037b11: 看讀。嫌泰誦經之煩。欲勉低聲。及往。忽見泰之門前
0037b12: 神人無數。皆跪膝合爪。愧汗而退續高僧傳。
0037b13: 成都恭上人
0037b14: 上人慧恭。俗周氏。成都府人。從釋紹提寺。與僧慧遠
0037b15: 結契勤學。取成法器。遠往長安聽成實。還鄉講授。卓
0037b16: 爾絕倫。恭去荊揚。訪道而歸。契闊三十年。夜話次。遠
0037b17: 語如流。恭杜無所對。遠譏之。恭曰。賦性至愚。無所解
0037b18: 也。遠曰。可不誦得一經乎。恭曰。誦得普門品。遠猶輕
0037b19: 之。恭曰。經卷雖小。佛口所宣。當為兄誦一。恭即敷
0037b20: 座而誦。纔始發聲。覺有香氣。次見天華零亂。天樂嘹
0037b21: 亮。經已巳便息。遠作禮稱讚。願留教誨。恭曰。非某之力。
0037b22: 諸佛力耳。恭即拂袖而去。不知所終續高僧傳。
0037b23: 荊州隱禪師
0037b24: 禪師法隱。久住荊州覆船東嶺。誦法華經為己巳業。每
0037c01: 恨未閑心觀。即往松滋問津于法常禪師。深得理趣。
0037c02: 一日去與故人胡君義相別。不值。書壁記某年月當
0037c03: 遠行。後忽語諸僧曰。吾今日作一覺長眠。明日不起。
0037c04: 眾排門看之。其右蟬蛻矣。觀其書壁歲月。莫不合
0037c05: 者續高僧傳。
0037c06: 廬山充法師
0037c07: 師名法充。九江畢氏子。厭世出家。常持法華．大品。
0037c08: 數惟多。莫得而紀。住廬山化城寺。又習正定。不涉人
0037c09: 間。每勸眾僧無以女人入寺。上損佛化下墜俗謠。有
0037c10: 不從者。充曰。正教不行。義須早死。何慮方土不奉戒
0037c11: 乎。遂潛往香鑪峰投身粉骨。誓生淨土。有人見師墜
0037c12: 下。就而覓之。乃充也。身既無損。誦經如故。固請還寺。
0037c13: 僧感死諫。即斷女人。後六年卒。時當盛暑。其屍不朽。
0037c14: 如蘭之馨。開皇中也續高僧傳。
0037c15: 黃州秀上人
0037c16: 隋末有僧玄秀。居黃州隨華寺。性清志溫。常誦法華。
0037c17: 每有異相。不以為奇。時當酷暑。友人遣价召師納。
0037c18: 行至房前。忽見人馬翊衛。怖懼而返。友人親往。所見
0037c19: 果然。迴轉後門。兵甲彌多。填塞空中。不可勝數。四眾
0037c20: 盛傳。咸曰神異續高僧傳。
0037c21: 齊州生法師
0037c22: 齊州釋僧生。孤雲之性。初無定姿。但是伽藍。不問有
0037c23: 無僧眾。於中止住。乞食自資。誦法華經滿一千部。即
0037c24: 便移錫。開皇中至靈巖寺持誦。一夜忽見神人數十
0038a01: 俯伏聽受。生曰汝是何者。神曰。弟子是山神。住此已巳
0038a02: 七百年。今聞法師誦經之聲。特來聽受。請師為誦。良
0038a03: 久乃去。自是常來。師續詣相州法藏寺建大藏。於眼
0038a04: 中然燈供養大乘。旋誦不息。後終於彼靈瑞集。
0038a05: 蘇州亮法師
0038a06: 大業中。虎丘有僧亮。十二出家稟學。唯誦法華。未滿
0038a07: 四旬一部通利。南游會稽。於剡縣三生像前。鄮山舍
0038a08: 利塔前。各然一指。以表慧燈供養。尋返故鄉。止北禪
0038a09: 寺。一日忽索湯盥沐。與檀越作別。正坐而化。感異香
0038a10: 滿室靈瑞集。
0038a11: 伯濟顯禪師
0038a12: 伯濟國沙門慧顯。少出家。有大志。唯誦法華經。或有
0038a13: 祈福請願。無不如意。聞講三論。便往聽受。法一染神。
0038a14: 彌增慧解。初住本國修德寺。有眾則講。無則清誦。四
0038a15: 遠聞風咸來參侍。師厭於迎接。朅往南方達拏山。山
0038a16: 極深險。顯坐其中。專業如故。遂終於彼。同學舁屍置
0038a17: 石室中。虎噉身分俱盡。唯髑髏與舌存焉。經于三年。
0038a18: 其舌紅赤柔勝初。後變為紫色。鞭之如石。道俗仰
0038a19: 止無窮。累塔標識。唐貞觀初也續高僧傳。
0038a20: 荊州喜法師
0038a21: 僧法喜。生於襄陽李氏。七歲出家荊州清溪寺。寺眾
0038a22: 四十餘人。喜為沙彌。頭陀給事。晝則炊。夜即誦習。
0038a23: 山居無油。然柴取明。每夕課經一。雖學諸經。唯以
0038a24: 法華為宗骨。隋文帝住禪定寺。晚年欲被通感。誓
0038b01: 誦蓮經千。因不止舊房。巡遶塔寺。二儀之中。誓填
0038b03: 之不見。其感通矣。後歸老盧陵。貞觀六年染疾。召門
0038b04: 人曰。無常已巳至。勿事擾。三界妄。但是一心。大眾
0038b05: 忽聞林北有音樂車震之聲。因以報喜。喜曰。世間果
0038b06: 報已巳捨。如何更生樂處。須臾異香充室。端坐而化續高
0038b07: 僧傳。
0038b08: 終南通法師
0038b09: 僧會通。雍州人也。少忻道撿。剛勁高節。隱終南豹林
0038b10: 谷。綜業讀法華經。因見藥王捨身。便欲仰傚。私積柴
0038b11: 木誓欲行之。以貞觀末年於靜夜中誦菩薩本事。以
0038b12: 火焚燎。煙焰熾盛。卓爾加趺誦聲如故。眾於是時。忽
0038b13: 見西方有大白光流入火聚。燒已巳收聚餘骸。即樹勝
0038b14: 塔。勒石山中。以傳不朽續高僧傳。
0038b15: 牛頭通法師
0038b16: 梓州沙門智通。俗姓陳。八歲出家。為正道法師弟子。
0038b17: 專誦法華。并以講授。住牛頭山。威儀奉戒。降伏黃老。
0038b18: 常有雙鵝來聽說法。講百餘。兩度放光。貞觀中別
0038b19: 眾而卒。合寺房堂。悉皆震動。變作白色。經一食頃續高
0038b20: 僧傳。
0038b21: 蘇州旻法師
0038b22: 師諱慧旻。河東人也。九歲出塵。服勤白業。誦蓮華經。
0038b23: 期月便過。十五請法於新羅光法師。英偉秀發。宿士
0038c01: 結空中。聽眾雲翔。咸言善瑞。後遷通玄寺。結徒行道
0038c02: 者一十七年。足不逾閫。隋末崩離。吳中饑饉。四眾逃
0038c03: 難。唯旻守死禪誦。大唐開化。止南寺。兩兔一彪相
0038c04: 親同止。未終前三日。異香滿室。舉眾問師。師曰。吾後
0038c05: 日當去。生死人之常也。寄世若行雲。各念無常。早求
0038c06: 自度。至期果順化續高僧傳。
0038c07: 驪山達法師
0038c08: 貞觀中有僧慧達。居驪山津梁寺。挺志誦法華經。生
0038c09: 來計六千。行坐威儀其聲不絕。至於存惜生命。直
0038c10: 視低目。地有蟲豸迴身而過。有問。答曰。斯之與吾。生
0038c11: 死不定。將不先成正覺。安可輕之。後加趺而卒。人謂
0038c12: 入定。停于五宵。既已巳長往。又不腐臭。乃合窆石窟
0038c13: 中續高僧傳。
0038c14: 雍州俗上人
0038c15: 唐運初開。雍州醴泉縣有僧遺俗。自少誦蓮經數滿
0038c16: 千。一日染疾將終。乃囑友人慧廓曰。比雖讀誦。意
0038c17: 悕靈瑞。以生俗信。吾死後埋之。過十年可為發出。舌
0038c18: 根若爛。知誦無功。若猶存者。當告道俗為起一塔。以
0038c19: 表靈相。言已巳而卒。後依言出之。血肉都盡。唯舌不朽。
0038c20: 乃函骨舌塔於甘谷南崖續高僧傳。
0038c21: 古高寂師
0038c22: 僧高寂。與建初寺忍法師為友。通誦法華而不精戒
0038c23: 律。一日病將終。忍謂之曰。君死受生之處。願相報。寂
0038c24: 曰。從來常慨此事。若冥因善惡。決當相報。後亡。乃二
0039a01: 載杳無消息。至三年。忍正朝往寂家。家人俱上山。忍
0039a02: 獨坐恍惚間。見寂告曰。臨終有契。久欲報知。事緣不
0039a03: 展。故來之晚。余今作泰山小吏。亦無大苦。忍曰。汝平
0039a04: 生誦經聽法。那得此報。寂曰。賴得此耳。不然又不如
0039a05: 矣。言訖而隱。忍由此而加精進云見古印本法華經後。
0039a06: 悟真寺僧
0039a07: 貞觀中。王順山悟真寺僧幹。夜過藍溪。忽聞誦法
0039a08: 華經。其聲纖遠。是時星月臨。四望數十里無人。僧
0039a09: 側耳肅然急迴。拉友往尋之。其經聲乃自地出。即標
0039a10: 其所。明旦前掘之。於積壤中得一顱骨。其色槁然。獨
0039a11: 脣舌鮮潤。即持歸以石函藏於殿側。自是每夕常聞
0039a12: 法華經聲。長安士女接踵來觀。至開元中忽被新羅
0039a13: 國僧連函竊去。寺僧追之。已巳還海國矣太大平廣記。
0039a14: 玄法寺僧
0039a15: 長安安邑坊有玄法寺者。本里人張頻宅也。頻供
0039a16: 養一僧。僧專念法華經。積十餘年。頻門人忽譖僧通
0039a17: 其侍婢。因以他事殺之。既而其家當聞誦法華之聲。
0039a18: 晝夜不絕。張知其冤。慚悔不及。因捨宅為是寺焉太平
0039a19: 廣記。
0039a20: 雉山寺僧
0039a21: 桂府城外江東五里有雉山寺。其始者。昔有一僧卓
0039a22: 菴此地。日誦法華經。仍能講說。忽有一雉常來伏翼
0039a23: 聽受。終第五卷。雉即不來。後八年。山下民家生一男
0039a24: 子。年始八歲。不葷不戲。堅欲投其僧出家。父母聽之
0039b01: 既去。一日僧浴。令兒淨背。堅不肯袒衣。僧問。答曰。某
0039b02: 前身即雉也。因聽師講誦。故報為人。今腋下猶有雉
0039b03: 毛。故不袒也。僧因授是經前五卷。同舊習。後二卷
0039b04: 則不能也。從此山以雉名。因山置寺。寺猶存也戒殺類。
0039b05: 揚州聰法師
0039b06: 僧智聰。住揚州白馬寺。專習三論。尋渡江住安樂寺。
0039b07: 值大隋國崩。思歸無計。隱江荻中誦法華經。七日不
0039b08: 飢。恒有四虎馴遶。聰曰。吾已巳十日不食。命在呼吸間。
0039b09: 卿可食之。虎作人言曰。造天立地。無有此理。忽見一
0039b10: 老翁掖下挾一小船來曰。師欲渡江即上船。其四虎
0039b11: 見而淚出。聰曰。持危拔難。正在今日。即同四虎利涉
0039b12: 南岸。船及老人忽然不見。聰領四虎止西霞塔西。經
0039b13: 行禪誦。誓不寢臥。安眾八十餘人。若有凶事。虎來大
0039b14: 吼。由此警覺。至貞觀中。年九十九。於佛降生日熏鑪
0039b15: 禮聖僧。還歸靜室。端坐而化續高僧傳。
0039b16: 棲霞嚮法師
0039b17: 法嚮。揚州人。身長八尺。骨狀魁岸。十六出家。即事勤
0039b18: 苦。通誦法華以為德業。晚於西霞寺側立法華堂。行
0039b19: 智者法華三昧。三七精進。大獲靈瑞。知而不言。一時
0039b20: 大蟲侵害人民。日計數十。道俗設禳災大齋。虎忽入
0039b21: 堂搏一人去。師隨後喚住曰。何故造次。今為設齋。可
0039b22: 放此人。虎即放之。自後諸虎皆集。師以杖扣頭為說
0039b23: 正法。自此不復為害續高僧傳。
0039b24: 終南誠法師
0039c01: 雍州僧法誠。弱齡異。依藍田寺出家。師事僧弘。弘
0039c02: 亦神異之僧。誠奉師訓。誦法華經以為白業。又行持
0039c03: 法華三昧。夢普賢勸書大教。即命書人書八部般
0039c04: 若。又寫華嚴。感異色鳥舞下經案。手寫法華。正當露
0039c05: 地因事而行。未及收舉。屬洪雨。及歸。經案儼然。
0039c06: 餘漂溺。至貞觀中感疾。志願上生兜率。乃曰。今有
0039c07: 童子相迎。吾即去矣。言已巳口出光明。異香充室。恬然
0039c08: 坐化。師誦蓮經一夏五百。餘日兼持。猶得兩。縱
0039c09: 值人客。非經部終。中不他語。略計十年。萬有餘續高
0039c10: 僧傳。
0039c11: 蘇州琰法師
0039c12: 唐沙門智琰。吳郡朱氏子。母張氏。夢升通玄寺塔相
0039c13: 輪而坐。遂誕于師。八歲出俗。貞秀之姿。傑異常倫。十
0039c14: 二誦徹蓮經。咸謂神童。洎祝髮即出都聽講。聰慧開
0039c15: 發。續隱居蘇州武丘山。講貫之餘修普賢懺。誦法華
0039c16: 經。計三千部。宵鑪未爇。自起煙芬。夕鑵纔空。潛加溢
0039c17: 水。有若天諸童子給侍焉。復行三種淨業。修以十六
0039c18: 玅觀。糾五百餘人。每月建齋講經。將逾十載。與夫
0039c19: 廬山同期共誓。何以異哉。前後講法華．維摩皆三十
0039c20: 。講觀經一百。及乎大漸。誡勗門人。泊然而化續高
0039c21: 僧傳。
0039c22: 越州藏法師
0039c23: 法師吉藏。金陵人也。七歲出家。依興皇朗法師。凡所
0039c24: 咨決。妙達其奧。因游百越。寓止嘉祥。敷經演教。問道
0040a01: 雲臻。煬帝服膺。住日嚴寺。時眾忻尚妙經。即與開
0040a02: 剖。四部聞風。造請萬計。寫蓮經二千部。造二十五
0040a03: 尊像。又置普賢堂。躬對禪誦。至唐武皇欽德詔住延
0040a04: 興寺。是時年高疾作。宣賜湯劑。藏知將終。著死不怖
0040a05: 論。其略曰。死由生來。宜畏於生。吾若不生。何由有死。
0040a06: 作已巳忽於清旦沐浴更衣燒香稱佛安然坐逝。師講
0040a07: 法華百有餘。又講大品．大論．華嚴．維摩各數十。
0040a08: 著章疏流行後世續高僧傳。
0040a09: 襄州拔法師
0040a10: 襄陽僧智拔。張氏子。六歲依本郡常濟寺出家。日誦
0040a11: 妙蓮華經五。經中理義略有規繩。乃曰。斯經諸佛
0040a12: 出世之大事也。一人得道非弘不通。誓畢依持。以開
0040a13: 蒙俗。周聽既洽。承京師吉藏法師命令覆述。拔曰。一
0040a14: 乘為雲。遂分為三。亦可一乘為雨。分為三否。眾無對。
0040a15: 藏曰。拔公此問。深得經旨。遂囑以大法。後住耆闍寺。
0040a16: 常講法華。一年五。一日忽與眾作別。皆不測其意。
0040a17: 即加趺而化續高僧傳。
0040a18: 汴州法師
0040a19: 師名功。俗姓邊氏。六歲乞從佛。慈親奇之。口授觀
0040a20: 音經。即通。十六遂其志。因入泰山事弘法師。曰。拱
0040a21: 默山林乃一途獨善。至於維持餘寄。非化誘不行。遂
0040a22: 南參。止汴慧福寺。專以法華為時要。撰疏五卷。鎮常
0040a23: 講敷。每講至藥草喻品。天必降雨。人皆奇之。所講法
0040a24: 業。始末計五十。兼講餘經。未易悉舉。後竟終於是
0040b01: 寺。未終之日。乃有異香光明。之曰。願承此瑞往
0040b02: 生淨國。所飲井水。終時偶竭。殯經數日。水還彌滿續高
0040b03: 僧傳。
0040b04: 京師證法師
0040b05: 智證法師。祖即蕭梁明帝矣。居京大莊嚴寺。略榮位
0040b06: 之好。忻懷道業。家世奉佛。偏尚法華。同族尊卑咸所
0040b07: 成誦。撰經疏。冥搜數家。糅以胸臆。勒成命氏進以
0040b08: 唐帝。常自敷弘。其父太府卿。情存善法。從生至老。誦
0040b09: 盈萬。又命人鈔寫。總千餘部。每日朝參必使從吏
0040b10: 執經前行。公幹微隙。便就轉讀。朝伍仰矚。以為絕倫。
0040b11: 自佛化東流。蕭氏法華實天下楷模矣僧傳傳。
0040b12: 俗官蕭子良。造蓮經一千部。夢感一人送經一卷。云
0040b13: 有誤處。乃是第五卷壽量品。失一塵一劫一句。即法
0040b14: 華之極宗。因修此句。乃感白翔應之瑞此出壽禪師靈瑞賦
0040b15: 注文。其蕭子良。必太府卿。故附見于此也。
0040b16: 長沙安法師
0040b17: 僧法安。止建元寺。聽寵法師講。博通玄要。又長誦法
0040b18: 華。講四十餘。忽於講座四角生華一叢。有十餘枝。
0040b19: 黃白相間。長五六寸。狀似蓮華。香光敷蘤。或者疑是
0040b20: 蒸潤所生。又過數日。復於都講側及大眾坐處生
0040b21: 八九華經。一月方萎悴。道俗聚觀。咸言講經之瑞。師
0040b22: 後終于長沙靈瑞集。
0040b23: 江都向法師
0040b24: 僧慧向。姓劉氏。常誦法華經。兼解深義。後至淮陽江
0040c01: 都。止故亭村。眾請講是經。時年一百一歲。顏色猶壯。
0040c02: 忽告眾曰。吾其去矣。言訖合掌端坐長往。即瘞于銅
0040c03: 山。後樵人每於葬所聞誦經之聲。一日司馬趙元恪
0040c04: 取道于傍。顧見蓮華一朵。驚問。村人乃云。是向師之
0040c05: 冢。恪乃令人掘之。見白骨一聚。唯舌宛然赤色。其蓮
0040c06: 根從舌生焉。睹茲靈瑞。州郡表聞。於此處起塔崇
0040c07: 奉靈瑞集。
0040c08: 寶通法師
0040c09: 寶通。梵行精修。長誦法華經陀羅尼品。稍有靈異。時
0040c10: 楊橋村有趙氏。家妻為神所魅。請通持。通既至。神
0040c11: 即現形。通告曰。神在村中。合當興福。如何反魅於人。
0040c12: 神曰。非弟子事。此乃部下小鬼耳。遂呼小鬼至前責
0040c13: 罰。趙妻因此得差。續後趙妻之病仍發。歌吟竟日。又
0040c14: 來告通。通又去。見所責鬼在病前。通曰。前曾誡治
0040c15: 那得再來。汝若不去吾當誦。令汝頭作七分。如阿
0040c16: 樹枝也。鬼乃叩首求哀。不煩也。從此病差。鬼不
0040c17: 復至矣靈瑞集。
0040c18: 蘇州儀禪師
0040c19: 僧儀禪師。止蘇州開元寺。造大佛殿。忽見一婦人抱
0040c20: 兒子告師曰。兒子為患。請轉法華經一部。禪師轉畢。
0040c21: 遽有一朱衣佩者來拜曰。前日妻子為兒所患。蒙
0040c22: 師轉經。今已巳得愈。特來相謝。聞師造殿。謹以錢一十
0040c23: 千相助。弟子是許將軍。師曰公住何處。許曰住師屋
0040c24: 後。言訖不見。師遣人穿地尋之。乃見骸骨一具。佩
0041a01: 橫身。人皆嗟異。師即祀而葬之。至今猶存靈瑞集。
0041a02: 汴州照師
0041a03: 僧神照。汴州人。年九歲。值離亂。眷屬彫亡。唯與母萍
0041a04: 流無託。未幾母亡。乃依明智律師出家。凡所釆聽一
0041a05: 無遺。唯誦法華以為德業。素養一狗。所往皆隨。及
0041a06: 師抱疾。其狗通夕長號。人未知其然。洎師歸寂。方悉
0041a07: 狗徵。及安葬已巳。狗則長眠垂淚。不食而殂續靈瑞集。
0041a08: 荊州奘法師
0041a09: 唐景龍中有僧玄奘。江陵人。幼歲入道。博通大小乘。
0041a10: 尤明法華正典。別是命家。於五十年日誦七。於
0041a11: 淨室聲誦。感天人下聽。齋講之時。徵瑞合沓。孝和帝
0041a12: 重師之德。於林光殿解齋。奘上表乞還鄉。詔賜御詩。
0041a13: 百僚俱和。委見大宋高僧傳。
0041a14: 絳州轍禪師
0041a15: 禪師法轍。絳州人。少而勤苦。通法華經。常以是業誘
0041a16: 化一切。乃於孤山西河造立堂宇。置伽藍。處元無
0041a17: 水。一旦地陷。清泉迸出。故秦州刺剌史房仁裕申請寺
0041a18: 額。即以陷泉為名。師又善持。多有應驗。唐永徽二
0041a19: 年二月。自知將死。囑累徒眾。端然坐逝。時天色晴明。
0041a20: 雨華如雪。香而不釋。樹枝草葉白同粉色。周二里餘
0041a21: 三日始隱。終後三年。坐身不壞。師之功勵。殊難擬議
0041a22: 靈瑞集。
0041a23: 山陰義法師
0041a24: 釋大義。蕭山徐氏子。生而英特。七歲父授書籍。日記
0041b01: 數千言。十二從釋山陰靈隱寺。凡是經教開卷必通。
0041b02: 人畏敬之。屬中宗即位。恩制度人。師試蓮經格中第
0041b03: 一。自後習聽弘闡稱心寺。開元中喪所親。因入天台
0041b04: 佛隴閱大藏。報劬勞。謁見左溪。稟承止觀。超然悟心。
0041b05: 以畢大事。平生誦法華．涅槃．大小戒本以為行業。終
0041b06: 時咸聞空中有奏天樂之聲大宋高僧傳。
0041b07: 天台脩法師
0041b08: 法師廣脩。俗留氏。東陽人也。天姿貞亮卓爾。具體樞
0041b09: 衣台宗第十祖邃法師之門。盡得其傳。學者奔承。戶
0041b10: 外屨滿。日誦法華經及維摩．光明等。六時行道。老而
0041b11: 益堅。每年行七七日懺摩。止觀中第四隨自意三
0041b12: 昧也。後以三觀付門人物外。會昌中沒于禪林寺。遷
0041b13: 神於佛隴金地。弟子良汶發墳火化。淘收舍利一千
0041b14: 餘粒。建塔藏之大宋高僧傳。
0041b15: 明州端法華
0041b16: 大宋高僧傳紀僧遂端。俗張氏。不知所從來。投師於
0041b17: 明之德潤寺。寺即吳太傅闞澤書堂即今慈溪東普濟寺是。師
0041b18: 為人質直清粹。不妄交游。師授蓮經。誦猶宿習。人皆
0041b19: 駭歎。十二時中口吻不輟。至老不懈。唐咸通二年加
0041b20: 趺之次。泰定而絕。須臾口生青蓮華七朵。芬芳香絜。
0041b21: 遠近驟觀。於是造龕窆於東山之下。經二十餘年。塔
0041b22: 內屢有光現。及啟視之。形質如生。遂迎還寺。漆紵飾
0041b23: 之。至今真身尚存焉傳文。其七莖蓮華。余詢之耆宿。
0041b24: 皆云。先時猶在。建炎之方失之。然師之真身既在。
0041c01: 古殿森沈。先賢竦敬。至有發言為詩播其遺德者。張
0041c02: 昂詩曰。僧史名聞在。雲龕香火深。此身非故物。不壞
0041c03: 本從心。門靜湖山碧。庭寒檜柏陰。後人還可繼。真教
0041c04: 卷黃金。僧保詩曰。經昔誦白蓮。神移幾百年。色身
0041c05: 遺此地。真性在何天。湖月盈還缺。巖華落復妍。惟師
0041c06: 功德骨。端坐若安禪二詩見石刻。
0041c07: 京兆素法師
0041c08: 僧守素。立性高邁。精銳絕倫。居京大興善寺。恒以誦
0041c09: 持為急務。足不越限經三十年。誦法華經三萬七千
0041c10: 部。夜每有子馴擾聽經。齋則烏鵲就掌取食。唐長
0041c11: 慶中有僧幽玄留贈曰。三萬蓮經三十春。半生不蹈
0041c12: 院門塵。真實錄之佳句也大宋僧傳。
0041c13: 嘉禾三白和尚
0041c14: 師名元慧。晉平原內史陸機之裔。髫齡悟。長而溫
0041c15: 潤。出塵納戒之後。入五臺山觀禮聖。歸寧居建興
0041c16: 寺。立志持三白。會昌中遭沙汰。宣宗朝還入法流。咸
0041c17: 通年送佛骨舍利往鳳翔。鍊左拇指。口誦蓮經。其指
0041c18: 復生。所誦法華平生不計其數。三白者。白飯。白水。白
0041c20: 此嘉名。以故吳人呼為三白和尚大宋僧傳。
0041c21: 溫州楚法師
0041c22: 唐釋鴻楚。永嘉人也。楚與昆弟器度宏遠。皆樂出俗。
0041c24: 昭宗重構締。師主成之。就而講誦。梁太祖賜紫衣
0042a01: 師號。師讓而不受。時鄭說贈詩云。架上紫衣閑不著。
0042a02: 案頭金字坐長看。師立性寬慈。面無慍色。目不邪視。
0042a03: 言不妄發。講法華經至五十。一時講堂忽生蓮華
0042a04: 一朵。重跗覆葉。香氣芬。眾驟稱異。又刺剌血寫是經
0042a05: 一部。至今永嘉世世寶之大宋僧傳。
0042a06: 越州莒法師
0042a07: 僧鴻莒。即楚公之兄也。出家越之龍宮寺。精通蓮經。
0042a08: 因以得度。後往長安學毗尼。因讀化度寺。目兩
0042a09: 行。有舉人見之。請莒再誦。不遺一字。其強記類此也。
0042a10: 師晝夜誦經。每見鬼神扶衛。或為添香然燈。至李唐
0042a11: 長興中。不疾坐亡。至于三更。手敲龕門曰。吾緣佛土
0042a12: 善友嫌服章不淨。以故轉來。易畢再坐去。至於七日。
0042a13: 頂上猶暖。葬後每有一虎遶塔號叫大宋僧傳。
0042a14: 東京誨法師
0042a15: 釋貞誨。姓包。吳郡人。十三出家龍興寺。守性沈靜。分
0042a16: 陰是競。方逾一年誦徹蓮經。用是為常業。日周二部。
0042a17: 十九祝髮。自是伊洛晉郊凡有講筵莫不參聽。唐天
0042a18: 祐中至京相國寺寓舍。講法華經十許。人未歸重。
0042a19: 則知奇貨之售亦有時焉。後會宋州帥孔公。仰師高
0042a20: 行。即給俸於西塔院置長講法華堂。從此翕然。師又
0042a21: 披大藏。開廣見知。凡是世典百家之言皆不之顧。誡
0042a22: 門人曰。異端之說。汩亂吾真。何須習之。吾止願作師
0042a23: 子吼。不為野干鳴也。後將終。自具湯沐更淨。令唱上
0042a24: 生。禮佛忽望空合掌曰。勞煩眾聖排空相迎。徒侶爾
0042b01: 時聞天樂之聲。頃刻而卒大宋高僧傳。
0042b02: 潭州青衣寺僧
0042b03: 潭州門裏街北巷有青衣寺。古有僧。亡其名。於此地
0042b04: 誦法華經。每致靈異。世不具傳。一時感二青衣童子
0042b05: 侍奉。死後葬之。忽於冢上生二蓮華。發而看之。乃自
0042b06: 舌根而出。時州郡錄其實。申奏朝廷。因給青衣寺額。
0042b07: 建是寺焉靈瑞集。
0042b08: 杭州孤山寺石壁經
0042b09: 孤山寺在杭西湖。石壁法華經在寺之中。始元和十
0042b10: 二年嚴休復為刺剌史時。僧慧明厥心。卒以長慶四
0042b11: 年白居易為刺剌史時。上下其石六尺有五寸。短長其
0042b12: 石五十七尺有六寸。其輸錢者若嚴休復．白居易．湖
0042b13: 州刺剌史崔玄亮．睦州刺剌史韋文恪．處州刺剌史韋公立．
0042b14: 衢州刺剌史張聿．蘇州刺剌史李諒．越州刺剌史元稹．處州
0042b15: 刺剌史陳岵。刺剌史白乞余文。余觀僧之徒所以經於石
0042b16: 文於碑碎。欲為不朽耳。今夫既文。經既石。而又九
0042b17: 諸侯相率貢錢於所事。由近而言。亦可謂表異宗而
0042b18: 成不朽矣。由遠而言。不知幾萬歲而分。地與天相軋。
0042b19: 陰與陽相盪。火與風相射。名與形相滅。則四海九州
0042b20: 皆太空中一微塵耳。又安知不朽哉。由是思之。則僧
0042b21: 之徒得計矣。御史元稹記唐文粹。
0042b22: 蘇州法華院石壁經
0042b23: 蘇州重玄寺法華院。以石壁刻釋氏經焉。夫開示悟
0042b24: 入諸佛知見。以了義度無邊。以圓教垂無窮。莫尊於
0042c01: 玅法蓮華經。證無生忍。造不二門。住不可思議解脫。
0042c02: 莫極於維摩詰經。接四生九類。入無餘涅槃。實無度
0042c03: 者。莫先於金剛般若經。壞罪集福。淨一切惡道。莫急
0042c04: 於佛頂尊勝經。應念順願。生極樂土。莫疾於阿彌陀
0042c05: 經。明正觀實相。莫出於普賢觀經。詮自性。認本覺。莫
0042c06: 深於實相法密經。空法塵。依無智。莫過於般若心經。
0042c07: 是八種經。具十二部。合一十一萬六千八百五十七
0042c08: 言。三乘之要旨。諸佛之祕藏盡矣。是石壁。積四重。高
0042c09: 一尋。長十有五丈。厚尺有咫。有石蓮敷覆其上下。有
0042c10: 石神固護其前後。火水不能燒漂。風日不能搖消。所
0042c11: 謂施無上法。盡未來際者也。唐長慶二年作。大和三
0042c12: 年成。沙門清晃矢厥謀僧契元而書之。都守白居易
0042c13: 施詞而贊之白氏長慶集。
0042c14: 天台國清寺蓮經
0042c15: 余頃詣天台禮祖塔。至國清寺。聞庫司藏諸異蹟。因
0042c16: 馨鑪請見。所出甚多。今略舉其四。一曰紫檀香龕像。
0042c17: 高一尺許。內雕鏤釋迦如來降生等八相聖容。凡七
0042c18: 百餘軀。細玅神工。誠難擬議。乃智者為隋煬帝受菩
0042c19: 薩戒時所賜。二曰智者手寫金字法華經。全帙筆法
0042c20: 純粹。殆自天成。斯吾祖奉陳宣帝於金陵所造。三
0042c21: 曰天竺貝多葉心經。大隋時梵僧攜來贈與智者。四
0042c22: 曰錢王金書法華經。微妙精楷。後題云。吳越國王錢
0042c23: 俶敬書。是經二十部。此二十中一也。今又壽禪師
0042c24: 進法華經靈瑞賦。錢王制文稱賞。因此下以金寫
0043a01: 玅法華經一百部。至哉奇勝事也。眇觀自古帝王流
0043a02: 傳佛教者固多。而未聞書寫如是之勤著也。良由
0043a03: 不負靈山付囑。特來震旦為群生作歸依之端爾。宗
0043a04: 曉茲因纂集次。疇昔所見拳拳于衷。願與未聞者聞。
0043a05: 故援筆以記之。
0043a06: 
0043a07: 法華經顯應錄卷上
