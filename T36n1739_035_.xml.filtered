0960b11: 
0960b12: 
0960b13: 新華嚴經論卷第三十五
0960b14: 
0960b15: 長者李通玄撰
0960b16: 如諸菩薩摩訶薩已下至辭退而去。有十六
0960b17: 行經。約分為四門。一明推德於前。二示善知
0960b18: 識方所及國土。三舉善知識名號。四善財敬
0960b19: 戀善友流淚辭去。
0960b20: 第一推德於前者。明解脫長者推德於前位
0960b21: 善知識有十種殊勝。勸令善財進求加行。第
0960b22: 二南行。如前初位已釋。至閻浮提畔者。明此
0960b23: 位正心住。是得出世間及處世間智慧神通
0960b24: 之極畔故。故云閻浮提畔。唯得世間出世大
0960b25: 悲心。未得入俗同纏行圓滿大慈悲心故。故
0960b26: 以比丘表之。於世間中出俗相故。後位即明
0960b27: 入俗大悲心圓滿。即以優婆夷滿願表之。有
0960b28: 一國土名摩利伽羅者。此梵本未譯。有比丘
0960b29: 名海幢者。明約以德智慧如海能破眾生業
0960c01: 惑處。名之為幢。幢者摧壞義故。
0960c02: 第一正入當位門中。從爾時善財童子一心
0960c03: 正念已下。至我唯知此一般若波羅蜜三昧
0960c04: 光明。此一段經約分為五門。一正念前法令
0960c05: 其增長。二漸次南行至閻浮提畔摩利聚落。
0960c06: 三周遍求覓海幢比丘是進求觀照。四乃見
0960c07: 在經行地側結跏趺坐入于三昧離出入息無
0960c08: 別思覺。五明入三昧中身分出眾十方教化。
0960c09: 何故在經行地側結跏趺坐入于三昧表寂用
0960c10: 自在。以經行地是用三昧是寂。表依用有寂。
0960c11: 地側者。表不住寂用之中而任運自在故。離
0960c12: 出入息。明稱理而寂稱理而用性自遍周非
0960c13: 同二乘作寂滅證也。此同十地中第六地也。
0960c14: 以十地行依此十住行樣。修行至彼同此本
0960c15: 故。是故第六地菩薩得寂滅定神通現前。此
0960c16: 是隨空慧寂用門十地大悲寂用。從第五身
0960c17: 出眾海十方教化中。約有二十三種法門。一
0960c18: 足下出無數百千億長者居士婆羅門眾周遍
0960c19: 十方者。表足是所行之行還從其中出行故。
0960c20: 為長者居士婆羅門是世間仁士之行故。
0960c21: 二從兩膝出無數百千億剎帝利婆羅門眾皆
0960c22: 悉聰慧者。以兩膝是起止坐臥卷舒自在之
0960c23: 所由。膝還出清淨王種。表智制生死如王自
0960c24: 在。剎帝利者。是王種也。婆羅門者。是淨行
0960c25: 也。表智隨生死自在。如王無染也。聰慧智能
0960c26: 明白萬法故。種種色相者。從智化現也。餘皆
0960c27: 是智中之行故。以義取之。三從其腰間出等
0960c28: 眾生數無量仙人者。表腰間是世間行五欲
0960c29: 之境。表以智幻生同眾生行利眾生事。自無
0961a01: 五欲也。故出仙人。
0961a02: 四從兩出不思議龍及龍女眾者。表兩
0961a03: 是覆蔭義故。於中出龍雨潤眾生故。
0961a04: 五從胸前字中出無數百千億阿脩羅王。
0961a05: 皆悉示現不可思議自在幻力。令百千世界
0961a06: 皆大震動者。胸是勇猛義者清涼義故。於
0961a07: 中出修羅眾。表精勤勇猛震動摧破煩惱魔
0961a08: 軍高慢山王諂愛宮殿故。令清涼故。
0961a09: 六從其背上出無數百千億二乘者。表背是
0961a10: 背眾生之方所。還從其中出二乘眾。表二乘
0961a11: 背佛大智大悲萬行利眾生事及法界體用
0961a12: 故。
0961a13: 七從其兩肩出無數百千億諸夜叉羅剎王
0961a14: 者。表兩肩是荷負守御之處。還從負中出夜
0961a15: 叉羅剎可畏之狀。守護行眾善業之眾生。及
0961a16: 向十住及正入十住十行位者。乃至現作執
0961a17: 金剛神。守護諸佛及佛住處。
0961a18: 八從其腹出無數百千億緊那羅王及女。及
0961a19: 出無數百千乾闥婆王。及各奏無數百千天
0961a20: 樂及歌讚歎一切諸佛及法者。表腹包含眾
0961a21: 法義。還於其中出歌詠音樂之神稱讚諸佛
0961a22: 及法故。
0961a23: 九從其面門出轉輪王者。明口是轉法輪王
0961a24: 之所由。還於其中出輪王之眾故。
0961a25: 十從其兩目出無數百千日輪普照地獄趣
0961a26: 者。表目是慈悲破暗處故。及一切眾寶國土。
0961a27: 以作種種光明莊嚴顯曜。及照一切眾生無
0961a28: 量事業。十一從其眉間白毫相中。出無數百
0961a29: 千帝釋者。表眉間白毫相中道十地之果。還
0961b01: 於其中出帝釋身。表住於中道。得法之頂者。
0961b02: 能為世主主導眾生以帝釋號能主故。
0961b03: 十二從額上出無數百千億梵天。
0961b04: 十三從其頭上出無量佛剎微塵數諸菩薩眾
0961b05: 者。明修行至法之頭表行遍滿故。
0961b06: 十四從其頂上出無數百千億如來身。明佛
0961b07: 果故。如隨位雨法。如經自具。
0961b08: 十五又海幢比丘從身一切毛孔一一皆出阿
0961b09: 僧祇佛剎微塵數光明網者。表全身總是法
0961b10: 界般若波羅蜜妙慧三空無礙解脫教眾生之
0961b11: 光重重無盡故。
0961b12: 十六爾時善財童子。一心觀察已下。是善財
0961b13: 觀察善知識所作三昧境界事業。
0961b14: 十七六月六日已下海幢出定善財稱歎。
0961b15: 十八聖者已下是善財問三昧之名。
0961b16: 十九海幢比丘舉三昧之號名普眼捨得。又
0961b17: 名般若波羅蜜境界清淨光明。又號普莊嚴
0961b18: 清淨門。
0961b19: 二十明海幢比丘舉修般若波羅蜜門所得三
0961b20: 昧有百萬阿僧祇三昧莊嚴。
0961b21: 二十一善財重問三昧境界。
0961b22: 二十二海幢比丘重說此三昧。為說二十二
0961b23: 種無障礙法。
0961b24: 二十三我唯知此一般若波羅蜜三昧光明。
0961b25: 推德於先。令善財昇進善財以如上十法。觀
0961b26: 察海幢比丘。又住立思惟觀察經一日一夜者。
0961b27: 明檀波羅蜜。七日七夜者。明七支戒。半月者。
0961b28: 忍波羅蜜。以明忍但自益不益於人故。半
0961b29: 月表之。一月者。以明精進自利利他故。一月
0961c01: 表之。六月者。第六住也。復經六日者。是第六
0961c02: 波羅蜜故。以為海幢比丘是十住中第六正
0961c03: 心住修般若波羅蜜智慧日故。故云六月。是
0961c04: 第六正心住。六日是第六波羅蜜智慧日故。
0961c05: 此是十住中。第六正心住般若波羅蜜為主。
0961c06: 餘九為伴。以約智門中諸位通治。以約位門
0961c07: 中。第六波羅蜜。偏治世間出世間寂用不自
0961c08: 在障。得寂用神通自在門。猶出世慈悲心多
0961c09: 入俗。常住世間慈悲猶劣故。以海幢比丘表
0961c10: 之。雖有慈悲。但得無染行清淨之慈。不得同
0961c11: 眾生行等眾生事。一無有違方便取一切眾
0961c12: 生故。即以後位俗士休捨優婆夷。其行明處
0961c13: 真不證知真行俗。
0961c14: 第二明昇進。前位第七不退住中。如諸菩薩
0961c15: 入智慧海已下。至辭退而行。有十六行經。約
0961c16: 分為五門。一推德於先。二示善知識居處。三
0961c17: 舉善知識所居園林。四舉善知識名號。五明
0961c18: 善財正念海幢比丘教戀慕辭退而去。南行
0961c19: 義如前已釋。住處名海潮者。明善知識住生
0961c20: 死海。廣度眾生如應引化。而無失時。猶如大
0961c21: 海潮不失時故。以所居以表其行。園林名普
0961c22: 莊嚴者。以一切生死海為園。以萬行海為林。
0961c23: 以行此大悲無盡無邊之行海。以嚴淨十方
0961c24: 眾生海。令成佛海故。園林名普莊嚴。於園中
0961c25: 有優婆夷名為休捨者。此云滿願自滿本願
0961c26: 遍化眾生故。優婆夷者。表慈悲行也。此是十
0961c27: 地中第七遠行地大慈悲行之軌樣。從此倣
0961c28: 之至彼地功熟故。以神表之。明神用自在。前
0961c29: 位是出世無染大悲法門。即以比丘表之。此
0962a01: 位入俗處染而不污。處真同俗之慈悲。即以
0962a02: 優婆夷表之。漸成力用自在故餘如文自具。
0962a03: 第一正入當位法門中。從爾時善財已下至
0962a04: 我唯知此一解脫門。於此段中約分為十三
0962a05: 門。一念善知識教思惟勝進。二漸漸南行至
0962a06: 海潮處。三見普莊嚴園林莊嚴眾寶。四入
0962a07: 其園中周遍推求。五見優婆夷往詣其所。六
0962a08: 致敬禮拜正申所求。七休捨優婆夷為說自
0962a09: 己所行之法。八善財白言聖者發無上菩提
0962a10: 心其已久如。九善財童子言聖者久如當得
0962a11: 成無上菩提。十休捨優婆夷正答成佛久近
0962a12: 因緣。十一善財請說解脫法門如何名目。十
0962a13: 二休捨優婆夷正答其名名離憂安隱幢。十
0962a14: 三我唯知此一解脫門。已下推德昇進。如園
0962a15: 林眾事及宮殿眾事皆眾寶所嚴者。表約行
0962a16: 願廣大盡佛界眾生界故。依報莊嚴廣大無
0962a17: 限。容貌端正及諸嚴飾。表慈心悲益物利
0962a18: 生調順柔和體道無我。十波羅蜜無順逆行
0962a19: 十方諸佛身遍奉侍供養。所感正報容止可
0962a20: 觀。見者除惑人天崇重。表大悲行示現女身
0962a21: 而非女心。所有莊嚴及以宮殿樓閣池沼。皆
0962a22: 約悲智萬行報生。如前先約略表示。所有嚴
0962a23: 飾如經自明。意明此位方便波羅蜜慈悲行
0962a24: 廣莊嚴報廣。經云善男子其有眾生得見我
0962a25: 者。皆於阿耨多羅三藐三菩提得不退轉者明
0962a26: 來至此位要修至三空解脫世間智。出世間
0962a27: 智慧現前。成廣大慈悲行。方來至此方便入
0962a28: 生死門。達生死性與佛福智海本來一性。便
0962a29: 得離憂安隱幢解脫門。方名不退住。雖復知
0962b01: 空無我。常於生死有畏。未入離憂安隱幢。常
0962b02: 居退位設不退還凡夫。還退作二乘。及生淨
0962b03: 土別欣樂果。故云十方諸佛悉來至我所於寶
0962b04: 座上為我說法。表悲與智會。明此位以悲成
0962b05: 無功之智門。第十住中王女慈行童女。明以
0962b06: 智成悲自在門。師子幢王。表是十住位中無
0962b07: 功用智自在。女表無染之慈也。至第十灌頂。
0962b08: 住智悲滿故。第十地是蘊積大悲成行門。以
0962b09: 九箇女天一箇如來妻表之。十一地是大悲
0962b10: 行滿以悲起智成佛門。即以摩耶生佛表之。
0962b11: 以此十一地中十箇善知識。總佛果已滿善知
0962b12: 識。以具普賢行故。遍作世間人中仁士之行。
0962b13: 童子師居士長者童子童女行同凡士。此明果
0962b14: 極行遍故。大約以智發心。從初發心住。即悲
0962b15: 智齊發為其始。學出世道根本智為先以此立
0962b16: 五位五十箇行門。以簡生熟同別。由茲五十
0962b17: 箇波羅蜜五位中五重練磨。簡其智悲廣狹生
0962b18: 熟出世入纏逆順。和會福慧多少勝劣不同。
0962b19: 令發心者不住一法及三四五十百千即以為
0962b20: 足故。意令進昇至於無限廣大如法界故。就
0962b21: 諸五位五十重中。一一具有智悲二行。五十
0962b22: 箇波羅蜜互相參徹。約有五百箇波羅蜜門。
0962b23: 共為主伴。圓此悲智世及出世心量廣狹生熟
0962b24: 之門。方明總別同異成壞六義。如此十住門
0962b25: 十波羅蜜。直以約法界體實法安立。十法圓
0962b26: 融互參成一百法門。以初發菩提心。以此佛
0962b27: 本果行為樣。修行從此本樣。修行五重加行
0962b28: 練磨方始得依初樣。雖復練磨生熟差別。然
0962b29: 智悲不異初心。日月時節亦無遷轉。以約智
0962c01: 發心本無三世時分故。此優婆夷。表對第六
0962c02: 住是世間出世間法故。為迴彼出世心多者。
0962c03: 令依滿本願故。起愛處生死。愛度眾生。成慈
0962c04: 行故。以優婆夷名滿願表之。以取其志養育
0962c05: 子孫無疲勞故。表大悲菩薩養育一切法界
0962c06: 眾生。若善不善皆無捨離。未曾起不濟之心。
0962c07: 化種種身。未曾捨一眾生如毛髮許。恒常對
0962c08: 現一切眾生前。種種教化令成就故。此位約
0962c09: 迴第六住出世心多不斷生死愛度眾生猶在
0962c10: 愛習。以優婆夷表之故。名有行有開發。第十
0962c11: 灌頂中以一分無功智成。以智生悲無有愛
0962c12: 習。以師子幢王女慈行童女表之。此是當十
0962c13: 住位中調治和會智悲生熟之意。如上我有
0962c14: 八萬四千那由他同行眷屬常居此園。明以
0962c15: 眾生八萬四千那由他諸煩惱園林悉皆與之
0962c16: 同行而接引之。善財問優婆夷發菩提心久
0962c17: 近者。意明求解脫無有久近。一發即三世一
0962c18: 時求。解脫體中無有久近故。明大悲行中問
0962c19: 發心久近者。意明大慈大悲深厚。還與眾生
0962c20: 界住劫久近相似。若眾生界無盡大悲願行
0962c21: 無盡。後問久如成佛。意亦如之。且舉三十恒
0962c22: 河沙為量。已去唯佛所知意不可極也。又前
0962c23: 三比丘得出世心是一十。至彌伽海幢比丘。
0962c24: 得了世間出世間心。是二十。至此第七住入
0962c25: 世行慈悲。是三十也。明發心久近。俱枳羅鳥
0962c26: 梵本未譯。毘盧遮那摩尼寶者。名為光明遍
0962c27: 照如意無價寶也。寶多羅樹形。如此方櫚。
0962c28: 以妙寶所成。阿盧那香此云赤色香。婆樓那
0962c29: 天佛。此云水天解脫。名離憂安隱幢者。此有
0963a01: 二義一教化眾生使令離憂。是菩薩安隱幢。
0963a02: 眾生未離生死。菩薩不自取安隱故。因化成
0963a03: 名。二菩薩雖達生死性空。於生死有畏。未為
0963a04: 究竟安隱無憂。若能入生死教化眾生。達生
0963a05: 死眾生及以教化者。總涅槃行無出無沒。方
0963a06: 名離憂安隱幢故。此是十住中第七不退住。
0963a07: 方便波羅蜜為主餘九為伴。約智門中五位
0963a08: 通治。約位門中偏治世間出世間心大悲心
0963a09: 劣。而令悲智得圓滿故。
0963a10: 第二推德昇進前位中。如諸菩薩摩訶薩已
0963a11: 下至辭退而行。有十六行半經。於中文義約
0963a12: 分為五門。一推德於先令其勝進。二示善知
0963a13: 識處名為海潮。三示其國土名那羅素。四舉
0963a14: 善知識名號。五頂禮流淚辭退而行。此流淚
0963a15: 者。表大悲弘深。又敬法貴入情至厚重。又表
0963a16: 智悲自在垂悲俗流傷嗟苦趣聖心廣濟悲嘆
0963a17: 難勝此。南方有海潮處者與前位同名海潮處
0963a18: 者。表悲智同會以將前位慈悲之門。昇進會
0963a19: 於智體。以將第八願波羅蜜。發起智業會其
0963a20: 悲門。智若不發興大願行悲。趣寂無由起用。
0963a21: 是故十地中至此第八地位。諸佛三加七勸。
0963a22: 令念本願方能生大慈悲。是故二位同名海
0963a23: 潮。明第八願波羅蜜會其悲智一體方得無
0963a24: 功大用行廣利而無思。猶如海潮汎洪波而
0963a25: 不作像此位菩薩以無功智化諸群品知根而
0963a26: 不失時也。是故二位同名海潮。此會智悲不
0963a27: 二。國名那羅素者。此云不嬾惰。為第八住入
0963a28: 無功之智稱本智遍周利生無懈無疲勞嬾惰
0963a29: 之心。此位是十地中八地之樣。從此而起。初
0963b01: 跡至第八地。中方與本樣會同。此中一分相
0963b02: 應十地中第八地。大用一體無功智周佛地
0963b03: 方滿。至如來出現品是其滿處。以法界品為
0963b04: 源始。根本智恒爾無功大用故。以初發大菩
0963b05: 提心者。元依法界普光明智體。發心功熟即
0963b06: 是本來法界。但約智悲生熟廣狹。上明位次
0963b07: 第。仙人名毘目瞿沙者。此云出聲可畏。為智
0963b08: 目增明善摧邪論出言契當異論息心故。名
0963b09: 出聲可畏。善財悲泣流淚思惟有十難事。如
0963b10: 經具明。
0963b11: 第一正入當位法門中從初爾時善財童子已
0963b12: 下至我得無勝幢解脫門。此一段文約分為十
0963b13: 三門。一念教誨思惟勝進。二漸次遊行至那
0963b14: 羅索國。三周遍推求毘目瞿沙。四見一大林
0963b15: 阿僧祇樹以為莊嚴。五見彼仙人旃檀樹下
0963b16: 敷草而坐領徒一萬六申其所求。七仙人稱
0963b17: 歎善財。八仙人示其善財法門名字。九善財
0963b18: 問其無勝幢解脫境界。十仙人以手摩善財
0963b19: 頂執其手令善財自見其身往十方佛剎微塵
0963b20: 數世界中。十一善財見佛獲益。十二仙人放
0963b21: 善財手還在本處。十三我唯知此無勝幢解
0963b22: 脫已下是推德昇進。波吒羅樹者。似此方楸
0963b23: 樹。其氣香其花紫色。尼拘律樹者。葉似此方
0963b24: 葉。其子似枇杷子。子下承蔕如。其種類
0963b25: 耐老。於諸樹中最高大。領徒一萬。明行具足。
0963b26: 問曰。何故此位見仙人何意。答曰。此有二義。
0963b27: 一表智淨如仙。為明此位無功智現。無染如
0963b28: 仙。二為無功智現以大悲行能同異道同事
0963b29: 接生。其居處林樹莊嚴。明蔭覆利物。池沼蓮
0963c01: 花莊嚴。明慈悲處世而無染行。仙人於旃檀
0963c02: 樹下敷草而坐。表智樹覆蔭。熏戒定慧解脫
0963c03: 知見香。遍周法界敷草而坐。明無功之智能
0963c04: 善治貪亂。明少欲之相。鹿皮草衣。示行少欲
0963c05: 知足。髻鬟垂鬢者。無功之智圓滿。如是徒眾
0963c06: 前後圍遶者。明主伴萬行圓滿。善財見已往
0963c07: 詣其所五體投地者。明敬法重人之禮。又表
0963c08: 以五塵之境皆歸智地。歎言真善知識。善知
0963c09: 識者。無功之智本自真故。無勝幢解脫者。明
0963c10: 此位無功用智性自遍周利益一切眾生摧破
0963c11: 煩惱無有斷絕下位不如故。云無勝幢。仙人
0963c12: 以手摩善財頂者。示以安慰接善財。手者表
0963c13: 引接也。善財自見其身往詣十方十佛剎微
0963c14: 塵數世界中。及到十佛剎微塵數佛所者。明
0963c15: 會智境遍周也。凡至十住中第八住十地中
0963c16: 第八地。皆須諸佛聖者。灌頂勸發加持。及第
0963c17: 十灌頂住及第十法雲地。總須諸佛灌頂加
0963c18: 持故。若不加持。或時滯寂。或不了佛境界故。
0963c19: 無能自進。為創初不達佛無功用智之境界
0963c20: 故。已下見佛境界。如經具明。阿庾多者。此方
0963c21: 一兆之數。那由他者。此方一溝。仙人放善財
0963c22: 手善財即見身還本處。明以智力加持入法。
0963c23: 既得法已自力常然。雖復聖者捨其加持一見
0963c24: 見無有異故。如舟濟度於岸。不可負舟而行。
0963c25: 此是童真住明創初童蒙入真無功智之界。
0963c26: 以願波羅蜜為主。餘九為伴。明此位無功智
0963c27: 現恐當滯寂。以大願門興其智用故。又令念
0963c28: 本願廣度眾生有此節級。以法防之令不滯
0963c29: 寂故。以智門中諸位通治。約位門中此位
0964a01: 會七住中悲行。第八住中無功之智。以大願
0964a02: 波羅蜜興作。令使智悲任用自在。
0964a03: 第二推德昇進中。從如諸菩薩摩訶薩已下
0964a04: 至辭退南行有十二行半經。於中義意約分六
0964a05: 門。一推德於先。二示善知識所在。三舉聚落
0964a06: 名伊沙那。四示善知識名為勝熱。五勸令致
0964a07: 問所行法門。六禮敬辭退南行。南方如初所
0964a08: 釋。聚落名伊沙那者。此示長直。為表此善知
0964a09: 識攝化長其直道無諸諂誑。故名長直。婆羅
0964a10: 門者。此云淨也。為表此善知識無染寂靜故。
0964a11: 名勝熱者。表勝世間煩惱熱故。示勝盛火炎
0964a12: 熱故。此是第九法王子住得法自在。明第九
0964a13: 力波羅蜜法力自在示同外道五熱炙身。引
0964a14: 接邪徒令歸正智。明得智同邪接諸邪見妄
0964a15: 行苦行者。令皆信伏。下自具文。
0964a16: 第一正入當位法門中。從爾時善財童子已
0964a17: 下至我唯得此無盡輪解脫。此一段經約分
0964a18: 為二十五門。一得無勝幢法光所照入諸佛
0964a19: 不思議神力。二念善知識教漸次南行。三至
0964a20: 長直聚落見彼勝熱修苦行四面火如大山。
0964a21: 四中有刀山高峻無極登彼山上投身入火。
0964a22: 五善財頂禮諮問所求。六婆羅門令善財上
0964a23: 其刀山投身入火。七善財人身難得心有懷
0964a24: 疑。八十千梵天在虛空中勸念此是金剛焰
0964a25: 定光明。九有十千諸魔在虛空中勸念善財
0964a26: 歎婆羅門德行。十復有十千自在天王於虛
0964a27: 空中告語善財不令生疑。十一復有十千化樂
0964a28: 天王亦在虛空歎婆羅門德。十二復有十千
0964a29: 兜率天王在空稱歎。十三復有十千三十三
0964b01: 天於虛空中雨天鬘陀羅花供養。十四十千
0964b02: 龍王。十五十千夜叉王。十六十千乾闥婆王。
0964b03: 十七十千阿修羅王。十八十千迦樓羅王。十
0964b04: 九十千緊那羅王。二十有無量欲界諸天如
0964b05: 是等十三種眾。皆在空中稱歎婆羅門德。勸
0964b06: 念善財不生疑惑。二十一善財悔過。二十二
0964b07: 婆羅門為善財說頌。二十三善財順教登其
0964b08: 刀山入大火聚。二十四善財入火聚時獲益。
0964b09: 二十五我唯得此菩薩無盡輪已下是推德昇
0964b10: 進。如上婆羅門示行此行時。隨諸眾生總
0964b11: 見行門。各自差別。約表法中。刀山是法王
0964b12: 子住中力波羅蜜。智慧為體。成修行者達生
0964b13: 死苦難。但見法界性解脫。須得無有怖畏。堪
0964b14: 力用自在。火焰是金剛智之光明。亦名金剛
0964b15: 三昧。如上諸天已說。伊那跋羅龍王。往因由
0964b16: 破戒損其極臭樹。遂頭上生此臭樹。故以名
0964b17: 之也。優婆者。清信也。難陀者。此云歡喜。明
0964b18: 此龍聞法信樂歡喜故。菩薩無盡輪解脫者。
0964b19: 意明法王子住得法師位。以此一行隨諸眾
0964b20: 生樂欲不同。各見說法及行門無盡差別。明
0964b21: 稱眾生根圓滿故名無盡輪。此是法王子住。
0964b22: 以力波羅蜜為主。餘九為伴。以約智門中以
0964b23: 五位通治。以約位門中以治說法不自在障。
0964b24: 同十地中第九地。從此果行修行至第九善
0964b25: 慧地。功熟倣此。十住中本果還以法界體普
0964b26: 光明智為大用。
0964b27: 第二推德昇進門中。約分為四門。一推德昇
0964b28: 進。二示善知識處云南方有城名師子奮迅。
0964b29: 三舉善知識名云童女慈行。四頂禮勝熱婆
0964c01: 羅門足辭退而去。南方義如前初位釋。城名
0964c02: 師子奮迅者。是師子幢王所居之城其王是
0964c03: 慈行女父。表智自在為王大悲行遍為女。明
0964c04: 此從智生悲處生死染而與不染等。明習氣
0964c05: 盡故。前第七住中休捨優婆夷。明故存愛習
0964c06: 用成悲門。以未斷愛度眾生之愛習故。號優
0964c07: 婆夷。以此成大慈悲之行滿。八住中無功之
0964c08: 智方成。即明以從悲生智。此位以從智生悲
0964c09: 故。即師子幢王女是童女也。表此位任運利
0964c10: 生無染習也。第一正入當位法門中。約經文
0964c11: 義分為二十二門。一於善知識心生尊重。二
0964c12: 念教昇進。三漸次南行。四至師子奮迅城。五
0964c13: 推求慈行童女。六聞其童女族姓王種。七五
0964c14: 百童女以為侍從。八明女所居之殿。九明女
0964c15: 所坐之座。十善財聞已往詣。十一善財入已
0964c16: 見童女依正報得莊嚴。十二善財見已正申
0964c17: 所求。十三童女令善財觀其依果所居報得
0964c18: 知其行因。十四善財觀已合掌瞻仰慈行童
0964c19: 女。十五童女告善財法門名般若波羅蜜普
0964c20: 莊嚴門。十六童女告善財所修行法門見佛
0964c21: 之數。十七正舉其見佛之數有三十六恒河
0964c22: 沙諸佛名號不同。十八明童女受此法門諸
0964c23: 佛各以異門而入。十九諸佛一說更不重宣。
0964c24: 二十善財白言問此法門之境界。二十一正舉
0964c25: 所修觀察法門時得普總持門。其數有百萬
0964c26: 阿僧祇總持法門。其大數有一百一十七。二
0964c27: 十二我唯知此般若波羅蜜普莊嚴門已下明
0964c28: 推德昇進漸次南行者勝進也。至師子奮迅
0964c29: 城周遍推求慈行童女者。會智悲無二體也
0965a01: 聞此童女是師子幢王女五百童女以為侍從
0965a02: 者。明信此十住位中灌頂住普該五位智悲
0965a03: 二門總如此十住中修更無異路故。名師子
0965a04: 幢王女。五百侍從以聞法者。是此當位中修
0965a05: 行也。信此一位都攝。五位智悲總如此門。方
0965a06: 名此十住門。名住佛所住。當如是知。以此
0965a07: 住中善知識依報之境總與佛果報所得境界
0965a08: 名體俱同。皆具因陀羅網互參之佛境身土。
0965a09: 重重含容。時劫歲月都無延促。一一門各各
0965a10: 具足無量一切法門。如經文自具。令善財觀
0965a11: 察者是。如慈行童女所居之殿名毘盧遮那
0965a12: 藏殿者。即是佛果包含眾德。五位行藏佛因
0965a13: 果門。總在此位之中故。龍勝旃檀足金線網
0965a14: 天衣座上而說妙法者。明以大慈悲身坐一
0965a15: 切智智座上為龍勝也。說一切戒定慧解脫
0965a16: 解脫知見五分法身之香白淨教網。覆護引
0965a17: 接一切眾生。以之為座。善財聞已詣王宮門
0965a18: 求見彼女見無量眾來入宮中者。明此智殿
0965a19: 悲宮是一切眾生共所入處五位菩薩共所居
0965a20: 都。善財問言。諸人今者何所往詣。咸報之
0965a21: 言。我等欲詣慈行童女聽受妙法者。此明信
0965a22: 而無疑善財童子即作是念。此王宮門既無
0965a23: 限礙我亦應入者。自念信已當入。入已見毘
0965a24: 盧遮那藏殿者。自心智悲萬行與五位因果
0965a25: 智悲一時會入故。為地者。明以此寶似
0965a26: 水精然紅白赤碧不同但以明淨類。以法身
0965a27: 報得。璃為柱者以淨行住持萬德。金剛為
0965a28: 壁者。智淨防護也。閻浮檀金以為垣牆者。表
0965a29: 淨戒外嚴也。百千光明而為牖者。以教光
0965b01: 明照俗報得也。阿僧祇摩尼而為莊絞者。離
0965b02: 垢行嚴報生。寶藏摩尼鏡周匝莊嚴者。根本
0965b03: 智起差別智照眾生根本報生也。以世間最
0965b04: 上摩尼寶而為莊飾者。淨行無染世間行報
0965b05: 生也。無數寶網羅覆其上者。即能設教網報
0965b06: 生也。百千金鈴出妙音聲者。明聲遍十方說
0965b07: 法之音所報生也已下明正報莊嚴。慈行童
0965b08: 女皮膚金色。明法身白淨心無垢報生。金色
0965b09: 應真菩薩皆金色也。目髮皆悉紺青。以淨智
0965b10: 照矚覆護諸眾生法故。梵音聲者。清朗遠聞
0965b11: 十方也。令善財觀其依報者。明知果即識其
0965b12: 法門也。於一一鏡中所現一切佛境界互相
0965b13: 含者。具如經說。云此是般若波羅蜜普莊嚴
0965b14: 門。我於三十六恒河沙佛所求得此法者。明
0965b15: 十住十行十迴向為三十故。六恒河沙佛所
0965b16: 求得法者。通攝六位十信十地十一地佛果
0965b17: 行總在十住十行十迴向法中。成彼前後六
0965b18: 位法故。以前信位具信未是實入住位故。十
0965b19: 地十一地因果行門。但依十住十行十迴向
0965b20: 法。會融理智悲願行門已。備十地十一地。依
0965b21: 而倣之。令使慣熟。更無新法故。以後十地十
0965b22: 一地中。不立隨位進修佛果名號。亦無遙見
0965b23: 佛來。亦無迎佛法事。上下隨文看之。意自現
0965b24: 爾。以是此第十灌頂住中。智悲二行。總收十
0965b25: 住十行十迴向智悲願行。總在其內。故云三
0965b26: 十。教雖文字有前後安立之跡。約智悲願行。
0965b27: 歲月日劫總是一法。總是一時。乃至十信心
0965b28: 亦爾。十地十一地亦爾。此一位中一切總別
0965b29: 同異成壞法無不在中故。如此位經文中。令
0965c01: 善財童子觀莊嚴境界見一一壁中一一柱中
0965c02: 一一鏡中一一相中一一形中乃至一一寶
0965c03: 中。悉見法界。一切如來從初發心修菩薩
0965c04: 行。成滿大願具足功德。成等正覺轉妙法輪。
0965c05: 乃至示現入於涅槃。如是影像靡不皆現如
0965c06: 水中普現虛空星宿日月所有眾。像廣如經。
0965c07: 說以此境界用明一位總含諸位諸劫日月時
0965c08: 分皆不遷移。故云我於三十六恒河沙佛所
0965c09: 求此法門。一說不再說悉皆領受。即須知十
0965c10: 住十行十迴向此三種十法。總在十住中一
0965c11: 住中行故。亦以智中有此三十箇法門。悲中
0965c12: 亦有三十箇法門。亦為六十恒河沙佛也。以
0965c13: 一一位皆有遍法界行門故。以恒河沙略舉。
0965c14: 其遍義故。亦取一位通該六位故。亦表一切
0965c15: 智慧解脫不離三空六波羅蜜故。一一位中
0965c16: 有六位故。一一六位皆有無盡行願故。以下
0965c17: 舉一百七箇陀羅尼門。明此一位總攝十信
0965c18: 十住十行十迴向十地十一地因果。不出此
0965c19: 位。一百七箇總持收故。如是一百七大總持
0965c20: 門。不出十波羅蜜中行。互參有百波羅蜜。如
0965c21: 是百波羅蜜不出三十七覺支。以為互參助
0965c22: 伴。成三賢十聖等妙六位。共名三十六恒河
0965c23: 沙佛所求此般若波羅蜜普莊嚴門。以此恒
0965c24: 河沙是此經中最初小數故。故舉之明初發
0965c25: 心中十住門即遍該六位中六十法故除十信
0965c26: 不入位。深細思之可解。大意智此十住十行
0965c27: 十迴向三賢位。一一皆含十地十一地及妙
0965c28: 覺地法界門。總通收一法界故。一智慧一慈
0965c29: 悲一解脫一劫一歲一月一日一時。無前後
0966a01: 無別異門。然安立種種隨世差別法門故。終
0966a02: 可不作延促長短見故。如初善財童子於善
0966a03: 知識所起最極尊重心。生廣大清淨解。常念
0966a04: 佛乘專求佛智。願見諸佛觀法境界。無障礙
0966a05: 智常現在前。不合云常念大乘。以此經是法
0966a06: 界佛果門。與二乘無比對分。亦與權教大乘
0966a07: 十地之後安立佛果者。亦非比對。何得云專
0966a08: 念大乘。以大者比小者說大。此法門所有發
0966a09: 心。皆依佛果發心。所有心量願行智悲之境。
0966a10: 皆非比對。不可以將比對大小之乘惑亂佛
0966a11: 乘之門。令使失其經意妄傳教門。此是譯經
0966a12: 者不達誤言也。如後應專求佛乘一切智乘
0966a13: 不思議乘佛果乘。以佛果文殊普賢法界。纔
0966a14: 初發心總入故。又終始不分時劫差別。絕情
0966a15: 所量。唯是智故。餘如經文。此灌頂住位以
0966a16: 智波羅蜜為主。餘九為伴。此位以智治修行
0966a17: 前後差別及智悲不均平障。入智悲圓滿前
0966a18: 後自在無二門。問曰。此灌頂住位智悲已
0966a19: 滿。何故不以佛表之。何故將王女表之。答曰。
0966a20: 明此十住中一住即十住。明前德雲比丘海
0966a21: 雲比丘善住比丘海幢比丘總是成佛出世間
0966a22: 解脫位。彌伽解脫長者休捨優婆夷毘目仙
0966a23: 人勝熱婆羅門王女慈行。總果中圓會菩薩
0966a24: 道。以一位互體通收。總在其內具足。凡見比
0966a25: 丘是表求佛果以莊嚴菩薩行凡見俗士即明
0966a26: 求菩薩行不離佛果。或男或女長者外道神
0966a27: 天。表法一一隨位行門配之方明。此已上十
0966a28: 箇善知識初德雲比丘明以禪定觀照顯發自
0966a29: 心佛智慧普見諸佛境界光明門。第二海雲
0966b01: 比丘是觀生死海十二有支本來清淨佛國海
0966b02: 門。第三善住比丘法身智自在無礙出俗門。
0966b03: 第四彌伽長者明處俗修行世間文字門。第
0966b04: 五解脫長者明處俗身舍無盡佛剎莊嚴自體
0966b05: 萬境自性禪定門。第六海幢比丘真俗二達
0966b06: 出纏寂用無礙神通門。第七休捨優婆夷處
0966b07: 世成長大慈門。第八毘目瞿沙無功智現同
0966b08: 邪門。第九勝熱婆羅門攝諸邪見苦行門。第
0966b09: 十王女慈行明智悲圓滿總攝諸位智悲因果
0966b10: 同時具足門。如是十門總攝六位因果。三
0966b11: 十七道品互體圓融。一多具足。如帝網法門。
0966b12: 此十住法門明自住佛所住。已下十行經明
0966b13: 自利利他之行。已下推德昇進入於十行位
0966b14: 也。此童女慈行是智波羅蜜中大悲圓滿門。
0966b15: 明總攝諸位同該。位位如是。故云三十六恒
0966b16: 河沙佛所求此法門。三十為十住十行十迴
0966b17: 向是也。六云通佛果妙覺及五位。通收表智
0966b18: 波羅蜜圓該三賢六位。總含一際約法門依
0966b19: 報。表之如前。以六相明之。於此十行中。從初
0966b20: 善見比丘已下至出家外道。名為遍行。是十
0966b21: 行中十箇善知識。於此第一初行中。如諸菩
0966b22: 薩已下至辭退而去有十一行經。於中文義
0966b23: 約分為五門。一推德昇進。二示善知識方所。
0966b24: 三舉國土名。四舉善知識名號。五禮敬辭去。
0966b25: 從如諸菩薩摩訶薩已下是推德勝進。南方
0966b26: 義如初釋。國土名三目者一法眼。二智眼。三
0966b27: 慧眼。如推德中。智眼無。普觀法界慧心廣
0966b28: 大。此是三眼國土。明隨世利生。智眼觀根。法
0966b29: 眼知法。慧眼決擇正邪。此三是一。隨用說
0966c01: 三。
0966c02: 第一正入當位法門中。自爾時已下至我唯
0966c03: 知此菩薩隨順燈解脫門於此段中經文義分
0966c04: 為六門。一善財思惟菩薩所住行有。一十三
0966c05: 種甚深。二漸次遊行至三眼國。三推覓善見
0966c06: 比丘。四見在林中經行往返天龍恭敬。五善
0966c07: 財頂敬申請所求。六善見比丘授與善財經
0966c08: 行恒遍十方菩薩隨順燈解脫門。比丘號善
0966c09: 見者。明此法眼智眼慧眼善見諸法。善見一
0966c10: 切眾生根性。應時教化而令解脫故。號善見
0966c11: 也。比丘者。此名滅諍。能化眾生煩惱見諍故
0966c12: 名比丘。何故十行之初先見比丘。答曰。為明
0966c13: 菩薩所行之行。皆令一切眾生無諍離染出
0966c14: 世間故。為行之首。皆須無染出世間。以此先
0966c15: 見比丘。明心離世間方堪處俗同光利物。是
0966c16: 故已下方明俗倫。在林中經行者。表行廣多
0966c17: 如林覆蔭根莖枝葉花果明濟。俗行如是故。
0966c18: 林中經行往返者。明入生死度眾生。令諸眾
0966c19: 生得出世涅槃之樂。又令不住涅槃起大悲
0966c20: 願入於生死。又度眾生令至涅槃是往返義。
0966c21: 如是轉轉無有休息。猶如一燈然百千燈冥
0966c22: 者皆明明終不盡故。以隨順燈法門授與善
0966c23: 財故以林中經行往返所表也。又壯年美貌
0966c24: 端正可喜者。明能行諸行為壯年也。美貌端
0966c25: 正是行報生故。又心端行正名為端正。其髮
0966c26: 紺青右旋不亂者。心清行正所報生也。又右
0966c27: 旋不亂者。順正法也。頂有肉髻者。智高德滿
0966c28: 報生也。皮膚金色者。智淨心安素白無垢。慈
0966c29: 悲利物業報所招。黃相是福德色也。頸文三
0967a01: 道者。是不妄言出報所生故。額廣平正者。智
0967a02: 寬博達之報也。眼目脩廣如青蓮花者。以智
0967a03: 悲慈所報得也。脣口丹潔如頻婆果者。明赤
0967a04: 色也。是南方色。以為南為离离為日為虛無
0967a05: 為心為法門。以智為日。口為說法之門。以智
0967a06: 慧日。口能詮表正法。所生報也。胸標卍字者。
0967a07: 業清涼所生。七處平滿者。兩手兩足兩肩馬
0967a08: 王陰藏。為七處滿其臂纖長者。引接成善所
0967a09: 生報業。其指網縵。以教漉眾生所生報業手
0967a10: 足中有金剛輪。明轉法輪利眾生所生業果。
0967a11: 如是廣歎其福。皆具如經所明。皆是智行內
0967a12: 修外嚴眾福因不虛棄。明知因識果。無量天
0967a13: 龍夜叉乾闥婆阿脩羅迦樓羅緊那羅摩喉羅
0967a14: 伽釋梵護世人及非人前後圍遶者。明比丘所
0967a15: 攝生依根遍故。以招其眾侍從隨之。亦是表
0967a16: 法眾也。主方神隨方迴轉引導其前者。方法
0967a17: 也。法隨眾生根器。迴轉引接眾生。方無定相。
0967a18: 即法無定相。足行神持蓮花以承其足者。表
0967a19: 行無行無染無盡光神舒光破闇者。以教光破
0967a20: 惑也。閻浮幢林神雨眾雜華者。明以廣多善
0967a21: 言眾行引眾生。令住戒定慧香花故。不動藏
0967a22: 地神現諸寶藏者。此是禪定行能現智慧之
0967a23: 寶藏故。普光明虛空神莊嚴虛空者。明以正
0967a24: 智慧觀照諸法莊嚴法空起差別智行差別行
0967a25: 不離法空故。成就德海神雨摩尼寶者。明以
0967a26: 普賢大願成就大慈悲之德普雨法雨利益眾
0967a27: 生故。須彌山神頭頂禮敬曲躬合掌者。明謙
0967a28: 下離慢恭敬行也。無礙力風神雨妙香花者。
0967a29: 明柔軟語敬語無我語和悅語無惡語知時
0967b01: 語不妄語利益語如法語讚歎語一切眾善語。
0967b02: 皆為無礙力。風神雨妙香花所聞之者。戒定
0967b03: 慧香華悉皆具足。是故易云巽為言說。風行
0967b04: 於地上可以觀。此明君子之典禮雅言也。有
0967b05: 所倣學以成仁德。故云風行地。地者坤也。坤
0967b06: 為眾人。倣君子言教故有所可觀。此經以正
0967b07: 智慧。風神口出正教言音為風出。合典禮之
0967b08: 言為香華。春和主夜神莊嚴其身舉體投地
0967b09: 者。明慈悲和悅常處生死之夜令眾生見者
0967b10: 皆悉歡喜。發生善根名為春和主夜神。莊嚴
0967b11: 其身投地者。明大慈大悲願行莊嚴投於生死
0967b12: 之地教化安樂一切眾生。常覺主晝神執普照
0967b13: 諸方摩尼幢住在虛空放大光明者明法空根
0967b14: 本智照諸眾生以差別智度令解脫故。時善
0967b15: 財童子詣比丘所已下申請所求。皆云已發
0967b16: 無上菩提心者。明於初文殊師利所已發菩
0967b17: 提心。即達菩提體無行無修無求無得無證。
0967b18: 以此求菩薩道。即不離菩提心。但求菩薩道
0967b19: 成菩提心。本自無成壞故。不可已求當求現
0967b20: 求已發當發現發。若無如是念故。名為已發
0967b21: 無上正覺之心故。出此三世心故。名為已發
0967b22: 無上正覺之心。比丘答善財言我年既少出
0967b23: 家又近。明始從十住初生諸佛智慧。而生此
0967b24: 行。名為年少出家又近。此十行門列名前後
0967b25: 行。是一時十迴向亦然。此三法一時行以智
0967b26: 境界不出一剎那際。都該十信及十地十一
0967b27: 地六位一時故。又初始發心不見生老前後
0967b28: 際故。名為年少出家又近。我此生中者。即明
0967b29: 不見始終之生中也。於三十八恒河沙佛所
0967c01: 淨修梵行者。明十住十行十迴向以三十箇
0967c02: 法均調智悲以此三十箇隨位佛因果法互參
0967c03: 智悲無盡故云三十。不離八正道行門。故云
0967c04: 三十八恒河沙佛所淨修梵行。前慈行童女。
0967c05: 即云三十七恒河沙。即表三賢七覺之行。此
0967c06: 云三十八恒河沙佛所者。即勝進至八正道
0967c07: 故。三十八恒河沙佛者。總三賢之位八正道
0967c08: 中佛因果也。總明發心之際正智現前破無
0967c09: 明時。無量惡業滅無量智慧現前號為恒河
0967c10: 沙佛數故。從一日一夜淨修梵行或七日七夜
0967c11: 淨修梵行或有佛所半月一月一歲百歲乃至
0967c12: 不可說歲乃至不可說劫滿足六波羅蜜者。
0967c13: 此明出世道滿足六波羅蜜。餘四方便願力
0967c14: 智波羅蜜等。是入生死成大悲行故。此是比
0967c15: 丘但云六度不云十波羅蜜也。亦成道遺教
0967c16: 入滅各差別悉能見者。明智境界順俗差殊
0967c17: 智。無纖毫時分遷也。已上日月歲劫明時不
0967c18: 遷也。又云。善男子我經行時。一念中一切十
0967c19: 方皆悉現前。乃至不可說佛剎皆悉嚴淨。乃
0967c20: 至不可說眾生差別行皆悉現前。乃至成就
0967c21: 普賢行滿願力故。一念領受不可說不可說如
0967c22: 來法。廣如經說。此一段明遠近含容不可遷。
0967c23: 不可具陳。總不出一念者。意明經行所表法
0967c24: 身智體無依。以智無依故。即智無表裏中邊
0967c25: 故。以智無表裏故。即十方不遠十方無近。以
0967c26: 智無遠近。體若虛空。明照十方。隨願起行。應
0967c27: 根利物。不去不來。對現色身。如日現於眾水
0967c28: 之內。以此智境界故。時日歲劫性自無遷。一
0967c29: 念悉亡。古今多劫即纖毫不轉。遠近境界不
0968a01: 出塵中。智為願使。願是智王。悲行神通普賢
0968a02: 行海。皆由願使智。如聲聞緣覺。雖有神通。以
0968a03: 無大願利眾生故。對普賢行願神通。猶如百
0968a04: 千日光比一箇螢火也。餘意如經自明。法門
0968a05: 名菩薩隨順燈解脫門者。明菩薩以自如來
0968a06: 普光明智。順諸眾生行起差別智。教化眾生
0968a07: 恒令發明無有休息。名菩薩隨順燈解脫門。
0968a08: 此是歡喜行行檀波羅蜜為主。餘九為伴。以
0968a09: 約智門中一行之中通修眾行。以約位門中
0968a10: 偏修六波羅蜜出世之行。此十行初門。以將
0968a11: 十住中智波羅蜜門。普印三世一切佛境界
0968a12: 眾生境界無盡劫。總一時故。不出毫內故。已
0968a13: 下例然。初終總爾。
0968a14: 新華嚴經論卷第三十五
