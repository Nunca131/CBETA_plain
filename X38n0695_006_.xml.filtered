0741c01: 
0741c02: 
0741c03: 佛說梵網經菩薩心地品下略疏卷六
0741c04: 
0741c05: 姚秦三藏法師　鳩摩羅什　譯
0741c06: 廣州寶象林沙門　弘贊　述
0741c07: ○第二十八別請僧戒。
0741c08: 違無相心。失平等福。三輪不空。非大士行檀波羅
0741c09: 蜜也。
0741c10: 若佛子。有出家菩薩。在家菩薩。及一切檀越。請僧福
0741c11: 田。求願之時。應入僧坊。問知事人。今欲請僧求願。知
0741c12: 事報言。次第請者。即得十方賢聖僧。而世人別請五
0741c13: 百羅漢菩薩僧。不如僧次一凡夫僧。
0741c14: 賢聖有權有實。實者已巳證四果三賢十聖。權者雖
0741c15: 是凡夫。而已巳受本源心地大戒。修學賢聖之正道。
0741c16: 亦名賢聖。故僧通凡聖。施普十方。心行平等。福等
0741c17: 空界。心生揀擇。果報有限。況聖凡難辨。優劣寧測。
0741c18: 是以賓頭盧被打。沙彌不得衣施。故知不擇。即得
0741c19: 賢聖。況如來已巳敕十六大阿羅漢。各領徒眾百千。
0741c20: 皆證四果。示跡同凡。人莫能識。以應施者之福田。
0741c21: 按十誦律。戒因緣經。毗舍佉母。別請五百羅漢。佛
0741c22: 言。毗舍佉母。無智不善。不得大福。若於僧中。次請
0741c23: 一人者。得大功德。果報利益最勝。問。然則五百聖
0741c24: 僧。不及一凡僧耶。答。須知論田。則百千萬倍。不及
0742a01: 於聖。故阿那律。昔以一飯施獨覺。從是已巳來。九十
0742a02: 一劫。天上人間。受福不滅。如四十二章經。從飯惡
0742a03: 人。乃至如來。其福明矣。論心則平等福大。是以如
0742a04: 來命舍利弗。以飯施狗。然理當隨時取重。勿泥一
0742a05: 法。即得不相妨礙也。此論施心平等。非論求法。求
0742a06: 法須具擇法之眼。不可邪正不分。賢愚不辨。迷失
0742a07: 大道。事非小也此經如來初坐菩提樹下時說。毗舍佉母未生。何言別請五百。此或
0742a08: 如來說過去世。先佛時事。或預記。後毗舍佉必有如是事也。
0742a09: 若別請僧者。是外道法。七佛無別請法。不順孝道。若
0742a10: 故別請僧者。犯輕垢罪。
0742a11: 隨外道教。不遵佛制。是逆佛違法。復悖等視凡聖
0742a12: 心地。故曰不順孝道。七佛者。皆在此娑婆世界應
0742a13: 化。跡在百劫之內。長壽天。悉所曾見。故處處多引
0742a14: 七佛為證。使人易明也。過去九十一劫。有一佛出
0742a15: 世。名毗婆尸。亦名維衛。中間諸劫無佛。至三十一
0742a16: 劫。有兩佛出世。一名尸棄。二名毗舍浮。第九十一
0742a17: 劫。名為賢劫。有千佛出世。一拘留孫佛。二拘那含
0742a18: 牟尼佛。三迦葉佛。四釋迦牟尼佛。乃至最後第一
0742a19: 千尊。名樓至佛。前獨受利養戒。是不差客僧赴請。
0742a20: 得罪。次受別請戒。是自受他別請獲罪。今戒是自
0742a21: 擇請僧。而結罪也。不犯者。非求福飯僧。或知識親
0742a22: 朋。有所言論。故別請也。
0742a23: ○第二十九邪命自活戒。
0742a24: 邪法得利。養活身命。害物潤己巳。非大士慈悲心。清
0742b01: 淨心也。
0742b02: 若佛子。以惡心故。為利養。販賣男女色。自手作食。自
0742b03: 磨自舂。占相男女。解夢吉凶。是男是女。術工巧。調
0742b04: 鷹方法。和合百種毒藥。千種毒藥。蛇毒。生金銀毒。蠱
0742b05: 毒。都無慈愍心。無孝順心。若故作者。犯輕垢罪。
0742b06: 以惡心。明非善心也。為利養。明非益物也。販賣男
0742b07: 女色。謂買年少男女。賣與人為欲事也。自手作食。
0742b08: 是躬自炊爨也。自磨自舂。是磨舂五穀也。占相男
0742b09: 女者。占是占卜。相是察形觀氣。皆妄判男女壽夭
0742b10: 窮通也。解夢。謂原夢。以斷吉凶禍福。所娠是男是
0742b11: 女也。術。是外道邪符籙等也。工巧。是百工技
0742b12: 藝也。調鷹。是教鷹犬。以畋獵也。百種千種毒藥。謂
0742b13: 用世間一切毒藥。和合湯膏丸散。以害物也。蛇毒
0742b14: 者。然蛇之毒。在頭在尾。或取其腦。或取精液。以傷
0742b15: 人也。生金銀。服食即斷命也。蠱者。和合毒藥。食則
0742b16: 腹脹成蠱也。都無慈愍心者。大士當以慈愛哀愍
0742b17: 眾生。猶己巳赤子。損己巳利他為念。而反為自活害人。
0742b18: 猶食子肉。是無慈愍心也。菩薩視眾生如己巳父母。
0742b19: 而反以自利傷親。忤逆之甚。是無孝順心也。故作
0742b20: 者。顯非誤為。此以邪求活命。故犯輕垢。若物死。即
0742b21: 犯重罪。若在家以術工巧醫藥。如法自活。不傷
0742b22: 物者。不犯。出家以正術。救危拯厄。無求利心。亦
0742b23: 開。問。磨舂作食。在家寧免。答。此有二義。一為自活。
0742b24: 非大人所作故。二為五穀柴米中。多有蟲故。若
0742c01: 不損生。非邪求活命。出家下二眾亦開。按經論中。
0742c02: 邪求活命。有五種四種。與今戒互出。一為利養故。
0742c03: 詐現奇特。二為利養故。自說功德。三為利養故。占
0742c04: 相吉凶。四為利養故。高聲現威。令人畏敬。五為利
0742c05: 養故。自說所得供養。以動人心。出家復有四種邪
0742c06: 食活命。一下口食。謂醫藥。地理。種植田園。二仰口
0742c07: 食。謂觀天文。日月五星等。三方口食。謂曲媚豪勢。
0742c08: 通使四方。巧言多求。四維口食。謂學種種術卜
0742c09: 算吉凶。若以上相違。名淨命食。淨命食。復有四種。
0742c10: 一深山果菜。二常行乞食。三檀越送食。四僧中淨
0742c11: 食。以此活命。不污心地。故名淨命也地理俗稱堪輿。
0742c12: ○第三十不敬好時戒。
0742c13: 好時不知恭敬。非信心孝心。言行相違。非正心真
0742c14: 心。六齋。十齋。三長齋。現大神通日。乃至佛誕。成道。
0742c15: 涅槃。自恣等。皆好時也。
0742c16: 若佛子。以惡心故。自身謗三寶。詐現親附。口便說空。
0742c17: 行在有中。經理白衣。為白衣通致男女。交會婬色。作
0742c18: 諸縛著。於六齋日。年三長齋月。作殺生劫盜破齋犯
0742c19: 戒者。犯輕垢罪。
0742c20: 惡心。謂於三寶中。不生敬心承奉。善誘於人。而
0742c21: 詐假現親近三寶。令他信敬。出言則口口談空。履
0742c22: 行則心心在有。言行相違。乖返正真。故曰謗三寶
0742c23: 也。經理者。謂經營料理白衣家事。甚致為白衣私
0742c24: 通男女。或與作媒嫁等。穢惡鄙陋事也。作諸縛著
0743a01: 者。謂作如上不淨諸事。皆是自他纏縛。於三惡道
0743a02: 中。流轉生死不得解脫也。六齋日者。四天王經云。
0743a03: 諸天齋日。伺人善惡。四天王各鎮一方。常以月初
0743a04: 八日。二十三日。遣使者下。按行人間。考察善惡。十
0743a05: 四二十九日。遣太子下。十五三十日。四王自下。命
0743a06: 日月五星。二十八宿。勤察眾生善惡。俱奏天帝釋。
0743a07: 施行吉凶也。三長齋月者。正五九月。天帝釋。以大
0743a08: 寶鏡。正照南贍部洲。察其罪福。亦四天王各分鎮
0743a09: 四大部洲月。今此三月。是北方多聞天王分鎮南
0743a10: 洲。察人善惡之月。如此日此月。盡是鬼神得力之
0743a11: 日月。天王遞相巡狩之好時。正宜避惡修善。如此
0743a12: 好時不知。而反更虧慢犯戒。不生慚愧恐懼。正所
0743a13: 謂惡心也。殺生劫盜者。是於十重戒中。略舉初二。
0743a14: 以該諸重。隨作隨結波羅夷。更於重罪上。加一輕
0743a15: 垢。如犯死刑。更加鞭撻也。若於四十八輕戒有犯。
0743a16: 亦加一不敬好時罪也。破齋者。在家於六齋日。長
0743a17: 齋月。受持八關戒齋。過中不食為齋。若犯非時食。
0743a18: 故云破齋。出家則終身非時不食。如於此齋日。犯
0743a19: 非時食。罪亦加一等。瓔珞經云。若有菩薩摩訶薩。
0743a20: 修習六度清淨之法。兼修八關諸佛禁法。此善男
0743a21: 子善女人。於六度法具足清淨之行。準如經說。豈
0743a22: 可輕齋戒。棄八關而不受持。甘為破齋犯戒人耶。
0743a23: 如是十戒。應當學。敬心奉持。制戒品中廣明。
0743a24: 從瞋打報戒。至此不敬好時戒。如是十戒。應勤
0743b01: 習學。尊敬奉持。勿使忘也。餘如大本制戒品中詳明。
0743b02: ○第三十一不行救贖戒。
0743b03: 見苦不救。無慈悲心。知賣不贖。違孝順道。
0743b04: 佛言。佛子。佛滅度後。於惡世中。若見外道。一切惡人
0743b05: 劫賊。賣佛菩薩。父母形像。及賣經律。販賣比丘。比丘
0743b06: 尼。亦賣發菩提心。菩薩道人。或為官使。與一切人作
0743b07: 奴婢者。
0743b08: 佛滅度後。正明末法惡世。佛在世時。人皆知善。故
0743b09: 無是事也。形像者。或彫塑。或繪。若被惡人強奪。
0743b10: 或劫賊盜賣也。今舉比丘二眾。則已巳該七眾。發菩
0743b11: 提心。是初發大心人。道人。是行菩薩大道之人。智
0743b12: 論云。得道者。名為道人。餘出家人。雖未得道。以修
0743b13: 出世道故。亦名道人。官使者。為官差遣役使也。一
0743b14: 切人者。士農工商等。
0743b15: 而菩薩見是事已巳。應生慈悲心。方便救護。處處教化
0743b16: 取物。贖佛菩薩形像。及比丘比丘尼。發心菩薩。一切
0743b17: 經律。若不贖者。犯輕垢罪。
0743b18: 佛像是佛寶。經律是法寶。發心道人。及菩薩形像。
0743b19: 是大乘僧寶。比丘是小乘僧寶。父母是恩田。子之
0743b20: 天地也。大士正當於此末劫惡世之中。護持佛法。
0743b21: 紹隆三寶。廣行善事。化導眾生。豈當坐視。如此毀
0743b22: 辱之事。是故應為救贖。若自無力無財。即種種方
0743b23: 便勸化他人贖脫。若心懈怠。或故意不贖。俱犯。
0743b24: ○第三十二損害眾生戒。
0743c01: 遠防損害之因。離結殺盜之業。始不違大士慈心。
0743c02: 悲心。利益心也。
0743c03: 若佛子。不得販賣刀杖弓箭。畜輕秤小斗。因官形勢。
0743c04: 取人財物。害心繫縛。破壞成功。長養狸狗。若故
0743c05: 養者。犯輕垢罪。
0743c06: 刀杖弓箭。繫縛。狸狗。是損害眾生正報身命。
0743c07: 餘秤斗等。皆損害眾生依報受用。用輕小而出。則
0743c08: 必用重大而入。丈尺長短。例此可知也。形勢者。或
0743c09: 用自官勢。或倚他官勢。繫縛。謂以惡毒私心繫縛。
0743c10: 損害眾生肢體。非公心繫縛罪人。雖是罪人。亦須
0743c11: 生慈愍心。念彼愚癡無知。當方便勸喻。令其發起
0743c12: 善心。改過前非也。破壞成功者。謂他人欲成已巳就
0743c13: 之事業。而以惡心。還使廢壞也。長養者。畜養也。
0743c14: 。皆是捕鼠之獸。狗為貪財害命。賣時輕垢。殺
0743c15: 即犯初重。其秤斗。及因勢取物。破壞他業。皆犯第
0743c16: 二重。名欺取強取也。故養者。是結後一事。以攝前
0743c17: 五事。皆有損害。故犯也。優婆塞戒經。亦不聽畜養。
0743c18: 乃至羊蠶等。律中為防守故。開畜狗子。雜藏經
0743c19: 云。一鬼白目連言。我陰丸極大如甕。行時擔著肩
0743c20: 上。住即坐上。進止患苦。何因緣故。目連答言。汝前
0743c21: 世時。常以輕秤小斗而與。重秤大斗而取。欲得大
0743c22: 利於己巳。侵餘人。故受斯罪。此是華報。地獄苦果
0743c23: 在後。
0743c24: ○第三十三邪業覺觀戒。
0744a01: 初心起乍思名覺。細心分別沉思名觀。若思惟
0744a02: 出世之法。名為正業。思惟世間雜事。故云邪業。有
0744a03: 亂正道。而違心地戒體也此戒文與涅槃經同。
0744a04: 若佛子。以惡心故。觀一切男女等。軍陣兵將。劫賊
0744a05: 等。
0744a06: 惡心者。非為見機方便和解。及權示同彼邪業。誘
0744a07: 歸正道之善心也。一男女身口爭。二軍陣戰。
0744a08: 三劫賊相瞋共。上等字。謂象馬牛犬等。大經
0744a09: 云。乃至雞雉鸚鵡等。亦不得觀。下等字。謂酒
0744a10: 無賴之徒等。觀看必有傷損。亦令人不善心生。
0744a11: 自失威儀。致俗譏議。此是第一戒觀也。
0744a12: 亦不得聽吹貝。角。琴。瑟。箏。笛。箜篌。歌。妓樂之聲。
0744a13: 貝是海螺。琴七弦。或五弦。瑟二十五弦。箏十三弦。
0744a14: 箜篌二十四弦。笛長一尺四寸七孔。上八事。皆假
0744a15: 物成聲。歌叫。男女自音唱也。妓樂者。貝乃至
0744a16: 笙簧。簫管。琵琶。三弦。二弦。倡妓等。悉屬妓樂。古人
0744a17: 多使婦女作之。故字從女。斯皆放逸之門。妨修道
0744a18: 行。但增欲樂。無益眾生。尚不得故往觀聽。況自身
0744a19: 作耶。義疏開供養三寶得作。自娛不許。亦非許僧
0744a20: 自為。乃使俗作也。此第二戒娛樂也。
0744a21: 不得樗蒲。圍。波羅塞戲。彈。六博。拍。擲石投壺。
0744a22: 牽道八道行城。
0744a23: 樗蒲。乃博弈之總名。博物志。謂老子入胡作。老子
0744a24: 此方稱聖。豈作博戲。以亂人心志乎。如下孔子答
0744b01: 哀公自明矣。圍。古有三百六十路。今橫直止十
0744b02: 九路。波羅塞戲者。波羅是梵語。塞戲是華言。塞。音
0744b03: 賽。即博塞。謂以采釆相勝曰塞。苑說云。行相塞。謂
0744b04: 之塞也。彈。按此方漢宮人。以粧奩為戲。或以
0744b05: 子相擊。亦曰彈也。六博。是雙陸戲也。拍。是擊
0744b06: 毬獻也。擲石投壺者。古以石擲。今用矢投也。牽道
0744b07: 八道行城者。此是天竺戲。縱橫各八路。以子
0744b08: 行之。如此方象等。已巳上諸戲事。涅槃經及律藏
0744b09: 俱出名目。家語云。哀公問孔子曰。吾聞君子不博
0744b10: 有之。孔子曰。有之。為其兼行惡道也。噫。世儒尚恥
0744b11: 為之。況大士修習人空法空大道。而懷勝負之心。
0744b12: 以欺眾生可乎。此第三戒雜戲也。
0744b13: 爪鏡。蓍草。楊枝。盂。髑髏。而作卜筮。
0744b14: 爪鏡者。或以藥塗指甲。或用術指。使明如鏡。
0744b15: 以現吉凶等事也。如密部中。指甲。及佛圖澄指
0744b16: 上能現吉凶等事。無求利心。為益眾生者。不犯。蓍
0744b17: 草。一生百莖。長必一丈。昔出羲文之墓。上覆雲氣。
0744b18: 下守靈龜。用之以四十九。分二。掛一。揲四。歸奇。
0744b19: 三變成爻。十八變成卦。以占吉凶。此方雖云出羲
0744b20: 文墓。而天竺亦以此草為也。楊枝者。或無蓍草。
0744b21: 即以楊枝為。又如此方巫師。祭樟柳成神。以
0744b22: 報禍福之類是也。盂者。以盂盛水之。而現
0744b23: 吉凶也。髑髏者。以邪術祭髑髏。即能從人耳邊
0744b24: 報種種事也。卜筮者。龜曰卜。蓍曰筮。然總該上五
0744c01: 事。以占吉凶。皆名卜筮。斯等悉妨正道。起人邪見。
0744c02: 故此第四戒卜筮也。
0744c03: 不得作盜賊使命。
0744c04: 上作國使猶禁。此與賊通使。為害非小。若賊殺人
0744c05: 得財。即是教他殺盜。隨殺多少。盜物輕重。而結重
0744c06: 罪。此第五戒惡使命也。
0744c07: 一一不得作。若故作者。犯輕垢罪。
0744c08: 此總結上五事。謂諍能起惡心。娛樂便發婬
0744c09: 泆念。雜戲令心散亂。卜筮邪惑見生。使命心懷奸
0744c10: 詭。如此悉妨戒。亂定。障慧。故禁之。其餘一切技藝
0744c11: 詩等。但於出世正道有違者。當永絕之。如昔慧
0744c12: 全禪師。雖坐禪積業。外學未絕。不免生婆羅門家。
0744c13: 故為害非小也賢愚經云。佛言。過去世有一國王
0744c14: 名法增。有慈悲心。政法治國。無事閑暇共人博戲。
0744c15: 時有一人犯法。諸臣白王。外有一人犯於王法。云
0744c16: 何治罪。王時慕戲。便失答言。臣即按律殺之。王博
0744c17: 戲已巳。問諸臣言。向者罪人。今何所在。臣白言。隨國
0744c18: 法治。已巳殺竟。王聞悶絕地。良久乃甦。即捨國入
0744c19: 山自守。時王命終。生大海中。作摩竭魚。身長七百
0744c20: 由旬。多有諸蟲唼食其身。身瘙癢故。揩玻山。碎
0744c21: 殺諸蟲。血流污海。百里皆赤。以此罪緣。命終墮大
0744c22: 地獄。有如是過。可不戒哉。
0744c23: ○第三十四暫念小乘戒。
0744c24: 心欲背大向小。意猶未決。即犯前第八。若心決定
0745a01: 失戒。即犯第十重。今戒言其心不欲背大。而謂小
0745a02: 乘易修。且先斷見思惑。取證涅槃。然後化生未晚。
0745a03: 而暫興此念。即廢大願。終墮聲聞。寧知大士帶惑。
0745a04: 而能廣利生。故止觀云。退大取小。眾聖所呵。菩
0745a05: 薩不爾。見眾生苦。同於己巳苦。起大慈悲。愛同一子。
0745a06: 如母得食。常憶其兒。若住於空。即有棄他之過。亦
0745a07: 不能淨佛國土。教化眾生。具足佛法。皆不能辦。雖
0745a08: 入世間。生死煩惱。不能損其智慧。雖佛道長遠。不
0745a09: 以為遙。雖眾生數多。而意有勇。心堅無退。精進發
0745a10: 趣。初無疲怠。故云菩薩於生死而有勇。於涅槃而
0745a11: 不味。勇於生死。無生而生。不為生死所染。如華在
0745a12: 泥。不為泥之所污。輔行云。經說高原陸地。不生蓮
0745a13: 華。卑濕淤泥。乃生蓮華。故知涅槃高原。不生菩薩
0745a14: 大悲之華。生死泥中。乃有菩薩利生勝用。雖在生
0745a15: 死。而生死不染。蓋大士誓堅志勇故也。況小乘歸
0745a16: 戒。不離菩薩戒。菩薩戒力。能成就之。是以大能攝
0745a17: 小。小無大用。何云化生未晚耶。
0745a18: 若佛子。護持禁戒。行住坐臥。日夜六時。讀誦是戒。猶
0745a19: 如金剛。如帶持浮囊。欲渡大海。如草繫比丘。
0745a20: 此五十八戒。悉是舍那親制。故曰禁戒。如王禁敕。
0745a21: 無敢故違。是故大士。當於四威儀中。護持勿犯。晝
0745a22: 夜勤學。讀誦通利。使無忘失也。金剛。喻戒能破諸
0745a23: 煩惱結賊。亦喻大士心堅護持。如金剛也。浮囊者。
0745a24: 天竺渡海之人。或以鳥翎毛袋作。或牛羊皮作。或
0745b01: 持牛脬。常帶隨身。海船若壞。即吹氣浮身。以渡大
0745b02: 海。今喻大士欲渡生死大海。非戒莫能濟於彼岸。
0745b03: 故涅槃經云。如一羅剎。隨渡海者。總乞浮囊。渡者
0745b04: 答言。寧殺身命。浮囊不可得。羅剎復言。不肯全施。
0745b05: 見惠其半。彼人亦不施與。如是展轉乞微塵許。彼
0745b06: 人亦不施與。喻菩薩護持禁戒時。煩惱羅剎。教菩
0745b07: 薩令犯十重。護餘輕者。菩薩不隨。如是展轉勸犯
0745b08: 餘篇。乃至輕垢惡作之罪。菩薩亦不肯隨。何以故。
0745b09: 菩薩持十重禁。及餘輕垢惡作。敬重堅固。等無差
0745b10: 別也。草繫比丘者。如來制戒。比丘不得損壞草木。
0745b11: 昔有諸比丘。在曠野中行。為賊劫掠。剝脫衣裳。賊
0745b12: 懼比丘往告聚落主知。欲盡殺諸比丘。賊中一人。
0745b13: 知比丘不傷草。即以草繫縛之而去。諸比丘為日
0745b14: 所炙。及蚊虻蚤虱唼嘵。從旦至夜。惡獸交橫。甚可
0745b15: 怖畏。遞相教告。惟當護戒。寧死不犯。各正其身。不
0745b16: 動不搖。次日國王出獵。見諸比丘護戒。寧死不犯。
0745b17: 王心生歡喜。即為解草。詳出因緣經。及大莊嚴論。
0745b18: 今此戒經。如來初坐菩提樹下頓說。時未有比丘。
0745b19: 何得草繫。此或如來預記。或是過去佛時比丘事。
0745b20: 引以為證。如迦葉佛時。坐禪比丘。折伊羅臭樹葉。
0745b21: 墮在龍中。頭生臭樹。風吹搖動。膿污大海。百千萬
0745b22: 歲受諸苦痛。至彌勒佛出世時。方脫龍身。故三藏
0745b23: 中。處處引此為證。今時狂禪。謂宗門解脫。持戒執
0745b24: 著。斬草掘地。復何所傷。而未具歸宗斬蛇之手。初
0745c01: 果耕地。蟲離四寸之德。可觀此龍。是解脫乎。是執
0745c02: 著乎。損一樹葉。感報如是。可不令人心寒膽喪哉。
0745c03: 常生大乘善信。自知我是未成之佛。諸佛是已巳成之
0745c04: 佛。發菩提心。念念不去心。若起一念二乘外道心者。
0745c05: 犯輕垢罪。
0745c06: 上雖能堅護禁戒。而無大乘正信。猶恐墮於二乘。
0745c07: 終失成佛之極果。而度生之大願隨失。故須常生
0745c08: 善信。信我及眾生。是當成之佛。諸佛是已巳成之佛。
0745c09: 雖具此信。不發菩提心。其信即無所依。故當發此
0745c10: 大心。以堅其信。知我心即諸佛心。故上求佛道。知
0745c11: 我心即眾生心。故下化眾生。而於此心此念。須臾
0745c12: 不可離。故云念念不去心。若念須臾離。即起二乘
0745c13: 自度之心。言下化者。非為化一世界眾生。乃至百
0745c14: 千恒河沙世界眾生。言上求者。非為承事一世界
0745c15: 諸佛。乃至百千恒河沙世界諸佛。求於無上道。故
0745c16: 華嚴經云。菩薩不為教化一世界眾生故。發菩提
0745c17: 心。乃至不為教化不可說不可說轉。三千大千世
0745c18: 界。微塵數世界眾生故。發菩提心。不為供養一世
0745c19: 界中。次第出興世諸如來故。發菩提心。乃至不為
0745c20: 供養不可說不可說轉佛剎微塵數世界中。次第
0745c21: 興世諸如來故。發菩提心。欲教化調伏一切眾生。
0745c22: 悉無餘故。發菩提心。欲承事供養一切諸佛。悉無
0745c23: 餘故。發菩提心。問。大菩提心從何而出生耶。答。從
0745c24: 大悲生。如無盡意經云。為欲救度一切有情故。起
0746a01: 悲願等力。趣求無上菩提。若不為度眾生。我即不
0746a02: 發是菩提心。華嚴云。從初地。乃至十地。於地地中。
0746a03: 皆以大悲為主。菩提心論云。從悲發生大菩提心
0746a04: 所有最勝一切佛法。皆由悲心而為根本。無差別
0746a05: 論云。因時即是菩提心。果滿德圓名正覺。菩提心
0746a06: 法不思議。諸佛如來皆稱讚。無畏上授問經云。發
0746a07: 菩提心所生諸福。如空界。廣大勝上。無有窮盡。
0746a08: 正使有人以恒河沙數佛剎。滿中珍寶。供養世尊。
0746a09: 若有人合掌至誠。一發無上正等菩提心者。而此
0746a10: 福德。勝前福德。不可校計。成佛經云。諸法無相。為
0746a11: 空相。作是觀已巳。名勝義菩提心。當知一切法空。
0746a12: 以悟法本無生。心體自如。不見身心。住於寂滅。平
0746a13: 等究竟。真實之智。令無退失。妄心若起。知而勿隨。
0746a14: 妄若息時。心源空寂。萬德斯具。妙用無窮。所以十
0746a15: 方諸佛。以勝義行願為戒。但具此心者。能轉法輪
0746a16: 自他俱利。餘如華嚴六十四卷及發菩提心品明。
0746a17: ○第三十五不發願戒。
0746a18: 願者。希求欲樂之義。一切殊因妙果。無量善法。而
0746a19: 無希求欲樂之心。何由得遂。故當常發大願也。
0746a20: 若佛子。常應發一切願。孝順父母師僧。願得好師。同
0746a21: 學善知識。常教我大乘經律。十發趣。十長養。十金剛。
0746a22: 十地。使我開解。如法修行。堅持佛戒。寧捨身命。念念
0746a23: 不去心。若一切菩薩。不發是願者。犯輕垢罪。
0746a24: 一切願者。該下十願。初願孝順四人。即持戒願。以
0746b01: 孝名為戒。故孝為十願之根本。根本若虧。九即隨
0746b02: 失。二願得好師。好師者。行解雙備。若有解無行。何
0746b03: 能誘我前進。若有行無解。何以開我心地。是以酬
0746b04: 報二親。紹隆三寶。皆賴師教誨力成。故十願中。師
0746b05: 為最要。縱具信心。而無良師訓導。不成法器。今時
0746b06: 當末法。行解兼備。誠為難得。且從有解。依解而修。
0746b07: 自當加功勉進。終悟無生。直至寶所。有行無解。其
0746b08: 行非正。切忌依之。如以盲人為導。即誤墮邪途。永
0746b09: 無出期。今求正見正解。亦不易遇。況其行解雙全
0746b10: 乎。先言師僧者。是當孝順於師也。後言好師者。是
0746b11: 須擇其明導也。三願得同學善知識。是同一大乘
0746b12: 宗學。善解心地法門之良朋。遇雖明師。而無賢友。
0746b13: 即缺輔德夾修切磋之益。四願善教。謂願上師友。
0746b14: 常教我大乘經律義理。發正信心。修進十發趣等
0746b15: 位。免墮二乘偏空。外道邪執之見也。五願修十住。
0746b16: 故云十發趣。六願修十行。故云十長養。七願修十
0746b17: 迴向。故云十金剛。八願修證十聖。故云十地也。九
0746b18: 總願如法修行。謂如上大乘法。要皆資稟於師友。
0746b19: 願隨所稟之法。使我心開勝解。隨解修行。證入三
0746b20: 賢十聖也。十願堅固持戒。初以孝順為戒。今此第
0746b21: 十。還以持戒而結。故知始終。皆以心地正戒。為大
0746b22: 乘宗趣。是以無量法門。百千勝定。無漏妙慧。莫不
0746b23: 由戒出生。三賢十聖以至妙覺極果。悉因戒得。故
0746b24: 此戒法。特宜加尊重。寧捨身命念念不去心者。謂
0746c01: 於前十願。發堅固心。念念不忘。縱遇失命難緣。誓
0746c02: 不貪惜四大。而捨去此心。違犯於戒也。一切菩薩
0746c03: 不發是願者。謂從初得戒。以至十地。不發此十大
0746c04: 願。則志不堅牢。加行進修。猶恐為魔所障。中途成
0746c05: 滯。而妙覺果海。無由得至。故云莊嚴佛界事大。獨
0746c06: 行功德不能成。故須願力相持。譬如牛力。雖能挽
0746c07: 車。要須御者。能有所至。是知志不可不堅。願不可
0746c08: 不發。故圓覺經云。當發菩薩清淨大願。應作是言。
0746c09: 願我今者。住佛圓覺。求善知識。莫值外道。及與二
0746c10: 乘。依願修行。漸斷諸障。障盡願滿。便登解脫。清淨
0746c11: 法殿。證大圓覺。妙莊嚴域。是也。
0746c12: ○第三十六不發誓戒。
0746c13: 誓是十願中決斷之心。勇烈之志。由以誓填願。無
0746c14: 使生一念退怯之想。乃成就大士所修所求。如意
0746c15: 滿願也此戒文。與涅槃經同。
0746c16: 若佛子。發是十大願已巳。持佛禁戒。作如是誓言。
0746c17: 大士持佛禁戒。首以十願為之先導。後以五誓堅
0746c18: 固其願。使無畏怯。彼終修也。一離欲染誓。二受
0746c19: 供養誓。三受恭敬誓。四淨六根誓。五度眾生誓。
0746c20: 寧以此身。投熾然猛火。大坑。刀山。終不毀犯三世諸
0746c21: 佛經律。與一切女人。作不淨行。
0746c22: 寧以者。是發堅誓之詞。謂寧可如此。誓不為彼。即
0746c23: 較量之切語也。流轉生死根本。欲為第一。染污本
0746c24: 源心地。不淨行為先。故當首發大誓曰。寧以身投
0747a01: 入猛火中。受焚燒紅爛之苦。大坑中。受顛墜
0747a02: 陷沒之苦。刀劍山上。受割刺剌肢節腸臟之苦。千種
0747a03: 楚毒。萬苦交逼。終不違犯諸佛經律。共諸女人作
0747a04: 不淨事。何以故。如上猛火刀山。暫壞色身於一時。
0747a05: 作不淨行。終喪慧命於萬劫。故一切眾生。無始以
0747a06: 來。沉淪苦海。不能得出。皆由女色繫縛。盲無慧目。
0747a07: 不見生死大坑。致使陷墜不少。大涅槃經云。若有
0747a08: 菩薩。雖不與女和合。而共言語嘲調戲笑。或壁外
0747a09: 聞環釧聲。乃至見男女相逐。如是菩薩。毀破淨戒。
0747a10: 污辱梵行。令戒雜穢。不得名為淨戒具足。聞聲見
0747a11: 色尚致雜穢。況當菩薩起不淨念。而得戒具足耶。
0747a12: 復作是願。寧以熱鐵羅網。千重周纏身。終不以此
0747a13: 破戒之身。受於信心檀越。一切衣服。復作是願。寧以
0747a14: 此口。吞熱鐵丸。及大流猛火。經百千劫。終不以此破
0747a15: 戒之口。食於信心檀越。百味飲食。復作是願。寧以此
0747a16: 身。臥大流猛火。羅網熱鐵地上。終不以此破戒之身。
0747a17: 受於信心檀越百種床座。復作是願。寧以此身。受三
0747a18: 百矛刺身。經一劫二劫。終不以此破戒之身。受於信
0747a19: 心檀越。百味醫藥。復作是願。寧以此身。投熱鐵鑊。經
0747a20: 百千劫。終不以此破戒之身。受於信心檀越。千種房
0747a21: 舍屋宅。園林田地。
0747a22: 前文云。作是誓言。今文云。復作是願。故知誓是願
0747a23: 中決斷勇烈之志也。一切衣服。飲食。臥具。醫藥。舍
0747a24: 宅。田園。皆信心檀越。為求福故。供養於我。我戒若
0747b01: 全。猶須深生慚愧儉用。以施悲敬二田。展轉令生
0747b02: 福善。如戒有虧。粒米難消。何能酬彼所求。故預設
0747b03: 此重誓。以自警防也。
0747b04: 復作是願。寧以鐵鎚。打碎此身。從頭至足。令如微塵。
0747b05: 終不以此破戒之身。受於信心檀越。恭敬禮拜。
0747b06: 禮拜。雖不費財。而信心慇重。故有人於三寶所。以
0747b07: 恭敬心。一瞻一禮。罪滅無量。福生無邊。瓔珞經云。
0747b08: 菩薩初生時。行七步。次舉左足。滿三千。空境
0747b09: 界。不嬈眾生。無覺知者。其有眾生。足輪相。皆發
0747b10: 無上正真道意。斯由如來曩者。禮敬之報。是知得
0747b11: 福既多。獲罪寧少。今以破戒之身。受他禮敬尚自
0747b12: 損福不淺。何能令彼益善。有慚愧者。可深思之。
0747b13: 復作是願。寧以百千熱鐵刀矛。挑其兩目。終不以此
0747b14: 破戒之心。視他好色。復作是願。寧以百千鐵錐。劖刺
0747b15: 耳根。經一劫二劫。終不以此破戒之心。聽好音聲。復
0747b16: 作是願。寧以百千刃刀。割去其鼻。終不以此破戒之
0747b17: 心。貪諸香。復作是願。寧以百千刃刀。割斷其舌。終
0747b18: 不以此破戒之心。食人百味淨食。復作是願。寧以利
0747b19: 斧。斬破其身。終不以此破戒之心。貪著好觸。
0747b20: 前誓身口。不堪受他四事等供。今誓六根。不應恣
0747b21: 染五塵。而不言意根者。五根皆云破戒之心。心即
0747b22: 意也。況意根無形。法塵非像。不可同五根為喻。然
0747b23: 意根緣於五塵境中。分別美惡。即是法塵。故不可
0747b24: 更別立法塵。如此六根。染於六塵。如蠅著唾。猶猴
0747c01: 膠五。今喪戒身。永失慧命。是須發重誓以防之。立
0747c02: 重難以制之。故寧受百千刀刃矛錐之楚痛。不視
0747c03: 好色。乃至貪著好觸。好觸。即輕衣上服臥具等。今
0747c04: 以此誓心。截其惡源。方能生諸善根。故遺教經云。
0747c05: 五根賊禍。殃及累世。為害甚重。不可不慎。是故智
0747c06: 者制而不隨。持之如賊。假令縱之。皆亦不久。見其
0747c07: 磨滅。智度論云。如佛偈言。寧以熱鐵宛轉眼中。不
0747c08: 以染心邪視女色。有智之人。所不應視。若欲觀之。
0747c09: 當如母姊。諦視觀之。不淨填積。婬火不除。為之燒
0747c10: 滅。色過既爾。餘聲香味觸。例可知矣。
0747c11: 復作是願。願一切眾生。悉得成佛。
0747c12: 前四誓。雖云自度。然亦兼他。何也。菩薩修行。本為
0747c13: 眾生。苟不自度。焉能度人。非同二乘之獨利。故今
0747c14: 此誓。願生成佛。正顯大士之本懷。自利利他共成
0747c15: 佛道之大誓也。
0747c16: 而菩薩。若不發是願者。犯輕垢罪。
0747c17: 不發是願者。不立前之五誓也。若不發十願五誓。
0747c18: 縱有修持。非墮二乘。則感人天福報而已巳耳。
0747c19: ○第三十七難遊行戒。
0747c20: 業既結於多生。果報受於未定。遇緣即如響應。未
0747c21: 就則且俟餘時。難遊行。如蛾投火。況人身難得
0747c22: 如盲龜值孔。倘遘惡緣。稍忘慧照。即生大痛惱。由
0747c23: 此而墜墮三途。現失受道之良器。永遊長劫之苦
0747c24: 津。又復大小諸橫。誰能定之。自取夭折。誠可愍也。
0748a01: 若佛子。常應二時頭陀。冬夏坐禪。
0748a02: 二時者。春秋二季。氣序和暢。寒暑不侵。大士行化。
0748a03: 無所傷損也。梵語頭陀。亦云杜多。華言抖擻。謂抖
0748a04: 擻三界貪瞋癡。諸煩惱。而解脫生死之愛縛也。其
0748a05: 行則有十二。如大般若經出。一住阿蘭若此云寂靜處。離
0748a06: 村邑五六里是。二常乞食。三納衣即糞掃服。四一坐食日惟一食。五
0748a07: 節量食。六中後不飲漿果汁也。七塚間坐。八樹下住。
0748a08: 九露地住。十常坐不臥。十一次第乞食不揀貧富十二
0748a09: 但三衣不畜餘長衣服。斯於飲食衣服住處無所貪著。是
0748a10: 離蓋障。速獲解脫也。大論云。佛所結戒。弟子受持。
0748a11: 十二頭陀。不名為戒。能行則戒莊嚴。不能行不犯
0748a12: 戒。譬如布施。能行則得福。不能行亦無罪。冬夏坐
0748a13: 禪者。冬則寒雪。夏則暑熱。復多蟲螻蟻。遊行則
0748a14: 觸寒熱傷身。復損害物命。故宜坐禪安居也。
0748a15: 結夏安居。常用楊枝。澡豆。三衣。瓶。坐具。鍚杖。香爐
0748a16: 奩。漉水囊。手巾。刀子。火燧。鑷子。繩。經律。佛像。菩薩
0748a17: 形像。而菩薩行頭陀時。及遊方時。行來百里千里。此
0748a18: 十八種物。常隨其身。頭陀者。從正月十五日。至三月
0748a19: 十五日。八月十五日。至十月十五日。是二時中。此十
0748a20: 八種物。常隨其身。如鳥二翼。
0748a21: 十八物隨身。如鳥之有兩翅。任意去來。遊行百里
0748a22: 千里。受用無乏。據事如是。然理皆有所表。楊枝用
0748a23: 淨口業。澡豆以淨身業。瓶水以滌意業。一知足。
0748a24: 以離邪命。三衣以除三毒。而披弘誓之甲冑。坐具
0748b01: 以安五分法身。鍚枝以豎賢聖之標幟。香表戒德
0748b02: 氛馥。爐表持戒堅固。奩是香盒。其底平正。表菩薩
0748b03: 心地平等。漉囊是救生之慈行。手巾以除無慚無
0748b04: 愧之垢膩。刀用降伏四魔。火燧表慧光。以破無明
0748b05: 癡闇。鑷子用拔煩惱之根株。繩表坐法空之座。
0748b06: 經律以闡明本源大乘心宗。佛像表如來之極果。
0748b07: 菩薩像表大士之妙因。欲得極果。要由妙因。欲階
0748b08: 妙因。先明心地。如是十八種物。事備理足。瞬息不
0748b09: 可離身。離則非行菩薩之大道也。結夏安居者。從
0748b10: 四月十六日結。至七月十五日解。乃九旬禁足。三
0748b11: 月修之要期也。
0748b12: 若布薩日。新學菩薩。半月半月常布薩。誦十重四十
0748b13: 八輕戒。若誦戒時。當於諸佛菩薩形像前誦。一人布
0748b14: 薩。即一人誦。若二人三人。至百千人。亦一人誦。誦者
0748b15: 高座。聽者下座。各各披九條。七條。五條。袈裟。若結夏
0748b16: 安居時。亦應一一如法。
0748b17: 常布薩者。謂一歲中。每於黑白半月。恒誦戒經。不
0748b18: 可有一缺也。今但舉新學者。言舊學已巳知諸佛半
0748b19: 月半月誦戒之恒規。惟恐新學未諳半月布薩之
0748b20: 定式。非謂舊學不在誦。故前文云。是盧舍那誦。我
0748b21: 亦如是誦。三世諸佛菩薩。亦如是誦。是知非獨新
0748b22: 學誦也。令在佛菩薩像前誦者。以明大士不異諸
0748b23: 佛菩薩誦也。一人布薩。是獨住之人。乃至百千人
0748b24: 亦一人誦者。是不於眾聽。各各得秉一心也。誦
0748c01: 者高座。而聲朗。亦顯戒法是當尊崇也。聽者下座。
0748c02: 而普聞。亦明謙卑以敬戒也。袈裟。梵語具云加沙
0748c03: 野。華言壞色。亦云赤色。用青黑木蘭染為緇衣。如
0748c04: 熟桑椹。以別五大色。若其所表功能。名義非一。詳
0748c05: 如餘處。五條名安陀會。此云下著衣。七條名多
0748c06: 羅僧。此云上著衣。九條名僧伽梨。此云重衣。斯有
0748c07: 九品。自九條至二十五條。今略舉初品。亦表半月
0748c08: 誦戒。出九有。利九界之初門也。一一如法者。謂不
0748c09: 但餘時。半月半月誦。即結夏安居。亦當一一如法
0748c10: 半月半月誦。不得有缺也。若當安居。而不安居。
0748c11: 寒暑而遊行。亦名難遊行也。今者去聖時遙。正
0748c12: 像已巳過。屆當末法。布薩久廢。正教罕聞。諸方叢席。
0748c13: 十有九而不行。或於晦望昇座示眾。名為布薩。甚
0748c14: 至擺茶夜話。號為羯磨。嗚呼。法將滅矣。誰為正哉。
0748c15: 特賴有力大人。紹隆聖種。繼軌木叉者。救頹綱於
0748c16: 斯時。張教網於末季。雖復去聖遙。還同覺世無異
0748c17: 棄布薩以充豎義。遂被神而訶。羅漢自惟清淨。
0748c18: 世尊猶親往。召以赴集。我等何人。敢為輕忽。今略
0748c19: 舉其一二。以自慚警。昔齊。鄴東大覺寺。僧範。戒德
0748c20: 清高。守禁無虧。曾宿他寺。意欲聞戒。至十五夜。眾
0748c21: 議停誦。可為豎義。令一僧昇座敘曰。豎論法相。深
0748c22: 會聖意。何勞布薩。僧常聞耳。忽見一神。形高丈餘。
0748c23: 勇聳驚人。問豎義者。今是何日。答言。布薩日。神即
0748c24: 打之。拽下座。委頓垂死。次問二三上座。答皆同前。
0749a01: 神一一陵害。打亦將死。神乃掉臂而出。道俗共
0749a02: 非一。範師由是自勵一生。恭敬說戒。又鄴下寶明
0749a03: 寺。僧雲。襟領大眾。於四月十五日。眾集欲說戒。雲
0749a04: 居上首。乃白眾曰。戒本防非。人人誦得。何煩數舉。
0749a05: 可令一僧豎義。使後生開悟。雲乃氣格當時。無敢
0749a06: 抗者。迄於夏末。常廢說戒。至七月十五日。將眾集。
0749a07: 欲自恣。忽失雲所在。四出追覓。去寺側三里許。古
0749a08: 塚內得之。體血流如割。問之。雲曰。有一丈夫。執
0749a09: 三尺大刀。厲聲瞋我。何得改變布薩。妄充豎義。刀
0749a10: 膾我身。痛毒難忍。眾接還寺。竭情懺悔。經於十載。
0749a11: 說戒布薩。以為常業。臨終之日。異香迎焉。
0749a12: 若行頭陀時。莫入難處。若惡國界。若惡國王。土地高
0749a13: 下。草木深邃。師子虎狼。水火風難。及以劫賊。道路毒
0749a14: 蛇。一切難處。悉不得入。頭陀行道。乃至夏坐安居。是
0749a15: 諸難處。皆不得入。若故入者。犯輕垢罪。
0749a16: 惡國界。乃人境俱不善。惡國王則不信三寶。必有
0749a17: 輕毀沙門。土地高下。則山陵磽确。地多卑濕。處身
0749a18: 不安。林木深。則毒獸惡鬼多聚。師子虎狼。乃害
0749a19: 人惡獸。水災漂沒。火災焚燒。風災崩折。劫賊抄掠。
0749a20: 毒蛇傷人。一切難者。略舉前八。其餘諸難非一。故
0749a21: 云一切。凡有妨命難。梵行難。悉不得入。若知而故
0749a22: 入。即犯。或曰大士尚以身飼虎。何得捨之遠避。斯
0749a23: 言可謂未達正理也。捨身飼虎。以濟饑亡。將軀代
0749a24: 鴿。而救彼命。犯惡國水火。投身劫賊毒蛇。既無
0749b01: 利於彼等。又何益於法門。況始行菩薩。忍力未備。
0749b02: 徒喪軀形。我見未忘。正念斯失。且待蘊空。神通迅
0749b03: 發。或入鑊湯爐炭而代苦。或變肉山大身而濟饑。
0749b04: 此正大士廣行六度之妙用。豈與難遊行而為
0749b05: 比哉。問曰。除上諸難不入。設偶遇之。若為措置。答。
0749b06: 菩薩學論云。或以因緣遇諸難事。正念對治。不生
0749b07: 驚怖。故般若經。佛告舍利子。若菩薩。設於惡獸難
0749b08: 中。不生驚惱。亦無恐怖。何以故。即作是念。我當利
0749b09: 益諸眾生。一切皆捨。若諸惡獸欲噉我者。我當施
0749b10: 與。速得圓滿施波羅蜜。願我當成無上正覺時。國
0749b11: 土清淨。不聞諸惡蟲獸之名。設於怨賊難中。不生
0749b12: 驚惱。亦無怖畏。何以故。是菩薩。若己巳所有。皆悉能
0749b13: 捐。即作是念。若諸怨賊來欲所須。我當與之。乃至
0749b14: 劫取。斷我命根。身語意業。亦無瞋恨。速得圓滿戒
0749b15: 波羅蜜。及得具足忍波羅蜜。願我當成無上正覺
0749b16: 時。國土清淨。不聞如是怨賊之名。如經所說。則離
0749b17: 驚惱恐怖。無失正念。猶能成就諸功德也。
0749b18: 
0749b19: 佛說梵網經菩薩心地品下略疏卷六
0749b20: 
0749b21: 音義
0749b22: 賓頭盧被打賓頭盧。此云不動。昔西國有長者。
0749b23: 聞賓頭盧羅漢。受佛教敕。為末世人作福田。即設
0749b24: 大會請僧。三會不見至。長者向一年老上座懺悔。
0749c01: 上座曰。我三會皆受汝請。汝自使奴門中見遮。見
0749c02: 我年老。衣服弊壞。謂是渧沙門。以杖打我右額
0749c03: 破。第二會來。復打我中額破。不得進。第三會來。打
0749c04: 我左額破。言訖不見。乃知是賓頭盧也。
0749c05: 沙彌不得衣施宋沙門慧全。有一弟子。得阿那
0749c06: 含果。候全疾。因曰。闍黎過世。當生婆羅門家。全曰。
0749c07: 我坐禪積業。豈方生彼。弟子曰。闍黎信道不篤。兼
0749c08: 外學未絕。雖有福業。不能超詣。若作一勝會。得飯
0749c09: 一聖人。可成道果。當以僧伽黎布施。若有須者。勿
0749c10: 擇長幼。全於是設會至施衣時。有一沙彌就全求
0749c11: 衣。全謂是自己巳弟子。云。吾欲議奉聖僧。那得與汝。
0749c12: 迴憶前言。不得擇人。便喜施與。別日見此沙彌。問
0749c13: 云。先與汝衣。著不大耶。沙彌曰。徒不得衣。亦有緣
0749c14: 事。愧不預會。全方悟先沙彌者。聖所化也。
0749c15: 毗舍佉此云氐宿。謂氐宿直此月生故。即正月
0749c16: 十六日。至二月十五日是也。
0749c17: 泥洹即涅槃也。
0749c18: 堪輿謂地能載萬物如輿。故稱擇地人。為堪輿
0749c19: 也。
0749c20: 五星熒惑星。鎮星。歲星。太白星。辰星。
0749c21: 狸狸有多種。今制不畜者。是鼠狸。小者如鼠。大
0749c22: 者如。善捕鼠。
0749c23: 猶猴膠五昔有獵人。於猴行處。以黐塗其草
0749c24: 上。有智猴。遠避而去。愚癡猴。以手小觸。即膠
0750a01: 其手。以兩手欲解求脫。即膠兩手。以足求解。復膠
0750a02: 兩足。以口咬草。輒復膠口。五處同膠臥地。獵人以
0750a03: 杖貫挑而去。愚癡凡夫。不善護身。五根染著五欲。
0750a04: 被五縛已巳。隨魔所欲。持去也。
0750a05: 箏音爭。樂器也。
0750a06: 箜篌上音空。下音侯。樂器也。
0750a07: 脬音拋。膀胱也。
0750a08: 九有欲界六道為一地。色界四禪天為四地。無
0750a09: 色界四空天為四地。共為九地。皆有生有死。故云
0750a10: 九有。
0750a11: 九界一地獄。二餓鬼。三畜生。四修羅。五人。六天。
0750a12: 七聲聞。八緣覺。九菩薩。
0750a13: 羅漢自惟清淨時大迦賓尊者。在仙人山。心
0750a14: 自思惟。今布薩日。我若往不往。常清淨。佛知其心
0750a15: 念。即飛至其所。告言。汝不恭敬布薩。誰當恭敬。應
0750a16: 當先往。不得乘神通往。應步往。迦賓。此云房宿。
0750a17: 父母禱此宿而生也。
0750a18: 膾音僧。細切肉也。
0750a19: 代鴿釋迦如來往昔為大國王。名曰尸毗。布施
0750a20: 不違眾生意。天帝釋。欲試之。乃令餘天化作鴿。帝
0750a21: 自化為鷹逐鴿。鴿怖。投王足下。王曰。莫怖。吾今救
0750a22: 汝。鷹白王言。鴿足我食。願王相還。王曰。鴿以投我。
0750a23: 鷹曰。惟欲得鴿。不希餘肉。若王慈惠。可割王身肉。
0750a24: 令與鴿等。我歡受之。王即自割髀稱之。鴿身渝重。
0750b01: 割身肉盡。猶未與鴿等。王遂連筋骨。扳上秤稱之。
0750b02: 天帝即復本形。讚歎稽首而去。王身平復如故。
0750b03: 肉山大身釋迦如來。往昔為轉輪王。名日無勝。
0750b04: 發菩提心。出家修道。時值大饑饉。欲以身肉施眾
0750b05: 生食。即立大誓願。上彰水山上。便自投身。以本願
0750b06: 故。即成肉山。高廣一由旬。人民鳥獸。來食血肉。血
0750b07: 肉晝夜生長。漸漸高廣至一千由旬。皆具頭目四
0750b08: 肢身分。乃至十千年中。以身血肉充滿一切閻浮
0750b09: 提人。夜又鳥獸食。無一念生悔心也。
0750b10: 十齋日初一。初八。十四。十五。十八。二十三。二十
0750b11: 四。二十八。二十九。三十。
0750b12: 如來現大神通日十二月初一日。至十五日。
0750b13: 不可說不可說轉謂十大數中。從第十數。不可
0750b14: 說不可說。為一不可說轉。不可說轉不可說轉。為
0750b15: 一不可說不可說也。十大數如初卷出。
0750b16: 三輪不空若達我能施者。彼受施者。及所施之
0750b17: 物。三皆本空。即能摧破執著之相也。
0750b18: 黐音癡。黐膠以黏鳥獸也。
0750b19: 澡豆以小豆。大豆。豍豆。胡豆。豌豆等。為屑。皆堪
0750b20: 洗沐。但不得雜香作。若用木。皂莢。洗時應在無
0750b21: 蟲地。無致水入地。蟲即悶死。
0750b22: 四教謂釋尊一代所說法門。天台智者大師。準
0750b23: 義推尋。具明四教。曰藏通別圓也。若勤修六度萬
0750b24: 行。三阿僧祗劫。銖積寸累而成佛者。藏教菩薩也。
0750c01: 此藏教中具有聲聞菩薩二門。而今經屬菩薩戒。
0750c02: 故獨表菩薩。然藏教菩薩。偏而未全。亦名偏菩薩
0750c03: 也。若前通藏。後通別圓。或鈍。但見偏空理。或利。則
0750c04: 發心與種智相應。徹上徹下者。通教菩薩也。若下
0750c05: 別藏通。上別於圓。離此二。而別為一教者未圓。是
0750c06: 別教菩薩也。若發心時。便能成佛度生者。圓教菩
0750c07: 薩也。別教菩薩階位有五十二。明次第修行。一外
0750c08: 凡十信。二十住。三十行。四十迴向。此三十為內凡。
0750c09: 賢位也。十地。等覺。妙覺。為聖位也。圓教者。圓聞圓
0750c10: 修。一心具萬行。異於次第行也。然圓教位次名與
0750c11: 別同。但別教次第漸修。圓教一心圓具。別教位位
0750c12: 各不相收。圓教位位互相融攝。是為不同。初外凡
0750c13: 五品。一隨喜。二讀誦。三說法。四兼行六度。五正行
0750c14: 六度。內凡十信。圓聞圓信。修於圓行。此五品位也。
0750c15: 由此善巧增進五倍深明。得入圓位十信。相似解
0750c16: 生。得六根清淨也。次明聖位。十住。十行。十迴向。十
0750c17: 地。等覺。妙覺。皆聖位也。詳如義疏。
0750c18: 無盡藏戒謂未受戒時。而十方世界。無非我殺
0750c19: 盜婬妄之場。十方世界無非我殺盜婬妄所行之
0750c20: 境。既受戒已巳。則十方世界無非我慈良清直之地。
0750c21: 十方有情無非我慈良清直所被之機。故一念中。
0750c22: 成就無漏微妙善色。一一於法界。一切諸念。亦
0750c23: 復如是。是名為無盡藏戒品。一切諸念者。謂不殺。
0750c24: 而感慈良。不盜乃至於法界三寶邊。得不謗無漏
0751a01: 妙色相。又眾輕戒中。於法界師友邊。得不慢色。乃
0751a02: 至於法界法門。得不破壞色。此不殺等戒法。雖無
0751a03: 形相可見。而借色表顯。故名無漏色法也。
0751a04: 無作無作是戒體。小乘從白四羯磨時得。大乘
0751a05: 從三番羯磨得。然此戒體。不起則已巳。起即全性。性
0751a06: 修交成。故有無作。亦云無教。又云無表色。謂不殺
0751a07: 盜等法。雖無形相可見。而性必假借色法。以為表
0751a08: 現也。所謂非眼處色。是法處色。又云無漏色法。謂
0751a09: 殺盜等。是有漏法。不殺盜等。是無漏法。故名無漏
0751a10: 色法。言此戒體。憑師一受而發。直至菩提。於其中
0751a11: 間。任運止惡。任運行善。不俟再作。故云無作。受之
0751a12: 則得。不受則無。持之則堅。功德自然增長。毀之則
0751a13: 失。自然墮落惡道。三番羯磨得者。師對佛像前。初
0751a14: 番白時。十方世界妙善戒法。由心業力。悉皆震動。
0751a15: 二番白時。十方世界妙善戒法。如雲如蓋。覆行人
0751a16: 頂。三番白時。十方世界妙善戒法。從行人頂門。流
0751a17: 入身心。充滿正報。盡未來際。永為佛種。自誓受者。
0751a18: 亦從三番白時得也。
