0455a01: 大方廣佛華嚴經鈔會本第六十四　翦六
0455a02: 唐于闐國三藏沙門實叉難陀　譯
0455a03: 唐清涼山大華嚴寺沙門澄觀撰述
0455a04: 爾時善財童子蒙善知識力依善知識教念
0455a05: 善知識語於善知識深心愛樂作是念言因
0455a06: 善知識令我見佛因善知識令我聞法善知
0455a07: 識者是我師傅示導於我諸佛法故善知識
0455a08: 者是我眼目令我見佛如虛空故善知識者
0455a09: 是我津濟令我得入諸佛如來蓮華池故漸
0455a10: 漸南行至海潮處。
0455a11: 第七休捨優婆夷寄不退住寄不退住入於無生畢竟
0455a12: 空理心心常行空無相願止觀雙運緣不能壞湛猶澄海文中具六第
0455a13: 一依教趣求中二先念前友教文有十句
0455a14: 前五集經者序後五正陳所念可知二漸
0455a15: 次下趣求後友亦可知。
0455b01: 見普莊嚴園眾寶垣牆周圍繞一切寶
0455b02: 行列莊嚴一切寶華雨眾妙華布散其地
0455b03: 一切寶香香氣氛氳普熏十方一切寶鬘
0455b04: 樹雨大寶鬘處處垂下一切摩尼寶王樹雨
0455b05: 大摩尼寶布充滿一切寶衣樹雨種種色
0455b06: 衣隨其所應周敷布一切音樂樹風動成
0455b07: 音其音美妙過於天樂一切莊嚴具樹各雨
0455b08: 珍玩奇妙之物處處分布以為嚴飾其地清
0455b09: 淨無有高下於中具有百萬殿堂大摩尼寶
0455b10: 之所合成百萬樓閣閻浮檀金以覆其上百
0455b11: 萬宮殿毗盧遮那摩尼寶間錯莊嚴一萬浴
0455b12: 池眾寶合成七寶欄楯周圍繞七寶階道
0455b13: 四面分布八功德水湛然盈滿其水香氣如
0455b14: 天栴檀金沙布底水清寶珠周間錯鳧鴈
0455b15: 孔雀俱枳羅鳥遊戲其中出和雅音寶多羅
0456a01: 樹周行列覆以寶網垂諸金鈴微風徐搖
0456a02: 恒出美音施大寶帳寶樹圍繞建立無數摩
0456a03: 尼寶幢光明普照百千由旬其中復有百萬
0456a04: 陂池黑栴檀泥凝積其底一切妙寶以為蓮
0456a05: 華敷布水上大摩尼華光色照耀園中復有
0456a06: 廣大宮殿名莊嚴幢海藏妙寶以為其地毗
0456a07: 璃寶以為其柱閻浮檀金以覆其上光藏
0456a08: 摩尼以為莊嚴無數寶王光燄熾然重樓挾
0456a09: 閣種種莊飾阿盧那香王覺悟香王皆出妙
0456a10: 香普熏一切其宮殿中復有無量寶蓮華座
0456a11: 周迴布列所謂照耀十方摩尼寶蓮華座毗
0456a12: 盧遮那摩尼寶蓮華座照耀世間摩尼寶蓮
0456a13: 華座妙藏摩尼寶蓮華座師子藏摩尼寶蓮
0456a14: 華座離垢藏摩尼寶蓮華座普門摩尼寶蓮
0456a15: 華座光嚴摩尼寶蓮華座安住大海藏清淨
0456b01: 摩尼王寶蓮華座金剛師子摩尼寶蓮華座
0456b02: 園中復有百萬種帳所謂衣帳鬘帳香帳華
0456b03: 帳枝帳摩尼帳真金帳莊嚴具帳音樂帳象
0456b04: 王神變帳馬王神變帳帝釋所著摩尼寶帳
0456b05: 如是等其數百萬有百萬大寶網彌覆其上
0456b06: 所謂寶鈴網寶蓋網寶身網海藏真珠網紺
0456b07: 璃摩尼寶網師子摩尼網月光摩尼網種
0456b08: 種形像眾香網寶冠網寶瓔珞網如是等其
0456b09: 數百萬有百萬大光明之所照耀所謂燄光
0456b10: 摩尼寶光明日藏摩尼寶光明月幢摩尼寶
0456b11: 光明香燄摩尼寶光明勝藏摩尼寶光明蓮
0456b12: 華藏摩尼寶光明燄幢摩尼寶光明大燈摩
0456b13: 尼寶光明普照十方摩尼寶光明香光摩尼
0456b14: 寶光明如是等其數百萬常雨百萬莊嚴具
0456b15: 百萬黑栴檀香出妙音聲百萬出過諸天曼
0457a01: 陀羅華而以散之百萬出過諸天瓔珞以為
0457a02: 莊嚴百萬出過諸天妙寶鬘帶處處垂下百
0457a03: 萬出過諸天眾色妙衣百萬雜色摩尼寶妙
0457a04: 光普照百萬天子欣樂瞻仰頭面作禮百萬
0457a05: 采女於虛空中投身而下百萬菩薩恭敬親
0457a06: 近常樂聞法。
0457a07: 第二見普莊嚴下見敬諮問中三初見次
0457a08: 敬後諮問前中二先見依報殊勝有十事
0457a09: 莊嚴一寶牆圍繞二一切寶樹下林樹行
0457a10: 列三其地下堂閣崇麗四一萬浴池下浴
0457a11: 沼清華五其中復有百萬陂下映帶池流
0457a12: 六園中復有廣大下嚴敷殿座即別明善
0457a13: 友所坐先殿後座可知七園中復有下羅
0457a14: 以帳網先帳後網八有百萬大光下耀以
0457a15: 光明九常雨下雨散雜嚴十百萬天子下
0457b01: 凡聖欣敬。
0457b02: 時休捨優婆夷坐真金座戴海藏真珠網冠
0457b03: 挂出過諸天真金寶釧垂紺青髮大摩尼網
0457b04: 莊嚴其首師子口摩尼寶以為耳璫如意摩
0457b05: 尼寶王以為瓔珞一切寶網垂覆其身百千
0457b06: 億那由他眾生曲躬恭敬東方有無量眾生
0457b07: 來詣其所所謂梵天梵眾天大梵天梵輔天
0457b08: 自在天乃至一切人及非人南西北方四維
0457b09: 上下皆亦如是其有見此優婆夷者一切病
0457b10: 苦悉得除滅離煩惱垢拔諸見刺剌摧障礙山
0457b11: 入於無礙清淨境界增明一切所有善根長
0457b12: 養諸根入一切智慧門入一切總持門一切
0457b13: 三昧門一切大願門一切妙行門一切功德
0457b14: 門皆得現前其心廣大具足神通身無障礙
0457b15: 至一切處爾時善財童子入普莊嚴園周
0458a01: 觀察見休捨優婆夷坐於妙座。
0458a02: 二時休捨下明見正報端嚴於中四一正
0458a03: 報殊常二百千億下十方雲仰三其有見
0458a04: 此下業用難測四爾時善財入下正見身
0458a05: 儀。
0458a06: 詣其所頂禮其足繞無數白言聖者我
0458a07: 已巳先阿耨多羅三藐三菩提心而未知菩
0458a08: 薩云何學菩薩行云何修菩薩道我聞聖者
0458a09: 善能誘誨願為我說。
0458a10: 二詣其所下設敬三白言聖者下諮問
0458a11: 法要文並可知。
0458a12: 休捨告言善男子我唯得菩薩一解脫門若
0458a13: 有見聞憶念於我與我同住供給我者悉不
0458a14: 唐捐。
0458a15: 第三休捨告言善男子下稱讚授法略無
0458b01: 稱讚但有正示法界於中四一舉法門體
0458b02: 用二窮因淺深三顯果久如四彰法名字
0458b03: 今初分二先總舉體用名下當顯用約不
0458b04: 空。
0458b05: 善男子若有眾生不種善根不為善友之所
0458b06: 攝受不為諸佛之所護念是人終不得見於
0458b07: 我善男子其有眾生得見我者皆於阿耨多
0458b08: 羅三藐三菩提獲不退轉善男子東方諸佛
0458b09: 常來至此處於寶座為我說法南西北方四
0458b10: 維上下一切諸佛悉來至此處於寶座為我
0458b11: 說法善男子我常不離見佛聞法與諸菩薩
0458b12: 而共同住善男子我此大眾有八萬四千億
0458b13: 那由他皆在此園與我同行悉於阿耨多羅
0458b14: 三藐三菩提得不退轉其餘眾生住此園者
0458b15: 亦皆普入不退轉位。
0459a01: 二善男子若有下別明勝用於中三一明
0459a02: 益物不空用先反後順見皆不退者顯若
0459a03: 得方便至不退住故二善男子東方下諸
0459a04: 佛被益用以與三寶同住故與我住皆悉
0459a05: 不空三善男子我此下引證不空現與同
0459a06: 住皆不退故亦表方便入俗則八萬塵勞
0459a07: 皆成波羅蜜故。
0459a08: 善財白言聖者阿耨多羅三藐三菩提心
0459a09: 為久近耶答言善男子我憶過去於然燈佛
0459a10: 所修行梵行恭敬供養聞法受持次前於離
0459a11: 垢佛所出家學道受持正法次前於妙幢佛
0459a12: 所次前於勝須彌佛所次前於蓮華德藏佛
0459a13: 所次前於毗盧遮那佛所次前於普眼佛所
0459a14: 次前於梵壽佛所次前於金剛佛所次前
0459a15: 於婆樓那天佛所善男子我憶過去於無量
0459b01: 劫無量生中如是次第三十六恒河沙佛所
0459b02: 皆悉承事恭敬供養聞法受持淨修梵行於
0459b03: 此已巳佛智所知非我能測善男子菩薩初
0459b04: 心無有量充滿一切法界故菩薩大悲門
0459b05: 無有量普入一切世間故菩薩大願門無有
0459b06: 量究竟十方法界故菩薩大慈門無有量普
0459b07: 覆一切眾生故菩薩所修行無有量於一切
0459b08: 剎一切劫中修習故菩薩三昧力無有量令
0459b09: 菩薩道不退故菩薩總持力無有量能持一
0459b10: 切世間故菩薩智光力無有量普能證入三
0459b11: 世故菩薩神通力無有量普現一切剎網故
0459b12: 菩薩辯才力無有量一音一切悉解故菩薩
0459b13: 清淨身無有量悉一切佛剎故。
0459b14: 二窮因淺深中先問後答答中二先約因
0459b15: 緣答婆樓那者此云水也總三十六恒沙
0460a01: 者近佛既多心已巳久而要言三十六者
0460a02: 顯己巳過前六位位位具修六度六六三十
0460a03: 六皆是恒沙性德故云爾耳涅槃亦有此
0460a04: 數後善男子菩薩初心下約心量答意
0460a05: 顯心稱法界故亦等眾生眾生亦無初
0460a06: 際從癡有愛而菩薩心癡愛無初心亦
0460a07: 無終故涅槃經中亦有此數者即第六經如來性品說四依義後經云迦葉
0460a08: 菩薩白佛言世尊如是經典正法滅時正戒毀時非法增長時無如法眾生時誰聽
0460a09: 受奉持讀誦令其通利供養恭敬書寫解說下取意引爾時佛讚迦葉善哉善哉善
0460a10: 男子汝今善能問如是義善男子若有眾生一恒河沙佛所菩提心乃能於惡世
0460a11: 不謗是經不能為人分別廣說若二恒河沙佛所發菩提心乃能於惡世不謗信樂
0460a12: 受持讀誦亦不能為人演說若三恒河沙佛所發菩提心具第二人德雖為人說未
0460a13: 解深義若四恒河沙佛所發心亦具前德為他廣說十六分中一分之義雖復演說
0460a14: 亦不具足若五恒河沙佛所發心能廣為人說十六分中八分之義若六恒河沙佛
0460a15: 所發心能廣為人說十六分中十二分之義若七恒河沙佛所發心為他廣說十六
0460b01: 分中十四分義若有於八恒河沙佛所發心然後乃能於惡世中不謗是法受持讀
0460b02: 誦書寫經卷亦勸他人令得書寫自能聽受亦勸他人令得聽受通利等然經但有
0460b03: 積一至八三十六言乃是義取一上加二為三三上加三為六六上加四為十十上
0460b04: 加五為十五十五上加六為二十一二十一上加七為二十八二十八上加八為三
0460b05: 十六是前積於八人二三四等共為三十六也雖是義取理必應然。
0460b06: 善財童子言聖者久如當得阿耨多羅三藐
0460b07: 三菩提答言善男子菩薩不為教化調伏一
0460b08: 眾生故菩提心不為教化調伏百眾生故
0460b09: 菩提心乃至不為教化調伏不可說不可
0460b10: 說轉眾生故菩提心不為教化一世界眾
0460b11: 生故菩提心乃至不為教化不可說不可
0460b12: 說轉世界眾生故菩提心不為教化閻浮
0460b13: 提微塵數世界眾生故菩提心不為教化
0460b14: 三千大千世界微塵數世界眾生故菩提
0460b15: 心乃至不為教化不可說不可說轉三千大
0461a01: 千世界微塵數世界眾生故菩提心不為
0461a02: 供養一如來故菩提心乃至不為供養不
0461a03: 可說不可說轉如來故菩提心不為供養
0461a04: 一世界中次第興世諸如來故菩提心乃
0461a05: 至不為供養不可說不可說轉世界中次第
0461a06: 興世諸如來故菩提心不為供養一三千
0461a07: 大千世界微塵數世界中次第興世諸如來
0461a08: 故菩提心乃至不為供養不可說不可說
0461a09: 轉佛剎微塵數世界中次第興世諸如來故
0461a10: 發菩提心不為嚴淨一世界故菩提心乃
0461a11: 至不為嚴淨不可說不可說轉世界故菩
0461a12: 提心不為嚴淨一三千大千世界微塵數世
0461a13: 界故菩提心乃至不為嚴淨不可說不可
0461a14: 說轉三千大千世界微塵數世界故菩提
0461a15: 心不為住持一如來遺法故菩提心乃至
0461b01: 不為住持不可說不可說轉如來遺法故
0461b02: 菩提心不為住持一世界如來遺法故菩
0461b03: 提心乃至不為住持不可說不可說轉世界
0461b04: 如來遺法故菩提心不為住持一閻浮提
0461b05: 微塵數世界如來遺法故菩提心乃至不
0461b06: 為住持不可說不可說轉佛剎微塵數世界
0461b07: 如來遺法故菩提心如是略說不為滿一
0461b08: 佛誓願故不為一佛國土故不為入一佛
0461b09: 眾會故不為持一佛法眼故不為轉一佛法
0461b10: 輪故不為知一世界中諸劫次第故不為知
0461b11: 一眾生心海故不為知一眾生根海故不為
0461b12: 知一眾生業海故不為知一眾生行海故不
0461b13: 為知一眾生煩惱海故不為知一眾生煩惱
0461b14: 習海故乃至不為知不可說不可說轉佛剎
0461b15: 微塵數眾生煩惱習海故菩提心。
0462a01: 三顯果久近中亦先問後答答中明無齊
0462a02: 限故不應作久近之問文中三初反釋無
0462a03: 齊限於中先別明二十四句初八化生次
0462a04: 六供佛次四嚴剎後六持法後如是略說
0462a05: 下總顯。
0462a06: 欲教化調伏一切眾生悉無餘故菩提心
0462a07: 欲承事供養一切諸佛悉無餘故菩提心
0462a08: 欲嚴淨一切諸佛國土悉無餘故菩提心
0462a09: 欲護持一切諸佛正教悉無餘故菩提心
0462a10: 欲成滿一切如來誓願悉無餘故菩提心
0462a11: 欲一切諸佛國土悉無餘故菩提心欲
0462a12: 入一切諸佛眾會悉無餘故菩提心欲知
0462a13: 一切世界中諸劫次第悉無餘故菩提心
0462a14: 欲知一切眾生心海悉無餘故菩提心欲
0462a15: 知一切眾生根海悉無餘故菩提心欲知
0462b01: 一切眾生業海悉無餘故菩提心欲知一
0462b02: 切眾生行海悉無餘故菩提心欲滅一切
0462b03: 眾生諸煩惱海悉無餘故菩提心欲拔一
0462b04: 切眾生煩惱習海悉無餘故菩提心善男
0462b05: 子取要言之菩薩以如是等百萬阿僧祇方
0462b06: 便行故菩提心。
0462b07: 二欲教化調伏一切眾生下順釋無齊限
0462b08: 亦有別有總可知。
0462b09: 善男子菩薩行普入一切法皆證得故普入
0462b10: 一切剎悉嚴淨故是故善男子嚴淨一切世
0462b11: 界盡我願乃盡拔一切眾生煩惱習氣盡我
0462b12: 願乃滿。
0462b13: 三善男子菩薩行普入下總結無盡此同
0462b14: 初地十無盡句眾生無盡故成佛無期若
0462b15: 爾豈都無成耶因此略辨成不成義勒為
0463a01: 四句一以向約因緣厚薄對今無盡則有
0463a02: 始而無成此約悲門得果不捨因故二以
0463a03: 稱法界心故不見初相方為真成則無
0463a04: 始而有終此約智說三悲智合明不壞相
0463a05: 故不妨始終前後諸文其例非一四約稱
0463a06: 性之談則無終無始故天女云但以世俗
0463a07: 文字數故說有三世非謂菩提有去來今
0463a08: 故下大願精進夜神云不可以生死中長
0463a09: 短劫數分別菩薩智輪等融斯四句無有
0463a10: 障礙欲成即念念成常成常不成無有障
0463a11: 礙故天女云者即淨名經前已巳引竟。
0463a12: 善財童子言聖者此解脫名為何等答言善
0463a13: 男子此解脫名離憂安隱幢。
0463a14: 四彰法名字先問後答答云離憂安隱幢
0463a15: 者此有二義一以大悲高顯所以稱幢其
0463b01: 有見者離業惑苦不退菩提是謂離憂安
0463b02: 隱二者即智之悲涉苦安隱即悲之智多
0463b03: 劫無憂雙摧生死涅槃特出凡小之外故
0463b04: 名幢矣。
0463b05: 善男子我唯知此一解脫門如諸菩薩摩訶
0463b06: 薩其心如海悉能容受一切佛法如須彌山
0463b07: 志意堅固不可動搖如善見藥能除眾生煩
0463b08: 惱重病如明淨日能破眾生無明闇障猶如
0463b09: 大地能作一切眾生依處猶如好風能作一
0463b10: 切眾生義利猶如明燈能為眾生生智慧光
0463b11: 猶如大雲能為眾生雨寂滅法猶如淨月能
0463b12: 為眾生放福德光猶如帝釋悉能守護一切
0463b13: 眾生而我云何能知能說彼功德行。
0463b14: 第四謙己已推勝可知。
0463b15: 善男子於此南方海潮之處有一國土名那
0464a01: 羅素中有仙人名毗目瞿沙汝詣彼問菩薩
0464a02: 云何學菩薩行修菩薩道。
0464a03: 第五指示後友中言海潮之處者但約大
0464a04: 悲攝物無失受童真名故不異前處國名
0464a05: 那羅素者此云不惰動剎持剎觀剎詣
0464a06: 剎無休息故仙人名毗目瞿沙者梵言猶
0464a07: 略若具應云毗目多羅涅懼沙此翻名最
0464a08: 上無恐怖聲亦云毗沙摩此云無怖畏烏
0464a09: 多羅此云上涅瞿婆此云出聲二譯大同
0464a10: 謂常出增上無怖畏聲安眾生故彼住文
0464a11: 云出廣大滿音以童真清潔無漏故寄
0464a12: 仙人表之彼住文云出廣大遍滿音者即勝進十法中之一句耳。
0464a13: 時善財童子頂禮其足繞無數慇懃瞻仰
0464a14: 悲泣流淚作是思惟得菩提難近善知識難
0464a15: 遇善知識難得菩薩諸根難淨菩薩諸根難
0464b01: 值同行善知識難如理觀察難依教修行難
0464b02: 值遇出生善心方便難值遇增長一切智法
0464b03: 光明難作是念已巳辭退而行。
0464b04: 爾時善財童子隨順思惟菩薩正教隨順思
0464b05: 惟菩薩淨行生增長菩薩福力心生明見一
0464b06: 切諸佛心生出生一切諸佛心生增長一切
0464b07: 大願心生普見十方諸法心生明照諸法實
0464b08: 性心生普散一切障礙心生觀察法界無闇
0464b09: 心生清淨意寶莊嚴心生摧伏一切眾魔心
0464b10: 漸漸遊行至那羅素國周推求毗目瞿沙。
0464b11: 第八毗目仙人寄童真住六初依教趣
0464b12: 求中初念前友教有十二句前二總明順
0464b13: 前解行後十依前增進勝心前四約福後
0464b14: 六約智求友可知寄童真住者心不生倒不起邪魔破菩提心故。
0464b15: 見一大林阿僧祇樹以為莊嚴所謂種種葉
0465a01: 樹扶布濩種種華樹開敷鮮榮種種果樹
0465a02: 相續成熟種種寶樹雨摩尼果大栴檀樹處
0465a03: 處行列諸沈水樹常出好香意香樹妙香
0465a04: 莊嚴波羅樹四面圍繞尼拘律樹其身聳
0465a05: 擢閻浮檀樹常雨甘果優羅華波頭摩華
0465a06: 以嚴池沼時善財童子見彼仙人在栴檀樹
0465a07: 下敷草而坐領徒一萬或著鹿皮或著樹皮
0465a08: 或復編草以為衣服髻環垂鬢前後圍繞。
0465a09: 第二見一大下見敬諮問中三先見次敬
0465a10: 後諮問今初分二先見依報樹名波吒羅
0465a11: 者正如此方楸樹尼拘律者如此方柳樹
0465a12: 子似枇杷餘如音義後時善財童子見彼
0465a13: 下見正報領徒一萬者表萬行故正如此方楸
0465a14: 甚有香氣其華紫色如此方柳子似枇杷子承帶如柿然其種類耐老諸中最
0465a15: 能高大。
0465b01: 善財見已巳詣其所五體投地作如是言我
0465b02: 今得遇真善知識善知識者則是趣向一切
0465b03: 智門令我得入真實道故善知識者則是趣
0465b04: 向一切智乘令我得至如來地故善知識者
0465b05: 則是趣向一切智船令我得至智寶洲故善
0465b06: 知識者則是趣向一切智炬令我得生十力
0465b07: 光故善知識者則是趣向一切智道令我得
0465b08: 入涅槃城故善知識者則是趣向一切智燈
0465b09: 令我得見夷險道故善知識者則是趣向一
0465b10: 切智橋令我得度險惡處故善知識者則是
0465b11: 趣向一切智蓋令我得生大慈涼故善知識
0465b12: 者則是趣向一切智眼令我得見法性門故
0465b13: 善知識者則是趣向一切智潮令我滿足大
0465b14: 悲水故作是語已巳從地而起繞無量合掌
0465b15: 前住白言聖者我已巳先阿耨多羅三藐三
0466a01: 菩提心而未知菩薩云何學菩薩行云何修
0466a02: 菩薩道我聞聖者善能誘誨願為我說。
0466a03: 二善財見已巳下設敬稱讚於中三先身敬
0466a04: 次言讚見夷險者涅槃為夷平生死為險
0466a05: 難又二皆為險不住為夷餘可知後作是
0466a06: 語已巳下重明身敬將欲問故三白言聖者
0466a07: 下諮問法要。
0466a08: 時毗目瞿沙顧其徒眾而作是言善男子此
0466a09: 童子已巳阿耨多羅三藐三菩提心善男子
0466a10: 此童子普施一切眾生無畏此童子普與一
0466a11: 切眾生利益此童子常觀一切諸佛智海此
0466a12: 童子欲飲一切甘露法雨此童子欲測一切
0466a13: 廣大法海此童子欲令眾生住智海中此童
0466a14: 子欲普起廣大悲雲此童子欲普雨於廣
0466a15: 大法雨此童子欲以智月普照世間此童子
0466b01: 欲滅世間煩惱毒熱此童子欲長含識一切
0466b02: 善根時諸仙眾聞是語已巳各以種種上妙香
0466b03: 華散善財上投身作禮圍繞恭敬作如是言
0466b04: 今此童子必當救護一切眾生必當除滅諸
0466b05: 地獄苦必當永斷諸畜生道必當轉去閻羅
0466b06: 王界必當關閉諸難處門必當乾竭諸愛欲
0466b07: 海必令眾生永滅苦蘊必當永破無明黑暗
0466b08: 必當永斷貪愛繫縛必以福德大輪圍山圍
0466b09: 繞世間必以智慧大寶須彌顯示世間必當
0466b10: 出現清淨智日必當開示善根法藏必使世
0466b11: 間明識險易時毗目瞿沙告仙言善男子
0466b12: 若有能阿耨多羅三藐三菩提心必當成
0466b13: 就一切智道此善男子已阿耨多羅三藐
0466b14: 三菩提心當淨一切佛功德地。
0466b15: 第三時毗目下稱讚授法中二先稱讚法
0467a01: 器後正授法要今初中四一總讚心示
0467a02: 徒眾者令敬學故次善男子此童子下別
0467a03: 讚心之相三時諸仙眾下眷屬敬讚言
0467a04: 險易者易亦平也四時毗目下述讚結果。
0467a05: 時毗目瞿沙告善財童子言善男子我得菩
0467a06: 薩無勝幢解脫善財白言聖者無勝幢解脫
0467a07: 境界云何時毗目仙人即申右手摩善財頂
0467a08: 執善財手即時善財自見其身十方十佛
0467a09: 剎微塵數世界中到十佛剎微塵數諸佛所
0467a10: 見彼佛剎及其眾會諸佛相好種種莊嚴亦
0467a11: 聞彼佛隨諸眾生心之所樂而演說法一文
0467a12: 一句皆悉通達各別受持無有雜亂亦知彼
0467a13: 佛以種種解淨治諸願亦知彼佛以清淨願
0467a14: 成就諸力亦見彼佛隨眾生心所現色相亦
0467a15: 見彼佛大光明網種種諸色清淨圓滿亦知
0467b01: 彼佛無礙智慧大光明力又自見身於諸佛
0467b02: 所經一日夜或七日夜半月一月一年十年
0467b03: 百年千年或經億年或阿多億年或那由
0467b04: 他億年或經半劫或經一劫百劫千劫或百
0467b05: 千億乃至不可說不可說佛剎微塵數劫爾
0467b06: 時善財童子為菩薩無勝幢解脫智光明照
0467b07: 故得毗盧遮那藏三昧光明為無盡智解脫
0467b08: 三昧光明照故得普攝諸方陀羅尼光明為
0467b09: 金剛輪陀羅尼門光明照故得極清淨智慧
0467b10: 心三昧光明為普門莊嚴藏般若波羅蜜光
0467b11: 明照故得佛虛空藏輪三昧光明為一切佛
0467b12: 法輪三昧光明照故得三世無盡智三昧光
0467b13: 明。
0467b14: 第二時毗目瞿沙結善財下正授法要文
0467b15: 中有六初示法名體童真淨智變化自在
0468a01: 高出功用之表所以名幢相惑不動故云
0468a02: 無勝即此摧惑亦名幢義二善財白言下
0468a03: 徵其境界三時毗目下授令證知摩頂顯
0468a04: 加持之相執手表授與之義相攝有力故
0468a05: 所見可知執手表授與之義約教相說言相攝有力者約義理說上通諸
0468a06: 教此在華嚴知識有力善財無力力攝無力故因知識令善財見善財有力則仙人
0468a07: 無力力攝無力仙人所證善財皆得故互相攝有力四爾時善財童
0468a08: 子為菩薩無勝下得解脫益文有十句五
0468a09: 對謂為五法照得五種益能照皆是無勝
0468a10: 幢之別名然初對為總餘四為別展轉相
0468a11: 生且初總對由見彼真智作用即知是法
0468a12: 界體上寂而照故云三昧光明二即上
0468a13: 所得三昧光明乃是能照之智作用無盡
0468a14: 之寂照故得所照十方智總持之明鑑無
0468a15: 遺三即上總持以智為體堅利圓滿由得
0468b01: 此故能令自心障淨智明為寂照之光四
0468b02: 得上淨智般若則無行不嚴無德不備為
0468b03: 莊嚴藏此光照心能照如來法性空中包
0468b04: 含圓滿正受現前五上虛空藏輪即一切
0468b05: 佛法圓滿寂照以此照心則智窮三世無
0468b06: 盡法源此約展轉釋若約能照皆是總中
0468b07: 別義則不相躡義不異前而其所得即三
0468b08: 昧中事然初對下展轉釋則無勝幢之總為第一能益餘四展轉皆以所益
0468b09: 轉為能益三若約能照下就總別釋無勝幢之總含於五義初之一能雖標總稱即
0468b10: 受別名故言能照皆是總中別義細尋可見。
0468b11: 時彼仙人放善財手善財童子即自見身還
0468b12: 在本處時彼仙人告善財言善男子汝憶念
0468b13: 耶善財言唯此是聖者善知識力。
0468b14: 五時彼仙人放善財下明捨加持所作訖
0468b15: 故還在本處者不移本處而十方處既
0469a01: 還本時亦多劫未逾一日故近遠無礙念
0469a02: 劫圓融皆圓教善友法門之力是以善財
0469a03: 一生能辦多劫之行普賢位內或經不可
0469a04: 說劫非但三祇皆法力加持不應以時以
0469a05: 處定斯玄旨六時彼仙人告下明言承領
0469a06: 可知是以善財一生能辦多劫之行者自善友力瞬息之間或有佛所見經不
0469a07: 可說不可說佛剎微塵數劫修行不倦何得一生不經多劫仙人之力長短自在故
0469a08: 如王質遇仙之碁纔看斧柯爛已經三歲尚謂食頃既能以長為短亦能以短為長
0469a09: 如周穆隨於幻人雖經多年實唯瞬息故結云不應以長短之時廣狹之處定其旨
0469a10: 也。
0469a11: 仙人言善男子我唯知此菩薩無勝幢解脫
0469a12: 如諸菩薩摩訶薩成就一切殊勝三昧於一
0469a13: 切時而得自在於一念頃出生諸佛無量智
0469a14: 慧以佛智燈而為莊嚴普照世間一念普入
0469a15: 三世境界分形十方國土智身普入一
0469b01: 切法界隨眾生心普現其前觀其根行而為
0469b02: 利益放淨光明甚可愛樂而我云何能知能
0469b03: 說彼功德行彼殊勝願彼莊嚴剎彼智境界
0469b04: 彼三昧所行彼神通變化彼解脫遊戲彼身
0469b05: 相差別彼音聲清淨彼智慧光明。
0469b06: 第四仙人言下謙己巳推勝。
0469b07: 善男子於此南方有一聚落名伊沙那有婆
0469b08: 羅門名曰勝熱汝詣彼問菩薩云何學菩薩
0469b09: 行修菩薩道。
0469b10: 第五善男子於此下指示後友伊沙那者
0469b11: 此云長直謂里巷徑永表善知三際故長
0469b12: 善知勝義故直婆羅門勝熱者於五熱中
0469b13: 成勝行故表體煩惱熱成勝德故不染煩
0469b14: 惱成淨行故表善知三際故長善知勝義故直者即義引第九住文經
0469b15: 云此菩薩善知十種法何等為十所謂善知諸眾生受生善知諸業煩惱現起善知
0470a01: 習氣相續善知所行方便善知無量法善解諸威儀善知世界差別善知前際後際
0470a02: 事善知演說世諦善知演說第一義釋曰若實取唯取第八及第十句若通相說
0470a03: 除第十句餘皆三際之法。
0470a04: 時善財童子歡喜踊躍頂禮其足繞無數
0470a05: 慇懃瞻仰辭退南行。
0470a06: 爾時善財童子為菩薩無勝幢解脫所照故。
0470a07: 第九勝熱善友寄王子住義如前釋文亦
0470a08: 有六一依教趣入中二初證前後趣後前
0470a09: 中二初顯證所因寄王子住者從法王教生於正解當紹佛位故。
0470a10: 住諸佛不思議神力證菩薩不思議解脫神
0470a11: 通智得菩薩不思議三昧智光明得一切時
0470a12: 熏修三昧智光明得了知一切境界皆依想
0470a13: 所住三昧智光明得一切世間殊勝智光明
0470a14: 於一切處悉現其身以究竟智說無二無分
0470a15: 別平等法以明淨智普照境界凡所聞法皆
0470b01: 能忍受清淨信解於法自性決定明了心恒
0470b02: 不捨菩薩妙行求一切智永無退轉獲得十
0470b03: 力智慧光明勤求妙法常無厭足以正修行
0470b04: 入佛境界出生菩薩無量莊嚴無邊大願悉
0470b05: 已巳清淨以無窮盡智知無邊世界網以無怯
0470b06: 弱心度無量眾生海了無邊菩薩諸行境界
0470b07: 見無邊世界種種差別見無邊世界種種莊
0470b08: 嚴入無邊世界微細境界知無邊世界種種
0470b09: 名號知無邊世界種種言說知無邊眾生種
0470b10: 種解見無邊眾生種種行見無邊眾生成熟
0470b11: 行見無邊眾生差別想念善知識漸次遊行
0470b12: 至伊沙那聚落。
0470b13: 後住諸佛下正明證益於中二先得自分
0470b14: 益後求一切智下得勝進益及於趣後文
0470b15: 並可知。
0471a01: 見彼勝熱修諸苦行求一切智四面火聚猶
0471a02: 如大山中有刀山高峻無極登彼山上投身
0471a03: 入火時善財童子頂禮其足合掌而立作如
0471a04: 是言聖者我已巳先阿耨多羅三藐三菩提
0471a05: 心而未知菩薩云何學菩薩行云何修菩薩
0471a06: 道我聞聖者善能誘誨願為我說。
0471a07: 第二見彼勝熱下見敬諮問中三先見苦
0471a08: 行四面火聚者更加頭上有日即五熱炙
0471a09: 身今但云四者四句般若皆燒惑薪故中
0471a10: 有刀山者無分別智最居中道無不割故
0471a11: 高而無上難可登故故智論云般若波羅
0471a12: 蜜猶如大火聚四邊不可取遠離於四句
0471a13: 四句即四邊取則燒人離則成智又火有
0471a14: 四義一燒煩惱薪二破無明闇三成熟善
0471a15: 根四照現證理投身入火者從無分別智
0471b01: 入四句皆無滯故又釋刀是斷德無不
0471b02: 割故火是智德無不照故投身下者障盡
0471b03: 證理故即刀山為能證火聚為所證故此
0471b04: 火等即是法門不須別表現所用故稱性
0471b05: 事故此為甚深難解不可輕爾二敬三問
0471b06: 文並可知故智論云般若波羅蜜猶如大火聚即第二十論又釋刀是斷
0471b07: 德等上唯就般若上說此下即二德涅槃刀山是解脫德火是般若德理即法身。
0471b08: 婆羅門言善男子汝今若能上此刀山投身
0471b09: 火聚諸菩薩行悉得清淨。
0471b10: 第三婆羅門言下正示法界有六一示法
0471b11: 勸修二疑憚不受三勝緣勸引四疑盡悔
0471b12: 愆五誡勸見容六依教修證今初然刀山
0471b13: 不可執火聚不可取若能不住無分別智
0471b14: 入四句則遠離四謗不滯空有何行不
0471b15: 成所以要令入者破其見心令解菩薩深
0472a01: 密法故順相易解逆相難知故今初以下文有三
0472a02: 一直消文意即就前約般若上說般若能成眾行故此中示於邪見
0472a03: 無厭足王示瞋婆須蜜女示貪顯三毒相
0472a04: 並有正法故然有五義一當相即空空故
0472a05: 是道非謂此三即是佛法諸部般若其文
0472a06: 非一此中下二通標三毒深玄之義諸部般若其文非一文中廣說三毒四倒
0472a07: 悉皆清淨廣說貪欲瞋癡性皆空寂二約幻用攝生亦非即
0472a08: 是如淨名云行於非道先以欲鉤牽後令
0472a09: 入佛智等如淨名行於非道者即第二經佛道品文殊師利問維摩詰言
0472a10: 菩薩云何通達佛道維摩詰言菩薩行於非道是為通達佛道又問云何行於非道
0472a11: 通達佛道答曰菩薩行五無間而無惱恚至于地獄無諸罪垢至於畜生無有無明
0472a12: 憍慢等過至於餓鬼而具足佛法乃至示行瞋恚而常悲愍皆言示行即幻用攝生
0472a13: 又云云何為如來種文殊答云有身為種無明有愛為種食恚癡為種等結云六十
0472a14: 二見一切煩惱皆是佛種曰何謂也答曰若見無為入正位者不能復發阿耨多羅
0472a15: 三藐三菩提心譬如高源陸地不生蓮華等皆菩薩幻用化生言先以欲鉤牽者亦
0472b01: 是此品淨名答普現色身之要言也經云示受於五欲亦復現行禪令魔心憒亂不
0472b02: 能得其便火中生蓮華是可謂希有在欲而行禪希有亦如是或現作女引諸好
0472b03: 色者先以欲鉤牽後令入佛道既言現作明知幻用三在惑用心如
0472b04: 俗流輩此在觀心為道亦非即道三在惑用心者
0472b05: 以是俗流帶妻挾子是其常業未能捨事事上用心令了性空但我妄念未得自在
0472b06: 非以為是令惑漸薄便能遠離上經亦云菩薩在家與妻子俱未曾蹔捨一切智心
0472b07: 等四留惑潤生長菩薩道亦非即是如淨
0472b08: 名云不入生死大海則不能得一切智寶
0472b09: 等四留惑潤生出現已巳釋淨名不入生死大海此前喻云譬如不入大海不能得
0472b10: 無價寶珠五當相即道不同前四不思議故無
0472b11: 行經云婬欲即是道恚癡亦復然如是三
0472b12: 法中具一切佛法亦斯義矣五當相即道是道體故理
0472b13: 無二味故無有一法非佛法故不思議故者總相歎也不可作欲等思故引無行經
0472b14: 文前曾一用取欲空性則用初義今取即道亦如智論第七喜根菩薩為於勝意菩
0472b15: 薩而說偈言欲即是道恚癡亦復然如是三事中無量諸佛道若有人分別怒
0473a01: 癡及道是人去佛遠譬如天與地道及怒癡是一法平等若人聞怖畏去佛道甚
0473a02: 遠竭法不生滅不能令心惱若人計吾我將入惡道見有無異行是不離無有苦
0473a03: 知有無等超勝成佛道都說七十餘偈皆即道也喜根於今現在東方過十億佛土
0473a04: 作佛其國土亦號寶藏佛號喻日月王文殊言勝意比丘我身是也爾時不信受
0473a05: 無量苦佛問聞偈得何益答能畢眾苦世世利根解深妙法等。
0473a06: 時善財童子作如是念得人身難離諸難難
0473a07: 得無難難得淨法難得值佛難具諸根難聞
0473a08: 佛法難遇善人難逢真善知識難受如理正
0473a09: 教難得正命難隨法行難此將非魔魔所使
0473a10: 耶將非是魔險惡徒黨詐現菩薩善知識相
0473a11: 而欲為我作善根難作壽命難障我修行一
0473a12: 切智道牽我令人諸惡道中欲障我法門障
0473a13: 我佛法。
0473a14: 二時善財童子作如是下疑憚不受非惜
0473a15: 身命恐失道緣示智未深故生此念文中
0473b01: 先明道緣難具於中離諸難者非佛前後
0473b02: 等得無難者非生聾等具諸根者謂信進
0473b03: 等後此將非下正疑魔壞。
0473b04: 作是念時十千梵天在虛空中作如是言善
0473b05: 男子莫作是念莫作是念今此聖者得金剛
0473b06: 燄三昧光明大精進度諸眾生心無退轉
0473b07: 欲竭一切貪愛海欲截一切邪見網欲燒一
0473b08: 切煩惱薪欲照一切惑稠林欲斷一切老死
0473b09: 怖欲壞一切三世障欲放一切法光明善男
0473b10: 子我諸梵天多著邪見皆悉自謂是自在者
0473b11: 是能作者於世間中我是最勝見婆羅門五
0473b12: 熱炙身於自宮殿心不樂著於諸禪定不得
0473b13: 滋味皆共來詣婆羅門所時婆羅門以神通
0473b14: 力示大苦行為我說法能令我等滅一切見
0473b15: 除一切慢住於大慈行於大悲起廣大心
0474a01: 菩提意常見諸佛恒聞妙法於一切處心無
0474a02: 所礙。
0474a03: 三作是念時下勝緣勸引中有十三眾各
0474a04: 述曾為勝熱化益故勸勿疑初一即色界
0474a05: 梵天多是初禪文中有三一總勸莫疑二
0474a06: 今此下彰其本意智慧堅利猶如金剛燒
0474a07: 諸惑薪諸智焰燒而常寂為三昧光三
0474a08: 善男子下自述蒙益梵王最初生此餘眾
0474a09: 念而後生故生邪見。
0474a10: 復有十千諸魔在虛空中以天摩尼寶散婆
0474a11: 羅門上告善財言善男子此婆羅門五熱炙
0474a12: 身時其火光明映奪於我所有宮殿諸莊嚴
0474a13: 具皆如聚墨令我於中不生樂著我與眷屬
0474a14: 來詣其所此婆羅門為我說法令我及餘無
0474a15: 量天子諸天女等皆於阿耨多羅三藐三菩
0474b01: 提得不退轉復有十千自在天王於虛空中
0474b02: 各散天華作如是言善男子此婆羅門五熱
0474b03: 炙身時其火光明映奪我等所有宮殿諸莊
0474b04: 嚴具皆如聚墨令我於中不生愛著即與眷
0474b05: 屬來詣其所此婆羅門為我說法令我於心
0474b06: 而得自在於煩惱中而得自在於受生中而
0474b07: 得自在於諸業障而得自在於諸三昧而得
0474b08: 自在於莊嚴具而得自在於壽命中而得自
0474b09: 在乃至能於一切佛法而得自在復有十千
0474b10: 化樂天王於虛空中作天音樂恭敬供養作
0474b11: 如是言善男子此婆羅門五熱炙身時其火
0474b12: 光明照我宮殿諸莊嚴具及諸采女能令我
0474b13: 等不受欲樂不求欲樂身心柔即與眾俱
0474b14: 來詣其所時婆羅門為我說法能令我等心
0474b15: 得清淨心得明潔心得純善心得柔心生
0475a01: 歡喜乃至令得清淨十力清淨之身生無量
0475a02: 身乃至令得佛身佛語佛聲佛心具足成就
0475a03: 一切智智復有十千兜率天王天子天女無
0475a04: 量眷屬於虛空中雨眾妙香恭敬頂禮作如
0475a05: 是言善男子此婆羅門五熱炙身時令我等
0475a06: 諸天及其眷屬於自宮殿無有樂著共詣其
0475a07: 所聞其說法能令我等不貪境界少欲知足
0475a08: 心生歡喜心得充滿生諸善根菩提心乃
0475a09: 至圓滿一切佛法復有十千三十三天并其
0475a10: 眷屬天子天女前後圍繞於虛空中雨天曼
0475a11: 陀羅華恭敬供養作如是言善男子此婆羅
0475a12: 門五熱炙身時令我等諸天於天音樂不生
0475a13: 樂著共詣其所時婆羅門為我等說一切諸
0475a14: 法無常敗壞令我捨離一切欲樂令我斷除
0475a15: 憍慢放逸令我愛樂無上菩提又善男子我
0475b01: 當見此婆羅門時須彌山頂六種震動我等
0475b02: 恐怖皆菩提心堅固不動。
0475b03: 次五欲天。
0475b04: 復有十千龍王所謂伊那跋羅龍王難陀優
0475b05: 波難陀龍王等於虛空中雨黑栴檀無量龍
0475b06: 女奏天音樂雨天妙華及天香水恭敬供養
0475b07: 作如是言善男子此婆羅門五熱炙身時其
0475b08: 火光明普照一切諸龍宮殿令諸龍眾離慹
0475b09: 沙怖金翅鳥怖滅除瞋恚身得清涼心無垢
0475b10: 濁聞法信解厭惡龍趣以至誠心悔除業障
0475b11: 乃至阿耨多羅三藐三菩提意住一切智
0475b12: 復有十千夜叉王於虛空中以種種供具恭
0475b13: 敬供養此婆羅門及以善財作如是言善男
0475b14: 子此婆羅門五熱炙身時我及眷屬悉於眾
0475b15: 生慈愍心一切羅剎鳩槃茶等亦生慈心
0476a01: 以慈心故於諸眾生無所惱害而來見我我
0476a02: 及彼等於自宮殿不生樂著即與共俱來詣
0476a03: 其所時婆羅門即為我等如應說法一切皆
0476a04: 得身心安樂又令無量夜叉羅剎鳩槃茶等
0476a05: 於無上菩提之心復有十千乾闥婆王於
0476a06: 虛空中作如是言善男子此婆羅門五熱炙
0476a07: 身時其火光明照我宮殿悉令我等受不思
0476a08: 議無量快樂是故我等來詣其所此婆羅門
0476a09: 為我說法能令我等於阿耨多羅三藐三菩
0476a10: 提得不退轉復有十千阿脩羅王從大海出
0476a11: 住在虛空舒右膝輪合掌前禮作如是言善
0476a12: 男子此婆羅門五熱炙身時我阿脩羅所有
0476a13: 宮殿大海大地悉皆震動令我等捨憍慢放
0476a14: 逸是故我等來詣其所從其聞法捨離諂誑
0476a15: 安住忍地堅固不動圓滿十力復有十千迦
0476b01: 樓羅王勇力持王而為上首化作外道童子
0476b02: 之形於虛空中唱如是言善男子此婆羅門
0476b03: 五熱炙身時其火光明照我宮殿一切震動
0476b04: 皆悉恐怖是故我等來詣其所時婆羅門即
0476b05: 為我等如應說法令修習大慈稱讚大悲度
0476b06: 生死海於欲泥中拔濟眾生歎菩提心起方
0476b07: 便智隨其所宜調伏眾生復有十千緊那羅
0476b08: 王於虛空中唱如是言善男子此婆羅門五
0476b09: 熱炙身時我等所住宮殿諸多羅樹諸寶鈴
0476b10: 網諸寶繒帶諸音樂樹諸妙寶樹及諸樂器
0476b11: 自然而出佛聲法聲及不退轉菩薩僧聲願
0476b12: 求無上菩提之聲云某方某國有某菩薩
0476b13: 菩提心某方某國有某菩薩修行苦行難捨
0476b14: 能捨乃至清淨一切智行某方某國有某菩
0476b15: 薩詣道場乃至某方某國有某如來作佛
0477a01: 事已巳而般涅槃善男子假使有人以閻浮提
0477a02: 一切草木末為微塵此微塵數可知邊際我
0477a03: 宮殿中寶多羅樹乃至樂器所說菩薩名如
0477a04: 來名所大願所修行等無有能得知其邊
0477a05: 際善男子我等以聞佛聲法聲菩薩僧聲生
0477a06: 大歡喜來詣其所時婆羅門即為我等如應
0477a07: 說法令我及餘無量眾生於阿耨多羅三藐
0477a08: 三菩提得不退轉。
0477a09: 次六雜類。
0477a10: 復有無量欲界諸天於虛空中以妙供具恭
0477a11: 敬供養唱如是言善男子此婆羅門五熱炙
0477a12: 身時其火光明照阿鼻等一切地獄諸所受
0477a13: 苦悉令休息我等見此火光明故心生淨信
0477a14: 以信心故從彼命終生於天中為知恩故而
0477a15: 來其所恭敬瞻仰無有厭足時婆羅門為我
0477b01: 說法令無量眾生菩提心。
0477b02: 十三欲界諸天眾然此欲界即是一類從
0477b03: 地獄出者義通六天及前夜摩四天王前
0477b04: 所不列皆在其中。
0477b05: 爾時善財童子聞如是法心大歡喜於婆羅
0477b06: 門所起真實善知識心頭頂禮敬唱如是
0477b07: 言我於大聖善知識所生不善心唯願聖者
0477b08: 容我悔過。
0477b09: 第四爾時善財聞如是下疑盡悔愆。
0477b10: 時婆羅門即為善財而說頌言。
0477b11: 若有諸菩薩順善知識教一切無疑懼安住
0477b12: 心不動當知如是人必獲廣大利坐菩提樹
0477b13: 下成於無上覺。
0477b14: 第五時婆羅下誡勸見容上疑為揀其真
0477b15: 偽此勸為顯其實德。
0478a01: 魔亦能為現勸何故聞即疑除以此善友
0478a02: 前友指來況勸中正說非魔能作善財亦
0478a03: 得超魔之眼故若爾何以生疑以顯法故
0478a04: 如第八地中佛之七勸縱佛不勸豈容趣
0478a05: 寂又為後代之軌令審察故。
0478a06: 爾時善財童子即登刀山自投火聚未至中
0478a07: 間即得菩薩善住三昧纔觸火燄又得菩薩
0478a08: 寂靜樂神通三昧善財白言甚奇聖者如是
0478a09: 刀山及大火聚我身觸時安隱快樂。
0478a10: 第六爾時善財下依教修證於中二初正
0478a11: 修證未至得善住三昧者上不依山下不
0478a12: 依火正處於空即顯般若離於二邊無所
0478a13: 住故名為善住寂靜樂神通三昧者親證
0478a14: 般若實體即性淨涅槃故云寂靜樂而大
0478a15: 用無涯故云神通觸者親證也故淨名云
0478b01: 受諸觸如智證二善財白言下自陳所得
0478b02: 顯後得起說故淨名云受諸觸如智證者即迦葉章中謂智證實相則
0478b03: 觸而非觸觸而非觸受觸當然心境兩名為親證。
0478b04: 時婆羅門告善財言善男子我唯得此菩薩
0478b05: 無盡輪解脫如諸菩薩摩訶薩大功德燄能
0478b06: 燒一切眾生見惑令無有餘必不退轉無窮
0478b07: 盡心無懈怠心無怯弱心發如金剛藏那羅
0478b08: 延心疾修諸行無遲緩心願如風輪普持一
0478b09: 切精進大誓皆無退轉而我云何能知能說
0478b10: 彼功德行。
0478b11: 第四謙己巳推勝謙己巳中云無盡輪者有二
0478b12: 義一智輪摧惑照其本源無可盡故二反
0478b13: 照智用用周法界無有盡故圓轉不已巳所
0478b14: 以名輪推勝可知。
0478b15: 善男子於此南方有城名師子奮迅中有童
0479a01: 女名曰慈行汝詣彼問菩薩云何學菩薩行
0479a02: 修菩薩道。
0479a03: 第五指示後友師子奮迅者師子幢王所
0479a04: 居表振動照耀住持世界自在無畏故慈
0479a05: 行童女者知眾生根令其調伏慈為行故
0479a06: 智中生悲便能處世無染是謂童女以學
0479a07: 如來十種智故表振動等者彼經云佛子云何為菩薩灌頂住此菩
0479a08: 薩成就十種智何者為十所謂振動無數世界二照耀三住持四詣五嚴淨上四
0479a09: 皆同初句六開示無數眾生七觀察無數眾生八知無數眾生根九令無數眾生趣
0479a10: 入十令無量眾生調伏今以無畏貫斯十句。
0479a11: 時善財童子頂禮其足繞無數辭退而去。
0479a12: 大方廣佛華嚴經鈔會本第六十四
0479a13: 音釋
0479a14: 氛氳氛撫文切氳於云切氛氳香氣也。鳧逄夫切野鶩也。紺古暗切深
0479a15: 青含赤色也。璫都郎切充耳珠也。徂奚切肚臍也。聳擢聳息拱切
0479b01: 高聳也擢直角切拔出也。翅欠利切金翅鳥名。惡烏路切憎也。諂誑
0479b02: 諂丑琰切也誑古切詐也。枇杷枇婢脂切杷步牙切。楸此由切梓屬。
