0508a01: 妙法蓮華經玄義釋籤卷第二十四　富四
0508a02: 隋天台智者大師說
0508a03: 門人灌頂記
0508a04: 唐天台沙門湛然釋
0508a05: ○四明法門中三先分別次判三開初分
0508a06: 別中三初列經文。
0508a07: 四明法門眷屬者此如普現菩薩問淨名居
0508a08: 士父母妻子親戚眷屬吏民知識悉為是誰
0508a09: 奴婢僮僕象馬車乘皆在何所淨名答云方
0508a10: 便為父智度為母一切眾導師無不由此生
0508a11: 法喜為妻慈悲為女善心誠實男畢竟空寂
0508a12: 舍弟子眾塵勞隨意之所轉道品善知識由
0508a13: 是成正覺此法門以為眷屬。
0508a14: ○次若爾下徵起。
0508a15: 若爾者法門不同深淺有異。
0508b01: ○三若三藏下歷教分別教教通用而義
0508b02: 各異若善四教化主各從四種權實智生
0508b03: 四教物機聞法生喜各發弘誓誓境不同
0508b04: 故令四人慈悲各異初念善心究竟果舍
0508b05: 當分自別各不雜亂己已心塵勞隨四智轉
0508b06: 四四諦異故道品不同各開三脫四佛正
0508b07: 覺若得此意此義自顯無俟委論至別教
0508b08: 中別引無量義十住寶性等意若通上下
0508b09: 亦應可見。
0508b10: 若三藏法門觀真為實觀假為權以此二智
0508b11: 滿即名為佛佛即導師慈悲六道即是女令
0508b12: 他善順真諦名為男得此法時喜名此為妻
0508b13: 此心中修諸波羅蜜道品等即是善知識也
0508b14: 若通教中法門眷屬者觀諸法如幻如化體
0508b15: 達即空為實分別四門同異為權於此二智
0509a01: 生解名導師慈愛眾生為女令生善直心為
0509a02: 男行六度道品為知識是為通教中法門眷
0509a03: 屬云云。
0509a04: 若別教法門恒沙眷屬真俗合為權智是父
0509a05: 中實理為母無量慈善無量道品諸波羅蜜
0509a06: 通達無滯道種智分明觀機識藥即是別教
0509a07: 中眷屬故無量義云諸佛法王父經教夫人
0509a08: 母和合出生諸菩薩子十住毗婆沙云般舟
0509a09: 三昧父大悲無生母一切諸如來從此二法
0509a10: 生寶性論云大乘信為子般若以為母禪胎
0509a11: 大悲為乳母諸佛如實子闡提謗大乘障外
0509a12: 道橫計身中有我障聲聞怖畏生死障支佛
0509a13: 背捨利益眾生障菩薩修四法為對治修信
0509a14: 修般若修虛空定首楞嚴定修大悲得清淨
0509a15: 法界到彼岸見如來性生如來家是佛子也
0509b01: 既道見如來性生如來家當知用如來為父
0509b02: 也無量法門不可說不可說皆能生佛子云云。
0509b03: 寶性論云等者以大乘信為初生子此子
0509b04: 即以實智般若為所懷母毋用首楞嚴以為
0509b05: 胎藏既出生已必假大悲將護信心為所
0509b06: 養母毋至於初地方得分名如實子也闕父
0509b07: 者即以般若實智兼之言四種障菩薩能
0509b08: 治者亦可通於三教菩薩首楞之名雖即
0509b09: 在大義可通用此定本在別圓教中南岳
0509b10: 隨自意等文亦以義通通於通教唯三藏
0509b11: 中無此名耳然須分於能治相異言無量
0509b12: 法門至皆能生佛子者生佛之子名生佛
0509b13: 子又佛即是子佛從法生故佛是子跨節
0509b14: 則諸教法門皆從圓生當分則各各自有
0509b15: 無量法門生當教佛果。
0510a01: 若圓教法門明眷屬自行三諦一諦為實化
0510a02: 他一諦三諦為權隨情一諦三諦為權隨智
0510a03: 三諦一諦為實從此不思議生解一心具萬
0510a04: 行之善為男無緣大慈為女聞佛知見生喜
0510a05: 為妻非淨非垢等中道道品六波羅蜜為善
0510a06: 知識如是等實相圓極法門以為眷屬初住
0510a07: 之中便成正覺能八相化物即是導師前來
0510a08: 諸法門既麤生諸導師亦麤今法門眷屬既
0510a09: 妙所生導師亦妙也。
0510a10: 次圓教中言自行三諦者即權而實故云
0510a11: 三一化他三諦者即實而權故云一三不
0510a12: 分而分且作此說。○次判。
0510a13: 用此意歷五味教者乳教一麤一妙酪教但
0510a14: 有一麤生酥有三麤一妙熟酥有二麤一妙
0510a15: 法華但有一妙待麤意竟。△三開。
0510b01: 諸經妙者自妙麤者自麤今經非但妙者為
0510b02: 妙亦無復有麤絓是前來諸麤悉皆決了為
0510b03: 一平等大慧妙法門也絕待意竟。
0510b04: 絓者結也非此中意亦挂也謂但挂諸
0510b05: 經也淮南子云飛鳥不動不絓網羅楚辭
0510b06: 云心絓而不解今皆開之故云皆悉決了
0510b07: 餘文可見。
0510b08: ○次觀心眷屬中二先列。
0510b09: 五觀心眷屬者即為六一愛心二見心四則
0510b10: 四教也。
0510b11: ○次釋釋中二先釋次明事下寄此文後
0510b12: 明功能初文三先釋次判三又決下開
0510b13: 初文自六前二文中二釋結。△一愛心。
0510b14: 愛心眷屬者無明為父癡愛為母毋出生煩惱
0510b15: 之子孫以貪著憶想欲得心中法門魔鬼便
0511a01: 入如媚女思想邪媚媚之行人亦爾憶想偏
0511a02: 邪邪物得入以鬼力故或生權解或生實解
0511a03: 邪解生故鬼導師生起鬼慈善著邪法喜行
0511a04: 邪六度道品得邪辯心明口利說諸法門即
0511a05: 愛心眷屬也。△二見心。
0511a06: 邪相既利發得四見見心推畫作諸法門心
0511a07: 所見處為實同他為權心起愛為女心分別
0511a08: 為男如是心中修六度為道品是名見心眷
0511a09: 屬。
0511a10: 釋二如文。△次結。
0511a11: 何者此之見愛不識己巳心苦集妄謂道滅不
0511a12: 知字與非字如蟲食木偶得法門之名有名
0511a13: 無義豈非愛見耶。△四則四教。
0511a14: 若能觀心識愛見心皆是因緣生法無常生
0511a15: 滅即有四番觀心眷屬如中論偈云因緣生
0511b01: 法即空即假即中仍於四觀各明眷屬前
0511b02: 可知。
0511b03: 次約教者亦如止觀記兼引楞伽經。△次判。
0511b04: 判五觀心為麤後一觀心為妙。△三開。
0511b05: 又決麤論妙人尚不自識己巳愛見心是因緣
0511b06: 生何能識因緣心即空即假尚不識空假何
0511b07: 能魔界即佛界於見不動修三十七品耶今
0511b08: 觀愛即是法性觀見不動修三十七品魔界
0511b09: 見界即是佛界於非字中而能知字行於非
0511b10: 道通達佛道於一切法無不是妙。
0511b11: 此中前後合七眷屬此之七名各有通別
0511b12: 別在於七通名眷屬者七皆於佛性自親
0511b13: 愛莫不臣順然別名中前一從理次四從
0511b14: 事次一從法次一從行於所從中通局不
0511b15: 等初一名理俱通後六名局義通是故後
0512a01: 六隨事別受名故何者業生名義亦通上
0512a02: 下事唯局凡所言通者從有漏業乃至不
0512a03: 可思議業故業是縛義界內界外諸相並
0512a04: 縛願生名通後二義復通前業通兼願正
0512a05: 是業繫復由願牽是故從勝依願立名事
0512a06: 亦局凡通非無願亦從勝立名亦通後事
0512a07: 局小聖及以大賢不通於凡次應生名局
0512a08: 義通小聖及以大賢或有應來通得名應
0512a09: 事局大聖不通小賢次法門者名義乃通
0512a10: 通於四教能化所化若師若弟若境若智
0512a11: 事局出世不通於迷次觀心者名之與義
0512a12: 通世出世前二愛見唯世間故然法門及
0512a13: 以業願通應莫不觀心但為隨事得名既
0512a14: 殊故以觀心別置科目又淨名所答正從
0512a15: 理觀然亦未得觀心名者以對事立稱觀
0512b01: 道不專故立觀心唯對一境如是等義雖
0512b02: 復分別未判未開前諸文中雖逐近略述
0512b03: 未若文後判開故正釋後復立一門
0512b04: 法門及觀在後復更自別開判。
0512b05: 明事眷屬伏聽學文字人明法門眷屬伏行
0512b06: 教人明觀心眷屬伏觀心坐禪人三種法門
0512b07: 並過其聞見云云。
0512b08: ○次利益妙中二先釋名次正釋自行功
0512b09: 德指前五妙次後四妙已巳是益他受化得
0512b10: 益於茲別立益雖不等同歸法華是故名
0512b11: 為利益妙也。
0512b12: 第十功德利益者秪功德利益一而無異若
0512b13: 分別者自益名功德益他名利益云云。
0512b14: ○次正釋中先開章。
0512b15: 此為四一利益來意二正說中利益三流通
0513a01: 中利益四觀心中利益。
0513a02: ○次依章解釋解釋中所以不言序中益
0513a03: 者序但預表當益當文無益可論若作表
0513a04: 義神通妙中已巳略辨竟今初明來意中初
0513a05: 標益意次別明益。
0513a06: 一利益來意者諸佛所為未嘗空過。
0513a07: 初文言所為者謂前感應神通說法三妙
0513a08: 不空即是利益利益之人即是眷屬。
0513a09: ○次釋論下別明中二初引他經得益不
0513a10: 同次今經下明今經妙益。
0513a11: 釋論云佛入王三昧前放光度前者後放光
0513a12: 度後者譬如網魚前獲後獲見光聞法皆不
0513a13: 唐淨名云法寶普照而雨甘露即身口兩
0513a14: 益也華嚴思益並云放光破慳破瞋破癡等
0513a15: 具如彼說。
0513b01: 初文中所引一論三經並明由佛得王三
0513b02: 昧能身口兩益語光指前神通語聞指前
0513b03: 說法語身指前感應又語身亦通感應神
0513b04: 通前言不空過者若度破獲皆不唐通
0513b05: 是利益別號引淨名中法寶是現身普照
0513b06: 是放光而雨是說法華嚴思益放光等者
0513b07: 彼思益經第二網明菩薩放光照十方
0513b08: 阿僧祇國一切煩惱病苦遇光快樂佛又
0513b09: 放六度及一切法光皆悉對治眾生慳等
0513b10: 諸蔽及一切惑具如彼經及華嚴等。
0513b11: ○次此經中二先信解次述成。
0513b12: 今經四大弟子領佛開三顯一之益佛言如
0513b13: 來復有無量功德汝等說不能盡譬如大雲
0513b14: 起於世間譬形益也興雷耀電譬神通益也
0513b15: 其雨普等譬說法益也而諸草木各得生長
0514a01: 即是四種眷屬皆沾七益故次明利益妙也。
0514a02: 領解文略述成文廣具有前來四妙方有
0514a03: 今文利益言不能盡者具如藥草中明
0514a04: 橫豎不及等此明利益益多故也餘意在
0514a05: 文可見。
0514a06: ○次明正說益中文自分三先列。
0514a07: 二正說利益又為三先論遠益次論近益三
0514a08: 論當文益。
0514a09: ○次釋釋中初言遠者此是門故且以
0514a10: 大通為遠於中又二先通敘次別釋初文
0514a11: 為四初略述益由次善生下明益相三死
0514a12: 之下結示四故文下引證。
0514a13: 遠益者即大通佛所十六王子助化宣揚雙
0514a14: 擊毒天二鼓。
0514a15: ○益相中二先標次始人天下釋相。
0514b01: 善生有淺深惑死有奢促。
0514b02: 善生通淺深惡滅亦通淺者若依大經破
0514b03: 無明位方名殺人其實惡滅具如今文通
0514b04: 於初後。
0514b05: 始人天善終至大樹淺益也始初心最實終
0514b06: 後心最實深益也始破不善終破塵沙奢死
0514b07: 也始破無明終亦破無明促死也。△三結示。
0514b08: 死之奢促是毒鼓之力善生淺深天鼓之力。
0514b09: △四引證。
0514b10: 故文云破有法王出現於世隨眾生欲而為
0514b11: 說法即二鼓之文義也。
0514b12: ○次別釋中二先結前生後。
0514b13: 破有義如前說說法益義今當說。
0514b14: ○次列釋列釋中二先七次十初七中先
0514b15: 大師次私釋初文二先列。
0515a01: 略為七益一二十五有果報益亦名地上清
0515a02: 涼益二二十五有因華開敷益亦名小草益
0515a03: 三真諦三昧析法益亦名中草益四俗諦三
0515a04: 昧五通益亦名上草益五真諦三昧體法益
0515a05: 亦名小樹益六俗諦三昧六通益亦名大樹
0515a06: 益七中道王三昧益亦名最實事益。
0515a07: ○次卻以益反釋眷屬由益成眷屬故也。
0515a08: 若二十五有因果益堪為業生眷屬若真諦
0515a09: 三昧體析益堪為願生眷屬若俗諦三昧五
0515a10: 通六通益堪為神通眷屬若中道王三昧益
0515a11: 堪為應生眷屬。
0515a12: 七益中並以三藏菩薩為俗諦三昧五通
0515a13: 益者以未末斷惑故別教出假俗諦三昧六
0515a14: 通益者且語斷見思益名為無漏通望三
0515a15: 藏菩薩全是有漏是故且與無漏之名。△
0515b01: 次私釋。
0515b02: 私謂應有四雙八益直是開前合後故言七
0515b03: 益若開後合前亦是七益前後俱開即是八
0515b04: 益所謂中道次第益中道不次第益若前後
0515b05: 俱合則是六益云云。
0515b06: 章安云開前者開小草為因果兩益合後
0515b07: 者合中道次第不次第為一實事益俱開
0515b08: 俱合準此可知次第益者即是別中約教
0515b09: 道說耳。
0515b10: ○次大師開為十益於前七中亦不開中
0515b11: 道次第不次第唯於小草開為因果又於
0515b12: 中草開為聲聞緣覺二益更加方便實報
0515b13: 二益以成十益於中二先結前生後。
0515b14: 已略說七益竟今更廣開為十益。
0515b15: ○次正釋釋中二先列。
0516a01: 一果益二因益三聲聞益四緣覺益五六度
0516a02: 益六通益七別益八圓益九變易益十實報
0516a03: 益。
0516a04: ○次正釋釋中二初釋次問荅料簡初文
0516a05: 二初正釋次若麤妙機下結初中自為十
0516a06: 初果益中二標。
0516a07: 果益者即二十五有果報益也。
0516a08: ○釋然因果益通二十五有者於果報身
0516a09: 得現益相故名果益言因益者謂內心轉
0516a10: 修今初果益中三先釋次此清涼下明益
0516a11: 由三大經下引經結益。
0516a12: 有八大地獄謂阿鼻想黑繩眾合喚大
0516a13: 喚焦熱大焦熱一一各有十六小獄為眷屬
0516a14: 合一百三十六所此正地獄在地下二萬由
0516a15: 旬其傍地獄或在地上或在鐵圍山間傍輕
0516b01: 正重重者遍歷百三十六中者不遍下者復
0516b02: 減其中眾生常為熱苦所逼不可具說聞者
0516b03: 驚怖四解脫經稱為火塗初入初出兩時可
0516b04: 化其中罪人宿世善根可發關宜而為聖人
0516b05: 赴對應之或蒙光照或注雨滅火或調達婆
0516b06: 藪開示說法熱悶甦醒身體清涼獲冥顯兩
0516b07: 益諸苦得息八寒冰謂阿波波等亦有百三
0516b08: 十六所乃至得冥顯兩益溫適身是為地
0516b09: 獄果上得清涼益也畜生者略有三種水陸
0516b10: 空陸有三品重者土內不見光明中者山林
0516b11: 輕者人所畜養強者伏弱飲血噉肉怖畏百
0516b12: 端四解脫經稱為血塗其中眾生先世善根
0516b13: 可發關宜聖人赴對應之得無所畏獲冥顯
0516b14: 兩益是為畜生果上清涼益也餓鬼者或居
0516b15: 海渚或在人間山林中或似人形或似獸形
0517a01: 重者飢火節燄不聞漿水之名中者伺求蕩
0517a02: 滌膿血糞穢輕者時薄一飽加以刀杖驅逼
0517a03: 塞海填河四解脫稱為刀塗其中眾生先世
0517a04: 善根可發關宜聖人赴對應之手出香乳施
0517a05: 令飽滿獲冥顯兩益是為餓鬼果上清涼益
0517a06: 也阿脩羅者或居半須彌巖窟或大海邊或
0517a07: 大海底與諸天為憾恒懷怖畏雷鳴謂為天
0517a08: 鼓龍雨變成刀此中眾生先世善根可發
0517a09: 關宜聖人赴對應之言調伏獲冥顯兩益
0517a10: 是為阿脩羅果上清涼益也四天下人雖果
0517a11: 報勝劣俱有生老病死同是輕報泥犁其中
0517a12: 眾生先世善根可發關宜聖人赴對應之令
0517a13: 所離得離所求得求獲冥顯兩益也六欲天
0517a14: 者地天別有脩羅戰之難通有五衰死相
0517a15: 苦等地獄其中諸天先世善根可發關宜聖
0517b01: 人赴對應之令獲冥顯兩益也四禪梵王無
0517b02: 想那含等色天雖無下界諸苦而為色所籠
0517b03: 若命盡時不樂入禪風觸吹身唯除眼識餘
0517b04: 皆有苦其中諸天先世善根可發關宜聖人
0517b05: 赴對應之令獲冥顯兩益也四空諸天雖無
0517b06: 欲色界等苦如瘡如癰如癡如箭入體成就
0517b07: 細煩惱其中諸天先世善根可發關宜聖人
0517b08: 赴對應之令獲冥顯兩益。
0517b09: 初文者文中從省四趣自四四人合一六
0517b10: 欲合一色界七有同為一釋四空合一一
0517b11: 一文中皆云其中眾生乃至顯兩益者
0517b12: 語略意周具如感應妙中明感應相及同
0517b13: 異中三十六句一界十界并相對中苦樂
0517b14: 關宜二十五有及別圓等且語現益以對
0517b15: 先世據理則通現在未來具如前文十界
0518a01: 中說不可盡具思之可及說不可併張例
0518a02: 不可全闕一一皆出其苦相為機次關宜
0518a03: 等可知初地獄中言八大地獄者八熱地
0518a04: 獄地獄者梵云泥此云苦具言地獄者
0518a05: 從處為名八中各有十六小獄以為眷屬
0518a06: 則八箇十六成一百二十八并根本八合
0518a07: 成一百三十六獄故俱舍云此下過二萬
0518a08: 無間深廣同上七捺落迦八增皆十六謂
0518a09: 煻煨糞屎鋒刃烈河增各住彼四方無間
0518a10: 四門既各有四上七亦然八寒者且準他
0518a11: 文云百三十六若準列八文一頞部陀此
0518a12: 云皰謂寒風逼身生皰二剌部陀此云皰
0518a13: 裂三頞哳四婆五唬唬婆此並從
0518a14: 聲為名也六嗢羅此云青蓮華七特
0518a15: 摩此云紅蓮華八摩訶特摩此云大紅
0518b01: 蓮華此並隨身色為名也並在前所說地
0518b02: 獄傍本處在下支不定或近山河江海
0518b03: 地下空及餘處鬼本處在琰摩王界故此
0518b04: 洲下過五百由旬有琰摩界縱廣量亦爾
0518b05: 從此展轉以居餘處或有端正受諸快樂
0518b06: 猶如天中尚有醜陋今文稍略地獄諸相
0518b07: 廣如觀佛三昧正法念阿含婆沙俱舍論
0518b08: 等水陸空者此三是畜生所依處也大論
0518b09: 又有三類攝畜生盡謂晝行夜行晝夜行
0518b10: 五衰相者一者頭上華萎二者腋下汗出
0518b11: 三者項中光滅四者兩目數瞬五者不樂
0518b12: 本座如瘡等八聖種者具如止觀第八記。
0518b13: △次明益由。
0518b14: 此清涼益合而言之蓋由凡聖慈善根力別
0518b15: 而言之本由菩薩初觀二十五有所防之惡
0519a01: 而起於悲觀二十五能防之善而起於慈以
0519a02: 此慈悲熏王三昧不捨眾生赴對關宜令得
0519a03: 利益。△三引經結益。
0519a04: 大經明二十五三昧破二十五有者十番之
0519a05: 一意略如此也。
0519a06: 餘由證二文可見。
0519a07: ○因益中二先與果益對辨難易同異次
0519a08: 正釋。
0519a09: 二番二十五有修因益者夫自他因果各隨
0519a10: 義便互舉一邊說之則易前果報益處所時
0519a11: 節不同不得一身備論諸益從多人多處易
0519a12: 顯若明因益一人之心起無量業其義易顯
0519a13: 故約一人明二十五有因益也。
0519a14: 初文者一果辨多果則難一心辨多因則
0519a15: 易故於一人心中可辨二十五有因益之
0519b01: 相以王三昧力而應之也。
0519b02: ○正釋又三初正釋次合而下明益由三
0519b03: 大經下結初文又二先正釋次如是等下
0519b04: 結初又二初釋次若無下別釋。
0519b05: 云何因益四因壞益二十一因成益或一因
0519b06: 壞益一因成益二十三亦成亦壞益。
0519b07: 四因壞益者四趣因也二十一因成益者
0519b08: 四趣已上至非想也此語先持五戒頓離
0519b09: 四趣因者是也一因成者非想也此一無
0519b10: 壞故也一因壞者此一唯壞無成此中明
0519b11: 益不可更云成此一故也此語先破地獄
0519b12: 因說中間漸離故迭有成壞意亦可知若
0519b13: 成就地獄及壞非想非此中意六天因果
0519b14: 前三具如正法念等三界因果具如俱舍
0519b15: 婆沙。
0520a01: ○次別釋中亦四趣四人各辨六欲色空
0520a02: 合明初四趣壞中二先釋次此名下結益
0520a03: 初又二先地獄中二先正明惡有。
0520a04: 若無戒自制縱其身口作四趣業名地獄人
0520a05: 若捨惡持戒名見天人但禁戒嚴峻遇緣動
0520a06: 退則惡業還興或四重五逆焚毀塔寺此心
0520a07: 生時惡起戒沒是業熟成必墮惡道。
0520a08: ○欲離下立機緣中二初直明。
0520a09: 欲離此心成就戒善此有可發關宜之機感
0520a10: 無垢三昧赴對應之惡心豁破地獄因息得
0520a11: 冥顯兩益云云今人雖入道場懺悔惡心不轉
0520a12: 則惡業不壞惡業不壞得繩不斷罪不得滅
0520a13: 也。
0520a14: ○　二明得繩者具如止觀第七記。
0520a15: ○次餘三趣因相略如止觀十心中於中
0520b01: 又二先正明有相次欲離下辨機緣初文
0520b02: 自三。
0520b03: 若慳貪諂媚邀射名聞內無實德欲人稱美
0520b04: 此惡起戒伏墮於鬼中若無慚愧負債不還
0520b05: 無恭敬心憍慢瞋忿貪婪饕餮此惡起戒伏
0520b06: 墮畜生道若嫉賢能為勝他故而修福力
0520b07: 蛆毒惡心方便墜陷驚怖於他是惡起戒伏
0520b08: 墮阿脩羅業。
0520b09: ○次機緣。
0520b10: 欲離此三惡心成就戒善善有可發關宜之
0520b11: 機聖用赴對應之惡心豁破戒善完具。
0520b12: 如文。△次結益。
0520b13: 此名四趣因壞人天因成獲冥顯兩益此約
0520b14: 人道修因作此釋耳若約諸趣欲出地獄入
0520b15: 畜欲出畜入鬼欲出鬼入脩羅欲出脩羅入
0521a01: 人道皆傳傳有因因成業轉此例可知云云。
0521a02: ○次辨二十一因者又二謂人天各先辨
0521a03: 相次機感初文先四人中二先正釋因相
0521a04: 次明機感初又三先標人因。
0521a05: 若堅持五戒兼行仁義孝順父母毋信敬慚愧
0521a06: 即是人業。
0521a07: ○次列。
0521a08: 人業有四品上中下下下。
0521a09: ○三判。
0521a10: 若就果報閻浮提為下下若就入道鬱單越
0521a11: 為下下。△次明機感。
0521a12: 或時善心歇末惡念唯強善有可成惡有可
0521a13: 滅關宜之機聖用赴對應之四惡趣壞四品
0521a14: 善成獲冥顯兩益云云。
0521a15: 此中但是略論機應正文在下二十一有
0521b01: 一時明。
0521b02: ○次六欲亦三先辨因。
0521b03: 若修持十善任運無間善心成熟即天業。
0521b04: ○次故云下與四趣四人對辨同異。
0521b05: 故云純惡心無善念間者即惡道業果時純
0521b06: 苦故善惡相間起即人業人中果報苦樂相
0521b07: 間故十善任運成是天業天中果報自然故。
0521b08: ○三若修下別明因相六文不同。
0521b09: 若修十善兼起護法心即四天王業若修十
0521b10: 善兼慈化人是三十三天業若修十善其心
0521b11: 細妙任運成熟行住坐臥不惱眾生善巧純
0521b12: 續是燄摩業若修十善兼修禪定攝心麤住
0521b13: 細住者是兜率業欲界定是化樂業未到定
0521b14: 破事障是他化業。
0521b15: 此中乃至下四禪四空不別明機感在
0522a01: 無色文後一時通明。
0522a02: ○次四禪中四禪自為四有於中初禪加
0522a03: 梵王四禪加無想故略釋所加仍不明五
0522a04: 聖但是文略。
0522a05: 四禪是色界業兼於慈悲喜捨心數法中得
0522a06: 定是梵王業滅心修無心定是無想業。
0522a07: ○次問答引舊等。
0522a08: 問無想是邪見天云何為機感答大集云菩
0522a09: 薩調伏眾生多種或邪或正行於非道通達
0522a10: 佛道云云若舊云聖人以兩片無漏夾熏一片
0522a11: 有漏練成無漏今言九次第定熏修有漏成
0522a12: 無漏是那含業。
0522a13: 可知。
0522a14: ○次四空文略。
0522a15: 四空定是無色界業。
0522b01: ○次結又二初正結。
0522b02: 如是等二十一有患自地之苦麤欲修出要
0522b03: 所求不得所捨不離爾時即名可發關宜之
0522b04: 機感二十一三昧慈悲之力破其修因令所
0522b05: 離得去所求得成拔苦與樂冥顯兩益。
0522b06: ○次引證。
0522b07: 此如經文云小草小根小莖小枝小葉而得
0522b08: 生長是此益也。
0522b09: ○次合而下正明益由。
0522b10: 合而言之蓋由凡聖慈善根力別而言之本
0522b11: 由菩薩初持二百五十戒修根本等禪於一
0522b12: 一能防善法之中皆起慈悲慈悲本誓熏王
0522b13: 三昧不捨眾生赴對關宜各得利益。△三結。
0522b14: 大經云二十五三昧破二十五有者十番之
0522b15: 二意略如此云云。
0523a01: 結文可知。
0523a02: ○三聲聞益中二先明修因意次若持戒
0523a03: 下正釋。
0523a04: 三番聲聞利益者若人猒患生死以死受生
0523a05: 以生歸死勞累精神輪轉無際貪欲自蔽
0523a06: 牛愛尾不得解脫故言若人遭苦猒老病死
0523a07: 為說涅槃盡諸苦際既猒心內決志求出離
0523a08: 為是事故修聲聞道。
0523a09: 初中言牛者由愛尾故人貪其尾乃害
0523a10: 其身說文云西夷長尾牛也有作貓字是
0523a11: 人間捕鼠者非此中義又有作字未知
0523a12: 所從正應作字。
0523a13: ○次正釋中亦三先正釋次益由三大經
0523a14: 下結益初又二先釋次結位初又二先明
0523a15: 破見次明破思初又二先釋次是為下結
0523b01: 初又二初明所修之法。
0523b02: 若持戒時愛見羅剎毀浮囊令戒不淨戒
0523b03: 不淨故三昧不現前既無戒定無漏不發是
0523b04: 故一心修戒定慧有可發關宜之機感無垢
0523b05: 等四三昧力加之令四趣業不起使戒清淨。
0523b06: 通伏愛見以為機緣初明出家修戒在五
0523b07: 停心前。
0523b08: ○次若均下行相又三初五停心位。
0523b09: 若均修定慧慧若有定慧不狂定若有慧定
0523b10: 不愚名之為賢。
0523b11: ○次賢名下四善根位。
0523b12: 賢名聖修此定慧一心精進如救頭然願
0523b13: 樂禪慧如渴思飲而為二十一有漏業之所
0523b14: 擾亂若得諸三昧力加之定發觀明四善根
0523b15: 成就伏道純熟。
0524a01: 言如救頭然者如止觀第七記。
0524a02: ○三一剎那下初果位。
0524a03: 一剎那轉即便發真成須陀洹破二十五有
0524a04: 見諦煩惱八十八使。
0524a05: 文相並略但列大位耳細相不論。
0524a06: 是為二十五三昧通加令斷見諦惑而復兼
0524a07: 除四思故云第十六心即入修道是其義也。
0524a08: ○次修道中二謂超果及次第也。
0524a09: 次入修道若是超人一時用十三昧力加之
0524a10: 破五下分思惟惑。
0524a11: 若鈍人隨其分分斷思惑則分分用三昧加
0524a12: 之盡三界惑究竟真諦三昧益也。
0524a13: ○次結位及由結。
0524a14: 此中草利益。
0524a15: 合而言之蓋由凡聖慈善根力別而言之由
0524b01: 本慈悲初觀十法界中析空滅色之善因起
0524b02: 弘誓熏王三昧不捨眾生致有中草利益。
0524b03: 大經明二十五三昧破二十五有者十番之
0524b04: 三意略如此。
0524b05: 可知此中節節有機感相尋之可見以明
0524b06: 賢位及明見道修道等處處須加故爾。
0524b07: ○次明支佛又三先略明行相次此人下
0524b08: 略明機應三結位與聲聞共為中草故云
0524b09: 猶也。
0524b10: 四番緣覺利益者若人宿善深利在無佛世
0524b11: 猒患生死樂獨善寂觀深因緣文云曾供養
0524b12: 佛志求勝法為說緣覺。
0524b13: 此人大福可發關宜聖人赴對應之使其華
0524b14: 飛釧動獲冥顯兩益悟支佛道。
0524b15: 次言華飛釧動者論云有國王觀華飛葉
0525a01: 動得辟支佛釧動者禪經云有國王令宮
0525a02: 女摩身為鐶釧令漸漸減釧乃至唯一
0525a03: 則不復聲因思此聲從因緣生悟辟支佛
0525a04: 亦如獼猴見支佛坐禪後於餘處見諸外
0525a05: 道種種苦行乃教外道跏趺而坐手捻其
0525a06: 口合其眼諸外道歎云必有勝法外道受
0525a07: 教皆證支佛。△二結位。
0525a08: 此猶屬中草利益也。
0525a09: ○五六度中二先釋次由文闕引大經結
0525a10: 初文又二先釋次結位初釋中四先次
0525a11: 若行下別明行相三六蔽下指教四以伏
0525a12: 下功能。
0525a13: 五番六度菩薩觀於四諦行六度行。
0525a14: 若行檀時人從乞頭索眼國城妻子心或轉
0525a15: 動檀度不成自知是惡欲成檀善可發關宜
0525b01: 之機蒙三昧力伏其慳蔽是破餓鬼有蔽心
0525b02: 既去歡喜布施如飲甘露知有為法危脆無
0525b03: 常是蒙心樂三昧冥顯之益也尸羅若成是
0525b04: 伏毀戒蔽破地獄有是無垢三昧益也忍成
0525b05: 伏瞋蔽破畜生有不退三昧益也禪成是伏
0525b06: 亂蔽破人有是四三昧益也精進成伏懈怠
0525b07: 蔽破脩羅有歡喜三昧益也慧成伏愚癡蔽
0525b08: 破天有十七三昧益也。
0525b09: 初二如文破人言四者謂如幻等四破天
0525b10: 言十七三昧者二十五有除四人四趣猶
0525b11: 有十七謂欲界六色界七謂四禪無想梵
0525b12: 王五含無色四。△三指教。
0525b13: 六蔽是六道業具出菩薩戒本。
0525b14: 三明六度對破六道出地持菩薩戒本。△
0525b15: 四功能。
0526a01: 以伏六道業故不為諸蔽所惱得五神通遊
0526a02: 於六道成六度行。△次結位。
0526a03: 此即上草益也。△次由。
0526a04: 通應如前別而論之由本觀十法界事中善
0526a05: 惡而起弘誓熏王三昧不捨眾生云云。
0526a06: ○六通教益中亦但釋由釋中三先標
0526a07: 三乘次釋次結。
0526a08: 六番通人益者此是三乘共學人也。
0526a09: 初如文。
0526a10: ○次文二先二乘次菩薩初文二先破見
0526a11: 次破思。
0526a12: 若乾慧地性地八人見地即是用二十五三
0526a13: 昧益從薄地去至十地用二十一三昧加破
0526a14: 思惑。
0526a15: 如文。△次菩薩。
0526b01: 又侵除無知。△三結位。
0526b02: 是名小樹益也。△次由。
0526b03: 別慈悲例前可知云云。
0526b04: 言別慈悲者例如前文前文云合而言
0526b05: 之即是也別而言之即是別也亦是通
0526b06: 別通以慈悲用二十五三昧加之別者若
0526b07: 令伏見思時用菩薩本初自伏見思中慈
0526b08: 悲弘誓熏之若令入空則用菩薩本初修
0526b09: 空時慈悲弘誓加之假中準此思之可知。
0526b10: ○七別人亦先釋次由釋中二先次別。
0526b11: 七番別人益者此是次第心中繫緣法界一
0526b12: 念法界。
0526b13: 中言一念等者但期心在果耳如前廣
0526b14: 釋。
0526b15: 入十住得真諦三昧益入十行十迴向得俗
0527a01: 諦三昧益入十地得中諦三昧益此即大樹
0527a02: 之益。△次由。
0527a03: 別慈悲例前云云。
0527a04: ○八明圓人中二先明別次明機緣初
0527a05: 又二先次別。
0527a06: 八番圓人益者此是修三諦一實之理一念
0527a07: 法界繫緣法界。
0527a08: 中亦言一念繫緣等當知二名二義同
0527a09: 異永別。
0527a10: 若歷緣對境舉足下足無非道場其心念念
0527a11: 與諸波羅蜜相應修四三昧觀十種境。
0527a12: 次若歷下別中言十種境者陰入等十境
0527a13: 也。△次明機緣。
0527a14: 可發關宜聖人赴對應之豁然開悟或似或
0527a15: 真得冥顯兩益此是圓用二十五三昧圓加
0527b01: 破二十五有顯出我性得究竟實事之益也。
0527b02: 蒙加益等可知。
0527b03: ○九變易者在方便土於中為五初辨人
0527b04: 類次故下文下引證三是人下辨利鈍四
0527b05: 是為下明益相五若分別下辨土體一異。
0527b06: 九番變易益者此是方便有餘土人益也前
0527b07: 八番中凡有四處或九處謂聲聞緣覺通教
0527b08: 菩薩別教三十心圓教似解止破見思未除
0527b09: 無明無明潤無漏受方便生。
0527b10: 初文云前八番中四處或九處者四處謂
0527b11: 四教中各有斷通惑者生於彼界言九處
0527b12: 者三藏二人通教三人別教三人謂住行
0527b13: 向圓教一人謂淨六根。
0527b14: ○次引證中引四文也。
0527b15: 故下文云我於餘國作佛更有異名而於彼
0528a01: 土求佛智慧得聞是經即是彼土入一乘也
0528a02: 勝鬘云三人生變易土謂大力羅漢辟支佛
0528a03: 菩薩等楞伽云三種意生身者一安樂法意
0528a04: 生身此欲擬二乘人入涅槃安樂意也二三
0528a05: 昧意生身此擬通教出假化物用神通三昧
0528a06: 意也三自性意生身此擬別教修中道自性
0528a07: 意也通言意者安樂作空意三昧作假意自
0528a08: 性作中意別圓似解猶未發真皆名作意故
0528a09: 論云是時過意地住在智業中若發真可是
0528a10: 智業未發真猶在意地。
0528a11: 此經可見勝鬘當知菩薩義兼三教楞伽
0528a12: 三人義當四人俱生彼土大論文反舉真
0528a13: 以釋似。△三辨利鈍。
0528a14: 是人生彼析法者鈍體法者利別人已巳習假
0528a15: 又小利圓人先即中最利既有利鈍之殊於
0528b01: 彼修學即有次第不次第兩益又是次第不
0528b02: 次第用二十五三昧兩應也。△四明益相。
0528b03: 是為九人生方便國始於彼土見諸有我性
0528b04: 得最實益。
0528b05: ○五明土一異者隨機所見二義常存。
0528b06: 若分別而言謂方便土在三界外若即事而
0528b07: 真不必在遠下文云若能深心信解則為見
0528b08: 佛常在耆闍崛山共大菩薩聲聞眾僧圍遶
0528b09: 說法即方便土意也。
0528b10: ○第十實報益中三先舉人類次但無
0528b11: 明下明益相三若分別下正辨土體一異。
0528b12: 十番實報土益者即實報土人益也八番中
0528b13: 有兩人生方便土又二人悉破無明見實相
0528b14: 者方得生彼。
0528b15: 初言八番之中兩人者別教地前圓教住
0529a01: 前在同居土得入此位進斷無明生實報
0529a02: 土方便土又二人者是前四人中後之二
0529a03: 人也此之二人先已巳入於斷見思惑及無
0529a04: 知位生方便土於彼土中進斷無明亦生
0529a05: 實報。
0529a06: 但無明重數甚多雖三賢十聖住於實報報
0529a07: 未盡猶有殘惑更用王三昧四十一番益之
0529a08: 至於妙覺豎窮橫遍不生不滅不生不滅者
0529a09: 無明永盡智慧圓足故言不生不滅又機感
0529a10: 滿足利益究竟故言不生不滅。
0529a11: 次文言三賢十聖住果報者名雖似別義
0529a12: 必依圓以別證道同圓教故即是兩處十
0529a13: 地合說。△三正辨土體一異。
0529a14: 若分別為言謂實報在方便之外若即事而
0529a15: 真此亦不遠文云觀見娑婆璃為地坦然
0529b01: 平正諸臺樓觀眾寶所成純諸菩薩咸處其
0529b02: 中即實報土意也。
0529b03: ○次結中三初若麤下結文旨。
0529b04: 若麤妙機若別圓應若淨穢土若淺深益不
0529b05: 出十番包括法界利益略周大意可見不俟
0529b06: 繁文。
0529b07: ○次是為下結益由。
0529b08: 是為大通佛所毒鼓生聞有遠近死有奢
0529b09: 促天鼓增道聞有遠近。
0529b10: ○三故令下結正益人。
0529b11: 故令益有深淺致有業通願應諸眷屬利益
0529b12: 也。△次問答料簡。
0529b13: 問初番已巳破二十五有得益竟則無有可破
0529b14: 更無益可論何須至十番耶答初破二十五
0529b15: 果報苦獲果報益次破二十五因苦獲修因
0530a01: 益次破二十五有見思苦得真三昧益次破
0530a02: 二十五空令出二十五有假得俗三昧益次
0530a03: 破二十五有有空二邊顯於中道王三昧益
0530a04: 次破方便有餘土出二十五假得俗王兩三
0530a05: 昧益次破實報土但深顯王三昧益三諦未
0530a06: 了了者益意不息故有十番其義如是。
0530a07: 次料簡中初問答者二十五有其名雖
0530a08: 一一有上惑有淺深是故重重用二十五
0530a09: 故大經云二十五有有我不耶。
0530a10: 問三諦獨在極地亦得通凡答如大品云眾
0530a11: 生色受想行識又云無等等色受想行識仁
0530a12: 王云法性色法性受想行識大經云因滅是
0530a13: 色獲得常色受想行識亦復如是是則從凡
0530a14: 至聖皆悉是有即俗諦也淨名云眾生如彌
0530a15: 勒如賢聖如一如無二如大品云色空受想
0530b01: 行識空若有一法過涅槃者亦如幻如化此
0530b02: 則凡聖皆空即真諦也大經云二十五有有
0530b03: 我不耶答言有我我即佛性佛性即中道因
0530b04: 緣生法一色一香無不中道此則從凡至聖
0530b05: 悉皆是中道第一義諦。
0530b06: 次問三諦在極亦通凡者由前答云破實
0530b07: 報土顯王三昧三諦了了既云破實報土
0530b08: 狀當三諦唯在於佛是故更問亦通凡不
0530b09: 答中意者三諦名理實無深淺由證不證
0530b10: 故分凡聖初云五陰即是俗諦陰既至佛
0530b11: 當知俗諦亦通至佛言無等等者如前第
0530b12: 二卷記為顯後地云破實報耳妙境觀法
0530b13: 實通凡聖此中亦是寄文分別令易解故
0530b14: 作三諦相其一一諦無非究竟若不爾者
0530b15: 如何五陰而至於佛。
0531a01: ○後問答中二初簡二文。
0531a02: 問遠論利益經語遠多第一云從久遠劫來
0531a03: 讚示涅槃道生死苦永盡我常如是說第二
0531a04: 云我昔於二萬億佛所教無上道第三云宿
0531a05: 世因緣吾今當說定據何文耶答第一文直
0531a06: 云從久遠劫來久遠之言信實杳漫而未顯
0531a07: 本地或據中間第二直云昔曾二萬億佛所
0531a08: 未判劫數久近難明將後文望似如近近。
0531a09: ○次取後文於中又四先示遠相次從是
0531a10: 下明遠益由三彼之下明益相四斯等下
0531a11: 結前生後。
0531a12: 今論遠益取第三文以三千界墨東過千界
0531a13: 乃下一點點與不點盡抹為塵一塵一劫復
0531a14: 過是數無量無邊百千萬億阿僧祇劫用此
0531a15: 明文望二萬億佛所始為昨日。
0531b01: 從是已巳來為結大乘之首彼佛八千劫說經
0531b02: 十六王子八萬四千劫覆講。
0531b03: 初二如文。
0531b04: ○三益相中二初明已巳入實益次于時下
0531b05: 明未入實者初文又二初正明次引證初
0531b06: 又二初得入自滿。
0531b07: 彼之經論文廣時深于時聽眾或可當座已巳
0531b08: 悟或可中間化得或可近來化得咸至寶所
0531b09: 受法性身為應生眷屬。
0531b10: ○次益他。
0531b11: 內祕外現共熟眾生而作佛事。
0531b12: ○次引證中成道證自法輪證他。
0531b13: 淨名曰雖成道轉法輪而行菩薩道是此意
0531b14: 也。
0531b15: ○次文若為未入者復須成熟又為五初
0532a01: 標忘不忘二人不同。
0532a02: 于時聽眾未得真實益若相似益隔生不忘
0532a03: 名字觀行益隔生則忘或有不忘。
0532a04: ○次忘者下明忘者須熟。
0532a05: 忘者若值善知識宿善還生若值惡友則失
0532a06: 本心是故中間種種塗熨。
0532a07: ○三或多以下明成熟不同。
0532a08: 或多以大乘熟或多以小乘熟。
0532a09: ○四生方便下明入實之處。
0532a10: 生方便者雖說種種道其實為一乘亦復皆
0532a11: 令得至寶所受法性身而於彼國被第九番
0532a12: 十番真實利益。
0532a13: ○五如千下示入實之人。
0532a14: 如千世界微塵菩薩即其流也。△四結前生後。
0532a15: 斯等已巳究竟於前名久遠利益其中眾生于
0532b01: 今有住聲聞地者更近論利益如後說云云。
0532b02: 故知前明四種結緣四種成熟處處得益
0532b03: 成內外眷屬及感應中過去感應并境妙
0532b04: 中明二諦意尚取本行菩薩道時而為華
0532b05: 臺而作方便已巳入華臺者自是一邊即是
0532b06: 其事今但大通已巳後若於此土若方便實
0532b07: 報已巳入實者即是今文遠益之相其未入
0532b08: 者故生後文近益之相。
0532b09: 妙法蓮華經玄義釋籤卷第二十四
0532b10: 音釋
0532b11: 捍侯旰切衛捍也。婪盧含切貪也。饕餮饕土刀切貪財也餮他結切貪
0532b12: 食也。音茅長髦牛也。絓胡怪切。萎於危切蔫也。瞬舒閏切目動也。
0532b13: 煻煨煻徒郎切煨烏回切煻煨火也。皰並教切。哳哳陟轄切
0532b14: 陟駕切。正許略切今相承音霍。唬正呼交古獲二切今相承音虎。
