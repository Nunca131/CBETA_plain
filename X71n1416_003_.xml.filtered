0419a06: 
0419a07: 恕中和尚語錄卷第三
0419a08: 
0419a09: 仗錫禪寺前住持嗣法比丘宗等編
0419a10: 舉古
0419a11: 舉德山示眾云。今夜不答話。問話者三十棒。時有僧
0419a12: 出禮拜。山便打。僧云。某甲話也未問。山云。你是甚處
0419a13: 人。僧云。新羅人。山云。未跨船舷。好與三十棒。法眼云。
0419a14: 大小德山話作兩橛。圓明云。大小德山龍頭蛇尾。雪
0419a15: 竇云。二老宿。雖善裁長補短。捨重從輕。要見德山亦
0419a16: 未可。何故。德山大似握閫外威權。有當斷不斷不招
0419a17: 其亂底。諸人要識新羅僧麼。只是撞著露柱底瞎
0419a18: 漢。浮山云。德山門下草偃風行。其奈法眼圓明猶不
0419a19: 放過。雪竇雖則縱奪可觀。抑揚有準。要見二老宿。亦
0419a20: 未可。拈拄杖畫一畫。到江吳地盡。隔岸越山多。師云。
0419a21: 德山以強凌弱。者僧有理難伸。法眼圓明固是見義
0419a22: 勇為。爭奈死而不弔。浮山云。雪竇雖則縱奪可觀。抑
0419a23: 揚有準。要見二老宿亦未可。圖他一粒米。失半年
0419a24: 糧。
0419b01: 舉雪一日普請。自負一束藤。路逢一僧。便拋下。
0419b02: 僧方擬取。便踏倒。歸舉似長生。乃云我今日踏者
0419b03: 僧快。生云。和尚替者僧。入涅槃堂始得。便休去。雪
0419b04: 竇云。長生大似東家人死。西家人助哀。也好與一踏。
0419b05: 浮山云。者僧喫雪一踏。小出大遇。長生喫雪竇一
0419b06: 踏。禍出私門。撿點將來。總是涅槃堂裏漢。師云。者僧
0419b07: 喫雪一踏。白日見鬼。長生喫雪竇一踏。平地成仙。
0419b08: 大小浮山。蹉過不少。
0419b09: 舉百丈再參馬祖。侍立次。祖以目視禪角頭拂子。
0419b10: 丈云。即此用離此用。祖云。你他後開兩片皮。將何為
0419b11: 人。丈取拂子豎起。祖云。即此用離此用。丈掛拂子於
0419b12: 舊處。祖震威一喝。百丈直得三日耳聾。雪竇云。奇怪
0419b13: 諸禪德。如今列其派者甚多。究其源者極少。總道百
0419b14: 丈於喝下悟去。還端的也無。然刁刁相似。魚魯參差。
0419b15: 若是明眼人。謾他一點不得。只如馬祖道。你向後開
0419b16: 兩片皮。將何為人。百丈豎起拂子。為復如蟲禦木。為
0419b17: 復啐同時。諸人要會三日耳聾麼。大冶精金。應無
0419b18: 變色。浮山云。龍驤電卷。虎嘯風生。師資會遇。不妨奇
0419b19: 特。雪竇云。只如馬祖道。你向後開兩片皮。將何為人。
0419b20: 百丈豎起拂子。為復如蟲禦木。為復啐同時。胡餅
0419b21: 覓什麼汁。大冶精金。應無變色。走作多少人。還會麼。
0419b22: 斬甑人頭。波斯腰不屈。師云。無辯龍蛇眼目。難以
0419b23: 荷負正宗。無超佛祖機謀。難以定論今古。馬祖一喝。
0419b24: 何止百丈三日耳聾。直得盡浮幢王剎海。若聖若凡。
0419c01: 被他轟破耳門。聽事不真。喚鐘作甕。與麼舉揚。諸人
0419c02: 還知落處麼。良久。雲收雨霽長空闊。一對鴛鴦不
0419c03: 成。
0419c04: 舉崇壽指凳子云。識得凳子。周匝有餘。雲門云。識得
0419c05: 凳子。天地懸殊。雪竇云。澤廣藏山。理能伏豹。浮山云。
0419c06: 餿飯坭茶爐。師云。松直棘曲。鵠白烏玄。
0419c07: 舉永嘉大師到六祖。繞禪三匝。振錫一下。卓然而
0419c08: 立。祖云。夫沙門具三千威儀。八萬細行。大德從何方
0419c09: 而來。生大我慢。雪竇舉至此。代永嘉便喝。乃云。當時
0419c10: 若下得者一喝。免見龍頭蛇尾。又再舉繞禪三匝。
0419c11: 振錫一下。卓然而立。代祖師云。未到曹溪。與你三十
0419c12: 棒了也。浮山云。先行不到。末後太過。師云。永嘉承
0419c13: 接響。祖師將錯就錯。雪竇龜背刮毛。浮山馬頭安角。
0419c14: 繞禪三匝兮。眼似銅鈴。勉留一宿兮。頭如木杓。松
0419c15: 風江月少人知。南海波斯生白澤。
0419c16: 舉雪因僧問。古寒泉時如何。云。瞪目不見底。
0419c17: 僧云。飲者如何。云。不從口入。僧舉到趙州。州云。不
0419c18: 可從鼻孔裏入。僧問趙州。古寒泉時如何。州云
0419c19: 苦。僧云。飲者如何。州云死。雪聞云。趙州古佛。遂遙
0419c20: 作禮。從此不答話。雪竇云。眾中總道。雪不出者僧
0419c21: 問頭。所以趙州不肯。如斯話會。深屈古人。雪竇即不
0419c22: 然。斬釘截鐵。本分宗師。就下平高。難為作者。浮山云。
0419c23: 趙州不因者僧。爭得與雪相見。雪不得趙州。爭
0419c24: 能圓得此話。大小雪竇。刺剌腦入膠盆。師云。杲日昇天。
0420a01: 宿雲解駁。陽春回律。枯萌芽。直得長空皎皎。萬
0420a02: 熙熙。若是覆盆之下。朽腐之餘。又爭怪得者僧當面
0420a03: 蹉過。累他雪趙州。輥入草窠裏。雪竇浮山。可謂入
0420a04: 理深談。互相擎展。要且只能委曲。不能直截。今日有
0420a05: 問古寒泉時如何。蟻子擎天柱。飲者如何。藕絲掛
0420a06: 須彌。且道與古人。是同是別。
0420a07: 舉洞山到雲門。門問。近離甚處。山云查渡。門云。夏在
0420a08: 甚處。云湖南報慈。門云。幾時離彼。云八月二十五。門
0420a09: 云。放汝三頓棒。山至來日上問訊云。昨日蒙和尚放
0420a10: 三頓棒。不知過在甚處。門云。飯袋子。江西湖南便與
0420a11: 麼商量。洞山於此大悟。雪竇云。雲門氣宇如王。拶著
0420a12: 便冰消瓦解。當時若據令而行。子孫也未到斷絕。浮
0420a13: 山云。把定乾坤。佛祖無進入之路。放開江海。魚龍得
0420a14: 游泳之方。雲門老人不妨奇特。雪竇云。雲門氣宇如
0420a15: 王。拶著便冰消瓦解。識甚好惡。當時若據令而行。瞎
0420a16: 天下人眼。師云。雲門放洞山三頓棒。汝諸人作麼
0420a17: 生會。諸人會處。便道洞山慣曾作客。少遇知音。雲門
0420a18: 食店雖開。不許人喫。所以雪竇抑雲門而出洞山。浮
0420a19: 山小雪竇而扶雲門。與麼見解。天地懸殊。諸人要會
0420a20: 麼。年年八月二十五。查渡依然冷浸秋。
0420a21: 舉雲門示眾云。老胡生下。一手指天。一手指地。周行
0420a22: 七步。目顧四方。乃云。天上天下。惟吾獨尊。師云。不說
0420a23: 那知。我當時若見。一棒打殺與狗子喫。貴圖天下太
0420a24: 平。師云。好一棒。爭奈打不著。雪竇云。便與掀倒禪。
0420b01: 師云。勞而無功。浮山云。雲門赤心片片。蓋代功高。雪
0420b02: 竇見義勇為。機如掣電。二俱足可觀光。其奈頂門無
0420b03: 眼。師云。有文有武。有卷有舒。又云。飯裏著得屎麼。
0420b04: 舉忠國師三喚侍者。雪竇云。點即不到。侍者三應。雪
0420b05: 竇云。到即不點。國師云。將謂吾孤負汝。是汝孤負
0420b06: 吾。雪竇云。謾雪竇不得。雲門云。作麼生是國師孤負
0420b07: 侍者處。會得也是無端。雪竇云。元來不會。雲門云。作
0420b08: 麼生是侍者孤負國師處。粉骨碎身未報得。雪竇云。
0420b09: 無端無端。浮山云。國師好肉剜瘡。雲門灸瘢上著艾。
0420b10: 雪竇大似隨邪逐惡。殊不知鼻孔總在侍者手裏。師
0420b11: 云。叢林中商量。國師三喚。嘔出心肝。侍者三應。全身
0420b12: 檐荷。是則固是。只如國師道。將謂吾孤負汝。是汝
0420b13: 孤負吾。又作麼生評論。若曰兩無孤負。昧雲門大
0420b14: 師。若曰兩有孤負。屈了雪竇老漢。總不與麼。浮山又
0420b15: 道。鼻孔總在侍者手裏。靈巖向者裏。露箇消息。也要
0420b16: 諸方撿點。易分梅裏粉。難辯墨中煤。
0420b17: 舉馬祖令僧知藏。馳書上徑山。山接得開見一圓相。
0420b18: 於中下一點封回。國師聞云。欽師猶被馬師惑雪。
0420b19: 竇云。徑山被惑且置。若將呈似國師。作箇什麼伎倆。
0420b20: 免被惑去。有老宿云。當時坐便休。亦有道但與畫
0420b21: 破。若與麼。只是不識羞。敢謂天下老師。各具金剛眼
0420b22: 睛。廣作神通變化。還免得麼。雪竇見處。也要諸人共
0420b23: 知。只者馬師當時出。早自惑了也。浮山云。欽師被
0420b24: 馬師惑且置。國師惑多少人。雪竇云。只者馬師當
0420c01: 時畫出。早自惑了也。穿天下人鼻孔。師云。馬師自
0420c02: 惑。國師惑人。置而弗論。當時徑山下者一點。非惟點
0420c03: 破馬師髑髏。抑且為千古龜鑑。
0420c04: 頌古
0420c05: 未離兜率已巳降王宮
0420c06: 朱弦彈夜月。翠袖舞春風。只者消搖處。何人得與同。
0420c07: 世尊降生
0420c08: 奇哉千歲烏龜。靈聖昭於未灼前。一自當陽鑽破
0420c09: 後。都盧不直半分錢。
0420c10: 拈華
0420c11: 靈山拈起一枝華。出草菸菟露爪牙。金色頭陀遭一
0420c12: 口。至今天下亂如麻。
0420c13: 外道問佛
0420c14: 不問無言與有言。張顛顛後更誰顛。掃成筆底龍蛇
0420c15: 陣。流落人間萬古傳。
0420c16: 達磨面壁
0420c17: 面壁胡僧瞌睡多。西來伎倆盡消磨。當時不得神光
0420c18: 力。一箇渾身沒奈何。
0420c19: 二祖立雪
0420c20: 俗子投誠慕聖師。炎炎火宅厭驅馳。夜深獨立庭前
0420c21: 雪。徹骨寒來只自知。
0420c22: 女子出定
0420c23: 彈指聲中出定時。毗嵐撼動五須彌。可憐費盡神通
0420c24: 力。羞殺堂堂七佛師。
0421a01: 三十年不少鹽醬
0421a02: 知子無如父最親。何須苦苦問元因。平生不作暗中
0421a03: 事。直把心肝吐向人。
0421a04: 百丈再參
0421a05: 師子教兒迷子訣。漏泄天機惟一喝。堪笑堪悲馬大
0421a06: 師。千古萬古成途轍。
0421a07: 國師三喚
0421a08: 國師三喚。星飛火亂。侍者三應。相席打令。吾負汝兮
0421a09: 汝負吾。王喬跨來僊都。俯視人間同坎井。漂流汩
0421a10: 沒胡為乎。咄。
0421a11: 有句無句
0421a12: 只箇布單猶賣。三千里外罄身來。前途且得無檐
0421a13: 帶。又向明昭走一回。
0421a14: 明昭問僧虎生七子
0421a15: 第七菸菟獨無尾。目光閃閃腥風起。嚇殺明昭獨眼
0421a16: 龍。不臥澄潭臥死水。
0421a17: 南泉示眾
0421a18: 不是心不是佛。叔孫禮樂蕭何律。漢室龍興佐太平。
0421a19: 龍驤虎驟成乾沒。君不見。功德天黑暗女。有智主人
0421a20: 俱不取。
0421a21: 心不是佛智不是道
0421a22: 枕石臥煙蘿。山中樂事多。夜聞祭鬼鼓。朝聽上灘歌。
0421a23: 黃檗示眾云。汝等諸人。盡是酒糟漢
0421a24: 匡徒領眾諸方。禪有師無未廝當。賺殺五湖雲水
0421b01: 客。茫茫走得生瘡。
0421b02: 臨濟見僧便喝
0421b03: 只將一喝定綱宗。聞者如同耳過風。自是要貪途路
0421b04: 樂。不須惆悵怨飄蓬。
0421b05: 十二面觀音
0421b06: 觀音十二面。面面總無偏。不是閑神鬼。休來化紙錢。
0421b07: 臨濟問僧什麼處來
0421b08: 雖行畜生行。不得畜生報。臨濟小廝兒。三步作一跳。
0421b09: 無位真人
0421b10: 面門出入露全身。苦口叮寧說向人。到此不須生異
0421b11: 見。從來賊是自家親。
0421b12: 趙州訪臨濟
0421b13: 賓中主也主中賓。掣電機輪眼裏塵。射虎不真徒沒
0421b14: 羽。至今愁殺李將軍。
0421b15: 平常心是道
0421b16: 平常心是道。到老無煩惱。夏熱便乘涼。冬寒便著襖。
0421b17: 使得十二時辰
0421b18: 晝夜從來十二時。使來使去何時了。引得無知瞎屢
0421b19: 生。隨例茫茫入荒草。
0421b20: 趙州訪茱萸
0421b21: 大法淵源浩莫窮。擬探深淺枉施功。一條拄杖且靠
0421b22: 壁。雷電何時解化龍。
0421b23: 趙州一日從殿上過
0421b24: 自屎如何不知臭。人前猶自挑來嗅。大都年老變成
0421c01: 魔。千佛出世知難救。
0421c02: 不許夜行。投明須到
0421c03: 一拳還一拳。一踢還一踢。伯牙與子期。不是閑相識。
0421c04: 趙州勘婆
0421c05: 婆婆偏要逞風流。越格風流遇趙州。各向人前誇意
0421c06: 氣。豈知白盡少年頭。
0421c07: 趙州問南泉知有底人何處去
0421c08: 知有底人何處去。檀越家中作水牛。橫眠倒臥闌圈
0421c09: 穩。萬里青天月一。
0421c10: 趙州一日在方丈
0421c11: 沙彌伶俐。侍者淈。鑑裁分明。不差毫忽。
0421c12: 東司上不可與汝說佛法
0421c13: 喚一聲兮應一聲。半滿偏圓一齊說。鷺池鷲嶺給孤
0421c14: 園。不出而今箇時節。
0421c15: 趙州一日共文遠行
0421c16: 可惜面前一片地。被他一火都狼藉。年年野草碧連
0421c17: 天。指向時人人不識。
0421c18: 文遠禮佛
0421c19: 禮佛尋常事。如何便打他。向來為父子。今日是冤家。
0421c20: 狗子還有佛性也無
0421c21: 蠱毒家中水。軒知要殺人。寧教饑渴死。切忌莫霑唇。
0421c22: 金佛不度爐
0421c23: 金佛木佛。泥佛真佛。精精靈靈。淈淈。眼中瞳子
0421c24: 面前人。作者相逢莫輕忽。
0422a01: 青州布衫
0422a02: 單單提起七斤衫。要與師僧作指南。本是自家成現
0422a03: 物。隨時脫著有何難。
0422a04: 鎮州蘿蔔
0422a05: 鎮州蘿蔔光生。政好將來。喫得肚裏飽了。不妨
0422a06: 東行西行。
0422a07: 僧辭趙州
0422a08: 者僧要往南方。特問趙州卜日。只消一道真言。到處
0422a09: 變凶為吉。
0422a10: 趙州問僧甚處來
0422a11: 雪打動氈拍版。趙州吹起無孔笛。夜深把手御街
0422a12: 行。等閑合出鈞天曲。
0422a13: 胡釘鉸
0422a14: 一縫釘不徹。猶說更打破。利動小人心。黠過地上臥。
0422a15: 山造塔
0422a16: 休論山鈐與他鈐。自然衰旺弗相干。玲瓏八面煙霞
0422a17: 表。何用羅山再合尖。
0422a18: 羅山送同行
0422a19: 舉目千山與萬山。別時容易會時難。離亭無限相思
0422a20: 意。更把琵琶子細彈。
0422a21: 德山托
0422a22: 德山不會末後句。賴有巖頭為發明。果得三年遷化
0422a23: 去。將平地掘成坑。
0422a24: 雲門示眾云世界恁麼闊
0422b01: 石女腰邊裁兔角。鐵牛背上刮龜毛。雖然只是尋常
0422b02: 事。千古輸他手段高。
0422b03: 德山入門便棒
0422b04: 棒下傳心印。森羅盡罷參。高茅村座主。曾是見龍潭。
0422b05: 百丈野狐
0422b06: 春到園林感物情。前一鳥百般聲。口頭只為無常
0422b07: 度。千古難磨反舌名。
0422b08: 魚跳網
0422b09: 頭動尾動活鱍鱍。宏綱大網難遮遏。騰身一躍過天
0422b10: 門。東海龍王驚吐舌。
0422b11: 甘贄設粥
0422b12: 等心來設粥。何處有訛。行者出門去。南泉打破鍋。
0422b13: 竹篦話
0422b14: 竹篦舉起。日照天臨。擬分背觸。大海摸針。
0422b15: 主人翁
0422b16: 頻喚主人翁。修行怕落空。俱胝惟豎指。石鞏只張弓。
0422b17: 興化打同參
0422b18: 正令當行。佛來也打。口似血盆。分不下。
0422b19: 興化打克賓
0422b20: 養兒最怕順毛捋。興化家風與世乖。棒了罰錢出
0422b21: 院。要他赤手立生涯。
0422b22: 聞東廊也喝
0422b23: 秘魔擎叉捉老鼠。慈明揭榜鬼符。何似風流興化
0422b24: 老。紫羅帳裏撒真珠。
0422c01: 單刀直入
0422c02: 大坐當軒驗作家。單刀直入尚訛。喝聲迸落千巖
0422c03: 月。爭奈全身墮草窠。
0422c04: 出則為人
0422c05: 一對無孔鐵鎚。就中一箇最重。有人揀辯得出。也是
0422c06: 鬼爭漆桶。
0422c07: 隱淨瓶
0422c08: 提起淨瓶當面瀉。是他慣會討便宜。襯衣單著曾驚
0422c09: 眾。三聖堂中下一槌。
0422c10: 石頭云恁麼也得
0422c11: 滄海渺瀰焉用濬。泰山高聳不須培。一條古路如弦
0422c12: 直。拍手浩歌歸去來。
0422c13: 三聖問雪
0422c14: 驀劄相逢笑臉開。大家手上高臺。及乎話到訛
0422c15: 處。恚語瞋拳劈面來。
0422c16: 夾山境
0422c17: 碧巖青嶂。峭絕幽深。華開葉落。自古自今。夾山隨風
0422c18: 倒柁。法眼劈腹剜心。唵部臨。唵齒臨。
0422c19: 檐版漢
0422c20: 未飲水便知源。鼻孔分明失半邊。貼肉汗衫都脫
0422c21: 了。喚來重與痛加鞭。
0422c22: 一氣轉一大藏教
0422c23: 睦州有口元無舌。妙義重重一句該。為報五湖禪客
0422c24: 道。等閑休作鴨聞雷。
0423a01: 兩堂首座下喝
0423a02: 兩堂齊下喝。各自縱威權。誰道成功處。領歸臨濟邊。
0423a03: 普化搖鈴
0423a04: 市紅塵闡大機。不同閑鼓口唇皮。鐸聲撼動三千
0423a05: 界。蚌蛤螺螄睡正癡。
0423a06: 明招天寒上堂
0423a07: 風頭暖室雖然別。立命安身總一般。哮吼自無師子
0423a08: 子。明招豈是故相謾。
0423a09: 保壽開堂
0423a10: 正令全提日月昏。東西南北競趨奔。百丈游山見野
0423a11: 鴨。道吾答話得要褌。
0423a12: 古德不赴堂
0423a13: 莊上油滋味別。果然喫得飽非常。可憐侍者無慚
0423a14: 愧。問訊低頭請赴堂。
0423a15: 中心樹子
0423a16: 斫倒中心樹子。破祖父契書。英雄氣奪項羽。貧無
0423a17: 卓地之錐。
0423a18: 新婦騎驢阿家牽
0423a19: 坐得驢兒穩。今朝喜入門。檀郎相見了。心事正堪論。
0423a20: 烏臼問玄紹二上座
0423a21: 猛虎口中奪食。驪龍頷下探珠。不有天然作略。定應
0423a22: 斷送頭皮。
0423a23: 乾屎橛
0423a24: 雲門乾屎橛。炙地又熏天。大家齊打疊。送上渡頭船。
0423b01: 須彌山
0423b02: 須彌突兀倚青空。推出蟭螟眼捷中。若也一朝親到
0423b03: 頂。方知不與眾山同。
0423b04: 鋸解秤椎
0423b05: 拈出秤椎將鋸解。燈籠露柱啾啾。其中未解忘情
0423b06: 者。奇特商量卒未休。
0423b07: 四方八面來時如何
0423b08: 藏身古廟正憂煎。鬼面神頭盡現前。待得翣時風雨
0423b09: 過。依然杲日耀中天。
0423b10: 望州亭與汝相見了也
0423b11: 宗師與汝長相見。因甚頭皮更樣頑。惡水舀來三度
0423b12: 潑。猶如對面隔千山。
0423b13: 夾山示眾目前無法
0423b14: 和盤托出尚遲疑。被蓋囊藏豈得知。畢竟爛泥中有
0423b15: 刺剌。不知踏著是何時。
0423b16: 無業國師
0423b17: 一條紅線兩頭牽。爭得叢林此話圓。索性為渠都摘
0423b18: 斷。空背上打鞦韆。
0423b19: 靈雲見桃華
0423b20: 靈雲見桃華。欹橇列挈丫。一年開一度。爛熳似紅霞。
0423b21: 玄沙云諦當甚諦當
0423b22: 敢保兄未徹。背後空訣。打破鬼門關。喫水須防咽。
0423b23: 言無展事
0423b24: 把斷咽喉。穿過鼻孔。東土西天。頭輕尾重。
0423c01: 舉道者訪瑯邪
0423c02: 一箇執到天。一箇放頑頑到底。各與三十麤辣
0423c03: 梨。還我相看主賓禮。
0423c04: 語默涉離微
0423c05: 巧婦做成無麵餅。呆郎買得有錢村。令行吳越功難
0423c06: 共。鐵券休將累子孫。
0423c07: 趙州訪道吾
0423c08: 斑斑駁駁豹皮褌。著出人前駭見聞。不是趙州曾識
0423c09: 慣。一場驚恐豈堪論。
0423c10: 臨濟遷化
0423c11: 白拈手段元無比。對面謾人不可論。剛把十方常住
0423c12: 物。臨行分付與兒孫。
0423c13: 僧問虔
0423c14: 煙筇雨笠野盤僧。到處無非昧己已靈。堪歎高年二尊
0423c15: 宿。將漆桶對渠呈。
0423c16: 聞聲悟道
0423c17: 蓋色騎聲莫外求。東頭打著動西頭。華紅柳綠須臾
0423c18: 事。犬吠驢鳴卒未休。
0423c19: 陸大夫問南泉
0423c20: 南泉指出一枝華。毒似南山鼻蛇。天下更無人解
0423c21: 弄。最堪誇又不堪誇。
0423c22: 雲門拈拄杖舉教中云
0423c23: 春色無高下。華枝自短長。太行雖路險。依舊有人行。
0423c24: 玄沙三種病
0424a01: 玄沙不出飛鳶嶺。攪吵叢林事萬端。只此未為真傑
0424a02: 斗。靈雲猶且被他瞞。
0424a03: 玄沙見新到
0424a04: 未曾輕吐露。先與劈拳。語下分緇素。還應落蓋纏。
0424a05: 赤肉團上
0424a06: 日炙風吹赤肉團。神通變現百千般。一時拋向人前
0424a07: 去。打鼓從教普請看。
0424a08: 百丈侍馬祖游山歸哭
0424a09: 李陵蘇武河梁別。留者悲兮行者悅。古今休論是和
0424a10: 非。漢地胡天共明月。
0424a11: 楊歧問僧。栗棘蓬作麼生吞
0424a12: 烈焰紅爐天極。曦和退馭姮娥泣。鐵壁銀山萬仞
0424a13: 高。到此也須鎔作汁。
0424a14: 三驢
0424a15: 楊歧倒跨三驢。湖南長老相追隨。過都歷塊如電
0424a16: 馳。駑駘竭蹶徒嗟吁。
0424a17: 廬陵米價
0424a18: 青原旨的。易見難識。軟似綿團。硬如特石。大士門槌。
0424a19: 寶公刀尺。更問如何。棒教誰喫。
0424a20: 後園驢喫草。一飽一切飽。不比餓韓盧。空把枯骨咬。
0424a21: 小魚吞大魚。水上卓紅旗。欲言言不及。林下好思惟。
0424a22: 五逆聞雷
0424a23: 鐵牛昨夜折角。撞破空鳴剝剝。今朝特地辯蹤
0424a24: 由。是東村李八伯。
0424b01: 口是禍門
0424b02: 一句當機絕較量。五湖四海沸如湯。蝸牛角上乾坤
0424b03: 闊。石火光中日月長。
0424b04: 龍門十二時辰歌
0424b05: 時時日日。日日時時。綿綿密密。怪怪奇奇。
0424b06: 鐘樓上念讚
0424b07: 截斷兩頭。打中間底。惹起是非。海水難洗。
0424b08: 師子尊者
0424b09: 流水不復返。落華難上枝。夜闌孤燭下。心緒亂如絲。
0424b10: 芭蕉示眾
0424b11: 咄哉亂走阿師。何曾放得拄杖。捉來作兩撅請續
0424b12: 末後句。
0424b13: 十智同真
0424b14: 十二街頭安客廁。不許人來胡亂屙。任你一鍬能掘
0424b15: 井。眸子過新羅。
0424b16: 一口吸盡西江水
0424b17: 拾得一顆驪珠。自謂人間無價。撞著東海龍王。視之
0424b18: 如同土苴。
0424b19: 雲門鑑咦
0424b20: 雲門一鑑。萬苦千愁。諸天罷樂。帝釋搖頭咦。惱亂春
0424b21: 風卒未休。
0424b22: 大通智勝佛
0424b23: 刻舟求空費力。守株待兔那由得。鷦鷯只麼戀蒿
0424b24: 枝。大鵬自展摶風翼。
0424c01: 其施汝者。不名福田
0424c02: 白鼻崑崙舞柘枝。春風庭院落花時。千村萬落人爭
0424c03: 看。那箇元無眼上眉。
0424c04: 居一切時。不起妄念
0424c05: 開單展。拈匙放箸。一一現成。討甚記。
0424c06: 見見之時。見非是見
0424c07: 石女籃空手擺。黃茅山上尋螃蟹。迴路轉
0424c08: 深。更無一箇相逢者。
0424c09: 清淨行者不入涅槃
0424c10: 日不待火而熱。月不待風而涼。隨處青山綠水。坐我
0424c11: 洞庭瀟湘。
0424c12: 五法三自性二種無我
0424c13: 十箇元來是五雙。釋迦老子面皮黃。琉璃殿上行人
0424c14: 少。犬吠驢鳴滿大唐。
0424c15: 救產難
0424c16: 檀家產難祈分免。一語相投頃刻間。是我好兒槌不
0424c17: 殺。信他人馬要騎難。
0424c18: 至正戊申。余以避兵。依龍山永樂南谷褒公。公之
0424c19: 孫鼓山師謂。昔大慧竹山以避兵亂。居雲門庵。
0424c20: 作頌古一百一十則。今師之來。其適相似。況宗
0424c21: 門寥落。師亦當續其遺響。余不揣勉贅蕪語如其
0424c22: 數。以答師之意云。無慍識。
0424c23: 趙州訪上下庵主
0424c24: 白髮漁翁坐釣舟。蘆華兩岸一般秋。錦鱗不食江風
0425a01: 冷。收拾絲綸歸去休。
0425a02: 達磨見武帝
0425a03: 玉殿珠樓盡豁開。區區獨進萬年杯。雖然不得君王
0425a04: 寵。猶帶天香滿袖回。
0425a05: 庭前樹子
0425a06: 八十高年始行。頭髮莖莖到根白。佯聾詐啞討便
0425a07: 宜。人問西來答庭。
0425a08: 德山見龍潭
0425a09: 頭角崢嶸臥碧潭。四山惟見起青嵐。有時觸著風雷
0425a10: 動。大浸須彌露一簪。
0425a11: 黃檗上堂。大眾纔集。以拄杖一時趕散。復召
0425a12: 云。大眾。大眾回首。檗云。月似彎弓。少雨多風
0425a13: 萬仞雄關絕四鄰。不通來往峭嶙峋。可憐南北貪程
0425a14: 者。風雨淒淒愁殺人。
0425a15: 慈明揭榜
0425a16: 一道天書出禁城。千門萬戶盡疑驚。纔聞使者宣傳
0425a17: 後。稽首山呼賀太平。
0425a18: 小佛事
0425a19: 聰西堂起龕。某是黜聰明泯知見。不懼生死底漢。颺
0425a20: 下住山斧。正好東行西行。
0425a21: 徑山南楚和尚茶。龐公舉橐。仰山撼樹。二大老各展
0425a22: 鎗旗。殺活自在。到我堂頭和尚面前。總用不著。何故
0425a23: 萬仞龍門。鳥飛不度。
0425a24: 暫到見上座起龕。欲得大用現前。須是頓忘諸見。諸
0425b01: 見若盡。生死即空。家舍途中。更非別物。頂門放出遼
0425b02: 天鶻。
0425b03: 耐監寺火。逼慈明晚參是死伎。豎起火云。火炎崑岡。
0425b04: 玉石俱焚。耐烹煉者。惟真金爾。
0425b05: 受都寺火。受得惡辣拳踢。便解超生越死。漏燈盞動
0425b06: 地放光。金剛圈分文不直。烈焰堆中理釣車。釣得鯉
0425b07: 魚長一尺。
0425b08: 印藏主起龕。毗盧正印。文采釆燦如。不善用者。動成窒
0425b09: 礙。平地上死人無數。透過荊棘林是好手。
0425b10: 福維那火。福城東際。不異于今。汝因甚向桶爆處。
0425b11: 方始死伎倆。滅現行。舉火云。點火照看。面皮厚
0425b12: 多少。
0425b13: 運監寺龕。靈機密運。智鑑發輝。直得三驢跳。
0425b14: 踏破空。只者子。有甚用處。
0425b15: 昇都寺起龕。拗折聖箭子。好箇昇平世界。生老病死。
0425b16: 甚處得來。放便倒扶便起。星流電激三千里。
0425b17: 常都寺起龕。愛惜常住。如護眼睛底。一念盡情放下
0425b18: 了也。涅槃臺上不用遲留。勝熱門頭更須進步。
0425b19: 生都寺火。楊歧對白雲發笑。大似逼生蛇化龍。總是
0425b20: 死門。俱非活路。擲下火云。我喚作火。汝不得喚作火。
0425b21: 奇上座火。生佛未具以前。有一段奇特大事。成住壞
0425b22: 空。該攝他不得。心思意想。捉模他不得。直下會去。方
0425b23: 知道無量劫來。舍身受身。如火燒冰。
0425b24: 漢監寺起龕。今朝一隊死漢。送箇活漢。透過金剛圈。
0425c01: 吞栗棘蓬。十方世界。杳無消息。雖然也是喪車後
0425c02: 掉藥囊。
0425c03: 有提點火。拈漏燈盞。放出本有靈光。照破歷劫生
0425c04: 死昏衢之夜。月不待風而涼。日不待火而熱。
0425c05: 道淨人起龕。至道淵曠。弘之在人。黃梅夜半傳衣。大
0425c06: 似弄假像真。真不立妄本空。死蛇驚出草。撞倒須彌
0425c07: 。
0425c08: 滿書記起骨茶。滿肚文章。通身檐版。及乎挨拶將來。
0425c09: 直是皮穿骨露。南匾頭自非慈明痛下毒手。未免向
0425c10: 泐潭死水裏浸殺。人在樓沽酒處。相要來喫趙州
0425c11: 茶。
0425c12: 成上座起龕。現成公桉。不用躊躇。孚上座在楊州。聞
0425c13: 角當下悟去。高亭隔江。見德山便乃橫趨。路逢死
0425c14: 蛇莫打殺。無底籃子盛將歸。
0425c15: 明都管入塔。明知是者箇。開口道不得。明知不是者
0425c16: 箇。開口道得。坐斷兩重關。天然露風骨。百發百中。
0425c17: 聖箭離弦。七穿八穴。湘南潭北。為君幾下蒼龍窟。
0425c18: 義都寺火。汝雖出塵。不明勝義。是情執未斷。汝雖年
0425c19: 耄。不達性空。是大事未了。即今四大已巳離未斷斷取。
0425c20: 未了了取。楊歧檐子。作柴燒。烈焰堆中。橫飛雪雹。
0425c21: 
0425c22: 恕中和尚語錄卷第三
