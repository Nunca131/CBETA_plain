0330a01: 昭覺丈雪醉禪師語錄卷第六
0330a02: 嗣法門人徹巖等編
0330a03: 頌古
0330a04: 世尊拈花。
0330a05: 口難開處隨拈起百萬人天盡見矣金色頭陀不在
0330a06: 行橫身落他圈繢裏。
0330a07: 臨濟棒。
0330a08: 三頓白棒打成一片猶不知非更去討碗及乎撞著
0330a09: 老婆禪費盡人家煤炭。
0330a10: 南泉斬貓。
0330a11: 霜刀截斷活貓兒血濺梵天誰箇知縱戴艸鞋相救
0330a12: 得已遲八刻用奚為。
0330a13: 靈雲桃花。
0330a14: 山花簇簇葉前燒引得遊蜂逐日刁不是阿郎親一
0330a15: 見盡形狼藉在荒郊。
0330a16: 高峰枕子。
0330a17: 無夢無想主何處銀山鐵壁勢崔巉翻身推出枕頭
0330a18: 子打壞叢林一塊磚。
0330a19: 百丈耳聾。
0330a20: 龜毛拂挂繩床角土佛蛇心話即離霹靂一聲天地
0330a21: 渙頂門突出五須彌。
0330a22: 南泉萬物一體話。
0330a23: 山空谷應速海闊浪來遲舌底無骨兮如夢幻相似
0330a24: 眼裏有筋兮抱橋柱澡洗水牯牛太風流山悠悠更
0330a25: 水悠悠。
0330a26: 僧問六祖黃梅意旨是甚麼人得祖云會佛法
0330a27: 人得僧云和尚還得否祖云不得僧云為甚不
0330a28: 得祖云我不會佛法。
0330a29: 山崩海裂風清月白不會佛法刀刀見血舌頭無骨
0330a30: 眼無筋千古萬古白拈賊。
0330b01: 僧問雲門佛法如水中月是不門云清波無透
0330b02: 路僧云和尚從何得門云再問復何來僧云便
0330b03: 恁麼去時如何門云重疊關山。
0330b04: 澄清絕點萬象交輝百花競放兮春風遞信箭鋒相
0330b05: 拄兮石火難移去去復何從山重重又水重重。
0330b06: 女子出定。
0330b07: 出得出不得花劈作兩橛女子與瞿曇眼裏迸鮮血
0330b08: 艸窠走出黃腰貍活活證龜成鱉。
0330b09: 僧問雲門如何是一大時教門云對一說。
0330b10: 量才補職相體裁衣翻手覆手應機逗機對一說太
0330b11: 崎嶇光明殿前雲水路鐵眼銅睛失卻郤伊。
0330b12: 僧問雲門不是目前機亦非目前事時如何門
0330b13: 云倒一說。
0330b14: 以鏡照鏡似空合空平雲臥岫動樹流風倒一說劈
0330b15: 箭急萬仞須彌非壁立。
0330b16: 溈山問仰山天寒入寒仰云大家在者裏溈云
0330b17: 何不直說仰云適纔也不曲和尚如何溈云且
0330b18: 須隨流。
0330b19: 漠漠嚴霜徹骨寒普天率土悟生緣長安凍殺人無
0330b20: 數幾箇隨流寓意便。
0330b21: 九峰不肯首座。
0330b22: 數年海外估婆娑瑪瑙珊瑚滿載過將岸不因鯨掣
0330b23: 浪和舟帶月葬洪波。
0330b24: 大顛擯首座。
0330b25: 一條禿木兩人舁舁去舁來汗漬衣屋遠路長天黑
0330b26: 了各人拖了一身泥。
0330b27: 天龍一指俱胝有省。
0330b28: 數載山頭赤骨歷漫天富貴無人及忽焉猛虎出林
0330b29: 來百唼通身血滴滴。
0330b30: 婆子燒菴。
0330c01: 山色榮枯幾度分耽幽泉石野情生雄風猛雨忽焉
0330c02: 至換卻郤許多人眼睛。
0330c03: 洞山寒暑。
0330c04: 應時及節奮天威逼得時人鼓是非脫或隴頭春色
0330c05: 動枯樁爆也報阿誰。
0330c06: 犀牛扇。
0330c07: 叫一聲來應一聲官錢私債盡還伸縱觀秖有黎牛
0330c08: 隻毛色青青氣未登。
0330c09: 船子為夾山。
0330c10: 一生不住弄鉤頭忽遇金鱗水上浮吐吐吞吞剛點
0330c11: 首和舟覆卻絕冤讎。
0330c12: 南泉三不是。
0330c13: 不是心兮不是佛不是物兮是甚麼到頭山月落前
0330c14: 溪天將夫子為木鐸。
0330c15: 外道問佛有無。
0330c16: 春適晴明曝曬宜皎然灼破野狐機荊門雁去三千
0330c17: 里羸鶴翩翩舞落暉。
0330c18: 不起一念須彌山。
0330c19: 四衢道杳何條直眼底風煙各見招弗起一絲猶是
0330c20: 弊天長海闊路迢遙。
0330c21: 風旛話。
0330c22: 盲龜跛鱉解逃禪漁父舟頭爭論便停棹漫將輕註
0330c23: 腳沙寒無地可鑽研。
0330c24: 見見之時見非是見見猶離見見不能及。
0330c25: 見不及處見何賒滿園競放桃李花當風卓出眼中
0330c26: 屑獨許靈雲是作家。
0330c27: 臨濟叱三聖瞎驢。
0330c28: 擬將一語定乾坤撞著瞎驢折半觔公有幾多正法
0330c29: 眼滅吾宗者是其人。
0330c30: 三聖透網金鱗。
0331a01: 涌身將謂騰霄漢一躍胡為陷阱中再擬風雲相送
0331a02: 去水乾波盡困泥融。
0331a03: 楊岐僧問少林面壁意旨如何岐云西天人不
0331a04: 會唐言。
0331a05: 客無買賣日如愚自把胭脂面上泥此貨不堪行市
0331a06: 眼招牌錯挂在楊岐。
0331a07: 九年面壁。
0331a08: 藏卻面孔疊卻眉語言不合正堪為九年露盡靈山
0331a09: 醜卻被通司說是時。
0331a10: 法眼因僧問如何是佛師云汝是慧超。
0331a11: 跌宕之言如墾土掘出南天白玉劍提起從教四海
0331a12: 清千妖百怪藏無竄。
0331a13: 雪竇改船子漁父頌夜靜水寒魚不餌滿船載
0331a14: 得月明歸。
0331a15: 簇簇浪花卷玉風翻然蹉過打魚翁蘆花外有鉤竿
0331a16: 客活捉將來入彀中。
0331a17: 乾屎橛。
0331a18: 如何是佛乾屎橛多少人將作話傳俱胝藏身於一
0331a19: 指靈雲見盡在花邊。
0331a20: 無縫塔。
0331a21: 層級玲瓏岌崿然摩風挂月勢參天曙光遙燭琉璃
0331a22: 殿影射潭湘刺九泉。
0331a23: 維摩默然。
0331a24: 銀河滾滾浪晴花杲日行空印碧沙萬派歸源無等
0331a25: 匹漫將杜口喪毘耶。
0331a26: 十智同真。
0331a27: 十智同真語默玄風鍼雨線補寒煙採花不摭花中
0331a28: 實版齒生毛春正妍。
0331a29: 萬法歸一。
0331a30: 一歸何處發一問太末蟲銜須彌走撞著蠛蠓質面
0331b01: 前連末和山吞在口。
0331b02: 非佛非心。
0331b03: 蘆花帶雪覆煙輕萬象晴明一色吞無影樹頭風浩
0331b04: 浩不萌枝上月撐撐。
0331b05: 即心即佛。
0331b06: 日斜風靜冷煙浮絕點澄溟月一鉤瓦礫石頭齊合
0331b07: 掌黃金失色悶愀愀。
0331b08: 黃龍三關。
0331b09: 我手何似佛手逢人劈面一摟忽焉前後際斷便作
0331b10: 獅子哮吼。
0331b11: 我腳何似驢腳踏著死蛇解活走向百萬眾前步步
0331b12: 秦時轢。
0331b13: 人人有箇生緣墾土耕煙種田捉敗金烏玉兔與我
0331b14: 牛兒共欄。
0331b15: 臨濟四喝。
0331b16: 一喝金剛劍用時伏尸萬里絕妍媸停機已巳涉鋒芒
0331b17: 疾炯炯寒光匝地施。
0331b18: 一喝金毛踞地來風行艸偃靠如柴狐狼野干藏無
0331b19: 地窠臼從教盡淨灰。
0331b20: 一喝探竿影艸裏須知好惡如冰履普天率土悟生
0331b21: 緣背笛豈同雪曲矣。
0331b22: 一喝不作一喝用桑上出漿柳上中古今三世不變
0331b23: 常毘嵐風起黃河凍。
0331b24: 和牧牛頌。
0331b25: 惡癩風神日吼哮家山不住轉途遙斷雲每對煙波
0331b26: 說一步一聲犯我苗。
0331b27: 無邊風韻一機穿頭角纔伸便辣鞭幸爾山童多意
0331b28: 氣全身輸與手中牽。
0331b29: 牧兒款款事驅馳挽著眉毛不放隨念未生前時照
0331b30: 管神機廓徹始忘疲。
0331c01: 輕輕拶著便回頭是甚麼時肯放柔首尾四蹄俱露
0331c02: 了聖名凡號敢稽留。
0331c03: 日日時時水艸邊橫三豎四在當然功勛縱有千斤
0331c04: 力難表明明一著牽。
0331c05: 家邦平怗自如如萬別千差弗敢拘掃石野眠松月
0331c06: 下飽山飽水樂無餘。
0331c07: 極目天涯一曲中人牛觸處艸茸茸雨餘麥笛雲中
0331c08: 落萬紫千紅絕淡濃。
0331c09: 無邊清韻一光中孰謂人牛體一同迥迥神機通莫
0331c10: 測煙蓑雨笠挂雲東。
0331c11: 一漚未發實安然枕石高眠碧漢間百艸頭邊懸日
0331c12: 月牛兒常自掩松關。
0331c13: 人牛盡淨露真蹤炯炯寒光射太空無限新風彌宇
0331c14: 宙參參秀氣吐玄叢。
0331c15: 和天封禪師蜜蜂頌。
0331c16: 遊戲園中善見機營營弗肯事空歸去來自有沖天
0331c17: 翼不藉東風力御飛。
0331c18: 利害久矣播天涯一段精忠隸晚衙道合君臣忘彼
0331c19: 此打風打雨自成家。
0331c20: 自在遊行出沒時全機縱奪絕支離春心一片收歸
0331c21: 去色色天然滿肚脾。
0331c22: 廝風廝雨日舒光只為分明反著忙觸犯慣能行正
0331c23: 令尾鞭一劄勾承當。
0331c24: 一家一計室枯桐心眼圓明觸處通摭盡五湖英秀
0331c25: 色堂堂獨耀義天紅。
0331c26: 贊
0331c27: 初祖贊
0331c28: 纔入境來自像自得若非梁皇眼裏有筋幾成一場
0331c29: 敗闕折葦渡江風力難測弗識阿誰運蹇時乖撞著
0331c30: 你者活賊咄
0332a01: 扣眉窊眼其嘴如鑿佛心天子怎被你惑雖得一葦
0332a02: 之風流不無打溼兩隻腳而今撞著不肖兒研起墨
0332a03: 水驀而潑
0332a04: 聳起箇肩都起箇嘴打起精神捏甚麼鬼擬來陷平
0332a05: 人人且不然你轉折一枝蘆濫在晴江裏分皮分髓
0332a06: 許多般也是颼風吹暮葦
0332a07: 面壁像晴浪上座請
0332a08: 沒廉沒恥掉臉掉嘴伎倆盡淨分皮分髓無面見我
0332a09: 中華人長年覷此石壁子
0332a10: 巖間真武臥雲羽士請
0332a11: 枯松下倚巖根披頭散髮一箇全真收得八兩失卻
0332a12: 半觔若得齊顛一秤稱只須抹過定盤星
0332a13: 自贊
0332a14: 頭髮髼鬆腳踏實地人情不通佛法不會問著祖意
0332a15: 西來一頓棒頭亂劈等閒結下驢年冤不知何日而
0332a16: 解矣
0332a17: 邪正不分有無不立拄杖抬捺虛空粉碎直切為人
0332a18: 了沒巴鼻殺活全施孤硬無敵呵呵若非大白牛山
0332a19: 幾乎安頓不得你
0332a20: 四十餘季箇賊做到今日不歇逄人生擒活捉不愛
0332a21: 剪綹刷白沿途過橋拆橋孰肯以楔出楔惟我大白
0332a22: 牛兒日日耕風茁月
0332a23: 又懶石聆維那請
0332a24: 打人打不歇罵人罵教徹只樣生笨貨那得有機括
0332a25: 一笠冠三秦半瓢盛錦國臨濟好家私盡被伊漏洩
0332a26: 說與漢南懶石公莫道老僧在吳越
0332a27: 又耨雲實維那請
0332a28: 你是丈和尚那二十餘年覓你起處不得即今驀拶
0332a29: 相逢南海岸東塔頭將謂有多少奇特原來是萬峰
0332a30: 堂裏鞋套不上太白山頂刺剌破腳指底川老蜀既是
0332b01: 我馬簸箕三十五代之孫為什麼猶有者箇影子
0332b02: 又佛冤綱西堂請
0332b03: 一榻蕭然全身已露受靈山記欠人天福從不會與
0332b04: 人打葛藤直掀翻佛祖舊窠窟硬糾糾似峨眉峰頂
0332b05: 倚天殘雪逼人寒活卓卓如碧海波中怒濆洪濤堆
0332b06: 紫玉吾尚不知其何自而來怎肯作分皮分髓之惡
0332b07: 禿
0332b08: 又補石冶侍者請
0332b09: 者箇阿師年將半百慣入魔宮善遊虎穴疏通滹沱
0332b10: 潮翻太白扭人天鼻削虛空舌按定當頭乾坤失色
0332b11: 夫是為之巫峰嫡骨宗門作春秋之客
0332b12: 又風寶高維那請
0332b13: 眼裏有筋耳上無文生成倔彊不順人情拄德山棒
0332b14: 便打德山不會末后句用臨濟喝不肯臨濟立無位
0332b15: 真人恁諸方塞滿佛雲祖雨到者漢手裏一并活擒
0332b16: 非為丈雪陳閑管總是將平報不平
0332b17: 又不會法監院請
0332b18: 弗通世情輸你者漢一味據令而行用出全沒畔岸
0332b19: 倒披三玄戈甲翻卻死生舊案白眉白眼使人著忙
0332b20: 黑心黑腸餘機盡換惡辣不肯人處惟憑此風若是
0332b21: 佛法二字三生六十劫猶未夢見
0332b22: 又雨樹愚監院請
0332b23: 初會似相知久而認不得沒情面底物從來人希識
0332b24: 住在今世門頭五十季拈起那邊事兒全不會等閒
0332b25: 撾一把撒一把毒惡殺青有時截半邊留半邊何處
0332b26: 不是無端被長髭頭陀冷眼覷著持上巫峰放些喝
0332b27: 風罵雨之氣息
0332b28: 又端鼻萬書記請
0332b29: 釘嘴鐵舌河目童睛拈龜毛拂如金剛劍觸其鋩者
0332b30: 奮斬不平直下令人脫灑無容更立一塵憑陵微笑
0332c01: 兮狼心虎膽形神鋒利兮移換乾坤佛祖都來納降
0332c02: 款從教性命兩無存
0332c03: 又懶生昇維那請
0332c04: 機如掣電口似盤傾開飯店於蠶叢屠龍烹鳳納方
0332c05: 來於秦國膾兕燒豻喝下乾坤陡黑機前白浪滔天
0332c06: 秖如罵人打人不歇之色此句如何以傳
0332c07: 又月幢了首座請
0332c08: 坐如山行如虎惡辣異常黑風黑雨不立朕兆兮拄
0332c09: 丈一條雷奔電掃兮其機如此把斷要津五十季鐵
0332c10: 面驗人直到底幢公今請上雲南八複羅裙掃天地
0332c11: 又哉生聞西堂請
0332c12: 咄你得與麼沒情面愛移換人家舊窠窟鬧處喜捺
0332c13: 頭冷處不肯做大洋海邊賣水終南山上逐鹿拈起
0332c14: 七尺烏藤云是秦時轢
0332c15: 天童密師翁像贊瑞吾王居士請
0332c16: 桐棺山頂樵吸盡龍池水一笑震天涯顒顒欽海宇
0332c17: 教人不立廉纖卻又拄根楖栗尋常打雨敲風佛祖
0332c18: 迴避不及堂堂六坐道場用處全沒巴鼻七十七載
0332c19: 踞海東萬派流芳天地窄
0332c20: 本師破老和尚像贊
0332c21: 九坐道場風清月皎觸著磕著令人便飽棒下翻身
0332c22: 無處尋討六十年來料掉不少收拾群機雷奔電掃
0332c23: 惡辣鉗鎚萬國聞無絃琴曲秖一操
0332c24: 又
0332c25: 康氏金粟飽飫一肚臨機毒惡人天恍忽有時與九
0332c26: 曜七星結物外之友有時隄巫峰三峽為魚龍之窟
0332c27: 活埋峨眉一路人單拈惟唱巴歌曲至於成佛作祖
0332c28: 底事從來誓不肯做
0332c29: 箬菴和上同江天還松下酌茗圖
0332c30: 日移水石賺清機把茗長吁萬象輝樹下師資緣會
0333a01: 句松濤驚冷露沾衣
0333a02: 重慶酉陽司象崖法兄和上像牧雨上座請
0333a03: 蜀山三十載慎獨不相逢弟適來吳越兄仍過海東
0333a04: 名聞追錦水聲價貫芙蓉辛卯七月十有詩曾輓公
0333a05: 今如不記得再題上一通
0333a06: 白法師像
0333a07: 壁觀阿挨日過八十三季無露圭角主般若堂於楞
0333a08: 嚴如護目中之珠變華嚴像於福城似受靈山之託
0333a09: 等閒露頂坐巖厂杖頭捏定風生握斷海山川活卓
0333a10: 卓
0333a11: 紫柏院福林禪師像
0333a12: 碧落風前科頭箕踞青松白石友煙弄雲就裏些些
0333a13: 快活從不輕示於人寒巖獨處無多子岸谷風回紫
0333a14: 柏林
0333a15: 題人牛合睡圖
0333a16: 拋下鞭繩橫眠幽麓無榮辱干懷醉煙霞風骨佛祖
0333a17: 田園兮荒衾枕天地兮獨清操氣可動坤維惟恐青
0333a18: 山留不住
0333a19: 達也聞法師像
0333a20: 達也聞法師年方廿七坐喜弘龍樹風翻受具宗縛
0333a21: 出他知見案頓入無生國示寂於臺山大似登雲鶴
0333a22: 問子安身句虹涇橋之北
0333a23: 題思白董太史山水圖
0333a24: 玉指尖頭點出太平溝壑七尺軀裏懷藏亂世溪山
0333a25: 曩予三過吳門恨未一面今讀公之詩以鬆爽閱公
0333a26: 之畫以清澹然風雅凌夷欺青壓白不下蘇眉山張
0333a27: 無垢惟苦不遇鐵面衲子當頭一拶淪溺在騷人隊
0333a28: 裏衒賣胸襟流而亡返不知何日始記得話頭也
0333a29: 東塔清白兄行樂圖
0333a30: 天有慶雲也而自不知其色以奪倫地有伯樂也而
0333b01: 自不知其氣以蓋世今清白兄自蜀入吳已三十載
0333b02: 參禪而不被禪迷習教而不受教縛優游於南海岸
0333b03: 東塔頭煮月燒枯嘯傲自適真巫峰一代奇男子也
0333b04: 是為序
0333b05: 題行孚吳道人輪珠念佛圖
0333b06: 如問春秋多少但只晝夜百八靠定如意須彌鎮日
0333b07: 輪番指掐不師賣餅於灃陽不學臺山之路下不重
0333b08: 提藍之風流不作燒菴之道者六十七年本色為人
0333b09: 志不喜裝模作樣
0333b10: 白法師竹間行樂圖
0333b11: 者箇老阿師居然多氣志將紫柏大師一座千觔擔
0333b12: 兒肩任二十餘稔偶焉歇在亂竹堆中稍換口氣
0333b13: 歡喜如來像
0333b14: 歡喜如來玅相殊亂雲堆裏結跏趺不因丈雪曾相
0333b15: 識幾被人疑作畫圖
0333b16: 縫像瞿曇
0333b17: 你從何處來卻坐在者裏若非醉頭陀人都錯認你
0333b18: 紅亦非硃砂白亦非關紙巍巍獨踞寶花臺無限清
0333b19: 風動地起
0333b20: 觀音小像
0333b21: 咄你又在者裏簸弄人家男女曩者屠牛腎惑亂於
0333b22: 蘇杭剖蛤腹贊歎於唐皇與瓦礫和其光與艸木爭
0333b23: 其香將謂賣弄清風調殊知徹底亞郎當
0333b24: 十八羅漢像遂寧上人請
0333b25: 者夥沒量阿師出入全無道理踢碎那畔空腔遊戲
0333b26: 山石間裏伎倆弄盡萬端濟得甚麼邊事太平風味
0333b27: 男兒作人何故如此
0333b28: 達磨小像
0333b29: 今日秖樣嚴寒你猶打箇赤腳總為不知時節所以
0333b30: 令人塗抹
0333c01: 天童密師翁像
0333c02: 髮立如鶴面冷似鐵捏條拄杖打人不歇凌滅臨濟
0333c03: 正宗唾罵少林髓得神機如雷震泉湧惡辣似奔濤
0333c04: 噴雪帶累衲僧十二人塞滿乾坤無縫罅
0333c05: 林野法叔像牧雨法侄請
0333c06: 眉分八字髯無二色訶釋迦發言欠遜去人眼睛裏
0333c07: 撒沙笑達磨不會說禪謂子得安心之訣率常噴一
0333c08: 唾聲東海萬丈之波等閒豎一拳碎虛空作七八橛
0333c09: 平生行事不依時所以稱作白拈賊
0333c10: 二隱法兄和尚像牧雨法侄請
0333c11: 法兄謐和尚一出峽來冰凌上行劍刃上走撥亂四
0333c12: 海煙塵扭碎一雙鼻孔末後覆船於龍淵以笠為杯
0333c13: 渡又不知要造何等事業與往來人作窩窟幸牧雨
0333c14: 法侄善別機宜多識時務繪頂像於三秦作西川一
0333c15: 古佛
0333c16: 懶首座像法孫橫眉請
0333c17: 東海於菟南山白額秖論殺人母問耳缺不惟具短
0333c18: 血之能且有退衣之德肉醉終南第一峰應知天上
0333c19: 無二月
0333c20: 雨西堂像非所禪人請
0333c21: 鬚長髮短神清氣大眉稜有罅兮辱在獅子群中舌
0333c22: 頭無骨兮鋒芒其利如鑿收得福城雲總不露圭角
0333c23: 倒提拄杖似太阿佛魔都來一按過
0333c24: 密言律主像
0333c25: 缽盛沔水衣覆漢南秖論龍伏虎伏不問佛來魔來
0333c26: 師承大亮兮穿庾嶺提不起之物影遺海會兮倣飲
0333c27: 光抱金襴之材秋風妒菊戒月高篩如問春秋多少
0333c28: 晝夜一百八欲識阿師面目堂堂獨露者誰本是西
0333c29: 川一古佛留與興元作法錐
0333c30: 彌勒寺興安大德像朗如禪人請
0334a01: 季將六十有七做事全無固必繪頂像於簡端漏洩
0334a02: 威音大義有時種竹栽松為坎離之界牆有時接石
0334a03: 為橋作度牛度馬之佛事等閒豎一艸成慈氏之園
0334a04: 偶焉煮白雨結龍華勝會此照付與朗如孫供到彌
0334a05: 勒下生去
0334a06: 邵窩莊汝揚像
0334a07: 頭戴方巾手持白拂坐箇蒲團全身太露呵呵好箇
0334a08: 老維摩一生家業藏得與麼堅固
0334a09: 分燈
0334a10: 溪聲道元
0334a11: 法法法無生無生法法無付汝無生法生無法亦無
0334a12: 月幢徹了
0334a13: 臨濟窟中獅子子爪牙備伏山之屯等閑放出天涯
0334a14: 去吼震山河劫外春
0334a15: 端鼻圓萬
0334a16: 春風騎馬過寒江子夜雞啼雪上霜寄一音與簸箕
0334a17: 匠長松竟日正朝陽
0334a18: 懶生徹昇
0334a19: 霜月照人寒徹骨琉璃水結一溪冰夜來東壁打西
0334a20: 壁故放闍黎出孟津
0334a21: 大憨印我
0334a22: 瘦梅含雪噴瓊花不假東風力一些白上枝頭新萬
0334a23: 象馨香從此競龍蛇
0334a24: 懶石覺聆
0334a25: 終南山下五雲垂別有搏風一鳥飛特達慣扶羊角
0334a26: 上推開碧落活天機
0334a27: 雨樹行愚
0334a28: 長髭頭陀頂笠還贈條拄杖上眉山橫該豎抹揮秦
0334a29: 蜀露出金毛第一班
0334a30: 哉生徹聞
0334b01: 閒行踢出中秋月八面風生壯帝都此是老僧日用
0334b02: 事逢龍拔角虎編鬚
0334b03: 佛冤徹綱
0334b04: 馬祖巾瓶十五載今朝綱子亦如然秖緣薦得磨磚
0334b05: 勢萬仞峰頭續正傳
0334b06: 半生本襄
0334b07: 龜毛拂有騰龍勢兔角杖支南斗雲山水悉歸布袋
0334b08: 裏昆明池上月華殷
0334b09: 耨雲真實
0334b10: 適來東海鯉入閬自成章掣起滔天浪春風滿大唐
0334b11: 鹿門徹巖
0334b12: 觀音帽子大如倚蓋覆卻坤維衝破三界千古法運
0334b13: 如是傳人天眾前恁弄賣
0334b14: 半月常涵
0334b15: 霜華初爆瑋環材廿稔浮荒瑞色開世以井參山谷
0334b16: 正風扶梁上一麟來
0334b17: 問潮海嶼
0334b18: 濯錦江分百億都聲揚天外語嚧蘇玄風不讓滹沱
0334b19: 月香浪如綸結五湖
0334b20: 佛藏道海
0334b21: 祖席重興萬木浮不釐務者藏監修而今行滿功初
0334b22: 竣汝高登第一樓
0334b23: 石林道玉
0334b24: 寄錫松山四稔餘竹卬慣擊人頭顱風前不許機相
0334b25: 讓正眼明明爍五湖
0334b26: 慎獨古德
0334b27: 收機一钁隱於農遐邇荒畬烈火鎔燒出乾坤舊面
0334b28: 目照天照地振吾宗
0334b29: 竹浪正生
0334b30: 西山積雪銀千頃東嶺濤翻萬樹松一任滄桑世改
0334c01: 更搖風簸雨毒魚龍
0334c02: 良玉徹宣
0334c03: 拄杖一條橫開豎闢若箇相逢銀山粉碎是聖是凡
0334c04: 避之不及佛祖從教立下風濟北宗風齊整肅
0334c05: 無問淨徹
0334c06: 落來錦水為尋師笑教當年馬簸箕不解奪他塼子
0334c07: 去返薅日月在江西
0334c08: 雲瑞如載
0334c09: 擔簦負笈到蠶叢正值山童擊晚鐘流水高山齊側
0334c10: 耳烏藤七尺活如龍
0334c11: 塼鏡如皓
0334c12: 烏去兔來為甚忙趁伊禪士出閒房纔伸手捲竹簾
0334c13: 箔虎嘯龍吟震大唐
0334c14: 
0334c15: 
0334c16: 
0334c17: 
0334c18: 
0334c19: 
0334c20: 昭覺文雪醉禪師語錄卷第六
