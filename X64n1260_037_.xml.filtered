0273c19: 
0273c20: 列祖提綱錄卷第三十七
0273c21: 
0273c22: 武林十八理安禪寺住持婁東行悅集
0273c23: 中夏提綱
0273c24: 或菴體禪師中夏上堂。赫日炎炎六月天。空孟浪
0274a01: 說新禪。臨風有耳應難聽。不落諸緣取次傳。莫問東
0274a02: 西。坐斷妙高峰頂。休分彼此。平吞報化佛頭。寒不愁
0274a03: 寒。色空無二。熱不愁熱。心境一如。大禪佛旁若無人。
0274a04: 野盤僧身為逆旅。心老衲未免攢眉。杜口維摩也
0274a05: 應冷笑。且道笑箇甚麼。有心用處皆為錯。無意看時
0274a06: 宛然。
0274a07: 雪巖欽禪師中夏上堂。前四十五日。過去已己過去。後
0274a08: 四十五日。未來猶未來。卓拄杖云。正當今日。且道還
0274a09: 有過去未來之相也無。更有一絲毫不去不來之相
0274a10: 也無。若向著裏定當得下。五更洗面黃昏打睡。齋時
0274a11: 有報晨朝有粥。朝朝相似暮暮一般。其或未然。報恩
0274a12: 昨日預做中夏。今朝擊陞堂。使府迎奉觀音菩薩
0274a13: 在設廳供養。啟建祈晴道場。
0274a14: 中夏上堂。前四十五日。知進不知退。後四十五日。知
0274a15: 退不知進。正當今日。進退兩忘。季夏極熱。薰風自。
0274a16: 卓拄杖云。時聞一陣藕花香。
0274a17: 高峰妙禪師中夏上堂。前四十五日何處去。焦尾大
0274a18: 蟲入市。後四十五日何處來。三驢子上高臺。俊
0274a19: 鷹快便合乘時。跛盲眉龜徒勞跳。
0274a20: 中夏上堂。拂子召大眾云。到者裏進前一步也不
0274a21: 得。退後一步也不得。總不恁麼也不得。畢竟如何。不
0274a22: 得不得。
0274a23: 中峰本禪師中夏示眾。大眾。四十五日前。朝昏沉暮
0274a24: 散亂。四十五日後。朝散亂暮昏沉。正當今日。在四十
0274b01: 五日之中。試把昏沉散亂來與老僧看。既無你拈出
0274b02: 處。則真如菩提涅槃解脫亦無你拈出處。莫說你拈
0274b03: 不出。便是於大寂定中喚起二千年外釋迦老漢來。
0274b04: 敢保其亦無拈出之理。既拈不出。你喚甚麼作昏散。
0274b05: 又喚甚麼作寂照。直下聖凡情盡能所障空。覿體無
0274b06: 依當機絕待。不見四十五日在前。不見四十五日在
0274b07: 後。三際平等一道閒。即今覓箇中夏亦不可得。雖
0274b08: 然。此猶是途路中事。若曰到家消息。猶較西天十萬
0274b09: 程。諸禪德。你最初立志要為生死大事。不是說了便
0274b10: 休。須發起一片不顧生不顧死底決定志氣也。不管
0274b11: 你前四十五。後四十五。正當四十五。不四十五。
0274b12: 地提箇所參話。任你說是說非論長論短。拍盲舉起
0274b13: 拍盲打捱。誰管今生打得徹打不徹。直饒以熱鐵輪
0274b14: 驅入刀山劍樹上。一日走百千萬億。要教把所參
0274b15: 話須臾放下終不可得。有此等志氣。欲超過佛祖為
0274b16: 不難矣。從前做不到古人地位。只是志願不真切。立
0274b17: 不穩當。所以古人道。過河須用筏。學道須用志。釋
0274b18: 迦彌勒初無所長。只是箇能立志願底凡夫耳。昔僧
0274b19: 問古德。一念不起還有過也無。德云須彌山。且道與
0274b20: 趙州青州布衫相去幾何。如其未委。此去四十五日
0274b21: 後。來露箇消息。
0274b22: 萬峰蔚禪師中夏示眾。達磨的的西來。直指人心見
0274b23: 性成佛。且道性作麼生。一喝於此。直下疑團百雜碎。
0274b24: 便見青青翠竹顯真如。柳綠花紅明皎潔。風生虎嘯
0274c01: 石龍吟。燕語鶯啼為汝決。衲僧家活潑潑。滿懷撒出
0274c02: 夜明珠。獻寶波斯難辨別。放倒和衣打覺眠。一任天
0274c03: 崩與地裂。其或未然。參。
0274c04: 楚石琦禪師中夏上堂。前四十五日已己過去。後四十
0274c05: 五日尚未來。正當四十五日之中。覓現在相不可得。
0274c06: 所以道。過去心不可得。現在心不可得。未來心不可
0274c07: 得。此不可得亦不可得。平生肝膽向人傾。相識猶如
0274c08: 不相識。
0274c09: 古梅友禪師中夏上堂。九旬禁足又過一半。心地未
0274c10: 明如牽火鑽。光陰莫度。了閒公案。平地無端捉
0274c11: 得賊。老僧出來為汝斷。
0274c12: 用彰俊禪師中夏上堂。舉黃檗因臨濟半夏上山問
0274c13: 訊。見黃檗看經。濟云。我將謂是箇人。元來是箇唵黑
0274c14: 豆老和尚。住數日乃辭去。檗云。汝破夏來。何不終夏
0274c15: 去。濟去。暫來禮拜。檗便打令其去。濟行數里。疑其事
0274c16: 再回終夏。拈云。招之不來。揮之不去。是什麼人。瑞巖
0274c17: 若做黃檗。待他再回。棒折也未放在。何故。棒上不成
0274c18: 龍。
0274c19: 無文璨禪師中夏上堂。前半夏所作法門所修行願。
0274c20: 山僧已己在西山為諸人演說。後半夏所作法門所修
0274c21: 行願。山僧今在東湖為諸人演說。東湖所作與西山
0274c22: 不同。西山所說與東湖不別。指槐罵柳。證龜成。憍
0274c23: 梵提側耳聽。舜若多神驚吐舌。
0274c24: 了庵欲禪師中夏上堂。前半夏已巳去。後半夏未來。正
0275a01: 當今日謂之中夏。大眾。過去已巳往。未來未至。即今事
0275a02: 作麼生。莫是二邊俱莫立。中道不須安麼。者般說話
0275a03: 是你諸人嚼過底殘剩飯。因甚麼拶著十箇五雙
0275a04: 鼻孔索頭在別人手裏。且道利害在什麼處。一翳在
0275a05: 眼。空花亂墜。
0275a06: 建盂蘭盆會提綱
0275a07: 石雨方禪師盂蘭盆會上堂。今日是目連救母地官
0275a08: 赦罪之辰。雲集懺悔。亡者可以超生。存者可以獲福。
0275a09: 此是世間父母也。然出世間亦各各有箇父母。他能
0275a10: 長你法身。養你慧命。大眾。還知麼。者箇父母非形像
0275a11: 可求。非遠近可見。非呼喚可應。然眾中亦有父母俱
0275a12: 喪者。亦有父母俱存者。且道又如何懺悔使他超生。
0275a13: 又如何保佑使他獲福。還有定當得者麼。拍禪床一
0275a14: 下下座。
0275a15: 解制提綱
0275a16: 洞山价禪師示眾。兄弟初秋夏末東去西去。直須向
0275a17: 萬里無寸草處去始得。又云。只如萬里無寸草處。作
0275a18: 麼生去。
0275a19: 石霜圓禪師解夏上堂。昨日作嬰孩。今朝年已巳老。未
0275a20: 明三八九。難蹈古皇道。手鑠黃河乾。踢須彌倒。浮
0275a21: 生夢幻身。人命夕難保。天堂并地獄。皆由心所造。南
0275a22: 山北嶺松。北嶺南山草。一雨潤無邊。根苗壯枯槁。五
0275a23: 湖參學人。但問空討。死脫夏天衫。生披冬月襖。分
0275a24: 明無事人。特地生煩惱。喝一喝下座。
0275b01: 雲峰悅禪師解夏上堂。日月易流。光陰忽。始見安
0275b02: 居又當自恣。此夏喜得大眾各各道體康安。然出家
0275b03: 之流曠達無礙。初秋夏末或東去或西去。出一叢林
0275b04: 入一叢林。忽有人問上座。翠巖和尚今夏如何為人。
0275b05: 被他一問如何祇對。莫道九九八十一。莫道但得雪
0275b06: 消去自然春到來。莫道日出東方夜落西。莫道合取
0275b07: 狗口。莫道下一喝撫一掌坐具驀口摵拂袖便行。諸
0275b08: 禪德。如斯布露深屈翠巖。既不然者。別作麼生披露。
0275b09: 試對眾道看。還有道得底麼。眾無語。師云。若到諸方。
0275b10: 莫道我從翠巖來。便下座。
0275b11: 大覺璉禪師解夏上堂。秋風起。庭梧墜。衲子紜紜看
0275b12: 祥瑞。張三李四賣囂塵。拾得寒山爭賤貴。覿面相逢
0275b13: 更無難易。四衢道中棚欄瓦市。逼塞空普天匝地。
0275b14: 是臨濟赤肉團上。雪峰南山鼻。玄沙見虎。俱胝
0275b15: 指。一時拈來當面布施。更若擬議。千山萬水。復曰。過。
0275b16: 白雲端禪師解夏。舉洞山悟本禪師云。初秋夏末。直
0275b17: 須向萬里無寸草處去。有僧舉似瀏陽庵主。主云出
0275b18: 門便是草。師云。若見得庵主便見得洞山。若見得洞
0275b19: 山便見得庵主。見洞山易。見庵主難。見為他不
0275b20: 為住持之絆。不見道。雲在嶺頭閒不徹。水流下太
0275b21: 忙生。
0275b22: 保寧勇禪師解夏上堂。秋風纔動。布袋頭開。來者自
0275b23: 來。去者自去。江淮兩浙足有家風。衡嶽廬峰更多幽
0275b24: 致。驅驅轆轆劫劫波波。須知道。不動如來未舉步。
0275c01: 且道不動步一句作麼生道。良久云。適來堂裏來。
0275c02: 歸堂裏去。
0275c03: 長慶安禪師解夏上堂。汝諸人總來就安求覓甚麼。
0275c04: 若欲作佛。汝自是佛。擔佛傍家走。如渴鹿陽相
0275c05: 似。何時得相應去。汝欲作佛。但無許多顛倒攀緣妄
0275c06: 想惡覺垢淨眾生之心。便是初心正覺佛。更向何處
0275c07: 別討。所以安在溈山三十年來。喫溈山飯。屙溈山屎。
0275c08: 不學溈山禪。祇看一頭水牯牛。若落落入草。便把鼻
0275c09: 孔拽轉來。纔犯人苗稼。即鞭撻調伏。既久可憐生。受
0275c10: 人言語。如今變作箇露地白牛常在面前。終日露
0275c11: 地。亦不去。汝諸人各自有無價大寶。從眼門放
0275c12: 光。照見山河大地。耳門放光。領釆一切善惡音響。如
0275c13: 是六門晝夜常放光明。亦名放光三昧。汝自不識取。
0275c14: 影在四大身中。內外扶持。不教傾側。如人負重擔從
0275c15: 獨木橋上過。亦不教失。且道是甚麼物任持便得
0275c16: 如是。且無絲髮可見。豈不見誌公和尚云。內外追尋
0275c17: 覓總無。境上施為渾大有。珍重。
0275c18: 真淨文禪師解夏上堂。此箇事學不得教不得傳不
0275c19: 得。須是當人悟始得。悟得也可可地。閒閒地。了了明
0275c20: 明地。歷歷落落地。一切神通變化悉自具足。不用外
0275c21: 求。乃拈拄杖橫按云。橫按鏌全正令。太平寰宇斬
0275c22: 癡頑。遂擲下。良久喝一喝下座。
0275c23: 大溈禪師解夏上堂。十方同聚會。箇箇學無為。此
0275c24: 是選佛場。心空及第歸。慧先門下直拔超升不歷科
0276a01: 目。諸人既到者裏。風雲布地牙爪已巳成。但欠雷聲燒
0276a02: 尾。如今為你諸人震忽雷去也。以拄杖擊禪床下座。
0276a03: 五祖演禪師解夏上堂。一塵起。大地收。一葉落。天下
0276a04: 秋。金風動處警砌畔之蛩吟。玉露零時引林間之蟬
0276a05: 噪。遠煙別浦行行之鷗鷺爭飛。絕壁危巒處處之猿
0276a06: 猱競嘯。又見漁人舉櫂。樵子謳歌。數聲笛牧童戲。
0276a07: 一片征帆孤客夢。可以發揮祖道建立宗風。九旬無
0276a08: 棄之功。百劫在今時之用。如斯話會。衲子攢眉。不
0276a09: 見道。一塵不立始歸家。若有纖毫非眷屬。
0276a10: 解夏上堂。九旬三箇月。彈指瞥然間。忙者直然忙。閒
0276a11: 者直然閒。事事無窮盡。千古白雲山。
0276a12: 上堂。三月安居今已己滿。九旬禁足事如何。西天蠟驗
0276a13: 聞聲久。此土鵝珠說者多。季運二千年遠意。混流水
0276a14: 乳積成河。林泉開士齊弘護。莫使墮頹著眾魔。
0276a15: 圓悟勤禪師解夏上堂。秋光清淺。秋露凝。秋風颼
0276a16: 飀。秋色澄淨。乃釋迦護生之功已巳畢。實衲僧結制之
0276a17: 法周圓。若能內忘己巳見。外了法空。內外一如。凝澄
0276a18: 寂。則全心即佛。全佛即心。與諸佛把手共行。與祖師
0276a19: 同得同用。到箇裏。更說什麼結。更說什麼解。二六時
0276a20: 中淨赤灑灑。終日著衣不曾挂一縷絲。終日喫
0276a21: 飯不曾咬一粒米。所謂動若行雲止猶谷神。豈有心
0276a22: 於彼此。那有像於去來。觸處逢渠全機獨脫。正恁麼
0276a23: 時如何。白雲本是無心物。等閒出沒大空。復云。九
0276a24: 十日功圓此日。不須更驗蠟人來。雖然萬里無寸草。
0276b01: 袋口今朝已巳解開。
0276b02: 解夏上堂。圓覺伽藍豁開戶牖。華嚴剎海大座當軒。
0276b03: 促百千億劫為一念。豈止百二十日長期。延一念作
0276b04: 百千億劫。寧論此世來生。始見流金爍石。俄然玉露
0276b05: 垂珠。時節不相饒。物理有變復。當時結夏。普天匝地
0276b06: 一時結。此時解制。普天匝地一時解。結時初不相著。
0276b07: 解時初不相離。到者裏通一線曉一機去。你為你我
0276b08: 為我。長底長短底短。清者自清濁者自濁。於中也無
0276b09: 去來亦無動轉。浩然太均同歸一致。然後放收擒縱
0276b10: 得大解脫。更喚什麼作你作我作長作短。一時截斷。
0276b11: 且自恣一句作麼生道。雲在嶺頭閒不徹。水流下
0276b12: 太忙生。
0276b13: 解制上堂。尋常一味。無過樸實頭。坐斷千差。更須高
0276b14: 著眼。壁立萬仞處淨。平田淺草裏峭危危。當處
0276b15: 平和。拖泥帶水。深挑痛劄。犯手傷鋒。欲得兩不相妨。
0276b16: 各請休機罷釣。且九夏賞勞一句作麼生道。險處豈
0276b17: 忘顧鑑。縱行平地索隄防。
0276b18: 解夏上堂。毫端寶剎。寬優游。十世。古今渺邈。
0276b19: 洞視不見。徹聽不聞。到者裏。非止善財七日斂歛念。設
0276b20: 使文殊百劫運大智力。起無邊神用。亦不能見。只
0276b21: 汝諸人九十日間各各於中全體遊歷。出沒卷舒縱
0276b22: 橫收放。八穴七穿東涌西沒。儻忽於此知得諦當去。
0276b23: 不妨步步踏著實地。心心契證平常。苟或未然。今日
0276b24: 布袋口開。還委悉麼。良久云。無謂清秋多勝致。低回
0276c01: 且復按雲頭。
0276c02: 龍門遠禪師解夏上堂。以一粒芥子擊修羅窟。於中
0276c03: 晏坐九旬。振六鐶錫杖。登須彌盧。直上安居三月。倚
0276c04: 長松而自誓。臨綠水以經行。周遊井邑則動止蕭蕭。
0276c05: 依處叢林則威儀濟濟。豈論城隍聚落。不分勝地寶
0276c06: 坊。心月孤圓神珠炳煥。六門靜萬法咸如。如此護
0276c07: 生豈有生之可護。如此持律豈有律而可持。囊內蠟
0276c08: 人通身雪冷。誠堪慶賀喜何如哉。
0276c09: 解夏上堂。毗目仙人執善財手。頓見過去微塵諸佛。
0276c10: 及其放手。宛然依舊。龍門長老領諸大眾爰於此地
0276c11: 結足安居。及其解夏。宛然依舊。善財依舊處微塵。諸
0276c12: 佛含攝有歸。大眾依舊處三月。九旬斂歛收無。還會
0276c13: 麼。毛端藏剎海。芥子納須彌。不離見聞緣。超然登十
0276c14: 地。四生六道即心自性。三途八難普現色身。居華藏
0276c15: 海之中。住不思議之內。如斯之旨乃吾輩之常分耳。
0276c16: 還信得及麼。
0276c17: 解夏上堂。拈起拄杖卓一下云。圓明了知不由心念。
0276c18: 抵死要道墮坑落塹。畢竟如何。乃靠拄杖下座。
0276c19: 嶽林真禪師解夏上堂。古人道秋初夏末。合有責情
0276c20: 三十棒。嶽林則不然。靈山會上世尊拈花迦葉微笑。
0276c21: 正當恁麼時。好與三十棒。何故如此。太平時節強起
0276c22: 干戈。教人吹大法螺。擊大法。舉步則金蓮躞蹀。端
0276c23: 居則寶步巍。梵王引道於前。香華繚繞。帝釋隨之
0276c24: 於後。龍象駢羅。至今後代兒孫遞相放。三三兩兩
0277a01: 皆言出格風標。劫劫波波未肯歸家穩坐。唇搖舌
0277a02: 宛如鐘磬笙竽。奮臂點胸何啻稻麻竹葦。更逞遊山
0277a03: 翫水撥草瞻風。人前說得石點頭。天上飛來花撲地。
0277a04: 也好與三十棒。且道坐夏賞勞如何酬獎。良久曰。萬
0277a05: 寶功成何厚薄。千鈞價重自低昂。
0277a06: 虎丘隆禪師解夏上堂。有佛處不得住。上無攀仰。無
0277a07: 佛處急走過。下絕己已。從來無向背。本自絕羅籠。出
0277a08: 門撞著須菩提。寸草不生千萬里。自是長嘴鳥。休言
0277a09: 芳樹不棲。謾自說禪說道。摩斯吒直饒心挂樹頭。未
0277a10: 免身沉海底。莫動著。動著三十棒且置。休夏自恣一
0277a11: 句作麼生道。青山綠水元依舊。明月清風共一家。
0277a12: 大慧杲禪師解夏上。堂四月十五者公案。七月十五
0277a13: 方結絕。即今者裏許多人。人人有理難分雪。眾中莫
0277a14: 有辨口利詞底麼。試出來分雪看。直饒分雪得去。也
0277a15: 須腦門著地始得。
0277a16: 解夏上堂。拈拄杖云。百二十日夏。日日無空缺。露柱
0277a17: 逞神通。燈籠呈醜拙。徹不徹。來棒頭為汝決。卓一
0277a18: 下。
0277a19: 解夏上堂。一百二十日禁足。三十五日在外走。熨斗
0277a20: 煎茶銚不同。泥牛解作獅子吼。今朝法歲已巳周圓。拈
0277a21: 得鼻孔失口。以大圓覺為伽藍。七七依前四十九。
0277a22: 解夏示眾。洞山萬里一條鐵。瀏陽一擊百雜碎。雲門
0277a23: 關字常現前。翠巖眉毛在不在。乃舉拂子云。雲門大
0277a24: 師來也。還見麼。擊拂子云。一彩兩賽。
0277b01: 解夏示眾。衲僧相見莫疑猜。布袋結頭今日開。露柱
0277b02: 著衫南嶽去。燈籠脫帽上天台。驀拈拄杖云。只有雲
0277b03: 門木上座。終年無去亦無來。有時獨靠古屏畔。破
0277b04: 門前下馬臺。擲拄杖下座。
0277b05: 應庵華禪師解夏上堂。舉僧問雲門。秋初夏末。前程
0277b06: 或有人問。未審對他道什麼。門云大眾退後。僧云過
0277b07: 在什麼處。門云還我九十日飯錢來。師云。者僧有迎
0277b08: 刃底謀略。雲門具殺活手段。雖然。若在報恩門下。更
0277b09: 須勘過始得。下座。
0277b10: 或菴禪師解制上堂。虎穴魔宮步挨。毀僧謗佛不
0277b11: 安排。無明三毒令人怕。是我冤家一樣乖。會麼。正令
0277b12: 提綱。法堂前草深一丈。邪師過謬。虀甕裡淹殺幾人。
0277b13: 出處不凡到頭得地。氣吞雲夢光射斗牛。以法界作
0277b14: 伽藍。龍蛇易辨。以恒沙為廣眾。衲子難瞞。虎口爭餐
0277b15: 非為性燥。馬前相撲豈是英靈。九夏三秋全提大用。
0277b16: 諸方未曾到底境界盡底掀翻。佛祖不出口底舌頭
0277b17: 一齊坐斷。誰跨自恣。道甚護生。鼻直眼橫風高韻遠。
0277b18: 入得南禪室。出得南禪門。行人不以似路為仇。拈得死
0277b19: 蛇解弄活。祇如來早布袋頭開。日見日親復有何說。
0277b20: 良久云。端的克家真種草。不同短販野盤僧。復舉僧
0277b21: 問古德。九旬禁足今當滿自恣之機又若何。德云。猢
0277b22: 猻蛺蝶。九步作一歇。復問會麼。僧云不會。德云。兩
0277b23: 箇兒童木。者邊拍了那邊舞。須臾變現百千般。
0277b24: 一一示君君看取。師云。者僧探頭太過。古德拔貧
0277c01: 富未見老成。忽有人問南禪。九旬禁足今當滿自恣
0277c02: 之機又若何。但向道。要行便行得住且住。也不問會
0277c03: 與不會。他或云必竟如何。向道。生鐵面皮刀砍不
0277c04: 入。拍盲氣性已巳諸方。是則是。切忌錯舉。
0277c05: 密庵傑禪師解夏上堂。烏巨今日解夏。乃遵黃面老
0277c06: 子二千年前話。驗蠟人徹底清。護戒珠了無縫
0277c07: 罅。惟有露柱燈籠不肯入者保社。何故。從來心似鐵。
0277c08: 端不受差排。
0277c09: 解夏上堂。十五日已巳前。無繩自縛。十五日已巳後。瘦
0277c10: 草鞋寬。正當十五日。天無私地無私載。風不鳴條
0277c11: 雨不破塊。大家撫掌樂昇平。一任東倒及西。喝一
0277c12: 喝下座。
0277c13: 解夏上堂。四月十五日結。七月十五日解。六隻骰子
0277c14: 滿盆紅。大都只是看頭采釆。喝一喝。
0277c15: 解夏上堂。一箇葫蘆纔倒地。滿地葫蘆盡傾倒。欲識
0277c16: 單傳直指禪。今日得恰好。
0277c17: 無準範禪師解夏上堂。一夏已巳滿。無事不辨。遂府
0277c18: 盂。州磁碗。
0277c19: 高峰妙禪師解制示眾。九旬把定繩頭。不容絲毫走
0277c20: 作。直得箇箇皮穿骨露七零八落。冷眼看來正謂掘
0277c21: 地討天千錯萬錯。今日到者裏。不免放開一線。彼此
0277c22: 無拘無束。東西南北任運騰騰。天上人間逍遙快樂。
0277c23: 然雖如是。且道忽遇鑊湯爐炭劍樹刀山未審如何
0277c24: 棲泊。良久云。惡。
0278a01: 解制上堂。布袋頭開。餧驢餧馬。要騎便騎要下便下。
0278a02: 若到江西湖南。撞著焦尾大蟲。切莫道在西峰度夏。
0278a03: 解制上堂。一夏以來諸人。山僧亦。逢
0278a04: 。彼此無空過。今朝聖制告圓。不免更說些
0278a05: 禪。贏得大家俱。如何是禪。咄。猛火著油煎。
0278a06: 解制上堂。拈拄杖卓一下云。打開布袋頭。放出百千
0278a07: 牛。縱隨芳草去。終不被人收。一日歸來重會面。半含
0278a08: 容笑半含羞。大眾。羞且止。畢竟笑箇什麼。又卓一下
0278a09: 云。休。
0278a10: 萬峰蔚禪師上堂。一葉落。天下秋。一塵起。大地收。解
0278a11: 開布袋口。衲僧得自由。頭底風雲起。撒土揚沙
0278a12: 輥入流。逼塞空無影象。啼鶯元在柳梢頭。畢竟作
0278a13: 麼生取用。喝。
0278a14: 天如則禪師解夏示眾。以拄杖擊禪床云。圓覺伽藍
0278a15: 一擊百雜碎也。四月十五結本無結。七月十五解亦
0278a16: 非解。西天人驗蠟人。自成多事。東土人驗鐵彈子。
0278a17: 慣弄頭。我者裏一味樸實。你有拄杖子與你拄杖
0278a18: 子。你無拄杖子奪你拄杖子。
0278a19: 唯庵然禪師解制上堂。舉翠巖夏末示眾云。一夏已巳
0278a20: 來與兄弟說話。看翠巖眉毛在麼。保福云作賊人心
0278a21: 。師云好事不出門。長慶云生也。師云惡事傳千里。
0278a22: 雲門云關。師云錯。者一隊漢只解護惜眉毛。不知打
0278a23: 失鼻孔。龍峰今日直要與伊據款結案。大眾還委悉
0278a24: 麼。暑氣盡隨雲雨去。清風透入戶庭來。喝一喝。
0278b01: 永泰仁禪師解夏上堂。松風凜凜。敗葉紛紛。岸柳衰
0278b02: 殘。猿啼遠岫。若也善觀時節。方與諸聖相。未出得
0278b03: 衲僧活計。諸仁者。當此之際正好橫擔拄杖高挂
0278b04: 囊。到處撞開方丈門。且與老胡相見。若也一言不契。
0278b05: 坐具拂開便行。豈不快哉。山僧自行已巳來。未逢
0278b06: 著一箇半箇。何故如此。良久云。土曠人稀。相逢者少。
0278b07: 率庵宗禪師上堂。舉嶽林振禪師示眾云。布袋口開。
0278b08: 還有買的麼。僧云有。林云。不作賤不作貴。作麼生買。
0278b09: 僧無語。林曰老僧失利。師云。嶽林設箇問端也甚奇
0278b10: 特。及至被人道箇有字。直得東遮西掩囊藏不迭。護
0278b11: 國云。今日布袋口開還有買底麼。良久云。欄杆雖共
0278b12: 倚。山色不同觀。
0278b13: 雪庭淨禪師解夏上堂。知有底人。過萬年如同一日。
0278b14: 不知有者。過一日如同萬年。不見死心和尚道。山僧
0278b15: 行三十餘年。以九十日為一夏。增一日也不得。減
0278b16: 一日也不得。取不得。捨不得。不可得中祇麼得。翠雲
0278b17: 見處又且不然。山僧行三十年來。誰管他一日九
0278b18: 十日。也無得。也無不得。處處當來見彌勒。且道彌勒
0278b19: 在甚麼處。金風吹渭水。落葉滿長安。
0278b20: 古梅友禪師解夏上堂。九旬禁足。特地成錯。三月安
0278b21: 居。無繩自縛。布袋解開。乾坤寥廓。放去若龜毛。收來
0278b22: 懸兔角。試將兩眼挂空。一陣涼風生殿角。
0278b23: 鐵關樞禪師解夏上堂。七月十五。放出猛虎。吼作金
0278b24: 毛。吞佛祖。大眾。既是猛虎。為甚作獅子哮吼。
0278c01: 上堂。舉溈山問仰山。子一夏作得箇什麼。仰云。開得
0278c02: 一片畬。種得一籮粟。溈云子也不空過一夏。施鴆毒
0278c03: 於樽俎之間。仰山問溈山。和尚一夏作得箇什麼。溈
0278c04: 云日中一食夜後一宿。仰云和尚也不空過一夏。揮
0278c05: 戈矛於笑談之頃。召大眾云。會麼。兩箇駝子相逢著。
0278c06: 世上祇今無直人。
0278c07: 月江印禪師解夏云。秋初夏末。兄弟家東去西去。如
0278c08: 壯士展臂不假他力。如獅子遊行不求伴侶。為人
0278c09: 人跟下有條通天活路。三世諸佛六代祖師天下
0278c10: 老和尚與你把手共行。豈不見雲門大師問洞山。近
0278c11: 離甚處。查渡。夏在甚處。湖南報慈。幾時離彼。八月二
0278c12: 十五。雲門云放你三頓棒。次日上方丈問云。昨日蒙
0278c13: 和尚放三頓棒。不知過在甚處。飯袋子江西湖南便
0278c14: 恁麼去。洞山於言下大悟。雲門提出倚天長劍。凜凜
0278c15: 神鋒不易。洞山放將赤身衝他白刃。正與麼時如何。
0278c16: 金烏破琉璃。玉兔挨開碧海門。
0278c17: 正法明禪師解制上堂。林葉紛紛落。乾坤報早秋。分
0278c18: 明西祖意。何用更馳求。若恁麼會得。始信佛祖之道
0278c19: 本自平夷。大解脫門元無關鑰。彌綸宇宙逼塞空。
0278c20: 量不可窮智不能測。若也未明此旨不達其源。任是
0278c21: 百劫薰功千生煉行。徒自疲苦了無交涉。若深明此
0278c22: 旨洞達其源。乃知動靜施為經行坐臥。頭頭合道念
0278c23: 念朝宗。祖不云乎。迷生寂亂。悟無好惡。得失是非一
0278c24: 時放。如是則誰迷誰悟誰是誰非。自是諸人獨生
0279a01: 異見。觀大觀小執有執無。己已靈獨耀不肯承當。心月
0279a02: 孤圓自生違背。何異家中捨父衣內忘珠。致使菩提
0279a03: 路上荊棘成林。解脫空中迷雲蔽日。山僧今日幸值
0279a04: 眾僧自恣。化主還山。諸上善人得得光訪。不可緘默
0279a05: 隨分葛藤。曲為今時少開方便也。須是諸人著眼各
0279a06: 自諦觀。若更擬議尋思。白雲萬里。遂拈拄杖云。於斯
0279a07: 明得。靈山一會儼在目前。其或未然。更待來晨分付。
0279a08: 正堂辨禪師解夏上堂。十五日已巳前不得去。少林隻
0279a09: 履無藏處。十五日已巳後不得住。桂子天香和雨露。正
0279a10: 當十五日又且如何。阿呵呵。風流不在著衣多。
0279a11: 退庵休禪師上堂。結夏時左眼半斤。解夏時右眼八
0279a12: 兩。謾云九十日安居。嬴得一肚皮妄想。直饒七穴八
0279a13: 穿。未免山僧拄杖。雖然如是。千鈞之弩不為鼷鼠發
0279a14: 機。
0279a15: 石屋珙禪師解制上堂。有佛處不得住。樓臺月色雲
0279a16: 收去。無佛處急走過。池塘荷葉風吹破。三千里外逢
0279a17: 人不得錯舉。朗州山澧州水。四海五湖皇化裏。腰包
0279a18: 頂笠萬千千。問著盡言山與水。忽有不甘底出來道。
0279a19: 山但言山水但言水有甚麼過。良久云。未可全拋一
0279a20: 片心。逢人且說三分話。
0279a21: 解制上堂。九旬同禁足。自恣是今朝。暮雨青燈寺。西
0279a22: 風白石橋。孤身三事衲。萬里一輕包。若到溈山處。須
0279a23: 防笑裡刀。
0279a24: 解制上堂。今朝七月十五。風開我竹戶。嶺上一片
0279b01: 兩片白雲。被他吹得七橫八。輕飄飄浮逼逼。欲散
0279b02: 不散欲聚不聚。老僧招手向白雲。白雲白雲何不住。
0279b03: 到頭終是覓山歸。流落天涯與途路。喝一喝。
0279b04: 元叟端禪師解夏上堂。四月十五日結。拈拄杖左卓
0279b05: 一卓。諸方向者裏禁足安居。七月十五日解。拈拄杖
0279b06: 右卓一卓。諸方向者裏休夏自恣。空劫前無佛名無
0279b07: 眾生名。結又結箇甚麼。解又解箇甚麼。靠拄杖便下
0279b08: 座。
0279b09: 解夏上堂。秋山削玉。秋水磨銅。南北東西活路通。兩
0279b10: 隻草鞋如虎。一條鍚杖獰如龍。忽然撞著定上座
0279b11: 道。無位真人與非無位真人相去多少。切忌無言滿
0279b12: 面紅。
0279b13: 解夏上堂。結布袋頭。萬象森羅沒出氣處。解布
0279b14: 袋頭。山河大地得大自在。結也結了。解也解了。諸人
0279b15: 一任東去西去。前程忽有人問著。不得道在中天
0279b16: 竺過夏。下座。
0279b17: 解夏上堂。舉東山和尚示眾云。百煉黃金鑄鐵牛。十
0279b18: 分高價與人酬。庭前不有華含笑。又是東山一夏休。
0279b19: 師云。徑山隨氀也有一頌。老矣無心鑄鐵牛。眼前
0279b20: 隨分即相酬。庭前葉脫西風起。且喜凌霄一夏休。
0279b21: 楚石琦禪師解夏上堂。今日解也。南天台北五臺一
0279b22: 任七縱八橫。前程忽有人問永祚近日如何。作麼生
0279b23: 祗對。但道來時不教某甲傳語。管取坐斷天下人舌
0279b24: 頭。雖然。者箇是永祚的。那箇是上座的。
0279c01: 解夏上堂。盡十方世界是箇真實人體。菩提煩惱生
0279c02: 死涅槃。有為無為前聖後聖。結制解制長期短期。真
0279c03: 實體上了沒交涉。雪峰三到投子九上洞山。末後鰲
0279c04: 山店上打失鼻孔。大隨參六十餘員善知識。長慶坐
0279c05: 破七箇蒲團。興化於大覺棒頭深明黃檗意旨。掀翻
0279c06: 海嶽罷干戈。如將谷響千斤換得空花萬片。威音
0279c07: 那畔空劫已巳前。但有言說都無實義。穿天下人鼻
0279c08: 孔一句作麼生道。大鵬展翅十洲。籬邊燕空啾
0279c09: 啾。復舉僧問雲門。秋初夏末。前程忽有人問。未審對
0279c10: 他道什麼。門云大眾退後。僧云過在什麼處。門云還
0279c11: 我九十日飯錢來。師云。放過即不可。未審道什麼。但
0279c12: 對他道。七十二棒翻成一百二十。過在什麼處。對他
0279c13: 道。你但喫棒。我要者話行。
0279c14: 呆庵莊禪師解夏上堂。聖制告圓。正是今日。諸方叢
0279c15: 席說禪說道浩浩地。我者裏孤峭巍巍。縱有
0279c16: 佛法。誰著眼。拍禪床下座。
0279c17: 上堂。解夏之後東去西去南去北去。直須向高高山
0279c18: 頂立深深海底行。若是閨閣中物捨不得。未免墮坑
0279c19: 落塹。擊拂子。當門更不栽荊棘。免被人來惹著衣。
0279c20: 愚庵及禪師解夏進退兩序上堂。有進有退。有結有
0279c21: 解。左之右之。風流儒雅。鐘樓上念讚。床下種菜。勝
0279c22: 首座道。猛虎當路坐。卓拄杖云。一雨普滋三草二木。
0279c23: 解夏上堂。四月十五日結布袋頭。十字縱橫底有
0279c24: 甚數。七月十五日解布袋頭。無繩自縛底有甚數。
0280a01: 喝一喝。結也不可得。解亦何曾有。結解二圓離。面南
0280a02: 看北斗。下座。
0280a03: 笑隱訢禪師解夏上堂。禪人解夏東西去。莫道腰包
0280a04: 早。三界炎炎如火宅。不知何處是家鄉。
0280a05: 解夏上堂。舉僧問九峰。西天夏末多有得道果者。未
0280a06: 審此間有也無。峰云有。僧云是什麼人。峰云。頭戴午
0280a07: 夜月。踏黃金地。師云。西天此土不離寸步。得道得
0280a08: 果鳳縈金。我此一眾總不與麼。不用修行也無功
0280a09: 顆。九十日中亦不過。如今暑退生。一任經行坐
0280a10: 臥。莫問祖師機緣。總是野狐涎唾。便是鶻眼龍睛。也
0280a11: 與從頭按過。放出長沙老大蟲。驚到嵩山破墮。
0280a12: 恕中慍禪師解夏上堂。舉德山遠和尚夏滿上堂。僧
0280a13: 問九旬禁足今已巳滿。自恣之儀事若何。德山云。猢猻
0280a14: 蛺蝶。九步作一歇。僧云未審意旨如何。德山以頌
0280a15: 示之云。兩箇兒童舁木。左邊打了右邊舞。剎那變
0280a16: 現百千般。分明示君君記取。拈云。答也答了。頌也頌
0280a17: 了。爭柰者僧未肯點首在。靈巖路見不平。要與德山
0280a18: 相見。自恣在今朝。有華當面貼。一句定訛猢。猻
0280a19: 蛺蝶。蛺蝶飛。無處尋。空中打坐。海底穿針。驀拈拄杖
0280a20: 顧視左右云。眾中莫有因齋慶讚者麼。卓拄杖。休將
0280a21: 閒學解。埋沒祖師心。
0280a22: 上堂。夏有解結。法無定相。有無之義。空裏漚華。南天
0280a23: 台北五臺。在諸人跟底踏著。踏不著置而不說。前
0280a24: 程忽有問何處來。切不得道瑞巖來。教他疑三十年。
0280b01: 無文璨禪師解夏上堂。舉老宿一夏不為師僧說話
0280b02: 公案。師頌云。一言已巳出駟難追。道了如何悔得來。冷
0280b03: 地被人相訐露。牙關咬定口慵開。
0280b04: 了庵欲禪師解夏上堂。佛歡喜。僧自恣。香象渡河。截
0280b05: 流而去。有利無利不離行市。拄杖頭邊別有天地。卓
0280b06: 拄杖喝一喝。
0280b07: 南石琇禪師解夏上堂。圓覺能出一切法。一切法未
0280b08: 離圓覺。螻蟻知雨而封穴。石應節而揚葩。粘手
0280b09: 粘底有甚數。十字縱橫底有甚數。
0280b10: 解制施主捨禪床蓆并法衣上堂。九夏安居纖魔不
0280b11: 起。一眾高人行藏輕利。沉香井水飲者除渴。潮田米
0280b12: 飯食者不饑。仰山燒畬種粟。溈山夜寢晝餐。百丈捲
0280b13: 拜蓆向馬祖。世尊以伽黎圍飲光。良久。夜來金氣應。
0280b14: 到竹床多。
0280b16: 法僧。豈為人天福。說箇願一切眾生同證菩提。大似
0280b17: 父死呼公哭。畢竟作麼生。除是波斯能嚙鏃。珍重。
0280b18: 破山明禪師解制上堂。東風解凍。百草芽。行衲
0280b19: 子似粟如麻。拖泥帶水兮草鞋獰似虎。混俗和光兮
0280b20: 拄杖活如蛇。向有佛處不可住。無佛處急走過。方稱
0280b21: 英俊作家。切不可向萬里無寸草處去。度生涯。大
0280b22: 眾。且如山僧者裏九旬禁足三月調心。今日解制臨
0280b23: 行一句作麼生道。摘楊花。摘楊花。
0280b24: 箬庵問禪師解制上堂。神通妙用遊戲自如。動靜去
0280c01: 來無憂無喜。塵劫非遠。剎那非促。布袋頭日日解開。
0280c02: 安樂神時時應現。何必朝參彌勒暮謁釋迦。俗諦義
0280c03: 中真成勝諦。火裏轉大法輪。百草頭全彰祖印。豁
0280c04: 開頂截斷流機。超出人天一頭地。且隨緣不變大
0280c05: 海納川一句畢竟作麼生道。日長閒晝永。春老綠陰
0280c06: 多。
0280c07: 解制上堂。舉三聖問雪峰。透網金鱗以何為食。峰云
0280c08: 待汝出網來向汝道。聖云。一千五百人善知識。話頭
0280c09: 也不識。峰云老僧住持事繁。師云。三聖雪峰把手向
0280c10: 高高山頂立深深海底行。是則同道唱和節拍相隨。
0280c11: 山僧者裏要且不然。忽有問透網金鱗以何為食。向
0280c12: 他道今日解制。更云一千五百人善知識話頭也不
0280c13: 識。但云善為道路。且道與古人是同是別。下座。
0280c14: 牧雲門禪師解制上堂。上元時節天色晴霽。天童者
0280c15: 裏大開門戶。放諸菩薩子出門遊戲。一地二地三地
0280c16: 四地五六地。歡喜發光留不住。地地增修要遠行。剛
0280c17: 剩第八不動地。日月燈明佛忍俊不禁。涌身高七多
0280c18: 羅樹。一一為他摩頂授記。去者下坡不走快便難逢。
0280c19: 住者眉毛撕結鼻孔相拄。去去去。住住住。菩薩子。莫
0280c20: 道病天童。語話無憑據。咄。
0280c21: 全室泐禪師解夏上堂。今朝七月十五。一句全賓全
0280c22: 主。解布袋頭開。一任東去西去。無佛處急走過。有
0280c23: 佛處不得住。三千里外逢人。不得錯舉。喝一喝。
0280c24: 東苑鏡禪師解制辭眾入山上堂。孤亭獨望春山遠。
0281a01: 九曲清清日夜行。且喜風光流不盡。垂楊堤畔月初
0281a02: 生。大眾。一結一解原是千古風規。一住一行要且機
0281a03: 緣有自。山僧今日對眾分付。拄杖子欲向千萬峰頭
0281a04: 去也。大眾再四勸請為法久住。師曰。大眾。向我拄杖
0281a05: 頭邊道得一句來。山僧即住。眾擬議。師卓一卓曰。從
0281a06: 來共住無人識。長嘯一聲歸去來。下座。
0281a07: 鼓山賢禪師解制日上堂。今日解制。諸兄弟未免或
0281a08: 東或西。山僧有三句分付。第一出門不得拖著死屍
0281a09: 走。第二到人家喫飯不得沾唇。第三不得向萬里無
0281a10: 寸草處住。若能不犯這三句。他日燒一片香供養
0281a11: 老僧未為分外。若於三句有犯。切莫道在真寂過冬。
0281a12: 珍重。
0281a13: 弘覺忞禪師解夏兼為檀越薦嚴上堂。一真性豈
0281a14: 假胞胎。識想為緣致有形累。果若諸人從四月十五
0281a15: 至今七月十五。一期之內。痛切如喪考妣。急遽如救
0281a16: 頭然。髑髏裂破孃生面目。全彰本有。淨裸裸常光現
0281a17: 前。峭巍巍壁立萬仞。則自然動無遺照舉必全真。妙
0281a18: 用難思神機莫測。金錫振處。空華之獄戶頓開。寶杖
0281a19: 敲時。鏡象之蓮隨見。作無邊如幻佛事。度無量如
0281a20: 夢眾生。尤是教乘極則之譚。作麼生是衲僧親切為
0281a21: 人一句。洞岫庭山齊削玉。七十二峰青到今。
0281a22: 嵩乳密禪師解制上堂。師云。欲知佛性義。當觀時節
0281a23: 因緣。即今是甚麼時節。溪柳垂金線。山花展翠屏。白
0281a24: 雲青嶂裏。深愜野僧情。好個滿天和氣地春光。傳
0281b01: 不雕之心印。演不說之靈章。諸人倘如斯會得。便知
0281b02: 檀度大施門開。將從上佛祖袋子當陽拈出。一任
0281b03: 諸人東擲西拋。恁麼也得。落花有意隨流水。不恁麼
0281b04: 也得。流水無情送落花。恁麼不麼恁總得。常憶江南
0281b05: 三月裏。鷓鴣啼處百花香。下座。
0281b06: 
0281b07: 列祖提綱錄卷第三十七
