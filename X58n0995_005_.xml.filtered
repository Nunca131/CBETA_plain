0216c07: 
0216c08: 
0216c09: 華嚴一乘分齊章義苑疏卷第五
0216c10: 
0216c11: 霅溪普靜沙門　道亭　述
0216c12: 第三行位差別至三明行相。
0216c13: 釋曰聖人之大寶曰位若無此位行無由成故此
0216c14: 次前種性修習之後也言差別者約總則五教差
0216c15: 別約別則當教差別以諸位不同故於諸下開章
0216c16: 總示。
0216c17: 初者依小乘至廣如小乘說。
0216c18: 釋曰言初者牒位相也有四下列位方便有七種
0216c19: 謂總想念別想念五停心并煖頂忍世第一亦分
0216c20: 遠近之異見則須陀洹道修謂二果向已巳去及究
0216c21: 竟乃羅漢功圓十二住者即合四果等共成十二
0216c22: 住十二住者一聲聞自種性住二入正未越次取
0216c23: 證方便住三越次取證住四得不壞淨味聖戒轉
0216c24: 上漏盡住五依增上戒增上意學出生住六七八
0217a01: 得真諦智增上慧學住九觀察生無相三昧住十
0217a02: 究竟無相住十一解脫學相住十二一切種阿羅
0217a03: 漢住十一地者一五趣雜居地此即欲界二初禪
0217a05: 地五四禪捨念淨地上四即色界六空處地七識
0217a06: 處地八無所有處地九非非想處地此即無色界
0217a07: 更加未至定地與滅受想地也廣如下指說處則
0217a08: 毗曇等論也。
0217a09: 二不退者至彼諸論說。
0217a10: 釋曰謂諦緣伏斷或定或慧種種現相等。
0217a11: 問何故小乘至不待說也。
0217a12: 釋曰原其分教為混濫故指陳聖意且小乘異
0217a13: 大居然不同更何分訓故此略明。
0217a14: 若依初教至故不在後也。
0217a15: 釋曰言施設迴心教者謂轉彼小心令希大果故
0217a16: 明位相多分影同令其欣趣有不同者貴圖勝進
0217a17: 故也於中亦但下影同又亦說下勝進又彼下出
0217a18: 勝進所以乾慧等十地義見古今立教中言又彼
0217a19: 佛果不在十地外者釋其乾慧等十佛地之意所
0217a20: 以其佛不超地中為引小故云以引彼故方便
0217a21: 同彼何以故以二乘人下釋是故二乘證聖既即
0217a22: 現身故佛果不超地外方為引攝耳。
0217a23: 又此位相至彼毗曇等耶。
0217a24: 釋曰瑜伽等據三乘而說毗曇約愚法而明未窮
0217b01: 此理故此而問。
0217b02: 答不同相至聲聞乘也。
0217b03: 釋曰有二義意下示義正答初一隨根後一引攝
0217b04: 故此既下進退揩定且退非愚法聲聞進非大心
0217b05: 之士定屬權乘分位故云即知等也。
0217b06: 二為直進人至前四方便故。
0217b07: 釋曰不涉小乘而來故云直進言十地差別者謂
0217b08: 歡喜地等又以十地通前以為十二住義者瑜伽
0217b09: 云一種性住謂彼菩薩性自仁賢性自成就菩薩功
0217b10: 德任持一切佛法種子二勝解行住謂從初發心
0217b11: 乃至未得清淨意樂所有一切菩薩行是三極喜
0217b12: 住四增上戒五增上心六七八三名增上慧分成
0217b13: 三種謂六覺分相應增上慧住七諸諦相應增上
0217b14: 慧住八緣起流轉止息相應增上慧住九無相有
0217b15: 功用十無相無功用十一無礙解十二最上菩薩
0217b16: 住十三最上如來住言十二住就菩薩說加後如
0217b17: 來為十三住第二即是三賢第三已巳去如次十地
0217b18: 也何以故者徵其十二住之由為影似小乘故者
0217b19: 釋良以小乘亦有十二住故此既引攝故影似彼
0217b20: 又彼地前下總將資加二位影同方便四位。
0217b21: 是故梁攝至見等同前。
0217b22: 釋曰如須陀洹下以菩薩四十心影彼道前四方
0217b23: 便證成前義又亦下通將大乘五位影彼小乘五
0217b24: 位何以故欲迴彼心故作如是說。
0217c01: 問何故此教至小乘等耶。
0217c02: 釋曰名數相影有不同者故云多分謂總同而別
0217c03: 異也。
0217c04: 答為隨方便至彼不名引故。
0217c05: 釋曰為隨下總答若全下出同異之相引攝之意
0217c06: 也。
0217c07: 問若引二乘至假似彼小耶。
0217c08: 釋曰印小疑大義極相違由相混大小寧殊。
0217c09: 答有二意至此為始教也。
0217c10: 釋曰一以下義含與奪與故機淺似彼奪故而義
0217c11: 理仍別所以別者謂造修伏斷顯理皆殊也。
0217c12: 即如何義至得般涅槃。
0217c13: 釋曰瑜伽此云相應心境解行因果悉相應故補
0217c14: 特伽羅此云數取趣數數取於餘趣故言云何已巳
0217c15: 成就者問其進修之人也謂諸下約三品成就以
0217c16: 答言下品者是七方便人故有猶往惡趣之說未
0217c17: 能證入等中品者初登見道加行不退即能證入
0217c18: 猶未究竟故不般涅槃上品者修道已巳上終至無
0217c19: 學非唯證果亦般涅槃耳涅槃此云圓寂。
0217c20: 如說聲聞至三種成就。
0217c21: 釋曰影似正立言亦者對彼之辭也。
0217c22: 故彼論云至上品成就。
0217c23: 釋曰言勝解行地名下品者即是三賢十二住中
0217c24: 當第二勝解行住此教所譚賢位有退故次云猶
0218a01: 往惡趣住淨勝意樂地名中品者即從初見道至
0218a02: 于遠行地終住墮決定究竟地名上品成就者八
0218a03: 地至畢竟位也其行不退故云決定也。
0218a04: 若菩薩住至可準而知。
0218a05: 釋曰賢位加行但能伏惑未登見道猶有退期此
0218a06: 盡下約三無數劫以配三品成就如是下例餘分
0218a07: 品故云上意也。
0218a08: 二不退者至三乘人也。
0218a09: 釋曰聲聞至苦忍者謂見道位中苦諦之下忍智
0218a10: 起時即證生空更不退轉緣覺至世第一法者為
0218a11: 根稍利故方便終心即便不退菩薩至十迴向者
0218a13: 妨謂有妨云二乘菩薩歷然不同何以皆就一處
0218a15: 亦可菩薩至劫如是等也。
0218a16: 釋曰前據佛性上賢不退此約瑜伽三賢皆退何
0218a17: 以爾者謂前約勝行此論見真故各成不退之義
0218a18: 耳。
0218a19: 三明位中至名勝解行住。
0218a20: 釋曰勝解行住菩薩者正明三賢造修之行相也
0218a21: 言轉者從種性轉入此中也何行何相者問或時
0218a22: 下示相總名順決擇分善具足聰慧於其諸法能
0218a23: 受能持者謂四尋思觀尋思名義自性差別假有
0218a24: 實無也於其義理堪能悟入者謂如實知名等
0218b01: 四離識及識非有名如實智故也或於下順解脫
0218b02: 分善也故唯識云所修勝行其相云何略有二種
0218b03: 謂福及智又云且依六種波羅蜜多通相皆二大
0218b04: 乘法師解云名為福皆名為智與智俱行助成
0218b05: 智業皆名為智與福俱行助成福業名為福此
0218b06: 依助伴通相出體既以六波羅蜜而為其體故此
0218b07: 中亦不出六度之相也或於一時不能如是非定
0218b08: 也或於一時具足憶念而定也或於一時成於妄
0218b09: 類下非施也如實引發下而施也或時棄下非
0218b10: 智而智也或於一時於大下精進非精進也由內
0218b11: 意樂下智慧也或於一時聞說下忍辱非忍辱也
0218b12: 亦是五怖畏故如是等類者通結菩薩六波羅蜜
0218b13: 之相皆有進退之相者唯識云此位未證唯識真
0218b14: 如依勝解力修諸勝行止觀力微故也。
0218b15: 解云此是至皆如彼說。
0218b16: 釋曰指中間而例初後也如上行相望前則勝望
0218b17: 後則劣何以故比證不同故。
0218b18: 若依終教至見修等名說。
0218b19: 釋曰此教熟故不影似小乘但直明菩薩十地之
0218b20: 差故不分便見修之異耳。
0218b21: 又於地前至未得不退故。
0218b22: 釋曰又於下分行位之別三賢名位極亞聖故
0218b23: 十信名行不入位者有四義故一進退不定故二
0218b24: 雜修十心無定階降故三未隨法界修行廣大行
0218c01: 故四未得法身顯佛種性故問始教劣十信尚得
0218c02: 名位此教漸勝翻名行耶答前教權影彼小故得
0218c03: 稱位此教稱實要分行位之殊故但屬行也。
0218c04: 本業經云至廣如彼說。
0218c05: 釋曰未上下先定其非位何以故但十心雜修故
0218c06: 也又云下正明信相言始從凡夫地者悠悠中也
0218c07: 值佛菩薩發菩提心者方名十信觀行菩薩是人
0218c08: 下示其行相言信想者謂希欲觀想言未有其所
0218c09: 證故次云亦名假名等也謂信進等者更等取念
0218c10: 心慧心定心施心戒心護心願心迴向心是為菩
0218c11: 薩能少分化眾生已巳超過二乘一切善地一切諸
0218c12: 佛菩薩長養十心為聖胎此之十心是習種性中
0218c13: 為十住因開因異果故加此十耳。
0218c14: 又仁王經至及凡地耶。
0218c15: 釋曰仁王云習忍者彼經說從習忍至金剛頂皆
0218c16: 為十三法師依持建立經文牒釋繁廣此忍之相
0218c17: 即發無上菩提心常修三界一切念念皆不淨故
0218c18: 得不淨忍觀門住在佛家修六和敬故無有退今
0218c19: 此忍前行十善者正當十信未獲所證故有退謂
0218c20: 值勝緣則進值劣緣則退故喻隨風東西耳在此
0218c21: 下定其未入僧祗入十住位下克不退位同初習
0218c22: 忍準知。
0218c23: 設本業經至得不退也。
0218c24: 釋曰設本下縱難釋通也謂有難云本業經中第
0219a01: 六正心住猶有退轉何以上云故十住初即不退
0219a02: 墮此是據經縱難起信下約論釋通云為慢緩者
0219a03: 勵其心故故示現退也若乃克實則初住即便
0219a04: 不退。
0219a05: 其行相者至廣如彼說。
0219a06: 釋曰此是解行發心之行相也於初位中破無明
0219a07: 分證法性故云少分得見法身能於十方八相成
0219a08: 道顯其化用由體而興又以願力受身者謂三心
0219a09: 大願顯現勝身故不同凡愚隨業繫縛受種種身
0219a10: 又位三昧亦得少分見於報身佛者言其未得自
0219a11: 在也是故定善則勝相散心祇見應軀故不同
0219a12: 地上長居受用每覿報身耳其所修下順性行檀
0219a13: 可知。
0219a14: 又梁攝論至倍前準知。
0219a15: 釋曰十解名聖人菩薩者謂十住以解為體聖者
0219a16: 正也冥同正理故又無漏正法得之於心故名聖
0219a17: 也由是證知此位菩薩分有所證驗彼十信名凡
0219a18: 定當觀行耳。
0219a19: 是故當知至差別顯矣。
0219a20: 釋曰將此中教之地前挍初教之地前優劣天隔
0219a21: 也。
0219a22: 問此教豈至不假似彼也。
0219a23: 釋曰初問二答答中所引二乘亦是純熟等者謂
0219a24: 定性二乘無性闡提悉皆成佛既皆成佛故不分
0219b01: 品位各令證也故不似彼。
0219b02: 若依頓教至即是顛倒故。
0219b03: 釋曰若依下約教遣拂以離相故者出所以一念
0219b04: 下示證入若見下斥情見決不可以立位也。
0219b05: 若寄言顯至如是等也。
0219b06: 釋曰若寄言顯者謂寄託無次第之言顯彼離相
0219b07: 絕階差之教故引楞伽云初地即八地此語略而
0219b08: 未周故彼經第四長行云大慧於第一義無次第
0219b09: 相續說無所有妄想寂滅法頌中有七偈後二偈
0219b10: 明不立地云十地則為初初則為八地第九則為
0219b11: 七七亦復為八第二為第三第四為第五第五為
0219b12: 第六無所有何次解云初之七句約義配同最後
0219b13: 一句據理都泯十地則為初者同證如矣初則為
0219b14: 八地者初地不為煩惱所動同不動矣第九為第
0219b15: 七者第九同第七無生忍矣七亦復為八者純無
0219b16: 相觀與八同矣第二為第三者同信忍矣第四為
0219b17: 第五者同順忍矣第五為第六者第五地中獲三
0219b18: 慧光第六地中得勝般若同慧義矣無所有何次
0219b19: 者頌上經文於第一義無次第相續等今此文中
0219b20: 上句略舉約義同中一句之要下句則據理都泯
0219b21: 莫見寄言便認有位思益文顯易了。
0219b22: 若依圓教至此方便故。
0219b23: 釋曰初依教開義一攝下列而釋之謂前之四教
0219b24: 所明行位或大或小或漸或頓是隨機阿含施
0219c01: 設皆為此教之前相故此中同時該攝耳。
0219c02: 二據別教至故圓融故。
0219c03: 釋曰初約教標位謂始下正名行布圓融行布故
0219c04: 六位不同言六位者若前開十信後合等覺若後
0219c05: 開等覺前合十信皆六位也圓融故隨得一位得
0219c06: 一切位何以故者徵圓融之相申以下就義釋通
0219c07: 每一故字即為一義初六相義二主伴是十玄義
0219c08: 三相即約體四相入約用五圓融約法界總以融
0219c09: 通故諸位歷歷而相收也。
0219c10: 經云在於至是此義也。
0219c11: 釋曰據經示義初據經是故下示義又以下明因
0219c12: 果交徹於一一位上者彰其融通自在是故以因
0219c13: 取則皆因故即是菩薩以果取則皆果故即是佛
0219c14: 純雜無礙隱顯齊成耳。
0219c15: 二約報明位至性起品說。
0219c16: 釋曰對昔因而顯現事故云約報明位相但有下
0219c17: 別列而釋相謂無盡法門約法成金剛種舉喻如
0219c18: 性起品說者彼云如人食少金剛終竟不銷不與
0219c19: 肉身同住要穿肉身至金剛際如來圓滿無盡法
0219c20: 門亦復如是若有見聞不與煩惱同住要穿妄法
0219c21: 至無為際等此即見聞位也。
0219c22: 二成解行位至亦是此義也。
0219c23: 釋曰成解行位者由昔因種勝故今生造解成行
0219c24: 也謂兜率下指人以示相從惡道出者謂此天子
0220a01: 當時聞法由戒緩故墮阿鼻獄因乘急故從惡道
0220a02: 出生兜率天天鼓發聲即便懺悔頓超十地故云
0220a03: 即得離垢三昧等此即地中之正受耳小相品說
0220a04: 者同唐經隨好說也又如善財始從十信等者即
0220a05: 寄位修行相也一生一身下謂因位窮終最後之
0220a06: 善友故清涼云入普賢之玄門曾無別體。
0220a07: 三證果海位至說當見我也。
0220a08: 釋曰證入生也謂如下約人示相則是善財攝德
0220a09: 成因之友既攝前差則之德以成一因便表果居
0220a10: 後位故云我當來成正覺耳當知下約義以釋準
0220a11: 前可知雖後位屬其果海為對因位以明故皆
0220a12: 報位攝也。
0220a13: 三約行明位至世界海等。
0220a14: 釋曰正明勝相顯其智用也謂自分則據其當位
0220a15: 勝進則趣後高深此門下指人位其身等者謂依
0220a16: 正顯言依報則世界性上顯相彌多論正報則
0220a17: 位顯輪王福分不少皆表其勝也得普見者彰其
0220a18: 智用窮于無盡耳。
0220a19: 若三乘肉眼至皆亦如是。
0220a20: 釋曰舉劣顯勝也若三乘下舉劣又彼下顯勝言
0220a21: 肉眼唯見三千世界內事者謂三乘宗中所論肉
0220a22: 眼但見障內色故故古德云肉眼礙非通若見下
0220a23: 返質言又彼能於一念中等者謂示智用難思攝
0220a24: 機成大益故故皆至離垢定前耳一念既然餘念
0220b01: 皆爾故云念念斯乃益物無窮方見普賢之行。
0220b02: 其福分至因門示故。
0220b03: 釋曰前智皆福二足齊彰是以定為福體故眾德
0220b04: 咸成言感一錠光玻璃者謂此菩薩福智既備故
0220b05: 一即具多若彼玻璃明鑑遠近齊照故還源中有
0220b06: 錠光玻璃顯現等事也當知下克位以約因門示
0220b07: 故者揀彼果海位是不可說示耳。
0220b08: 若約信滿至乃至廣說。
0220b09: 釋曰若約信滿得位已巳去者謂行成入位也所起
0220b10: 行用皆遍法界者謂顯一證一切證故行用無方
0220b11: 如經下示福分又云下明體用謂不離是其體能
0220b12: 現等是其用又於下現微細八相等事已巳見上文
0220b13: 可思之。
0220b14: 是故當知至如是說也。
0220b15: 釋曰畢竟而揀也言是故當知者指上一乘行位
0220b16: 與彼三乘者對權揀顯也何以故者徵其不同以
0220b17: 三乘下釋成異則隨機攝化安立教相有此差
0220b18: 別若乃究其實證唯在一乘圓融具德故清涼云
0220b19: 前四教因中則有至果全無此義學人不可不思。
0220b20: 問前終教至與此何別。
0220b21: 釋曰用同一位而起故躡終以難圓請試陳之。
0220b22: 答彼於此位至該六位故。
0220b23: 釋曰答其位同而用別是故終教雖不退位中以
0220b24: 三昧定冥同真際依證起用八相示成由分顯故
0220c01: 於後諸位未得自在言以未得故者謂與之則當
0220c02: 位當教分用奪之則阿含施設故云未得但是暫
0220c03: 化耳此則不爾下明其圓教一證一切證故同時
0220c04: 起皆以得故者言其實證初心正覺是實行歟一
0220c06: 問義既不同至起此用耶。
0220c07: 釋曰躡上終圓之異還疑信成就發心位中同時
0220c08: 用起。
0220c09: 答為欲方便至先作此說。
0220c10: 釋曰良以一乘之道高不可仰深不可窺故寄彼
0220c11: 乘同位發用令其信伏後趣上乘故作是說。
0220c12: 問既一位至後諸位耶。
0220c13: 釋曰牒上圓融疑後行布故云何須更說。
0220c14: 答說後諸位至初後亦爾。
0220c15: 釋曰行布是教相施設圓融是理性德用謂行布
0220c16: 不礙圓融故上一位中有一切位圓融不礙行布
0220c17: 故說後諸位即是初中之一切也如初下以初例
0220c18: 後也意謂初既具後後亦具初前後相收方顯融
0220c19: 通位相矣。
0220c20: 問若初即具後至不得初耶。
0220c21: 釋曰若初下印初具後亦可下難後具初既不下
0220c22: 例難初後得則初後皆得不得則後初皆不得何
0220c23: 以故初後不相離故。
0220c24: 答實爾但以至而不得初也。
0221a01: 釋曰初印許問辭故云實爾但以下答初具後是
0221a02: 故下答後具初也。
0221a03: 問若爾云何至階降次第。
0221a04: 釋曰由上前後互具則降次難分故有斯問。
0221a05: 答以此經至不相違也。
0221a06: 釋曰初總標一約下別列但以下雙融無礙言安
0221a07: 立諸位者據其因門緣起說故不同諸教權設安
0221a08: 立耳一約相就門者謂約其差別義相就彼教門
0221a09: 不乖諸說故云寄同三乘等二約體就法者謂約
0221a10: 其實體就于本法實德圓彰故云前後相入是別
0221a11: 教也此猶分相但以下顯其該攝融通準知。
0221a12: 問若爾是初至滿心等耶。
0221a13: 釋曰躡前具後難初信心意謂若初具後應是初
0221a14: 心何故第十滿心方論具後。
0221a15: 答若自別教至但是行故。
0221a16: 釋曰約本乘寄位以答是以本乘則初心正覺念
0221a17: 念皆成寄位則十信道圓行成入位雖寄彼位成
0221a18: 乃頓成故云一時得此一切諸位既同彼位故約
0221a19: 滿心方得位名。
0221a20: 問若爾應言至何名信滿。
0221a21: 釋曰躡前得入位處名佛之義。
0221a22: 答由信成至餘義準之。
0221a23: 釋曰雖登初位功由行成故約功能但名信滿。
0221a24: 第四修行時分至三僧祇劫。
0221b01: 釋曰上來功成歷位且位必涉時故此次之若依
0221b02: 下約教辨三根中下有遲速上根唯三祇言謂於
0221b03: 一生種解脫分者小乘資糧時也解脫即涅槃分
0221b04: 即是其因此時種因故也隨順決擇分者加行之
0221b05: 時也決擇即見道之智分亦因也此時加功用行
0221b06: 隨順趣入故也第三漏盡得果者謂無學究竟之
0221b07: 時也此是其疾若有遲延者經六十小劫中根獨
0221b08: 覺根利時迪故涉四生百劫上根之佛劫滿僧祇
0221b09: 方顯殊勝耳。
0221b10: 此中劫數至三阿僧祇也。
0221b11: 釋曰示上劫之數量言此中劫數取水火等一劫
0221b12: 為一數者謂轆轤小劫八十增減壞劫之中前十
0221b13: 九劫壞有情後一劫壞器界故劫章云十九從多
0221b14: 壞有情二十一劫唯論器爾時大地炎耀三千
0221b15: 世界猛火聚此中本數則是八十增減之終有水
0221b17: 此故云依此以數三阿僧祇。
0221b18: 問何故下根至乃多時耶。
0221b19: 釋曰下局三生上經無量此極相違故成此門。
0221b20: 答能於多時至是故多也。
0221b21: 釋曰根勝時延方顯難行之行耳。
0221b22: 又依婆沙至餘如彼說。
0221b23: 釋曰先標二釋釋中謂戒定慧等者更等解脫知
0221b24: 見即見五分法身欲證此身須經時劫故列四時
0221c01: 阿僧祇此云無量劫波云時分言有漏四波羅蜜
0221c02: 者謂漏是失漏也不足之義四波羅蜜即六度前
0221c03: 四也顯此教劣故不能六度齊修二於百劫修相
0221c04: 好業者此教偏修福分也三出家苦修禪定者六
0221c05: 度後一亦智分偏修餘可準知。
0221c06: 若依始教至經三僧祇。
0221c07: 釋曰明時定雖三祇同小而數量乃延促不同故
0221c08: 示之云。
0221c09: 但此劫數至三阿僧祇。
0221c10: 釋曰初揀二徵此取下示相言此取水火等大劫
0221c11: 者更等於風三災重複而論故言大也故劫章云
0221c12: 先生後捨故應知日月歲年小劫收增減二四六
0221c13: 中攝方名大劫將為量水火風災漸次行七火災
0221c14: 後一水災七水災後一風災初二靜慮風飄訖風
0221c15: 火能壞第三禪第四靜慮無能壞水火風災以為
0221c16: 數數不能及僧祇量即此大劫三無數菩薩將登
0221c17: 正覺時以百千水火劫為本數展轉倍倍增起至
0221c18: 於無數文中顯然可知矣。
0221c19: 仍此教中就至阿耨菩提心。
0221c20: 釋曰約佛明劫以顯遇聖進修之時不局水火之
0221c21: 數也。
0221c22: 又依本業經至一劫即成佛也。
0221c23: 釋曰百劫修相好業者云同小乘福智偏修故故
0221c24: 云但是變化又以一偈者偈云天地此界多聞室
0222a02: 無等精勤說此一偈故超慈氏九劫以先成。
0222a03: 問三無數劫至就化身說耶。
0222a04: 釋曰身違實行得不疑乎故伸茲問。
0222a05: 答由此始教至作是說也。
0222a06: 釋曰三祇練行乃就化身者有四所以每一故字
0222a07: 是一所以。
0222a08: 若依終教至不約化說。
0222a09: 釋曰標儀指實感報湛然不同權宗約化相說。
0222a10: 故法華云至阿僧祇劫。
0222a11: 釋曰證成實義故時劫難量義含不定耳。
0222a12: 又經云我於至分別故也。
0222a13: 釋曰顯權方便故託授記今此不然故上云經於
0222a14: 無量劫耳。
0222a15: 又亦無百劫至仍是化也。
0222a16: 釋曰揀其權小也初揀二徵三釋釋中以小下明
0222a17: 小乘行偏始教下引攝影似示化可知。
0222a18: 此終教中至無別修也。
0222a19: 釋曰定為福體觀為慧基依體發用定觀雙行因
0222a20: 成果滿兩足齊圓故不假更修相好耳。
0222a21: 二不定修至不可計數。
0222a22: 釋曰不定僧祇有二義者初義謂界類不同時劫
0222a23: 亦別故不止於三也二據佛德無邊時亦無限若
0222a24: 言三祇應權該化者也。
0222b01: 解云此中至定不定耶。
0222b02: 釋曰躡權難實窮不定所以也。
0222b03: 答前教生至故作此說也。
0222b04: 釋曰前教機生故限三祇而安心趣向此教根熟
0222b05: 故示不定而勝進一乘是知聖人巧便也如此。
0222b06: 若依頓教至餘可準思。
0222b07: 釋曰時無別體依法而立此教法既離相故無別
0222b08: 時分初正明一念者下釋相。
0222b09: 若依圓教至餘準而思之。
0222b10: 釋曰初標二徵三釋謂諸劫相入等者即大劫與
0222b11: 小劫相入長劫與短劫相即體用無礙念念圓融
0222b12: 重重涉入如帝網珠以此之時彼之處故云該
0222b13: 通耳仍各下示其行布歷歷之相也。
0222b14: 第五修行所依身者。
0222b15: 釋曰標章也然則上文雖論行位履踐時宜究其
0222b16: 所依豈離身器故此次之。
0222b17: 若依小乘至是實非化。
0222b18: 釋曰分段者謂分限形段未能兼亡此教從因至
0222b19: 于果滿皆此身故縱其化主亦是此身何以故依
0222b20: 煩惱種而現故。
0222b21: 若依始教至是化非實也。
0222b22: 釋曰此教聲聞雖希心廓落留意大乘但以煩惱
0222b23: 未除故受身麤顯故亦說分段如來隨機影似同
0222b24: 受此身而非實報。
0222c01: 若依直進至上有變易。
0222c02: 釋曰不經小聖徑發大心故云直進言寄位等者
0222c03: 謂七地已巳前皆屬有為功用修習據此為麤故言
0222c04: 分段八地已巳去無為法爾功用沉蹤據此為細故
0222c05: 言變易因移果易故言變易亦變麤為細易短為
0222c06: 長故。
0222c07: 二就實報至者是此義也。
0222c08: 釋曰初據惑正立二既有下約惑質定三故十下
0222c09: 引經證成既言中陰豈非分段之身乎。
0222c10: 問八地已巳去至分段之身耶。
0222c11: 釋曰前實報論其分段通貫十地故約八地以上
0222c12: 菩薩永伏煩惱現行與羅漢而無殊應當變易焉
0222c13: 得更受分段之軀。
0222c14: 答若是凡夫至用以受生。
0222c15: 釋曰種子現行揀異凡聖受身故無違伏惑耳。
0222c16: 故雜集論至留彼種子。
0222c18: 生死也又梁攝下雙揀凡小可知。
0222c19: 解云聖人至身通諸位也。
0222c20: 釋曰解云下約其雙揀凡小定其受身若言下牒
0222c21: 難返質留惑為何彼既下挾彼順此成正義若
0222c22: 約下縱其迴心受身變易自屬所知亦非煩惱種
0222c23: 子。
0222c24: 問若爾何故至受變易身。
0223a01: 釋曰躡上八地已巳上亦依煩惱種子受分段身此
0223a02: 與仁王聖教八地已巳上義極相違故茲問也。
0223a03: 答此等為欲至略辨十門。
0223a04: 釋曰總答標章也。
0223a05: 一說羅漢至約小乘教說。
0223a06: 釋曰一說下明因果同成位無差別何以故此教
0223a07: 所談於佛現老比丘相故如律下示出處度五人
0223a08: 者謂始於鹿苑先度陳如等云云即云通別者六
0223a09: 者皆比丘故又同坐等者同踞解脫床故當知下
0223a10: 結教。
0223a11: 二亦於佛地至分大小也。
0223a12: 釋曰初分大小如對下引文釋成此中下約惑引
0223a13: 攝言得菩提時頓斷煩惱及所知者謂從初留惑
0223a14: 終至果滿其所知障最障菩提大智故於地地中
0223a15: 分分而斷直至菩提方究竟盡故比云頓也惑滅
0223a16: 果成故云頓成羅漢及如來故或曰二障雙斷應
0223a17: 獨成佛何言羅漢此中下約惑示引攝之意云。
0223a18: 三第十地至迴二乘教說。
0223a19: 釋曰初分大小如涅槃下指所說即四依品也此
0223a20: 寄下示其所以令其因位生不及之心欣趣大果
0223a21: 故也兼取上門皆屬引攝。
0223a22: 四七地已巳還至及變易身。
0223a23: 釋曰初分大小如仁王下引經示相初示小相八
0223a24: 地下示大相言遠行菩薩者即第七地從初地住
0223b01: 心遠行至此功用邊際故伏三界習者謂煩惱習
0223b02: 漏現行永滅因亡果喪約此以同羅漢地權教大
0223b03: 乘悲增者留惑祇至此地故分段身但齊於此便
0223b04: 亡因果耳此寄下約位功用無功用而斷大小也
0223b05: 此約下依教顯寄對據二障論二身也。
0223b06: 五初二三地至出一乘法故。
0223b07: 釋曰該羅眾行顯位階差初三地寄同人天四五
0223b08: 地寄同聲聞六地寄同緣覺七地已巳去寄同三乘
0223b09: 菩薩既云已巳去該後諸地就彼權乘通相寄對
0223b10: 說故爾也此知下指經料揀。
0223b11: 六世間二乘至分相而說。
0223b12: 釋曰此章寄對大同前又但於八地已巳去約無功
0223b13: 用道寄同一乘顯前七地皆屬有為功用未得自
0223b14: 在例皆三乘也如梁攝下指文示相。
0223b15: 七於初地至比證分齊說。
0223b16: 釋曰約其證入超凡越小謂初地之人真俗雙證
0223b17: 故不同世間修禪伏惑亦不同二乘三昧偏折故
0223b18: 如地論下指文揀顯既言比證定知唯地上有證
0223b19: 二乘之徒皆比觀也。
0223b20: 八地前三賢至退不退說。
0223b21: 釋曰實教三賢圓斷惑染不同二乘偏真趣寂故
0223b22: 云已巳過如起信論者指彼文明三賢之相也又仁
0223b23: 王下屬十信之人故彼文云善男子初發信想
0223b24: 恒河沙眾生修行伏忍於三寶中生習種性十心
0223c01: 謂信心精進心念心等是為菩薩能少分化眾生
0223c02: 已巳超過二乘一切善地清涼釋云此之十心是習
0223c03: 種性中為十住因開因異果故加此十知直達妄
0223c04: 故過二乘此約終教退不退說者謂起信約不退
0223c05: 超二乘仁王據退超過也。
0223c06: 九信滿心至約一乘說。
0223c07: 釋曰謂圓教十信功成頓該佛地異三乘故云
0223c08: 即過一切等如賢首品者謂談德業該收因果交
0223c09: 徹故結云此約一乘說耳。
0223c10: 十初在凡夫至及三乘說。
0223c11: 釋曰初發大菩提心遂即悲智雙運已巳超小聖如
0223c12: 智論說下指說處即是沙彌與羅漢同道而行沙
0223c13: 彌忽發大心羅漢知其殊勝遂推讓在前此通一
0223c14: 乘及三乘者此二皆越小聖故也。
0223c15: 由有如是至準此而知。
0223c16: 釋曰結上十門例餘一切故云諸說等也此等寄
0223c17: 對雖答受身之問其間亦有位超小聖而依止身
0223c18: 同如本業七地受分段身等準知。
0223c19: 若依終教至下斷惑中說。
0223c20: 釋曰地前留惑受身者謂其賢位願智劣故假惑
0223c21: 受生資其智願若至初地大悲攝化自在無方不
0223c22: 假更留惑種即受變易亦不分彼分別俱生者謂
0223c23: 妄惑無體焉可指陳麤細品類故起信束六染為
0223c24: 二礙等若爾何故次云於所知障中又斷一分等
0224a01: 斯乃以通規而格其無斷而斷也此之麤品正便
0224a02: 即是無明耳故深密以無明為麤重故。
0224a03: 問若於地上至同事攝生。
0224a04: 釋曰菩薩受生益物由煩惱惑種資持既言初
0224a05: 地永斷故今難云云何大悲同事攝生則全乖四
0224a06: 攝也。
0224a07: 答若於地前至自在同生。
0224a08: 釋曰菩薩修因務於兼濟若或教權位下願智未
0224a09: 充要資惑種今此希奇無方設化不復更存耳。
0224a10: 問如說八地至此義云何。
0224a11: 釋曰權教菩薩初地已巳去悲智不同悲者留惑潤
0224a12: 生受分段身智者伏斷進求受變易身若至八地
0224a13: 悲智無殊故今但云如說八地已巳還也彼既偏增
0224a14: 與今何異故云此義云何。
0224a15: 答如此所說至何名增上。
0224a16: 釋曰約實彈偏故曰良恐未然何者下徵釋偏失
0224a17: 先釋悲增之失失於愛見縱悲下先縱悲智雙運
0224a18: 次奪云尚不名增上何況劣慧所資乎若智增下
0224a19: 釋智增之失失於沉空合有縱奪之破文略例前
0224a20: 故也。
0224a21: 以諸菩薩至有增減耶。
0224a22: 釋曰以諸下明無住大行如車下約喻顯雙修言
0224a23: 菩薩從初等者謂始自發菩提心即悲智雙運由
0224a24: 是有悲故異小乘之滯寂有智故異凡夫之漂流
0224b01: 不同斯二故行成無住耳。
0224b02: 當知由此至互增上也。
0224b03: 釋曰約教定二死言始終麤細異故有二生死者
0224b04: 謂但約煩惱之麤受其分段所知之細受其變易
0224b05: 非于悲智之互增矣若爾非唯實教雙修抑亦權
0224b06: 宗亦不可偏上也。
0224b07: 若言彼智至無差別也。
0224b08: 釋曰牒救縱奪謂此救云向彈不可論其悲智增
0224b09: 上且智增菩薩有小乘習怖畏舊習以智永伏故
0224b10: 說增上有何過耶若於下約地前此觀劣行以縱
0224b11: 之初地已巳上下約證智勝行以奪之與夫彈偏義
0224b12: 成一揆皆地上故故起信下唯證實教可知。
0224b13: 又此教中至亦如下指。
0224b14: 釋曰言亦如下指者寄惑顯位第八門中明也故
0224b15: 彼文云以四障習寄顯地上四位四定四德四報
0224b16: 等云云。
0224b17: 若依頓教至室利分說。
0224b18: 釋曰位既不立身又不存意唯靈寂耳。
0224b19: 若依圓教至於因位故也。
0224b20: 釋曰此教所談不分變易分段身相者謂地圓
0224b21: 機頓除障染圓造難思惑無漸破之殊身無麤細
0224b22: 之異故善財一生窮因究果也。
0224b23: 問何故此中至餘準而知之。
0224b24: 釋曰初問二答答中指世界性等微細身相類同
0224c01: 變易何故唯論分段但以下克教示迷悟迷則一
0224c02: 迷一切迷故總就過患以為一際悟則一悟一切
0224c03: 悟故信滿頓翻彼際。
0224c04: 
0224c05: 華嚴一乘分齊章義苑疏卷第五
