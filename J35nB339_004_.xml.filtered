0754b01: 靈瑞禪師嵒華集卷第四
0754b02: 學人振渶等錄
0754b03: 春日懷古
0754b04: 門外春將半桃花帶雨紅靈雲猶未瞥笑殺嶺頭風
0754b05: 靈雲
0754b06: 門外春將半脩篁長嫩枝清風時擊著若個解忘知
0754b07: 香巖
0754b08: 門外春將半全心似死灰好花無剩影百鳥未曾來
0754b09: 牛頭
0754b10: 門外春將半懸絲釣淥波金鱗卒難遇明月自高歌
0754b11: 船子
0754b12: 門外春將半茶芽滿焙香近無人嗅著趙老謾顛狂
0754b13: 趙州
0754b14: 門外春將半幽林采藥行一莖全殺活妙德強惺惺
0754b15: 文殊
0754b16: 門外春將半漁舟別浦多數聲款乃裏淹殺備頭阤
0754b17: 玄沙
0754b18: 門外春將半孤峰草漸長善財無覓處煙水正茫茫
0754b19: 善財
0754b20: 門外春將半窗前埜鹿行今朝不著便一箭付三平
0754b21: 石鞏
0754b22: 門外春將半黃鸝口更多觀音秪這是游子意如何
0754b23: 普門
0754b24: 披雲臺頌和宋慈受深禪師原韻
0754b25: 三間茆屋傍雲山雲自高飛山自閒門外石頭行路
0754b26: 滑無人得到翠微間
0754b27: 枯木花開劫外春破顏得旨更何人翻然直入千峰
0754b28: 去惆悵孤雲埜鶴身
0754b29: 蕭蕭竹色滿軒清月到方池分外明收拾耳門將眼
0754b30: 聽忽然捉敗枕頭聲
0754c01: 百鳥不來花自紅今年窮勝去年窮一從不食空王
0754c02: 俸坐斷他家下載風
0754c03: 今古英雄互戰攻電光石火不相容爭知物外金仙
0754c04: 子萬象森羅一體中
0754c05: 虛堂晏坐看峰頭萬派無聲水逆流斷臂安心太多
0754c06: 事不如日用信緣休
0754c07: 花香鳥語別峰前妙德空生何處邊解得虛空無相
0754c08: 貌隨他器量自方圓
0754c09: 吾欲休時無可休穿衣喫飯信悠悠好言謹白參玄
0754c10: 客莫待他年怨白頭
0754c11: 身作舟航據要津皮膚脫盡露全真多年滯貨無人
0754c12: 顧杓水澆開面目新
0754c13: 倒握烏藤膽氣麤此間無口說工夫都來一棒從分
0754c14: 辨透得龍門豈是魚
0754c15: 再和前韻
0754c16: 一簣功成萬仞山面皮翻轉莫偷閒英雄頭白只彈
0754c17: 指幾個名高佛祖間
0754c18: 肩橫楖栗愛穿雲踏破芒鞋不遇人堪笑空生貪晏
0754c19: 坐雨花堆裏喪全身
0754c20: 大鵬出海便飛騰下視塵寰雙眼明直取龍吞甚標
0754c21: 格啾啾虫鳥汝猶聲
0754c22: 烈燄花飛雪片紅廓然無聖好能窮可憐闔國無人
0754c23: 識揚子江心一葦風
0754c24: 彼自無瘡勿用攻分皮分髓累衰容那知三拜相傳
0754c25: 印不在金襴一襲中
0754c26: 薦取老僧百草頭明明賺殺好禪流天寒霜雪和根
0754c27: 倒丈六金身笑未休
0754c28: 坐臥游行太古前蒼茫一望絕中邊問心求法無人
0754c29: 到月在清波獨自圓
0754c30: 綠樹成陰春已巳休晝長山舍事悠悠茶芽離焙忽穿
0755a01: 鼻筍角帶泥爭出頭
0755a02: 年來活計付兒孫澹泊身心慣率真一曲東山行水
0755a03: 上雲門聲調越光新
0755a04: 爪牙觸著莫嫌麤臨敵依違不丈夫及盡凡心無別
0755a05: 解放生原是釣來魚
0755a06: 蜜蜂頌和宋天封佛慈禪師原韻
0755a07: 勘遍諸方得意時競將同調喚來歸無餘聲色呈君
0755a08: 也花藥欄邊自在飛
0755a09: 逢人便劄遶天涯苦屈無從一叩衙莫怪巡官偏杜
0755a10: 撰針鋒要驗當行家
0755a11: 工夫及盡蜜成時萬別千差永棄離金網縵縵猶是
0755a12: 難漫云無事即寬脾
0755a13: 同門出入各風光為眾忙如為己巳忙不立一塵家國
0755a14: 盛從前勳業悔承當
0755a15: 不貪寶惜戀枯桐個個臨機善變通堪笑眼中添翳
0755a16: 者忙忙空裏覓花紅
0755a17: 爆竹頌和靈嵒僧首師原韻
0755a18: 怪得名喧宇宙中慣將一喝振玄風果知響逐聲來
0755a19: 也不必窮年費苦工
0755a20: 收放同時放較危要通一線驀頭錐奮然爆著虛空
0755a21: 碎閃電光中霹靂追
0755a22: 金圈拋出自音王儘有其人瞌睡忙誰是見煙須辨
0755a23: 火色聲頭上立承當
0755a24: 大小隨緣任去留正當轟烈得心休買來輸與他人
0755a25: 放本色金錢肯浪酬
0755a26: 嚇人嚇鬼有多方拍手呵呵笑一場勘破恁般關捩
0755a27: 子裝聾作啞又何妨
0755a28: 折梅供佛
0755a29: 玉顏銕骨老冰霜眾壑無人獨自芳折得寒香隨手
0755a30: 至真堪供養法中王
0755b01: 自贈
0755b02: 住山歲月總不記但見四山青又黃博飯栽田爭如
0755b03: 我說禪浩浩讓諸方
0755b04: 閒遊古寺
0755b05: 古廟香爐冷不禁落花芳草伴啼鶯象王鼻孔無尋
0755b06: 處迦葉低頭問世尊
0755b07: 翠竹蒼松夾路生得閒領鶴自經行夕陽西下水東
0755b08: 去獨立不聞人語聲
0755b09: 秋日舟中偶拈
0755b10: 秋老芙容濯露鮮謝家人不在漁船閒將新月垂秋
0755b11: 水釣得金鱗即便還
0755b12: 還山渡湖
0755b13: 舞棹呈橈泛水雲鷺鶿飛入蓼花汀天然一色難分
0755b14: 別孤負身心百不靈
0755b15: 萬頃湖光接遠空片帆搖曳破秋風漁歌一曲無人
0755b16: 會蘆葉紛紛對蓼紅
0755b17: 亂雲堆裏數峰高曳履經行不憚勞記得去年當此
0755b18: 際石床趺坐聽松濤
0755b19: 歸山自嘲
0755b20: 妙峰孤頂無行路到者全心當下灰堪笑白雲無定
0755b21: 止被風吹去又吹來
0755b22: 和劭監院師四偈
0755b23: 嬴得楊岐第一籌更無閒事著胸頭人間甲子都忘
0755b24: 卻片葉落知天下秋
0755b25: 嬴得楊岐第一籌妙峰孤頂日悠悠善財無處尋蹤
0755b26: 跡煙水茫茫向外求
0755b27: 嬴得楊岐第一籌門椎拍板賣風流宮商角徵非音
0755b28: 韻萬象森羅盡點頭
0755b29: 嬴得楊岐第一籌無端打入水牯牛斜陽芳草忘拘
0755b30: 束始信渠儂得自由
0755c01: 月夜閒行
0755c02: 門外峰巒列翠鬟昏鴉隊隊帶聲還微風吹落浮雲
0755c03: 片月色如銀萬境閑
0755c04: 秋江如練浸長天萬籟無聲月正圓好景不須他處
0755c05: 覓清光只在指頭邊
0755c06: 靈光獨耀迥無鄰大地山河絕點塵若謂南泉超物
0755c07: 外馬師賺殺幾多人
0755c08: 夢中曾說悟圓通剔起雙眉月正濃長嘯一聲驚宇
0755c09: 宙有誰同上最高峰
0755c10: 芒鞋竹杖破蒼苔瀟灑胸襟向月開萬里無雲天一
0755c11: 色好山如畫疊成堆
0755c12: 小池
0755c13: 小池秋冷碧涵空夜靜游魚未見蹤死水不堪藏妙
0755c14: 用波興一滴是真龍
0755c15: 因雨示眾
0755c16: 點點不落別處今古衲僧罔措大士慣用眼聽許伊
0755c17: 有個入路雖然有個入路要且未有出身但莫循聲
0755c18: 流轉何妨只用耳根
0755c19: 雨滋庭草村鬧池蛙藉萬象以常談省山僧之
0755c20: 為說
0755c21: 苦雨連朝春草滋更添蛙鼓鬧平池人來不下禪床
0755c22: 接免得渾身帶水泥
0755c23: 秋風
0755c24: 柳葉蕭條梧葉殘秋風一夜滿長安沒絃琴苦知音
0755c25: 寡流水高山不用彈
0755c26: 即景偶拈
0755c27: 洞庭高卓壓群峰宇宙寥寥上下空風月一湖平似
0755c28: 掌玉盤捧出碧芙容
0755c29: 湖光湛湛月如銀一片心花露印文勘破威音聲色
0755c30: 外任他飛躍自紛紜
0756a01: 冬日舟行
0756a02: 雪覆蘆花欲暮天一江風色正堪憐螭文萬派難區
0756a03: 別重鼓蘭橈泛銕船
0756a04: 雪
0756a05: 蓋覆乾坤同一色不知將底辨群機忽然枯木春風
0756a06: 轉遍界瓊葩燦玉枝
0756a07: 雪夜示眾
0756a08: 吞卻山河不是塵太平時代自由身一華五葉香何
0756a09: 極漫道庭無立雪人
0756a10: 除夜小參
0756a11: 歲盡年窮會也麼道人豐豊儉秪隨家北禪苦把耕牛
0756a12: 宰奪角爭蹄亂若麻
0756a13: 歲盡年窮會也麼團圞仝喫趙州茶幾多臨渴重穿
0756a14: 井伎倆雖高也大差
0756a15: 歲盡年窮會也麼現成公案絕周遮當機若有仙阤
0756a16: 客拈起靈山舊日花
0756a17: 歲盡年窮會也麼身心歇處即歸家堪憐不猒馳求
0756a18: 者途路之遶枉怨嗟
0756a19: 歲朝示眾
0756a20: 鐘聲披起鬱多羅借得婆衫卻拜婆賓主歷然同一
0756a21: 室今朝昨日不爭多
0756a22: 鐘聲披起鬱多羅沉水煙騰卍字爐三世如來同鼻
0756a23: 孔等閒一一盡穿過
0756a24: 鐘聲披起鬱多羅貧到無錐意氣多佛祖位卑留不
0756a25: 得聲光嬴得遍娑婆
0756a26: 鐘聲披起鬱多羅也學諸方念佛阤莫把遙天支遁
0756a27: 鶴等閒喚作右軍鵝
0756a28: 梅
0756a29: 獨立冰霜外長愁風雨中素心曾不改秪合對蒼松
0756a30: 探梅
0756b01: 山前一片白雲橫七十峰頭次第登看到色空香不
0756b02: 住故宜相對坐禪僧
0756b03: 數點梅花冷結愁芒鞋踏遍小溪幽埜人不辨香來
0756b04: 處風起山中雪滿頭
0756b05: 映水梅
0756b06: 一枝冷艷占春先瘦影橫斜墮水邊桃李只誇顏色
0756b07: 好清香難及藐姑仙
0756b08: 庭前牡丹
0756b09: 庭前花發牡丹紅指出分明似夢中一段色香誰辨
0756b10: 取秪堪惆悵倚東風
0756b11: 蘭
0756b12: 風灑幽蘭日影長清心不語見慈祥知君獨抱馨香
0756b13: 德空谷無人也自芳
0756b14: 數珠偈
0756b15: 信手拈來顆顆圓觀音彌勒聽敷宣驀朝掐搯斷繩頭
0756b16: 也始覺從前一串穿
0756b17: 誦法華經有感
0756b18: 楊花摘得燄爐紅宇宙掀翻兩眼空放去白牛無影
0756b19: 象且攜羊鹿慰兒童
0756b20: 王夫人製彩絨牡丹甚精示以二偈
0756b21: 金鍼玉線奪天工葉葉花花總不同識得根源歸自
0756b22: 己巳全從掌握起春風
0756b23: 春隨刀剪奪天工深綠叢中一點紅莫謂芳菲都不
0756b24: 艷色香盡處是真空
0756b25: 絨荷花示正平
0756b26: 不染淤泥不帶空卻從指爪露真容法王何必輕拈
0756b27: 出解笑方堪繼祖風
0756b28: 頌古德語
0756b29: 風作何色雨從何來不消彈指樓閣門開自有一雙
0756b30: 窮相手未曾容易舞三臺
0756c01: 雨從何來風作何色人定花香水落石出此時若不
0756c02: 究根源真待當來問彌勒
0756c03: 風起拈示禪者
0756c04: 簸土揚塵山岳搖不留蹤跡示全超大鵬養就圖南
0756c05: 翼借爾須臾萬里遙
0756c06: 排雲鼓浪正飛揚御世無心應萬方玉殿深深留不
0756c07: 住松聲澗響共迴迥翔
0756c08: 示禪者
0756c09: 拈出紅爐燄裏毛玄關燒盡樹高標等閒跳上虛空
0756c10: 背萬象平驚膽氣毫
0756c11: 示月禪人
0756c12: 赤手擒來潭底月清光落落照坤維世人有眼還同
0756c13: 瞎須是深雲道者知
0756c14: 示澄道者
0756c15: 虛堂冷坐對杉松玉柱峰高翠滴濃有口秪堪長掛
0756c16: 壁免教華雨墮寒空
0756c17: 可仁道者住庵示之
0756c18: 小小茆菴含法界善財何必向南參拈香擇火真三
0756c19: 昧瞥爾情生便不堪
0756c20: 慧安禪德請開示留贈
0756c21: 偶來江上一停舟謝汝殷勤為款留莫怪山僧無指
0756c22: 示見人問訊即低頭
0756c23: 示亮道者
0756c24: 茫茫三界原無法道者如何更覓心山徑寒風凋敗
0756c25: 葉草鞋步步踏黃金
0756c26: 示采禪人
0756c27: 草鞋踏遍法身中不立孤危道絕功昨夜雲門提正
0756c28: 令樹頭葉葉露金風
0756c29: 秋月示雲林道人二偈
0756c30: 拈出威音心裡月炤開生佛未分前渠儂面目知何
0757a01: 似籬落霜高菊正鮮
0757a02: 歇得身心勿外求縱橫十字絕周由饒伊別有縵天
0757a03: 網透過牢關也合休
0757a04: 示蓮生大德
0757a05: 心直無虛是道場面門瞋喜絕囊藏意根若使重遮
0757a06: 護長劫迢迢滯異鄉
0757a07: 贈喻中禪師
0757a08: 胸襟磊落氣安閒曾踏他家向上關萬象森羅齊喝
0757a09: 彩清風嬴得遍塵寰
0757a10: 山居雜偈
0757a11: 白雲夜半正明青山天曉不露但秪閒坐困眠管甚
0757a12: 有過無過
0757a13: 雲過松濤瀉碧雨餘柳帶垂青好景無人顧著飛來
0757a14: 獨許幽禽
0757a15: 水月頌
0757a16: 山僧口裏無舌解道虛空是橛可憐伎死禪和秪管
0757a17: 水中撈月
0757a18: 示閨人參禪
0757a19: 玉女夜拋梭織錦於西舍製就未生圖清光冷相射
0757a20: 圓脩道者有省示之
0757a21: 心是根兮法是塵兩頭拈卻未為真忽然一捏百雜
0757a22: 碎始信昔人非昔人
0757a23: 勉無聞道者
0757a24: 生來腳底無羈絆雲月谿山到處看今日缽盂添個
0757a25: 柄新鮮不似舊時安
0757a26: 示智徹道人課佛
0757a27: 念佛終期念自心莫將知見妄疏親但能淨穢雙忘
0757a28: 卻敢保花臺決定生
0757a29: 示炤道者
0757a30: 佛祖牢關一擊開百千三昧總嬴來逢人若肯呈牙
0757b01: 爪敵勝驚群不可陪
0757b02: 示隨侍諸子
0757b03: 湖上島橫青玉案雲中塔鎖白銀幢威音一幅全生
0757b04: 面不為群機有覆藏
0757b05: 讀龐居士語錄
0757b06: 靈炤人貧智短龐公年老心孤蕩盡家私無賴百草
0757b07: 頭邊亂屙
0757b08: 閱子韶無著機緣
0757b09: 無著餈邊綴腳子韶蛙口翻身兩個一般病痛知他
0757b10: 誰淺誰深
0757b11: 山居即事
0757b12: 松花香飯剛個飽荷葉碎衣勞再拴斗大茆庵傍溪
0757b13: 住不知是馬是驢年
0757b14: 春日
0757b15: 筍蕨春肥香到齒竹梧晝靜冷侵衣長安冠蓋日相
0757b16: 索爭及山家無是非
0757b17: 別洞庭舊隱
0757b18: 自攜瓢笠下雲岑彼此無言意甚深分付洞庭峰頂
0757b19: 月清光留取照同心
0757b20: 送禪者
0757b21: 道人思欲南游好將拄杖牢收出門莫貪快便蒼苔
0757b22: 路滑如油
0757b23: 無題三首
0757b24: 不食空王俸塵塵得自由雖無三昧力一飽便知休
0757b25: 會即恁麼來不會恁麼去金圈與栗蓬是甚閒家具
0757b26: 喝散一溪雲喚回千嶂月萬象各呈形誰能更饒舌
0757b27: 
0757b28: 
0757b29: 
0757b30: 靈瑞禪師嵒華集卷第四終
