0318b01: 天王水鑑海和尚住金粟語錄卷三
0318b02: 嗣法門人居士黃明震楊耀祖等編
0318b03: 記
0318b04: 查給諫夢記
0318b05: 人生於世一夢也何夢中又有夢耶夫夢者幻化不
0318b06: 實之謂也何遇而靈驗往往先知豈弘闡祖道事屬
0318b07: 非常山川召呼神龍有以曉人耶是以安樂公報瑤
0318b08: 田之夢即菴于雲居祇一粥之緣潭龍王奉金匙之
0318b09: 食元叟于徑山有一十八載之住祖庭待人振起先
0318b10: 業爰自豫有定數豈與尋常泛泛住持者之來哉丙
0318b11: 辰秋虎林方伯李公以金粟之席數年住持不得其
0318b12: 人頹然傾廢舉余輓回說法即下檄嘉興尹海鹽令
0318b13: 敦延海鹽給諫查公王望一夜夢于萬頃波中涌出
0318b14: 一圓古鏡約有數百億萬斤初起似有黑氣漸而升
0318b15: 高光明照耀天地一色而空中有神呼公出手扶持
0318b16: 公竭力支撐忽而覺司門者乃傳府公有函至發讀
0318b17: 則知請余公曰異哉疇昔之夢乃師字也繇是遍告
0318b18: 當事與諸同人曰吾素倔強獨知之有儒至如諸方
0318b19: 尊宿從未接見今金粟之請水師也吾非改前轍從
0318b20: 事其道吾視吾夢蓋與水師有一段因緣遂躍然而
0318b21: 起率諸紳迎余入院第金粟荒涼之甚僧規殆盡居
0318b22: 民承閒侵擾及余至一番清理整頓方復舊觀雖怨
0318b23: 誹繼起賴公之杵可伏住三秋辭退公仍迎余出院
0318b24: 復謂余言曰吾昔夢可足徵矣師前以革弊之故招
0318b25: 細人萋菲豈古鏡初升黑氣之障乎吾力維持豈神
0318b26: 呼出手扶特乎此二事不足為奇所奇者數百億萬
0318b27: 之古鏡而能飛騰上升吾謂師非凡器也且愈升而
0318b28: 愈明吾謂師至高明而道中庸也是以丐師一言為
0318b29: 吾記之余曰某固陋無似之夫何敢當為應夢之人
0318b30: 或神龍使公知儒釋為不二大道如虛空虛空豈有
0318c01: 分別隔礙哉公唯唯遂為記。
0318c02: 儀真地藏禪寺重興記
0318c03: 地藏寺重興落成矣請記於諸名公諸公咸謂余知
0318c04: 文義識道理當自記庶鬼神呵護使事傳而不朽余
0318c05: 應之曰嗚呼天下豈有不朽之事哉同泰之宮非不
0318c06: 固矣至今化為烽燧永寧之塔非不堅矣亦乃遷於
0318c07: 谷王且蒙莊有曰藏舟於壑藏山於澤謂之固矣然
0318c08: 而夜半有力者負之而走昧者不知也蓋世人不知
0318c09: 造物之機達生之理徒守形蹟之久長不亦謬而且
0318c10: 惑乎故吾聖人於無常幻化之中指出真常不滅之
0318c11: 道使人人知白雲有變青山不老春夢喚回覺性恒
0318c12: 在然而欲資明斯道必乃藉其勝場勝場不立曷以
0318c13: 闡之譬如人之心性寄於一身離身無以見乎心性
0318c14: 夫心性者道也人身者場也由此觀之無場不能顯
0318c15: 發乎斯道是以天下寺廟乃聖人出世開道之勝場
0318c16: 也歷代王臣賢士莫不竭其力為金湯焉至如兇頑
0318c17: 不肖之人望其塔廟聞其梵音莫不敬信之心生焉
0318c18: 為其聖人窮精極神開覺斯民者如此而人傾誠荷
0318c19: 感知有由來亦如此也儀真地藏寺考邑志刱立於
0318c20: 宋建炎間淮海肇禪師至明太祖洪武十三年敕建
0318c21: 為地藏禪寺賜主僧號曰文彬歲以崑山衛糧屬寺
0318c22: 所需至成祖遷北平厥糧寢僧徒散寺散漸廢嘉靖
0318c23: 二十八年後軍王公汝立重修天啟二年中翰汪公
0318c24: 鑣又修迨　國朝順治庚寅操江李公棲凰再修然
0318c25: 興修至再多是補偏葺壞而已康熙壬寅寺僧松石
0318c26: 見寺漸至剝蝕不勝興嗟遂持幣牘走楚力延於余
0318c27: 謂余重闢荊南天王有合叢林規度且四朝煙沒之
0318c28: 天王又在狼窩虎穴之場中計日而就故殷殷懇請
0318c29: 余憐其誠慨然而來至乙巳因事仍返轍江陵庚戌
0318c30: 念功業未成再鼓鑾江之棹辛亥乃得新安許君繼
0319a01: 先毅然荷肩重建萬佛大閣并嚴飾毘盧大悲萬佛
0319a02: 等像而供具悉備幢幡飄颻樓閣門開光射諸天矣
0319a03: 然寺繼此而振興實許君引導之力明年王君春宇
0319a04: 重修大雄之殿是年劉君燿宇重建地藏寶殿又明
0319a05: 年參戎吳公介臣鳩鹺使王公興周運副何公調之
0319a06: 暨劉德鎮等重修山門仍新金剛之像而應供之堂
0319a07: 香積之廚久廢余攃其址而新之以為叢林輔翼一
0319a08: 時叢林煇映不減洪武敕建無恙時且此寺建自宋
0319a09: 及今幾五百餘年禪燈不照斯道罔聞甲乙相傳十
0319a10: 方靡屬嗟乎如此寧不徒有其場孤負山靈哉今余
0319a11: 承乏茲山建立滹沱宗旨遂拈棒喝聊作指南況賢
0319a12: 宰官士大夫輩有外護干城者有登堂倡和厥道者
0319a13: 咸是一時氣運浸昌非敢曰人能弘道且古有曰盛
0319a14: 乃衰之兆也吾甚懼之唯望後來主是席者力而輓
0319a15: 之庶聖人說法有場而斯民之覺性亦乃恆明則余
0319a16: 與修建諸公之心均不朽矣。
0319a17: 尺牘
0319a18: 復棲賢大師
0319a19: 吾門有十科有善說法者解空者神通者多聞等者
0319a20: 所謂十大弟子各有一能要求兼而全者莫如吾佛
0319a21: 故號曰能仁儒門亦有四科有德行者言語者政事
0319a22: 者文學者亦謂十大弟子各長一端要求兼而全者
0319a23: 莫如尼山故號曰至聖又如人之子弟有起家者刱
0319a24: 業者守成者蕩廢者要求繼志述事纘緒鴻業為人
0319a25: 百年天下之基者莫如武王嗚呼吾祖庭吾法道亦
0319a26: 未嘗不望如武王之為人之興隆也棲賢法席先人
0319a27: 興建唱道之區亦天童徑山法流燈照之所我肯忘
0319a28: 於祖宗之地廢同腐艸坐視而不念及之耶即吾弟
0319a29: 值此落莫不寧之秋雖則不能興修振舉且有志不
0319a30: 令蕩廢而能守成之此為弟子者一能矣若蒙者退
0319b01: 鼓久打年來已完地藏樓臺殿閣之功亦覓得恆產
0319b02: 幾畝免令終朝乞食或鼾鼾睡到日三竿試問兒童
0319b03: 是何時此我勇退之一能也然吾弟當體先人志堅
0319b04: 意住守庶忠臣孝子而名充矣但未知何時入楚登
0319b05: 祖堂與諸弟一共話也悵悵。
0319b06: 復陸侍御鶴田諱光旭
0319b07: 門下所舉　世祖皇帝被圓照一拳甚有悟處乃判
0319b08: 曰正是一拳擊碎五鳳樓門下可謂知言也即今當
0319b09: 湖有一戲珠樓貧道思欲一拳擊碎第未知此樓還
0319b10: 受此拳否雖則臨河不可賣水然亦可使波瀾蕩漾
0319b11: 平興三尺則五鳳戲珠能不突出天外哉而圓照金
0319b12: 粟又豈不為執鞭之人哉呵呵區區寱語奚足舉似。
0319b13: 又
0319b14: 聞湖珠樓久之今為親面果然八面玲瓏清風襲人
0319b15: 貧道欲彩插當頭華鋪錦上所以一拳拳碎此珠樓
0319b16: 一踢踢翻當湖水大家出手展家風雲峰雲峰何以
0319b17: 已門下又云借貧道四大作珠樓一拳何處下手貧
0319b18: 道四大是珠樓皮袋一靈光不收拳短打人都不著
0319b19: 不如自打見風流堪笑了元枝外節輸人玉帶當機
0319b20: 籌雖然古德有曰盡大地無寸土不知此樓安立何
0319b21: 處者裏不會貧道一拳盡大地都要打碎又況此樓
0319b22: 不在大地中而受此拳耶今問門下四大本空如何
0319b23: 作得珠樓者裏道得十成也贈一領雲山衲衣其若
0319b24: 沉吟將雲峰華園輸我退寓。
0319b25: 復楊進士慈菴諱耀祖時士金陵醫王
0319b26: 來諭左右底生死大事總要貧道了卻今說箇喻子
0319b27: 以明斯事譬如貧道是箇楊太醫左右是箇簡親王
0319b28: 王有病命醫太醫無有不竭其力用其心者唯王但
0319b29: 覓方之多藥之廣又不恆服亦不善服又不忌口亦
0319b30: 不忌身或見少效又去食東家湯西家散是以藥亦
0319c01: 雜病亦亂如此欲求病瘳身安不亦難乎且總歸之
0319c02: 太醫手段不高嗟乎太醫亦無可奈何今願王乃識
0319c03: 醫者意也須知有病自家醫勿求方多藥廣然不須
0319c04: 一粒可以回生是以真實告之曰參則真參悟須實
0319c05: 悟。
0319c06: 又
0319c07: 尊翰云舉筆落文字開口成雙橛既舉筆開口都不
0319c08: 是又去支離講解耶先德有言依他作解障自悟門
0319c09: 今之直下不能脫手者過在胸中有如許集物譬如
0319c10: 古鏡不明乃因面上有垢若去其垢鏡自明矣況又
0319c11: 集其塵垢欲求其明豈可得乎左右察之以為何如。
0319c12: 又
0319c13: 人之生於世也不可一日無飲食苟缺之則思念之
0319c14: 心不能須臾忘也且資身小事尚須臾不忘況立吾
0319c15: 人之大事者何可須臾忘之苟不須臾相忘道在是
0319c16: 矣。
0319c17: 簡查都諫王望諱培繼
0319c18: 恭惟台臺足下儒門柱石釋氏金湯具清白眼而持
0319c19: 世開佛祖胸以護僧德澤萬品東南一人此諸方所
0319c20: 仰重非不肖海之私言也茲維先師翁費隱容和尚
0319c21: 示寂辛丑春火浴後舍利無算齒牙俱不壞諸弟子
0319c22: 分布舍利閩楚浙四山建塔金粟即其一也金粟舍
0319c23: 利塔上一十七年無銘而舍利光明闇然不彰今海
0319c24: 不揣顓愚謹撰行狀一冊懇求台臺董狐之手布施
0319c25: 一銘放出舍利光明照天照地垂鎮金山千秋瞻仰
0319c26: 伏冀大悲不吝欣然賜允祖庭幸甚不肖幸甚。
0319c27: 與許檀越頤民嵩期伯仲
0319c28: 昔韓昌黎為絳州刺史馬彙作行狀曰司徒公之薨
0319c29: 也刺史刺臂血書佛經期以報德又曰居喪有過人
0319c30: 行是以掇其大者書之然則吾人一身絲毫不可相
0320a01: 犯況其欲刺而出血耶蓋誠明之性發於至極之用
0320a02: 故無所吝惜也賢伯仲連月為終天莫報之德昦天
0320a03: 罔極之思悴形勞神不無苦矣雖是人子本分哀情
0320a04: 似亦過之益見誠明之性發於至極之用也雖未刺
0320a05: 血書經七七日內經聲琅琅梵唄鏗鏗投誠運悲聖
0320a06: 真感格令先君藉此已逍遙樂國矣如此寧不勝其
0320a07: 刺血書經者蓋在一誠而感不在形跡異同為孝賢
0320a08: 伯仲誠明之行可謂達孝矣山僧貧道不能光大孝
0320a09: 幕唯其言而闡揚之伏冀照察不一。
0320a10: 與許邑侯酉山諱三禮
0320a11: 昨在貴署所論無極等說蓋素聞左右振鐸海昌弘
0320a12: 宣聖學茲以楊子丕顯因為良晤不意一言挫服遂
0320a13: 欲歸余為師余則何以當師哉唯芻蕘不禁總恃哲
0320a14: 人無我君子同風所論更有未盡者今筆之簡端再
0320a15: 陳青覽聖人曰天命之謂性此天者謂何天耶若蒼
0320a16: 蒼之天虛無浩杳芒乎無知何能賦吾人之性殊不
0320a17: 知此天者乃吾人之本源無極之正體也一貫之宗
0320a18: 不出於此無隱之道豈外是乎然吾人終日戴此天
0320a19: 履此地施為種種弄巧百端竟不知此天寧不惜哉
0320a20: 所以立吾人之性號召萬物主盟乾坤而靈靈蕩蕩
0320a21: 無有盡藏至如率性之謂道修道之謂教乃是太極
0320a22: 邊事亦是粗蹟茲故不論又左右云人之視聽異於
0320a23: 禽獸者以其非理勿視非理勿聽而禽獸雖有視聽
0320a24: 則不知其視聽之所以左右可謂見道之淵源察物
0320a25: 之真情者矣然人之視聽非止異於此人之眼見色
0320a26: 能分青黃赤白黑耳聽聲能辨宮商角徵羽而頭頭
0320a27: 洞徹物物了明然則禽獸何能爾焉既是頭頭物物
0320a28: 有如此明白是乃伊誰之力又伊誰使之而靈通變
0320a29: 化耶陽明不曰吾人有良知吾人有良能分色之深
0320a30: 淺辨音之清濁詎非此良知良能乎若協於一體布
0320b01: 於四肢八面玲瓏千手難敵矣且禽獸之視聽在無
0320b02: 極之初未嘗不與人同奈何展轉蒙昧是乃異於人
0320b03: 也又明德之體任亙萬古今而本體光明閃灼毫無
0320b04: 變異雖吾人為物欲所染用明而明一旦光明洞燭
0320b05: 究竟與明德本體全無有損益蓋明德之體活活鱍
0320b06: 鱍散之則為萬事斂之則一物不存是何物而能損
0320b07: 益此明德哉。
0320b08: 象贊
0320b09: 天童悟金粟容棲賢敬三世祖圖
0320b10: 天童崛起金粟親傳棲賢承統瓜瓞綿綿滹沱派遠
0320b11: 兮波翻大地東山苗裔兮華發爭妍信源流之有自
0320b12: 果發用而多玄實本大以葉茂始裕後而光前播宗
0320b13: 風兮人天仰止得路而還驅邪見兮法門正大不致
0320b14: 以顛太白嶙峋兮巍巍乎獨振寰中金山勢迥兮氣
0320b15: 吞雲漢孰可比肩郢陽月皎兮娟娟乎夜映晴川祖
0320b16: 翁父子誇雄傑道標垂示萬斯年。
0320b17: 天童金粟棲賢師并楊公五世圖
0320b18: 不是賓主四人亦非君臣五位等閒坐在一處說道
0320b19: 山西是吾祖發祥之地豈可忘之西河弄獅子乃昭
0320b20: 祖之家也滹沱施棒喝乃玄祖之家也茲以楊公描
0320b21: 歸山西所謂祖父從來不出門歸家盡是兒孫事楊
0320b22: 公汝何幸亦入此隊中豈大年重來輓吾道將墜地
0320b23: 耶。
0320b24: 康僧
0320b25: 金陵為吳主求舍利長干之塔實師初立南海岸上
0320b26: 施茶湯金粟之席為師始興願大悲深幾萬里迢迢
0320b27: 來自康居國雖非達摩傳心印澤惠叢林稱聖僧。
0320b28: 五聖金粟繭紙箋藏今僅存四十餘軸或云宋賜或云五聖書
0320b29: 廓然云無誰識有五靈通顯赫山門力輔現偉衣冠
0320b30: 者五人入寺書箋藏經至今金粟珍惜稱為奇觀我
0320c01: 住此山親試驗卜筮如在掌中看靈從何來聖何起
0320c02: 一點丹心徹夜寒。
0320c03: 自贊楚菴璨監院請
0320c04: 者箇漢無可比福不及中峰慧難方玅喜二十年來
0320c05: 跨大步齷齪之聲無所取興天王住金粟赤手平空
0320c06: 喧宇宙楚禪楚禪有何云當家種艸天然骨。
0320c07: 又雲澤旵侍者請
0320c08: 參禪不過明理讀書不過知義理義之道學者通之
0320c09: 何故自謂天上天下唯汝獨尊是以居楚人謂汝為
0320c10: 楚狂居吳人謂汝性大此何謂耶咄鷽鳩奚識老鵬
0320c11: 之舉哉。
0320c12: 雜著
0320c13: 壽慈菴楊進士五十序
0320c14: 天下有大壽歷而千古繩然相繼不曰道則曰德道
0320c15: 之於世不摩堯舜至今尚在德之於世不易周孔萬
0320c16: 古恆聞苟不以道德為壽縱身延千年滅而無聞亦
0320c17: 為夭矣何名為壽乎夫道德也者豈易言哉請試論
0320c18: 之本出乎無言無言豈謂無言焉出乎機入乎機而
0320c19: 無蹟也亦無始也是以劫窮世盡渠乃不知蓋渠無
0320c20: 國土亦無聲臭風寒暑溼之不及喜怒哀樂之不聞
0320c21: 況能覆載天地刻雕眾形長于上古澤及萬世而造
0320c22: 于吾人者又何終窮哉然而朝菌不知晦朔蟪蛄不
0320c23: 知春秋唯至聖者知之慈菴楊君今歲桂月五旬大
0320c24: 壽繇是進之以道德之說為君祝唯道德之于君者
0320c25: 君得之矣君何以為得焉曰問之沙翁沙翁曰當問
0320c26: 自己自己不知問之蒲團蒲團不知問之踊猛踊猛
0320c27: 不知問之豁然豁然曰在是矣其是以為壽者又何
0320c28: 有終古者哉。
0320c29: 題莊翰林觀音畫象
0320c30: 圓通秀謂黃山谷曰汝以豔語動天下人淫心不止
0321a01: 馬腹正恐生泥犁耳山谷由此而懼茲澹菴以翰林
0321a02: 之學不施於無用之處顓畫觀音大士法象一藏使
0321a03: 天下人瞻之仰之寧非山谷懼而改作耶雖然大士
0321a04: 無相隨類現身眾生沒在諸苦睹此有以拯拔此又
0321a05: 澹菴濟世之一端也有心者其宜審之。
0321a06: 題真如寺募冊
0321a07: 鹽之城南四十里有寺曰真如在崇山峻嶺茂林修
0321a08: 竹間傳聞建立於吳晉時為浙西一大名剎奈歲月
0321a09: 侵久風雨飄颻瓊樓玉殿鄰于瓦礫金容象好盡被
0321a10: 雲封嗟乎山之不靈有若斯耶茲智上人向余乞言
0321a11: 以勸鹽之樂善君子一解錦囊以襄厥事即名山佛
0321a12: 國頓見光煇矣其若泥多佛大之說又何須區區而
0321a13: 再告焉丁巳午日金粟寓人題於天寧寺之千佛閣
0321a14: 下。
0321a15: 祭雲澤旵侍者文
0321a16: 康熙十七年十月朔五日旵歿三朝金粟寓人謹治
0321a17: 以時羞之奠告汝旵侍者之靈嗚呼汝從吾于儀之
0321a18: 地藏年僅十七歲學而穎異朝夕克勤過人之資期
0321a19: 汝成立而復從吾住鹽之金粟汝年已二十四歲學
0321a20: 日益精志日益立稠人廣眾咸以悅心上林新篁不
0321a21: 同散木況陸沉下版冰檗備嘗吾不獨以侍者參得
0321a22: 禪向人告亦常曰旵侍者如此行去他日福緣未易
0321a23: 量也孰意過勞遂爾而亡嗚呼秀而不實者有矣夫
0321a24: 且顏氏子四八而歿尚稱短命今汝又折八歲其造
0321a25: 物者之相奪使汝不能成器乎今吾屬望已矣也天
0321a26: 何喪我哉天何喪我哉然汝昔之所學有未足處今
0321a27: 吾指汝到家唯汝有靈鑒徹斯事始謂吾不負汝也
0321a28: 通身無縫罅大塊是文章在世即世隨處優游亦始
0321a29: 謂汝不負吾也嗚呼唯汝有靈其知我言耶其不知
0321a30: 我言耶尚饗。
0321b01: 雜偈
0321b02: 金粟即事八首
0321b03: 千僧井
0321b04: 古井龍蟠地脈香千僧共飲見源長豈知一滴漕谿
0321b05: 水金粟流通浩淼茫
0321b06: 娑羅樹
0321b07: 娑羅古樹植何年葉葉枝枝翠色鮮想是昔時受記
0321b08: 今來此地蔭人天
0321b09: 獨桑鼓
0321b10: 頑皮枯木響何來獨樹無心聲似雷幾度敲時誰入
0321b11: 耳忽然聞得笑顏開
0321b12: 康僧橋
0321b13: 何事當年欲度人長虹橫跨接通津看他兩岸尋源
0321b14: 者不過此橋路不親
0321b15: 金粟山
0321b16: 九十九峰此最尊千嵒腳下盡兒孫撐天猶見通身
0321b17: 眼指點遊人立腳跟
0321b18: 禮密祖象
0321b19: 金粟堂中老作家不才何幸侍阿爺添香換水陳時
0321b20: 食那盡兒孫孝一些
0321b21: 禮費師翁舍利塔
0321b22: 慇懃稽首見師翁舍利光中一點通我住此山承雨
0321b23: 露千年香火媿難弘
0321b24: 募修大殿
0321b25: 赤烏之殿日頹傾風雨如來滿面塵一笠於今通蓋
0321b26: 覆黃金殿上露全身
0321b27: 與廣陽楊慈菴居士法名原濟
0321b28: 佛祖相傳箇拄杖贈君朝暮好揩摩通天徹地光明
0321b29: 現驗盡諸方佛與魔
0321b30: 寄武昌黃明震居士
0321c01: 鄂渚黃龍機祖庭賴君寶杵護全型撫公近日添新
0321c02: 構好起沙翁逸老亭
0321c03: 次許石園令公惠山泉韻
0321c04: 源頭活潑石泉香流出人間滋味長一種現成受用
0321c05: 處臨流不飲爭清涼
0321c06: 令公諱維祚及晤我輩中人又擬泉贈之北人
0321c07: 可是滹沱一脈來靈源浩浩亦悠哉南方近日多憔
0321c08: 悴雨露蒼生正眼開
0321c09: 贈孫孝穆學士
0321c10: 一雙白眼持今世兩衲清風振古綱不是無心任大
0321c11: 業且來林下學佯狂
0321c12: 寄示天主念法孫
0321c13: 丈夫須是英雄骨扶豎門風孰可人此日渚宮衛法
0321c14: 社干戈叢裏要心真
0321c15: 示先覺
0321c16: 誰為先覺誰後覺覺了方知本覺無剩得一雙窮相
0321c17: 手好來東壁挂葫蘆
0321c18: 赴金粟以地藏委楚菴住持
0321c19: 十載真州闡化機法幢興建頗光煇於今珍重毋狼
0321c20: 藉方見克家有指揮
0321c21: 與查王望諫議乞師翁金粟塔上之銘
0321c22: 雨歇金山翠欲流光明塔上望垂眸筆尖錦繡千峰
0321c23: 起舌底煙雲萬壑收撥動祖燈煇佛日點開法眼照
0321c24: 閻浮查公何似張公後一銘相傳價莫酬
0321c25: 遊陸鶴田侍御雲峰園次壁間晦山禪師韻
0321c26: 雲峰峻拔世稱稀百畝芳園樹色肥竹石無心鳥自
0321c27: 語山林有意客相依曠觀那惜支笻杖徑轉仍隨蹋
0321c28: 蘚衣未至不知天地大主賓譚暢到斜暉
0321c29: 慈菴署中靈芝忽生阿弟阿郎時赴秋闈題贈
0321c30: 艸木何知忽爾萌天將人傑地靈生干城社稷先呈
0322a01: 瑞折桂蟾宮早得禎光透一庭明月夜風高闔國令
0322a02: 名聲豈同百卉尋常出福佑王家樂太平
0322a03: 壽新安許繼先檀護六旬
0322a04: 南明燦燦物華新甲子欣逢又一巡白髮數莖添歲
0322a05: 月冰心一片質天人雲生黃海千山紫鶴跨揚州萬
0322a06: 戶春陸地神仙應不老區區何必問靈椿
0322a07: 贈奇兵營吳介臣參戎
0322a08: 江漢滔滔久不驚多為令德鎮波清埽雲晴曬囊中
0322a09: 甲留月夜譚腹內兵才大可兼文武用功高自古割
0322a10: 城旌何因把手鑾江上話到無生一笑傾
0322a11: 壽吳封翁
0322a12: 生居華屋德猶尊況復康寧七十春膝下烏衣觀子
0322a13: 弟庭前喜氣集嘉賓榴華吐火呈圖壽紫燕巢梁瑞
0322a14: 象新把盞進君千歲酒神仙原是太平人
0322a15: 喜張中宿登堂道話
0322a16: 高臥東村野興濃更逢仙客話從容雲山千里詩筒
0322a17: 滿旅月一輪形影空情念淡時羞世焰道心貞處看
0322a18: 寒松任渠江漢滔滔者不到龍門不化龍
0322a19: 題東明孝節
0322a20: 貞節繇來世所難思親況復割身殘清風夜夜吹英
0322a21: 烈明月年年照血瘢孤子尚能修往事一肩那惜上
0322a22: 擔棺區區幻路休云報至理渾融孝可觀
0322a23: 壽蔣母八十
0322a24: 自古西湖人瑞地於今尤見蔣家賢紫雲靄裏降王
0322a25: 母白玉樓中會折僊桂子既縣符肘後蘭孫應是奪
0322a26: 魁先榮榮芳躅真堪羨好酌源頭酒一旋
0322a27: 雲澤號
0322a28: 吾楚有七澤雲澤居其一方有九百里夢澤連肘腋
0322a29: 浩淼天地間波瀾萬層出況復天上雲能澤枯艸木
0322a30: 今為汝作號應合如此義
0322b01: 佛事
0322b02: 為慧鎧慈念入塔六角亭內無縫塔中安身穩便受
0322b03: 用何窮慧鎧卸兮干戈靜慈念息兮睡正濃春山萬
0322b04: 里雙眸碧華鳥一聲塔戶封。
0322b05: 為念真入塔一念純真未是到家消息吳山越水任
0322b06: 爾腳下遊行蹋破芒鞋歸去後玲瓏塔裏好藏身。
0322b07: 為憨石監院舉火蘇州有底真州賣拓出滿盤不吝
0322b08: 生今日盡情都攃下一天雪月釣舟橫雖然山僧更
0322b09: 助汝末後光明便燒。
0322b10: 為雲澤侍者舉火麟角鳳毛世所難銀牆鐵壁腳頭
0322b11: 寬歸根落葉頂句一吸神鼇滄海乾攛火炬曰從
0322b12: 教遍地起波瀾。
0322b13: 為宗一舉火腰包頂笠南詢久果未成時華未開回
0322b14: 首可憐無限意桂華香裏坐蓮臺宗禪宗禪胡為哉
0322b15: 今日不須多指示火光堆裏絕塵埃。
0322b16: 入塔九日登高諸方舊例重陽入塔金粟新條黃華
0322b17: 滿目兮無窮富貴西風透體兮不盡風流湘北潭南
0322b18: 休更覓家山穩坐樂悠悠。
0322b19: 遠塵請為父入塔生身父母如何報擔骨慇懃入普
0322b20: 同父母有靈應不昧兒孫若箇不知宗如何是宗舉
0322b21: 骨曰自此知恩歸有地萬年松在金粟峰。
0322b22: 為禹峰禪師舉火破家散宅走西東覓得驪珠皮袋
0322b23: 中三載挂瓢胥浦上一朝脫化向秋空生緣自謂蘇
0322b24: 州有宗派沿流太白峰火燄道場須聽法眉毛鼻孔
0322b25: 盡通紅要見眉毛鼻孔麼舉火便燒。
0322b26: 為趙州菴印空起龕住住住逢人請喫趙州茶去去
0322b27: 去八十行腳非見戲蹋破芒鞋無處覓得來只在腳
0322b28: 尖頭擊龕曰急而趨。
0322b29: 為化石入塔點石化為金玉易勸人除卻是非難尋
0322b30: 常一種平懷事放下千般永日閒雖然黃金鑄就西
0322c01: 施骨賽過人間白玉顏。
0322c02: 為淨菴舉火來時淨灑灑去也赤條條來去兩頭路
0322c03: 天台有石橋去去去西風黃葉飄莫沉吟火後一莖
0322c04: 毛。
0322c05: 　　門人太原楊耀祖捐俸敬梓
0322c06: 　金粟沙翁和尚語錄三卷用資
0322c07: 　　先太翁明樓公先太恭人孟氏伏願速悟
0322c08: 　　圓通華開見佛頓超覺路同燦心燈者
0322c09: 　　　版存浙江嘉興府楞嚴寺經坊流通
0322c10: 　　康熙十八年浴佛日吉旦
0322c11: 天王水鑑海和尚住金粟語錄卷三
