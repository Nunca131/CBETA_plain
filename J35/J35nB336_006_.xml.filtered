0698a01: 南海寶象林慧弓禪師宗門拈古卷六
0698a02: 
0698a03: 書記傳一法照錄
0698a04: 洞山宗
0698a05: 西京嵩山凝然了改禪師青二十八萬安嚴嗣上堂舉可大師
0698a06: 問初祖曰弟子心未安乞師與安祖曰將心來與你
0698a07: 安曰覓心了不可得祖曰與你安心竟師曰缺齒胡
0698a08: 販得箇陳年滯貨攤向街頭若不得箇孟八郎承虛
0698a09: 接響幾乎無著落處都來總好與三十棒。
0698a10: 拈云孟八郎既不唧溜擔當滯貨殊無了賴固不
0698a11: 免為人所笑嵩山老漢便不合代為著落如今也
0698a12: 好痛與三十棒不圖杜絕後來更有承虛秪要令
0698a13: 伊見招贓款。
0698a14: 嵩山上堂祖師心印不是有言不是無言不屬有知
0698a15: 不屬無知豈可向句下研窮意中揣度。
0698a16: 拈云末法時代人多狂慧故每提唱酬機惟貴尖
0698a17: 新巧舌何異七國君臣競以權智相傾大失先王
0698a18: 揖讓之道我嵩山老祖所以力抵頹波接人秪用
0698a19: 本色草料一任攢龜打瓦漢無你夢著處則勿論
0698a20: 設有問不向句下研窮少林安心因緣是研窮與
0698a21: 否咄莫將知見妄疏親。
0698a22: 西京嵩山俱空契斌禪師青二十九嵩山改嗣依嵩山改一日
0698a23: 改問曰石頭道書亦不達信亦不通是何意旨師曰
0698a24: 千里同風曰青原垂足又作麼生師曰禍事禍事改
0698a25: 為點首曰洞上一宗在汝躬矣。
0698a26: 拈云不肖遠孫今日要判書亦不達信亦不通月
0698a27: 為千里同風敢保未會石頭意在何故不見道平
0698a28: 生穿鑿不相干。
0698a29: 嵩山因僧問如何是空劫已巳前自己巳師曰烏龜向火。
0698a30: 拈云向火即且從且問當時證見者是甚麼人。
0698b01: 西京定國寺無方可從禪師青三十嵩山斌嗣參俱空空曰
0698b02: 子曾參何人來師曰少室山前風悄然曰因甚一花
0698b03: 開五葉師曰無孔鐵槌百雜碎曰掠虛頭作麼師曰
0698b04: 某甲見盡天下人秪解掠實無有掠虛者曰不打自
0698b05: 招師曰和尚慣用底不妨勘破。
0698b06: 拈云縱饒定國勘破依然秪是百雜碎若是象林
0698b07: 見道無有掠虛者即和聲便打云教休不肯休直
0698b08: 待雨淋頭豈不令伊當下知錯。
0698b09: 嵩山月舟文載禪師青三十一定國從嗣掩關因閱萬松拈提
0698b10: 若面墻者久之忽一日有省曰此宗非絕後再甦懸
0698b11: 崖撒手者要望他針線細密盤旋回互不觸當頭兔
0698b12: 子搆牛奶萬萬不可得既而幡然出關參定國從公
0698b13: 得大發明從撫而印之。
0698b14: 拈云閱故典有省古來不無其人乃復出關參訪
0698b15: 足見此老行已巳嚴密不輕自肯自不可與高亭玄
0698b16: 沙輩同日而語宜其厚德為洞宗棟梁法門軌範
0698b17: 矣至如他於定國處得大發明畢竟發明箇甚麼
0698b18: 若謂本分事既言本分豈容他發得明若不然者
0698b19: 爭又恁麼說有能於此端的得許伊承嗣嵩山。
0698b20: 燕京宗鏡院大章宗書禪師青三十二嵩山載嗣因廩山忠參
0698b21: 值師外出山迎而問曰達磨面壁石何在師指曰嗚
0698b22: 那青青黯黯處曰指東話西作麼師曰杜撰禪和如
0698b23: 麻似粟曰者漢在者裏擬魔魅人那師便打。
0698b24: 拈云廩山當時腳跟若不穩當幾被者漢賺落青
0698b25: 青黯黯底至今無出頭處雖然爭奈到頭遭他屈
0698b26: 棒。
0698b27: 西京少室幻休常潤禪師青二十三宗鏡書嗣參小山書公一
0698b28: 日入室呈偈書把住曰子母勦說更須自入悟門師
0698b29: 曰常不借緣從何門入曰既不借緣何為至此師曰
0698b30: 因不借緣所以至此曰就不借緣一語於意云何師
0698c01: 曰彩鳳翻飛身自在鐵牛奔吼意常閒書遂付以大
0698c02: 法。
0698c03: 拈云少室不借緣則灼然未免向異類中露出聲
0698c04: 跡。
0698c05: 建昌廩山蘊空常忠禪師青三十三宗鏡書嗣受宗鏡付囑隱
0698c06: 從姑山有顧問者師但搖手曰汝不會我語曰試說
0698c07: 看師曰南城城外水滔滔淊淊向北流問者瞪目師曰向
0698c08: 道汝不會我語。
0698c09: 拈云廩山倘見顧問者但瞪目視之豈特疑殺天
0698c10: 下人亦可使將佛法當等閑不得。
0698c11: 順德蓬鵲山天然圓佐禪師青三十三宗鏡書嗣蓬岩吳柱史
0698c12: 問如何是般若體師曰寂然不動曰如何是般若用
0698c13: 師曰感而遂通。
0698c14: 拈云蓬山將謂因人說法善赴來機不知不唯誤
0698c15: 人而且誤法何故若指寂然不動為體則青山白
0698c16: 石何嘗非寂然乎感而遂通為用則春鳥夏蟲何
0698c17: 嘗非感通乎要知曹溪波浪如相似無限平人被
0698c18: 陸沉噓也是證龜成鱉。
0698c19: 燕京大覺寺慈舟方念禪師青三十四少室潤嗣依少室潤公
0698c20: 作維那一日遊初祖面壁處忽然契悟乃曰五乳峰
0698c21: 前好箇消息大小石頭塊塊著地呈潤潤可之。
0698c22: 拈云大覺恁麼契悟還諦當也無若諦當則未舉
0698c23: 游步已巳前石頭豈不著地若不諦當少室何為印
0698c24: 可於此見得分明兩父子天然妙絕。
0698c25: 嵩山無言正道禪師青三十四少室潤嗣僧問如何是新年頭
0698c26: 佛法師曰靈春已巳有新條令不必重重為指陳。
0698c27: 拈云者老漢開口惹事。
0698c28: 建昌壽昌無明慧經禪師青三十四廩山忠嗣依廩山因閱燈
0698c29: 錄僧問興善如何是道善曰大好山有疑日夜提究
0698c30: 至忘寢食一日偶搬石正極力推次忽然有得走見
0699a01: 山通所以山詰之應對無滯遂與剃染受具。
0699a02: 拈云直饒壽昌有得也秪是箇大小大。
0699a03: 壽昌問僧趙州道臺山婆子我為汝勘破了也畢竟
0699a04: 勘破在甚麼處僧曰和尚今日敗缺了也師曰老僧
0699a05: 一生也不奈何好教你知若實會舉似來看僧擬進
0699a06: 語師打一棒云者掠虛漢。
0699a07: 拈云壽昌握斷凡聖路頭閑神野鬼又爭能跳得
0699a08: 過雖然且道當時下得甚麼語免得者一棒伶利
0699a09: 者試道看。
0699a10: 壽昌除夕示眾曰今年只有茲時在試問諸人知也
0699a11: 無那事未曾親磕著切須痛下死工夫。
0699a12: 拈云秪者一頌可謂刳心為人但今且問饑磕著
0699a13: 食寒磕著衣困磕著床屙磕著廁談笑磕著唇舌
0699a14: 憎愛磕著喜怒一一皆已巳了然猶未曉喚甚麼作
0699a15: 那事把甚麼來磕著向甚麼處下死工夫敢懇和
0699a16: 尚不吝慈悲更為說破代曰訝郎當便恁麼去。
0699a17: 壽昌上堂桃性本甜李性本苦佛道則文禪道則武
0699a18: 所以鞭道拷僧呵佛罵祖古今靈利衲僧且道有幾
0699a19: 人知此甜苦達磨迨及於今三千七百之數參。
0699a20: 拈云壽昌盡力道秪不出箇前三三後三三也詗
0699a21: 上座則不然且道有何長處初三十一中九下七。
0699a22: 越州雲門湛然圓澄禪師青三十五大覺念嗣因鶴林參五臺
0699a23: 達觀可盤桓夜深次觀曰你信得及麼鶴曰信得及
0699a24: 觀曰既信得及請將法華經拋入尿桶看鶴如所言
0699a25: 諸方疑駭師往勘之問鶴有此事否鶴曰實有此事
0699a26: 師曰汝信得及麼鶴曰信得及師曰既信得及割取
0699a27: 頭來鶴不知所措師曰虛頭禪客觀聞曰阿耶阿耶
0699a28: 鶴林萬劫地獄雲門一語出之矣。
0699a29: 拈云臺山雖欲逼蛇化龍不知自起法見雲門更
0699a30: 要乘忙捕賊豈免白日持刀兩老漢俱不免為人
0699b01: 帶累且置鶴林見令將經拋入尿桶但向道和尚
0699b02: 是甚麼心行經中已巳有屎尿臭處休教某甲更添
0699b03: 迷倒當時下得此語敢謂無人奈何。
0699b04: 信州博山無異元來禪師青三十五壽昌經嗣因壽昌以玄則
0699b05: 禪師答僧問龍吟霧起虎笑風生話命頌師衝口頌
0699b06: 云殺活爭雄各有奇模糊肉眼豈曾知吐光不遂時
0699b07: 流意依舊春風逐馬蹄。
0699b08: 拈云咄哉玄則者僧兩箇漢不會轉身句若非我
0699b09: 博山祖翁出回天之手吐摧石之詞與之蓋覆千
0699b10: 古便成一人語滲漏一人見滲漏如今且置秪如
0699b11: 法眼後來一劄為是了前公案為是賞罰當行者
0699b12: 裏也總不管伊列在情滲漏何故賊過後放炮徒
0699b13: 把聲勢虛張詗上座恁麼判斷去也眾中還有不
0699b14: 甘者麼如無依舊春風逐馬蹄。
0699b15: 博山因僧問一口氣不來向甚麼處安身立命師曰
0699b16: 毘盧閣後鳳凰山。
0699b17: 拈云祖翁此語具殺活兩門詗上座試為點出秪
0699b18: 如無鳳凰山又向甚麼處安立於此明得許渠親
0699b19: 見博山。
0699b20: 博山因誾首座閉關以偈呈師師曰是將師子吼者
0699b21: 乃令出關仍贈以偈曰始行大事六年雪頓入圓明
0699b22: 一片冰今日幸親無縫塔掣開關鎖萬千層。
0699b23: 拈云首座閉關倒行摩揭正令博山命出掀翻面
0699b24: 壁真風父嚬呻子遊戲共成一場密作用固足仰
0699b25: 詗上座又不然盡大地是箇關你擬向什麼處開
0699b26: 閉有能道得末後句許伊坐斷古今人舌頭。
0699b27: 博山拈花微笑頌曰瑞瓣靈枝劫外春拈來攪動海
0699b28: 山雲婆心況是如天遠誰是拖泥帶水人。
0699b29: 拈云天王獻花世尊拈到本極尋常一些子事也
0699b30: 無叵奈金色頭陀無端失笑世尊乃急就時機掉
0699c01: 箇謊語千古遂奉為奇案競頭鑽鑿帶累先祖翁
0699c02: 也隨邪逐倒拖得通身水泥都來好總各與三十
0699c03: 棒。
0699c04: 建陽東苑慧臺元鏡禪師青三十五壽昌經嗣因有省以偈呈
0699c05: 壽昌曰識破不值半文錢可憐摸索幾多年宗流盡
0699c06: 是欺心漢說甚祖師別有禪昌曰識破果然不值錢
0699c07: 你且道那裏是趙州勘破婆子處師厲聲曰和尚莫
0699c08: 作怪昌為大笑曰參禪要到者一著始不受人牢籠
0699c09: 師禮拜。
0699c10: 拈云東苑既謂識破不直半文則驪珠搕視等
0699c11: 無二胡為老漢把空拳向面門橫一橫便又作驚
0699c12: 怪叫喚當時但就伊膝上一捏或秪呵呵大笑豈
0699c13: 不立令冰消瓦解即如壽昌末後恁麼道也是憐
0699c14: 兒不覺醜咦總然被詗上座識破。
0699c15: 東苑上堂道法本無多南辰貫北河秪消一箇字降
0699c16: 盡世間魔且道是那一箇字喝一喝便下座。
0699c17: 拈云東苑是真師子兒纔破口吼時父祖早已巳喪
0699c18: 盡豈況世間魔乎獨是詗上座觀來未免撒潑忍
0699c19: 俊不禁何故不必。
0699c20: 新城壽昌見如元謐禪師青三十五壽昌經嗣依先壽昌坐禪
0699c21: 次昌問在此作什麼師不對昌曰莫啞麼師亦不對
0699c22: 昌曰真箇啞那師下禪床曰和尚也不得向髓中覓
0699c23: 骨昌曰畢竟事作麼生師曰銚柄杓杷昌曰三十棒
0699c24: 且放過。
0699c25: 拈云老漢直能啞到底壽昌縱有好棒亦無分付
0699c26: 處。
0699c27: 福州鼓山永覺元賢禪師青三十五壽昌經嗣僧問既是無垢
0699c28: 淨光院因甚又作浴堂師曰淨地恐迷人。
0699c29: 拈云鼓山秪知竭力為眾不覺墮落眉毛。
0699c30: 鼓山主浙真寂鼎湖本師丁丑行腳時曾到參師曰
0700a01: 何方來曰嶺南師曰莫是獦獠種草麼曰請和尚辨
0700a02: 看師曰者守網兒猶臭臊氣在曰果瞞和尚鼻孔不
0700a03: 得師曰念是新來不打得汝曰某甲暫為和尚禮拜
0700a04: 蓋過。
0700a05: 拈云鼓山可謂鉗鎚妙密善探竿影爭奈被箇沒
0700a06: 巴鼻漢瞞過若是詗上座見道請和尚辨看即驀
0700a07: 脊棒出何故入戶已巳知來見解何勞更舉轢中泥。
0700a08: 杭州寶壽石雨明方禪師青三十六雲山澄嗣僧問那吒析骨
0700a09: 還父析肉還母未審將何說法師曰冬不寒臘後看。
0700a10: 拈云者僧問得口啞寶壽答得眉墮可謂一期酬
0700a11: 唱千古罕聞但檢點將來未免猶話作兩截倘有
0700a12: 問瑞塔秪向云盡道春歸無覓處不知轉入此中
0700a13: 來。
0700a14: 杭州愚菴三宜明盂禪師青三十六雲門澄嗣上堂大眾世尊
0700a15: 拈花後還有人舉著箇事麼良久云要識來年米價
0700a16: 問取東村王大。
0700a17: 拈云若論箇事莫道後來人直饒釋迦老子纔拈
0700a18: 花時早已巳錯舉若不錯舉惟有青原和尚平量米
0700a19: 價乃能使大意庶幾了然當處秪今愚菴也非不
0700a20: 要舉其奈字經三寫烏焉成馬。
0700a21: 愚菴入橫山訪汝航援公談論間鼎湖本師在眾出
0700a22: 禮拜曰兩箇老老大大終日口喃喃還商量得下麼
0700a23: 師曰理人閒事長無明曰者老和尚一釣便上師曰
0700a24: 老僧今日失利乃問航曰者漢那來航曰廣州師曰
0700a25: 我聞廣州與新州比鄰畢竟相去多少曰父母所生
0700a26: 口終不向和尚分遠近師曰賴值拄杖不在本師拂
0700a27: 袖便出。
0700a28: 拈云愚菴從來具咬狐犴牙爪及被箇廣南蠻一
0700a29: 問便乃倒退三舍為是輸己巳讓人為是速兵滅灶
0700a30: 明眼者試為撿點。
0700b01: 紹興東山爾密明澓禪師青三十六雲門澄嗣小參立功勳存
0700b02: 照用大似緣木求魚收視聽黜聰明何異牯牛取乳
0700b03: 又道道非見聞覺知不離色聲言語據如上說且道
0700b04: 畢竟如何行履始得恰好路逢死蛇莫打殺無底籃
0700b05: 子盛將歸。
0700b06: 拈云東山提唱若此可謂曲窮回互直盡十成足
0700b07: 稱洞宗作家然仔細撿來未免與賊過梯。
0700b08: 東山在顯聖結冬鼎湖本師行腳曾預會下師曰疑
0700b09: 情發得起麼曰疑情雖發猶欠悟在師曰如人撥火
0700b10: 深撥始得炎生曰直得無下手處師曰好箇入路本
0700b11: 師禮拜次日師又曰昨日撥火炎生也未曰大千洞
0700b12: 然師曰好須迴避曰師曰者頑賴漢通身紅爛去
0700b13: 也曰和尚合取口好師休去。
0700b14: 拈云堂頭和尚大得顯聖鑪韝之力乃不肯沾他
0700b15: 缽袋子何耶咦三登九上非無意其奈因緣在德
0700b16: 山。
0700b17: 湖州弁山瑞白明雪禪師青三十六雲門澄嗣僧問若人識得
0700b18: 心大地無寸土現前山河大地是有是無師云鏡裏
0700b19: 莫攀花。
0700b20: 拈云我不似弁山巧分裏外但教者僧且識取心
0700b21: 來與箇撥漚求水話。
0700b22: 信州瀛山雪關智誾禪師青三十六博山來嗣除夕小參大盡
0700b23: 三十日小盡二十九果然及得盡歲月更長久長久
0700b24: 且置諸方龍象都到博山過年且道無位真人在什
0700b25: 麼處度歲若有曉得不妨出來遞箇消息其或未然
0700b26: 問取壁上桃符便知端的。
0700b27: 拈云師翁恁麼說話無計較中翻成計較無途轍
0700b28: 中翻成途轍何故既是無位真人還教人覓甚麼
0700b29: 處所若要遞箇消息先請老漢口掛壁上。
0700b30: 瀛山小參釋迦老子解捏怪向無生處說生破院道
0700c01: 人不曾生無生可說釋迦老子會裝巧向無滅處說
0700c02: 滅破院道人不曾滅無滅可說與麼則釋迦老子全
0700c03: 身墮在生滅破院道人全身跳出生滅且道跳出的
0700c04: 是不跳出的是不見道他人住處我不住他人行處
0700c05: 我不行不是與人難共住大都緇素要分明。
0700c06: 拈云大眾今日須據令而行也甘蔗大人不合向
0700c07: 無生滅中道有欲誑諸愚夫隨其顛倒以緇為素
0700c08: 瀛山師翁不合從有生滅處談無要瞞諸智人顛
0700c09: 倒想滅肯心自許一人撥空覓蹤一人執燈除影
0700c10: 恁麼總不出箇生滅戲論也咦又爭怪得詗上座
0700c11: 不無冷地胡盧。
0700c12: 瀛山在虎跑上堂鼎湖出問曰如月在水孤明歷歷
0700c13: 時如何師曰擊碎精靈窟通身毛骨寒曰便恁麼撒
0700c14: 手時還有事也無師曰切忌坐明頭鼎湖遂禮拜。
0700c15: 拈云老漢被師翁擊碎屎杓至今穢污淋漓帶累
0700c16: 詗上座終身洗脫不下。
0700c17: 瀛山主妙行鼎湖參遍諸方回禮覲師曰子曾見什
0700c18: 麼人來曰某甲不見一人師曰子眼何太高曰和尚
0700c19: 莫污人好師曰還見老僧麼曰若見和尚何異諸方
0700c20: 師曰老僧今日欺汝不得也曰爭敢冤屈和尚師曰
0700c21: 三十棒自領出去曰和尚莫全靠學人師便休。
0700c22: 拈云青鷹之子自具凌霄逸翮超忽萬里不類林
0700c23: 間野雀兒固然但可惜當時好棒匆匆放過若是
0700c24: 詗上座待道莫全靠學人即驀脊打出管教者漢
0700c25: 有屈無伸。
0700c26: 瀛山在淨慈因放生上堂海岸黃司李問云如何是
0700c27: 色身三昧師曰色身且置居士得何三昧士云要且
0700c28: 不是鱗毛師曰也像者箇蟲豸士云護生須用殺殺
0700c29: 盡始安居畢竟殺生是放生是師喝曰莫被人惑亂
0700c30: 好士云果然作家師曰念汝尊官饒過一掌。
0701a01: 拈云師翁雖得一掌便宜怎奈為俗漢露出頭角。
0701a02: 瀛山因聞子將居士問如何是真實見師云一點瞞
0701a03: 不得。
0701a04: 拈云師翁語雖真實不是好心何故總為這一點
0701a05: 瞞盡天下人。
0701a06: 瀛山因雲怡陳學憲問眼見分明不肯全身拶入過
0701a07: 在甚處師云夜鼠愈走凍蠅不飛。
0701a08: 拈云識得師翁此語當下歇盡狂心。
0701a09: 瀛山主鼓山結制上堂亂意猿奔樹塵緣馬過橋不
0701a10: 到心空處何日得開交所以古人立箇期限要你向
0701a11: 甕中捉鱉諸兄弟直須內不住心外不住境黏膠既
0701a12: 脫窠臼掀翻果到心境雙亡正好通箇消息咦龍門
0701a13: 高萬仞騰躍是何人。
0701a14: 拈云心境且莫論只如內外不住畢竟不住底是
0701a15: 箇甚麼。
0701a16: 淮安府檀度嵩乳道密禪師青三十六博山來嗣上堂拈拄杖
0701a17: 云識得一萬事畢設若一亦不立又作麼生擲下拄
0701a18: 杖云門聯乍被風吹去明月光嬴四壁生。
0701a19: 拈云老叔祖若不從霜天月落夜將半誰共沉潭
0701a20: 照影寒打翻過來必無此風光透漏。
0701a21: 檀度因僧問如何是兼帶一路師曰蝶穿芳艸雙眉
0701a22: 濕蜂撩殘花兩股肥。
0701a23: 拈云慚殺鶯兒虛弄舌生憎木偶解招眸。
0701a24: 擅度因僧問如何是交互明中暗師曰蘆花兩岸雪
0701a25: 煙水一江秋。
0701a26: 拈云若非具法眼大師正眼又幾二十年作境會
0701a27: 瑞塔要令人直下了當不已巳將叔祖陳案翻卻乃
0701a28: 云深秋簾幕千家雨落日樓臺一笛風。
0701a29: 福州雪峰古杭道舟禪師青三十六博山來嗣夜參奉首座問
0701a30: 曰前雪峰常以鐵木石三毬接人未審畢竟以那箇
0701b01: 為首師云汝問那箇為首曰卻被毬兒覷破也師云
0701b02: 汝喚什麼作毬眼曰秪這是師云瞎。
0701b03: 拈云咄老叔祖若無箇瞎雪峰毬兒至今被人摸
0701b04: 索去也。
0701b05: 金陵獨峰竹山道嚴禪師青三十六博山來嗣有垂語曰此經
0701b06: 深固幽遠無人能到且道喚什麼作此經。
0701b07: 拈云獨峰秪知裏沙哄兒不顧婆心打失敢問既
0701b08: 無人到知有此經者是什麼人。
0701b09: 端州天湖棲壑道丘禪師青三十六博山來嗣常作相于方
0701b10: 丈壁間下註云離則兩傷合則雙美夜半纔分天曉
0701b11: 不似。
0701b12: 拈云師翁欲勾人到威音那畔不知纔涉動覺早
0701b13: 被文彩塗糊其有未能向夜明簾外轉身者切忌
0701b14: 於斯圈點裏穿鑿。
0701b15: 信州博山雪澗道奉禪師青三十六博山來嗣小參今朝五月
0701b16: 二十普請泥牛入室幸有燈籠證明莫道諸人不識
0701b17: 若要識黑如日兮明如漆如或遲疑照顧兩朵眉毛
0701b18: 切莫容易打失。
0701b19: 拈云博山欲盡情抬搦秪不外夜半正明天曉不
0701b20: 露也何以見得黑如日兮明如漆咄恁麼會殃及
0701b21: 眉毛。
0701b22: 開府大成余居士集生法名道裕號石頭桐城人青三
0701b23: 十六博山來嗣瀛山誾公問八卦正位如何排公曰切忌當
0701b24: 頭。
0701b25: 拈云若不是石頭翁曾坐斷十方密移一步幾錯
0701b26: 了當頭一畫。
0701b27: 瀛山又問中心樹子如何斫公曰亞父徒勞樽俎計。
0701b28: 拈云果然弄手腳不得。
0701b29: 祠部端伯黃居士元公江右新城人青三十六博山來嗣參博
0701b30: 山得大徹證一日訪雪嶠信公問既是出家何不剃
0701c01: 髮曰與居士一般公曰要做官那信作扶翅勢公大
0701c02: 笑信曰當時龐公也甚利害公曰當面蹉過信目視
0701c03: 之公曰噓。
0701c04: 拈云風流灑脫則不無雪師太獨於黃老子前弄
0701c05: 不得伎倆耳且道黃老子有什麼利害處噓。
0701c06: 黃居士有偈魔即佛佛即魔一切聖凡都殺盡寰中
0701c07: 共唱太平歌。
0701c08: 拈云既魔佛同一家親又何須特地冤殺聖凡鍐。
0701c09: 黃居士和雪關師祖掃壽昌塔偈云堂頭老漢藏身
0701c10: 處坐斷毘盧頂門裸裸十方全露體巍巍千界獨
0701c11: 稱尊玄機直指空三藏正令全提喪六根莫道雲岩
0701c12: 相次絕他家自有嫡兒孫。
0701c13: 拈云壽昌老祖雖則坐斷毘盧頂爭奈藏身不
0701c14: 密尾巴纍垂致令後人摸作掃把會其過在當初
0701c15: 且置秪如他家自有嫡兒孫又且道是阿誰要知
0701c16: 端的麼。
0701c17: 金陵天界覺浪道盛禪師青三十六東苑鏡嗣上堂十字街頭
0701c18: 結制唯有石橛子自肯承當急水灘上白槌秪許竹
0701c19: 篙兒全機活脫杖人恁麼舉忽有箇出來捲卻席子
0701c20: 也好與三十棒且道是賞伊罰伊撿點得出黃頭碧
0701c21: 眼剜肉成瘡撿點不出白牯黧奴開眼作夢秪如今
0701c22: 日與眾造箇款端又作麼生巨靈抬手無多子劈破
0701c23: 華山千萬重。
0701c24: 拈云將露柱作木杓把銅鈴當眼睛知是天界從
0701c25: 來慣便詗上座當時若在也不消出來捲席但向
0701c26: 座前冷笑一聲便歸眾直令老杖人造款不得何
0701c27: 故啼得血流無用處不如緘口過殘春。
0701c28: 天界示眾石女夜拋梭織錦密彰文彩木人朝結網
0701c29: 得魚疾透波瀾相將活計以成家因此勤勞而樂業
0701c30: 草野渾忘治象宸廷冥契天然秪如此外還更有向
0702a01: 上事也無寒來破衲蒙頭坐醒後敲冰自煮茶。
0702a02: 拈云老祖叔恁麼道那管他孟八郎會不會此者
0702a03: 若非從那邊了事卻來者畔打野梩即疑狼尾續
0702a04: 貂裘便孤了真歇翁四轉提唱去也。
0702a05: 福州鼓山為霖道霈禪師青三十六鼓山賢嗣元宵小參天上
0702a06: 一輪月人間萬戶燈清光成一片瑞氣自騰騰不得
0702a07: 作境會不得作心會不得作心境俱忘會畢竟如何
0702a08: 我見燈明佛本光瑞如此。
0702a09: 拈云鼓山總為慈悲之故有此落艸之談。
0702a10: 八閩松溪華嚴玄錫弘恩禪師青三十七瀛山誾嗣小參撾鼓
0702a11: 請升堂鳴鐘說小參一等渾閒事顧視左右云吾今
0702a12: 不再三便下座。
0702a13: 拈云藥山打鐘陞堂眾纔集便下座華嚴恁麼提
0702a14: 唱可謂了他前人不了但冷眼覷來未免加霜雪
0702a15: 上。
0702a16: 華嚴女子出定頌女身入定男身出怪來鼻上而安
0702a17: 鼻老瞿曇沒骨脊事急教人走上壁咦也是開眼尿
0702a18: 席。
0702a19: 拈云一箇老婆子攪亂許多人且置至若世尊為
0702a20: 三界大師也來從中播土無怪乎被師伯捉敗秪
0702a21: 如師伯恁麼手腳又被詗上座捉敗還知麼開眼
0702a22: 尿席推己巳度人。
0702a23: 華嚴儀像端伯黃居士贊云法王子三界尊堂堂坐
0702a24: 斷博山頂諸佛如來一口吞誅祖禰滅兒孫卻許這
0702a25: 驢能報恩咄。
0702a26: 拈云瞿曇大師在俗為金輪主出家為大法王華
0702a27: 嚴老伯在家為國王裔出世為法王子且道是同
0702a28: 是別若是同一人醇在光前裕後一人辣在誅祖
0702a29: 滅孫若是別則兩人俱為一尊貴還有人委悉得
0702a30: 麼知音獨許黃居士咄若作佛法商量未夢見在。
0702b01: 華嚴舉慈明示眾云一切賢聖皆以無為法而有差
0702b02: 別前是案山後是主山那箇是無為法良久云向下
0702b03: 文長付在來日師云那箇是無為法情知道不出華
0702b04: 嚴未免將下文續講一上去也聽取聽取。
0702b05: 拈云慈明為眾舉揚無為法不覺和註腳道破又
0702b06: 得華嚴與之翻抄遂使真空般若根塵不能埋沒
0702b07: 雖然秪如兩尊宿末句大有淆訛象林不好開口。
0702b08: 端州鼎湖在弘贊禪師青三十七瀛山誾嗣近士馬法雲問
0702b09: 無位真人常在面門出入未有面門時又在甚麼處
0702b10: 出入師曰斫卻頭來對你說士云便請和尚抽出活
0702b11: 人劍師震威一喝士直得面赤便拜下。
0702b12: 拈云秪者一喝莫道馬近士承當不及直饒從上
0702b13: 佛祖也照應不來若是詗上座倘在向道謝和尚
0702b14: 好喝老漢又將何打發。
0702b15: 鼎湖因僧問明眼人過後安身立命在何處師曰五
0702b16: 蘊山前撒手毘盧閣後翻身進云乞請直示學人師
0702b17: 曰待你踏倒鐵圍方向你道。
0702b18: 拈云者漢老老大大猶有閒工夫與人鬥百草。
0702b19: 韶州日親山羅峰弘麗禪師青三十七瀛山誾嗣結制上堂活
0702b20: 潑潑沒把握不知不覺動手運腳眾生際此不解安
0702b21: 居佛祖到此難出頭角今日親因其時節提起布袋
0702b22: 頭既抖擻又包括遇佛祖而教寒灰燄發遇眾生而
0702b23: 教六月霜落也不許鷂子鑽天也不許靈龜宿殼便
0702b24: 此兩重關管看你諸人無繩自縛莫道日親有殺無
0702b25: 活蓋為今日結制合閉這重樓閣若更窺門闞戶轉
0702b26: 見不堪入作苟是箇中人惺惺睡著無可穿鑿久立
0702b27: 珍重。
0702b28: 拈云直饒逼得蚯蚓化龍也是無風起浪。
0702b29: 日親評信心銘毫釐有差天地懸隔懸隔不懸隔有
0702b30: 差畢竟差毫釐天地齊拈卻管教時人不眼花。
0702c01: 拈云見有天地毫釐早已巳眼花不少。
0702c02: 又評一心不生萬法無咎但恁麼讀莫轉腳好若下
0702c03: 箇切字便隔遠在。
0702c04: 拈云師叔恁麼語話大似釘樁椿搖櫓古人教人立
0702c05: 在轉處又作麼生詗上座不教人立轉處也不教
0702c06: 人莫轉腳免教反成相賺秪向云你且道畢竟喚
0702c07: 什麼作一心。
0702c08: 又評六塵不惡還同正覺有塵有覺不惡大惡說箇
0702c09: 還同豈非大錯。
0702c10: 拈云祖師不合分塵分覺日親不合重添註腳撿
0702c11: 點將來大錯小錯詗上座將錯就錯。
0702c12: 又評得失是非一時放卻你要放卻我便擔著兩人
0702c13: 齊來纔見祖師家活。
0702c14: 拈云是非得失擔之則有放之則無擔放一齊拋
0702c15: 卻盡好箇胡盧不好箇胡盧。
0702c16: 金陵棲霞南菴弘依禪師青三十七檀度密嗣僧問人人有箇
0702c17: 影子因甚麼踏不著師云誰。
0702c18: 拈云好箇誰畢竟誰為誰者賊詗上座不可學老
0702c19: 叔道也倘有問時但道舉足便相違。
0702c20: 棲霞晚參舉古德云五蘊山前一段空同門出入不
0702c21: 相逢無量劫來賃屋住到頭不識主人公師云既不
0702c22: 識主人公且道賃屋的是誰眾無語師代指露柱云
0702c23: 和尚問你。
0702c24: 拈云棲霞老漢秪要曲盡婆心為人不知自家鼻
0702c25: 孔被露柱勘破且置秪如同門出入是同什麼的
0702c26: 出入與阿那箇賃屋還有倜儻得明者麼如或不
0702c27: 明眼睛上三尺芒刺切忌切忌。
0702c28: 金陵攝山竺菴大成禪師青三十七天界盛嗣問僧如何是渠
0702c29: 今正是我僧云攝山今日入室師曰十方無壁落四
0702c30: 面亦無門你向甚麼處入僧云歸堂去師曰這箇怎
0703a01: 當得。
0703a02: 拈云是伊聞道什麼處入即近前叉手尚欠仙陀
0703a03: 卻是待纔問著向云和尚鼻孔今日在學人手裏
0703a04: 要教者老漢火爐立地震動。
0703a05: 杭州皋亭觀濤大奇禪師青三十七天界盛嗣晚參當明中有
0703a06: 暗勿以暗相遇當暗中有明勿以明相睹明暗各相
0703a07: 對比如前後步石頭大師在汝等髑髏內橫出豎入
0703a08: 見汝等諸人不識騎山門歸南岳山去了秪留得箇
0703a09: 末後句子今夜不免舉似良久云謹白參玄人光陰
0703a10: 莫虛度。
0703a11: 拈云秪道箇在汝等髑髏內橫出豎入便把明暗
0703a12: 交加一時裂破可謂真得先人接人辣手矣雖然
0703a13: 還知崇先老叔被詗上座捉敗處麼騎山門歸南
0703a14: 岳便恁麼去動著三十棒。
0703a15: 皋亭上堂寒汀饑鴈集雪嶺冷猿啼斷臂求心者空
0703a16: 階立未回既是覓心了不可得因甚又道以心傳心
0703a17: 者裏道得箇出身句普通年間事秪在目前其或未
0703a18: 然去去西天路迢迢十萬餘。
0703a19: 拈云有人道得出身句普通年間事可殺淆訛昨
0703a20: 宵雨今朝晴一隻斑鳩相對鳴我要問皋亭因甚
0703a21: 疑怪驚。
0703a22: 皋亭上堂眼若不睡諸夢自除心若不異萬法一如
0703a23: 者裏見得祖師可以騎猛虎入蟻穴趁毒龍上蜂鬚
0703a24: 更或擬議前是三門後是佛殿有甚麼障礙諸人拍
0703a25: 禪床一下曰惺惺著。
0703a26: 拈云皋亭和尚老老大大惺惺作夢驚動泥牛失
0703a27: 笑帶累祖師叩齒詗上座即今瞌睡著忙不管得
0703a28: 你後是佛殿前是三門多少障礙諸人事因叮囑
0703a29: 起展轉見淆訛。
0703a30: 皋亭晚參諸方三等接人皋亭者裏原無階級你若
0703b01: 是箇橫行闊步底處處可以放捨身命擬向前廊後
0703b02: 廡東窺西窺直饒你見處親切也秪是向外馳求如
0703b03: 何道箇接手句。
0703b04: 拈云老上座今日被堂頭絆倒也還知皋亭和尚
0703b05: 落水為人麼全身在波瀾之內。
0703b06: 皋亭上堂漠漠水田白鷺陰陰夏木黃鸝無位真人
0703b07: 面目可憐處處逢渠者裏若不千眼頓開東家作馬
0703b08: 西家作驢。
0703b09: 拈云咦到者裏說箇千眼頓開閻浮提早已巳千年
0703b10: 錯過皋亭非不苦口叮嚀爭奈認著依然還不是。
0703b11: 皋亭小參雪峰三登投子九上洞山資福望見剎竿
0703b12: 便回去走殺天下人不離家舍坐殺天下人常在途
0703b13: 中山僧當時若見總與三十棒不見道雲雷相送。
0703b14: 拈云古人承當箇事或失於過當打盡如許多之
0703b15: 遶翻覆依前秪是伊或失於輕便如纔睹卵亟謂
0703b16: 時夜宜無怪乎三十棒相送秪是我老叔即今也
0703b17: 好親敬三十棒何故口是禍門。
0703b18: 楊州石塔梅逢大忍禪師青三十七天界盛嗣晚參眾纔集師
0703b19: 撫几云慚愧便歸方丈。
0703b20: 拈云慚愧二字切忌道著道著則從上佛祖以及
0703b21: 現在天下老和尚莫不一時冰消瓦解即石塔亦
0703b22: 坐蕭何制律甲裏求免脫不得好似塗毒鼓受撾
0703b23: 有兩耳朵者皆即立喪命根于聞處唯有嶺南詗
0703b24: 上座聞之得大快活且道有甚過人處不見道
0703b25: 爭怪得恁麼頑賴。
0703b26: 吉州青原無可弘智禪師青三十七天界盛嗣陞座良久曰且
0703b27: 喜一眾默然。
0703b28: 拈云秪者默然靈山何似今日也雖然當時一眾
0703b29: 見此老良久即便散去不唯箇箇仙陀亦免得互
0703b30: 相鈍置。
0703c01: 杭州白巖位中淨符禪師青三十七寶壽方嗣六祖因風颺剎
0703c02: 幡二僧對論風動幡動不決祖曰不是風旛動仁者
0703c03: 心動耳頌忍俊不禁處傾腸說向伊一言剛始出駟
0703c04: 馬便難追噫卻悔從前多管事如今閒惹是和非。
0703c05: 拈云大小祖師開口便談是談非引得後來一隊
0703c06: 漢盡向者葛藤窠絆倒白巖忍俊不禁欲與之扶
0703c07: 豎爭奈是拚命喫河豚未免為詗上座吐舌。
0703c08: 白巖那吒太子析肉還母析骨還父然後現人身為
0703c09: 父母說法頌雲消後夜雨歇中天桂輪流影落長川
0703c10: 仙彩筆端收不得數聲黃鳥更悠然。
0703c11: 拈云詗道者午夢方回忽值有舉那吒公案以問
0703c12: 那吒既將骨肉析還未審他父母收向何處安著
0703c13: 又後來所現底身從什麼處得來道者曰吾適已巳
0703c14: 夢破不好更與你葛藤你可往問白巖和尚進云
0703c15: 豈無方便道者乃拈白巖頌子塞之雖然頌則塞
0703c16: 矣秪是不合教人向輪影鳥聲中卜度。
0703c17: 白巖僧問雲門不是目前機亦非目前事時如何門
0703c18: 云倒一說頌倒一說超途轍靈春不挂枯椿雪無端
0703c19: 露柱兮生狂帶累崑崙兮喫跌別別碧眼黃頭猶未
0703c20: 徹。
0703c21: 拈云雲門倒一說情知伊未徹白巖恁麼頌且道
0703c22: 徹也未瑞塔如今要與二尊宿相見又作麼生別
0703c23: 別嘉州大像夢蝴蝶。
0703c24: 信州博山粟如弘瀚禪師青三十七博山奉嗣小參萬法歸一
0703c25: 一歸何處心佛既非將甚憑據堪憐有口不能說無
0703c26: 家誰地去喝一喝云杓卜聽虛聲熟睡饒譫語。
0703c27: 拈云能仁當時說到無家誰地去喝一喝便休不
0703c28: 但疑殺天下人亦令青州布衫添得十分光彩能仁寺。
0703c29: 信州瀛山雲岫成巒禪師青三十七瀛山誾嗣僧問如何是佛
0703c30: 祖家風師云拄杖子早已巳向汝道了。
0704a01: 拈云若不是體會無情說法便類時流瞎打一棒
0704a02: 又何處更有瀛山。
0704a03: 菘江青龍百愚淨斯禪師青三十七弁山雪嗣青原參六祖首
0704a04: 問當何所務即得不落階級祖曰汝曾作什麼來曰
0704a05: 聖諦亦不為祖曰落何階級曰聖諦尚不為何階級
0704a06: 之有祖深器之遂命首眾頌云跣足披簑度別岑相
0704a07: 逢切忌話威音掀翻麟閣勳勞泯擊碎菱花影象沉
0704a08: 靄靄寒雲籠岳頂團團皓月蕩波心金牛不喫凡間
0704a09: 草曉入滄溟無處尋。
0704a10: 拈云青原七祖無端納缺口口談空行在有中前
0704a11: 則聖諦不為後乃為人首眾若我作曹溪決然不
0704a12: 深器如今既往不咎秪是青龍老漢又不合巧將
0704a13: 人牛雙泯功位俱隱為比況引得何許人更向尊
0704a14: 貴邊亂卜度。
0704a15: 越州顯聖天愚淨寶禪師青三十七東山澓嗣玄沙示眾諸方
0704a16: 老宿盡道接物利生秪如三種病人來汝作麼生接
0704a17: 患盲者拈槌豎拂他又不見患聾者語言三昧他又
0704a18: 不聞患啞者教伊說又說不得若接不得佛法無靈
0704a19: 驗時有僧出曰三種病人還許學人商量否沙曰許
0704a20: 汝作麼生商量其僧珍重便出沙曰不是不是羅漢
0704a21: 曰桂琛現有眼耳口和尚作麼生接沙曰慚愧便歸
0704a22: 方丈頌云盲聾喑啞風流瀟灑泄漏天機之乎也者。
0704a23: 拈云大小顯聖替三種病人放憨錯過他家父子
0704a24: 若在指月門下總與一款具呈玄沙大似學究談
0704a25: 兵決勝於掌握及大陣當前便不妨難禦當時見
0704a26: 道某甲現有眼耳口即拽住問伊既現有眼見箇
0704a27: 什麼現有耳聞箇什麼現有口開口即便錯待纔
0704a28: 擬議即痛棒打出羅漢雖善轉鎗頭爭奈依然敗
0704a29: 缺既自非客作賤人何處更容求接三尊宿被詗
0704a30: 上座勘過了也還有能為作主者麼咄莫教漏洩
0704b01: 天機。
0704b02: 杭州普明石照淨曄禪師青三十七東山澓嗣維摩居士示疾
0704b03: 毘耶離城因三十二菩薩問疾各說不二法門至文
0704b04: 殊曰我於一切法無言無說無示無識離諸問答是
0704b05: 為入不二法門於是文殊卻問維摩曰我等各自說
0704b06: 已巳云何是仁者所說不二法門時維摩默然文殊讚
0704b07: 曰乃至無有語言文字是為真入不二法門師云維
0704b08: 摩洗腳抱橋文殊葛藤遍地總是落二落三與不二
0704b09: 法門絕無交涉諸禪德且道如何是不二法門逢人
0704b10: 切莫錯舉。
0704b11: 拈云者裏有四十棒二十棒先打二大士不合將
0704b12: 語默玄路提唱不二法門賺亂古今何許知識十
0704b13: 棒要打普明不合發起諍端令人理論不息餘十
0704b14: 棒若有箇漢舉著不二法門急打出去詗上座恁
0704b15: 麼批判也好箇險。
0704b16: 廣胤木菴弘標禪師青三十七檀度密嗣乳源和尚上堂
0704b17: 西來的的意不妨難道眾中莫有道得者麼出來試
0704b18: 道看時有僧出禮拜源劈脊便打曰是什麼時節出
0704b19: 頭來便歸方丈師云者僧若是箇漢待伊纔拈棒便
0704b20: 好接住送一送云和尚也須自領一半始得管教者
0704b21: 老漢一場。
0704b22: 拈云可笑廣胤無辜苦苦替人分棒當時者僧倘
0704b23: 似龍牙縱挨了屈棒也恰好道打即任打要且無
0704b24: 西來意豈不令乳源慚惶無地。
0704b25: 三楚義山且拙淨訥禪師青三十七弁山雪嗣趙州因一秀才
0704b26: 問佛不違眾生願是否州曰是曰某甲就和尚乞取
0704b27: 手中拄杖得否州曰君子不奪人所好曰某甲非君
0704b28: 子州曰老僧亦非佛師云趙州古佛與奪自由自非
0704b29: 過量人未免向是非窠裏走。
0704b30: 拈云盡謂趙州天下人不奈何及被秀才把箇是
0704c01: 非圈置前便跳不出累延義山老漢也洗沾著不
0704c02: 脫。
0704c03: 瑞州洞山元潔淨瑩禪師青三十七弁山雪嗣南泉問良欽空
0704c04: 劫中還有佛否欽曰有泉曰是阿誰欽曰是良欽泉
0704c05: 曰居何國土欽無語師代欽轉身便行。
0704c06: 拈云洞山代轉身便行將謂藏身處沒蹤跡不知
0704c07: 欽公無語正是佛身充滿於法界咄動著三十棒。
0704c08: 淮陰潛菴玉笈弘乾禪師青三十七檀度密嗣魯祖尋常見僧
0704c09: 來便面壁南泉聞曰我尋常與師僧道向佛未出世
0704c10: 時會取尚不得一箇半箇他麼驢年去頌云池陽
0704c11: 腦後三斤鐵王老眉峰一段鋼鑄就一枝無孔笛閒
0704c12: 吹月下引鸞凰。
0704c13: 拈云鎔二尊宿腦眉為一無孔鐵笛作手固讓潛
0704c14: 菴看來總不外欲寫衷腸箇事如今且束挂春園
0704c15: 免引胡蝶作夢。
0704c16: 吉州青原笑峰大然禪師青三十七天界盛嗣世尊一日陞座
0704c17: 大眾集定文殊白椎曰諦觀法王法法王法如是世
0704c18: 尊便下座頌云紫宸朝罷綴鵷班丹鳳樓前駐馬看
0704c19: 惟有終南山色在晴明依舊滿長安。
0704c20: 拈云世尊待要款曲與大眾舉揚箇事無端被童
0704c21: 子心急一椎擊斷故不已巳忍默休去以致後來師
0704c22: 德總亂攢龜打瓦甚而將自家熟境形容即如笑
0704c23: 峰和尚是也雖然且問伊終南山色在畢竟作麼
0704c24: 生說在底消息咄不許向陰晴裏著倒。
