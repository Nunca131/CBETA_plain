0675a01: 南海寶象林慧弓詗禪師源流拈頌卷二
0675a02: 書記傳一錄
0675a03: 初祖菩提達磨大師因慧可問諸佛法印可得聞乎
0675a04: 祖曰諸佛法印匪從人得可曰我心未寧乞師安心
0675a05: 祖曰將心來與汝安可曰覓心了不可得祖曰與汝
0675a06: 安心竟。
0675a07: 拈云象林若作初祖見問諸佛法印可得聞乎即
0675a08: 以手掩其口不唯令伊當下剿截亦免使後來兒
0675a09: 孫各各向覓心了不可得處躲根作活。
0675a10: 頌云覓心無處安心竟平地波層千尺疑萬古碧
0675a11: 潭空界月再三撈摝始應知。
0675a12: 初祖曰吾本來茲土傳法救迷情一花開五葉結果
0675a13: 自然成。
0675a14: 拈云初祖為法求人破費路行過水筋力竭盡一
0675a15: 坐九年工夫始得者朵花開香流千古但折合將
0675a16: 來不無虛生捏目自救不了在雖然且道是傳什
0675a17: 麼法咦切忌錯會。
0675a18: 頌云共歎一花五葉撿來也大無端笑渠無限男
0675a19: 女特地遭他熱瞞。
0675a20: 二祖神光慧可大師將衣法付三祖已巳遂即往鄴都
0675a21: 隨宜說法韜光混跡變易儀相或入諸酒肆或過於
0675a22: 屠門或習街談或隨廝役人問之曰師是道人何故
0675a23: 如是祖曰我自調心何關汝事。
0675a24: 拈云入廛混跡自是老大風流秪箇調心未必親
0675a25: 口何故大師曾道覓心了不可得既了不可得又
0675a26: 調箇甚麼代云老僧近來衰耄。
0675a27: 頌云老賣調心法橫身臥市叢無人知此意孤負
0675a28: 少林風。
0675a29: 三祖司空僧燦大師信心銘末云言語道斷非去來
0675a30: 今。
0675b01: 拈云既言語道斷且道此信心銘是言語非言語
0675b02: 大師銘於去日某甲聞在今時展轉流布惠及將
0675b03: 來是去來今非去來今敢請大師下一轉語。
0675b04: 頌云死蛇橫路莫當頭日炙風吹毒轉稠千載有
0675b05: 人輕觸著禍無旋踵喪良儔。
0675b06: 四祖黃梅道信大師唐太宗嚮師道德欲瞻風彩詔
0675b07: 赴京祖上表遜謝前後三返竟以疾辭第四度命使
0675b08: 曰如果不起即取首來使至山諭旨祖乃引頸就刃
0675b09: 神色儼然使異之回以狀聞帝彌加欽慕就賜珍繪
0675b10: 以遂其志。
0675b11: 拈云初祖被武帝一詔即來四祖受太宗三徵不
0675b12: 起二君王尊崇大法千古希奇二祖師真切為人
0675b13: 一時徹困故即來便是和皮及髓拋露不起非把
0675b14: 婆心法眼包藏咦身為國主雖宿具靈根而墮在
0675b15: 尊貴未免爭了些子不然則二君王一囊囊盡後
0675b16: 來衲僧家又討甚麼巴鼻。
0675b17: 頌云三徵不起破頭雲此意分明答聖君珍繪賜
0675b18: 來彰信重卻今千古恨傳聞。
0675b19: 五祖黃梅弘忍大師既付衣法盧行者自後不復上
0675b20: 堂大眾疑怪致問祖曰吾道行矣何更詢之復問衣
0675b21: 法誰得耶祖曰能者得于是眾議盧行者名能尋訪
0675b22: 既失潛知彼得即共奔逐。
0675b23: 拈云一隊逐塊頭漢死向衣缽姓名邊猜覓若非
0675b24: 行者眉橫鼻直黃梅一路平沉雖然如是祖師也
0675b25: 有吃棒處何故吾道行矣非白晝寐語乎。
0675b26: 頌云佛性既非北衣缽豈南來報語捕風漢大庾
0675b27: 空嶺嵬。
0675b28: 曹溪六祖惠能大師有蜀僧名方辯來謁曰善捏塑
0675b29: 祖正色曰試塑看辯不領旨乃塑祖真可高七尺曲
0675b30: 盡其妙祖觀之曰汝善塑性不善佛性酬以衣物辯
0675c01: 禮謝而去。
0675c02: 拈云方公一捏捏成祖師七尺神彩且道祖師法
0675c03: 身還在裏許麼若在則法身多出一箇若不在爭
0675c04: 奈目擊無疑倘當時道父母未生前面目試塑將
0675c05: 來不唯令方公推倒無位真人亦使後來人要依
0675c06: 樣胡盧不得。
0675c07: 頌云南宗六祖善酬機塑是有形卻與衣佛性空
0675c08: 來無一物縱云傳法亦成非。
0675c09: 吉州青原山靜居寺行思禪師一日問石頭曰有人
0675c10: 道嶺南有消息頭曰有人不道嶺南有消息師曰若
0675c11: 恁麼大藏小藏從何而來頭曰盡從者裏去師然之。
0675c12: 拈云一人道嶺南有消息一人不道嶺南有消息
0675c13: 恁麼淆訛難以端的且道者箇消息青原父子還
0675c14: 隱顯得麼咄我是青原下兒孫。
0675c15: 頌云嶺南消息無巴鼻切忌從頭問起來遷老幸
0675c16: 然急掩卻免教漏洩賺人猜。
0675c17: 南岳石頭希遷和尚問新到僧從甚麼處來曰江西
0675c18: 來師曰見馬大師否曰見師乃指一橛柴曰馬師何
0675c19: 似者箇僧無對。
0675c20: 拈云石頭和尚向絕凡聖情量邊推出馬大師爭
0675c21: 奈者僧不識詗上座莫能代語麼不因慈悲指示
0675c22: 幾乎當面錯過。
0675c23: 頌云月在蘆花見不難停眸路又隔雲端石頭柴
0675c24: 橛分明剖劍掛眉間徹膽寒。
0675c25: 澧州藥山惟儼禪師問雲巖作甚麼巖曰擔屎師曰
0675c26: 那箇巖曰在師曰汝來去為誰巖曰替他東西師
0675c27: 曰何不教並行巖曰和尚莫謗他師曰不合恁麼道
0675c28: 巖曰如何道師曰還曾擔麼。
0675c29: 拈云藥山就擔屎處撥轉雲巖可謂作家尊宿親
0675c30: 切為人咦若作佛法商量未免污了唇齒。
0676a01: 頌云擔屎徹困帶累唇齒叨叨一上終還是你。
0676a02: 潭州雲岩曇晟禪師因藥山問聞汝解弄師子是否
0676a03: 師曰是山曰弄得幾出師曰弄得六出山曰我亦弄
0676a04: 得師曰和尚弄得幾出山曰我秪弄得一出師曰一
0676a05: 即六六即一師後到溈山溈問承聞長老在藥山弄
0676a06: 師子是否師曰是溈曰長弄有置時師曰要弄即弄
0676a07: 要置即置溈曰置時師子在什麼處師曰置也置也。
0676a08: 拈云藥山道我秪弄得一出可謂少處減多處添
0676a09: 擒縱自在雲岩真師子子解道一即六六即一踞
0676a10: 步天然後來遇箇水牯牛不識利害管探置時在
0676a11: 什麼處於時不念初犯攔胸踏倒卻問你水牯牛
0676a12: 性命在甚麼處。
0676a13: 頌云以六為游戲以一為嚬呻試問乾坤裏誰是
0676a14: 出頭人。
0676a15: 瑞州洞山悟本良价禪師因僧問寒暑到來如何迴
0676a16: 避師曰何不向無寒暑處去曰如何是無寒暑處師
0676a17: 曰寒時寒殺闍黎熱時熱殺闍黎。
0676a18: 拈云寒熱相煎畢竟如何了得寒時熱相無處覓
0676a19: 熱時寒相不可尋寒熱熱寒不相到秪應識取熱
0676a20: 寒心。
0676a21: 頌云冤家不到無仇處驀地相逢正是伊若使了
0676a22: 無恩怨念直饒把臂臥天涯。
0676a23: 洪州雲居道膺禪師師問洞山如何是祖師西來意
0676a24: 山曰闍黎他後有把茅蓋頭忽有人問如何秪對師
0676a25: 曰道膺罪過。
0676a26: 拈云盡天下古今把箇西來意俱作奇特商量究
0676a27: 竟商量不出惟有洞山父子秪就問答邊互換賓
0676a28: 主善順機宜便覺逗漏不少且道有甚著眼處你
0676a29: 不妨伶利。
0676a30: 頌云若是西來祖意不妨問著難答如今慚愧雲
0676b01: 居罪過為渠先納。
0676b02: 洪州鳳棲山同安丕禪師僧問如何是同安一隻箭
0676b03: 師曰腦後看曰腦後事如何師曰過也。
0676b04: 拈云同安翻撚一箭直接那畔知音者僧死摸腦
0676b05: 後真成佳期空負秪如老漢道過也且道過在阿
0676b06: 那邊急著眼。
0676b07: 頌云電爍同安一箭兒驀釘腦後豈容窺當時若
0676b08: 便喪身去猶賀天山奏凱歸。
0676b09: 洪州同安志禪師先同安臨寂上堂曰多子塔前宗
0676b10: 子秀五老峰前事若何如是三舉莫有對者末後師
0676b11: 出曰夜明簾外排班立萬里歌謠道太平安曰須是
0676b12: 者驢漢始得。
0676b13: 拈云若論五老峰前事向丕老未上堂時薦取尚
0676b14: 未為俊捷乃三舉後道得函蓋恰巧不免費幾雍
0676b15: 容雖然貿珠須是參詳價豈與販鹽小課同。
0676b16: 頌云三翻宣密旨一語定乾坤欲識昇平事壞歌
0676b17: 不頌恩。
0676b18: 鼎州梁山緣觀禪師上堂真園頭出問家賊難防時
0676b19: 如何師曰識得不為冤曰識得後如何師曰貶向無
0676b20: 生國裏曰莫是他安身立命處麼師曰死水不藏龍
0676b21: 曰如何是活水龍師曰興波不作浪曰忽遇傾湫倒
0676b22: 岳時如何師下座把住曰闍黎莫教濕了老僧袈裟
0676b23: 角。
0676b24: 拈云真公做賊做成龍堪誇探珠得巧法觀老捉
0676b25: 賊費拏龍手可笑割雞用牛刀當時道家賊難防
0676b26: 時如何但云識得汝也看伊又如何作得禍來雖
0676b27: 然若非七縱七擒後孟獲爭能絕歹心。
0676b28: 頌云難防小醜是家家不必驚疑但識他降得孽
0676b29: 龍成好手爭如惡水濕袈裟。
0676b30: 郢州大陽山警玄禪師上堂夜半烏雞抱鵠卵天明
0676c01: 起來生老鸛鶴毛鷹嘴鷺鶿身卻共烏鴉為侶伴高
0676c02: 入煙霄低飛柳岸向晚歸來仔細看依稀恰似雲中
0676c03: 雁。
0676c04: 拈云大陽竭盡智巧名言秪描畫得箇混不得類
0676c05: 不齊底怪鳥可惜費了許多文彩況不合夜半天
0676c06: 明有者般箇異族飛鳴出現急應請關南道吾禳
0676c07: 卻不然禍兆破家門。
0676c08: 頌云萬法無依體自圓聖凡情盡幾瀟然雞烏鵠
0676c09: 白分明是纔涉形容落者邊。
0676c10: 舒州投子義青禪師上堂默沉陰界語落深坑擬著
0676c11: 則天地懸殊棄之則千生萬劫洪波浩渺白浪滔淊天
0676c12: 鎮海明珠在誰收掌良久卓柱杖曰百雜碎。
0676c13: 拈云不許語默棄擬可謂截斷眾流疏通一派雖
0676c14: 然如此秪是燦爛明珠久沉滔淊天浪底看來未易
0676c15: 探尋莫道卓拄杖處便是罔象靈蹤麼且喜沒交
0676c16: 涉畢竟如何何不早著眼。
0676c17: 頌云明珠鎮海幾經秋一道光吞百億洲今日吾
0676c18: 師親指出杖頭卓處莫凝眸。
0676c19: 東京天寧芙蓉道楷禪師上堂良久曰青山常運步
0676c20: 石女夜生兒便下座。
0676c21: 拈云芙蓉老師如此舉唱直把萬里一條銕拗作
0676c22: 兩尋將來懇打大象不知驚走法身斯事且置秪
0676c23: 如青山常運步大地無寸土向什麼處著足其石
0676c24: 女兒是何嘴臉伶利者試為道看。
0676c25: 頌云青山一息移千步不到槃成那一邊更有一
0676c26: 般堪怪笑石兒拋出鼻無全。
0676c27: 鄧州丹霞子淳禪師上堂乾坤之內宇宙之間中有
0676c28: 一寶秘在形山肇法師恁麼道秪解指蹤話跡且不
0676c29: 能拈示于人丹霞今日劈開宇宙打破形山為你諸
0676c30: 人拈出具眼者辨取以拄杖卓一下曰還見麼鷺鶿
0677a01: 立雪非同色明月蘆花不似他。
0677a02: 拈云一人道宇宙形山一人道蘆花雪月恁麼指
0677a03: 注何異群盲摸象詗上座莫能全顆拈呈麼夜半
0677a04: 正明天曉不露。
0677a05: 頌云打破形山出寶兒丹霞卓杖切須知分明月
0677a06: 在蘆花上看到蘆花月已巳非。
0677a07: 真州長蘆真歇清了禪師上堂處處覓不得秪有一
0677a08: 處不覓自得且道是那一處良久云賊身已巳露。
0677a09: 拈云老漢無端著賊既言賊身已巳露贓在那裏眼
0677a10: 裏耳裏掣電裏報鐘裏搔癢裏屎急裏莫便是良
0677a11: 久裏咦秪為慈悲開線路不知曾幾陷平人。
0677a12: 頌云檀郎喚小玉無為空抑逼深夜倒銀床枕子
0677a13: 順摸得。
0677a14: 明州天童宗玨禪師上堂劫前運步世外橫身妙契
0677a15: 不可以意到真證不可以言傳直得虛靜斂歛氛白雲
0677a16: 向寒巖而斷靈光破暗明月隨夜船而來正恁麼時
0677a17: 作麼生履踐偏正不曾離本位縱橫那涉語因緣。
0677a18: 拈云天童將弄驪珠好手提持曹洞宗風逆放順
0677a19: 收橫拋豎接不露當陽影寧墜悄然機喝彩任傍
0677a20: 觀釘樁椿慚正視雖然得稱盡美撿點猶有未甘何
0677a21: 故縱橫那涉語因緣須是木人道始得。
0677a22: 頌云大行不舉步真到無所歸石女喚回三界夢
0677a23: 木人坐斷六門機。
0677a24: 明州雪竇智鑒禪師上堂世尊有密語迦葉不覆藏
0677a25: 一夜落花雨滿城流水香。
0677a26: 拈云世尊幸無密語設有大地群生盡疑眼能啗
0677a27: 醋足菴一期上堂亦是倒上剎竿。
0677a28: 頌云語即不密豈況重宣真成狼藉華雨濺濺。
0677a29: 明州天童如淨禪師上堂陸修靜陶淵明文殊普賢
0677a30: 作圓相曰咦一款具呈且道憑誰批判若是孔夫子
0677b01: 吾無隱乎爾。
0677b02: 拈云詗上座今日要與天童翻案救取四人裂破
0677b03: 圓相曰鑒如得其情且道憑誰作證若是李老聃
0677b04: 吾游心于物之初。
0677b05: 頌云一機之絹三經五緯仔細觀來成何華綺。
0677b06: 襄州鹿門覺禪師示眾盡大地是學人一卷經盡乾
0677b07: 坤是學人一隻眼以者隻眼讀如是經千萬億劫常
0677b08: 無間斷。
0677b09: 拈云鹿門恁麼開示真箇舌覆大千且問此經共
0677b10: 有何許字句乾坤是眼又把者經安在那邊須煩
0677b11: 慈悲指出無致鈍根學人看讀不易。
0677b12: 頌云大地是經翻不起乾坤是眼捏難埋不知覺
0677b13: 老何心行平白推人落險崖。
0677b14: 青州普照一辯禪師因大明寶問離四句絕百非請
0677b15: 師直指西來意師曰昨日有人恁麼問被打出去也
0677b16: 明曰今日又如何師曰你得恁麼不識痛癢明禮拜
0677b17: 師曰可惜許棒折也明直得汗下。
0677b18: 拈云棒折汗下知有大明白生吃枉離句絕非諒
0677b19: 得青州難酬祖意如今且置有躡前蹤借問時詗
0677b20: 上座又如何秪對寧甘截舌不毀先猷。
0677b21: 頌云覿面相呈絕討論西來的意似深冤笑無唧
0677b22: 溜大明老卻向青州覓棒痕。
0677b23: 磁州大明寶禪師示眾若論此事如人作針線幸然
0677b24: 針針相似忽有人來不覺失針秪見線者邊尋也不
0677b25: 見那邊尋也不見卻自曰近處尚不見遠處那裏得
0677b26: 來多時尋不得心煩不好昏悶打睡拽衣就枕時驀
0677b27: 然一劄原來在者裏。
0677b28: 拈云老漢恁麼說禪不怕禍生好急拽向三十二
0677b29: 代祖師案前痛與三十二棒何故不合巧將譬喻
0677b30: 漏洩真機賺令後來人一箇箇爭向原來在這
0677c01: 裏承虛接響。
0677c02: 頌云一樹寒梅立兩階雪晴開得十分佳隹笑渠老
0677c03: 宿輸慳計卻放春香透出崖。
0677c04: 太原王山體禪師示眾既有尊貴之位須明尊貴底
0677c05: 人須知尊貴底人不處尊貴之位方明尊貴不落階
0677c06: 級。
0677c07: 拈云金針妙密玉線巧縫提持尊貴一路好手固
0677c08: 羨王山還免得遭人撿點也無以有驚異。
0677c09: 頌云王老提持洞上宗珠迴玉轉燦重重要知舜
0677c10: 日昇平事歌遍南薰不宰功。
0677c11: 磁州大明雪巖滿禪師因僧問高郵定和尚透網金
0677c12: 鱗以何為食定曰乾屎橛僧無語師代曰謝供養。
0677c13: 拈云敢問老漢於者橛上曾咬著也未代云虧你
0677c14: 恁麼慇懃孝敬。
0677c15: 頌云尋常供養味滋長苦過黃連辣過薑塞斷舌
0677c16: 頭休口入可曾解向鼻根嘗。
0677c17: 燕京報恩萬松行秀禪師示眾動則埋身千尺不動
0677c18: 則當處生苗直須兩頭撒開中間放下更買草鞋行
0677c19: 腳始得。
0677c20: 拈云萬松恁麼舉揚何曾離得草裏且問老漢撒
0677c21: 開處是何光景放下時又作麼消息須是實供始
0677c22: 得不然與我草鞋來也學行腳去。
0677c23: 頌云推人落井遭甚麼瘟急如律令太上老君。
0677c24: 中都萬壽雪庭福裕禪師僧問如何是祖師西來意
0677c25: 師曰待乳峰點頭即向汝道。
0677c26: 拈云我他日見萬壽要代這僧進語賴乳峰不點
0677c27: 頭若點頭和尚慚愧無地。
0677c28: 頌云乳峰出插天寒十路無門攀仰難何處迅
0677c29: 雷驅驟雨殘雲一片掛秋瘢。
0677c30: 嵩山靈隱文泰禪師上堂塵劫來事秪在於今河沙
0678a01: 妙德總在心源試教伊覿面相呈便不解當風拈出
0678a02: 且道過在甚麼處良久卓拄杖云秪為分明極翻令
0678a03: 所得遲。
0678a04: 拈云我要問靈隱喚阿那箇作心源便須當面拈
0678a05: 出不然任伊拄杖子連卓幾下尚未分明在。
0678a06: 頌云海印高懸萬象呈重重交互太光生當前認
0678a07: 著還迷倒說甚玄微與暗明。
0678a08: 西京還源寶應遇禪師一日聞靈隱泰上堂舉切忌
0678a09: 從他覓迢迢與我疏當下大悟。
0678a10: 拈云寶應聞舉話便悟悟即不無也是從他覓得
0678a11: 底未是家珍如何是不從他覓得切忌與我疏。
0678a12: 頌云蕩子伶俜事可傷幾年隨著馬驢行抬頭忽
0678a13: 聽宸樓鐸始覺全身在帝鄉。
0678a14: 鄧州香嚴淳拙文才禪師上堂滿盤打算了秪有者
0678a15: 一著最便宜敢問諸人且道是那一著卓拄杖云切
0678a16: 忌卜度。
0678a17: 拈云淳拙恁麼打九歸便輸了河渚上算沙童子
0678a18: 且道過在什麼處前說者一著後說那一著恁麼
0678a19: 打算不定三生六十劫猶卜度未親在代曰老僧
0678a20: 住持事繁。
0678a21: 頌云秪有者著子滿盤算不出稽首羨吾師便宜
0678a22: 先落一。
0678a23: 南陽萬安松庭子巖禪師上堂我不學諸方說禪浩
0678a24: 浩地魔魅人家男女僧問達磨面壁時如何師曰者
0678a25: 便是浩浩底禍胎也曰如何得剿絕去師曰倒縒芒
0678a26: 繩縛鬼子須是其人。
0678a27: 拈云初祖面壁禍胎固然且莫驚著今鬼子在人
0678a28: 眼中鼻裡出入作怪師芒繩在什麼處快拈出來。
0678a29: 頌云芒繩倒縒我不如師見怪不怪師不如我咄
0678a30: 大海從魚躍長天任鳥飛。
0678b01: 西京少室凝然了改禪師上堂莫向言中取則直須
0678b02: 句外明宗擲拄杖下座。
0678b03: 拈云少室向平易裏橫身接物可謂不吝慈悲秪
0678b04: 是承當處大難詗上座不免拔劍相助且道拄杖
0678b05: 擲下時是句外是言中若辨別得出拄杖子任橫
0678b06: 擔去。
0678b07: 頌云活人真有劍死水不藏龍特地為君薦休教
0678b08: 眼著聾。
0678b09: 西京少室俱空契斌禪師僧問如何是成劫以後底
0678b10: 事師曰龍馬負圖。
0678b11: 拈云俱空所答的有本據但未曉龍馬真形曾親
0678b12: 見也麼聖人心事付全圖伏羲好手描不出。
0678b13: 頌云一畫當先三點居前是為龍馬之文章師拈
0678b14: 之以談後天。
0678b15: 西京定國無方可從禪師示眾向上宗乘本無言說
0678b16: 當人一著非假外來直須向自胸襟迸出偏不附物
0678b17: 正不立玄不涉程途方得到家穩坐不然你還知九
0678b18: 峰不肯首座麼百丈五百生墮在狐窩麼金鎞刮膜
0678b19: 擬則成乖有志此宗大須審細珍重。
0678b20: 拈云九峰不肯首座定國信其具眼誰知更數世
0678b21: 下有箇不肖遠孫亦不肯定國何故不合把無言
0678b22: 說宗乘善巧叨叨詗上座恁麼判斷又還尚有不
0678b23: 肯者麼咄擬則成乖。
0678b24: 頌云不涉程途須到家死蛇觸著禍難賒欲知此
0678b25: 著真端的月在梅梢不見華。
0678b26: 西京嵩山月舟文載禪師示眾達磨西來以一乘法
0678b27: 直指單傳令人見性成佛至我少室如九鼎繫以單
0678b28: 絲言之魄墮汝諸人趁色力康健打辦箇事急須努
0678b29: 力莫閒過日大眾且喚什麼作一乘法良久云切
0678b30: 忌喚甕作鐘。
0678c01: 拈云祖師確有一乘法直指人見性成佛則未出
0678c02: 南天竺國界早應打落當門牙齒月舟不知甚麼
0678c03: 心行欲潦倒古今爭奈遞傳下有箇獦獠種不受
0678c04: 渠瞞何故不曾喚甕作鐘。
0678c05: 頌云一乘全非西祖意訛傳訛已巳遍支那不知月
0678c06: 老何心行猶把甕鐘來奈何。
0678c07: 燕京宗鏡大章宗書禪師聞月舟法眼精明參請入
0678c08: 室潛淘密踐者八載初開法興德嘉靖丁巳少室疏
0678c09: 請再四師乃歎曰先師化後三十年宗風逮弱前輩
0678c10: 有言禪林下衰弘法者多假我偷安不急急撐拄之
0678c11: 其崩潰可須也某雖慚付囑其如付囑何遂欣然主
0678c12: 之。
0678c13: 拈云具拴風釘雲掀山揭海手段始能擔荷大法
0678c14: 宗鏡力振頹綱克家固然秪如宗風逮弱向阿那
0678c15: 邊撐拄若撐拄得著佛祖也須齊拜後塵。
0678c16: 頌云為人特地始偷安撐弱宗風賴者竿王令化
0678c17: 行寰宇靜夜深明月照簾寒。
0678c18: 建昌廩山蘊空常忠禪師因壽昌經公與人論金剛
0678c19: 勝義甚快師笑曰宗眼不明非為究竟昌便問如何
0678c20: 是宗眼師振衣而起忽一日告眾曰我有件要了底
0678c21: 大事汝等須知眾茫然師豎起拳曰會麼眾無對師
0678c22: 乃揮案一下曰吽吽為汝了去遂趨寂。
0678c23: 拈云廩山平生說法秪是貴取直截更無簇錦攢
0678c24: 華所謂芳叢不艷為得之矣獨是末後猶有一未
0678c25: 了底公案不肖遠孫今日不免當眾為渠了卻吽
0678c26: 吽癹吒。
0678c27: 頌云底事分明不易知豎拳揮案透情披當時豈
0678c28: 謂無人薦吽字要令千古輝。
0678c29: 建昌壽昌無明慧經禪師年登古稀尚混勞侶耕鑿
0678c30: 不息方丈脩然惟作具而已巳嘗有偈曰冒雨衝風去
0679a01: 披星帶月歸不知身有苦唯恐行門虧益國王嚮師
0679a02: 道德歎曰去聖時遙幸遺此老於是屢加褒敬臨終
0679a03: 盥浴訖索筆大書曰今日分明指示擲筆端坐面化。
0679a04: 拈云此老命帶勞星一生作務無停以隴畝為坐
0679a05: 具以牯牛為伴侶以耘植為三昧以犁鋤為妙機
0679a06: 下窮赤日工夫出盡通身白汗恨未曾撞著箇無
0679a07: 忌諱漢若詗上座即攔塗把住問渠父祖一片田
0679a08: 地也著得犁無直得此老無下鍬處雖然如是秪
0679a09: 其衝風冒雨戴月披星又堪作一幅天然古畫無
0679a10: 怪乎國王稱仰但惜那國王不合向犁鋤邊牛背
0679a11: 上見此老故未得伊風流灑脫耳且如何是伊風
0679a12: 流灑脫處今日分明指示。
0679a13: 頌云耕鑿為緣絕無巧拙拽杷歸來披星戴月。
0679a14: 信州博山無異元來禪師一日如廁睹人上樹即大
0679a15: 悟亟趨見壽昌昌曰子近日事作麼生師曰有箇活
0679a16: 路秪是不許人知昌曰既是活路為什麼不許人知
0679a17: 師曰不知不知。
0679a18: 拈云博山道不知不知不知箇甚麼詗上座不妨
0679a19: 點出為甚麼不許人知若許人知一場好笑。
0679a20: 頌云悟迷秪在一抬頭上樹明明見本由開口欲
0679a21: 談辭已巳喪活門無路擬何投。
0679a22: 瀛山雪關道闍禪師博山問堂中首座人天眼目如
0679a23: 何是人天眼目師曰頂門上山曰還假照鑒也無師
0679a24: 曰君不見山曰不虛參見作家來師掩耳而出。
0679a25: 拈云師翁頂眼雖明猶欠點在當時見道還假照
0679a26: 鑒也無即應快便出去若待證明起來未免重煩
0679a27: 掩耳。
0679a28: 頌云頂門伊眼膜千層一點瞞他也不能覿面相
0679a29: 呈忘照觸青山原自絕常青。
0679a30: 端州鼎湖山在弘贊禪師一日侍瀛山和尚次山
0679b01: 曰先師有垂語三則汝還委悉麼師曰請和尚舉山
0679b02: 曰不萌之草為甚能藏香象師曰者畜生欲隱彌露
0679b03: 山曰古澗寒泉水作何色師曰五眼識不得山曰徹
0679b04: 底無依向什麼處安身立命師曰鋤卻虛空帶活埋
0679b05: 山曰放汝三十棒師便珍重而出。
0679b06: 拈曰師翁趁火煆金可謂連鎚鍊就老漢因徵納
0679b07: 寶不惜和橐傾將雖是詔奉尋常亦乃唱酬不偶
0679b08: 今日開詗亦有三轉語不萌之草為甚能藏香象
0679b09: 答曰空手把金鉤古澗寒泉水作何色答曰不共
0679b10: 秋天曉徹底無依向甚麼處安身立命答曰針鋒
0679b11: 頂上好加尖將此三轉語供養二代師翁大和尚。
0679b12: 頌云目前端的不辭道恐作寒泉一色看堪笑無
0679b13: 依徹底漢倒騎香象踏塵寰。
0679b14: 一花五葉歌
0679b15: 君不見祖師西來意神州先有大乘氣航將衣缽破
0679b16: 洪濤覓箇知音相委寄梁廷天子好明眸覿面依然
0679b17: 還不識知非時暫藏秘九年面壁何疲瘁大有忘軀
0679b18: 為法人雪中斷獻一肱臂既印心勤囑累勿使吾宗
0679b19: 輕得墜覓罪中間內外無與安心竟同一鼻小沙彌
0679b20: 卻伶利能明縛脫皆由自緣熟來時針芥投種花生
0679b21: 處殊因地善攝持常不寐般若齊稱賊引避行將法
0679b22: 授小兒曹祥雲兆出橫枝嗣求佛人槽廠去春教米
0679b23: 白待篩治三更得旨卻南行庾嶺追尋徒步費且韜
0679b24: 光懷會次權行守網利生事一旦風幡逗上機信衣
0679b25: 爭請聊相示君不見一花五葉果圓成莫向那邊著
0679b26: 眼覷咦。
