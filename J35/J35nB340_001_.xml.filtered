0761a01: 慧覺衣禪師語錄目次
0761a02: 卷一
0761a03: 上堂
0761a04: 卷二
0761a05: 上堂
0761a06: 小參
0761a07: 機緣
0761a08: 卷三
0761a09: 法語
0761a10: 諸頌
0761a11: 諸讚
0761a12: 印偈
0761a13: 行狀
0761a14: 佛事
0761a15: 眾偈
0761a16: 附斗菴大士錄
0761a17: 
0761a18: 
0761a19: 
0761a20: 
0761a21: 
0761a22: 
0761a23: 
0761a24: 
0761a25: 
0761a26: 
0761a27: 
0761a28: 
0761a29: 
0761a30: 
0761b01: 慧覺衣禪師語錄卷第一
0761b02: 嗣法門人徹御等編
0761b03: 住重慶府長安山崇因禪寺
0761b04: 師因闔郡文武官紳等重建長安工畢請就本寺開
0761b05: 堂拈疏云佛祖心髓人天眼目總不出者箇大眾見
0761b06: 麼不然請維那分明露布。
0761b07: 法座以拄杖指云師子王登獅子座全提正令顯家
0761b08: 風千妖百怪藏無地凜凜寒威震大雄喝一喝遂陞
0761b09: 座告香云此瓣香無聲無臭絕相絕名兩間仗以成
0761b10: 儀萬物憑之得體洞明日月旋幹春秋橫遍十方豎
0761b11: 窮三際爇向爐中耑申供養
0761b12: 本師釋迦文佛西天東土歷代祖師伏願光騰宇宙
0761b13: 非空色瑞繞彌盧亙古今度世不忘悲願力法幢隨
0761b14: 處展叢林此瓣香根盤大地莖塞中天地天否泰之
0761b15: 不移成住壞空而不變金枝特秀玉葉芬芳蔭庇六
0761b16: 虛光垂八表爇向爐中端為祝延　今上
0761b17: 皇帝聖躬萬歲萬歲萬萬歲欽願民祿足時國祿足
0761b18: 人心安也道心安萬邦共慶堯天日永扇淳風無易
0761b19: 難此瓣香歡騰朝野道玅陰陽權造化以握地柄天
0761b20: 樞運璇璣而抱星移斗轉仁聲大振至化遐宣福國
0761b21: 福民為祥為瑞爇向爐中特申奉為滿朝文武闔國
0761b22: 公卿洎本省本府在位尊官重建長安當期護法鄉
0761b23: 紳文學遠近檀越等敬願退則得貴得名得祿進則
0761b24: 尚道尚德尚文勳業格人格地格天壽算如岡如陵
0761b25: 如嶽末後拈香云此瓣香向幾頹皮骨幾斷情關四
0761b26: 絕三甦一生九死處得來今日人天眾前不免當陽
0761b27: 拈出爇向爐中單為供養見住夔州府梁山縣金城
0761b28: 山金城禪寺醉佛樓上傳臨濟正宗第三十一世本
0761b29: 師破山大和尚用酬法乳深恩惟願棒頭喝下騰獅
0761b30: 象語後聲前快馬牛徹骨為人心片片一回相見一
0761c01: 回讎斂衣就座上首白椎云法筵龍象眾當觀第一
0761c02: 義師云聲前薦得猶落二三句裏承當總成窠臼正
0761c03: 恁麼時不屬見聞不墮聲色佛眼覷不及世智莫能
0761c04: 分第一義還有觀得者麼一僧纔出師云劍去久矣
0761c05: 便打進云學人猶未問話為甚便打師復打云刻舟
0761c06: 之流如麻似粟進云和尚也不得壓良為賤師連打
0761c07: 云公驗分明不勞再勘問殿宇鼎新法幢初建且道
0761c08: 以何法為人師豎杖云者箇棒棒見痕刀刀見血進
0761c09: 云只此便是為復別有師云別有別無不堪供養問
0761c10: 十方同聚會箇箇學無為如何是無為法師云待汝
0761c11: 心空及第時即向汝道乃云渝州法道久荒殘瓦礫
0761c12: 荊榛不忍看今日山僧重拔劍家家有路到長安如
0761c13: 是則荊榛自翦瓦礫自除寶所自通靈根自茂到者
0761c14: 裏河山生色海野呈祥智鑑高縣宗風大振斬新做
0761c15: 成潔白世界平空建立光彩門庭展開盡大地作箇
0761c16: 選佛選祖之場拈出一毛頭示現度馬度牛之路一
0761c17: 任人天魔梵僧俗男女豎去橫來七通八達饑餐渴
0761c18: 飲健起困眠出沒卷舒自由自在人人腳跟點地常
0761c19: 光現前箇箇鼻孔遼天壁立萬仞聖凡情量不隔纖
0761c20: 毫愚智根源奚分增減森羅萬象共證般若菩提九
0761c21: 有四生同明正法眼藏所以道十方坐斷一道齊平
0761c22: 心佛眾生三無差別驀拈拂子拂一拂云大眾既然
0761c23: 河清海宴道泰民安林下衲僧激揚宗旨且今日新
0761c24: 崇因到院為國開堂祝
0761c25: 聖一句作麼生道萬古堯天輝佛日長今舜世振宗
0761c26: 風敘謝不錄復舉三聖道逢人則不出出則便為人
0761c27: 興化道逢人則出出則不為人師云二大老所謂一
0761c28: 人在高高峰頂立一人在深深海底行各自分疆劃
0761c29: 界你東我西未免遭人檢點若是衣上座則不然說
0761c30: 甚逢人出不出大家都在者裏豈特為人不為人問
0762a01: 著各與三十棒雖是太殺傷慈要且門風端正乃拈
0762a02: 拄杖卓一卓喝一喝云男兒別有通霄路怎向他人
0762a03: 行處行上首白椎云諦觀法王法法王法如是。
0762a04: 正心周居士等請上堂打口鼓子說禪說道著弊垢
0762a05: 衣入水入泥山僧今日不惜唇齒與汝諸仁葛藤一
0762a06: 上遂以拂子打○相云大眾見麼若向者裏見得徹
0762a07: 去便見三世諸佛皆在者裏放光現瑞接物利生歷
0762a08: 代祖師亦在者裏設化門庭分宗列派天下老和尚
0762a09: 也在者裏建立法幢流通正脈盡大地人若聖若賢
0762a10: 若僧若俗若男若女若非男女乃至四生六道有情
0762a11: 無情一切含識等總在者裏資治勞生安身立命塵
0762a12: 塵不別剎剎無私萬象森羅全彰海印者裏明得百
0762a13: 處千處一時明者裏透脫百處千處一時透何必長
0762a14: 期短限晝三夜三便好掀倒禪床掉臂不顧如或未
0762a15: 然更聽一偈心城垣固少停休理域門開坐玉樓野
0762a16: 馬且將繩索繫戀場獅子謾拋毬。
0762a17: 上堂問如何是長安境師云塗山禹穴字水龍門進
0762a18: 云如何是長安人師云頂天立地鼻直眉橫進云人
0762a19: 境俱不立時如何師和聲便打乃云拈花微笑承虛
0762a20: 接響斷臂安心割肉補瘡恁麼則佛祖玅道只平常
0762a21: 為什麼東討西覓咬定不肯承當擊拂子云時節若
0762a22: 至其理自彰。
0762a23: 登先阮居士請上堂問如何是最初親切句師云早
0762a24: 晨喫白粥進云如何是末後親切句師云晚來又覺
0762a25: 饑進云前後坐斷中間不立時且道親切句在什麼
0762a26: 處師云天共白雲曉水和明月流僧拂袖歸位師便
0762a27: 喝問昨日事如何師云今朝不異進云今朝又若何
0762a28: 師云昨日一般進云昨日今朝即且置當陽一句作
0762a29: 麼生師云橫按莫邪全正令太平寰宇斬癡頑乃云
0762a30: 天大莫能蓋地大莫能載納在一毛頭郎當大自在
0762b01: 雖然如是崇因恁麼說話且道得自何來卓拄杖云
0762b02: 擊碎破沙盆瓦子成一塊。
0762b03: 元宵上堂新正十四十五處處敲鑼擂鼓家家燈火
0762b04: 沉沉回陽洞明天府內有一盞光明七通八達鹵杵
0762b05: 舉向拄杖頭邊照徹銅肝鐵腑拈拄杖卓一卓喝一
0762b06: 喝云些子玲瓏絕去來輝天鑑地騰今古。
0762b07: 德亮耆舊請上堂路本平夷行來即險眼分明暗看
0762b08: 自成盲見不及時眉毫萬丈行不到處壁立千層腳
0762b09: 跟下蹋破地竅天關隨處通衢直捷眼睛底刺瞎傍
0762b10: 觀正視管取見諦精明到此時節掀翻漆桶直步大
0762b11: 方擺手出長安逍遙諸國土去也所以道不移寸步
0762b12: 遊歷三千弗越片時融通今昔山僧恁麼告報還有
0762b13: 消息也無喝一喝下座。
0762b14: 上堂問如何是奪人不奪境師云空舟逐浪進云如
0762b15: 何是奪境不奪人師云窮子無衣進云如何是人境
0762b16: 兩俱奪師驀豎拄杖進云如何是人境俱不奪師打
0762b17: 云一人有慶兆民賴之僧禮云謝師答話師云有慢
0762b18: 闍黎乃云鐵漢提鉏取礦太陽捧日求燈只因不識
0762b19: 自己已所以向外馳尋生成頂天立地長就鼻直眉橫
0762b20: 終不履冠戴履何勞掩耳求聲明明為汝道破八兩
0762b21: 原來半觔既然如是且道不是心不是佛不是物畢
0762b22: 竟作麼生喝一喝云本是膃肭臍喚作海狗腎。
0762b23: 為穗安居士請上堂無扊門闥盡力扣難開沒關
0762b24: 鍵奧堂放身挨不入腳下紅絲未斷手頭瓦子欠靈
0762b25: 一向信二疑三致令進五退七是以只在籬牆外打
0762b26: 之遶不得穩密處坐一坐諸禪德可中若有箇通方
0762b27: 上士勇猛丈夫不顧危亡拌著性命自肯單刀直入
0762b28: 管教坐享成功倘或三撻不回一任東西南北何故
0762b29: 十方薄伽梵一路涅槃門把手牽伊行不得為人自
0762b30: 肯乃方親喝一喝。
0762c01: 圓通大士誕辰上堂返耳觀心耳中著水返眼聽性
0762c02: 眼裏撒沙所返既忘觀聽亦寂動靜二相了然不生
0762c03: 二相不生生滅自滅生滅既滅寂滅見前心境一如
0762c04: 是真三昧乃豎拂子云大眾見麼擊禪床云聞麼觀
0762c05: 世音菩薩從此聞修三昧安詳而起向山僧拂子頭
0762c06: 上示見百億香水海百億須彌山百億佛國土百億
0762c07: 眾生界於諸界中復見百億大自在身百億爍迦羅
0762c08: 首百億母陀羅臂百億清淨寶目復放百億大寶光
0762c09: 明交光相羅如寶絲網於諸光中復出百億廣長舌
0762c10: 相一時出大梵音道淨法界身本無出沒大悲願力
0762c11: 示見受生和光同塵應機接物從無住本流出萬端
0762c12: 於是應以國王宰官居士長者天龍八部人非人等
0762c13: 乃至佛身得度者即皆見之而為說法如天普蓋似
0762c14: 地普擎統三界以為家作四生之依怙生凡育聖廣
0762c15: 利群品有感必通無求不應大眾既然菩薩見如是
0762c16: 種種神變作如是種種佛事可謂殊勝中殊勝奇特
0762c17: 中奇特正當恁麼時節畢竟如何瞻仰乃起身以拂
0762c18: 子拂一拂云溪聲盡是廣長舌山色無非清淨身。
0762c19: 師誕辰上堂問四月八日佛降誕二月廿一祖師生
0762c20: 且道是同是別師云一箇鼻頭兩孔出氣進云昔日
0762c21: 道惟吾獨尊今日道甚麼師便打進云畢竟如何是
0762c22: 為人的的句師復打乃云山僧適來在方丈內有一
0762c23: 句子佛法擬欲拈出供養眾兄弟卻郤被木上座一口
0762c24: 吞卻郤了也如今更要別尋兩句以悉鄙衷只是一期
0762c25: 又說不盡何故向下文長。
0762c26: 上堂七尺蘆柴直下鉤斷橋水上截西流漁翁既不
0762c27: 藏徼倖果是金鱗快聚頭以拄杖作釣勢云眾中莫
0762c28: 有金鱗麼一僧出師云不是不是進云是是師云是
0762c29: 箇什麼僧擬議師打云是甚鍼眼魚來上龍門釣時
0762c30: 數僧問答皆不契師下座一齊打散拽杖歸方丈。
0763a01: 上堂古人道若立一塵家國興盛野老顰蹙不立一
0763a02: 塵家國喪亡野老安帖山僧三十年前傾倉罄橐祇
0763a03: 得箇窮唇寡舌雪骨冰肌即今雖住箇院子與眾兄
0763a04: 弟說話窮也不得富也不得有也不得無也不得何
0763a05: 故若富貴則眾星飛彗未免雙月同宮若貧窮雖四
0763a06: 海宴清要且孤君即位大眾且道有無雙遣富貧不
0763a07: 立一句作麼生道拈拄杖卓一卓喝一喝云大士淨
0763a08: 缾陳瓦子彌勒布袋破葫蘆。
0763a09: 上堂生來不會掜扭祇記得箇小九二五原來一十
0763a10: 三三豈不見九不解誇經賣紀弗覺分妍辨醜卓拄
0763a11: 杖云只有一句佛法家犬明明是狗。
0763a12: 解制澤明劉居士請上堂九旬禁足三月護生聖制
0763a13: 告圓委在今日恁麼則金剛圈栗棘蓬一時吞跳龍
0763a14: 象堂獅子窟八字打開行者自行坐者自坐去者自
0763a15: 去住者自住一任東西南北舒卷縱橫自在自由無
0763a16: 罣無礙雖然如是且盡大地是箇解脫無底深坑動
0763a17: 則墮坑落塹不動亦墮塹落坑試問諸禪德動的是
0763a18: 不動的是便下座。
0763a19: 住湖山治平禪寺語錄
0763a20: 師自乙未秋日因兵燹之後治平傾圮僅存藏閣椽
0763a21: 柱數壁門人佛語等請建逸居。
0763a22: 修造畢上堂帝釋插一莖草建梵剎竟老僧白手成
0763a23: 家只據見定雖則不遵古規要且不離方寸何故擊
0763a24: 拂子一下云同轉如來玅法輪。
0763a25: 說戒上堂三宗未設無相無名一念才生有持有犯
0763a26: 有持有犯則善惡日增無相無名則超然獨脫所以
0763a27: 道無邊剎境自他不隔於毫端十世古今始終不離
0763a28: 於當念當念不生萬法無咎毫端有別天地縣殊故
0763a29: 昔六祖大師云不思善不思惡正恁麼時阿那箇是
0763a30: 汝本來面目驀豎拂子召眾云還委悉麼若向者裏
0763b01: 委悉得去便見各人安身立命染淨不著處亦見古
0763b02: 人劈腹剜心橫身為物處並及五教三宗不勞分布
0763b03: 彈指領略去也若猶未委老僧不免為諸沙彌別通
0763b04: 方便說戒竟下座。
0763b05: 上堂傳衣云夫戒者非是以衣具杖缽於行持處整
0763b06: 樣莊模然要在喜怒哀樂之未發時棄塵合覺久之
0763b07: 塵根淨盡自然覺性見前若得邪妄拔除管教真機
0763b08: 獨露到此時節何事不辦何戒不持日用尋常頭頭
0763b09: 在道語默動靜著著符宗然雖如是此猶是漸次階
0763b10: 梯未是衲僧巴鼻可中若有箇漢向鐘未鳴鼓未響
0763b11: 已巳前和聲嚼碎話頭退步蹋翻地角衣上座也只得
0763b12: 點頭不輒何故自從能點過少見姓熊人。
0763b13: 佛生日圓戒上堂未離兜率遍地刀鎗既降皇宮干
0763b14: 戈不息雲門一棒打殺已是納款投降湖山路見不
0763b15: 平正謂隨邪逐惡當初失腳蹋他門戶至今水洗不
0763b16: 開既然法令當行豈肯推三就四而今不免為諸大
0763b17: 德無鎧甲底與汝鎧甲無兵器底與汝兵器直教箇
0763b18: 箇殺佛殺祖斷盡自己已命根人人奪寶奪珍換卻郤人
0763b19: 天眼目乃至旂天號地滅賊除姦符到令行如日消
0763b20: 雪縱是釋迦彌勒也須拱手擎拳設使臨濟德山自
0763b21: 合望風斂衽諸大德若具者般手段可作佛祖兒孫
0763b22: 堪報不報之恩一時普報了也老僧恁麼告報還有
0763b23: 恁麼人麼震威一喝云出群須是英靈漢敵勝還他
0763b24: 師子兒。
0763b25: 住太公山石寶禪寺語錄
0763b26: 師在綦江龍潭受蒼峨上座等請入院三門云欲登
0763b27: 石寶奧堂先跨石寶門戶既然鑽仰彌堅且道作麼
0763b28: 生入咄自從八字打開至今一條大路。
0763b29: 佛殿云釋迦已巳過去彌勒猶未來即今新石寶更教
0763b30: 禮阿誰喝一喝。
0763c01: 方丈云若立一塵九間僧舍熱烘烘不立一塵八面
0763c02: 天窗空寂寂指侍者云立也是你不立也是你。
0763c03: 拈疏云百千法門無量玅義覿體全彰何須特地然
0763c04: 雖如是也要大家知。
0763c05: 法座以杖擊云石寶之座方廣而高攀仰莫及老漢
0763c06: 親遭今日被者一夥沒面皮人拖拖撦撦業網難逃
0763c07: 且道還有具眼者麼看石寶跳遂登拈香祝
0763c08: 聖畢末後拈香云此瓣香名不得狀不得取不得捨
0763c09: 不得逢強即弱遇柔即剛三家村裏生成十字街頭
0763c10: 賣弄只得聲喧海宇價重寰區次回拈出爇在爐中
0763c11: 敬為見住夔州府梁山縣萬竹山福國禪寺雙桂堂
0763c12: 上傳臨濟正宗第三十一世破山大和尚用報法乳
0763c13: 之恩斂衣趺坐上首白椎竟師云人不逢人必難啟
0763c14: 乎至情之口言非得意亦無覿面點首之儀今幸蒼
0763c15: 峨上座三於龍潭覓老僧至此與諸禪德相席打令
0763c16: 想是人已逢人言亦得意老僧縱無至情之口且拄
0763c17: 杖子輕讓不得驀卓一卓云誰是覿面點首者請出
0763c18: 與老僧話會看問答畢師乃橫按拄杖喝一喝云此
0763c19: 段風光會也麼一莖拄杖縱橫拖非他不善誇經紀
0763c20: 無舌童兒恨話多。
0763c21: 開爐上堂問一切眾生皆有佛性為什麼不識師云
0763c22: 不識可救一半進云那一半作麼生師云問取門前
0763c23: 石土地問臨濟三玄要雲門一字關一字關且置玄
0763c24: 要事如何師云穿過髑髏進云如何是第一玄師云
0763c25: 古鏡未成前進云如何是第二玄師云古鏡已磨然
0763c26: 進云如何是第三玄師云古鏡照無偏進云如何是
0763c27: 第一要師云拶碎虛空無朕兆進云如何是第二要
0763c28: 師云日出明明光普照進云如何是第三要師云瞎
0763c29: 馬瞎驢分草料進云三玄三要知端的一字關頭又
0763c30: 若何師震威一喝僧作禮云臨濟與雲門鼻孔在和
0764a01: 尚處還有分別也無師打云一串穿卻郤問如何是吹
0764a02: 毛劍師豎拄杖云好子細進云未出匣時如何師打
0764a03: 云伏屍萬里進云出匣後如何師復打云青天也須
0764a04: 喫棒乃卓拄杖云通紅爐惡辣鉗鎚鍛鍊聖凡鑄
0764a05: 鎔魔佛任是銅頭銕額純鋼打成非佛非魔不凡不
0764a06: 聖的漢到來老僧者裏不惜手腳廣用炭煤亦要幾
0764a07: 過紅爐幾經辣手將他舊知惡習一一銷鎔聖量凡
0764a08: 情些毫鍛盡管教全身打扮脫體莊嚴表正影端光
0764a09: 前裕後大眾正當恁麼時節就本推功一句作麼生
0764a10: 道復卓一卓喝一喝云試玉須經火求珠不離泥。
0764a11: 上堂驀拈拄杖云道在日用日用不知屙矢放尿喫
0764a12: 飯穿衣一一全彰西來的的意恁麼朝打三千暮打
0764a13: 八百畢竟明箇什麼道理乃卓一下云吾無隱乎爾。
0764a14: 上堂問進前一步有犯當頭退後一步離宮失殿不
0764a15: 前不後合作麼生師云腳跟下好與三十棒進云恁
0764a16: 麼前後坐斷不立邊際畢竟如何棲止師打云夜半
0764a17: 無餘事就爐枕石高問黑白未分時如何師云恰進
0764a18: 云黑白既分時如何師云露進云分與未分時如何
0764a19: 師云劄乃云推不向前如珠走盤約不退後如盤走
0764a20: 珠不是神通玅用亦非法爾如然自古自今非常非
0764a21: 異設或到得者般田地又且如何鼓掌呵呵大笑云
0764a22: 牛角自尖羊角自鷲。
0764a23: 上堂蹋碎阿房蒙古石大驚小怪走忙忙依然只是
0764a24: 兒孫事祖父元來不出堂。
0764a25: 上堂大道只在目前要且目前難睹欲識大道真體
0764a26: 不離聲色言語乃豎拄杖云見麼有眼同見卓一下
0764a27: 云聞麼有耳同聞既然同見聞此便是聲是色且
0764a28: 道如何是大道真體復卓一卓喝一喝云萬古碧潭
0764a29: 空界月再三撈摝始應知。
0764a30: 上堂喫飯打濕口洗面打濕手箇事本現成人人盡
0764b01: 知有只不合等閑一問問著十箇有五雙眼似流星
0764b02: 口似匾擔依舊面前背後佛法不得順手拍膝一下
0764b03: 云只為分明極翻令所得遲。
0764b04: 上堂問麤細思三惑亦用亦不用師云窮猿抱子懷
0764b05: 中熱宿鳥無雛夜半寒問學人工夫不上乞和尚慈
0764b06: 悲指示師云纔加防守子盜家財不禁門庭父授子
0764b07: 業參去乃云日把絲綸戲碧波深潭巨浪意如何直
0764b08: 須大透龍潛處吸盡西江水一河然而老龍潛處勢
0764b09: 所難到若到則喪身失命不到則疑滯一生若果到
0764b10: 得恁麼所在管教老龍縮舌頷下收珠地覆天翻山
0764b11: 崩海裂然後睡龍宮眠虎穴當知誰箇可交涉猛然
0764b12: 平地一聲雷一條拄杖廣長舌喝一喝。
0764b13: 上堂舉趙州和尚云金佛不度爐木佛不度火泥佛
0764b14: 不度水真佛內裏坐師云趙州古佛尋常揭示一機
0764b15: 一境眼光爍破四天下只者一轉卻有半邊照不著
0764b16: 若據石寶見處又且不然金佛須度爐木佛須度火
0764b17: 泥佛須度水真佛無方所眾中若有箇英俊衲子聞
0764b18: 恁麼舉判出來道長老你者些說話正是有半邊照
0764b19: 不著卓拄杖一下云將謂鬍鬚赤更有赤鬚鬍。
0764b20: 佛成道上堂六年忍餓苦辛勤一點明星刺眼睛剛
0764b21: 道瞿曇成正覺依前日午打三更。
0764b22: 上堂火柴頭一時跳觸碎了灶神眉毛無底甑怨
0764b23: 氣沖天爆竹頭攤聲失笑莫怪石寶倒語顛言恐爾
0764b24: 不是聰明神道若果是箇神道免教鐘磬椎惡鬧以
0764b25: 拄杖打地云再與你燒一分錢休當神前酒臺盤莫
0764b26: 謂相逢不相識枕石漁翁網覆顏喝一喝。
0764b27: 上堂問如何是學人不動心處師云討什麼碗乃云
0764b28: 父子情同渾無彼此君臣道合杳絕疏親治國齊家
0764b29: 上呼下應入則如藤倚樹出則似箭離弦不惟貫革
0764b30: 九重而且萬機直透有時弓矢雙收更教連鋩墮地
0764c01: 且道利害在什麼處震威喝一喝云王令已行天下
0764c02: 遍將軍塞外絕煙塵。
0764c03: 上堂值竹爆聲師云爆竹一聲乾坤失色吟龍嘯虎
0764c04: 都盧卷舌頑虛墮地金剛腦裂倏忽掉首虹橋便折
0764c05: 有交涉處沒交涉沒交涉處有交涉浮雲過去空消
0764c06: 歇衣長老恁麼告報且道是什麼時節以拄杖向空
0764c07: 劃◎云別別廣寒宮裏一輪月。
0764c08: 上堂問日前蒙和尚道爆竹一聲乾坤失色必定利
0764c09: 害在什麼處師便喝僧亦喝師云好喝僧無語師便
0764c10: 打乃云把斷要津不通凡聖了無縫隙迥絕安排四
0764c11: 天王驚步不前八金剛側身退後三世諸佛歷代祖
0764c12: 師到此計盡神疲千生萬受而今不免放開線道曲
0764c13: 引旁通十字縱橫千差合轍更教三乘十地出入自
0764c14: 由四聖六凡去來無礙然雖如是敢問大眾把住放
0764c15: 行即且置一毫頭上見乾坤句子作麼生道卓拄杖
0764c16: 一下云大千沙界海中漚一切聖賢如電拂。
0764c17: 除日上堂昨日今日明日過去見在未來總是一般
0764c18: 時節何須強用安排衲僧鼻孔依舊山頭巖石崔嵬
0764c19: 雖然如是莫道無事好乃豎拂子云擾亂春風卒未
0764c20: 休明年更有新條在。
0764c21: 上堂毿草野兔狐巢獨坐孤峰地不毛神女襄王
0764c22: 歸甚處不乘御輦步虹橋大眾此四句可盡臨濟老
0764c23: 人生平伎倆就中有一句能縱能奪能殺能活若會
0764c24: 得不妨向方丈裏通箇消息。
0764c25: 元宵解制上堂問三陽開道泰萬卉盡霑恩更有臨
0764c26: 行句如何舉似人師便打進云恁麼擺手出長安去
0764c27: 也師復打云未可容易僧拂袖便出師震威一喝乃
0764c28: 云無解無結九十日畫地為牢有證有修二六時釘
0764c29: 樁搖艣釘樁椿搖艣的灼然寸步不移畫地為牢的不
0764c30: 妨走盡天下走盡天下寸步不移是什麼虛空掘洞
0765a01: 好肉剜瘡點簡將來總成計較殊不知日不待火而
0765a02: 熱風不待月而涼鳧短鶴長松直棘曲本不相貸何
0765a03: 假外求雖然若不到元宵安知有燈夜乃起身橫按
0765a04: 拄杖喝一喝云道人何碌碌心切為誰癡一箇頑石
0765a05: 寶慶賽許多時卓拄杖下座。
0765a06: 住江津縣圓通禪寺語錄
0765a07: 師在石寶受明也何居士等請入院指三門云迢遙
0765a08: 萬里不滯郵亭截斷歧途於斯迥別乃喝一喝云直
0765a09: 饒跨斷黃金限也須平地喫交來。
0765a10: 佛殿云城東不欲見面趙州不喜聞名今朝覿體相
0765a11: 呈且道如何禮覲展具云釋迦鼻直彌勒眼橫便拜
0765a12: 方丈云從上諸佛祖天下老和尚入者裏不得出者
0765a13: 裏不得為甚如此卓拄杖云窄。
0765a14: 拈疏云此中箇消息從來不覆藏形名曾未兆文彩
0765a15: 已巳全彰大眾見麼若猶未見更請維那宣揚。
0765a16: 法座以拄杖指云須彌王座威震三千嵯峨特達孰
0765a17: 敢躋攀新圓通至此且道作麼生履踐喝一喝云舉
0765a18: 步當陽親坐斷脫體無依威更嚴遂陞座拈香祝
0765a19: 聖畢末後拈香云此瓣香時開意氣日振英風抽火
0765a20: 球之電於機先篆相好之毫於此際此乃第三回拈
0765a21: 出專申奉為見住夔州府梁山縣萬竹山雙桂堂上
0765a22: 傳臨濟正宗第三十一世破山老和尚以酬法乳之
0765a23: 恩斂衣敷坐上首白椎竟問大開爐鍛鍊聖凡就
0765a24: 中有一箇非凡非聖作麼生辨別師云勘破了也進
0765a25: 云意氣不從天地得英雄那待四時推師云卻較些
0765a26: 子乃舉簡堂機禪師住圓通上堂云圓通不開生藥
0765a27: 舖單單只賣死貓頭不知那箇無思算喫著通身冷
0765a28: 汗流大眾者老漢恁麼說話想是藥餌不行故以死
0765a29: 貓頭坐守冷舖新圓通者裏生藥舖不開死貓頭不
0765a30: 賣拈拄杖卓一下云只據一條白棒可名萬病一鍼
0765b01: 饒他怪症多般但向頂一劄直教膏肓絕疾立斷
0765b02: 命根自然穴脈疏通病元蕩盡到斯時節絕後再甦
0765b03: 表裏通痊頂底無恙通身放下徹體安和豈不慶快
0765b04: 生平玲瓏八面哉呵呵然雖如是眾兄弟後五日到
0765b05: 諸方去莫道老僧是白鬼太醫好何故復卓拄杖云
0765b06: 劍為不平離寶匣藥因救病出金缾。
0765b07: 有知行者為祖雲徹圓寂請上堂喝一喝云琉璃殿
0765b08: 上騎金馬明月堂前脫戰袍撦碎一條煙火褲毗盧
0765b09: 眼底玅峰高復喝一喝。
0765b10: 佛涅槃上堂雙腳露出金棺自舉三昧火焚灰飛煙
0765b11: 滅總是如來入般涅槃時節正與麼時如何是法住
0765b12: 法位世間相常住。
0765b13: 補陀大士誕辰上堂以耳返觀鐘依舊是鐘鼓依舊
0765b14: 是鼓以眼返聽水依舊是水山依舊是山不見道觀
0765b15: 世音菩薩將錢買胡餅放下手卻郤是饅頭還委悉麼
0765b16: 佛語柴頭生日追嚴請上堂問佛法禪宗即不問休
0765b17: 言死後與生前柴頭今日請陞座為報嚴慈證覺仙
0765b18: 和尚憑何指教師云錦上更添花進云即今雙親在
0765b19: 什麼處師豎拄杖云者裏見大人相去也進云過去
0765b20: 先亡蒙指示慶生一句作麼生師云大木過眉堪作
0765b21: 棟烏藤入手便成龍進云正所謂一龍治雨萬彙霑
0765b22: 恩師云不勞重讚歎僧禮拜師乃云一口吸盡西江
0765b23: 水一默全收不二門雖然發用不同時大抵總歸於
0765b24: 一致以拄杖劃一劃云大眾還委悉麼者裏委悉得
0765b25: 去龐公不後淨名不先如或未然正好向者不先不
0765b26: 後裏許撥轉今昔關頭掀翻生死窠窟到得與麼田
0765b27: 地便知我元良范老居士生也口吞佛祖死也眼蓋
0765b28: 乾坤與淨名龐公在孤峰頂上相逢卻在十字街頭
0765b29: 握手在十字街頭握手卻在孤峰頂上相逢任運自
0765b30: 由縱橫無礙然雖如是只恐冤家路窄撞著佛語柴
0765c01: 頭不肯放過何故卓拄杖云將此深心奉塵剎是
0765c02: 則名為報恩者。
0765c03: 蒼峨維那生日追嚴請上堂生亦不曾生死亦不曾
0765c04: 死生死本來空萬法皆如此大眾古人恁麼裂碎舌
0765c05: 頭將生生死死死死生生盡底一時話破了也還會
0765c06: 得麼若也會得地藏走冥司即易儻或不然釋尊陞
0765c07: 忉利卻難因甚如此以拄杖劃○云參。
0765c08: 結制上堂連連兩度展爐鎚銕額銅頭也皺眉煉得
0765c09: 通紅冰雪冷自然有箇好便宜。
0765c10: 上堂看孔著楔量體裁衣差之一毫失之萬里教外
0765c11: 別傳之旨無故的看穿兩隻眼睛劫前未兆之機平
0765c12: 白地走滑一雙腳板不見道聞聲悟道底如龍得水
0765c13: 見色明心底似虎靠山雖然敢問大眾心絕見聞道
0765c14: 非聲色畢竟如何說箇悟明道理拈拂子拂一拂云
0765c15: 冬瓜直儱侗瓠子曲彎彎。
0765c16: 上堂富豪公子太無端日向安中討不安捨卻郤自家
0765c17: 真寶藏沿門逐戶告艱難。
0765c18: 上堂山青水綠鵲噪鴉鳴滿耳滿目全色全聲冬寒
0765c19: 夏熱夜暗晝明頭頭物物剎剎塵塵一一全彰佛祖
0765c20: 大光明藏向上宗乘雖然如是在汝諸人分上合作
0765c21: 麼生發明切忌指賊為親。
0765c22: 上堂即心即佛頭上安頭非佛非心斬頭覓活去此
0765c23: 二途如何諦當諸禪德到者裏前不遘村後不迭店
0765c24: 天地不能蓋載日月無可照臨不可以知知不可以
0765c25: 識識去來無以象動靜不以形淨裸裸絕承當赤灑
0765c26: 灑無回互沒依倚絕對待至於善惡淨穢明暗色空
0765c27: 知覺見聞取捨得失一一安置一邊除卻兩頭三處
0765c28: 尋箇穩密潔白所在便請馬簸箕說箇心佛道理看
0765c29: 如或未然聽取一頌即心即佛止啼錢非佛非心矢
0765c30: 上尖古殿杳無人去住當堂笤帚教誰拈。
0766a01: 上堂者事原來沒可奇古今著著見成的功名富貴
0766a02: 延賓酒生死輪迴伴客棋酒發悶來猶慕酒棋輸卻
0766a03: 去又思棋到頭一著隨君看玅在呵呵大笑時迦葉
0766a04: 微笑彌勒長笑寒山一笑虎溪三笑雖然笑處不同
0766a05: 要且用來是一即今鄭居士請老僧說法縱是長說
0766a06: 短說有說無說順說逆說權說實說子細點簡將來
0766a07: 也只好付之一笑何故遂鼓掌呵呵大笑。
0766a08: 上堂吾有一機瞬目視伊若人不會別喚沙彌如來
0766a09: 禪祖師意畢竟作麼生分析豎拂子云會麼要會便
0766a10: 會疑則別參。
0766a11: 上堂佛法二字不是口閑觜賤拄杖一條豈特腳癢
0766a12: 手蘇入水入泥廝煎廝炒為人竭力倒腹傾腸若箇
0766a13: 靈利衲僧只消一撥便轉可憐孟八郎漢抵死三撻
0766a14: 不回三撻不回即且置一撥便轉底如何拍几云動
0766a15: 容揚古路不墮悄然機。
0766a16: 上堂喫飯穿衣靈造化迎賓待客有誰師大悲千眼
0766a17: 通身是日用何嘗忽一絲。
0766a18: 上堂得大機施大用擊碎驪龍明月珠明大智顯大
0766a19: 能敲出鳳凰五色髓胸中藏日月掌內握乾坤運竭
0766a20: 世樞機跨通方閫域光生萬象瑩潤十虛品彙茲彰
0766a21: 人天正眼圓通恁麼告報還知恁麼人麼震威喝一
0766a22: 喝云成住壞空千萬變惟渠些子自如如分明不是
0766a23: 鄰村漢天上人間大丈夫。
0766a24: 解夏上堂問聖制告圓即不問金毛出窟意如何師
0766a25: 云唬殺人進云和尚也須照顧師云羞殺人僧便喝
0766a26: 師便打問學人欲得歸家未審前途遠近師云如許
0766a27: 之年猶在問路進云要行三汊路特問去來人師打
0766a28: 云進退三千里當陽一步收問白髮青眉為甚改頭
0766a29: 換面師云荒鬱鬱中蟻走馬進云絲來線去何多傀
0766a30: 儡鞦韆師云浪翻翻地鱉騎龜問放去塞滿乾坤收
0766b01: 來無芥子許乾坤芥子且置不收不放時如何師云
0766b02: 大家在者裏進云恁麼制解期圓如何是末後一句
0766b03: 師云牛頭南馬頭北乃云有佛處不得住山高海闊
0766b04: 無佛處急走過地迥天空只如做金使金做銀使銀
0766b05: 又作麼生見月休觀指歸家罷問程。
0766b06: 
0766b07: 
0766b08: 
0766b09: 
0766b10: 慧覺衣禪師語錄卷一終
