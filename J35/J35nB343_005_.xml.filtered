0829a01: 廣福山勝覺寺密印禪師語錄卷第五
0829a02: 門人如暐等編
0829a03: 開示
0829a04: 壬寅春國楚陳居士請開示棒喝師云棒頭有眼須
0829a05: 離回互喝下無私應絕承當假使鳳舞鸞飛不能出
0829a06: 頭展翼龍驤虎驟難以露爪張牙何以如斯蓋為此
0829a07: 機出度過量越見超情激變化之魚龍不揚春浪揭
0829a08: 當空之朗耀不帶秋雲超出一切有為始至無功用
0829a09: 地若乃滯溺之流非堪究竟豈不聞馬祖一喝百丈
0829a10: 兩耳雙聾黃檗復聞不覺舌頭便吐猶恐靈芽根斷
0829a11: 只得絕後再穌又如周金剛善評三乘十二分教走
0829a12: 到龍潭夜裏吹燈得悟天明把鈔焚卻單提白棒一
0829a13: 條便至孤峰頂上佛來亦打魔來亦打詳乎此老善
0829a14: 能講說安得如是而行又如臨濟在其黃檗會下知
0829a15: 是法器遂將此機三度而接然後指參大愚譬如真
0829a16: 風度籥一竅虛通臨機發樞一撥便轉後向河北建
0829a17: 立宗旨全機大用驚穌木塔老婆智越先賢羞殺河
0829a18: 陽新婦碎開佛祖滯臼裂破狐貍肝膽故此光明大
0829a19: 器代代崢嶸百家冤讎枝枝不墜名吹海外道滿寰
0829a20: 中或掃煙城傾刻寂靜或擊寒巖當下回春分明兔
0829a21: 子無角須直如斯相為不然乖諸佛之正見滯四眾
0829a22: 之英賢理合如是提撕如是究竟尚不滿乎願也怎
0829a23: 奈一種撈虀手裝糟袋不識者段奇風謬云破山兒
0829a24: 孫多是一棒頭而已若是明了高人何得惜疵作患
0829a25: 因爾習氣不除此之謂也驀拈拄杖卓一下云還識
0829a26: 此意麼送鬼只須連水飯驅蛇休用打龍鞭。
0829a27: 開示僧問說破疑情落漸次單刀匹馬透重關且道
0829a28: 在甚麼處透師拈拄杖云急急如律令進云仁義道
0829a29: 中事和尚甚分明師云將直作曲問幻化不長久韶
0829a30: 光不待人隨情逐見何處薦取師云求珠不離泥進
0829b01: 云一椎碎了時如何師云是真難滅僧禮拜師乃云
0829b02: 夢裏浮生影中幻化閃爍變易劈箭韶光若圖延緩
0829b03: 度日到底終不能也具慚愧者當知佛恩難報豈不
0829b04: 聞大覺世尊為眾生云於三七日中思惟如是事我
0829b05: 所得智慧微玅最第一眾生諸根鈍著樂痴所盲如
0829b06: 斯之等類云何而可度如是觀察不得而已故以種
0829b07: 種方便無非隨順一切眾生末後云始從鹿埜苑終
0829b08: 至跋提河於是二中間未曾說著一字既是未曾說
0829b09: 著且道者一大藏教又從何來若向者裏有箇推脫
0829b10: 處釋迦老子定不受屈方知自己終日著衣未嘗挂
0829b11: 著一縷絲終日喫飯未嘗咬著一粒米終日說禪未
0829b12: 嘗舉著宗門事終日看教未嘗道著元字腳頭出頭
0829b13: 沒不受客塵所擾得大無畏得大安樂不唯信知一
0829b14: 佛出世當知佛佛出世離兜率降皇宮成正覺轉法
0829b15: 輪度眾生入涅槃分明亦為此事傳正法眼授受不
0829b16: 絕亦為此事達磨面壁神光斷臂百丈被喝臨濟喫
0829b17: 棒亦為此事長慶坐破七箇蒲團脅尊者永不著席
0829b18: 亦為此事雲門折足玄沙築指亦為此事睦州見僧
0829b19: 便道現成公案放你三十棒亦為此事雪峰輥毬石
0829b20: 鞏駕箭俱胝豎指祕魔擎杈亦為此事天下老宿逆
0829b21: 行順行倒弄顛拈亦為此事歷代衲僧經霜傲雪忍
0829b22: 冷耐饑磨肩踵足毀形割愛亦為此事四十九年巧
0829b23: 設殊方一旦拈花開顏笑破亦為此事所以道唯此
0829b24: 一事實餘二則非真終不以小乘濟度於眾生既爾
0829b25: 如此為甚麼又有三乘頓漸之殊所以菩薩於一切
0829b26: 境無依無住無有分別明見法界廣大安立了諸世
0829b27: 間及一切法平等無二所以智力出過一切二乘之
0829b28: 上雖在世間而常行出世間法二乘見解猶如困魚
0829b29: 止瀝病鳥栖蘆舉步出門便有兩條岐路不憎凡便
0829b30: 愛聖不厭生死便趣涅槃不樂天堂便惡地獄此輩
0829c01: 人雖入聖流依然凡夫境界若能揩磨執著心病自
0829c02: 然生死籠罩佗不得於生死中著著自有出身之分
0829c03: 凡無一物不從清淨智中顯發殊勝玅力至於經行
0829c04: 坐臥俯仰折旋無一處而非佛事無一則而非莊嚴
0829c05: 所以南泉老人道王老師自小養一頭水牯牛擬向
0829c06: 谿東牧不免犯佗國王水艸擬向谿西牧不免犯佗
0829c07: 國王水艸不如隨分納些些總不見得於此會去荒
0829c08: 田不揀用得親切進則逢緣作主任意而行退則透
0829c09: 出法身片雲不挂燦燦一天歷歷未動不彰而彰不
0829c10: 現而現曰賢曰聖平等一如是寒是暑隨佗遷變去
0829c11: 住自由如鳥無異更有甚麼管帶更有甚麼根塵雖
0829c12: 然如是內有箇漢忿性出來收了止靜牌推出大眾
0829c13: 去掉臂而行更不如何若何我說是人未曾悟在莫
0829c14: 是山僧屈人麼良久云天地尚空秦日月山河不見
0829c15: 漢君臣喝一喝下座。
0829c16: 佛成道日為辦供眾檀越等請開示僧問如何是祖
0829c17: 師禪師云抱兒石虎當山吼進云如何是如來教師
0829c18: 云灌稻水車就岸鳴進云未否是同是別師云直薦
0829c19: 取來處進云可見水向石邊流出冷風從花裏過來
0829c20: 香師云閒言語乃云心地隨時說菩提亦只寧事理
0829c21: 俱無礙當生即不生如何是不生底道理若向者裏
0829c22: 放過百無一返茫茫苦海何處消竭饒佗伎倆搬盡
0829c23: 還如夢裏積金身處南閻不知生從何來百年之後
0829c24: 不知死從何去故曰生死事大無常迅速若乃心地
0829c25: 未明盡是隨風而轉凡俱一切作善作惡念佛持經
0829c26: 禮拜布施無一不是隨風而轉現今世間念佛如河
0829c27: 沙之數類持經似稻麻之有餘有為生死者有求解
0829c28: 脫者莫可為喻如何不見悟去不見徹去單單只為
0829c29: 者點子不能覷破假使執持百千萬劫不能得證無
0829c30: 生法忍出牛胎入馬腹不知是苦生天堂住人間不
0830a01: 知是樂譬如苦瓜暗暗而長不知苦根何處到者裏
0830a02: 百中難遇一箇下得手人與佗連根拔起不復再去
0830a03: 七七思惟如將梵位直授凡庸若論今日扶藤明日
0830a04: 接架只向頭上沃水不知腳下開渠現成性地一旦
0830a05: 浸沒無明苦子成熟已巳就緣將墜地隨處發生一枯
0830a06: 一榮何日是了所以諸佛悟者總不出於見色聞聲
0830a07: 香味觸法等事眾生迷者總不出於見色聞聲香味
0830a08: 觸法等事既然同一見聞同一境界為甚麼則有迷
0830a09: 悟差別眾生執情謂之迷諸佛離相謂之悟豈不聞
0830a10: 釋迦老子夜半睹明星而出現乃嘆曰奇哉一切眾
0830a11: 生具有如來智慧德相但以妄想執著而不能證得
0830a12: 看佗於此得悟便有慈雲蔭覆世間之心然後於生
0830a13: 死海中置造法船不住此岸不住彼岸不住中流而
0830a14: 能運載一切眾生者不是頓空三際彼我一如普觀
0830a15: 世間等無有異乃見色明心也又如觀世音菩薩云
0830a16: 彼佛教我從聞思修入三摩地初於聞中入流亡所
0830a17: 所入既寂動靜二相了然不生如是漸增聞所聞盡
0830a18: 盡聞不住覺所覺空空覺極圜空所空滅生滅既寂
0830a19: 寂滅現前忽然超越世出世間十方圜明獲二殊勝
0830a20: 一者上合十方諸佛本玅覺心與佛如來同一慈力
0830a21: 二者下合十方一切六道眾生與諸眾生同一悲仰
0830a22: 試看當時古聖一得悟後上合故不別有佛下合故
0830a23: 不別有眾生眾生悲仰諸佛慈力平等一如了無二
0830a24: 徑而今多少瞌睡漢莫測雲月是同獨見谿山各異
0830a25: 故以十方圜明不捨法界隨類應身拔惡道苦同證
0830a26: 諸佛本玅覺心只為眾生不覺妄有輪轉生死先聖
0830a27: 一覺便垂手眼之濟者不是頓空三際彼我一如普
0830a28: 觀世間等無有異乃從聞得悟也又如大勢至菩薩
0830a29: 云其最後佛名超日月光彼佛教我念佛三昧又云
0830a30: 若眾生心憶佛念佛現前當來必定見佛去佛不遠
0830b01: 不假方便自得心開看佗分明道若憶念時現前定
0830b02: 見雖去不遠不假方便曷得而自開也毫無執著之
0830b03: 心怎教佗不悟去者不是頓空三際彼我一如普觀
0830b04: 世間等無有異乃念佛明心也又如天台智者大師
0830b05: 因看法華經至藥王然身處諸佛讚云是真精進是
0830b06: 名真法供養如來忽然大悟得證法華三昧便見靈
0830b07: 山一會圍繞世尊乃是徹底窮源心花發現後來不
0830b08: 昧本有將此三觀教法漸接群生以報佛恩者不是
0830b09: 頓空三際彼我一如普觀世間等無有異乃看經得
0830b10: 悟也而今亦有廣聞一生誦持一世不能得悟此事
0830b11: 者為何也窮其不可數論略說則有幾種障門後進
0830b12: 不識猶如煙寺晚鐘一者不審其正理如盧逐塊只
0830b13: 圖赶得溜趁得贏專計數目不求了知二者將來資
0830b14: 其口體當作營生流轉世情不求玅悟遇著好人不
0830b15: 受誡勗鼓愚癡氣滅智慧燈有寶在手其實未辨不
0830b16: 唯後來苦事現前冥昧一生三者假使不行世利方
0830b17: 能善用其心或明此事如隔一紙遇著盲師便向佗
0830b18: 道即今得遇以種往因未了當人定然隨佗而轉如
0830b19: 夢中人將至天明纔要醒來被佗穩定枕子豈不是
0830b20: 障門也如何得離化城近到寶所決定埋沒空劫大
0830b21: 事若乃真實達道人須先會其本而後不愁其末本
0830b22: 末契合圜成道用不妨依然看經依然念佛一香一
0830b23: 花盡無虛設舉足動步純是自己家珍其或未能只
0830b24: 如經中道如人數佗寶自無半錢分於法不修行多
0830b25: 聞亦如是何足較哉下座。
0830b26: 除夕監院雲嶔請開示僧問佛法本來無多子誰是
0830b27: 一行三眾人師拈拄杖云者是第幾眾進云囫圇尚
0830b28: 未曉儱侗覺難明師云要明作麼進云如何是第一
0830b29: 眾師云世界壞時原不動進云如何是第二眾師云
0830b30: 陽春白雪無人頌進云如何是第三眾師云今朝有
0830c01: 事來相共乃云明明大意原無覆藏不通有礙了達
0830c02: 無疑若非頂具眼焉能緇素得出緇素得出無邊
0830c03: 剎境自佗不隔於毫端十世古今始終不離於當念
0830c04: 既知不離於當念千源萬源總是一源千體萬體總
0830c05: 是一體方知古人道去去實不去途中好善為來來
0830c06: 實不來路上莫虧危雖實不去便將第三眾移向長
0830c07: 松樹下經過一匝沾點潤氣前後交合合來合去頑
0830c08: 石自然點頭何愁枯枝不茂舉目無邊世界盡是一
0830c09: 人行履不出半分白毫十二時中並無虛過見處周
0830c10: 圜則機能活神悟盡徹則鋒能利不可於未足中生
0830c11: 滿足想異日蹋翻平地骨堆有箇妥當處假使一冬
0830c12: 燒不盡彼時改換門庭不怖黑頭老子打算飯錢惡
0830c13: 類現前作得主宰何故仗此般若之力與世不同譬
0830c14: 如天子生於欲界然未補闕此界天人無不欽奉蓋
0830c15: 為苗裔之不同也目前雖有成敗聚散未曾損著未
0830c16: 曾傷著然此主者東西不挂絲毫南北不沾一物無
0830c17: 來無去無起無倒只因未明此道認奴作郎歷劫招
0830c18: 事帶累主家一刻發明不受牽連八識田中種成般
0830c19: 若種子一出頭來自然香從枝放果結林中定不虛
0830c20: 也豈不聞昔日趙州曾作沙彌時同本師到南泉值
0830c21: 泉臥次本師禮拜了趙州方禮拜泉問曰近離甚處
0830c22: 州云端相泉曰還見端相麼州云端相即不見只見
0830c23: 臥如來南泉遂起又問你是有主沙彌無主沙彌州
0830c24: 云是有主沙彌泉云那箇是你主趙州近前云仲冬
0830c25: 嚴寒伏惟和尚尊候萬福泉知是器許其入室看他
0830c26: 者箇樣子若非夙植德本種就般若種子千喚不轉
0830c27: 萬呼不回現今多少髮白齒黃死到頭來不明此事
0830c28: 且道過在何處只因向道心輕趁流意重教佗參究
0830c29: 上單便有瞌睡腳纔著地不顧溝坑鬧浩浩地打鬨
0830c30: 度日不往亂艸地裏橫眠側臥便向荊棘林中走進
0831a01: 穿出教佗操履置待來生殊不知置待來生愈甚荒
0831a02: 矣儒且尚云朝聞道夕死可矣況此出家人甘作如
0831a03: 是見解惟恐未來千佛出世已盡依還保汝尚無出
0831a04: 期似一鍼投入大海萬頃沙泥不知失在何處焉得
0831a05: 豈有今朝過後趙州又問南泉如何是道泉曰平常
0831a06: 心是道所以趙州會得者箇平常心當下別轉面門
0831a07: 而復又問曰還可趣向也無泉曰擬向即乖此老人
0831a08: 便下揮斤之手州云不擬怎知是道看佗纔入林下
0831a09: 會弄探竿果然撥著是處南泉故此不吝為佗透底
0831a10: 打開曰道不屬知不屬不知知是妄覺不知是無記
0831a11: 而今人若具透關眼好向者裏決斷與佗一阬活埋
0831a12: 又曰若真達不疑之道猶如太虛廓然蕩豁豈可強
0831a13: 是非耶當時趙州於此言下了了明明如日正晝豈
0831a14: 不是八識田中種就般若種子一出頭來香從枝放
0831a15: 果結林中輕風動著馨香播地本出塵勞不厭生死
0831a16: 既然如此且不捨法界一句作麼生道隨順世緣無
0831a17: 罣礙涅槃生死等空花下座。
0831a18: 師住東城觀音菴月朗大德敷座請開示僧問佛佛
0831a19: 出世祖祖相傳且道傳箇甚麼師云莫作野狐精見
0831a20: 解進云未審有傳即是無傳即是師云一刀兩段進
0831a21: 云豈不滅佛種艸去也師云天上人間僧禮拜師乃
0831a22: 云佛佛到頭圜歸不二祖祖出興直露一乘心病多
0831a23: 般屢設藥方而對治苦火交煎大降甘露以消除執
0831a24: 頓執漸迷頭認影分教分禪搖櫓釘樁椿把持聖解令
0831a25: 長途人而不歸斷滅凡情使近廚人而受餓故以世
0831a26: 尊道若有比丘實得阿羅漢若不信此法無有是處
0831a27: 除佛滅度後現前無佛試問諸人假饒此法信得及
0831a28: 現前有佛必在甚麼處莫非口耳相習耶紙墨露布
0831a29: 耶若作恁麼見解從上宗風幾掃地矣何得繼於今
0831a30: 日又曰唯有諸佛乃能知之且道知箇甚麼乃喝一
0831b01: 喝云當時有人下得者一喝免得塞卻鷲嶺一會人
0831b02: 天耳目將楔出楔遂有三乘之話墮末後拈花終成
0831b03: 一場之敗闕幸有迦葉一人略契些子又作世諦流
0831b04: 傳便云吾有正法眼藏涅槃玅心付囑於汝汝當流
0831b05: 布勿令斷絕偈云法本法無法無法法亦法今付無
0831b06: 法時法法何曾法從此傳燈續燄迦葉流芳至西天
0831b07: 般若多羅尊者二十七代達磨尊者二十八正在梁
0831b08: 時尊者觀此東震旦國法法相似器器皆同所有大
0831b09: 乘根性特特航海而來名稱東土初祖接至曹谿第
0831b10: 六故以衣缽為據祖下所出四十餘人內有南嶽讓
0831b11: 青原思兩派流行密有源流為據南嶽讓下出馬祖
0831b12: 祖出八十四人內有百丈海大溈祐天王悟三人百
0831b13: 丈下出黃檗運運出臨濟玄稱為臨濟宗大溈祐下
0831b14: 出仰山寂稱為溈仰宗天王悟下出龍潭信信出德
0831b15: 山鑑鑑出雪峰存存出雲門偃稱為雲門宗又雪峰
0831b16: 存下出玄沙備備出羅漢琛琛出法眼益稱為法眼
0831b17: 宗以上四枝俱在馬祖下分派流傳上從青原思一
0831b18: 派出石頭遷遷出藥山儼儼出雲巖晟晟出洞山价
0831b19: 价出曹山章稱為曹洞宗自從五家接續之下枝葉
0831b20: 廣闊莫可全記唯臨濟一宗上從南嶽讓下以一枝
0831b21: 而接一枝以一器而傳一器傳至破山師翁三十五
0831b22: 至於本師三十六承承有據嗣嗣無虛有悟而無據
0831b23: 則野狐紊亂於法門有據而無悟則影響借勢而詐
0831b24: 位雖然妄立高幢只掩世類一動一靜具眼難瞞隨
0831b25: 喜者多詳細者少一概不分龍蛇相混長穢氣之風
0831b26: 光迷者不能覺其非背淨日之朗耀悟者不能行其
0831b27: 道達者不顧祖道稍微黠鼠得便野豻翻身障世人
0831b28: 之眼目捏異論之妖術或言災難恐怖於人或將塵
0831b29: 勞眼花誑惑於人或將肉身遷名指示於人或將長
0831b30: 夜夢境解證於人又言某佛何處出現吾乃何人再
0831c01: 來某災何起某日方見鼓動盲人入佗邪網若跳不
0831c02: 出果在三途三途報盡方復人身雖得人身生居邊
0831c03: 地仁義罔測因果何諳荏苒一生報盡還來入諸惡
0831c04: 趣名為厲鬼年老成魔惱亂世間此類是也豈不別
0831c05: 干戈起倒古來有之世間殺業甚重積在一時夙報
0831c06: 售畢依然消散乃人心之所造非天地殃及於人若
0831c07: 是正道佛法擊鼓鳴鐘雲集四眾高提舉唱六和同
0831c08: 參旁門小法背後捏怪影響訛言閭巷揚聲只因心
0831c09: 地未明大齊合眼共跳山僧並不閒管無奈數次請
0831c10: 出若不表箇來源依然真偽不辨如是觀來分明刺
0831c11: 腦入膠但能當下了然方知不在事上既不在事上
0831c12: 又在何處驀拈拄杖云會麼喝一喝下座。
0831c13: 開示豎起精進幢憤發勇猛志不被境風吹何愁不
0831c14: 到地從上古人廢寢忘餐立死限者播世可知也若
0831c15: 有堅固之心何愁不與古人相似要且古亦無所增
0831c16: 今亦無所減會得古今一致不出日用頭邊惜乎瞬
0831c17: 目蹉過別處追窮轉漸而不明也故此初進步者不
0831c18: 可執定已巳往常情見解如靠泰山不可坐在無事甲
0831c19: 裏閒閒度日不可趣向黑山鬼窟中沉沉昏昧不可
0831c20: 前思未散後想復生不可執向一邊抱著死話頭如
0831c21: 釘釘木果乃同作者般去就不唯虛度歲月愈甚遲
0831c22: 凝十數之中然無一二所以病在此也但能一肩放
0831c23: 下自然洞達何必獨向口頭索言取句過後對境熱
0831c24: 瞞所以雪峰道望州亭與汝相見了也烏石嶺與汝
0831c25: 相見了也僧堂前與汝相見了也者箇消息便是古
0831c26: 人向急水灘頭著力為人處豎起拂子云還見麼一
0831c27: 波纔動萬波相隨果中有箇逆流漢向未舉已前一
0831c28: 截到岸本無如是絡索後來保福問鵝湖僧堂前即
0831c29: 且置望州亭烏石嶺甚麼處相見鵝湖驟步歸方丈
0831c30: 保福便入僧堂到者裏鶴不停機龍難湊泊獨有汾
0832a01: 陽知佗落處頌曰望州烏石與堂前相見相知幾萬
0832a02: 年惟有鵝湖並保福此時相見解推遷既則解推遷
0832a03: 還你現事在不勞你去用意思量既到用意不得處
0832a04: 正好思量何故譬如虛空具含萬象塵塵剎剎全是
0832a05: 大解脫門當知先佛出世吾祖西來無一不向此門
0832a06: 接物利生須憑利器為先非是專一無事而失後人
0832a07: 之眼或關山未透谿澗未通點著源頭便是本參一
0832a08: 忙一閒一動一靜觸處生疑疑處必訣如鉤連鎖如
0832a09: 鎖連鉤此間正是好箇消息頓在面前精著眼覷到
0832a10: 者裏山水亦非山水聲色尚非聲色且道是箇甚麼
0832a11: 檢點得出應在此間是條正路所以高安白水仁禪
0832a12: 師上堂云老僧尋常不欲向聲前色後鼓弄人家男
0832a13: 女何故且聲不是聲色不是色有僧問如何是聲不
0832a14: 是聲仁云喚作色得麼僧云如何是色不是色仁云
0832a15: 喚作聲得麼僧禮拜仁云且道為你說荅你話若然
0832a16: 會得許你有箇入處看者老漢無面見人便將南山
0832a17: 以就北斗者僧雖未徹底勘來也合定盤星舜老夫
0832a18: 拈云本仁既入荒艸者僧又落深村然則陽春雪曲
0832a19: 時人難唱村歌社舞到處與人合得著可見舜老夫
0832a20: 不擇鞍轡得馬便騎爛泥地裏雖有扶人之力怎奈
0832a21: 時人翻身不轉傳上座即不然借者僧底定盤星別
0832a22: 出鉤頭意以一重透十重千重萬重一重透以一機
0832a23: 明十機千機萬機一機明明到眼界開廓處理事相
0832a24: 稱時自然首尾利便並無阻闌路徑不澀何猶障礙
0832a25: 所以從上先賢未見一法而從懈怠中生皆出本乎
0832a26: 精進之力如此言者未免各人自去始得且道去有
0832a27: 何故必到驚嶮處行來見高低下座。
0832a28: 開示虛空未透妄立知見湖海不通滯礙殺人膏肓
0832a29: 之病故不發藥肯受調理痛垂一劑一切眾生因無
0832a30: 明本流入顛倒因顛倒想流入諸趣誰知而今明底
0832b01: 便是當時昧底當時昧底便是而今明底覷破明昧
0832b02: 兩岐自然生死根斷只為此根不斷便有種種差別
0832b03: 獨以壁立萬仞者純一坐在硬糾糾地不善圜融遂
0832b04: 成倔強後學訪問無言指趣再假徵之忿起謓心使
0832b05: 人怖畏失其善利又以泯然無聞者專一坐在死墩
0832b06: 墩地遇著撥火挑燈有眼而不欲見縮在人家後頭
0832b07: 長年等箇悟處謂之無轉智孤魂空消信施現有一
0832b08: 等梢子磕破情見暫得輕安遇人問著便云空非有
0832b09: 此本無言說一味執無執空到底不欲繁所躲向靜
0832b10: 處人來人往總不相顧似讎一般所以古聖訶為落
0832b11: 空亡之外道魂不散之死人或以語言變通者睡在
0832b12: 浪滔滔地一概偏見寡聞再不受人拏捏謂之倚艸
0832b13: 附木精靈勾邪引崇鬼子或以譽世衒聲者並不忖
0832b14: 量紹如來種達出世法破世間暗只想奉上謙下謾
0832b15: 神蓋鬼無精徹眼涇渭不分行事之間傷鋒犯劍近
0832b16: 來一等飯袋子莫測如是錯處一一號為禪病一箇
0832b17: 禪道何曾得有病來既爾禪道有病先佛亦非聖人
0832b18: 豈不知歷代古德無一莫不教人參到絲無過患處
0832b19: 方乃據位為此人天師範非是根塵未斷智識未明
0832b20: 之者而可承之須爾勉者甚多全然不知慚恥口說
0832b21: 空話行在有中身承佛業心行魔事縱心恣意顛倒
0832b22: 作為令人侮慢紿而不從踐菩提苗不復發生可見
0832b23: 上古先賢猶慮寂寥而敗種而今法道落在擾攘以
0832b24: 焦芽不唯光揚聖化返為開除不得罪人一期報盡
0832b25: 為魔眷屬到者般人十箇有九而易行本色道者百
0832b26: 中無一而合世為佗兩下習漏未盡如火見火偏想
0832b27: 做來似冰合冰逗著風力圜成一塊遞相捧讚引人
0832b28: 墮佗網中正眼高觀一場頑廢不但阬其自己亦乃
0832b29: 恥辱先宗殊不知少室門風無秋毫許便有直截荷
0832b30: 負堪可為佗苗裔所以僧問六祖黃梅意旨甚麼人
0832c01: 得祖云會佛法人得僧云和尚還得否祖云我不得
0832c02: 僧云為甚麼不得祖云我不會佛法看佗六祖揭示
0832c03: 黃梅意旨如揮金剛寶劍一般不獨斷者僧底命根
0832c04: 乃至天下人未了之事到此冰消瓦解若無恁麼倒
0832c05: 斷則同西天九十六種之數無殊矣所以大法明底
0832c06: 始得如是說話然會黃梅意旨麼長鯨一吸海水盡
0832c07: 森森露出珊瑚枝下座。
0832c08: 魯沖高明黃居士秉孝儀廷遂寰翠寰合族眾居士
0832c09: 等請開示僧問次第不勞重指示一言普利事若何
0832c10: 師云雲散千門月陽回萬戶春進云旁開徑路人來
0832c11: 往者段風光那箇知師云闍黎還知麼進云不知怎
0832c12: 得到者裏師云賊兒休認為嫡子破散家緣不可當
0832c13: 問從上因緣還許學人問得否師云渡頭秋月影一
0832c14: 任浪風翻進云空生不說說釋梵不聞聞此理若何
0832c15: 師云清早起來山寂寂進云空生已說說釋梵已聞
0832c16: 聞又作麼生師云晚間歸去雨濛濛進云未審其中
0832c17: 不聞底是甚麼人師云赤條條漢進云古今長篇短
0832c18: 句是為阿誰師云汝等業識未了僧隨喝師便打乃
0832c19: 云祖師門下如來教中長篇短句只為眾生塵勞業
0832c20: 感晝夜不息從旦至暮如鎖連環相續不斷如在夢
0832c21: 中故有種種言詞喚醒轉來盡教知非既知非已然
0832c22: 發一念向此門中從心理會會到意識安排不得處
0832c23: 不肯放手欲求明白及至對境逢緣撞在面前被者
0832c24: 明白蓋了本人便隨佗去日久不返孤負初心故以
0832c25: 親處太親疏處太疏雖然暫時進步終是道力而不
0832c26: 能勝業緣誰是業緣親處便是誰是道力疏處便是
0832c27: 既爾如此不忙定度待汝諸人終日去看自然有勝
0832c28: 而不勝者強過道力強過道力則觸途成滯觸途成
0832c29: 滯則境緣蓋覆境緣蓋覆則處處相著處處相著則
0832c30: 抱苦為樂風動塵飄空色未辨隨順情由著世間有
0833a01: 便是業緣而不能勝道力如何是道力而勝業緣看
0833a02: 佗上古先賢箇箇靡不心地圜明光成一片無理不
0833a03: 周無法不貫所有差別一道宣述便是道力而勝業
0833a04: 緣然爾一有多種二無兩般第一義中了不可得若
0833a05: 是棄業緣而趣道力者我說是人皆與諸佛違背定
0833a06: 不相知遇著有智之流權以道力為器仗必要攘除
0833a07: 業緣業緣既除道力無住所以六祖聞客誦經悟得
0833a08: 無住之心便乃直造黃梅參見五祖祖問曰汝自何
0833a09: 來曰嶺南祖曰欲須何事曰唯求作佛祖曰嶺南人
0833a10: 無佛性若為得耶曰人有南北佛性豈然祖曰隨眾
0833a11: 作務去曰弟子自心常生智慧不離自性即是福田
0833a12: 未審和尚教作何務祖曰者獦獠性根太利隨眾作
0833a13: 槽廠去六祖作禮而退負舂數月後來露出明鏡非
0833a14: 臺之語亦是無住之心到者裏望影猶難追蹤莫及
0833a15: 如水之淨徹底無痕是妍是醜逃之不得始信無私
0833a16: 圜明周遍纖影不了盡是病根良久云然覺病根起
0833a17: 處麼若也覺得一鎚脫去是賢是愚同歸一致真與
0833a18: 非真了無二途既了二途作麼生是同歸一致千里
0833a19: 谿山隨指顧一川風月任逢迎下座。
0833a20: 密印禪師語錄卷五
