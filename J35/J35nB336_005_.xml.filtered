0690b01: 南海寶象林慧弓詗禪師宗門拈古卷五
0690b02: 書記傳一錄
0690b03: 洞山宗
0690b04: 舒州投子義青禪師青十大陽延嗣因僧問師唱誰家曲宗
0690b05: 風嗣阿誰師曰威音前一箭射透兩重山曰如何是
0690b06: 相傳底事師曰全因淮地月得照郢陽春曰恁麼則
0690b07: 入水見長人也師曰秪知金玉異那辨楚王心僧禮
0690b08: 拜師以拂子擊之。
0690b09: 拈云一答問間具顯扇海一千六百由旬之勢其
0690b10: 傑出群類之英姿可想也秪如威音前一箭且道
0690b11: 是甚麼人製造有能識得可一目古今。
0690b12: 投子因芙蓉問祖師言句如家常茶飯離此之外別
0690b13: 有為人處麼師曰汝道寰中天子敕還假堯舜禹湯
0690b14: 也無蓉擬進語師以拂子驀口摵曰汝發意來蚤有
0690b15: 三十棒也蓉忽開悟禮拜便行師曰且來闍黎蓉不
0690b16: 顧師曰汝到不疑之地耶蓉掩耳而去。
0690b17: 拈云投子分付早棒未免教壞他男芙蓉掩耳便
0690b18: 去不知已巳入行家雖則節拍驚人看來總須好笑
0690b19: 且道好笑箇甚麼不妨疑著。
0690b20: 惠州羅浮顯如禪師青十大陽延嗣初到大陽陽問汝是甚
0690b21: 處人曰益州陽曰此去幾里曰五千里陽曰你與麼
0690b22: 來還曾踏著麼曰不曾踏著陽曰汝解騰空耶曰不
0690b23: 解騰空陽曰爭得到者裏曰步步不迷方通身無辨
0690b24: 處陽曰汝得超方三昧耶曰聖心不可得三昧豈彰
0690b25: 名陽曰如是如是汝應信此即本體全彰事理不二
0690b26: 善自護持。
0690b27: 拈云若是不彰名三昧何得印為事理不二大陽
0690b28: 真箇證龜成鱉。
0690b29: 郢州興陽清剖禪師青十大陽延嗣鄭金部問和尚甚麼時
0690b30: 開堂師曰不歷僧秪數日月未生前。
0690c01: 拈云興陽被金部搔著痒處不覺和身便倒且道
0690c02: 日月未生時為甚麼人說法泥牛親合掌石馬暗
0690c03: 點頭。
0690c04: 襄州白馬歸喜禪師青十大陽延嗣初問大陽學人蒙昧乞
0690c05: 師指箇入路陽曰得良久乃召師師應諾陽曰與你
0690c06: 箇入路師於言下有省。
0690c07: 拈云若有箇路可入大陽不止瞞人白馬言下省
0690c08: 去猶是夜行踏白。
0690c09: 復州乾明機聰禪師青十大陽延嗣僧問如何是佛法大意
0690c10: 師曰此問不虛。
0690c11: 拈云回照絕幽微乾明一口道盡也雖然佛法大
0690c12: 意虛不虛沒交涉。
0690c13: 鼎州梁山善冀禪師青十梁山岩嗣師頌魯祖面壁曰魯祖
0690c14: 三昧最省力纔見僧來便面壁若是知心達道人不
0690c15: 在揚眉便相悉。
0690c16: 拈云魯祖直是不欲見人梁山唱為省力即饒省
0690c17: 得力時便已巳平地吃交。
0690c18: 相州天平山契愚禪師青十道吾詮嗣官人問無鄰可隔為
0690c19: 甚麼不相見師曰怨阿誰。
0690c20: 拈云若是象林教伊拈卻鼻孔。
0690c21: 東京天寧芙蓉道楷禪師青十一投子青嗣在投子作典座
0690c22: 子曰廚務勾當不易師曰不敢子曰煮粥耶蒸飯耶
0690c23: 師曰人工陶米著火行者煮粥蒸飯子曰汝作甚麼
0690c24: 師曰和尚慈悲放他閒去。
0690c25: 拈云大功不宰芙蓉固善抽身獨猶受人安排不
0690c26: 無令旁觀者咬齒。
0690c27: 芙蓉因僧問是直截根源師曰足下已巳生草舉步落
0690c28: 危坡。
0690c29: 拈云芙蓉直下把斷要津令人定動不得真是作
0690c30: 家宗匠善用惡辣鉗鎚簡點將來猶帶煙水痕作
0691a01: 麼生得泯徹去急觀蛾眉未露時。
0691a02: 芙蓉上堂鐘鼓喧喧報未聞一聲驚起夢中人圓常
0691a03: 靜應無餘事誰道觀音別有門良久曰還會麼休問
0691a04: 補陀岩上客鶯聲啼斷海山雲。
0691a05: 拈云如斯話會誰不觀音雖然詗上座今日要與
0691a06: 補陀芙蓉同得相見又作麼生拈卻鼓搥鶯舌道
0691a07: 將一句來。
0691a08: 芙蓉因僧問如何是和尚家風師曰眾人皆見曰未
0691a09: 審見個甚麼師曰東壁打西壁。
0691a10: 拈云眾人皆見自是大方家風但論年撕打未免
0691a11: 煩勞尊力。
0691a12: 隨州大洪山報恩禪師青十一投子青嗣上堂五五二十五
0691a13: 案山雷主山雨明眼衲僧莫教錯舉。
0691a14: 拈云詗上座則不然六六三十六者邊明未全那
0691a15: 邊暗不足具眼衲僧莫教亂卜。
0691a16: 長安福應文禪師青十一投子青嗣上堂明明百草頭明明
0691a17: 祖師意直下便承當錯認弓為矢惺惺底築著磕著
0691a18: 懵懂底和泥合水龜毛拂逼塞虛空兔角杖撐天拄
0691a19: 地日射珊瑚林知心能幾幾擊禪床下座。
0691a20: 拈云既言龜毛拂逼塞虛空且道福應尋常向甚
0691a21: 麼處開口有能端的得許伊有語話分。
0691a22: 鄧州丹霞子淳禪師青十二芙蓉楷嗣上堂舉德山示眾曰
0691a23: 我宗無語句實無一法與人德山恁麼說話可謂秪
0691a24: 知入草求人不覺通身泥水子細觀來秪具一隻眼
0691a25: 若是丹霞則不然我宗有語句金刀剪不開深深玄
0691a26: 妙旨玉女夜懷胎。
0691a27: 拈云為眾竭力禍出私門兩尊宿俱難豁免何故
0691a28: 不合將我宗偏說有無賺惑人家男女象林者裡
0691a29: 秪要句句中須有語中無語無語中有語且道與
0691a30: 古人是同是別。
0691b01: 東京淨因法成禪師青十二芙蓉楷嗣上堂知有佛祖向上
0691b02: 事方有說話分諸禪德且道那個是佛祖向上事有
0691b03: 個人家兒子六根不具七識不全是大闡提無佛種
0691b04: 性逢佛殺佛逢祖殺祖天堂收不得地獄攝無門大
0691b05: 眾還識此人麼良久曰對面不仙陀睡多饒寐語。
0691b06: 拈云若論向上事饒伊淨因竭盡智巧也提唱不
0691b07: 全何也逢佛殺佛逢祖殺祖只如無佛無祖又殺
0691b08: 個甚麼端的將來不無寐語且作麼生商量始能
0691b09: 免得遭他脣吻論劫飄零常晏坐通身泥滓淨無
0691b10: 塵。
0691b11: 淨因上堂歸元性無二方便有多門但了歸元性何
0691b12: 愁方便門諸人要會歸元性麼露柱將來作木杓旁
0691b13: 人不肯任從伊要會方便門麼木杓將來作露柱撐
0691b14: 天拄地也相宜且道不落方便門一句作麼生道三
0691b15: 十年後莫教錯舉。
0691b16: 拈云淨因驀向無人世界擲石驚群倒回衲僧海
0691b17: 會鼓唇揚己巳雖則殊添意氣未免笑殺旁觀詗上
0691b18: 座路見不平只得拔刀相助當時踢翻木杓拗丟
0691b19: 露柱卻問伊將什麼作歸元方便即任不落方便
0691b20: 道得完全也須要罰口大心虛何故三十年後莫
0691b21: 教錯舉。
0691b22: 洪州寶峰闡提惟照禪師青十二芙蓉楷嗣示聰藏主曰有
0691b23: 情故情滲漏有見故見滲漏有語故語滲漏設得情
0691b24: 無見無語無拽住便問他你是何人。
0691b25: 拈云洞山老祖三種驗人秘旨被寶峰將箇有無
0691b26: 翻註破裂俱盡恁麼見解驢年去在咄你是何人。
0691b27: 襄州石門元易禪師青十二芙蓉楷嗣僧問古鏡未磨時如
0691b28: 何師曰精靈皺眉曰磨後如何師曰波斯彈指曰為
0691b29: 甚麼如此師曰好事不出門。
0691b30: 拈云石門不有後語一圓古鏡內盡是千妖百怪
0691c01: 也倘或有問象林古鏡未磨時如何向道佛祖也
0691c02: 無覓處磨後如何滿目山河影不彰為甚麼如此
0691c03: 從來不涉世間事且道與古人相去幾何。
0691c04: 西京天寧禧誧禪師青十三芙蓉楷嗣師臨終謂眾曰丹霞
0691c05: 有箇公案從來推倒扶起今朝普示諸人且道是箇
0691c06: 甚底顧示左右曰會麼曰不會師曰偉哉大丈夫不
0691c07: 會末後句遂就寢右脅而化。
0691c08: 拈云末後句莫道天寧不會直饒從上祖祖不思
0691c09: 議也都不會德山當時雖稱快便然猶會不徹秪
0691c10: 得三年活所以一箇箇盡被推倒至今無人解扶
0691c11: 起遂顧左右云詗上座即今扶起也還見麼且道
0691c12: 是箇甚底。
0691c13: 襄州鹿門法燈禪師青十二芙蓉楷嗣僧問虛玄不犯寶鑑
0691c14: 光寒時如何師曰掘地深埋。
0691c15: 拈云若不深埋便形文彩。
0691c16: 鹿門因僧問如何是逍遙物外底人師曰遍身紅爛
0691c17: 不可扶持。
0691c18: 拈云若是闡提家男女不妨顛酒更風流。
0691c19: 太傅高世則居士仲貽號無功青十二芙蓉楷嗣參芙蓉求
0691c20: 指心要蓉令去其所重扣已巳而參一日忽造微密呈
0691c21: 偈曰懸崖撒手任縱橫大地虛空自坦平照壑輝巖
0691c22: 不借月菴前別有一簾明。
0691c23: 拈云太傅秪知賣弄風流不顧腳跟欠點為甚麼
0691c24: 將為別有一簾明。
0691c25: 真州長蘆真歇清了禪師青十三丹霞淳嗣上堂久默斯要
0691c26: 不務速說釋迦老子待要款曲賣弄爭奈未出母胎
0691c27: 已巳被人覷破且道覷破箇甚麼瞞長蘆不得。
0691c28: 拈云倘世尊當日一默到涅槃不但省得幾挑氣
0691c29: 力亦令一切聖凡人天共皆罔措無端自破口戒
0691c30: 致使後來兒孫議長論短然今且置且道未出母
0692a01: 胎向甚麼處覓世尊直饒長蘆不被所瞞我要問
0692a02: 渠甚麼年時得者消息。
0692a03: 長蘆上堂口邊白樸去始得入門通身紅爛去方知
0692a04: 有門裏事更須知有不出門底乃曰喚甚麼作門。
0692a05: 拈云長蘆恁麼舉揚大似坐贓斷枉消費如許彎
0692a06: 曲剖盡籓籬堂奧卻不知喚什麼作門甚麼處不
0692a07: 是門雖然秪如不出門者是什麼人咄閉口深藏
0692a08: 舌好。
0692a09: 長蘆上堂還有不被玄妙污染底麼良久曰者一點
0692a10: 傾四海水已巳是洗脫不下。
0692a11: 拈云南岳道污染不得長蘆道洗脫不下兩尊宿
0692a12: 當面淆訛惑亂人不少在詗上座要直截剖似也
0692a13: 不難且問者一點落在什麼色裏。
0692a14: 長蘆因僧問如何是空劫以前自己巳師曰白馬入蘆
0692a15: 花。
0692a16: 拈云若作一色論量埋沒宗風若謂類之弗齊埋
0692a17: 沒自己巳畢竟如何且莫犯諱。
0692a18: 長蘆上堂乍雨乍晴乍寒乍熱山僧底箇山僧自知
0692a19: 諸人底箇諸人自說且道雪峰口除喫飯外要作甚
0692a20: 麼。
0692a21: 拈云古者道寒則普天寒熱則普天熱為什麼長
0692a22: 蘆又道山僧底箇山僧知諸人底箇諸人說恁麼
0692a23: 疑若為相悉噓有口不會喫飯者多又云我當
0692a24: 時若在向道和尚且合取好。
0692a25: 明州天童宏智正覺禪師青十三丹霞淳嗣僧問一絲不著
0692a26: 時如何師曰合同船子並頭行曰其中事作麼生師
0692a27: 曰快刀快斧斫不入。
0692a28: 拈云斫不入處其中事盡情剖析而無刀斧之痕
0692a29: 須知天童好手秪如好手之中又莫別有商量處
0692a30: 也無蟻齒咬崑崙蚊針測渤海。
0692b01: 天童上堂心不能緣口不能議直饒退步荷擔切忌
0692b02: 當頭觸諱風月寒清古渡頭夜船撥轉琉璃地。
0692b03: 拈云當時但道心不能緣口不能議直饒退步荷
0692b04: 擔切忌便恁麼休去豈唯俾伊騰騰野老不知天
0692b05: 子之獨尊卻能任彼涓涓寒月閒徹無人之古渡
0692b06: 咦。
0692b07: 隨州大洪慶預禪師青十三丹霞淳嗣上堂進一步踐他國
0692b08: 王水土退一步踏他祖父田園不進不退正在死水
0692b09: 中還有出身之路也無蕭騷晚籟松釵短游漾春風
0692b10: 柳線長。
0692b11: 拈云善指路頭而不動口手者必能教人善奔走
0692b12: 而不觸當途吾於大洪上堂庶幾矣雖然及其至
0692b13: 也猶不能不落于長短詗上座爰補其不足鶯歌
0692b14: 柳舞適然會嬈亂春風好一場。
0692b15: 處州治平湡禪師青十三丹霞淳嗣上堂優游實際妙明家
0692b16: 轉步移身指落霞無限白雲猶不見夜乘明月出蘆
0692b17: 花。
0692b18: 拈云治平如此舉揚接引人天即得若論實際家
0692b19: 風未免斲釘不密何故落霞與白雲錯莫明月共
0692b20: 蘆花參差。
0692b21: 台州天封子歸禪師青十三淨因成嗣上堂卓拄杖一下召
0692b22: 大眾曰八萬四千法門八字打開了也見得麼金鳳
0692b23: 夜棲無影樹峰巒纔露海雲遮。
0692b24: 拈云當時大眾見卓拄杖即散去猶較些子無端
0692b25: 被伊召入葛藤窠裡畢竟明得箇甚麼即如老漢
0692b26: 恁麼提持雖則掉盡婆心一片也秪是鉛刀割水
0692b27: 何故峰巒纔露海雲遮。
0692b28: 東京妙慧尼淨智禪師青十三淨因成嗣上堂舉趙州勘破
0692b29: 婆話曰趙州舌頭連天老婆眉毛覆地分明勘破歸
0692b30: 來無限平人瞌睡。
0692c01: 拈云大小趙州無端錯勘婆子致累古今論量妙
0692c02: 慧雖欲分解叵耐猶涉鄉情詗上座不好彰揚只
0692c03: 得一齊掩卻。
0692c04: 江州圓通真際禪師青十三寶峰照嗣常有偈曰不因言句
0692c05: 不因人不因物色不因聲夜半吹燈方就枕忽然這
0692c06: 裡已巳天明。
0692c07: 拈云天台木上座云我悔當時不與圓通說破致
0692c08: 令伊向色聲明暗裡作活計至今無出身之路眾
0692c09: 中莫有為圓通雪屈者麼出來我且問你不因聲
0692c10: 色人言且道因箇甚麼莫是因吹燈也無且喜沒
0692c11: 交涉畢竟如何三級浪高魚化龍痴人猶戽夜塘
0692c12: 水。
0692c13: 興國軍智通景深禪師青十三寶峰照嗣參寶峰入室次曰
0692c14: 直須斷起滅念向空劫以前掃除玄路不涉正偏盡
0692c15: 卻今時全身放下放盡還放方有自由分師聞頓領
0692c16: 厥旨峰擊鼓告眾曰深得闡提大死之道後學宜依
0692c17: 之因號大死翁。
0692c18: 拈云本來無一物放下箇甚麼雖然萬古碧潭空
0692c19: 界月再三撈摝始應知。
0692c20: 大死翁臨終偈曰不用剃頭何須澡浴一堆紅炎千
0692c21: 足萬足雖然如是且道向上還有事也無遂斂目而
0692c22: 逝。
0692c23: 拈云盡謂此翁得大死之道因號大死是則從日
0692c24: 至年從生至劫剎那剎那無不大死矣即今末後
0692c25: 一著且道又作麼生若云這回方稱大死是為頭
0692c26: 上安頭若云更須大死此回則平日所得便成虛
0692c27: 妄有人于此定當得許渠親見大死如或不然未
0692c28: 免被大死奪卻鼻孔秪如他道向上還有事也無
0692c29: 又作麼生道待八十年後為你說破。
0692c30: 衡州花藥智朋禪師青十三寶峰照嗣上堂海風吹夢嶺猿
0693a01: 啼月敢問諸人是何時節恁麼會得無影樹下任遨
0693a02: 遊如或不然三條椽下直須打徹。
0693a03: 拈云十方世界日用頭邊總不出箇見聞覺知花
0693a04: 藥秪就見聞覺知裡提起箇是何時節便乃當面
0693a05: 和盤托出還會麼如不會象林更資一路且道無
0693a06: 影樹植在甚麼處。
0693a07: 越州天衣法聰禪師青十三石門易嗣上堂幽室寒燈不假
0693a08: 挑虛空明月徹雲霄要知日用常無間烈燄光中發
0693a09: 異苗。
0693a10: 拈云天衣若無後語幾被蝦蟆勘破。
0693a11: 西京熊耳慈禪師青十三天寧誧嗣上堂般若無知應緣而
0693a12: 照山僧今日撒屎撒尿這邊放那邊屙東山西嶺笑
0693a13: 呵呵幸然一片清涼地剛被熊峰染污他染污他莫
0693a14: 啾唧泥牛木馬盡呵叱過犯彌天且莫論再得清明
0693a15: 又何日還會麼來年更有新條在惱亂春風卒未休。
0693a16: 拈云東司頭不可向你說佛法趙州則虔誠如彼
0693a17: 矣法堂前要顯般若應緣信口便談撒屎撒尿熊
0693a18: 耳果頑賴若是乎如今有能於此兩尊宿作用處
0693a19: 著得一隻眼許伊這邊那邊如或不然未免被彼
0693a20: 屙彔彔染污了眼睛惱亂卻鼻孔。
0693a21: 越州天章樞禪師青十三大洪智嗣上堂召大眾曰春將至
0693a22: 歲已巳暮思量往古來今秪是箇般調度凝眸昔日家
0693a23: 風下足舊時岐路勸君休莫莽鹵眨上眉毛須薦取
0693a24: 東村王老笑呵呵此道今人棄如土。
0693a25: 拈云前言勸君休後言須薦取豈不話作兩橛且
0693a26: 問既然休去又薦取箇甚麼直饒天章不為東村
0693a27: 王老我要徵渠喚什麼作此道。
0693a28: 明州天童宗玨禪師青十四長蘆了嗣僧問如何是道師曰
0693a29: 十字街頭休斫額。
0693a30: 拈云盡謂天童善指人道俾趨向者直截歸家不
0693b01: 知叮囑處便是危坡萬丈若非活解翻身舉步即
0693b02: 登時喪命瑞塔者裏不可點賺於人倘有問時但
0693b03: 對曰誰教你落井。
0693b04: 真州北山法通禪師青十四長蘆了嗣僧問斷言語絕思惟
0693b05: 處乞師指示師曰滴水不入石。
0693b06: 拈云鑿開鳥道還他北山老婆點出龍睛須是象
0693b07: 林瞎漢當時見恁麼問即劈頭便棒何故要令伊
0693b08: 知些痛痒。
0693b09: 真州長蘆妙覺禪師青十四長蘆了嗣上堂盡大地是箇解
0693b10: 脫門把手拽不肯入雪峰老漢抑逼人作麼既到者
0693b11: 裏為甚麼鼻孔在別人手裏良久曰貪觀天上月失
0693b12: 卻手中橈。
0693b13: 拈云雪峰秪要推人落塹不知自己巳無出身之路
0693b14: 長蘆欲從險處架橋爭免愈張荊棘兩老漢捺胃
0693b15: 作屁聲手段被詗上座捉敗了也還有為伊作主
0693b16: 者麼快出來自縛。
0693b17: 明州雪竇聞菴嗣宗禪師青十四天童覺嗣僧問蓮華未出
0693b18: 水時如何師曰沒卻你鼻孔曰出水後如何師曰穿
0693b19: 卻你眼睛。
0693b20: 拈云雪竇答處截斷天下人舌頭則不無獨詗上
0693b21: 座要問渠或遇無眼鼻漢又穿沒箇甚麼。
0693b22: 雪竇上堂翠岩不是不說秪為無箇時節今朝快便
0693b23: 難逢一句為君剖決露柱本是木頭秤鎚本是生銕
0693b24: 諸人若到諸方莫道山僧饒舌。
0693b25: 拈云作家宗匠別無奇特秪要令人就尋常定動
0693b26: 邊認取箇本來面目所以道露柱是木頭秤錘是
0693b27: 生銕咄得恁麼不顧舌頭。
0693b28: 雪竇因僧問如何是正法眼師曰烏豆。
0693b29: 拈云三世諸佛不能用烏豆法所以畢竟要從娘
0693b30: 母胎出現歷代祖師不能會烏豆機所以畢竟要
0693c01: 假兒孫腳下行雪竇者漢會即似會用卻不得所
0693c02: 以畢竟不能塞斷詗上座舌頭且道如何是畢竟
0693c03: 不能塞斷詗上座舌頭處何不領話。
0693c04: 杭州淨慈自得慧暉禪師青十四天童覺嗣謁宏智入室次
0693c05: 智舉堪嗟去日顏如玉卻歎回時鬢似霜詰之師曰
0693c06: 其入離其出微自爾問答無滯智許為室中真子。
0693c07: 拈云大小淨慈向出入離微間計較若我是天童
0693c08: 決不許作真子雖然佛過二千年覓正知見者也
0693c09: 難得。
0693c10: 明州瑞岩石窗法恭禪師青十四天童覺嗣上堂春風楊柳
0693c11: 眉春禽弄百舌一片祖師心兩處俱漏泄不動步還
0693c12: 家習漏頓消滅暗投玉線芒曉貫金針穴深固實幽
0693c13: 遠無人孰辨別慚愧可憐生頭頭俱合轍不念阿彌
0693c14: 陀南無乾屎橛無智癡人前第一不得說。
0693c15: 拈云祖師當年覓心了不可得今那裏得如許多
0693c16: 心漏洩設有也是瑞岩捏出底瑞塔不學伊支離
0693c17: 分別既然頭頭合轍但信口念南無阿彌陀南無
0693c18: 乾屎橛何故至道無難唯嫌揀擇。
0693c19: 常州善權法智禪師青十四天童覺嗣上堂三界無法何處
0693c20: 求心驚蛇入艸飛鳥出林雨過山堂秋夜靜市聲終
0693c21: 不到孤岑。
0693c22: 拈云善權有兩負門既是無法上堂便應啞卻口
0693c23: 始得微塵國土不隔于毫端市聲終不到孤岑恐
0693c24: 未知當否象林不辭饒舌論量也若更要何處求
0693c25: 心且莫向雨過山堂秋夜時著倒好。
0693c26: 臨江軍慧力悟禪師青十四大洪預嗣上堂一切聲是佛聲
0693c27: 簷前雨滴響泠泠一切色是佛色覿面相呈諱不得
0693c28: 便恁麼若為明碧天雲外月華清。
0693c29: 拈云便恁麼去時十方大地皆是箇佛色聲塞滿
0693c30: 何處更容慧力安身三十棒教伊吃在何故不合
0694a01: 把將聲色便當極頭何況更賺人向天外著摸。
0694a02: 福州雪峰慧深首座青十四大洪預嗣示眾未得入頭須切
0694a03: 切入頭已巳得須教徹雖然得入本無無莫守無無無
0694a04: 間歇大洪聞曰深兄說禪若此惜福緣不勝耳。
0694a05: 拈云首座若無無間歇幾不成斷滅去也雖然猶
0694a06: 未脫唱教家前科在即如大洪恁麼道是賞伊是
0694a07: 罰伊。
0694a08: 舒州投子道宣禪師青十四天衣聰嗣久侍天衣一夕聞巡
0694a09: 更鈴聲忽猛省曰住住一聲直透青霄路寒潭月皎
0694a10: 有誰知泥牛觸折珊瑚樹住後凡有所問以拂子作
0694a11: 搖鈴勢。
0694a12: 拈云者漢從巡更鈴邊撈得箇撥不動底影響便
0694a13: 自謂無人知得何異宋人寶石燕住後更向人前
0694a14: 賣弄殊不知曹溪波浪如相似無限平人被陸沉。
0694a15: 明州雪竇智鑑禪師青十五天童玨嗣參翠山宗宗問道者
0694a16: 為眾竭力不無其勞師曰須知有不勞者曰尊貴位
0694a17: 中留不住時如何師曰觸處相逢不相識曰猶是途
0694a18: 中主賓如何是主中主師曰丙丁吹滅火宗以手掩
0694a19: 師口師拓開便行。
0694a20: 拈云宗中拄箭量外投鍼兩大老相共激揚發明
0694a21: 賓主不無盡善但撿點將來翠山慣弄馬騎被驢
0694a22: 撲則且置雪竇即能當機圓活不犯鋒輪奈已巳被
0694a23: 人掩卻口如今莫有能代伊翻案者麼直饒聞早
0694a24: 便歸去爭似從來不出門。
0694a25: 越州超化藻禪師青十五善權智嗣開爐上堂雪滿寒窗燒
0694a26: 盡丹霞木佛冰交野渡凍殺陝陜府鐵牛直得寒灰發
0694a27: 炎片雪不留任運縱橫現成受用諸禪德要會麼衲
0694a28: 帔蒙頭坐冷煖了無知。
0694a29: 拈云大小超化前言不副後語既冷煖無知且道
0694a30: 燒盡木佛又作麼生若於此著得隻眼保你親見
0694b01: 寒灰發炎片雪不存如或不然兩眸子都被蒙頭
0694b02: 漢剜卻。
0694b03: 秦州廣福微菴道勤禪師青十五雪竇宗嗣上堂舉僧問同
0694b04: 安如何是和尚家風安曰金雞抱子歸霄漢玉兔懷
0694b05: 胎入紫微曰忽遇客來將何秪待安曰金果早朝猿
0694b06: 摘去玉華晚後鳳啣來師曰廣福即不然有問如何
0694b07: 是和尚家風秪向他道翠竹叢邊歌款乃碧岩深處
0694b08: 臥煙蘿忽遇客來如何秪待沒底籃兒盛皓月無心
0694b09: 碗子貯清風。
0694b10: 拈云同安廣福異口同音激揚洞上家風真為得
0694b11: 心應手一人向尊貴邊搖舌如禹稷施為無非展
0694b12: 帝王事業一人就雍容裏啟齒如顏淵舉措莫不
0694b13: 中君子規模可謂互為首尾彰明堯舜之道如今
0694b14: 有問瑞塔家風又如何秪對即目理人間事未有
0694b15: 工夫答得你且去別時來。
0694b16: 明州天童如淨禪師青十六雪竇鑒嗣開鑪上堂召眾打圓
0694b17: 相曰箇是天童火爐近前則燒殺退後則凍殺忽有
0694b18: 箇漢出來道合作麼生火爐動也。
0694b19: 拈云退與近是他人事我要問天童因甚認火爐
0694b20: 作自己巳。
0694b21: 天童上堂靈雲見處桃花開天童見處桃花落桃花
0694b22: 開春風催桃花落春風惡靈雲且置莫有與天童相
0694b23: 見者麼春風惡桃花躍浪生頭角。
0694b24: 拈云天童與麼賣弄風流添得靈雲十分意氣但
0694b25: 撿點將來兩箇漢俱不免被桃花惑亂象林莫能
0694b26: 與救正麼教伊縛把春風來且痛炙一醮。
0694b27: 東谷光禪師青十六華藏祚嗣上堂舉船子接夾山至覆船
0694b28: 而逝因緣頌曰藏身處沒蹤跡無影樹頭靈鳥宅沒
0694b29: 蹤跡處莫藏身不萌枝上春花拆有來由誰辨的天
0694b30: 曉西風拂拂吹松釵一逕爭拋擲。
0694c01: 拈云東谷此頌美則美矣未盡善也何故有宅則
0694c02: 藏未泯言拆則跡豈亡若夫不萌枝上花開無影
0694c03: 樹頭鳳舞此又體用互彰之言非直藏身之謂下
0694c04: 文半段似偏饒境致將無從那邊了事卻回者邊
0694c05: 行履耶只恐不是玉是玉也大奇如今詗上座也
0694c06: 別有一頌不妨具呈明鑒藏身處沒蹤跡靈鳥不
0694c07: 栖無影林沒蹤跡處莫藏身空津那覓有神鐔要
0694c08: 端的急錐鍼霜落傲空三逕菊月沉愁斷數聲砧。
0694c09: 襄州鹿門覺禪師青十七天童淨嗣參長翁值上堂曰一箇
0694c10: 烏梅似本形蜘蛛結網打青蜓青蜓落了兩片翼堪
0694c11: 笑烏梅咬鐵釘師不覺失笑曰早知燈是火飯熟已巳
0694c12: 多時。
0694c13: 拈云長翁從類不得底不妨畫月把硃砂鹿門就
0694c14: 說不中邊自甘剜睛安木患簡點將來二俱可笑
0694c15: 如今既倒難扶秪得將錯就錯諸有智者因譬得
0694c16: 解咄恁麼錯與人下註腳。
0694c17: 青州普照一辨禪師青十八鹿門覺嗣垂問有口讀不盡無
0694c18: 言心自明是則裂破虛空不是則鬼家活計上人端
0694c19: 的處道將一句來。
0694c20: 拈云某甲道即不辭恰值口掛壁上。
0694c21: 問聲前荐得落在今時句後承當迷頭認影作麼生
0694c22: 是空劫以前自己巳。
0694c23: 拈云象林為你保任此事終不虛也遂喝一喝云
0694c24: 且道者一喝是聲前是句後若能端的得直下便
0694c25: 明空劫前自己巳如或不然切忌鑿七竅。
0694c26: 問二邊不立中道不安且道甚處相見得箇端的。
0694c27: 拈云八角磨盤空裏走四洲爍破坐無家。
0694c28: 明州天童雲外岫禪師青十八直翁舉嗣垂語天童今日大
0694c29: 死去也你作麼生救天童今日大死去也你不要相
0694c30: 救天童今日大死去也阿誰與我同行。
0695a01: 拈云盡大地人一死便休唯有天童三死不了如
0695a02: 今鄉情難遏不免為之助哀第一問著語云待靈
0695a03: 照姐來看日早晚第二問云和尚甚麼年中已巳造
0695a04: 壽塔第三問云和尚自喚第四婦好須要教者老
0695a05: 漢缽袋子雙手分付。
0695a06: 磁州大明寶禪師青十九普照辨嗣參普照辨公問離四句
0695a07: 絕百非請師直指西來意照云昨日有人恁麼問被
0695a08: 打出去也師曰今日又如何照云你得恁麼不識痛
0695a09: 癢師禮拜照云可惜許棒折也師直得汗下。
0695a10: 拈云普照於時見請直指但呵呵大笑不唯令者
0695a11: 漢無處窺窬且顯得大人尊貴不親行棒大明自
0695a12: 甘喫瞞且置畢竟離四句絕百非直指西來意恁
0695a13: 麼提持瑞塔不肯在。
0695a14: 慈雲覺禪師青十九普照辨嗣普照問不見一法猶是半提
0695a15: 作麼生是全提底道理師曰石馬驟千山。
0695a16: 拈云通玄峰頂不是人間敢問慈雲尊足曾踏著
0695a17: 也未。
0695a18: 玉溪通玄圓通禪師青十九普照辨嗣嘗著百問一以手向
0695a19: 空中點一點曰且道者一點明什麼邊事。
0695a20: 拈云通玄竭盡好手秪向空中點得一點要且未
0695a21: 曾到在直饒向空外能點得一點撿點將來也秪
0695a22: 成箇脫空秪如伊道明什麼邊事畢竟是明什麼
0695a23: 邊事瞞詗上座不得。
0695a24: 鄭州普照寶禪師青十九普照辨嗣嘗於淦陽造仰山寺忽
0695a25: 有題詩柱上者曰人道斑鳩拙我道斑鳩巧一根兩
0695a26: 根柴便是家緣了師睹之忽有悟。
0695a27: 拈云普照之悟為悟巧拙無定名為悟巧拙皆妙
0695a28: 用直饒別有真趣也未免隨人語轉。
0695a29: 明州雪竇無印大證禪師青十九天童岫嗣上堂千說萬說
0695a30: 不若覿面一見昨日二十九今朝七月一報汝參玄
0695b01: 人此中有深秘娘生兩雙眼箇箇如黑漆急急急回
0695b02: 頭覷破天真佛良久曰且道是甚面目。
0695b03: 拈云動則影現覺則冰生不動不覺正在死水裏
0695b04: 雪竇能教人不犯此三方可與說天真佛不然任
0695b05: 即回頭覷破也秪是箇第二月。
0695b06: 大原府王山體禪師青二十大明寶嗣參大明躬為侍者戮
0695b07: 力十年秘重深嚴不見參學一日抽單罔不疑怪或
0695b08: 問明侍者何往明曰諸方來諸方去何介意哉曰參
0695b09: 學何如明曰道有參學裁他頭角道無參學減他威
0695b10: 光一眾方疑後承記。
0695b11: 拈云侍者秪與麼去一眾便摸他腳跟不著大明
0695b12: 因風吹火乃與伊印破面門至今去住不得。
0695b13: 磁州大明雪巖滿禪師青二十一王山體嗣初參普照寶寶曰
0695b14: 兄弟年俊正宜參扣老僧當年念念以佛法為事師
0695b15: 遽避席進曰和尚而今如何寶曰如生冤家相似師
0695b16: 曰若不得此語幾累我枉行千里寶下禪床握手曰
0695b17: 作家那。
0695b18: 拈云伶利者見道念念以佛法為事便好掀倒禪
0695b19: 床何故佛法二字早是污了耳根那堪更道而今
0695b20: 如何雖然也不得艸艸直要問得者老漢腳跟點
0695b21: 地方見作家是則是雪巖不免被人著賊。
0695b22: 雪巖上堂舉洞山解夏云秋初夏末兄弟東去西去
0695b23: 直須向萬里無寸草處去良久云秪如萬里無寸草
0695b24: 作麼生去石霜曰出門便是草大陽曰直饒不出門
0695b25: 亦是草漫漫地師云三箇老漢雖然異口同音未免
0695b26: 撞頭磕額何故一人大開口了合不得一人高抬腳
0695b27: 了放不下一人緊閉門了出不去王山即不然遍十
0695b28: 方界非外全在一微塵在一微塵非內遍十方界秪
0695b29: 者一微塵及盡不可得也向那裏安門甚處入草還
0695b30: 委悉麼休侵洞嶺初秋草請看疏山臘月蓮。
0695c01: 拈云雪巖與伊三箇老漢結款當則當爭奈自己巳
0695c02: 被人勾入草裏至今出身不得還委悉麼掬水月
0695c03: 在手弄花香滿衣。
0695c04: 勝默光禪師青二十一王山體嗣示眾舉麻谷到章敬遶禪床
0695c05: 三匝振錫一下卓然而立敬曰是是谷又到南泉遶
0695c06: 禪床三匝振錫一下卓然而立泉曰不是不是師云
0695c07: 是無可是非無真非是非無主萬善同歸梟雞晝夜
0695c08: 徒自支離我無三寸鱉得喚龜迦葉不肯一任攢眉。
0695c09: 拈云是還章敬不是還南泉麻谷自攜錫去一些
0695c10: 事也無無端被勝默粥飯氣不消又鼓作是非論
0695c11: 量帶累龜鱉梟雞互證不出鼻祖不已巳從滅盡定
0695c12: 起而教詔云佛法不是者箇道理。
0695c13: 燕京報恩萬松行秀禪師青二十二雪巖滿嗣示眾機輪轉處
0695c14: 智眼猶迷寶鏡開時殲塵不度開拳不落地應物善
0695c15: 知時兩刃相逢如何回互。
0695c16: 拈云萬松提持洞上宗綱可有運斤之作瑞塔如
0695c17: 今要與伊相見且作麼生機輪轉處智眼猶迷咄
0695c18: 寶鏡開時殲塵不度咄開拳不落地應物善知時
0695c19: 咄兩刃相逢如何回互咄此四喝有一喝覿面全
0695c20: 提有一喝混然無諱有一喝有無不落有一喝偏正
0695c21: 雙泯更有一喝不在四喝內外中間且道在什麼
0695c22: 處咄。
0695c23: 報恩問僧俱胝豎指意旨如何僧乃豎指師曰秪者
0695c24: 箇更別有僧無語師便喝出。
0695c25: 拈云者僧浪欲效嚬不知醜從拙露且置報恩若
0695c26: 不喝出俱胝指頭至今無伸屈處雖然猶未可謂
0695c27: 徹底為人在何故當時見豎指即咬斷豈不令伊
0695c28: 立見古人。
0695c29: 竹林巨川海禪師青二十二雪巖滿嗣風鈴頌曰銅唇鐵舌太
0695c30: 尖新樓角懸來不記春言外八千三昧法因風說與
0696a01: 箇中人。
0696a02: 拈云竹林只解因風作活且問風未生時百千三
0696a03: 昧向甚麼處著。
0696a04: 中都萬壽雪庭福裕禪師青二十三報恩秀嗣問僧道源不遠
0696a05: 性海非遙且道畢竟在什麼處僧不契師便喝。
0696a06: 拈云道源性海敢問是一是二若是一云何異名
0696a07: 若是二又成兩箇者裏須透得過始見萬壽簡要
0696a08: 為人如或不然未免覿面隔千里。
0696a09: 萬壽因僧問如何是向上尊貴一路師曰漁歌驚起
0696a10: 沙汀鷺飛出蘆花不見蹤。
0696a11: 拈云萬壽盡力提持秪明得過今時一色耳寧知
0696a12: 尊貴一路自別誰敢論量乎。
0696a13: 燕京報恩林泉從倫禪師青二十三報恩秀嗣元世祖詔入內
0696a14: 殿與帝師論道帝問祖師公案師舉六祖非風旛動
0696a15: 仁者心動話對之帝師詰云實風旛動何名心動師
0696a16: 豎拂子拂一拂曰且道是什麼動帝師無語師曰不
0696a17: 可更道一切唯心萬法唯識也。
0696a18: 拈云報恩當時但說且道是什麼動便爾休去不
0696a19: 唯令祖師公案似黃金增色亦使帝師久後有箇
0696a20: 悟處乃無端錯下註腳真為龍頭蛇尾好與三十
0696a21: 痛棒何故不合於帝王前和砆談玉。
0696a22: 登封嵩山靈隱文泰禪師青二十四萬壽裕嗣參雪庭于少室
0696a23: 庭問當機一句試拈出看師擬開口庭曰家產被人
0696a24: 藉沒了也還在者裏叫屈師撫掌曰爭奈我何庭曰
0696a25: 者風顛漢出去師曰仁義道中且與一拜。
0696a26: 拈云靈隱纔見問時便好與攔腮一掌老漢縱有
0696a27: 閃電之機亦應回顧不及乃當斷不斷反被伊掣
0696a28: 落鼻孔真箇失錢遭罪雖然末上一拜須知是死
0696a29: 蛇噴毒。
0696a30: 靈隱臨終謂維那曰古人坐脫立化即不無於衲僧
0696b01: 分上皆餘事也山僧則不然言畢遂掩息右脅吉祥
0696b02: 而逝。
0696b03: 拈云靈隱臨末秪道箇山僧則不然遂令千古上
0696b04: 下裝奇捏怪者一時瓦解冰消真為大人作略矣
0696b05: 雖然是他吉祥而逝畢竟向甚麼處去。
0696b06: 太原中林智泰禪師青二十四萬壽裕嗣僧問如何得不涉動
0696b07: 靜去師曰偏界絕纖塵通身無影像。
0696b08: 拈云中林答處是則透一色超一切心我者裏則
0696b09: 不然妙在一漚前豈容千聖眼。
0696b10: 安平守讓禪師青二十四萬壽裕嗣示眾殺人刀活人劍是上
0696b11: 古風規山僧者裏不費磨礱用得恰好且道此箇把
0696b12: 柄從何處得來嵩山千丈雪熊耳一輪月復喝一喝。
0696b13: 拈云若是瑞塔但說到者裏不費磨礱用得恰好
0696b14: 喝一喝便休不唯俾天下人聞者立喪命根亦令
0696b15: 千古下無討把柄處何故我此一喝如金剛王。
0696b16: 弁州太子久善禪師青二十四萬壽裕嗣上堂舉僧問大龍色
0696b17: 身敗壞如何是堅固法身龍云山花開似錦澗水湛
0696b18: 如藍師曰大龍恁麼道山僧則不然若有問色身敗
0696b19: 壞如何是堅固法身向他道山花瞎人眼澗水毒人
0696b20: 耳鶴不戀幽窠龍不藏死水。
0696b21: 拈云二尊宿一期話盡春園風景不知猶是錯認
0696b22: 客裏雲山且道瑞塔有甚正眼處倘有躡前致問
0696b23: 時但祗對云皮爛骨殘嗟莫掩灰飛煙滅訝郎當。
0696b24: 燕京鞍山月泉同新禪師青二十四報恩倫嗣示寂說偈曰來
0696b25: 無所從去亦無方驀豎拳云且道者箇還有窒礙也
0696b26: 無放拳曰撒手縱橫雲天蒼蒼瞑目便逝。
0696b27: 拈云鞍山臨寂尚要搬弄拳頭唇腦不免為大方
0696b28: 家失笑瑞塔他年臨寂斷不作者般態度何故去
0696b29: 來生死尋常事不必裝奇惑亂人。
0696b30: 西京還源寶應福遇禪師青二十五少室泰嗣僧問如何是西
0696c01: 來的的大意師曰風送泉聲來几畔月移花影到窗
0696c02: 前。
0696c03: 拈云且道風靜月沉聲影不彰時西來意在什麼
0696c04: 處有能為寶應作主者出來試道看。
0696c05: 濟南府靈巖秋江潔禪師青二十五少室泰嗣因雪軒成參師
0696c06: 問甚處來曰青州師曰帶得青州布衫來麼曰呈似
0696c07: 和尚了也師曰三十棒且待別時。
0696c08: 拈云靈巖見兔放鷹雪軒因鍼投芥雖則節拍相
0696c09: 和爭奈傍人冷眼咦布衫觔兩饒無恙究竟將來
0696c10: 堪甚麼。
0696c11: 南陽香嚴淳拙文才禪師青二十六寶應遇嗣僧問如何是理
0696c12: 法界師曰虛空撲落地粉碎不成文如何是事法界
0696c13: 師曰到來家蕩盡免作屋中愚如何是事理無礙法
0696c14: 界師曰三冬枯木秀九夏雪花飛如何是事事無礙
0696c15: 法界師曰清風伴明月野老笑相親。
0696c16: 拈云祖意教意自來三千年冰炭不相入唯有香
0696c17: 嚴解拈葛藤作拄杖用雖然秪其指點四法界若
0696c18: 作祖意商量未免葛藤絆倒若作教意端委爭奈
0696c19: 拄杖正令方行有能於此分疏得拄杖即是葛藤
0696c20: 詗上座如今更於葛藤上添箇芒索要與古人接
0696c21: 嘴如何是理法界乾坤無寸土大地不逢人如何
0696c22: 是事法界到江吳地盡隔岸越山多如何是事理
0696c23: 無礙法界玄珠澄赤水神劍躍深淵如何是事事
0696c24: 無礙法界婦搖機軋軋兒弄口且道此外還
0696c25: 有事也無唵莎訶。
0696c26: 金陵天界雪軒道成禪師青二十六靈岩潔嗣依秋江潔一日
0696c27: 潔謂曰金鎖玄關曾打開盡也未師曰千年桃核裏
0696c28: 覓甚舊時仁潔頷之。
0696c29: 拈云雪軒被靈岩輕輕拶著直得皮膚落盡骨髓
0696c30: 郎當至今無可收拾處當時老漢倘是作家但云
0697a01: 原來空殼有人鑽看伊又如何秪對待纔開口即
0697a02: 連棒打出豈不見橫按莫邪存正令太平寰宇斬
0697a03: 癡頑。
0697a04: 雪軒因明太祖詔對稱旨命住持天界師奏不會佛
0697a05: 法上製詩鐫金榜令懸法堂尊重甚至。
0697a06: 拈云我要覓一箇不會佛法底人作國師古人曾
0697a07: 有此語雪軒纔被太祖詔命住持便奏不會佛法
0697a08: 將謂合他古轍不知正類刻舟若非明主信重恩
0697a09: 隆當時趁出國門有在雖然若論佛法也要人撐
0697a10: 持。
0697a11: 盤山遇禪師青二十六寶應達嗣上堂諸方尊宿皆好舉話接
0697a12: 待衲僧山僧今日效嚬也舉一則供養大眾良久云
0697a13: 莫怪空疏便下座復顧侍者曰拄杖者曰在者裏
0697a14: 師曰各各領取一頓。
0697a15: 拈云盤山於諸方說不到處拈出箇莫怪空疏可
0697a16: 謂作家相為獨惜無人解會一眾若是仙陀見良
0697a17: 久便散去管教者老漢照顧拄杖不及。
0697a18: 太原斌禪師青二十六寶應達嗣上堂以手屈指數曰西天四
0697a19: 七東土二三算到一千七百總出我者指頭不得噫
0697a20: 罷罷得歸去時且歸去莫落他人指數中。
0697a21: 拈云太原秪會得一巴楂數便爾目無東西我當
0697a22: 時見恁麼道捉刀連臂截斷問伊還數得箇甚麼
0697a23: 不圖與古人出氣且要令後來者知數量沒交涉
0697a24: 雖然也須信其苦口。
0697a25: 西京天慶息菴義讓禪師青二十六封龍就嗣參封龍就公一
0697a26: 日呈達磨皮髓頌就問達磨皮髓皆被諸子得之且
0697a27: 道隻履西歸者是箇什麼師曰且喜和尚猶記得就
0697a28: 曰是則是我終有些疑你師曰恁麼則老胡有賴也
0697a29: 就顧謂侍僧曰何如。
0697a30: 拈云向非天慶鼻直眉橫達磨幾乎攪亂中國也
0697b01: 然則一期詰問便不得草草獨是封龍終欠辣手
0697b02: 拏定致使推過侍僧不無令人暗地咬指。
0697b03: 南陽萬安松庭子嚴禪師青二十七香嚴材嗣僧問和尚陞座
0697b04: 人天駢集秦封槐為甚不來聽法師曰闍黎聽他說
0697b05: 法有分。
0697b06: 拈云盡謂松庭被人一拶直得無理可伸推過秦
0697b07: 封槐不知老漢會盡無情說法纔搔著癢處便將
0697b08: 禺于絡索調調刁刁滾向當前爭奈者僧有眼如
0697b09: 聾有耳如盲自生鈍置雖然畢竟秦封槐欲說時
0697b10: 把甚麼為聽若道耳聽落松庭窠裏若道眼聽落
0697b11: 象林圈內有能道得聽處分明終不依草附木。
0697b12: 萬安主少室時力田給眾嘗有偈曰晝拈塊石驅山
0697b13: 鬼夜坐窠菴逐野豚讀此可見師之古風矣。
0697b14: 拈云維摩與眾魔共一手作諸勞侶萬安則晝驅
0697b15: 鬼而夜逐豚一則過于和光一則太為刮篤總不
0697b16: 禁傍人撿點有者道詗上座向云寧可作侶逐
0697b17: 豚最怕白日見鬼。
0697b18: 佛岩稔禪師青二十七香嚴材嗣上堂英雄識英雄豪傑喜豪
0697b19: 傑山僧非二者一生友難結獨有七尺藤相憐還相
0697b20: 悅夜來忽反目要椎我腰折諸兄弟你道他為何如
0697b21: 此謂我太把達磨心髓為人都漏洩。
0697b22: 拈云佛岩恁麼告報漏洩則且從未審喚什麼作
0697b23: 達磨心髓倘能當下拈出不妨英雄豪傑如或不
0697b24: 然拄杖腰折未放伊在。
0697b25: 古蔡元禪師青二十七香嚴材嗣小參今夜不答話僧出師曰
0697b26: 討棒喫的漢有甚了期僧曰何不便棒師曰賊是小
0697b27: 人拈拄杖便歸方丈。
0697b28: 拈云將謂古蔡善於回互不動干戈而太平自致
0697b29: 不知被者僧一拶便露出醜腳來何故若是君子
0697b30: 爭識小人。
0697c01: 金陵靈谷正映禪師青二十七靈谷謙嗣僧問如何是和尚為
0697c02: 人一句師曰兔角杖挑天上月龜毛拂散海濱雲曰
0697c03: 恁麼則人天胥慶四海歸仁也師曰且合取口。
0697c04: 拈云洒洞水一滴作大地陽春好手固稱靈谷我
0697c05: 且問渠兔角杖與龜毛拂從什麼人致得若來處
0697c06: 不明終不得作好人論。
0697c07: 大都天寧壽禪師青二十七空相珪嗣上堂驢事未了馬事到
0697c08: 來忙忙大地誰是放懷呵呵呵歸去來無根樹子清
0697c09: 風起不待春回花自開。
0697c10: 拈云天寧恁麼道是放懷不放懷若放懷為什麼
0697c11: 被清風管帶直饒道得了事也是花自無情有意
0697c12: 開。
0697c13: 陝陜州熊耳山崧溪子定禪師青二十七天慶讓嗣一日謂門人
0697c14: 曰吾順化時至汝輩甚勿以世情眷戀有乖道誼末
0697c15: 後一句聽吾分付言訖就枕泊然而逝。
0697c16: 拈云末後句從上佛祖共相竭力俱提掇不起熊
0697c17: 耳臨寂極盡婆心也秪道得箇聽吾分付畢竟末
0697c18: 後句是甚麼奇特得恁麼難著手瑞塔今日不惜
0697c19: 身命剖向諸人良久云秪者是。
