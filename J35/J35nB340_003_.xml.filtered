0772b01: 慧覺衣禪師語錄卷第三
0772b02: 嗣法門人徹御等編
0772b03: 法語
0772b04: 澹泊泳翁壽期頤者
0772b05: 秋盡霜嚴時多物古理窮識徹蚌老生珠此子巴國
0772b06: 名家鄉紳後裔老入叢林童顏皓首壽經三萬有零
0772b07: 之甲子見徹諸子百家之異聞卷不釋時五車盡括
0772b08: 一日樂如童稚跳躍湖山對箇葛藤遍野無心自斷
0772b09: 老僧撫掌道七尺蘆柴擣墨池金星銅雀點猶緇獦
0772b10: 獠不會毛錐子萬古黃梅壁上詩。
0772b11: 易菴禪人
0772b12: 天錯地錯物錯我錯造化陰陽設施運用總皆是錯
0772b13: 人生既錯業儒已巳錯投釋亦錯仍又窮山絕水跟覓
0772b14: 諸方老宿作箇冤家對頭猶然大錯未審不錯底人
0772b15: 卻是什麼面孔湖山石土地略較些子且道石土地
0772b16: 有何長處衣上座終不見他有片肝花。
0772b17: 托明大德
0772b18: 湖山雖是風塵凜凜逐事茫茫要且目不浪見耳不
0772b19: 浪聞久知行德備顯諸方無過謬者茲復跨步湖山
0772b20: 參老僧居數月每見其不言不笑不取然不惟若是
0772b21: 更有無心密行繼之日用如此之人非僧寶而何一
0772b22: 日攜軸索字也只得向他道箇無心密行終須貴分
0772b23: 明作者是阿誰玲瓏八面難瞞爾運水搬柴祇自知。
0772b24: 會也行者
0772b25: 孤光獨朗月挂中天曠野林泉何方不照千濤萬浪
0772b26: 了不隨流耀古騰今蕩然無礙所以出家之志必要
0772b27: 具此段風光不枉剃髮染衣離親別族且道者段風
0772b28: 光又作麼生體取三更月黑無聲色萬里風雲得自
0772b29: 閒堪笑水邊林下客目來誰共老僧還。
0772b30: 慈雲禪者
0772c01: 去路遠時來路遠出林深自入林深驚人浪裏翻觔
0772c02: 斗自有風雲驟足跟故出家之志莫謂尋常必要立
0772c03: 一片孤標標氣宇而能盍天盍地於獅象群中直須
0772c04: 高出人一頭始得然而此段風光不假外覓本來富
0772c05: 貴祇在萬緣頓息大死一回為佳耳。
0772c06: 圓會庵主
0772c07: 孤雲野鶴雪骨冰肌順則便巢緣則便住隨風而起
0772c08: 就境而榮沖霄漢而不犯天梯渡江海而不假船筏
0772c09: 一條長性命今古不磨半片冷心腸死生不變既到
0772c10: 恁麼田地還知恁麼人麼咄穿婆裙子拜婆年翻覆
0772c11: 元來是者漢。
0772c12: 祥年曾居士
0772c13: 學道無他只在尋常日用施為不別貴乎日用尋常
0772c14: 定志清心分邪辨正頭頭過目法法研窮用捨分明
0772c15: 無拘巨細久之自然心心在道事事符宗動靜行藏
0772c16: 無非佛事咦事是恁麼事人須恁麼人。
0772c17: 徹一覃居士
0772c18: 劫前些子本自圓成生後些子不曾少欠雖是紅塵
0772c19: 滾滾業識茫茫要且鼻孔撩天腳跟點地所以道語
0772c20: 默動靜悉是神通食息起居總皆玅用無背無向不
0772c21: 即不離到者裏鼻孔依前浮舊面聞聲見色不支離
0772c22: 一團風味平常處迷悟何曾隔一絲。
0772c23: 還一禪人
0772c24: 菩提滿目玅用全身拈來便是佳珍觸著無非至寶
0772c25: 象王回顧獅子嚬呻十地魂驚三乘膽顫只因一人
0772c26: 蹋著群眾皆驚雖然如是也須打破者酸齏甕始得。
0772c27: 憨之吾孫
0772c28: 靈機暗徹道眼明開見境發機天然自合此乃現成
0772c29: 事也若就此現成處再加細密精煉切磋琢磨將去
0772c30: 始知花笑本從枝上燦根株原不犯風移摩天揜日
0773a01: 尋常事瓶瀉曹源水半谿。
0773a02: 難先謝居士
0773a03: 呼童來啟戶麤手腳抓破門神閒看鶴梳翎尖觜頭
0773a04: 搔著癢處所以冷冰冰一段神機貴乎暗室睜眉腦
0773a05: 後開眼始得難先居士舟壓波瀾竿牚岩岸一灘一
0773a06: 水直上中流一味打上風頭直撞湖山問取第一義
0773a07: 下落老僧祇向他道搔著癢處情知快抓破門神日
0773a08: 上堂清風幾陣難遮當吹得名花遍界香。
0773a09: 隆法喬居士
0773a10: 蜀道凌霄漢川源貫楚湘江山雖異別雲月豈分方
0773a11: 且如蘭生幽谷蓮出污泥馨香各有其時動植何分
0773a12: 異地所以聖則未必生成是聖凡則豈可一定為凡
0773a13: 總在修與不修悟與不悟之間耳且道悟後如何試
0773a14: 道一句子看。
0773a15: 隆慧喬居士
0773a16: 萬里通消息千山弄筆頭孤微難啟口縣隔爭相酬
0773a17: 提起毛錐子放下混天毬走盤珠自貴透石水長流
0773a18: 詞窮何所有還向句前求若猛然撲破以無疑誠哉
0773a19: 瀉海而不竭不惟取之有餘而且龍鳳由斯變化且
0773a20: 道機先一句如何指注文彩已彰。
0773a21: 一掌周居士
0773a22: 特地欲翻閻老案湖山又遇報冤頭此老年經天命
0773a23: 始言有掉頭著子向風塵裏撩衣便走直入湖山室
0773a24: 內問取話頭奈山僧無話頭可與直捷向他要父母
0773a25: 未生前面目事不容時那通擬議驀面掌痕攔頭逼
0773a26: 拶唯數日血流皮下汗漬通身再覓老僧老僧祇向
0773a27: 他道一掌五條痕分明一句親尋常著力處笑倒釋
0773a28: 迦文。
0773a29: 徹耳吾徒
0773a30: 松峰上煙霞萬里竹徑中勁節多端睜著眉煙霞自
0773b01: 淡舉著步勁節長剛一味硬挺挺為人了無退怯怯
0773b02: 進步所以要者等英雄做工夫步步將自己已追趁到
0773b03: 前不遘村後不抵店處喫上交來正好喫山僧手裏
0773b04: 棒在何故不下一番寒徹骨爭得梅花噴鼻香。
0773b05: 徹芸蹇善人
0773b06: 一粒粟藏世界半邊鍋煮乾坤斯言不謬腳跟不動
0773b07: 而江山足下文字不經而今古目前果符斯語蹇居
0773b08: 士生於名門于歸貴族三綱正其身心五常明其志
0773b09: 氣兼又迫切釋氏專一空門夙因熟套觸著現成所
0773b10: 謂芸芝秀處人難識瑞氣流芳德自尊舉眼盡窺山
0773b11: 海過聖凡總屬者條心。
0773b12: 諸頌
0773b13: 障蔽魔王隨金剛齊菩薩一千年覓起處不得
0773b14: 何須特地用心機萬里晴空露跡稀好去白雲深處
0773b15: 看三更明月口頭肥
0773b16: 鳥窠布毛
0773b17: 放出帷房一線風布毛抽處活虯龍汗衫忽地遭星
0773b18: 火燒得如天大箇空
0773b19: 拾得笤帚
0773b20: 萬里煙塵一帚開幾回埽出面皮來姓名沒箇酬君
0773b21: 問哭不才兮笑不才
0773b22: 無縫塔
0773b23: 斷藕絲中借一廛擘開霄壤就圖遷從來不葬黃金
0773b24: 骨恰好南陽老漢禪
0773b25: 國師喚侍者
0773b26: 開口頻頻喚著伊缾間正好插花枝筆筒有箇螟蛉
0773b27: 子不是冤家不是兒
0773b28: 西堂智藏曾燒殺一僧一日見身索命藏云你
0773b29: 死也無云死也云既死覓命者誰便乃不見
0773b30: 甚麼面目再來尋烈焰燒空事未斟且問舌頭何處
0773c01: 借日中猶抱月敲琴
0773c02: 百丈耳聾
0773c03: 抬眸促額應追魂劍斬潛龍海嶽昏爆地一雷難掩
0773c04: 耳門庭千古獨稱尊
0773c05: 魯祖面壁
0773c06: 不道如何與若何金龍蕩起潑天波依他畫出葫蘆
0773c07: 樣反貼門神見也麼
0773c08: 大顛擯首座
0773c09: 結舌烏藤倒嶽掀假途滅虢弄奇門昌黎若達此機
0773c10: 用血染潮州八百村
0773c11: 龍潭滅燭
0773c12: 得失分明自不期猛然失卻一雙眉光輝滿地誰收
0773c13: 拾露柱燈籠拜相時
0773c14: 中邑獮猴
0773c15: 巨室高軒面面閒獮猴應順任躋攀夜深無處堪投
0773c16: 宿推到朝陽殿九間
0773c17: 臨濟築拳
0773c18: 醉來發悶在西家猶把東家酒價賒莫謂相酬非劍
0773c19: 客純清絕點袖青蛇
0773c20: 牧牛頌
0773c21: 老農策杖鼓春回萬象森羅盡撥開犢牯不知何處
0773c22: 放隨風隨雨謾疑猜尋牛南北東西弗浪尋一林深
0773c23: 過一林深驀然退步徵端的蹋碎虛空滿翠岑見跡
0773c24: 登山涉水意雄雄步步追蹤逐曉風更向白雲深處
0773c25: 望全身獨露大荒中見牛青眉白眼難迴避七尺牶
0773c26: 兒貫鼻侖不待加鞭呼直指參天頭角破雲根貫鼻
0773c27: 明月村中耐歲寒殷勤調御不相謾時添草料無多
0773c28: 少隨分些些任飽餐調馴疾作風威意轉奢踊身跨
0773c29: 背直歸家蹄痕到處無蹤跡銕笛橫吹絕正斜歸家
0773c30: 拋卻鞭繩孰與儔高歌欹枕自風流若人借問牛何
0774a01: 在撫掌呵呵笑點頭存人飽山飽水飽煙霞一醉渾
0774a02: 忘自與他大地不知何境界春深無處不飛花雙忘
0774a03: 國治家齊任縱橫倒戈卸甲斂旂旌太平元是將軍
0774a04: 定元是將軍定太平還原三家村裏留不住十字街
0774a05: 頭弄爪牙無限惡聲彌宇宙剎竿隨處競龍蛇垂手
0774a06: 諸贊
0774a07: 達磨初祖
0774a08: 黑黑箇臉白白雙眼徹體無心通身是膽出全甕鵝
0774a09: 破窺天管咦引起後來人教騙閻羅碗
0774a10: 破山和尚
0774a11: 團圓皓月形斑白髼鬆髮登曲彔木床說無盡藏法
0774a12: 點龍象眼開人天瞎提起生白棒咦是甚麼椒薑者
0774a13: 等惡辣
0774a14: 自贊
0774a15: 據何識見嬾而無幹禪又不參經又不看行不拘方
0774a16: 坐不定案攜拄杖子接風顛漢可恨丹青弄紫朱等
0774a17: 閒突出孃生面
0774a18: 又
0774a19: 長髮羅肩不修僧像遊戲字水江顛倒風魔樣純開
0774a20: 銕面皮撞著三十棒咦見成酢蒜椒薑何待馬師鹽
0774a21: 醬又
0774a22: 精神抖擻形狀村陡施無所為用無所有事不通方
0774a23: 言不順綹且道是誰湖山逸叟
0774a24: 印偈
0774a25: 坤德普重即破峰
0774a26: 不知不會煙蘿密穩得支那海晏清分付翻身赤甲
0774a27: 鯉任將電閃代機衡
0774a28: 佛語徹御
0774a29: 放出長安小犢兒喝聲震地吼如獅一莖楖栗親交
0774a30: 付永續曹源世系絲
0774b01: 湖巖徹隱
0774b02: 一塊殘冰水結成曹源底徹桂輪深闍黎獨坐溪西
0774b03: 口惟放金鱗躍禹門
0774b04: 蒼巖徹石
0774b05: 蹋破仰山彌勒院腳頭底徹玅高峰一莖楖栗人天
0774b06: 眼任爾拈提濟北宗
0774b07: 翠峨界登
0774b08: 幾將底事對爐吟拂袖無疑利害生劈歷一聲分付
0774b09: 汝猛然毒鼓振山城
0774b10: 琇峨祖脈
0774b11: 劈手傳書親看破拈花極則面相陳陽春一曲隨君
0774b12: 調拍眼聲聲震石城
0774b13: 珊爍徹璠
0774b14: 毒鼓聲前慣擊椎而今掉背不疑思謾將底事逢逄人
0774b15: 舉銕額銅頭也皺眉
0774b16: 雷巖徹靜
0774b17: 毒心毒口毒難留毒著闍黎已十秋毒氣囊藏藏不
0774b18: 住放伊毒去毒禪流
0774b19: 瑞巖淨融
0774b20: 未入門時先看破升堂不必再躊躇把茅盍處雄蹲
0774b21: 踞拄杖撩天插帝都
0774b22: 佛化狄三品
0774b23: 甚時走出蒲團客幾度勳風噴上方撒手自開消息
0774b24: 眼拈花微笑立承當
0774b25: 平沙田銓渝州太守
0774b26: 角徵宮商和者孤無情結下拍猶隃老僧仍付無情
0774b27: 曲萬古聲洪振五湖
0774b28: 侶奭熊旦文學
0774b29: 昔年有語契機來今日相逢逄不再猜分付文場獅子
0774b30: 去任伊平地一聲雷
0774c01: 大隱徹仁
0774c02: 風穴銕牛開地軸汾陽拄杖破天關闍黎據此真消
0774c03: 息一舉令人舌上斑
0774c04: 研如興銘
0774c05: 一呼一不抬眸玄險機鋒對面酬佛祖到來難著
0774c06: 眼許伊把住接禪流
0774c07: 還虛隆寶
0774c08: 蹋破芒鞋走入川凌霄蜀道望巖玄輝天鑑地乾坤
0774c09: 眼恰好窮征衲子禪
0774c10: 剖石性果
0774c11: 話到孤微會轉身頻拈訣子當烏藤要津不放龍蛇
0774c12: 走唯許闍黎赤甲橫
0774c13: 正峨徹合
0774c14: 要津難當沖霄鵠猶慕湖山七尺笻濟北家風雷電
0774c15: 急一條白棒活如龍
0774c16: 巨峨徹空
0774c17: 鎖子無鑐豁自驚寥寥斗室殿機衡謾將消息逢逄人
0774c18: 舉急速軍旂樹不輕
0774c19: 清源徹懿
0774c20: 土面灰頭數十秋人歡客唱地祇謳老僧特與封符
0774c21: 去坐定岷嘉率祖儔
0774c22: 蓑翁冀應熊成都太守
0774c23: 入室垂簾不自疑箇中消息許誰知杖頭拂子親交
0774c24: 付一任蓑翁道者施
0774c25: 行狀碑
0774c26: 　清故湖山治平照衣慧覺和尚行錄
0774c27: 和尚諱照衣號慧覺本渝之綦江縣人俗姓熊父諱
0774c28: 品母張氏生於明萬曆乙巳年二月二十一日子時
0774c29: 年十一孤依孀闈一日聞鄉人居士論釋尊捨國入
0774c30: 山苦行成道度世之語堅志欲出家白母未之許尋
0775a01: 遊於聖燈山寺晤僧三祇隱名甘淡山果荼菜自度
0775a02: 不知其苦也繼而母密訪得諸親識責以人子大義
0775a03: 仍依母持報恩齋三年適有二兄自滇歸幸老母有
0775a04: 所依托遂於甲戌戍仲秋初脫身北向道左有客問曰
0775a05: 何之師曰朝山去客曰我亦朝山去你曾齋否師曰
0775a06: 未也客為假館治酒與師封齋師大醉酣睡初不知
0775a07: 前客乃梁上君子也因竊行李而去師赤身旋於佛
0775a08: 圖關側棘林中僵臥黎明默咒曰儻我有出家分隨
0775a09: 所往不礙可也遂望空前進途次艱險無所不歷發
0775a10: 憤前征至華銀山禮普賢大士香次值常白師如故
0775a11: 人閱十一月初四日始薙髮白密探師來歷發人同
0775a12: 歸本里審諦所由母復留難師告曰在家奉養口體
0775a13: 之孝也出家修道乃出世間之大孝胡不許邪遂勸
0775a14: 母長素念佛持經自此一宿即辭回山圓具又半載
0775a15: 白示寂師繼主院四年一日自慨曰作如是僧又不
0775a16: 如不出家之為愈也乃辭眾下山欲遊江南適路阻
0775a17: 未往途遇一婆子向前拽住師傘問曰此物有五人
0775a18: 那箇是真底師曰高著眼婆笑而不答迎到家謂人
0775a19: 曰者師儘有道器可作禮留此供養忽見案頭有楞
0775a20: 嚴經展讀至世尊示阿難光明拳處觸發疑情始解
0775a21: 下手做工夫行也如是坐也如是從朝繼暮從暮至
0775a22: 旦只一箇能推之心非為我心畢竟我心將名何等
0775a23: 疑來疑去排遣月餘昏散交攻無時暫息一日遇渝
0775a24: 城之劉三德居士接至湖山白衣閣客居危坐一室
0775a25: 日夜撕捱東咬西嚼般盡伎倆如跳在葛藤窩裏相
0775a26: 似要一霎時洒落了不可得日復一日又三年似無
0775a27: 靈驗乃於佛前自誓曰儻某今生與此道果無分盡
0775a28: 一生去死復再來必要究明者事方休禮畢上單正
0775a29: 襟危坐遂將身心疑情一齊放下跏趺竟夜如一息
0775a30: 頃忽聞門外沙彌叫一聲如冷灰豆爆地覆天翻聖
0775b01: 量凡情豁然瓦解啊元來元來甕中何嘗走卻郤鱉自
0775b02: 爾活鱍鱍地徹體玲瓏通身慶快時崇禎辛巳二月
0775b03: 朔二日也又數月忽一僧自外歸言萬峰破山和尚
0775b04: 受敘戎牟先生請明日過此師次日果得遇於劉洪
0775b05: 宇家禮拜問曰久聞破山酒借杯打濕口山仰後坐
0775b06: 云者裏一滴無何處來下口師曰遠聞香噴鼻近則
0775b07: 何沒有山便喝師便揖出閱明年壬午春山回萬峰
0775b08: 過渝應王居士家供師聞山至直造庭前禮問曰春
0775b09: 日已巳去夏日又來其天道有變易否山云變易且置
0775b10: 不去不來一句作麼生道師蹬足山便喝師曰昨夜
0775b11: 春雷送喝狂風送棒閃電見形者幾般俱不用天將
0775b12: 何道與我山與一頓亂棒棒折師搖手曰巡人犯夜
0775b13: 山休去師便拜山見師神色不變乃云凡喫老僧棒
0775b14: 者便要訶罵老僧你具何本領乃爾如是師曰訶罵
0775b15: 有日子在山微笑師後遊峨嵋連坐七剎論楞嚴圓
0775b16: 覺金剛共主八期甲申之變散眾至洪椿坪住持欲
0775b17: 以院事及師師不之許落山值歲荒隱居夜郎八載
0775b18: 癸巳年九月聞破山和尚住梁山金城寺師省覲不
0775b19: 以世亂險阻為慮直造之焉及抵金城適山堂下促
0775b20: 問曰似遠來者師曰始從遵義山再問來歷師曰來
0775b21: 歷且長尚容舉似旁僧云此是渝城折拄杖者山曰
0775b22: 啊至晚侍僧過茶先奉於山山曰此本為客何先老
0775b23: 僧師曰照衣何人到此作客山曰老僧已巳知你不是
0775b24: 客作漢師曰荷蒙高鑑山呵呵大笑一夜山歸方丈
0775b25: 欲寢師隨後見侍僧脫襪畢師亦與之脫山伸足曰
0775b26: 無了師曰正好無處下手山曰無處作麼下手師豎
0775b27: 拳云哩哩山彈指曰蘇嚕蘇嚕師拂袖便出一
0775b28: 日侍山至雙桂夜坐忽門外數僧論法師講經事師
0775b29: 曰法師事業不過採集詞藻義學為心若佛法夢也
0775b30: 未夢見在山曰汝會得我問汝唯佛與佛乃能知之
0775c01: 且道知箇甚麼師曰不許知山便掌曰因甚不許知
0775c02: 師曰知即凡夫也便拜山劈頭蹋云再悟始得師曰
0775c03: 再悟即不堪山曰汝具甚麼手眼師曰自從跨過黃
0775c04: 金限不向門前宿草菴山曰未在三日下得一轉語
0775c05: 恰好老僧許汝參禪師桌上三拳山曰是甚麼意師
0775c06: 答偈曰冤對兩相逢逄全身密不住深灘龍擺尾女子
0775c07: 不穿褲山曰是汝的是學的師曰是何言歟掉背歸
0775c08: 僧堂雪臂和尚在坐曰咦慧覺兄可謂地頭人也師
0775c09: 曰謝讚歎山日學答話有甚奇特臂曰老和尚莫壓
0775c10: 良為賤師向前展兩手曰梁山紙貴一狀領過山乃
0775c11: 拈棒一齊打散閱三月廿一日出從上源流杖拂授
0775c12: 之偈曰唯佛與佛乃能知比若天高無物齊大有慧
0775c13: 公親薦得捕風捉影任拈提師辭不獲遂歸渝開法
0775c14: 於長安並江津石寶圓通又渝青巖觀音珠林洪福
0775c15: 及治平等剎上堂法語機緣偈頌咸載之行錄共嗣
0775c16: 法門人破峰重佛語御湖巖隱蒼巖石翠峨登琇峨
0775c17: 脈珊爍璠雷巖靜瑞巖融將軍狄三品渝州太守田
0775c18: 銓文學熊旦大隱仁研如銘還虛寶剖石果正峨合
0775c19: 巨峨空清源懿成都太守冀應熊二十人等皆鍼芥
0775c20: 相投作家龍象非偶然者康熙十二年九月十八日
0775c21: 師無他病痛忽雙桂二僧至敘問老人臨終時有何
0775c22: 言句僧曰門人請問老人百年後有何所念老人曰
0775c23: 吾滅後別無所念但將老僧口水話不可更改師微
0775c24: 笑曰吾師如是吾亦如是言罷奄然長往顏貌如生
0775c25: 左右撼之已巳逝矣世壽六十九臘三十八於戲師於
0775c26: 四威儀之間咳唾掉臂之際無不合轍令人目睹意
0775c27: 銷潛符默證者難以枚舉毋論僧之與俗貴賤老少
0775c28: 咸師事之及涅槃之日萬指泣送如喪考妣非平昔
0775c29: 道德充備有所感於人者能若是乎甲寅十月十七
0775c30: 日法弟比丘華嚴聖可德玉謹錄壽之於石。
0776a01: 法派
0776a02: 照徹法旨元正心宗續傳寶印了達洪鐘密燦幽玄
0776a03: 總持攝融然燈炳煥古鑑崇隆
0776a04: 佛事
0776a05: 赤心火赤心赤心撥轉車輪掉背而去撒手便行即
0776a06: 涅槃相示生死身大眾既然生身死身涅槃身都在
0776a07: 者裏且作麼生道末後一句擲火炬云金骨更須遭
0776a08: 烈火一回鍛鍊一回新。
0776a09: 珊爍維那火珊爍吾徒年四十五如兀如癡半賓半
0776a10: 主才得箇相應奈何行更速今朝撞著湖山長老不
0776a11: 免為汝據款結案痛與兩手分付咄咄攛下火炬云
0776a12: 八字眉毛上下看一堆此木騰今古。
0776a13: 瑞峰火拈火炬召大眾云者是生也麼死也未來如
0776a14: 斯尊去如斯貴幾根臭骨頭安以作群隊一具火蓮
0776a15: 池詳勘佳風味遍地結冰霜滿空羅玉翠復打圓相
0776a16: 攛下云燎燎為爾助神通一朵靈光長不昧。
0776a17: 通穎沙彌火人壽芬芳短靈根歲月長雖然來去速
0776a18: 不是少年郎擲火炬喝一喝云火坑忽地紅蓮燦八
0776a19: 德池中性水涼指出上林春色好奇花先古劫前香
0776a20: 為培之李公起棺全副精神雍蜀滿腔沛澤士農彌
0776a21: 天造化起寰中社稷江山並茂怎奈碁完局盡掉背
0776a22: 斂手歸功杳無一物混真容頓脫黃梁枕夢即今星
0776a23: 移斗轉遍界明月清風紫霓瑞霧涌城東好把前程
0776a24: 保重直入南天戶牖徑上兜率陀宮啟眉堪笑者場
0776a25: 空打破人生齏甕喝一喝引棺便行。
0776a26: 還融起龕來也長安白雲自占青山去也長安明月
0776a27: 何分流水驀伸手引龕云試看門外石獅子三更明
0776a28: 月口頭肥舉火舉火炬云還融還融幻境已巳空一任
0776a29: 他萬紫千紅盡付之明月清風一具臭骨皮袋析還
0776a30: 他地水火風且道主人公在甚麼處震威喝一喝攛
0776b01: 下火炬便燒。
0776b02: 白拈火以火炬打圓相云白拈白拈著眼詳看生來
0776b03: 死去者畔那邊本無玅會莫作玄參且道即今事又
0776b04: 如何咄觸著無情三昧火七斤衫子不留纖。
0776b05: 眾偈
0776b06: 示斗菴監寺
0776b07: 立意堪同水底月無心猶是鏡中花趙州一句完全
0776b08: 語門外人來只喚茶
0776b09: 示南山醫士
0776b10: 布袋將來信手拈隨醫百病剿廉纖舌頭不著些兒
0776b11: 味甘草黃連一樣甜
0776b12: 示銕瀾禪人
0776b13: 百尺竿頭一步前赤身不怕雨和煙就中有著騰千
0776b14: 古莫作尋常浪蕩禪
0776b15: 示非篆法孫
0776b16: 痛撾痛打痛承當蠱毒砒霜儘一場濟北家私如是
0776b17: 手兒孫窈窕骨頭剛
0776b18: 示先之馬居士
0776b19: 目下菩提會也麼行藏舉止莫蹉跎若將情浪俱澄
0776b20: 靜自有蛟龍涌碧波
0776b21: 示春圃李居士
0776b22: 謾將底事默商量坐臥經行孰主張一日泥團親觸
0776b23: 破石頭瓦礫也生光
0776b24: 示大生楊居士
0776b25: 父母未生前句子龜毛兔免角雞牙齒猛然觸碎金剛
0776b26: 拳伸手原在縮手裏
0776b27: 示明遠楊居士
0776b28: 長短分明自翦裁如何到此更疑猜須知有箇無思
0776b29: 算一度心花一度開
0776b30: 示瑞泉趙居士
0776c01: 眾生心佛三無別蠢動含靈一體同靜聽谿聲和眾
0776c02: 響明明為爾報圓通
0776c03: 示玉缾山源水法師
0776c04: 源水玉缾恰當清涼八德和平微微動蕩些子淹殺
0776c05: 俱胝有情
0776c06: 示自心靜主
0776c07: 年老成魔顛話多石頭瓦礫古彌陀向來漏逗腳跟
0776c08: 下試問尋常見也麼
0776c09: 贈狄侯府
0776c10: 撥轉天關地竅時鏗鏘句落化龍池而今更向龍池
0776c11: 望步步金光襯馬蹄
0776c12: 示雲璧吾孫
0776c13: 錦江紋浪既經過且道縣巖撒手麼即佛即心明漏
0776c14: 逗莫言沒奈馬師何
0776c15: 示惺默大德
0776c16: 問爾默時默甚麼莫將生死作蹉跎若然捉敗淨明
0776c17: 老一恁逢逄人舉似他
0776c18: 示徹源蔣居士
0776c19: 不是心兮不是佛堂堂寂照是何物有朝識破馬簸
0776c20: 箕一恁笑兮一恁哭
0776c21: 示法宣吾孫
0776c22: 老來無事可當情心口難離一卷經持到了然無所
0776c23: 住金剛圈子不須尋
0776c24: 示徹明田居士
0776c25: 參禪切勿以知知要會無心處是誰日用尋常親薦
0776c26: 得頭頭物物總相宜
0776c27: 為眾剃度
0776c28: 詳看今日公案欲了多生前件佛敕者把金刀剃成
0776c29: 一堂羅漢
0776c30: 示先陪王居士
0777a01: 風雨堆堆特地來欲求些子話頭回舉眉展笑三車
0777a02: 備拱手擎拳萬象該遇柳經花隨摘採蹋山踐水謾
0777a03: 疑猜一朝看破孃生面點首呵呵罵我儕
0777a04: 示三淵禪人
0777a05: 四大原來不是身分明卻是眼中塵終朝活計誰為
0777a06: 主歷劫支持不是賓進退何煩分物我閒忙那識較
0777a07: 疏親有人再問孃生面巴掌拳頭不順情
0777a08: 送聖可法弟
0777a09: 嚬吟拙韻次胡笳銕笛橫吹絕正邪蹋月素娥歌白
0777a10: 雪乘陽春意報蘭奢搗音縱擊情攻耳拍眼頻催句
0777a11: 硬牙久久未聞琴瑟雅喜逢逄獅象舌敲嘉
0777a12: 送總府陳公
0777a13: 一粒丹心涌蜀東情如玉鏡挂穹窿浮雲不借清風
0777a14: 掃野景何煩碧月通高鑑山河明不夜俛青民物照
0777a15: 無窮幾般作略誰昭格百萬軍前第一翁
0777a16: 慧覺衣禪師語錄卷三終
0777a17: 弟子海智　海靜　海潮　徹遠　徹源　徹芸
0777a18: 　普靜　玅圓　徹根　寂宗　寂聖　寂之
0777a19: 　明旨　寂福　寂定　大用　信士李臣李相
0777a20: 門人徹合　徒徹真　徹耳　孫湛明　法琳
0777a21: 　法璋　法宣　法理　法筏　法悟　法印
0777a22: 　法弘　法心　法嚴　法聞　法裔等同刻
0777a23: 慧覺和尚全錄三卷　嘉興倪孟侯書侄天章刊
0777a24: 康熙壬戌戍季春板藏嘉禾楞嚴般若坊附藏流通
