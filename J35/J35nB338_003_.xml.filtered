0723c01: 靈瑞尼祖揆符禪師妙湛錄卷第三
0723c02: 學人岳嶙等錄
0723c03: 住秀州玅湛園語
0723c04: 歲朝眾請上堂顧左右云今日乃是一年第一日也
0723c05: 須開口說得第一句方不孤負第一流人第一度殷
0723c06: 勤啟請汝等咸應懷第一渴仰之心當領覽第一希
0723c07: 有之法不得與時升降為新舊轉移不得逐世浮沉
0723c08: 為喧寂維縶憧憧賀歲正如百戲排場秩秩歸堂好
0723c09: 比千燈映室既忘欣戚豈礙光輝諸仁要見第一佛
0723c10: 事麼遂拈瓣香炷爐中云碧瓦未銷殘臘雪金爐先
0723c11: 爇透窗香。
0723c12: 上堂學人問趙州喫茶去意旨如何師云胡地冬抽
0723c13: 筍學云曹山愛顛酒又作麼生師云京師出大黃學
0723c14: 人問拈香擇火古佛家風喫飯穿衣祖師玅訣和尚
0723c15: 還有為人處也無師云一棒一條痕學云作家宗師
0723c16: 宛爾不同師云適來一棒作麼商量學云龍得水時
0723c17: 添意氣虎逢山處長威獰師云不免倚靠在乃云芭
0723c18: 蕉聞雷發聽不出聲葵花隨日轉見不超色若道無
0723c19: 情有佛性庭前柏子應當授記作佛因甚年深月久
0723c20: 枝葉尚存惱亂春風卒無休日若言無情無佛性卻
0723c21: 也是法平等無有高下會合得來佛法世法捏作一
0723c22: 團你若刻舟求劍猿聲啼不住已巳過萬重山。
0723c23: 小參須彌芥子父芥子須彌爺山水坦然平敲冰來
0723c24: 煮茶咄咄咄葛藤閒扯到威音與自己巳有甚交涉。
0723c25: 孝甥鍾淵映為薦母舅古顏徐君請陞座漚生漚滅
0723c26: 碧海常存雲去雲來青天故在若向泡沫上觀聚散
0723c27: 景象邊論飄瞥眼睛尚不解用心體何由得知所以
0723c28: 生是生死是死生則樂死便憂憂樂相攻死生代謝
0723c29: 主人公腳跟全無點地分累他諸佛諸祖費盡機籌
0723c30: 賣盡淈將蜜果子換苦葫蘆山僧有個捷出迷關
0724a01: 橫超覺路底程樣不妨舉示諸人乃拈拄杖卓一下
0724a02: 云一聲直出無遮障便請當人著腳行。
0724a03: 上堂金佛不度爐烈燄難棲泊木佛不度火眉鬚皆
0724a04: 墮落泥佛不度水洪濤千尺惡真佛內裡坐擎頭復
0724a05: 戴角顧左右云大眾趙州老漢被我一時鋸解了也
0724a06: 三百六十骨節八萬四千毛竅一任諸人檢點果若
0724a07: 識得後一許你穩坐家堂不然辨取前三亦復深知
0724a08: 忌諱不爾且伏聽山僧處分擊拂子一下云心不是
0724a09: 佛智不是道佛法二見一時靠倒觸處逢渠隨緣得
0724a10: 妙須菩提聞經即哭大迦葉見花便笑仔細勘這兩
0724a11: 個老古錐底伎倆爭如雲門大師手中扇子解跳
0724a12: 復舉僧問乾峰十方薄伽梵一路涅槃門未審路頭
0724a13: 在什麼處乾峰以拄杖畫一畫云在這裡後僧舉似
0724a14: 雲門雲門云會麼僧云不會雲門舉起手中扇子云
0724a15: 扇子跳上三十三天觸著帝釋鼻孔東海鯉魚打
0724a16: 一棒雨似盆傾師云乾峰向平地上扯起葛藤雲門
0724a17: 向虛空裏密釘銕橛遂使古之今之手腳不穩山僧
0724a18: 今日掀翻平地打破虛空使諸人頂門上不覺沉重
0724a19: 腳跟下永絕羈絆十方薄伽梵一路涅槃門未審路
0724a20: 頭在什麼處但向道且喜踏著也與二大老相去多
0724a21: 少快便道流急須著眼擲拂子下座。
0724a22: 堅如道人壽請上堂道中至寶傾國不換人中長壽
0724a23: 舉世難求先須長壽堅固色身方得一意接續慧命
0724a24: 且作麼是身湛寂是身作麼是命流泉是命命是流
0724a25: 泉故無枯竭身同湛寂故不動搖既不動搖又無枯
0724a26: 竭方名金剛常住不壞真體驀豎拂子云諸人還見
0724a27: 麼萬象之中常獨露惟人自肯乃方親。
0724a28: 晚參有解置問底不妨更置一問來拋磚引玉古人
0724a29: 慣討便宜罵雨訶風從上反遭鈍置若是脫穎囊錐
0724a30: 終究埋藏不住擲拂子下座。
0724b01: 自閒道人剃度請上堂學人問薙髮染衣不違從上
0724b02: 誰塵入道迥拔今時未審和尚更以何法而濟度之
0724b03: 師云不取一法不捨一法學云恁麼則兩頭俱坐斷
0724b04: 也師云隨語生解漢學人問佛未出世時如何師云
0724b05: 鼻孔裡燒香學云出世後如何師云耳朵裡打鼓學
0724b06: 云出與未出相去多少師云但見雲生遠岫焉知月
0724b07: 落寒潭乃云三世諸佛六代祖師留下一個榜樣教
0724b08: 後人取則頭腦相似底自然舉著便會水雲三事總
0724b09: 是直縫長條缽鐼兩端秪要離滲絕漏奉以周旋成
0724b10: 茲軌範設有個倔強漢子不向他人行處行只這閒
0724b11: 家破具尚無安著之所你道還肯隨人教詔麼乃拍
0724b12: 禪床云佛祖位卑難久住何妨借路卻徑過。
0724b13: 月夜示眾月似彎弓少雨多風古今常在目前其奈
0724b14: 摸索不著直饒解顧前後爭辨得他真偽以手畫○
0724b15: 相云看看但一月真中間永無是月非月若秪向盆
0724b16: 盎溝渠認得個影子水乾月落一場。
0724b17: 孝子譚有彰薦母徐孺人請對靈小參法身無相不
0724b18: 涉春秋法眼無瑕不落明暗透聲透色絕遮攔亙古
0724b19: 亙今忘向背法如是故非我強為但能直下承當此
0724b20: 外更無餘事所以道幾回生幾回死生死悠悠無定
0724b21: 止自從頓悟了無生於諸榮辱何憂喜乃顧左右云
0724b22: 大眾且道無生又如何悟舉起便知猶滯鈍未言先
0724b23: 喻已巳周遮。
0724b24: 上堂法輪未轉食輪先轉一杓兩杓三碗五碗杜米
0724b25: 飯柴火饒添埜菜羹椒鹽細糝人人虛往實歸個個
0724b26: 心甜意滿請我再轉法輪無地堪為躲閃聊與指點
0724b27: 路頭此去蘇臺不遠。
0724b28: 上堂水田漠漠白鷺齊飛夏木陰陰黃鸝並囀目遇
0724b29: 之而成色不是文殊玅境耳得之而為聲亦非觀音
0724b30: 普門自拈竹杖橫雙膝不下繩床接上根。
0724c01: 小參祖師門風千古無對達磨不識盧能不會撞著
0724c02: 麤行沙門直下一椎粉碎從茲戶破家亡爭免兒孫
0724c03: 是累山僧今日得縮頭時且縮頭還有在旁撿責者
0724c04: 麼良久云幸是無人見。
0724c05: 上堂靈山的旨迦葉親聞具足凡夫法凡夫不知少
0724c06: 室真機神光獨得具足聖人法聖人不會聖人若會
0724c07: 即是凡夫眾生度盡恒沙佛凡夫若會即是聖人諸
0724c08: 佛何曾度一人若有於此辨柝明了凡聖叢中插腳
0724c09: 是非海裡橫身正如竹影埽階纖塵不動月光穿水
0724c10: 片跡難留不必三玄戈甲不必五位旌旗祖道長隆
0724c11: 魔氛永殄又何須猒喧求寂愛聖憎凡正當恁麼時
0724c12: 且道承誰恩力良久云相逢自有知音知何必清風
0724c13: 動天地。
0724c14: 晚參虛空無背面切忌安排大道任西東休栽荊棘
0724c15: 頂門具眼不若腳下無私身外求閒爭到胸中無事
0724c16: 翛然獨脫卓爾虛凝有時拈起布毛吹豈是要人悟
0724c17: 去有時愛把木毬輥無非自賣閒多若道別有商量
0724c18: 山僧無氣力與人特地。
0724c19: 一心道人剃度上堂上來下去我弗汝欺不審和南
0724c20: 因我禮你龍潭路上至今巨浸稽天玄沙道中未免
0724c21: 葛藤遍地山僧將柄破苕帚一時掃蕩了也獨有法
0724c22: 堂前草未曾芟薙今日亦與剷卻既到無事可為須
0724c23: 是逞窮伎倆乃拈起布毛吹一吹云恁麼悟去猶是
0724c24: 別人口裏討煖氣要得不依倚一物莫來凡聖場中
0724c25: 走看取當陽正令行。
0724c26: 上堂舉六祖風旛話畢師頌云不是風兮不是旛若
0724c27: 言心動更無端而今三段都拈卻不涉嘗情試道看
0724c28: 眾無語師便下座。
0724c29: 上堂江南好采蓮蓮葉何田田魚戲蓮葉東魚戲蓮
0724c30: 葉西魚戲蓮葉南魚戲蓮葉北顧左右云會麼隨流
0725a01: 認得性無喜亦無憂。
0725a02: 六月十九上堂黃鶯聲嚦嚦紫燕語喃喃圓通門大
0725a03: 啟急須著眼觀所以道欲取三摩提寔以聞中入觀
0725a04: 世音菩薩全身走入荒草去也汝等若隨他腳跟轉
0725a05: 恐被葛藤絆倒不若示汝逕截一路喝一喝便下座。
0725a06: 引慈上座忌日對靈小參金烏急呼喚不回玉兔速
0725a07: 羅籠不住有般瞌睡漢但知事逐眼前過不覺老從
0725a08: 頭上來一朝閻家老子相邀然後整頓手腳前路漫
0725a09: 漫未知趣向真為大苦也汝等於生滅中還知有不
0725a10: 生不滅者麼豎起拂子云這裏一眼覷透則魔宮佛
0725a11: 國任運逍遙水月鏡花無煩把捉頭頭自解轉身處
0725a12: 處人難覓跡即今還有知得慈上座著落者麼擲拂
0725a13: 子云應如是見不取法相。
0725a14: 燈節上堂新正十五佛法遍普西舍東鄰吹螺擊鼓
0725a15: 火樹銀花冰輪玉海萬象爭輝森羅炫彩眼孔裏放
0725a16: 過老文殊耳門裡突出觀自在狹路相逢解轉身始
0725a17: 信光明無向背喝一喝下座。
0725a18: 道立請上堂學人問佛正法輪憑誰轉運師云須是
0725a19: 目不顧他位裏底學云獨立無依圓萬有只將一味
0725a20: 攝群機師云須是腳不踏他位裏底學人作禮云某
0725a21: 甲讚歎有分師云莫起第二念乃云真正學道人目
0725a22: 不顧他位裏腳不踏他位裏暴出頭來早是氣宇如
0725a23: 王豈似今人橫草不敢拈豎草不敢踏膠柱鼓瑟把
0725a24: 篾纜放船處處粘沾頭頭淹滯等閒一跳跳出始信
0725a25: 盡大地皆成解脫之門更有誰在門外者真可謂到
0725a26: 家不用詢途路步步親承祖父基卓拄杖下座。
0725a27: 到雨珠庵誦華嚴經雲林上座請陞座學人問一塵
0725a28: 含法界善財童子因甚特地南詢師云食不猒精學
0725a29: 云言下薦得猶是鈍漢何必更見五十三人師云鱠
0725a30: 不猒細學人作禮云身在普光明殿裡無容讚歎手
0725b01: 頻叉師云錯過盧舍那學人問今日一會何似靈山
0725b02: 師云到者方知學云和尚是善知識師云他亦不顧
0725b03: 學人問如何是不動尊師云一家有好事引得百家
0725b04: 忙學云恁麼則世間相常住也師云你且人後走乃
0725b05: 云若是佛法一切現成天邊兔走烏飛庭際花開草
0725b06: 合對面相逢具眼難避秪這便是古今無變異遠近
0725b07: 絕淆訛底圓頓法門苟能直下提持便請隨時擔荷
0725b08: 你若半依半違或思或筭山僧翻轉面皮來也喝一
0725b09: 喝云不是心不是佛不是物不是禪不是道三世聖
0725b10: 人口掛壁上歷代祖師站過一邊誰敢當頭來呈好
0725b11: 手彎弓射舁須憑囓鏃之機操斧凌般難得成風之
0725b12: 巧扇子跳上三十三天觸著帝釋鼻孔苦屈無伸
0725b13: 東海鯉魚打一棒雨似盆傾點滴勿漏老實說向你
0725b14: 透得雲門關卻許藏身北斗闊步東山不唱言前寧
0725b15: 談句後但憑獵犬尋蹤一任貪狼覓影顧左右云且
0725b16: 道還覷捕得麼復喝一喝云一聲直出威音外不落
0725b17: 宮商孰敢窺。
0725b18: 小參舉古詩云荷盡已巳無擎雨蓋菊殘猶有傲霜枝
0725b19: 一年好景君須記最是橙黃橘綠時師云古人恁麼
0725b20: 懸示雖然指出目前其奈錯過自己巳且如何是自己巳
0725b21: 看別人即不得。
0725b22: 雪穎澄侍者忌小參形骸虛如夢幻世界脆似琉璃
0725b23: 縱饒克享高年到底一場夢幻中結較短論長
0725b24: 之想豈名達者琉璃上起千牢百固之疑罔號智人
0725b25: 春霜曉露岸樹井藤既知外物之無常即悟此身之
0725b26: 匪實生不足喜死不足憂涅槃尚是空花煩惱本同
0725b27: 陽燄臨岐解轉官路堂堂當局能清生機歷歷擊拂
0725b28: 子云一聲直透萬重關果然不住青霄內。
0725b29: 上堂山僧門庭苦寒無可管待諸賢一味秪將佛法
0725b30: 當個人情你才到來茶裏飯裡果盆裡菜碟裡竹箸
0725c01: 頭木匙上那一處不是也只望你嚥得下設遇不辨
0725c02: 滋味底衝口道美食不中飽人餐山僧爭好怪伊。
0725c03: 上堂舉臨濟示眾云有一無位真人常從汝等面門
0725c04: 出入未證據者看看時有僧出問如何是無位真人
0725c05: 臨濟下禪床擒住云道道僧擬議濟拓開云無位真
0725c06: 人是什麼乾矢橛便歸方丈師云掃蹤滅跡總輸他
0725c07: 無位真人露影藏身難放過臨濟老禿這僧若是箇
0725c08: 剺得破面門底直下掀倒禪床也免後來一輩美精
0725c09: 魂漢冒濫宗支辱他遠祖諸人要識無位真人麼喝
0725c10: 一喝云刻畫將來展轉不似。
0725c11: 嘉善朱道人剃度上堂百年三萬六千朝光陰有限
0725c12: 週天三百六十度寒暑無常縱饒鳳質龍姿爭免雞
0725c13: 皮鶴髮須是割裂愛網不可躑躅迷途今朝喜得清
0725c14: 道者夙有靈根預茲淨會草庵邊月冷風高數聲清
0725c15: 磬是非外蒲團上香飄幡動一個閒人天地間妄想
0725c16: 既空塵勞亦破雖非諸佛不是眾生到這裡且道還
0725c17: 有利人句子也無卓拄杖一下云喏惺惺著他時後
0725c18: 日莫受人謾。
0725c19: 小參擾擾匆匆晨雞暮鐘諸人被十二時辰穿卻鼻
0725c20: 孔拖來拽去使得七顛八倒世界與麼樣廣闊總無
0725c21: 椿立腳跟處光陰豈可浪擲老病那與人期驀然鬼
0725c22: 伯相邀說甚英雄好漢須是有轉身一路方不被閻
0725c23: 老差排諸人正宜努力向前以資欣慰言多無益請
0725c24: 各思之。
0725c25: 臘月廿四送灶上堂灶王送歸天府駕起祥雲朵朵
0725c26: 家貧難辦酒漿事忙不及果蓏衲僧今古風規慣自
0725c27: 凌佛滅祖白業那用斗量黑業亦非籌數上帝若問
0725c28: 云為須要還他清楚一向鍋是銕鑄從來飯是米做
0725c29: 果能如此申詳不枉一年打火。
0725c30: 眾請小參眨上眉毛眼光爍破四天下劈開牙齒舌
0726a01: 相遍覆億世界說底不是半滿偏圓見底亦非青黃
0726a02: 赤白你若不信可惜煞也遂使真實之言卻成妄語
0726a03: 無量劫來曾未至豈是欺負平人如何不動到其中
0726a04: 切忌左之右之驀拈拄杖畫一畫云山僧劈出一條
0726a05: 廣路普令若聖若凡若緇若素若古若今若男若女
0726a06: 一時趣向依而行之但不得道道無方所擬向即乖
0726a07: 識得無依佛亦無住何也咬人矢橛不是好狗山僧
0726a08: 道道無方所所向皆是依而行之更莫強為諸人若
0726a09: 道山僧底是古人便不是了也古人若是山僧又不
0726a10: 是了也纔有是非紛然失心如何得徹見本來冥契
0726a11: 真理父母所生口誰人禁得你大眾前試說看若說
0726a12: 不來背地裏更不可顛唇簸觜禪教多同儒釋一貫
0726a13: 經書子史盡屬空言孝悌忠貞俱為假法須知祖師
0726a14: 門下別有長處諸人既道不得拄杖子道去了也拈
0726a15: 拄杖卓一下云省力省力徑直徑直上智下愚不勞
0726a16: 刻畫同一耳聞誰得不得儗議思量當面著賊舉大
0726a17: 慈寰中禪師示眾云山僧不解荅話秪能識病時有
0726a18: 僧纔出大慈便歸方丈師云大眾且道這僧患什麼
0726a19: 病你道大慈還識也無數百年來尚存疑案山僧今
0726a20: 日正欲指破根源應病與藥眾中還有善病者麼纔
0726a21: 有人出師擲下拄杖云你須喫這服始得。
0726a22: 薦穎正小參拈拄杖云山僧有個侍者不解之乎者
0726a23: 也一味真實行持與我提上挈下中路忽然作個瞥
0726a24: 脫有佛處不肯住無佛處急走過三千里外也不逢
0726a25: 人亦不錯舉山僧擬喚轉來分付一語其奈這廝獨
0726a26: 行無侶不可氣使頤指乃擲下拄杖云休休扶老未
0726a27: 曾輕借力傷心每自重添愁。
0726a28: 上堂事事無閡法法無差耳中著水眼裏添沙是非
0726a29: 從此休憎愛情與無情共一家。
0726a30: 上堂人有心看月月無心照人有無成一片方始得
0726b01: 惺惺師云向光影門頭打瞌困底饒千百萬說什麼
0726b02: 惺惺山僧別有麤言足破人睡人無心看月月有心
0726b03: 照人有無相去遠錯過夜來明。
0726b04: 深秋上堂秋日沉沉秋風颯颯樹凋葉落遍地金錢
0726b05: 屋破霜凝滿階玉粉蕩子興無家之歎羈人懷故國
0726b06: 之思我道人家遮身三事衲故舊一枝藤不妨隨處
0726b07: 作主遇緣即宗因甚又道畢竟水須朝海去到頭雲
0726b08: 定覓山歸良久云知恩方解報恩。
0726b09: 到梁溪實行上座領眾檀越請就竹林禪院陞座問
0726b10: 據虎頭收虎尾第一句下明宗旨如何是第一句師
0726b11: 云威音猶未曉進云如何是無言時覿露機鋒如同
0726b12: 電拂師云彌勒豈惺惺進云秪如離此二途若為指
0726b13: 示師云德山和尚今日不在問高提祖印展上古之
0726b14: 風規廣闢宗猷作今時之標榜古今俱不涉底到來
0726b15: 如何相接師云既遇家裏人且說家裡話進云此猶
0726b16: 是從上來事師云山僧慣得其便問獅座高陞大眾
0726b17: 瞻仰為人一句速請敷揚師云有疑但問進云明破
0726b18: 即不堪師云此時若不究根源直待當來問彌勒進
0726b19: 云何須頭上更安頭師云果能信受奉行一生參學
0726b20: 事畢問百花競秀玅德家風一亙晴空普賢境界是
0726b21: 否師拈杖卓一卓云這裡會得未許與拄杖子同參
0726b22: 進云雖然花錦千般妙爭似長空萬古青師打云直
0726b23: 下來也進云棒頭有眼不得草草師云若不如是總
0726b24: 道山僧吝惜迺云靈山一會今古恒新少室一燈光
0726b25: 輝獨耀大地從前風凜凜長安依舊雪漫漫庭中既
0726b26: 無斷臂之人室內亦少破顏之士遂致淳風凋薄法
0726b27: 運澆漓所以說弘道貴在得人得人貴在弘道今日
0726b28: 承諸在會緇白檀越勸請陞座舉揚般若山僧不免
0726b29: 舉個現成公案昔日楚石琦禪師一日赴施主齋問
0726b30: 僧云借座燈王取飯香積今日供養何似生僧云難
0726c01: 消琦云急須吐卻僧云將甚麼報荅施主琦拈起缽
0726c02: 盂云你也隨例得飯喫僧無語琦云苦哉佛阤耶師
0726c03: 云琦禪師臨齋受供慣雜用心不是這僧道個難消
0726c04: 苦哉佛阤不知將甚麼報荅施主但只始終頑賴佛
0726c05: 也不奈伊何爭似山僧隨事了事汝為我營齋我為
0726c06: 伊說法免得已巳後遭人打筭乃拈拂子擊一下云竹
0726c07: 林勝道場區處極幽僻山僧偶到來緇素共奔集勸
0726c08: 請為敷揚歡喜非交逼我與汝說禪汝與我齋喫一
0726c09: 飽忘百飢能事俱了畢更儗問如何言多轉無益努
0726c10: 力勤脩行時光不可失揮拂子下座。
0726c11: 上堂法不孤起仗境方生道不虛行遇緣即應多年
0726c12: 陳爛葛藤發火也無力作重新扯起有甚利益境亦
0726c13: 不存法亦不立刮龜毛於銕牛背上截兔角於石女
0726c14: 腰邊道是強名緣乃假合布陽春於千花叢裏回暖
0726c15: 氣於六律管中心心無知印印相契纔置分別於其
0726c16: 間早個天淵之曠隔且作麼是不屬新故一氣混融
0726c17: 底旨趣良久云金香爐下銕崑崙。
0726c18: 辭眾請法併勸念佛舉古德偈云嗟見世淆訛言清
0726c19: 行濁多若無閻老子誰能奈你何師召云大眾古人
0726c20: 恁麼道大似長繩放遠鷂短綆汲深泉既仰搆不著
0726c21: 秪推過便休得即得也省卻無限唇皮然未免虧缺
0726c22: 一種慈悲不能向目前點醒使末世眾生直下倒斷
0726c23: 狂心開發正眼往往瞎驢隨隊罔辨高低矮子看場
0726c24: 漫受指畫十個有九個錯誤一生先半生棄捐山僧
0726c25: 太煞慈心不惜惡口奉勸諸人直須諦信參禪固是
0726c26: 第一念佛不居第二參禪底要見性成佛念佛底貴
0726c27: 達理悟心即心即佛自信得及便請穩坐家堂非心
0726c28: 非佛自把不住到底終成惑亂況乃時逢濁穢根雜
0726c29: 偏邪非律非禪不宗不教蒙獅子皮噴埜狐沫遍布
0726c30: 寰區充塞里巷輕欺先哲慢蔑初機肆狂悖號脫灑
0727a01: 高風順顛倒稱縱橫妙用師資互訐兄弟成讎近日
0727a02: 見聞頗多駭愕此皆因地不真致使果招紆曲至若
0727a03: 我輩參詢更多回互舉步易成荊棘開口便涉干戈
0727a04: 希聖希賢未必個個超生脫死親師親友已巳見處處
0727a05: 裂界分疆我相方增道業豈辦所以道閉門即是深
0727a06: 山何用叢林保社求人不如求己巳亦免俯仰周旋諸
0727a07: 人不若各各發起新鮮志氣扶持徑捷法門一句彌
0727a08: 阤大家同念倘得心心無間刻刻提撕不分晝三夜
0727a09: 三那管是僧是俗但解著衣喫飯皆堪立願標名歡
0727a10: 喜時煩惱時安逸時勞碌時靠此一句阿彌阤佛如
0727a11: 一座須彌山相似外邊逆順境風總總動搖不得日
0727a12: 久月深自然得力現世天人敬仰報盡賢聖提攜諸
0727a13: 上善人同會一處既無八苦交煎便得六根清淨華
0727a14: 臺寶網金地瑤階林裏仙禽常宣法化空中天樂同
0727a15: 演佛乘所聞皆是淨因所見無非勝果萬人脩萬人
0727a16: 去那個限量得你念一句是一句此事肯讓阿誰彈
0727a17: 指一生便登不退古來永明和尚道有禪有淨土猶
0727a18: 如戴角虎現世為人師來生作佛祖所以此個法門
0727a19: 一切無能勝者山僧今日將來布施大眾諸人切莫
0727a20: 視同兒戲看做等閒努力向前勿生退屈何故浮骸
0727a21: 易散至道難聞無常殺鬼卒然臨前路茫茫無可據
0727a22: 那時換手搥胸我卻替你不得真實向你道究心底
0727a23: 將心覓心少有明心念佛底憶佛念佛必定見佛汝
0727a24: 但遵行決不相賺山僧多處添些諸人更聽一偈念
0727a25: 佛參禪無別路休存意見分回互腳踏實地是真脩
0727a26: 莫道山僧曾話墮拈拄杖卓一下云渾崙一句絕偏
0727a27: 圓不屬聖凡迷與悟。
0727a28: 
0727a29: 
0727a30: 靈瑞尼祖揆符禪師妙湛錄卷第三終
