0709b01: 寶持總禪師語錄卷下
0709b02: 參學門人文穆記
0709b03: 機緣
0709b04: 師在靈嵒坐夏同眾入室。老和尚問云如何是道者
0709b05: 得力句。師云玄總自來不分外。尚云趙州洗缽盂話
0709b06: 作麼商量。師云賴有行者在。尚云爭好倚重別人。師
0709b07: 云若不如此誰知不分外。尚休去。師便出。
0709b08: 一日又問許多時雨水陂池皆滿。因甚衲僧耳裏一
0709b09: 點也著不得。師云老和尚慣向閒處留心。尚驀豎竹
0709b10: 篦云這箇。師云不是某甲幾錯答話。和尚云你大
0709b11: 似平日。不曾向閒處留心。師便喝。尚云閒。師云今日
0709b12: 且讓老和尚出頭。
0709b13: 師辭出山。老和尚問云臨行一句作麼生道。師云力
0709b14: 在逢緣不借中。尚云更須善為。師應諾諾。
0709b15: 師問鑒大師古人錯祗對一轉語。因甚便五百世墮
0709b16: 野狐身。鑒云有疑不妨伸問。師云大家在這裏。鑒云
0709b17: 若據此說秪可入佛。師云上座意作麼生。鑒云喜和
0709b18: 尚再復人身。師云慮不及此。
0709b19: 師一日問靈瑞和尚。古人道結夏得九十日也。水牯
0709b20: 牛作麼生。又云結夏得九十日也。寒山子作麼生。水
0709b21: 牯牛則且置寒山。子意旨如何。瑞云不因一問爭識
0709b22: 得伊。師云與麼則與水牯牛同參也。瑞云且莫別栽
0709b23: 頭角。師大笑。
0709b24: 一日同坐室中語次。師云諸方老宿互有短長。靈瑞
0709b25: 大師云長者由他長。短者由他短。師云如何使他得
0709b26: 一道齊平去。瑞云不可為他斟酌也。師云把得定。作
0709b27: 得主。須是老兄。
0709b28: 又一日閒坐次。師云宗道者近日得箇自肯處。靈瑞
0709b29: 大師云也須勘過。師云我作初參。你試問看。瑞云你
0709b30: 未開口。我早勘過了也。師云還我話頭來。瑞云逢人
0709c01: 不得錯舉。師云只這一句。不是自肯。二人乃大笑。
0709c02: 師云。我在董菴曾見一學者問和尚本來面目。和尚
0709c03: 答以。左眼半斤。右眼八兩。學者踴躍而去。此語如何。
0709c04: 瑞云似即似是即未是。師云請老兄代一語。瑞云翻
0709c05: 轉面皮看。師云我道一切現成。
0709c06: 董菴西堂過訪。師云三年不相見。本分事如何。堂云
0709c07: 覿露堂堂。師云猶是舊時窠臼。堂云兄此間莫有新
0709c08: 鮮佛法麼。師云有。堂云願聞。師云情懷冷淡如秋水。
0709c09: 門徑蕭條有白雲。
0709c10: 師照問學人到這裏立錐無地時如何。師云撒手任
0709c11: 西東。照云若然隨緣得路也。師云腳跟下是甚麼。
0709c12: 師照問內不見有自己巳。外不見有山河。此人如何。師
0709c13: 云政好勘過了打。照云妙湛門風果然千仞壁立。師
0709c14: 云搆得著也未。照云和尚。師云月落後相見。
0709c15: 尼問如何是雄雄之尊。師云大斧斫不開。尼云還許
0709c16: 親近否。師云腦後著生鐵。
0709c17: 學人問殺父殺母。佛前懺悔。殺佛殺祖。甚處懺悔。師
0709c18: 云苦苦抑逼人作麼。
0709c19: 學人問趙州柏樹子話意旨如何。師云草交猶有色。
0709c20: 花落竟無聲。學人禮拜云某甲今日得箇入路。師云
0709c21: 試說向山僧。看學人擬議。師便喝出。
0709c22: 師一日垂問云諸人腳跟下各各有一坐具地且道
0709c23: 是甚麼年中置得。一云適來猶記得。一云威音王已巳
0709c24: 前。一云何不問某甲。師云三人證龜成鱉。眾復請師
0709c25: 代語。師云欲舉。恐驚大眾。
0709c26: 師一日見紅白桃花。顧眾云共本同條。因甚麼顏色
0709c27: 各異。眾無對。師自代云分付東風仔細推。
0709c28: 學人問擬欲歸鄉。何路最捷。師云汝離家來幾年也。
0709c29: 學云總不記得。師云苦。學云和尚豈無方便。師云出
0709c30: 身猶可易脫。體道應難。
0710a01: 尼問臨濟喫棒。意旨如何。師云年深猶見血痕新。
0710a02: 師一日問侍者日勢早晚。者云總被黑雲遮卻也。師
0710a03: 於空中畫○。相云。侍者無對。靈瑞大師代云原來
0710a04: 和尚自知早晚。
0710a05: 問木人把板雲中拍。石女含笙井底吹。不落宮商是
0710a06: 何曲調。師云清風匝耳。問一切諸佛。及諸佛阿耨多
0710a07: 羅三藐三菩提法。皆從此經出。如何是此經。師云不
0710a08: 孤來意。問祖師心印篆作何文。師云自家驗取。問諸
0710a09: 佛本源深之多少。師云量不著問不得。指東劃西。平
0710a10: 實處道。將一句來。無對。師代云爭敢造次。問道人行
0710a11: 處如火銷冰。因甚築著磕著。無對。師代云計較未成。
0710a12: 問佛祖公案。秪是一箇道理。因甚有明與不明。師云
0710a13: 妄想至今猶不絕。問大修行人。本脫生死因甚命根
0710a14: 不絕斷。師云病入膏肓。問人人有箇影子。寸步不離。
0710a15: 因甚踏不著。師云知即得問。若是金毛師子。子三千
0710a16: 里外見淆訛。觀世音菩薩將錢買胡餅。因甚卻是饅
0710a17: 頭。師云將錯就錯。問大迦葉。見世尊拈花。破顏微笑。
0710a18: 須菩提聞世尊說法。涕淚悲泣。且道笑底是哭底是。
0710a19: 師云放憨作麼。又云賺殺旁觀。問一雨所滋。根苗有
0710a20: 異。無陰陽地上生箇甚麼。師云文彩全彰。又云描也
0710a21: 描不成。畫也畫不就。問白日無閒人。不風不雨。達磨
0710a22: 因甚一坐九年。師云時光可惜。又云從來疑著這漢。
0710a23: 問一塵一佛國。飯是塵。且道一杓有幾箇釋迦老子。
0710a24: 師云眾眼難瞞。又云有甚饅頭鎚子快下。將來問乾
0710a25: 坤。此日無知己巳。玉石何能辨假真。衲僧行腳眼在甚
0710a26: 麼處。師云扣牙恐驚齒。又云問取露柱。問穩坐家堂。
0710a27: 因甚主人翁不識。師云某甲自小不解捏目。又云問
0710a28: 取奴兒婢子。問掀翻大海。摑碎須彌。為甚平地上抬
0710a29: 腳不起。師云弄巧成拙。又云非一朝一夕之故。問眼
0710a30: 光爍破四天下。自己已眉毛落盡。因甚不見。師云我常
0710b01: 於此切。又云為著阿誰。問萬里不掛片雲時如何。師
0710b02: 云境界甚危。問大耳三藏第三度。因甚不見國師。師
0710b03: 云是伊卻會。問單提獨弄帶水拖泥。敲唱俱行。銀山
0710b04: 鐵壁且道放開為人好。把住為人好。師代云上板頭
0710b05: 看。又云分身兩處看。問拆東籬補西壁。是衲僧家尋
0710b06: 常手腳。大唐國裏不道無人還有虛空裏釘得橛的
0710b07: 麼。師代云莫向閒處說。又云和尚用心不易。問朝三
0710b08: 千暮八百。有佛處不得住。無佛處急走過。家中折腳
0710b09: 鐺子分付阿誰。師代云目前可驗。又云放待冷來看。
0710b10: 問靈利衲僧撥著便轉。一步步不曾踏在空裏。因甚
0710b11: 道向上一路千聖不傳。師代云汝問極當。又云便與
0710b12: 掀倒禪床。問羅籠不肯住。呼喚不回頭底。終日眼睜
0710b13: 睜地向這裏望空啟告為著阿誰。師代云侍者過茶
0710b14: 來。又云知即得。問衲僧家千劫學佛威儀。萬劫學佛
0710b15: 細行。且道憑箇甚麼。便逢佛殺佛。逢祖殺祖。師代云
0710b16: 許多禿子可有性麼。又云賞伊大膽問嘗在于其中
0710b17: 經行及坐臥。釋迦老子至今出這裏。不得腳下兒孫。
0710b18: 如何使他到處稱尊去。師代云堪笑堪悲。又云理長
0710b19: 則就問。寧說阿羅漢有三毒。不說如來有二種語。衲
0710b20: 僧家一句是一句。因甚纔與麼便不與麼。師代云即
0710b21: 今。又云換卻眼睛問纔有所重便成窠臼石鞏一
0710b22: 向彎弓禾山只是打鼓。還免得過也無。師代云舊日
0710b23: 事不須提起。又云罪不重科。問萬里不掛片雲時如
0710b24: 何。一云我不向這裏住。復問云向甚麼處住。師代云
0710b25: 和尚欲斷某甲命根那。又云某甲腳跟至今不點地。
0710b26: 問穩坐家堂。因甚主人翁不識。一云瞞他露柱不得。
0710b27: 復問云瞞他露柱不得。且道明日是天晴。是下雨。師
0710b28: 代云成何道理。又云請和尚別置一問來問。眼光爍
0710b29: 破四天下底。自己巳眉毛落盡。因甚不見。一云留與後
0710b30: 人貶剝。復問云昔日妙德空生尚自讚歎不及。何故
0710c01: 而今卻許後人貶剝。師代云近日世界不好。又云口
0710c02: 是禍門。
0710c03: 垂問古人道。但參活句。莫參死句。洞山麻三觔。雲門
0710c04: 乾矢橛盡是死句。如何是活句。又云若人造一切罪。
0710c05: 得見己巳之法王即得解脫。且道己巳之法王作麼生見。
0710c06: 又云不立一塵。本來無物。古人恁麼道將從上家業
0710c07: 盡情折倒了也。你道日用憑何作活。又云無依無欲
0710c08: 便是能仁。因甚又要驅耕夫之牛。奪饑人之食。又云
0710c09: 缽裏飯桶裏水。一任諸人橫吞豎咽。洗缽盂話作麼
0710c10: 生。會又云一稱南無佛。皆已巳成佛道。因甚趙州道佛
0710c11: 之一字我不喜聞。又云學道人隨處安閒。自然合他
0710c12: 古轍。因甚驢事未去。馬事又來。又云三世諸佛是奴
0710c13: 婢。一大藏教是涕唾。且拈過一邊。秪如牡丹花下睡。
0710c14: 貓兒是箇甚麼。
0710c15: 頌古
0710c16: 香巖上樹。
0710c17: 吹毛寶劍逼人寒。瞬目揚眉作麼看。未舉已巳前先薦
0710c18: 得。崑崙騎象鷺鷥牽。
0710c19: 魯祖不言言至無口將甚麼喫飯。
0710c20: 有言無言。海底撐船。有口無口。一場逗漏。倦鳥知還。
0710c21: 閒雲出岫。擬議思量。劈脊便摟。
0710c22: 世尊陞座。
0710c23: 世尊陞座。文殊白椎。衲僧不會。莫亂鍼錐。
0710c24: 崇壽指凳。
0710c25: 直道玄關人不覺。衲僧鼻孔徒穿鑿。聖凡極盡不容
0710c26: 情。一陣東風卷寥廓。
0710c27: 永嘉到曹谿。
0710c28: 三千威儀。八萬細行。簡點將來。好與一頓。不如緘口
0710c29: 度殘春。免得盧公添話柄。
0710c30: 雪峰古澗寒泉。
0711a01: 寒泉古澗意如何。觸著分明舉似他。芳草岸邊舟楫
0711a02: 穩。落花巖畔杖藜扶。龍吟大澤波濤息。獅吼高山鳥
0711a03: 獸殂。指按光生全海印。何勞苦口唱哆。
0711a04: 爾時。龍女有一寶珠。價值三千大千世界。且道
0711a05: 三千大千世界是多少價。
0711a06: 一二三四五六七三千大千如電拂鼻孔依前搭上
0711a07: 唇裂開布袋翻身出。
0711a08: 趙州一日雪中臥至州便起去。
0711a09: 冷處分明絕覆藏。婆心切切為人忙。機輪撥轉旋天
0711a10: 地。一曲陽春韻獨長。
0711a11: 米胡令人問仰山。今時人還假悟也無。山曰悟。
0711a12: 即不無爭奈落在第二頭何米胡深肯之。
0711a13: 爍迦羅眼絕纖瑕。第二門頭認得他。滿路清風意無
0711a14: 限。落花流水遍天涯。
0711a15: 臨濟三頓棒。
0711a16: 毒龍奮迅雨千尺。猛虎出林神鬼泣。三千剎海夜沉
0711a17: 沉。萬象森羅齊壁立。
0711a18: 達磨面壁。
0711a19: 惡口傷人趁出國。冷坐九年癡兀突。若無一臂助全
0711a20: 功。直至如今覷破壁。
0711a21: 德山小參不答話。
0711a22: 霧捲星馳。雷奔電激。眨上眉毛。早已巳著賊。面皮翻轉
0711a23: 絕承當。大地茫茫黑如漆。
0711a24: 雪峰自負一束藤。
0711a25: 拋鉤釣巨鼇。一掣知多少。踏月披蓑歸去來。入門又
0711a26: 復眠芳草。涅槃堂裏解翻身。一聲鐵笛霜天曉。
0711a27: 仰山指雪師子。
0711a28: 白練飛空一色新。無情哮吼解翻身。韶陽毒手今何
0711a29: 在。玉樹瓊葩遍界春。
0711a30: 僧問西堂。有問有答。賓主歷然。
0711b01: 爛卻須彌截卻藤。水邊林下似無情。洛陽三月花如
0711b02: 錦。為報東君知未曾。
0711b03: 欽山豎拳。
0711b04: 百卉競芳妍。蜂王直至前。採花成蜜去。春色不堪憐。
0711b05: 僧問睦州高揖釋迦。
0711b06: 鐵骨冰心不讓人。太阿橫按逐風塵。天涯踏遍無知
0711b07: 己巳。帚柄花開劫外春。
0711b08: 棗樹問僧近離甚處僧云漢國云云。
0711b09: 漢地塵沙撲面。漢家天子不見。縱然靈利衲僧。鼻孔
0711b10: 輸他一線。臨機白棒掀天。透出日面月面。回頭腳底
0711b11: 風生。大地混成一片。
0711b12: 趙州問婆子甚處去。婆云偷趙州筍去。
0711b13: 狹路相逢兩眼開。抱贓不悔實奇哉。吞聲喫掌冤難
0711b14: 雪。定案還須折獄才。
0711b15: 陸亙大夫問南泉肇法師也甚奇怪。
0711b16: 一體同觀意莫窮。太阿寶劍舞春風。空生國裏花無
0711b17: 限。萬紫千紅一瞬中。
0711b18: 我有一機。瞬目視伊。若還不薦。別喚沙彌。
0711b19: 虛空釘橛。弄巧成拙。推己巳及人。有甚交涉。
0711b20: 舉一不得。舉二放過。一著落在第二。
0711b21: 一既不成。二亦不是。剔起眉毛。偶然失利。
0711b22: 有句無句至句歸何處。
0711b23: 句歸何處。莫亂指注。拶破燈籠。笑倒露柱。
0711b24: 一畝之地。三蛇九鼠。
0711b25: 一畝之地三蛇九鼠。文彩全彰。利動君子。
0711b26: 衲僧巴鼻。
0711b27: 衲僧巴鼻。借伊出氣。失手摸著。本無禁忌。
0711b28: 金剛眼睛。
0711b29: 金剛眼睛。覿面非真。八斛四斗。何故何新。
0711b30: 獅子爪牙。
0711c01: 獅子爪牙。掀翻窠臼。佛祖到來。直須退後。
0711c02: 殺活拄杖。
0711c03: 殺活拄杖。縱橫出入。日月潛輝。乾坤失色。
0711c04: 黃龍三關。
0711c05: 我手何似佛手。禪和莫亂開口。拈起無孔鐵鎚。普令
0711c06: 萬象知有。
0711c07: 我腳何似驢腳。步步親曾踏著。饒伊鼻孔撩天。也被
0711c08: 山僧穿卻。
0711c09: 人人有箇生緣。葛藤窠裏牽纏。捩轉娘生鼻孔。方知
0711c10: 令不虛傳。
0711c11: 又
0711c12: 我手何似佛手。牢把繩頭緊扭。忽然繩斷遭。直得
0711c13: 須彌倒走。
0711c14: 我腳何似驢腳。生死岸頭跳躍。楊岐驀地拽回。不覺
0711c15: 失卻一隻。
0711c16: 人人有箇生緣。不離聲色語言。若更思量擬議。迢迢
0711c17: 十萬八千。
0711c18: 雲門胡餅。
0711c19: 胡餅拈來度與僧。幾人有口解橫吞。古今佛祖憑超
0711c20: 越。行貨知他值幾緡。
0711c21: 洞山麻三觔。
0711c22: 貼秤秤來足銖兩。等閒拋出無人賞。早晚行情定不
0711c23: 同。逴得便行方鹵莽。
0711c24: 馬祖一喝百丈三日耳聾。如何是聾的旨趣。
0711c25: 一喝耳聾。烈焰亙空。家私蕩盡。赤骨律窮。
0711c26: 丹霞燒木佛。為甚院主墮眉鬚。
0711c27: 燒取舍利。無端特地。靈利衲僧。更須仔細。
0711c28: 天上月圓人間月半。作麼生得恰好去。
0711c29: 天上月圓。人間月半。可煞新鮮。急著眼看。
0711c30: 道得也三十棒。道不得也三十棒。道得為甚更
0712a01: 要喫棒。
0712a02: 道得不道。露柱跳。勘破歸來。一場好笑。
0712a03: 青天也須喫棒。且道過在甚麼處。
0712a04: 青天喫棒。全無鼻孔。絕倒旁觀。伏惟珍重。
0712a05: 萬象之中獨露身。如何是上座獨露底身。
0712a06: 向上一路。千聖不傳。失腳踏著。鼻孔撩天。
0712a07: 和宋慈受深禪師披雲臺十頌
0712a08: 行盡千山又萬山。那知人世有餘閒。杖頭點出金剛
0712a09: 眼。脫落皮膚指顧間。
0712a10: 仰天長嘯遏行雲。流出桃花賺世人。踏破芒鞋呈舊
0712a11: 面。森羅萬象現全身。
0712a12: 杜鵑聲裏覓殘紅。南北東西路莫窮。短笛有聲催午
0712a13: 夢。鐵鎚無孔舞春風。
0712a14: 鳴條破塊撲窗櫺。石火光中閃電明。臺上野花零落
0712a15: 盡。空山寂寂鳥無聲。
0712a16: 衰病難將藥石攻。扶笻巖畔強從容。湖水盡翻青白
0712a17: 眼。七十二峰返照中。
0712a18: 昨日少年今白頭。滿腔熱血付東流。日長無事倚松
0712a19: 立。笑指嶺頭雲未休。
0712a20: 不問吳山越水前。平生活計钁頭邊。收來放去渾閒
0712a21: 事。撒出珍珠顆顆圓。
0712a22: 嘯月披雲足比鄰。閒花野艸總成真。琴臺響屧渾無
0712a23: 恙。人面于今花更新。
0712a24: 淡飯黃虀飽便休。鶉衣百結任悠悠。倦來收足蒲團
0712a25: 坐。客至從教不舉頭。
0712a26: 莫怪平生用力麤。掀翻大地一耕夫。了了了時無可
0712a27: 了。何妨淹殺赤梢魚。
0712a28: 絨牡丹
0712a29: 魏紫姚黃各不同。同根一體自相通。天姿不假陽和
0712a30: 力。一段風光爍太空。
0712b01: 絨荷花
0712b02: 無影枝頭錦色鮮。煙霞風月滿長川。若將真妄論高
0712b03: 下。瞎卻眾生眼萬千。
0712b04: 示戒珠禪德
0712b05: 隨緣得旨復何求。覿體全彰物物週。會得箇中消息
0712b06: 了。好來妙湛喫拳頭。
0712b07: 竹杖頌
0712b08: 心空及第。高節自持。何妨任運。帶水拖泥。
0712b09: 和劭監院師嬴得楊岐第一籌四首
0712b10: 一道平懷萬事休。青鞋白箬度春秋。十年勳業高叢
0712b11: 席。嬴得楊岐第一籌。
0712b12: 嬴得楊岐第一籌。亂峰雲靄鳥聲幽。庭前柏子青無
0712b13: 盡。到處香風滿钁頭。
0712b14: 嬴得楊岐第一籌。東山西嶺恣優游。玄關踏破無塵
0712b15: 跡。截斷千谿水逆流。
0712b16: 嬴得楊岐第一籌。艸枯石冷雪埋丘。知君自有天然
0712b17: 概。活計些些孰敢儔。
0712b18: 示師照
0712b19: 千聖從前喚不回。腳跟有路絕纖埃。今朝自解翻身
0712b20: 轉。剎剎塵塵正眼開。
0712b21: 示英維那
0712b22: 一椎便當占機先。不用低頭覓要玄。挈領提綱在今
0712b23: 日。為人手段獨精圓。
0712b24: 示穆書記
0712b25: 暗中文彩已巳全彰。長笑諸方漫度量。心眼頓開能識
0712b26: 透。皎然日月共爭光。
0712b27: 示圓朗悅眾
0712b28: 堂中早晚自周旋。古佛威儀無間然。直下洞明言外
0712b29: 旨。鴉鳴鵲噪句中玄。
0712b30: 示西雲禪者
0712c01: 清風匝匝透玄關。葉落疏林見遠山。一著子禪無避
0712c02: 處。誰能更向管窺斑。
0712c03: 示力嚴道人
0712c04: 拋卻珍奇錦繡緣。卻從枯淡樂餘年。祖師皮骨休分
0712c05: 析。閒即加餐困即眠。
0712c06: 示具眼道者
0712c07: 大悲菩薩千手眼。不知那隻用來親。凡情聖見俱消
0712c08: 落。始信光明透剎塵。
0712c09: 贈張夫人
0712c10: 浮華轉盻屬雲煙。草座麻衣悟息肩。識病豈煩尋妙
0712c11: 藥。解空時復感諸天。獻珠龍女當成佛。插疏龐婆好
0712c12: 學禪。一曲無生堪共語。臨風寄與雁頭箋。
0712c13: 寄洛陽侯夫人
0712c14: 憶昔滄桑歎別離。十年消息重相違。金樽檀板君無
0712c15: 恙。石室蒲團我正宜。春暖未融凝鬢雪。夢醒方辨處
0712c16: 囊錐。幾番領得殷勤意。回首中原更有誰。
0712c17: 南洲鳳舉樓望雪
0712c18: 截流一棹骨毛寒。六出花飛宇宙漫。奮起玉龍金鎖
0712c19: 斷。劈開華嶽劍光殘。奚囊有句從教覓。少室無心不
0712c20: 用安。試問五湖參學者。盛歸銀碗若為看。
0712c21: 真讚
0712c22: 靈巖老和尚讚
0712c23: 尊嚴如神。慈悲如佛。不動色聲。全具折攝。有時奪食
0712c24: 驅耕。有時抽釘拔榍。結大地冤讎。安虛空耳穴。坐斷
0712c25: 中吳第一峰。是聖是凡齊叫屈。
0712c26: 董菴和尚讚
0712c27: 定服嚴身。戒香瑩體。寬以待人。儉以約己巳。萬法皆圓。
0712c28: 一真不取。我所知師。如是而已巳。
0712c29: 靈瑞和尚讚
0712c30: 用末山機塞灌谿口。靈山老人許伊哮吼。惱怒時性
0713a01: 如雷火。直欲擊碎虛空。歡喜時語似春風。隨意榮添
0713a02: 枯朽。趁東山水上行。逐西嶺雲中走。禪道脫規模佛
0713a03: 法。絕樞紐妙湛與伊。同參未曾輕易點首。何況他家
0713a04: 爛惡禪。要令此老輕抬手。
0713a05: 自讚
0713a06: 凡不能窺。聖莫能測。鐵作面皮。虎口奪骨。七尺烏藤
0713a07: 正令行。從教萬象稱奇特。
0713a08: 謂此便是妙湛。大似認影迷頭。謂此若非妙湛。又似
0713a09: 離波覓水。除卻離即離非。未免別說道理。涅槃不為
0713a10: 榮。生死不為恥。烹麟煆鳳望後昆。別立生涯奪食驅。
0713a11: 耕笑前賢遭人指。使妙湛一無所長。隨分眠餐而已巳。
0713a12: 要會靈山的骨禪。達磨打落當門齒。
0713a13: 丹青描未就。楮墨畫難工。覿面無遮護。秋蟾朗太空。
0713a14: 書問
0713a15: 與龔夫人
0713a16: 連日大雨滂沱。火爐邊無賓主。句竟不曾提起。直是
0713a17: 可笑。今者天晴日出。狸奴白牯俱各舞爪張牙。未曾
0713a18: 有一些子好意思舉似知己巳。未審晏坐時。還記得箇
0713a19: 一轉語否。若能撩起便行。未跨船舷。自然過量。庶不
0713a20: 負一段樂法深心耳。
0713a21: 又
0713a22: 佛法大海。信為能入。智為能度。頃見夫人信根深植。
0713a23: 不為富貴所移。全身早已巳游泳如來大圓覺海。不待
0713a24: 離塵。始登無垢也。靈山一會。事非偶然。且善知識者
0713a25: 難逢難遇。如春雷拔地。晨鐘出雲。不假言詮。啟盲發
0713a26: 瞶。上根利智者便可一肩擔荷詰朝。為世尊誕辰。山
0713a27: 頭和尚為眾陞座。舉楊第一義諦。此事雖則人人有
0713a28: 分。然朝暾散彩。先及高山。吾輩深為夫人望之。為法
0713a29: 真誠。知必不學。山陰返棹也。
0713a30: 示門下諸子
0713b01: 宿生忍力未充。似不能知群有性。自累猶可。又累他
0713b02: 人。冷地思之。不覺失笑。世間事如夢如幻。聚散如浮
0713b03: 雲。去來無固。必總在大光明藏中。何去住之有間哉。
0713b04: 一笠荒村。蕭然自寄。在我則隨緣作主。固無怨尤。汝
0713b05: 等初發心學道。未免寒毛卓豎。當知我此門風。壁立
0713b06: 萬仞。一眼覷破。即世情世味。五欲三毒。百種煩惱。一
0713b07: 一覓起處不得。秪有一回飲水一回咽耳。金風體露
0713b08: 月面全彰。當圖徹底掀翻。俟魔氛少息。當執手共說
0713b09: 無生話也。
0713b10: 寶持總禪師語錄卷下終
