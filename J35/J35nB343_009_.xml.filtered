0846a01: 廣福山勝覺寺密印禪師語錄卷第九
0846a02: 門人如暐等編
0846a03: 頌古
0846a04: 法華眉間現瑞。
0846a05: 遍界為身不覆藏本無留礙露堂堂三千行布憑斯
0846a06: 鑑百億法門在此彰濁水波中浮桂影清風座上擁
0846a07: 爐香白毫半分含沙界莫教扶牆走路旁。
0846a08: 安詳而起。
0846a09: 唯此無餘直頓超思量滯見隔天遙開舟猶為風江
0846a10: 淺拂霧只因月漢高少向劫前達本旨多隨句後擇
0846a11: 靈苗聚沙童子皆成道響水關山落斷橋。
0846a12: 譬喻品。
0846a13: 苦火循環曉夜然揚聲高叫為誰顛排珍置寶俱皆
0846a14: 計駕鹿乘羊總是權稚子心開欲海盡白牛蹄破慢
0846a15: 山穿更於何處出三界把斷前峰一帶煙。
0846a16: 窮子喻。
0846a17: 餘年漂蕩枉奔波今契家懷意不蹉富到猶嫌千口
0846a18: 少貧來獨恨一身多博財置業將垂地枯骨還魂便
0846a19: 肯佗老朽年高無力伎得兒軒下理機梭。
0846a20: 藥艸喻。
0846a21: 蠲除熱惱洗霾塵萬類同沾愈色新在地根莖分小
0846a22: 大從雲雨露勿疏親高山艸木頻頻秀淺水池塘漸
0846a23: 漸均埜外林中枯槁者雷音轉震又回春。
0846a24: 化城喻。
0846a25: 至寶難通設化城誰知中道入常阬月巢鶴執千秋
0846a26: 夢雪徑人忘一色程拆錦還須織錦剖抽橋依舊架
0846a27: 橋平自扶自倒何堪任可見當時沒俊英。
0846a28: 繫珠喻。
0846a29: 曠劫圜成衣下珠云何辛苦涉程途离婁浪隔因存
0846a30: 意象罔光通貴絕謨欲向金臺越寶器但將銀縷貫
0846b01: 璣圖層層縫露休勞指曷到遠方把自孤。
0846b02: 鑿井喻。
0846b03: 滿軸霖漓正不偏秋風卷處落誰邊滄溟普納無殊
0846b04: 理細澗分流有別緣船壓海中休問水日銜嶺上免
0846b05: 窺天等閒識得源頭處何必深穿費力堅。
0846b06: 髻珠喻。
0846b07: 塵塵盡是聖輪宮豈在當人用力充戰敗魔軍憑那
0846b08: 用掀翻窩臼顯誰功王珍加賞防柔病梵語重安畏
0846b09: 境風本自不從佗處得天然貴賤一般同。
0846b10: 父少喻。
0846b11: 大夢覺來管自明不分老少論枯榮撥開天竅識真
0846b12: 境裂破香囊見假名皓月無心圜淨器清風有意掃
0846b13: 疑情纖毫不立殘年盡柳岸鶯啼共日生。
0846b14: 良藥喻。
0846b15: 解脫珍衣披垢來三祇返復為塵埃良方用盡堆山
0846b16: 艸生界依然滿地災此土久留生厭退佗鄉遠囑送
0846b17: 音回誰知著藥翻成病累及兒孫墮惡胎。
0846b18: 三句頌。
0846b19: 第一句鐵眼銅睛不敢覷忙忙欲近前直取喪身去。
0846b20: 第二句夜半星辰皆拱聚寥寥徹正時有眼莫能遇。
0846b21: 第三句兩分明一、具堂堂動用中到處咸周備。
0846b22: 總頌。
0846b23: 同天共地一輪孤運照山川落二途喝退浮雲空劫
0846b24: 外原無半句立規模。
0846b25: 三玄。
0846b26: 第一玄千聖從來不肯傳樹撼皆風動煙飛是火然。
0846b27: 第二玄出海銀蟾耀碧天清光成一片未見白雲連。
0846b28: 第三玄千峰相對一谿前多年桃李樹春到一回鮮。
0846b29: 總頌。
0846b30: 觸目三玄理事彰前明後暗莫思量普觀落塹陰彌
0846c01: 處麗日騰消大夜霜。
0846c02: 三要。
0846c03: 第一要兩鏡交輝明白道擬言更若何不覺熏身尿。
0846c04: 第二要魚到龍門絕計較掣電兩分身雲開星月耀。
0846c05: 第三要荒田瘦地一光照未曾下手敲溼豆當陽爆。
0846c06: 總頌。
0846c07: 三要同開選佛場了無一要絕承當不能就體裁衣
0846c08: 式萬象森羅日播揚。
0846c09: 奪人不奪境。
0846c10: 毛端把斷絕知音萬里無煙碧洞深月白風清當五
0846c11: 夜山河純是一團金。
0846c12: 奪境不奪人。
0846c13: 捉霧飛龍出海淵翻身磕破釣魚船生涯了當人無
0846c14: 路直得歸來坐岸邊。
0846c15: 人境兩俱奪。
0846c16: 疾雷急電兩相逢倒嶽傾湫世界空莫道張良多巧
0846c17: 計河沙諸佛也難窮。
0846c18: 人境俱不奪。
0846c19: 雲起南山雨北村牧童鼓舞過柴門一聲嘹喨東風
0846c20: 裏不遇時人枉自奔。
0846c21: 總頌。
0846c22: 先賢愍物太叮嚀水內影須岸上形聖解凡情皆幻
0846c23: 事癡人著眼似流星。
0846c24: 金剛寶劍。
0846c25: 龍蛇陣上直相衝落艸沉潭總不容及盡氛埃清四
0846c26: 海了然獨坐大雄峰。
0846c27: 踞地獅子。
0846c28: 金毛氣象迥非同踞地全威八面風百獸遠聞皆伏
0846c29: 竄那堪狐兔隱其中。
0846c30: 探竿影艸。
0847a01: 辨偽不妨探一竿調胭弄粉實難瞞旁邊有個掠虛
0847a02: 者快教盲涎徹底乾。
0847a03: 不作喝用。
0847a04: 一喝雙分殺活齊無邊境界絕高低可憐翠竹黃花
0847a05: 類飄向當鋒染血泥。
0847a06: 總頌。
0847a07: 大用全施聖凡難並異類逃亡乾坤肅靜。
0847a08: 四賓主頌。
0847a09: 賓中賓歷劫沉埋在苦淪相逢便問衣中寶帶水連
0847a10: 泥辯不真。
0847a11: 賓中主月下端然等十五桂轂飄香撲面來便如狂
0847a12: 蝶亂飛舞。
0847a13: 主中賓春萌秋落未同倫騰今耀古多龍聚少有盲
0847a14: 龜到此親。
0847a15: 主中主高提祖印光輝普大器分金不吝鎚一花五
0847a16: 葉綿千古。
0847a17: 總頌。
0847a18: 分賓分主驗龍驗蛇當陽一喝萬無兩家。
0847a19: 先照後用。
0847a20: 閃爍光中欲辨魔那容展演更如何直明未語出身
0847a21: 意匹馬單刀不用多。
0847a22: 先用後照。
0847a23: 活捉生擒把用施將軍令到豈容遲不逢生死同條
0847a24: 輩此處徒勞定業基。
0847a25: 照用同時。
0847a26: 塞海填河少聚堆棒如雨點喝如雷人亡家破無依
0847a27: 倚曠埜精靈當下灰。
0847a28: 照用不同。
0847a29: 有時照用不同時分付燈籠少自癡要會箇中端的
0847a30: 旨日間曲唱五更詞。
0847b01: 總頌。
0847b02: 照用雙行摘虎金鈴敲枷打鎖痛處插鍼。
0847b03: 五位君臣頌。
0847b04: 君位。
0847b05: 天然正位坐皇都別有功高用力扶慧眼精明何莫
0847b06: 測從來玉院勿瑕模。
0847b07: 臣位。
0847b08: 萬古同天共國齊明彰聖代覺群黎百花叢裏纔開
0847b09: 盡又到子規月下啼。
0847b10: 君視臣。
0847b11: 織就玄文錦對天龍顏獨露在其前青雲路廓堯風
0847b12: 轉朕兆分輝化日綿。
0847b13: 臣向君。
0847b14: 天開文運出來香金牓題名百世芳荷國忠心恒不
0847b15: 倦威揚海外佐朝綱。
0847b16: 君臣道合。
0847b17: 金鐘扣罷月明樓院瓊宮夜色悠偏去正忘功用
0847b18: 盡無情卉木總低頭。
0847b19: 總頌。
0847b20: 空劫寥寥有甚傳璣珠簾外轉身玄龍樓到影方圜
0847b21: 備玉鏡交輝理事全夜靜霜飄黃葉老天明日照碧
0847b22: 潭穿不能勘破清波影一塢雲遮十里前。
0847b23: 續集頌古
0847b24: 世尊初生。
0847b25: 步步泥蹤點赤金當時未契老婆心從新泛起無邊
0847b26: 浪就水淘沙漸漸深忿性截流兮氣沖霄漢隨機設
0847b27: 化兮平露胸襟初出眼睛空四海依然末後有知音。
0847b28: 東印請祖。
0847b29: 國筵座上愍癡頑緯武經文列滿班更向威音前一
0847b30: 棒昂然擊碎兩重關。
0847c01: 達磨廓然。
0847c02: 廓然無聖盡虛玄教外一花果別傳下載清風徹不
0847c03: 透到頭霜月過江前獨坐超諸有銀山一貫穿伎倆
0847c04: 搬空得半個原來不在止啼錢。
0847c05: 鏡清出身。
0847c06: 風搖嫩柳窗中畫雨滴蒼苔石上琴圜頓法門難得
0847c07: 會皮膚脫盡見人心見也未削追尋雨湊長江水更深。
0847c08: 慈明銀蟾。
0847c09: 薄花隨水莫能看這個家風下手難最好晚秋霜五
0847c10: 夜一聲新鴈灼天寒。
0847c11: 趙州問二菴主。
0847c12: 自稚破家與佛齊為誰經繞翠林西佗方有月烏雲
0847c13: 蔽此界無春白鳥凄雙放雙收分照用半開半掩共
0847c14: 拈提臨機一箭穿心過兩個猢猻血染泥。
0847c15: 溈山水牯牛。
0847c16: 不懷就市有生緣涵秋河目近通天航旛掉轉清風
0847c17: 起兩兩船歸一岸邊。
0847c18: 少室分骨分髓。
0847c19: 水月鏡花如意珍隨來映現一般均得魚掉臂忘筌
0847c20: 去兩岸蘆花莫認真。
0847c21: 馬大師黑白。
0847c22: 離波別浪覓源頭不覺漂漂水上浮咫尺關山隔萬
0847c23: 里被佗輥出混天毬白頭會得大畿已定黑頭了當
0847c24: 干戈便休復持首尾來相告爛鐵無鋼真個愁。
0847c25: 世尊指地。
0847c26: 清秋一色照寒松莫把糟糠晝夜春鑑處生緣皆有
0847c27: 分何愁變化不成龍。
0847c28: 馬大師不安。
0847c29: 日面月面朝輝暮鑑八節更而歷歷當空四時遷而
0847c30: 灼灼未變得山水之同秋合君臣之運遍含紫光也
0848a01: 斂霧收霞發玄樞也拏雲捉電。
0848a02: 六祖不會佛法。
0848a03: 徹底追來沒半灰隨機赴感動春雷道人不會單傳
0848a04: 旨世計難分墨裏煤。
0848a05: 趙州狗子有無。
0848a06: 才高智大會鋪張似鶻提鳩孰敢當有翅不能飛出
0848a07: 去任佗舌上擺旗槍英雄客在那廂莫待西峰影漸
0848a08: 長或有或無聲未絕還佗一掌又何妨。
0848a09: 盤山心月。
0848a10: 昭昭顯露照無窮鱗甲羽毛徹正通莫道端居明白
0848a11: 裏端居明白被雲籠。
0848a12: 金牛飯桶。
0848a13: 笑裏悲風二十秋落花流水莫能酬當時有個知歸
0848a14: 者連席掀翻一旦休。
0848a15: 藥山陞座。
0848a16: 昨夜三更過急灘流沙滾滾最為難莫云老漢生慳
0848a17: 吝揚起眉毛各自看眾集下座兮不辭道破一語不
0848a18: 施兮望梅止乾饒將枝葉齊搬盡塞斷煙腸不到寒。
0848a19: 文公訪大巔。
0848a20: 動容非外靜涵則彌撥亂之節太平之時發機不把
0848a21: 千鈞用這個春秋無了期咄莫待遲真誠不是小兒嬉。
0848a22: 臨濟大悟。
0848a23: 晴空霹靂正無私為破鴻濛恨命施極則難容無說
0848a24: 處危亡不顧望前吹星風輕一颯摧破頂皮無依
0848a25: 徹底行寬步平捋虎鬚便不疑。
0848a26: 鹽官犀牛。
0848a27: 藏鋒就事辨端由驚出頭來少欠收落得閒蹤卓在
0848a28: 地賊人看見好成頭。
0848a29: 乾峰舉一。
0848a30: 寢堂門外艸茸茸剖得分明付與儂非是韶陽來辨
0848b01: 出髑髏倒地不知蹤。
0848b02: 香嚴擊竹。
0848b03: 捷辯難詶無下落白巖灰志便如癡冰盤秋露無心
0848b04: 戀玉樹春霜豈意思劫石消完否極盡芥城空罷泰
0848b05: 生時臨機自有合投語幾辨方知是出奇。
0848b06: 嚴陽一物。
0848b07: 一鶚飛來過九天昂然已巳落正中偏斯時不遇開弓
0848b08: 手貼肉皮毛怎得穿。
0848b09: 阿難遣二比丘。
0848b10: 那個出頭這個招兩成一過不相饒莫能覷破鞦韆
0848b11: 影單愛東風把樹搖。
0848b12: 雲門拄杖。
0848b13: 化龍拄杖吞乾坤格外全提覓正貞鼓動風雷看變
0848b14: 化錦鱗得當不虛名頭也正尾也精非同擾擾競頭
0848b15: 爭殺人放火還皆恕理極情窮讓不成。
0848b16: 世尊陞座。
0848b17: 霖雨將垂遇大風和雲送去杳無蹤良天至意紅輪
0848b18: 轉乾斷長江渴壞龍。
0848b19: 寶壽開堂。
0848b20: 縱處超奇奪者強頂門有眼辨秋光俄然非是真獅
0848b21: 子遺累人間作棒瘡。
0848b22: 玄沙三病。
0848b23: 翳空片盡出情塵天上人間絕四鄰宴坐空生無說
0848b24: 說散花梵眾不聞聞灰光巖畔覺猶錯活眼寰中見
0848b25: 未真三種人歸一處了千門綠柳萬家春。
0848b26: 慈明提不起。
0848b27: 提不起不動尊雲居羅漢怎披襟崑崙頂上無棲處
0848b28: 竹徑松門有梵音。
0848b29: 鐵磨到溈山。
0848b30: 披毛同類有家傳體段風流格外玄雪盡雲蹄疾似
0848c01: 箭臨機全不費心堅。
0848c02: 無位真人。
0848c03: 明明空界鳥難栖是地荒來作鷓啼天曉不知何處
0848c04: 去時人望樹走前谿一放過萬劫迷直下連根一手提。
0848c05: 臨濟拓缽。
0848c06: 以憑一口劍天下任橫遊乞兒圖小利猶落下風頭
0848c07: 獨惟末後較些子欲得不能正好休。
0848c08: 女子出定。
0848c09: 雲挂青山玉片浮蟬鳴深樹不知秋今朝已散天空
0848c10: 廓萬籟全彰盡喪謀寂然不動兮明明相映感而遂
0848c11: 通兮歷歷方周若於此處輕留意孤鶩落霞一箭收。
0848c12: 臺山婆子。
0848c13: 已定寰中又出邊何緣不契老婆禪觸傷多少賢良
0848c14: 客勘破分明不偶然。
0848c15: 趙州打毬。
0848c16: 鏡本無痕不用謨當臺遇境見根由毛毬碌碌是誰
0848c17: 打念念滔滔那個流咄。
0848c18: 麻谷持錫。
0848c19: 殘歲盡便逢春端然不是兩家人黑白分明何向背
0848c20: 偏圜合就好時辰那八兩這半斤打成一片也驚群
0848c21: 灰飛燄滅然非動雪上加霜太殺懃　次頌谷暖春
0848c22: 回一是一非咄平地骨堆。
0848c23: 靈雲得悟。
0848c24: 一覺翻身見曉明便張旗鼓振家聲遠風送出林間
0848c25: 去惑亂時人耳不清。
0848c26: 玄沙不肯。
0848c27: 雪心為人一片忠何妨特地鼓春風寒山不借陽和
0848c28: 力怎得桃花滿地紅。
0848c29: 德山大悟。
0848c30: 跨鶴單言靈鶴俊乘船獨道木船強一風送到東洋
0849a01: 海把著篙竿沒處量佛來○難較魔來○難張巍巍
0849a02: 坐向孤峰頂罵雨訶風壓諸方。
0849a03: 趙州四門。
0849a04: 大方不擇荒田地馬到功成用得親若向空花研色
0849a05: 相當門蹉過趙州人。
0849a06: 雲門餬餅。
0849a07: 蒼蠅覓縫枉紛紛如印印空豈有痕滯句乘言猶昧
0849a08: 己投機展事見雲門。
0849a09: 黃檗糟。
0849a10: 眼清似海量同空威凜堂堂出大雄變化魚龍燒電
0849a11: 火掃除狐兔露金風拂開毘盧頂不存報化功此處
0849a12: 分明難湊泊連雲際斷月如弓。
0849a13: 高峰枕墮。
0849a14: 日間浩浩春暖鶯叫無夢無想椎到鐘響枕子墮地
0849a15: 啞巴便掌休將鈍置五年看千里之駒無鹵莽。
0849a16: 次頌
0849a17: 頓破沉齁不可孤夢中顛倒夢中扶夢來枕上和衣
0849a18: 覺帶雨芭蕉入畫圖。
0849a19: 鏡清啐啄。
0849a20: 萬世權衡定不公迷雲蕩盡有奇風石頭火濺分緇
0849a21: 素閃電光飛列異同母棄能懷日正晝子離滯月
0849a22: 當空諸天捧獻無窺處出沒同輪映海中。
0849a23: 南泉住菴。
0849a24: 水不成茶要人煎隨佗起倒就佗眠傾間不止還來
0849a25: 犯拔出吹毛列半肩。
0849a26: 外道問佛。
0849a27: 劍匣光生難近旁爍迦羅眼不能張堂堂坐斷舌頭
0849a28: 路外道天魔息戰場同寶所合一方將謂追風自有良。
0849a29: 僊天埜狐。
0849a30: 埜狐兒逆風鷂子老禿奴順水葫蘆見個甚麼意二
0849b01: 俱莫含胡忘前失後兮南敲北動謂失不補兮滴乳
0849b02: 成酥強不甘心我便犯僊天笑過一輪孤四隅不昧
0849b03: 空王殿珠走盤兮盤走珠。
0849b04: 九峰不肯首座。
0849b05: 一輪煦日映榑桑非比人迷雪屋場變化飛龍猶夾
0849b06: 帶錐錐點著見行囊守家當失威光時緣未遇返魂
0849b07: 香當時不是九峰老師丈爐中徹底涼。
0849b08: 七斤布衫。
0849b09: 水冷天秋一色圜分珠帝網自綿綿知音莫去酬斤
0849b10: 兩正用將來遮半邊。
0849b11: 世尊拈花。
0849b12: 分付原來在劫前那堪拈笑便流傳換花無限盲聾
0849b13: 眼不信壺中別有天。
0849b14: 百丈埜狐。
0849b15: 一重煙水一重關五百生來非等閒不落脫皮燒化
0849b16: 去當來不昧帶毛還撞入裏不是頑休言非跡在其
0849b17: 間試看東風隨律轉依然舞翠不離山。
0849b18: 傅大士講經。
0849b19: 不會灼然穩當當拈沙攪污一鍋湯若非海納真天
0849b20: 子兩個一齊擯出方。
0849b21: 長沙進步。
0849b22: 撲破琉璃碗艸堂夜不關始從綠水去又逐白雲還
0849b23: 怪鳥吟喬木狂猿嘯岌山春回無限意靡不到其間。
0849b24: 臨濟擒定上座。
0849b25: 大展全機接待人孰容胸次作情塵九牛一挽隨收
0849b26: 放列土分茅見主賓。
0849b27: 法眼行腳。
0849b28: 東土西天沒兩途玅門撼脫有何孤再將知解投明
0849b29: 鏡事到臨臺列象殊。
0849b30: 南泉斬貓。
0849c01: 煙塵擾擾動高尊一舉齊來斷命根滿院驚惶失大
0849c02: 利通身暢快報深恩艸鞋頭上堪求路狼藉堆邊休
0849c03: 染痕真是死中得活者銜刀直顧進吾門。
0849c04: 佛日喂貓。
0849c05: 頻頻喂養莫拘功精壯威獰轉漸雄老鼠出頭纔定
0849c06: 動全身喪在爪牙中。
0849c07: 迦葉擯文殊。
0849c08: 當陽舉起聚來忙無劍分身豈散場鈍置當時猶百
0849c09: 億至今誰肯一棺裝。
0849c10: 陸亙養鵝。
0849c11: 損不壞長何存翀開異路別乾坤出缾不出擎來問
0849c12: 一掌和聲休謂疼須勦絕莫囫圇共入維摩不二門。
0849c13: 世尊涅槃。
0849c14: 報化非真總是權執持四大落攀緣兩頭不著中開
0849c15: 眼百億金容一相圜。
0849c16: 異學問佛。
0849c17: 拈除戲論亦非誠常與無常二間阬鸚鵡雖學人語
0849c18: 句不知人事作麼行。
0849c19: 船子接夾山。
0849c20: 清廉之節將相之英不圖牽伴獨釣鼇鯨垂絲千尺
0849c21: 還易展離鉤三寸實難爭老華亭老華亭電光出手
0849c22: 使人驚輸卻前身也船篙傾盡贏得後山也花果結成。
0849c23: 石鞏架箭。
0849c24: 原是深山畋獵漢偶除鬚髮見超情飛潛到此難逃
0849c25: 避只有當鋒少斷魂人孤峻道愈尊不是垛生不上門。
0849c26: 萬法歸一一歸何處。
0849c27: 賴有摩尼無價珠生涯轉盻盡何殊家山綠水光天
0849c28: 德埜艸黃花壯帝都。
0849c29: 僧掀夾山禪床。
0849c30: 賊兒攻打富家珍命未逢時依舊貧佛祖位中留不
0850a01: 住翻回地軸轉天輪。
0850a02: 雲門一寶。
0850a03: 片雲風卷盡萬里絕遮闌把定乾坤肅放開體用寬
0850a04: 南星對北斗洞達是誰觀不待金烏催玉兔門開直
0850a05: 下嘯澄團。
0850a06: 甘贄接待。
0850a07: 連鐺拓出又何妨縱奪臨時任主張兩個古錐齊捉
0850a08: 敗勝如百味巧盛莊。
0850a09: 臨濟囑三聖。
0850a10: 皎然一喝播宗風血脈無涯盡界充破膽瞎驢成隊
0850a11: 去天關撞碎地皮通。
0850a12: 雲門扇子跳上三十三天築著帝釋鼻孔東海
0850a13: 鯉魚打一棒雨似盆傾。
0850a14: 鯉魚帝釋常相會休執多年骨董禪靜夜銀蟾初出
0850a15: 海人間天上兩昭然。
0850a16: 觀世音菩薩將錢來買餬餅放下手卻是饅頭。
0850a17: 綠水青山更古悠有錢莫用冷饅頭霸王未到烏江
0850a18: 畔一到甘心便肯休。
0850a19: 僧問雲門如何是一代時教門云對一說頌。
0850a20: 識得韶陽對一說答從問處合時節脫籠靈翮便翀
0850a21: 霄望樹獼猴盡失穴。
0850a22: 僧問雲門不是目前機亦非目前事時如何門云
0850a23: 倒一說頌。
0850a24: 識得韶陽倒一說日輪耀化萬山雪不須爐燄起光
0850a25: 輝盡界冰河一路徹。
0850a26: 宋時兜率悅和尚住龍安室中垂此三問一曰撥
0850a27: 艸參玄只圖見性即今上人性在甚麼處見頌。
0850a28: 雲水茫茫四海賓將心用意總非真一朝參到無參
0850a29: 處幾點梅花天下春。
0850a30: 二曰識得自性方脫生死眼光落地時作麼生脫。
0850b01: 迷去雲開六不收涅槃生死兩無憂寒光徹地金風
0850b02: 起一葉落時天下秋。
0850b03: 三曰脫得生死便知去處四大分離時向甚處去。
0850b04: 梯山航海路高低退步長安一理齊大寂定中原不
0850b05: 住黎明天曉鳳凰啼。
0850b06: 總頌。
0850b07: 了了了時無可了休休休處未能休當時欠下嵩山
0850b08: 債不作驢兮便作牛。
0850b09: 
0850b10: 密印禪師語錄卷第九終
