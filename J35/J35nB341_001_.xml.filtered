0779a01: 佛語御禪師語錄敘
0779a02: 佛語徹御吾姪嘉陽范氏子也得法於
0779a03: 慧覺法兄和尚御侍師終身雖寒暑順逆
0779a04: 百折摧而無墮容憾其福不逮慧未展雙
0779a05: 桂之道而早夭其存日亦不喜人記錄其
0779a06: 語嗣法門人輿若乘憨之秀等於暇日竊
0779a07: 記機緣法語略數則葺成編帙余忽見而
0779a08: 深目之觀其說法為人處言溫氣和咸從
0779a09: 涵養醞藉中流出洵有大過於人者識者
0779a10: 其鑑諸。
0779a11: 時
0779a12: 甲寅仲春花朝之日華巖聖可德玉敘
0779a13: 
0779a14: 
0779a15: 
0779a16: 
0779a17: 
0779a18: 
0779a19: 
0779a20: 
0779a21: 
0779a22: 
0779a23: 
0779a24: 
0779b01: 佛語御禪師錄
0779b02: 
0779b03: 嗣法門人法　乘　秀　等編
0779b04: 機緣
0779b05: 師一日室中臥一僧向前作禮問西來大意即不問
0779b06: 吾師意旨作麼生師云四面無回互一道盡坦平僧
0779b07: 云恁麼凡聖坐斷佛祖難留師起身拈拄杖云還識
0779b08: 者箇麼僧云雪嶺寒梅驚蝶夢陽和那待曉風吹師
0779b09: 云未信你在僧云點額屠兒師拍禪床一下。
0779b10: 僧問善財不見彌勒時如何師笑之僧云悟師云悟
0779b11: 之一字也不消得僧禮拜師驀頭一踢。
0779b12: 僧閱經次師云閱何經僧云楞嚴經師云至何所僧
0779b13: 云四十四心師云就中汝任那一心僧撒兩手師搊
0779b14: 住云在甚麼處得來僧云天晴大日頭下雨水長流
0779b15: 師掌云又作麼生僧云人從橋下過水流橋不流。
0779b16: 師覽錄次僧問大開爐時如何師隨聲便掌僧禮
0779b17: 云者等惡辣師復掌云猶嫌少在。
0779b18: 僧與師鉏圃次師云忠國師趁侍者與大顛擯首座
0779b19: 是同是別僧云一箇鼻頭兩孔出氣師便打云杜撰
0779b20: 阿師如麻似粟。
0779b21: 法語
0779b22: 示白拈禪人
0779b23: 丁一卓二乃衲僧家本分鉗鎚暗五明三是白拈賊
0779b24: 偷天手段敲骨打髓捉虎擒龍蓋色騎聲旋乾倒嶽
0779b25: 可以俯天仰地可以載水流山可以點銕成金可以
0779b26: 指石為玉攪長河為酥酪化酥酪作長河驅玉兔於
0779b27: 日宮逼金烏於月殿就一毛頭而見無量寶王剎於
0779b28: 一寶王剎見無邊身菩薩即一身菩薩而坐無量菩
0779b29: 提場即一菩提場而轉無量義法輪即一義法輪而
0779b30: 度無量恆沙眾各各皆得無生法忍入不退地到此
0779c01: 處谷盈谷在坑滿坑脹破虛空彌亙中外天地不能
0779c02: 蓋載日月安可照臨山川草木各見自在神通鳥獸
0779c03: 昆蟲盡得天然玅用更說甚麼佛祖家私聖賢心髓
0779c04: 都盧一箇乾矢橛麻三觔消受盡盡不必東討西覓
0779c05: 豎四橫三縱是庭前柏樹子青州大布衫一篾縛來
0779c06: 拋向三千里外盡是二十年前魔昧人之話頭也試
0779c07: 問白拈賢徒還知得麼若知得真所謂有行有名名
0779c08: 行俱著如或未然莫將閒學解埋沒祖師心。
0779c09: 示可心戒子
0779c10: 受戒參禪絡索不少穿衣喫飯本色何多是以佛未
0779c11: 出世祖未來東渾圇一箇清平潔白世界無端被者
0779c12: 夥有智凡夫向裏許撒土拋沙令人踢腳絆手躲避
0779c13: 不得若是箇有血性丈夫總不入他圈繢何故男兒
0779c14: 別有通霄路怎向如來行處行。
0779c15: 示萬庥禪人
0779c16: 穿泉汲水斟酌性海源頭達筧引流汪洋有本家風
0779c17: 闢谿壑以通衢盈河海而蕩漾千流合道萬派朝宗
0779c18: 有時震海潮音魚龍仰之變化有時開江展漢鯤鵬
0779c19: 賴以飛騰鱗甲藏身潛龍或躍深廣莫測灝漢無涯
0779c20: 雖是真空性水實乃大丈夫源潔流清之作用也且
0779c21: 道丈夫漢安身處又當何如藕絲孔裏乾坤大兔角
0779c22: 尖頭世界奢定動交加雙坐斷自然頂上撒天華。
0779c23: 示徒
0779c24: 一蹋直到底一步便到家鎮日行人千千萬萬萬萬
0779c25: 千千未見有一箇半箇歸家穩坐且道過在甚麼處
0779c26: 撥几云移舟諳水脈舉棹別波瀾。
0779c27: 佛事
0779c28: 玅善火幽靈寂靜玅智難通生死吉凶神明可卜驀
0779c29: 豎火炬云玅善玅善甚處去也復打圓相攛下云一
0779c30: 把火燒塵俗債無明業累盡情灰大張兩隻玲瓏眼
0780a01: 撫掌呵呵笑去來。
0780a02: 良憲火成住壞空天之時也生老病死人之數也又
0780a03: 何異焉然而我良憲居士不斷煩惱而明佛性不捨
0780a04: 生死而證涅槃去亦不滅來亦不生試問大眾生死
0780a05: 即且置不去不來一句作麼生道以火炬作此⊙震
0780a06: 威一喝云撲破醯雞甕裏天隨方遊戲莊嚴海。
0780a07: 恆一火拈火炬打圓相云大火聚裏好藏身頻頻直
0780a08: 步正相應分明幾節黃金骨一度紅爐一度新喝一
0780a09: 喝攛下火炬。
0780a10: 寂壽火死生兩字人各有之去就二途阿誰苟免既
0780a11: 不苟免且如寂壽死邪去邪即今在甚麼處喝一喝
0780a12: 攛下火炬云昨夜蓮池花放處堂堂端坐妙嚴身。
0780a13: 眾偈
0780a14: 與非篆禪人
0780a15: 苦侍吾師十六秋巾缾冤對恨難酬排兵布將行旌
0780a16: 令願子功歸第一籌
0780a17: 示立卓禪人
0780a18: 索我珍珠瑪瑙話此間無句值錢的驀拈驢糞頻相
0780a19: 贈謾莫逢人說價低
0780a20: 示劍衡李居士
0780a21: 此去滇南步步高登山涉水謾逍遙一朝蹋破波前
0780a22: 月撫掌呵呵傲寂寥
0780a23: 與大死靈禪人
0780a24: 自從剖出虛空核到處逢人聲價高大死闍黎須鄭
0780a25: 重開疆展土牧金毛
0780a26: 示不夢行者
0780a27: 分明句子不淆訛鼻直眉橫幾蹉過只為見成難辨
0780a28: 白千山萬水走禪和
0780a29: 圓通示明也何居士
0780a30: 正直與端方宛然玉界尺樹吾宗棟梁知佛法大意
0780b01: 日涉圓通兮三登九上時論祖道兮搶行奪市噫嘻
0780b02: 嘻謾疇昔家常德業總包融不亞龐公一頭地
0780b03: 與輿若乘禪人
0780b04: 一喝老僧未許一蹋兩面三頭與君一齊打脫好作
0780b05: 渡人之舟
0780b06: 復松宇李居士偈三
0780b07: 道本無形狀云何有取求取求屬影像來去總浮漚
0780b08: 不墮名言數豈同知見侔若能於此薦安用早回頭
0780b09: 又水中捉月月雙月空裏挐風風自風挐捉月風非
0780b10: 動靜天然動靜豈從容若言得不得有二更道管他
0780b11: 又一重者裏誰知復誰見復將誰面與誰融大都心
0780b12: 性假名字只為悟迷分異同徑入無生無舍宅無生
0780b13: 有入即羅籠一一分明親道破莫將五色畫虛空又
0780b14: 二六時中既穩默行住坐臥已巳婆娑真空不空非口
0780b15: 語空不空也更淆訛若是隨心而應用隨心應用早
0780b16: 蹉跎隨心隨處多身相應用依前萬萬波須到無心
0780b17: 無用處自然無處不禪那
0780b18: 與憨之秀禪人
0780b19: 一喝明明事已巳周無容下口處難酬報恩有待憑君
0780b20: 力抖擻精神接聖流
0780b21: 送別湖巖道兄
0780b22: 數思世末幾滄桑獨喜同門箇箇長茲去頻開三尺
0780b23: 劍惡名從此播諸方
0780b24: 弔蒼峨道兄
0780b25: 四十餘年夢眼開眼開何速別塵埃三秋話會曾相
0780b26: 唯一日逃禪擬再猜生死門頭丟臭褲涅槃道上掃
0780b27: 蒼苔聊將數句頻津送謾請高流歸去來
0780b28: 訪琇峨道兄
0780b29: 登高無直徑策杖步幽林薄霧籠山閣晴松快野禽
0780b30: 坐聞猿唱曲靜聽月敲琴更入尋詩處雲深客亦深
0780c01: 壽湖巖道兄
0780c02: 自入乾坤舍許多事不全好人無百歲禍害有千年
0780c03: 欲祝千年壽喜餘百歲堅虛空三爛壞箕翼共綿綿
0780c04: 訪雪波座主
0780c05: 梯危涉險足頻攀步入高林谿更灣閣抱層巖巖抱
0780c06: 閣山連野水水連山日移竹影敲詩案風送蘆煙鎖
0780c07: 石關莫謂南窗開不掩早知明月夜來還
0780c08: 向日葵
0780c09: 滿懷造化運方隅不類池渠荷與蘆形接陽和隨動
0780c10: 蕩色垂秋艷有規模旋樞共爾終時度斗斡同伊傲
0780c11: 月圖夕旦循環程幾度何如些子應天都
0780c12: 照鏡石
0780c13: 不藏寶匣倚江干一道清光掩蔽難真偽相昭容易
0780c14: 見影形覿面等閒看幽私爍破乾坤靜妖艷收來毛
0780c15: 骨寒萬象俱該全體露虛空也自把眉攢
0780c16: 盤石生蓮二
0780c17: 瘦石玲瓏載月娟和泥捧出不泥蓮胎懷白氣開時
0780c18: 節蘊得清香待有年傘蓋照人荷霧靄蜂房吐蕊藕
0780c19: 雲旋多情特為光山寺殿閣重重泛紫煙
0780c20: 種伏雲根徹竅中兩三掬水露全工鮮鮮芳艷留青
0780c21: 眼馥馥香霞逐遠風葉裏裁詩詩意綠華間摘句句
0780c22: 聯紅自來忘卻開蓮社蓮自開來覓遠公
0780c23: 道傍梅次韻
0780c24: 薄霧迷津勢莫尋忽朝天霽弄香侵瞻風撥草奇高
0780c25: 節抱雪懷芳吐素心朵朵書春傳意遠枝枝送臘遞
0780c26: 情深從他來去人標指一日垂涎孰不驚
0780c27: 新月
0780c28: 如梳如耳如邊鏡說似鉤環更莫欽想是天人騎馬
0780c29: 過一蹄印破五湖心
0780c30: 紅梅
0781a01: 冰姿雪骨久懷丹吐出令人子細看本色不從桃杏
0781a02: 借一簾星燦玉闌干
0781a03: 破氈帽次韻
0781a04: 有舷無頂太郎當亂髮髼鬆滿面揚不得眉毛分界
0781a05: 畔一頭都是眼睛眶
0781a06: 應時歌
0781a07: 半夜子齁鼾穿夢耳恍如雷不在枕頭裏雞鳴丑鼠
0781a08: 逐貓兒走撞出門駭殺趙州狗平旦寅眉毛舊轉新
0781a09: 掀衾起日計正相應日出卯芒鞋腳下討路高低竹
0781a10: 杖知分曉食時辰脫粟與芹羹一頓飽處處引風生
0781a11: 禺中已巳晝閒無活計牧群牛箇箇掀天地日南午打
0781a12: 動無皮鼓令如是拍拍騰今古日昳未攜酒莫遲醉
0781a13: 淵明來混入吾儕隊晡時申野老佚山亭閒遠眺銕
0781a14: 笛一村聲日入酉白月光如晝看金烏也解翻觔斗
0781a15: 黃昏戌明暗奚分布簾不捲人在深深處人定亥就
0781a16: 榻和衣蓋任高眠一覺無疆界
0781a17: 四威儀
0781a18: 山中行一步一箇墩看子細蹋破嶺頭雲山中住死
0781a19: 蛇當古路擬挑開無覓挑開處山中坐不消強捏合
0781a20: 太分明鼻直眼橫箇山中臥熟睡長伸腳剛醒來流
0781a21: 鶯啼夢過
0781a22: 未示寂前書自感偈云
0781a23: 早出孃胎三十年千生萬受盡鑽研幾將劫運消磨
0781a24: 後心倦神疲嬾向前
0781a25: 師一日示微疾忽喚門人指禪床云翻過去也是我
0781a26: 翻過來也是我咳唾也是我掉背也是我只須到我
0781a27: 無我所復云咄咄言罷端然長往。
0781a28: 斗菴禪師錄終
0781a29: 　嘉興吳知先書　倪天章刊
0781a30: 康熙壬戌年季春月嘉禾楞嚴般若坊附藏流通
