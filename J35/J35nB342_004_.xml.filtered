0799a01: 華巖聖可禪師語錄卷四
0799a02: 門人光佛等編
0799a03: 拈古
0799a04: 百丈一日侍馬祖行次見一群野鴨飛過祖云是甚
0799a05: 麼丈云野鴨子祖云甚處去也丈云飛過去也祖遂
0799a06: 扭丈鼻負痛失聲祖云又道飛過去也丈於言下有
0799a07: 省卻歸侍者寮哀哀大哭同事問曰汝憶父母耶丈
0799a08: 云無曰被人罵耶丈云無曰哭作甚麼丈云我鼻孔
0799a09: 被大師扭得痛不徹同事曰有甚因緣不契丈云汝
0799a10: 問取和尚去同事問大師曰海侍者有何因緣不契
0799a11: 在寮中哭告和尚為某甲說大師曰是伊會也汝自
0799a12: 問取他同事歸寮曰和尚道汝會也教我自問汝丈
0799a13: 乃呵呵大笑同事曰適來哭如今為甚卻笑丈云適
0799a14: 來哭如今笑同事网然。拈云馬祖當道設塹百丈就
0799a15: 路還家且置同學相看哭笑而答又作麼生為憐松
0799a16: 竹引清風幾度買來還自賣。
0799a17: 三聖慧然禪師到德山纔展坐具山云莫展炊巾者
0799a18: 裏無殘羹餿飯然云縱有亦無著處山便打然接住
0799a19: 棒推向禪床上山大笑然哭蒼天便下參堂。拈云我
0799a20: 作德山至三聖道亦無著處便休兩不傷鋒犯手賓
0799a21: 主歷然洎乎正令一行不覺弄巧成拙然雖當仁不
0799a22: 讓禮度全虧二老若無笑哭相酬管取兩沒殺合。
0799a23: 世尊初生一手指天一手指地周行七步目顧四方
0799a24: 云天上天下唯我獨尊雲門云我當時若見一棒打
0799a25: 殺餵狗子喫貴圖天下太平。拈云世尊平地上起孤
0799a26: 堆且置雲門恁麼道還自救得麼一棒打殺干戈不
0799a27: 少要見太平驢年未在。
0799a28: 世尊於涅槃會上以手摩胸告眾曰汝等善觀吾紫
0799a29: 磨金色之身瞻仰取足無令後悔若謂吾滅度非吾
0799a30: 弟子若謂吾不滅度亦非吾弟子時百萬億眾悉得
0799b01: 契悟。拈云告眾善觀也是憐兒不覺醜悉皆領悟無
0799b02: 非片雪點紅爐還識金色身麼只者是。
0799b03: 南陽忠國師因丹霞來訪值睡次乃問侍者耽源云
0799b04: 國師在否者云在即在秖是不見客霞云太深遠生
0799b05: 者云莫道上座佛眼也覷他不見霞云龍生龍子鳳
0799b06: 生鳳兒國師睡起侍者舉似國師國師打二十棒趁
0799b07: 出丹霞聞云不謬為南陽國師。拈云人多謂耽源不
0799b08: 唧溜不合恁麼抵對累及國師手忙腳亂一上恁麼
0799b09: 見解則湘之南潭之北何以光前裕後哉殊不知忠
0799b10: 國師乃伯牙琴丹霞乃伯牙弦耽源乃伯牙手琴弦
0799b11: 之上縱有南薰雅操若無妙指其音終不能發咄誰
0799b12: 是伯牙不見客底是深遠生底是覷不見底是。
0799b13: 雪峰在德山作飯頭一日飯遲德山擎缽下法堂峰
0799b14: 曬飯巾次見德山乃云鐘未響鼓未鳴拓缽向甚麼
0799b15: 處去德山便歸方丈峰舉似頭頭云大小德山未會
0799b16: 末後句在山聞令侍者喚頭去問汝不肯老僧那頭
0799b17: 密啟其意山乃休明日陞堂果與尋常不同頭至僧
0799b18: 堂前撫掌大笑云且喜堂頭老漢會末後句他後天
0799b19: 下人不奈伊何雖然也秖得三年活。拈云德山雪峰
0799b20: 向虛空裏書字字雖不成文彩已彰巖頭於化日下
0799b21: 鏤冰既爾刻畫分明未免傍觀者哂哂即不無畢竟
0799b22: 甚處是德山會得底末後句舉頭天外看誰是我般
0799b23: 人。
0799b24: 昔有婆子供養一庵主經二十年常令一二八女子
0799b25: 送飯給侍一日令女子抱定云正恁麼時如何主云
0799b26: 枯木倚寒岩三冬無煖氣女子舉似婆婆曰我二十
0799b27: 年秖供養得箇俗漢遂遣出燒卻庵。拈云作麼生免
0799b28: 得他燒逐我道者僧設使有鶖子智文殊辯德山臨
0799b29: 濟機用一十八變神通敢保亦不能免婆子燒逐在
0799b30: 還會麼他要此話大行。又拈云婆子燒庵且縱還會
0799c01: 枯木倚寒巖三冬無煖氣意旨麼碧玉磨成西子骨
0799c02: 黃金鑄就伍員心。
0799c03: 陸亙大夫問南泉弟子家中有一片石亦曾坐亦曾
0799c04: 臥如今欲鐫作佛得麼泉云得得大夫云莫不得麼
0799c05: 泉云不得不得。拈云折檀片片香擊珊寸寸寶。
0799c06: 僧問趙州如何是不錯底路州云明心見性是不錯
0799c07: 底路密菴云趙州眼觀東南意在西北大似狐狸戀
0799c08: 窟有甚快活處忽有問徑山如何是不錯底路只向
0799c09: 他道家家門裏透長安。拈云二大老答話如印印泥
0799c10: 刻劃甚是分明未免引人向鬼窟裏作活計門外打
0799c11: 之遶若是直截為人端的未夢見在設有人問華巖
0799c12: 如何是不錯底路只向他道看腳下。
0799c13: 慈明冬日榜僧堂門作其下註云
0799c14: 若有識得不離四威儀有首座見之謂曰和尚今夜
0799c15: 放參慈明聞而笑之。拈云是麻三斤耶是乾矢橛耶
0799c16: 是百鍊金耶是紅爐雪耶人謂是唐言我謂是梵書
0799c17: 唵。
0799c18: 趙州一日到僧堂後見一僧乃問大德總向甚處去
0799c19: 僧云普請去州遂於袖中取刀度與云老僧住持事
0799c20: 繁請上座為我折倒卻便引頸向前其僧便走。拈云
0799c21: 一日不作一日不食。又拈云人多謂者僧不隨普請
0799c22: 趙州特為煎逼一上也是按牛喫草雖然如是千鈞
0799c23: 之弩豈為鼷鼠而發機耶趙州恁麼也大險若是孟
0799c24: 八郎漢定亂做去在。
0799c25: 鵝湖上堂云未了底人浮逼逼底設使了得底人知
0799c26: 有去處亦浮逼逼底雲門問首座堂頭和尚恁麼道
0799c27: 意旨如何座云浮逼逼底門云髮白齒黃作與麼見
0799c28: 解道得道道不得莫亂道座云你作麼生門云項上
0799c29: 著枷腳下著杻座云與麼則無佛法也門云此是文
0799c30: 殊普賢大人境界。拈云雲門恁麼噴吐珠玉傾瀝肝
0800a01: 膽即不無大似壓良為賤端的鵝湖意旨首座依模
0800a02: 畫樣也不差何也三年無改於父之道可謂孝矣。
0800a03: 雪竇顯問羅漢林法爾不爾如何指南林云只為法
0800a04: 爾不爾顯云大眾記取某甲話頭拂衣歸眾林下堂
0800a05: 卻令侍者請顯至方丈上座適來不肯老僧那顯云
0800a06: 和尚當代宗匠某甲焉敢不肯林云你為甚拂衣歸
0800a07: 眾顯云和尚還許某甲說道理也無林云你說看顯
0800a08: 拍一拍下去。拈云前箭猶輕後箭深。又拈云好羅漢
0800a09: 當斷不斷反招其亂華岩不然待他拂衣歸眾秪向
0800a10: 他道一恁舉似諸方至方丈待他道某甲焉敢不肯
0800a11: 便與震威一喝不惟截斷許多葛藤亦乃免見話墮。
0800a12: 五祖演云牛過欞窗頭角四蹄俱過了只是尾巴過
0800a13: 不得。拈云要成九仞之山莫少一簣之土。
0800a14: 僧問雲門如何是佛門云乾屎橛。拈云大尊貴生。
0800a15: 寶蓋和尚至漸源中興禪師處源見來便捲起簾子
0800a16: 在方丈內坐蓋一見乃下卻簾子便歸客位坐源令
0800a17: 侍者傳語長老遠來不易猶隔津在蓋便掌者云不
0800a18: 用打某甲有堂頭和尚在蓋云為有堂頭老漢所以
0800a19: 打你者回舉似源源云猶隔津在。拈云賓則始終賓
0800a20: 主則始終主。
0800a21: 三聖問雪峰透網金鱗以何為食峰云待汝出網來
0800a22: 向你道聖云一千五百人善知識話頭也不識峰云
0800a23: 老僧住持事繁。拈云三聖大似著忙雪峰亦似將錯
0800a24: 就錯雖然如是要且賓主歷然。
0800a25: 雲門垂語云人人盡有光明在看時不見暗昏昏作
0800a26: 麼生是諸人光明自代云三門廚庫又云好事不如
0800a27: 無。拈云枕子者邊那邊隨語千山萬山德嶠朝打暮
0800a28: 打龐老人間物閒。
0800a29: 鹽官云虛空為鼓須彌為槌什麼人打得眾無對南
0800a30: 泉云我當時若見向道王老師不打者破鼓法眼云
0800b01: 但道不打自然是破鼓密菴云鹽官提水放火南泉
0800b02: 撥亂飛灰法眼埋兵掉鬥諸尊宿雖然各出一隻手
0800b03: 並無一人性燥下得一槌只是隨例扛鼓祥符直戴
0800b04: 與諸人道虛空為鼓須彌為槌漆桶參堂去。拈云須
0800b05: 彌山縱廣正等八萬四千由旬入海八萬四千由旬
0800b06: 出海八萬四千由旬父母所生四大色手長不過三
0800b07: 尺若除斯以外別有卻成兩人即斯色手便是試舉
0800b08: 槌看莫只管隨例說大話道脫空語還見鹽官麼此
0800b09: 是文殊普賢大人境界。又拈舉至扛鼓處云傑祖恁
0800b10: 麼道也是普州人送賊上來者一夥老漢總沒大人
0800b11: 相不得自由況且鼓是現成槌非新設要打便打要
0800b12: 歇便歇忽有箇漢出來問華巖什麼人打得只向他
0800b13: 道響便休。又拈云鹽官鞔鼓南泉法眼扛鼓祥符打
0800b14: 鼓華巖以兩手自掩耳云不聽不聽。
0800b15: 雙桂和尚上堂云古佛與露柱相交逢人且說三分
0800b16: 話金剛與泥人揩臂未可全拋一片心正恁麼時是
0800b17: 何境界眾無對桂靠柱杖云默默自知田地穩騰騰
0800b18: 誰謂肚皮憨。拈云老老大大偷心不少古佛與露柱
0800b19: 相交道甚麼金剛與泥人揩臂血滴滴底正恁麼時
0800b20: 是何境界喝一喝云徹骨為人人不知勞他來去八
0800b21: 千返。
0800b22: 僧問趙州如何是不錯底路州云明心見性是不錯
0800b23: 底路。拈云者僧蘊一肚皮禪道佛法將謂別有玄妙
0800b24: 路頭趙老也不與他指路也不說禪但只平貼貼底
0800b25: 向他道明心見性是不錯底路且道恰者僧意不恰
0800b26: 者僧意。又拈云者僧豈不知明心見性不錯而發此
0800b27: 問趙州豈不知來意而答斯語要知者僧是賊趙州
0800b28: 是箇老賊識得他破令他胸次中如許葛藤當下冰
0800b29: 銷瓦解。
0800b30: 僧問雙桂靈樹封盒子意如何桂云且道裏許是甚
0800c01: 麼進云不封盒子意如何桂云任從滄海變終不為
0800c02: 君通。拈云問太淺答太深冷似火熱似水淺深冷熱
0800c03: 且止畢竟裏許是甚麼任從滄海變終不為君通。
0800c04: 李附馬問慈明聞西河有金毛師子是否明云附馬
0800c05: 甚處得者消息來李便喝明云野干鳴李又喝明云
0800c06: 師子吼。拈云好隊金師子吒沙地善哮吼不解咬人。
0800c07: 密雲和尚云禪不須參道不須悟直下承當超佛越
0800c08: 祖雙桂和尚云打底不是座參底不是禪快活日子
0800c09: 不過逐日思想成顛。拈云師翁與先師恁麼赤心片
0800c10: 片與人卸卻汁脂帽子脫卻鶻臭布衫即不無要且
0800c11: 亦是醍醐亦是毒藥。
0800c12: 僧問林野奇繼紹門風端的旨請師露出大家看林
0800c13: 云一棒打殺進云也知和尚令不虛行林云你見箇
0800c14: 甚麼道理恁麼道僧便喝林便打。拈云林野法叔門
0800c15: 風高固高矣殊不知被者僧覷破只得七零八落洎
0800c16: 乎收拾將來也是賊過張弓。
0800c17: 石臼和尚參馬祖祖云甚麼處來石云烏臼來祖云
0800c18: 烏臼近日有何言句石云幾人到此茫然祖云茫然
0800c19: 且止悄然一句作麼生石近前三步祖云我有七棒
0800c20: 寄打烏臼你還甘否云和尚先喫某甲後甘。拈云石
0800c21: 臼茫然馬祖悄然步步踏著棒棒打著即不無馬祖
0800c22: 也是勾賊破家。
0800c23: 普化喫生菜次臨濟云者漢大似一頭驢化便作驢
0800c24: 鳴濟云直歲與他細抹草料著化云少室人不識金
0800c25: 陵又再來臨濟一隻眼到處為人開趙州云何不與
0800c26: 本分草料。拈云臨濟與麼道是本分不是本分若不
0800c27: 本分普化不合與麼道若本分趙州不合與麼道。
0800c28: 黃檗因六人新到五人作禮中一人提起坐具打圓
0800c29: 相檗云我聞有一獵犬甚惡僧云尋羚羊聲來檗云
0800c30: 羚羊無聲到汝尋僧云尋羚羊跡來檗云羚羊無跡
0801a01: 到汝尋僧云尋羚羊蹤來檗云羚羊無蹤到汝尋僧
0801a02: 云與麼則死羚羊也檗休去至明日陞座云昨日尋
0801a03: 羚羊僧出來僧便出檗云昨日公案未了老僧休去
0801a04: 汝作麼生會僧無語檗云將謂汝是本色衲子原來
0801a05: 是義學沙門以拄杖打出。拈云人多謂黃檗有陷虎
0801a06: 之機與麼休去是八字打開與者僧相見者僧不解
0801a07: 承當所以蹉過逮乎陞座重勘果爾不知端倪黃檗
0801a08: 婆心再與本分草料恁麼解會有甚快活處殊不知
0801a09: 黃檗被者僧一拶上天無路入地無門只得角挂高
0801a10: 枝至於正令全提正是壓良為賤。
0801a11: 昔有一老宿住菴於門上書心字於窗上書心字於
0801a12: 壁上書心字法眼云門上但書門字窗上但書窗字
0801a13: 壁上但書壁字玄覺云門上不要書門字窗上不要
0801a14: 書窗字壁上不要書壁字何故字義炳然。拈云法眼
0801a15: 頭上安頭玄覺斬頭覓活因事長智甚麼難二老要
0801a16: 且未知老宿於門窗壁上書心字畢竟是何意築萬
0801a17: 里墻連海岱牢牢鞏固舊山河。
0801a18: 慈明室中晏坐橫刀水盆上傍置草鞋使來參扣者
0801a19: 下語無有契其機者。拈云慈明大似館驛中撮馬糞
0801a20: 漢那裏得來恁許多糞箕條帚。
0801a21: 楊岐在石霜總院事甚久一日慈明出雨忽作岐偵
0801a22: 之小徑既見搊住云者老漢今日須與我說不說打
0801a23: 你去明云監寺知是般事便休語未卒岐大悟即拜
0801a24: 於泥途問云狹路相逢時如何明云你且躲避我要
0801a25: 去那裏去岐歸次日具威儀上方丈禮謝明呵云未
0801a26: 在。拈云人多道慈明以事事無礙行心楊岐尚疑而
0801a27: 未決況其餘者耶岐既見想乘隙倒反被識破只
0801a28: 得蚤豎降旗耳與麼會有甚長處應知楊岐有轉亂
0801a29: 為治經綸煉石補天手段慈明道知是般事便休你
0801a30: 且躲避我要去那裏去雖偷心全無確實供狀了也
0801b01: 岐大悟拜於泥途又上方丈作禮乃一手抬一手搦。
0801b02: 僧問大隨淡和尚如何是祖師意隨云白鹿钁頭七
0801b03: 半斤。拈云廬陵米價鎮州蘿蔔頭不似此語好。
0801b04: 溈山因僧問如何是百丈真山下禪床叉手而立云
0801b05: 如何是和尚真山便坐。拈云百丈大溈真固真矣只
0801b06: 是無一滴墨木。
0801b07: 頌古
0801b08: 慈明室中晏坐橫刀水盤上仝拈二。頌云。儘堪歌又不
0801b09: 堪歌莖草金身沒奈何博地凡夫誠薄福徒勞四面
0801b10: 與張羅又云洗腳著草鞋持刀縱橫舞刺腦入膠盆
0801b11: 作箇主中主雲龍風虎聖作物睹石霜老漢是涅槃
0801b12: 堂之伍復云住住
0801b13: 臨濟上堂兩堂首座相見同時下喝。頌云。一箇坐一
0801b14: 箇臥別傳從此立工課一株樹蔭幾何人各得心雄
0801b15: 膽子大
0801b16: 慈明冬日榜僧堂仝拈二。頌云。非師十智非三訣非劍
0801b17: 水盤非草鞋繡出鴛鴦誠可愛金鍼不識自何來又
0801b18: 云不登寶殿不居陬耳目無因用黈旒父察子心堪
0801b19: 任劣棄珍著垢到圊頭
0801b20: 楊岐偵慈明於小徑仝拈。頌云。飛衛以射名箭窮折
0801b21: 棘抵鸞膠續斷絃好音出妙指一則懼一則喜監寺
0801b22: 兒孫雖遍天涯要且非父不生其子
0801b23: 大隨钁頭仝前。頌云。钁頭確實三斤半日日拈提報
0801b24: 佛恩一問西來迅口道不欺之力有來源
0801b25: 溈山因僧問百丈真同拈三。頌云。金毛師子踞地嚬呻
0801b26: 奮迅三昧直指向人剎那之際現三世身而今鼓氣
0801b27: 效顰者九轉終歸是假銀又云莫認穿紅莫認穿綠
0801b28: 高著眼看如東昇旭又云休從色相看威儀畫骨神
0801b29: 仙不畫皮畫得仙姬似那箇狀元之母狀元妻
0801b30: 紫玉山道通禪師因于間如何是黑風吹其船舫
0801c01: 漂墮羅剎鬼國通云客作漢問與麼事作什麼于失
0801c02: 色通云即此便是黑風吹其船舫漂墮羅剎鬼國于
0801c03: 便作禮。頌云。毒龍氣惡陷虎機深轍魚得水逸鳥出
0801c04: 林殺人刀活人劍趙璧還秦原沒玷
0801c05: 洞山因僧問如何是衲僧孔竅山云十八女兒不繫
0801c06: 裙。頌云。十八女兒不繫裙紙船載寶渡河汾渾家拍
0801c07: 掌呵呵笑僥倖歸來喜十分又云升天底事都揚卻
0801c08: 珍垢全拋首不簪乾盡髑髏白似雪焦枯骨節黃如
0801c09: 金
0801c10: 趙州僧堂後逢僧仝拈。頌云。我王庫內原無是信手
0801c11: 拈來用大癡設使箭窮鋒不拄道傍折棘以當遲
0801c12: 潭州神山僧密禪師與洞山行次忽見白兔走過神
0801c13: 云俊哉洞云作麼生神云大似白衣拜相洞云老老
0801c14: 大大作者箇說話神云你又作麼生洞云積代簪纓
0801c15: 暫時落魄。頌云。偶來那畔落今時平地升天不用梯
0801c16: 摭得炭頭書皂壁權行鳥道駕烏雞又云足下無私
0801c17: 果俊哉不繇階級蹈高臺苔封殿上曾遊晏只緣向
0801c18: 背一時乖
0801c19: 疏山手握木蛇僧問和尚手中是甚麼山提起云曹
0801c20: 家女。頌云。拄杖也弄拂子也弄我不恁麼顯異惑眾
0801c21: 我在葉縣備曾試之。頌云。滔滔錦水出雲安作浪興
0801c22: 波勢且寬自古夔門灩澦石不辭白帝日觀瀾
0801c23: 靈雲見桃花而悟云二十年來尋劍客幾回落葉又
0801c24: 抽枝自從一見桃花後直至而今更不疑玄沙云諦
0801c25: 當諦當甚諦當敢保老兄未徹在。頌云。剝盡芭蕉剝
0801c26: 莫休欲窮千里上層樓靈雲不瞎一雙眼爭見玄沙
0801c27: 血趾頭又云廉頗多功勢不雙相如海量志猶長趙
0801c28: 王無事登金殿燮理調和有二郎
0801c29: 黃龍三關。頌云。我手何似佛手豎起拂子代口善說
0801c30: 過現未法沒箇人兒相偶我腳何似驢腳曾涉江淮
0802a01: 河洛多年負累辛勤而今與他襪著我也有箇生緣
0802a02: 虛耽四十九年慚愧叢林不整未得一覺好眠又我
0802a03: 手何似佛手忽爾推門入臼隨君開闔自由不勞指
0802a04: 目分剖我腳何似驢腳曾上層巒重閣揚眉四顧無
0802a05: 涯入眼山河寥廓我也有箇生緣院西一塊小田半
0802a06: 邊那栽糯穀半邊那種赤運
0802a07: 龍門一僧被蛇咬或問云既是龍門僧因甚被蛇咬
0802a08: 僧無對東山一僧代云果然現出大人相圓悟聞之
0802a09: 東山有此僧耶。頌云。軔纔發車便過善行果無轍跡
0802a10: 玅唱非千舌和出草兮似電疾入水兮不動波葛陂
0802a11: 拄杖子陶家挂壁梭風雷相送上天河
0802a12: 藥山令供養主抄化甘贄行者問甚處來云藥山來
0802a13: 甘云作麼云教化甘云將得藥來麼云行者有甚麼
0802a14: 病甘乃捨銀兩錠意山中有人必不受此主歸納疏
0802a15: 山問云子歸何速主舉前話師云速送還他子著賊
0802a16: 了也主遂送還甘云原來山中有人益金以施。頌云。
0802a17: 晝午星現子夜日中白紙書信不通而通著賊了也
0802a18: 鏡照鏡山裏有人空合空二老函蓋相稱處者僧無
0802a19: 功卻有功
0802a20: 一歸何處。頌云。自近達遠由淺至深如剝芭蕉一層
0802a21: 又層又一步趕步直到家裏敲開其門拋卻瓦子
0802a22: 慈明榜文。頌云。嚼之無味摸之無痕絕人意路刺人
0802a23: 眼睛又坐斷千差路始通陸行車馬水行艟兒孫從
0802a24: 此滿天下盡是金剛栗棘蓬又是狴犴歟是桎梏也
0802a25: 兔角杙牛龜毛絡馬著之不上卸之不下誰知監禁
0802a26: 之外有箇仁者類臨濟推人活埋似玅喜得肥漢剮
0802a27: 又百尺女墻百尺高層層馬槊層層刀至尊左右排
0802a28: 文武六國之王引領朝
0802a29: 婆子燒庵。頌云。離位之機孰箇知毒龍拔在富那西
0802a30: 劈開海水止觀妙不見尾巴更是奇
0802b01: 慈明室中橫刀水盆上傍置草鞋見有來者請下語
0802b02: 擬議即打趁出。頌云。道冠儒履釋袈裟見得分明眼
0802b03: 亦花除怪先須去白澤破家散宅是生涯又造道立
0802b04: 限千日自強唯引一錐竿頭如是進步方可隨意施
0802b05: 為
0802b06: 德山拓缽。頌云。向上程途那有限古人略喻剝芭蕉
0802b07: 而今多少英靈士徒把虛空著火燒又割牛刀千鈞
0802b08: 弩善用不須行跋扈聰使聾明使瞽點金如何成赤
0802b09: 土陣陣風濤兮隨以雨荷衲千眼兮雲為補石霜多
0802b10: 山行兮楊岐撾鼓乾闥婆王奏樂兮迦葉起舞雲從
0802b11: 龍風從虎聖人作而萬物睹又大家要話廣流通龜
0802b12: 毛繩縛樹頭風所以虛空釘橛輩言煙燒得舌頭紅
0802b13: 因西林書記頌靈雲桃花岩頭甘贄過夏三頌而作以進之也
0802b14: 十八女兒不繫裙。頌云。藥若厭苦毒安能吐病在膏肓
0802b15: 何時而愈卸百斤枷兮鉅靈斧疏鑿三巴兮賴神禹
0802b16: 師嚴然後所學道尊故東山門下子孫多賢德而超
0802b17: 邁者誠源遠而流長也。頌云。汾州罵徹慈明日葉縣
0802b18: 打追圓鑒時不用恆憂吳越令二株嫩桂與天齊
0802b19: 因思法眼參地藏明教見神鼎時便不見有煩惱也。
0802b20: 頌云。莫待病生纔服藥病瘥不假驢馱藥正病不可
0802b21: 錯服藥去來今病總不惡
0802b22: 盡大地是沙門一隻眼。頌云。百丈捲卻拜蓆首山拂
0802b23: 袖便行逢人不得錯舉此箇沙門眼睛又燈籠喚醒
0802b24: 露柱蹶起獨坐獨行除卻三光五岳那個是我知音
0802b25: 又髑髏乾若未盡頂門痛與一鍼十方世界銷殞拈
0802b26: 草可作金身
0802b27: 麻三斤。頌云。洞山答話麻三斤非法身兮非意生除
0802b28: 卻當人眼中屑紫磨金色放光明
0802b29: 世尊初生。頌云。如筍露包性已巳豪弗須六日便翀霄
0802b30: 雲門恨早不扳折兜率言遲謾貶褒與賊過梯非分
0802c01: 外逢場作戲又何勞藥山既現大人相布衲也須一
0802c02: 勺澆
0802c03: 乾屎橛。頌云。雲門乾矢橛相好不可說三十二八十
0802c04: 何曾有一缺又因孤岩維那頌特拈頌以進益之拈云一口吸盡西江水
0802c05: 馬祖機大一拳拳倒黃鶴樓白雲用大二老大固大
0802c06: 矣不及雲門膽大。頌云。百物供養無福打煞餵狗無
0802c07: 罪開口不畏泥犁為證平等三昧又藥醫有病人人
0802c08: 易無病求醫醫者難語忌十成如領會衲僧孔竅女
0802c09: 兒邊又不是墮坑落塹亦非入水入泥尊貴到此已巳
0802c10: 極好仁無以尚之
0802c11: 岩頭在甘贄家過夏補衣次贄行過頭以鍼作劄勢
0802c12: 贄整衣欲謝妻問云作甚麼贄云說不得妻云也要
0802c13: 大家知贄舉前話妻云此去三十年後須知一回飲
0802c14: 水一回咽女子聞云誰知盡大地人性命被上座
0802c15: 劄將去也拈云前車既覆後車當戒。頌云。一二三四
0802c16: 五金木水火土趁道蘊鐵牛咬玄沙汝虎三聖兮推
0802c17: 出一丁寶壽兮瞎卻一城觀光兮媲美當代破家兮
0802c18: 太煞無情可憐無限河邊骨盡是深閨夢裏人
0802c19: 
0802c20: 華巖聖可禪師語錄卷四終
