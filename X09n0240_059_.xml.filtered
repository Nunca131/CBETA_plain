0121c18: 
0121c19: 
0121c20: 
0121c21: 大方廣佛華嚴經綱要卷第五十九
0121c22: 于闐國三藏沙門實叉難陀　譯經
0121c23: 清涼山大華嚴寺沙門澄觀　疏義
0121c24: 明匡山法雲寺憨山沙門德清提挈
0122a01: 上來至大願大行皆得相續。通答普慧二百問說
0122a02: 分竟。下結勸修學。
0122a03: 離世間品第三十八之七
0122a04: 佛子。若有眾生得聞此法。聞已巳信解。解已巳修行。必得
0122a05: 疾成阿耨多羅三藐三菩提。何以故。以如說修行故。
0122a06: 佛子。若諸菩薩不如說行。當知是人於佛菩提則為
0122a07: 永離。是故菩薩應如說行。佛子。此一切菩薩功德行
0122a08: 處決定義華。普入一切法。普生一切智。超諸世間。離
0122a09: 二乘道。不與一切諸眾生共。悉能照了一切法門。增
0122a10: 長眾生出世善根。離世間法門品應尊重。應聽受。應
0122a11: 誦持。應思惟。應願樂。應修行。若能如是當知是人疾
0122a12: 得阿耨多羅三藐三菩提。說此品時佛神力故及此
0122a13: 法門法如是故。十方無量無邊阿僧祇世界皆大震
0122a14: 動。大光普照。爾時十方諸佛。皆現普賢菩薩前。讚言
0122a15: 善哉善哉。佛子。乃能說此諸菩薩摩訶薩功德行處
0122a16: 決定義華普入一切佛法出世間法門品。佛子。汝已巳
0122a17: 善學此法。善說此法。汝以威力護持此法。我等諸佛
0122a18: 悉皆隨喜。如我等諸佛隨喜於汝。一切諸佛悉亦如
0122a19: 是。佛子。我等諸佛悉共同心護持此經。令現在未來
0122a20: 諸菩薩眾未曾聞者皆當得聞。爾時普賢菩薩摩訶
0122a21: 薩承佛神力。觀察十方一切大眾洎於法界而說頌
0122a22: 言。
0122a23: 於無量劫修苦行從無量佛正法生
0122a24: 令無量眾住菩提彼無等行聽我說
0122b01: 供無量佛而捨著廣度生不作想
0122b02: 求佛功德心無依彼勝妙行我今說
0122b03: 離三界魔煩惱業具勝功德最勝行
0122b04: 滅諸癡惑心寂然我今說彼所行道
0122b05: 永離世間諸誑幻種種變化示眾生
0122b06: 心生住滅現眾事說彼所能令眾喜
0122b07: 見諸眾生生老死煩惱憂橫所纏迫
0122b08: 欲令解脫教發心彼功德行應聽受
0122b09: 施戒忍進禪智慧方便慈悲喜捨等
0122b10: 百千萬劫常修行彼人功德仁應聽
0122b11: 千萬億劫求菩提所有身命皆無
0122b12: 願益生不為己巳彼慈愍行我今說
0122b13: 無量億劫演其德如海一滴未為少
0122b14: 功德無比不可喻以佛威神今略說
0122b15: 其心不高下求道無厭倦普使諸眾生
0122b16: 住善增淨法智慧普饒益如樹如河泉
0122b17: 亦如於大地一切所依處菩薩如蓮華
0122b18: 慈根安隱莖智慧為眾戒品為香潔
0122b19: 佛放法光明令彼得開敷不著有為水
0122b20: 見者皆欣樂菩薩妙法樹生於直心地
0122b21: 信種慈悲根智慧以為身方便為枝幹
0122b22: 五度為繁密定葉神通華一切智為果
0122b23: 最上力為蔦垂陰覆三界菩薩師子王
0122b24: 白淨法為身四諦為其足正念以為頸
0122c01: 慈眼智慧首頂繫解脫繒勝義空谷中
0122c02: 吼法怖眾魔菩薩為商主普見諸生
0122c03: 在生死曠野煩惱險惡處魔賊之所攝
0122c04: 癡盲失正道示其正直路令入無畏城
0122c05: 菩薩見眾生三毒煩惱病種種諸苦惱
0122c06: 長夜所煎迫為發大悲心廣說對治門
0122c07: 八萬四千種滅除眾苦患菩薩為法王
0122c08: 正道化眾生令遠惡修善專求佛功德
0122c09: 一切諸佛所灌頂受尊記廣施眾聖財
0122c10: 菩提分珍寶菩薩轉法輪如佛之所轉
0122c11: 戒轂三昧輞智莊慧為既破煩惱賊
0122c12: 亦殄眾魔怨一切諸外道見之無不散
0122c13: 菩薩智慧海深廣無涯際正法味盈洽
0122c14: 覺分寶充滿大心無邊岸一切智為潮
0122c15: 眾生莫能測說之不可盡菩薩須彌山
0122c16: 超出於世間神通三昧峰大心安不動
0122c17: 若有親近者同其智慧色迥絕眾境界
0122c18: 一切無不菩薩如金剛志求一切智
0122c19: 信心及苦行堅固不可動其心無所畏
0122c20: 饒益諸生眾魔與煩惱一切悉摧滅
0122c21: 菩薩大慈悲譬如重密雲三明發電光
0122c22: 神足震雷音普以四辯才雨八功德水
0122c23: 潤洽於一切令除煩惱熱菩薩正法城
0122c24: 般若以為牆慚愧為深智慧為敵
0123a01: 廣開解脫門正念恒防守四諦坦王道
0123a02: 六通集兵仗復建大法幢周迴其下
0123a03: 三有諸魔眾一切無能入菩薩迦樓羅
0123a04: 如意為堅足方便勇猛翅慈悲明淨眼
0123a05: 住一切智樹觀三有大海搏撮天人龍
0123a06: 安置涅槃岸菩薩正法日出現於世間
0123a07: 戒品圓滿輪神足速疾行照以智慧光
0123a08: 長諸根力藥滅除煩惱闇消竭愛欲海
0123a09: 菩薩智光月法界以為輪遊於畢竟空
0123a10: 世間無不見三界識心內隨時有增減
0123a11: 二乘星宿中一切無儔匹菩薩大法王
0123a12: 功德莊嚴身相好皆具足人天悉瞻仰
0123a13: 方便清淨目智慧金剛杵於法得自在
0123a14: 以道化生菩薩大梵王自在超三有
0123a15: 業惑悉皆斷慈捨靡不具處處示現身
0123a16: 開悟以法音於彼三界中拔諸邪見根
0123a17: 菩薩自在天超過生死地境界常清淨
0123a18: 智慧無退轉絕彼下乘道受諸灌頂法
0123a19: 功德智慧具名稱靡不聞菩薩智慧心
0123a20: 清淨如空無性無依處一切不可得
0123a21: 有大自在力能成世間事自具清淨行
0123a22: 令眾生亦然菩薩方便地饒益諸眾生
0123a23: 菩薩慈悲水浣滌諸煩惱菩薩智慧火
0123a24: 燒諸惑習薪菩薩無住風遊行三有空
0123b01: 菩薩如珍寶能濟貧窮厄菩薩如金剛
0123b02: 能摧顛倒見菩薩如瓔珞莊嚴三有身
0123b03: 菩薩如摩尼增長一切行菩薩德如華
0123b04: 常發菩提分菩薩願如鬘恒繫眾生首
0123b05: 菩薩淨戒香堅持無缺犯菩薩智塗香
0123b06: 普熏於三界菩薩力如帳能遮煩惱塵
0123b07: 菩薩智如幢能摧我慢敵妙行為繒綵
0123b08: 莊嚴於智慧慚愧作衣服普覆諸生
0123b09: 菩薩無礙乘巾之出三界菩薩大力象
0123b10: 其心善調伏菩薩神足馬騰步超諸有
0123b11: 菩薩說法龍普雨眾生心菩薩優曇華
0123b12: 世間難值遇菩薩大勇將眾魔悉降伏
0123b13: 菩薩轉法輪如佛之所轉菩薩燈破闇
0123b14: 眾生見正道菩薩功德河恒順正道流
0123b15: 菩薩精進橋廣度諸品大智與弘誓
0123b16: 共作堅牢船引接諸眾生安置菩提岸
0123b17: 菩薩遊戲園真實樂眾生菩薩解脫華
0123b18: 莊嚴智宮殿菩薩如妙藥滅除煩惱病
0123b19: 菩薩如雪山出生智慧藥菩薩等於佛
0123b20: 覺悟諸生佛心豈有他正覺覺世間
0123b21: 如佛之所來菩薩如是來亦如一切智
0123b22: 以智入普門菩薩善開導一切諸生
0123b23: 菩薩自然覺一切智境界菩薩無量力
0123b24: 世間莫能壞菩薩無畏智知眾生及法
0123c01: 一切諸世間色相各差別音聲及名字
0123c02: 悉能分別知雖離於名色而現種種相
0123c03: 一切諸眾生莫能測其道如是等功德
0123c04: 菩薩悉成就了性皆無性有無無所著
0123c05: 如是一切智無盡無所依我今當演說
0123c06: 令眾生歡喜雖知諸法相如幻悉空寂
0123c07: 而以悲願心及佛威神力現神通變化
0123c08: 種種無量事如是諸功德汝等應聽受
0123c09: 一身能示現無量差別身無心無境界
0123c10: 普應一切眾一音中具演一切諸言音
0123c11: 眾生語言法隨類皆能作永離煩惱身
0123c12: 而現自在身知法不可說而作種種說
0123c13: 其心常寂滅清淨如空而普莊嚴剎
0123c14: 示現一切眾於身無所著而能示現身
0123c15: 一切世間中隨應而受生雖生一切處
0123c16: 亦不住受生知身如空種種隨心現
0123c17: 菩薩身無邊普現一切處常恭敬供養
0123c18: 最勝兩足尊香華眾妓樂幢幡及寶蓋
0123c19: 恒以深淨心供養於諸佛不離一佛會
0123c20: 普在諸佛所於彼大眾中問難聽受法
0123c21: 聞法入三昧一一無量門起定亦復然
0123c22: 示現無窮盡智慧巧方便了世皆如幻
0123c23: 而能現世間無邊諸幻法示現種種色
0123c24: 亦現心及語入諸想網中而恒無所著
0124a01: 或現初發心利益於世間或現久修行
0124a02: 廣大無邊際施戒忍精進禪定及智慧
0124a03: 四梵四攝等一切最勝法或現行成滿
0124a04: 得忍無分別或現一生繫諸佛與灌頂
0124a05: 或現聲聞相或復現緣覺處處般涅槃
0124a06: 不捨菩提行或現為帝釋或現為梵王
0124a07: 或天女圍繞或時獨宴默或現為比丘
0124a08: 寂靜調其心或現自在王統理世間法
0124a09: 或現巧術女或現修善行或現受五欲
0124a10: 或現入諸禪或現初始生或少或老死
0124a11: 若有思議者心疑發狂亂或現在天宮
0124a12: 或現始降神或入或住胎成佛轉法輪
0124a13: 或生或涅槃或現入學堂或在婇女中
0124a14: 或離俗修禪或坐菩提樹自然成正覺
0124a15: 或現轉法輪或現始求道或現為佛身
0124a16: 宴坐無量劫或修不退道積集菩提具
0124a17: 深入無數劫皆悉到彼岸無量劫一念
0124a18: 一念無量劫一切劫非劫為世示現劫
0124a19: 無來無積集成就諸劫事於一微塵中
0124a20: 普見一切佛十方一切處無處而不有
0124a21: 國土眾生法次第悉皆見經無量劫數
0124a22: 究竟不可盡菩薩知眾生廣大無有邊
0124a23: 彼一眾生身無量因緣起如知一無量
0124a24: 一切悉亦然隨其所通達教諸未學者
0124b01: 悉知眾生根上中下不同亦知根轉移
0124b02: 應化不應化一根一切根展轉因緣力
0124b03: 微細各差別次第無錯亂又知其欲解
0124b04: 一切煩惱習亦知去來今所有諸心行
0124b05: 了達一切行無來亦無去既知其行已巳
0124b06: 為說無上法雜染清淨行種種悉了知
0124b07: 一念得菩提成就一切智住佛不思議
0124b08: 究竟智慧心一念悉能知一切眾生行
0124b09: 菩薩神通智功力已巳自在能於一念中
0124b10: 往詣無量剎如是速疾往盡於無數劫
0124b11: 無處而不周莫動毫端分譬如工幻師
0124b12: 示現種種色於彼幻中求無色無非色
0124b13: 菩薩亦如是以方便智幻種種皆示現
0124b14: 充滿於世間譬如淨日月皎鏡在空
0124b15: 影現於眾水不為水所雜菩薩淨法輪
0124b16: 當知亦如是現世間心水不為世所雜
0124b17: 如人睡夢中造作種種事雖經億千歲
0124b18: 一夜未終盡菩薩住法性示現一切事
0124b19: 無量劫可極一念智無盡譬如山谷中
0124b20: 及以宮殿間種種皆響應而實無分別
0124b21: 菩薩住法性能以自在智廣出隨類音
0124b22: 亦復無分別如有見陽想之以為水
0124b23: 馳逐不得飲展轉更增渴眾生煩惱心
0124b24: 應知亦如是菩薩起慈愍救之令出離
0124c01: 觀色如聚沫受如水上泡想如熱時
0124c02: 諸行如芭蕉心識猶如幻示現種種事
0124c03: 如是知諸蘊智者無所著諸處悉空寂
0124c04: 如機關動轉諸界性永離妄現於世間
0124c05: 菩薩住真實寂滅第一義種種廣宣暢
0124c06: 而心無所依無來亦無去亦復無有住
0124c07: 煩惱業苦因三種恒流轉緣起非有無
0124c08: 非實亦非如是入中道說之無所著
0124c09: 能於一念中普現三世心欲色無色界
0124c10: 一切種種事隨順三律儀演說三解脫
0124c11: 建立三乘道成就一切智了達處非處
0124c12: 諸業及諸根界解與禪定一切至處道
0124c13: 宿命念天眼滅除一切惑知佛十種力
0124c14: 而未能成就了達諸法空而常求妙法
0124c15: 不與煩惱合而亦不盡漏廣知出離道
0124c16: 而以度眾生於此得無畏不捨修諸行
0124c17: 無謬無違道亦不失正念精進欲三昧
0124c18: 觀慧無損減三聚皆清淨三世悉明達
0124c19: 大慈愍眾生一切無障礙由入此法門
0124c20: 得成如是行我說其少分功德莊嚴義
0124c21: 窮於無數劫說彼行無盡我今說少分
0124c22: 如大地一塵依於佛智住起於奇特想
0124c23: 修行最勝行具足大慈悲精勤自安隱
0124c24: 教化諸含識安住淨戒中具諸授記行
0125a01: 能入佛功德眾生行及剎劫世悉亦知
0125a02: 無有疲厭想差別智總持通達真實義
0125a03: 思惟說無比寂靜等正覺發於普賢心
0125a04: 及修其行願慈悲因緣力趣道意清淨
0125a05: 修行波羅蜜究竟隨覺智證知力自在
0125a06: 成無上菩提成就平等智演說最勝法
0125a07: 能持具妙辯逮得法王處遠離於諸著
0125a08: 演說心平等出生於智慧變化得菩提
0125a09: 住持一切劫智者大欣慰深入及依止
0125a10: 無畏無疑惑了達不思議巧密善分別
0125a11: 善入諸三昧普見智境界究竟諸解脫
0125a12: 遊戲諸通明纏縛悉永離園林恣遊處
0125a13: 白法為宮殿諸行可欣樂現無量莊嚴
0125a14: 於世心無動深心善觀察妙辯能開演
0125a15: 清淨菩提印智光照一切所住無等比
0125a16: 其心不下劣立智如大山種德若深海
0125a17: 如寶安住法被甲誓願心發起於大事
0125a18: 究竟無能壞得授菩提記安住廣大心
0125a19: 祕藏無窮盡覺悟一切法世智皆自在
0125a20: 妙用無障礙眾生一切剎及以種種法
0125a21: 身願與境界智慧神通等示現於世間
0125a22: 無量百千億遊戲及境界自在無能制
0125a23: 力無畏不共一切業莊嚴諸身及身業
0125a24: 語及淨修語以得守護故成辦十種事
0125b01: 菩薩心初發及以心周諸根無散動
0125b02: 獲得最勝根深心增勝心遠離諸諂誑
0125b03: 種種決定解普入於世間捨彼煩惱習
0125b04: 取茲最勝道巧修使圓滿逮成一切智
0125b05: 離退入正位決定證寂滅出生佛法道
0125b06: 成就功德號道及無量道乃至莊嚴道
0125b07: 次第善安住悉皆無所著手足及腹藏
0125b08: 金剛以為心被以慈哀甲具足眾器仗
0125b09: 智首明達眼菩提行為耳清淨戒為鼻
0125b10: 滅闇無障礙辯才以為舌無處不至身
0125b11: 最勝智為心行住修諸業道場師子座
0125b12: 梵臥空為住所行及觀察普照如來境
0125b13: 觀眾生行奮迅及哮吼離貪行淨施
0125b14: 捨慢持淨戒不瞋常忍辱不懈恒精進
0125b15: 禪定得自在智慧無所行慈濟悲無倦
0125b16: 喜法捨煩惱於諸境界中知義亦知法
0125b17: 福德悉成滿智慧如利普照樂多聞
0125b18: 明了趣向法知魔及魔道誓願咸捨離
0125b19: 見佛與佛業發心皆攝取離慢修智慧
0125b20: 不為魔力持為佛所攝持亦為法所持
0125b21: 現住兜率天又現彼命終示現住母胎
0125b22: 亦現微細趣現生及微笑亦現行七步
0125b23: 示修眾技術亦示處深宮出家修苦行
0125b24: 往詣於道場端坐放光明覺悟諸生
0125c01: 降魔成正覺轉無上法輪所現悉已巳終
0125c02: 入於大涅槃彼諸菩薩行無量劫修習
0125c03: 廣大無有邊我今說少分雖令無量眾
0125c04: 安住佛功德眾生及法中畢竟無所取
0125c05: 具足如是行遊戲諸神通毛端置眾剎
0125c06: 經於億千劫掌持無量剎往身無倦
0125c07: 還來置本處眾生不知覺菩薩以一切
0125c08: 種種莊嚴剎置於一毛孔真實悉令見
0125c09: 復以一毛孔普納一切海大海無增減
0125c10: 眾生不嬈害無量鐵圍山手執碎為塵
0125c11: 一塵下一剎盡此諸塵數以此諸塵剎
0125c12: 復更末為塵如是塵可知菩薩智難量
0125c13: 於一毛孔中放無量光明日月星宿光
0125c14: 摩尼珠火光及以諸天光一切皆蔽
0125c15: 滅諸惡道苦為說無上法一切諸世間
0125c16: 種種差別音菩薩以一音一切皆能演
0125c17: 決定分別說一切諸佛法普使諸生
0125c18: 聞之大歡喜過去一切劫安置未來今
0125c19: 未來現在劫迴置過去世示現無量剎
0125c20: 燒然及成住一切諸世間悉在一毛孔
0125c21: 去來及現在一切十方佛靡不於身中
0125c22: 分明而顯現深知變化法善應眾生心
0125c23: 示現種種身而皆無所著或現於六趣
0125c24: 一切眾生身釋梵護世身諸天人眾身
0126a01: 聲聞緣覺身諸佛如來身或現菩薩身
0126a02: 修行一切智善入中上眾生諸想網
0126a03: 示現成菩提及以諸佛剎了知諸想網
0126a04: 於想得自在示修菩薩行一切方便事
0126a05: 示現如是等廣大諸神變如是諸境界
0126a06: 舉世莫能知雖現無所現究竟轉增上
0126a07: 隨順眾生心令行真實道身語及與心
0126a08: 平等如空淨戒為塗香眾行為衣服
0126a09: 法繒嚴淨髻一切智摩尼功德靡不周
0126a10: 灌頂升王位波羅蜜為輪諸通以為象
0126a11: 神足以為馬智慧為明珠妙行為婇女
0126a12: 四攝主藏神方便為主兵菩薩轉輪王
0126a13: 三昧為城郭空寂為宮殿慈甲智慧
0126a14: 念弓明利箭高張神力蓋建智慧幢
0126a15: 忍力不動搖直破魔王軍總持為平地
0126a16: 眾行為河水淨智為涌泉妙慧作樹林
0126a17: 空為澄淨池覺分菡萏華神力自莊嚴
0126a18: 三昧常娛樂思惟為婇女甘露為美食
0126a19: 解脫味為漿遊戲於三乘此諸菩薩行
0126a20: 微妙轉增上無量劫修行其心不厭足
0126a21: 供養一切佛嚴淨一切剎普令一切眾
0126a22: 安住一切智一切剎微塵悉可知其數
0126a23: 一切空界一沙可度量一切眾生心
0126a24: 念念可數知佛子諸功德說之不可盡
0126b01: 欲具此功德及諸上妙法欲使諸眾生
0126b02: 離苦常安樂欲令身語意悉與諸佛等
0126b03: 應發金剛心學此功德行
0126b04: 大文第七結勸修學。經云此法門名菩薩廣大清
0126b05: 淨行。無量諸佛所共宣說。此舉名法義。又云若有
0126b06: 眾生聞此法門信解修行必疾得菩提。此勸信修
0126b07: 行。後云增長眾生出世善根離世間法門品。此結
0126b08: 名也。後十方世界震動放光。乃現瑞證成。十方諸
0126b09: 佛菩薩共讚。乃人讚證。後護持流通末世得聞。此
0126b10: 結一會之談。為究竟法。是則此品以為全部華嚴
0126b11: 矣。後頌有二百一十五偈半隨疏可知。上離世
0126b12: 間品。乃第二遍明六位因果。下第九會逝多林。說
0126b13: 入法界法門。即入法界品。自六十卷起至八十卷
0126b14: 終。乃第三遍明六位因果。通為依人證入成德分。
0126b15: 離世間品竟。
0126b16: 
0126b17: 大方廣佛華嚴經綱要卷第五十九
