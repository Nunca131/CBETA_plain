0194c02: 
0194c03: 
0194c04: No. 2751 [cf. No. 262]
0194c05: 【原】大英博物館藏燉煌本, S. 2439, 首題新加法華經疏
0194c06: 
0194c07: 首闕究竟教亦備之理而言之不過身為真應教
0194c08: 為權實。此經備明。故知理深說不盡也。此長
0194c09: 一中明經功德說示於盡。下偈中流通之人
0194c10: 功德不盡綺事說也。為乘爾者大意。正明流
0194c11: 通經人德不盡耳。不欲明經所以。舉經者德
0194c12: 備。由經故也。以要言者。欲明如來德乃無
0194c13: 量。為明四義故稱要也。四者是有如來一切
0194c14: 所有之者。此句欲明舉手低頭。皆第一理。此
0194c15: 是第一明其教實。如來一切自在神力者。是
0194c16: 第二明形方便。則短顯長必求應道。即長明
0194c17: 短分傷真極明自在神力也。如來一切祕要
0194c18: 之藏者。此是第三所乘方便。如來為物分齊
0194c19: 亡不求其一。如來一切甚深之事者。至極法
0194c20: 身雖復為物權生脫滅真身深無其遷變。此
0194c21: 是第四身真寶也。此經備明一切言。皆於此
0194c22: 經宜示顯說。從是故已下品之第四結勸二
0194c23: 人。是以此經理深益物大故。汝未來不得不
0194c24: 說。爾時故言於如來滅後應一心受持讀誦。
0194c25: 勸其弟子。解說已下勸其師也。從所在國土
0194c26: 已下。正舉理深並勸之。人說經之處卷所住
0194c27: 處。皆應於中起塔供養重經故也。所以者何
0194c28: 已下。便持所以此中非是生處得道。便轉法
0194c29: 輪處般處而起塔者何。若外識知為弘一乘
0195a01: 供養法華造此塔者。乘理關心解生或滅萬
0195a02: 行滿足。得道之處持其經旨。即轉法輪處知
0195a03: 聖應遷即涅槃處。偈中之明不頌品物。第一
0195a04: 諸菩薩請求流通初有三偈頌。上第二五種
0195a05: 瑞相。就中但頌舌相放光磬欬彈指動地。第
0195a06: 五十方欽敬略而不頌。身放無數光者。欲明
0195a07: 眾生根感萬差應亦非一。從以滅虔緣已下
0195a08: 十一偈半頌。上第三佛告舉經理深以勸二
0195a09: 依。初有三偈。正是頌上持經之人功德彌大。
0195a10: 從能持是經者已下。廣嘆功德無量勸令弘
0195a11: 經。則為見我欲明三以佛真極理用之為體
0195a12: 悟理在心名見也。佛亦可隨刑不離聖故恒
0195a13: 見也。若能末世通經化物不但見佛。亦復無
0195a14: 順即法供養。從於諸法之義已下四得上明
0195a15: 自行。從此已下明其外化經理資益具曰無
0195a16: 礙便能稱根導利群生。滅惡生善故云行世
0195a17: 間。能滅眾生闇即是滅惡。教化已下明具生
0195a18: 善經益既人二依未來不得不懃宜通後代。
0195a19: 從是故已下一偈半頌上第四結勸二人。
0195a20: 囑累品
0195a21: 從此已下。後世文中。第二文也。如來親自口
0195a22: 告付囑。此明如來以此大法付諸菩薩。惡世
0195a23: 宣通即是菩薩累重之事。二者欲使二依。在
0195a24: 於未來。宣通此經。使累世不絕。故言囑累
0195a25: 品。就此品中凡有四文。第一從初以下。訖普
0195a26: 得聞知。欲明如來口自慇懃誡二依　第
0195a27: 二從所以者何已下訖諸佛之恩。欲明如來
0195a28: 勸彼二依。流通之時。應彼二依。通化之時。
0195a29: 應□佛成頌　第三從時諸菩薩已下訖願不
0195b01: 有慮。明諸菩薩敬諾施行也　第四從命＝爾？命時
0195b02: 釋迦已下訖於長行。明此如來說經也。訖唱
0195b03: 散隨意。以右手摩無量菩薩頂者。明其一手
0195b04: 及於眾頂。亦是神力隱其神力存口告之名。
0195b05: 我於無量修集是難得三菩提者。欲明如來
0195b06: 因地之時。修行曠劫修因方始剋得法身。其
0195b07: 果故云難得。如來欲以此之大法與物同證
0195b08: 故付二依。傳化來聞使千載不隧故云汝。汝
0195b09: 當一心流布此法。廣令增益也。令一切眾生
0195b10: 普得聞知。從所以者何已下。品之第二勸彼
0195b11: 二依。□佛成頌。所以汝等未來之世能流通
0195b12: 者何要當學佛四種之法。一明如來有大慈
0195b13: 悲。二明如來無諸慳。三明如來應機授法
0195b14: 故云無所畏。四明如來是諸眾生之大施主。
0195b15: 若能修持如來四法。便能惡世流通此經故。
0195b16: 云亦應隨學如來之法勿生慳。從於未來
0195b17: 世若男子女人已下。勸其二依相。根授法有
0195b18: 大根者。為說其一故。云信如來智慧者當為
0195b19: 演說此法華經。從若有眾生已下。明根小之
0195b20: 人。為說三乘故。云餘深法中示教利喜。經師
0195b21: 尋此經文廣說法華。當是空中所前以得知。
0195b22: 從上已來未曾有起。此中始言從法生起摩
0195b23: 頂付囑以此驗知。
0195b24: 藥王品
0195b25: 襲　從此已下訖於經末後世文中大段第三
0195b26: 教二依。未來之世流通法用。然二依大士豈
0195b27: 將聖教方文。於流通欲對二依。該於始學乘
0195b28: 世之中苦行流通。當如藥王權道普入當如
0195b29: 妙音觀音。說擁護。如陀羅尼。藉善知識。汝
0195c01: 妙莊敬作善知識如淨藏等也。勸發二人如
0195c02: 似普賢。以此證便故引文在此也。若論次第
0195c03: 應在不輕後安。就此品中凡為二文　第一從
0195c04: 初已下訖聞皆歡喜。將明藥王本苦行事故
0195c05: 宿王華說請其佛說　第二從佛告已下訖以
0195c06: 明供養。明期藥王苦行流通之處　第三從
0195c07: 爾時彼佛如一切眾生已下訖其福最多正。
0195c08: 明藥王現在未來燒身辟苦流通。所以乃導。
0195c09: 爾時彼佛為一切眾生說法華經者。欲明□
0195c10: 見莊嚴法中流通法華蒙經理益。即時獲得
0195c11: 色身三昧荷佛恩重。并袍經澤故。盡財命以
0195c12: 供養之故。以此苦行彰經理深。得弘法華故
0195c13: 云我今當供養日月淨明德佛及法華經不如
0195c14: 以身供養。若欲明此中一段眾生應見燒身
0195c15: 喪命報經發道處多故。言不如以身供養也。
0195c16: 欲明捨身亦是捨財。云何道言真法供養。但
0195c17: 自悟道不同。要燒身得解大乘為通大法故
0195c18: 便捨身。故言真法供養之耳。如似香積因聞
0195c19: 香故得解大乘也。第一施者財施養形為下。
0195c20: 因財通小乘為中。今日因財通大乘法為上。
0195c21: 故言第一千二百歲身乃盡有眾生滅盡應身
0195c22: 則遷此之燒辟則燒欲伏還伏。當知大士有
0195c23: 物不同隨根隱顯耳。不欲明指福多欲燒
0195c24: 指傷筋傷骨難而能為其功則大。若能持經
0195c25: 功過於此。以劣形勝心明經深理勸人流通
0195c26: 　第四從宿王譬如一切川流已下訖此經能
0195c27: 救一切眾生已來。正明此經理深。言遠益物
0195c28: 處多出過餘經二依未來應當流通　第五從
0195c29: 此經能救一切眾生者已下訖所得功德亦復
0196a01: 無量。上明理深。何以得知下。明此經能除物
0196a02: 患利益無量證知深理也　第六從若有人聞
0196a03: 是藥王菩薩本事品已下。應當如是□□□＝生恭敬？□□□
0196a04: 心。付囑此品並勸二人。在於末代受持流通。
0196a05: 從若有女人聞是品能受持者。先勸弟子未
0196a06: 來應當懃加聽受。從若如來滅後二五歲以
0196a07: 下。勸其法師流通彼物。從初已下明其滅惡
0196a08: 故。云不復為貪欲所惱。從得菩薩神力已
0196a09: 下明其生善。從是時諸佛已下廣明諸佛嘆
0196a10: 持經人德行深遠。從是故宿王華已下。正勸
0196a11: 法師當於未來通經益物。從宿王汝若見有
0196a12: 受持是經已下。勸彼弟子未來應當供養法
0196a13: 師諸求大法。從是求佛道者已下。結勸供養
0196a14: 　第七從說是藥王品已下。明當時之益。
0196a15: 妙音品
0196a16: 其人乃法身大士先應東方。此土有緣放光
0196a17: 召之。就此品中凡有五文　第一從初已下
0196a18: 訖而為說法。明其妙音行之之處。此中放光
0196a19: 在略說後廣說。初也。所以放二光者放肉結＝髻？結
0196a20: 光者結本最上表明一乘最上高勝。放眉間
0196a21: 者表明中道不偏之理也　第二從釋已下訖
0196a22: 亦欲聽是法華經故。明其妙音將來之相
0196a23: 　第三從文殊白佛是菩薩種何善根已下訖如
0196a24: 是饒益無量眾生。廣明妙音有其德行　第
0196a25: 四從說是妙音品時與妙音俱來已下訖色身
0196a26: 三昧。明來往之益　第五從說是來往品已
0196a27: 下。明當益也　就第二段中。久已須眾德本
0196a28: 乃至道其恒沙等諸大三昧等。皆是經家嘆
0196a29: 妙音德。非是如來解其德行。若當此中已明
0196b01: 德者。下復何須更列德行。從即自佛淨華宿
0196b02: 王智佛已下。欲明妙音將欲發來仰請彼佛
0196b03: 辭求至此。從佛告妙音已下。淨華如來言對
0196b04: 妙音意在戒。初諸小菩薩所以誡者。彼小菩
0196b05: 薩不側釋迦現居勝化應形丈六情生奢敬。
0196b06: 是故誡言汝往莫生下劣相也。從妙音菩薩
0196b07: 白其佛言已下。欲明妙音仰稟加被。欲至娑
0196b08: 婆妙音乃是法雲之士。豈待加被方能來恒
0196b09: 為小行觀言有假故云皆是如來之□。從於
0196b10: 是妙音菩薩不起已下。正明妙音將來之相。
0196b11: 先觀此瑞相者。使此大眾豫知妙音法身大
0196b12: 士。為聽法華不遠不而至。彰理深玄生其懃
0196b13: 仰並作益也。從爾時文殊法王子見是蓮華
0196b14: 白佛已下。明此大眾此瑞相不達何所以
0196b15: 生其疑問。從佛告已下。明彼妙音將來釋其
0196b16: 疑句故。云欲供養聽法華經正為弘經故來
0196b17: 此也　從文殊師利白佛是菩薩何善根已下
0196b18: 品。第三明其德行。就中有二。第一文殊發其
0196b19: 三問　第二如來答其問者。種何善根修何
0196b20: 功德。此之兩句聞其因行。而能有是大神通
0196b21: 力。此之兩句問其果也。現在德也。前明過去
0196b22: 因也。行何三昧已下。第二問二其通因通不
0196b23: 孤起。起必由定故。云何行三昧願為我說三
0196b24: 昧若乎。從唯願世尊已下第三問其身相
0196b25: 　從佛告已下如來答也。從初已下訖并見文
0196b26: 殊故身來至。此是答第三問□□以令多寶
0196b27: 命者凡有二義。一明多寶弘經之首生緣中
0196b28: 最是其上。二明兩佛心同。為明理一一使光
0196b29: 召。一則口告彰意無。二從時多寶已下。正明
0196c01: 多寶言命妙音。從于時妙音已下。正明妙音
0196c02: 仰奉聖來至此也。訖到此土奉施供養順
0196c03: 宜問訊。我今欲見多寶佛身。此之請見在方
0196c04: 便品略說。後廣說前事同大樂說請見莫異。
0196c05: 為證流通故在。此明并見文殊者。見其文殊
0196c06: 所為者也。從爾時華德白佛言已下。訖是妙
0196c07: 音菩薩深種善根。答問一去問遠故重舉請
0196c08: 答。彼上問言種何善根。明何功德有神通。妙
0196c09: 音過去以十方種種伎樂及七寶。是其緣
0196c10: 內之拾以是其因也。此是其行果。今報生有
0196c11: 是神力。是其德也。從汝但見妙音其身在此
0196c12: 已下。廣明現在果報德也。從十萬恒河已下。
0196c13: 欲妙音。非但此方。亦於餘方。亦於種種施
0196c14: 化。是妙音深種善根者。此是華德領解之辭
0196c15: 從世尊是菩薩住何三昧者。重舉第二問以
0196c16: 請其答。彼上問言行何三昧。今答名現一切
0196c17: 色身者。此是法身華三昧六根清淨也。
0196c18: 觀世音品
0196c19: 此人亦是法身大士。妙音一流先應西方。此
0196c20: 土有緣私化到此。普應諸門乘音度物名觀
0196c21: 音。世上之妙音。從已音聲化人為名。此之
0196c22: 觀音。從前音聲以得名也。觀前聲而往度之
0196c23: 因此為名也。就此品中凡有六文　第一從
0196c24: 初已下。訖名觀世音制其名稱也　第二從
0196c25: 若復有人已下。訖巍巍如是。欲明觀音於此
0196c26: 世界名中益物最是其大。拔苦濟厄利中超
0196c27: 勝故。下經言巍巍如是　第三從若有眾生
0196c28: 已下。訖福德之利。此觀音亦名觀音亦名
0196c29: 觀念亦名觀形。但此土名益處亦勝其形心。
0197a01: 從是故已下。結其名勝勸人。受持觀者名也。
0197a02: 從若有人已下。格量名益勝於餘者。所以道
0197a03: 受六十二億餘菩薩名不如受持觀世音名
0197a04: 者。欲明觀音此少化緣勝餘菩薩。即是眾生
0197a05: 持人漏盡　第四從無盡意白佛言已下。訖
0197a06: 執金剛神解普門義。廣明其德無盡。此中凡
0197a07: 作三問。云何遊於娑婆世界。問形方便作何
0197a08: 等形。凡益群生云何而為眾生說法。問言方
0197a09: 便說何等法。化於眾生方便之力其事云何
0197a10: 者。總舉前二義形。言方便事竟云何如來下
0197a11: 益應見佛身而為得益者現佛身也。欲明聖
0197a12: 應殊形六道隨物感見。若形方便而為說法
0197a13: 者。隨其根性說法不同。答言方便通答第二
0197a14: 更無別文　第五從無盡意觀世音成就如是
0197a15: 已下。訖於遊娑婆世界。欲明觀音於人有恩
0197a16: 勸人供養。是故者是以觀音垂形六通答無
0197a17: 量故。應當盡受與供養也。能施無畏者。四種
0197a18: 施中無畏最上。何者為四。一是財施二施小
0197a19: 乘。三施大乘。四者無畏施。中最勝故應供
0197a20: 養故曰五名名施無畏者。自此已下無盡意
0197a21: 仰奉佛教與供養也。珍寶是財。云何而言受
0197a22: 此法施者。欲明無盡意欲使因財以通法也。
0197a23: 觀音初時所以不受凡有二意。一欲使生愍
0197a24: 懃之心。二表大聖於財無著。後所以受者。知
0197a25: 此時會因受迴奉便能解一乘法身故受之。
0197a26: 所以分作二施。二佛者欲明佛至極之果。正
0197a27: 明萬善同歸妙果理無異趣。此表一乘義。二
0197a28: 者欲明一分施佛一分施生佛欲表生滅斯皆
0197a29: 是權。准有法身是其真實流通法華正在此
0197b01: 文　第六從爾時持地已下。訖品當時之益
0197b02: 皆發無等等者。菩提妙絕故云無等。諸佛有
0197b03: 證名為等也。
0197b04: 陀羅尼品
0197b05: 從此下文所以而與猶明方軌末代之中多有
0197b06: 流礙。若不加護化道則難欲令化流須防
0197b07: 護故有此文。二依大士積德遐劫其行深高。
0197b08: 內外累亡惡世宣通何待防護令言護者。聽
0197b09: 法弟子解不堅信。若不既護心則須動化功
0197b10: 虛設。由護弟子化道得宜即護法師也。就此
0197b11: 品中凡有四文　第一從初已下。訖得幾所
0197b12: 福。問弘經人功德多少　第二從佛告已下。
0197b13: 訖功德甚多如來。正為□量持經之人功德
0197b14: 無量。供養諸佛有□散善是其福業。豈況持
0197b15: 經理中尊淨三相之時解此是惠業俱然高
0197b16: 勝。此即出下依功德所以俱言一四句偈者。
0197b17: 具欲彰下依得理處少不如上依功德猶常甚
0197b18: 多。況復上依俱然。無量所以出此二依。德
0197b19: 者起下況文　第三從爾時藥王菩薩白佛言
0197b20: 已下。訖應當擁護如是法師。正明諸人說
0197b21: 加護。就說中。第一藥王第二勇施。此之□
0197b22: 單以護。第三毘沙門天王人等護。第四
0197b23: 持國天王二單護。第五羅剎女亦身兩
0197b24: 護。從佛告諸羅剎女已下。如來述嘆護功無
0197b25: 量。汝等但護四依弟子使經名指尚無量何
0197b26: 擁護具足受持者護法師。今得流通化
0197b27: 功不綴福德俱然。不可測量　第四說此陀
0197b28: 羅尼品已下。明當時之益。
0197b29: 妙莊嚴王品
0197c01: 從已下欲教眾生未來應當藉善知識應如妙
0197c02: 莊嚴王。二依人作善知識應當如彼淨藏淨
0197c03: 眼淨德夫人。就此品中凡有五文第一從初
0197c04: 已下訖劫名喜見。明妙莊嚴藉善知識處
0197c05: 　第二從佛法已下訖好樂佛法。正明三聖同
0197c06: 化邪王令生令正見將明化益。先出聽說兩
0197c07: 人字也。從是二子有大神力已下。廣嘆二子
0197c08: 有其高德必能化邪以生正信。文略不嘆夫
0197c09: 人德也。從爾時彼佛欲引導說法華經上出
0197c10: 其人令出法藥。所以上子白汝共詣佛所者。
0197c11: 欲同與邪王作其化緣。應往任父與共去者。
0197c12: 明能化之緣。彼及所化人也。令其文父母心
0197c13: 淨信者。既神變。背邪歸正道根感發也
0197c14: 　第三從於是妙莊嚴王已下訖其國手正功德
0197c15: 如是。明妙莊嚴既蒙三聖方便。引化迴邪入
0197c16: 正。諸佛聽法解生或滅。如來即為記其功果
0197c17: 　第四從其王即時以國付弟已下。訖亦應
0197c18: 禮拜。明此邪王既聞授。即便領解歡喜讚嘆
0197c19: 　第五從說是妙莊嚴王本事品已下盡品。
0197c20: 明當時之益也。
0197c21: 普賢品
0197c22: 此人乃是身法大士。妙音一流奪應東方。此
0197c23: 去有緣隨感到此。同與娑婆作受道緣。就此
0197c24: 品中凡有二文　第一從初已下訖當為說
0197c25: 之。此是普賢現在之世仰勸如來說於法華。
0197c26: 此之勸諸與身子請一時之事　第二從若善
0197c27: 男子已下訖於品末。此明普賢勸其二依及
0197c28: 三品弟子。未來應當受持流通。就初段中復
0197c29: 有二文　第一從初已下。訖其達已通此經
0198a01: 家序列普賢將來之相　第二從佛言已下。
0198a02: 正明普賢勸如來說。遙聞說法華者。聞其略
0198a03: 說。唯願說之召請其廣說。就第二後世勸中
0198a04: 復有六文　第一初已下訖必得是經。將明
0198a05: 二依未來流通。先出二依體相拔根。此中自
0198a06: 出下依體根。略不明其上依相也　第二從
0198a07: 爾時普賢白佛言世尊後五百歲已下。訖皆
0198a08: 是普賢威神之力。正明普賢勸三品弟子。於
0198a09: 未來世堅於信受　第三從若有受持讀誦正
0198a10: 憶念已下。訖使不斷絕。正明普賢勸上下二
0198a11: 依。未來若能流通此經功德於益處大不得
0198a12: 不說　第四從爾時釋迦讚言善哉已下。訖
0198a13: 能修普賢之行。此明如來述其普賢勸於二
0198a14: 依。未來弘經功德處大　第五從普賢勸三
0198a15: 品弟子。未來受持功德處大　第六從說是
0198a16: 品時已下訖於品末。來明當時之益男子女
0198a17: 人如來滅後云何能說於此經者。欲令如來
0198a18: 出下依相。普賢先問具何等行而能惡世弘
0198a19: 通經也。即請未來流通之行。正應直問下依
0198a20: 之人有何等相。如來下答修其四行便能流
0198a21: 通。即下依相。成就四法如來滅後當得是經
0198a22: 者。當流通經也。四行是何一者為諸佛護念
0198a23: 者。既連習種。亦為護念未得深理。不同佛
0198a24: 解　猶有退沒。不與護名。性種已上得埋處深
0198a25: 解同如來。必固不退福與護名　第二殖眾
0198a26: 德本者。初依大士五恒行道廣積萬行。故云
0198a27: 殖眾德本。亦可能解。一乘法身之理。能生萬
0198a28: 德名為本也。又復一解五恒行道是本也。今
0198a29: 能流通即是其德　第三入正定聚者。外凡
0198b01: 夫人名為邪定。性種人名為不定。一得性地
0198b02: 永不退失名為正定　第四發救眾生心者。
0198b03: 初依大士善識機性慈悲應根授法。必能流
0198b04: 通此經也。此總舉結句也　從爾時普賢已
0198b05: 下第二文也。勸三品弟子。若能未來。從二依
0198b06: 所聞法受持者。我當設汝護中有二。一以神
0198b07: 力護之。二以護。從初已下訖亦為供養法
0198b08: 華經故。明下品弟子能聽受者我即護之。除
0198b09: 其裏患使得寧心受持經也。故云令得安穩
0198b10: 外惡不干言無伺求得其也。若魔已下出裏
0198b11: 想事。是人者下品弟子人也。乘六牙白象者。
0198b12: 法身大士。豈可假運而行正欲寄事以明義
0198b13: 耳。欲明大士唯有萬行化物中要莫通六度
0198b14: 故乘六牙。大乘之理其體光潔稱之白。運物
0198b15: 出苦名為象也。舉剛攝因就此事以為況耳。
0198b16: 供養守護者供養三品人也。所以而然敬法
0198b17: 故也。下言亦為供養供養經也。此品下品弟
0198b18: 子。但生聞惠。從是人若坐思惟已下。訖得如
0198b19: 是等陀羅尼。明中品弟子。上明下品直云
0198b20: 持。此能思惟即是思惠已勝。於前明知中品。
0198b21: 復乘白象現其前者。應現故也。若於法華為
0198b22: 所忘失者。此中品人。推生思解過緣還退隨
0198b23: 時為說使伏本解故。我述為說令通利也。大
0198b24: 士隨機形言益處沾彌懃情無有已故。言
0198b25: 得□□甚大歡喜轉復精進也。從以見我故
0198b26: 已下出其所得。前下品弟子中准明所除。此
0198b27: 中恒明所得故。云即得三昧及陀羅尼也。綺
0198b28: 文說也。後五百歲為惠惡世中已下。訖我身
0198b29: 亦自常護是人。明上弟子。上之二人但生聞
0198c01: 思。此言修習即是修惠。此中亦略不明所得
0198c02: 但明所除。從於三七日已下。欲教行人修行
0198c03: 方法。精進者教明修定。若閑房淨室是下品
0198c04: 定形□心攝上品定也。從無有非人已下。正
0198c05: 出所除身護三處皆經文。從准願世已下尊
0198c06: 說總護三品弟子。從有受持讀誦已下第
0198c07: 三文勸於二依。未來弘經果報則大。經益既
0198c08: 大。未來何得不說被於未聞。就中子分復有
0198c09: 四文　第一從初已下訖手摩其頭。正明普
0198c10: 賢勸於下依。流通此經功德彌大。當知是人
0198c11: 行普賢行者。普賢正以隨根赴感惡世。宣通
0198c12: 光揚大乘是普賢行。此人流通功同普賢故
0198c13: 云何行也。初依大士深達乘理善識群機故。
0198c14: 為如來摩頂付囑　第二從若但書寫已下訖
0198c15: 娛樂快。此是習種性中上品人也。所以舉者。
0198c16: 正欲況出上依法師明弟子持經功德尚多。
0198c17: 何況上依惡世通經故。自已言是以命終生
0198c18: 忉利天者。此已□報驗有內德　第三從何
0198c19: 況已下訖功德利益。正勸上依末世弘經功
0198c20: 德無量。既有大益不得不說。下就應中明其
0198c21: 弘經所感果報。是人命終者感盡故。千遷前
0198c22: 言命終者報盡終也。與彌勒等同生兜率得
0198c23: 豫清□故知德大　第四從是故已下訖不斷
0198c24: 絕。正明普賢結勸。二依智者若能宣通功德
0198c25: 無量如上所說也。故云應當一心自書使人
0198c26: 書乃至如說修行也。能通化者我要當以身
0198c27: 況二力加護於汝。外于不干流通大法令不
0198c28: 隧沒故。以神力通守護。是經閻浮流布使不
0198c29: 斷絕。從釋迦讚言已下。大段第四如來述其
0199a01: 普賢上依未來流通功德是大。就中復有二
0199a02: 文　第一從初已下訖守護是經將述普賢有
0199a03: 其高德　第二從我當以神通力已下。正述
0199a04: 普賢勸其二依　來世弘經功德甚大。我當
0199a05: 以神通力守護能持普賢名。今如來還題說
0199a06: 普賢勸三品弟子之言。下品中其有受持
0199a07: 是經典者。我當守護除其變患。乃至上品
0199a08: 我亦自常護是人。受持普賢名者。其受持法
0199a09: 華等名也。明弟子持經功德尚大。況復二依
0199a10: 未述弟子下別有文。從若有受持不題上普
0199a11: 賢勸二依之言汝上言二依未來流通此經
0199a12: 於以下闕。
