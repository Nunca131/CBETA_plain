0550a01: 
0550a02: No. 422-A
0550a03:  佛說阿彌陀經略解序
0550a04: 
0550a05: 吳郡沙門　大佑　述
0550a06: 夫寂光真淨初無苦樂之殊妄識紛紜遂有聖凡之
0550a08: 祗園之嘉會告身子之利根開法藏之願門指樂
0550a09: 之妙土瓊林玉沼直顯於心源壽量光明全彰於自
0550a10: 性眾聖同處非少善之得生七日持名在一心之不
0550a11: 亂車理體一生佛原同無緣之慈不謀而應了唯心
0550a12: 之本具億剎非遙知大願之可憑三祗橫截經文簡
0550a13: 約佛旨玄微持誦雖多研詳實寡惟前賢之著述嗟
0550a14: 末俗之罕聞竊效流通略伸援引願與同志普結淨
0550a15: 緣咸契無生同登不退云爾。○唐慈恩法師造彌陀
0550a16: 通贊一卷宋孤山淨覺靈芝諸師皆有疏記三衢倫
0550a17: 師古新師皆曾集註今欲從略以便初機故茲別
0550a18: 出各從其志。
0550a19: 
0550a20: 
0550a21: 
0550a22: 
0550a23: 
0550a24: 
0550b01: 
0550b02: 
0550b03: 
0550b04: No. 422
0550b06: 
0550b08: 釋此經題五重玄義準孤山法師以西土果人為
0550b09: 名方等實相為體信願淨業為宗捨苦得樂為用
0550b10: 生酥大乘為教相。○初釋名佛說者釋迦教主四
0550b11: 辨宣說也梵語佛陀華言覺者十號之一究竟覺
0550b12: 了諸法實相名圓滿覺說者悅也得機而說稱悅
0550b13: 佛懷又經通五人共說揀異菩薩天仙化人故云
0550b14: 佛說。○阿彌陀此云無量壽經云彼佛壽命及其
0550b15: 人民無量無邊阿僧祗劫以應身壽量而天人莫
0550b16: 知其數況法報身耶亦云無量光經云彼佛光明
0550b17: 無量照十方國無所障礙又佛是通號阿彌陀是
0550b18: 別號釋迦是此方教主庶物咸知故但舉通號彌
0550b19: 陀是極樂導師理須表顯故彰別號。○經者法也
0550b20: 常也十界同遵三世不易由聖人金口所宣故言
0550b21: 經也又經是通名佛說等是別名經有三種謂教
0550b23: 屬於行說即是教阿彌陀是理與眾典不同則三
0550b24: 經皆別以對經字則三經皆通理即法身行即般若
0550c01: 教即解脫三一圓融不可思擇名秘密藏故聞首
0550c02: 題名字獲無量功德也。○此經本名稱讚不可思
0550c03: 議功德一切諸佛所護念經傳至中華凡二譯唐
0550c04: 譯云稱讚淨土佛攝受經今本隱略經題在六方
0550c05: 佛後即云汝等眾生當信是等以此經正示持名
0550c06: 方法況彌陀聖號眾所樂聞用此立題人多信受
0550c07: 故得四海同遵流通無盡譯人之善巧也。○二辨體
0550c08: 智度論云諸大乘經通以一實相印為經正體即
0550c09: 所詮之理也。○三明宗經云若有信者應當發願
0550c10: 生彼國土一經之宗要也。○四論用經云即得往
0550c11: 生極樂國土皆不退轉於無上菩提離生死苦得
0550c12: 解脫樂此經之力用也。○五判教相部屬大乘方
0550c13: 等教攝二藏明義菩薩藏收漸頓分之屬頓教以
0550c14: 令凡夫不退菩提故。
0550c16: 鳩摩羅什此云童壽丘茲國人也後秦姚氏據長
0550c17: 安尊為國師弘始年間譯諸經論南山感通傳云
0550c18: 七佛以來譯經師也。
0550c20: 註曰如是者即指所聞之法體也實相之理古今
0550c21: 不異名如如理而說為是。
0550c22: 我聞。
0550c23: 我者阿難自謂也阿難結集法藏自言如是法門
0550c24: 我從佛聞也。
0551a01: 一時。
0551a02: 機應和合之時不言其年月日者二土正朔不同
0551a03: 故也。
0551a04: 佛。
0551a05: 此云覺者自覺異凡夫之不覺覺他異二乘之獨
0551a06: 覺覺滿異菩薩之在因眾聖中尊故名曰佛即釋
0551a07: 迦教主也。
0551a08: 在舍衛國。
0551a09: 舍衛正云室羅筏悉底此云聞物言人物富庶遠
0551a10: 聞諸國故。
0551a11: 祗樹給孤獨園。
0551a12: 梵語祗陀此云戰勝波斯匿王太子名也梵語須
0551a13: 達多此云善施長者名也能惠施國之窮民名給
0551a14: 孤獨側布黃金從祗陀買園建立精舍請佛說法
0551a15: 祗陀施樹故並稱也。
0551a17: 比丘此云乞士乞食資身乞法練心又云怖魔又
0551a18: 云破惡僧者具云僧伽此云眾和合。
0551a19: 千二百五十人俱。
0551a20: 三迦葉有千弟子舍利目連共二百五十人最初
0551a21: 歸佛常隨眾也。
0551a22: 皆是大阿羅漢。
0551a23: 阿羅漢含三義一應供為人天福田乞士果也二
0551a24: 殺賊斷煩惱盡破惡果也三無生不受後有怖魔
0551b01: 果也。
0551b02: 眾所知識。
0551b03: 聞名欽德曰知形敬奉曰識。
0551b04: 長老舍利弗。
0551b05: 耆年碩德通稱長老舍利弗此云身子其母身容
0551b06: 端正眼如鶖鷺兼母名之又名鶖子智慧第一。
0551b07: 摩訶目犍連。
0551b08: 此云大采釆菽姓也其族眾多故以大別之神通第
0551b09: 一。
0551b10: 摩訶迦葉。
0551b11: 此云大龜氏其祖感靈龜負仙圖而出遂以名族
0551b12: 又云飲光身光赫奕映蔽餘光毗婆尸佛時為冶
0551b13: 金師貧女以金珠同修塔像從是以來身常金色
0551b14: 也。
0551b15: 摩訶迦旃延。
0551b16: 此云文飾論議第一。
0551b17: 摩訶拘絺羅。
0551b18: 此云大膝從狀得名舍利弗舅氏。
0551b19: 離婆多。
0551b20: 此云星宿父母禱星而生遂以為名。
0551b21: 周梨槃陀伽。
0551b23: 半偈證羅漢果。
0551b24: 難陀。
0551c01: 此云善歡喜佛之親弟也。
0551c02: 阿難陀。
0551c03: 此云慶喜白飯王之子佛之堂弟也佛成道日生
0551c04: 舉國忻慶因立嘉名多聞第一。
0551c05: 羅羅。
0551c06: 此云覆障本修羅之名能障日月佛為所障不即
0551c07: 出家故以為名。
0551c08: 憍梵波提。
0551c09: 此云牛宿生為牛食已巳轉故受此名。
0551c10: 賓頭盧頗羅墮。
0551c11: 賓頭盧此云不動名也頗羅墮此云利根姓也別
0551c12: 譯云賓度羅羅墮闍。
0551c13: 迦留陀夷。
0551c14: 此云黑光其形麤黑故。
0551c15: 摩訶劫賓那。
0551c16: 此云房宿母禱房宿而生。
0551c17: 薄拘羅。
0551c18: 此云善容形貌端正故昔施僧一訶梨勒感五不
0551c19: 死報。
0551c20: 阿樓。
0551c21: 此云無貧昔於飢世以稗飯施辟支佛九十一劫
0551c22: 果報充足天眼第一。
0551c23: 如是等諸大弟子。
0551c24: 學在師後故稱弟解從師生故稱子此總結前文
0552a01: 也。
0552a03: 梵語菩提薩埵此云覺有情同佛所證曰覺無明
0552a04: 未盡曰有情摩訶薩此云大道心眾生。
0552a06: 文殊師利此云妙德以微妙三德同佛所證故亦
0552a07: 云妙吉祥菩薩入法正位名法王子。
0552a08: 阿逸多菩薩。
0552a09: 此云無能勝超出偏小故慈氏之名。
0552a10: 乾陀訶提菩薩。
0552a11: 此云不休息勤不懈故。
0552a12: 常精進菩薩。
0552a13: 了法性常住成無作正勤故。
0552a15: 出偏小故以大別之。
0552a17: 此云能天帝忉利天王也。
0552a19: 欲色界中諸梵天王護世四王等也兼四眾八部
0552a20: 故言大眾俱。
0552a22: 爾時者將說經之時也以身子利根故特告之不
0552a23: 俟其請問也。
0552a24: 從是西方過十萬億佛土。
0552b01: 一佛土者大千世界也十疑論云西方去此十萬
0552b02: 億佛剎為對凡夫肉眼生死心量而言之耳但使
0552b03: 眾生淨業成就臨終在定之心即是淨土受生之
0552b04: 心動念即是生淨土時實非遠也。
0552b05: 有世界名曰極樂。
0552b06: 梵語須摩提此云安養或云清泰又云極樂者猶
0552b07: 言最勝也一切國土隨機所感有乎四種一常寂
0552b08: 光土諸佛究竟極果所居二實報土法身大士所
0552b09: 居三方便土三乘人所居四同居土六凡所居以
0552b10: 五濁輕重而分淨穢娑婆五濁重故兼四惡趣輪
0552b11: 迴不息安養五濁輕故唯有人天皆得不退故名
0552b12: 極樂盡理言之唯究竟寂光是真極樂。
0552b13: 其土有佛號阿彌陀今現在說法。
0552b14: 佛有三身一法性身居寂光土身土一如名秘密
0552b15: 藏二報身居實報土三應化身居下二土隨九品
0552b16: 機所見不同現在說法揀非過未也。
0552b18: 上文徵起下文總釋明依報莊嚴。
0552b19: 其國眾生無有眾苦但受諸樂故名極樂。
0552b20: 無有眾苦者無三塗八難等諸苦也對娑婆極苦
0552b21: 言之故云極樂。
0552b23: 欄檻也橫曰欄縱曰楯莊嚴寶樹圍繞華叢也。
0552b24: 七重羅網。
0552c01: 寶網羅覆光色晃耀周匝垂布莊嚴校飾。
0552c02: 七重行樹。
0552c03: 觀經云一一樹高八千由旬七寶華葉無不具足。
0552c04: 皆是四寶周匝圍繞是故彼國名為極樂。
0552c05: 四寶者金銀璃玻也。
0552c07: 觀經云二池水七寶所成其寶柔軟從如意珠王
0552c08: 生。
0552c09: 八功德水充滿其中。
0552c10: 唐譯云一澄淨二清冷三甘美四輕軟五潤澤六
0552c11: 安和七除飢渴八長養諸根。
0552c12: 池底純以金沙布地。
0552c13: 觀經云黃金為渠渠下皆以雜色金剛而為底沙。
0552c14: 四邊階道金銀璃玻合成。
0552c15: 璃此云不遠去波羅奈城不遠有此寶故以為
0552c16: 名玻此云水玉。
0552c17: 上有樓閣亦以金銀璃玻硨赤珠馬瑙而嚴
0552c18: 飾之。
0552c19: 觀經云眾寶國土一一界上有五百億寶樓大本
0552c20: 云其講堂精舍宮殿樓觀皆七寶莊嚴自然化成
0552c21: 復以真珠明月摩尼眾寶以為交露覆蓋其上。
0552c22: 池中蓮華大如車輪。
0552c23: 靈芝云車輪大小難為定準十住婆娑論云輪王
0552c24: 千輻輪周圍十五里。
0553a01: 青色青光黃色黃光赤色赤光白色白光微妙香潔。
0553a02: 觀經云一一池中有六十億七寶蓮華則非止四
0553a03: 色一一蓮華團圓正等十二由旬非止如車輪也
0553a04: 大本云池中蓮華或一由旬乃至百千由旬是知
0553a05: 隨機所見優劣不同耳。
0553a06: 舍利弗極樂國土成就如是功德莊嚴。
0553a07: 國界嚴飾皆是彌陀積劫薰習修菩提行願之所
0553a09: 境言觀經即十六觀經廣明行相今經略說世稱
0553a10: 於小本即對大本而言也。
0553a12: 觀經云無量諸天作天妓樂又有樂器懸處空
0553a13: 如天寶幢不鼓自鳴大本云亦有自然萬種伎樂
0553a14: 又其樂音無非法音清揚哀亮微妙和雅一切音
0553a15: 聲所不能及。
0553a16: 黃金為地。
0553a17: 觀經云璃地上以黃金繩雜廁間錯兼以七寶
0553a18: 界其分齊今言黃金乃地面莊嚴耳。
0553a19: 晝夜六時雨天曼陀羅華。
0553a20: 曼陀羅此云白華亦云適意然彼國光明常照不
0553a21: 以日月則無晝夜準大本經以華開鳥鳴為曉蓮
0553a22: 合鳥為夜亦無四時春秋冬夏不寒不熱常和
0553a23: 調適。
0553a24: 其土眾生常以清旦各以衣盛眾妙華。
0553b01: 衣即衣襟真諦云外國盛華器也。
0553b02: 供養他方十萬億佛。
0553b03: 大本云承佛威神一食頃往詣十方無量世界恭
0553b04: 敬供養諸佛。
0553b05: 即以食時還到本國飲食經行。
0553b06: 食時者午前也大本云若欲食時七寶器自然
0553b07: 在前百味飲食自然盈滿見色聞香自然飽足身
0553b08: 心柔軟無所味著食已巳化去時至復現。
0553b09: 舍利弗極樂國土成就如是功德莊嚴。
0553b11: 淨土珍禽與娑婆羽族不同故云奇妙如來順世
0553b12: 而說譯人取類而翻。
0553b13: 白鵠孔鸚鵡。
0553b14: 此三可解。
0553b15: 舍利。
0553b16: 此云春鸚或云鶖鷺。
0553b17: 迦陵頻伽。
0553b18: 此云妙音鳥在中其音已巳超眾鳥。
0553b19: 共命之鳥。
0553b20: 兩首一身報同識異法華云命命。
0553b23: 一信根二精進根三念根四定根五慧根能生聖
0553b24: 道故名為根。
0553c01: 五力。
0553c02: 同上根名能排業障故名為力。
0553c03: 七菩提分。
0553c04: 菩提此云覺分者亦云支也一念覺二擇法覺三
0553c05: 精進覺四喜覺五輕安覺六定覺七捨覺。
0553c06: 八聖道。
0553c07: 諸經或云八正道一正見二正思惟三正語四正
0553c08: 業五正命六正精進七正念八正定。
0553c09: 如是等法。
0553c10: 三十七道品闕四念處四正勤四如意足三科故
0553c11: 云等法。
0553c13: 孤山曰念佛如醫王念法如良藥念僧如瞻視人
0553c14: 三者既備煩惱之病可瘥也又觀自心寂而常照
0553c15: 則諸法炳然名念佛照而常寂無法可得名念法
0553c16: 寂照不二即存而亡名念僧此一體三寶也靈芝
0553c17: 云此界心垢常思五欲彼土心淨專念三寶兩土
0553c18: 昇沉於斯可見。
0553c20: 濁世禽畜罪業所招淨土何緣有此。
0553c21: 所以者何彼佛國土無三惡趣。
0553c22: 大本法藏比丘本願云設我得佛國中有地獄餓
0553c23: 鬼畜生者不取正覺。
0553c24: 舍利弗其佛國土尚無三惡道之名何況有實。
0554a01: 彼土清淨尚無三惡道之名字況有罪報所生之
0554a02: 實體乎。
0554a03: 是諸眾鳥皆是阿彌陀佛欲令法音宣流變化所作。
0554a04: 觀經云如意珠王涌出金色微妙光明其光化為
0554a05: 百寶色鳥和鳴哀雅讚佛法僧靈芝云當知眾鳥
0554a06: 即是如來神力欲使法音宣暢耳知非罪報所生
0554a07: 也。
0554a09: 微妙音譬如百千種樂同時俱作聞是音者皆自然
0554a10: 生念佛念法念僧之心。
0554a11: 大本云微風徐動吹諸寶樹演出無量妙法音聲
0554a12: 其聲流布諸佛國聞其音者得深法忍觀經又
0554a13: 說其摩尼水流注華間演說苦空無常無我諸波
0554a14: 羅蜜孤山云雖寶樓金池為悅目之翫而非惑蕩
0554a15: 之色而能達唯心無境矣雖風樹鳥聲有入耳之
0554a16: 娛而非惉懘之音而能念三寶有歸矣。
0554a17: 舍剎弗其佛國土成就如是功德莊嚴。
0554a19: 審其解否次為釋通。
0554a21: 為阿彌陀。
0554a22: 大本云阿彌陀佛威德光明最尊第一諸佛光明
0554a23: 所不能及觀經云遍照十方念佛眾生攝取不捨
0554a24: 或曰光明無量我何不見答杲日麗天瞽夫不
0554b01: 是盲者咎眾生障重如處覆盆之下非日光之不
0554b02: 照也。
0554b04: 故名阿彌陀。
0554b05: 阿僧祗此云無數大本云彼佛壽命不可稱計假
0554b06: 使十方世界眾生皆成聲聞緣覺竭其智力於百
0554b07: 千劫悉共推算不能窮盡法藏本願云設我得佛
0554b08: 國中人天壽命無能限量若不爾者不取正覺。
0554b10: 前總告云今現在說法此示已巳成佛之劫數也大
0554b11: 本云成佛已巳來凡歷十劫唐譯云經十大劫皆是
0554b12: 一期赴機之說然勝應身彌三際充滿十方無
0554b13: 有限極其可以劫數測量其久近耶。
0554b15: 是算數之所能知。
0554b16: 聞四諦聲教悟道故名聲聞皆阿羅漢者揀非前
0554b17: 三果也不言緣覺攝在聲聞數中天親論云二乘
0554b18: 種不生今言迴心向大故得生以慣習小故權證
0554b19: 二乘不久證大也。
0554b21: 不獨聲聞無量菩薩亦無量也聲聞通兩教二乘
0554b22: 菩薩通四教正意在圓。
0554b23: 舍利弗彼佛國土成就如是功德莊嚴。
0554b24: 樂那殊勝海眾難量皆是彌陀願力成就。
0554c02: 阿致此云不退轉下文云皆不退轉阿耨菩
0554c03: 提則知生彼國者雖下品凡夫直至成佛更無退
0554c04: 墮大本云其有眾生生彼國者皆悉具足三十二
0554c05: 相諸根明利乃至成佛不受惡趣神通自在常識
0554c06: 宿命於此世界有六十七億不退菩薩往生彼國。
0554c08: 但可以無量無邊阿僧祗劫說。
0554c09: 一生補處即等覺也亦名最後身謂次當作佛唯
0554c10: 餘一生若此土彌勒者是也彼土則觀音次補佛
0554c11: 處勢至又補觀音處大本云彼國菩薩皆得究竟
0554c12: 一生補處除其本願為眾生故以弘誓鎧而自莊
0554c13: 嚴其數甚多不可稱計故云阿僧祗也。
0554c15: 願能導行如牛挽車要須御者則能有所至淨佛
0554c16: 國土由願引成天親論云菩薩所修善根不為自
0554c17: 身欲拔一切眾生苦故攝取眾生同生彼國四明
0554c18: 云但為戒福不精無往生願故在穢土聞法入真
0554c19: 須懼娑婆不常值佛塵境麤強誠為險處致多退
0554c20: 失故須外加事懺內勤理觀加願要制必於寶剎
0554c21: 速證無生。
0554c23: 諸上善人者指前聲聞菩薩一生補處也慈覺云
0554c24: 娑婆國土觀音勢至徒仰嘉名極樂世界彼二上
0555a01: 人親為勝友如染香人身有香氣以不退菩提故
0555a02: 同佛所證謂同法性身同常寂光故云俱會一處。
0555a04: 靈芝云欲顯持名功勝先斥餘福為少善根施戒
0555a05: 禪誦一切福業若無正信迴向願求皆為少善非
0555a06: 往生因若依此經執持名號發願往生方名多善
0555a07: 根也善根明正行謂執持名號一心不亂福德約
0555a08: 助行觀經云願生彼國者當修三福一者孝養父
0555a09: 母奉事師長慈心不殺修十善業二者受持三歸
0555a10: 具足眾戒不犯威儀三者發菩提心深信因果誦
0555a11: 讀大乘勸進行者如此三事名為淨業皆往生之
0555a12: 助行也。
0555a14: 號。
0555a15: 孤山曰執謂執受持謂任持信力故執受在心念
0555a16: 力故任持不忘。
0555a17: 若一日若二日若三日若四日若五日若六日若七
0555a18: 日一心不亂。
0555a19: 若者不定之詞利根一日一念鈍根或至七日行
0555a20: 成縱來破戒定為往生之因一心不亂有事有理
0555a21: 事一心者行者繫緣憶念阿彌陀佛相好光明無
0555a22: 分散意念無間名事一心理一心者了達能念之
0555a23: 心所念之佛皆無自性雖本來空寂而感應道交
0555a24: 如鏡像水月任運顯益當處皆空全體即假二邊
0555b02: 須了達法界唯心心外無境彌陀相好元是自心
0555b03: 十萬億程不踰當念以性具諸法故不從外得又
0555b04: 復當知彌陀已巳證究竟第一義諦一稱嘉號萬德
0555b05: 齊彰罪消塵劫福等空何況一日至七日耶良
0555b06: 由法藏本願設我得佛十方眾生至心信樂欲生
0555b07: 我國乃至十念若不生者不取正覺既承彼佛因
0555b08: 中願力果上光明執持名號功德無量臨終見佛
0555b09: 決定無疑。○靈芝疏載襄陽石本於一心不亂下
0555b10: 有云專持名號以稱名故諸罪消滅即是多善根
0555b11: 福德因緣彼石經本六朝人書竊疑今本相傳訛
0555b12: 脫況我彌陀以名接物耳聞口誦無邊聖德攬入
0555b13: 識心永為佛種頓除億劫重罪獲證無上菩提信
0555b14: 知非少善根實謂多功德也。
0555b16: 靈芝云聖眾現前亦有多種或真佛化佛觀音勢
0555b17: 至隨其品位委在觀經或謂臨終見佛以為魔者
0555b18: 或云自心業現實無他佛來去斯蓋不知生佛一
0555b19: 體感應道交自障障他為過非淺法藏本願云眾
0555b20: 生發願欲生我國臨命終時假令不與大眾圍繞
0555b21: 現其人前者不取正覺。
0555b23: 乘彌陀願力攝持不為平昔妄想攀緣傾動其心
0555b24: 正念現前故云心不顛倒。
0555c01: 即得往生阿彌陀佛極樂國土。
0555c02: 因前念佛罪滅障除淨業內熏慈光外攝離苦得
0555c03: 樂一剎那間。
0555c05: 當發願生彼國土。
0555c06: 淨業功勳願為最要是故如來再三勸勉。
0555c08: 牒前稱讚依正莊嚴願行功德利益無量以例六
0555c09: 方諸佛悉亦如是稱讚勉令生信唐譯具有十方
0555c10: 此唯六方略去四維耳孤山疏此後即屬流通今
0555c11: 謂諸佛稱讚是本經題一經要旨合歸正說。
0555c13: 此云不動法身是常住無遷變故。
0555c14: 須彌相佛。
0555c15: 須彌此云妙高佛相如之妙則三德圓融高則
0555c16: 出因位。
0555c17: 大須彌佛。
0555c18: 佛德高大如須彌盧超過眾山。
0555c19: 須彌光佛。
0555c20: 光如須彌殃蔽眾山。
0555c21: 妙音佛。
0555c22: 音聲美妙說法稱機。
0555c23: 如是等恒河沙數諸佛。
0555c24: 恒河亦云殑伽河在天竺無熱池側廣四十里其
0556a01: 沙至細與水同流言其多也。
0556a02: 各於其國出廣長舌相覆三千大千世界。
0556a03: 出廣長舌表無妄無量劫來口離四過故感此
0556a04: 相三千大千世界俱舍頌云四大洲日月須彌盧
0556a05: 欲天梵世各一千名一小千界此小千千倍說名
0556a07: 下總為佛土也。
0556a09: 決定不故言誠實十方世界恒沙諸佛異口同
0556a10: 音說此法門令生深信。
0556a11: 稱讚不可思議功德一切諸佛所護念經。
0556a12: 此十六字是本經題上八字言極樂依正莊嚴行
0556a13: 願因果下七字言六方稱讚下文釋云聞是經受
0556a14: 持者及聞諸佛名者是皆為諸佛之所護念不退
0556a15: 菩提。
0556a17: 日月燈光表佛二智。
0556a18: 名聞光佛。
0556a19: 名聞十方如光照。
0556a20: 大肩佛。
0556a21: 肩表二智喻照理。
0556a22: 須彌燈佛。
0556a23: 須彌高出眾山燈表化他之用。
0556a24: 無量精進佛。
0556b01: 方便度生未嘗休息眾生無量悲智亦然。
0556b02: 如是等恒河沙數諸佛各於其國出廣長舌相覆
0556b03: 三千大千世界。
0556b05: 切諸佛所護念經。
0556b07: 靈芝云同名甚多決非法藏所成之彌陀也慈恩
0556b08: 云設若彌陀自讚於理何妨謂稱讚此法門令生
0556b09: 深信非自代其善也。
0556b10: 無量相佛。
0556b11: 相好無量故也。
0556b12: 無量幢佛。
0556b13: 所證功德高而無上如幢。
0556b14: 大光佛大明佛。
0556b15: 廣大光明映蔽一切。
0556b16: 寶相佛。
0556b17: 相好殊特如寶可貴。
0556b18: 淨光佛。
0556b19: 淨表法身光表應化。
0556b20: 如是等恒河沙數諸佛各於其國出廣長舌相覆
0556b21: 三千大千世界。
0556b23: 切諸佛所護念經。
0556c01: 雙照真俗如肩發。
0556c02: 最勝音佛。
0556c03: 梵音深妙超勝一切。
0556c04: 難沮佛。
0556c05: 法身堅密不可沮壞。
0556c06: 日生佛。
0556c07: 如日初昇無幽不燭。
0556c08: 網明佛。
0556c09: 智明如網覆十界。
0556c10: 如是等恒河沙數諸佛各於其國出廣長舌相覆
0556c11: 三千大千世界。
0556c13: 切諸佛所護念經。
0556c15: 如師子王摧伏群獸。
0556c16: 名聞佛。
0556c17: 名稱普聞無量世界。
0556c18: 名光佛。
0556c19: 名如日光照一切。
0556c20: 達磨佛。
0556c21: 達磨翻法所證法身軌持萬德。
0556c22: 法幢佛。
0556c23: 法性如幢高出群有。
0556c24: 持法佛。
0557a01: 以中道實智持二邊法。
0557a02: 如是等恒河沙數諸佛各於其國出廣長舌相覆
0557a03: 三千大千世界。
0557a05: 切諸佛所護念經。
0557a07: 梵即淨也法音淨妙聞者適悅。
0557a08: 宿王佛。
0557a09: 如月照夜星宿中王。
0557a10: 香上佛。
0557a11: 眾德如香超諸因位。
0557a12: 香光佛。
0557a13: 五分法香如光破闇。
0557a14: 大肩佛。
0557a15: 大智發光雙照二諦。
0557a16: 雜色寶華嚴身佛。
0557a17: 萬行因華如寶莊嚴法性之身。
0557a18: 沙羅樹王佛。
0557a19: 沙羅此云堅固喻法身無變易故。
0557a20: 寶華德佛。
0557a21: 四德如寶如華開敷。
0557a22: 見一切義佛。
0557a23: 洞達諸法甚深義趣。
0557a24: 如須彌山佛。
0557b01: 如妙高山眾聖中尊。
0557b02: 如是等恒河沙數諸佛各於其國出廣長舌相覆
0557b03: 三千大千世界。
0557b05: 切諸佛所護念經。
0557b07: 佛自徵起下文釋之。
0557b09: 聞是經者教經也受持者行經也不退菩提是本
0557b10: 有性德而是理經也三經即是三德祕藏圓該一
0557b11: 切舒之則彌綸法界卷之則攝在一經故使受持
0557b12: 之人恒沙如來護念不退菩提也。
0557b13: 聞諸佛名者。
0557b14: 靈芝云聞是經受持者牒前依正莊嚴修證因果
0557b15: 之文及聞諸佛名者牒前六方稱讚之文也。
0557b16: 是諸善男子善女人皆為一切諸佛之所護念。
0557b17: 護謂覆護不使魔嬈念謂憶念不令退失唐譯云
0557b18: 聞是經已巳深生信解必為十方十殑伽沙諸佛世
0557b19: 尊之所攝受。
0557b20: 皆得不退轉於阿耨多羅三藐三菩提。
0557b21: 阿耨多羅此云無上三藐此云正等三菩提此云
0557b22: 正覺佛之果號也靈芝云薄地凡夫業惑纏縛流
0557b23: 轉五道百千萬劫忽聞淨土志願求生一日稱名
0557b24: 即超彼國諸佛護念直趣菩提可謂萬劫難逢千
0557c01: 生一遇也。
0557c03: 叮嚀告誡勉令生信以成流通。
0557c05: 佛國者。
0557c06: 已巳即過去今即現在當即未來發願是因得生是
0557c07: 果有願必生萬無一失。
0557c08: 是諸人等皆得不退轉於阿耨多羅三藐三菩提。
0557c09: 唐譯云一切定於無上菩提得不退轉。
0557c11: 唐譯云一切定生無量壽佛極樂世界清淨國土
0557c12: 是故皆應深心信解發願往生勿行放逸。
0557c14: 生彼國土。
0557c15: 孤山云若有信者應當發願則揀出無信之人夫
0557c16: 求生淨土者是假他力彌陀願攝釋迦勸讚諸佛
0557c17: 護念三者備矣苟有信心往生極易如渡大海既
0557c18: 得巨航仍有良導加以順風必能速到彼岸矣若
0557c19: 其不肯登舟遲留險道者誰之過歟。
0557c21: 此明諸佛互讚唐譯但云稱揚讚嘆無量壽佛今
0557c22: 言稱讚諸佛者以佛佛體同故華嚴云一切諸佛
0557c23: 身唯是一法身一心一智慧力無畏亦然是故稱
0557c24: 讚彌陀即是讚諸佛也。
0558a02: 彼諸佛等亦稱讚我則彌陀亦同諸佛稱讚釋迦
0558a03: 也。
0558a04: 而作是言釋迦牟尼佛能為甚難希有之事。
0558a05: 釋迦此云能仁牟尼此云寂默能仁則大慈應物
0558a06: 寂默則大智冥理能為甚難希有之事者下文自
0558a07: 釋謂一於五濁得菩提二為眾生說難信之法也。
0558a08: 能於娑婆國土。
0558a09: 梵語娑婆此云堪忍以眾生堪能忍受三毒諸煩
0558a10: 惱故。
0558a11: 五濁惡世。
0558a12: 楞嚴云譬如清水投以沙土土失留礙水亡清潔
0558a13: 汩然渾濁由此五濁理水亡清。
0558a14: 劫濁。
0558a15: 梵語劫波此云時分從減劫人壽二萬歲時即入
0558a16: 劫濁四濁增劇聚在此時瞋恚增劇刀兵起貪欲
0558a17: 增劇飢饉起愚暗增劇疾病起三起故煩惱倍
0558a18: 隆諸見轉熾眾濁交湊如水奔昏。
0558a19: 見濁。
0558a20: 身見邊見戒取見取邪見五利使乃至六十二見
0558a21: 等也。
0558a22: 煩惱濁。
0558a23: 貪瞋癡慢疑五鈍使乃至百八煩惱等是也。
0558a24: 眾生濁。
0558b01: 攬五陰見慢果報立此假名。
0558b02: 命濁中。
0558b03: 剎那生滅催年促壽。
0558b04: 得阿耨多羅三藐三菩提。
0558b05: 悲華經云吾以大悲本願力故處此濁惡不淨國
0558b06: 土。
0558b07: 為諸眾生說是一切世間難信之法。
0558b08: 念佛三昧不揀賢愚不擇貴賤不論久近不分善
0558b09: 惡唯取決定信心臨終惡相十念往生此乃具繫
0558b10: 凡愚屠沽下類剎那超越成佛之法可謂一切世
0558b11: 間甚難信也。
0558b13: 三藐三菩提為一切世間說此難信之法是為甚難。
0558b14: 孤山曰五濁界中行難行之行而得菩提其事已巳
0558b15: 難復說此難信之法難二事兼行是甚難也諸佛
0558b16: 讚我豈言哉慈雲云五濁得道為難淨土修行
0558b17: 則易。
0558b19: 羅等。
0558b20: 一切世間總收四眾十界別舉三善道者多受化
0558b21: 之機故也天謂梵釋欲色等天阿脩羅此云非天
0558b22: 受樂同天多諂誑無天行故等者等於八部鬼神
0558b23: 同聞眾也。
0558b24: 聞佛所說歡喜信受作禮而去。
0558c01: 孤山曰聞所未聞故歡喜信受重法尊師故作禮
0558c02: 而去言歡喜者義該深淺或得歡喜益或證理入
0558c03: 歡喜地故大本結益無量眾生發菩提心那由他
0558c04: 人得法眼淨宣布十方垂於萬世盡未來際利樂
0558c05: 無窮。
0558c06: 
0558c07: 佛說阿彌陀經略解終
0558c08: 
0558c09: 
0558c10: No. 422-B
0558c11: 吾佛聖人所談一大藏教之文雖其緣起互有不同
0558c12: 莫非化人為善入佛境界而已巳矣然於七種大乘偏
0558c13: 讚極樂淨土者為令眾生繫心一處淨業易成耳若
0558c14: 小本彌陀經即偏讚七經之一也初則廣讚依正二
0558c15: 報莊嚴殊勝次則引同諸佛護念誠諦不又次則
0558c16: 勸修行願決取往生所謂辭簡理明文約事備得不
0558c17: 然乎而世人讀者甚眾解者或寡啟宗法師究心淨
0558c18: 業之餘搜抉祖詰句釋斯文題之曰略解挈領提綱
0558c19: 咸得其要使開卷冷然隨文生解依解成觀妙達唯
0558c20: 心淨土本性彌陀不假他求唯在一心不亂而自得
0558c21: 之矣其於淨行豈小補哉是用序于後云。
0558c22: 洪武二十有五年歲在壬申夏四月佛誕日前僧錄
0558c23: 司左善世古抗上天竺住山比丘弘道序
