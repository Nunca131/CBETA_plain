0333a01: 
0333a02: 
0333a03: No. 408
0333a04: 觀無量壽佛經融心解并序
0333a05: 宋四明沙門　知禮　述
0333a06: 一旦學者稽首而言曰十六觀法解脫之要津也聞
0333a07: 之有歲究之粗勤觀道未明造修安寄敢請開決庶
0333a08: 為準繩予曰疏釋顯然夫何惑矣儻有所壅試為通
0333a09: 之方隨問而伸徵文以證往復既數旨趣稍彰恐來
0333a10: 者未聞故錄之以示庶因此解融諸滯心者也。時皇
0333a11: 宋大中祥符七年歲在甲寅重陽日自敘。
0333a12: 學者問曰觀無量壽佛經十六觀法於今家託事等
0333a13: 三種觀門為屬何耶。
0333a14: 答曰既非借於事義立觀立境不名託事又非撮
0333a15: 乎法相入心成觀何關附法韋提特請正受之門
0333a16: 善逝直談修證之法雖託彼依彼正皆了唯色唯
0333a17: 心以法界身入心想故約行明矣。
0333a18: 又問曰雖是約行而初觀落日中想佛身後論三輩
0333a19: 為只想依正事境而成觀行為即照三諦理耶人共
0333a20: 疑之願為明判。
0333a21: 答曰佛意雖顯經語難知須假四依示其修法何
0333a22: 者一經旨趣搜在首題故疏云觀雖十六言佛便
0333a23: 周既以一心三觀釋觀一體三身解佛諸法實相
0333a24: 為經正體修心妙觀顯四淨土為宗能除五逆即
0333b01: 生九品為用方等大乘圓頓為教相五重既爾豈
0333b02: 可以唯想事境消經文耶荊溪云首題既爾題下
0333b03: 別釋理非容易又不二門云覽別為總符文可知
0333b04: 是則題與經文總別相顯不可異故知十六皆
0333b05: 圓三觀也。
0333b06: 又問曰韋提希被惡子幽禁遂哀請世尊示無憂惱
0333b07: 處至光照諸土攝在金臺而云不樂餘方志求極樂
0333b08: 況疏文總敘樂苦域金寶泥沙據此等文唯在同
0333b09: 居明矣何故專據三觀四土之說耶。
0333b10: 答曰教之欲興何莫由於近事而漸耶韋提雖欲
0333b11: 捨茲穢土求生淨而佛示觀法捨穢必盡顯淨
0333b12: 無遺如月蓋為免舍離果報之病故請觀音及乎
0333b13: 宣乃能消伏三毒之根具足五眼之果諸教興
0333b14: 由其例多爾故修一心三觀求生淨土者即以三
0333b15: 惑為穢土之因以三諦為淨土之果故別惑盡則
0333b16: 寂光淨究竟三諦也此惑未盡則實報淨分證三
0333b17: 諦也通惑盡則方便淨相似三諦也此惑存則同
0333b18: 居淨觀行三諦也非此諦觀安令四土皆淨尚非
0333b19: 實報之穢豈止同居之淨荊溪云見思未破故安
0333b20: 樂行是同居淨土行之氣分也故疏云此經以修
0333b21: 心妙觀為宗實相為體若不爾者宗非顯體之宗
0333b22: 體非宗家之體此如儒家訓子衣食之方即令讀
0333b23: 書干祿則富貴俱至豈令耕稼商賈耶得此譬意
0333b24: 今經可解。
0333c01: 又問曰若能圓修三觀深趣妙理何不只在娑婆直
0333c02: 出生死豈須捨此求彼又自修三觀何名淨土之行。
0333c03: 答曰此經雖觀深理以緣極樂依正為境修乎三
0333c04: 觀則異於直觀三道等觀是故得名淨土之行若
0333c05: 不爾者四種三昧如何分別又為此土濁重十信
0333c06: 方出苦輪彼土境勝九品悉皆不退故令託彼勝
0333c07: 境修觀縱理未顯見愛俱存捨報必生無退轉處
0333c08: 如此爭不捨此求彼故起信論云初學大乘其心
0333c09: 怯弱以住娑婆不常值佛懼謂信心有退失者當
0333c10: 知如來有勝方便專念西方極樂世界阿彌陀佛
0333c11: 求生彼土若觀彼佛真如法身畢定得生住正定
0333c12: 故既懼此土闕緣信退求生彼土而令觀於彼佛
0333c13: 真如法身自非一心三觀將何觀之今家以三觀
0333c14: 釋經與馬鳴之意更無少異故十疑論明往生正
0333c15: 行令想彌陀法身報身光明相好及七寶莊嚴妙
0333c16: 樂等而云備如十六觀經常行念佛三昧故知往
0333c17: 生之行正在三觀想彼三身今緣彼佛修三觀者
0333c18: 淨土之行深觀妙理捨此求彼初心不退其義皆
0333c19: 成也。
0333c20: 又問曰十六觀中既無推理之語疏文隨釋不示三
0333c21: 觀之言是則三觀釋名四土顯體乃是開乎圓解而
0333c22: 已巳至于歷境修觀且只想於事境託乎繫念生彼樂
0333c23: 既獲阿何患不至寂光實報一家製立豈出乎
0333c24: 解行二門。
0334a01: 答曰理解釋題事行消觀未之可也何則題標觀
0334a02: 佛經說兼餘主伴正依具有十六恐謂異轍故先
0334a03: 示云舉正報以收依果言化主則包徒眾經既從
0334a04: 要而明疏乃就總而說講者必須以總貫別修者
0334a05: 仍須以理融事方得名實相稱宗體無違儻解行
0334a06: 有差總別相反則題非此經之名觀非此名所召
0334a07: 世之述作若也背題則不應式況聖教乎若謂無
0334a08: 文則成誣罔也故經云諸佛法界身入眾生心想
0334a09: 中是故心想佛時是心即是三十二相是心作佛
0334a10: 是心是佛疏作感應道交釋解入相應釋若無初
0334a11: 釋則觀非觀佛若無次釋則生佛體殊二釋相成
0334a12: 是今觀法疏云佛法界體無所不念佛三昧解
0334a13: 入相應故云入心想中自非一心三止三昧安與
0334a14: 法界而論應入是心作佛者明即心變全性成修
0334a15: 是心是佛者心外無佛佛外無心此令行者隨觀
0334a16: 一境皆知心變全體是心既全是心心豈見心如
0334a17: 指不自觸刀不自傷故般舟云我所念者即見心
0334a18: 作佛心自見心乃至云心者不知心心者不見心
0334a19: 心有想則癡無想則泥洹止觀約此而立中觀中
0334a20: 觀若立任運即三也般舟此文與今經廣略少殊
0334a21: 其旨不別如來本恐著相觀佛不成妙宗故於真
0334a22: 像之前示乎觀體令依此法而觀佛身儻不依此
0334a23: 法豈獨不成妙觀抑亦不發勝相智者得經妙旨
0334a24: 乃於首題預明觀體令將此觀入十六門則相相
0334b01: 圓融心心寂滅故第九佛想疏目為真法身觀真
0334b02: 縱對像法如何消與法華微妙淨法身具相三十
0334b03: 二云何異耶須知小乘法身義同生身大乘生身
0334b04: 義同法身故釋迦牟尼名毗盧遮那八萬相海寧
0334b05: 非法身況非目擊但是觀成經文自云佛法界身
0334b06: 入心想中又云是心是佛豈可局在應身之身有
0334b07: 想之想耶故韋提聞已巳頓入分真侍女聽之便階
0334b08: 相似非圓觀境安得當機證入如此以結益驗觀
0334b09: 法可知。
0334b10: 又問曰上據是心是佛此乃約佛論中云何諸門皆
0334b11: 論三觀願聞委說以息疑。
0334b12: 答曰若於初心即修中觀必能雙照任運成三一
0334b13: 觀既然諸門皆爾蓋圓人本信諸法圓融今託勝
0334b14: 緣想乎諸相即知諸相四性不生法體本空心境
0334b15: 叵得一雖知叵得不礙緣生全性起修念之即見
0334b16: 二起是性起空是性空性非二邊能所亦絕唯心
0334b17: 唯色待對斯忘三故止觀判般舟之文心佛叵得
0334b18: 為空夢事宛然為假心不見心為中說則三相歷
0334b19: 然修則一念備矣經示諸相而令諦觀圓人修之
0334b20: 非此不諦故知十六莫不皆三而此三觀雖居一
0334b21: 念今觀依正各有功能何者心境叵得故染可觀
0334b22: 淨不礙緣生故想成相起唯色唯心故當處顯現
0334b23: 人疑三觀妨想依正今謂三觀能顯依正三觀稍
0334b24: 稍進依正轉轉明於一心中互資互發又復應知
0334c01: 一心三觀修有多門若直於三道顯理此如一行
0334c02: 若託觀佛顯理此如般舟等若兼持顯理如方
0334c03: 等等若兼謂經顯理如法華等若於數息顯理如
0334c04: 請觀音若於善惡無記顯理如歷事覺意今之三
0334c05: 觀非直於三道顯理乃緣淨土依正而修雖緣於
0334c06: 事非散善惡及以無記故知雖同全理起事須分
0334c07: 違順違理之事照令泯絕順理之事觀令成就今
0334c08: 之依正是佛妙用與圓觀相應此觀未成則隨假
0334c09: 想而進故觀落日堅冰也此觀若著則以實法為
0334c10: 緣故觀地樹佛身等也故知用一心三觀則依正
0334c11: 易明非一心三觀依正難顯。
0334c12: 又問法界入心是心是佛為妙觀體識者不疑其如
0334c13: 經文居像觀首此下諸觀既有體式可即具三此前
0334c14: 諸門佛既未示以何為憑各修三觀。
0334c15: 答曰佛鑒當機示法前其意難測得經深趣莫
0334c16: 若四依既以三觀三身釋乎總目而云十六言佛
0334c17: 便周豈可行人不遵此說若其未解當詢達人慎
0334c18: 勿抑經就情以愚難智況一家制立其例蓋多如
0334c19: 般舟三觀之文普賢六根之懺並是定中見聖始
0334c20: 示其門而智者教人皆須預習方入道場何不疑
0334c21: 之而獨責此況一家正受味禪之外六妙已巳上無
0334c22: 不具於無漏之想豈方等頓教念佛三昧純觀事
0334c23: 耶願勿謗經掇無間業。
0334c24: 又問曰據義徵文分別若是其如修者何以措心既
0335a01: 歷正歷依若大若小境相委曲一一須觀儻照真如
0335a02: 必須絕念空有俱泯境觀雙消且觀相則違真照理
0335a03: 則乖事既難並慮必也無歸願示用心永為修法。
0335a04: 答曰雖分事理同在一念既匪兩端何須並慮故
0335a05: 知身土不離真如能於初心不二而照唯圓頓教
0335a06: 前三不能故華嚴云娑竭龍王注車軸雨唯海能
0335a07: 受非餘地堪般舟三昧觀四八相一一識知復於
0335a08: 此時而修三觀荊溪師立身相為境空等為觀今
0335a09: 問為待身相觀成方修三觀為復境觀俱時而修
0335a10: 若待觀成者儻九十日相境未現則三觀靡施安
0335a11: 成圓行若入道場即修三觀驗知觀相不礙照真
0335a12: 況復一家立茲圓行不獨三觀須論十乘身要行
0335a13: 旋口仍稱誦三業俱運九旬不休三昧可成諸佛
0335a14: 同現故不可以局情自礙必須以融懷造修然非
0335a15: 我圓宗佗莫能會只如三觀體雖無二義且相違
0335a16: 空則一相不存假則諸法皆立中則性離二邊別
0335a17: 人初心雖信中道不能即觀要須析體空觀成後
0335a18: 必歷多劫學諸門二觀均平方修中觀圓人發
0335a19: 軫即於一心頓觀三諦故仁王般若云有無本自
0335a20: 二譬如牛二角照解見無二二諦常不即又云於
0335a21: 諦常自二於解常自一自非先了性具諸法融妙
0335a22: 而觀孰能始心超彼積行今之依正體本難思妙
0335a23: 觀觀之自然符契那將染礙事想斷滅之真為疑
0335a24: 難耶應知禪那翻為靜慮即寂照之異名也既寂
0335b01: 中有照圓人修之豈照頑境而不照當處融妙耶
0335b02: 又此觀法既類般舟須論三力謂佛威力三昧力
0335b03: 行者本功德力不可以己巳之情想議乎難思聖法
0335b04: 也。
0335b05: 又問曰觀法若然誰堪修證如其不修何由生彼是
0335b06: 則往生路絕徒仰當機於今何益。
0335b07: 答曰人之根性皆由宿熏成熟不時對至能發已巳
0335b08: 尚難測佗安可評須信能修不專佛世仍知昧旨
0335b09: 豈獨今人韋提請宣本為來世佛知有益故使流
0335b10: 通爾自放逸不修勿罔能修之者然今論妙觀是
0335b11: 經本宗須就上根克論正行故如上說也若論此
0335b12: 經力用則何機不攝何行不收儻有一機未能圓
0335b13: 照且隨事相歷境而觀以此繫心豈不生彼故小
0335b14: 乘行法五八律儀孝養所親世間慈善臨終迴向
0335b15: 皆得往生以至破戒毀經十惡五逆臨終十念亦
0335b16: 得往生故知但於此經盡力修行一念隨喜皆趣
0335b17: 念佛之海盡歸靈覺之源如此攝物不遺除惡至
0335b18: 極者皆由經詮圓觀理極淵源故使力用難思與
0335b19: 拔無際安以滯想局此深經當遵智者之言以會
0335b20: 如來之意而今而後念茲在茲於一念心顯四淨
0335b21: 土於是學者積疑既盡得之於心惟願奉行兼示
0335b22: 來者焉。
0335b23: 
0335b24: 觀無量壽佛經融心解終
