0773a01: 
0773a02: No. 505
0773a03: 【三】不戴此經【宋】【元】【明】不載戴此經佛說隨勇尊者經
0773a04: 
0773a05: 西天譯經三藏朝奉大夫試
0773a06: 光祿卿傳法大師賜紫沙門
0773a07: 臣施護等奉　詔譯
0773a08: 如是我聞：一時，佛在王舍城迦蘭陀竹林精
0773a09: 舍，與苾芻眾俱。
0773a10: 時有尊者名曰隨勇，在王舍城側尸陀林間，
0773a11: 蛇聚孤之上大僧坊中，而獨經行。忽為毒
0773a12: 蛇之所噬，蛇之身形瘦細精光、猛惡可畏，
0773a13: 如安惹那舍羅迦。即時，隨勇尊者呼苾芻眾
0773a14: 謂言：「諸尊者！我為毒蛇之所噬，膚體潰壞，
0773a15: 今宜置我於僧坊外，無令延毒而復流散。」
0773a16: 是時，尊者舍利子去隨勇尊者所止不遠，在
0773a17: 一樹下坐，聞彼隨勇發如是言，聞已即時往
0773a18: 詣其所，到已謂言：「尊者隨勇！我向觀汝面
0773a19: 及諸根，本無異相，何故今時乃發是聲？」隨
0773a20: 勇答言：「尊者！我為毒蛇之所噬，膚體潰
0773a21: 壞，今宜置我於僧坊外，無令延毒而復流散。
0773a22: 「尊者舍利子！若我取著，眼是我眼是我所；耳
0773a23: 鼻舌身意是我，意是我所；色是我，色是我所；
0773a24: 聲香味觸法是我，法是我所；地界是我，地界
0773a25: 是我所；水火風空識界是我，識界是我所；色
0773a26: 蘊是我，色蘊是我所；受想行識蘊是我，識蘊
0773a27: 是我所；我若取著如是等法，面及諸根可有
0773a28: 異相。「尊者舍利子！我不如是取著諸法，謂
0773a29: 眼是我，眼是我所；乃至識蘊是我，識蘊是我
0773b01: 所；今此何故面及諸根有是異相？」舍利子言：
0773b02: 「尊者隨勇！若我、我所見及我慢等斷取著已，
0773b03: 復能了知所斷根本永斷無餘，如破多羅樹
0773b04: 心不復更生，證無生法者，彼復何有異相可
0773b05: 得？」時尊者舍利子，以尊者隨勇置僧坊外，
0773b06: 僵仆于地。爾時尊者舍利子，即說伽陀曰：
0773b07: 「智者善行於梵行，復常善修正道因，
0773b08: 臨捨壽時喜心生，如重病人得輕差。
0773b09: 智者善行於梵行，復常善修正道因，
0773b10: 臨捨壽時喜心生，猶如棄置惡毒器。
0773b11: 智者善行於梵行，復常善修正道因，
0773b12: 能脫於捨報時，如人出離於火宅。
0773b13: 智行梵行修正道，悉觀世間如草木，
0773b14: 都無義利無所成，畢竟一切無繫著。」
0773b15: 爾時，尊者舍利子為隨勇尊者安置事已，往
0773b16: 詣佛所，到已頭面禮世尊足，具陳上事。佛
0773b17: 言：「舍利子！彼隨勇善男子，若於爾時得聞我
0773b18: 說勝妙伽陀及大明章句，彼定不為毒蛇所
0773b19: ，潰壞其身。」舍利子白佛言：「世尊！何等勝
0773b20: 妙伽陀？何等大明章句？願為我說。」
0773b21: 爾時，世尊即說伽陀曰：
0773b22: 「持國天王我行慈，愛囉尾龍亦然，
0773b23: 阿說多哩劍末羅，悉體埵子悉慈愛。
0773b24: 廣目天王我行慈，黑瞿曇龍慈亦然，
0773b25: 難陀烏波難陀龍，彼二行慈亦如是。
0773b26: 我於無足行慈愛，二足四足亦復然，
0773b27: 及彼多足諸有情，等行慈心悉無異。
0773b28: 一切龍等行慈愛，彼龍棲止大海中，
0773b29: 於諸有情普慈心，若情若器皆如是。
0773c01: 所有一切有情類，乃至蜎飛及蠕動，
0773c02: 普願銷除病惱因，一切獲得安隱樂；
0773c03: 所有一切有情類，乃至蜎飛及蠕動，
0773c04: 普以賢善平等觀，一切蠲除諸罪惡。
0773c05: 蛇之為毒極猛熾，其毒能壞人身命，
0773c06: 而彼蛇窟山中，我常處之而遊上。
0773c07: 我為無上世間師，我常宣說真實語，
0773c08: 以我真實語業因，我身蛇毒不能入。
0773c09: 所有貪瞋及癡法，此三世間為大毒，
0773c10: 世尊大覺毒不侵，佛真實力能破毒，
0773c11: 所有貪瞋及癡法，此三世間為大毒，
0773c12: 世尊正法毒不侵，法真實力能破毒；
0773c13: 所有貪瞋及癡法，此三世間為大毒，
0773c14: 世尊淨眾毒不侵，僧真實力能破毒，
0773c15: 世間所有諸毒中，而彼貪貪彼毒最為上，
0773c16: 唯佛能破能攝持，由斯諸毒皆息滅。」
0773c17: 爾時，世尊說大明曰：
0773c18: 「怛切身佗一句　唵引凍蜜里引二　凍蜜里引三　凍彌引四
0773c19: 　囉二合凍彌引五　那致引六　蘇那致引七　計引致引八
0773c20: 　母那曳引九　薩三摩曳引十　難帝引十一　難底里引十二
0773c21: 　泥引里引十三　泥引羅計引尸引十四　引里引十五　
0773c22: 引羅計引尸引十六　嗢里引十七　泥羊二合虞引里引莎
0773c23: 引賀引十八」
0773c24: 佛言：「舍利子！彼隨勇善男子！若於爾時得
0773c25: 聞我說如是伽陀及大明章句，彼定不為蛇
0773c26: 毒所潰壞其身。」舍利子白佛言：「世尊！如
0773c27: 佛今說勝妙伽陀及此大明章句，彼隨勇苾
0773c28: 芻蛇所時，離於佛所，如是妙法其云何
0773c29: 得？」
0774a01: 爾時，尊者舍利子說是語已，頭面著地禮世
0774a02: 尊足，出於佛會。
0774a03: 佛說隨勇尊者經
