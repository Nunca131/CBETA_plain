0156a14: 
0156a15: 
0156a16: 妙法蓮華經科註卷第八
0156a17: 
0156a18: △二觀世音普門品二初品目。
0156a19: 妙法蓮華經觀世音菩薩普門品第二十五
0156a20: 依天台釋此品別有玄疏撮彼釋品有通有別通
0156a21: 則十雙也別有五隻十雙者一人法乃至第十智
0156a22: 斷此品以人法合題觀世音人也普門法也問答
0156a23: 有二番觀世音者以大悲拔苦依前問答百千苦
0156a24: 惱皆得解脫普門者大慈與樂依後問答應以得
0156b01: 度而為說法也五隻者一觀觀有多種謂折空體
0156b02: 空次第三觀圓融三觀等云云今簡前三唯圓觀
0156b03: 也二世世亦多種謂有為世無為世二邊世不思
0156b04: 議世今取不思議世三音音者機也機亦多種有
0156b05: 人天機二乘機菩薩機佛機今唯取佛機而設應
0156b06: 也四普普者周也諸法無量若不得普者則是
0156b07: 偏法也若得普者即圓法也約十法名普云云五
0156b08: 門者空門假門中門今正通實相雙照二諦故名
0156b09: 普能通故名門普門即圓通門也故此品題乃是
0156b10: 菩薩以圓融妙觀觀不思議世界佛機之音聲普
0156b11: 令入圓通之門也故名觀世音菩薩普門品也。△
0156b12: 二經文二初兩番問答二聞品得益初文又二初
0156b13: 長行二偈頌初文又二初一番問答二次番問答
0156b14: 初文又二初問二初經家敘。
0156b15: 爾時無盡意菩薩即從座起偏袒右肩合掌向佛而
0156b16: 作是言。
0156b17: 無盡意者非盡非無盡為對小乘明盡也小乘明
0156b18: 盡者為對無生智滅色取空故也無盡義多空
0156b19: 不可盡一切法不可盡空假中俱不可極大品云
0156b20: 即色是空非色滅空空故無盡也。△二正興問。
0156b21: 世尊觀世音菩薩以何因緣名觀世音。
0156b22: 有兩番問答今初問觀音人後問普門法此中即
0156b23: 初番問也大經云汝具二莊嚴故能問我具二莊
0156b24: 嚴故能答爾釋論云問有多種有不解故問有試
0156c01: 問有赴機問今即赴機問也以何因緣者其義甚
0156c02: 眾今略言境智則以眾生善惡兩機為因菩薩靈
0156c03: 智慈悲為緣以是因緣名觀世音。△二答三初總
0156c04: 答機應四初標人數。
0156c05: 佛告無盡意菩薩善男子若有無量百千萬億眾生。
0156c06: 十法界機其數無量百千萬億者通途就同業
0156c07: 者語也舉多種以明種種業遭苦者稱名一時有
0156c08: 機一時能應耳。△二明遭苦。
0156c09: 受諸苦惱。
0156c10: 百千業同故云諸苦惱也此由結業果多而因亦
0156c11: 多即總答文略而意廣。△三聞名稱號。
0156c12: 聞是觀世音菩薩一心稱名。
0156c13: 此明生善善惡合為機若能通達而聞即是聞慧
0156c14: 心無住著即是思慧一心稱名即是修慧一心有
0156c15: 事有理念念相續及數息繫念一心不亂皆事一
0156c16: 心也若能達此心性自他共無因皆不可得無心
0156c17: 無念空慧相應此乃無一亦無心也知聲相皆空
0156c18: 呼響不實能稱所稱皆不可得是名無稱即理一
0156c19: 心也。△四得解脫。
0156c20: 觀世音菩薩即時觀其音聲皆得解脫。
0156c21: 上受苦即稱名是機速也今稱即應是應機赴感
0156c22: 之速也故皆得解脫也。△二別答三業三初口機
0156c23: 應二初明七難七初火難四初持名者。
0156c24: 若有持是觀世音菩薩名者。
0157a01: 行人須憶持名字是謂持名也。△二遭苦。
0157a02: 設入大火。
0157a03: △三冥應。
0157a04: 火不能燒。
0157a05: △四結成。
0157a06: 由是菩薩威神力故。
0157a07: 事跡晉人謝敷篤信大法平居寫華嚴經撰觀音
0157a08: 傳竺長舒晉元康中為延火所及一心稱名風回
0157a09: 火轉將鄰所居其火滅約觀解火有果報火業火
0157a10: 煩惱火若果報火至初禪天業火通三界煩惱火
0157a11: 通三乘人故果報火劫盡自初禪以降無能免者
0157a12: 業火者五戒十善為三毒火燒諸善根煩惱火者
0157a13: 若聲聞人厭惡生死見三界猶如火宅勤求方便
0157a14: 爭出火宅即得解脫支佛六度通別圓教變易土
0157a15: 行人修道為五住煩惱惑火所燒方便未成火難
0157a16: 恒逼稱名便得解脫菩薩法門無量不出別圓兩
0157a17: 觀本起慈悲故能應。△二水難。
0157a18: 若為大水所漂稱其名號即得淺處。
0157a19: 事跡應驗傳云有海鹽人溺水稱菩薩名遇石得
0157a20: 免又劉澄赴廣州牧遇風波其母及兩尼稱菩薩
0157a21: 名得免難約觀解有果報水至二禪天下至地獄
0157a22: 皆不免難惡業水通三界漂壞善根煩惱水通三
0157a23: 乘人經云煩惱大河能漂香象愛欲水增長邪見
0157a24: 沒溺生死難登涅槃彼岸二乘截生死河前路遠
0157b01: 稱名發真見諦名淺處至無學彼岸也支佛六度
0157b02: 等次第皆然也。△三羅剎難。
0157b03: 若有百千萬億眾生為求金銀璃硨磲碼珊瑚
0157b04: 琥珀真珠等寶入於大海假使黑風吹其船舫飄墮
0157b05: 羅剎鬼國其中若有乃至一人稱觀世音菩薩名者
0157b06: 是諸人等皆得解脫羅剎之難以是因緣名觀世音。
0157b07: 阿含云風加以黑怖之甚也羅剎是食人鬼也約
0157b08: 觀釋不但世間風但黑業名風華嚴云嫌恨猛風
0157b09: 吹罪心火常熾然吹諸行商人墮于惡趣失人道
0157b10: 善寶及無漏法財復次始從地獄上至三禪皆有
0157b11: 果報風難地獄疾風猛浪餓鬼道中寒風裂骨畜
0157b12: 生傾巢覆卵修羅亦有風難至若劫盡風災起時
0157b13: 諸山搏擊上至三禪宮殿碎為微塵當此之時一
0157b14: 心稱念觀音爾時菩薩以王三昧力或以手鄣或
0157b15: 以口吸無量方便令得解脫又黑業惡風吹壞五
0157b16: 戒十善吹船舫墮三途四趣鬼國及愛見境中二
0157b17: 乘採聖財寶為煩惱風吹慈行船墮見愛境為見
0157b18: 愛羅利所害稱名得脫見愛二輪永免二十五有
0157b19: 黑業也支佛及六度行通別圓變易等入煩惱海
0157b20: 採一切智寶八倒暴風飄諸行船墮二邊鬼國用
0157b21: 正觀心體達諸法不生不滅入實際中即得解脫。
0157b22: ○事跡應驗傳云外國百餘人自師子國汎海遇
0157b23: 惡風墮鬼國時羅剎欲食舉舶俱稱觀音名中有
0157b24: 一小乘沙門不信觀音不肯稱名鬼索此沙門沙
0157c01: 門狼狽學稱亦得解脫。△四王難。
0157c02: 若復有人臨當被害稱觀世音菩薩名者彼所執刀
0157c03: 杖尋段段壞而得解脫。
0157c04: 約觀釋惡業亦能傷善身命六塵三毒皆名刀箭
0157c05: 破壞善心割斷戒皮定肉萬劫不復起怖畏心稱
0157c06: 觀世音即蒙救護三毒無傷清升受樂即菩薩力
0157c07: 也又聲聞厭患生死觀三界見思劇於刀箭支佛
0157c08: 及六度行通別圓變易等五住刀箭傷法身損慧
0157c09: 命若能稱名即蒙聖應免離通別刀杖二種生死。
0157c10: ○事跡應驗傳云晉太元中彭城人遭賊被杻斯
0157c11: 人常供觀音金像帶在髻中刀下但聞金聲刀三
0157c12: 斫而頸無傷及解髻看像像有三痕因是獲放免
0157c13: 難。△五鬼難。
0157c14: 若三千大千國土滿中夜叉羅剎欲來惱人聞其稱
0157c15: 觀世音菩薩名者是諸惡鬼尚不能以惡眼視之況
0157c16: 復加害。
0157c17: 滿中者鬼之心識相延故滿其中也聞其人稱名
0157c18: 不能加惡者若非畏威即是懷恩故也約觀釋以
0157c19: 果報論鬼難地獄亦有大力鬼惱於罪人畜生中
0157c20: 鬼畜生人中可知諸天既領鬼何容為惱阿含
0157c21: 云有大力鬼忽坐帝釋床帝釋起嗔鬼光明愈熾
0157c22: 帝釋發慈心鬼光明即滅尋便離去天主尚為惱
0157c23: 況四王修羅耶如是等處鬼難稱觀音名不能加
0157c24: 害也復次修因者自有惡業名為鬼阿含云淫鬼
0158a01: 入人心使人淫佚無度或使瞋癡等然三毒當體
0158a02: 是鬼且如淫破梵行瞋破慈悲戒貪鬼惱不盜戒
0158a03: 嗜鬼惱不飲戒乃至十善諸禪亦復如是皆為惡
0158a04: 業鬼毀損人天動不動業若能稱名即不加害復
0158a05: 次煩惱鬼者見心為男鬼愛心為女鬼見使歷三
0158a06: 界有八十八愛歷三界有九十八豈不滿來惱
0158a07: 二乘人乃至六度通別圓等行人也大經云唯願
0158a08: 世尊善良咒師當為我等除無明鬼又云愚癡羅
0158a09: 剎止住其中豈非煩惱鬼耶若稱名誦念觀智成
0158a10: 就能令見愛塵勞隨意所轉去聲不能為害也。△六
0158a11: 枷難。
0158a12: 設復有人若有罪若無罪杻械枷檢繫其身稱觀
0158a13: 世音菩薩名者皆悉斷壞即得解脫。
0158a14: 事路應驗傳云護山陽人繫獄當死於三日三
0158a15: 夜稱名不歇即蒙觀音放光照燭脫門開尋光
0158a16: 而行二十里其光乃息約觀釋地獄體是囹圄鬼
0158a17: 畜亦有籠繫修羅亦被五縛然北洲及天上自在
0158a18: 應無此難降斯以還無免幽厄若能稱名皆悉斷
0158a19: 壞也復次修因者惡業即是枷耳然業雖有力
0158a20: 隨作不作若有造因果終不失故云不失法如
0158a21: 若人修習諸善被惡業遮如彼大山映覆於心使
0158a22: 善敗壞更增惡業即招果縛無由可解若欲脫者
0158a23: 應稱觀音令惡業壞故經云妻子為械錢財為
0158a24: 牢獄王法為獄籍遮礙行人不得修道現在是報
0158b01: 縛望過去即業。△七怨賊難。
0158b02: 若三千大千國土滿中怨賊有一商主將諸商人齎
0158b03: 持重寶經過險路其中一人作是唱言諸善男子勿
0158b04: 得恐怖汝等應當一心稱觀世音菩薩名號是菩薩
0158b05: 能以無畏施於眾生汝等若稱名者於此怨賊當得
0158b06: 解脫眾商人聞俱發聲言南無觀世音菩薩稱其名
0158b07: 故即得解脫。
0158b08: 滿中之言假設也怨賊是重難也賊本求財怨本
0158b09: 奪命今稱怨賊是財命兩圖也事跡應驗傳云釋
0158b10: 慧達晉隆安二年於北隴上荷鋤采藥時羌餓皆
0158b11: 捕人食之達為羌所得收閉在一柵中擇肥者先
0158b12: 食達於是極誠稱名誦經羌食餘人既盡唯達及
0158b13: 小兒存焉竟夜懇切猶冀感格向曉羌欲取忽見
0158b14: 一虎從草邊出咆哮諸羌迸散虎因齧柵作一穴
0158b15: 而去達將小兒走叛得免難約觀釋果報怨賊從
0158b16: 地獄至第六天皆有諍如此怨會稱名得脫復
0158b17: 次修善之時惡覺既多是名為怨若能稱名惡退
0158b18: 善增暗滅明生復次一切煩惱是出世法怨賊商
0158b19: 主是三師羯磨受戒是商人無作戒是重寶五塵
0158b20: 是怨賊或可法師是商主徒眾是商人理教是重
0158b21: 寶二邊魔事是怨賊或可心王是商主心數是商
0158b22: 人正觀之智是重寶覺觀為怨賊或可般若是商
0158b23: 主五度萬行是商人法性實相是重寶六蔽是怨
0158b24: 賊以茲多意歷諸教悉成稱名即得解脫也。△二
0158c01: 結。
0158c02: 無盡意觀世音菩薩摩訶薩威神之力巍巍如是。
0158c03: 巍巍即是穹崇高出之詞以喻觀音之力出於二
0158c04: 土之外經者也。△二意機應二初明三毒。
0158c05: 若有眾生多於淫欲常念恭敬觀世音菩薩便得離
0158c06: 欲若多瞋恚常念恭敬觀世音菩薩便得離瞋若多
0158c07: 愚癡常念恭敬觀世音菩薩便得離癡。
0158c08: 以三毒侵陵行人也多於者多尚得離少可知矣
0158c09: 大論云女人違戒垢謗法墮餘殃不擇禽獸不避
0158c10: 高墻破家滅國禍延其身大經云若習近貪欲是
0158c11: 報熟時此多欲相也瞋恚多者令人不喜見遺教
0158c12: 云劫功德賊無過瞋恚華嚴云一念瞋起鄣百法
0158c13: 明門愚癡多者邪畫諸見撥無因果毀謗大乘應
0158c14: 一心存想觀音即得免離常念即正念體達煩惱
0158c15: 性無所有住貪瞋際即實際亡能所了念性本淨
0158c16: 即定慧也。△二結饒益。
0158c17: 無盡意觀世音菩薩有如是等大威神力多所饒益
0158c18: 是故眾生常應心念。
0158c19: △三身機應二初明二求二初求男三初立願。
0158c20: 若有女人設欲求男。
0158c21: 人願莫重於嗣續故得男續莫大焉女人從夫必
0158c22: 求生男。△二修行。
0158c23: 禮拜供養觀世音菩薩。
0158c24: △三生男德。
0159a01: 便生福德智慧之男。
0159a02: 福則勢位高外慧則名聞博達若愚癡不善又何
0159a03: 益。△二求女二初立願。
0159a04: 設欲求女。
0159a05: △二德業。
0159a06: 便生端正有相之女宿植德本眾人愛敬。
0159a07: 端正有相者即是有端正之相而無惡邪之相此
0159a08: 則婦人之德早著也故人愛而敬之由宿世植德
0159a09: 本故。△二結不。
0159a10: 無盡意觀世音菩薩有如是力若有眾生恭敬禮拜
0159a11: 觀世音菩薩福不唐捐。
0159a12: 菩薩如是神力若敬禮者皆獲福不至於棄也。
0159a13: △三勸持名答三初勸持。
0159a14: 是故眾生皆應受持觀世音菩薩名號。
0159a15: △二格量。
0159a16: 無盡意若有人受持六十二億恒河沙菩薩名字復
0159a17: 盡形供養飲食衣服臥具醫藥於汝意云何是善男
0159a18: 子善女人功德多不無盡意言甚多世尊佛言若復
0159a19: 有人受持觀世音菩薩名號乃至一時禮拜供養是
0159a20: 二人福正等無異於百千萬億劫不可窮盡。
0159a21: 持名號多福田多時節多四事供多以格持一名
0159a22: 號少一時禮拜少與種子福田皆少而二人福正
0159a23: 等以佛眼稱量不增不減。△三結歎。
0159a24: 無盡意受持觀世音菩薩名號得如是無量無邊福
0159b01: 德之利。
0159b02: 一時稱名福不可盡大品云一華散空乃至畢苦
0159b03: 其福不盡。△第二番問答二初問三初問身。
0159b04: 無盡意菩薩白佛言世尊觀世音菩薩云何遊此娑
0159b05: 婆世界。
0159b06: 前已巳問菩薩緣何得名佛答謂眾生三業顯機為
0159b07: 境菩薩法身靈智冥然為應以慈悲境智因緣和
0159b08: 合名觀世音今問云何遊此世界佛答以普門示
0159b09: 現三業應彼眾生冥機等十義初問遊此世界即
0159b10: 是身業應。△二問口。
0159b11: 云何而為眾生說法。
0159b12: 次問說法即口業應也。△三問意。
0159b13: 方便之力其事云何。
0159b14: 三問方便即意業應也此聖人之三業無謀而化
0159b15: 應一切也亦名三不失謂三輪不思議也亦名三
0159b16: 不護此明觀音住不思議圓音法門實不作意籌
0159b17: 量如明鏡隨對而現一時普應故言三業不護也
0159b18: 三不失者眾生根機有深淺觀音雖不作意逗機
0159b19: 而事理冥會高下宛符故言不失也三輪不思議
0159b20: 化至如現為佛身即示佛之心口乃至現執金剛
0159b21: 神亦示執金剛神心口普現色身而於法身智慧
0159b22: 無所損減淨名云善能分別諸法相於第一義而
0159b23: 不動此不思議化也。△二答三初別答八初聖身
0159b24: 三初佛身。
0159c01: 佛告無盡意菩薩善男子若有國土眾生應以佛身
0159c02: 得度者觀世音菩薩即現佛身而為說法。
0159c03: 應以者答方便之力也當知意地觀機見其所宣
0159c04: 宜示何身為說何法隨以化之此答意業也現身
0159c05: 答身業說法答口業例下皆同然別答中凡三十
0159c06: 三身十九說法束為十法界身而文中缺二界何
0159c07: 也或曰觀音即菩薩身何須更現又無地獄界者
0159c08: 別釋雖無總答中則有文云以種種形遊諸國土
0159c09: 何得言無又請觀音云或遊戲地獄釋論云菩薩
0159c10: 化地獄多現佛身以此推之則十法界身具矣問
0159c11: 現佛身者是應是化答無而有者名化應同終
0159c12: 始者名應若法身是真佛非應化說法人也。△二
0159c13: 緣覺身。
0159c14: 應以辟支佛身得度者即現辟支佛身而為說法。
0159c15: 此如文殊二萬億劫作支佛化眾生。△三聲聞身。
0159c16: 應以聲聞身得度者即現聲聞身而為說法。
0159c17: 或藏通兩教或隨五味轉內祕外現莊嚴四枯四
0159c18: 榮引導眾生。△二天身六初梵王身。
0159c19: 應以梵王身得度者即現梵王身而為說法。
0159c20: 即色界天主名尸棄瓔珞明四禪皆有王此梵王
0159c21: 應是初禪猶有覺觀語言得為千界之主也觀音
0159c22: 修白色三昧不取故不隨禪生不捨故應為梵王
0159c23: 現身以權引實。△二帝釋身。
0159c24: 應以帝釋身得度者即現帝釋身而為說法。
0160a01: 地居天主也具云釋迦提桓因陀羅此云能天帝
0160a02: 謂能與諸天作主者也觀音修難伏三昧現身以
0160a03: 權引實。△三自在天身。
0160a04: 應以自在天身得度者即現自在天身而為說法。
0160a05: 是欲界頂名他化自在天假他所作以成己巳樂魔
0160a06: 王也觀音住赤色三昧應為魔王令魔界即佛界。
0160a07: △四大自在天身。
0160a08: 應以大自在天身得度者即現大自在天身而為說
0160a09: 法。
0160a10: 即色界頂摩醯首羅也樓炭稱阿迦尼吒天華嚴
0160a11: 云色究竟釋論云騎白牛而有八臂三目是諸天
0160a12: 之將。△五天大將軍身。
0160a13: 應以天大將軍身得度者即現天大將軍身而為說
0160a14: 法。
0160a15: 光明中即以散脂為大將大經云八健是天中力
0160a16: 士也釋論云鳩摩伽此云童子擎雞持鐸捉赤幡。
0160a17: △六毗沙門身。
0160a18: 應以毗沙門身得度者即現毗沙門身而為說法。
0160a19: 此云多聞居須彌北面即護世四天王之一。△三
0160a20: 人身五初小王身。
0160a21: 應以小王身得度者即現小王身而為說法。
0160a22: 或云天王為大人王為小或云國有小大或是王
0160a23: 子。△二長者身。
0160a24: 應以長者身得度者即現長者身而為說法。
0160b01: 長者有長人之德十譬喻品已巳列其文。△三居士
0160b02: 身。
0160b03: 應以居士身得度者即現居士身而為說法。
0160b04: 謂多財居業者也或曰居道居山居財之士。△四
0160b05: 宰官身。
0160b06: 應以宰官身得度者即現宰官身而為說法。
0160b07: 宰主也官管也以主宰管領為義有勳業輔相王
0160b08: 者是也又郡邑長官皆稱宰官。△五婆羅門身。
0160b09: 應以婆羅門身得度者即現婆羅門身而為說法。
0160b10: 此名淨行劫初種族即西域四姓之一林野自閑
0160b11: 隱逸肥遁竺乾仙人通稱也。△四四眾身四。
0160b12: 應以比丘比丘尼優婆塞優婆夷身得度者即現比
0160b13: 丘比丘尼優婆塞優婆夷身而為說法。
0160b14: 比丘之義序品列眾已巳釋比丘尼即出家女也優
0160b15: 婆塞即近事男優婆夷即近事女謂受歸戒堪任
0160b16: 親近奉事出家二眾故也或翻清信男女等。△五
0160b17: 婦女身四。
0160b18: 應以長者居士宰官婆羅門婦女身得度者即現婦
0160b19: 女身而為說法。
0160b20: 如上妙音品云於王後宮變為女身說法是也。△
0160b21: 六童男女身二。
0160b22: 應以童男童女身得度者即現童男童女身而為說
0160b23: 法。
0160b24: 應法師云七八歲已巳上俱可名童子。△七八部身
0160c01: 八。
0160c02: 應以天龍夜叉乾闥婆阿修羅迦樓羅緊那羅摩
0160c03: 羅伽人非人等身得度者即皆現之而為說法。
0160c04: 上已巳釋大威德天竟今更舉者或是星宿掌人間
0160c05: 者也龍者是鱗蟲之長有四種一者守天宮殿二
0160c06: 者興雷致雨三者地龍開決江河者也四者伏藏
0160c07: 龍守護輪王寶藏者也夜叉此云捷疾鬼居海島
0160c08: 空中天上三處傳傳相持不得食人佛初成道及
0160c09: 轉法輪傳唱上至梵天即此鬼也乾闥婆者此云
0160c10: 香陰去聲帝釋樂神也居須彌南面金剛窟中阿修
0160c11: 羅者或有千頭二千手或萬頭二萬手或三頭六
0160c12: 手此云無酒神昔持不飲戒男醜女端在眾相山
0160c13: 中住或云在海底風輪持水如雲彼居其下迦樓
0160c14: 羅此云金翅鳥王如上已巳釋緊那羅者天帝絲竹
0160c15: 樂神委如上釋摩羅伽者什法師云是地龍肇
0160c16: 法師云是腹行大蟒人非人非向之緊那羅乃總
0160c17: 結八部各有所將之眾耳。△八執金剛身。
0160c18: 應以執金剛神得度者即現執金剛神而為說法。
0160c19: 此金剛非八部數但手執此寶而護法也或言在
0160c20: 欲色天上教化諸天即大權神也。△二總答。
0160c21: 無盡意是觀世音菩薩成就如是功德以種種形遊
0160c22: 諸國土度脫眾生。
0160c23: 橫十方豎通三土隨機應化非止三十三身。△
0160c24: 三勸供養二初勸供。
0161a01: 是故汝等應當一心供養觀世音菩薩是觀世音菩
0161a02: 薩摩訶薩於怖畏急難之中能施無畏是故此娑婆
0161a03: 世界皆號之為施無畏者。
0161a04: 佛答前問是前總後別後勸持名以眾生仰荷冥
0161a05: 益但可持名字而已巳佛答後問是前別後總後勸
0161a06: 供養以眾生仰荷顯益見色聞聲故勸供養也菩
0161a07: 薩能施與眾生無畏眾生於畏得脫為作此字也。
0161a08: △二受旨六初奉命。
0161a09: 無盡意菩薩白佛言世尊我今當供養觀世音菩薩
0161a10: 即解頸眾寶珠瓔珞價直百千兩金而以與之作是
0161a11: 言仁者受此法施珍寶瓔珞。
0161a12: 瓔珞經云初住是銅瓔珞乃至等覺是摩尼珠瓔
0161a13: 珞無盡意其位高而言價直百千兩金者語略也
0161a14: 約觀釋頸表中道一實之理以眾無著法門莊嚴
0161a15: 也解者表常捨行以願行功德至菩提不住不著
0161a16: 不依倚故言解也大集云戒定慧陀羅尼以為瓔
0161a17: 珞莊嚴法身百千是十萬表一地萬功德為十地
0161a18: 也法施以財通法也。△二不受。
0161a19: 時觀世音菩薩不肯受之。
0161a20: 不受三昧廣大之用故無所受也。△三重奉。
0161a21: 無盡意復白觀世音菩薩言仁者愍我等故受此瓔
0161a22: 珞。
0161a23: 我為四眾故施仁愍四眾應受以無所受而受之
0161a24: 也。△四佛勸。
0161b01: 爾時佛告觀世音菩薩當愍此無盡意菩薩及四眾
0161b02: 天龍夜叉乾闥婆阿修羅迦樓羅緊那羅摩羅伽
0161b03: 人非人等故受是瓔珞。
0161b04: 佛意云菩薩為物故應受施也。△五即受。
0161b05: 即時觀世音菩薩愍諸四眾及於天龍人非人等受
0161b06: 其瓔珞分作二分一分奉釋迦牟尼佛一分奉多寶
0161b07: 佛塔。
0161b08: 奉二分表事理二因也奉二佛表二因趣二果也
0161b09: 當知理圓即法佛事圓即報佛也。△六結。
0161b10: 無盡意觀世音菩薩有如是自在神力遊於娑婆世
0161b11: 界。
0161b12: △偈頌三初雙頌二問二初歎德。
0161b13: 爾時無盡意菩薩以偈問曰。
0161b14: 此偈是闍那崛多譯智者出時此偈未行故無所
0161b15: 解荊溪輔行中引還著於本人之文故慈雲分節
0161b16: 其文對於長行兩種問答宛如符契今依彼科消
0161b17: 文。
0161b18: 世尊妙相具。
0161b19: 歎佛相德也。△二雙問二初含上二問。
0161b20: 我今重問彼。
0161b21: 長行先問得名因緣次問三業遊化之相今重頌
0161b22: 此一句含兩意也。△二別頌初問。
0161b23: 佛子何因緣名為觀世音。
0161b24: △二雙頌二答二初經家敘。
0161c01: 具足妙相尊偈答無盡意。
0161c02: 此經家緝綴之語也。△二頌佛答二初總頌行願。
0161c03: 汝聽觀音行善應諸方所弘誓深如海歷劫不思議
0161c04: 侍多千億佛發大清淨願。
0161c05: 觀音行即一心三觀智行令眾生得解脫也諸方
0161c06: 所即微塵剎土也弘誓即四弘願行行經劫時長
0161c07: 值多佛發淨願。△二別頌二答二初頌總答觀音
0161c08: 得名二初頌總答。
0161c09: 我為汝略說聞名及見身心念不空過能滅諸有苦。
0161c10: 說即口業見身即身業心念即意業淨三業故能
0161c11: 滅諸有之苦。△二頌別答二初頌七難十二初火難。
0161c12: 假使興害意推落大火坑念彼觀音力火坑變成池。
0161c13: △二水難。
0161c14: 或漂流巨海龍魚諸鬼難念彼觀音力波浪不能沒。
0161c15: △三加頌墮須彌難。
0161c16: 或在須彌峰為人所推墮念彼觀音力如日空住。
0161c17: △四加頌墮金剛難。
0161c18: 或被惡人逐墮落金剛山念彼觀音力不能損一毛。
0161c19: △五超頌賊難。
0161c20: 或值怨賊繞各執刀加害念彼觀音力咸即起慈心。
0161c21: △六追頌刀杖難。
0161c22: 或遭王難苦臨刑欲壽終念彼觀音力刀尋段段壞。
0161c23: △七追頌枷難。
0161c24: 或囚禁枷手足被杻械念彼觀音力釋然得解脫。
0162a01: △八追頌毒難。
0162a02: 詛諸毒藥所欲害身者念彼觀音力還著於本人。
0162a03: △九追頌羅剎難。
0162a04: 或遇惡羅剎毒龍諸鬼等念彼觀音力時悉不敢害。
0162a05: △十加頌惡獸難。
0162a06: 若惡獸圍繞利牙爪可怖念彼觀音力疾走無邊方。
0162a07: △十一加頌毒蛇難。
0162a08: 蚖蛇及蝮蝎氣毒煙火然念彼觀音力尋聲自迴去。
0162a09: △十二加頌雷難。
0162a10: 雲雷鼓掣電降雹澍大雨念彼觀音力應時得消散。
0162a11: △二頌三毒二求。
0162a12: 眾生被困厄無量苦逼身觀音妙智力能救世間苦。
0162a13: 眾生多於界內貪瞋邪見及界外三毒外無報得
0162a14: 男女內乏定慧法財致招二種生死故云無量苦
0162a15: 逼身也若能正助為機即感真身之應救於二種
0162a16: 世間之苦也。△二頌次答普門示現二初正頌示
0162a17: 現二初超頌總答。
0162a18: 具足神通力廣修智方便十方諸國土無剎不現身。
0162a19: 此頌種種形遊諸國土也。△二追頌別答三初身
0162a20: 業普應。
0162a21: 種種諸惡趣地獄鬼畜生生老病死苦以漸悉令滅。
0162a22: 種種惡趣通於九界望佛皆名惡舉惡趣併及之
0162a23: 令滅苦得道耳。△二意業普觀二初本觀慈悲。
0162a24: 真觀清淨觀廣大智慧觀悲觀及慈觀常願常瞻仰。
0162b01: 此五觀字皆去呼具明三觀及慈悲二觀真者空
0162b02: 觀也清淨假觀也假從空得無見思染即清淨也
0162b03: 廣大智慧中觀也雙遮雙照絕待絕對平等大慧
0162b04: 也三觀皆慈悲是觀如四無量心四禪禪即是觀
0162b05: 觀音以無緣慈悲觀眾生名慈悲觀也用三觀以
0162b06: 拔苦名悲觀用三觀以與樂名慈觀須常修常仰
0162b07: 斯觀也。△二智光照。
0162b08: 無垢清淨光慧日破諸闇能伏災風火普明照世間。
0162b09: 智光照果上益物也無垢淨光照窮正理察彼
0162b10: 本源若其不破三毒諸暗二死火風何能普益二
0162b11: 種世間之機耶。△三口業普說二初頌二輪為化
0162b12: 之本。
0162b13: 悲體戒雷震慈意妙大雲。
0162b14: 法身為悲體先用戒德以警人如天震雷物無不
0162b15: 肅慈意大雲者以慈為雲無緣而被物無不覆如
0162b16: 彼大雲二輪既施如可授法而澍甘露即口轉說
0162b17: 法也。△二頌口輪說法。
0162b18: 澍甘露法雨滅除煩惱焰。
0162b19: 甘露者天台云諸天不死之神藥所宣至理解必
0162b20: 無生無生即不死故澍法雨甘露生受苦三惑
0162b21: 焰消以茲三普為入道門故當別頌普門也。△二
0162b22: 加頌顯機。
0162b23: 諍訟經官處怖畏軍陣中念彼觀音力眾怨悉退散。
0162b24: 昔沙門道為賊圍與弟子共稱名俄頃黑雲
0162c01: 中有金甲神於是賊走免害。△三雙頌二勸二初
0162c02: 勸受持二初明智境勸常念。
0162c03: 妙音觀世音梵音海潮音勝彼世間音是故須常念。
0162c04: 眾生稱唱之音菩薩妙智觀故皆成妙境三智照
0162c05: 故音成三境雙遮空有即成妙音雙照空有即成
0162c06: 二世間音此二音中智境也梵音者是慈悲喜捨
0162c07: 四觀照之即成俗諦海潮音者稱俗照機若熟若
0162c08: 脫時節不差此二音假智境也勝彼世間音者畢
0162c09: 竟空智出九界情照眾生音超二世間此一音即
0162c10: 空智境也言雖次第觀在一心智外無音音外無
0162c11: 智境智冥一思慮頓忘是故須常念即勸持義也
0162c12: 此音聲雖是眾生口業所稱以彼聖人三智照我
0162c13: 三諦即是三身也故勸進行者念此三身言常念
0162c14: 即正念也。△二明感應勸勿疑。
0162c15: 念念勿生疑觀世音淨聖於苦惱死厄能為作依怙。
0162c16: 此明感應難測以止疑也上文先舉境智次勸常
0162c17: 念今先勸勿疑次陳感應互顯念念相續之謂
0162c18: 也念彼觀音深妙智境也雖達常住未免遷流即
0162c19: 於遷流照常境智是念念不離觀音此如天台示
0162c20: 眾云實心契實境實緣次第生實實迭相注自然
0162c21: 入實理然實緣者剎那念也次第而起一一皆是
0162c22: 實觀之緣如是念唯恐生疑疑兕生則理境鄣縱
0162c23: 求之未應須信淨聖冥資功不棄如父母可依
0162c24: 怙念念受持必彰感應耳。△二頌勸供養。
0163a01: 具一切功德慈眼視眾生福聚海無量是故應頂禮。
0163a02: △二聞品功德二初持地歎功德。
0163a03: 爾時持地菩薩即從座起前白佛言世尊若有眾生
0163a04: 聞是觀世音菩薩品自在之業普門示現神通力者
0163a05: 當知是人功德不少。
0163a06: △二聞品獲益。
0163a07: 佛說是普門品時眾中八萬四千眾生皆發無等等
0163a08: 阿耨多羅三藐三菩提心。
0163a09: 荊溪云以八教判方應今經也聞是觀世音者是
0163a10: 聞向來冥益一段問也普門品是聞顯益一段答
0163a11: 也自在業者若凡夫之業為愛所潤有漏因緣不
0163a12: 得自在觀音為調十法界示此三業慈悲力潤隨
0163a13: 感受生不為煩惱之所惑累故言自在業也聞者
0163a14: 能得觀行真似微妙功德故云不少也八萬四千
0163a15: 眾生發無等等心者約心中八萬四千塵勞門為
0163a16: 如來種發實相心等於八萬四千法門也無等等
0163a17: 者二乘雖出三界猶有上法非無等佛是極地以
0163a18: 發求佛心故無等等則等於佛也經云發心畢竟
0163a19: 二不別如是二心前心難今發初心等後心故言
0163a20: 無等等於後心名無等等即四悉檀意明發心也
0163a21: 當知發心有三一名字發即五品弟子二相似發
0163a22: 即六根清淨三分真發即初住以上名真發心者
0163a23: 也。○私謂此一品正文純是慈悲拔苦與樂至受
0163a24: 供養分奉釋迦多寶方顯在法華流通段一切菩
0163b01: 薩皆慈悲而觀音普門示現神通自在能以無畏
0163b02: 施眾生者稱名感應慈悲尤為顯著世人靡不先
0163b03: 讀此品而後讀法華全部故特分印廣行。
0163b04: △三陀羅尼品明惡世弘經護二初品目。
0163b05: 妙法蓮華經陀羅尼品第二十六正經曰總持品
0163b06: 陀羅尼此翻總持總持惡不起善不失世界又翻能
0163b07: 遮能持能持善遮惡故也為人對治又遮二邊之惡持
0163b08: 中道之善第一義眾經開遮所用不同或專用治病
0163b09: 如那達居士或專護法如此文或專用滅罪如方
0163b10: 等陀羅尼或通用治病滅罪護經如請觀音消伏
0163b11: 毒害陀羅尼或大明無上明無等等明則
0163b12: 非治病非滅罪非護經若通方者亦應兼之若別
0163b13: 論者幸須依經勿乖教也。△二經文四初問持經
0163b14: 功德。
0163b15: 爾時藥王菩薩即從座起偏袒右肩合掌向佛而白
0163b16: 佛言世尊若善男子善女人有能受持法華經者若
0163b17: 讀誦通利若書寫經卷得幾所福。
0163b18: △二答功德甚多四初立格量本。
0163b19: 佛告藥王若有善男子善女人供養八百萬億那由
0163b20: 他恒河沙等諸佛。
0163b21: △二舉問多否。
0163b22: 於汝意云何其所得福寧為多不。
0163b23: △三實答甚多。
0163b24: 甚多世尊。
0163c01: △四格出功德。
0163c02: 佛言若善男子善女人能於是經乃至受持一四句
0163c03: 偈讀誦解義如說修行功德甚多。
0163c04: △三請以守護五初藥王四初請。
0163c05: 爾時藥王菩薩白佛言世尊我今當與說法者陀羅
0163c06: 尼以守護之。
0163c07: △二說。
0163c08: 即說曰。
0163c09: 安爾一曼爾二摩禰三摩摩禰四旨五遮弟六
0163c10: 咩彌夜切七履罔雉切多瑋八羶輸千切帝九目帝十目
0163c11: 多履十一娑履十二阿瑋娑履十三桑履十四娑履十五叉裔十六
0163c12: 音曳阿叉裔十七阿耆膩十八羶帝十九履二十陀羅尼二十一
0163c13: 阿盧伽婆娑蘇奈切蔗毗叉膩二十二禰毗剃二十三阿
0163c14: 便哆都餓切邏郎佐切禰履剃二十四阿亶多罕切哆波輸
0163c15: 地途賣切二十五歐究二十六牟究二十七阿羅二十八波
0163c16: 羅二十九首迦差初几切三十阿三磨三履三十一佛陀毗
0163c17: 吉利音姪帝三十二達磨波利差猜離切帝三十三僧伽涅
0163c18: 瞿沙禰三十四婆舍婆舍輸地三十五曼哆邏三十六曼哆
0163c19: 邏叉夜多三十七郵樓哆三十八郵樓多憍舍略力者來加二切
0163c20: 三十九惡叉邏四十惡叉冶多冶四十一阿婆盧四十二阿摩
0163c21: 若荏蔗切那多夜四十三
0163c22: △三歎。
0163c23: 世尊是陀羅尼神六十二億恒河沙等諸佛所說
0163c24: 若有侵毀此法師者則為侵毀是諸佛已巳。
0164a01: △四印。
0164a02: 時釋迦牟尼佛讚藥王菩薩言善哉善哉藥王汝愍
0164a03: 念擁護此法師故說是陀羅尼於諸眾生多所饒
0164a04: 益。
0164a05: △二勇施三初請。
0164a06: 爾時勇施菩薩白佛言世尊我亦為擁護讀誦受持
0164a07: 法華經者說陀羅尼若此法師得是陀羅尼若夜叉
0164a08: 若羅剎若富單那若吉蔗若鳩槃荼若餓鬼等伺求
0164a09: 其短無能得便。
0164a10: 富單那此云臭餓鬼主熱病鬼也吉蔗或名吉遮
0164a11: 此云所作即起尸鬼也若人若夜叉俱有此鬼鳩
0164a12: 槃荼亦俱槃荼此云甕形舊云冬瓜此鬼陰如冬
0164a13: 瓜行置肩上坐便踞之即是魘魅鬼也。△二說。
0164a14: 即於佛前而說曰。
0164a15: 痤誓螺切一摩訶痤二郁枳音紙三目枳四阿五
0164a16: 阿羅婆弟六涅弟七涅多婆弟八伊緻里切柅
0164a17: 女紙切九韋緻柅十於緻柅十一涅墀柅十二涅犁墀婆底
0164a18: 十三
0164a19: △三歎。
0164a20: 世尊是陀羅尼神恒河沙等諸佛所說亦皆隨喜
0164a21: 若有侵毀此法師者則為侵毀是諸佛已巳。
0164a22: △三多聞三初請。
0164a23: 爾時毗沙門天王護世者白佛言世尊我亦為愍念
0164a24: 眾生擁護此法師故說是陀羅尼。
0164b01: 大論云毗沙門此云多聞福德之名聞四方故居
0164b02: 半須彌北水精埵主夜叉羅剎。△二說。
0164b03: 即說曰。
0164b04: 阿一那二免那三阿那盧四那履五拘那履
0164b05: 六
0164b06: △三歎。
0164b07: 世尊以是神擁護法師我亦自當擁護持是經者
0164b08: 令百由旬內無諸衰患。
0164b09: △四持國三初請。
0164b10: 爾時持國天王在此會中與千萬億那由他乾闥婆
0164b11: 眾恭敬圍繞前詣佛所合掌白佛言世尊我亦以陀
0164b12: 羅尼神擁護持法華經者。
0164b13: 梵語提頭賴吒亦云提多羅吒此云持國又翻安
0164b14: 民以能護持國土等故。△二說。
0164b15: 即說曰。
0164b16: 阿伽禰一伽禰二瞿利三乾音虔陀利四旃陀利五摩
0164b17: 蹬音鄧耆六常求利七浮樓莎柅八頞音暹底九
0164b18: △三歎。
0164b19: 世尊是陀羅尼神四十二億諸佛所說若有侵毀
0164b20: 此法師者則為侵毀是諸佛已巳。
0164b21: 五十女五初列名。
0164b22: 爾時有羅剎女等一名藍婆二名毗藍婆三名曲齒
0164b23: 四名華齒五名黑齒六名多髮七名無厭足八名持
0164b24: 瓔珞九名帝十名奪一切眾生精氣是十羅剎女
0164c01: 與鬼子母并其子及眷屬俱詣佛所。
0164c02: △二請說。
0164c03: 同聲白佛言世尊我等亦欲擁護讀誦受持法華經
0164c04: 者除其衰患若有伺求法師短者令不得便即於佛
0164c05: 前而說曰。
0164c06: 伊提履一伊提泯二伊提履三阿提履四伊提履五
0164c07: 泥履六泥履七泥履八泥履九泥覆十樓醯呼難切十一
0164c08: 樓醯十二樓醯十三樓醯十四多醯十五多醯十六多醯十七兜醯
0164c09: 十八免醯十九
0164c10: △三歎功。
0164c11: 寧上我頭上莫惱於法師若夜叉若羅剎若餓鬼若
0164c12: 富單那若吉蔗若毗陀羅若犍若烏摩勒伽若阿
0164c13: 摩羅若夜叉吉蔗若人吉蔗若熱病若一日若二
0164c14: 日若三日若四日若至七日若常熱病若男形若女
0164c15: 形若童男形若童女形乃至夢中亦復莫惱即於佛
0164c16: 前而說偈言。
0164c17: 若不順我惱亂說法者頭破作七分如阿樹杖
0164c18: 如殺父母罪亦如壓油殃斗秤欺誑人調達破僧罪
0164c19: 犯此法師者當獲如是殃。
0164c20: △四誓護。
0164c21: 諸羅剎女說此偈已巳白佛言世尊我等亦當身自擁
0164c22: 護受持讀誦修行是經者令得安穩離諸衰患消眾
0164c23: 毒藥。
0164c24: △五印可。
0165a01: 佛告諸羅剎女善哉善哉汝等但能擁護受持法華
0165a02: 名者福不可量何況擁護具足受持供養經卷華香
0165a03: 瓔珞抹香塗香燒香幡伎樂然種種燈酥燈油燈
0165a04: 諸香油燈蘇摩那華油燈薝蔔華油燈婆師迦華油
0165a05: 燈優羅華油燈如是等百千種供養者帝汝等
0165a06: 及眷屬應當擁護如是法師。
0165a07: △四聞品獲利益。
0165a08: 說是陀羅尼品時六萬八千人得無生法忍。
0165a09: △四妙莊嚴王本事品明以人護二初品目。
0165a10: 妙法蓮華經妙莊嚴王本事品第二十七正經曰往世淨復淨
0165a11: 王品
0165a12: 此因緣出他經昔佛末法有四比丘於法華經極
0165a13: 生殷重雖卷舒祕教甘露未沾日夜翹誠刻無
0165a14: 忘歎云苟非其人乎地非其處乎世間紛愀靜散
0165a15: 相乖直爾求閑尚須厭棄況崇道乎於是結契山
0165a16: 林志欣佛慧幽居日積衣單罄有待多煩無時
0165a17: 不乏一喀喀廢萬里之行十旬九飯屈雲霄之
0165a18: 志可得言哉其一人云吾等四窮尚不存身法當
0165a19: 安寄君三人者但以命奉道莫慮朝中我一人者
0165a20: 捨此身力誓給所須於是振錫門閭以求供繼自
0165a21: 春至冬周而復始如僕奉大家甘苦無喜慍三人
0165a22: 得展其誠功圓事辦一世之益當無量生其一人
0165a23: 者數涉人間屢逢聲色坏器未火難可護持偶逢
0165a24: 王出車馬駢闐旌旗赫生心動念愛彼光榮功
0165b01: 德熏修隨念受報人中天上常得為王福雖不貲
0165b02: 亦有限也三人得道會而議云我免籠樊功由此
0165b03: 王其耽果報增長有為從此死已巳不復為王方沈
0165b04: 火坑良難可救幸其未苦正可開化其一人云此
0165b05: 王著欲而復邪見若非愛無由可拔一人可為
0165b06: 端正婦二作聰明兒兒婦之言必當從順如宜設
0165b07: 化果獲改邪昔時婦者今光照莊嚴相菩薩是即
0165b08: 妙音也昔二子者今藥王藥上二菩薩是昔時王
0165b09: 者今華德菩薩是所以白毫東召升紫臺而西引
0165b10: 神護經使流通而大益說四聖之前緣故名妙
0165b11: 莊嚴王本事品世界又妙莊嚴者妙法功德莊嚴諸
0165b12: 根也為人此王往日於妙法有緣道薰時熟諸相應
0165b13: 淨對治生雖未獲其理必臻靈瑞感通嘉名早立例
0165b14: 如善吉雖未無諍已巳號空生故下文云得清淨功
0165b15: 德莊嚴三昧以是義故名妙莊嚴王也第一義前品
0165b16: 說護今品說人護人護尚爾況護彌良普勸流
0165b17: 通也。△二經文六初總明事本。
0165b18: 爾時佛告諸大眾乃往古世過無量無邊不可思議
0165b19: 阿僧祇劫有佛名雲雷音宿王華智多陀阿伽度阿
0165b20: 羅訶三藐三佛陀國名光明莊嚴劫名喜見。
0165b21: △二雙標能所。
0165b22: 彼佛法中有王名妙莊嚴其王夫人名曰淨德有二
0165b23: 子一名淨藏二名淨眼是二子有大神力福德智慧
0165b24: 久修菩薩所行之道所謂檀波羅蜜尸羅波羅蜜羼
0165c01: 提波羅蜜毗離耶波羅蜜禪波羅蜜般若波羅蜜方
0165c02: 便波羅蜜慈悲喜捨乃至三十七品助道法皆悉明
0165c03: 了通達又得菩薩淨三昧日星宿三昧淨光三昧淨
0165c04: 色三昧淨照明三昧長莊嚴三昧大威德藏三昧於
0165c05: 此三昧亦悉通達。
0165c06: 科為標能所者一人是所化三人是能化俱出其
0165c07: 名別顯二子福慧六度四等餘經指此為十波羅
0165c08: 蜜橫法門也三十七助道法門也餘經以三十
0165c09: 七道品為正道九想十想不淨觀等行行為助道
0165c10: 今經指十度為正道呼三十七品是助道也禪度
0165c11: 中具有三昧道品中唯四念處屬慧四正勤屬精
0165c12: 進餘五科內皆有定名定即三昧也更標七種三
0165c13: 昧者當知隨用立名其理不異耳。△三能化方便
0165c14: 三初時至。
0165c15: 爾時彼佛欲引導妙莊嚴王及愍念眾生故說是法
0165c16: 華經。
0165c17: 彼佛出世常宣正法於王緣弱則非其時若說法
0165c18: 華則其時矣故云引導等也。△二論議四初二子
0165c19: 白母時至。
0165c20: 時淨藏淨眼二子到其母所合十指爪掌白言願母
0165c21: 往詣雲雷音宿王華智佛所我等亦當侍從親近供
0165c22: 養禮拜所以者何此佛於一切天人眾中說法華經
0165c23: 宜應聽受。
0165c24: 先白母者父邪母正故先白母共設化方若據其
0166a01: 本母子元知今約化儀機熟應發鎚碪相扣物器
0166a02: 方成是故云白若附世情則母慈先白若就法釋
0166a03: 利佗之本慈復居先是故白母。△二母讓令其化
0166a04: 父。
0166a05: 母告子言汝父信受外道深著婆羅門法汝等應往
0166a06: 白父與共俱去。
0166a07: △三子怨生邪見家。
0166a08: 淨藏淨眼合十指爪掌白母我等是法王子而生此
0166a09: 邪見家。
0166a10: △四母責令憂念父。
0166a11: 母告子言汝等當憂念汝父為現神變若得見者心
0166a12: 必清淨或聽我等往至佛所。
0166a13: △三現化。
0166a14: 於是二子念其父故踴在空高七多羅樹現種種
0166a15: 神變於空中行住坐臥身上出水身下出火身下
0166a16: 出水身上出火或現大身滿空中而復現小小復
0166a17: 現大於空中滅忽然在地入地如水履水如地現如
0166a18: 此等種種神變令其父王心淨信解。
0166a19: 現化應十八變一右出水二左出火三左出
0166a20: 水四右出火身上下各出水火為四并前為八九
0166a21: 履水如地十履地如水十一從空中沒而復在地
0166a22: 十二從地沒而復升空又於空中行住坐臥為四
0166a23: 兼上十二成十六現大身滿空成十七大復現
0166a24: 小成十八變也。△四所化得益十初信子伏師。
0166b01: 時父見子神力如是心大歡喜得未曾有合掌向子
0166b02: 言汝等師為是誰誰之弟子二子白言大王彼雲雷
0166b03: 音宿王華智佛今在七寶菩提樹下法座上坐於一
0166b04: 切世間天人眾中廣說法華經是我等師我是弟子
0166b05: 父語子言我今亦欲見汝等師可共俱往。
0166b06: △二父信白母。
0166b07: 於是二子從空中下到其母所合掌白母父王今已巳
0166b08: 信解堪任發阿耨多羅三藐三菩提心我等為父已巳
0166b09: 作佛事願母見聽於彼佛所出家修道。
0166b10: 爾時二子欲重宣其意以偈白母。
0166b11: 願母放我等出家作沙門諸佛甚難值我等隨佛學
0166b12: 如優曇華值佛復難是脫諸難亦難願聽我出家
0166b13: 母即告言聽汝出家所以者何佛難值故。
0166b14: 此父已巳信宮中八萬四千又熟白毋稱慶願放出
0166b15: 家母亦聽之矣。△三言佛難值。
0166b16: 於是二子白父母言善哉父母願時往詣雲雷音宿
0166b17: 王華智佛所親近供養所以者何佛難得值如優曇
0166b18: 羅華又如一眼之龜值浮木孔而我等宿福深厚
0166b19: 生值佛法是故父母當聽我等令得出家所以者何
0166b20: 諸佛難值時亦難遇。
0166b21: 此重催父母今正是時佛難遇故一眼龜者約事
0166b22: 是祗譬難值耳若作所表凡龜魚之眼兩向看之
0166b23: 既云一眼所見非正在生死海而又邪見何可值
0166b24: 於佛法浮木實諦之孔。△四化功已巳著。
0166c01: 彼時妙莊嚴王後宮八萬四千人皆悉堪任受持是
0166c02: 法華經淨眼菩薩於法華三昧久已巳通達淨藏菩薩
0166c03: 已巳於無量百千萬億劫通達離諸惡趣三昧欲令一
0166c04: 切眾生離諸惡趣故其王夫人得諸佛集三昧能知
0166c05: 諸佛祕密之藏二子如是以方便力善化其父令心
0166c06: 信解好樂佛法。
0166c07: 此化功已巳著佛歎功德也法華三昧者攝一切法
0166c08: 歸一實相如前說離惡趣者一往以三途為惡趣
0166c09: 具論二十五有皆乖真起妄悉是惡趣今皆離之
0166c10: 即二十五三昧破二十五有也佛集三昧者即三
0166c11: 德祕密之藏佛集其中唯佛行處非餘人也。△五
0166c12: 俱詣佛所。
0166c13: 於是妙莊嚴王與群臣眷屬俱淨德夫人與後宮采釆
0166c14: 女眷屬俱其王二子與四萬二千人俱一時共詣佛
0166c15: 所到已巳頭面禮足繞佛三住一面爾時彼佛為
0166c16: 王說法示教利喜王大歡悅爾時妙莊嚴王及其夫
0166c17: 人解頸真珠瓔珞價直百千以散佛上於空中化
0166c18: 成四柱寶臺臺中有大寶敷百千萬天衣其上有
0166c19: 佛結跏趺坐放大光明爾時妙莊嚴王作是念佛身
0166c20: 希有端嚴殊特成就第一微妙之色。
0166c21: △六佛與受記。
0166c22: 時雲雷音宿王華智佛告四眾言汝等見是妙莊嚴
0166c23: 王於我前合掌立不此王於我法中作比丘精勤修
0166c24: 習助佛道法當得作佛號娑羅樹王國名大光劫名
0167a01: 大高王其娑羅樹王佛有無量菩薩眾及無量聲聞
0167a02: 其國平正功德如是。
0167a03: △七出家修行。
0167a04: 其王即時以國付弟與夫人二子并諸眷屬於佛法
0167a05: 中出家修道王出家已巳於八萬四千歲常勤精進修
0167a06: 行妙法華經過是已巳後得一切淨功德莊嚴三昧。
0167a07: △八稱歎二子。
0167a08: 即升空高七多羅樹而白佛言世尊此我二子已巳
0167a09: 作佛事以神通變化轉我邪心令得安住於佛法中
0167a10: 得見世尊此二子者是我善知識為欲發起宿世善
0167a11: 根饒益我故來生我家。
0167a12: △九佛述行高。
0167a13: 爾時雲雷音宿王華智佛告妙莊嚴王言如是如是
0167a14: 如汝所言若善男子善女人種善根故世世得善知
0167a15: 識其善知識能作佛事示教利喜令入阿耨多羅三
0167a16: 藐三菩提大王當知善知識者是大因緣所謂化導
0167a17: 令得見佛發阿耨多羅三藐三菩提心大王汝見此
0167a18: 二子不此二子已巳曾供養六十五百千萬億那由他
0167a19: 恒河沙諸佛親近恭敬於諸佛所受持法華經愍念
0167a20: 邪見眾生令住正見。
0167a21: 佛讚善知識大有義能作佛事此則外護善知識
0167a22: 示教利喜此則教授善知識化導令見佛此則同
0167a23: 行善知識令入菩提此則實際實相善知識外護
0167a24: 教授同行此三種已巳見達多品。△十歎佛自誓。
0167b01: 妙莊嚴王即從空中下而白佛言世尊如來甚希
0167b02: 有以功德智慧故頂上肉髻光明顯照其眼長廣而
0167b03: 紺青色眉間毫相白如珂月齒白齊密常有光明唇
0167b04: 色赤好如頻婆果爾時妙莊嚴王讚歎佛如是等無
0167b05: 量百千萬億功德已巳於如來前一心合掌復白佛言
0167b06: 世尊未曾有也如來之法具足成就不可思議微妙
0167b07: 功德教戒所行安穩快善我從今日不復自隨心行
0167b08: 不生邪見憍慢瞋恚諸惡之心說是語已巳禮佛而出。
0167b09: △五結會古今二初結會。
0167b10: 佛告大眾於意云何妙莊嚴王豈異人乎今華德菩
0167b11: 薩是其淨德夫人今佛前光照莊嚴相菩薩是哀愍
0167b12: 妙莊嚴王及諸眷屬故於彼中生其二子者今藥王
0167b13: 菩薩藥上菩薩是。
0167b14: △二結歎。
0167b15: 是藥王藥上菩薩成就如此諸大功德已巳於無量百
0167b16: 千萬億諸佛所植眾德本成就不可思議諸善功德
0167b17: 若有人識是二菩薩名字者一切世間諸天人民亦
0167b18: 應禮拜。
0167b19: △六聞品悟道。
0167b20: 佛說是妙莊嚴王本事品時八萬四千人遠塵離垢
0167b21: 於諸法中得法眼淨。
0167b22: 聞品益中法眼淨者有云初果也王及夫人與八
0167b23: 萬等皆持此經皆當作佛而聞品者豈得小果耶
0167b24: 名同義殊善須斟酌註者亦云所見清淨不云小
0167c01: 乘初果位也私謂雖云法眼名同體異定非初果
0167c02: 須判為六根清淨法眼位耳即七信已巳上也。
0167c03: △三普賢勸發品約自行勸流通二此品舉普賢
0167c04: 誓願力大以勸流通也初品目。
0167c05: 玅法蓮華經普賢菩薩勸發品第二十八正經曰樂普賢品
0167c06: 大論及觀經皆名吉此經稱普賢皆漢語梵音
0167c07: 邲輸陀悲華經云我誓於穢惡世界行菩薩道
0167c08: 使得嚴淨我行要當勝諸菩薩寶藏佛言以是因
0167c09: 緣今改汝字名為普賢今論等覺之位居於眾伏
0167c10: 之頂伏道周故名為普斷道纔盡所較無幾
0167c11: 終際極故名為賢勸發者戀法之辭也遙在彼國
0167c12: 具聞此經始末既周欲令自行化他永永無已巳故
0167c13: 自東自西而來勸發具四悉檀意文云我為供養
0167c14: 法華經故自現其身若見我身甚大歡勸喜世界以見
0167c15: 我故轉復精進即得三昧及陀羅尼為人得此陀羅
0167c16: 尼故無有非人能破壞者亦復不為女人之所惑
0167c17: 亂對治三千世界微塵菩薩具普賢道第一義如此明
0167c18: 文即四悉檀而來勸發也。△二經文四初經家敘
0167c19: 三初上供。
0167c20: 爾時普賢菩薩以自在神通力威德名聞與大菩薩
0167c21: 無量無邊不可稱數從東方來所經諸國普皆震動
0167c22: 雨寶蓮華作無量百千萬億種種伎樂。
0167c23: 自在者理一也神通者行一也威德者人一也名
0167c24: 聞者教一也又自在者常也神通者樂也威德者
0168a01: 我也名聞者淨也言說如此即一而四德無不備
0168a02: 自在義焉淨力故雨華樂力故奏伎神通力故動
0168a03: 地自在力故隨意而雨隨去隨雨隨動隨奏譬如
0168a04: 大龍飛行不息身邊雲雨流起無窮普賢及眷屬
0168a05: 以菩薩身用四德力來勸四一所經歷處自行上
0168a06: 供其事如此。△二下化。
0168a07: 又與無數諸天龍夜叉乾闥婆阿修羅迦樓羅緊那
0168a08: 羅摩羅伽人非人等大眾圍繞各現威德神通之
0168a09: 力。
0168a10: 所經歷處下化利益隨他所宜現八部像略用二
0168a11: 力隨所堪忍其事如此上文自在等四以表四德
0168a12: 今略無自在及以名聞但二兼二故也經文既云
0168a13: 與無數等各現二力者當知所隨皆法身也主伴
0168a14: 具四德故云各也。△三修敬。
0168a15: 到娑婆世界耆闍崛山中頭面禮釋迦牟尼佛右繞
0168a16: 七匝。
0168a17: △二明勸發二初請問勸發二初請問。
0168a18: 白佛言世尊我於寶威德上王佛國遙聞此娑婆世
0168a19: 界說法華經與無量無邊百千萬億諸菩薩眾共來
0168a20: 聽受惟願世尊當為說之若善男子善女人於如來
0168a21: 滅後云何能得是法華經。
0168a22: 此請問勸發中有問有答者普賢既於彼國遙聞
0168a23: 經竟戀法無已巳遠來之志志在勸發共來聽受等
0168a24: 是更請正說勸發自行若善男子等是更請流通
0168b01: 勸發化他如來若許二途正宗流通再演光光無極是
0168b02: 故雙請也。△二佛答三初總。
0168b03: 佛告普賢菩薩若善男子善女人成就四法於如來
0168b04: 滅後當得是法華經。
0168b05: △二別。
0168b06: 一者為諸佛護念二者植眾德本三者入正定聚四
0168b07: 者發救一切眾生之心。
0168b08: 普賢既雙請如來巧答略舉四以蔽諸何者四法
0168b09: 之要該括正通何者佛雖無偏若能遠惡從善反
0168b10: 迷還正開權知見顯佛知見者則稱可聖心諸佛
0168b11: 護念若佛知見開則般若照明是植眾德本亦是
0168b12: 入正定聚不亂不味不取不捨亦是發救眾生當
0168b13: 知此四與開權顯實名異體同無二無別又佛護
0168b14: 念者是開佛知見植眾德本是示佛知見發救眾
0168b15: 生是悟佛知見入正定聚是入佛知見門之要
0168b16: 此四收矣又則有本從本開示悟入故有中
0168b17: 開示悟入今開即顯本本無二無別以四法
0168b19: 唯三唯四唯三者發救眾生是入如來室入正定
0168b20: 聚佛所護念是著如來衣植眾德本是坐如來座
0168b21: 是弘宣之要即四而三唯四者發救眾生是誓願
0168b22: 安樂行入正定聚是意安樂行植眾德本是口安
0168b23: 樂行護念是身安樂行當知後四即前四也一答
0168b24: 詶其兩請舉四冠一經法華之重演正宗斯經之
0168c01: 再宣流通遠來之勸發其義如此。△三結。
0168c02: 善男子善女人如是成就四法於如來滅後必得是
0168c03: 經。
0168c04: 於如來滅後必得是經舊云能行四法於未來世
0168c05: 當手得是經今謂不爾上文云諸法實相義已巳為
0168c06: 汝等說又云咸令眾生開示悟入佛之知見法
0168c07: 華之正體能行四法必得此解名解為經此結其
0168c08: 請正之問若能運此解行傳與他人他人得斯信
0168c09: 解成初依人能得真解成第二第三第四依人此
0168c10: 結其請流通之問此意不見浪作餘說耶。△二誓
0168c11: 願勸發二初護人六初攘其外難二初總攘其難。
0168c12: 爾時普賢菩薩白佛言世尊於後五百歲濁惡世中
0168c13: 其有受持是經典者我當守護除其哀患令得安隱
0168c14: 使無伺求得其便者。
0168c15: △二別攘其難。
0168c16: 若魔若魔子若魔女若魔民若為魔所著者若夜叉
0168c17: 若羅剎若鳩槃荼若毗舍遮若吉蔗若富單那若韋
0168c18: 陀羅等諸惱人者皆不得便。
0168c19: △二教其內法三初行立讀誦此經。
0168c20: 是人若行若立讀誦此經我爾時乘六牙白象王與
0168c21: 大菩薩眾俱詣其所而自現身供養守護安慰其心
0168c22: 亦為供養法華經故。
0168c23: △二坐則思惟其義。
0168c24: 是人若坐思惟此經爾時我復乘白象王現其人前
0169a01: 其人若於法華經有所忘失一句一偈我當教之與
0169a02: 共讀誦還令通利爾時受持讀誦法華經者得見我
0169a03: 身甚大歡喜轉復精進以見我故即得三昧及陀羅
0169a04: 尼名為旋陀羅尼百千萬億旋陀羅尼法音方便陀
0169a05: 羅尼得如是等陀羅尼。
0169a06: 旋陀羅尼者旋假入空也百千旋者旋空出假也
0169a07: 方便者二為方便道得入中道第一義諦也。△三
0169a08: 三七一心精進。
0169a09: 世尊若後世後五百歲濁惡世中比丘比丘尼優婆
0169a10: 塞優婆夷求索者受持者讀誦者書寫者欲修習是
0169a11: 法華經於三七日中應一心精進滿三七日已巳我當
0169a12: 乘六牙白象與無量菩薩而自圍繞以一切眾生所
0169a13: 喜見身現其人前而為說法示教利喜亦復與其陀
0169a14: 羅尼得是陀羅尼故無有非人能破壞者亦不為
0169a15: 女人之所惑亂我身亦自常護是人惟願世尊聽我
0169a16: 說此陀羅尼即於佛前而說曰。
0169a17: 阿檀地途賣切一檀陀婆地二檀陀婆帝三檀陀鳩舍
0169a18: 四檀陀修陀五修陀六修陀羅婆底七佛陀
0169a19: 波羶禰八薩婆陀羅尼阿婆多尼九薩婆婆沙阿婆
0169a20: 多尼十修阿婆多尼十一僧伽婆履叉尼十二僧伽涅伽
0169a21: 陀尼十三阿僧祇十四僧伽婆伽地十五帝阿惰僧伽兜
0169a22: 略盧遮切阿羅帝波羅帝十六薩婆僧伽三摩地伽蘭地
0169a23: 十七薩婆達磨修波利剎帝十八薩婆薩埵樓憍舍略
0169a24: 阿伽地十九辛阿毗吉利地帝二十
0169b01: △三覆以神力。
0169b02: 世尊若有菩薩得聞是陀羅尼者當知普賢神通之
0169b03: 力若法華經行閻浮提有受持者應作此念皆是普
0169b04: 賢威神之力。
0169b05: △四示其勝因。
0169b06: 若有受持讀誦正憶念解其義趣如說修行當知是
0169b07: 人行普賢行於無量無邊諸佛所深種善根為諸如
0169b08: 來手摩其頭。
0169b09: 若能為五種法師流通法華即是於三世佛所為
0169b10: 種為熟為脫此人同未來諸佛得脫故言同普賢
0169b11: 行此人已巳於先佛植善故言深種善根此人為現
0169b12: 佛所熟故言手摩其頭。△五示其近果。
0169b13: 若但書寫是人命終當生忉利天上是時八萬四千
0169b14: 天女作眾伎樂而來迎之其人即著七寶冠於采釆女
0169b15: 中娛樂快樂何況受持讀誦正憶念解其義趣如說
0169b16: 修行若有人受持讀誦解其義趣是人命終為千佛
0169b17: 授手令不恐怖不墮惡趣即往兜率天上彌勒菩薩
0169b18: 所彌勒菩薩有三十二相大菩薩眾所共圍繞有百
0169b19: 千萬億天女眷屬而於中生有如是等功德利益。
0169b20: 但能書寫近在忉利具五法師次在兜率。△六總
0169b21: 結功德。
0169b22: 是故智者應當一心自書若使人書受持讀誦正憶
0169b23: 念如說修行。
0169b24: △二護法。
0169c01: 世尊我今以神通力故守護是經於如來滅後閻浮
0169c02: 提內廣令流布使不斷絕。
0169c03: △三明述發二初超述護法。
0169c04: 爾時釋迦牟尼佛讚言善哉善哉普賢汝能護助是
0169c05: 經令多所眾生安樂利益汝已巳成就不可思議功德
0169c06: 深大慈悲從久遠來發阿耨多羅三藐三菩提意而
0169c07: 能作是神通之願守護是經我當以神通力守護能
0169c08: 受持普賢菩薩名者。
0169c09: 如來舉勝述成其劣增進行者勇銳弘宣今先述
0169c10: 護法云汝能如是外多利益內積慈悲又久劫已巳
0169c11: 來作如此護我亦以佛之神力守護是法況復汝
0169c12: 耶。△二追述護人五初述示身教法。
0169c13: 普賢若有受持讀誦正憶念修習書寫是法華經者
0169c14: 當知是人則見釋迦牟尼佛如從佛口聞此經典當
0169c15: 知是人供養釋迦牟尼佛當知是人佛讚善哉當知
0169c16: 是人為釋迦牟尼佛手摩其頭當知是人為釋迦牟
0169c17: 尼佛衣之所覆。
0169c18: 當知是人見釋迦牟尼佛者述其示身教法也其
0169c19: 尚見我萬德果身況汝因中六牙白象其尚從佛
0169c20: 口具足聞經況汝所教忘失章句其尚為佛口讚
0169c21: 手摩佛衣所覆況汝因人陀羅尼覆耶。△二超述
0169c22: 舉勝因。
0169c23: 如是之人不復貪著世樂不好外道經書手筆亦復
0169c24: 不喜親近其人及諸惡者若屠兒若畜羊狗若
0170a01: 獵師若衒賣女色是人心意質直有正憶念有福德
0170a02: 力是人不為三毒所惱亦不為嫉我慢邪慢增上
0170a03: 慢所惱是人少欲知足能修普賢之行。
0170a04: 廣舉因中無諸過惡少欲知足修普賢行述勝因
0170a05: 也。△三超述示近果。
0170a06: 普賢若如來滅後後五百歲若有人見受持讀誦法
0170a07: 華經者應作是念此人不久當詣道場破諸魔眾得
0170a08: 阿耨多羅三藐三菩提轉法輪擊法鼓吹法螺雨法
0170a09: 雨當坐天人大眾中師子法座上普賢若於後世受
0170a10: 持讀誦是經典者是人不復貪著衣服臥具飲食資
0170a11: 生之物所願不亦於現世得其福報。
0170a12: 其人當詣道場必成遠果況近果耶亦於現世得
0170a13: 其近果不但生天也。△四追述攘外難。
0170a14: 若有人輕毀之言汝狂人耳空作是行終無所獲如
0170a15: 是罪報當世世無眼若有供養讚歎之者當於今世
0170a16: 得現果報若復見受持是經者出其過惡若實若不
0170a17: 實此人現世得白癩病若輕笑之者當世世牙齒
0170a18: 缺醜脣平鼻手繚戾眼目角睞身體臭穢惡瘡膿
0170a19: 血水腹短氣諸惡重病。
0170a20: 佛廣示毀者之罪令知過必改不相惱亂非但持
0170a21: 經者難滅亦乃欲毀者福生無毀無難彼此安樂
0170a22: 曠濟無偏慈之至也切惟上聖預彰鑑戒猶為燈
0170a23: 峨而施籠其仁育之何以加夫何群生業深遽
0170a24: 難剪拂見有留情此道者則百端求瑕戮力譏毀
0170b01: 而沮壞之此惟快利於一時必貽禍於浩劫矣悲
0170b02: 夫。△五述信者功德。
0170b03: 是故普賢若見受持是經典者當起遠迎當如敬佛。
0170b04: △四明發益二初聞品得道。
0170b05: 說是普賢勸發品時恒河沙等無量無邊菩薩得百
0170b06: 千萬億旋陀羅尼三千大千世界微塵等諸菩薩具
0170b07: 普賢道。
0170b08: 百千萬億旋陀羅尼是初地位具普賢道是十地
0170b09: 位。△二聞經利益。
0170b10: 佛說是經時普賢等諸菩薩舍利弗等諸聲聞及諸
0170b11: 天龍人非人等一切大會皆大歡喜受持佛語作禮
0170b12: 而去。
0170b13: 大眾歡喜是聞經得益也此中猶稱聲聞者乃是
0170b14: 結集經家存其本位耳又經家稱其是大乘聲聞
0170b15: 以佛道聲令一切聞斯義彌顯也。
0170b16: 
0170b17: 法華經科註卷第八終
