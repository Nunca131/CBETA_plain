0512c01: 曇無德部四分律刪補隨機羯磨卷第十五
0512c02: 唐京兆崇義寺沙門　道宣　撰集
0512c03: 金陵華山後學比丘　讀體　續釋
0512c04: ●雜法住持篇第十之二
0512c05: ○諫作犯法
0512c06: 時有比丘。欲犯波羅夷乃至惡說。佛言。諸比丘應
0512c07: 如法諫。作如是言。
0512c08: 大德莫作。是不應爾。大德所作。非法非律非佛所教。
0512c10: 中來者。餘比丘復應如是諫。
0512c11: 長老。汝曾經二三說戒中坐。何況多。汝今無利不善
0512c12: 得。何以故。汝說戒時。不用心念。不一心攝耳聽法故。
0512c13: 釋　說戒之法。和合共集。各各默坐。當憶本所受
0512c14: 持戒品輕重。故誤有犯無犯諦聽。誦聲入耳。一一
0512c15: 與己巳心憶對驗。若有犯者應求懺悔。若無犯者愈
0512c16: 加嚴持。設經二三布薩。同在說戒中坐。自不憶念
0512c17: 所持。復不攝心諦聽者。喻如覆盆不貯法水。無有
0512c18: 持戒利益。不善得其安樂。其罪有歸。故下引律明
0512c19: 之。然此比丘自知所作是。謂他所諫非。故作犯根
0512c20: 本。不從語。突吉羅。若自知所作非。謂他諫者是。故
0512c21: 作犯根本。不從語。波逸提。比丘無知無解。隨所犯
0512c22: 罪。如法治。重增無知罪。波逸提。若為無知人諫。應
0512c23: 反語言也。
0512c24: 汝可問汝師和尚阿闍黎。更學問誦經。知諫法已巳。然
0513a01: 後訶諫。
0513a02: 薩婆多云。若前所諫者有六種人。一心有愛憎。二
0513a03: 鈍根無智。三若少聞見。四為利養名聞。五為現法
0513a04: 樂。但欲自攝。六若新出家愛戀妻子。如是六人諫
0513a06: 不善行。亦不觀他作以不作。若反上六者。則應展
0513a07: 轉相諫也。
0513a08: 釋　若現前諫人者。須律身清白。具德多聞。發語
0513a09: 眾欽。乃可遮作諫止。故引論明六種進諫。無補有
0513a10: 損也。一心有愛憎者。謂內念先存不均。外豈令人
0513a11: 從信。二鈍根無智者。謂自且愚癡昧制。焉曉止
0513a12: 作是非。三若少聞見者。謂制教未練精徹。事法
0513a13: 多無本據。四為利養名聞者。謂借他衒己巳邀名。
0513a14: 情實私謀檀供。五為現法樂但欲自攝者。謂現
0513a15: 前初護法樂。自攝厭理他非。六若新出家愛戀
0513a16: 妻子者。謂方預僧倫乏臘。懷抱結使纏綿。如是者
0513a17: 應反語云。汝自觀身口所為善與不善之行。亦不
0513a18: 觀他作以不作。若反上六者。則應展轉相諫。展轉
0513a19: 懺悔。於佛法中有增益。是名戒和同修也。
0513a20: ○諫止犯法
0513a22: 諫。彼作是言。
0513a23: 大德。當學戒讚嘆戒。不自破壞不犯罪。不為智者呵
0513a24: 責。受福無量。長夜安樂。
0513b01: 釋　受福無量長夜安樂者。准智論云。持戒遍滿
0513b02: 無量。如不殺生戒。則施一切眾生命。如眾生無量
0513b03: 無邊。福德亦無量無邊。以例餘戒亦爾。此顯持而
0513b04: 諫犯。俾知罪福報等。
0513b05: 若彼比丘言。長老何用此雜碎戒為。我今不學此
0513b06: 戒。當難問餘智慧持律比丘。
0513b07: 釋　雜碎戒者。除初二篇。餘者謂之雜碎戒。餘
0513b08: 比丘復應重諫言。
0513b10: 故亦不自破壞多犯眾罪。為智者呵責。長夜受苦。不
0513b11: 得安樂。
0513b12: 若彼諫比丘癡不解者。此所不受諫。比丘應報彼
0513b13: 言。
0513b14: 汝還問汝和尚餘文如上。
0513b16: 釋　諫若為知學者。謂諫時若為了達深義。習學
0513b17: 知行者。應當難問智慧持律比丘。斯則無過矣。此
0513b18: 與上二種諫。採九十事之第七十一反難持律戒。
0513b19: 及七十二輕呵毗尼戒。立法以為式也。
0513b20: 佛言。五種持律。若誦戒序乃至三十。是初持律。若
0513b21: 誦戒序乃至九十事。是第二持律。若廣誦戒毗尼。
0513b22: 是第三持律。若廣誦二部戒毗尼。是第四持律。若
0513b23: 廣誦毗尼。是第五持律。是中春冬依止四持律。若
0513b24: 違突吉羅。夏安居應依第五。若違波逸提。
0513c01: 釋　持律是總。誦中有次。古今所以稱律師而論
0513c02: 大小者。准此五持之義。誦者背讀也。須知制緣
0513c03: 發起。隨事護遮非。謂讀文熟句。不味其義。猶虫嚼
0513c04: 木而已巳。若誦戒序乃至三十者。此謂僅諳二篇。有
0513c05: 餘未精具戒全旨。是名初持律。
0513c06: 若誦戒序乃至九十事者。此謂五篇後二。雖誦未
0513c07: 徹。前三事義。已巳練了然。是第二持律。
0513c08: 若廣誦戒毗尼者。此謂善閑比丘戒相重輕遮聽
0513c09: 無疑。是名第三持律。
0513c10: 若廣誦二部戒毗尼者。此謂詳究二部僧戒正兼。
0513c11: 制意殊同。是名第四持律。按十誦律。佛言。比丘應
0513c12: 誦比丘尼戒。莫令忘失。何以故。諸女人喜忘。智慧
0513c13: 散亂。我涅槃後。諸比丘尼當從大僧問戒法故。
0513c14: 若廣誦毗尼者。此謂精徹四分律藏。揵度諸法皆
0513c15: 通。尸握毗尼。綱維正法。名曰大律師。是第五持律。
0513c16: 春冬依止四持律若違突吉羅夏安居應依第五
0513c17: 若違波逸提者。此謂春冬無約期之制故爾。隨處
0513c18: 隨人。暫開前四。但不得無依止人。夏際諸眾依止
0513c19: 安居。九旬進道。於戒法中。若有所疑。必當往問。若
0513c20: 非廣誦毗尼。胡能酬答令喜。由第五律師學德勝
0513c21: 餘。誨人益博。不依安居治罪故重。下復引律。證其
0513c22: 德用也。
0513c23: 佛言。持律人得五功德。一者戒品牢固。二者善勝
0514a01: 善持毗尼。令正法久住。
0514a02: 釋　功德者。依戒自淨曰功。以戒濟人曰德。一戒
0514a03: 品牢固者。此謂決信安住毗尼。性遮完潔。猶持浮
0514a04: 囊欲渡大海。如草繫衣損命不犯。
0514a05: 二善勝諸怨者。此謂持戒力用強勝。貪欲不興。一
0514a06: 切煩惱魔怨等莫能得便擾亂障修。
0514a07: 三於眾決斷無畏者。此謂毗尼宗旨盡諳。梵德威
0514a08: 嚴處眾。能量七非。評斷四諍無畏。
0514a09: 四有疑悔開解者。此謂止作躬操如法。五眾欽歸。
0514a10: 若有於犯生疑昧悔。咸能指示罪種名相。疑者俾
0514a11: 決。應懺令悔。
0514a12: 五善持毗尼令正法久住者。此謂毗尼真淨不息。
0514a13: 在僧傳持。正法久住。世間誠戒而為壽命。然斯五
0514a14: 種。前二明功兼德。後三顯德由功。皆依持律為本。
0514a15: 本立而功德生。佛所以語諸比丘者。欲令堅持皎
0514a16: 皎。以具如是功德也。
0514a17: 佛言有四種斷事人。若寡聞無慚無愧。若多聞無
0514a18: 慚者。在僧中言說斷事。僧應種種苦切呵責。令無
0514a19: 慚者不復更作。若有慚者多聞。若有慚者寡聞。眾
0514a20: 中言說斷事。僧應種種佐助開示。若隨彼所說。讚
0514a21: 言善哉。
0514a22: 釋　若有慚愧。則樂持戒體淨德備。苟無慚愧。於
0514a23: 戒有虧。名德靡立。是故臨眾斷事。不論學識之多
0514a24: 寡。但度慚愧之有無。若呵若讚。唯重戒德。以德伏
0514b01: 人。無諍不滅。
0514b02: 佛言有五種疾滅正法。有比丘不諦受誦律。喜忘
0514b03: 文句。復教他人。文既不具。其義有闕。
0514b04: 釋　毗尼藏教。句句佛語。准緣義含。外遮內護。其
0514b05: 制事攝。或單兼雙。若自不諦受純熟章句。即以脫
0514b06: 落之文而復教他者。文既不具。其義有闕。如是展
0514b07: 轉相授。致令正制全迷。舉世沿非。法道衰沒。是為
0514b08: 第一疾滅正法。
0514b09: 二為僧中勝人上座。而多不持戒。但修不善。後生
0514b10: 倣習。放捨戒行。
0514b11: 釋　勝人者。謂夏臘拔眾。推為僧中上座。所云上
0514b12: 座者。乃律學眼目。僧倫標幢。應如制躬操。止作並
0514b13: 行。令依瞻履。從學欽規。若自不嚴持佛戒。但修
0514b14: 非制不善業等。如謂不著衣以去執。任非時
0514b15: 以資形。貪服蠶絲。攀緣名利。則後生倣習。戒行無
0514b16: 拘。匝地邪風。諸梵德。是為第二疾滅正法。
0514b18: 終。令法斷滅。
0514b19: 釋　持法。謂智慧多聞。窮徹教海。持律。謂依制正
0514b20: 修。通達毗尼。持摩夷。謂總持三學。主宰玄綱。斯三
0514b21: 持人關係法道。理應廣宣聖化。導眾趣修。繼持慧
0514b22: 命。三乘接踵。由其樂寂幽棲。弘通念憩。己巳命既殞。
0514b23: 令法絕授。是為第三疾滅正法。
0514b24: 四有比丘難可教授。不受善言。餘善比丘便即捨
0514c01: 置。
0514c02: 釋　其為比丘者。以信勤修。學忍進道。有過納諫。
0514c03: 知非是善。必從誨。斯可有益身心。紹隆正法。若
0514c04: 任情恣肆。不受善言。令眾厭捨軌依。默擯無慚。廣
0514c05: 造諸惡。糅緇大壞僧倫。是為第四疾滅正法。
0514c06: 五互相罵詈。互求長短。疾滅正法。
0514c07: 釋　四姓六和。異形同志。除憎愛心。空人我相。以
0514c08: 法為親。彼此恭敬。四儀俱可瞻歸。三業各無染犯。
0514c09: 庶僧尊俗仰。律法熾。若互相罵詈。互覓長短。則
0514c10: 清涼境內。反生熱惱。而令世譏道喪。是為第五疾
0514c11: 滅正法。
0514c12: 佛言。若上座既不學戒。亦不讚歎戒。若有餘比丘
0514c13: 樂學戒歎戒者。亦復不能以時勸勉讚歎。我不讚
0514c14: 歎如是上座。何以故。若我讚歎者。令諸比丘親近
0514c15: 習學其法。長夜受苦。我見如是上座過失。是故不
0514c17: 釋　不讚歎戒者。謂不深讚戒法。是諸佛出世利
0514c18: 生之首。賢聖修行證果之根源也。審制教中佛慈
0514c19: 調眾。見有過抑斥令改而勿習。見有益讚揚令
0514c20: 以相從。褒貶眨逆順。無非利濟。其為上座者。宜遵學
0514c21: 讚。成己巳範人。
0514c22: 佛言。毗尼有五答。一序答。二制答。三重制答。四修
0514c23: 多羅答。五隨順修多羅答。
0514c24: 釋　答者機務答也。一序答。謂有請問毗尼正
0515a01: 義者。令知戒法大。即以黑白半月布薩所誦戒
0515a02: 序以酬之。
0515a03: 二制答。謂有請問戒相通塞者。令曉事義殊途。即
0515a04: 依律中僧尼同制別學輕重開遮條章以酬之。
0515a05: 三重制答。謂有請問戒緣重沓者。令知佛智善識
0515a06: 時機。即以有漏事創制已巳定無開。復有益緣。隨聽
0515a07: 餘時不禁。據實分析以詶之。
0515a08: 四修多羅答。梵語修多羅。此翻云契經。乃聖教之
0515a09: 都名也。謂有擬律請問者。令知律法。不可凡情揣
0515a10: 度。即引經教為證。發明律中正義以詶之。
0515a11: 五隨順修多羅答。謂有請問毗尼事義不載律典
0515a12: 者。令知簡別邪正。即採經中符律之語。隨順其意
0515a13: 以答之。然此第五答若乖經律。即同魔說。亦名謗
0515a14: 法。必有據者。方可言也。
0515a15: 僧祇律言。欲得五事利。當應持律。一建立佛法。二
0515a16: 令正法久住。三不欲有疑悔請問他人。四僧尼犯
0515a17: 罪恐怖者為作依怙。五欲遊化諸方。而無有閡。是
0515a18: 謂篤信持律者五利。
0515a19: 釋　一建立佛法者。謂念去聖時遠。大法下衰。披
0515a20: 緇懷向道。作事多涉貪謀。人我山聳。欺妄匝地。
0515a21: 悲魔屬廁亂僧流。嘆獅虫自壞內教。推源無戒致
0515a22: 法非端。唯依毗尼。嚴持戒檢。行白道馨。德豐名振。
0515a23: 令不召趨歸受化。俾反邪從正洗心。欲誓匡玄猷。
0515a24: 興揚正法者。是故當應持律。
0515b01: 二令正法久住者。謂毗尼關係正法。如人命脈相
0515b02: 持。脈絕命殞。戒弛法喪。欲冀佛法不潛墜者。是故
0515b03: 當應持律。
0515b04: 三不欲有疑悔請問他人者。謂欲淵操禁旨。討探
0515b05: 制宗。施法善明三遮。應機克成二利。唯己巳與他。決
0515b06: 疑令悔。而己巳無疑。乞教於人者。是故當應持律。
0515b07: 四僧尼犯罪恐怖者為作依怙。此謂欲廣研二部
0515b08: 學處。善達六聚懺摩。僧尼若有干犯。本所受持諸
0515b09: 禁。能與除憂怖。安慰露悔者。是故當應持律。
0515b10: 五欲遊化諸方而無有閡者。謂若修身絕染護體
0515b11: 淨。全無瑕疵。招世譏呵。唯慈愍宣佛法要。不藉
0515b12: 讚。不顯異端。如翔空。任往自在者。是故當應持
0515b13: 律。然斯五種勝利。唯篤信堅志持律之人。乃可護
0515b14: 之。
0515b17: 佛告諸比丘。有十種法住世。令正法疾滅。有比丘
0515b18: 無欲鈍根。雖誦句義。不能正受。又不解了。不能令
0515b19: 受者有恭敬威儀。乃至不樂阿練若法。又不隨法
0515b20: 教。不敬上座。無威儀者令後生不學毗尼。致令放
0515b21: 逸失諸善法。好作文頌。莊嚴章句。樂世法故。正法
0515b22: 疾滅。甚可怖畏。諸比丘應如是知。
0515b23: 釋　世尊呵責讀經論而讚歎毗尼者。為學不躐
0515b24: 等。戒是入道初步。行遠必自邇。登高必自卑。豈容
0515c01: 越之。若不始於毗尼嚴守發硎。則淨不知增。犯不
0515c02: 知悔。三業苟污。萬行難成。縱讀十二部教。勤勉修
0515c03: 行。無戒為因。涅槃絕分。故令先學毗尼。盡蠲業染。
0515c04: 堅固道基。然後學諸經論依理起解。依解修行。行
0515c05: 解相應。如理而證。所以讚歎毗尼。誡勿廢學。其旨
0515c06: 淵矣。於十法中。一一俱顯。廢學原文。以乃至二字
0515c07: 略而不足。今依彼律錄足十法。列序釋之。
0515c08: 一有比丘無欲。
0515c09: 釋　所言無欲者。非是如制呵欲斷欲之無。謂情
0515c10: 懷放逸無志樂欲毗尼。似僧非僧。招俗譏嫌。故令
0515c11: 正法疾滅。
0515c12: 二鈍根。
0515c13: 釋　謂有比丘稟性癡鈍。而無記功。不堪讀學。受
0515c14: 持諸禁。自無淨德。律呵啞羊。有廢布薩羯磨。故令
0515c15: 正法疾滅。
0515c16: 三雖誦句義。不能正受。又不解了。
0515c17: 釋　謂有比丘雖非極愚。可誦章句。不能一心正
0515c18: 受。思惟義旨。由不解了。是制成非。故令正法疾滅。
0515c19: 四不能令受者。有恭敬威儀。
0515c20: 釋　謂比丘授法與人。應內存敬法弘濟之心。端
0515c21: 身跏趺。肅容對卷。不撫案。不仰倚。不舒足相交。不
0515c22: 露齒共唹。先當語云。所誦章句待我聲止。汝方學
0515c23: 誦不得同音。超越前後。令作禮長跪合掌。聽受如
0515c24: 是。循循善誘。彼此俱恭。以表尊法及人。若反此者。
0516a01: 不能令受者有敬重心。失儀招慢。故令正法疾滅。
0516a02: 五諍相言。不在阿練若處。亦不愛阿練若法。
0516a03: 釋　謂比丘不樂離喧靜處。亦不愛莊嚴十二。與
0516a04: 眾同居。論頻興。法道輝掩。僧倫體辱。故令正法
0516a05: 疾滅。
0516a06: 六不隨法教。隨非法教。
0516a07: 釋　謂有比丘妄執邪思。莫擇正法。不隨如來教
0516a08: 。自奉訓他。反隨非法非律。以為是法。由其前行
0516a09: 後蹈。故令正法疾滅。
0516a10: 七不隨法忍。隨不忍法。
0516a11: 釋　忍即智也。戒淨心明。方能治伏業。非不逐二
0516a12: 境。此謂善隨法忍。若戒受廢持。體智不現。凡所施
0516a13: 為。皆被煩惱所使。遇順則貪愛愈增。逢逆則瞋恚
0516a14: 便舉。此謂隨不忍法。若有比丘不學毗尼。不隨法
0516a15: 忍。故令正法疾滅。
0516a16: 八不敬上座無威儀。上座不以法教。
0516a17: 釋　謂比丘謙恭敬臘。戒法乃昌。設我慢輕長。律
0516a18: 儀傾墜。既下不以禮褻之於上。上亦不以法教之
0516a19: 於下。故令正法疾滅。
0516a20: 九上座說法時。愁惱者令後生不學毗尼。致令放
0516a21: 逸。失諸善法。
0516a22: 釋　僧中上座職司法施。應誨人無倦。疊疊敷宣。
0516a23: 欲法明曉。種種譬喻。若不能慈誨同倫。聞思修慧
0516a24: 而反說法時。蔟眉疲困者致令後生畏。不學毗
0516b01: 尼。放逸身心。無所禁止。既失善法。眾過多干。故令
0516b02: 正法疾滅。
0516b03: 十好作文頌。莊嚴章句。樂世法故。正法疾滅。甚可
0516b04: 怖畏。諸比丘應如是知。
0516b05: 釋　此謂俗典文詞皆世間業。非解脫法。若比丘
0516b06: 專攻討論。以綺語莊飾文章。用偷心題寫頌偈。毗
0516b07: 尼棄學。交結白衣。形同方袍。情染浮俗。受具既非
0516b08: 僧寶。佛法籍之誰弘。故令正法疾滅。佛復告云。甚
0516b09: 可怖畏。諸比丘應如是知者。此雖彼時耳提面命。
0516b10: 誡其現前大眾。然意為悲愍。末運弟子凡納戒為
0516b11: 僧者。應知如上十法之過甚可怖畏。當奮發勤功
0516b12: 制教。漸增三學。於佛法中。速求解脫。是其本也。此
0516b13: 引律明滅法之害。如是下復引律明住法之利。殊
0516b14: 勝利害。對待取捨須知。
0516b15: 善見毗娑沙云。佛語阿難。我滅度後。有五種法。令
0516b16: 法久住。一毗尼者是汝大師。二下至五人持律在
0516b17: 世。三若有中國十人邊地五人如法受戒。四乃至
0516b18: 二十人出罪。五以律師持律故。佛法住世五千年。
0516b19: 釋　一毗尼是汝大師者。謂有比丘依律修持。念
0516b20: 念不忘受體。則戒身增長。五分漸具。如面承佛教。
0516b21: 無異於此。故令正法得以久住。
0516b22: 二下至五人持律在世者。謂末運戒紊。僧不知持。
0516b23: 故令法隨人滅。若世有五比丘持律清淨。善能如
0516b24: 制羯磨布薩。不荒福田。有裨玄化。故令正法得以
0516c01: 久住。
0516c02: 三若有中國十人邊地五人如法受戒者。謂毗尼
0516c03: 頹墜。僧廣烏。皆由始受師法非制。故爾終身止
0516c04: 作雙迷。若末世比丘能奉律結界建壇受具。中邊
0516c05: 僧滿定開。如法作辦。成濟五夏。依止萬行有據。故
0516c06: 令正法得以久住。
0516c07: 四乃至二十人出罪者。謂有比丘故犯。次重法密
0516c08: 行。嚴僧難遴請譬。若妙藥雖療沉。不過良醫。莫
0516c09: 能採用。僧殘出罪亦爾。律制昭昭有法。僧善秉。
0516c10: 罪不能出。於末劫中。果有二十清淨比丘。如法和
0516c11: 合。羯磨出罪。故令正法得以久住。
0516c12: 五以律師持律故佛法住世五千年者。謂末世雖
0516c13: 有比丘識相護體慎守無犯。志唯獨善其身念。懼
0516c14: 弘化之任。但名持律。不名律師。猶細木難大廈
0516c15: 劣力。焉扶頹幢。若比丘受持清白。智願堅深。能高
0516c16: 樹戒標。弘傳正範。大熾法燈。授繼衍輝。此則以律
0516c17: 自師。以律師人。慧命藉之不息。故令佛法增益廣
0516c18: 大。更得住世五千年。
0516c19: 薩婆多論云。毗尼有四義。餘經所無。一是佛法平
0516c20: 地萬善由之生長。二一切佛弟子皆依戒住。一切
0516c21: 眾生由戒而有。三趣涅槃之初門。四是佛法瓔珞
0516c22: 能莊嚴佛法。具斯四義。功強於彼。
0516c23: 釋　一是佛法平地萬善由之生長者。謂佛說無
0516c24: 量三昧萬善等法。皆依戒故而得究竟。猶若世間
0517a01: 一切草木叢林等。皆依地故而得生長。捨戒則佛
0517a02: 法無基離地。則萬物靡託。故戒之功有勝餘經。
0517a03: 二一切佛弟子皆依戒住一切眾生由戒而有者。
0517a04: 謂七眾所修。諸善三乘。隨證道果。乃至趣生人天。
0517a05: 克獲妙藥。僉以一戒而為元基。故戒之功強於餘
0517a06: 經。
0517a07: 三趣涅槃之初門者。謂諸佛同證涅槃四德。轉度
0517a08: 眾生。解脫二死。雖法導始終。教演權實。總依毗尼
0517a09: 為入道之初門。功勳獨重。戒法三學冠之於首。
0517a10: 四是佛法瓔珞能莊嚴佛法者。謂聲聞人梵行皎
0517a11: 潔。四智圓成。則有三明六通莊嚴無漏道果。菩薩
0517a12: 人戒德清淨。萬行圓成。則以相好光明。莊嚴藏無上
0517a13: 菩提。故云戒是佛法瓔珞。無戒不能莊嚴。果德由
0517a14: 功。如是餘經所無。
0517a15: 佛言。有四種廣說。若比丘如是語諸長老。我於某
0517a17: 聞彼比丘所說。不應生嫌疑。亦不應呵。應審定文
0517a18: 句已巳。應尋究修多羅毗尼檢校法律。若聽彼比丘
0517a20: 彼比丘言。汝所說者非佛所說。或是長老不審得
0517a21: 佛語。何以故。我尋究修多羅毗尼法律。不與相應。
0517a22: 違背於法。長老不復須誦習。亦莫教餘比丘。今應
0517a23: 捨棄。若聞彼比丘所說。尋究修多羅若毗尼法律。
0517a24: 與共相應者。應語言。長老所說是佛所說。審得佛
0517b01: 語。何以故。我尋究修多羅毗尼法律。與共相應而
0517b02: 不違背。長老應善持誦習。教餘比丘勿令忘失。此
0517b03: 是初廣說第二句從和合僧上座前聞。第三句從知法毗尼持摩夷三比丘前聞。第四句
0517b04: 從一知法毗尼摩夷比丘所聞。作句違順。受捨亦如是。是謂四廣說。是故諸
0517b05: 比丘汝等當隨順文句。勿令增減。違法毗尼。當如
0517b06: 是學佛說。如是諸比丘聞歡喜信樂受持。
0517b07: 釋　須知律是佛。大權影嚮。但知敬奉。餘諸賢
0517b08: 聖無敢措詞。況乎凡僧而容增減。今引此四種廣
0517b09: 說者。令後學比丘聽聞所說。善知檢校。莫以先入
0517b10: 之言。為是隨墮相似法非。
0517b11: ○老病比丘畜杖絡囊乞羯磨文
0517b13: 突違及食過欠之症。謂生年耄耋。筋力俱衰。不無
0517b14: 出入因緣。非藉杖佐。則不能舉趾行履。若無絡囊。
0517b15: 則不能隨持衣。故制從僧乞法。以預備之。彼乞
0517b16: 法者。應至僧中具修威儀。作如是白言。
0517b17: 大德僧聽。我比丘某甲老病不能無杖絡囊而行。今
0517b18: 從僧乞畜杖絡囊。願聽我比丘某甲畜杖絡囊。慈愍
0517b19: 故如是三說。
0517b20: ○僧與老病比丘畜杖絡囊羯磨法
0517b21: 釋　彼三乞已巳。僧中上座作前方便答云。與老病
0517b22: 畜杖絡囊羯磨。差秉法者如是白云。
0517b24: 僧乞畜杖絡囊。若僧時到僧忍聽。比丘某甲畜杖絡
0517c01: 囊。白如是。
0517c02: 大德僧聽。比丘某甲老病不能無杖絡囊而行。今從
0517c03: 僧乞畜杖絡囊僧今聽此比丘畜杖絡囊。誰諸長老
0517c04: 忍。僧聽比丘某甲畜杖絡囊者默然。誰不忍者說。僧
0517c05: 已巳忍聽比丘某甲畜杖絡囊竟。僧忍默然故。是事如
0517c06: 是持。
0517c07: 釋　此羯磨為人故作。是屬私也。
0517c08: 非餘非准常。唯異人非。謂年未衰老。或老仍
0517c09: 等。
0517c10: ○十誦律受三十九夜羯磨文
0517c11: 釋　此法為緣事日多非一人能辦。故開雖開作
0517c12: 法。不得僧為僧羯磨。但可為三或二人方成。准常
0517c13: 集僧。差羯磨人。索欲問緣。答云。與受三十九夜羯
0517c14: 磨。作如是白言。
0517c15: 大德僧聽〔某甲〕某甲。諸比丘受三十九夜僧事故出
0517c16: 界。是處安居自恣。若僧時到僧忍聽某甲某甲。諸比
0517c17: 丘受三十九夜僧事故出界。是處安居自恣。白如是。
0517c18: 大德僧聽某甲某甲。諸比丘受三十九夜僧事故出
0517c19: 界是處安居自恣。誰諸長老。忍某甲某甲諸比丘受
0517c20: 三十九夜僧事故出界是處安居自恣者默然。誰不
0517c21: 忍者說。僧已巳忍聽某甲某甲諸比丘受三十九夜僧
0517c22: 事故出界是處安居自恣竟。僧忍默然故。是事如是
0517c23: 持。
0517c24: 釋　此羯磨為事故作。是屬公也。
0518a01: 非　人非。謂獨行無侶等。法非。謂僧為僧等。
0518a02: 事非。謂緣不久等。餘四准三可知。
0518a03: ○十誦律受殘夜法
0518a04: 若比丘受七夜未盡。而還事未竟。佛言。聽受殘夜
0518a05: 法。
0518a06: 我受七夜法若干夜在受彼出一說。
0518a07: 釋　此法儀同心念。無所對人故。若推情理。既作
0518a08: 心念受已巳。臨行須與知友者言之。一界共住。去來
0518a09: 豈由自便。
0518a10: ○僧祇律二十七事訖羯磨文
0518a11: 若為塔事為僧事。應作求聽羯磨。
0518a12: 釋　僧祇律中。僧法羯磨有四種。一求聽。二單白。
0518a13: 三白二四白。四求聽。是羯磨之名。其文共有三十
0518a14: 餘法。次第而來。此列於第二十七用。求聽羯磨。受
0518a15: 日出界。為塔僧事故。由路遠緣長。期限不可預定。
0518a16: 求僧寬限。事訖方歸。故云事訖。羯磨如常。集僧差
0518a17: 羯磨人。作前方便答云。與事訖受日羯磨。作如是
0518a18: 白云。
0518a19: 大德僧聽。某甲比丘於此處雨安居。若僧時到。僧某
0518a20: 甲比丘於此處雨安居。為塔事僧事出界行。還此處
0518a21: 住。
0518a22: 諸大德聽。某甲比丘為塔事僧事出界行。還此處安
0518a23: 居。僧忍默然故。是事如是持。
0518a24: 如是去者。要有所得。如是訖夜還。
0518b01: 釋　准彼律中。如是去所求索者。要有所得。若衣
0518b02: 若若小若腰帶等。及諸一切要使得一物。若
0518b03: 不得者越毗尼罪。如是事訖應還。若半月若一月
0518b04: 若二月乃至後自恣應還。若不還者越毗尼罪。若
0518b05: 道路恐怖賊難失命者。於彼自恣無罪。今文中雙
0518b06: 牒塔僧二種事緣。若作法時。隨事據實而言。不必
0518b07: 依文。此羯磨為事故作。是屬公也。顯非同上。
0518b08: 凡諸部律受日。又各不同。後來諸師用事者。各
0518b09: 執一部。不用餘部。此亦是一家。今詳此諸部律文
0518b10: 及以前互用皆得。所以然者。如其定知前事須一
0518b11: 夜。即用十誦受一夜法。乃至七夜亦如是。或須三
0518b12: 十九夜亦用十誦羯磨受日法。若須七日十五日
0518b13: 一月日即用四分律文受日法。若不定如前事幾
0518b14: 日當了。即用僧祇律文受日法。後有人不解。即誦
0518b15: 四分羯磨文為他受。僧祇事了。十誦三十九夜此
0518b16: 皆非法不成。何以知。羯磨文中牒事。各各不同。故
0518b17: 知不成也。今畏諸人謬用。總抄諸部律。正羯磨文。
0518b18: 呈簡諸賢。任見作法。隨事所用也。
0518b20: 如是。
0518b21: 大德僧聽。爾許比丘集結小界。誰諸長老。忍爾許比
0518b22: 丘集結小界者默然。誰不忍者說。僧已巳忍爾許比丘
0518b23: 集結小界竟。僧忍默然故。是事如是持。
0518b24: 若解。只改結字作解字喚。諸文如前小界自恣團座。
0518c01: 大德僧聽。若僧時到僧忍聽。諸比丘坐處已巳滿。齊如
0518c02: 是比丘坐處結小界。白如是。
0518c03: 大德僧聽。齊如是比丘坐處。僧於中結小界誰諸長
0518c04: 老。忍齊如是比丘坐處結小界者默然。誰不忍者說。
0518c05: 僧已巳忍齊如是比丘坐處結小界竟。僧忍默然故。是
0518c06: 事如是持。
0518c07: 曇無德部四分律刪補隨機羯磨卷下。
0518c08: 原文止此。下皆續入。
0518c09: ○差人行籌法
0518c10: 續　此准白二綱目。今依滅諍揵度。續入此法。由
0518c11: 用多人語。現前毗尼滅言諍所制。自後凡遇布薩
0518c12: 安居時。復制恒用。為知僧數。便報檀施也。應如常
0518c13: 集僧已巳。僧中上座作前方便答云。差行籌人羯磨。
0518c14: 若無五德不應差。謂有愛恚怖癡。不知行不行。若
0518c15: 反此應差堪羯磨人。作如是白。
0518c16: 大德僧聽。若僧時到僧忍聽。僧差某甲比丘行舍羅。
0518c17: 白如是。
0518c18: 大德僧聽。僧今差某甲比丘行舍羅。誰諸長老。忍僧
0518c19: 差某甲比丘。行舍羅者默然。誰不忍者說。僧已巳忍差
0518c20: 某甲比丘行舍羅竟。僧忍默然故。是事如是持。
0518c21: 釋　眾中若有已巳受差者。若欲行時不須再差。若
0518c22: 未受差不得行籌。但聽隨之收籌也。此一羯磨
0518c23: 為事故作。是屬公也。
0518c24: 非　餘非准常。唯異人非。謂乏德召差。無夏受
0519a01: 使等。
0519a02: ○離衣法
0519a03: 續　此准白二綱目。今依三十事之第二續法。律
0519a04: 本云。時有比丘乾病因緣。欲人間遊行。有糞掃
0519a05: 僧伽黎患重不堪持行。佛言。自今已巳去聽僧與此
0519a06: 比丘結不失衣白。羯磨。應如是與彼比丘。應至
0519a07: 僧中具儀。禮上座足已巳。合掌胡跪。作如是說。
0519a08: 大德僧聽。我某甲比丘得乾痟病。此糞掃僧伽黎重。
0519a09: 有因緣欲人間行。不堪持行。我今從僧乞結不失衣
0519a10: 法如是三說。
0519a11: 僧中差羯磨者。作前方便答云。與不失衣羯磨。作
0519a12: 如是白。
0519a13: 大德僧聽。某甲比丘得乾痟病。有糞掃僧伽黎衣重
0519a14: 有因緣事。欲人間行。不堪持行。從僧乞結不失衣法。
0519a15: 若僧時到僧忍聽。與此比丘結不失衣法。白如是。
0519a16: 大德僧聽。某甲比丘得乾痟病。有糞掃僧伽黎衣患
0519a17: 重。有因緣事。欲人間行。不堪持行。今從僧乞結不失
0519a18: 衣法。今僧與某甲比丘。結不失衣法。誰諸長老。忍僧
0519a19: 與某甲比丘。結不失衣法者默然。誰不忍者說。僧已巳
0519a20: 忍與某甲比丘結不失衣法竟。僧忍默然。故是事如
0519a21: 是持。
0519a22: 釋　如是與法已巳。隨緣不持僧伽黎出入意有二
0519a23: 開。一者他為已巳證故。次則自無有疑故。若病愈力
0519a24: 仍持勿離。此羯磨因病為人作結衣為事作。
0519b01: 是屬私也。
0519b02: 非　人非。謂病不應法等。事非。謂衣非重衲等。
0519b03: 餘非准前。
0519b04: ○減六年臥具法
0519b05: 續　此准白二綱目。今依三十事之十四續法。律
0519b06: 制。比丘作新臥具。持至六年。若減六年不捨。故更
0519b07: 作新者犯捨墮。時有比丘得乾痟病。有糞掃臥具
0519b08: 重。有小因緣。欲人間遊行。不堪持行。佛言。自今已巳
0519b09: 去。聽僧與彼比丘作白二羯磨。此比丘當往僧中。
0519b10: 如上具儀禮上座。胡跪合掌作。如是言。
0519b11: 大德僧聽。我某甲比丘得乾痟病。有小因緣。欲至人
0519b12: 間遊行。有糞掃臥具極重。不堪持行。我今從僧乞作
0519b13: 新臥具羯磨如是三說。
0519b14: 僧中差羯磨者。索欲問緣。答云。與減六年。作新臥
0519b15: 具羯磨。如是白言。
0519b16: 大德僧聽。此某甲比丘得乾痟病。欲人間遊行。有糞
0519b17: 掃臥具重。今從僧乞作新臥具羯磨。若僧時到僧忍
0519b18: 聽。僧與此比丘作新臥具羯磨。白如是。
0519b19: 大德僧聽。此某甲比丘得乾痟病。有糞掃臥具重。欲
0519b20: 人間遊行。今從僧乞更作新臥具羯磨。今僧與彼某
0519b21: 甲比丘。更作新臥具羯磨。誰諸長老。忍僧與彼某甲
0519b22: 比丘。更作新臥具羯磨者默然。誰不忍者說。僧已巳忍
0519b23: 與某甲比丘。更作新臥具羯磨竟。僧忍默然故是。事
0519b24: 如是持。
0519c01: 釋　是中七非並羯磨為人事屬私。皆同上結離
0519c02: 衣無異。
0519c03: ○作小房法
0519c04: 續　此准白二綱目。今依十三事之第六續法。佛
0519c05: 言。比丘若自求作屋無主。自為己巳當應量作。長佛
0519c06: 十二磔手。廣七磔手。當將比丘指授處所。無難處。
0519c07: 無妨處。無難者。謂無虎狼諸惡獸。下至蟻子。比丘
0519c08: 若不為此諸虫所惱。應修治平地。若有石樹荊棘。
0519c09: 當使人掘出。若有坑陷溝池。當使人填滿。若畏水
0519c10: 淹漬。當豫設隄防。若地為人所認。當共斷無使他
0519c11: 有語無妨者。謂通草車往來無礙。彼比丘看無難
0519c12: 處。無妨處。已巳到僧中。具修威儀。合掌作如是言。
0519c13: 大德僧聽。我某甲比丘自乞作屋。無主自為己巳。我今
0519c14: 從眾僧乞知無難無妨處如是三說。
0519c15: 佛言。爾時眾僧當觀察。此比丘為可信不。若可信
0519c16: 即當聽使作。應與羯磨。若不可信。一切僧應到彼
0519c17: 處看。若眾僧不去。遣僧中可信者到彼看。若彼處
0519c18: 有難有妨。不應與處分。若妨難互相有無。不應處
0519c19: 分。若無妨難應處分。應如是與僧中差羯磨者。白
0519c20: 二羯磨。
0519c21: 釋　准義先往看處已巳。明復還界內。應鳴槌集僧
0519c22: 已巳。差羯磨者。作前方便答云。與作房處分羯磨。作
0519c23: 如是白言。
0519c24: 大德僧聽。某甲比丘自乞作屋。無主自為己巳。今從眾
0520a01: 僧乞處分無妨無難處。若僧時到僧忍聽。當與某甲
0520a02: 比丘處分無妨無難處。白如是。
0520a03: 大德僧聽。此某甲比丘自求作屋。無主自為己巳。從僧
0520a04: 乞處分無難無妨處。僧今與某甲比丘處分無難無
0520a05: 妨處。誰諸長老。忍僧與某甲比丘處分無妨無難處
0520a06: 者默然。誰不忍者說。僧已巳忍與某甲比丘處分無難
0520a07: 無妨處竟。僧忍默然故。是事如是持。
0520a08: 釋　佛言。彼作房應知初安。若石若土墼泥團乃
0520a09: 至最後泥治也。此羯磨為事作。屬私也。
0520a10: 非　人非。謂乞者無信。僧不往觀等。事非。謂處
0520a11: 有妨難等。餘非如常。
0520a12: ○作大房法
0520a13: 釋　此准白二綱目。今依十三事之第七續法。佛
0520a14: 言。比丘欲作大房有主。為己巳作。當將餘比丘。指授
0520a15: 處所。無難無妨。
0520a16: 釋　此中事義並准上。唯異作大房而有施主也。
0520a17: 彼比丘應到僧中具儀。如是言云。
0520a18: 大德僧聽。我某甲比丘欲作大房。有主為己巳。今從僧
0520a19: 乞指授無難無妨處如是三說。
0520a20: 釋　彼既乞已巳。應觀察可信。往看處所。還界集僧。
0520a21: 羯磨者作前方便。答云。與作大房指授羯磨。作如
0520a22: 是白。
0520a23: 大德僧聽。此某甲比丘欲作大房。有主為己巳。今從僧
0520a24: 乞指授無難無妨處。若僧時到僧忍聽。與某甲比丘
0520b01: 指授無難無妨處。白如是。
0520b02: 大德僧聽。此某甲比丘作大房有主為己巳。從僧乞指
0520b03: 授無難無妨處。今僧與某甲比丘指授無難無妨處。
0520b04: 誰諸長老。忍僧與某甲比丘指授無難無妨處者默
0520b05: 然。誰不忍者說。僧已巳忍與某甲比丘指授無難無妨
0520b06: 處竟。僧忍默然故。是事如是持。
0520b07: 彼作房者。應知初安石等並羯磨。為事屬私。顯非
0520b08: 皆同上。
0520b09: ○持故房與道俗經營二法
0520b10: 續　此准白二綱目。今依房舍揵度續入制法。本
0520b11: 一而標二者。由羯磨文中雙牒道俗故也。律云。爾
0520b12: 時眾僧房舍。故壞有異居士言。若與我者我當修
0520b13: 理。諸比丘白佛。佛言。聽白二羯磨與之。
0520b14: 釋　異居士者。謂非原日起造之主。若與我者我
0520b15: 當修理。謂十方僧寺各有檀護。若舊主有智。則聞
0520b16: 修欣讚。若執相未融。則反生論諍。是故作法與之。
0520b17: 隨意增廣重新。設不與者。亦不得恃勢強為此。乃
0520b18: 不現前法。准常集僧。差羯磨者。索欲問緣。答云。與
0520b19: 故房修治羯磨。如是作白。
0520b20: 大德僧聽。若僧時到僧忍聽。僧今持此房。與某甲居
0520b21: 士修治。某甲比丘經營。白如是。
0520b22: 大德僧聽。僧今以此房與某甲居士修治某甲比丘
0520b23: 經營。誰諸長老。忍僧持此房與某甲居士修治某甲
0520b24: 比丘經營者默然。誰不忍者說。僧已巳忍與某甲居士
0520c01: 房修治某甲比丘經營竟。僧忍默然故。是事如是持。
0520c02: 釋　此法持房與俗修治。而兼差比丘者。若無俗
0520c03: 則布金之主誰為不。兼僧則修治之方莫測。然修
0520c04: 梵剎。異世居。故差一如法比丘。以董其事。縱廣
0520c05: 曰經。回旋曰營也。此一羯磨為事故作。是屬公
0520c06: 也。
0520c07: 非　人非。謂俗沽名。僧乏才德等。餘非並同
0520c08: 前。
0520c09: ○差比丘料理房法
0520c10: 續　此准白二綱目。今依房舍揵度續入。律云。有
0520c11: 一居士為僧作房。而無人住。彼作如是言。大富長
0520c12: 者多饒財寶。為僧作房。沙門釋子便在中住。我曹
0520c13: 貧窮。誰當住此。諸比丘以此白佛。佛言。眾僧應與
0520c14: 一比丘白二羯磨。應集僧已巳。差羯磨人。作前方便。
0520c15: 答云。差料理僧房羯磨。作如是白。
0520c16: 大德僧聽。今僧以此某甲房與某甲比丘料理。若僧
0520c17: 時到僧忍聽。白如是。
0520c18: 大德僧聽。此某甲房與某甲比丘料理。誰諸長老。忍
0520c19: 僧以此某甲房與某甲比丘料理者默然。誰不忍者
0520c20: 說。僧已巳忍以某甲房與某甲比丘料理竟。僧忍默然
0520c21: 故。是事如是持。
0520c22: 釋　檀越所造僧房。十方眾僧聽住。若私料理不
0520c23: 無論諍。若置不修有退檀信。故制僧中羯磨與之。
0520c24: 一令眾和默忍以息諍。次使主知修緝而信增。遮
0521a01: 護兩備。制意如斯。此羯磨為事故作。是屬公也。
0521a02: 非　餘非准常。唯異人非。謂才短未諳。修治作
0521a03: 事。多存私心等。
0521a04: ○差分臥具法
0521a05: 續　此准白二綱目。今依十三事之第八續入。律
0521a06: 本中因沓婆羅子尊者發起如是差法。佛言。自今
0521a07: 已巳去。若比丘具不愛恚怖癡。知分未分。此五德者。
0521a08: 聽集僧白二羯磨。差之眾中。善羯磨者。作前方便。
0521a09: 答云。差分臥具羯磨。應如是白言。
0521a10: 大德僧聽。若僧時到僧忍聽。差某甲比丘分僧臥具。
0521a11: 白如是。
0521a12: 大德僧聽。僧今差某甲比丘分僧臥具。誰諸長老。忍
0521a13: 僧差某甲比丘分僧臥具者默然。誰不忍者說。僧已巳
0521a14: 忍差某甲比丘分僧臥具竟。僧忍默然故。是事如是
0521a15: 持。
0521a16: 律云。分僧臥具者。若阿練若共同阿練若。若乞食
0521a17: 共同乞食。衲衣共同衲衣。不作餘食法共同不作
0521a18: 餘食法。一處坐共同一處坐。一摶食共同一摶食。
0521a19: 間坐共同塚間坐。露坐共同露坐。樹下坐共同
0521a20: 樹下坐。隨坐共同隨坐。三衣同三衣。多聞同多聞。
0521a21: 法師同法師。持律同持律。坐禪同坐禪。
0521a22: 釋　律中尊者發起羯磨。願求分僧臥具。差次受
0521a23: 請飯食。由綱目所列。但云差分臥具。故此羯磨文
0521a24: 中略之。原卷白二末贅云。應有差分。粥分小食。分
0521b01: 佉闍尼。差請敷具。分浴衣。分衣可取。與差比丘沙
0521b02: 彌。使此據房舍。犍度後之佛語也。如是八種。若遇
0521b03: 行用。准例此白二差法。由文通事類。唯牒改現行。
0521b04: 此羯磨正為人故作。是屬公也。
0521b05: 非　人非。謂乏德等。法非。謂事錯等。事非。謂
0521b06: 不應等。餘四准知。
0521b07: ○尼白入僧寺法
0521b08: 續　此准但對首綱目。今依尼單墮之百四十四
0521b09: 續入。佛言。若比丘尼知有比丘僧伽藍不白而入
0521b10: 者。波逸提。雖制令白。而闕白詞。若准義加。凡比丘
0521b11: 尼差使。往大僧處請教誡。並求自恣者。至寺門外。
0521b12: 不得入。若無人出。尼當微作聲。使內聞知。不應
0521b13: 諵諵有失威儀。若有比丘在外者。一尼近前。恭謹
0521b14: 作禮。一拜起立。合掌白云。
0521b15: 大德。我比丘尼等今入僧寺。欲囑教誡或求自恣。願大德
0521b16: 慈愍。為我通知一說　彼比丘答言。善可爾。
0521b17: 侯彼進語。出召方入。若非時事。准緣白入。佛言。除
0521b18: 禮拜佛塔及聲聞塔。不白入僧寺者無犯。末世此
0521b19: 法。久迷尼故。多慢僧也。
0521b20: 續附
0521b21: 審俗仰於僧欽歸者。為崇祟道德。僧行攝化於俗者。
0521b22: 須體制儀念。必毫無圖利之心。所懷唯遂悲濟之
0521b23: 願。說法藥病相投受施。觀心靡雜。境現不遷。緣
0521b24: 知足。如是豈特宣演。尊師無言。亦可弘化。末世比
0521c01: 丘教化作福。多乖制典。不護法道。故附聖言以自
0521c02: 誡。亦願同志者宜慎之。
0521c03: 毗尼母云。若比丘為在家。作師教化作福者。有五
0521c04: 事不得。一不應依此檀越舍止住。二不應繫心貪
0521c05: 其利養。三不應為檀越總說法。示教利喜。應別教
0521c06: 轉修餘法。餘法者布施持戒。受八齋法。如是一一
0521c07: 說之。四不得與在家人戲樂。共相娛樂。五不得繫
0521c08: 心常欲相見。
0521c09: 復有五事不得。一若檀越未親舊處。不得強作舊
0521c10: 意而往。二不得求其形勢料理檀越家業。三不得
0521c11: 私共檀越竊語。四不可語檀越良時吉日祠祀鬼
0521c12: 神。五不得於親舊檀越處過度所求。
0521c14: 異訣。但見誦文信語。部秩成宗。及至討論赴要。曾
0521c15: 未機正。乃顧命筆墨。依宗本撰次。雖不窮源究末。
0521c16: 庶得決事行用。願以塵露山海。照於萬代。志之所
0521c18: 釋　此文乃原卷末所敘者。宣祖於唐武德三年
0521c19: 受具。而云貞觀中。謂國更二帝。時歷八載。間遊諸
0521c20: 律。肆精習毗尼。文云博求異訣者。非奇異之術。謂
0521c21: 異於沿傳法而博求律制之正軌也。下二句明
0521c22: 討論無發起撰集之因意。謂毗尼一宗不類義
0521c23: 學。若以非制為制。是制晦遺住持之本。寧弗喪歟。
0521c24: 為欲挽救頹風。澄靖狂瀾。不隨時師。擬帙必覈聖
0522a01: 言憲章。豈無機正以誨將來。由是依宗本制。而撰
0522a02: 簡次。窮源究末。行用有歸。會集大成。善達時宜。若
0522a03: 非出窟師子。擇乳鵝王。孰能宗樹南山。律振西域。
0522a04: 雖云願微塵等於泰山。滴露同於滄海。以此作持。
0522a05: 照明萬代。然祖之志不特如斯而已巳。實願盡未來
0522a06: 際。正法恒存。利生靡間。故云志之所及為遠矣。凡
0522a07: 諸紹宗弘持者。咸入祖願。共乘戒舟云爾。第十
0522a08: 雜法住持篇竟。
0522a09: 毗尼作持續釋卷十五終
0522a10: 音義
0522a11: 詶音儔。以言答也。
0522a12: 尸主也。
0522a13: 握持也。
0522a14: 衒音眩。自媒也。
0522a15: 邀音腰。招求也。
0522a16: 猶持浮囊欲渡大海浮囊乃渡海之器也。昔有
0522a17: 商人。持浮囊渡海。海中羅剎從乞浮囊。其人不與。
0522a18: 乃乞一半。亦不聽許。至乞一絲。亦不從願。何以故。
0522a19: 命在囊故。若破則海岸終不能到。以喻持戒之人。
0522a20: 欲渡生死苦海。設遇愛染羅剎。假求一願。亦終不
0522a21: 從。何以故。命在戒故。若有破溺生死海。永無得出
0522a22: 故。
0522a23: 如草繫衣損命不犯昔有賊劫物歸。路遇一比
0522a24: 丘。恐言其事欲殺之。賊中有知比丘者。以生草繫
0522b01: 比丘衣。比丘曲身就草。寧饑渴而死。不敢犯禁戒。
0522b02: 而傷生草。
0522b03: 憩音契。息也。
0522b04: 殞音允。沒也。
0522b05: 褒保平聲。揚美也。
0522b06: 貶音匾。謫抑也。
0522b07: 音英。以言對問也。
0522b08: 沓音蹋。重疊也。
0522b09: 擬音蟻。揣度以待也。
0522b10: 揣度量也。
0522b11: 猷音由。道也。
0522b12: 閡與礙同隔閡也。
0522b13: 發硎下音形。發硎謂精割微細之極也。
0522b14: 唹音於。笑也。
0522b15: 循循音旬。次序也。論語云。夫子循循然善誘人。
0522b16: 蔟音促。攢聚也。
0522b17: 疲音皮。勞力倦也。
0522b18: 困倦劇力乏也。
0522b19: 耄音帽。惛忘也。八九十日耄。
0522b20: 耋田入聲。年八十皮膚變黑如。又年之至也。
0522b21: 諵音男。諵諵多言也。
0522b22: 訣音決。方術要法也。
0522b23: 秩與帙同音。姪書卷編次也。
0522b24: 機會也。
