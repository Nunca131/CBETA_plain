0502c19: 
0502c20: 
0502c21: 曇無德部四分律刪補隨機羯磨卷第十四
0502c22: 
0502c23: 唐京兆崇祟義寺沙門　道宣　撰集
0502c24: 金陵華山後學比丘　讀體　續釋
0503a01: ●懺六聚法篇第九之四
0503a02: ○遮不至白衣家法並解
0503a03: 續　此二法准白四綱目。今依呵責揵度續入。佛
0503a04: 言。若居士有信樂作檀越。多有利益。供養眾僧。比
0503a05: 丘乃以下賤言罵他。告諸比丘。自今已巳去。聽僧與
0503a06: 此比丘作遮。不至白衣家白四羯磨。若白衣家有
0503a07: 五法不應作此羯磨。不恭敬父母沙門婆羅門。所
0503a08: 應持者而不堅持。有五法應作此羯磨反上五法是。比
0503a09: 丘有十法應作此羯磨。惡說罵白衣家。方便令白
0503a10: 衣家損減。作無利。作無住處。亂白衣。於白衣前
0503a11: 謗佛謗法謗僧。在白衣前作下賤罵。如法許白衣
0503a12: 而不實。如是十法。但有一法。惡說罵白衣家。應與
0503a13: 作此羯磨。應如是作。集僧已為作舉。乃至與罪法儀
0503a14: 准上。作前方便答云。與作遮不至白衣家羯磨。秉法
0503a15: 者如是白言。
0503a16: 大德僧聽。此某甲比丘某居士信樂檀越常好布施。
0503a17: 供給眾僧。而以下賤惡言罵詈之。若僧時到僧忍聽。
0503a18: 僧今為某甲比丘。作遮不至白衣家羯磨。白如是。
0503a19: 大德僧聽。某甲比丘某居士信樂檀越常好布施。供
0503a20: 給眾僧。而以下賤言罵詈之。僧今為某甲比丘。作遮
0503a21: 不至白衣家羯磨。誰諸長老。忍僧為某甲比丘。作遮
0503a22: 不至白衣家羯磨者默然。誰不忍者說。是初羯磨第二
0503a23: 第三亦如是說。僧已巳忍與某甲比丘。作遮不至白衣家羯磨
0503a24: 竟。僧忍默然故。是事如是持。
0503b01: 佛言。作遮不至白衣家羯磨已巳。有七五事不應作。
0503b02: 有三法五法作此羯磨。非法非毗尼不成就。有三
0503b03: 法五法作此羯磨。如法如毗尼成就。皆同上。
0503b04: 非　餘非准前。唯異事非。謂俗不恭敬。失持僧
0503b05: 言。誤戲非真等。
0503b06: △差人懺白衣法
0503b07: 續　此准白二羯磨綱目。今依呵責楗度續入。佛
0503b08: 言。作遮不至白衣家羯磨竟。聽僧差使至居士家。
0503b09: 為比丘懺悔居士。白二羯磨。有八法應差使。一多
0503b10: 聞。二能善說。三已巳自解。四能解人意。五受人語。六
0503b11: 能憶持。七無闕失。八解善惡言義。
0503b12: 釋　此法釋德及列具單。並准前明。唯稱量現前
0503b13: 具德實者應差。作白云。
0503b14: 大德僧聽。若僧時到僧忍聽。差某甲比丘為使。為某
0503b15: 甲比丘。懺悔某居士。白如是。
0503b16: 大德僧聽。今僧差某甲比丘為使。為某甲比丘。懺悔
0503b17: 某居士。誰諸長老。忍僧差某甲比丘為使。為某甲比
0503b18: 丘。懺悔某居士者默然。誰不忍者說。僧已巳忍差某甲
0503b19: 比丘為使。為某甲比丘。懺悔某居士竟。僧忍默然故。
0503b20: 是事如是持。
0503b21: 佛言。僧差使竟。至居士家。如是與居士懺悔。僧已巳
0503b22: 為某甲比丘作罰謫。彼若受懺者善。若不受。應安
0503b23: 羯磨比丘。著眼見耳不聞處。教令如法懺悔所犯者是
0503b24: 惡說突吉羅罪。復來語居士言。彼比丘先犯罪。今已巳懺除。
0503c01: 若受懺者善。若不受者。犯罪比丘應自往懺悔謂自
0503c02: 言無知。以惡說相犯。願求恕喜悅。十誦律云。若是居士多知多識。
0503c03: 有大力勢。自能作惡事。惱亂眾僧。若令人作。僧應
0503c04: 語是比丘。汝當離是住處去。若是比丘強住者。眾
0503c05: 僧無罪。
0503c06: 僧祇律云。此名發喜羯磨。羯磨已巳。應遣到所犯俗
0503c07: 人家悔過。若俗人言。尊者故在精舍住耶。若故在
0503c08: 彼住者。我常斷彼食及衣錢財物。僧應語言。此非
0503c09: 僧過。汝應更往向彼下意。令其歡喜。若彼歡喜者。
0503c10: 即名為捨。
0503c11: 非　一人非。乏德差使等。二法非。對俗懺悔等。
0503c12: 三事非。已巳恕復求等。餘非准知。
0503c13: △解遮不至白衣家法
0503c14: 佛言。若彼被羯磨比丘隨順眾僧。無所違逆。從僧
0503c15: 乞解羯磨。應與解白四羯磨。有七五法作不作不
0503c16: 應與解應與解如上。彼被羯磨比丘應至僧中。待
0503c17: 鳴槌集僧已巳。具修威儀。胡跪合掌。如是白言。
0503c18: 大德僧聽。我比丘某甲。僧與作遮不至白衣家羯磨。
0503c19: 我今隨順眾僧。不敢違逆。從眾僧乞解遮不至白衣
0503c20: 家羯磨。願僧慈愍故。為我解遮不至白衣家羯磨如是
0503c21: 三說。
0503c22: 僧中上座作前方便答云。與解遮不至白衣家羯
0503c23: 磨。差秉法者。作白云。
0503c24: 大德僧聽。某甲比丘。僧為作遮不至白衣家羯磨。彼
0504a01: 比丘隨順眾僧。不敢違逆。從眾僧乞解遮不至白衣
0504a02: 家羯磨。若僧時到僧忍聽。今僧為解遮不至白衣家
0504a03: 羯磨。白如是。
0504a04: 大德僧聽。彼某甲比丘。僧為作遮不至白衣家羯磨。
0504a05: 彼比丘隨順眾僧。不敢違逆。從僧乞解遮不至白衣
0504a06: 家羯磨。僧今為某甲比丘。解遮不至白衣家羯磨。誰
0504a07: 諸長老。忍僧為某甲比丘。解遮不至白衣家羯磨者
0504a08: 默然。誰不忍者說。是初羯磨第二第三亦如是說。僧已巳忍為某
0504a09: 甲比丘解遮不至白衣家羯磨竟。僧忍默然故。是事
0504a10: 如是持。
0504a11: 釋　如法解已巳。堪能授人大戒等。皆聽不禁。但須
0504a12: 依制為善。其中顯非。准前解法。
0504a13: ○不見舉法並解
0504a14: 續　此二法。准白四綱目。今依呵責揵度續法。佛
0504a15: 言。若比丘犯罪。諸比丘語言。汝犯罪見不。答言不
0504a16: 見。告諸比丘。自今已巳去。聽僧與此比丘作不見罪
0504a17: 舉白四羯磨。應如是作。集僧已巳。為作舉。乃至與罪
0504a18: 法儀同上。索欲問緣。答云與不見罪作舉羯磨。善羯磨
0504a19: 者。如是白言。
0504a20: 大德僧聽。此某甲比丘犯罪。餘比丘語言。汝犯罪見
0504a21: 不。答言不見。若僧時到僧忍聽。今僧為某甲比丘作
0504a22: 不見罪舉羯磨。白如是。
0504a23: 大德僧聽。某甲比丘犯罪。餘比丘語言。汝犯罪見不。
0504a24: 答言不見。今僧為作不見罪舉羯磨。誰諸長老。忍僧
0504b01: 為某甲比丘。作不見罪舉羯磨者默然。誰不忍者說。
0504b02: 是初羯磨第二第三亦如是說。僧已巳忍為某甲比丘作不見罪
0504b03: 舉羯磨竟。僧忍默然故。是事如是持。
0504b04: 佛言。作此羯磨已巳。有七五事不應作。有三法五法
0504b05: 作此羯磨。非法非毗尼不成就。有三法五法作此
0504b06: 羯磨。如法如毗尼成就。並如前法。十誦律云。僧欲
0504b07: 作不不見擯時本律云舉。彼云擯也。先應思惟五事。我等與
0504b08: 是比丘作不見擯。不共布薩說戒自恣。不共作諸
0504b09: 羯磨。不共中食。不共住止。不隨上座禮迎送。以是
0504b10: 因緣故。諍事起。相言相罵。僧破僧諍僧別異。思
0504b11: 惟是已巳不應作。若思惟五事。不共布薩等。以是因
0504b12: 緣故。不起諍等應作。犯罪比丘亦應思惟五事。
0504b13: 若諸比丘與我作不見擯。不得共布薩等五。何以
0504b14: 故。諸比丘樂持戒有愧。不能為我故隨愛恚怖
0504b15: 癡。思惟是法已巳。應受。
0504b16: 僧祇律云。作舉羯磨者。應隨順行五事等。應安著
0504b17: 僧伽藍外邊門。向阿練若處。若來入塔院僧院中
0504b18: 掃地者。比丘應逆掃其跡。若益洗處水大小行
0504b19: 處水者應還潟去。若共行弟子依止弟子者。不得
0504b20: 喚作和尚阿闍黎。弟子不應語言被舉。餘人應語。
0504b21: 非　餘非同前。唯異事非。謂戲非真眾。為實作
0504b22: 等。
0504b23: △解不見舉法
0504b24: 律云。彼不見舉比丘。眾僧若在大食小食上。若說
0504c01: 法。若布薩時。在一面住。偏露右肩。脫革屣。右膝著
0504c02: 地。合掌白言。大德。受我懺悔。自責心意。從今已巳去
0504c03: 不敢復作。從僧求解不見罪舉羯磨。諸比丘白佛。
0504c04: 佛言。若隨順眾僧。無所違逆。求解不見罪舉羯磨
0504c05: 者。聽僧與解白四羯磨。有七五法作不作應與解
0504c06: 不應與解同上。彼被羯磨比丘應至僧中。候鳴槌
0504c07: 集僧已巳。正衣服。脫革屣。胡跪合掌。白如是言。
0504c08: 大德僧聽。我某甲比丘。僧與作不見罪舉羯磨。隨順
0504c09: 眾僧。不敢違逆。今從僧乞解不見罪舉羯磨。願僧慈
0504c10: 愍故。為我解不見罪舉羯磨如是三說。
0504c11: 僧中上座作前方便答云。解不見罪舉羯磨。秉法
0504c12: 者作如是白。
0504c13: 大德僧聽。彼某甲比丘。僧與作不見罪舉羯磨。彼隨
0504c14: 順眾僧。不敢違逆。今從僧乞解不見罪舉羯磨。若僧
0504c15: 時到僧忍聽。今僧為某甲比丘。解不見罪舉羯磨。白
0504c16: 如是。
0504c17: 大德僧聽。某甲比丘。僧為作不見罪舉羯磨。隨順眾
0504c18: 僧。不敢違逆。從僧乞解不見罪舉羯磨。僧今為某甲
0504c19: 比丘。解不見罪舉羯磨。誰諸長老。忍僧為某甲比丘。
0504c20: 解不見罪舉羯磨者默然。誰不忍者說。是初羯磨第二
0504c21: 第三亦如是說。僧已巳忍為某甲比丘解不見罪舉羯磨竟。僧
0504c22: 忍默然故。是事如是持。
0504c23: 釋　如制解已巳。奪事不禁。顯非同前。
0504c24: ○不懺法並解
0505a01: 續　此二法。准白四綱目。今依呵責揵度續法。佛
0505a02: 言。若比丘犯罪。餘比丘語言。汝犯罪懺悔。答言不
0505a03: 懺悔。告諸比丘。自今已巳去。聽僧與此比丘作不懺
0505a04: 悔罪舉白四羯磨。應如是作。集僧已巳與作舉。乃至
0505a05: 與罪法儀同上。作前方便答云。與不懺悔罪作舉羯磨。
0505a06: 差羯磨人。如是白言。
0505a07: 大德僧聽。此某甲比丘犯罪。餘比丘語言。汝犯罪懺
0505a08: 悔。答言不懺悔。若僧時到僧忍聽。僧今與某甲比丘。
0505a09: 作不懺悔罪舉羯磨。白如是。
0505a10: 大德僧聽。此某甲比丘犯罪。餘比丘語言。汝犯罪懺
0505a11: 悔。答言不懺悔。僧今與某甲比丘。作不懺悔罪舉羯
0505a12: 磨。誰諸長老。忍僧與某甲比丘。作不懺悔罪舉羯磨
0505a13: 者默然。誰不忍者說。是初羯磨第二第三亦如是說。僧已巳忍為
0505a14: 某甲比丘。作不懺悔罪舉羯磨竟。僧忍默然故。是事
0505a15: 如是持。
0505a16: 佛言。作不懺悔罪舉羯磨已巳。有七五事不應作。有
0505a17: 三法五法作此羯磨。成就不成就並同前。顯非
0505a18: 亦爾。
0505a19: 准十誦僧祇。思惟五法等。如不見舉所明。
0505a20: △解不懺悔罪舉法
0505a21: 律云。彼被作不懺悔罪舉羯磨人。若眾僧在小食
0505a22: 上乃至若布薩時。具修威義。胡跪合掌。白言。大德
0505a23: 受我懺悔。自責心意。從今已巳去不敢復作。從僧求
0505a24: 解不懺悔罪舉羯磨。諸比丘白佛。佛言。若彼隨順
0505b01: 眾僧。無所違逆。求解羯磨者。聽僧與解白四羯磨。
0505b02: 有七五法作不作不應與解應與解如上。彼被羯
0505b03: 磨比丘應至僧中。待眾僧集已巳。具修威儀。右膝著
0505b04: 地。合掌白言。
0505b05: 大德僧聽。我某甲比丘。僧與作不懺悔罪舉羯磨。隨
0505b06: 順眾僧。不敢違逆。今從僧乞解不懺悔罪舉羯磨。願
0505b07: 僧為我解不懺悔罪舉羯磨。慈愍故如是三說。
0505b08: 僧中上座索欲問緣。答云。與解不懺悔罪舉羯磨。
0505b09: 差堪能羯磨者。作是白云。
0505b10: 大德僧聽。此某甲比丘。僧為作不懺悔罪舉羯磨。彼
0505b11: 隨順眾僧。不敢違逆。從僧乞解不懺悔罪舉羯磨。若
0505b12: 僧時到僧忍聽。今僧為某甲比丘解不懺悔罪舉羯
0505b13: 磨。白如是。
0505b14: 大德僧聽。某甲比丘。僧與作不懺悔罪舉羯磨。隨順
0505b15: 眾僧。不敢違逆。從僧乞解不懺悔罪舉羯磨。僧今為
0505b16: 某甲比丘。解不懺悔罪舉羯磨。誰諸長老。忍僧為某
0505b17: 甲比丘。解不懺悔罪舉羯磨者默然。誰不忍者說。是
0505b18: 初羯磨第二第三亦如是說。僧已巳忍與某甲比丘解不懺悔罪
0505b19: 舉羯磨竟。僧忍默然故。是事如是持。
0505b20: 釋　如法解已巳。若先所犯罪。是十三僧殘中事者。
0505b21: 推情難免。仍須如制懺悔。若餘有犯。不須再除。即
0505b22: 此解之。名曰清淨。不禁七五事。並顯非准上。
0505b23: ○不捨法並解
0505b24: 續　此二法准白四綱目。今依呵責揵度續入。佛
0505c01: 言。若比丘生惡見。僧與作訶諫白四羯磨已巳即前諫惡
0505c02: 邪法是。故不捨惡見者。聽僧與此比丘作不捨惡見
0505c03: 舉白四羯磨。應集僧已巳。與作舉乃至與罪法儀同前。作
0505c04: 前方便答云。與不捨惡見作舉羯磨。差秉羯磨者。
0505c05: 如是白。
0505c06: 大德僧聽。某甲比丘惡見不捨。僧與作訶諫。故不捨
0505c07: 惡見。若僧時到僧忍聽。僧今與某甲比丘惡見不捨
0505c08: 舉羯磨。白如是。
0505c09: 大德僧聽。某甲比丘惡見不捨。僧與作訶諫。故不捨
0505c10: 惡見。僧今為某甲比丘。作不捨惡見舉羯磨。誰諸長
0505c11: 老。忍僧今與某甲比丘。作惡見不捨舉羯磨者默然。
0505c12: 誰不忍者說。是初羯磨第二第三亦如是說。僧已巳忍與某甲比
0505c13: 丘。作不捨惡見舉羯磨竟。僧忍默然故。是事如是持。
0505c14: 佛言。作此羯磨已巳。有七五事不應作。有三法五法
0505c15: 不應作羯磨應作羯磨。成就不成就。並同上法。
0505c16: 十誦云。應以五法思惟等。如不見舉中明。
0505c17: 僧祇律云。惡邪比丘不應共語。不應共住。不應共
0505c18: 法食。不共佛。不共法。不共僧。不共布薩。不共自恣。
0505c19: 不共羯磨。得語外道欲坐便坐。不得語被舉令坐。
0505c20: 若病者不應看病。得語彼檀越若親里。言被舉人
0505c21: 病。汝往看。若無常者不應與華香供養屍。不應為
0505c22: 作飲食非時漿供養僧。不應分衣。不應與燒身
0505c23: 取其所眠以屍著上。衣繫咽曳而出。作是
0505c24: 言。眾僧事淨。眾僧事淨。於惡邪比丘。不應起惡心。
0506a01: 何以故。乃至燋炷不應起惡。應作是念。莫令後人
0506a02: 習此邪惡。若放牧人取薪草人。持衣來施者得
0506a03: 取。即彼為施主。
0506a04: △解不捨法
0506a05: 律云。彼被舉比丘如上。若眾僧在小食上乃至若
0506a06: 布薩時。求僧受懺。諸比丘白佛。佛言。若彼隨順眾
0506a07: 僧。不敢違逆。乞解不捨惡見舉羯磨。聽僧與解白
0506a08: 四羯磨。有七五法作不作不應解應與解如上。被
0506a09: 舉比丘應至僧中。候集僧已巳。具修威儀。胡跪合掌
0506a10: 白言。
0506a11: 大德僧聽。我某甲比丘。僧與作惡見不捨舉羯磨。今
0506a12: 隨順眾僧。不敢違逆。從僧乞解惡見不捨舉羯磨。願
0506a13: 僧為我解不捨惡見舉羯磨。慈愍故如是三說。
0506a14: 眾中差羯磨人。作前方便答云。與解不捨惡見舉
0506a15: 羯磨。應如是白。
0506a16: 大德僧聽。此某甲比丘。僧與作惡見不捨舉羯磨。今
0506a17: 隨順眾僧。不敢違逆。從僧乞解不捨惡見舉羯磨。若
0506a18: 僧時到僧忍聽。僧今為某甲比丘解惡見不捨舉羯
0506a19: 磨。白如是。
0506a20: 大德僧聽。此某甲比丘。僧與作惡見不捨舉羯磨。隨
0506a21: 順眾僧。不敢違逆。從僧乞解惡見不捨舉羯磨。僧今
0506a22: 為某甲比丘。解不捨惡見舉羯磨。誰諸長老。忍僧為
0506a23: 某甲比丘。解不捨惡見舉羯磨者默然。誰不忍者說。
0506a24: 是初羯磨第二第三亦如是說。僧已巳忍為某甲比丘。解不捨惡
0506b01: 見舉羯磨竟。僧忍默然故。是事如是持。
0506b02: 釋　解已巳奪事不禁。並顯非皆同上。
0506b03: ○憶念法
0506b04: 續　此准白四綱目。今依滅諍揵度之二續入。佛
0506b05: 言。若比丘不犯重罪波羅夷僧殘偷蘭遮。諸比丘
0506b06: 皆言犯重罪。數數問彼憶犯。難詰不止者。聽僧為
0506b07: 此比丘作憶念毗尼白四羯磨云何憶念。彼比丘此罪。更不應舉。不
0506b08: 應作憶念。使諸比丘莫更問是。應如是與。此比丘應往僧中。如上
0506b09: 具儀合掌跪白。
0506b10: 大德僧聽。我某甲比丘不犯重罪。諸比丘言我犯重
0506b11: 罪波羅夷僧殘偷蘭遮。諸比丘問我言。汝憶犯重罪
0506b12: 波羅夷僧殘偷蘭遮。我不憶犯重罪波羅夷僧殘偷
0506b13: 蘭遮。答言我不憶犯如是重罪。諸長老不須數數難
0506b14: 詰問我。而諸比丘故難詰不止。我今不憶念。從僧乞
0506b15: 憶念毗尼。願僧與我憶念毗尼。慈愍故如是三乞。
0506b16: 僧中差羯磨者。索欲問緣。答云。與憶念毗尼羯磨。
0506b17: 如是白云。
0506b18: 大德僧聽。此某甲比丘。不犯重罪波羅夷僧殘偷蘭
0506b19: 遮。諸比丘皆言犯重罪波羅夷僧殘偷蘭遮。諸比丘
0506b20: 問言。汝憶犯重罪波羅夷僧殘偷蘭遮不。彼不憶犯
0506b21: 重罪。即答言。我不犯重罪。諸長老不須難詰問我。而
0506b22: 諸比丘故難詰不止。彼不憶念罪。今從僧乞憶念毗
0506b23: 尼。若僧時到僧忍聽。與彼憶念毗尼。白如是。
0506b24: 大德僧聽。此某甲比丘不犯重罪波羅夷僧殘偷蘭
0506c01: 遮。諸比丘皆言犯波羅夷僧殘偷蘭遮。即問言。汝憶
0506c02: 犯重罪波羅夷僧殘偷蘭遮不。彼不憶犯重罪。即答
0506c03: 言。我不憶犯重罪。諸長老不須數數難詰問我。而諸
0506c04: 比丘故數數難詰不止。彼不憶罪。今從僧乞憶念毗
0506c05: 尼。今僧與某甲比丘作憶念毗尼。誰諸長老。忍僧與
0506c06: 某甲比丘憶念毗尼者默然。誰不忍者說。是初羯磨
0506c07: 第二第三亦如是說。僧已巳忍與某甲比丘憶念毗尼竟。僧忍默
0506c08: 然故。是事如是持。
0506c09: 十誦律云。憶念毗尼有三非法。有比丘犯無殘罪。
0506c10: 自言犯有殘罪。從僧乞憶念毗尼。若與者非法。應
0506c11: 滅擯。一有比丘狂癡還得心。從僧乞憶念毗尼。若
0506c12: 與者非法。應與不癡毗尼。二有比丘有見聞疑罪。
0506c13: 自言我有是罪。後言我無是罪。從僧乞憶念毗尼。
0506c14: 若與者非法。應與實覓毗尼即罪處所。亦名覓罪相也。有三如
0506c15: 法。有比丘被無根謗。若人常說是事。應與憶念毗
0506c16: 尼。一有比丘犯罪已巳懺除。若人猶說是事。應與憶
0506c17: 念毗尼。二有比丘未犯是罪。將必當犯。若人說是
0506c18: 事。應與憶念毗尼。
0506c19: 薩婆多論云。此法是守護毗尼。五眾五篇盡與憶
0506c20: 念。必要白四羯磨。小三眾不現前。
0506c21: 釋　是中顯非。准十誦三種。並首篇七非法羯磨。
0506c22: 不應作。
0506c23: ○不癡法
0506c24: 續　此准白四綱目。今依滅諍揵度之三續入。佛
0507a01: 言。若比丘癲狂心亂。多犯眾罪。後還得心時。諸比
0507a02: 丘言。彼犯重罪波羅夷僧殘偷蘭遮。數數問彼憶
0507a03: 犯。難詰不止者。聽僧與此比丘不癡毗尼白四羯
0507a04: 磨云何不癡。彼比丘此罪更不應舉。不應作憶念。應如是與。此比丘當詣
0507a05: 僧中。如上具儀。合掌白言。
0507a06: 大德僧聽。我某甲比丘癲狂心亂時。多犯重罪。行來
0507a07: 出入。不順威儀。後還得心。諸比丘問我言。汝憶犯重
0507a08: 罪波羅夷僧殘偷蘭遮不。我答言。先癲狂心亂時。多
0507a09: 犯重罪。行來出入。不順威儀。非我故作。是癲狂心故。
0507a10: 諸長老不須數數難詰問我。而諸比丘故難詰不止。
0507a11: 我今不癡。從僧乞不癡毗尼。願僧與我不癡毗尼。慈
0507a12: 愍故如是三乞。
0507a13: 僧中差羯磨人。作前方便答云。與不癡毗尼羯磨。
0507a14: 應如是白。
0507a15: 大德僧聽。此某甲比丘癲狂心亂。多犯眾罪。言無齊
0507a16: 限。出入行來不順威儀。後還得心。諸比丘語言。汝憶
0507a17: 犯重罪波羅夷僧殘偷蘭遮不。即答言。我先癲狂時。
0507a18: 多犯眾罪。言無齊限。出入行來不順威儀。此是癲狂。
0507a19: 非是故作。諸長老莫數數難詰我。而諸比丘故難詰
0507a20: 不止。此比丘今不癡。從僧乞不癡毗尼。若僧時到僧
0507a21: 忍聽。僧今與某甲比丘不癡毗尼。白如是。
0507a22: 大德僧聽。此某甲比丘癲狂心亂。多犯眾罪。言無齊
0507a23: 限。出入行來不順威儀。後還得心。諸比丘語言。汝憶
0507a24: 犯重罪波羅夷僧殘偷蘭遮不。即答言。我先癲狂心
0507b01: 亂。多犯眾罪。出入行來不順威儀。此是我癲狂心亂
0507b02: 非是故作。諸長老莫數數詰問我。而諸比丘故難詰
0507b03: 不止。此比丘今不癡。從僧乞不癡毗尼。僧今與某甲
0507b04: 比丘不癡毗尼。誰諸長老。忍僧與某甲比丘不癡毗
0507b05: 尼者默然。誰不忍者說。此是初羯磨第二第三亦如是說。僧已巳
0507b06: 忍與某甲比丘不癡毗尼竟。僧忍默然故。是事如是
0507b07: 持。
0507b08: 十誦云。不癡毗尼有四種非法。有比丘不癡狂。現
0507b09: 癡狂相。問時答言我憶癡故作一。他人教使作二。
0507b10: 憶夢中作三。憶裸形東西走。立大小便四。是人乞
0507b11: 不癡毗尼。若與者非法。有四種如法。有比丘實
0507b12: 狂癡心顛倒。問時答言不憶念一。他不教我二。不
0507b13: 憶夢中作三。不憶裸形東西走。立大小便四。是人
0507b14: 乞不癡毗尼。若與者如法。
0507b15: 薩婆多云。此亦守護毗尼。五眾盡與不癡毗尼。必
0507b16: 要白四。小三眾不現前。
0507b17: 釋　是中非相作法不成。准十誦。四種並首篇七
0507b18: 種羯磨。
0507b19: ○罪處所法
0507b20: 續　此准白四綱目。今依滅諍揵度之五續入。佛
0507b21: 言。若比丘喜論議。共外道論。得切問時。前後言語
0507b22: 相違。於僧中問時。亦復如是言語相違。在僧中故
0507b23: 作妄語。及外道譏嫌者。聽僧與此比丘作罪處所
0507b24: 白四羯磨亦名覓罪相。應如是與。集僧已巳為作舉乃至
0507c01: 與罪法儀准前。上座作前方便答云。與罪處所羯磨。差
0507c02: 羯磨人白云。
0507c03: 大德僧聽。此某甲比丘好論議。與外道論。得切問時。
0507c04: 前後言語相違。設於眾僧中問。亦前後言語相違。眾
0507c05: 中故作妄語。若僧時到僧忍聽。僧今與某甲比丘。作
0507c06: 罪處所羯磨。汝某甲無利不善得。汝得切問時。前後
0507c07: 言語相違。設眾僧中問時亦復如是。在眾中故作妄
0507c08: 語。白如是。
0507c09: 大德僧聽。此某甲比丘好論議。與外道論。得切問時。
0507c10: 前後言語相違。在眾僧中問時。亦復如是。在眾中故
0507c11: 作妄語。今僧與某甲比丘。作罪處所羯磨。汝某甲無
0507c12: 利不善得。汝得切問時。前後言語相違。在眾中問時
0507c13: 亦復如是。在眾中故作妄語。誰諸長老。忍僧與某甲
0507c14: 比丘。作罪處所羯磨者默然。誰不忍者說。是初羯磨
0507c15: 第二第三亦如是說。僧已巳忍與某甲比丘作罪處所羯磨竟。僧
0507c16: 忍默然故。是事如是持。
0507c17: 佛言。有三非法。與罪處所毗尼不應作。不作舉。不
0507c18: 作憶念。不作自言。有三如法應作反上是。復有三非
0507c19: 法。無犯。犯不可懺罪。若犯罪已巳懺。有三如法反上是。
0507c20: 僧祇云。與覓罪相羯磨已巳。此人盡形壽應行八事。
0507c21: 一不得度人。二不得與人授具足戒。三不得與人
0507c22: 依止。四不得受比丘按摩。五不得受比丘供給。六
0507c23: 不得作比丘使。七不得次第差會。八不得為僧作
0507c24: 說法人。
0508a01: 薩婆多論云。此覓罪相。是折伏毗尼。一切五篇。一
0508a02: 切五眾。盡與實覓毗尼白四羯磨。小三眾不現前。
0508a03: 釋　是中非相。准律三三並首篇七種羯磨不應
0508a04: 作。九懺六聚法篇竟。
0508a05: ●雜法住持篇第十
0508a06: 釋　一切羯磨制旨。無越成善治罰。前列已巳詳。後
0508a07: 攻不滯。此於前篇未收者。復撮聚之。編次居十。審
0508a08: 住持正法之要。非戒乏其本也。
0508a09: ○六念法
0508a10: 律中並有其事。而文意散落。正本出在僧祇。而彼
0508a14: 小。悉應知之。
0508a15: 五分律云。諸比丘應知半月數。知布薩日。悔過清
0508a16: 淨。
0508a17: 律云。念知黑月白月兩種數法。若入聚落。先須知
0508a18: 之。
0508a19: 此則具含道俗兩法。應作念言。今朝黑月小一日
0508a20: 乃至十四日言之。若大言大也。其白月者。以純大
0508a21: 故。但言今朝白月一日乃至十五日。
0508a22: 釋　具含道俗兩法者。道謂令出家僧徒。憶黑白
0508a23: 布薩。忖己巳德行。每於晨朝。心念日數。知光陰已巳過
0508a24: 則壽命隨減。所修道業為勤怠不。所持戒品為淨
0508b01: 染不。若勤而清淨。更當樂欲增修。若怠而犯染。必
0508b02: 須慚愧懺削。日日如是念之。乃名如法沙門。不致
0508b03: 坐待死魔。此法特為出家者制。按說戒揵度中。於
0508b04: 布薩說戒日。時有長者。問比丘云。今是何日比丘
0508b05: 答言不知。眾僧皆生慚愧。佛言。自今已巳去當數日。
0508b06: 數日復忘。故聽作三十數法。以十五染黑十五染
0508b07: 白。黑月以黑者數之。白月以白者數之。若王改日。
0508b08: 隨王者法。所以比丘凡入聚落。先須知之。有問便
0508b09: 答。此法為護世譏兼制。故云具含道俗兩法也。
0508b10: △第二念知食處
0508b11: 僧祇律云。清旦當作施食念等。今以諸部會通。隨
0508b12: 實作念言。
0508b13: 我常乞食。若言我常自食己巳食。若言我常食僧食。
0508b14: 釋　常乞食者。謂不受請食。不隨僧供。為折我慢
0508b15: 現謙。俾以修淨行不擇貧富。令居家而除饑饉。此
0508b16: 行往聖通持。後賢當效。乃入正道之第五。四依法
0508b17: 之次制。是抖擻行。常自食己巳食者。謂不納轉施。不
0508b18: 分分。任緣資形。絕思美好。止貪無望。唯志真修。
0508b19: 此是居家信歸。恒送食供。常食僧食者。謂與眾同
0508b20: 居。利均共活。不須時至入里乞食。是依四方僧常
0508b21: 住之處。
0508b22: 若不常定者。應作念言。
0508b23: 我無請處。今乞食。
0508b24: 若食己巳食。若檀越及僧常食等。例知。
0508c01: 釋　以上三種心念食法。有比丘堅志所持。為一
0508c02: 定之行。此下為隨緣受食。故云若不常定也。例知
0508c03: 者。若言今日無赴差請。不受長施。不食僧食。不往
0508c04: 乞食。我今有檀越送供。而食己巳食。若言今日無人
0508c05: 送食。不用常住僧食。亦不乞食。今僧應輪差。我赴
0508c06: 請食。若言今日無差次食。不自乞食。無人送食。我
0508c07: 今當同眾僧。食常住食。
0508c10: 釋　迦提月者。從七月十六日至八月十五日。是
0508c11: 梵語迦提。華言昂星。謂昂星直此月也。背者。即別
0508c12: 眾義。為諸比丘。九夏功滿。三事自恣竟。諸居士來
0508c13: 請與食。不敢別眾。佛知開聽作衣時。施衣時。有病
0508c14: 時。途次行時。乘船行時。大會集時。沙門施食時。如
0508c15: 是七緣不犯別眾。然雖聽開。亦是時食不得過午。
0508c16: 除迦提月外。若別眾食。則犯罪結單墮。若但二人
0508c17: 三人受請乞食。皆無犯。非僧數故。
0508c18: 若言我有請處。今捨與人。
0508c19: 佛言。若一日受眾多請。自受一請。餘者施與人。應
0508c20: 言。
0508c21: 長老。我應往彼。今布施汝一說。
0508c22: 釋　此是但對首中捨請法。乃九十事之第三十
0508c23: 二展轉食戒所制。除此餘皆是心念法。若彼此不
0508c24: 明。則犯法非。
0509a01: 僧祇云。
0509a02: 我今得食。施與某甲比丘乃至沙彌尼。若言。
0509a04: 於我不繫。我當食三說。
0509a05: 釋　檀越若有所繫。是著相請。不得迴施。若雖請
0509a06: 而無所繫者。為僧福田。意無分別。此則任施。須簡
0509a07: 三破。
0509a08: 十誦律云。此念法唯五種人得作。謂阿蘭若。獨住。
0509a09: 遠行。長病。饑時依親里住人。如此得行心念。
0509a10: 釋　此引十誦為證。僧祇之心念法也。蘭若則幽
0509a11: 棲無侶。獨住則不共眾居。遠行則緣急卒往。長病
0509a12: 則乏人瞻侍。饑時依親里住者。猶同獨處。故知有
0509a13: 人須作對首轉施。
0509a14: △第三念知受戒時夏數
0509a15: 僧祇律云。日日自憶若干臘。諸部律論皆爾。應言。
0509a16: 我於某年某月某日某時若云若干影受具戒。今無夏。
0509a17: 後若有夏。隨多少稱。
0509a18: 釋　律制凡出家受具者。不論生年分尊卑。唯依
0509a19: 夏臘。序長幼。於月日時影。並須記念。應知無夏無
0509a20: 臘有臘無夏有夏有臘有夏無臘。無夏無臘者。謂
0509a21: 於七月十五日已巳後受具。未至來年安居自恣。有
0509a22: 臘無夏者。謂於四月十六日已巳前受具。即隨眾安
0509a23: 居竟自恣。有夏有臘者。謂於七月十五日已巳後受
0509a24: 具。至次年歷安居自恣。若經一夏臘零。若干月日
0509b01: 時影。乃至四五十夏亦如是。日日念知。若會聚行
0509b02: 坐。禮敬臘次。一一無紊。有夏無臘者。謂未圓具沙
0509b03: 彌雖制同僧安居。唯數夏數。無臘可序。仍以生年
0509b04: 論長幼也。
0509b05: △第四念知衣受淨
0509b06: 僧祇律云。當憶受持三衣。及不受持作淨施者。
0509b07: 我今三衣具。並受持長財。並說淨。
0509b09: 釋　若不憶念受持三衣者。或闕或離莫知。若
0509b10: 不憶所得長財說淨者。或淨不淨糅雜。如是日日
0509b11: 憶念。則不干缺畜之過爾。
0509b13: 僧祇律云。念別眾食。又應念言。
0509b14: 我不別眾食。
0509b16: 者應白出。若有者白言。
0509b18: 釋　此復引出入制者。非心念法。亦非對首法。是
0509b19: 白眾之詞也。七緣如上作衣時等。別眾食者。若四
0509b20: 人若過四人。五分云。界內別請四人已巳上。名別眾
0509b21: 食。若遘此開緣時。則四人過四人已巳上。並聽受食。
0509b22: 若己巳亦在此緣中有分者。如是白眾求入。白已巳隨
0509b23: 上座次。得往受食。若此緣於己巳無分者。即白眾求
0509b24: 出云。我無別眾食緣。白已巳。不隨次受食。
0509c01: △第六念身強羸
0509c02: 僧祇律云。念若病不病。應言。
0509c03: 我今不病。堪行道。若有病者。應言我有病。念須療治。
0509c04: 釋　修福業。須藉身力強健。修慧業。必依心境對
0509c05: 觀。福慧雖分身心。用時二皆兼濟。身強若怠道業。
0509c06: 何以克成。體羸若勤色力。難於進辦。是故調御垂
0509c07: 慈。而令比丘朝朝念身。當行則行。應療則療。託此
0509c08: 幻軀。以立梵德也。
0509c10: 釋　此准但對首中。白入聚法。是九十事之第四
0509c11: 十二。若比丘前食後食詣餘家者犯。故聽白已巳入。
0509c12: 先引開緣。
0509c13: 爾時羅閱城中。眾僧大有請處。皆畏慎不敢入城
0509c14: 受請。佛言。聽諸比丘相囑授入城。應告同請比丘
0509c15: 如是言也。
0509c16: 大德一心念。我某甲比丘先受某甲請。今有某緣事。
0509c17: 欲入某處聚落。至某家。白大德知一說。
0509c18: 佛言。若囑授已巳。欲至村而中道還。或詣不至所囑
0509c19: 家。或囑至白衣家。乃更至庫藏處尼寺中。若即白
0509c20: 衣家還出。如是等皆失前囑授。若欲往者。當更囑
0509c21: 授。除施衣時者。謂迦提一月五月。除此已巳。餘時中
0509c22: 勸化作食。並施衣者。若迦提時通開。
0509c23: 釋　更至庫藏處者。謂已巳至所囑白衣家。而往彼
0509c24: 邊房貯積米穀處。則處與囑不相應也。除一五凡
0510a01: 餘時中。勸化作食。並施衣者。皆遵囑授。若迦提時
0510a02: 者。由是安居欠未初到故。爾通開也。
0510a03: 非　一人非。謂白向小俗。二法非。謂三說稱僧。
0510a04: 三事非。謂囑詣兩乖。餘非准取。
0510a05: ○白非時入聚法
0510a06: 釋　此目法同上。是九十事之第八十三。若比丘
0510a07: 非時入聚落。不囑比丘者犯。
0510a08: 佛言。若入聚落。當囑同住比丘。而不出囑法。前條
0510a09: 亦爾。僧祇云。食雖早竟。若入即名非時。既無正文。
0510a10: 應義設言。
0510a11: 長老。我非時入聚落。十誦律云至某城邑聚落某甲舍。前人
0510a13: 釋　若比丘頻入聚落。則有廢真修。熏發舊習。復
0510a14: 招世譏。損人淨信。實逢有益因緣。白已巳而往。俾眾
0510a15: 知其去來方所。於己巳不違受持禁章。若非時市稀
0510a16: 緇流。乃顯法道清正。而僧寶之名。誠不矣。此
0510a17: 中非相准上。
0510a18: ○作餘食法
0510a19: 釋　此法是但對首。乃九十事之第三十五。若比
0510a20: 丘足食竟。或時受請。不作餘食法而食者。犯單墮。
0510a22: 果食。油胡麻黑石蜜磨細末。若粥出釜。持草畫之
0510a23: 無處。非食非請非足食。二者正食。謂飯乾飯魚
0510a24: 肉等。是請是食是足。若於正食中。若食飽足已巳捨
0510b01: 威儀。不作餘食法。得而食之。咽咽波逸提。
0510b02: 若依僧祇。但前食堪足飽食。咽咽已巳捨威儀者。若
0510b03: 更食。即名犯足。
0510b04: 又依律本。諸比丘受不作餘食法者此是頭陀行人。見上
0510b05: 座來告云。我受不作餘食法。便不須起。而得食竟。
0510b06: 故知前境是足。若起須作餘食法。又尼敬僧戒中
0510b07: 亦爾。故知尼亦有餘食法。
0510b08: 釋　尼百七十八單墮之第百七十五。慢新比丘
0510b09: 戒云。若比丘尼見新受戒比丘。應起迎送恭敬禮
0510b10: 拜問訊請與座。不者除因緣波逸提。因緣者。或一
0510b11: 坐食。或不作餘食法食。或病或足食。語言。大德。忍
0510b12: 我有如是因緣不犯慢僧戒。故今引例。
0510b13: 若犯足者謂已巳捨威儀。持食至未足者前謂至未捨威儀者前。白
0510b14: 言。
0510b15: 大德。我已巳足食。汝知是看是彼取少食已巳還與彼。若不食者。亦得與言。長
0510b18: 釋　此謂五足食中。以一足食依毗尼。作餘食法
0510b19: 已巳得食。通於一切足食者。同准此法。作已巳得食也。
0510b20: 非　一人非。彼此俱捨威儀。二法非。不取食而
0510b21: 默然。三事非。非食非請非足。餘四非准知。
0510b22: ○呵責弟子法
0510b23: 爾時諸弟子不順弟子法。不承事和尚阿闍黎。無
0510c01: 惡人為友。好往婬女家。婦女家。大童女家。黃門家。
0510c02: 比丘尼精舍。式叉摩那精舍。沙彌尼精舍。好往看
0510c03: 龜。佛言。和尚阿闍黎應作呵責。有三種。一者喚
0510c04: 弟子現前。二者出過令伏。三量過設呵。
0510c05: 釋　始方剃染。須恒侍師。請益出要。學修本業。若
0510c06: 道種熏成。則習性不退。發心為僧。乃弗辜爾。倘背
0510c07: 良師。狎近惡友。恣蕩身心。潤興宿業。而樂往不當
0510c08: 往處。看龜。異交思化者。於生何益。沒嬰極苦。
0510c09: 故佛慈憐。制斯三種呵法。令師範紏正有方。俾弟
0510c10: 子行止無僻。一喚弟子現前者。恐遙呵憚避。徒費
0510c11: 慈心。人不現前。孰聽譴責。二出過令伏者。事無本
0510c12: 據。言發成怨。示過無謬。聞令伏首。三量過設呵者。
0510c13: 過有重輕。呵有寬嚴。若威儀誤失。當勸誡而宥之。
0510c14: 如事微過重。應嚴折以呵之。是為如法如律善教
0510c15: 也。
0510c16: 又自量喜怒。非分暢志。並反欺負。
0510c17: 釋　為師教誡弟子時。勿得心存逆愛見重過。而
0510c18: 默然棄置。意或暴怒。無大愆而枉言苦呵。如是非
0510c19: 分暢志者。於上自欺。模範不端。在下負辜。承事艱
0510c20: 恒。應須自量喜怒。依律教呵。乃名良導也。
0510c21: 呵詞五種應言。
0510c22: 我今呵責汝。汝去。若言汝莫入我房。若言汝莫為我作使
0510c23: 若言。汝莫至我所。若言不與汝語。
0510c24: 是為和尚呵責弟子法。
0511a01: 釋　此法五呵。初重後輕。一一降次攝之。初呵令
0511a02: 去者。例折伏擯法。次呵莫入房者。雖恕同居。無容
0511a03: 親近。三呵莫為作使者。役勞不用。執事盡遮。四呵
0511a04: 莫至前者。侍側既革。承事絕分。五呵不語者。捨其
0511a05: 訓。法益不施。如此苦切嚴呵。似大冶之鎔精金。
0511a06: 如巧匠以直曲木。佛慈師恩。誠難報答。
0511a07: 阿闍黎呵責詞亦同。唯改第四呵詞言。
0511a08: 汝莫依止我。
0511a09: 弟子被呵責已巳。應日三時。朝中日暮向和尚阿闍
0511a10: 黎懺悔。當如是懺悔。偏袒右肩。脫革屣。右膝著地。
0511a11: 合掌作是懺悔言。
0511a12: 大德和尚。我某甲今懺悔。更不敢作如是三說。
0511a16: 至和尚阿闍黎所調和。令早受懺悔。彼和尚若盡
0511a17: 形壽呵責。竟安居呵責。又呵責病者。不出過。不現
0511a18: 前。並名非法。反治其師。
0511a19: 釋　呵責之法猶如調象。若狂奔則加以挽。設
0511a20: 馴伏以免其禁治。其弟子被呵隨順求悔亦復如
0511a21: 是。詎忍永棄。不興慈憐。按十誦云。共行弟子有五
0511a22: 事。和尚不折伏得罪。謂無愛。無敬。無慚。無愧。樂不
0511a23: 應行處。有五事應受共行弟子悔過。謂於和尚有
0511a24: 愛。有敬。有慚。有愧。樂應行處。不受得罪。此與本律
0511b01: 不受其懺者如法治同也。
0511b02: 若弟子被治罰。未相懺悔。而受供給及以依止者。
0511b03: 非法。須治其師。
0511b04: 釋　呵責不容親近奉事。乃苦切折伏。而令愧求
0511b05: 悔。若未隨順謝愆。仍受供給者。此則自語相違。既
0511b06: 不令知非懺犯。抑且縱無忌更為。由循情侮法。
0511b07: 故須反治其師。
0511b08: 若弟子被輕呵責。而不為和尚阿闍黎及餘比丘
0511b10: 釋　凡乞濟度。須觀品器堪可琢磨。乃與出家。若
0511b11: 依族姓以驕矜。或恃聰明而逆傲。但任重習。不受
0511b12: 輕呵。侍違師尊之職。不勤供眾之勞。罪與惡性同
0511b13: 科。理應如法責治。
0511b14: ○弟子辭和尚白謝法
0511b15: 佛言。若弟子見和尚五種非法。應懺謝而去。白和
0511b16: 尚言。
0511b17: 釋　懺者。懺其不能久侍巾瓶而辭別。謝者。謝其
0511b18: 初始剃度洪恩以難忘。應具修威儀。白和尚五種
0511b19: 非法。作如是言。
0511b20: 我如法。和尚不知。若言我不如法。和尚不知。若言我犯戒。
0511b21: 和尚捨不教訶。
0511b22: 若弟子犯過。和尚捨者。得今據合呵。而癡故不責
0511b24: 釋　謂凡弟子犯過。和尚捨置而不教訶者。謂今
0511c01: 五非後三為據。合當呵辭謝去。由和尚癡故。不責
0511c02: 令悔。所以律制不開依止也。
0511c03: 若有犯亦不知。若言若犯而懺者亦不知。
0511c04: 僧祇云。應語諫師。若不受者。和尚應捨遠去。依
0511c06: 釋　此謂居下諫上。不得倉卒發言失禮。須
0511c07: 悅顏具儀。語進諫。勿越弟子之節。若上納言。仍
0511c08: 復相依。若不受諫。如律遠捨。應更請知法律德實
0511c09: 者依止。
0511c10: 十誦云。有四種和尚。若法食俱與名樂住。若與法
0511c11: 不與食者。餘處覓食。名為苦住。若與食不與法。懺
0511c12: 謝而去。若不與法食。不問晝夜。即應捨去。由出家
0511c13: 本意志存道業。俗壞圍繞。翻結生死。故成實言。染
0511c14: 著眷屬。愛樂住處。故墮迦陵伽等餓鬼中生。餘廣
0511c15: 如鈔。
0511c16: 釋　若思鈔義者。謂棄白披緇。真寂趣修。染緣頓
0511c17: 絕。履賢聖。以至為期。度眾生願畢終未罄。庶罔
0511c18: 極難報之恩。得以少酬。多生怨積之業。仗斯盡脫。
0511c19: 雖出家本意志存如斯。然則力藉師德方生。功由
0511c20: 法濟乃克。從訓依棲。必擇莫易。若法食俱與者。名
0511c21: 曰樂住。當竭心承事。盡壽依止。若與法無食者。以
0511c22: 法資慧命。食養幻軀。勿憚乞食為苦。宜應久久親
0511c23: 侍。若有食無法者。則與發心志欲相背。當須具儀
0511c24: 懺謝。別往更覓有法者師之。若法食皆無者。依居
0512a01: 徒爾。似僧同俗。不論晝夜。速應捨去。豈壞眷屬圍
0512a02: 繞之情籬。碎富貴縈纏之欲鎖。而翻與無益綢繆
0512a03: 業結生死。一息不返。萬劫沉淪。再復為人辦道。恐
0512a04: 如芥子投針。故引成實論云。染著眷屬住處。墮共
0512a05: 命等餓鬼中生。以貪愛是生因緣故。按馬鳴菩薩
0512a06: 侍師頌云　彼師及弟子　當互審其器　若不
0512a07: 先觀察　同得越法罪　今擬鈔意大略如斯。
0512a08: 
0512a09: 毗尼作持續釋卷第十四
0512a10: 
0512a11: 音義
0512a12: 除饑饉謂世人貧乏。未植福田。比丘梵行清白。
0512a13: 戒體圓淨。開大法施。利益有情。見聞生信。供興四
0512a14: 事。得種福良因。除當來貧乏苦。是故梵語比丘。此
0512a15: 翻云除饑饉也。
0512a16: 龜廣肩無雄。以蛇為雄。
0512a17: 影生。思生。伏於淵。而卵剖於陵。此思
0512a18: 生也。
0512a19: 謫音窄。責也。罰也。
0512a20: 編音邊。簡次也。列也。
0512a21: 審熟究也。
0512a22: 羸音雷。病也。困也。
0512a23: 咽音。嚥也。吞也。
0512a24: 狎音洽。親近也。
0512b01: 僻聘入聲。邪僻也。
0512b02: 譴牽去聲。問也。責也。
0512b03: 謬音謬。詐也。妄言也。差誤也。
0512b04: 暢志上音唱。悅也。凡琴曲和樂而作。命之曰暢
0512b05: 憂愁。
0512b06: 宥音又。寬也。
0512b07: 枉汪上聲。屈也。冤抑也。
0512b08: 暴庖去聲。卒起貌。
0512b09: 挽音晚。引也。
0512b10: 抑音益。反言之辭。
0512b11: 忌音技。畏憚也。
0512b12: 循音旬。順也。
0512b13: 琢音捉。治玉。
0512b14: 驕矜上音嬌。下音今。自有所負也。
0512b15: 傲音敖。慢也。
0512b16: 職音隻。分也。
0512b17: 誚樵去聲。以辭相責也。
0512b18: 上音唐。下音突。不謙恭也。
0512b19: 遮冀也。幸也。
0512b20: 綢繆上音儔。下音謬。纏綿也。
