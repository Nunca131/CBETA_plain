0479b18: 
0479b19: 
0479b20: 曇無德部四分律刪補隨機羯磨卷第十二
0479b21: 
0479b22: 唐京兆崇義寺沙門　道宣　撰集
0479b23: 金陵華山後學比丘　讀體　續釋
0479b24: ●懺六聚法篇第九之二
0479c01: ○續三懺偷蘭遮法
0479c02: 罪緣兩種。初明獨頭偷蘭有三差別。如破法輪僧。
0479c03: 盜四錢。盜僧食等。名上品。
0479c04: 釋　偷蘭遮罪名雖一。犯緣兩種。初明獨頭偷蘭
0479c05: 者。揀非從生。乃別自犯。亦名自性偷蘭遮。此獨頭
0479c06: 有上中下三品。就上品亦分三。初破法輪僧者。由
0479c07: 本發心為破僧而得。僧若不破。其罪可懺。僧若破
0479c08: 已巳。罪不可懺。二盜四錢者。西域四大錢。准此方六
0479c09: 十四文小錢。以初起盜心。唯盜如是而已巳。三盜僧
0479c10: 食者。謂信檀供僧一切飲食。此屬現前十方僧故。
0479c11: 若眾未用私心竊餮。多則一飽。少則入咽。皆名盜
0479c12: 僧食。而云等者。按僧祇律云。若瞋恚破守持應量
0479c13: 器。破守持三衣。破世尊塔。破眾僧房。但有瞋恚。俱
0479c14: 攝上品。然中破世尊塔。得偷蘭遮罪。業行罪報多
0479c15: 苦於餘。此謂上品獨頭三種。
0479c16: 若破羯磨僧。盜三錢以下。互有衣相觸等。名中品。
0479c17: 釋　此明獨頭中品三種。初破羯磨僧者。謂背和
0479c18: 異部。居同法分。於一界中別作羯磨說戒。盜三錢
0479c19: 以下者。謂盜三錢。或盜二錢。本念不盜四五錢物。
0479c20: 互有衣相觸者。此乃僧殘。第二謂有隔。有隔相觸。
0479c21: 何以不攝從生。而名獨頭。由本意不作無隔相觸
0479c22: 受欲樂。但作是爾等者。復於一身上分觸。此謂中
0479c23: 品獨頭三種。
0479c24: 若惡心罵僧。盜一錢。用人髮。食生肉血。裸身著外
0480a01: 道衣等。名下品。
0480a02: 釋　惡心罵僧者。謂比丘以慈修身。須謙敬德。若
0480a03: 懷瞋恚。出言麤獷。觸辱僧倫。非水乳眾。故所制之。
0480a04: 盜一錢者。准此土十六小錢。事物雖微。於戒不應。
0480a05: 用人髮者。輕他遺體故。食生肉血者。無慈助瞋故。
0480a06: 著外道衣者。謂一切顯異惑眾。非緇色如制之衣。
0480a07: 俱名外道衣也。而云等者。如母論中。畜石。剃陰
0480a08: 上及腋下毛。皆是下品偷蘭遮。此謂下品獨頭三
0480a09: 種。
0480a10: 二明從生者。十誦云。從初篇生重。應一切僧中悔。
0480a11: 若初篇生輕。二篇生重。應界外四比丘眾中悔。若
0480a12: 僧殘生輕。一比丘前悔。
0480a13: 釋　界外四比丘眾中悔者。彼律云。出界外。今略
0480a14: 出字。由此罪劣前勝後。有異於餘故。懺時是僧而
0480a15: 託別。非三同倫。是佛開聽。不得以餘例此。今引十
0480a16: 誦。分別初二篇輕重者。然此從生輕重不易度判。
0480a17: 應須熟究。作持有據。准薩婆多論云。於初篇婬戒
0480a19: 入少許已巳還。不問失不失。盡犯重偷蘭。若二根黃
0480a20: 門非人畜生亦爾。若死女壞半行婬。若生死女非
0480a21: 處行婬。皆犯重偷蘭。於盜戒中。若自起盜心。欲
0480a22: 取五錢已巳上。至物所選擇取四錢。犯重偷蘭。若起
0480a23: 盜心取四錢。至彼選取四錢。離本處。犯重偷蘭。若
0480a24: 自盜教人盜僧物四錢。犯重偷蘭。若比丘入比丘
0480b01: 所拔房。犯重偷蘭。若盜取非人物五錢已巳上。犯重
0480b02: 偷蘭。天與畜生物亦爾。於殺戒中。若執刀欲殺
0480b03: 人。至彼人所。刀若著身。不問淺深。命未斷。得重偷
0480b04: 蘭。若欲殺人作坑。若人墮中。勇健便出坑。得重偷
0480b05: 蘭。若墮坑不死。亦重偷蘭。若以杖打刀刺剌。不隨手
0480b06: 死。十日應死。後更有他打。即隨死。此打死者。犯波
0480b07: 羅夷。先打者得重偷蘭。若比丘遣比丘使殺人。彼
0480b08: 至以刀著身。不問淺深。二俱犯重偷蘭。於妄語
0480b09: 戒中。若不誦阿含。言誦阿含。非阿毗曇師。言是阿
0480b10: 毗曇師。非持律自言持律。實非坐禪。實非阿練若。
0480b11: 自言坐禪。自言阿練若。盡得重偷蘭。此是初篇生
0480b12: 重也。
0480b13: 初篇生輕者。論云。於婬戒中。欲作重婬。若起還坐。
0480b14: 輕偷蘭。發足趣女。未捉已巳還。及捉已巳失精。乃至共
0480b15: 相嗚抱。其形已巳露。將入已巳還不失精。皆輕偷蘭。二
0480b16: 形黃門非人亦如是。於盜戒中。欲取五錢已巳上。
0480b17: 初始發足。步步輕偷蘭。若選擇取三錢已巳還。輕偷
0480b18: 蘭。始心欲取四錢。取二三錢還亦爾。若遣使取他
0480b19: 物。當教時輕偷蘭。若盜僧物。若曳不離僧房。輕偷
0480b20: 蘭。於殺戒中。初持刀欲殺人。步步輕偷蘭。若作
0480b21: 坑殺人。作竟輕偷蘭。若遣使殺人。教云若來者殺。
0480b22: 而受使者。彼人去時殺。比丘得輕偷蘭。若殺用刀
0480b23: 而用杖。若不如本教。更異方便者。盡輕偷蘭。於
0480b24: 妄語戒中。若無習誦。一一言習誦。凡為利養說者。
0480c01: 盡輕偷蘭。此是初篇生輕偷蘭也。
0480c02: 二篇生重者。論云。於初戒中。若有欲心己巳弄不失
0480c03: 精。得重偷蘭。若教他比丘時。己巳有欲心。彼受教弄
0480c04: 失。教者重偷蘭。失者得本罪。於第二戒中。若有
0480c05: 欲心。手初近女人身。得重偷蘭。若是女疑非女。摩
0480c06: 己巳者得重偷蘭。若女作女想。身觸彼瓔珞具。欲心
0480c07: 受樂。得重偷蘭。於第三戒中。若有欲心。說麤惡
0480c08: 語。一一不了了。得重偷蘭。麤惡語作麤惡想。重偷
0480c09: 蘭。於第四戒中生重。同第三戒。於第五戒中。
0480c10: 若自受語往彼。不還報。重偷蘭。若聞語往不還報。
0480c11: 重偷蘭。若與語而不受。便往彼說還報。重偷蘭。
0480c12: 第六戒中。作房若餘一摶泥。在未竟之時。皆重偷
0480c13: 蘭。第七戒生重。同第六戒。第八第九戒中。若
0480c14: 以瞋恚心至彼謗已巳。說不了了。重偷蘭。除四事。更
0480c15: 以無法謗亦爾。以八事謗尼亦爾。其後四戒中。
0480c16: 若作白二羯磨竟。不捨者。三重偷蘭。此是二篇生
0480c17: 重也。
0480c18: 二篇生輕者。論云。於初戒中。若有欲心。初將弄手
0480c19: 至形還。得輕偷蘭。第二戒中。若有欲心。欲趣女
0480c20: 人所。摩觸受欲樂。去時步步輕偷蘭。若觸女人衣
0480c21: 具。心中有欲樂。已巳近將摩還。輕偷蘭。第三戒麤
0480c22: 惡語中。若指印遣使作相。令彼女人知者。一一教
0480c23: 使。輕偷蘭。麤惡語作麤惡語疑。輕偷蘭。第四戒
0480c24: 生輕。同第三戒。第五戒中。作媒嫁若遣書。字字
0481a01: 輕偷蘭。作相令知。雖未至彼。一一輕偷蘭。第六
0481a02: 戒中。若平地時。封地作相時。從第二摶泥未竟已巳
0481a03: 還。盡輕偷蘭。第七戒生輕。同第六戒。第八第
0481a04: 九中。若以瞋恚心。欲謗清淨者。初發足至前人所。
0481a05: 步步輕偷蘭。其後四戒中。若集僧一白竟捨者。
0481a06: 一輕偷蘭。作白一羯磨竟捨者。二輕偷蘭。此是二
0481a07: 篇生輕也。
0481a08: 薩婆多論云。懺法與波逸提同。前獨頭偷蘭懺法
0481a09: 亦准從生。上中下懺法。
0481a10: 釋　此引論例法也。諸部所制。偷蘭無異懺法。唯
0481a11: 薩婆多論云。與波逸提同。然同中復有不同者。若
0481a12: 僧殘生輕。及獨頭下品。應在一比丘前悔。此則與
0481a13: 波逸提同。所以首篇但對首綱目內列懺偷蘭遮
0481a14: 法也。言不同者。若是初篇生重。及獨頭上品。應一
0481a15: 切僧中悔。若初篇生輕二篇生重。及獨頭中品。應
0481a16: 界外四比丘眾中悔。此乃眾法對首法。是與懺尼
0481a17: 薩耆波逸提同。非但對首法也。詳思作持失傳。例
0481a18: 法卒難曉了。今故准懺列法。
0481a19: △對僧乞懺法
0481a20: 若犯初篇生重並上品獨頭者。應一切僧中懺。如
0481a21: 常鳴槌集僧。彼犯者應至僧中。偏露右肩。脫革屣。
0481a22: 跪地合掌。作如是乞言。
0481a23: 大德僧聽。我某甲比丘犯某偷蘭遮罪。今從僧乞懺
0481a24: 悔。願僧聽我某甲比丘懺悔。慈愍故三說。
0481b01: △請懺悔主
0481b02: 從僧乞懺悔已巳。應於眾僧中請一持律如法比丘
0481b03: 為受懺主。具儀如是請云。
0481b04: 大德一心念。我某甲比丘犯某偷蘭遮罪。今請大德
0481b05: 作懺悔主。願大德為我作懺悔主。慈愍故。
0481b06: 三請已巳畢。受懺主未得即許。應白知現前僧聽不。
0481b07: △和白法
0481b08: 僧中上座應作前方便答云。受偷蘭遮懺悔羯磨。
0481b09: 受懺主禮上座已巳。單白云。
0481b10: 大德僧聽。某甲比丘犯某偷蘭遮罪。今從僧乞懺悔。
0481b11: 若僧時到僧忍聽。我比丘某甲受某甲比丘懺悔。白
0481b12: 如是。
0481b13: 作是單白羯磨已巳。眾僧合掌。一齊答云。可爾。眾
0481b14: 僧既聽。方乃作法。
0481b15: △正懺悔法
0481b16: 受懺主應知。其間覆等諸罪。八品分別。如上僧殘
0481b17: 懺法。准後捨墮中。此唯明正懺本罪法。具修威儀。
0481b18: 作如是言。
0481b19: 大德一心念。我某甲比丘犯某偷蘭遮罪。今向大德
0481b20: 發露懺悔。不敢覆藏。懺悔則安樂。不懺悔不安樂。憶
0481b21: 念犯發露。知而不敢覆藏。願大德。憶我清淨戒身具
0481b22: 足清清布薩如是三說已巳。受懺者應語彼云。自責汝心生厭離。答云爾。
0481b24: 非　餘非准常。唯異法非。謂將輕作重。從獨不
0481c01: 分等。
0481c02: △對四比丘懺法
0481c03: 若犯初篇生輕。二篇生重。並中品獨頭者。界內四
0481c04: 清淨知法比丘應將犯者。出界外懺悔。准義不須
0481c05: 作前方便。更無餘眾可集。故彼於四比丘前。具儀
0481c06: 乞懺。並請懺主文詞同上。唯不得和白應口和問
0481c07: 邊人云。
0481c08: 若三長老。聽我受某甲比丘懺者。我當受三比丘言可爾。
0481c09: 受懺主詰問覆等小罪。及正懺本罪。皆同上無異。
0481c10: 非　人非。謂過四或減等。法非。謂問和答事等。
0481c11: 事非。在界不出等。餘四合具。
0481c12: △對一比丘懺法
0481c13: 若犯二篇生輕。並下品獨頭者。應至一清淨知法
0481c14: 比丘所。其請主及懺罪俱如上。然託處不局。有人
0481c15: 聽別。
0481c16: 已巳前續釋三懺。因法闕而不載。已巳後依文列法。若
0481c17: 目有而法無。並至文自顯。
0481c18: ○懺波逸提法
0481c19: 悔通僧別。故前列三十。唯據對首。後列九十。由貪
0481c20: 慢財事輕重二心。故分二位。懺捨兩據也。
0481c21: 釋　波逸提戒比丘制有一百二十。篇居第三。聚
0481c22: 開為四。此文初二句標捨墮。次二句標單墮。然罪
0481c23: 是一。而分前後三九者。前三十由多貪財物。業心
0481c24: 則重。後九十因慢教犯事。業心則輕。故結集者。類
0482a01: 分二位。九十唯懺其愆。法但對首。三十兼捨其財。
0482a02: 悔通僧別。准律所明。懺捨兩據。
0482a03: ○前懺捨墮
0482a04: 佛言。犯捨墮衣。不得遣與人作三衣。作波利迦羅
0482a05: 衣。若數數著用衣。若淨施應捨已巳。然後作淨。此尼
0482a06: 薩耆衣。當捨與僧。若眾多人若一人。不得別眾捨。
0482a07: 若捨不成捨。得突吉羅。故知三種懺法。又犯通僧
0482a08: 別界分二所。並委詳思。
0482a09: 釋　犯捨墮衣者。乃三十之首戒。並第三過一月
0482a10: 衣戒。詳明止持中。今但約過畜有犯而言。此衣不
0482a11: 得作真實淨施。不得作受持三衣。不得作餘雜碎
0482a12: 衣。不得數數著用故壞。不得作展轉淨施。應如法
0482a13: 捨已巳。然後作二種淨施。梵語尼薩耆。翻云捨。若捨
0482a14: 此衣時。當捨與僧。設僧數不滿。當捨與眾多人。謂
0482a15: 三比丘。或二比丘。若無二三比丘。當捨與一比丘。
0482a16: 制局住處。隨人多少。若有僧捨與三二一比丘。若
0482a17: 有三比丘捨與二一比丘。若有二比丘捨與一比
0482a18: 丘者。捨不成捨。以突吉羅罪治之。故知三種懺法。
0482a19: 其中又犯通僧別眾。界分二所。並須委詳思之。事
0482a20: 法施必相應也。
0482a21: ○僧中懺法
0482a22: 要須五人以上為受懺者。僧中捨墮有於三種。初
0482a23: 明捨財。謂離罪緣。中明捨心。謂離罪因。後明捨罪。
0482a24: 除生死業。此之三捨懺法宗途。義類通贍。
0482b01: 釋　此僧中懺法。要須五人以上。於中請一人為
0482b02: 受懺主。餘者須滿僧數。若不滿數。不得行此法也。
0482b03: 今文先標三捨。俾曉成濟之用。苟昧其一。反招違
0482b04: 教之尤。大約犯戒。外依五塵境以為罪緣。內起貪
0482b05: 取心而為罪因。因緣和合。所作業成。報感三塗。苦
0482b06: 倍世刑。故令先捨罪緣。緣既不著。心亦無貪。貪心
0482b07: 既滅。罪報無由。生死業苦故能除斷。今此三捨誠
0482b08: 為三十懺法之宗途。義類通足矣。
0482b09: △初明捨財
0482b11: 僧。餘者皆並通三境。今擿取數犯者。以為標首。捨
0482b14: 釋　此明捨中之差別也。乞綿作衣者。若犯第十
0482b15: 一雜野蠶綿作新臥具。此應捨。若以斤斧細斬和
0482b16: 泥塗壁埵。律云。臥具乃衣之都名也。畜貨者。金玉
0482b17: 曰貨。若犯第十九種種賣買寶物三寶者。若犯第
0482b18: 十八自手捉錢若金銀。此畜貨捉寶應捨。若有信
0482b19: 樂守園人或優婆塞當語言。此是我所不應。汝當
0482b20: 知之。此三戒。一是自壞捨。二是對俗捨。不對於僧。
0482b21: 捨已巳罪應懺。餘者二十七戒。若有犯者。並通三境。
0482b22: 今擿取數犯者列法。乃故畜長衣。以為標首也。准
0482b23: 二十七捨法。有三殊故。初五長之物。謂第一過畜
0482b24: 十日衣戒。第三過畜一月衣戒。第二十八急施衣
0482c01: 過後畜戒。第二十一畜長戒。第二十六過畜七
0482c02: 日藥戒。是為五長也。二離受衣。謂第二若三衣中。
0482c03: 離一一衣異處宿戒。第二十九後月離衣過六夜
0482c04: 戒是也。餘雜捨等。除上三七是也。比丘於此三十
0482c05: 中。若有犯者。欲乞懺冀淨。如制捨財。先須辦定三
0482c06: 說。然後將往僧中。
0482c07: 佛言。捨與僧時。持往僧中。偏袒右肩。脫革屣。向上
0482c09: 大德僧聽。我某甲比丘故畜一三五八事長衣。犯捨墮故離
0482c10: 僧伽黎宿。犯捨墮。自買得一事衣。犯捨墮。我今捨與僧一說。
0482c11: 釋　是中捨文唯三。戒條念七。隨犯入文。准此為
0482c12: 式。然列一三五八四字者。是明犯緣之開遮也。宣
0482c13: 祖慮恐後來比丘但知畜長有十日之限。及衣財
0482c14: 不足者聽一月之法。而不知時非時中開遮久近
0482c15: 犯緣多種。故出此四字於捨文。使後人詳知開遮。
0482c16: 以便行用。不致漏過干制也。一三五是開條。八乃
0482c17: 遮制。一者謂夏安居竟。無功德衣比丘。開十日之
0482c18: 常限。聽一月中得畜長物。更過則犯。此是捨墮之
0482c19: 第三戒。三者謂夏三月安居未竟。開前十日得受
0482c20: 急施衣。若過前受過後畜皆犯。此是捨墮之第二
0482c21: 十八戒。五者謂夏安居竟。有功德衣比丘。開五月
0482c22: 中得畜長物。過期即犯。八者謂八事失功德衣。畜
0482c23: 長即犯。此是遮制。其八事失衣。如前受功德衣中
0482c24: 所明。然畜長開遮差別雖廣。一三五八四字全收。
0483a01: 則見刪繁取要。用文之妙。無過於祖也。自買得一
0483a02: 事衣者。於雜捨中。且標自受錢寶買得衣犯捨墮
0483a03: 一事明捨。其餘雜捨等准犯隨牒。
0483a04: 若知數者。隨多少言之。若衣財眾多。乃云不憶數
0483a05: 也。唯除三衣一種。以必有數。若衣財多處並隨處
0483a08: 釋　若衣財多處等。謂所畜衣財若多處寄者。並
0483a09: 須隨處一一盡捨已巳。然後總乞懺悔。罪俱蠲除。倘
0483a10: 有一處不捨。縱懺罪皆不滅。物處雖異。由通一貪
0483a11: 染心犯故。所以懺不能清淨也。罪名多少具明牒
0483a12: 者。若犯一事牒一罪名。若犯多事牒多罪名。無容
0483a13: 恫。恐墮相似非中。准律如此。不可疑作。疑作者。
0483a14: 義借虞書。罪疑惟輕。功疑惟重之謂也。
0483a15: △中明捨心
0483a18: 畜心斷者。若即日得本財異財。犯突吉羅。
0483a19: 釋　本財。謂是先所希得者。異財。謂是意外不求
0483a20: 者。若衣已巳捨。罪已巳說悔。畜心不斷者。謂貪心相續。
0483a21: 畜念猶存。於本日或明日。更得本異衣財。是後衣
0483a22: 與前衣邊得捨墮。由通染故犯。若衣已巳捨。罪尚未
0483a23: 悔。畜心斷者。謂訶貪絕求於即日。復得本異衣財。
0483a24: 犯突吉羅。由事無間隔法。越毗尼故。
0483b01: 今按諸律論。捨墮還財。並由僧量。不自專己巳。或永
0483b02: 棄捨。或永入僧。或還本道俗。或通施七眾。如律本
0483b04: 本財。事同新得。如法說淨。淨應本白法。
0483b05: 釋　此引律論明法無紊也。聖制捨墮還財。乃剪
0483b06: 貪愛。罄垢雪愆。少有黏帶。業蒂猶存。並由眾僧
0483b07: 量度施為。不任於己巳專主擬議。永棄捨者。如捉寶
0483b08: 戒。五分律云。僧應白二。差一比丘作棄金銀及錢
0483b09: 人。彼比丘應棄此物著坑中。或流水中。或曠野中。
0483b10: 不應誌處是也。永入僧者。如雜野蠶綿作具戒。五
0483b11: 分律云。應捨與僧。不得捨與餘人。僧用敷地。除捨
0483b12: 比丘。餘一切僧隨次坐是也。還本道俗者。如索衣
0483b13: 六反戒。若四反五反六反在前默然立不得衣者。
0483b14: 從所得衣價處。語言還取是也。通施七眾者。如捉
0483b15: 寶戒。僧祇律云。若犯捨墮物。僧中捨已巳不得還。彼
0483b16: 比丘僧亦不應分。若多者應著無盡物中。無盡物
0483b17: 中。謂十方僧物庫中。准此但通施出家五眾。而云
0483b18: 七者。後人錄寫之誤。如律本斬壞入庫之例等是
0483b19: 也。此句復以本律。例其他宗。證明並由僧量之義。
0483b20: 是故捨心已巳決。曾無一念顧戀前緣。若還本財。事
0483b21: 同新得。即應如法說淨著用。隨自因緣。其說淨法。
0483b22: 應依本律文白之。
0483b23: 今此律宗。言非設。既捨與僧。心亦無繫。故律本
0483b24: 云。若不還衣。若著用破壞。受作三衣。但犯突吉羅。
0483c01: 止是失法之罪。
0483c02: 釋　此明律制不物捨無主。所以僧若不還衣
0483c03: 等。但犯突吉羅者。止是失還法之罪。
0483c04: △捨罪法
0483c05: 佛言。彼捨衣竟。即於僧中懺悔。
0483c06: ○乞懺悔法
0483c07: 准律本後文出。當作是乞。
0483c08: 釋　此謂懺罪之法。准律本第一分中。如後文所
0483c09: 出。先當作是乞也。
0483c10: 大德僧聽。我某甲比丘故畜眾多若干長衣。犯捨墮。是衣
0483c11: 已巳捨與僧。今有眾多若干波逸提罪。從僧乞懺悔。願僧聽
0483c12: 我某甲比丘懺悔。慈愍故三說。
0483c13: △請懺悔主法
0483c15: 悔。有犯者不得與他解罪。若有客比丘來。清淨無
0483c16: 犯者。當一一往彼所懺悔。若無來者。當詣比近清
0483c19: 釋　凡修善品。以益前人。若自不清淨。令他清淨。
0483c20: 自不止斷貪慢心。而欲令他止斷者。皆無是處。應
0483c21: 於僧中請一如法持戒比丘。以為受懺之主也。
0483c22: 五分律云。若有命難因緣。佛開同犯不同犯。並得
0483c23: 受懺。若無緣者不得。故律云。有二種癡。謂不見犯。
0483c24: 從犯者懺悔。
0484a01: 釋　此謂死限將臨。怖罪心切。設全遮不開。則急
0484a02: 難莫救。故佛垂憐。暫聽攝濟。若無如是因緣。不得
0484a03: 故就犯者露懺。故復引律便用。而復隨誠之也。
0484a04: 律闕請法。今准義應須言。
0484a05: 大德一心念。我比丘某甲今請大德。為波逸提懺悔
0484a06: 主。願大德為我作波逸提懺悔主。慈愍故。
0484a07: 三請。未得答其可不。
0484a08: ○和白法
0484a09: 應索欲問和已巳。答云。受波逸提懺悔羯磨。
0484a10: 釋　文但通答。應隨所犯。以通別言之。索欲問和。
0484a11: 乃僧中上座單白和法。是懺主親宣。應如是白言。
0484a12: 大德僧聽。某甲比丘故畜眾多若干長衣犯捨墮。此衣已巳
0484a13: 捨與僧。是中有眾多若干波逸提罪。今從眾僧乞懺悔。若
0484a14: 僧時到僧忍聽。我比丘某甲受某甲比丘懺悔。白如
0484a15: 是。
0484a17: 釋　懺悔請主。為有證盟。令知清淨故。雖經三請。
0484a18: 不得擅允。須白僧忍。然後受懺。此則眾僧又與懺
0484a19: 主作證也。
0484a20: △正捨罪法
0484a22: 著用。隨犯方言。希故削除。有則如後。
0484a23: 釋　此文示明法。謹者專也。誦乃流行。謂當代
0484a24: 司律令悔捨墮者。一往專懺八品。流行作辦。多有
0484b01: 繁濫。應先詰機檢過。無則不可妄指。須知覆藏通
0484b02: 兼著用。不共隨犯。某者方令次第削除。有則如後
0484b03: 對一人懺法。此正捨根本墮罪。應如是言。
0484b04: 大德一心念。我比丘某甲故畜眾多若干長衣犯捨墮。此
0484b05: 衣已巳捨與僧。有眾多若干波逸提罪。今向大德發露懺悔。
0484b06: 不敢覆藏。懺悔則安樂。不懺悔不安樂。憶念犯發露。
0484b07: 知而不敢覆藏。願大德憶我清淨戒身具足。清淨布
0484b09: 釋　懺悔則安樂者。此有三儀。一因安樂。謂持戒
0484b10: 知非。律名智人。以身居有漏。心等凡流。宿習既深。
0484b11: 現熏易發。而能具慚說露。誠意洗愆。猶浣故衣。垢
0484b12: 盡仍潔。毗尼作法亦復如是。不為眾遠。不雜於眾。
0484b13: 故得安樂。二華報安樂。謂五已巳淨。三增未強。不歷
0484b14: 惡途。權受天福。故得安樂。三果報安樂。謂無漏三
0484b15: 學為因。有餘涅槃是果。涅槃永離諸患。不受後有。
0484b16: 故云懺悔則安樂也。若犯罪覆藏。則二報無由。三
0484b17: 途必往。故云不懺悔不安樂也。憶念犯發露知而
0484b18: 不敢覆藏者。正顯自言。非他所舉。願憶我清淨戒
0484b19: 身具足者。是乞懇前人為己巳作證語。戒身即戒體。
0484b20: 無染無缺。為曰具足。由清淨具足故。得同僧羯磨
0484b21: 布薩也。受懺主令自責心生厭離者。此是律中自
0484b22: 言治罪之法。律攝云。凡犯戒有五因緣。一無羞恥
0484b23: 心。二無敬教心。三情懷放逸。四稟性癡鈍。五忘失
0484b24: 正念。今令自責如是等心。當生厭離。慎勿復起。以
0484c01: 犯聖制。彼自答云爾者。乃深痛責立誓之言。縱
0484c02: 過失命因緣。誓不再犯也。
0484c03: ○還衣法
0484c05: 三。謂五長等有緣者展轉還。非五長者即應即座
0484c06: 還。若無緣五長者明日還。明了論中令一宿間故。
0484c07: 義須分識。
0484c08: 釋　即座還者。西域集僧就地敷座。此方無論座
0484c09: 立。但眾未散。應即還衣。
0484c11: 佛言。若眾僧多難集。此比丘有因緣事。欲遠行者。
0484c12: 應問言。汝此衣物與誰。隨彼說便與。是中有一月
0484c13: 衣急施衣過後畜長殘藥長衣。此五長戒。依此
0484c15: 釋　准此緣。一為界廣眾多。各有行業。集會時難。
0484c16: 二為自有緣事。急欲遠行。不克住此。故爾開聽。彼
0484c17: 此成辦。令無妨。僧應問言。汝此衣物。現前眾中。
0484c18: 欲與誰人耶。隨所說者便應與。若是一月衣等五
0484c19: 長戒。並依此法還之。作如是語。
0484c20: 大德僧聽。某甲比丘故畜眾多若干長衣犯捨墮。此衣已巳
0484c21: 捨與僧。若僧時到僧忍聽。僧今持是衣與某甲比丘
0484c22: 某甲。比丘當還此比丘。白如是。
0484c23: 大德僧聽。此某甲比丘故畜眾多若干長衣犯捨墮。此衣
0484c24: 已巳捨與僧。僧今持此衣與某甲比丘。某甲比丘當還
0485a01: 此比丘。誰諸長老。忍僧持此衣與某甲比丘。某甲比
0485a02: 丘當還此比丘者默然。誰不忍者說。僧已巳忍持此衣
0485a03: 與某甲比丘。某甲比丘當還某甲比丘竟。僧忍默然
0485a04: 故。是事如是持。
0485a06: 釋　分者施也。付者授也。僧中得衣物屬於己巳。屏
0485a07: 處施人。事不共僧。應教說淨。或令受持。若不說淨。
0485a08: 不得儲畜。若不加法。不得披著。所謂若還本財。事
0485a09: 同新得也。
0485a10: △後明即座直付法
0485a12: 大德僧聽。某甲比丘故離僧伽黎宿餘二衣乃至迴僧物。並准著
0485a13: 犯捨墮。此衣已巳捨與僧。若僧時到僧忍聽。僧今持此
0485a14: 衣還某甲比丘。白如是。
0485a15: 大德僧聽。某甲比丘故離僧伽黎宿犯捨墮。此衣已巳
0485a16: 捨與僧。僧今持此衣還某甲比丘誰諸長老。忍僧持
0485a17: 此衣還某甲比丘者默然。誰不忍者說。僧已巳忍還某
0485a18: 甲比丘衣竟。僧忍默然故。是事如是持。
0485a19: 釋　此作白文中贅云。餘二衣乃至回僧物並准
0485a20: 著。著者補也。所以於止持內三十捨衣還法等。一
0485a21: 一僉示云此作持中詳明者。准上捨。並斯羯磨
0485a22: 隨事改補。牒名任用。餘文皆同無異。其七非簡
0485a23: 過。於初篇已巳明。故於三九法中。不復再示也。
0485a24: ○對四人已巳下對首法
0485b01: 釋　此目雙標。作時制別。文中准例。兼僧列法。唯
0485b02: 顯對首。
0485b03: 若向四人懺者。捨財文同於上。懺罪須口和三人
0485b04: 不得用單白。還財得作直付。羯磨如上。
0485b05: 釋　僧有四滿數。前明五人以上。是後三種僧。此
0485b06: 向四人懺者。是第一種僧也。捨財文同上者。現前
0485b07: 四人。應稱僧捨。懺罪須口和不用單白者。一人受
0485b08: 懺。三缺非滿。還財得作直付者。懺罪既訖。一三足
0485b09: 數。是故羯磨如上白二。此謂准例兼僧。於下正顯
0485b10: 眾法對首法也。
0485b11: 佛言。若欲在三比丘前懺悔者。應至三清淨比丘
0485b13: 諸大德聽。我某甲比丘故畜眾多長衣犯捨墮。我今
0485b14: 捨與諸大德一說。
0485b15: 作如是捨已巳。應懺本罪。先請懺悔主。其請文如上
0485b16: 僧中無異。是中懺主應問餘二比丘言。
0485b18: 比丘答言。可爾。
0485b20: 釋　其懺諸罪。並准此法。還衣對二人亦爾者。今
0485b21: 亦例明便用。若是五長及非五長直付。准此應如
0485b22: 是言。
0485b24: 我等。若二長老忍者。今持此衣。還某甲比丘二比丘答言。
0485c01: 可爾。
0485c02: ○對一人捨墮法
0485c03: 佛言。若在一比丘前悔者。至一清淨比丘所。應如
0485c04: 法懺。今時行事對首懺多。故須明立定式。使披尋
0485c05: 者。易為照練。
0485c06: 釋　今時行事乃至易為照練者。此是宣祖指彼
0485c07: 時行事之人而言。謂彼等雖云司持律軌。皆莫知
0485c08: 懺捨墮之差別。一作對首懺者最多。故須明立
0485c09: 五種差別之定式。使後來披尋懺法者。易為照了
0485c10: 精練。得以免過獲益也。此法名曰眾法對首。謂應
0485c11: 集僧而不向僧懺。應對首而不應別眾。不同單墮。
0485c12: 必於屏處對首別眾懺之。而云五種定式者。是將
0485c13: 一眾法對首法。貫其五懺也。第一若在五人以上
0485c14: 眾中懺悔者。單白受懺。及用展轉。直付二法。還物
0485c15: 皆得。第二若向四人懺者。但口和三人。直付還物。
0485c16: 不應用單白及展轉二法。第三若向三人懺者。應
0485c17: 口和二人。其直付法亦不得用。第四若向二人懺
0485c18: 者。應口和一人。第五若向一人懺者。無人可和。直
0485c19: 受則已巳。如是懺式。雖列五異羯磨。唯定一眾法對
0485c20: 首法也。
0485c21: ○捨衣法
0485c22: 應將一比丘至自然界中。或在戒場。並須盡集。
0485c23: 釋　此文雖是對一人。捨必令至自然界中。或在
0485c24: 界場上者。義含對五人以上。若四人三人二人捨
0486a01: 故。知有人不得別眾。則五懺之式通攝矣。故云並
0486a02: 須盡集。
0486a04: 大德一心念。我某甲比丘故畜眾多長衣故離僧伽黎宿犯
0486a05: 捨墮。今捨與大德一說。
0486a07: 名及種與相也。名謂六聚差別。種謂畜長離衣三
0486a08: 十事異。相謂一多不同。故律云。一名多種住別異。
0486a09: 釋　名謂六聚差別者。一四波羅夷。二十三僧伽
0486a10: 婆尸沙。三從生偷蘭遮。四一百二十波逸提。五四
0486a11: 可呵。六一百眾學法。然此名合則唯五因。令懺主
0486a12: 分別審察。所以從開而論。故為六也。種謂畜長離
0486a13: 衣三十事異者。種即罪種自性。以犯染之心不一。
0486a14: 則此罪種自性。非彼罪種自性。若擴而推之。則六
0486a15: 聚罪種。亦各有異相。謂一多不同者。相即所犯之
0486a16: 罪相。有犯一戒得一罪。或犯一戒有多罪。故引律
0486a17: 云。一名多種住別異。此出第三分人揵度。佛言。若
0486a18: 犯僧殘。知日數不知日數。知覆藏不知覆藏。知等
0486a19: 覆不知等覆。一名多種自性非自性住別異也。
0486a21: 突吉羅懺。後如法懺。故知前須委問。然後教悔。
0486a22: 釋　前於但對首綱目中。列云旨露六聚法。乃准
0486a23: 此立名。並攝下二種懺法也。
0486b01: 若按捨墮具足八品。突吉羅二品。根本從生。如後
0486b02: 所列。覆藏合有六品。初二品覆本墮生。中二品覆
0486b03: 著用不淨衣生。後二品覆僧說戒默然生。並經初
0486b04: 夜二夜。以去為率。
0486b05: △先懺從生罪
0486b07: 以突吉羅懺悔主為異。次正懺悔覆藏罪。
0486b08: 大德一心念。我某甲故畜眾多長衣。犯眾多波逸提
0486b09: 罪。經夜覆藏。隨夜展轉覆藏並著用。犯捨衣突吉羅
0486b10: 罪。經夜覆藏。隨夜展轉覆藏。經僧說戒默妄語。犯突
0486b11: 吉羅罪。經夜覆藏。隨夜展轉覆藏並據有言之。並犯突吉
0486b12: 羅罪。不憶數。今向大德發露懺悔。更不敢作。願大德
0486b13: 憶我一說。
0486b14: 餘治罪立誓並如上。
0486b15: △懺悔二根本小罪法
0486b16: 善見云。犯捨墮衣。不捨而著隨著。得突吉羅。律云。
0486b17: 僧說戒時。乃至三問憶念罪。而不發露者。突吉羅。
0486b18: 大德一心念。我某甲比丘犯著用不淨衣。及經僧說
0486b19: 戒默妄語。並犯突吉羅罪。各不憶數。今向大德發露
0486b20: 懺悔。更不敢作。願大德憶我一說。
0486b21: 餘詞同上。此並據有犯者言之。上來從生。根本律
0486b22: 合前後兩懺。不出正文。今義准諸懺。理例可解。故
0486b23: 立正儀想。無疑濫之也。
0486b24: 釋　此文決例法之疑也。謂上來以從生根本八
0486c01: 品小罪。依律合會。宜當前後兩懺。然雖不出正文。
0486c02: 由犯則本始。懺則從先。今義准諸懺法。理順無乖。
0486c03: 例行可解。故立正儀想閱攻者。自無疑擬濫廁之。
0486c04: 論所謂必彼俱無則理通決例者是也。
0486c05: ○懺根本罪法
0486c06: 應對前懺主言。
0486c07: 大德一心念。我比丘某甲故畜長衣不說淨。犯捨墮。
0486c08: 此衣已巳捨與大德。有眾多波逸提罪。今向大德發露
0486c09: 懺悔。不敢覆藏。
0486c10: 餘文如上僧中。乃至呵治立誓還衣諸法並准前
0486c11: 條。其犯捨財。已巳用壞盡。必委種相。及九十事並同
0486c12: 懺悔。
0486c13: 釋　其犯捨財等者。謂犯捨墮財。日久已巳經。著用
0486c14: 壞盡。必隨所犯。種相一一說露罪。與九十事並同。
0486c15: 故須懺悔。前於捨心中。唯明衣已巳。捨罪懺悔。畜心
0486c16: 不斷衣。捨罪未悔。畜心斷者。未明衣已巳壞盡罪。並
0486c17: 畜心未捨。所以足成三義捨墮之法。靡不罄矣。
0486c18: ○懺後墮法
0486c19: 大同三十中。唯無財捨為異。若懺前品從生八種。
0486c20: 或有或無。如新衣過量。著用並犯。理須准懺。如妄
0486c21: 語掘地無因而犯。亦不必並通。宜隨犯多少。稱實
0486c22: 前懺。不得在根本。後以佛制在前。若懺根本別眾
0486c23: 得開。不得同三十。
0486c24: 釋　此中九十事若懺。前品從生八種小罪。須知
0487a01: 有無不得妄指也。如新衣過量者。此句總標。內攝
0487a02: 第六十得衣不染戒第八十五綿貯褥戒第八
0487a03: 十七坐具過量戒第八十八瘡衣過量戒第八十
0487a04: 九雨衣過量戒第九十佛衣等量戒。如是六事犯
0487a05: 者並通著用。其第八十四作過最戒第八十六
0487a06: 骨牙針筒戒。但犯用而無著。餘者八十二事如妄
0487a07: 語掘地等。著用無因。不必並通。宜應隨犯多少。稱
0487a08: 實發露。俱在前懺。若懺此根本墮罪所託界二。別
0487a09: 眾得開。不同三十。悔通僧別也。
0487a10: 其請懺悔主文如上說。若心正懺悔本罪。文少有
0487a11: 別應言。
0487a12: 大德一心念。我某甲比丘犯故妄語波逸提罪餘有隨稱。
0487a14: 悔。不敢覆藏。
0487a15: 餘詞如上。乃至訶責立誓亦爾。
0487a16: ○懺波羅提提舍尼法
0487a17: 謂在村巷中。從非親尼。自手受食。或食尼指授食
0487a18: 等。
0487a19: 釋　此戒相釋義。如止持中明。共制有四。今但明
0487a20: 初二。故以等字。攝其第三先作學家羯磨無病受
0487a21: 食。第四在僧伽藍內無病受食也。
0487a23: 大德一心念。我某甲比丘食比丘尼指授食。犯波羅
0487a24: 提提舍尼罪。不憶數。大德。我犯可呵法。所不應為。今
0487b01: 向大德悔過。僧祇云。前人應問言汝見罪不。答言見。應呵責言慎莫更
0487b02: 作。答言頂戴持。
0487b03: 釋　而云請一人為主文同上法。其中小品。著用
0487b04: 全無。餘覆隨有。准實先懺。
0487b05: 非　一人非。謂請懺所向遮簡等。二法非。謂白
0487b06: 詞增三錯漏等。三事非。謂所犯疑似未決等。
0487b07: 後四准常。
0487b08: ○懺突吉羅法
0487b09: 佛言。若故作者。犯應懺突吉羅。又犯非威儀突吉
0487b10: 羅。若不故作。但犯突吉羅。律本具明故二心。唱
0487b11: 言兩罪條別。諸師不披律部。但以五懺為宗。遂即
0487b12: 雷同。一輕重。共同懺蕩。且五懺明義。止是別時
0487b13: 偷蘭及墮。有無多少。立法非一。理須顯明。凡語難
0487b14: 依。聖言易信。
0487b15: 釋　律本正文云。佛言。若故作犯。應懺突吉羅。以
0487b16: 故作故。犯非威儀突吉羅。而云應懺突吉羅者。是
0487b17: 所犯之本罪。正犯本罪。以故作故。失僧儀體。兼犯
0487b18: 非威儀突吉羅。此謂同時從生。犯則別立罪名。懺
0487b19: 則同時隨滅也。若不故作。但犯突吉羅者。律本中
0487b20: 一百眾學法。具明故二心。唱言求悔。兩罪條別。
0487b21: 而律學諸師自不披研律部。沿習除棄。五懺為宗。
0487b22: 遂即雷同。一輕重。共同懺蕩。且五懺所明之義。
0487b23: 止是初二篇從生偷蘭中。須識別時獨頭。第三篇
0487b24: 墮內知有捨無捨。三九多少犯異。所以立法非一。
0487c01: 然此突吉羅。豈特本犯詳分。故並通。諸戒亦爾。
0487c02: 理須顯明。故下引律以證。凡語難依。聖言易信也。
0487c03: 故毗尼母云。若故作者。對一人說懺。作者責心。
0487c05: 了論薩婆多等。各有明據。非唯抑度。義須謹依。餘
0487c06: 有從生根本九品不同。並如上准酌例取。
0487c07: 釋　非唯抑度者。謂非唯抑他所行。而自私度矜
0487c08: 顯。義既准制如斯。須當謹依奉持。九品不同者。謂
0487c09: 本犯及餘八品並如上。一一酌量。以例取懺法
0487c10: 滌之也。
0487c11: ○正明懺儀
0487c12: 律並無文。准用前法。理通除滅。前明故作者。先請
0487c13: 懺主云。
0487c14: 大德一心念。我某甲比丘今請大德為突吉羅懺悔
0487c15: 主。願大德為我作突吉羅懺悔主。慈愍故三請。
0487c16: ○捨罪法
0487c17: 從生根本。名須兩識。種相多少。並委審詳。應對前
0487c18: 人。作是言。
0487c19: 大德一心念。我某甲比丘故不齊整著僧伽黎餘有准著。
0487c20: 犯一突吉羅罪。今向大德發露懺悔。更不敢作。願大
0487c21: 德憶我一說。
0487c22: 訶責立誓如前。
0487c23: 非　一人非。謂邊有餘眾等。二法非。謂言訶脫
0487c24: 落等。三事非。謂所犯互錯等。餘非取合准常。
0488a01: ○作懺法
0488a02: 具修威儀。心生慚愧。口言。
0488a03: 我某甲比丘不齊整著僧伽黎。犯突吉羅罪。我今
0488a04: 自責心悔過一說。
0488a05: 非　人非。謂對人說悔等。法非。謂心念口默等。
0488a06: 餘非如前。
0488a07: ○餘語法
0488a08: 續　此准單白綱目。今依律續法。即九十事之第
0488a09: 十二異語惱他戒也。律云。若比丘犯罪。諸比丘問
0488a10: 言。汝自知犯罪不。即以餘事報諸比丘。汝向誰語
0488a11: 為說何事。為論何理。為語我語誰耶。是誰犯罪。罪
0488a12: 由何生。我不見罪。云何言我有罪。佛言。自今已巳去。
0488a13: 聽僧白已巳當名作餘語准常。問何索欲。答云。與餘
0488a14: 語羯磨。應如是白云。
0488a15: 大德僧聽。此某甲比丘犯罪。諸比丘問言。汝今自知
0488a16: 犯罪不。即以餘事報諸比丘言。汝向誰說。為說何事。
0488a17: 為論何理。為我說。為餘人說。誰犯罪。罪由何生。我不
0488a18: 見罪此依犯緣所說。但以實說者牒言之。若僧時到僧忍聽當名某甲
0488a19: 比丘作餘語。白如是。
0488a20: 律云。作是白已巳名餘語。若僧未白。作如是說者。盡
0488a21: 突吉羅。若白已巳如是語者。一切波逸提。
0488a22: 非　人非。謂治者不現前等。事非。謂戲說不故
0488a23: 等。餘非准前。
0488a24: ○觸惱法
0488b01: 續　此准單白網目。今依律續法。緣由前作餘語
0488b02: 已巳。後故觸惱眾僧。喚來不來。不喚便來等。佛言。自
0488b03: 今已巳去。聽僧白已巳。名此比丘觸惱。如常集問答云。
0488b04: 與觸惱羯磨。當作是白。
0488b05: 大德僧聽。某甲比丘僧名作餘語已巳。觸惱眾僧。喚來
0488b06: 不來。不喚來便來。應起不起。不應起便起。應語不語。
0488b07: 不應語便語以實者牒入。若僧時到僧忍聽。制某甲比丘
0488b08: 名作觸惱。白如是。
0488b09: 律云。若未白喚來不來等。盡突吉羅。若白竟作。如
0488b10: 是一切盡波逸提。若上座喚來不來。突吉羅。簡
0488b11: 非准上。
0488b12: ○差說麤罪法
0488b13: 續　此准白二綱目。今依制續法。律本提婆達多
0488b14: 為利養破僧。故惡心害佛。復將教阿闍世害父。世
0488b15: 尊告諸比丘可差。舍利弗告諸白衣大眾。若提婆
0488b16: 達多所為事者。非佛法僧事。是提婆達多所作。應
0488b17: 白二羯磨差。差時索欲問緣。答云。差使羯磨。作是
0488b18: 白言。
0488b19: 大德僧聽。若僧時到僧忍聽。今差舍利弗比丘。向白
0488b20: 衣大眾。說提婆達多所為事者非佛法僧事。當知是
0488b21: 提婆達多所作。白如是。
0488b22: 大德僧聽。僧今差舍利弗比丘。向諸白衣大眾。說提
0488b23: 婆達多所為事。非佛法僧事是提婆達多所作。誰諸
0488b24: 長老。忍僧差舍利弗比丘向諸白衣大眾說提婆達
0488c01: 多所作。非佛法僧事者默然。誰不忍者說。僧已巳忍差
0488c02: 舍利弗比丘。向諸白衣大眾。說提婆達多所作事非
0488c03: 佛法僧竟。僧忍默然故。是事如是持。
0488c04: 釋　此乃九十事之第七向俗說罪戒中。除僧羯
0488c05: 磨是也。今無此事。為知開緣。故仍續附。
0488c06: ○護法
0488c07: 釋　此准白二綱目。今依律續入。乃三十事之第
0488c08: 二十二戒。畜減五綴不漏。更求新為好故。尼
0488c09: 薩耆波逸提。彼比丘應往僧中捨。展轉取最下。
0488c10: 與之令持。乃至破應持。今續此護法。先有與
0488c11: 白二法。行單白法。法則依律列續。儀當准義加
0488c12: 行。
0488c13: △初明與法
0488c14: 釋　此法攝二十七還衣中之一也。先應捨請懺
0488c15: 罪呵責立誓。如是諸法並同前。其間異者不開捨
0488c16: 與。眾多人一人應捨與。此住處僧亦無即座展轉。
0488c17: 直付二種還法。若捨除罪已巳。上座應眾中告言。
0488c18: 明日集僧與。但本律義顯文缺據。僧祇律云。令
0488c19: 一人於僧中唱。諸大德某時分各持本所受持
0488c20: 來。若不唱者犯越毗尼罪。若諸比丘更受下持
0488c21: 來。亦得越毗尼罪。文作是唱已巳。次朝鳴槌。時諸比
0488c22: 丘各將自受持囊盛。隨掛赴集。
0488c23: 律中。佛言。此比丘。若貴價好者應留置。取最下
0488c24: 不如者與之。應白二羯磨與。
0489a01: 釋　由犯戒業心原是貪好。今制留好與下。正為
0489a02: 盡潔此心也。僧時集已巳。應如常序臘而坐。上座索
0489a03: 欲問緣。答云。與羯磨。復問眾中誰能羯磨。有者
0489a04: 答云。某甲堪能。長老既能。當如律作法。彼起禮上
0489a05: 座畢。上座以先日所捨付之。彼接已巳。復本位
0489a06: 而坐。如是白云。
0489a07: 大德僧聽。此某甲比丘破減五綴不漏。更求新。
0489a08: 犯捨墮。今捨與僧。若僧時到僧忍聽。僧今與此比丘
0489a09: 。白如是。
0489a10: 大德僧聽。此某甲比丘破減五綴不漏。更求新。
0489a11: 犯捨墮。今捨與僧。僧今與此某甲比丘。誰諸長老。
0489a12: 忍僧與此某甲比丘者默然。誰不忍者說。僧已巳忍
0489a13: 與此某甲比丘竟。僧忍默然故。是事如是持。
0489a14: 釋　作此白二羯磨已巳不得。即與彼比丘。待行
0489a15: 問僧周。然後方與。
0489a16: △次明行法
0489a17: 佛言。彼比丘應作。白已巳問僧。
0489a18: 釋　羯磨者。於本座跏趺。手捧其。白云。
0489a19: 大德僧聽。若僧時到僧忍聽。以此次第問上座。白
0489a20: 如是。
0489a21: 釋　此乃單白綱目中行法也。眾僧聽白竟。各
0489a22: 以出囊。安於己巳座前。羯磨者起座捧。次第行
0489a23: 問佛言。作此白已巳。當持與上座。若上座欲取此
0489a24: 與之。應取上座與次座。若與彼比丘。彼比丘應
0489b01: 取不應護眾僧故。不取謂應取即取。不須迴護眾僧不取也亦不應
0489b02: 以此因緣。受持最下。若受突吉羅此謂眾僧不得以此行
0489b03: 因緣故。受持最下。換此好。若故持下。換好者。犯此。如僧祗所制。若第二上座
0489b04: 取此。應取第二上座。與第三上座。若與彼此
0489b05: 丘。彼比丘應受。不應護眾僧。故不受不應。以此因
0489b06: 緣。受最下。若受突吉羅。如是展轉乃至下座若
0489b07: 持彼比丘。還彼比丘。若持最下座與。
0489b08: △正明護法
0489b09: 佛言。與時應作白二羯磨。與作如是白。
0489b10: 釋　行問眾僧。法既周。若僧中受彼。展轉取
0489b11: 最下座與者。羯磨人捧所與之歸座。坐定作
0489b12: 如是白。
0489b13: 大德僧聽。若僧時到僧忍聽。僧今以此最下。與某
0489b14: 甲比丘受持。乃至破。白如是。
0489b15: 大德僧聽。僧今以此最下。與某甲比丘受持。乃至
0489b16: 破。誰諸長老。忍僧與此比丘竟。僧忍默然故。是事
0489b17: 如是持。
0489b18: 釋　若眾僧不取彼。可將彼。仍復還之。其文
0489b19: 改云。以此還與某甲比丘。餘詞無異。白已巳羯磨
0489b20: 者。起座以與彼比丘。令彼捧。跪於上座前。上
0489b21: 座依律為說護法。
0489b22: 佛言。彼比丘守護此。不得著瓦石落處。不得著
0489b23: 倚杖下。及倚刀下。不得著懸物下。不得著道中。不
0489b24: 得著石上。不得著果樹下。不得著不平地。不得一
0489c01: 手捉兩。除指隔中央。不得一手捉兩開戶。除
0489c02: 用心。不得著戶閾內戶扉下。不得持著繩木
0489c03: 下。除暫著。不得立蕩。乃至足令破。不應故壞
0489c04: 。不應故令失若壞。不應作非用。根本部云。若
0489c05: 乞食時以有犯。盛好囊中。守持者置之餘囊。此
0489c06: 比丘持有犯。所有行法不依行者。得越法罪。如
0489c07: 上一一教已巳。上座應與彼比丘言。如是行法。皆佛
0489c08: 親宣。汝一一能奉行不。彼答云奉持。令彼起已巳禮
0489c09: 僧足。眾僧各以囊盛掛肩。如常威儀散去。
0489c10: 非　法非。謂白秉乖制。護行不宣等。事非。謂集
0489c11: 赴無等。餘非准前。
0489c12: ○制不往學家法並解
0489c13: 續　此准白二綱目。今依律續入。由四可呵之第
0489c14: 三戒發起。律云。時有居士家。夫婦俱得信樂。為佛
0489c15: 弟子。得見諦。於諸比丘。無所愛惜。乃至身肉。諸比
0489c16: 丘至家。種種供養。故令貧乏。愚俗譏嫌。佛言。聽僧
0489c17: 與此居士作學家白二羯磨。應如是作。僧集索欲
0489c18: 問緣。答云。與作學家羯磨。差秉法者。如是白。
0489c19: 大德僧聽。此某城中一居士家。夫婦得信。為佛弟子。
0489c20: 財物竭盡。若僧時到僧忍聽。僧今作學家羯磨。諸比
0489c21: 丘不得在其家受食食。白如是。
0489c22: 大德僧聽。此某城中一居士家。夫婦得信。為佛弟子。
0489c23: 財物竭盡。僧今與作學家羯磨。諸比丘不得在其家
0489c24: 受食食。誰諸長老。忍僧與彼居士。作學家羯磨者默
0490a01: 然。誰不忍者說。僧已巳忍與彼居士作學家羯磨竟。僧
0490a02: 忍默然故。是事如是持。
0490a03: 律云。作是羯磨已巳。一切比丘不得至其家。
0490a04: 釋　凡篤信居士自然不惜所有。廣行布施。設若
0490a05: 往業臨酬。頓遭貧乏。但可以僧規白眾。誡莫往
0490a06: 不得輕例。此法以秉羯磨。然此法為見諦。學家特
0490a07: 制。用則反非。作法不成。今所續者。為釋綱目所列。
0490a08: 不漏法故。
0490a09: 非　人非。謂俗非學家等。事非。謂學家未貧。譏
0490a10: 嫌不興等。餘非准常。
0490a11: △解學家羯磨法
0490a12: 佛言。若彼學家財物還多。從僧乞解羯磨者。聽僧
0490a13: 作白二羯磨解。眾僧集已巳。作前方便。答云。解學家
0490a14: 羯磨。差秉法人。作如是白。
0490a15: 大德僧聽。此某城中有一居士。夫婦得信。為佛弟子
0490a16: 好施。財物竭盡。僧先與作學家羯磨。今財物還多。從
0490a17: 僧乞解學家羯磨。若僧時到僧忍聽。僧今解學家羯
0490a18: 磨。白如是。
0490a19: 大德僧聽。此某城中有一居士。夫婦得信。為佛弟子。
0490a20: 好施財物竭盡。僧先與作學家羯磨。今財物還多。從
0490a21: 僧乞解學家羯磨。誰諸長老。忍僧與彼居士。解學家
0490a22: 羯磨者默然。誰不忍者說。僧已巳忍與彼居士解學家
0490a23: 羯磨竟。僧忍默然故。是事如是持。
0490a24: 律云。解羯磨已巳。諸比丘仍受食食。無犯。
0490b01: 釋　此制解學家二法。乃不現前羯磨。為僧遮開
0490b02: 利益。居家屬公也。
0490b03: 
0490b04: 毗尼作持續釋卷十二
0490b05: 音義
0490b06: 腋音亦。左右肘之間曰腋。
0490b07: 敘徐上聲。述陳也。
0490b08: 贍音善。足也。
0490b09: 擬音蟻。揣度也。
0490b10: 尤音由。過也。
0490b11: 廁差去聲。雜也。
0490b12: 擴音廓。張大也。謂擴而充之。
0490b13: 率即律切。音說。盡也。終也。
0490b14: 閾音域。門限也。門下橫本。為內外之限也。
