0383b08: 
0383b09: 曇無德部四分律刪補隨機羯磨卷第四
0383b10: 
0383b11: 唐京兆崇義寺沙門　道宣　撰集
0383b12: 金陵華山後學比丘　讀體　續釋
0383b13: ●諸戒受法篇第三
0383b14: 戒法理通。義該道俗。以五戒有犯。則具戒成難。故
0383b15: 須條貫始終。體相明練。七眾所受。次如下列。
0383b16: 釋　戒法而言諸者。此篇總攝唯三。開列四十二
0383b17: 法。初二句引善生經出義。彼經優波離問佛。菩薩
0383b18: 摩訶薩。云何成就戒。成就善戒。成就利益眾生戒。
0383b19: 佛答言。先當具優婆塞戒沙彌戒比丘戒。若不具
0383b20: 優婆塞戒。得沙彌戒者無有是處。不具沙彌戒。得
0383b21: 比丘戒者亦無是處。若言不具如是三種戒。而得
0383b22: 菩薩戒者亦無是處。譬如重樓四級次第而登。不
0383b23: 由初級至二級。無有是處。乃至不由三級至四級
0383b24: 者。亦無是處。故云戒法理通義該道俗。次二句引
0383c01: 薩婆多論。申明上義。彼論云。破五戒中重戒。若更
0383c02: 受八戒十戒具戒禪無漏戒。一切不得。若破五戒
0383c03: 中重戒已巳。若捨五戒更受者。無有是處。八戒十戒
0383c04: 具戒亦爾。今撰文云。以五戒有犯。則具戒成難也。
0383c05: 故須始從三歸。終至具戒。條貫出法。其中若體若
0383c06: 相預當明練。七眾所受次如下列。
0383c07: ○受三歸法
0383c08: 釋　此受三歸。並下五戒八戒法。今唯依文釋義。
0383c09: 其授受開導。懺悔加儀。准別集授。三歸五戒八戒
0383c10: 正範詳明。
0383c11: 薩婆多論云。以三寶為所歸。欲令救護。不得侵凌
0383c12: 故也。
0383c13: 釋　以三寶為所歸者。由三寶具足無量真淨功
0383c14: 德。欲懇慈愍救護於己巳。俾四魔諸苦不得侵損。顯
0383c15: 通論云。是救濟義。以歸依三寶。能息無邊生死苦
0383c16: 輪。遠離一切大怖畏故。義同多論。毗尼母論云。有
0383c17: 五種三歸。一邪三歸。二五戒三歸。三八戒三歸。
0383c18: 四十戒三歸。五具戒三歸。此乃第一也。所言邪
0383c19: 者。佛未出世。邪師說法。言皆是妄。法不契理。盲引
0383c20: 癡愚。欲昇反墜。佛出世間。智證無等。窮徹因果。稱
0383c21: 性說法。濟拔眾生。引入正道。故云翻邪三歸。此法
0383c22: 如來始遊波羅奈國。耶輸伽父信歸發起。人到於
0383c23: 今。咸沾恩錫。
0383c24: 歸依佛者。歸於法身。謂一切智無學功德。五分所
0384a01: 成。
0384a02: 釋　歸於法身佛者。佛具三身。於法身中攝報化
0384a03: 故。法身有二。一理法身。理即性德也。謂性淨明體。
0384a04: 本來離念。等空界。無所不。諸佛眾生皆同一
0384a05: 相。是名理法身。二功德法身。謂如來往昔經三祇
0384a06: 劫。修六度萬行功德為因。而成法身之果。故名功
0384a07: 德法身。文云一切智等所成。正明功德法身。以含
0384a08: 理法身也。三世如來皆具此二種法身。今言佛者。
0384a09: 謂歸依三世諸佛故。下二句釋上。若詳明之。一切
0384a10: 智者。謂於一切內法內名能知能解。一切外法外
0384a11: 名能知能解。內法名者。謂理內所詮法相。及能詮
0384a12: 名字。佛教依理而說。故名理內也。外法名者。即
0384a13: 理外所詮法相。及能詮名字。外道等違理橫計。
0384a14: 故名理外也。此乃能觀之智用。無漏功德者。謂發
0384a15: 心修行。於中不求人天小果。皆願迴向菩提濟度
0384a16: 眾生。故云無漏。佛證法身。由此無漏功德五分所
0384a17: 成法身。言五分者。分謂分齊。法即戒定慧諸法也。
0384a18: 身者聚也。聚積諸法以成其身也。一戒身。因持淨
0384a19: 戒。戒法成就。得證此身。二定身。因修無漏淨禪。得
0384a20: 證此身。三慧身。因修無漏智慧。得證此身。四解脫
0384a21: 身。解脫有二。一有為解脫。謂以無漏智。斷有漏煩
0384a22: 惱。二無為解脫。謂一切煩惱滅盡無餘。煩惱既盡。
0384a23: 理本無為。由二種解脫。得證此身。五解脫知見身。
0384a24: 知以智知。見以眼見。謂因此智眼。於一切法知覺
0384b01: 照了。當體即空。悉皆如幻。得證此身。故云五分法
0384b02: 身也。
0384b03: 歸依法者。歸於自他盡處。謂斷欲無欲滅諦涅槃。
0384b04: 釋　法言自他盡處者。自謂我執。就中有二。一俱
0384b05: 生我執。二分別我執。如原序所明。他謂法執。亦有
0384b06: 二種。一俱生法執。謂諸眾生無始時來。妄熏習。
0384b07: 於一切法妄生執著。恒與身俱。二分別法執。謂於
0384b08: 邪教及邪師所說之法。分別計度。執為實法。盡處
0384b09: 二字。謂二空理觀也。一人空。人空即我空。亦曰生
0384b10: 空也。謂凡夫如上執我。佛為破此計故。說五蘊無
0384b11: 我。二乘悟之。入無我理。是名人空。二法空。謂二乘
0384b12: 人未達法空之理。猶計五蘊等法實有。佛為破此
0384b13: 執故。說般若深慧。徹見五蘊自性皆空。菩薩悟之。
0384b14: 入法空理。是名法空。下二句釋上。謂二空理者。是
0384b15: 斷欲無欲滅諦涅槃也。若詳明之。此二句總攝四
0384b16: 諦法。斷欲無欲即集諦。由知三界生死實苦。推因
0384b17: 諦審。煩惱惑業實能招集生死之苦。若斷諸煩惱。
0384b18: 苦因不集。則生死輪息。永無苦果。然以集諦煩惱
0384b19: 眾多。而特舉欲者。我法二執貪欲為本。貪欲若
0384b20: 斷。諸惑易除。滅諦涅槃者。滅即寂滅。由厭生死極
0384b21: 苦。諦審涅槃實為寂滅之樂。必依戒定慧道修行。
0384b22: 二空理顯。方能通至涅槃。
0384b23: 歸依僧者。歸於第一義僧。謂良祐福田。聲聞學無
0384b24: 學功德也。
0384c01: 釋　第一義僧者。准成唯識論中四勝義諦釋之。
0384c02: 此是證得勝義也。謂聲聞證得二空真如之理。即
0384c03: 是勝妙之義。下二句釋上。謂第一義僧。是真淨福
0384c04: 田。所具功德。能福祐眾生。若歸依者。獲益無量。然
0384c05: 此聲聞功德復分有學無學。所言聲聞者。謂聞佛
0384c06: 聲教。依修悟入。有學謂前三果並四向是。無學謂
0384c07: 四果阿羅漢。諸漏已巳盡。無復煩惱。准經律中。凡夫
0384c08: 僧能持禁戒者。皆稱福田僧。以戒體為良福田故
0384c09: 善見論云。並須師授。言音相順。若言不出。或不具
0384c10: 足。不稱名。不解故不成應言。
0384c11: 我某甲盡形壽歸依佛。歸依法。歸依僧。
0384c12: 如是三說。得屬法已巳。
0384c13: 釋　得屬法者。一切眾生若未受三歸已巳前。則屬
0384c14: 於魔。被生死諸苦所繫。不得解脫故。若至誠信歸
0384c15: 三寶已巳後。則屬於佛。以法救護故。諸魔邪等莫如
0384c16: 之何。向下結成所歸。
0384c17: 我某甲盡形壽歸依佛竟。歸依法竟。歸依僧竟。
0384c18: 三結已巳。律無受法。諸論文具出此。但受歸法。無有
0384c19: 戒法。故論云。三歸已巳下有所加得歸及戒。若無加
0384c20: 者有歸無戒也。
0384c21: 釋　凡受三歸竟。當曉得失。以便遵守。然在所授
0384c22: 者教之。准善生經云。若有人能歸三寶已巳。雖不受
0384c23: 戒。斷一切惡。修一切善。雖復在家。如法而住。是亦
0384c24: 名優婆塞也。又云。若有造作種種業。為受樂故修
0385a01: 於善事。如市易法。其心不能慈愍眾生。如是之人
0385a02: 不得三歸。又云。若人為護舍宅身命祀祠諸鬼。是
0385a03: 人不名失三歸。若聞諸天有曾見佛。功德勝己巳。禮
0385a04: 拜供養。是人不名失三歸。若是人信其能救一切
0385a05: 怖畏。禮拜一切外道。則失三歸。或時禮拜自在天
0385a06: 主應如禮拜世間諸王長者貴人。亦復不失三歸。
0385a07: 雖復禮拜。所說邪法。慎勿愛之。處處經。佛告彌
0385a08: 勒偈云。汝所三會人。是吾先所化。九十六
0385a09: 億人。受吾三歸者。次是三破人。九十二億
0385a10: 者。一稱南無佛。皆得成佛道文此明但受歸
0385a11: 法。而無戒法。向下准論明三歸。已巳下有所加得歸
0385a12: 及五戒八戒法也。
0385a13: ○受五戒法
0385a14: 經云。有善男女。布施滿四天下眾生。四事供養。盡
0385a15: 於百年。不如一日一夜持戒功德。以戒法類通情
0385a16: 非情境故也。
0385a17: 釋　世間欲求安樂事。無一不從三寶生。若無三
0385a18: 歸五戒。則人天之徑絕矣。故先引經校證。謂此布
0385a19: 施雖境寬人多。供養如意。年歲復久。其功德可為
0385a20: 殊勝。然不如一日一夜持戒功德者。以示戒法利
0385a21: 益通於情境非情境故。薩婆多論云。於眾生上得
0385a22: 四戒於非眾生上得不飲酒戒。若眾生可殺不可
0385a23: 殺。可盜不可盜。可婬不可婬。可妄語不可妄語。一
0385a24: 切得戒。下至阿鼻地獄。上至非非想處。及三千世
0385b01: 界乃至如來一切有命之類。盡得此四戒。以初受
0385b02: 戒時。一切不殺。乃至一切不妄語。無所限齊故。得
0385b03: 不飲酒戒時。此一身始終。三千世界內一切所有
0385b04: 酒上。咽咽得戒色。以受戒時。一切酒盡不飲故。設
0385b05: 酒滅盡。戒常成就而不失也。由是功德。倍於布施
0385b06: 滿四天下眾生。
0385b07: 論云。由戒故施得清淨也。
0385b08: 釋　薩婆多論略優婆塞戒經亦有此義。謂優婆
0385b09: 塞行施有二種。一物淨。謂非偷盜聖遮物。非供眾
0385b10: 物。非三寶物。非施一人迴與多人。不惱他得。不誑
0385b11: 他得。不欺人得。二心淨。施時不為生死善果。名稱
0385b12: 勝他。得色力才。不斷家法。眷屬多饒。唯為莊嚴佛
0385b13: 果菩提故施。調伏眾生故施。此明持戒之人公平
0385b14: 守分。資生不欺。凡有布施。俱是淨財。一切捨中皆
0385b15: 兼二利。若反此者。則施不清淨。故所引也。
0385b16: 當於受戒前。具問遮難。故善生經云。汝不盜現前
0385b17: 僧物不。於六親所比丘比丘尼所行不淨行不。父
0385b18: 母師長有病棄去不。殺發菩提心眾生不。如是等
0385b19: 具問已巳。若無者。應語言。此戒甚難。能為聲聞菩薩
0385b20: 戒。而作根本。
0385b21: 釋　此明慎重戒法。應擇機施。若非具問於前授
0385b22: 受。恐無利益。現前僧物者。乃淨信誠敬。所施報福。
0385b23: 最為殊勝。若盜取此物。罪報亦復殊勝。六親者。父
0385b24: 六親。謂伯叔兄弟子孫。母六親。謂舅姨兄弟兒孫
0385c01: 父母者。父恩等天。母恩配地。生成覆育。粉骨難酬。
0385c02: 師長者此有二種。一世俗教訓有恩之師。二僧倫
0385c03: 教誡佛法之師。菩提者略也。具云阿耨多羅三藐
0385c04: 三菩提。此翻無上正等正覺。發此心者。決志上成
0385c05: 佛道。下化眾生。若殺此人。是斷佛種也。如是七難
0385c06: 一一。具問已巳。若答無者。應語言。此優婆塞五禁戒
0385c07: 甚是難受難持。能為聲聞菩薩戒而作根本。宜當
0385c08: 慎敬。切勿輕心。
0385c09: 善男子。戒有五種。始從不殺。乃至不飲酒。若受一
0385c10: 戒。是名一分優婆塞。具持五戒。名為滿分優婆塞。
0385c11: 汝今欲受何分之戒。當隨意受。爾時智者應隨語
0385c12: 為受。
0385c13: 釋　五戒聽開一分少分半分多分滿分。受者欲
0385c14: 顯持守功德故。全五戒則人相具足。兼十善則天
0385c15: 報恒隨。一戒二戒尚得人身。壽夭尊卑。由戒多少。
0385c16: 設臨時不忖。受後多犯。一戒能持猶勝不受。佛慈
0385c17: 就機善導如是。
0385c18: 阿含等經云。於受前懺罪已巳。然後受法。應如是授
0385c19: 言。
0385c20: 我某甲歸依佛。歸依法。歸依僧。一日一夜盡形壽為
0385c21: 一戒一分。五戒滿分優婆塞夷如來至真等正覺。是我世尊。
0385c22: 三授已巳。告云。向授三歸。正是戒體。今又三結。示戒
0385c23: 所歸也。
0385c24: 我某甲已巳歸依佛竟。歸依法竟。歸依僧竟。一日一夜盡形壽為
0386a01: 一戒一分五戒滿分優婆塞夷如來至真等正覺。是我世尊。
0386a02: 釋　梵語多陀阿伽度此如來。若云無所從來
0386a03: 亦無所去。故名如來。即約法身釋。若云如法自性
0386a04: 來成正覺。即約報身釋。若云乘如實道。來度眾生。
0386a05: 即約化身釋也。梵語阿羅訶。此應供。亦應真。
0386a06: 今翻至真。為世福田故名應供。冥自真性故名至
0386a07: 真。由冥真故堪作福田也。梵語三藐三佛陀。此翻
0386a08: 正知。今翻等正覺。等即義。具明差別法門。名
0386a09: 之為等。此異二乘深知無差別性。名之為正。此異
0386a10: 凡外也。今於十號中。唯舉三號。餘七皆攝。以顯三
0386a11: 德故。如來是法身德。應供是解脫德。正知是般
0386a12: 若德也。
0386a13: 三結已巳告言。今當示汝戒相。汝諦聽受之。
0386a14: 盡形壽不殺生。是優婆塞夷戒。能持不。答言能持。
0386a15: 盡形壽不盜。是優婆塞夷戒。能持不。答言能持。
0386a16: 盡形壽不邪婬。是優婆塞夷戒。能持不。答言能持。
0386a17: 盡形壽不妄語。是優婆塞夷戒。能持不。答言能持。
0386a18: 盡形壽不飲酒。是優婆塞夷戒。能持不。答言能持。
0386a19: 並准上具。問答已巳。餘有六重二十八輕。諸雜行相。
0386a20: 廣如善生經。及行事鈔中說。發願同行八戒。
0386a21: 釋　准上具問答已巳者。此結但受五戒竟。薩婆多
0386a22: 論云。欲受五戒者。先受三歸。受三歸竟。爾時已巳得
0386a23: 五戒。所以說五戒名者。欲使前人識五戒名故。此
0386a24: 五戒。前四是實罪。飲酒一戒是遮罪。飲酒得與四
0386b01: 罪同類結為戒者。以飲酒是放逸之本。能犯四戒。
0386b02: 如昔迦葉佛時。有一優婆塞。以飲酒故。邪婬他婦。
0386b03: 盜他雞殺。他人問言。何以故爾。答言不作。以酒亂
0386b04: 故。一時能破四戒。文贅云。問答已巳餘有六重二十
0386b05: 八輕者。謂優婆塞如是受五戒已巳。欲發大心。乞受
0386b06: 在家菩薩戒者。當依善生經。受此六重二十八輕
0386b07: 戒。乃預示法儀。以備用故。令對梵網以觀機故。謂
0386b08: 諸雜行相。廣如善生經及行事鈔中說者。然鈔依
0386b09: 經撰文。以明得失是非。故鈔雖無有經可據。今復
0386b10: 錄二三。俾知大。彼經云。佛言。一切施中。施無怖
0386b11: 畏最為第一。是故我說五大施者。即是五戒。如是
0386b12: 五戒。能令眾生。離五怖畏故。又云。有五善法。圍
0386b13: 繞是戒。一慈。二悲。三喜。四忍。五信。若人能破重邪
0386b14: 見。心無疑網。則具正念。莊嚴清淨。根本清淨。離惡
0386b15: 覺觀。若能遠離五惡事者。是名受戒。遠離一切身
0386b16: 口意惡。若言離五戒已巳。度生死者。無有是處。欲度
0386b17: 生死大海。應當至心受持五戒。是五戒中。四於後
0386b18: 世成無作戒。唯愛難斷故不得成。以是因緣。愛欲
0386b19: 纏綿。應當至心慎無放逸。又云。如是五戒有五
0386b20: 種果。一無作果謂以清淨五戒為因。漸得出家。受具成就。無作戒體故。二報
0386b21: 果謂以五戒因。兼修上品十善。報感生天。受諸妙樂故。尚不能超脫。以第三戒未淨故三餘
0386b22: 果謂持五戒為因得人道。由戒功德未盡。復生人中。受世諸樂故。四作果謂持五戒者。能
0386b23: 守護一戒。感一戒之善果報。若犯一戒。感一戒之罪果報故。五解脫果謂當來世修行
0386b24: 入道。解脫輪迴。得證聖果。皆以此五戒。而為根本正因故。又云。若優婆塞常能
0386c01: 出至寺廟僧坊。到已巳親近諸比丘等。咨問法味。聽
0386c02: 已巳受持。憶念不忘。能分別義。轉化眾生。是名優婆
0386c03: 塞。自利利他。若不能習學所說。輕慢比丘。為求過
0386c04: 失。而往聽法。無信敬心。奉事外道。見其功德。深信
0386c05: 日月五星諸宿。是優婆塞不名堅固如法住。又
0386c06: 云。雖不自作五惡之業。教人作。若先取他物。許為
0386c07: 了事。若典知關津。稅賣估物。若計價治病。治已巳賣
0386c08: 物。若違官私制。如是皆非如法住。若自不作惡。不
0386c09: 教他作。心不念惡。名如法住。又云。若優婆塞因
0386c10: 客煩惱所起之罪作。己巳不生慚愧悔心。非如法住。
0386c11: 若為身命故。作諸惡事。非如法住。按薩婆多論
0386c12: 云。優婆塞得聽販賣。但不得作五業。一者不得販
0386c13: 賣畜生以此為業。二者不得販賣弓箭刀杖以此
0386c14: 為業。三者不得沽酒為業。四者不得壓油為業。以
0386c15: 油多虫故。五者不得作五大色染為業。此謂據經
0386c16: 論略明鈔義也。文云。發願同行八戒者。謂例後八
0386c17: 戒法之願文。唯改八關齋三字為五戒。餘詞無異
0386c18: 也。
0386c19: ○受八戒法
0386c20: 善生經增一阿含云。佛告優婆塞。當於八日十四
0386c21: 日十五日。往詣長老比丘所。一一受八戒。一一受
0386c22: 之。勿令失次。
0386c23: 釋　此先明受戒期限及施戒之師也。准佛說齋
0386c24: 經云。道弟子六齋之日受八戒。六齋日者。謂月初
0387a01: 八日十四日十五日二十三日二十九日三十日。
0387a02: 四天王經佛說六齋日。若於初八日二十三日。四
0387a03: 天王差使者。下察人間善惡。若於十四日二十九
0387a04: 日。四王太子下察人間。若於十五日三十日。四王
0387a05: 自下人間。觀察眾生。布施持戒孝順父母少者。便
0387a06: 上忉利。以啟帝釋。諸天心皆不悅而言。阿修羅種
0387a07: 多。諸天種減少。若布施持戒孝順父母多者。諸天
0387a08: 帝釋心皆歡喜而言。減損阿修羅。增廣諸天眾。今
0387a09: 但言八日十四日十五日者。以單攝雙故。行詣長
0387a10: 老比丘所受者。謂崇德臘也。
0387a11: 論中令五眾授之。成實云。若無人時。但心念口言。
0387a12: 乃至我持八戒。亦得成受。
0387a13: 釋　薩婆多論令出家五眾授之者。此開有二義。
0387a14: 一為應期。二為擇人。然此八戒必在六齋八王日。
0387a15: 受恐過期則少利益。若無比丘就比丘尼所受。乃
0387a16: 至若無沙彌就沙彌尼所受。此謂應期也。擇人者。
0387a17: 其施戒人必自持戒。乃可為師。若有比丘不持戒。
0387a18: 應從持戒尼所受。乃至若有沙彌不持戒。應從持
0387a19: 戒沙彌尼所受。復引成實論。若無人時。但心念口
0387a20: 言。受者雖亦應期急用。然機不能攝其初心。須久
0387a21: 發心。一往恒受八戒者。方知戒相。自言無紊。設有
0387a22: 如法人。而故作心念。縱說明了。若有疑慢。亦不成
0387a23: 受。
0387a24: 俱舍論云。若先作意。於齋日受者。雖食竟亦得。
0387b01: 釋　薩婆多論亦有此說。今准釋之。彼云。若人欲
0387b02: 受八齋。先咨情女色。或作音樂。或貪欲飲噉。種種
0387b03: 戲笑。如是等放逸事。盡心作已巳。而後受齋。不問中
0387b04: 前中後。盡不得齋。若本無心受齋。而作種種放逸
0387b05: 事。後遇善知識。即受齋者。不問中前中後。一切得
0387b06: 齋。若欲受齋。而以事難自礙。不得自在。事難解已巳。
0387b07: 而受齋者。不問中前中後。一切得齋。俱舍引者。正
0387b08: 此後一義。故今以廣之。
0387b09: 前受戒者。下心合掌。隨施戒人語。勿前勿俱。若違
0387b10: 不成。
0387b11: 釋　此明法儀也。前受戒者。謂如前長老比丘。得
0387b12: 五眾所受戒者。並須起敬法謙下之心。拈香頂禮。
0387b13: 長跪合掌。隨施戒人語。待彼說竟。聽明後答不及
0387b14: 未竟前答。亦不得彼此俱言。若違則不成受。謂人
0387b15: 法事皆非也。
0387b16: 論云。若受八戒。應言一日一夜。莫使與終身戒相
0387b17: 亂。成實云。五戒八戒隨日月長短。或一年一月乃
0387b18: 至半日半夜。重受減並受得。
0387b19: 釋　薩婆多論云。佛本制一日一夜不得過限。若
0387b20: 有力能受。一日過已巳。次第更受。如是隨力終身戒。
0387b21: 謂盡形受持之五戒也。復引成實云。隨日月長短
0387b22: 者。此謂一受經年歷月。不須日日頻受。今亦附者。
0387b23: 致備用有據也。而云半日半夜受者。法無如是。為
0387b24: 顯戒德故。重受者若年若月竟。欲受再重。受減受
0387c01: 者謂不足年月。隨意約期受。但有至誠心並得。若
0387c02: 受時施戒者。應如是授言。
0387c03: 我某甲歸依佛。歸依法。歸依僧一日一夜一年一月為淨行優
0387c04: 婆塞夷如是三授。
0387c05: 我某甲歸依佛竟。歸依法竟。歸依僧竟。一日一夜一年一月為
0387c06: 淨行優婆塞夷竟三結已巳次授戒相言。
0387c07: 如諸佛盡壽不殺生。某甲一日一夜不殺生。能持不
0387c08: 答言。能持。
0387c09: 如諸佛盡壽不盜。某甲一日一夜不盜。能持不。答言能
0387c10: 持。
0387c11: 如諸佛盡壽不婬。某甲一日一夜不婬。能持不答言能
0387c12: 持。
0387c13: 如諸佛盡壽不妄語。某甲一日一夜不妄語。能持不
0387c14: 答言。能持。
0387c15: 如諸佛盡壽不飲酒。某甲一日一夜不飲酒。能持不
0387c16: 答言。能持。
0387c17: 如諸佛盡壽離華香瓔珞香油塗身。某甲一日一夜
0387c18: 離華香瓔珞香油塗身。能持不。答言能持。
0387c19: 如諸佛盡壽離高勝上坐及作倡伎樂故往觀聽
0387c20: 某甲。一日一夜離高勝上坐及作倡伎樂故往觀
0387c21: 聽。能持不。答言能持。
0387c22: 如諸佛盡壽離非時食。某甲一日一夜離非時食。能
0387c23: 持不。答言能持。
0387c24: 阿含經云。如上次第授已巳。當教發願言。
0388a01: 我今以此八關齋功德。不墮惡趣八難邊地。持此功
0388a02: 德。攝取一切眾生之惡。所有功德惠施彼人。使成無
0388a03: 上正真之道。亦使將來彌勒佛世三會。得度生老病
0388a04: 死。
0388a05: 釋　凡修行業應當發願。若有行無願。其行必孤。
0388a06: 若有願無行。其願必。若行願相資。乃成慧用也。
0388a07: 八關齋者。以不非時食而為齋體。以八事閉惡。而
0388a08: 助成齋。良由生死正因無如婬欲。生死助緣無如
0388a09: 飲食故。首楞嚴云。一切眾生皆依婬欲。而正性命。
0388a10: 一切眾生皆依食住其居家。二眾不能永捨家業
0388a11: 眷屬緣累。所以終身五戒。但除邪婬。不禁非時食。
0388a12: 若受八戒。唯制一日一夜者。嚴禁過午之食。不令
0388a13: 入咽婬欲之念。不得毫動。一一皆如諸佛。盡壽堅
0388a14: 持其功德。故超勝於五戒也。不墮惡趣八難者。此
0388a15: 明自願離惡。持此功德。攝取一切眾生之惡者。亦
0388a16: 願諸眾生皆離惡也。八難者。一在地獄難。謂南贍
0388a17: 部洲下過五百由旬。有八寒八熱等地獄。眾生因
0388a18: 惡業所感。墮於彼處。長夜冥冥受苦無間。障於見
0388a19: 佛聞法。名地獄難。二在畜生難。謂畜生種類不一。
0388a20: 亦各隨因受報。常受鞭打殺害。或互相吞噉受苦
0388a21: 無窮。障於見佛聞法。故名畜生難。三餓鬼難。謂餓
0388a22: 鬼有三種。一業最重者。長劫不聞漿水之名。一業
0388a23: 次重者。唯在人間。伺求蕩滌。膿血糞穢。三業輕者。
0388a24: 時或一飽。加以刀杖驅逼。填河塞海。受苦無量。障
0388b01: 於見佛聞法。故名餓鬼難。四長壽天難。謂此天以
0388b02: 五百劫為壽。即色界第四禪中無想天也。言無想
0388b03: 者。以其心想不行。如魚蟄蟲。外道修行多生其
0388b04: 處。障於見佛聞法。故名長壽天難。五在北單越
0388b05: 難。梵語單越。華言勝處。謂此處感報勝。東西南
0388b06: 三洲也。其人壽一千歲。命無中夭。為著樂故。不受
0388b07: 教化。是以聖人不出其中。不得見佛聞法。故名
0388b08: 單越難。六盲聾瘖難。謂此等人雖生中國。而業
0388b09: 障深重。盲聾瘖。諸根不具。值佛出世而不能見。
0388b10: 佛雖說法亦不能聞。故名盲聾瘖難。七世智辯
0388b11: 聰難。謂世間之人邪智聰利者。唯務耽習外道經
0388b12: 書。不信出世王法。故名世智辯聰難。八生在佛前
0388b13: 佛後難。謂佛出現於世。為大導師。令諸眾生離生
0388b14: 死苦。得涅槃樂。人有緣者。乃得值遇其生。在佛前
0388b15: 佛後者。由業重緣薄。既不見佛。亦不聞法。故名生
0388b16: 在佛前佛後難。所有功德惠施。彼人使成無上正
0388b17: 真之道者。此明自他願種成佛之因也。亦使將來
0388b18: 彌勒佛世三會得度生老病死者。此明自他得值
0388b19: 佛解脫之願也。三會者。准彌勒下生經云。彌勒菩
0388b20: 薩即於出家之日。便得成佛。坐於龍華樹下華林
0388b21: 園中。三會說法。第一會度九十六百億聲聞眾。記
0388b22: 云。若諸國王大臣長者居士男女一切施主。於今
0388b23: 釋迦牟尼佛正法中。能作佛事。自種善根。或教他
0388b24: 種。以七寶金銀石銅鐵木石泥土。或繒縷或綵
0388c01: 作佛像及窣堵波。若大若小乃至最小如指節
0388c02: 大。或以香華諸妙供具而為供養。由如是善根力
0388c03: 故。至彌勒如來成正覺時。善得人身。於第一會中。
0388c04: 剃髮出家。乘宿願力。便得涅槃。第二會度九十四
0388c05: 百億聲聞眾。記云。若國王及以臣庶。於今釋迦牟
0388c06: 尼佛正法中。能為法事。謂於諸大乘經典。或律或
0388c07: 論。若讀若誦。或恭敬供養。或於經卷以諸雜綵。而
0388c08: 嚴飾之。由是善根力故。至彌勒如來成正覺時。善
0388c09: 得人身。於第二會中。剃髮出家。乘宿願力。便得涅
0388c10: 槃。第三會度九十二百億聲聞眾。記云。若諸國王
0388c11: 及臣庶等。於今釋迦牟尼佛正法中。能為僧事。自
0388c12: 種善根。或教他種。於每月初一日。或初八日十五
0388c13: 日設齋。供養比丘比丘尼。或供養修禪定者。或供
0388c14: 養說法者。或施坐臥等具。供養眾僧。由是善根力
0388c15: 故。至彌勒佛成正覺時。善得人身。於第三會中。剃
0388c16: 髮出家。乘宿願力。便得涅槃。今文故云亦使將來
0388c17: 彌勒佛世三會得度生老病死也。
0388c18: 經云。設有善男子善女人。不發此願。而持八齋者。
0388c19: 得少許福田。引古證云。
0388c20: 釋　謂上發願。准經乃引古為證。以出其文。若不
0388c21: 如是迴向發願。是自利心。不求解脫。所以但得少
0388c22: 許福田。是故凡受五戒八戒者。日日以持戒功德。
0388c23: 至晚課竟。向諸佛菩薩像前。焚香禮拜。長跪合掌。
0388c24: 至誠發願。祈聖證盟。以遂所欲也。今復略明行相。
0389a01: 俾知功德有無。據持不唐。准薩婆多論云。若受八
0389a02: 戒已巳。鞭打眾生。齋不清淨。雖即日不鞭打。若待明
0389a03: 日鞭打。亦不清淨。以要言之。若身口作不威儀事。
0389a04: 雖不破齋。齋不清淨。設身口清淨。若心起貪欲瞋
0389a05: 恚惱害之念。亦名齋不清淨。若受八戒已巳。精修六
0389a06: 念。是名齋清淨。所言六念者。一念佛。謂念佛具足
0389a07: 十號。大慈大悲。智慧光明。神通無量。能拔眾苦。我
0389a08: 以清淨質直之心。得親近佛。心生歡喜。以歡喜故
0389a09: 身得快樂。以快樂故其心得定。以得定故其心平
0389a10: 等。修念佛觀。必趣涅槃。是名念佛。二念法。謂念
0389a11: 法是如來所有功德。即十力四無所畏等。我以清
0389a12: 淨質直之心。得親近法。心生歡喜。乃至修念法觀。
0389a13: 必趣涅槃。是名念法。三念僧。謂僧是如來弟子。
0389a14: 得無漏法。具戒定慧。能為世間眾生作良福田。應
0389a15: 當恭敬。我以清淨質直之心。得親近僧。心生歡喜。
0389a16: 乃至修念僧觀。必趣涅槃。是名念僧。四念戒。謂
0389a17: 念諸禁戒。能遮諸惡煩惱。我以清淨質直之心。得
0389a18: 親近戒。心生歡喜。乃至修戒念想。必趣涅槃。是名
0389a19: 念戒。五念施。謂念己巳所施獲得善。利一切世間。
0389a20: 為慳嫉所覆。我於今者。得離如是慳貪之垢。住捨
0389a21: 心中。於一切物。心無惜。持用布施。既布施已巳。我
0389a22: 心應喜。以喜心故身得快樂。乃至修念施想。必趣
0389a23: 涅槃。是名念施。六念天。謂念欲界天等。悉因往
0389a24: 昔。戒施善根得生彼處。受天快樂。我亦見有如是
0389b01: 戒施功德。捨命之時。必生彼天。以念天故。離於惡
0389b02: 法。心生歡喜。心歡喜故身得快樂。得快樂故其心
0389b03: 得定。以得定故其心平等。修念天想。必趣天道。是
0389b04: 名念天。此則持八戒為因。六念為助也。須知第六
0389b05: 念天。因非涅槃。果招有漏。而亦令念者。其義有二。
0389b06: 一彰戒施功有所歸故。二明念專齋無所染故。所
0389b07: 以諸經通明六念。
0389b09: 七分明之。一明出家功由菩薩。二明有益超世。三
0389b10: 明障出大損。四明既出家已巳行於罪行。五明既出
0389b11: 家行凡福行。六明出家修道要業。七明大小正行
0389b12: 三學為本。廣如鈔中。
0389b13: 釋　此乃總標大義。廣釋詳如鈔中者。今准經律
0389b14: 略釋。則鈔義不無也。
0389b15: 一明出家功由菩薩者。菩薩即護明菩薩。降生淨
0389b16: 飯王宮。名曰悉達太子。乃釋迦佛之因號也。迦葉
0389b17: 佛出人壽二萬。彼佛滅度。已巳後經歷正像末法。人
0389b18: 壽漸減。以至於百。世間眾生長夜癡冥。不聞三寶。
0389b19: 唯造諸惡。備嬰眾苦。趣三塗以為故宅。受四生猶
0389b20: 如更衣。護明菩薩愍斯沉淪。將補佛處。出世利生
0389b21: 橫約諸有。無思離染。故樹出家。樂處閑靜。若有貪
0389b22: 著。終成金。引出方便。唯此一道。華嚴經云。若有
0389b23: 不識出家法。樂著生死。不求脫。是故菩薩捨國財
0389b24: 為之出家。求寂靜。按普曜經。釋迦如來初欲出家。
0389c01: 發此四誓願。度脫眾生。一謂願濟眾生困厄。謂我
0389c02: 設成正覺。得一切智。時眾生困厄。塗諸惱患。我當
0389c03: 濟脫。令斷恩愛。二謂願除眾生惑障。謂眾生沒在
0389c04: 生死苦海。無明暗蔽。悉無所知。我當為其顯示。如
0389c05: 清淨眼。內外無障。令其出離。三謂願斷眾生邪見。
0389c06: 謂眾生在世。我慢自大。尊己巳賤彼。心存邪見。不慕
0389c07: 聖道。我當開化。令入正真。四謂願度眾生苦輪。謂
0389c08: 眾生處於生死之苦輪。轉無際滅。智慧眼不能自
0389c09: 濟。我當為其說法。令得度脫。故云出家功由菩薩
0389c10: 也。
0389c11: 二明有益超世者。謂真誠出家。怖四怨苦。思不遷
0389c12: 性。諸佛數內。豈無有我。雜類報中。何以甘受。辭六
0389c13: 親至愛捨。五欲深著。如是出家方可紹隆三寶。度
0389c14: 脫四生。應知剃染非是。泛流超俗。還須上志。故云
0389c15: 有益超世也。
0389c16: 三明障出大損者。謂好心出家。續賢聖種。為眾生
0389c17: 眼。世若無僧。三寶絕斷。滔滔苦海。孰架慈航。茫茫
0389c18: 業徑。誰指迷道。准出家功德經云。若能放人出家
0389c19: 受戒。功德無量。譬如四天下滿中羅漢。百年供養。
0389c20: 不如有人為涅槃故於一日一夜出家受戒功德
0389c21: 謂猶前施雖多有竭。是欲界繫。為法出家。非三界業。故說過前。又云。若障出家為
0389c22: 作留難。緣此罪報。墮三惡道。常盲無眼。若生為人。
0389c23: 在母腹中。受胎無眼。於百歲中。以無礙智。說是罪
0389c24: 報。亦不可盡。於四道中。常盲我終。不記此人。得解
0390a01: 脫故。由障出家故。又法苑珠林引經云。若為出家。
0390a02: 苦作留礙。破壞抑制。此人即斷佛種。諸惡集身。猶
0390a03: 如大海。現身癩病。死入黑闇地獄。無有出期。准經
0390a04: 損義兼二。一自損。二損他。故云障出大損也。
0390a05: 四明既出家已巳行於罪行者。謂初心向道。避苦求
0390a06: 安。落髮披緇。背安趣苦。四口三破。豈任恣為繫草
0390a07: 鵝珠。寧無倣效。今不憶古。欲昇反墜。皆由自愚。志
0390a08: 不超凡。乏師良導。按遺教經云。不得販賣貿易和
0390a09: 合湯藥占相吉凶。節身時食。清淨自活。不得參預
0390a10: 世事。通致使命。術仙藥。結好貴人。親厚媟嫚。皆
0390a11: 不應作。當自端心。正念求度。不包藏瑕疵。顯異惑
0390a12: 眾。於四供養。知量知足。趣得供事。不應畜積。若依
0390a13: 經奉行者。是名梵行。若違教輒作者。是名罪行。故
0390a14: 云既出家已巳行於罪行也。
0390a15: 五明既出家行凡福行者。謂真心脫塵。家出二死。
0390a16: 凡福勤修因。非聖乘教。談三無漏。學內徒熏修律
0390a17: 明。七有為福。外眾隨辦。否則自棄涅槃。而求暫樂。
0390a18: 樂盡苦生。人天道險。若能以智為先導。事事迴向。
0390a19: 眾生莊嚴。佛國無取著。心無求報想。則行攝普賢。
0390a20: 益難讚迷。由無智用。致行成凡。故云既出家行凡
0390a21: 福行也。
0390a22: 六明出家修道要業者。謂凡情未盡。道業難成。未
0390a23: 盡之情愛欲為本。難成之道淨戒為基。出家要業
0390a24: 唯持戒。斷欲而為先務。四十二章經云。人懷愛欲。
0390b01: 不見道者。譬如澄水致手攪之。眾人共臨。無有
0390b02: 其影者。人以愛欲交錯。心中濁興。故不見道。當捨
0390b03: 愛欲。愛欲垢盡。道可見矣。遺教經云。依因此戒。得
0390b04: 生諸禪定。及滅苦智慧。是故當持淨戒。戒為第一
0390b05: 安隱功德住處。故云出家修道要業也。
0390b06: 七明大小正行三學為本者。三謂戒定慧。皆云學
0390b07: 者。學猶飾也。器不飾則無以成美。觀人不學。則無
0390b08: 以成聖德故。依此而修者。必證聖果。名曰正行。良
0390b09: 以眾生迷心為惑。動慮成業。由業感報。生死無窮。
0390b10: 欲脫苦果當除苦因。故先以戒治其業。次以定慧
0390b11: 澄其惑業。分善惡故。止作兩行以相翻惑。唯昏散
0390b12: 故。定慧二法而對破。病因藥差。機藉教修。然後業
0390b13: 盡惑除。情亡性顯。教門雖廣。豈越於斯。大小同修。
0390b14: 證中有別。故云大小正行三學為本也。
0390b15: ○乞度人法
0390b17: 教授。不按威儀。著衣不齊整。乞食不如法。處處受
0390b18: 不淨食。於大食小食上。高聲大喚。如婆羅門聚
0390b19: 會法。諸比丘以此事白佛。佛言。聽僧與授具足戒
0390b20: 者。白二羯磨。彼欲度人者。當往眾中。偏露右肩。脫
0390b21: 革屣禮。僧足右膝。著地合掌。應作如是乞言。
0390b22: 釋　准通儀式。應先鳴槌集眾。彼欲度人者。具修
0390b23: 威儀。先禮僧中上座已巳。合掌跪乞言。
0390b24: 大德僧聽。我某甲比丘。求眾僧乞度人授具足戒。願
0390c01: 僧聽我某甲比丘度人授具足戒。慈愍故。
0390c02: 三乞律中。准羯磨文。為授具足戒者。須乞畜眾法。
0390c03: 若按受戒揵度中。前具列和尚德已巳。總結文云。如
0390c04: 是畜依止。畜沙彌亦爾。故知並須以無德不合故
0390c05: 也。
0390c06: 釋　此准律明例用之法也。前具列和尚德者。按
0390c07: 律中。佛言。有五法成就不得。授人具足戒。無信。無
0390c08: 慚無愧。懶惰多忘。成就五法。得授人具足戒反上五法。
0390c09: 復有五法不得。破增上戒。增上見。增上威儀。少聞。
0390c10: 無智慧反上五法得授。復有五法不得。一不瞻視病弟子。
0390c11: 不能使人瞻視。乃至令差若命終。二若弟子不樂
0390c12: 住處。不能方便移至異處。三若有生疑事。不能開
0390c13: 解其意。如法律除之。四不能教捨惡見住善見。五
0390c14: 若減十歲反上五法得授。復有五法不得不知。增戒。增心。
0390c15: 增慧。不知白。不知羯磨反上五法得授　此但略錄四五。廣如律中。不
0390c16: 得與依止。得與依止。不得畜沙彌。得畜沙彌。所制
0390c17: 具德。咸如和尚。此則為師不易。具得實難也。
0390c18: ○與度人法
0390c19: 佛言當觀察此人。若不堪教授。復不以二事攝取。
0390c20: 一者法。二者衣食。當語言。大德。止。勿度人。若有智
0390c21: 慧堪能教授。又以二事攝者。應與羯磨。
0390c22: 釋　彼三乞已。作禮起立。羯磨者作前方便答云。
0390c23: 與度人法。羯磨秉法者。作是白言。
0390c24: 大德僧聽。此某甲比丘。今從眾僧乞度人授具足戒。
0391a01: 若僧時到僧忍聽。僧今與某甲比丘。度人授具足戒。
0391a02: 白如是。
0391a03: 大德僧聽。此某甲比丘。今從眾僧乞度人授具足戒。
0391a04: 僧今與某甲比丘。度人授具足戒。誰諸長老。忍僧與
0391a05: 某甲比丘。度人授具足戒者默然。誰不忍者說。僧已巳
0391a06: 忍與某甲比丘。度人授具足戒竟。僧忍默然故。是事
0391a07: 如是持。
0391a08: 釋　乞度人授具。乃為和尚也。梵本正名鄔波遮
0391a09: 迦。傳至于闐。翻為和尚。傳到此土。什法師翻名力
0391a10: 生。此義准舍利弗問經云。夫出家者。捨其父母生
0391a11: 死之家。入法門中。受微妙法。師之力生長。法身
0391a12: 出功德財養智慧命。功莫大焉。若無佛法法身慧
0391a13: 命。不能生長。若無衣食。色質道器不能資助。若此
0391a14: 二事無乏。十臘滿已巳。眾中羯磨僧方忍聽。此一
0391a15: 羯磨為人法故作。是屬私也。
0391a16: 非　一人非。一界不和。十臘未滿。少聞不善。毗尼
0391a17: 多愚。有犯過等。二法非。乞詞錯脫。羯磨顛倒。言
0391a18: 說不明。紊前方便。三事非。二攝有闕等。四人
0391a19: 法非。乃至七具三非。取前互後合。具顯非。
0391a20: ○度沙彌法
0391a21: 律中度羅羅。為最初。
0391a22: 釋　此出制緣也。羅羅此翻覆障。謂阿修羅食
0391a23: 月時。障月明也。羅羅六年處母胎。所覆障故。因
0391a24: 以為名。舊云羅怙羅。准受戒揵度云。佛住迦毗羅
0391b01: 國尼拘律園時。佛時到。著衣持。入城乞食。食已巳
0391b02: 還出城。於時羅羅與母在高樓上。見佛來語子
0391b03: 言。彼來者是汝父。時羅羅疾疾下樓。至如來所。
0391b04: 頭面禮足。在一面立。世尊以手摩彼頭。彼自念。從
0391b05: 生以來。未曾得如是細滑柔樂。佛問言。汝能出
0391b06: 家學道否。答云。能出家。佛舒一指。與羅羅。將至
0391b07: 僧迦藍中。告舍利弗言。汝度此童子。出家與受沙
0391b08: 彌十戒。此制緣也。
0391b09: 僧祇云。若年七歲解知好惡。與出家。過七十臥起
0391b10: 須人。不得度。若能修習諸業。聽出家。若初欲出家
0391b11: 者。為說苦事。一食一住一眠。多學問答。能持者度。
0391b12: 釋　此引僧祇。明稱量機宜也。彼律中因諸比丘
0391b13: 度八十九十歲人。出家頭白。背諸根。不禁進止。
0391b14: 須人洟唾。污僧淨地。世人譏呵。佛故制此。若年七
0391b15: 歲解知好惡者聽度。謂知世是苦。出家寂靜。此則
0391b16: 年雖少。宿根正見。終成道品。若過七十臥起須人
0391b17: 者不得度。此非無慈不納。正是憐愍遮之。謂出家
0391b18: 所須來處。由信道業。不修施報。當酬臥起。尚且須
0391b19: 人功行。終無克辦。若過七十。形雖潦倒。色力精強。
0391b20: 志不自惰。此亦許度。凡欲出家。無論老少。當先為
0391b21: 說出家苦事。令彼忖量可否。若問欣樂答能。斯則
0391b22: 信無疑退。若憂慮默然。此則怖恐未堪而事言苦
0391b23: 者。謂寒暑不遷。精勤不怠。唯道可修。無身可惜。此
0391b24: 苦乃出世之樂因也。一食。謂非時不。一住。謂跏
0391c01: 趺修定。一眠。謂夜三時中初後加功。以補晝之不
0391c02: 足。中夜神疲。聽其惜養。寢安多學。謂讀律攻行。受
0391c03: 經問義。此四以禪誦熏修。食眠練質。若果能者。則
0391c04: 諸行業俱無憚矣。梵語沙彌。此翻云息慈。謂息世
0391c05: 染之情。以慈濟生也。又云。初入佛法。多存俗情。
0391c06: 故須息惡以行慈也。最下七歲至十三者。皆名驅
0391c07: 烏沙彌。若年十四至十九。名應法沙彌。若年二十
0391c08: 已巳上皆號。名字沙彌。
0391c09: ○與剃髮法
0391c10: 時諸比丘度人故。眾僧不知。佛言。汝若欲僧伽
0391c11: 藍中剃髮。當白一切僧。若不得和合。房房語令知
0391c12: 已巳與剃髮。若和合。作白已巳剃髮。
0391c13: 釋　此引制緣也。按受戒揵度中。有一巧師子。至
0391c14: 僧伽藍中。求諸比丘出家為道。諸比丘輒度之。時
0391c15: 彼父母啼泣。來至伽藍。問諸比丘。皆報不見。父母
0391c16: 即於僧房中求。得已巳譏嫌眾僧。故有此制。應知
0391c17: 既出家已巳。則居止同僧。施沾僧分。若眾不知。來源
0391c18: 語已巳。未允剃髮。豈但諱俗譏呵。恐玷法門。抑且盜
0391c19: 用僧物。罪歸師範。寧無慎歟。而令房房語知。為眾
0391c20: 集難。若僧和集。作單白羯磨已巳。然後剃髮。此是俗
0391c21: 不現前制。應遣求出家者離聞處。眾中能羯磨人
0391c23: 大德僧聽。彼某甲欲求某甲比丘剃髮。若僧時到僧
0391c24: 忍聽。與某甲剃髮白如是。
0392a01: 作白已巳。喚入眾中。與剃髮度人法式。廣如鈔中。五
0392a02: 分云。先與受五戒已巳。後受十戒。
0392a03: 釋　度人法式。余曾撰集剃度沙彌正範。於內兼
0392a04: 五分授法儀式詳明。辯有據。閱之自了。指歸行
0392a05: 用。誠補玄化。茲不繁引。
0392a06: ○授十戒法
0392a09: 大德僧聽。此某甲從某甲比丘求出家。若僧時到僧
0392a10: 忍聽。與某甲出家。白如是。
0392a11: 釋　此二單白羯磨。制有先後。用知總別。若前日
0392a12: 剃髮。次日授十戒者。二法前後。俱用羯磨。應各作
0392a13: 前方便。前答與剃髮羯磨。後答與出家羯磨。此謂
0392a14: 用有別也。若剃髮已巳。即隨授十戒者。唯作前白後
0392a15: 白略之。僧既聽忍。二皆無過。以剃髮中攝受戒故
0392a16: 此謂用有總也。此二羯磨是為人作。皆屬私也。
0392a17: 非　餘非准上。其間唯異人非。謂受者老少違
0392a18: 制等。
0392a19: ○受戒體法
0392a21: 爾。又應問某遮難發戒緣起准。如經律例。須具問
0392a22: 方。乃授云。
0392a23: 釋　梵語阿闍黎。此軌範。亦云正行。謂能令弟
0392a24: 子效其軌則。以紏正心行故。其和尚臨座。並略問
0392b01: 遮難等。俱載三壇傳戒正範詳明。此唯明阿闍黎
0392b02: 授歸戒法云。
0392b03: 我某甲歸依佛。歸依法。歸依僧。我今隨佛出家。某甲
0392b04: 為和尚。如來至真等正覺。是我世尊。
0392b05: 三授已巳便得戒。
0392b06: 我某甲歸依佛竟。歸依法竟。歸依僧竟。我今隨佛出
0392b07: 家已巳。某甲為和尚。如來至真等正覺。是我世尊。
0392b08: 三結已巳與戒相。
0392b09: 盡形壽不殺生。是沙彌戒。能持不。答言能持。
0392b10: 盡形壽不偷盜。是沙彌戒。能持不。答言能持。
0392b11: 盡形壽不婬欲。是沙彌戒。能持不。答言能持。
0392b12: 盡形壽不妄語。是沙彌戒。能持不。答言能持。
0392b13: 盡形壽不飲酒。是沙彌戒。能持不。答言能持。
0392b14: 盡形壽不著華鬘香油塗身。是沙彌戒。能持不。答言能
0392b15: 持。
0392b16: 盡形壽不得歌舞倡伎及故往觀聽。是沙彌戒。能持
0392b17: 不。答言能持。
0392b18: 盡形壽不得高大上坐。是沙彌戒。能持不。答言能持。
0392b19: 盡形壽不非時食。是沙彌戒。能持不。答言能持。
0392b20: 盡形壽不得捉持生像金銀寶物。是沙彌戒。能持不
0392b21: 答言能將。
0392b22: 此是沙彌十支淨戒。盡形壽一一不得犯。能持不。答言
0392b23: 能持。
0392b24: 釋　此沙彌十支戒。前四是性重根本。若犯則應
0392c01: 滅擯。不得與清淨沙彌同法事及共止宿。亦不得
0392c02: 如餘沙彌得與大比丘過二宿。後六是遮罪。有犯
0392c03: 容懺心。度故誤罪結重輕。唯一突吉羅治其間。釋
0392c04: 義當閱雲棲要略。欲明開遮。應學隨律威儀。
0392c05: 如請僧福田經。沙彌應知五德。一者發心出家懷
0392c06: 佩道故。二者毀其形好應法服故。三者永割親愛
0392c07: 無適莫故。四者委棄身命遵崇道故。五者志求大
0392c08: 乘為度人故。
0392c09: 釋　此引諸德福田經。然斯五德不特小眾終身
0392c10: 行之。始終通於五眾。俱堪物養。師範人天。故使誦
0392c11: 持。無輕受體及形服也。彼經云。時天帝釋白佛。夫
0392c12: 人種德。欲求景福。豈有良田果報。無限種絲髮之
0392c13: 德本。獲無量之福乎。佛告天帝。眾僧有淨德。名曰
0392c14: 福田。一發心出家。乃至志求大乘。此五事名曰福
0392c15: 田。為良為美。為無旱衰。供之得福。難為喻矣。此五
0392c16: 下句乃宣祖事鈔所註也。一發心出家懷佩道故
0392c17: 者。謂出家之人。發勇猛心。脫離凡俗。習佛菩提。而
0392c18: 能懷佩妙道。為世福田。是為初淨德也。二毀其
0392c19: 形好應法服故者。謂出家之人。剃除鬚髮。毀壞相
0392c20: 好。去世俗之塵。衣著如來之法服。具佛威儀為世
0392c21: 福田。是為第二淨德也。三永割親愛無適莫故
0392c22: 者。謂既已巳投佛出家。割絕父母情愛。無復專主俗
0392c23: 業。眷戀不肯斷捨。當一心精進修道。以報父母生
0392c24: 成之德。兼能為世福田。是為第三淨德也。四委
0393a01: 棄身命遵崇道故者。謂出家之人。能委棄身命。無
0393a02: 所顧惜。唯務一心求證佛道。兼能為世福田。是為
0393a03: 第四淨德也。五志求大乘為度人故者。謂出家
0393a04: 之人。常懷濟物之心。專志勤求大乘之法。度脫一
0393a05: 切有情。為世福田。是為第五淨德。沙彌應當習具
0393a06: 也。
0393a09: 六入。七者七覺意。八者八正道。九者九眾生居。十
0393a10: 者十一切。入其列數。釋相對治顯正並廣如行事
0393a12: 釋　此之十數。今准教典。仍列法數。釋相俾知觀
0393a13: 境對治。以顯正修。不晦聖制也。
0393a14: 一謂一切眾生皆依飲食者。按楞嚴經云。如是世
0393a15: 界十二類生。不能自全。依四食住。演義鈔云。一段
0393a16: 食。段即分段。食有資益之義。謂以香味觸三塵為
0393a17: 體。入腹變壞。資益諸根。古譯經律皆為摶食。以手
0393a18: 團曰摶。後譯復言。漿飲等不可摶。遂譯為段食。
0393a19: 二觸食。觸即對也。謂六識所對色等諸塵。柔細
0393a20: 滑冷暖等。觸而生喜樂。俱能資益諸根。故名觸食。
0393a21: 設觸非食。何以觀戲劇等。終日不食而不饑也。
0393a22: 三思食。思即意思。謂第六識思。於可愛之境。生希
0393a23: 望意。而能潤益諸根。如人饑渴。至飲食處。望得飲
0393a24: 食。而身不死。故名思食。四識食。識以執持為義。
0393b01: 即第八識也。由前三食勢分所資。能令此識增勝。
0393b02: 執持諸根。故名識食。若約三界辯之。段食唯在欲
0393b03: 界。以色無色界無香味二塵。餘之三食通三界。
0393b04: 故云一者一切眾生皆依飲食也。
0393b05: 二謂名色者。准智度論云。一切諸法中。但有名與
0393b06: 色。若欲如實觀。但當觀名色。雖癡心多想分別。於
0393b07: 異事更無有一法。出於名色者。一名者。心但有字。
0393b08: 故曰名也。即是心及相應所法。雖有能緣之用。而
0393b09: 無質礙可尋。既異於色。復有心意識及諸所數法
0393b10: 種種之別名。故謂之為名也。二色者。有形質礙
0393b11: 等法。謂之為色。即世界一切依報及五蘊之初。皆
0393b12: 是質礙之法。並無知覺之用。既異於心意識。故稱
0393b13: 為色。故云二名色也。
0393b14: 三謂痒痛想者。准阿差末菩薩經云。菩薩自觀痛
0393b15: 痒。觀他痛痒。而得意止。擇求聖慧。慕樂求寂。正使
0393b16: 遭樂。不係在欲。然此痒痛想。即三受中之苦受也。
0393b17: 受乃領納義。謂六根之識。領受六塵之境。三受者。
0393b18: 一苦受。謂於六塵違情之境。而有逼迫之苦。是名
0393b19: 苦受。二樂受。謂於六塵之境。而有適悅之樂。是
0393b20: 名樂受。三不苦不樂受。謂於六受不違不順之
0393b21: 境。所受非苦非樂。是名不苦不樂受。故云三者痒
0393b22: 痛想也。
0393b23: 四謂四諦者。准四教儀。藏教生滅四諦釋之。藏教
0393b24: 者。三藏之教也。生滅者。此教詮因緣生法。有生有
0393c01: 滅。四諦者。諦即審實之義。謂聲聞人用析空觀。諦
0393c02: 審苦集滅道之法。一一不因緣生法者。六根為因。六塵為緣。根塵相
0393c03: 對所起之心。名為生法。析空者。析即分析。謂分析五蘊等法。皆空也。一苦諦。苦即逼
0393c04: 迫之義。有三苦八苦。總而言之。不出三界生死。聲
0393c05: 聞人諦審生死實苦。故名苦諦。二集諦。集即招
0393c06: 集之義。謂聲聞人諦審煩惱惑業。實能招集生死
0393c07: 之苦。故名集諦。三滅諦。滅即寂滅。謂聲聞人既
0393c08: 厭生死之苦。諦審涅槃實。為寂滅之樂。故名滅諦。
0393c09: 四道諦。道即能通之義。謂聲聞人諦審戒定慧
0393c10: 之道。實能通至涅槃。故名道諦。故云四者四諦也
0393c11: 五謂五陰者。准大乘廣五蘊論云。蘊者積聚之義。
0393c12: 謂眾生由此五法。積聚成身。復因此身積聚有為
0393c13: 煩惱等法。能受無量生死也。亦名五陰。陰即覆
0393c14: 之義。謂能覆真性也。蘊陰合而言之。謂積聚有
0393c15: 為。覆真性故。一色蘊。色即質礙之義。謂眼耳鼻
0393c16: 舌身諸根和合積聚。故名色蘊。二受蘊。受即領
0393c17: 納之義。謂六識與六塵相應。而有六受和合積聚。
0393c18: 故名受蘊。三想蘊。想即思想之義。謂意識與六
0393c19: 塵相應。而成六想和合積聚。故名想蘊。四行蘊
0393c20: 行即遷流造作之義。謂因六識思想。諸塵造作善
0393c21: 惡諸行。和合積聚。故名行蘊。五識蘊。識即了別
0393c22: 之義。謂以眼耳鼻舌身意六種之識。於諸塵境上。
0393c23: 照了分別。和合積聚。故名識蘊。故云五者五蘊也。
0393c24: 六謂六入者。准法界次第云。入即趣入之義。謂六
0394a01: 根為六識所依。能入六塵。故名六入。一眼入。謂眼
0394a02: 根為識所依。能入於色。二耳入。謂耳根為識所
0394a03: 依。能入於聲。三鼻入。謂鼻根為識所依。能入於
0394a04: 香。四舌入。謂舌根為識所依。能入於味。五身
0394a05: 入。謂身根為識所依。能入於觸。六意入。謂意根
0394a06: 分別五塵。能入於法。故云六者六入也。
0394a07: 七謂七覺意者。准法界次第云。亦名七覺分。又名
0394a08: 七覺支。覺即覺了。所修之法是真是偽也。分謂此
0394a09: 七種法。各有支派分齊。不相雜亂。故名分名支也。
0394a10: 擇進喜三覺分屬慧。除捨定三覺分屬定。念覺分
0394a11: 兼屬定慧。修此七覺。即得入道。一擇法覺分。擇即
0394a12: 揀擇。謂用慧智觀察諸法之時。善能簡別真偽而
0394a13: 不謬。取偽之法。故名擇法覺分。二精進覺分。
0394a14: 不雜名精。無間名進。謂修諸道法之時。善能覺了。
0394a15: 不行無益苦行。而於真正法中。常能用心專一。無
0394a16: 有間歇。故名精進覺分。三喜覺分。喜即歡喜。謂
0394a17: 心契悟真法。得歡喜時。善能覺了。此喜不從顛倒
0394a18: 生。住真法喜。故名喜覺分。四除覺分。除即斷除。
0394a19: 謂斷除諸見煩惱之時。善能覺了。除去偽之法。
0394a20: 增長真正善根。故名除覺分。五捨覺分。捨即捨
0394a21: 離。謂捨離所見念著之境。善能覺了。偽不實。永
0394a22: 不追憶。故名捨覺分。六定覺分。定即禪定。謂發
0394a23: 禪定之時。善能覺了諸禪。不生煩惱妄想。是名定
0394a24: 覺分。七念覺分。念即思念。謂修諸道法之時。善
0394b01: 能覺了。常使定慧均平。若心昏沉之時。當念用擇
0394b02: 法精進喜三覺分。觀察諸法。令不昏沉。若心浮動
0394b03: 之時。當念用除覺分。除身口之過非。用捨覺分。捨
0394b04: 於觀智。用定覺分。入正禪定。攝其散心。令不浮動。
0394b05: 是名念覺分。故云七者七覺意也。
0394b06: 八謂八正道者。准法界次第云。謂此八法不依偏
0394b07: 邪。故名為正。復能通至涅槃。故名為道。一正見。謂
0394b08: 修無漏道見四諦。分明破外道有無等種種邪見。
0394b09: 是為正見。二正思惟。謂見四諦時。正念思惟。觀
0394b10: 察籌量。令觀增長。是為正思惟。三正語。謂以無
0394b11: 漏智慧。常攝口業。遠離一切妄不實之語。是為
0394b12: 正語。四正業。謂以無漏智慧。修攝其心。住於清
0394b13: 淨正業。斷除一切邪妄之行。是為正業。五正命。
0394b14: 謂出家之人當離五種邪命利養。常以乞食。自活
0394b15: 其命。是為正命。六正精進。謂勤修戒定慧之道。
0394b16: 一心專精。無有間歇。是名正精進。七正念。謂思
0394b17: 念戒定慧正道。及五停心助道之法。堪能進至涅
0394b18: 槃。是名正念五停心者。多散亂眾生數息觀。多貪眾生不淨觀。多瞋眾生慈悲觀。愚癡
0394b19: 眾生因緣觀。多障眾生念佛觀。八正定。謂攝諸散亂。身心寂靜。
0394b20: 正住真空之理。決定不移。是名正定。故云八者八
0394b21: 正道也。九謂九眾生居者。准釋氏要覽云。即三
0394b22: 界九地也。謂欲界雜居一地。色界四禪分為四地。
0394b23: 無色界四空分為四地。共為九地。地者有持載義。
0394b24: 九界眾生依之而居。忉利天以下及四趣。皆為地
0394c01: 居。夜摩天已巳上至非非想天。皆為空居。一五趣雜
0394c02: 居地。五趣者。欲界。六天人。餓鬼。畜生。地獄也。本該
0394c03: 六趣。以阿修羅通於諸趣。故但言五。雜居者。五趣
0394c04: 果報苦樂不同。總居於欲界故也。二離生喜樂
0394c05: 地。即色界初禪天。謂此天已巳離欲界欲惡之法。得
0394c06: 覺觀禪定。而生喜樂。住於此定。一切苦惱皆不能
0394c07: 逼也覺觀者初心在緣曰覺。細心分別曰觀也。三定生喜樂地。即色
0394c08: 界二禪天。謂此天已巳離初禪覺觀。動散攝心。在定
0394c09: 澹然。凝靜而生。勝定喜樂。住於此定。如人從暗室
0394c10: 中出見日月光明朗然洞徹也。四離喜妙樂地。
0394c11: 即色界三禪天。謂此天已巳離二禪天喜之踊。動因
0394c12: 攝心。諦觀泯然。入定而得勝妙之樂。住於此定。樂
0394c13: 法增長。滿身中也。五捨念清淨地。即色界四
0394c14: 禪天。謂此天捨二禪之喜及三禪之樂。心無憎愛。
0394c15: 一念平等。清淨無雜。住於此定。空明寂靜。萬象皆
0394c16: 現也。六空無邊處地。即無色第一天。謂此天厭
0394c17: 色界。色質為礙。不得自在。故加功用行。滅一切色
0394c18: 相。而入空處定。住於此定。其心明淨。無礙自在
0394c19: 也。七識無邊處地。即無色界第二天。謂此天厭
0394c20: 空處無邊。轉心緣識。與識相應。心定不動。三世之
0394c21: 識悉現定中。住於此定。清淨寂靜也。八無所有
0394c22: 處地。即無色界第三天。謂此天厭空處無邊識處。
0394c23: 三世流轉無際。捨此二處。而入無所有處定。住於
0394c24: 此定。怡然寂靜。諸想不起也。九非非想處地。即
0395a01: 無色界第四天。謂此天厭無所有處。如癡故捨之。
0395a02: 而入非非想處定。住於此定。不見有無相貌。泯然
0395a03: 寂絕。清淨無為也。故云九者九眾生居。然此九界
0395a04: 皆非聖位。不能超越生死。得大解脫。出家志趣涅
0395a05: 槃。故令知九界乃眾生所居也。
0395a06: 十謂十一切入者。即十處定也。准法界次第云。
0395a07: 智度論謂八背捨為初門。八勝處為中。行一切
0395a08: 為成就。此三種觀具足禪體。始得成就此定。謂之
0395a09: 一切處者。從所觀境。滿得名也。一青一
0395a10: 切處定。謂於定中。還取八背捨。八處勝中所見青
0395a11: 色。使一切處皆青。故名青一切處定。其黃赤
0395a12: 白地水火風空識九。一切處定亦爾。故云十者
0395a13: 十一切入也。
0395a14: 
0395a15: 毗尼作持續釋卷四
0395a16: 音義
0395a17: 四魔梵語魔羅。此云奪命。又云殺者。謂能奪智
0395a18: 慧命。而殺出家善根故。一蘊魔。謂色受想行識等
0395a19: 聚積而成生死苦果。此生死法能奪智慧命。故云
0395a20: 蘊魔。二煩惱魔。謂三界中一切煩惱妄惑。修行
0395a21: 人為此惱亂心神。不能成就菩提。故云煩惱魔。
0395a22: 三死魔死者。四大分散。夭喪殞沒。修行人為此夭
0395a23: 喪。不能續延慧命。故云死魔。四天魔。此魔即欲
0395a24: 界第六天。若人勤修勝善。欲超三界生死。而此天
0395b01: 魔為作障礙種種擾亂之事。令修行人。不能成就
0395b02: 出世善根。故云天魔。
0395b03: 四勝義諦准成唯識論。一世間勝義。謂於世間
0395b04: 五蘊妄之法。而說真如勝妙之義也。二道理
0395b05: 勝義。謂聲聞觀苦集滅道之理。即是勝妙之義也。
0395b06: 三證得勝義。謂聲聞證得二空真如之理。即是
0395b07: 勝妙之義也。四勝義勝義。謂一真法界之理。唯
0395b08: 有諸佛盡知盡證。乃勝義中之最勝義也。
0395b09: 祐神助也。
0395b10: 沃音屋。肥也。
0395b11: 壤柔土無塊也。
0395b12: 典主也。
0395b13: 悅租也。
0395b14: 蟄沈入聲。虫藏也。
0395b15: 忉利天梵語忉利。此云三十三。智論云。昔有婆
0395b16: 羅門。姓憍尸迦。與知友三十二人。共修福德。命終
0395b17: 皆生須彌山頂。憍尸迦為天主。名帝釋。三十二人
0395b18: 為輔臣。周圍列居。而帝釋獨處其中。
0395b19: 瘖謂有口不能言也。
0395b20: 長者十德出翻譯集。一貴姓。謂勳戚尊貴。世稱
0395b21: 閥閱之族。閥音伐。史記云。明其等曰閥。積其功曰
0395b22: 閱。二位高。謂居卿相台輔。為百僚之首。三大
0395b23: 富。謂寶貨豐饒。所須具足。四威德。謂威嚴厚重。
0395b24: 人所敬畏。五智深。謂智慮深遠。越格超。所謀
0395c01: 皆當。六年耆。謂齒高望重。為物儀表。人所尊仰。
0395c02: 七行淨。謂持心律己巳。廉公潔白。所行如言。皆無
0395c03: 瑕玷。八禮備。謂威儀庠序。世所式瞻。九上歎。
0395c04: 謂才德兼備。言行可則。為在上者。所喜歎服。十
0395c05: 下歸。謂謙以處己巳。寬以御眾。為在下者。所仰歸向。
0395c06: 坯音丕。未燒陶瓦。
0395c07: 嬰音英。繫也。
0395c08: 五欲一財欲。即世間一切資財也。謂人以財物
0395c09: 為養己巳之資。故致貪求戀著不捨。二色欲。即世
0395c10: 間青黃赤白男女等色也。謂人以色欲悅情適意。
0395c11: 故致貪求戀著。不能出離三界。三飲食欲。即世
0395c12: 間餚眾味也。謂人必假飲食。資生活命。故致貪
0395c13: 求。樂著無厭。四名欲。名即世間之聲名也。謂人
0395c14: 因聲名。能顯親榮已巳。故致貪求樂著。而不知止。
0395c15: 五睡眠欲。即情識昏昧。而睡眠也。謂人之睡眠亦
0395c16: 有時節。若怠惰放縱。樂著無厭。是名睡眠欲。
0395c17: 三破謂破戒見威儀也。
0395c18: 媟嫚上音屑。下音慢。謂污也。
0395c19: 二死謂分斷變異二種生死也。
0395c20: 繫草昔有比丘。途次逢賊。得物而歸。恐彼比
0395c21: 丘洩露欲害。賊中有一人。知比丘法。即將比丘就
0395c22: 生草。以草繫其法衣。比丘守戒。寧至饑死。不傷於
0395c23: 草也。
0395c24: 鵝珠昔有比丘。乞食至一珠師家。珠師篤信。即
0396a01: 起取食。與比丘。有一赤珠落地。其家養一鵝。鵝見
0396a02: 赤珠。即吞入腹。後珠師將食。比丘視不見珠。謂比
0396a03: 丘偷取索之。比丘言。不取汝珠。彼怒痛打比丘垂
0396a04: 死。此比丘守戒故。寧死不言鵝吞。恐傷生命故。彼
0396a05: 珠師怒極。鵝在前遊。彼一搨死。比丘見鵝已巳死。
0396a06: 乃言。汝珠是此鵝吞爾。珠師割鵝得珠。求悔增信
0396a07: 也。
0396a08: 七有為福一興立佛圖僧房堂閣。二園果浴
0396a09: 池樹木清涼。三常施醫藥療救眾病。四作堅
0396a10: 牢船濟度人民。五安設橋梁過度羸弱。六近
0396a11: 道作井渴乏得飲。七造作圊廝施便利處。是為
0396a12: 七事布施。轉身得生梵天。受福報故。
0396a13: 革屣生曰革。熟曰韋。皮履也。
0396a14: 音閭。曲脊也。
0396a15: 寢臥也。
0396a16: 景大也。
0396a17: 適音的。專主也。
0396a18: 十二類生一卵生。即魚鳥龜蛇之類。二胎生。
0396a19: 即人畜龍仙之類。三濕生。即含蠢蠕動之類。
0396a20: 四化生。即轉蛻飛行之類。五有色。即休咎精明
0396a21: 之類。六無色。即空散銷沉之類。七有想。即神
0396a22: 鬼精靈之類。八無想。即精神化為土木金石之
0396a23: 類。九非有色。即水母以蝦為目之類。謂水母本
0396a24: 無自類之色相。故曰非有色相。以水沫為身。以蝦
0396b01: 為目。故曰成色也。十非無色。即咒詛厭生之類。
0396b02: 咒詛亦呼召耳。厭即禱也。如蝦以身附卵。然後
0396b03: 生長。非聲則壞。又如孔。雌者聞雄者鳴。即有娠
0396b04: 生雛。此等物類由厭禱而生也。十一非有想。即
0396b05: 蒲盧等異質相成之類。蒲慮者蜾蠃也。取青虫以
0396b06: 為己巳子。青虫非蒲盧之類。故曰非有想相。而能成
0396b07: 己巳之子。故成想也。十二非無想。即土梟等附塊
0396b08: 為兒。及破鏡鳥以毒樹果。抱為其子。子成父母。皆
0396b09: 遭其食之類。
0396b10: 劇音極。增也甚也。戲也。
0396b11: 三苦一苦苦。謂有漏五陰之身。性常逼迫名苦。
0396b12: 又與苦受相應。即苦上加苦。故名苦苦。二壞苦。
0396b13: 謂樂相壞時。苦相即至。名為壞苦。即樂極悲生是
0396b14: 也。三行苦行苦者。即有漏之法。四相遷流。常不
0396b15: 安隱也。
0396b16: 八苦謂生。老。病死。愛別。離怨。憎會。求不得。五陰
0396b17: 熾盛。八也。
0396b18: 澹然謂恬靜無為貌。
0396b19: 八背捨背謂違背。捨即捨棄。大智度論云。背此
0396b20: 淨潔五欲。捨此著心。故名背捨。修此觀故。發無漏
0396b21: 智慧。斷三界見思惑盡。證羅漢果。欲界色聲香味
0396b22: 觸。名麤弊五欲。色界無色界色等。名淨潔五欲也。
0396b23: 一內有色相外觀色。謂行人先觀自己巳色身相
0396b24: 狀。壞爛不淨。不可愛樂。一心靜定。更想皮肉脫落。
0396c01: 但見白骨有八色光明。八色光明者。謂見地色如
0396c02: 黃白淨地。見水色如淵中澄清之水。見火色如
0396c03: 薪清淨之火。見風色如無塵清風。見青色如金精
0396c04: 山。見黃色如薝蔔華。見赤色如春朝霞。見白色如
0396c05: 珂雪也。故云內有色相。又為欲界貪欲難斷。雖已巳
0396c06: 自觀。內色不淨故。須復以不淨觀。於他人之色。令
0396c07: 生厭惡。以求斷除。故云外觀色。此初背捨。位在初
0396c08: 禪天定。二內無色相外觀色。謂行人為入二禪。
0396c09: 已巳滅內身色相。故云內無色相。又為欲界貪欲難
0396c10: 斷故。猶觀外不淨之相。令生厭惡。以求斷除故。又
0396c11: 云外觀色。此即第二背捨。位在二禪天定。三淨
0396c12: 背捨身作證淨。即緣於淨相也。謂行人於第二背
0396c13: 捨。後除葉外色不淨之相。但於定中練習八色光
0396c14: 明。清淨皎潔。猶如妙寶之色。故云淨背捨。心既明
0396c15: 淨。樂漸增長。滿身中。悉皆怡悅。故云身作證。此
0396c16: 即第三背捨。位在三禪天定。四空處背捨。謂
0396c17: 行人於欲界。後已巳除棄自身不淨之色。初背捨。後
0396c18: 又除棄內身白骨之色。第二背捨後。又除棄外身
0396c19: 一切不淨之色。尚餘八種淨色皆依心住。若心捨
0396c20: 色。色即謝滅。一心緣空與空相應。即入無邊空
0396c21: 處定。故云空處背捨。此即第四背捨。位在四禪
0396c22: 天定。五識處背捨。謂行人若捨處。一心緣識
0396c23: 入定時。即觀此定。依五陰等悉皆無常苦空無我。
0396c24: 妄不實。心生厭背。而不受著。故云識處背捨。
0397a01: 六無所有處背捨。謂行人若捨識處。一心緣無所
0397a02: 有處。入定時即觀此定。依五陰等悉皆無常苦空
0397a03: 無我。妄不實。心生厭背。而不受著。故名無所有
0397a04: 處背捨。七非有想非無想處背捨。謂行人若捨
0397a05: 無所有處。一心緣非有想非無想。入定時即觀此
0397a06: 定。依五陰等悉皆無常苦空無我。妄不實。心生
0397a07: 厭背。而不受著。故名非有想非無想背捨。八滅
0397a08: 受想背捨。受即領納。想即思想。即五陰中受想二
0397a09: 心也。謂行人厭患。此心散亂。欲入定休息。故背滅
0397a10: 受想諸心。是名滅受想背捨。
0397a11: 八勝處謂修八背捨後。觀心純熟。轉變自在。若
0397a12: 淨若不淨。隨意能破也。初二勝處位在初禪。第三
0397a13: 第四勝處位在二禪。第五乃至第八勝處位在四
0397a14: 禪。三禪不立勝處者。以三禪天樂多心純。故不立
0397a15: 也。一內有色相。外觀色少。若好若醜。是名勝知勝
0397a16: 見。謂行人先觀自己巳色身相狀壞爛不淨。不可愛
0397a17: 樂。一心靜定。更想皮肉脫落。但見白骨有八色光
0397a18: 明。故云內有色相。又以觀道未增。若觀多色。恐難
0397a19: 攝持。故觀少色。是以自觀己巳身不淨。亦觀所愛之
0397a20: 人身亦不淨。故云外觀色少。若好若惡者。謂觀外
0397a21: 諸色。善業善果故名好。惡業惡果故名醜。或時繫
0397a22: 心一處。觀欲界中色。能生貪欲者。是淨色名為好。
0397a23: 能生瞋恚者。是不淨色名為醜。勝知勝見者。謂觀
0397a24: 心純熟。於好色中。心不貪愛。於醜色中。心不瞋恚
0397b01: 也。二內有色相。外觀色多。若好若醜。是名勝知
0397b02: 勝見。謂行人先觀自己巳色身相狀壞爛不淨。不可
0397b03: 愛樂。一心靜定。更想皮肉脫落。但見白骨有八色
0397b04: 光明。故云內有色相。觀於內身。色相既熟。則觀外
0397b05: 色。雖多亦無妨礙。所謂諦觀一死屍。至十百千萬
0397b06: 等死屍若觀一脹時。悉見一切脹。乃至壞爛
0397b07: 青瘀剝落。亦復如是。故云外觀色多。若好若醜。勝
0397b08: 知勝見如上。三內無色相。外觀色少。若好若醜。
0397b09: 勝知勝見。謂行人入二禪已巳。滅內心色相。故云內
0397b10: 無色相。又以觀道未增。若觀多色。恐難攝持。故觀
0397b11: 少色。是以自觀己巳身不淨。亦觀所愛之人。身亦不
0397b12: 淨故云外觀色少。若好若醜。勝知勝見如上。四
0397b13: 內無色相。外觀色多。若好若醜。勝知勝見。謂行人
0397b14: 入二禪已巳。滅內身色相。故云內無色相。觀內身。色
0397b15: 相既無。則外色相雖多。亦無妨礙。餘同上二中無
0397b16: 異。行人為欲界煩惱難破故。於第二禪中。重修
0397b17: 第三第四勝處。滅欲界煩惱。令無遺餘。亦令觀道
0397b18: 增進。牢固不失。工夫轉勝也。五青勝處。謂行人
0397b19: 觀青色照耀。勝於背捨。八色光明中所見青相。不
0397b20: 起法愛。故名勝處。六黃勝處。謂行人觀黃色照
0397b21: 耀。勝於背捨。八色光明中所見黃相。亦不起法愛。
0397b22: 故名勝處。七赤勝處。及八白勝處。此二如上青
0397b23: 黃勝處釋。
