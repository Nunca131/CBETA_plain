0374b09: 
0374b10: 曇無德部四分律刪補隨機羯磨卷第三
0374b11: 
0374b12: 唐京兆崇義寺沙門　道宣　撰集
0374b13: 金陵華山後學比丘　讀體　續釋
0374b14: ●諸界結解篇第二
0374b15: 釋　於首篇中。前舉綱領。略明緣集。後辯緣成壞。
0374b16: 廣引教相。是非既彰。理應作辦。律云。若作羯磨。必
0374b17: 先結界。故第二篇復明諸界結解。俾作法有依。而
0374b18: 界言諸者。文中詳列十二種結法十一解法故。
0374b19: 界別有三攝。僧界攝人。以同處令無別眾罪。
0374b20: 釋　此明結界之宗意也。初句總標。向下分釋。第
0374b21: 一攝僧界者。初始登壇。羯磨成就。即名得處所。比
0374b22: 丘謂得與僧同一界住同誦戒羯磨也。若不結界。
0374b23: 以收攝之。則西竺五天沙門難共。東土九州比丘
0374b24: 焉同。故制結界。集僧界外不攝。故別眾罪者。若同
0374c01: 一界違和不集。得越毗尼罪。若一界內別作羯磨
0374c02: 誦戒。得偷蘭遮罪。是破僧方便故。
0374c03: 攝衣界。攝衣以屬人。令無離宿罪。
0374c04: 釋　第二攝衣界者。佛言比丘護衣如己巳皮。護
0374c05: 如眼目。三衣一恒隨其身。猶鳥二翼。飛往無礙。
0374c06: 故制攝衣界。為令人住衣。隨不得離宿。若三衣中
0374c07: 離一一衣。以捨墮罪治。若離。以突吉羅罪治。
0374c08: 攝食界。攝食以障僧。令無宿罪。宗意如此。
0374c09: 釋　第三攝食界者。食乃資生。飲食是助道要緣。
0374c10: 即二五食等。並粥之類。律制比丘不得界內共
0374c11: 殘食宿。及自燒。後因病緣。聖愍開聽。於僧界中
0374c12: 別結淨地。令看病人病者共宿。若無病比丘
0374c13: 共宿者。犯波逸提罪。故云障僧。然審結界宗意。
0374c14: 大約如此。
0374c15: ○僧界結解法第一
0374c16: 有三種僧界。一者大界。二者戒場。三者小界。今就
0374c17: 大界內又有三種。謂人法二同。法食二同。法同食
0374c18: 別。初准本制。後隨緣別開。
0374c19: △結初大界法
0374c20: 時四方僧集會疲極。佛言。聽隨所住處結界。應盡
0374c21: 集不得受欲。是中舊住比丘應唱大界四方相。若
0374c22: 有山樹林池城塹村舍。隨有稱之。應須義設方法。
0374c23: 如前僧法中。具七緣已巳。一比丘告僧云。
0374c24: 釋　此引說戒揵度。明其本制之緣也。時佛在鷲
0375a01: 嶺山中。聽諸比丘詣羅閱城說戒。在諸方聞者來
0375a02: 集疲極。諸比丘白佛。佛言。自今已巳去。聽隨所住處。
0375a03: 若村若城邑境說戒。聽白二羯磨結界。當唱四方
0375a04: 相。因是發起。文云應須義設方法。如前僧法中。具
0375a05: 七緣者。謂初篇僧法稱量前事等。十緣中除法起
0375a06: 託處僧集。約界及說欲也。由始結大界無處可託。
0375a07: 無界可約。既無界限。故不說欲。所以凡初結界。除
0375a08: 其二四七。唯具七緣也。文云一比丘告僧者。此處
0375a09: 儀式不顯。作法失次。今准根本部百一羯磨加儀。
0375a10: 彼云結大界法。舊住苾芻先共觀大界四方相。既
0375a11: 知相已巳。鳴揵槌。作前方便。眾皆盡集。舊苾芻稱大
0375a12: 界四方標相。眾知相已巳。令一苾芻作白羯磨。文故
0375a13: 今採效。若依城邑村落境內僧伽藍住。欲行僧法。
0375a14: 創結大界者。隨此境內比丘若干應須往約結期。
0375a15: 先共觀其標相。各須明記無忘。俾臨時聞唱告之
0375a16: 聲。心中憶想標相隨現。至期鳴槌盡集。不得不來
0375a17: 受欲。若有沙彌及淨人等。應遣離見不聞處。眾中
0375a18: 能唱大界四方相。一舊住比丘出眾。向上座作禮
0375a19: 一拜。告白云。
0375a20: 大德僧聽。我舊住比丘為僧唱四方大界相此句立白已巳。轉
0375a21: 身至東南面。向大眾云。從東南角某處標大眾俱隨方。轉面向彼方。憶想標相。儼然
0375a22: 在前。下皆准此。唱者轉身至西南立。面向大眾云。至西南角某處標轉身至西北立。
0375a23: 向大眾云。從此至西北角某處標唱已巳至西北立。向大眾云。從此至東
0375a24: 北角某處標唱已巳至東北立。面向大眾云。從此還至東南角某處
0375b01: 標唱已巳至東南立。合掌向大眾云。此是大界外相一周訖第二第三亦如是唱。
0375b02: 釋　唱者三訖。向上座一拜。仍復本位立。下皆准
0375b03: 此。然唱相但言隅者。易就地故。若唱正方難取便
0375b04: 故。善見律中明五種界相。一方。二圓。三鼓形。四半
0375b05: 月。五三角。謂此也。
0375b06: 必有屈曲隨事稱之。並須別指分齊尺寸處所。由
0375b07: 不知制限。結既不成。羯磨設。受戒等法俱是空
0375b08: 作。故須如上分明唱相三遍已巳。佛言。眾中應差羯
0375b09: 磨人。若上座若次座若誦律堪能作羯磨者問答
0375b10: 已巳。如是白。
0375b11: 釋　凡秉羯磨。必聽僧差。若非量宜。委任不得。眾
0375b12: 中秉宣。上座者。謂上更無人。故名僧中上座。母論
0375b13: 云。從無夏至九夏是下座。自十夏至十九夏名中
0375b14: 座。自二十夏至四十夏名上座。事鈔以十夏為上
0375b15: 座。五夏為次座。由隨時壽故。誦律者。謂廣誦二部
0375b16: 毗尼。堪能者。謂精徹作持也。無論座之上下。但堪
0375b17: 能者應差羯磨。受差人作前方便問已巳。一知僧事
0375b18: 比丘合掌答云。結大界羯磨。羯摩者出眾立前。合
0375b19: 掌作白下儀皆准此。
0375b20: 大德僧聽。此住處比丘唱四方大界相。若僧時到。僧
0375b21: 忍聽。僧今於此四方相內結大界。同一住處。同一說
0375b22: 戒。白如是。
0375b23: 大德僧聽。此住處比丘唱四方大界相。僧今於此四
0375b24: 方相內結大界。同一住處。同一說戒。誰諸長老。忍僧
0375c01: 今於此四方相內結大界。同一住處。同一說戒者默
0375c02: 然。誰不忍者說至此少停。待僧稱量。凡秉羯磨。皆准此。僧已巳忍於此四
0375c03: 方相內。同一住處。同一說戒。結大界竟。僧忍默然故。
0375c04: 是事如是持。
0375c05: 釋　此一羯磨。為僧居一切法事所託故作。是屬
0375c06: 公也。
0375c07: 非　一人非。遙想與欲。集離見聞。餘眾不遣。犯者
0375c08: 秉法。二法非。方唱四正。前無問答。秉白錯遺。言
0375c09: 句不明。三事非。標相非恒。眾不先觀。四人法
0375c10: 非。五人事非。六法事非。七具三非。准三例四。互合
0375c11: 可知。
0375c12: 解大界法。
0375c13: 時諸比丘意欲廣作者狹作者。佛言。欲改作者先
0375c14: 解前界。然後廣狹作從意。當如是解。
0375c15: 釋　當如是解者。謂鳴槌集眾。差羯磨人。作前方
0375c16: 便。答云。解界羯磨。堪能羯磨者儀准上。作如是白。
0375c17: 大德僧聽。此住處比丘同一住處。同一說戒。若僧時
0375c18: 到僧忍聽。解界。白如是。
0375c19: 大德僧聽。此住處比丘同一住處。同一說戒。今解界。
0375c20: 誰諸長老。忍僧同一住處。同一說戒。解界者默然。誰
0375c21: 不忍者說。僧已巳忍聽同一住處。同一說戒。解界竟。僧
0375c22: 忍默然故。是事如是持。
0375c23: 此一羯磨通解有戒場大界者。由文無偏局故得。
0375c24: 非　一人非。反和集少。現前呵人。餘足滿數。異僧
0376a01: 不遣。二法非。不問集和。解結雙答。白秉互錯。說
0376a02: 不明了。三事非。緣無舒縮。棄處任解。四人法
0376a03: 非。乃至七具三非。准上合顯。
0376a04: 結同法利界法。
0376a05: 爾時有二住處。別說戒。別利養。欲得共說戒同利
0376a06: 養。佛言。聽各自解界。應盡集一處。不得受欲。當唱
0376a07: 方相結之。結文與前略同。唯有僧於此彼二處。結
0376a09: 續　此但引制緣。略明結義。今依說戒揵度續入。
0376a10: 免致類取。各解本界。白二羯磨法如上。若結界者。
0376a11: 佛言。應唱界方相。如東方。若有阿蘭若樹下空處
0376a12: 山谷巖窟塚間河側荊棘渠池村舍等。隨有稱之。
0376a13: 餘方亦爾。此法唱相。但堪能者。不論彼此。仍准根
0376a14: 本部。應二界中同住之僧。先約共觀彼此所立標
0376a15: 相。各各明了齊畔。至期鳴槌。二界比丘盡集一處。
0376a16: 無受欲法。一能唱相舊比丘。出眾禮儀。並唱相旋
0376a17: 轉皆如上。合掌告僧云。
0376a18: 大德僧聽。我某甲比丘為僧唱法利二同。四方大界
0376a19: 相。從東南角某處標。至西南角某處標。從此至西北
0376a20: 角某處標。從此至東北角某處標。從此還至東南角
0376a21: 某處標。此是法利二同大界外相一周訖二三亦如是說。
0376a22: 堪能羯磨者。作前方便。知僧事者答云。結法利二
0376a23: 同界羯磨。羯磨者具儀。作如是白。
0376a24: 大德僧聽。如所說界相。若僧時到僧忍聽。於此處彼
0376b01: 處。結同一利養。同一說戒。白如是。
0376b02: 大德僧聽。如所說界相。今僧於此處彼處。結同一說
0376b03: 戒。同一利養。誰諸長老。忍僧於此處彼處。結同一說
0376b04: 戒。同一利養結界者默然。誰不忍者說。僧已巳忍於此
0376b05: 處彼處。同一說戒。同一利養。結界竟。僧忍默然故。是
0376b06: 事如是持。
0376b07: 釋　此結二同界羯磨。為法事作。是屬公也。
0376b08: 非　一人非。二僧欠集。受欲乖體。犯者為眾。秉宣
0376b09: 異僧。故容視聽。二法非。答辦相錯。白唱增減。文
0376b10: 脫遺。不周言音。含吐未明。三事非。八隅唱相。
0376b11: 標非恒久。四人法非。乃至七具三非。取上聯絡。
0376b12: 合具為四。
0376b13: 結同法別利界法。
0376b14: 爾時有二住處。別說戒。別利養。欲同說戒別利養。
0376b15: 佛言。當各解通。結文略同前。
0376b16: 續　此略引開緣無法。今依說戒揵度續入。欲同
0376b17: 說戒。謂自界眾中。少誦毗尼者。難於布薩。欲共他
0376b18: 界半月集聽。漸學精通。揵度中佛言。聽彼此各解
0376b19: 界然後結。白二羯磨。解法如上。若結應集一處。不
0376b20: 得受欲。當唱方相。若阿蘭若乃至村舍隨有稱之。
0376b21: 眾中應差堪能羯磨者秉法。今准義加儀。應先共
0376b22: 約往觀二界。方相明了。至結期鳴槌。集二界僧。眾
0376b23: 中一舊住能唱相比丘。如前唱相三周已巳。羯磨者
0376b24: 作前方便答云。結法同利別大界。羯磨秉法者。作
0376c01: 如是白。
0376c02: 大德僧聽。如所說界方相。若僧時到僧忍聽。於此彼
0376c03: 處。結同一說戒別利養。白如是。
0376c04: 大德僧聽。如所說界方相。今僧於此彼處。結同一說
0376c05: 戒別利養。誰諸長老。忍僧於此彼四方相內。結同一
0376c06: 說戒別利養者默然。誰不忍者說。僧已巳忍於此彼四
0376c07: 方相內。結同一說戒別利養竟。僧忍默然故。是事如
0376c08: 是持。
0376c09: 釋　此一羯磨。二界通結成一。為法事故作。皆屬
0376c10: 公也。
0376c11: 非　准義立非。七皆如上。
0376c12: 結法別利同界法。
0376c13: 又有二住處。欲別說戒同利養。為守護住處故。佛
0376c15: 續　此法今依說戒揵度續入。本律緣未詳。今引
0376c16: 根本部云。因時世饑饉。處處比丘皆集王舍城。所
0376c17: 住僧房俱空。無人守護。諸比丘欲得別說戒同利
0376c18: 養。為守護僧房故。佛聽。此是四方僧物應和合。各
0376c19: 解本界已巳。白二羯磨結之。所言四方僧物者。謂四
0376c20: 方僧所住之房。應同四方僧利均以守護也。解法
0376c21: 如上。若結者准律無唱相。不遮受欲。雖解二共結。
0376c22: 莫過和合集僧通白。利均之故。應鳴槌集二界僧
0376c23: 會一處。羯磨者作前方便。答云。結法別利同大界
0376c24: 羯磨。羯磨者如是白。
0377a01: 大德僧聽。若僧時到僧忍聽。於此彼住處。結別說戒
0377a02: 同一利養。為欲守護住處故。白如是。
0377a03: 大德僧聽。今僧於此彼住處。結別說戒同一利養。為
0377a04: 守護住處故。誰諸長老。忍僧於此彼住處。結別說戒
0377a05: 同一利養。為守護住處故者默然。誰不忍者說。僧已巳
0377a06: 忍於此彼住處。結別說戒同一利養。為守護住處故
0377a07: 竟。僧忍默然故。是事如是持。
0377a08: 釋　此一羯磨為守護物事故作。是屬公也。
0377a09: 非　一人非。身心不集。現前呵人。離見聞等。二
0377a10: 法非。效餘唱方。秉白錯忘。說不明了等。三事非。
0377a11: 彼此界畔互亂。標相不顯。四人法非。乃至七具
0377a12: 三非。貫前成後。
0377a13: △結戒場法
0377a15: 眾二十人眾羯磨事起。是中大眾集會疲極。佛言。
0377a17: 限已巳。毗尼母云。必以大界圍繞。五分等律須在大
0377a18: 界前結。
0377a19: 釋　此法本部譯文遺略。不明結之何所大界。並
0377a20: 此孰為前後。故引律論。以明場處。在內結之於前
0377a21: 也。場者。除地為場。於中受戒。故曰戒場。後因樓至
0377a22: 比丘請佛立壇受戒。佛聽建壇於場。自後通遵。所
0377a23: 以受具。謂曰登壇也。
0377a24: 若欲作者。先安三重標相。內裏一重名戒場外相。
0377b01: 中間一重名大界內相。最外一重名大界外相。立
0377b02: 三相已巳。盡自然界內僧集。在戒場標內。先令一比
0377b03: 丘唱戒場外相。作如是言。
0377b04: 釋　應集當處僧已巳。先觀三相明了。並在戒場相
0377b05: 內。不得出標畔外。眾中令一如法舊比丘。唱戒場
0377b06: 相。其出眾具儀。唱相立旋。並准上。合掌作如是唱
0377b07: 言。
0377b08: 大德僧聽。我此住處比丘為僧稱四方小界相。從此
0377b09: 住處東南角某標。至西南角某標。從此北迴至西北
0377b10: 角某標。從此東迴至東北角某標。從此南迴還至東
0377b13: 釋　如上應知者。謂准唱秉白。先作前方便。答云
0377b14: 結界羯磨。不必分別戒場大界。唯此總答。由後結
0377b15: 有戒場大界亦通此故。作白云。
0377b16: 大德僧聽。此住處比丘稱四方小界相。若僧時到僧
0377b17: 忍聽。僧今於此四方小界相內。結作戒場。白如是。
0377b18: 大德僧聽。此住處比丘稱四方小界相。僧今於此四
0377b19: 方小界相內結戒場。誰諸長老。忍僧於此四方相內。
0377b20: 結戒場者默然。誰不忍於者說。僧已巳忍於此四方相
0377b21: 內。結戒場竟。僧忍默然故。是事如是持。
0377b22: 結已巳。牓示顯處。令後來者知諸界分齊。餘條准此
0377b23: 也。
0377b24: 釋　此謂結已巳。應書牓示。明三相方隅二界內外。
0377c01: 令後來住此者知。於同中取別而云顯處。謂不可
0377c02: 示之屏處也。此一羯磨發起。如上大界。是屬公
0377c03: 也。
0377c04: 非　一人非。集立二重標內傳心。應法不臨。餘人
0377c05: 不簡。犯重足僧。二法非。不先唱相。唱錯方隅。多
0377c06: 白二三羯磨僧減。三事非。標相交互。中不顯通。
0377c07: 四人法非。乃至七具三非。取單合具。後四了然。
0377c08: 解戒法。
0377c09: 律無正文。准諸解界。結即得。今亦例出。理通文
0377c10: 順。應作是言。
0377c11: 釋　意謂結由緣故開。後有緣必解。所以例之備
0377c12: 用也。羯磨者應作前方便。答云解戒場羯磨。應作
0377c13: 是言。
0377c14: 大德僧聽。僧今集此住處解戒場。若僧時到僧忍聽。
0377c15: 解戒場。白如是。
0377c16: 大德僧聽。僧今集此住處解戒場。誰諸長老。忍僧集
0377c17: 此住處。解戒場者默然。誰不忍者說。僧已巳忍僧集解
0377c18: 戒場竟。僧忍默然故。是事如是持。
0377c19: 非　此中非相。准前解界無異。
0377c20: 結有戒場大界法。
0377c23: 某標者。此約當時有者言之。不必誦文。若欲唱相。
0377c24: 應將四五比丘出戒場外。盡標相內集僧。然後唱
0378a01: 二重標相也。五分云。不唱方相。結界不成。律文少
0378a02: 略。應如是唱相也。
0378a03: 釋　准根本部。佛言。結大界者。得齊兩踰膳那半。
0378a04: 淨律師云。踰膳那無正。義當東夏一驛。可三十
0378a05: 餘里。舊云由旬者。略爾。本律中因諸比丘隔河
0378a06: 水結同法大界。時暴雨河水大漲。不得往集布薩。
0378a07: 佛言。不得合河水結。除常有船橋濟度許結。根本
0378a08: 律云。橋梁若破。齊七日不作捨心。我當料理。此橋
0378a09: 不失界。若不爾者。其界便失。又時諸比丘相接而
0378a10: 結。故制不得二界相接。當作標式。又時有結界。共
0378a11: 相錯涉。故制應留中間。從戒場外相東南角標二
0378a12: 尺許。至大界內相東南角標止。餘方亦爾。而云某
0378a13: 標者。不必依文誦句。此約當時有者。隨事唱之。此
0378a14: 先引開遮。分別成壞。文云。欲唱相者。此句義攝上
0378a15: 結戒場法。謂先結戒場。三重標相已巳立。白二僧忍
0378a16: 結戒場竟。今欲結大界。唱內外相者。不須更作前
0378a17: 方便。眾僧仍集戒場相內。不得四散而立。諦聽唱
0378a18: 大界內外二重標相。若往來有路。通標相者。僧中
0378a19: 方便差四五比丘。出戒場外。於標相路口守之。倘
0378a20: 有比丘來者。令暫停待。作法畢入。恐羯磨不和事
0378a21: 無成濟。故云盡標。相內集僧。然後唱二重標相也。
0378a22: 復引五分律者。為證明唱相。必不可無。亦不可紊。
0378a23: 此唱相比丘即前唱者。律本文略。准義加儀。如是
0378a24: 合掌唱言此中唱相與前小異。故復釋之。
0378b01: 大德僧聽。我比丘為僧唱四方大界內外相。先唱內
0378b03: 標。從此西迴至西南角某標餘比丘隨方面轉。下皆准此。唱者至西酉南背方
0378b04: 面內立云。從此北迴至西北角某標至西北背方面內立云。從此東
0378b05: 迴至東北角某標至東北背方面內立云。從此南迴還至東南
0378b06: 角某標至東南背方面內立云。次唱外相唱已巳轉身背內相面東南立云。從此
0378b07: 住處東南角某處標。西迴至西南角某處標唱此外相時。諸
0378b08: 比丘各應憶想先所觀相。身雖未到於彼。其標相如對目前。唱者至西南背內面外相立云。從此
0378b09: 北迴至西北角某處標至西北背內面外相立云。從此東迴至東
0378b10: 北角某處標至東北背內面外相立云。從此南迴還至東南角某
0378b11: 處標至東南轉面向眾立云。彼為內相。此為外相。此是大界內
0378b12: 外相一周訖。
0378b15: 釋　此一羯磨為一切僧事故作。與夫顯非。並同
0378b16: 上戒場。是屬公也。
0378b17: △結三小界法
0378b18: 釋　此三小界結法。彼時行律者。彷彿未明。自謂
0378b19: 如法。故宣祖顯正辯。以示將來。文中先引開緣。
0378b20: 次明界體。後出非相。
0378b23: 於無村曠野中行。眾僧不得和合者。隨同師善友。
0378b24: 下道各集一處。結小界說戒。又言若自恣日。於非
0378c01: 村阿蘭若道路行。若不得和合者。隨同師親友。移
0378c02: 異處。結小界自恣。故知非難無緣結類諸難開。
0378c03: 若違制犯。
0378c04: 釋　此文先引開緣也。謂如結受戒小界者。是就
0378c05: 作法大界中開允。如結說戒自恣二小界者。是就
0378c06: 道行自然界中開聽。據律所明。若非大界內之難
0378c07: 緣。有礙無途。道中之行伴不和。設有師心立法。比
0378c08: 類開緣。執以為是。結如是小界者。此則違佛制
0378c09: 意。干犯禁章。故今引律為證。須善攻持。
0378c12: 小界。自恣中云。諸比丘坐處已巳滿。齊如是比丘坐
0378c13: 處。僧於中結小界等。故知俱無外相。為遮呵人。即
0378c14: 小界受戒法云。界外呵不成呵也。此文釋無外相
0378c15: 明矣。
0378c16: 釋　此明界體也。謂結三小界。即以當時若干比
0378c17: 丘。行立坐處為體。不假標相。表顯內外分齊。縱有
0378c18: 不同意人來。呵遮羯磨。彼在界外呵。不成呵。此准
0379a01: 律文釋成。無外相明矣。
0379a02: 今有立界相房院。於中結者。羯磨不成。以大界立
0379a03: 相。不唱非法。小界無相。若立非法故。大界別人唱
0379a04: 相。羯磨文中牒之。小界既無唱法。羯磨自顯標相。
0379a05: 故重委明示。庶無疑濫。脫隨而結。則成多犯。一非
0379a06: 是開緣。二輒立相。三處留久固。文云。不應不解而
0379a07: 去等。四妄通餘法。即非制而制。其羯磨文如常云。
0379a08: 釋　此出非相也。有立界相房院於中結者。非云
0379a09: 結戒場建壇。垂永遺範。此謂結三小界立相存房
0379a10: 故。所羯磨不成。何也。以大界立標相。不唱白者非
0379a11: 法。其結小界無相。若立相唱非法故爾。結大界別
0379a12: 令一人唱相。秉白羯磨文中牒云。此住處比丘唱
0379a13: 四方界相。小界既無唱相之軌。羯磨自顯標相。如
0379a14: 後三法所云者是。故重委明示庶無疑濫。此二句
0379a15: 乃結誡之詞。謂羯磨功能成濟殊勝。片乖佛旨。無
0379a16: 益反損。是故重重引證。委曲詳明。則示之極矣。幸
0379a17: 無復疑。仍濫正制。若輕易隨心而任結者。則成多
0379a18: 犯。故出四過。文云。不應不解而去等。等者謂小三
0379a19: 界俱有解法。其羯磨文如常云者。此句唯示大略。
0379a20: 羯磨如常。白二未明全法。故今續以備用。
0379a21: 結受戒小界法並解。
0379a22: 續　此二法准白二綱目。今依受戒犍度續入。如
0379a23: 開緣。須約十同意清淨比丘。若邊國期五人將欲受戒人
0379a24: 出界外。安離聞所。眾僧速至一處。結小界。作前方
0379b01: 便。答云結小界。受戒羯磨。作如是白言。
0379b02: 大德僧聽。此僧集一處。結小界。若僧時到僧忍聽。結
0379b03: 小界。白如是。
0379b04: 大德僧聽。此僧集一處。結小界。誰諸長老。忍僧集結
0379b05: 小界者默然。誰不忍者說。僧已巳忍僧集結小界竟。僧
0379b06: 忍默然故。是事如是持。
0379b07: 此一羯磨為人故作。是屬私也。
0379b08: 非　一人非。師僧不足。受干難遮。二法非。秉白
0379b09: 錯脫。三事非。無緣不解。後四准知。
0379b10: 解受戒小界法。
0379b11: 作辦已巳竟。隨即應解。更作方便。答云解界羯磨。雖
0379b12: 眾未散。以結解不同。其文改結為解。餘詞不異。下
0379b13: 解二小界。准例可知。
0379b14: 結說戒小界法並解。
0379b15: 續　此二法准白二綱目。今依說戒犍度續入。開
0379b16: 緣如上文。應作前方便。答云結小界說戒羯磨。如
0379b17: 是白云。
0379b18: 大德僧聽。今有爾許比丘集。若僧時到僧忍聽。結小
0379b19: 界。白如是。
0379b20: 大德僧聽。爾許比丘集結小界。誰諸長老。忍爾許比
0379b21: 丘集。結小界者默然。誰不忍者說。僧已巳忍爾許比丘
0379b22: 集結小界竟。僧忍默然故。是事如是持。
0379b23: 此一羯磨為法故作。是屬公也。
0379b24: 非　人非。謂不和糅集等。餘壞同上。
0379c01: 若解此界者。更文秉法准上。
0379c02: 結自恣小界法並解。
0379c03: 續　此二法准白二綱目。今依自恣揵度續入。開
0379c04: 緣亦如文說。應作前方便答云。結小界自恣羯磨
0379c05: 作如是白。
0379c06: 大德僧聽。諸比丘坐處已巳滿。齊如是比丘坐處。若僧
0379c07: 時到僧忍聽。僧於此坐處結小界。白如是。
0379c08: 大德僧聽。諸比丘坐處已巳滿。僧今於此坐處結小界。
0379c09: 誰諸長老。忍僧於此坐處結小界者默然。誰不忍者
0379c10: 說。僧已巳忍於此坐處結小界竟。僧忍默然故。是事如
0379c11: 是持。
0379c12: 釋　此一羯磨為法故作。是屬公也。其中顯非
0379c13: 同上。
0379c14: 結說戒堂法並解。
0379c15: 續　此二法准白二綱目。今依說戒揵度續入。律
0379c16: 本云。佛聽諸比丘一處說戒。或在山中相待。或在
0379c17: 林中。或在塚間。或在大堂食堂經行堂河邊。乃至
0379c18: 草處相待。而眾疲倦。以此白佛。佛言。若大堂。若
0379c19: 閣上。若經行堂。乃至草處。當稱處所名。聽白二羯
0379c20: 磨。眾中差堪能者秉法。應作前方便答云。結說戒
0379c21: 堂羯磨。羯磨人作如是白言。
0379c22: 大德僧聽。若僧時到僧忍聽。在某處作說戒堂。白如
0379c23: 是。
0379c24: 大德僧聽。今眾僧在某處。作說戒堂。誰諸長老。忍僧
0380a01: 在某處。作說戒堂者默然。誰不忍者說。僧已巳忍聽在
0380a02: 某處。作說戒堂竟。僧忍默然故。是事如是持。
0380a03: 釋　此一羯磨為法故作。是屬公也。其中顯非
0380a04: 同上。
0380a05: 解說戒堂法。
0380a06: 續　時諸比丘於耆闍崛山中。先結說戒堂。後欲
0380a07: 在迦蘭陀竹園結。以此因緣白佛。故聽解前更結
0380a08: 白二羯磨。眾中應差堪能者。作前方便答云。解戒
0380a09: 堂羯磨問答已巳。如是白。
0380a10: 大德僧聽。若僧時到僧忍聽。解某處說戒堂。白如是。
0380a11: 大德僧聽。今解某處說戒堂。誰諸長老。忍僧解某處
0380a12: 說戒堂者默然。誰不忍者。說僧已巳忍聽解某處說戒
0380a13: 堂竟。僧忍默然故。是事如是持。
0380a14: 釋　揀過出非。七皆准前。
0380a15: 又據律云。時有住處。布薩日眾集。而說戒堂小。不
0380a16: 相容受。諸比丘具白世尊。佛言。僧得自在。若結不
0380a17: 結得說戒。
0380a18: 釋　此謂在作法界內。不須更結。綱目所列。為不
0380a19: 遺僧法故。今亦續法。為知其開聽故。
0380a20: ○結解衣界法第二
0380a21: 有三種僧伽藍若大界共伽藍等。或界小於伽藍。
0380a22: 並不須結。若界大於伽藍者。依法結之。則隨界攝
0380a23: 衣也。
0380a24: 釋　此謂僧伽藍或大或小。建造於先已巳定。倘日
0380b01: 後結界限齊不等。故有三異。若隨伽藍基址。立標
0380b02: 結界者。是名界共伽藍等。若一大寺內有多小菴。
0380b03: 人各異居者。各隨住基。立標結界。是名界小於伽
0380b04: 藍。此二並不須結。若伽藍之外。寬博無礙。或有相
0380b05: 降靜室。及俗家村落任結。於界內者。隨其遠近。立
0380b06: 標通結。是名界大於伽藍。當依法結之。則隨界攝
0380b07: 衣也。
0380b08: 然有羯磨立無村結者。若准律文。先結衣界村內
0380b09: 攝衣。後因事起。方乃除村。今通立一法。不問有村
0380b10: 無村。法爾須除。
0380b11: 釋　上明伽藍有三。此引律證。以定法式也。有羯
0380b12: 磨立無村結者。乃曹魏曇諦律師所集羯磨云。若
0380b13: 有村須除村。若無村不須唱除村村外界。若准律
0380b14: 文。先結衣界村內攝衣。後因事起。方乃除村。本律
0380b15: 云。聽諸比丘先結不攝衣界。村內攝衣。後因比丘
0380b16: 脫衣置白衣舍。著脫衣時。形露招譏。以此白佛。佛
0380b17: 言。自今已巳去。聽諸比丘結不失衣界。除村村外界。
0380b18: 白二羯磨。故今通會諸部。立定一法。不問結時。有
0380b19: 村無村。法爾須除。法爾者。謂理自然也。
0380b20: 薩婆多論正立此義。以有村來。五意故除。
0380b21: 釋　此引論證明。所立之法不無據也。五意者。一
0380b22: 聚落散亂不定衣界是定。二為除譏謗故。三謂除
0380b23: 諍故。四為護梵行故。五為除嫌疑故。下文准論
0380b24: 詳示有村故除之制意。
0380c01: 若先無村。作法結已巳。淨人住處。外村來入。隨所及
0380c02: 處。皆非衣界。
0380c03: 釋　此明先無後有之義也。謂僧結界已巳。後有白
0380c04: 衣。發心願為大眾執勞。入界依棲。初起房舍。隨彼
0380c05: 住居所及之處。皆非比丘衣界攝故。此義准論文
0380c06: 云。王來入界內施帳圍住。近左右作食處。盡非衣
0380c07: 界。若本村還出衣界仍攝。
0380c08: 釋　此明先有後無之義也。准論文云。若本有聚
0380c09: 落。結衣界已巳。移出界去。即此空地。名不離衣界。
0380c11: 釋　此明先有後增減之義也。上句准論文云。若
0380c12: 先結衣界。有聚落。本小。後轉大。隨聚落所及處。盡
0380c13: 非衣界。下句准論文云。若聚落先大。結界已巳聚落
0380c14: 轉小。隨有空地。盡是衣界。
0380c15: 由村去來。非結解故。五分律中咸有斯意。
0380c16: 釋　此結上論義也。謂村落之有無大小。由村來
0380c17: 去。增減不定。非結已巳復解。解而復結。衣界是定故。
0380c18: 末引五分律者。五分羯磨。是唐開業寺愛同律師
0380c19: 所錄。彼文云。四分十誦並悉除村。今不除者。宗旨
0380c20: 有殊故。此則從不除。而反證有除結之制。既云宗
0380c21: 旨各殊。今立除村村外。復何疑哉。
0380c22: △結攝衣界法
0380c23: 時有厭離比丘。見阿蘭若處。有一好窟。自念言。我
0380c24: 若得離衣宿者。可即依此窟住。佛言。聽結不失衣。
0381a01: 除駛流水。
0381a02: 釋　此先明制緣也。厭離者。謂觀五蘊無我。身世
0381a03: 非常樂。是苦因。厭離不著。遠眾獨棲。攝心坐禪。以
0381a04: 期正定。乃頭陀行者。窟謂巖石之孔穴也。窟言好
0381a05: 者。准律云。起不礙頭。坐趣容膝。亦足障水雨。方可
0381a06: 於中坐。如是窟者佛聽結不失衣界。然此攝衣界
0381a07: 方相。即准大界外相。更無增減。根本部結衣界文
0381a08: 云。若僧伽時至聽者。僧伽今於此大界上。結作苾
0381a09: 芻不失衣界。與本律云此處同一住處同一說戒
0381a10: 無異。但彼此顯順文故。駛流者。謂疾流也。律中有
0381a11: 隔駛流河水外。結不失衣界。時比丘往取衣。為水
0381a12: 所漂。佛知故不聽隔流水結。除常有橋也。結時集
0381a13: 眾羯磨人。作前方便答云。結不失衣界羯磨。若與
0381a14: 大界同時結者。准前問答。不須更作方便。羯磨人
0381a15: 如是白云。
0381a16: 大德僧聽。此處同一住處。同一說戒。若僧時到僧忍
0381a17: 聽。結不失衣界。除村村外界。白如是。
0381a18: 大德僧聽。此處同一住處。同一說戒。僧今結不失衣
0381a19: 界。除村村外界。誰諸長老。忍僧於此處同一住處。同
0381a20: 一說戒。結不失衣界。除村村外界者默然。誰不忍者
0381a21: 說。僧已巳忍此處同一住處。同一說戒。結不失衣界。除
0381a22: 村村外界竟。僧忍默然故。是事如是持。
0381a23: 結已巳准上牓示顯處。
0381a24: 釋　此一羯磨雖攝衣為事。衣不離人。准義應為
0381b01: 人事故作。是屬公也。
0381b02: 非　七非。唯異事非。謂別立標相駛流在中。
0381b03: △解攝衣界法
0381b04: 佛言。應先解不失衣界。解大界。應作如是解。
0381b05: 釋　初結時先戒場。次大界。後攝衣界。若解時先
0381b06: 攝衣界。次大界。後戒場。羯磨者應作前方便答云。
0381b07: 解界羯磨。應作如是白。
0381b08: 大德僧聽。此住處同一住處。同一說戒。若僧時到僧
0381b09: 忍聽。僧今解不失衣界。白如是。
0381b10: 大德僧聽。此住處同一住處。同一說戒。僧今解不失
0381b11: 衣界。誰諸長老。忍僧同一住處。同一說戒。解不失衣
0381b12: 界者默然。誰不忍者說。僧已巳忍同一住處。同一說戒。
0381b13: 解不失衣界竟。僧忍默然故。是事如是持。
0381b14: 非　此法非相。唯異事非。謂解同結。次標相。仍存
0381b15: 餘非同前。
0381b16: ○結解食界法第三
0381b17: 佛言有四種淨地。一者檀越淨。若為僧作伽藍。未
0381b19: 無籬障。都無籬障。若垣若牆。若若柵亦如是。三
0381b22: 疑先有淨地。應解已巳更結。
0381b23: 釋　文引藥揵度中四種淨地。皆為攝食。障僧而
0381b24: 立。令僧不犯內內宿二過。故名淨地。一檀越淨
0381c01: 者。彼雖建寺已巳成。未施與僧。既未施僧。處所屬他。
0381c02: 於中宿。皆由檀越自作。眾僧非主無犯。故名為
0381c03: 淨。二院相不周淨者。由其不周。與外相通。以無阻
0381c04: 隔。是故名淨。若院相周。則有內外。不結淨地。便名
0381c05: 不淨。三處分淨者。由初作伽藍時處分淨地基址
0381c06: 已巳定故。不須更秉羯磨結也。四作白二羯磨疑結
0381c07: 者。若無上三種緣。應作法結之。若疑先有淨地。應
0381c08: 解已巳更結。
0381c09: △結攝食界法
0381c10: 時有吐下病比丘。未及得粥便死。佛言。聽在伽藍
0381c11: 內邊房靜處結淨廚。應唱房。若溫室。若經行堂處
0381c12: 若出家五眾房得作。除去比丘。
0381c13: 釋　此先明制緣也。律云。時有吐下病比丘。使舍
0381c14: 衛城中人粥。突有因緣。城門晚開。未及得粥。便
0381c15: 死。佛知。故聽結淨。律中但言淨地。文云淨。
0381c16: 者伺食之所。既聽結淨地。本為粥食。隨病所伺。故
0381c17: 云也。溫室即暖室。經行堂謂禪思昏沉。必經行
0381c18: 審諦故。僧舍別有經行堂。出家五眾房俱得作淨
0381c19: 。若比丘所住者人去房空方得。若不別居。則無
0381c20: 病犯宿。若沙彌房亦爾。約罪有異。此以僧界論
0381c21: 之。如尼界中。例准僧界可知。故云五眾房也。
0381c22: 五分云。若於一房一角半房半角。或中庭。或通結
0381c23: 僧坊內。作淨地並得。
0381c24: 釋　本部但云溫室若經行堂處結淨地。然以溫
0382a01: 室及經行處。恐事難久遠。未便眾故。復引五分。或
0382a02: 一或半或中。則彼此無妨也。或通結僧坊內者。坊
0382a03: 乃邑里之名。今以僧房多故借稱。謂隨僧寺內無
0382a04: 礙之處。量度而結。須知法勿違制。處不一定。
0382a06: 言。
0382a07: 釋　遙唱遙結者。若結作法界。原為攝僧。故集界
0382a08: 內。今結淨地。本為障僧。故集院外。令其遙唱遙結
0382a09: 也。
0382a10: 一知僧事比丘。應具儀唱相言。
0382a11: 大德僧聽我比丘為僧唱淨地處所。此僧伽藍內東
0382a14: 言。
0382a15: 釋　文中但舉東廂有果樹處唱相。若更唱餘處。
0382a16: 應住立少時。據處量度。或是果樹。或樹無果。或樹
0382a17: 果俱無。或一房一角。半房半角。並須隨事曉了通
0382a18: 局之相。於羯磨處。先作前方便答云。結淨地羯磨。
0382a19: 羯磨者作是白言。
0382a20: 大德僧聽。若僧時到僧忍聽。僧今結東廂院中。若
0382a21: 諸果樹下作淨地。白如是。
0382a22: 大德僧聽。僧今結東廂院中。及諸果樹下作淨地。
0382a23: 誰諸長老。忍僧結東廂院中。及諸果樹下作淨地
0382a24: 者默然。誰不忍者說。僧已巳忍結東廂院。及果樹下
0382b01: 作淨地竟。僧忍默然故。是事如是持。
0382b02: 釋　律云。若樹根在不淨地生。枝葉陰覆淨地。不
0382b03: 得安淨物在上。若樹上果自墮。風吹雨打。諸鳥觸
0382b04: 墮。若不作意淨。若作意使墮不淨。若樹根在淨地
0382b05: 生。枝葉陰覆不淨地。得安物在上。果墮亦淨。此
0382b06: 一羯磨。因病者藥食事故作。乃屬一人之私。若為
0382b07: 久存。以待僧病者。是屬公也。
0382b08: 非　其法非。謂依文牒秉。實處相乖等。事非。謂
0382b09: 唱相聚內。立標分畔。餘非准常。
0382b10: △解淨地法
0382b11: 律云。若有緣者。解已巳更結。不出解文。例准解法。應
0382b12: 言。
0382b13: 釋　結制遙結。解應遙解。眾集院外已巳。羯磨者作
0382b14: 前方便答云。解淨地羯磨。應如是言。
0382b15: 大德僧聽。若僧時到僧忍聽。僧今解某處淨地。白如
0382b16: 是。
0382b17: 大德僧聽。僧今解某處淨地。誰諸長老。忍僧解某處
0382b18: 淨地者默然。誰不忍者說。僧已巳忍解某處淨地竟。僧
0382b19: 忍默然故。是事如是持。
0382b20: 非　此中唯異法事。法非。謂說乖先結等。事非。
0382b21: 謂院內集解也。餘俱如前。
0382b22: 釋　按十誦律中。佛在舍衛國。諸比丘作淨地羯
0382b23: 磨。佛言。從今不應結淨地。若作者突吉羅。佛智
0382b24: 徹知末世比丘受僧常食者多。淨地難奉不
0382c01: 免故爾。佛自遮止。一絕白衣之譏。次決緇流之疑。
0382c02: 而令僧徒安樂進道也。宣祖依法集列。為明結界
0382c03: 三種宗意。故今續釋引律開條。為就時宜。行用有
0382c04: 據故。
0382c05: △結庫藏法　差人守庫藏法
0382c06: 續　此二法准白二綱目。今依衣揵度續入。律云。
0382c07: 時諸比丘大得可分衣物。各相推倚。不肯藏舉。遂
0382c08: 失。佛言。及有見者應收舉。又客比丘來。移衣物。著
0382c09: 餘房。不堅牢。故聽別房結作庫藏。白二羯磨。唱房
0382c10: 名。若溫室。若重樓。若經行屋。集僧作前方便答云。
0382c11: 結庫藏羯磨。秉法者作如是白云。
0382c12: 大德僧聽。若僧時到僧忍聽。僧結某房作庫藏屋。白
0382c13: 如是。
0382c14: 大德僧聽。僧結某房作庫藏屋。誰諸長老。忍僧結庫
0382c15: 藏屋者默然。誰不忍者說。僧已巳忍結某房作庫藏屋
0382c16: 竟。僧忍默然故。是事如是持。
0382c17: 此一羯磨為事故作。是屬公也。
0382c18: 非　唯異法事。法非。謂房名錯唱等。事非。謂處
0382c19: 不堅牢。風雨易入等。餘非准前。
0382c20: 時彼庫藏無人守。不堅牢。聽差守庫藏人。白二羯
0382c21: 磨。作前方便答云。差守庫藏羯磨。作如是白言。
0382c22: 大德僧聽。若僧時到僧忍聽。僧差某甲比丘。作守物
0382c23: 人。白如是。
0382c24: 大德僧聽。僧差某甲比丘。作守物人。誰諸長老。忍僧
0383a01: 差某甲比丘。作守物人者默然。誰不忍者。說僧已巳忍
0383a02: 差某甲比丘作守物人竟。僧忍默然故。是事如是持。
0383a03: 此一羯磨亦為事作。是屬公也。
0383a04: 非　人非。謂所差乏德等。餘非同上。第二諸
0383a05: 界結解篇竟。
0383a06: 
0383a07: 毗尼作持續釋卷三
0383a08: 
0383a09: 音義
0383a10: 九州禹貢治水分九州也。謂荊。梁。雍。豫。徐。揚。青。
0383a11: 兗。冀。
0383a12: 整塊熟不和汁者是。
0383a13: 羅閱城即王舍城也。
0383a14: 疲勞力乏倦也。
0383a15: 籤去聲。坑也。又遶城水也。
0383a16: 邑凡有宗廟先君之主曰都。無曰邑。古以四井
0383a17: 為邑也。
0383a18: 創始造也。
0383a19: 訖音吉。盡也。
0383a20: 饑饉穀不熟曰饑。菜不熟曰饉。
0383a21: 橛音掘。杙也。即木段。
0383a22: 漲水泛溢也。
0383a23: 音懾。擅專自是也。
0383a24: 檀越或云檀那。譯云施主。由行檀捨。自可越度
0383b01: 貧窮苦故。
0383b02: 垣墻音員。低者垣。高者墻。
0383b03: 柵音折。編木而成。
0383b04: 經營縱廣曰經。回旋曰營。
0383b05: 伺音四。偵候也。偵音稱。探伺食也。
0383b06: 廂音湘。廡也。廊也。東西室也。
