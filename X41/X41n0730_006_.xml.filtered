0409c11: 
0409c12: 
0409c13: 曇無德部四分律刪補隨機羯磨卷第六
0409c14: 
0409c15: 唐京兆崇義寺沙門　道宣　撰集
0409c16: 金陵華山後學比丘　讀體　續釋
0409c17: ●諸戒受法篇第三之三
0409c18: ○請依止師法
0409c19: 時有比丘。和尚命終。若休道。若決意出界外。以無
0409c20: 人教授故。種種破戒。作非威儀。佛言。聽有阿闍黎。
0409c21: 當共相奉敬瞻視。如和尚法。
0409c22: 釋　此法出受戒揵度。若新受具者。應恒依和尚。
0409c23: 順其教授。學持毗尼。由和尚命終永別。乃至決意。
0409c24: 出界不還。既失依止。故有諸過。佛聽有阿闍黎當
0410a01: 依止。阿闍黎看弟子如子想。弟子看阿闍黎如父
0410a02: 想。當共相奉敬瞻視。便得正法久住。增益廣大。故
0410a03: 云如和尚法也。
0410a05: 大德一心念。我某甲今求大德為依止。願大德。與我
0410a06: 作依止。我依大德住三說已巳彼受請已巳。應報言。可爾與汝依止。
0410a07: 汝莫放逸。
0410a09: 至滿五歲。得離依止。若無所知。誦戒不利。盡形依
0410a10: 止。
0410a11: 釋　此明侍師之行自學之益。以定期限也。律云。
0410a12: 朝中日暮。當為師執二事勞苦。不得辭憚。一修理
0410a13: 房舍。二為補浣衣服。師如法所教事。盡當奉行。若
0410a14: 遣往方面周旋。不得辭勞假託因緣住。若辭勞者
0410a15: 如法治。准根本百一羯磨中。佛言。五法成就。五夏
0410a16: 已巳滿。得離依止。人間遊歷。五法者前四同後師德。第五於
0410a17: 別解脫經。善知通塞。及能誦持。優波離尊者問世
0410a18: 尊云。若滿四夏。五法成就。有滿五夏。未聞閒五法。得
0410a19: 離依止不。佛言不得。以五歲滿。成就五法。為定量
0410a20: 故。又問苾芻善明三藏。證會三明。已巳除三垢。纔三
0410a21: 夏亦須依止師不。佛言。不由未得已巳得。未證已巳
0410a22: 證。未悟已巳悟。得離依止。然由順所制事。要滿五夏
0410a23: 五法成就。得離依止。若生年八十。滿六十夏。於別
0410a24: 解脫經。未曾讀誦。不了其義。亦須依止老者。如無
0410b01: 老者。小者亦得。唯除禮拜。餘悉應作。此人名老小
0410b02: 苾芻也。
0410b03: 阿闍黎須具五德。知犯。知不犯。知輕。知重。滿十歲
0410b04: 方得攝他。若無此德。不依無過。和尚之德類此。
0410b05: 釋　此取和尚之德。以類畜依止者。如前乞度人
0410b06: 法中所明。其阿闍黎亦須乞畜眾法。如和尚法不
0410b07: 異也。必須有法有衣食。五德實具。方得攝濟弟子。
0410b08: 若五德有缺。二事不具者。不依止無過。若師德具。
0410b09: 請依止已巳。不得離宿。若離得罪。又准百一羯磨云。
0410b10: 不作歇心。更求依止。得停五夜。有部雜事云。若依
0410b11: 止師有心顧戀。門人無顧戀心。若門人有顧戀心。
0410b12: 依止師無心顧戀。若二俱有顧戀心。皆不失依止。
0410b13: 若二俱捨。名失依止。此一對首羯磨為法故作。
0410b14: 是屬私也。
0410b15: 非　一人非。德事不具。受請攝人等。二法非。乞
0410b16: 請並與。言詞不明等。三事非。聖前作法。威儀不
0410b17: 修等。後四非者。准知。
0410b18: ○與外道住法
0410b19: 續　此准白二羯磨綱目。今依受戒揵度續法。律
0410b20: 云。有一外道。善能論義。求僧出家。受具戒已巳。由信
0410b21: 不決。仍入外道。諸比丘以此因緣白佛。佛言。聽與
0410b22: 外道眾僧中四月共住。白二羯磨。以驗其信也。根
0410b23: 本百一云。請一苾芻。作鄔波耶。於四月內。著鄔
0410b24: 波耶衣。食僧常食。應問障法。若遍淨者應可攝
0410c01: 受。律云。先剃髮已巳。著袈裟。脫革屣。右膝著地。合掌
0410c02: 作是言。
0410c03: 大德僧聽。我某甲外道歸依佛。歸依法。歸依僧。我於
0410c04: 世尊所。求出家為道。世尊即是我如來至真等正覺
0410c05: 如是三說。
0410c06: 我某甲外道歸依佛法僧已巳。從如來出家學道。如來
0410c07: 即是我至真等正覺如是三說。
0410c08: ○次教受戒
0410c09: 釋　此受十戒同沙彌所持無異。故不重出。然中
0410c10: 不同者。沙彌受十戒。唯於二師前受。此在眾中。以
0410c11: 僧為證盟。故稱大德僧聽也。
0410c12: 佛言。彼外道受十戒已巳。應先至眾僧中。偏露右肩。
0410c13: 脫革屣。禮僧足已巳。右膝著地。合掌教作如是說。
0410c14: 釋　前受三歸十戒。雖云僧為證者。然僧未曾普
0410c15: 集。非秉僧法故。此乃白二羯磨。正行僧事。理當鳴
0410c16: 槌。集界內僧。彼和尚阿闍黎應將外道至僧中。先
0410c17: 教具修威儀。禮僧足已巳。令跪合掌。作如是說。
0410c18: 大德僧聽。我某甲外道。從眾僧乞四月共住。願僧慈
0410c19: 愍故。與我四月共住。
0410c20: 如是三說已巳。安彼外道。著眼見耳不聞處。眾中應
0410c21: 差堪能羯磨者。如上作白。
0410c22: 釋　此乃不現前羯磨也。羯磨者作前方便答云。
0410c23: 與外道四月共住羯磨。如上作白云。
0410c24: 大德僧聽。彼某甲外道。今從眾僧。乞四月共住。若僧
0411a01: 時到僧忍聽。與彼某甲外道。四月共住。白如是。
0411a02: 大德僧聽。彼某甲外道。從眾僧乞四月共住。僧今與
0411a03: 彼四月共住。誰諸長老。忍僧與彼四月共住者。默然。
0411a04: 誰不忍者說。眾僧已巳忍與彼外道四月共住竟。僧忍
0411a05: 默然故。是事如是持。
0411a06: 佛言。彼外道行共住竟。令諸比丘心喜悅。然後當
0411a07: 於眾僧中。受具足戒。白四羯磨。若彼外道。心故執
0411a08: 外道白衣法。不親近比丘。親外道。不隨順比丘。誦
0411a09: 習異論。若聞人說外道不好事。毀訾外道師教。便
0411a10: 起瞋恚。聞說佛法僧非法事。便踊躍歡喜。若有異
0411a11: 外道。及外道師來。讚歎外道事好。便歡喜踊躍。若
0411a12: 如是者。不令諸比丘喜悅。若反上者。是謂外道共
0411a13: 住。和調心意。令諸比丘喜悅也。
0411a14: 釋　此羯磨共住驗心為人故作。是屬私也。
0411a15: 非　一人非。受戒無僧。不安離聞等。二法非。詞
0411a16: 隱外道。乞秉不明等。餘非如常。
0411a17: ○尼眾授戒法
0411a18: 善見云。尼者女也。摩者母也。重尼故稱之。智度論
0411a19: 云。尼得無量律儀故。應次比丘後。佛以儀式不便
0411a20: 故。在沙彌後。
0411a21: 釋　西執通稱婦女為尼摩。今略去摩。以重女故。
0411a22: 但稱尼也。而引智論者。令知序戒也。若就戒之多
0411a23: 寡序位分者。則比丘前無初基。而尼亦闕進步。所
0411a24: 以為便二部儀式故。制尼在沙彌之後。若尼圓具。
0411b01: 亦從本部。小眾為始也。論云。尼得無量律儀者。據
0411b02: 本論文。尼受戒法。略則五百。廣則八萬。僧則略有
0411b03: 二百五十。廣亦同尼律儀。文律中僧列二百五十
0411b04: 戒。戒本具之。尼云五百。此疑今決。然以兩列定數。
0411b05: 略指為言。故諸部通截。不必定數。論其戒體。唯一
0411b06: 無作。約境明相。乃量塵沙。比丘僧且指二百五十。
0411b07: 以為持犯蹊徑。尼有三百四十八戒。可得指此而
0411b08: 為所防。但淨身心。莫究五百。
0411b09: 愛道經云。女人但惑色畜眾。知須臾事。故制依大
0411b10: 僧也。
0411b11: 釋　按彼經中。阿難白佛言。佛所說比丘尼法律。
0411b12: 亦自備足。莫不得度者。恐佛泥洹後。當復有女沙
0411b13: 門者。便可比丘尼作師不。佛言。長老。比丘尼戒法
0411b14: 具足可爾。雖爾當由比丘僧。若眾可得爾。一比丘
0411b15: 不肯。不得作沙門也。所以者何。女人多欲態。但欲
0411b16: 惑色。益畜弟子。亦不欲學問。但知須臾之事。是故
0411b17: 當須比丘也。文如經所說。為女人智淺多欲。情
0411b18: 易被色惑。唯喜姿容。增益徒眾。不察根器。堪學問
0411b19: 不。既無遠慮法門。但知俄頃之事。故制受具。當依
0411b20: 大僧稱量問難羯磨應成可品。
0411b21: ○授沙彌尼戒法
0411b22: 其畜眾羯磨剃髮法出家法。具如上僧中。唯加尼
0411b23: 字為異。
0411b24: ○授式叉摩那尼法
0411c01: 律本。諸尼度人。出家受戒。以不知戒相故。造作
0411c02: 非法。佛言。應與戒羯磨。十誦中。度妊身女人過
0411c03: 起。佛言。與二歲羯磨。可知有無。然六法淨心。二歲
0411c04: 淨身。
0411c05: 釋　梵語式叉摩那尼。此學法女。僧祇律云。式
0411c06: 叉摩那。在大尼下沙彌尼上坐。
0411c07: ○乞學戒言
0411c08: 佛。言聽十歲曾嫁義在後釋。及十八童女。欲二歲學戒
0411c09: 者。當詣僧中。偏露右肩。脫革屣。禮尼僧足。兩膝著
0411c11: 大姊僧聽。我某甲沙彌尼。今從僧乞二歲學戒。某甲
0411c12: 尼為和尚。願僧與我二歲學戒。慈愍故。
0411c13: 三乞已巳。沙彌尼應往離聞處。著見處立。
0411c14: 釋　姊者。女兄也。而云大姊。是律語尊稱。猶言大
0411c15: 德也。若乞學戒時。應先集僧已巳。後方教乞。乞已巳令
0411c16: 沙彌尼。離聞立見處。合掌遙瞻。此是不現前羯磨
0411c17: 也。
0411c18: ○與學戒法
0411c19: 彼尼眾中羯磨者應言。
0411c20: 釋　准常式。先作前方便答云。與學戒羯磨。羯磨
0411c21: 者應言。
0411c22: 大姊僧聽。彼某甲沙彌尼。今從僧乞二歲學戒。某甲
0411c23: 尼為和尚。若僧時到僧忍聽。與某甲沙彌尼二歲學
0411c24: 戒。某甲尼為和尚。白如是。
0412a01: 大姊僧聽。彼某甲沙彌尼。從僧乞二歲學戒。某甲尼
0412a02: 為和尚。僧今與某甲沙彌尼二歲學戒。某甲尼為和
0412a03: 尚。誰諸大姊。忍僧與彼某甲沙彌尼二歲學戒。某甲
0412a04: 尼為和尚者默然。誰不忍者說。是初羯磨第二第三亦如是說。
0412a05: 僧已巳忍與某甲沙彌尼二歲學戒。某甲尼為和尚竟。
0412a06: 僧忍默然故。是事如是持。
0412a07: ○次說戒相法
0412a09: 釋　加儀者。彼聞喚已巳。至僧中如常作禮。長跪合
0412a10: 掌尼和尚云。
0412a11: 某甲諦聽。如來無所著等正覺。說六法。不得犯不淨
0412a12: 行行婬欲法。若式叉摩那行婬欲法。非式叉摩那。非
0412a13: 釋種女。若與染汙心男子身相觸。缺戒。應更與戒。是
0412a14: 中盡形壽不得犯。能持不。〔答〕能持。
0412a15: 不得偷盜。乃至草葉。若式叉摩那取人五錢。若過五
0412a16: 錢。若自取。教人取。若自斫。教人斫。若燒。若埋。若壞色。
0412a17: 非式叉摩那。非釋種女。若取減五缺。錢戒。應更與戒。
0412a18: 是中盡形壽不得犯。能持不。〔答〕能持。
0412a19: 不得故斷眾生命。乃至蟻子。若式叉摩那故自手斷
0412a20: 人命。持刀與人教死。讚死。若與非藥。若墮胎。若厭禱
0412a21: 術。自作。教人作者。非式叉摩那。非釋種女。若斷畜
0412a22: 生命不能變化者命。缺戒。應更與戒。是中盡形壽不
0412a23: 得犯。能持不。〔答〕能持。
0412a24: 不得妄語。乃至戲笑。若式叉摩那不真實。非己巳有。自
0412b01: 稱得上人法。得禪。得解脫三昧正受。得須陀洹果斯
0412b02: 陀含果阿那含果阿羅漢果。天來龍來鬼神來供養
0412b03: 我。此非式叉摩那。非釋種女。若於眾中。故作妄語。缺
0412b04: 戒。應更與戒。是中盡形壽不得犯。能持不。〔答〕能持。
0412b05: 不得非時食。若式叉摩那非時食。缺戒。應更與戒。是
0412b06: 中盡形壽不得犯。能持不。〔答〕能持。
0412b07: 不得飲酒。若式叉摩那飲酒缺戒。應更與戒。是中盡
0412b08: 形壽不得犯。能持不。〔答〕能持。
0412b09: 佛言。式叉尼一切大尼戒應學。除自手取食授食
0412b10: 與他。此學法女具學三法。一學根本。即四重是。二
0412b11: 學六法。謂染心相觸。盜減五錢。斷畜生命。小妄語。
0412b12: 非時食。飲酒也。三學行法。謂大尼諸戒及威儀並
0412b13: 制學之。若犯根本戒法者應滅擯。若缺學法者更
0412b14: 與二年羯磨。若違行法。直犯佛教。即須懺悔。不壞
0412b15: 本所學六法。
0412b16: 釋　而云犯佛教者。謂犯越毗尼罪。乃重突吉羅
0412b17: 也。此一羯磨為人故作。是屬私也。六犯更與。未
0412b18: 受先學。有異諸受故。
0412b19: 非　一人非。童嫁減年。眾不和集等。二法非。宣
0412b20: 授不明。缺示三學等。餘非准前。
0412b21: ○授比丘尼戒
0412b22: 佛言。有八敬比丘尼。善來比丘尼。破結使比丘尼。
0412b23: 羯磨受中有遣信比丘尼。十歲曾嫁比丘尼。十八
0412b24: 童女。二歲學戒。二十眾比丘尼。邊方義立十眾比
0412c02: 釋　八敬比丘尼者。律云。佛在迦毗羅國。時摩訶
0412c03: 波闍波提此大愛道與五百釋種女。俱詣佛所禮足。
0412c04: 求度出家。佛止不聽。異時佛在舍衛祇園。時大愛
0412c05: 道聞知。與五百釋種女共自剃髮。被袈裟。在祇桓
0412c06: 門外立。步涉破。塵土坌身。悲乞流淚。阿難見已巳。
0412c07: 問其所由。啟白世尊。佛告阿難。且止。莫欲令女人
0412c08: 於佛法中出家受大戒。若出家受大戒。則令佛法
0412c09: 不久。譬如有長者家男少女多。則知其家衰微。又
0412c10: 如好稻田。而被霜雹。即時破壞。阿難復白佛言。摩
0412c11: 訶波闍波提於佛有大恩德。佛母命過。乳養世尊
0412c12: 長大。佛言。如是如是。我亦於彼有大恩。若有人因
0412c13: 他得知佛法僧。因他得歸三寶。受持五戒。知苦集
0412c14: 滅道。於此四諦。無有狐疑。若得須陀洹果。斷諸惡
0412c15: 趣。得決定入正道。如是種種恩。一一非四事可能
0412c16: 報。我出世令摩訶波闍波提知三寶。歸佛法僧。乃
0412c17: 至決定得入正道亦如是。阿難復白世尊。若女人
0412c18: 於佛法中。出家受大戒。歸須陀洹果。乃至阿羅漢
0412c19: 果者。願佛聽出家受大戒。阿難如是三請已巳。佛告
0412c20: 阿難。今為女人。制八敬法。盡形壽不可違。若能行
0412c21: 者。即是受戒。何等為八。一雖百歲比丘尼。見初受
0412c22: 戒比丘。應起迎逆禮拜。與敷淨座請令坐。第二比
0412c23: 丘尼不應罵詈比丘呵責。不應誹謗言破戒破見
0412c24: 破威儀。第三比丘尼不應為比丘作舉。作憶念。作
0413a01: 自言。不應遮他覓罪。遮說戒。遮自恣。比丘尼不應
0413a02: 呵比丘。比丘應呵比丘尼。第四式叉摩那學戒已巳
0413a03: 從比丘僧。乞受大戒。第五比丘尼犯僧殘罪。應在
0413a04: 二部僧中。半月行摩那埵。第六比丘尼半月從僧
0413a05: 乞教授。第七比丘尼不應在無比丘處夏安居。第
0413a06: 八比丘尼僧安居竟。應比丘僧中求三事。自恣見
0413a07: 聞疑。如是八法。一一應尊重恭敬讚歎。盡形壽不
0413a08: 可違。阿難依教傳宣。大愛道等一一頂受奉行。尼
0413a09: 部自斯建立。故云八敬比丘尼也。阿難於佛成道
0413a10: 十二年後。大目犍連方勸化出家。今阿難請佛度
0413a11: 尼。在出家二年間矣。善來比丘尼及破結使比
0413a12: 丘尼。此二同比丘授中。唯異尼也。羯磨受中有
0413a13: 遣信比丘尼者。按薩婆多論云。佛遣阿難。與大愛
0413a14: 道。八敬受具戒已巳。於十四年後。制白四受具。故云
0413a15: 羯磨受中。律云。時有舍夷拘黎諸比丘尼。將欲受
0413a16: 大戒者。詣僧伽藍。道路遇賊毀犯。比丘尼語諸比
0413a17: 丘。諸比丘白佛。佛聽遣使受具。此法准律續後。
0413a18: 十歲曾嫁比丘尼十八童女二歲學戒者。下正授
0413a19: 法是。二十眾比丘尼者。中國尼受具戒。二部僧
0413a20: 各十人。少一不得。授者治罪。下文二部羯磨自顯。
0413a21: 邊方義立十眾比丘尼者。邊國五人受具。緣起
0413a22: 比丘故開。尼居邊國。開聽亦爾。二部各減其半故
0413a23: 云邊方義立十眾比丘尼也。
0413a24: ○乞畜眾法
0413b01: 佛言。尼滿十二歲。欲度人者。應具修威儀。禮諸尼
0413b02: 僧足。如大僧法。三乞已巳。文同故不出。其度沙彌尼
0413b03: 式叉尼大戒尼。並須別乞。以年年度弟子犯罪故。
0413b04: 或捨畜眾法等故。
0413b05: 釋　准尼戒相。於一百七十八單墮法中。自一百
0413b06: 二十一度小年童女受具。乃至一百三十三乞授
0413b07: 具。愚癡不聽謗。共十二戒。皆緣非法授具所制。故
0413b08: 云以年年度弟子犯罪故。或捨畜眾等法故。是故
0413b09: 比丘尼若欲度沙彌尼式叉尼大戒尼。並須別別
0413b10: 乞法可也。
0413b11: ○與畜眾法
0413b12: 佛言。尼僧當觀此人堪能教授。二歲學戒。二事攝
0413b13: 取者。當與羯磨。文亦如上。若不堪教授攝取者。羯
0413b14: 磨非法也。
0413b15: ○正授戒前具八緣。一明請和尚。
0413b16: 佛言。若十歲曾嫁。二歲學戒。年滿十二。若十八童
0413b17: 女。二歲學戒。年滿二十者。應與受戒。具修威儀。教
0413b18: 言。
0413b19: 釋　十歲曾嫁者。本律云。小年曾嫁年十歲。二歲
0413b20: 學戒。年滿十二。應與受具足戒。薩婆多論云。男聽
0413b21: 年二十。因不耐寒苦十事。尼十二得者。為夫家所
0413b22: 使。任忍眾苦。加厭本事也。按一切有部百一云。若
0413b23: 是曾嫁女。生年十二應與六法。二年令學。若問障
0413b24: 遮時云。汝年滿十四未也。若是童女諸部皆以十
0413c01: 八歲為限。今附百一。以便應機無疑。例前十誦僧
0413c02: 祇。令受戒尼。先詣尼僧中。教使次第一一頭面禮
0413c03: 僧足。然後請之。當偏袒右肩。脫革屣。兩膝著地。合
0413c04: 掌教如是請言。
0413c05: 大姊一心念。我某甲求阿姨為和尚。願阿姨為我作
0413c06: 和尚。我依阿姨故。得受大戒。慈愍故。
0413c07: 三請已巳。答言可爾。乃至請二闍黎七證戒人亦爾
0413c08: 也。
0413c09: 釋　阿者謂大也。姨者母之姊妹也。此乃尼部中
0413c10: 最尊之稱。
0413c11: △二佛言。當安受戒人。離聞著見處立。
0413c12: 釋　有部百一云。安已巳。教一心合掌。向眾誠而
0413c13: 立。意令渴仰。不起餘覺也。
0413c14: △三差教師法
0413c15: 是中戒師應問言。誰能與某甲作教授師。有者答
0413c16: 言。我某甲能。應作白差如是言也。
0413c17: 釋　此中作前方便答等。一一准前。受比丘戒法
0413c18: 無異。
0413c19: 大姊僧聽。彼某甲從和尚尼某甲求受大戒。若僧時
0413c20: 到僧忍聽。某甲為教授師白如是。
0413c21: △四教師出眾問法
0413c22: 當起禮尼僧足已巳。往受戒者所。語言。
0413c23: 妹此是安陀會。此多羅僧。此僧伽黎。此僧祇支。此
0413c24: 覆肩衣。此多羅。此衣。是汝有不。答言是。
0414a01: 釋　百一中尼五衣者。第四厥蘇洛迦。即尼之下
0414a02: 裙長四肘寬二肘。兩頭縫合入中。抬上過臍後掩
0414a03: 繫以腰絛。第五僧譯為掩腋襯衣。長五肘寬二肘。用
0414a04: 掩肩腋。佛制恐汙三衣。先用通覆兩肩。然後於上
0414a05: 披法服。繞頸令急級。紐於肩頭。其衣拘與衫
0414a06: 相似。衣總覆身。元不露膊。雙手不出。斂歛在胸前。同
0414a07: 阿育王像。乃至敬禮三寶。及受食之儀。曾不許露
0414a08: 出胸膊肩。在寺時法皆如是。僧亦同此。然受食禮
0414a09: 敬之時。僧便露膊。五天皆然。本律以僧祇支謂裙。
0414a10: 更名覆肩衣。此方儀失雖久。然制法著用宜應知
0414a11: 之。
0414a12: 妹聽。今是真誠時。實語時。我今問汝。實當言實。不實
0414a14: 識此罪名。謂曾受五戒八戒十戒犯四重已巳。及受大
0414a16: 應答云不犯。
0414a19: 汝不破內外道不。答無。汝非黃門不。答非女黃門五種。謂
0414a20: 螺筋鼓角也。汝非父不。答無。汝非母不。答無
0414a21: 汝非阿羅漢不。答無。汝非破和合僧不。答無
0414a22: 汝非惡心出佛身血不。答無。汝非非人不。答非
0414a23: 汝非畜生不。答非。汝非二根不。答非。汝字何等
0414a24: 答某甲。和尚字誰。答上某下某。年歲滿不。答滿。
0414b01: 衣具不。答具。父母夫主聽不。答聽隨當時有者言之。不
0414b02: 得兩牒。若無言無。汝不負債不。答無。汝非婢不。答非
0414b03: 汝是女人不。答是。女人有如是諸病。癲癰疽白癩
0414b04: 乾痟顛狂二形二道合道小。常漏大小便。涕唾常流
0414b05: 出。汝有如此病不。答無並答言無者。又應告言。如我向問汝事
0414b06: 僧中亦當如是問。如汝向者答我。眾僧中亦當如是
0414b07: 答。
0414b08: △五喚入眾法
0414b09: 佛言。彼教授師問已巳。來至眾中。舒手相及處立已巳。
0414b10: 應作白召言。
0414b11: 大姊僧聽。彼某甲從和尚尼某甲求受大戒。若僧時
0414b12: 到僧忍聽。我已巳教授竟。聽使來。白如是。
0414b13: 即遙語言。汝來。來已巳為捉衣。令入僧中也。
0414b14: △六明乞戒法
0414b15: 當禮僧足。在戒師前。兩膝著地合掌。教師教乞言。
0414b16: 大姊僧聽。我某甲從和尚尼某甲求受大戒。我某甲
0414b17: 今從眾僧。乞受大戒。和尚尼某甲。願僧濟度我。慈愍
0414b18: 故如是三乞。
0414b19: △七戒師白和尚法
0414b20: 彼戒師應白言。
0414b21: 大姊僧聽。此某甲從和尚尼某甲求受大戒。此某甲
0414b22: 今從眾僧。乞受大戒。和尚尼某甲。若僧時到僧忍聽。
0414b23: 我問諸難事。白如是。
0414b24: △八對眾問法
0414c01: 彼戒師應問言。
0414c02: 汝諦聽。今是真誠時。我今問汝。有當言有。無當言無。
0414c03: 汝不犯邊罪耶。答無。汝不犯比丘耶。答無。汝非
0414c04: 賊心受戒耶。答非。汝非破內外道耶。答無。汝非
0414c05: 黃門耶。答非。汝不父耶。答無。汝不母耶。答
0414c06: 無。汝不阿羅漢耶。答無。汝不破和合僧耶。答
0414c07: 無。汝不惡心出佛身血耶。答無。汝非非人耶。答
0414c08: 非。汝非畜生耶。答非。汝非二形耶。答非。汝字
0414c09: 何等。答某甲。和尚字誰。答上某下某。年歲滿不
0414c11: 汝不負人債不。答無。汝非婢不。答非。汝是女人
0414c14: 是病不。答無。
0414c15: ○正授本法羯磨文
0414c17: 師應白言。
0414c18: 大姊僧聽。此某甲從和尚尼某甲求受大戒。此某甲
0414c19: 今從眾僧。乞受大戒。和尚尼某甲某甲自說清淨。無
0414c22: 釋　此間如前大僧受具中。准僧祇律。作白及羯
0414c23: 磨皆問答成就不。
0414c24: 大姊僧聽。此某甲從和尚尼某甲求受大戒。此某甲
0415a01: 今從眾僧乞受大戒。和尚尼某甲某甲自說清淨。無
0415a02: 諸難事。年歲已巳滿。衣具足。僧今為某甲受大戒。和
0415a03: 尚尼某甲誰諸大姊。忍僧今為某甲受大戒。和尚尼
0415a04: 某甲者默然。誰不忍者說。是初羯磨第二第三亦如是說。僧已巳
0415a05: 忍。與某甲受大戒竟。和尚尼某甲。僧忍默然故。是事
0415a06: 如是持。
0415a07: ○本法尼往大僧中受戒法
0415a08: 五分律云。彼和尚阿闍黎復集十比丘尼僧。往比
0415a09: 丘僧中。在羯磨師前小遠。兩膝著地。乞受戒等。義
0415a10: 准尼僧。自結大界。護別眾過等。
0415a11: 釋　本律云。彼受戒者與比丘尼僧。俱至比丘僧
0415a12: 中。五分律云。復集十比丘尼僧。往比丘僧中。宣祖
0415a13: 研義。謂此准尼僧。自結大界。護別眾過等。本律云。
0415a14: 俱至比丘僧中者。謂盡界內尼僧同往。此則眾多
0415a15: 不應時機。恐譯筆之誤俱也。故引五分。為便事法。
0415a16: 今加儀以明復集。然理無默往。若作本法竟。或當
0415a17: 日或次朝鳴槌集界內尼僧。彼和尚尼應通白云。
0415a18: 世尊為我等。制八敬法。第四云。式叉摩那學戒已巳。
0415a19: 從比丘僧。乞受大戒。當尊重恭敬。盡形壽不可違。
0415a20: 今有某甲十歲曾嫁二歲學戒年滿十二或年十二曾嫁
0415a21: 二歲學戒。年滿十四　或十八童女。二歲學戒。年滿二十。遵律問難。羯磨本部
0415a22: 作法受竟。我等作法。十比丘尼將彼受具者。同至
0415a23: 大僧中。乞受大戒。大姊僧和合忍不。眾尼僧應齊
0415a24: 答言可爾。如是復集通白而往。故云義准尼僧自
0415b01: 結大界護別眾過也。文云等者。謂非特此律制。一
0415b02: 切僧法皆不得別眾故。此乃二十眾比丘尼受具
0415b03: 戒法。若邊方雖開減半。其復集同往。准此無異。
0415b04: ○請羯磨師法
0415b05: 律無正文。准前具有。應教言所具禮儀並同前受。
0415b06: 大德一心念。我某甲今請大德。為羯磨阿闍黎。願大
0415b07: 德。為我作羯磨阿闍黎。我依大德故。得受大戒。慈愍
0415b08: 故三請已巳師應答言。可爾。
0415b09: ○乞受戒法
0415b10: 佛言。彼受戒者禮僧足。兩膝著地。合掌教乞言。
0415b11: 大德僧聽。我某甲從和尚尼某甲求受大戒。我某甲
0415b12: 今從大僧乞受大戒。和尚尼某甲。願僧拔濟我。慈愍
0415b13: 故。
0415b14: 三說已巳。尼教授師當復本座。
0415b15: 釋　當復本座者。理應加儀。尼眾統受戒者。到僧
0415b16: 中已巳。比丘應鳴槌集眾僧如前。僧中禮足。乞請羯
0415b17: 磨師畢。十眾大僧同十尼僧。至授戒所。禮敬畢。大
0415b18: 僧上座。尼僧列座。尼教授師教乞戒已巳。當復本座。
0415b19: ○戒師和尚問法
0415b20: 此中戒師應索欲問答訖。應如是白言。
0415b21: 大德僧聽。此某甲從和尚尼某甲求受大戒。此某甲
0415b22: 今從大僧乞受大戒。和尚尼某甲。若僧時到僧忍聽。
0415b23: 我問諸難事。白如是。
0415b24: ○正問遮難法
0415c01: 應安慰法如上已巳。便悟言。
0415c02: 釋　安慰法如上者。准前五分律云。族姓女。汝莫
0415c03: 恐怖。須臾間令汝得清淨大戒。成比丘尼入僧數
0415c04: 也。
0415c05: 汝諦聽。今是真誠時。我今問汝。有當言有。無當言無。
0415c06: 汝不犯邊罪耶。答無。汝不犯比丘耶。答無。汝非
0415c07: 賊心為道耶。答非。汝非壞二道耶。答非。汝非黃
0415c08: 門耶。答非。汝非父耶。答無。汝非母耶。答無。
0415c09: 汝非阿羅漢耶。答無。汝非破和合僧耶。答無。
0415c10: 汝非惡心出佛身血耶。答無。汝非非人耶。答非。
0415c12: 以不解故。無由得戒也。汝字何等。答某甲。和尚字誰。答上
0415c14: 母夫主聽汝不。答聽。汝不負人債不。答無。汝非
0415c15: 婢不。答非。汝是女人不。答是。女人有如是諸病。
0415c16: 癩癰疽白癩乾痟顛狂。二根二道合道小。大小便涕
0415c17: 唾常出。汝無如是諸病不。答無。汝學戒未即應答言。已巳
0415c18: 學戒復應問言。清淨不復重答言。清淨復應問餘尼言某甲。已巳學戒未
0415c19: 餘尼答言。已巳學戒重問言。清淨未餘尼答言。清淨。
0415c20: ○正授戒體法
0415c21: 戒師應略說發戒方便。如大僧受戒中所說。以得
0415c22: 戒在大僧。理須知正法。羯磨云。
0415c23: 大德僧聽。此某甲從和尚尼某甲求受大戒。此某甲
0415c24: 今從大僧。乞受大戒。和尚尼某甲某甲。所說清淨。無
0416a01: 諸難事。年歲已巳滿。衣具足已巳。學戒清淨。若僧時到
0416a02: 僧忍聽。僧今為某甲受大戒和尚尼某甲。白如是。
0416a03: 大德僧聽。此某甲從和尚尼某甲求受大戒。此某甲
0416a04: 今從大僧。乞受大戒。和尚尼某甲。某甲所說清淨。無
0416a05: 諸難事。年歲已巳滿。衣具足。已巳學戒清淨。僧今為某
0416a06: 甲受大戒。和尚尼某甲。誰諸長老。忍僧與某甲受大
0416a07: 戒。和尚尼某甲者默然。誰不忍者說。是初羯磨三說如上
0416a08: 問成就已巳應言。僧已巳忍為某甲受大戒竟。和尚尼某甲。僧忍
0416a09: 默然故。是事如是持。
0416a10: 受已巳亦如上為說。記春夏冬時節。示語言。
0416a11: 釋　所以本法羯磨但作方便。未示語時節者。非
0416a12: 正受具故。二部僧不滿二十眾故。
0416a14: 族姓女聽。此是如來無所著等正覺。說八波羅夷法。
0416a15: 犯者非比丘尼。非釋種女。
0416a16: 釋　族姓女者。史記云。天子賜姓命氏。諸候命族。
0416a17: 族者氏之別名也。今文云。族姓女謂大族大姓家
0416a18: 之女。乃美稱之辭。
0416a19: 不得作不淨行行婬欲法。若比丘尼意樂作不淨行。
0416a20: 行婬欲法乃至共畜生。此非比丘尼。非釋種女。汝是
0416a22: 不得盜乃至草葉。若比丘尼偷人五錢。若過五錢。若
0416a24: 埋。若壞色。彼非比丘尼。非釋種女。汝是中盡形壽不
0416b01: 得犯。能持不。〔答〕能持。
0416b02: 不得故斷眾生命乃至蟻子。若比丘尼故自手斷人
0416b03: 命。若持刀與人教死。讚死。若與非藥。若復墮人胎。厭
0416b04: 禱詛殺。若自作教人作。彼非比丘尼。非釋種女。汝
0416b05: 是中盡形壽不得犯。能持不。〔答〕能持。
0416b06: 不得妄語乃至戲笑。若比丘尼非真實。非己巳有。自稱
0416b08: 斯陀含果阿那含果阿羅漢果。天來。龍來。鬼神來。供
0416b10: 能持不。〔答〕能持。
0416b11: 不得身相觸乃至共畜生。若比丘尼有染汙心。與染
0416b12: 汙心男子身相觸。從腋以下膝以上。若捺若摩。若牽
0416b13: 若推。若逆摩順摩。若舉若下。若捉若急捺。此非比丘
0416b14: 尼。非釋種女。汝是中盡形壽不得犯。能持不。〔答〕能
0416b15: 持。
0416b17: 捉手捉衣。入屏處共立共語共行。身相近共期。犯此
0416b18: 八事。彼非比丘尼。非釋種女。犯八事故。汝是中盡形
0416b19: 壽不得犯。能持不。〔答〕能持。
0416b20: 釋　律云。彼此有染污心捉手乃至共行。以為樂。
0416b21: 以身相倚。一一偷蘭遮。於七事中。若不發露懺悔。
0416b22: 罪未除。若犯第八事共期者。即犯波羅夷。不共住。
0416b23: 不得覆藏他罪乃至突吉羅惡說。若比丘尼知他比
0416b24: 丘尼犯波羅夷罪。若不自舉。不白僧。若眾多人後於
0416c01: 異時。此比丘尼若罷道。若滅擯。若遮不共僧事。若入
0416c02: 外道。後便作是說。我先知有如是如是事。彼非比丘
0416c03: 尼。非釋種女。覆藏重罪故。汝是中盡形壽不得犯。能
0416c04: 持不。〔答〕能持。
0416c05: 不得隨舉比丘乃至守園人及沙彌。若比丘尼知比
0416c06: 丘為僧所舉。如法如律如佛所教。不隨順。不懺悔。僧
0416c08: 知不。今僧舉此比丘。如法如律如佛所教。不隨順。不
0416c09: 懺悔。僧未與作共住。汝莫隨順。是比丘尼諫是比丘
0416c10: 尼時堅持不捨。是比丘尼當三諫。捨此事故。乃至三
0416c11: 諫捨者善。不捨者彼非比丘尼非釋種女。由隨舉故。
0416c12: 汝是中盡形壽不得犯。能持不。〔答〕能持。
0416c14: 族姓女聽。如來無所著。已巳說八波羅夷。又說四種譬
0416c15: 喻。若犯八重。如斷人頭已巳不可復起。又如截多羅樹
0416c16: 心不更生長。又如針鼻缺不堪復用。又如析大石分
0416c17: 為二分不可還合。若比丘尼犯八重已巳。不得還成比
0416c19: ○次說四依法又應告言
0416c20: 族姓女聽。如來無所著等正覺。說四依法。比丘尼依
0416c21: 此得出家。受大戒。成比丘尼法。
0416c22: 依糞掃衣得出家。受大戒。成比丘尼法。汝是中盡形
0416c23: 壽能持不。〔答〕能持。
0416c24: 若得長利檀越施衣割壞衣得受。
0417a02: 能持不。〔答〕能持。
0417a03: 若得長利若僧差食。檀越送食。月八日食。十四日食。
0417a04: 十五日食。若月初日食。若眾僧常食。若檀越請食應
0417a05: 受。
0417a06: 依樹下坐。得出家。受大戒。成比丘尼法。汝是中盡形
0417a07: 壽能持不。〔答〕能持。
0417a08: 若得長利別房尖頭屋小房石室兩房一戶得受。
0417a09: 依腐爛藥。得出家。受大戒。成比丘尼法。汝是中盡形
0417a10: 壽能持不。〔答〕能持。
0417a11: 若得長利酥油生酥蜜石密應受。
0417a12: 釋　律中因比丘尼獨住阿蘭。若有難事起。佛已巳
0417a13: 遮不聽樹下坐。今仍依舊文。俾知四依也。此下
0417a14: 文略釋。皆准前比丘受具中。
0417a15: 汝已巳受大戒竟。白四羯磨如法成就。得處所。和尚如
0417a16: 法。阿闍黎如法。二部僧具足滿。汝當善受教法。應勸
0417a17: 化作福治塔。供養眾僧。若和尚阿闍黎。一切如法教
0417a18: 授。不得違逆。應學問誦經勤求方便。於佛法中。得須
0417a19: 陀洹果斯陀含果阿那含果阿羅漢果。汝始發心出
0417a20: 家。功不唐捐。果報不絕。餘所未知。當問和尚阿闍黎。
0417a21: 應令受戒人在前。餘尼在後而去也。
0417a22: 釋　前授比丘戒緣文云。今解二種羯磨。具足五
0417a23: 緣。方成此比丘尼。受大戒。乃第二種羯磨也。此
0417a24: 中羯磨皆為人作所屬。是私並明非相。俱准大僧。
0417b01: 受具無異。故不重出。第三諸戒受法篇竟。
0417b02: 
0417b03: 毗尼作持續釋卷六
0417b04: 
0417b05: 音義
0417b06: 憚壇去聲。勞也。
0417b07: 三明一宿命明。謂但知過去宿世受生之事。名
0417b08: 宿命通。復知宿世至百千萬生。如是姓名受苦受
0417b09: 樂等事。皆悉能知名宿命明。二天眼明。謂但見
0417b10: 死此生彼。名天眼通。復見我及眾生死時生時及
0417b11: 身口意所作善惡之業行。或生善道惡道。皆悉能
0417b12: 見名天眼明。三漏盡明。謂眾生因三界見思之
0417b13: 惑。墮落生死。故名為漏。唯阿羅漢斷見思盡。而得
0417b14: 神通。名漏盡通。復知漏盡已巳。後更不受於生死。名
0417b15: 漏盡明。
0417b16: 三垢即三毒能障自性。故名垢。
0417b17: 苾芻苾芻乃雪山香草也。有五種德。以喻比丘
0417b18: 亦具此德。故稱為苾芻。一體性柔。以喻比丘能
0417b19: 折伏身口意業之粗獷也。二引蔓旁布。以喻比
0417b20: 丘傳法度人延綿不絕。三馨香遠聞。以喻比丘
0417b21: 戒德芬馥為眾所聞。四能療疼痛。以喻比丘能
0417b22: 斷煩惱毒害之痛苦。五不背日光。以喻比丘正
0417b23: 見思惟。常向佛日而不背也。
0417b24: 坌焚上聲。塵也。
0417c01: 鄔波耶謂云親教師即和尚也。
0417c02: 階音皆。級也。
0417c03: 露膞下止演切。旃上聲。
0417c04: 捺難入聲。手按也。
0417c05: 紐上音摳。衫也。下音鈕。結會衫紐也。
0417c06: 詛阻去聲。以禍福之言。相要曰詛。
0417c07: 疼音滕。痛也。
0417c08: 狐疑上音乎。獸名。鼻尖尾大。善為妖魅。性婬多
0417c09: 疑。
0417c10: 腋音亦。左右肘之間曰腋。
0417c11: 膊音博。肩膊也。
