0008a01: 百癡禪師語錄卷第二
0008a02: 嗣法門人超宣等編
0008a03: 建寧百山景星禪院語錄
0008a04: 入院指山門云解脫門不二門門門相似最初一步
0008a05: 畢竟從這裏入。
0008a06: 佛殿云釋迦已巳滅彌勒未生政當恁麼時把柄在阿
0008a07: 誰手裏撒開坐具云欲識是非面目現在。
0008a08: 據室云此箇去處任是鐵額銅頭也須走避山僧今
0008a09: 日人事冗忙且放過一著。
0008a10: 上堂指法座云須彌燈王已巳顯露本分事了也若要
0008a11: 撥轉上頭關試再看依模畫樣。
0008a12: 拈香云這瓣香端為祝延　今上皇帝聖壽萬安伏
0008a13: 願弓矢櫜而璣衡潤民物阜而曆數長這瓣香奉為
0008a14: 滿朝文武建寧合郡尊官伏願補袞即仲山調羹乃
0008a15: 傳說這瓣香謂有所事則埋沒我謂無所事則埋沒
0008a16: 他而今總遮掩不得三回拈出耑為現住金粟本師
0008a17: 費隱容老和尚以酬法乳遂攝衣敷座上首白槌云
0008a18: 法筵龍象眾當觀第一義師云自歎無緣用直鉤魚
0008a19: 蝦貪餌不相投蓑衣欲脫風前睡又恐金鱗觸釣舟
0008a20: 莫有負命者請出眾相見僧問高提祖印駕臨百山
0008a21: 斬新條令一句作麼生道師便打進云宗風輝千古
0008a22: 今朝事轉新師云且得上座領話進云秪如李居士
0008a23: 設齋禱嗣未審和尚如何慶讚師云桂子月中落進
0008a24: 云恁麼則麟趾振搌瓜瓞綿綿去也師云一任將花
0008a25: 錦上添問孤峰頂上眠雲辜負先聖十字街頭垂手
0008a26: 埋沒宗風今日來赴景星意作麼生師云坐斷天下
0008a27: 人舌頭進云直得乾坤廓落無邊際杲日當空宇宙
0008a28: 明師云又是重說偈言乃云從上來事迥絕言詮凜
0008a29: 凜神威如王寶劍與麼與麼萬里人荒不與麼不與
0008a30: 麼金鋀莫辨然事無一向山僧曲為諸人八字打開
0008b01: 去也遂豎起拂子云還委悉麼乾坤以此覆載日月
0008b02: 以此照臨嶽瀆以此峙流群靈以此生育諸佛以此
0008b03: 出世祖師以此西來聖明以此端拱馭民士庶以此
0008b04: 安家樂業風光廓爾遍界無遺亙古亙今絲毫弗易
0008b05: 且應時及節一句如何道擊拂子云景星纔示現八
0008b06: 表納雍熙復舉僧問百丈如何是奇特事丈云獨坐
0008b07: 大雄峰僧禮拜丈便打師云一問一荅賓主歷然這
0008b08: 僧禮拜雖非好心爭柰百丈棒頭有眼今日或有問
0008b09: 山僧如何是奇特事秪向他道李居士禱嗣設齋僧
0008b10: 若禮拜但云已後莫相辜負好下座上首復白槌云
0008b11: 諦觀法王法法王法如是。
0008b12: 上堂僧問諸佛說不到處請師直指師舉拂子進云
0008b13: 恁麼則未開口以前早已巳七華八裂也師云被汝勘
0008b14: 破僧喝師便打乃云松直棘曲鳧短鶴長本自成現
0008b15: 觸處全彰百山這裏不動一鎗一旗秪管坐地看楊
0008b16: 州似恁麼還稱得諸人意也無設稱得諸人意袖手
0008b17: 傍觀阿誰不會不稱得諸人意水南石塔笑殺闍黎
0008b18: 其或別有生涯亦只搆一半在要分付缽袋子謝三
0008b19: 娘秤銀。
0008b20: 冬至上堂書雲令節喜屆今朝君子道長小人道消
0008b21: 若是衲僧活計端的不在裏許何也拄杖如龍活潑
0008b22: 潑風軒竹徑任逍遙。
0008b23: 上堂舉一不得舉二放過一著落在第二我密雲師
0008b24: 翁擲下拄杖云落二去也且一又如何舉將蝦釣鱉
0008b25: 又我本師老人云山僧舉一了也諸人如何委悉明
0008b26: 破則不堪百山則不然舉一不得舉二放過一著落
0008b27: 在第二遂拈拄杖卓一卓云且道是舉一耶舉二耶
0008b28: 具眼者辨取。
0008b29: 臘八上堂僧問指地指天成賣俏觀星說悟更無慚
0008b30: 悟即不無爭柰落第二門如何是第一門師云星前
0008c01: 薦取進云恁麼則未出母胎猶較些子師云莫隨人
0008c02: 語好進云自有一雙窮相手不曾容易舞三臺師云
0008c03: 是玉也大奇乃以拂子打圓相召眾云明星出現也
0008c04: 還見麼若也見得落在釋迦老子圈繢裏何故為
0008c05: 伊道箇一切眾生具有如來智慧德相在若也不見
0008c06: 亦落在釋迦老子圈繢裏何故為伊道箇但以妄想
0008c07: 執著不能證得在見與不見拈向一邊又落在百山
0008c08: 圈繢裏衲僧家尋常口吧吧地盡道知有及至結角
0008c09: 羅紋之處便爾轉身不得畢竟病在於何秪為未有
0008c10: 透頂透底的時節百山今日不惜身命教諸人透頂
0008c11: 透底去擲拂子下座。
0008c12: 請上堂行年五十八預慶六旬壽此念切且真何愁
0008c13: 天不祐菱華映水清錦帨連山秀一句語無私分明
0008c14: 已巳漏逗復舉鄭十三娘隨師姑到大溈次纔禮拜起
0008c15: 溈便問這箇師姑甚處往姑云南臺江口住溈喝出
0008c16: 又問背後老婆甚處住十三娘身近前又手而立
0008c17: 師云盡道師姑不諳大溈語脈較十三娘猶欠一步
0008c18: 殊不知大溈家風總被這師姑勘破秪如茲者張信
0008c19: 女隨師姑到山諸人還識他住處麼驀拈拄杖卓云
0008c20: 門依古岸松千朵更有寒溪玉一灣。
0008c21: 春日上堂學道有何方便隨時略通一線萬紫千紅
0008c22: 總是春大都要識東風面東風面如劈箭良久云覓
0008c23: 則知君不可見。
0008c24: 聖節上堂會萬物為自己巳者其惟聖人乎是故聖人
0008c25: 在上不言而化無為而治風以調雨以順五穀熟兆
0008c26: 民安適當誕彌之日政普天懽忭之時共傾葵藿丹
0008c27: 心仰祝無疆睿算一句作麼生道驀起恭身又手云
0008c28: 皇帝萬歲萬萬歲。
0008c29: 歲旦上堂說新說舊未離窠臼分有分無枉費工夫
0008c30: 須知這最初一著坐斷千差無有無可分亦無新舊
0009a01: 可說但能於未啟口以前退步就己巳一踏踏得元來
0009a02: 正月初一日是箇歲旦風蕩蕩日熙熙柳綠桃紅錦
0009a03: 繡圍無限春光收拾盡相呼相喚大家歸。
0009a04: 元宵上堂去歲元宵節無月亦無燈今歲元宵節燈
0009a05: 與月俱明觀音菩薩文殊大士盡在光影裏發現是
0009a06: 汝諸人切莫將耳朵作眼睛且如何是眼睛喝一喝
0009a07: 云當堂不委悉猶待曉雞鳴復舉藥山謂雲巖云與
0009a08: 我喚沙彌來巖云和尚喚他作麼山云我有箇折腳
0009a09: 鐺子要伊提上挈下巖云恁麼則與和尚出隻手也
0009a10: 師云動絃別曲告往知來藥山父子作家千古讚歎
0009a11: 有分山僧更與一頌燈華月彩漾悠悠可是無人解
0009a12: 唱酬獨許嬌郎諳此意相將攜手步高樓。
0009a13: 上堂汾陽門下有三種獅子一者超宗異目二者齊
0009a14: 眉共躅三者影響音聞在今時中不敢望其超宗異
0009a15: 目壯佛祖威風即或得一齊眉共躅亦堪為克家種
0009a16: 草若是影響音聞底向百山手裏打殺萬萬千千有
0009a17: 甚麼過何故免教倚勢而欺人帶累世間買假不買
0009a18: 真以拄杖卓一卓下座。
0009a19: 佛涅槃日上堂生不惜莖眉死猶露雙腳一等賣風
0009a20: 流令人常憶著休憶著年年二月十五時遍地華開
0009a21: 紅閃爍擊拂子下座。
0009a22: 還山上堂僧問未有長行而不住秪如和尚出山時
0009a23: 還曾離方丈也無師云任汝疑著進云未有長住而
0009a24: 不行秪如今日回來時還曾離途中也無師云亦任
0009a25: 汝疑著進云離卻去來請和尚別道一句師云頭戴
0009a26: 天腳履地僧禮拜師乃云負傑出之才架千鈞重弩
0009a27: 靈機透發盡大地人躲避不過有般漢聞與麼道便
0009a28: 鼻孔裏冷笑謂山僧慣說將無如有底話殊不知髑
0009a29: 髏上中箭了也事弗獲已巳且作死馬醫亦要箇箇解
0009a30: 恁麼始得復舉黃龍南禪師還山有頌示眾云去時
0009b01: 一溪流水送來時滿谷白雲迎一身去住非去住二
0009b02: 物無情似有情師云白雲重重流水溶溶迎來送去
0009b03: 樂在其中山僧前月十七下山今朝初二還山這般
0009b04: 景色豈是無耶蓋為常住之物不敢私自己巳用雖然
0009b05: 試效顰一偈舉似大眾去時如是去來時如是來去
0009b06: 去來來非別物白雲流水空悠哉空悠哉數員窮衲
0009b07: 子依舊復徘徊。
0009b08: 上堂千句萬句只是一句作麼生是這一句良久云
0009b09: 父母所生口終不為汝說便下座。
0009b10: 佛誕請化士上堂世尊初降生時手指天地周行七
0009b11: 步目顧四方云天上天下惟我獨尊好箇大力量漢
0009b12: 疋馬單鎗要尋一對手可惜弗遇其人後來雲門道
0009b13: 一棒打殺與狗喫貴圖天下太平雖則勇冠三軍爭
0009b14: 柰輸機落後而今若有具與麼力量出去決戰一番
0009b15: 百山只可擊鼓揚旗為伊助陣且使得勝之日歌謠
0009b16: 滿路寧不快哉遂左右顧視云有麼有麼良久云莫
0009b17: 道無下座。
0009b18: 送化士上堂僧問藥山化主著賊病在甚麼處師云
0009b19: 病在隨他語脈轉進云已巳後或有人恁麼問亦捨銀
0009b20: 兩錠和尚作麼生道師云不妨說多謝乃云遊魔宮
0009b21: 入虎穴迺英流之願力衲子之風標風標既立願力
0009b22: 又堅院內事何憂不辦所以山僧今日將一條斷貫
0009b23: 索遞與諸方化士隨去行持但有進前者鼻孔即便
0009b24: 穿卻豈不見佛果老人道撥轉千差向上機攙旗奪
0009b25: 鼓不饒伊翻身踞地全生殺始是金毛獅子兒卓拄
0009b26: 杖下座。
0009b27: 生日請上堂僧問父母未生前一著落在何處師豎
0009b28: 拂子進云還有麼師云從來秪是這箇乃云窮和尚
0009b29: 慶壽日裸形國裏贈服飾諸君太煞不知情帶累山
0009b30: 僧面門赤大眾此是我金粟老人道底為什麼今日
0009c01: 拈來作自己巳用不見道面赤不如語直。
0009c02: 請上堂一葉長溪渡帆高兩岸懸水中魚躍樹雲外
0009c03: 鳥呼天俯察頭頭妙靜觀物物玄何須來這裏聽說
0009c04: 脫空禪所以道諸人未入門時一句子已巳向汝舉揚
0009c05: 了也更待興問酬荅霧涌霞蒸舌頭被人掇翻眼睛
0009c06: 被人換卻說箇西祖意古佛心父母生前本來面目
0009c07: 大似節上生節枝上抽枝要見直截根源遠之遠矣
0009c08: 雖然一概與麼去我等今日飯也無喫政當此際自
0009c09: 慶一句作麼生道舉拂子云一枝橫亞清波上引得
0009c10: 遊蜂上下忙。
0009c11: 端午上堂時逢五月節屆端陽菰黍家家歜蘭湯處
0009c12: 處香惟我衲僧多冷淡更無餘物可量然雖如是
0009c13: 就中卻有箇好處且道好在什麼處乃豎起拂云辟
0009c14: 兵符長命縷總在這裏若人信得及去管取千妖遁
0009c15: 跡萬吉來臨脫或未能有寒暑兮促爾壽有鬼神兮
0009c16: 妒爾福。
0009c17: 薦嚴請上堂生從何來曲沼荷花五月開死從何去
0009c18: 乳燕呢喃語不住去去來來合本人生生死死有根
0009c19: 據若能一念早回光便識自家安立處已巳故華庭姚
0009c20: 公耆善還識得安立處也未以拂子畫一畫云脫體
0009c21: 無依在此行蓮邦穢土莫疑慮復舉洛浦示眾云孫
0009c22: 臏收舖去也有卜者出來時有僧出云請和尚一卜
0009c23: 浦云汝家爺死僧無語法眼代拊掌三下師云洛浦
0009c24: 開大卜舖善斷吉凶可惜這僧不還卦錢帶累傍人
0009c25: 拊掌今日這裏則不然孫臏收舖去也有卜者出來
0009c26: 忽孝子出云請和尚一卜秪向他道汝家爺活大眾
0009c27: 他家爺已巳死為什麼卻道活豈不聞乎七十一年名
0009c28: 著於鄉善士之風山高水長遂搖曳拂子下座。
0009c29: 上堂萬法歸一一歸何處山僧忍俊不禁向六月天
0009c30: 下一陣大雪去也遂擲拄杖下座。
0010a01: 上堂七月十五日諸方盡解夏百山從本不曾結解
0010a02: 箇甚麼既已巳無可解又要說箇甚麼然今日特地擊
0010a03: 鼓陞堂若弗為諸人說未免龍頭蛇尾不如且說箇
0010a04: 應時及節底話金風扇野素月流天高柳蟬嘶遠溪
0010a05: 水碧幾處疏砧殘夜後數聲短笛畫樓中似這般還
0010a06: 有佛法道理也無忽然撞著箇漢拍手道和尚和尚
0010a07: 此正是龍頭蛇尾又作麼生咄百山不如是草深一
0010a08: 丈多少時也便下座。
0010a09: 中秋上堂吾心似秋月碧潭光皎潔無物堪比倫教
0010a10: 我如何說大小寒山話作兩橛了也百山此者要別
0010a11: 添些光彩決不學這般見解驀呈拂子云政當恁麼
0010a12: 時且道是月耶是心耶是說耶是不說耶良久云可
0010a13: 惜無人知此意風前令我憶南泉。
0010a14: 重陽上堂僧問如何是佛法大意師云今朝九月九
0010a15: 遍地菊花香問百山峰頭更進一步時如何師云惟
0010a16: 我獨尊僧禮拜云若不泛舟焉知海闊師云跌倒了
0010a17: 也問重陽節屆菊蕊未舒請和尚連槌羯鼓師敲拂
0010a18: 子進云好一部天工手師云道著也不妨乃云籬東
0010a19: 逸菊正含金底事分明絕覆沉堪笑龍山落帽者逢
0010a20: 人猶自醉吟吟。
0010a21: 請兩序上堂建法幢立宗旨必藉一二有道者協力
0010a22: 同心互為臂肘叢林方可振作若不如是亦難矣哉
0010a23: 所以道欲行恁麼事須有恁麼人既有恁麼人須行
0010a24: 恁麼事恁麼人已巳見恁麼事已巳行畢竟完全一句如
0010a25: 何道孔夫子云歲寒然後知松柏之後凋也卓拄杖
0010a26: 下座。
0010a27: 開爐上堂僧問百山平地起干戈處處叢林布網羅
0010a28: 千里同風則不問無為化象是如何師云風蕩蕩日
0010a29: 熙熙進云恁麼則法王登寶座四眾共謳歌去也師
0010a30: 云亦要知恩始得問選佛場開十方聚會未審和尚
0010b01: 選什麼人為佛師云大家有分問繇來四海平如砥
0010b02: 如何特地鼓風濤師云爭怪得山僧進云忽然衝風
0010b03: 觸浪時如何師云汝試施設看僧推座師打退乃云
0010b04: 就地開爐韝信手用鉗鎚逼拶當人沒避處都要心
0010b05: 空及第歸苟及第歸也則河海晏清家國安怗群靈
0010b06: 景仰弗及諸聖讚歎靡由政當恁麼時如何施為動
0010b07: 轉渾無礙一點恩波散作霖復舉趙州示眾云我向
0010b08: 南方行腳時火爐頭有箇無賓主句直至如今無人
0010b09: 舉著師云趙州與麼道可謂掬水月在手弄花香滿
0010b10: 衣今日黃孝廉的的入山百山火爐頭有箇賓主句
0010b11: 不免對眾舉出且作麼生是賓主句還委悉麼覿面
0010b12: 相呈無向背惟人自肯迺方親。
0010b13: 上堂官路不禁夜行李四張三時時撞著眾兄
0010b14: 弟似這般太平世界也實難得耐長沙岑大蟲偏
0010b15: 學惡賴到處咬人家豬狗雪峰鱉鼻更與隨群作隊
0010b16: 助其風驀拈拄杖云而今總收在山僧拄杖頭上
0010b17: 已巳後分毫不敢妄動然雖如是無事莫將容易過古
0010b18: 今曾誤幾人來卓一卓下座。
0010b19: 尼超方請上堂僧問不下笠子勘俱胝請師分明通
0010b20: 二句師舉拂云何似生進云秪如尼撩起便行未審
0010b21: 具什麼眼師云頂門亞一隻進云可謂千峰勢到嶽
0010b22: 邊止萬泒聲歸海上消師云闍黎分上且喜沒交涉
0010b23: 問大事未明如喪考妣和尚已巳明如喪考妣作麼師
0010b24: 云被闍黎帶累尼問是法住法位世間相常住如何
0010b25: 是常住相師云師姑原是女人做乃云宏機獨唱地
0010b26: 覆天翻正令當行星飛電捲惟許超方作者始透閞
0010b27: 牢倘或鼠膽之流望崖何啻事弗獲已巳未免按下雲
0010b28: 頭道箇山是山水是水男是男女是女僧是僧俗是
0010b29: 俗各住其位各安其居有般沒鼻孔底又卻向背地
0010b30: 裏冷笑謂百山愛說老婆禪好與三十拄杖是即也
0010c01: 是百山總未甘在何故驅耕奪食渾閒事帶水拖泥
0010c02: 看轉難。
0010c03: 上堂僧出位擬問師云若是久經行陣者何須立地
0010c04: 念篇章便下座。
0010c05: 冬至上堂僧纔出師舉拂云一線陽春曲繇來和者
0010c06: 稀闍黎還和得麼僧云月色和雲白松聲帶露寒師
0010c07: 云未是知音者僧佇立師云且退問如何是冬來意
0010c08: 師云幾點梅花帶雨開僧禮拜云去也師云得閒折
0010c09: 取一枝好乃云群陰消剝盡忽地轉和陽葭管吹灰
0010c10: 煖梅梢噴雨香不是世諦流布亦非佛法量君不
0010c11: 見疏山老善舉揚有人參問冬來意向道京中出大
0010c12: 黃復舉僧問趙州學人乍入叢林乞師指示州云喫
0010c13: 粥了也未僧云喫粥了也州云洗缽去其僧有省師
0010c14: 頌云粥罷令伊洗缽盂天風不費巧工夫時來自解
0010c15: 翻身去萬里江山啟畫圖。
0010c16: 上堂明如杲日寬若太虛不可以識識不可以知知
0010c17: 百山山裏三十年前有箇奇怪精靈迸出頭來直得
0010c18: 山崩地坼過後杳不見形蹤驀拈拄杖云看看如今
0010c19: 又出頭來也是汝諸人還有住腳處麼便下座一齊
0010c20: 打散。
0010c21: 李弘英弘彥慶父誕上堂僧問從心之歲古稱少今
0010c22: 朝海屋喜添籌如何是因齋慶讚一句師云拄杖粼
0010c23: 粼八尺長進云恁麼則山靈共祝無窮壽海眾同瞻
0010c24: 壽日明師云不似山僧說得親乃云壽似虛空亙莫
0010c25: 量壽如松柏迥蒼蒼壽猶巨海不枯竭壽比靈龜算
0010c26: 倍長以此稱壽可謂至矣然虛空松柏猶有焦殞之
0010c27: 期巨海靈龜豈無終盡之日不如就人人本有底鋪
0010c28: 華錦上去也遂豎起拄杖云秪這箇人人本有今古
0010c29: 常存先天地之未先照日月之未照五行不能迭變
0010c30: 四序難以推移如是則虛空松柏在裏許巨海靈龜
0011a01: 亦在裏許即欲覓其虛空松柏之相巨海靈龜之名
0011a02: 了不可得既皆了不可得要山僧滿口讚揚成箇什
0011a03: 麼要山僧不滿口讚揚又成箇什麼未免鬥湊一偈
0011a04: 再為舉似年來七十樂怡怡英彥堂前舞綵衣一曲
0011a05: 笙歌無限好仙桃仙李帶春飛卓拄杖下座。
0011a06: 上堂僧問三聖道我逢逄人則出出則不為人意旨如
0011a07: 何師云帶水拖泥進云興化道我逢逄人則不出出則
0011a08: 便為人又作麼生師云千峰壁立進云和尚今日是
0011a09: 出不出是為人不為人師云一任觀瞻進云恁麼則
0011a10: 倒拈無孔笛吹出覓知音師便打乃舉五祖演和尚
0011a11: 云四五百碩麥二三千碩稻好箇休糧方耆婆不得
0011a12: 妙後千巖長和尚拈云管取有錢常住不無演祖若
0011a13: 是將無作有拔貧作富須還無明始得米不蓄一粒
0011a14: 菜不栽一莖任渠來往者喫得飽彭亨師云二遠祖
0011a15: 一人有錢常住一人將無作有俱稱好手百山這裏
0011a16: 有錢常住也不能將無作有也不會只可牽來補去
0011a17: 隨分過時米亦化幾碩菜亦種幾坵任他牛與馬各
0011a18: 自逞風流或有箇漢出來道和尚與麼亦稱好手阿
0011a19: 呵呵將謂無人下座。
0011a20: 新剃度請上堂未出家時信心已巳具十分既出家了
0011a21: 猛力更須百倍以百倍猛力增十分信心直至果熟
0011a22: 功成方始無愧若是靈利底漢猶不向此中鈍置如
0011a23: 丹霞和尚於馬祖機下領略便行何等捷要所謂惟
0011a24: 過量人能為過量事且今日離塵得度一句作麼生
0011a25: 道金刀削盡娘生髮皎皎冰輪頂上圓。
0011a26: 臘八上堂居士問世尊睹明星便悟未審悟箇甚麼
0011a27: 師云不是苦心人不知乃云六年雪嶺坐如呆忽拾
0011a28: 明珠笑滿腮破布千重包不住忙忙拓出下山來咄
0011a29: 這老漢可謂貴買精神賤價賣爭柰無人承當彼時
0011a30: 若有箇承當底亦何用三百餘會長收短販及至臨
0011b01: 末梢頭本利盡行消折乎然雖如是不到真窮處知
0011b02: 他未肯休。
0011b03: 戒子請上堂僧問內傳心印外付袈裟諸戒師三衣
0011b04: 已巳具和尚心印作麼生傳師云六耳不同謀乃云一
0011b05: 切有心者皆應攝佛戒眾生受佛戒即入諸佛位此
0011b06: 區區之論也忽若無佛無眾生無心可攝無戒可受
0011b07: 又作麼生到這裏亦須是箇中人始得且道箇中人
0011b08: 畢竟在什麼處安身立命還會麼生平疏逸無拘束
0011b09: 酒肆茶坊任意遊漢地不收秦不管旋騎驢子過楊
0011b10: 州擲拄杖下座。
0011b11: 謝化士上堂僧問木鯨擊破塵勞夢須是作家鐵面
0011b12: 皮一段殷勤無別事秪為顯發這些兒如何是這些
0011b13: 兒師吹一吹云會麼僧作禮云恁麼則大眾有賴去
0011b14: 也師云汝也不得無分乃云山僧前者遣數員宿將
0011b15: 東討西征南擒北獲今既各各還師凱奏豈可勞而
0011b16: 無功未免鑄箇無文印子為伊封賞去也遂拈拄杖
0011b17: 卓云還知印子受用處麼良久云不經汗馬邊庭苦
0011b18: 誰信勳高蓋代人復舉黃龍南云世間有五種不易
0011b19: 一化者不易二施者不易三變生為熟者不易四端
0011b20: 坐喫者不易更有一種不易是什麼人良久云便
0011b21: 下座時翠巖真作首座藏主問云適來和尚道五種
0011b22: 不易是什麼人座云腦後見腮莫與往來師云黃龍
0011b23: 起模畫樣藏主撥火飛灰首座看孔下楔雖則一期
0011b24: 佛事燦然可觀要且於五種不易底人未曾道著敢
0011b25: 問大眾山僧與麼曾道著也未喝一喝。
0011b26: 聖節上堂玉蕊金枝龍姿鳳彩稟乾坤之秀氣吸日
0011b27: 月之精英從上大福德人必具大力量操大威權得
0011b28: 大受用所以靈符炳耀寶曆綿延千官劍佩趨蹌萬
0011b29: 國梯航入貢政當此日如何是嵩祝一句舉拂子云
0011b30: 北斗清光遠南山睿筭長。
0011c01: 歲旦上堂僧問元正啟祚則不問萬物咸新事若何
0011c02: 師云大家含笑面進云可謂靈瑞符應光被大千師
0011c03: 云陳年曆日問舊歲念九新年初一形容動靜無所
0011c04: 不吉如何是吉底句師云三箇兒童輥繡毬僧禮拜
0011c05: 師打云莫來攔彼毬門路乃云元正啟祚萬物咸新
0011c06: 拄杖子為什麼依舊黑漆漆地應時納祐罄無不宜
0011c07: 水牯牛為什麼不甘水草偏要犯人苗稼這兩則語
0011c08: 有人道得山僧喚侍者另點碗茶來供養道得道不
0011c09: 得且置秪如拄杖子與水牯牛是一耶是二耶拍膝
0011c10: 云路遠峰高稀客到聚頭正好共量。
0011c11: 因雪上堂六出飄飄捲畫圖平空萬里盡堆珠烏鴉
0011c12: 凍得嘴頭匾庭際有人立也無有般漢便云我衲僧
0011c13: 之氣宇衝天豈肯向這裏住腳拾人涕唾以當平生
0011c14: 是即也是但要誠實履踐似恁麼虛張大口未可在
0011c15: 不見道不是一番寒徹骨爭得梅華撲鼻香。
0011c16: 元宵上堂一輪桂轂當空恐被雲遮萬架花燈靜夜
0011c17: 難防雨打須知吾人分上自有長明不滅底光光相
0011c18: 照奕奕交羅三世佛斂歛眉莫措六代祖捕影無繇而
0011c19: 今勝候既逢不免圓卻此話遂豎拂子召眾云還委
0011c20: 悉麼清光萬古復千古何啻歌樓數夕看。
0011c21: 解制上堂把住萬重關不容走作解開一面網任其
0011c22: 飛騰飛騰固是匪殊羽毛未必無異燕雀山雞則不
0011c23: 問莫有遼天俊鶻試出來衝突看一僧喝拂袖而出
0011c24: 師卓拄杖云收復云此百日期中水雲共聚有蒙贊
0011c25: 助得見完全今既欲各袂東西豈可靳片言分付處
0011c26: 處風柔鴨綠鮮君家何惜杖頭錢相逢幸自識機變
0011c27: 鼻孔莫教亂索穿。
0011c28: 佛涅槃日上堂如來不出世亦無有涅槃以本大願
0011c29: 力示現自在法大眾釋迦老子住世七十餘年談經
0011c30: 三百餘會喚作不出世得麼熙連河側槨示雙趺化
0012a01: 火闍維阿難悲淚喚作無有涅槃得麼若果與麼會
0012a02: 去敢保自在法驢年也未夢見且如何是自在法卓
0012a03: 拄杖云李郁桃穠春已巳半繡堤黃鳥數聲幽。
0012a04: 上堂子規夜半啼殘月口口聲聲歸去切無柰時流
0012a05: 不善聽枝頭枝底盡紅血盡紅血何日歇明年若弗
0012a06: 再來啼便是人間好時節。
0012a07: 道舊至上堂僧問門內有君子門外君子至時如何
0012a08: 師云玉笛橫拈信口吹進云聲應氣求遐古語今朝
0012a09: 方信不虛傳師云且莫喚鐘作甕乃云門內有君子
0012a10: 門外君子至東溪水漲高北嶺山增翠政當與麼時
0012a11: 如何玉笛橫拈信口吹清音落落動天地復舉慈明
0012a12: 因同道相訪陞座云颯颯涼風景同人訪寂寥煮茶
0012a13: 山下水燒鼎洞中樵後楚石拈云慈明老人家貧難
0012a14: 辦素食事忙不及草書只是不合將常住物作自己巳
0012a15: 用師云禮數周旋不無慈明遠祖私用常住未免取
0012a16: 笑傍人山僧此者將自己巳物作常住用去也遂展兩
0012a17: 手云調味莫嫌入口淡論交還我道情濃。
0012a18: 師過海寧東嶽禪林悟雲生日請上堂天是天地是
0012a19: 地山是山水是水人是人物是物各安其位各遂其
0012a20: 生與麼會去著衣喫飯蓋是尋常見色聞聲頭頭不
0012a21: 昧然雖如是但可入佛不可入魔直須拶開向上玄
0012a22: 關透出五陰區宇酒肆茶坊無罣礙魔宮虎穴任優
0012a23: 游獄卒夜又喚來添香運水閻羅秦廣與他握臂齊
0012a24: 肩到這裏不管涅槃生死說甚促壽延齡有時入佛
0012a25: 也由汝有時入魔也由汝有時佛魔俱入也由汝有
0012a26: 時魔佛俱遣也由汝是則固是而今且問諸人佛之
0012a27: 與魔是同是別若道是同未具辨別眼在若道是別
0012a28: 殿角鴟吻笑殺闍黎畢竟意旨如何兩行古柏當前
0012a29: 翠一片閒雲自在飛卓拄杖下座。
0012a30: 追薦上堂四月十五日以前山僧有口無開處四月
0012b01: 十五日以後大悲千手莫能量政當四月十五日薰
0012b02: 風自南來殿閣生微涼有箇信心老居士入此門中
0012b03: 設供追薦二位先亡山僧無柰秪得高登寶座擊大
0012b04: 法鼓放大祥光其光普遍驚得玉皇大帝幽冥教主
0012b05: 拱手互為證據曰善哉善哉且喜陳氏嚴慈於一剎
0012b06: 那頃同時解脫白藕花香藕花香味轉長若能如是
0012b07: 見不用哭穹蒼雖然居士也須薦取本來父母始得
0012b08: 秪如本來父母作麼生薦取驀豎拂子云還會麼端
0012b09: 的一毫頭上露亙今亙古越堂皇。
0012b10: 超璜請上堂絳縣老人花甲子澉城徐氏一周始大
0012b11: 心大願慶圓成明歲從頭又筭起筭得起超於彼水
0012b12: 月簾前光彩多驀豎拂云究竟何曾離這裏猶記當
0012b13: 時法真計氏曾參趙州無字話忽爾洞然透徹作偈
0012b14: 曰逐日閱經文如逢逄舊識人莫言頻有礙一舉一回
0012b15: 新看他透徹底等閒開口迥出尋常千百世後尤足
0012b16: 敬慕是汝今日還知麼般若因該無量壽都緣累劫
0012b17: 密脩來。
0012b18: 師生日禪音禪果請上堂僧問萬化之源萬物之母
0012b19: 慶會一時壽同千古如何是慶會一時師云仰之彌
0012b20: 高鑽之彌堅進云如何是壽同千古師云瞻之在前
0012b21: 忽焉在後進云二語已巳蒙師指示果滿音圓事若何
0012b22: 師便打進云不是法王親嫡子誰人敢進踏渠門師
0012b23: 又打僧一喝歸眾師乃云如何是禪音古槐影裏鬧
0012b24: 吟吟如何是禪果梅子枝頭青朵朵性燥漢信手拈
0012b25: 連核和皮一咬百雜碎原來禪音禪果沒兩般獨露
0012b26: 分明秪是我是我非我無可不可現坐道場焚香擇
0012b27: 火龍王夜賽月明珠贏得蟠桃千萬顆喝一喝。
0012b28: 法淨師送法被請上堂僧問織成古錦含春象一番
0012b29: 提起一番新如何是一番新師云低垂疑步障吹起
0012b30: 作睛虹進云今朝獅子吼遍地彩霞生師云汝向甚
0012c01: 處躲避僧喝師便打乃云蜀錦吳綾攢成五彩金針
0012c02: 玉線挑出千行霞光鬥處綺花新獅子奮來龍鳳活
0012c03: 頭頭示現法法全該舒卷自由縱橫無礙以此供佛
0012c04: 祖則佛祖歡顏以此耀門庭則門庭赫奕門庭赫奕
0012c05: 也遐邇莫不具瞻佛祖歡顏也檀施已巳霑福利且今
0012c06: 日在山僧分上畢竟成箇什麼邊事乘時高掛葉王
0012c07: 座勝過諸方黑漆屏卓拄杖下座。
0012c08: 眾護法請上堂山中無曆日寒盡不知年行者驚相
0012c09: 報文星滿座筵都云來祝壽壽量願彌天打鼓宣新
0012c10: 偈焚香理舊絃此時真慶快何用帛戔戔且合本同
0012c11: 元一句作麼生道荊棘弗生田地好舉頭箇箇是金
0012c12: 僊復舉僧問雲門如何是和尚家風門云有讀書人
0012c13: 來報師云讀書人已巳在這裏且作麼生與他相見擊
0012c14: 拂云一曲鈞天雲外奏五湖四海盡知音。
0012c15: 上堂慈悲落草曲為今時盡令提綱無人掃地取用
0012c16: 期乎活變設施妙在從權所以古德有言諸方是真
0012c17: 金舖我這裏是雜貨舖汝若索真金便與真金汝若
0012c18: 索皂莢便與皂莢究竟將來總非實事真金一句則
0012c19: 不問與汝皂莢是如何可憐昔日誨機老錯認玄泉
0012c20: 是解粘。
0012c21: 劉青西薦親上堂僧問五月石榴紅似火花開見佛
0012c22: 事如何師云項上有光吞日月進云恁麼則蓮花國
0012c23: 裏現全身去也師云面前何地著塵埃乃云大丈夫
0012c24: 秉慧劍般若鋒兮金剛燄非但能摧外道心早曾落
0012c25: 卻天魔膽永嘉恁麼道雖則威風凜凜劍氣逼人要
0012c26: 且不能起死回生利益一切山僧則不然大丈夫秉
0012c27: 慧劍般若鋒兮金剛燄非但夜臺燭有光現存獲益
0012c28: 亦靈驗然此慧劍畢竟從何處得來汝若識得來處
0012c29: 自然光芒透發射斗凌霄有願皆酬無恩不報先慈
0012c30: 佛國依蓮坐嚴父天宮任意遊遂拈拂子高聲召云
0013a01: 青翁青翁還信也無便下座。
0013a02: 上堂遶樹啼鴉雲間禮樂堆雲落葉野叟文章活潑
0013a03: 潑絕覆藏鬧叢叢無回互下士聞而大笑英流見乃
0013a04: 知休而今若有知休底向山僧面前過正好一頓痛
0013a05: 棒何故喫泉水貴諳地脈然雖如是黃金自有黃金
0013a06: 價終不和沙賣與人。
0013a07: 上堂如何是法獨木橋流水活活如何是心黃鸝飛
0013a08: 過綠楊陰法即心心即法萬象當前信手劄心非法
0013a09: 法非心千聖都來被陸沉若人於此領悟去一道靈
0013a10: 明亙古今政恁麼時香雲繚繞鐘鼓交參居士鼻孔
0013a11: 搭上唇山僧眼睛掛腦後忽欲索予言為壽如何抵
0013a12: 對還知麼眉毛卓朔骨撐天為法心專久愈堅海屋
0013a13: 有籌齊拓出大家均此賀堯年卓拄杖下座。
0013a14: 上堂盧舍長明鏡威音不夜燈瞿曇珠一顆彌勒杖
0013a15: 頭繩此四種物於過現未來世人富無有餘貧無不
0013a16: 足平等平等隨處得而用之以拂子打圓相云山僧
0013a17: 今日搬來奉送眾姓居士雖則白拈好手將公物私
0013a18: 作人情亦可謂酌水獻花總是他家屋裏事眾中有
0013a19: 傍不甘底試出來定奪看如無一任伊收起去也且
0013a20: 收去後又作麼生樹下酒香留客醉從教人喚老襄
0013a21: 陽。
0013a22: 上堂物不得其平則鳴水無聲風蕩之鳴草木無聲
0013a23: 風撓之鳴拄杖子無聲山僧用之鳴敢問諸人拄杖
0013a24: 子有什麼不平處卓一卓云痛打自家親骨肉叢林
0013a25: 扛鼓返成冤。
0013a26: 嘉興府海鹽縣劉門朱氏法名超浩捐貲
0013a27: 助刻祈先嚴養朴公先慈呂氏張氏早生
0013a28: 蓮界者
0013a29: 
0013a30: 百癡禪師語錄卷第二終
