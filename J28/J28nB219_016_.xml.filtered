0743a01: 紫竹林顓愚衡和尚語錄卷第十六
0743a02: 住南康府同安寺嗣法門人正印重編
0743a03: 雜著
0743a04: 天主說辯并序
0743a05: 天主教乃西域梵自在天外道也。震旦往無其種。自
0743a06: 我明萬曆間。有琍馬竇自西洋航海而來至京師。神
0743a07: 宗厚遇之。後茲陸續而至者有數十人多。在閩粵浙
0743a08: 淮南北兩京諸地。所從者皆斯文學者。其類精于天
0743a09: 文。能博金銀等物。所以能動人心。專排佛。其從化者
0743a10: 家有佛像菩薩像。皆令投諸江海中。或躡佛言為難。
0743a11: 如云梵網有言。一切有生皆宿生父母。殺而食之即
0743a12: 殺吾父母。如是則人亦不得行婚。是妻妾吾父母云
0743a13: 云。士僧無能答。雲栖大師嘗為折之。其辭藻雅深細。
0743a14: 非上智未易曉。衡因廣其說。言雖不文。意雖淺識者
0743a15: 易解。不為舛說所惑。全生生一念。遠離顛倒夢識。證
0743a16: 自性之仁慈。續諸佛之慧命。仍以雲栖大師說首置。
0743a17: 使知茲辯源流深淺。如此而已。
0743a18: 古杭雲栖大師著
0743a19: 又問彼云。梵網言。一切有生皆宿生父母。殺而食之
0743a20: 即殺吾父母。如是則人亦不得行婚。是妻妾吾父母
0743a21: 也。人亦不得置婢僕。是役使吾父母也。人亦不得乘
0743a22: 騾馬。是陵跨吾父母也。士人僧人不能答。如之何。予
0743a23: 曰。梵網止是深戒殺生。故發此論意。謂恒沙劫來。生
0743a24: 生受生生。生必有父母。安知彼非宿世父母乎。蓋恐
0743a25: 其或己已父母。非決其必己已父母也。若以辭害意。舉一
0743a26: 例百。則儒亦有之禮。禁同姓為婚。故買妾不知其姓
0743a27: 則卜之。彼將曰卜而非同姓也則婚之。固無害。此亦
0743a28: 曰娶妻不知其為父母為非父母則卜之。卜而非己已
0743a29: 父母也則娶之。亦無害矣。禮云。倍年以長則父事之。
0743a30: 今年少居官者何限。其舁轎引車。張蓋執戟。必兒童
0743b01: 而後可有長者在焉。是以父母為隸卒也。如其通行
0743b02: 而不礙。佛言獨不可通行乎。夫男女之嫁娶。以至車
0743b03: 馬童僕。皆人世之常法。非殺生之慘毒比也。故經止
0743b04: 云一切有命者不得殺。未嘗云一切有命者不得嫁
0743b05: 娶。不得使令也。如斯設難。是謂騁小巧之迂譚而倍
0743b06: 大道之明訓也。胡可得也。復次。彼書杜撰不根之語
0743b07: 未易悉舉。如謂人死其魂常在。無輪迴者。既魂常在。
0743b08: 禹湯文武何不一誡訓於桀紂幽厲乎。先秦兩漢唐
0743b09: 宋諸君何不一致罰於斯高莽操李楊秦蔡之流乎。
0743b10: 既無輪迴。叔子何能說前生為某家子。明道何能憶
0743b11: 宿世之藏母釵乎。羊哀化虎。鄧艾為牛。如斯之類。班
0743b12: 班載於儒書。不一而足。彼皆未知。何怪其言之舛也。
0743b13: 天說餘
0743b14: 予頃為天說矣。有客復從而難曰。卜娶婦而非己已父
0743b15: 母也既可娶。獨不曰卜殺生而非己父母也。亦可殺
0743b16: 乎。不娶而生人之類絕。獨不曰去殺而祭祀之禮廢
0743b17: 乎。被難者默然以告予。予曰。古人有言。卜以決疑。不
0743b18: 疑何卜。同姓不婚。天下古今之大經大法也。故疑而
0743b19: 卜之。殺生。天下古今之大過大惡也。斷不可為。何疑
0743b20: 而待卜也。不娶而人類絕。理而然矣。不殺生而祀典
0743b21: 廢。獨不聞二簋可用享。殺牛之不如禴祭乎。則祀典
0743b22: 固安然不廢也。即廢焉。是廢所當廢除肉刑禁徇葬
0743b23: 之類也。美政也。嗟乎。卜之云者姑借目前事。以權為
0743b24: 比例。蓋因明通蔽。云爾子便作實法會。真可謂杯酒
0743b25: 助歡笑之迂譚。排場供戲謔之諢語也。然使愚夫愚
0743b26: 婦入乎耳而存乎心。害非細也。言不可不慎也。客又
0743b27: 難。殺生止斷色身。行婬直斷慧命。意謂殺生猶輕。不
0743b28: 知所殺者彼之色身。而行殺者一念慘毒之心。自己
0743b29: 之慧命斷矣。可不悲夫。
0743b30: 觀衡著
0743c01: 天主教云。梵網經言。一切有生皆宿生父母。殺而食
0743c02: 之即殺吾父母。如是則人亦不得行婚。是妻妾吾父
0743c03: 母也。人亦不得置奴僕。是役使吾父母也。人亦不得
0743c04: 乘騾馬。是陵跨吾父母也。此以妻妾奴僕不得言父
0743c05: 母難。所殺生靈亦不得言是父母也。斯言特肉眼不
0743c06: 明。不知輕重耳。試為論之。世間者輪迴也。輪迴者上
0743c07: 下返復也。若子孫妻妾。奴僕騾馬中無多生父母。則
0743c08: 世間不名輪迴。既世間有輪迴。而子孫妻妾。奴僕騾
0743c09: 馬中實有多生父母。以肉眼不見。隔生不識。姑不罪
0743c10: 之。獨殺一事大慘。殺之業大重。故佛特為伸明。使知
0743c11: 生靈中或有父母。豈忍殺父母而食之乎。此吾佛至
0743c12: 極悲誨。最後明訓。愍四生之慘毒。救三塗之業苦。豈
0743c13: 將肉眼不明之事以難佛眼真明之理哉。是以蠅火
0743c14: 爭明。于杲日特不自量也。
0743c15: 又。世間顛倒輪迴。而妻妾奴僕中或有多生父母眷
0743c16: 屬而不識者。皆長夜中人夢未醒耳。唯佛洞然。故稱
0743c17: 覺者。謂覺世間顛倒故也。有云。三界不生。釋迦萬古。
0743c18: 如長夜是也。佛既已覺。又覺諸有情。勸人辭親割愛。
0743c19: 出塵離俗。不殺生。不妻妾。不奴僕。不騾馬。遠離顛倒
0743c20: 夢想。究竟真常而後已。豈妻妾奴僕決然不可廢乎。
0743c21: 若謂不妻妾。絕生人之大本。不奴僕。絕役使之名分。
0743c22: 是不知不妻妾。不奴僕。不騾馬。即聖世人皆聖賢。自
0743c23: 能化生。何假妻妾。自能所欲隨至。何用奴僕。自能乘
0743c24: 空往來。何用騾馬。豈必定要妻妾而後生。奴僕而後
0743c25: 役哉。果是聖賢處世。示有妻妾。示有奴僕。示有騾馬。
0743c26: 皆變化所出。定無多生父母屬眷。相親相冤而為顛
0743c27: 倒也。今以世間經常難出世間之大道。實明暗相背
0743c28: 耳。
0743c29: 又佛名空王。無有實法可說。特以名字引導眾生。歸
0743c30: 乎自性。至如真理。名曰真心。名曰法身。於真理中豈
0744a01: 有身心之名哉。蓋眾生所重者身心。故就其所重而
0744a02: 名之曰幻身。非身更有法身。妄心非心。更有真心。使
0744a03: 人信是自己本體。孰肯不盡心焉。是佛以身心之名。
0744a04: 引人至於性地。佛愍世之迷倒。殺貪猛熾無可遏禁。
0744a05: 以眾生所重者父母。故言多生父母有在六道中者。
0744a06: 而殺而食。即殺父母。是以父母之名。止人之殺心。救
0744a07: 眾生之冤苦。佛以假名杜人殺機。導人至於仁慈之
0744a08: 地。是佛善巧方便。無上妙誨。豈得以世智辨聰而可
0744a09: 議哉。
0744a10: 又。以理論之。天地萬物同一真性。則萬物之身豈非
0744a11: 諸佛聖賢法性耶。萬物既是諸佛法性。又非父母妻
0744a12: 妾奴僕法性耶。法性既一。萬物名諸佛亦可也。名父
0744a13: 母妻妾奴僕亦可也。殺萬物。說殺諸佛亦可也。說殺
0744a14: 父母妻妾亦可也。欺陵妻妾奴僕。說欺陵諸佛父母
0744a15: 亦可也。而妻妾奴僕騾馬獨不可敬重乎。或謂妻妾
0744a16: 既可名父母。而復妻妾者是喪倫也。豈有人而妻妾
0744a17: 尊長者耶。曰妻妾可名聖賢父母。性一也。倫者跡也。
0744a18: 現今父母妻妾各有其形。豈得混跡而喪倫耶。以跡
0744a19: 觀則殊尊卑。以性觀則等親愛。視父母兄弟如路人
0744a20: 則不可。視妻妾奴僕騾馬如父母。未嘗不可也。視萬
0744a21: 物如父母亦未嘗不可也。萬物既可視如父母。可忍
0744a22: 殺而食之耶。如是難者。是以跡駁性。以事障理。而有
0744a23: 限之恩焉能駁無礙之辯耶。又六道中必有父母者。
0744a24: 以眾生自有識神以來。生死輪轉。恒河沙之恒河沙
0744a25: 不足較。劫數之多。遍觀大地。無芥子許。不是眾生捨
0744a26: 身受身處。備經六道。生生皆有父母。其劫數恒沙不
0744a27: 足為較。曾為父母眷屬者恒沙亦不足較也。大地既
0744a28: 無芥子許。不是眾生受身處。則六道中亦尟有不是
0744a29: 親緣眷屬者。總之親而復冤。冤而復親。近而復遠。遠
0744a30: 而復近。上而復下。下而復上。改頭換面。從冥入冥。互
0744b01: 不相知。悲夫。輪迴顛倒甚至於斯。然人之父母妻妾
0744b02: 子孫奴僕騾馬及所殺眾生亦非無因而相遇。必是
0744b03: 多劫多生親緣眷屬。或冤或親。因緣相感。聚於一時
0744b04: 也。寒山有言。我笑他家顛倒顛。媳婦騎驢阿翁牽。騎
0744b05: 爺馬。擂自皮。鍋裏煮著肥羊肉。羊肉都是沾親帶故
0744b06: 人。知此可忍以眾生肉舉筋下咽耶。
0744b07: 又。妻妾奴僕騾馬中或有多生親緣眷屬而不為罪
0744b08: 者。何耶。曰。非全無罪。但就世間肉眼不明不知而無
0744b09: 犯倫之罪。其實是生死重業。故佛教人出生死。一切
0744b10: 悉離也。如人有犯上者。或殺或婬。或天加之雷霆。或
0744b11: 王加之刑法。必至大辟。人有夢中犯上。亦有淫殺盜
0744b12: 妄者。在佛法則不容。在世法則付之不知。無可證明
0744b13: 則不加罪。而天地鬼神或知之。以夢事沈迷。亦不見
0744b14: 過。夢迷既可減過。而多生親緣或有在妻妾奴僕中。
0744b15: 以隔生不識。過亦可減。但出世聖人厭其顛倒耳。或
0744b16: 曰夢迷犯上可減過。隔生不識有長上。誤為妻妾奴
0744b17: 僕者。亦可減過。獨不曰隔生不識。誤殺親緣。亦可減
0744b18: 過耶。曰。此言迷謬。不足論也。妻妾奴僕是攝受因。殺
0744b19: 生是慘毒因。以慘毒加蚤虱尚有罪。況加之雞犬。加
0744b20: 之牛羊。加之騾馬。加之多生父母而可無罪耶。佛言
0744b21: 六道中有父母者。意在生人親愛。救眾生之慘毒。非
0744b22: 以隔生論倫理也。
0744b23: 為安城石者朱太史結放生社文
0744b24: 古杭雲栖大師乘願力來。為淨土法門中興教主。廣
0744b25: 遠法師之弘範。紹壽禪師之芳猷。誠彌陀示現。慈氏
0744b26: 分身也。著述甚多。盛行於世。有戒殺放生等文。而慈
0744b27: 覆萬靈。得全生活。往生安養者非算數可知。有七事
0744b28: 不宜殺生之戒最為明訓。能啟千古不覺之習弊。有
0744b29: 智識讀之無不涕淚太息也。吉州安城石者朱居士
0744b30: 慧性猛利。信從多劫多佛深種善根而來。聞道即有
0744c01: 深契。從病僧受諸佛淨戒。遵雲栖戒殺放生之儀。合
0744c02: 普門慈悲護念之旨。舉家持年三長齋。嚴於戒殺。於
0744c03: 雲栖七事中抽生日一事。自本家不論尊卑長幼生
0744c04: 誕之日。不許殺生。將平素誕日殺生宴會之費買各
0744c05: 般生命放之。再來庵放生。所隨彼天年長短。自去自
0744c06: 來。以免湯火刀砧之苦。資之食寢法力之樂。即合家
0744c07: 護念清淨。可謂變火宅為蓮花淨域。轉眷屬為菩薩
0744c08: 伴侶。欲同之親里。結放生社。廣此一行以及諸方。周
0744c09: 於天下皆知天地同胞。萬物一體。以躋天下同仁也。
0744c10: 然石者公此一念。雖不敢妄擬是佛。是菩薩。是聖賢。
0744c11: 但世間凡几俗之念不能收之。石者公恐此一行不能
0744c12: 恒普。欲病僧一言以鑑於後。蓋放生戒殺一事乃聖
0744c13: 賢之本心。從古至今。碑銘傳記甚廣。豈容再說。但條
0744c14: 理放生所得宜。不至虛名廢壞為善。可為遠大之念
0744c15: 也。要擇一寬廣地。建庵作放生社。後靠山。要高遠。圍
0744c16: 築為放生所。前離庵百步外開一大放生池。高築垣
0744c17: 墻。近池建接引佛殿三間。安僧十二眾。修淨業。晝夜
0744c18: 六時以佛聲熏悟所放生物。凡放生主人隨家豐儉。
0744c19: 素常生日所費廣者不可苟減。素常生日所費少者
0744c20: 不可強增。但依常隨宜為善。凡所放生物大至牛羊
0744c21: 豬犬。小至鵝鴨魚鱉。田雞鳥鵲等物。陸生安之以陸。
0744c22: 水生安之以水。以各生其生。各樂其樂。野生放山林。
0744c23: 家畜養之以欄棧。亦須嚴防密護。勿使盜賊狐狸侵
0744c24: 犯。若放之而不守護。亦徒有放生之名。而無放生之
0744c25: 實。每凡作會之日。請僧六眾。禮懺一日。以資所放生
0744c26: 物神識。消彼往業。此日多買生命。依雲栖放生儀作
0744c27: 法放之。其能放之人箇箇是聖賢。用心所放之命物
0744c28: 物具聖賢妙性。形相雖。殊同一生活。念慮各別。共一
0744c29: 真源。人為萬物名相標揚。萬物為人耳目玩悅。有人
0744c30: 無物。人則頑然。有物無人。物則寂爾。人物對待。文彩
0745a01: 昭然。是則人物互相發用。彼此互宜安生。互相供樂。
0745a02: 互相明心。豈不是莊嚴淨土。豈不是聖賢同臨。豈不
0745a03: 是天地同胞。萬物一體。豈不是天下同仁耶。聊計此。
0745a04: 放生社文
0745a05: 丙子夏月。避暄蘇溪桂柏園中。有諸上善人結放生
0745a06: 社。持此冊求一語。以為盟證。病僧喜曰。諸善男子放
0745a07: 生之道大道也。古今聖賢。世出世法。唯一生字而已。
0745a08: 離生之外。無道可言。蓋天地萬物同一生理。凡血氣
0745a09: 之屬莫不有知。但有知者均謂之佛性。所以謂上至
0745a10: 諸佛。下至螻蟻。佛性皆然是也。一切山川林藪之屬。
0745a11: 皆無智識。均謂之法性。佛性法性。有情無情。差別不
0745a12: 一。同一生理。所以古聖先賢觀得生理既同則護惜
0745a13: 萬物。與護惜己已身等無有異。書云。非時殺一獸非孝
0745a14: 也。非時斷一木非孝也。非孝。不順生理故也。原其草
0745a15: 木禽獸與人相與為用。互為資生。同為保愛。豈可妄
0745a16: 為傷殺乎。是大違生理。大非孝道。明矣。又則人非萬
0745a17: 物則智不生。謂智非境不生也。萬物非人則名相不
0745a18: 顯。謂境非智不了也。是人與物相生。境與智相待。乃
0745a19: 能發智慧。立名言。乃出生諸佛菩提也。若殺一有情
0745a20: 身即滅菩提因。以身能運載菩提故。若壞一無識物
0745a21: 即損菩提緣。以法能軌生物解故。是則若人妄殺有
0745a22: 情之身。妄壞有生之物。即殺佛慧命。斷滅佛種。豈不
0745a23: 是大惡大罪耶。但世沈迷。習以為常。不覺其為大惡
0745a24: 大罪。隨流忘返。輪迴不絕。如能覺其非。此覺即是佛
0745a25: 心。既得佛心。即入佛數矣。今諸上善人同為放生。不
0745a26: 唯得世間聖賢之心。即諸佛之心也。蓋世間聖賢以
0745a27: 生生為主。雖是護惜萬物。必有能護之生。所護之命。
0745a28: 世外諸佛菩薩先安於無生。無有我人等相。而護生
0745a29: 之念乃能普能常。世之聖賢以生理既同。各使其安
0745a30: 生養生。有陷不生之地。則救之解之釋之。故有救生
0745b01: 放生之名。佛菩薩以同體大悲。無緣大慈。不唯救眾
0745b02: 生世間苦難。而能與一切眾生出世間之大樂。故有
0745b03: 利生度生之願。若但救之安之。世間壽數能有幾何。
0745b04: 故佛利益度脫。使其超越世間之外。究竟常住。始是
0745b05: 大全生理。大安性命。永不生不滅。是謂真長生。真壽
0745b06: 命也。諸善男子既得世出世間聖賢之心。非聖賢何
0745b07: 疑哉。須要保持覆護此心此行常遠不退。即從今已
0745b08: 去。為諸佛菩薩攝授。欲此心此行常住。先擇空閒地
0745b09: 建立三寶形像為大伽藍。每結會期。都要入伽藍內。
0745b10: 使心有歸向。伽藍前大開放生池。凡水生者放之于
0745b11: 水。伽藍之後或左右圍放生所。凡陸生者放之于陸。
0745b12: 使各安其生。各樂其命。再加之佛法咒力薰習。自然
0745b13: 各得超生。其在會諸上善人姓名同勒石於伽藍內。
0745b14: 教其各人子子孫孫相承入會。如子子孫孫繼此放
0745b15: 生一會。永世不斷。即眾善人法身常住。眾善人光明
0745b16: 常照。亦可謂清白傳家。亦可謂賢善繼世。豈不轉凡
0745b17: 品成聖品。轉塵土成樂土哉。有識宜勉之。
0745b18: 蓮社成規
0745b19: 圭峰禪師云。今知心是佛心。定當作佛。諸上善人。今
0745b20: 既知人人具有佛性。個個本是彌陀。從今已去。再不
0745b21: 可作眾生顛倒之事。口常念佛。身常禮佛。心常想佛。
0745b22: 想佛者想佛清淨法身即是我之本性。無生無滅。不
0745b23: 墮諸數常要。超越聖凡名相。想佛智身無障無礙。慈
0745b24: 悲喜捨。常行慈悲方便。與佛無二。想佛色身相好光
0745b25: 明。解脫自在。常要厭離五欲。莫生貪著。心既是佛。又
0745b26: 行佛事。不名為佛。又名何等。豈非頓登佛地。此即是
0745b27: 成佛要門也。如是行去。不待往生而佛身具足。再入
0745b28: 蓮質。更見增修。直至圓滿菩提。永無退屈。如無決定
0745b29: 信心。別求玄妙知見。向上機緣。恐不免誤入枝岐。應
0745b30: 慎之慎之。如決定信心念佛。行住坐臥之中不可間
0745c01: 斷。此是各人自己密綿工夫。亦要興揚三寶。開導萬
0745c02: 方。相邀同志。或十人。或三五十人。擇幽僻伽藍之地。
0745c03: 結會定期。同聲念佛。使若見若聞同登蓮品。在僧在
0745c04: 俗共躋佛乘。此自利利他。成佛之妙行也。今將念佛
0745c05: 規範條分于后。
0745c06: 一。凡至會期當次。會首先期入庵營備○。一。凡會次
0745c07: 有不到者。罰油一觔。如有不得已事。先入庵白過。或
0745c08: 請人代說不論○。一。凡會次。念佛三次。早晨誦彌陀
0745c09: 經一卷。往生咒三遍。遶堂念佛三百聲。足小淨土文。
0745c10: 回向完。念三皈依。三拜。日中誦彌陀經一卷。往生咒
0745c11: 三遍。拜四十八願。念古淨土文。回向完。念三皈依。三
0745c12: 拜畢。午後誦彌陀經一卷。往生咒三遍。念八十八佛
0745c13: 懺悔。遶堂念佛三百聲。足念雲栖大師淨土文。回向
0745c14: 完。稱南無西方極樂世界毫如五須彌之讚。三稱三
0745c15: 拜畢○。一。凡會次。有赴齋僧至。請上座。以表恭敬三
0745c16: 寶故○。一。凡會次。隨分放生。不論大小多少。以表救
0745c17: 護一切故○。一。凡供佛香燭果品。要殊勝精潔○。一。
0745c18: 凡念佛畢。各人靜坐默念。不可雜談戲論。妄說他家
0745c19: 是非長短○。一。凡自有過者。當對眾發露改悔。或自
0745c20: 己聞他人有過。亦勸對眾發露。或彼此究竟。務要莫
0745c21: 違佛心。如不彼此究竟。不名同會。不名同志。不名同
0745c22: 是佛心○。一。三會念佛畢。將供佛果品均之。清茶一
0745c23: 坐。以表受佛所賜。深結佛緣。真為佛子○。以上條成。
0745c24: 一一不可移易。如有違者。罰油一觔。入庵供佛。
0745c25: 圓通會成規
0745c26: 首楞嚴經云。此方真教體。清淨在音聞。欲取三摩地。
0745c27: 實以聞中入。歷觀竺天震旦。依觀音一門脩證者最
0745c28: 多。古之明教嵩大慧杲等都從此門而入。皆有禮觀
0745c29: 音儀文。即今諸方緇素拜觀音洪名者甚多。每見即
0745c30: 獲聰明智慧。福壽崇高。乃至悟入圓通聖性者不能
0746a01: 備舉。觀衡既生此方。復值此時。捨此妙妙聞心一門。
0746a02: 別求易悟易入者無有是處。是以自出家以來。常禮
0746a03: 拜觀音大士洪名。因受持首楞嚴經。更見觀音大士
0746a04: 名體俱遍十方。超越一切。不唯此方獨上也。是以發
0746a05: 心生生世世傳持楞嚴大教。世世生生常隨觀音菩
0746a06: 薩脩學。從因至果。歷事諸佛。教化眾生。乃至入胎出
0746a07: 胎。出家苦行。成道說法。入大涅槃。不出此一聞薰聞。
0746a08: 修金剛三昧。因撰禮觀音儀文一卷。以成自利利他
0746a09: 妙行。普勸一切同修此行。今諸上善人宿乘般若根。
0746a10: 因此良聚。不以病僧見棄。相從受戒起名。此名宗派
0746a11: 依圓通法門建立。攝受一切。同為觀音菩薩眷屬。從
0746a12: 今已去。直至成佛。亦不出此圓照三昧。如一人頂禮
0746a13: 菩薩。或持念菩薩聖號。於行住坐臥。亦無有間。欲顯
0746a14: 揚大教。普勸諸方。應於清淨伽藍。同眾修禮。使見聞
0746a15: 隨喜。共入圓常。今將結會禮懺規成條。列于后。
0746a16: 一。凡臨會次。當事會首。先期入庵。宿歇營備○。一。凡
0746a17: 會次。在會列名者俱要到。如散漫不赴者任罰○。一。
0746a18: 供佛香燭果品。要殊勝精潔○。一。凡有不得已事不
0746a19: 得入會。先期入庵白過。或請人代說。如先不白。不赴
0746a20: 聽罰○。一。凡會期。早飯後禮懺二次。中飯後禮懺二
0746a21: 次。完○。一。凡禮懺。必請清淨大德。二眾掌磬及木魚
0746a22: ○。一。稱名要清遠。起拜要齊。不可前後參差○。一。伏
0746a23: 地必要觀想懺有觀門明言○。一。行道要五步遠一
0746a24: 位。安詳徐步。不可過緩過急○。一。跪拜各人拜蓆一
0746a25: 條。不可厚鋪被褥○。一。跪誦懺文須合掌。不可手靠
0746a26: 懺桌。離桌三寸○。一。伏地須兩手伸過頭前。如佛項
0746a27: 光相似○。一。禮懺畢。各就本位坐。默念菩薩。不可雜
0746a28: 談戲論○。一。眾中有違菩薩心者。當善為勸諭○。一。
0746a29: 凡見赴齋僧至。當如菩薩。以表恭敬心故○。一。凡會
0746a30: 次須放生。不論大小多少。以表慈悲心故○。一。凡食
0746b01: 時。每人和菜一盤。不可廣設珍味。恐妄費折福故○。
0746b02: 一。凡會畢。將供果均之。清茶一坐。以見受佛所賜。真
0746b03: 為佛菩薩眷屬。承佛加被故○。以上條成。一一如法。
0746b04: 不可妄自移易。違者依法任罰。
0746b05: 為父母禮懺疏
0746b06: 伏以十方剎海。未隔自他之殊。一土區隅。那分南北
0746b07: 之異。事有遠近。理無參差。土木金石之頑品尚能感
0746b08: 通。骨肉血脈之至親豈不冥應。陰宅陽居。情與無情。
0746b09: 禍福關於累代。天堂地獄。善及不善。業報轉於寸心。
0746b10: 父母身即我之身。我之念即父母念。懇禱歸依。期父
0746b11: 母身心俱淨。求哀懺悔。願椿萱生死頓超。大開報本
0746b12: 道場。廣作薦親佛事。弟子觀衡是日淨手拈香。刳心
0746b13: 泣血。一心歸命十方三寶。一切聖賢。南無本師釋迦
0746b14: 牟尼佛。南無本師觀世音菩薩。願放慈光。俯垂洞鑒。
0746b15: 伏為修薦先考某。先妣某。觀衡切念生來福薄。累父
0746b16: 母財散家貧。幼小災多。苦父母形勞念瘁。乳哺萬般。
0746b17: 未報劬勞。一點無酬。方知問字。早計倫安。十四歲出
0746b18: 家。惱父母犁肝之痛。發父母斷腸之悲。不唯養育成
0746b19: 虛。返增愛別離苦。二十歲行腳。數千里蹤跡遙隔。二
0746b20: 十年音問無聞。倚門之望。徒傷泣血之悲。更慘生子
0746b21: 如斯。要子何益。養子似此。求子何為。衡自慚背至親
0746b22: 之深恩。得彌天之大罪。每有回養之心。業不由計。今
0746b23: 聞風水之歎。罪不容誅。懊悔空懷。迷悶無策。由是自
0746b24: 控衣缽之淨資。營辦香花之妙供。就于本堂。仗請清
0746b25: 眾。啟建修禮慈悲懺法薦亡報本大道場。觀衡有識
0746b26: 以來。過去所作善業惡業。若遠若近。若多若少。惡業
0746b27: 自己巳承當。善業回向父母。今生所作善業惡業。若憶
0746b28: 若忘。若散若定。惡業自己巳承受。善業回向椿萱。我以
0746b29: 今世宿生賢善回向父母。倘力不能強。復以現前當
0746b30: 來身心代替父母。決願其得度。又慚自無天眼宿命。
0746c01: 不能見父母今居何道。倘父母罪報難超。願現前身。
0746c02: 願當來身。入大地獄。受無量苦。經無量劫。不生退屈。
0746c03: 又恨自乏道力神通。不能令父母頓證佛乘。如父母
0746c04: 積業未淨。願入我心願。入我識沈大業海。經無量劫。
0746c05: 受無量苦。不生厭離。我今如是懇到投誠。發願回向。
0746c06: 十方常住三寶。一切聖賢。同運慈悲。放大光明。攝受
0746c07: 先考某。先妣某。業緣頓斷。罪性皆空。正念圓明。佛心
0746c08: 顯現。長別輪迴之趣。竟生安養之鄉。蓮開上品之花。
0746c09: 果授一乘之記。八解六通。隨心自在。三身四智。應念
0746c10: 圓成。不違安養導師。遍事塵剎大覺。廣修慈悲喜捨。
0746c11: 圓滿定慧光明。傳無盡之神燈。作有情之慧幟。虛空
0746c12: 有盡。行願無窮。
0746c13: 宗侯為母生日禮懺疏
0746c14: 伏以貴處宮壼。生生之本與民不二。尊居宗室。親親
0746c15: 之念與世皆同。理合天地。同根孝通。人神一致。緣苦
0746c16: 發心。黎庶尚乃希登樂地。知榮悟本。王侯豈不頓超
0746c17: 禪天。奉親求懺。願親壽高增百齡。為母植因。祈母福
0746c18: 安。享千足頂禮。圓通聖號。薰修自在法門。二殊勝力
0746c19: 應念備於身心。四不思議唯心遍於世界。切念慈母
0746c20: 某雖處花宮。恒存蓮域。知身心。如水月。悟世界是空
0746c21: 華。每求解脫之門。未達菩提之路。六十春光已巳是因
0746c22: 循虛度。百年晚景自當精進修持。若不努力向前。猶
0746c23: 恐怠心退後。是以弟子某遙聞五臺梵剎。投誠三寶
0746c24: 座前。代母歸依。求佛攝受。稟受解脫淨戒。乞命圓通
0746c25: 法名。誓作觀音大士眷屬。願為自在法門伴侶。茲者
0746c26: 某月某日乃慈母某天地賜生之日。靈嶽初降之辰。
0746c27: 是以云云。伏願壽嶽巍巍松柏相參。南極福源浩浩
0746c28: 江河共注。東溟聞根清淨。有妙音。有梵音。有海潮音
0746c29: 有觀世音。永不聞於世間之音。十方圓明。無我相。無
0746c30: 人相。無眾生相。無壽者相。常能現於自在之相。世世
0747a01: 生生修習聞薰三昧在在處處興揚圓通法門願與
0747a02: 菩薩同一法身願與普門共一名號直至成佛不遭
0747a03: 枝岐再祈禮懺報恩弟子金籬修密玉樹鬱蓊天潢
0747a04: 滾滾常流聖派源源不盡彩鳳祥麟交集金龍朱鶴
0747a05: 齊臻上下安和內外承順諸有所作一切如願。
0747a06: 曉幽冥榜
0747a07: 伏以堅溼煖動虛妄合聚曰生地水火風虛妄離散
0747a08: 曰死生而形曰人曰物死而隱曰鬼曰神四大偶聚
0747a09: 不知將何為人四大既散又不知將何為鬼精心研
0747a10: 究著力參尋幻化無可指陳夢事奚能分剖人自不
0747a11: 知其非人妄生顛倒鬼亦不知其非鬼枉自沈淪生
0747a12: 必有死現前活骨都是轉眼幽靈死必有生暗地孤
0747a13: 魂無非接腳人物又則人生以來不知經幾世人幾
0747a14: 世鬼鬼死以去亦不知經幾劫降幾劫昇是則人鬼
0747a15: 雖異皆是輪迴昇沈雖殊同一我愛汝等游魂落魄
0747a16: 野鬼閒神莫戀冥途當尋覺路即六根離六根何者
0747a17: 是我即四大離四大何者是身若知芭蕉非堅何勞
0747a18: 入水洗坏如識秤鎚是鐵休更執燈覓火莫教打失
0747a19: 鼻孔須是立定腳跟一回磕著虛空瓦解冰消一步
0747a20: 纔移露柱烏飛兔走漫自因循鷗鷺大能變化鶤鵬
0747a21: 倒駕慈航逆流智海著弊垢衣拖泥帶水說無味法
0747a22: 接物利生坐微塵裏莊嚴水月道場遍法界中興揚
0747a23: 空華佛事一念萬年劫火光中馳木馬萬年一念大
0747a24: 洋海底吼泥牛鏤骨銘肌共報佛恩大願弘慈齊成
0747a25: 正覺。
0747a26: 又
0747a27: 伏以真源湛寂本無迷悟之殊業識紛紜遂有幽顯
0747a28: 之異若顯若幽總為輪轉若情若想通是昏迷由是
0747a29: 輪迴相傾煩惱相習漂泊六趣長劫沈淪汝等餓鬼
0747a30: 閒神游魂散魄或有依怙或無親緣或依草附木以
0747b01: 為生或住骨守屍而作活處幽暗如花林園觀食穢
0747b02: 污若甘露醍醐顛倒如斯迷惑不覺良可憐愍當自
0747b03: 猛省莫負己已靈諦觀今日之苦果皆由前世之業因
0747b04: 更尋無盡之罪根全是妄執之我見只因堅執物我
0747b05: 橫生愛憎於生死上不解出離於塵勞中自取輪轉
0747b06: 欲出生死永脫塵勞惟知我見本空當下罪根自淨
0747b07: 念念是光明般若塵塵是清淨法身所以古人云苟
0747b08: 無煩惱等病法身當處現前又云有我罪即生無我
0747b09: 功德比是知迷悟二途只在有我無我之間昇沈一
0747b10: 念儼如翻掌覆掌之速若能頓悟不歷僧祗便成正
0747b11: 覺矣茲者自恣嘉會廣集高流為汝等頂禮諸佛洪
0747b12: 名薰修慈悲懺法開大寂滅門人人自悟唯心淨土
0747b13: 建大光明幢個個自知本性彌陀一悟不復更迷一
0747b14: 超不復再退坐寶蓮華遊十方國乘大慈航度一切
0747b15: 生此乃出世之良津成佛之要訣宜速薦取莫待遲
0747b16: 疑。
0747b17: 戒壇榜示青原
0747b18: 青原祖庭肇自唐代思禪師為鼻祖有肉身塔現存
0747b19: 手植荊猶生此地之靈可知矣自唐至今千有餘載
0747b20: 至　國朝神廟初年狼籍殆盡適有本郡縉紳諸大
0747b21: 檀越乘宿願而來力為興復時大魁劉翁密為袖籌
0747b22: 之首也二十年來佛堂僧舍壯麗可觀亦賴本寂禪
0747b23: 師善於布置之力諸大檀越念道場已復舊時面目
0747b24: 而祖燈續燄傳輝少見其人欲請諸方大善知識主
0747b25: 盟此事雖萌此念而未遂其事寂禪師早示寂矣一
0747b26: 時難得其人乃劉孝翁同大檀越召病僧說戒羯磨
0747b27: 以為將來得人之張本用意其善也歟蓋戒之一字
0747b28: 統盡十方三世諸佛法藏即我　釋迦如來說法四
0747b29: 十九年談經三百餘會末後拈花原始要終唯一金
0747b30: 剛光明寶戒而已經云唯此一事實餘二則非真是
0747c01: 也此戒精持佛見法見尚不可立況有生死去來迷
0747c02: 悟之妄想耶但生一念求玄求妙求悟求超越即屬
0747c03: 染汙即名破戒但穿衣喫飯日用平常不觸不背即
0747c04: 如如佛也南泉云王老師有一頭水牯牛擬向溪東
0747c05: 不免犯他官家苗稼擬向溪西不免犯他官家苗稼
0747c06: 不如隨分納些些趙州云有佛處急走過無佛處不
0747c07: 可住此二老是善持戒者可為師之茲者本月八日
0747c08: 乃我　釋迦本師示生之日諸方衲子受戒之期承
0747c09: 諸大檀越開此清淨戒壇成就自他本有大事有欲
0747c10: 入壇受戒者各發向上心先禮辭父母告白師長入
0747c11: 壇之後師長父母王官大命俱不得出保持此戒不
0747c12: 惜身命一稟戒體頓登佛地一日無犯即一日佛受
0747c13: 用一年不犯即一年佛住世如盡未來際不犯即究
0747c14: 竟無上正覺也所有條成開后。
0747c15: 一諦信自心與佛一體體既是佛用永不作眾生
0747c16: 事。
0747c17: 一不得妄求玄妙知見古人云但知心是佛莫愁
0747c18: 佛不解語。
0747c19: 一但讀誦大乘經典不得習小乘外籍世間技藝。
0747c20: 一不得妄拈古德機緣效顰棒喝等事。
0747c21: 一晝夜誦經不得雜談戲論睡眠惡見惡作。
0747c22: 一修懺禮佛跪不厚薦拜須叩地合掌不得靠桌
0747c23: 行道須五步遠一位。
0747c24: 一舉佛聲要悠長高遠。
0747c25: 一入壇要更新淨衣及履。
0747c26: 一登廁更履便後洗淨。
0747c27: 一懺畢各人就懺位跏趺入觀不得接語亂心。
0747c28: 戒壇榜示
0747c29: 病僧某殘廢之軀乞食方外唯了餘生為計持缽至
0747c30: 此近於我大覺世尊成道之日聞諸大德有欲從病
0748a01: 僧求戒者雖是不堪此舉又不敢私身而辜佛化但
0748a02: 歡喜從順又在諸大德各自酌量預先告知既發如
0748a03: 此向上心莫作尋常故套各人先要白過師長父母
0748a04: 屏息諸緣清淨身心一入戒壇不得出界往返有辜
0748a05: 自己空有受戒之名而無受戒之實孰之過歟原夫
0748a06: 人人本來是佛因習染世間眾生事業故名眾生今
0748a07: 稟佛戒如佛而行豈不名佛又名何等稟戒之後精
0748a08: 心護持一日不犯是一日清淨一月不犯是一月佛
0748a09: 受用一年不犯是一年真自在從今以去盡未來際
0748a10: 一無所犯究竟清淨豈不是常住法身豈不是頓登
0748a11: 佛地豈不是無礙大解脫哉幸各自勉之壇中成規
0748a12: 列于后。
0748a13: 一實信為本諦實信取自性本來是佛。
0748a14: 一既入戒壇三七日內不得假師長父母之命犯
0748a15: 眾往來出界。
0748a16: 一過三七後隨各人歸事師長參謁知識保持戒
0748a17: 體勿染俗緣。
0748a18: 一半月半月凡同戒者和合一處誦戒布薩。
0748a19: 一凡入眾中知上中下座不得如無智人不別尊
0748a20: 卑。
0748a21: 紫竹林顓愚衡和尚語錄卷第十六
0748a22: 
0748a23: 　信弟子程佛先佛素
0748a24: 　信弟子程衛航衛雄
0748a25: 　喜刻
0748a26: 顓愚和尚語錄第十六卷計字八千一百
0748a27: 　該銀四兩八錢六分敬為
0748a28: 　伏願仗
0748a29: 般若而悟證真乘賴菩提而安寧老稚謹意
0748a30: 　康熙十四年十月　　日楞嚴寺經坊附板
