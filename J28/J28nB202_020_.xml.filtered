0103c01: 百癡禪師語錄卷第二十
0103c02: 嗣法門人超宣等編
0103c03: 偈上
0103c04: 示念佛眾善友
0103c05: 一聲提起一聲親提起聲聲現本人霧散雲收秋月
0103c06: 朗海天空闊白如銀
0103c07: 彌陀與汝甚冤讎口角垂涎罵不休驀地豁然開正
0103c08: 眼方知步步踏蓮舟
0103c09: 雪獅子
0103c10: 踞地掀天勢獨雄毫光遠映絕羅籠爪牙雖是不曾
0103c11: 動已走狐群入萬峰
0103c12: 示旻白侍者
0103c13: 紙襖不須勤綴補儂無好句可相為臨機只要驀頭
0103c14: 棒管取風流撒手歸
0103c15: 寄彥升陳太史時在京都
0103c16: 玉堂春旆擁僊官蔚若祥雲下翠巒欲展奇勳扶聖
0103c17: 世法輪撥轉有何難
0103c18: 示嬾顛講主
0103c19: 五千餘軸算奚窮華雨繽紛講席中防唾已甘辭義
0103c20: 虎奪珠應在探驪龍孚公畫角驚殘夢德嶠吹燈起
0103c21: 黑風是事分明重剖析兒男若箇不英雄
0103c22: 寄七星慧上人
0103c23: 七星環勢削天孤可有七星慧劍無收罷試來呈妙
0103c24: 舞莫淹寒匣自相辜
0103c25: 遁庵
0103c26: 迥出人寰孰與同銜華野鶴覓無蹤從教門戶潑天
0103c27: 闊千載寥寥映日紅
0103c28: 示歌者
0103c29: 三撥琵琶唱渭城喉音嘹喨遏雲行何如解奏無生
0103c30: 曲佛祖都教努眼睛
0104a01: 寄亦仁徐居士
0104a02: 亦以仁心扶祖道不難把筆判虛空大人境界如相
0104a03: 問雲外秋霞織暮紅
0104a04: 送亮禪人之天童
0104a05: 廿里松關石徑斜香風吹發杖頭花入門辨主須端
0104a06: 的不是成家便破家
0104a07: 靈石為太學隱莘乞書扇頭
0104a08: 莘翁與我不相識傳得盛名入耳新玉尺在躬霜滿
0104a09: 鬢曇華為舌語撩人千嵒松雨惺前夢一榻風光了
0104a10: 勝因何日毘城來借座杖頭點出萬家春
0104a11: 魏智培送鏡
0104a12: 寶鏡持來一照看眉鬚歷的不相瞞自知撲碎全無
0104a13: 力留掛空山奪夜寒
0104a14: 送僧掩關
0104a15: 春風吹破碧桃腮劃地為關且活埋他日遙思今日
0104a16: 恨出頭仍覓對頭來
0104a17: 示真蔭黃二娘
0104a18: 女中示現覺華開想必靈根夙帶來日用頭頭合本
0104a19: 據千枝萬葉蔭全該
0104a20: 書姚其中扇頭
0104a21: 日上三竿睡正美隔窗華下鳥聲頻試將獨得其中
0104a22: 趣誇與廛居無事人
0104a23: 示湛上人
0104a24: 當機一俸活如龍不落思惟擬議中就地翻身頭角
0104a25: 露湫傾嶽倒萬千重
0104a26: 悼芙蓉玄密禪師密初住海鹽玉芝山後回閩於芙蓉寺八月示寂
0104a27: 擦褲磨裙幾度秋頂門眼正迥誰儔玉芝聲價千鈞
0104a28: 重金粟衣盂一擔收盡道初昇天際日那知倏變水
0104a29: 中漚芙蓉影落無尋處長與追思血淚流
0104a30: 示李夫人并諸道婆
0104b01: 諸佛本來汝我無別念者是誰直須了徹菱花影裏
0104b02: 廓全身一道神光賽月輪
0104b03: 示浩然祐然龔二居士
0104b04: 難弟難兄若箇知萱幃日影況遲遲從今莫問鴒原
0104b05: 苦且把壎箎合調吹
0104b06: 箇事何岐弟與兄秪因不薦起迷情等閒覷破娘生
0104b07: 面方信從來共路行
0104b08: 留曉禪人
0104b09: 草鞋踢出路迢迢準擬秋歸慰寂寥何似息心蒼靄
0104b10: 裏隨攜斧斷雲霄物求新人求舊久長難得句須
0104b11: 透男兒駿業後頭多謾把閒情輕自疚
0104b12: 曉堂
0104b13: 午夜閉門憨打睡忽然曙色向東開金烏躍出翬簷
0104b14: 上大坐當軒任去來
0104b15: 書宗驥陳茂才扇頭
0104b16: 白是扇黑是字黑白未分前端的在甚處二六時中
0104b17: 著眼看莫秪茫茫無本據有本據絕疑慮不獨步追
0104b18: 千里風瞥然又見成龍去
0104b19: 化米
0104b20: 三條篾束已多時自笑囊空力莫支一曲微吟秋色
0104b21: 老相逢不用別思惟
0104b22: 示古範上人
0104b23: 以古為範能範乎古迦文非師達磨非祖夜半晴天
0104b24: 霹靂轟大蟲咬殺玄沙虎阿呵呵莫莽鹵甘草甜兮
0104b25: 瓠子苦
0104b26: 示谷典座
0104b27: 飯桶邊菜鍋裏頭頭應是自家底玲瓏八面盡舒輝
0104b28: 千手大悲提不起提不起兮勿辭勞動轉施為賴爾
0104b29: 曹有日淨瓶趯倒去居然贏得一山高
0104b30: 化豆
0104c01: 磨盤寂寂碧雲封借問誰家意氣濃但使機關常撥
0104c02: 轉無窮受用在其中
0104c03: 寄猶龍李居士
0104c04: 維摩鼻孔知仍舊道者眉原八字分相信不須頻寄
0104c05: 語任他竹戶鎖重雲
0104c06: 留洪禪人
0104c07: 千里來何事寬心罷此行休因微雨過洗落舊時青
0104c08: 忍耐身之鎧恢弘績乃成君不見法遠老卓丁丁水
0104c09: 潑灰拋骨愈勍大抵蓮峰無別念鐵船沒底要人撐
0104c10: 專使送法衣至師說偈云
0104c11: 普天匝地承渠力耀古騰今絕覆遮既已年來行此
0104c12: 令何妨錦上又添花
0104c13: 示醫士鄒上水
0104c14: 醫國醫人無二道本經本阜自參觀杏林春暖花開
0104c15: 後不假砭鍼起痼殘
0104c16: 寄詢野張居士
0104c17: 吹毛雪雪久磨礱不用當場那見功收放果能無觸
0104c18: 住從教血濺梵天紅
0104c19: 送玄策侍者順昌持缽
0104c20: 無事室中嬾喚呼退身一步是良圖龍宮虎穴親臨
0104c21: 過始信真機不負吾
0104c22: 慰王汝良喪父
0104c23: 趨庭竟日共商量逗到時來理自彰此地不留椿樹
0104c24: 影淨邦喜得藕花香千點淚九迴腸是汝良心且勿
0104c25: 忘何似而門輕劈破親爺復見露堂堂
0104c26: 與一化上人
0104c27: 鯤化為鵬摶九萬大機大用不尋常頭陀說話無憑
0104c28: 準籤出南華問老莊
0104c29: 悼雲峰朗真和尚
0104c30: 巾瓶共侍有多年白鹿城離各一天宗鼎力扛魔膽
0105a01: 喪法幢俄偃祖庭芊誰云慧日照無曲幾度臨風恨
0105a02: 不全弟應兄呼今已巳矣揮毫書此斷腸篇
0105a03: 書陳亨如扇頭
0105a04: 暑甑蒸人不自由塵勞火宅較悠悠我儂示汝安身
0105a05: 訣徹底清風在手頭
0105a06: 示楊百顯
0105a07: 少林的旨沒差互百草頭巔全顯露試看舊時煙雨
0105a08: 堆眼睛突出人無數
0105a09: 示鄰庵僧
0105a10: 凌虛閣後玉千竿翠鎖金風隔岫寒不識現前活祖
0105a11: 印終須到處被人瞞
0105a12: 寄鄭輝吉
0105a13: 夏去秋來杳鴈音風檐坐睡冷沉沉錐鉤拶著還知
0105a14: 否未可徒然負片心
0105a15: 示慈禪人禮普陀
0105a16: 爛銀高涌響如雷大士全身現幾回要到普陀巖上
0105a17: 見驢年保汝出頭來
0105a18: 示星士
0105a19: 有物先天不露形灼然無剋亦無生如君妙算能幾
0105a20: 箇且看推排泣六丁
0105a21: 哭天童密雲老和尚
0105a22: 天下大法幢兮已己折天下大法鼓兮已巳裂天下大法
0105a23: 燈兮已滅祖佛見之皺眉魔外聞兮喜悅不肖兒孫
0105a24: 又何說換手搥胸哭彼蒼淚珠點點是紅血
0105a25: 書孕淩小阿郎扇頭
0105a26: 竹馬閒騎繞畫堂咿啞聲切響琅琅浮雲景物何能
0105a27: 動秪認目前爹與娘
0105a28: 厚庵
0105a29: 此庵問是何年造鐵壁銀關千萬重縱有巨靈分不
0105a30: 破豁開戶牖在渠儂
0105b01: 輓天木張秀才
0105b02: 不羨琴書別舊遊畫樓空鎖冷湫湫龍鍾顏父吞聲
0105b03: 哭窈窕湘筠帶淚愁愁有盡兮君無盡此界他方隨
0105b04: 所順要見全身獨露時年年二月桃花信
0105b05: 示賓石居士
0105b06: 雲為友石為賓一榻清風足四鄰黃鳥囀白花新萬
0105b07: 里長天絕點塵好景現前向汝道箇中主也是何人
0105b08: 戒點燈
0105b09: 無油莫點案前燈各自相依暗地行露柱有時忽磕
0105b10: 著夜深猶見日輪明
0105b11: 題佛手柑
0105b12: 金色如來一臂垂至今示現滿枝枝都緣接引婆心
0105b13: 切留待當人正眼窺
0105b14: 題走馬燈
0105b15: 通身無力腳跟浮傍著燈光趁隊遊萬轉千迴跳不
0105b16: 出何如直下把心休
0105b17: 為一我居士薦母
0105b18: 六十餘秋信步行翻身一踏契無生不將玉珥和華
0105b19: 插自有金梭對月鳴婦道盡母儀成果熟菩提覿面
0105b20: 呈畢竟何為安立處大千沙界任縱橫
0105b21: 贈令元徐子
0105b22: 妙齡便讀五經書已信天資邁二徐他日崢嶸頭角
0105b23: 現曹溪路上莫辜余
0105b24: 送儲提舉廣州榮任
0105b25: 霜花拂袖劍光含路過江西入嶺南若遇盧公輕借
0105b26: 問報言近日好同參
0105b27: 宦海不須愁浪風但憑濟物有慈艟急撐到岸無餘
0105b28: 事萬里晴樓一望中
0105b29: 復海澄李四清
0105b30: 一句全無多少好臨行強索欲何為百山賴是鄉情
0105c01: 慣且就從前痛處錐
0105c02: 書允中上人扇頭
0105c03: 多時不打虛空鼓兩片皮間白醭生共聚英流如點
0105c04: 首無錢任買竹風清
0105c05: 復神珠余典史
0105c06: 高山調古少人知雲樹蒼蒼憶子期匪為宮商誇悅
0105c07: 耳秪緣鄭衛結愁眉若秋晚似懸絲今不再鼓復奚
0105c08: 時一曲遙吟君試聽白蘋風起動寒漪
0105c09: 示針工子僊
0105c10: 崒嵂九峰開步幛潺湲三泖織迴文憑誰好手能裁
0105c11: 剪攤向人間作見聞
0105c12: 寄君輔馮居士
0105c13: 一帶溪山列畫圖扁舟還肯駕來無石窗影拂松梢
0105c14: 月底意深深不用酤
0105c15: 示鳳林高居士
0105c16: 吸盡西江空所有笊籬叫賣滿街春老龐活計人能
0105c17: 委千古無生協韻新
0105c18: 送靈嶽禪師皇亭住山
0105c19: 長安道左垂楊綠人醉春風歌一曲爭似君家曲調
0105c20: 高沒絃琴和聲相續聲聲引入碧雲阿坐見繞梁拂
0105c21: 荔蘿不屬宮商與徵角水流山峙豈干他波旬乍聽
0105c22: 駭然走德嶠韶陽咸拱手此曲問從何處來也知冥
0105c23: 契十年久而今正好再三彈莫謂行行識者難更冀
0105c24: 異時重擊節聿興濟北大江瀾
0105c25: 登金山絕頂
0105c26: 倦餘無事愛扶筇步到山椒思轉濃長嘯一聲雲影
0105c27: 落那知腳下有千峰
0105c28: 寄建寧唐司理
0105c29: 羽書行逼歲無休尚倚文星照建州浩浩公堂虛隱
0105c30: 几一聲雷震萬山頭
0106a01: 示尼智學
0106a02: 西來旨絕周遮擬別會隔天涯古木禽啼曙疏林梅
0106a03: 放花眼觀耳聽豁然透佛祖頂較弗差豈不見昔
0106a04: 年尼妙總已到家大慧室中聞舉油餈話震威喝出
0106a05: 兮意氣堪誇汝其依此為標榜切忌逢人縮爪牙
0106a06: 送靈雨法侄
0106a07: 滹沱老識陣雲高三要三玄賽六韜後代兒孫都習
0106a08: 戰白虹光拂紫金袍
0106a09: 長慶即事寄韻峰蓮峰二長老
0106a10: 荒寺欹雲半集烏我來掛笠強支吾不衰眼力峰千
0106a11: 筆能攪吟魂水一湖碧篆香清欣獨得紫藤骨瘦倩
0106a12: 誰扶皇崗勝地曾分囑為問年深記著無
0106a13: 示雲隱庵淨上人
0106a14: 裏頭不窄外頭寬淨守已經十載寒直指機將何抵
0106a15: 對白雲深鎖玉琅玕
0106a16: 寄叔晉承甫二居士
0106a17: 胸次能藏萬卷筆力解撼千江到底不留涓滴說甚
0106a18: 襄州老龐
0106a19: 馳求常為物累得悟宛爾神閒芒鞋幅巾竹杖是處
0106a20: 綠水青山
0106a21: 喜憨璞維那至
0106a22: 劍戟鳴秋世不康買舟先我渡錢塘應知此去雲山
0106a23: 杳詎料今來草樹蒼倦策喜同撐破戶輪槌煩任震
0106a24: 虛堂他時熱面輕翻轉勿作克賓孝順郎
0106a25: 惠上人清明葬母回示之
0106a26: 生身母氏已焚埋本有親娘全不顧落落零零在頂
0106a27: 門風吹日炙無遮護無遮護急省悟杜宇聲中花正
0106a28: 紅清明過了春光暮
0106a29: 示趙堪輿
0106a30: 無陰陽地在何方請自迴光看莫忘識破始知來脈
0106b01: 大龍蟠虎踞露堂堂
0106b02: 悼正法禪師
0106b03: 選佛圖成不選官聲光落落動人寰滹沱正印腰初
0106b04: 佩景德真燈續自閒詎料旋嵐摧大蔭空餘鈍鳥望
0106b05: 高山同條誰似君知己已聞訃幾回染袖斑
0106b06: 金粟丈室前菊花五月盛開因事有感作此
0106b07: 若箇兒男肯自埋嘗憐近事獨徘徊黃花也愛出頭
0106b08: 早不待秋光已遍開
0106b09: 薦蔡門孺人
0106b10: 幻寄閻浮五十三友儀慈訓兩無慚羅幃忽掩秦樓
0106b11: 月玉鏡空斜鳳尾簪自是全身超露布更饒遍界現
0106b12: 優曇歸根得旨分明在不藉區區作指南
0106b13: 和監寺四旬
0106b14: 四十稱強仕風光汝自知倚筇何以贈千古襲楊岐
0106b15: 募鹽
0106b16: 馬師年年不少金粟年年要化淹殺衝浪巨鱗世出
0106b17: 世間無亞珍重眾檀信手揮幸勿遼天高索價
0106b18: 示慈帆直歲
0106b19: 亂雲片片幽鳥喃喃百丈野鴨趙州布衫機先親領
0106b20: 略氣宇自巉巖法有成規兮量水打碓事無一向兮
0106b21: 看風使帆慈禪慈禪知不知若也知插鍬寂子小廝
0106b22: 兒
0106b23: 送鐵鼓上座回平湖
0106b24: 祖域高親日未休歸心暫且寄行舟到家句子聊相
0106b25: 贈一喝當湖水逆流
0106b26: 募塑大悲菩薩像
0106b27: 稽首大悲神通無礙一點慈心風月莫賽要識手眼
0106b28: 從何來行行自有知音在
0106b29: 寄東湖張啟英
0106b30: 面目分明何處是湖光瀲灩蘸空青老來謾道無思
0106c01: 算同我扶藜倚翠屏
0106c02: 送漚天禪師住靈祐
0106c03: 準擬相將度歲殘一爐松火話般般投書何意山靈
0106c04: 巧分袖頓增玉井寒羅集鳳龍君得計掀翻海嶽世
0106c05: 殊安當年畫棟紫芝現應在今朝拭眼看
0106c06: 僧以訓童為業寄之
0106c07: 日課虛堂八九子何如法戰化三千年來壯志還存
0106c08: 否試聽春山泣杜鵑
0106c09: 壽型唐徐居士
0106c10: 打翻浮世閒花甲坐對秦山日月高一句全提超劫
0106c11: 外不誇親見熟蟠桃
0106c12: 募裝密雲老和尚像
0106c13: 白棒橫拈生風偃草面目全無起人懊惱恨不當時
0106c14: 直下推倒若云像設所關看來重裝也好好好檀那
0106c15: 莫惜自家寶
0106c16: 送慶化士
0106c17: 為眾不辭筋力苦逢人定是笑顏開一航春色隨君
0106c18: 去五月山頭望汝來
0106c19: 送霞章上人省母
0106c20: 北堂萱草綠依依娘日倚門寒淚垂此去那堪空手
0106c21: 獻風帆急處好思惟
0106c22: 送澹月上人回里
0106c23: 秀水溶溶是故鄉蘭舟輕泛興何長到頭不及秦溪
0106c24: 月靜夜無痕徹底光
0106c25: 離言禪師初住秦山寄之
0106c26: 秦駐山頭久寂寥君今倚杖氣凌霄活人句已含春
0106c27: 象陷虎機如撼怒潮目富不嫌雲萬疊肚寬何用篾
0106c28: 三條他年曲彔床高坐一任時流亂畫描
0106c29: 送達化士
0106c30: 象子驢兒骨力雄成群踢踏起騷風二時草料憑誰
0107a01: 委細抹將來在爾躬
0107a02: 晦珠光西堂受囑住東山寄之
0107a03: 高臥東山甘水草不思犁耙上肩拖黃梅雨灑秧針
0107a04: 秀鞭逼渾身奈若何
0107a05: 送隱野惺西堂住山
0107a06: 把住牢關線不容放行一策任橫縱泥牛夜吼千峰
0107a07: 月莫負山頭老凍儂
0107a08: 示刊字胡孝若
0107a09: 刀刻不入那一著亙古亙今光焯焯雖然點畫自分
0107a10: 明究竟全無元字腳說甚聲聞小果到此猶迷直饒
0107a11: 千手大悲也難摸索道人擬欲進前來引得頭陀笑
0107a12: 滿腮但向刀未舉時開隻眼敢保盛名遠播響如雷
0107a13: 送圓侍者
0107a14: 金雞鼓翅玉欄杆落落圓音透頂寒此去不知如是
0107a15: 否空教拭目倚層巒
0107a16: 寄雲標關主
0107a17: 關中篆縷久凝溫兀坐長年不出門海藏無窮真妙
0107a18: 義椰身徹底盡翻掀常言頑石頭能點也信雄鵝聽
0107a19: 解奔書咄寄君惟自肯莫將禪教作岐論
0107a20: 祝夫人持硨磲數珠乞偈
0107a21: 數珠百八白粼粼一度拈來一度新夜靜月明香篆
0107a22: 繞曇華瑞映在當人
0107a23: 贈艮山道如禪德
0107a24: 嫋嫋軒前竹堆堆架上書支藜看倦鳥坐石問遊魚
0107a25: 不是禪道佛法亦非解脫真如任性而行兮用無不
0107a26: 足隨緣而寓兮樂常有餘有餘之樂許誰同獨愛艮
0107a27: 山老道翁客到門來多意氣一甌白雪起清風
0107a28: 書稚躬居士扇頭
0107a29: 閒亭獨倚溪光曉萬里長天飛白鳥祖意西來本現
0107a30: 成頭陀何用別之遶
0107b01: 示法淨蓮石二庵主
0107b02: 不愛鉛華誤世緣袈裟頂受禮金僊大都法念堅如
0107b03: 石故爾真修淨似蓮戴笠三圍機用卓灌溪半杓古
0107b04: 今傳葫蘆有樣也堪畫好趁流光緊著鞭
0107b05: 送瑞可參友
0107b06: 目視雲霄非自了身拖泥水豈為人超然不涉兩途
0107b07: 去惟許同參作者親
0107b08: 示鋤雲禪人
0107b09: 山前片地碧雲籠日把金鋤莫計功驀忽雲開鋤又
0107b10: 斷海天推出一輪紅
0107b11: 十一月十二日蔡雲臺生辰
0107b12: 律應黃鐘氣候清祥麟此日墮雲行人間花甲翻身
0107b13: 過屋裏優曇覿面呈骨相巍峨神不老鬚眉皓白邑
0107b14: 之英我來據本為翁壽亙古彌今第一贏
0107b15: 示瑞華殷居士
0107b16: 鵡湖水秀且深風吹紋皺面日照影篩金解境非干
0107b17: 境論心不是心心境兩頭都剔脫逢人無事笑吟吟
0107b18: 與筠修陸方伯
0107b19: 節鉞光中正令行當年陸亙擅家聲瓶鵝喚出遼天
0107b20: 去八臂哪吒也努睛
0107b21: 薦行奇沈大娘
0107b22: 經中得力句臨末用得親撒手無欣厭抬頭見本人
0107b23: 彤雲千尺拱寶樹一華新借問今何在相逢處處春
0107b24: 送古門貞上座回潮陽
0107b25: 背手打翻無字印出門又惹滿頭灰鱷溪巨浪千餘
0107b26: 里任汝掀騰吼怒雷
0107b27: 示函白居士
0107b28: 三張白紙一函封點畫分明不露蹤要會玄沙親切
0107b29: 意門前春水碧溶溶
0107b30: 示書廓黃居士
0107c01: 廓落全彰事如何把筆書右軍雖敏手到此也躊躇
0107c02: 書裕後信童扇頭
0107c03: 畫棟喃喃燕紫平畦疊疊花黃尼父文章性道今古
0107c04: 毫無隱藏
0107c05: 覷透千差一貫力行裕後光前靈苗自有夙種那分
0107c06: 弱質耆年
0107c07: 送湖廣三融法侄
0107c08: 頂門正眼無藏覆腳下風光得自由拈起堂前氈拍
0107c09: 板高聲唱徹楚天秋
0107c10: 金粟化米
0107c11: 九十九峰捧殿閣龍媒蹄健競頭奔不辭草料餵他
0107c12: 飽法戰場中解報恩
0107c13: 張君美求子
0107c14: 夢中玉燕暗飛來覺後分明喜事該總是當人心地
0107c15: 感乘時記取莫疑猜
0107c16: 贈孝子褚明祥
0107c17: 割股醫親痛自捫人傳說亦暗驚魂至今古墓悲風
0107c18: 起樹色依然帶血痕
0107c19: 薦方氏產難兼慰潞公居士
0107c20: 踏著無生路宛然一池熱血化紅蓮全身示現超今
0107c21: 古寶蓋輕搖動地天誰信渠儂原不死都因夙世有
0107c22: 良緣沉珠破鏡三春夢休讀亞之灑淚篇
0107c23: 送汶石晃上座回漳
0107c24: 拼命單刀入虎幃一枝畫戟奪先歸霞城自古多英
0107c25: 武莫倦當機劈面揮
0107c26: 寄李天衢
0107c27: 七通八達是天衢把住放行兩不拘我有少林沒孔
0107c28: 笛逆風試問解吹無
0107c29: 慰仲垣朱居士喪室
0107c30: 葉落秋容慘淡時故絃音斷不勝悲無聊獨倚樓中
0108a01: 月有意空描額下眉是恁麼各自知去來聚散總權
0108a02: 宜問伊端的歸何處佛國天宮任所之
0108a03: 張平玉乞題忍字
0108a04: 世出世間人惟有忍字好一忍百無憂家和身可保
0108a05: 迷雲淨盡兮朗若秋空喜兆當前兮笑生春草報君
0108a06: 知須及早利刃心頭大險哉不依徒自添煩惱
0108a07: 書廓善琴戲成二絕寄之
0108a08: 風和夜靜月篩金獨倚危樓發妙音寂寂高山流水
0108a09: 趣知誰辨別伯牙心
0108a10: 予琴原不屬絲桐古韻冷冷響碧空一曲彈來君莫
0108a11: 笑西乾萬里已聞風
0108a12: 寄太學張拱伯
0108a13: 月夜方塘獨叫蛙子韶撞破卻成家百千年後無消
0108a14: 息還賴君添錦上花
0108a15: 送靈上人回金陵并去山東緣幹
0108a16: 子從天中來為眾心已遂相見未幾時別我下層翠
0108a17: 春風送小舟春鳥留人意帶眼行不差履道最為貴
0108a18: 抉取驪龍珠辨明鴨鵠類莫學浮虛禪口快神如醉
0108a19: 金陵古帝都東魯宣尼地杖頭休掛錢一缽任遊戲
0108a20: 上釣有鯨鰲直須手腳利驀鼻倒騎回方名叢林使
0108a21: 此言是與否去矣且牢記
0108a22: 包氏孺人二月十九日生辰
0108a23: 慈風不減普門士況出娘胎日月同華笑鳥啼知壽
0108a24: 意年年飛入玉簾中
0108a25: 金陵曹涯庵乞題咄咄堂
0108a26: 人生期適志把手謾書空富貴雲拖岫文章水映虹
0108a27: 帝畿雖信杳佛國有閞通豎亞頂門眼逍遙興不窮
0108a28: 輓姚母張孺人并慰諸大孝居士
0108a29: 金柔火老一天清掉轉船頭舊路行腦後有光誰蓋
0108a30: 覆目前無阱任施呈頻伽白鶴尋常事瑤樹奇花自
0108b01: 在生受用現成如共委哀哀不待泣風聲
0108b02: 示苾芻尼掩關
0108b03: 靜看乾坤忙裏過閒將日月上頭封關中主莫匆匆
0108b04: 且待澄潭起臥龍
0108b05: 雨中聞訃
0108b06: 東山夜唱曲無腔忽地驚聞折勝幢遙憶去時成舊
0108b07: 恨不堪飛雨灑蘿窗
0108b08: 示賣餅者
0108b09: 觀音菩薩將錢買何似韶陽越祖談公案兩重齊鏟
0108b10: 卻街頭十字放癡憨
0108b11: 示符上座
0108b12: 肘後符懸五彩紅頂門眼正有全功滹沱出格丈夫
0108b13: 漢睥睨人間孰與同
0108b14: 示張念先
0108b15: 我無法可說有說是欺瞞但看庭前竹風來響幾竿
0108b16: 米貴柴荒作此以勉諸子
0108b17: 麥薪如桂米如珠幾度思惟暗嘆吁大抵生來福德
0108b18: 尟故逢此地歲年蕪沿門行乞前無路坐席偷安盡
0108b19: 怨吾誰是同心抱義漢砂盆好好力匡扶
0108b20: 送曉上人之武林
0108b21: 窠臼不存稱快俊轉身重與頂門鍕六橋花柳春湖
0108b22: 外閒立晴空倚杖藜
0108b23: 藏頭偈贈轢嚴居士
0108b24: 毗盧頂上金冠燦耶舍塔中玉磬清後代兒孫諳的
0108b25: 旨身彰五彩播寰瀛
0108b26: 竹西李護法寄秋詞春緒二刻兼惠壽扇復之
0108b27: 君是謫僊人再來秋詞春緒興悠哉鏤金句可驚神
0108b28: 鬼敲韻聞如動地雷偶泛蘭艖示好我慚無玉版味
0108b29: 相陪且行且止殷勤甚爰倩香山作壽杯
0108b30: 示陝陜西寶光茶頭
0108c01: 形山有寶絕遮藏晝夜六時放異光陝陜府鐵牛推不
0108c02: 動和盤拓出自超方
0108c03: 空如上座生日
0108c04: 穠桃郁李笑春風六十年來見性同更轉劫初那畔
0108c05: 看壽山依舊碧巃嵷
0108c06: 次韻復聖作沈居士
0108c07: 吾人有意學無生不與諸緣逐變更腦蓋當前能揭
0108c08: 破眼光突出自圓明彤霞落鶩涵玄妙石火流雲謾
0108c09: 暗驚因憶古賢曾語此心堅磨杵亦針成
0108c10: 六尺岐嶷自在身誰甘役役混風塵船撐入海端由
0108c11: 己巳岸到歸家罷問人饒舌懶翁重指註棒頭的旨越
0108c12: 尖新英靈記取無相負勝似殷雷起臥鱗
0108c13: 古雪
0108c14: 一片虛凝白似銀不知經歷幾多春普通年事今猶
0108c15: 在可惜庭無斷臂人
0108c16: 彌高
0108c17: 壁立千尋望不窮無階梯處絕牢籠瞎驢一拶翻身
0108c18: 上佛祖都教列下風
0108c19: 示一著上人
0108c20: 一畫未彰文已巳著象爻立亦費繁詞羲皇面目如親
0108c21: 見解使人間十二時
0108c22: 慈修問大用現前時如何師便打進云龍得水
0108c23: 時添意氣虎逢山勢長威獰師又打修乞偈師
0108c24: 書示云
0108c25: 慈心原是修行本修到無修慈始真大用現前忘軌
0108c26: 則威獰意氣在當人
0108c27: 贈醫士詹濟川
0108c28: 起疾首推醫國手度生全仗濟川才雪山藥樹華千
0108c29: 朵今日為君次第開
0108c30: 送古儀清西堂回福州
0109a01: 五彩羽毛備三山氣象清仁風雖可貴也要待時鳴
0109a02: 示古莆祁奉印
0109a03: 祖印當中朱點窄奉行夜璧自生輝秋帆忽轉來時
0109a04: 路回首鷗灘永不違
0109a05: 本崇信童因病發願出家乞題扇頭
0109a06: 打開塵世繁華鎖年幼已存老大心自是靈根培處
0109a07: 好故將衣靸入叢林
0109a08: 病緣忽忽從何起了得起時病也無夜靜月明牽稚
0109a09: 興勝如赤腳走南途
0109a10: 示浮山上座
0109a11: 器大不妨藏待價行高且莫逐時污近來法道多頹
0109a12: 靡貴在英靈正力扶
0109a13: 啟英居士改號鏡嵒贈之
0109a14: 羲皇之先有古鏡藏在嵒中無少剩忽然迸出勝光
0109a15: 明萬象森羅齊掩映此鏡非石亦非金面面玲瓏徹
0109a16: 底深東平盡力撲不破南嶽庵前謾搜尋汝今鏡嵒
0109a17: 兮為號我復欣欣兮實告雲收霧捲兮地闊天寬月
0109a18: 朗湖清兮隨人所好
0109a19: 示劉門超鳳馬氏
0109a20: 山嶽稱高鳳麟稱瑞惟此一著在人尊貴勘破了也
0109a21: 端的來通身五彩羽毛備羽毛備呼喚不回兮羅籠
0109a22: 不住
0109a23: 送歸一上座回汾陽
0109a24: 筆端未果生花夢眼孔密通面壁心此去汾州有獅
0109a25: 子解騎莫負舊叢林
0109a26: 閱覲周居士履歷有懷兼祝壽誕
0109a27: 苦樂無常幸自知榮名屣棄適相宜鱣堂不減燕山
0109a28: 桂羔袖時藏鷲嶺鎚鑑物以公明皙皙分家有偈澹
0109a29: 猗猗黃鍾律應逢初度敢效萊人獻紫芝
0109a30: 紫芝年遠味逾香翁壽純兮較彼長腳下煙雲如盡
0109b01: 淨生前面目已全彰出關聃老圖休羨揖客趙州茶
0109b02: 獨嘗女嫁男婚能事畢風流冠世任徜徉
0109b03: 送倚天侍者扶乃尊靈骨回明州
0109b04: 一堆白骨杖頭擔子道師恩兩不慚舊隱瓶盂如記
0109b05: 得莫戀春色在江南
0109b06: 示徹渠上人
0109b07: 渠無面目如何徹徹得渠兮始見渠萬里碧天雲不
0109b08: 翳扶桑日出海門初
0109b09: 海寧縣比丘尼通定同徒超聞
0109b10: 助刻祈慧根永固壽命延長者
0109b11: 百癡禪師語錄卷第二十終
