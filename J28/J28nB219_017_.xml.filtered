0748b01: 紫竹林顓愚衡和尚語錄卷第十七
0748b02: 住南康府同安寺嗣法門人正印重編
0748b03: 頌
0748b04: 圓通頌百首
0748b05: 觀音大士即今在甚麼處。
0748b06: 欲尋大士安身處歷盡溪山煙水深偶向竹林閒結
0748b07: 足一聲幽鳥送清音
0748b08: 欲問圓通何處是行同舉步住同居穿衣喫飯憑誰
0748b09: 力休更騎驢又覓驢
0748b10: 圓通大士今何在萬紫千紅淨妙身擬作聲前色後
0748b11: 句依然花鳥亂啼春
0748b12: 欲知自在真消息鑊湯爐炭樂有餘縱復拖犁與拽
0748b13: 耙神通無盡總如如
0748b14: 山前修竹清風好山後長松明月巢識得圓通隨處
0748b15: 是得逍遙處且逍遙
0748b16: 普陀大士居何土水乳從來不易分珊瑚枕上兩行
0748b17: 淚半是思君半恨君
0748b18: 為尋紫竹林中主誤入圓通不等閒幾片白雲臨綠
0748b19: 水一輪紅日吐青山
0748b20: 開眼見明合眼暗觀音大士是何面誰能識得紫金
0748b21: 容腦後神光千里電
0748b22: 江上清風清徹骨山間明月明如心道人自具超方
0748b23: 手瓦礫拈來都是金
0748b24: 普門住處原非遠未到千難與萬難是水那非香海
0748b25: 水無山不是洛伽山
0748b26: 茅檐村店遶梅花石徑回谿古木斜借問白華山上
0748b27: 路青童笑指樹頭鴉
0748b28: 紫竹林深何處覓出門便是草漫漫幾多未出門前
0748b29: 去亦在閒花野草邊
0748b30: 漫去千峰與萬峰重重無盡又重重何如高臥家山
0748c01: 裏前有幽篁後有松
0748c02: 迎風嫩柳黃金縷破雪寒梅白玉條游子飄飄何不
0748c03: 返故園春色為誰饒
0748c04: 空外求空未是空心空無處不圓通一簾花影休疑
0748c05: 月滿院松聲莫認風
0748c06: 須彌頂上水漫地大洋海底火燒天圓通自是無遮
0748c07: 礙誰信文殊是普賢
0748c08: 小院回廊空寂寂疏窗殘卷日遲遲那堪識此閒消
0748c09: 息坐臥經行更不疑
0748c10: 翁一聲兮婆一聲相呼相應甚分明家家自有觀音
0748c11: 在門外尋來返不成
0748c12: 雨裏榴花新浴出雲中鳥語帶潮來獨憐妙境無人
0748c13: 識幾度披簑移竹裁
0748c14: 普門住處何幽深打破虛空無處尋昨夜簷前雨滴
0748c15: 響恍然聞入海潮音
0748c16: 舉手自知八萬臂低頭未昧百千容多般神用無時
0748c17: 歇刺雨登山學種松
0748c18: 雨中花藥將迎笑雲裏樓臺幾欲飛但使春光長自
0748c19: 在何愁游子不知歸
0748c20: 大士何為閒不住小艇獨宿白沙洲夜深霜冷不收
0748c21: 釣無限金鱗幾上鉤
0748c22: 春鶯啼遍柳煙密秋鴈鳴時蘆白深百鳥百聲聽不
0748c23: 盡何須更問海潮音
0748c24: 手觸手時各有知個中消息莫狐疑大悲八萬四千
0748c25: 臂試看何人少一支
0748c26: 風鼓楊花上下飛如蛾如雪亂殘輝故園春色看將
0748c27: 盡游子不知何日歸
0748c28: 崖前瑞草蒼愈古澗底長松葉不凋一片白雲橫谷
0748c29: 口幾多歸鳥盡迷巢
0748c30: 昨夜觀音海上來自言今往五臺去臺山婆子眼睛
0749a01: 明莫使傍人成笑具
0749a02: 圓通大士不知醜昨夜三更變作狗不會守家但會
0749a03: 獵能驅猛虎遍山吼
0749a04: 何處去尋觀自在風光無盡不須愁百花叢裏應當
0749a05: 醉莫把杭州作汴州
0749a06: 青山常在水常流識取圓通境自幽四五百條花柳
0749a07: 巷二三千座管絃樓
0749a08: 郊外哭聲斷客魂白頭婆子拜新墳誰知大士剜心
0749a09: 語句句傷情不忍聞
0749a10: 欲知大士居何土斗室還同天地寬向外馳求終不
0749a11: 悄咸陽殿裏覓長安
0749a12: 半夜賊來將破家兒郎有力即擒拿呼童執火來相
0749a13: 照誰信阿翁把面搽
0749a14: 眼底笙簧聽不盡耳邊朱紫任參差飛刀雨矢盈空
0749a15: 下正是圓通自在時
0749a16: 臨濟喝時天地裂德山棒下佛魔絕大機大用憑誰
0749a17: 力只可心知不可說
0749a18: 鎮江白酒甚為佳天下傳聞說不差曾到酒家沽一
0749a19: 醉元來就是虎丘茶
0749a20: 捨得一文萬曆錢市中出買熟豬足只誇滋味十分
0749a21: 美何事不知阿爺肉
0749a22: 廁裏蛆蟲極樂國花間蝴蝶涅槃城看來處處皆春
0749a23: 色出入無時不奉迎
0749a24: 牛出矮欄四體糞豬來污水一身泥花冠纓絡難將
0749a25: 比自在從來不易知
0749a26: 誰家公子慣風流淺履輕衫錦市游為醉春臺迷出
0749a27: 處不知身在岳陽樓
0749a28: 解牛門戶腥羶重屠狗人家葷濁多可喜蒼蠅靈性
0749a29: 在飛來飛去不空過
0749a30: 山重重處水重重深入煙雲密有松細徑苔封行跡
0749b01: 少忽聞鐘磬隔層峰
0749b02: 百花爭艷喜春光晴日優游興轉長欲問普門何處
0749b03: 是一番風過一番香
0749b04: 六月日頭炎似火松陰水際好乘涼不知何處無寒
0749b05: 暑桃李花紅滿目光
0749b06: 蘆葦冥冥秋水陰行人無伴轉蕭森試看念念驚懷
0749b07: 處便是尋聲觀世音
0749b08: 背上癰花堪擬缽面前目癤可如桃但思就裏誰知
0749b09: 痛莫問圓通白玉毫
0749b10: 虎嘯風生萬壑搖龍吟雲起一天潮千般手眼千般
0749b11: 用老鼠生成能避貓
0749b12: 溈山父子真慈孝曹洞兒孫委宛多不犯阿翁護痛
0749b13: 處渾身上下任摩挲
0749b14: 十八佳人學畫眉濃裝淡抹弄嬌姿都將脂粉誇精
0749b15: 俏昧卻娘生真面皮
0749b16: 蝎子稍頭鉤甚利蚖蛇口內齒猶毒觀音瓶瀉清甘
0749b17: 露沾著教人痛入骨
0749b18: 死死生生生復死來來去去去還來普門隊裏無來
0749b19: 去生死叢中見善財
0749b20: 大士安身不可說赤身歷歷明如月隨人一棒一條
0749b21: 痕難避一拳一握血
0749b22: 無相之身有相衣衣新衣舊體無違欲知大士通身
0749b23: 骨扯破虛空見瘦肥
0749b24: 一道神光亙古明為空為有若陰晴佛魔伎倆不容
0749b25: 入方識觀音是假名
0749b26: 生為大士黃金骨死是圓通自在身生死死生無盡
0749b27: 意分明無間等微塵
0749b28: 一堂都是癡禪和日日要尋觀自在空費三飧味不
0749b29: 知請君細看鋤頭菜
0749b30: 古木無根當大路撐天拄地未曾栽大材可惜無人
0749c01: 識一遇樵人折作柴
0749c02: 半肩破衲若鶉毛疊疊層層湧海潮萬象森羅都覆
0749c03: 卻披來寒暑一齊消
0749c04: 枝頭羽族結臺殿地裏毛群作洞房莫謂幽居有上
0749c05: 下長天虛谷一秋光
0749c06: 浮空錦翮多空趨躍水金鱗任水狂不是癡心隨境
0749c07: 轉只因無地不家鄉
0749c08: 朝朝稀粥雪花菜澹薄家風真可愛真覺齒間滋味
0749c09: 長飽飧不用還他債
0749c10: 滴滴露珠滴滴月露珠無盡月無別謾將知見覓圓
0749c11: 通底意從來絕筆舌
0749c12: 明眼道人切莫錯天花朵朵隨風過好花入眼便成
0749c13: 塵鬧裏偷閒有幾個
0749c14: 欲尋大士安身處大士安身不可尋畫虎畫皮難畫
0749c15: 骨知人知面不知心
0749c16: 蟻穴玲瓏若鬼工層層疊疊塞相通微塵身入微塵
0749c17: 土識取光明藏一同
0749c18: 刺人自己不知痛打己他人亦不知借問圓通何以
0749c19: 故多因知見強支離
0749c20: 自食他人不知飽他饑我亦不相知唯有圓通憨肚
0749c21: 臟從來無飽亦無饑
0749c22: 形容萬別無他容住處千殊惟一處畏死貪生未免
0749c23: 癡天宮地獄常相聚
0749c24: 刺蝟鍼錐能覆體蜒蚰宮殿自隨身青階白壁皆安
0749c25: 樂花雨香風都是春
0749c26: 蚯蚓缺睛蛇缺足蝦蟆無尾蟹無頭千奇萬怪為誰
0749c27: 現何事悲心日不休
0749c28: 螢火腹間燈燭火飛蚊翼上管絃長隨身樂事堪行
0749c29: 樂不必逢人問故鄉
0749c30: 四蹄踏地何其妙兩角撐天亦灑然出沒自由無掛
0750a01: 礙倒騎驢子上雲巔
0750a02: 試摸自家雙鼻孔百千諸佛共呼吸者回識取娘生
0750a03: 面馬面牛頭共出入
0750a04: 跏趺獨坐一爐香忽在南方又北方誰信剎塵諸佛
0750a05: 土不離紫竹一匡床
0750a06: 展腳長眠白月下光明不讓水晶宮睡濃莫做圓通
0750a07: 夢佛祖都為過耳風
0750a08: 歷盡千山與萬山不知身在白雲端試詢南北東西
0750a09: 客誰跨青牛度玉關
0750a10: 夜深獨立孤峰頂頭上虛空腳下地一步不移遍剎
0750a11: 塵普門出入無開閉
0750a12: 舉足踏翻華藏界伸拳觸斷毘盧眉何事闍黎不細
0750a13: 行只因無處可分離
0750a14: 可當屙處自當屙清淨法身不奈何試看所屙無別
0750a15: 物不須回互自圓陀
0750a16: 欲尋大士安身處大士安身不可尋幾盡遠山山更
0750a17: 遠復窮深水水彌深
0750a18: 每問普門無可入忽逢驢子飲江水分明岸上蹄蹋
0750a19: 蹄又喜水中嘴對嘴
0750a20: 大士何為貧徹骨通身上下無遮護自將自肉自為
0750a21: 食無愧無慚無恐怖
0750a22: 普門大士富如何金縷衣衫著許多從古至今剝不
0750a23: 盡赤身無處可摩挲
0750a24: 欲入普門深復深九重深處更沉沉玉階青鎖行人
0750a25: 斷寂寂簾垂鳥不音
0750a26: 欲識普門自在宕是男是女無遮障那分妙用與神
0750a27: 通信是天然一合相
0750a28: 啞子舌頭全在手普門大士通身口塵塵剎剎說無
0750a29: 問剎剎塵塵師子吼
0750a30: 大士何為無定處不分善惡一齊去銅枷鐵鎖上天
0750b01: 堂纓絡花冠入地獄
0750b02: 重門金鎖密難通寶殿琉璃映日紅遙隔珠簾聞玉
0750b03: 振不知眉目與誰同
0750b04: 若說觀音即是我他人面目又為誰人人都是一觀
0750b05: 音相罵相撓正好搥
0750b06: 一片秋光到處明無分山谷與江城古今莫不同清
0750b07: 照醉自醉兮醒自醒
0750b08: 淨瓶有水非甘露楊柳青青翳眼睛欲識普門真消
0750b09: 息黧駑白牯卻惺惺
0750b10: 蚤能避死連連跳蝨善逃生只一弔者個賊心莫問
0750b11: 誰題名道字招人笑
0750b12: 網羅樹上百般鳥釣起江中萬尾魚盡是普門三昧
0750b13: 力為腥為血足人廚
0750b14: 黑夜路行撞著賊鎗來劍去不相識一回得手生擒
0750b15: 住元是東村張扁食
0750b16: 張三李四初為友不友文章但友酒醉後發狂打落
0750b17: 鼻百千面目一時醜
0750b18: 雪擁巖扉煨榾瓦鐺爛煮無油菜飽餐自覺無餘
0750b19: 想何用更尋觀自在
0750b20: 法戰長戈血性兒如雲如雨偏寰區塵煙掃盡乾坤
0750b21: 闊未出觀音臂一支
0750b22: 死死生生生復死來來去去去還來誰知大士身無
0750b23: 盡生死去來幾萬回
0750b24: 蜂窠密爾狀蓮房覆隱側居禮有常來住空行識舊
0750b25: 路圓通無處不生光
0750b26: 木凳一條五尺長移來坐臥當繩床一回坐斷無差
0750b27: 互金獅卻為白象王
0750b28: 欲識大士安身處面目須教認得真試看泥豬與疥
0750b29: 狗方知野鬼及閒神高山流水千年遠明月蘆花一
0750b30: 色新識取圓通無兩畔逢人不必問疏親
0750c01: 欲知大士安身處不是冤家不聚頭自古慈悲多惹
0750c02: 怨從來恩愛反成讎張公暗易李公馬王母潛偷趙
0750c03: 母牛是是非非難去就圓通無盡亦無休
0750c04: 偈
0750c05: 淨土詠五十首
0750c06: 遙想西方大導師夜來月吐珊瑚枝玉京吹徹無生
0750c07: 曲正是蓮開上品時
0750c08: 雲有深山鶴有林我唯安養是歸心夜來月照長廊
0750c09: 下一句彌陀劫外音
0750c10: 翠竹幽蘭滿院香秋雲疏鴈引微涼心中遙見蓮花
0750c11: 界也自蒲團對夕陽
0750c12: 結盟蓮社陶元亮歸念西方白樂天借看藕花池上
0750c13: 客古今名跡已垂篇
0750c14: 萬山深處野人家心地常開優缽花流水雲光真極
0750c15: 樂清疏每自坐煙霞
0750c16: 池邊階道平如掌花上樓臺次第開注想空勞清入
0750c17: 夢何如彈指得歸來
0750c18: 門裏親緣門外客相看不覺鬢毛白彌陀一句青山
0750c19: 外方識人間是火宅
0750c20: 七寶池中八德水輝天鑑地湛逾清何時得向其中
0750c21: 澡一滴沾身百念輕
0750c22: 積翠庭前柏樹子趙州用處偷心死不萌枝上欲何
0750c23: 棲百寶蓮花遍地起
0750c24: 七斤衫子未為重今古禪流掇不起何用拾人葬垢
0750c25: 衣西方瓔珞隨身體
0750c26: 寂光真淨樂何如明月蘆花未可圖識得彌陀真面
0750c27: 目穿衣喫飯莫糢糊
0750c28: 珍禽遶樹傳幽響水鳥浮流演妙音早向蓮花登上
0750c29: 品清聞相與日談心
0750c30: 風動琅玕響玉音空中鴈羽振金聲遙思淨域諸天
0751a01: 樂日夜清聞更好聽
0751a02: 雨過湘江春水生隨風到處一舟輕縱然未比珍鄉
0751a03: 樂且喜悠悠世外情
0751a04: 桃柳芳村春色賒竹籬高掛酒旗斜行人多少途中
0751a05: 醉幾悟蓮邦是我家
0751a06: 莫謂樂邦西去遠剎塵佛國一毫端但知彼此唯心
0751a07: 現往返不須彈指間
0751a08: 心念佛時佛念心佛心無二影森森恒沙界外蓮花
0751a09: 國元是家山舊竹林
0751a10: 百尺竿頭須進步塵塵現出古彌陀試看百尺竿頭
0751a11: 客一個法身不奈何
0751a12: 春山晴日步芳青鳥語流泉處處聲聞說蓮鄉諸淨
0751a13: 侶花間池上樂經行
0751a14: 秋山無伴獨幽尋古木寒巖步步深一句彌陀傳遠
0751a15: 谷空林頑石已巳知音
0751a16: 寂光未異莊嚴土向上不為斷滅禪細細蟲聲宣法
0751a17: 界佛聲豈背未生前
0751a18: 自性彌陀時放光聞聲見色豈囊藏同行同住還同
0751a19: 臥細語高聲是廣長
0751a20: 柳密青鶯肯自下松高黃鶴喜歸來但知樂土唯心
0751a21: 現到處蓮花上品開
0751a22: 話頭卜度為參禪鑽得彌陀骨肉穿直待夢回方始
0751a23: 覺寂光原是未生前
0751a24: 呼浪呼波都是水分禪分教豈殊途不知佛法無多
0751a25: 子空逐名言墮有無
0751a26: 諸佛法身無際畔彌陀何獨在西方但知心內無餘
0751a27: 法滿目青山常寂光
0751a28: 莫愁白髮三千丈何慮珍鄉十萬程識取虛空無老
0751a29: 少春來秋去總無生
0751a30: 跏趺夜半一聲鐘敲破西方不見蹤方識彌陀原是
0751b01: 我開簾月照萬層峰
0751b02: 何處疏鐘敲夜斷夢回無處覓方隅不知誰去蓮花
0751b03: 國滿目青山舊畫圖
0751b04: 極目松煙十里長經行忽憶藕花香何時得到金臺
0751b05: 上親見彌陀頂上光
0751b06: 驢事未休馬事來人生能有幾徘徊等閒一句彌陀
0751b07: 佛四色蓮花遍地開
0751b08: 柳綠桃紅七寶樹鶯鳴燕語頻伽音若將淨穢分優
0751b09: 劣昧卻彌陀一片心
0751b10: 春林晴日杜鵑啼不奈幽人動遠思好識目前皆故
0751b11: 國採芳競入藕花池
0751b12: 大地白蓮花一朵無終無始合仍開層層葉葉微塵
0751b13: 國葉葉層層任去來
0751b14: 十方諸佛讚西方不是無端出廣長只恐癡人耽寂
0751b15: 滅錯將斷見作真常
0751b16: 面前突出須彌山今古群迷幾過關誰信唯心真淨
0751b17: 土十方未隔一毫端
0751b18: 淨土唯崇常寂光何分淨穢贊西方有來有去菩提
0751b19: 智來去何曾違故鄉
0751b20: 倩女離魂那個真行人不必強疏親但於蓮土尋歸
0751b21: 宿鬼面神頭清淨身
0751b22: 不為聖義絕階級休認竿頭穩坐人九品蓮花開次
0751b23: 第塵塵無不是全身
0751b24: 秋林日淡喜空清閒步不知心跡輕忽憶蓮池行樹
0751b25: 下幾多淨侶共經行
0751b26: 等閒無事長松下一句彌陀音最清淨土未曾隔此
0751b27: 土何須遠覓了無生
0751b28: 魚米肉山三昧力七珍百寶佛神通何為蕩子不知
0751b29: 返辜負蓮胞幾度紅
0751b30: 有時獨上孤峰頂遙望西方是我家數朵白雲出遠
0751c01: 岫幾行疏鴈過天涯
0751c02: 目送孤鴻過遠汀心存蓮界晚霞生忽然月上東山
0751c03: 頂大地清光一色明
0751c04: 今朝屙了洗頭面明日穿衣又喫飯日日年年只此
0751c05: 事何如早向蓮花辦
0751c06: 十萬億多佛剎西彌陀化境最堪棲幾回定入蓮花
0751c07: 國無那山猿鬥雪啼
0751c08: 鎮州出大蘿蔔頭今古禪流咬不碎好去先歸極樂
0751c09: 天蔗漿易飽醍醐味
0751c10: 臨濟一條白棒短趙州三寸舌頭長打來罵去人多
0751c11: 少斷送皆歸常寂光
0751c12: 百草頭邊清淨土千華臺上紫金容何因不識彌陀
0751c13: 面惱殺春風過遠松
0751c14: 父慈子孝天然樂夫唱婦隨性自歡誰信合家真禮
0751c15: 樂便是蓮花國土寬
0751c16: 曹溪贈禪人
0751c17: 一頭高掛舊天涯曾在廬陵學種瓜為訪曹溪登庾
0751c18: 嶺幾番明月照袈裟
0751c19: 贈若拙師刺血書經
0751c20: 刺血書經痛處親鍼頭莫昧本來人試看滴滴紅光
0751c21: 現盡是如如淨法身
0751c22: 訪慕湘車八
0751c23: 別館晴臺燕語春傍城古木綠條新煙浮萬狀憑誰
0751c24: 力此事如何舉似人
0751c25: 次碩卿劉公韻
0751c26: 示疾毘耶枕石流高人相訪在清秋室中八萬四千
0751c27: 座獨讓文殊第一籌
0751c28: 贈十洲曾公
0751c29: 日對楞嚴心自空香臺燈影漫搖紅是雲必竟歸山
0751c30: 去流水潺湲總向東
0752a01: 示覺海禪人
0752a02: 向上從來不易傳百城煙水總徒然但能著眼腳跟
0752a03: 下步步光明遍大千
0752a04: 示法璽印禪人行腳
0752a05: 試問宗乘作麼舉鎮州蘿蔔廬陵米此回別去到諸
0752a06: 方莫落他家虀甕裏
0752a07: 與元白可法子
0752a08: 博山走過到金粟又別天童覓舊知相見雲居春日
0752a09: 好百花百草正芳時
0752a10: 又
0752a11: 不是禪兮不是教幾疑幾信幾能到此回親過趙州
0752a12: 關方識雲居都不好
0752a13: 與超宗翼法子
0752a14: 澬江相視道心深又為雲居遠處尋今日眉毛同舊
0752a15: 日劫前一點獨知音
0752a16: 與法璽印西堂住雲居明月堂
0752a17: 老人托缽出雲居山自高兮水自低明月祖庭凡所
0752a18: 有一齊分付璽公持
0752a19: 示安止黃居士
0752a20: 不效諸方超佛祖但能荷鋤學農圃有人向我問工
0752a21: 夫舉起鋤頭無寸土
0752a22: 舟次雲間贈可參座主
0752a23: 可公深入楞嚴定無畏光中出廣長遍覆三千宣密
0752a24: 義人天座上雨花香
0752a25: 又
0752a26: 萬里虛舟任往還春江新水到雲間雖然不用鉤頭
0752a27: 餌也有金鱗過禹關
0752a28: 雲間西林寺贈道閒座主講法華經
0752a29: 諸法本來寂滅相花飛春老魚吹浪尋幽喜見演斯
0752a30: 經卻信眉還在眼上
0752b01: 贈道開座主講涅槃經
0752b02: 乘時深入雲間寺煙雨逢迎方外心幾載空山耽寂
0752b03: 寞今朝重聽海潮音
0752b04: 贈玉田知客
0752b05: 歷盡諸方五味禪波斯鼻孔當牛穿而今穩坐故園
0752b06: 地饑好加餐困好眠
0752b07: 舟次青浦別宗元陸公
0752b08: 人有新聲鳥有音春花春草正森森淵源無盡清江
0752b09: 水何似元公送我心
0752b10: 雲居同眾插禾四首
0752b11: 真正法輪恒轉處春來秋去去還來入田那怕泥浸
0752b12: 脛刈草誰愁日爆腮足食足衣足受用任風任雨任
0752b13: 安排青光滿目及時薦劫外生涯著意裁
0752b14: 其二
0752b15: 昔日開田人不見今朝僧眾又何來但能自己全生
0752b16: 意莫管傍人笑滿腮泥水通身俱是樂禾苗放手不
0752b17: 須排靈根未犯春工力處處生涯處處栽
0752b18: 其三
0752b19: 幾片山田越今古幾人耕去幾耕來農家落日鋤隨
0752b20: 手野老多愁涕滿腮本分生涯全具足任緣活計漫
0752b21: 安排試看無地不春色刺霧披雲到處栽
0752b22: 其四
0752b23: 一莖微露劫前事好信春光遍地來日暖農夫忙下
0752b24: 手南泉鍋破笑盈腮散秧亂擲同兒聚齊植成行如
0752b25: 鴈排拈起那堪知落處不應擬議只應栽
0752b26: 和一衲遮身韻
0752b27: 一衲遮身百事新閒花野草紫金身披毛戴角空還
0752b28: 樂嘯月吟風喜亦嗔空裏點花休翳眼水中捉月漫
0752b29: 勞神試看滿目青山上萬紫千紅色色真
0752b30: 其二
0752c01: 一衲遮身百事閒心安無處不祗桓青山自古能藏
0752c02: 拙白社從緣漫掩關棒喝交馳空計較詩文獨步枉
0752c03: 爭端何如無事盟鷗客明月蘆花任往還
0752c04: 其三
0752c05: 一衲遮身百事浮逍遙意外罕相投幾多客醉鄉中
0752c06: 夢無限人迷鏡裏頭存想神丹顏未駐藏舟夜壑世
0752c07: 誰留從今識此閒消息地老天荒總不愁
0752c08: 其四
0752c09: 一衲遮身百事休水邊林下樂優游眼前活計隨緣
0752c10: 盡世上功名不足謀萬事交加從夢覺一身不有更
0752c11: 誰愁等閒誤入桃花塢白磧溪邊學飲牛
0752c12: 其五
0752c13: 一衲遮身百事無乾坤老我一庸夫漁樵蹤跡宜堪
0752c14: 混佛祖門庭斷不圖無識阿師唇掉舉有慚禪士嘴
0752c15: 都盧劫前風韻難相續雲在長空水在湖
0752c16: 其六
0752c17: 一衲遮身百事飄得逍遙處且逍遙踏翻碧海千尋
0752c18: 闊睡起紅輪三丈高隨我採薇遊鹿豕任他干祿上
0752c19: 雲霄拈來盡是光明藏何用求金砂裏淘
0752c20: 其七
0752c21: 一衲遮身百事勾也無歡喜也無愁竿頭獨立誰能
0752c22: 進赤體橫眠人不偷幾向漁舟敲石火每從樵徑聽
0752c23: 猿謳但知世界同流水一葉何妨萬里浮
0752c24: 其八
0752c25: 一衲遮身百事完優游無計自閒閒色空不必多知
0752c26: 見修悟何勞分易難柳巷花街簫鼓鬧婬房酒肆舞
0752c27: 歌闌一條直道通今古莫問黃河有幾灣
0752c28: 其九
0752c29: 一衲遮身百事忘千年暗室一燈光冰河不異湯泉
0752c30: 熱火宅還同雪屋涼自是大方離軌轍從來此道少
0753a01: 奚囊祖翁未躡門前路不用尋聲更覓香
0753a02: 其十
0753a03: 一衲遮身百事荒飄風驟雨有何妨大觀遍地皆吾
0753a04: 體細看誰家是故鄉法界莊嚴空寂寂竿頭枯槁自
0753a05: 忙忙道人妙有超方手劫火融成蓋雪霜
0753a06: 贈約生熊給諫以差竣復命
0753a07: 大道要門唯君與父盡命竭力是為初步須臾不離
0753a08: 宛轉回互君父即我我即君父沒處逢迎豈容瞻顧
0753a09: 無可奈何有屈難訴到此方知君父恩從來面目無
0753a10: 遮護
0753a11: 又
0753a12: 惟聖是心惟賢是行心行不凡名位即聖善惡從習
0753a13: 凡聖無性本體如如廓然清淨迥絕言思豈容偏正
0753a14: 獨露真常眾妙圓應大用現前無軌轍不屬方便與
0753a15: 修正
0753a16: 示自潔禪人
0753a17: 禪人遠自荊紫來今復還歸荊紫去來來去去所為
0753a18: 何報云道人本無住無住非是數去來去去來來皆
0753a19: 實際實際之中無去來無去無來本無住識此無住
0753a20: 是寂常天堂地獄任游戲
0753a21: 示可凡禪人
0753a22: 眾苦皆因身心有苦數無量名為海明明苦海是身
0753a23: 心纏綿貪愛不能捨相逢都願出苦海迷執身心求
0753a24: 安泰不知身心苦海因執苦出苦無是處若將身心
0753a25: 都放下一切眾苦不能到不唯眾苦不能到一切樂
0753a26: 事不能動苦樂不動佛也無佛也既無何所有一物
0753a27: 不有同太虛豈非無礙大解脫
0753a28: 贈首龍郭公六袟
0753a29: 是聖是凡勝功德萬般皆從壽建立壽命根本生枝
0753a30: 葉花果香色妙莊嚴世壽有為亦有數性命無始亦
0753b01: 無終人間八萬四千歲究竟天壽八萬劫八萬大劫
0753b02: 世為長性量之中如石火世間算數一至億增進不
0753b03: 可不可說不可說數猶可數一恒河沙數數難較一
0753b04: 河二河千百萬乃至增到不可說不可不可說河沙
0753b05: 未若一洲微塵眾一洲不及四天下一四天下碎為
0753b06: 塵一塵一數世難算一四天下塵數多何如小千世
0753b07: 界廣小千不及于中千中千未及大千界大千世界
0753b08: 俱為塵世智聰慧數難曉一佛剎塵數未多百千萬
0753b09: 億亦可量剎塵至一世界幢一幢二幢不可說增至
0753b10: 一輪世界海一世界海所有幢諸幢中有諸世界一
0753b11: 切俱作極微塵一塵一數佛明見一世界海塵縱多
0753b12: 何及盡空世界海十方虛空不可量世界海數亦無
0753b13: 盡如是無量世界海塵數唯佛能盡知一切世界海
0753b14: 微塵雖多未出于數量廣增至於遍法界一切數量
0753b15: 非數量諸佛眾生悉平等言說心數不能到如是壽
0753b16: 量真壽量其中受用不思議今知君壽已耳順方外
0753b17: 無可為心舉持此大數為君祝六十甲子重更數數
0753b18: 來數去終復始願君住世無窮已己剎剎塵塵恒聚會
0753b19: 生生劫劫常相續
0753b20: 贈香谷居士
0753b21: 諸佛眾生同一性真性本來無凡聖諸佛悟此成正
0753b22: 覺眾生迷之為邪命邪命隨流生死中從邪入邪罔
0753b23: 歸正無始至今不解脫皆因未了性清淨眾生欲要
0753b24: 頓成佛放下身心無一病身心憎愛若全無法界虛
0753b25: 明一圓鏡圓鏡虛明無影像佛與眾生全虛妄若識
0753b26: 諸佛妄不真是人即超毘盧上毘盧之上任往來生
0753b27: 死涅槃無遮障塵剎集聚一毫端毛孔周遍不可量
0753b28: 疥狗泥豬淨妙身刀山劍樹蓮花藏此是成佛最妙
0753b29: 訣諦信諦信不虛誑
0753b30: 示達原覺禪人行腳
0753c01: 佛與眾生一法界無彼無此無雜壞諸佛證此自圓
0753c02: 通眾生迷之妄隔礙有身有心有彼此有逆有順有
0753c03: 憎愛外障鄉土難超越內縛身心不自在自屈自小
0753c04: 自紆迷本體何曾有覆蓋無覆無蓋自圓常不得受
0753c05: 用妄驚怪聖凡從此迥差別縛脫本來無分派禪人
0753c06: 欲要達本源身心境界俱莫待先將內心空諸境後
0753c07: 從境上廣心大心境互生還互泯互出互入互廣大
0753c08: 一一塵中一切塵微妙圓融超劫外禪人朝海與朝
0753c09: 山看來未出龜毛袋
0753c10: 示一乘開士為丹術所誤
0753c11: 至人捏土成金凡人見金變土富貴本於施因不在
0753c12: 神通丹釜貧窮精怪魍魎皆為金石所苦諸佛福慧
0753c13: 究竟身心悉為檀度君子義壯山河道人眼空佛祖
0753c14: 眼中佛祖尚空豈被幻術所侮生死涅槃二路不可
0753c15: 不知回互
0753c16: 壽蘇溪郭中書六袟
0753c17: 蘇仙曾向龍泉游畫舫蘭橈溪上流蘇溪得此名為
0753c18: 繇前來既久後無休藍色霞光兩雜糅溯入深山曲
0753c19: 並幽山水環抱靈氣收一脈遠來結芳洲中產哲人
0753c20: 實仙儔閒曠不說有公侯我今到此興何稠正遇阿
0753c21: 翁花甲周賢善老少誦嘉猷如嵩如岱何堪酬萬畝
0753c22: 千坵穀數優安比崑崙最上頭君家陰騭遠難求鶴
0753c23: 齡莫論幾千秋肯信劫外有蓮舟花間樓閣日悠悠
0753c24: 日悠悠菩薩伴侶共真修
0753c25: 
0753c26: 
0753c27: 
0753c28: 
0753c29: 
0753c30: 紫竹林顓愚衡和尚語錄卷第十七
0754a01: 
0754a02: 　楊州府華嚴巷敬佛庵剃度孫比丘尼旋義
0754a03: 　敬刻
0754a04: 顓愚先老和尚語錄第十七卷計字柒千三百
0754a05: 　捌拾個該銀肆兩四錢仰祈
0754a06: 慈力加庇庶得人人悟般若真空個個證菩提
0754a07: 　妙果
0754a08: 康熙十五年四月　　　日楞嚴藏經坊附板
