0061b01: 百癡禪師語錄卷第十二
0061b02: 嗣法門人超宣等編
0061b03: 松江明發禪院語錄
0061b04: 佛誕上堂僧問汙染即不得修證則不無既汙染不
0061b05: 得何用修證師云逢人不得錯舉進云恁麼則還他
0061b06: 肌骨好不塗紅粉也風流師云逢人不得錯舉乃云
0061b07: 天上天下惟我獨尊攔頭一語逼塞乾坤攪亂三千
0061b08: 大千世界若男若女若長若幼上天無路入地無門
0061b09: 韶陽拈棒打殺琅琊知恩報恩總在箇裏隨波逐浪
0061b10: 移動腳跟山彌高而海彌昏直至於今誰能見本源
0061b11: 要見伊本源端的處麼娘胎未入以前事月浸冰壺
0061b12: 夜不痕。
0061b13: 寶嚴送紅衣請上堂裁蜀錦剪吳綾一片霞光紅簇
0061b14: 簇間黃金環白玉通身富貴艷重重從法王寶座上
0061b15: 拈來實渠儂信心中流出元辰初度我若添籌汝也
0061b16: 添龍象改觀幾回抖擻幾回快快則且置只如大庾
0061b17: 嶺頭提不起時與今日因緣還有異同也無把手莫
0061b18: 將容易得惟人自肯乃方親。
0061b19: 居士李修林同孺人王氏禱嗣請上堂僧問佛身充
0061b20: 滿於法界普現一切群生前求男女者得男女求富
0061b21: 貴者得富貴今日齋主虔誠如何垂示師云半夜石
0061b22: 麟天上至進云慈氏善財無門不現祥麟瑞鳳是處
0061b23: 皆棲時如何師云不須摩頂試啼聲進云懷胎石女
0061b24: 風前舞協夢神珠掌上擎師云任汝重說偈言乃云
0061b25: 馬大師出八十四員善知識箇箇如鳳如龍可謂多
0061b26: 多益善也船子和尚三十年華亭垂釣始遇夾山眾
0061b27: 角雖多一夔足矣從上求法嗣者有難易多寡之不
0061b28: 同大概如此今之求子嗣者不猶是乎只要當人仁
0061b29: 慈為心寬厚為本時時勤禱祝在在積良因便見多
0061b30: 子塔前象獅蹴踏黃梅室內燈鏡交輝可以丕紹先
0061c01: 猷可以克昌後裔可以享無窮之寶藏可以圓不了
0061c02: 之勝緣政當此際大家贊慶一句作麼生道半夜石
0061c03: 麟天上至何須摩頂試啼聲。
0061c04: 宗明請上堂我若廣說世諦汝便向世諦處相見要
0061c05: 且山僧不住在世諦處我若別談玄妙汝便向玄妙
0061c06: 處揣摩要且山僧不住在玄妙處我若神出鬼沒七
0061c07: 縱八橫汝便向神出鬼沒處摸索要且山僧不住在
0061c08: 神出鬼沒處既總不與麼畢竟向甚處與山僧相見
0061c09: 驀豎拂云世諦通也玄妙透也神出鬼沒一齊打迸
0061c10: 也有利無利不離行市放過一著落在第二下座。
0061c11: 謝明覺長老齋上堂僧問海會龍吟一泒黃河清徹
0061c12: 底璜林獅吼千齡華嶽秀連天為復是法乳恩深為
0061c13: 復是子承父蔭師云任汝鑽龜打瓦進云樂天者保
0061c14: 天下畏天者保其國以坐具打圓相云這箇如何慶
0061c15: 讚師云此心心外更無心進云如是則法隨法行法
0061c16: 幢隨處建立師云與汝何干僧喝師便打乃云國清
0061c17: 才子貴家富小兒嬌大家出隻手彼此不相饒如何
0061c18: 是出隻手底意海會寺設齋明發院打鼓黧奴白牯
0061c19: 俱登堂飯桶缽匙齊起舞良久云阿呵呵舉頭天外
0061c20: 看誰是我般人便下座。
0061c21: 本鎮眾居士請上堂這漢如何少福緣瞞人瞞地復
0061c22: 瞞天五旬徒自疲心力說向檀那不值錢既不值錢
0061c23: 祝他何用然雖如是我錯伊不錯良久云錯與不錯
0061c24: 一總拈卻華樹重重水雲漠漠夜半鯨鐘吼似雷騃
0061c25: 兒疑是彈星落喝一喝復舉真淨和尚云洞山門下
0061c26: 要行便行要坐便坐缽盂裏屙屎淨瓶裏吐唾執法
0061c27: 修行如牛拽磨師云明發門下要行不許行要坐不
0061c28: 許坐缽盂裏不許屙屎淨瓶裏不許吐唾執法修行
0061c29: 如水推磨忽有箇漢云真淨接上上機和尚曲為中
0061c30: 下咄是什麼所在容汝恁麼說以拄杖約云速退速
0062a01: 退便下座。
0062a02: 盛顯卿等請上堂落花千點隨流水啼鳥一聲送夕
0062a03: 陽碧眼胡僧無計較九年面壁暗思量汝且道思量
0062a04: 箇甚麼莫是梁廷不契機麼莫是單傳直指之道未
0062a05: 行麼莫是此土信根未熟紹隆不得其人麼似即總
0062a06: 似是則未是這裏見得分明般若多羅正印任汝東
0062a07: 搭西拋其或未然要見碧眼老胡僧何止迢迢十萬
0062a08: 里。
0062a09: 自慧行富請上堂僧問壽筵洞啟鳳舞羽以呈祥彤
0062a10: 氣環流龜負圖而益算只如南極老人到來與無量
0062a11: 壽佛作麼生相見師云莫遞相塗污好進云恁麼則
0062a12: 人人眉宇已巳增新彩色慈容猶展舊風流師云更須
0062a13: 抖擻眼中塵乃云文宣王五十而知天命蘧大夫五
0062a14: 十而知四十九年之非山僧到這裏又且如何伎倆
0062a15: 沒星兒鬢毛蓋耳朵只貪歲月閒不願私合夥知非
0062a16: 知命兩茫然薄粥療饑自可可君不聞淡中滋味長
0062a17: 酸梨那換頻婆果。
0062a18: 上堂舉趙州示眾云佛之一字吾不喜聞幻庵覺云
0062a19: 諸人切忌恁麼會既不恁麼會合作麼生會乃頌云
0062a20: 佛之一字不喜聞去年依舊今年春今年春間降大
0062a21: 雪陸墓烏盆變白盆師云山僧則不然佛之一字吾
0062a22: 不喜聞諸人直須恁麼會若不恁麼會又向甚處見
0062a23: 趙州試聽一頌佛之一字不喜聞滿天星斗亂紛紛
0062a24: 趙州老有安邦策手握金鞭賀聖君。
0062a25: 生日馬闇然同眾請上堂淵首座問椿庭日永佇看
0062a26: 南極流輝壽域天開仰聽東華注算今之大誕敢祝
0062a27: 遐齡未審師意若何師云通身是遍身是進云優曇
0062a28: 花現三千歲此日優曇喜見開師云直饒恁麼來也
0062a29: 是無端特地進云大哉無量壽慈示九峰前師云速
0062a30: 禮三拜進云不是渠儂恣賣弄乾坤總屬我家春師
0062b01: 云又是一重公案進云沒絃琴奏長生曲引得仙雛
0062b02: 下九霄師云要汝大家齊出手問梁峰九十九尖尖
0062b03: 尖插漢與師壽量孰高師云也不爭多進云鹿溪九
0062b04: 十九曲曲曲朝宗與師壽量孰遠師云也不爭多進
0062b05: 云只如虛空為口須彌為舌底人許伊慶讚也無師
0062b06: 云又且何妨進云慶讚已竟大眾證明便禮拜師云
0062b07: 投桃報李理之必然遂與一棒乃云祝壽不用他說
0062b08: 只就拂子頭上輕輕點出便見瀰漫天地照耀古今
0062b09: 凡聖同源我人一致青巒舉首年年發不盡之春白
0062b10: 鳥啣花物物顯無私之用所以道滴水福滄海微塵
0062b11: 壽泰山豁開正法眼萬古剎那間敢問大眾拂子有
0062b12: 何神力得與麼優游自在會麼幾度賣來誰著價且
0062b13: 憑倒卓挂繩床復云眾角雖多不如一麟眾翼雖多
0062b14: 不如一鳳若是駕險淩空奔踶敵勝還他天馬始得
0062b15: 今者鳳麟畢集天馬又來山僧權將目前一坐具地
0062b16: 分作四大部洲令其跳躍奔騰各各神閒意適中間
0062b17: 所有草木叢林蠉飛蠕動燈籠露柱羅漢夜乂或修
0062b18: 不盡善因或造無邊惡業悉皆消融不相妨礙政當
0062b19: 此際下水船一曲如何演唱良久云五祖道底。
0062b20: 解制上堂僧問薰風自南來殿閣生微涼明箇什麼
0062b21: 邊事師云脫體了無依進云學人今日小出大遇也
0062b22: 師云只得一半進云據虎頭收虎尾不無和尚卷舒
0062b23: 覿露機鋒如同電拂又作麼生師云與汝三十棒進
0062b24: 云出群須是英靈漢敵勝還他天馬駒師云大眾識
0062b25: 汝僧一喝歸眾師乃云日長饑有餘夜短睡不足熱
0062b26: 汗急淋淋蚊虫相齧鏃大家搖扇取風涼何用無繩
0062b27: 而自縛所以諸方此日結制安居明發這裏解開布
0062b28: 袋雖則時節偶然要且手腳便快便快則不無只如
0062b29: 適纔藏主恁麼問山僧恁麼荅畢竟明箇什麼邊事
0062b30: 驢腮馬腳重重露引得傍觀笑語高。
0062c01: 因換架樑舉隱野首座上堂鋤雲種月還他赤手生
0062c02: 涯脫柱換梁須讓作家匠首閒居獨善處眾為人總
0062c03: 不外此風光隨時施設規繩合轍綱領均條吾道藉
0062c04: 以增輝法門得其倚賴且道是阿誰分上事舉拂子
0062c05: 云撥開野岸腥臊起隱隱峰頭露黑斑。
0062c06: 尼瑩潤法孫請上堂祖禰不了殃及兒孫阿難倒迦
0062c07: 葉門前剎竿黃檗大師聞舉一喝耳聾而吐舌這兩
0062c08: 箇漢青天白日著鬼迷有什麼限明發幸然無星子
0062c09: 事且喜撐門拄戶代代各有其人何以見得人從角
0062c10: 直來依舊角直去。
0062c11: 度僧上堂三界無安猶如火宅眾苦充滿甚可怖畏
0062c12: 迷戀不已巳永劫遭焚驀忽夢回千生解脫所以仰齋
0062c13: 朱居士就最難割捨處起怖畏心於無可迷戀中求
0062c14: 解脫地當堂鏟草融三毒而唱三皈入座披衣淨五
0062c15: 塵而修五戒蓋善根之薰習已久故信向之正念彌
0062c16: 堅然雖如是莫謂此行事盡頭須知事乃從頭起從
0062c17: 頭起呈拄杖云且看這個是什麼道理復卓一卓下
0062c18: 座。
0062c19: 上堂金蕊叢叢帶露新采采烹茗賞佳辰浮杯何必
0062c20: 須宜酒但有清香自醉人開福云白雲老人大似巧
0062c21: 媳婦做出無麵餺飥惜乎知味者少開福效顰亦有
0062c22: 一偈重陽黃菊未成花落帽無勞憶孟嘉但得青山
0062c23: 長在眼不妨流水去無涯明發此者不敢效顰只要
0062c24: 應箇時節菊迎重九滿籬金恰值諸檀入鷲林香飯
0062c25: 擎來供一飽誰云隔地少知音。
0062c26: 上堂大雄白額虎南山鱉鼻蛇禪和如撞著似抵惡
0062c27: 冤家一腳踏長尾雙拳拔利牙進前輕擬議性命委
0062c28: 泥沙。
0062c29: 度亦悟為僧上堂在家不若出家好幾箇肯脩好到
0062c30: 老老到頭來能自脩聲聲悔不出家早然出家何事
0063a01: 所慕出家者何心直須擺脫一切塵勞業網打辦一
0063a02: 副久遠肝腸抖擻舊精神奮發新志願向佛祖行說
0063a03: 不到處踏著本地風光於我衲僧門下方有少分相
0063a04: 應所以道一不做二不休一拳拳倒黃鶴樓一踢踢
0063a05: 翻鸚鵡洲有意氣時添意氣不風流處亦風流喝一
0063a06: 喝舉呂巖真人因黃龍機禪師詰問云半升鐺內煮
0063a07: 山川則不問如何是一粒粟中藏世界呂於言下契
0063a08: 悟作偈云棄卻瓢囊摵碎琴如今不戀汞中金自從
0063a09: 一見黃龍後始覺從前錯用心師云飛劍脅黃龍何
0063a10: 等丈夫氣概及乎輕輕一拶生平伎倆便爾瓦解冰
0063a11: 消呂翁可謂大根大器英特過人者矣公美夏居士
0063a12: 感夢示而此日為僧其良緣固有在也政當此際如
0063a13: 何是一粒粟中藏世界是汝亦就這裡悟去要見二
0063a14: 大老漢也不難。
0063a15: 歲旦上堂僧問玉曆已頒新歲月春風不改舊山河
0063a16: 如何是祝聖一句師云殿上風雲會壺中日月長進
0063a17: 云恁麼則垂裳致治尊堯典野老謳歌樂太平師云
0063a18: 大家共罄此時心問海底泥牛銜月走早已巳坐斷木
0063a19: 人機因甚鏡清道新年頭佛法有師云莫錯聽鏡清
0063a20: 好進云經行及坐臥常在於其中因甚明教道新年
0063a21: 頭佛法無師云亦莫錯聽明教好進云和尚即今是
0063a22: 有佛法無佛法師云任汝摸索進云恁麼則機輪轉
0063a23: 處作者方知也師云逢人但恁麼舉乃云新年頭佛
0063a24: 法有烏鴉亂噪籬邊柳新年頭佛法無懶買朱砂畫
0063a25: 咒符亦不無亦不有切忌隨人語脈走無中有有中
0063a26: 無截海還他大丈夫山僧今日擊鼓陞堂這些絡索
0063a27: 置之一邊且畢竟說箇甚麼即得良久云孟春猶寒
0063a28: 伏惟首座大眾尊體萬福。
0063a29: 梅友竹請上堂一年十二箇月月月有箇初八今朝
0063a30: 迺其最初霜風依舊凜冽居士請我陞堂臨時打點
0063b01: 不徹未免喚六作三兼且隨圓補缺大眾還知山僧
0063b02: 為人處麼兩樹玉梅自主張數聲啼鳥關情切只如
0063b03: 伊耳順之期又將何以慶頌屋後琅玕意可人青青
0063b04: 長抱歲寒節卓拄杖下座。
0063b05: 上堂視之不見名曰夷聽之不聞名曰希若是山僧
0063b06: 手中拂子提起便見擊著便聞名曰拂子得麼名曰
0063b07: 拂子則觸不名曰拂子則背李伯陽先生騎青牛入
0063b08: 汝鼻孔又走出僧堂前為汝報謝曰春日融和春色
0063b09: 明媚諸人起居各各輕利即心上座打供結緣燈後
0063b10: 欲往燕都去路無艱危身無險畏更有一雲上座和
0063b11: 其光同其塵互相佐助山僧隨例得些漿水錢聞得
0063b12: 此言喜而不寐然雖如是要且無祖師意如何是祖
0063b13: 師意桃花雨過亂飛紅夾岸馬蹄何處避擲下拂子
0063b14: 云具眼禪流一任窺覷。
0063b15: 蓮根等請上堂僧問佛法紀綱優曇花應時輒現人
0063b16: 天號令吹毛劍遇物即揮政當緇素瞻依和尚如何
0063b17: 相為師云今晨好雨進云只此一句時人知有腦後
0063b18: 新機請師更資一路師云六耳不同謀僧喝師云再
0063b19: 喝看進云不勞再勘師打云放過未可在乃云銀花
0063b20: 爛炤長春地玉鏡飛撐不夜天來往紛紛歌且舞誰
0063b21: 人肯惜繫腰錢大眾似恁般快樂時候美則美矣忽
0063b22: 若遇今晨風飄雨灑月暗燈收又作麼生消遣所以
0063b23: 道天上月有圓缺世間燈有晦明相逢幾許不如意
0063b24: 兩道眉毛愁霧生山僧此者淨潔打疊去也以拂子
0063b25: ○云只此月是心月心月原不屬圓缺復以拂子
0063b26: 云只此燈是心燈心燈原不隔晦明大千普耀無藏
0063b27: 覆凡聖同由一路行一路行孰與爭如龍得水添意
0063b28: 氣爪牙頭角自崢嶸。
0063b29: 上堂僧問截鐵斬釘埋他先聖和泥合水恐負後昆
0063b30: 去此二端如何施設師云寰中天子敕進云恁麼則
0063c01: 不但安貼家邦亦乃把定世界師云塞外將軍令進
0063c02: 云若不得流水多應過別山師打云汝且喫棒僧一
0063c03: 喝禮拜師乃云荷教扶宗須具金剛眼目立身應世
0063c04: 全憑生鐵骨頭有生鐵骨頭平地上不被紙褁麻纏
0063c05: 聽人處分具金剛眼目棘林中一任橫來豎去盡力
0063c06: 踏翻山僧因竹菴法孫到山未免借便風使帆普令
0063c07: 眾人知有何以故綠園種竹抽長筍贏得新梢節節
0063c08: 高。
0063c09: 因雪上堂但參活句莫參死句雲門餬餅趙州無是
0063c10: 死句楊岐驢子溈山牛也是死句且作麼生是活句
0063c11: 以拄杖指云雰雰春雪潑天來璚樹瑤花繚亂開衲
0063c12: 子怕寒休外走燒罏各自展茶杯。
0063c13: 俞瑞林請上堂僧問昔日臨濟問龍光云不展鋒鋩
0063c14: 如何得勝龍光據坐意旨如何師云覿面相呈無向
0063c15: 背進云臨濟道大善知識豈無方便龍光瞪目又作
0063c16: 麼生師云逐浪隨風進云恁麼則鳥棲無影樹花發
0063c17: 不萌枝也師云汝分上作麼生僧擬議師便喝乃云
0063c18: 望州亭相見了也烏石嶺相見了也發揮空劫以前
0063c19: 事無如此語著明自是當人蹉過山僧此者更資一
0063c20: 路卓拄杖云處士橋邊雲冉冉牧童橫笛倒丁吹。
0063c21: 覲周徐孝廉預慶八旬請上堂僧問璜溪靄靄祥雲
0063c22: 起台旆光臨繞法筵政當此時如何是永祝遐齡一
0063c23: 句師云瑤池桃競熟海屋又籌添進云但喜優曇時
0063c24: 一現吉人應慶固無涯師云人人共知進云只如覲
0063c25: 翁居士佛教儒宗全身負荷未審和尚如何相接師
0063c26: 云兩眼對兩眼進云可謂一曲鈞天雲外奏知音格
0063c27: 外盡瞻聞師云賴汝流傳乃云佛法通世法應用多
0063c28: 方活潑潑護法兼嗣法杖藜獨步乾坤闊是凡是聖
0063c29: 進前來驀面一拳都打殺到這裏釋迦彌勒也立下
0063c30: 風臨濟德山退身有分說箇消災懺罪可如片雪擲
0064a01: 爐中要見得壽延生已是千華鋪錦上山僧此者無
0064a02: 別指陳記得昔日郭功甫居士得法白雲後到五祖
0064a03: 請陞座拈香云這一瓣香供養我堂頭法兄禪師伏
0064a04: 願於方廣座上擘開面門放出先師形相與他諸人
0064a05: 描邈何以如此白雲巖畔舊相逢往日今朝事不同
0064a06: 夜靜水寒魚不食一罏香散白蓮峰功甫是箇當代
0064a07: 名儒略觸些少腥臊便解恁麼賣弄試問覲翁居士
0064a08: 還肯與麼出手也無出手且置看看山僧放出老人
0064a09: 形相與諸人描邈去也舉拂子云委悉麼法乳均霑
0064a10: 無異味兄呼弟應古今傳復有一偈少伸贊祝黃鐘
0064a11: 律應慶芳辰氣象年來分外新偕老堂前人不老五
0064a12: 倫位上各全倫移舟匪憶松鱸味入座還憑鷲嶺春
0064a13: 為報蒼頭燃寶篆仰祈眉壽碧嶙峋。
0064a14: 一音法姪仝徒皓月請上堂鐵磨參溈山不循禮法
0064a15: 俱胝逢實際大挫英風明發門下鎗旗別展任是佛
0064a16: 來祖來無伊措足之地音公法姪敢領眾衝突重圍
0064a17: 雖然正眼圓明亦有許多膽大且今年花甲方週如
0064a18: 何稱賞卓拄杖云擊碎蟠桃核處處皆仁揮拂子云
0064a19: 捋斷驪龍鬚頭頭是寶呼豐豊干寒拾為灶下之奴拈
0064a20: 丈六金身作一莖之草壽山崱屴如皓月以當空珊
0064a21: 瑚樹林映紅日而杲杲紅杲杲汝若輕安我也好。
0064a22: 佛誕陸茂生謝九源等請上堂迦文降誕藥因救病
0064a23: 出金瓶偃老垂機劍為不平離寶匣簡點則彼此敗
0064a24: 闕放過則二俱作家只如陸謝二居士助鏡臺張翁
0064a25: 入山受戒是救病藥耶是離匣劍耶良久云蓮生火
0064a26: 裏花開茂信在洞源好弟兄復云如何是佛泥塑木
0064a27: 雕如何是佛乾屎橛如何是佛三腳驢子弄蹄行這
0064a28: 箇說話汝道那一句是若道前一句是後一句作麼
0064a29: 生若道後一句是中一句作麼生明發還有為人處
0064a30: 也無卓拄杖云婆斯私吒落水中畢竟心肝掛樹上
0064b01: 為福嚴老和尚舉哀云口吞佛祖眼蓋諸方摧邪覈
0064b02: 正氣宇堂皇我先師和尚三十餘年烈烈轟轟慣行
0064b03: 此令逗到末後一著依舊輝天鑑地叢席有光如是
0064b04: 則先師雖示寂滅相而實未嘗寂滅既未嘗寂滅今
0064b05: 日文世諦流布作甚麼豈不見道恩深德厚難酬報
0064b06: 刻骨鏤肝寧敢忘良久云是汝諸人還見先師也無
0064b07: 遂燒香。
0064b08: 空如生日請上堂僧問麗日中天映福波而彌溢喬
0064b09: 松卓地聳壽嶽以嶙峋此是當人本有瑞徵如何是
0064b10: 和尚更祝一句師云闍黎滿口道了也教山僧更祝
0064b11: 箇甚麼進云將花錦上添不妨重增彩師云又太多
0064b12: 生進云莫怪相逢多意氣只緣曾謁聖明君師云自
0064b13: 己巳腳跟下僧一喝歸位師乃云六十年前一句子
0064b14: 道過了也六十年後一句子且緩緩著政當今年六
0064b15: 十夜暗晝明春歸夏至啼禽驚午夢垂柳繫長堤這
0064b16: 一句子何嘗有覆藏何嘗有隔礙所貴當人時時返
0064b17: 照念念迴光忽若頂眼開自然七通八達山僧舉
0064b18: 揚已巳竟可稱得壽意麼揮拂子云谷水秦峰爭拱萃
0064b19: 滿頭白雪愈崚嶒。
0064b20: 亦悟薦祖請上堂見聞覺知俱為生死之因見聞覺
0064b21: 知正是解脫之本鐘鳴鼓響風動雲行玉皇塘與斜
0064b22: 涇比鄰處士橋與山門相對諸人在這裏上來下去
0064b23: 總見總聞總覺總知為復是生死因耶為復是解脫
0064b24: 本耶還有人辨得麼若也辨得長連床上展缽開單
0064b25: 若辨不得且分付與夏門亡過三位尊靈當前薦取
0064b26: 只如薦取後如何繞亂天華飛不盡十方佛國任奔
0064b27: 騰。
0064b28: 師生日龍門金耀南祈子請上堂僧問花明柳媚
0064b29: 當師慈納筭之辰麟現鳳來迺居士胤祥之際政恁
0064b30: 麼時如何是功位全彰一句師云雲從龍風從虎進
0064c01: 云一點水墨兩處成龍去也師云寒山附掌拾得呵
0064c02: 呵進云好事大家知師云知底事作麼生進云古幹
0064c03: 春回抽玉葉金鱗任運躍龍門師打云賞汝說好話
0064c04: 僧喝師云只得一喝乃云作家手眼最希奇收放雙
0064c05: 行不易知若是龍生金鳳子自然衝破碧琉璃所以
0064c06: 百丈鼻梁搊得痛人前解笑笑啼啼臨濟棒頭喫得
0064c07: 頑歸來便轟轟烈烈厥後師資授受代代相承蕃衍
0064c08: 東南門庭烜耀其為利益可勝言哉且施主禱嗣一
0064c09: 句如何敷演脩德果能無滲漏長庚入夢莫嫌遲復
0064c10: 舉大梅常禪師因僧問和尚見馬祖得箇甚便住此
0064c11: 山常云即心即佛僧云馬祖近日佛法別又道非心
0064c12: 非佛常云這老漢惑亂天下人未有了日任他非心
0064c13: 非佛我秪管即心即佛僧歸舉似馬祖祖云梅子熟
0064c14: 也師云馬祖機輪互轉爭奈大梅中心樹子不動諸
0064c15: 人要見梅子熟麼良久呈拂子云青青垂彈一枝枝
0064c16: 記取今年四月時。
0064c17: 普賢請上堂僧問如何是壽者相師云荷衣侵嶽色
0064c18: 進云此乃現成如何是壽者相師云竹杖染溪雲進
0064c19: 云錦上添花去也師云切莫世諦流布問虛空還有
0064c20: 壽祝也無師云莫向虛空邊覓進云恁麼則法王壽
0064c21: 量等虛空更勝千年不老松師云猶是邊覓虛空在
0064c22: 進云當陽一句無私祝大地山河盡點頭師便打進
0064c23: 云機前進語非容易棒下翻身更不難師云猶嫌少
0064c24: 那乃云梅杏梢頭半染黃繰車聲急水車忙生前一
0064c25: 句留今古不用頭陀為舉揚到這裡說個有壽可慶
0064c26: 大似好肉剜瘡更說箇無壽可慶未免業識茫茫何
0064c27: 如坐綠楊下倚短籬傍有無兩不立隨分度時光任
0064c28: 他城南城北天華墜我只道也是平常既是平常今
0064c29: 日又特地作甚麼良久云多謝武原湛上座卻於雪
0064c30: 上復加霜。
0065a01: 禱雨上座僧問火雲瀲灩赫日長經南州北縣鼓響
0065a02: 鑼鳴未審哀求何物師以拂子作灑雨勢進云忽遇
0065a03: 倒嶽傾湫又作麼生師云農者歌士者舞進云恁麼
0065a04: 則慈雲普覆三千界法雨均霑億萬州師云已巳後莫
0065a05: 相辜負乃云萬里無片雲青天也須喫棒好這一棒
0065a06: 不妨應節應時若據今日看來自是同人業緣所感
0065a07: 更說什麼喫棒不喫棒耶佛言但有國土欲祈雨者
0065a08: 應供養三寶誦持神咒天不降雨無有是處政當此
0065a09: 際大家竭誠禱祝一句如何話會擊拂子云娑囉娑
0065a10: 囉悉唎悉唎願將倒瀉銀河水慰解望霓四海民擲
0065a11: 拂子下座。
0065a12: 宗明生日請上堂師適有病乃勉強陞座云山僧數
0065a13: 日方丈內寒一上熱一上求生不得求不生不得直
0065a14: 至如今未見寧息似恁麼自救尚且不了敢飾虛言
0065a15: 為人壽耶然而本來壽量當人該具不須外覓遠求
0065a16: 立地返觀便是呈拄杖云這個是汝本來底壽量汝
0065a17: 若返觀得去五十年前空明水碧五十年後水碧空
0065a18: 明政當今年五十見性無別自在騰騰福源如涌溢
0065a19: 壽嶽亦彌增卓一卓云更須就裏翻身轉拶透宗門
0065a20: 最上層。
0065a21: 居士錢江聲同室劉氏懺經請上堂依經解義三世
0065a22: 佛冤離經一字即同魔說明發門下不解義不離經
0065a23: 只分付諸人預先誦去誦到五千四十八文文不漏
0065a24: 卷卷圓成十二藥叉同聲護衛八大菩薩合掌贊揚
0065a25: 直教今日設齋施主無災無害而病障消鎔且壽且
0065a26: 康而福慧具足此何以故藥師琉璃光如來本願功
0065a27: 德原如是也政當此際續命燈旛畢竟懸在何處舉
0065a28: 拂子云剔起四山齊晃耀勝於七七演陀羅。
0065a29: 孝子黃廷輔薦親請上堂佛身充法界何處更有眾
0065a30: 生罪性如虛空何地更容懺悔到這裏釋迦彌勒飲
0065b01: 氣吞聲文殊普賢藏頭縮手敢問過去含可黃公與
0065b02: 吳氏孺人還信得及麼若也信得及去不妨倒跨齊
0065b03: 雲山吸乾三水直上兜率陀宮與諸仁者指白牯
0065b04: 為婆伽荷葉團團團似鏡配黧奴為露柱菱角尖尖
0065b05: 尖似錐混融物我以無遺超越去來而無作歷劫冤
0065b06: 親當前解脫多生罪垢直下消除是事且置只如茲
0065b07: 者節屆中元梁皇懺啟燈旛羅列玉軸橫披又作麼
0065b08: 生說個脩薦底道理卓拄杖云玉宇秋高雲外望寶
0065b09: 華座現古優曇。
0065b10: 荊山薦友請上堂生為金陵僧雲遊法忍寺忽朝發
0065b11: 毒瘡三日便歸去去去去無尋處六年道友弗忘情
0065b12: 請我終齋說本據且如何是本據面門出入露通紅
0065b13: 拶著渾身滴爛膿端的箇中清淨意令人長憶謝家
0065b14: 翁還識謝家翁麼呈拄杖云直下來也回首望笙歌
0065b15: 原在畫橋東。
0065b16: 海鹽縣比丘尼超弘捐貲助刻所生
0065b17: 生世世菩提心不退般若智長明者
0065b18: 
0065b19: 
0065b20: 百癡禪師語錄卷第十二終
