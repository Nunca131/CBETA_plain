0386b01: 古雪哲禪師語錄卷十七
0386b02: 嗣法門人傳我等編
0386b03: 偈一
0386b04: 再參本師和尚
0386b05: 雪擁寒空凍色濃。孤懷偏憶最高峰。遙遙越嶺幾番
0386b06: 度。蕩蕩堇江一棹通。眼底風光唯獨得。腳頭消息許
0386b07: 誰同。扶筇直入清關裏。驚起堂前白髮翁。
0386b08: 參語風師太
0386b09: 空撥煙波浩蕩中。桃華夾岸對誰紅。雪消獨快伶俜
0386b10: 子。春暖偏懷瞌睡翁。高臥五峰煨折腳。活薶雙徑語
0386b11: 清風。相逢何在頻頻問。一掌揮開千指宗。
0386b12: 遊普陀
0386b13: 為叩白華老。乘風海上遊。半瓢千頃浪。萬里一孤舟。
0386b14: 稽首全身露。抬眸覿面酬。南詢當廿七。誰是善財儔。
0386b15: 雲門解制
0386b16: 荷條楖栗出僊霞。蹋遍谿山覓作家。地雲門纔放
0386b17: 下。參天枯木便開華。千華臺畔呈機變。萬竹林中露
0386b18: 爪牙。今日解開叉袋口。長街短巷總生涯。
0386b19: 輓黃巖受業師
0386b20: 海外忽聞師已逝。初疑似實轉疑非。雲歸故國雖薶
0386b21: 影。月落天湖豈隱輝。一日別離千日恨。十霜父子五
0386b22: 霜違。木人本是無情漢。到此難禁淚滿衣。
0386b23: 送林野禪師之金沙
0386b24: 蹋斷春江煙浪聲。眉間霜劍逼人清。為憐滿地忘歸
0386b25: 客。閒逐東風入市城。
0386b26: 悼黃檗以直禪師
0386b27: 忽得西陵信。遙遙念故知。楚雲天際沒。江月夢中移。
0386b28: 方羨典型在。將扶晚世危。那堪千里外。又賦弔君詩。
0386b29: 登雪竇
0386b30: 乳峰不可極。絕頂勢崚嶒。二覺今何往。孤筇此際登。
0386c01: 虛堂縣夜月。古塔繞新藤。寂寂空山裏。誰為剔祖燈。
0386c02: 示文峰
0386c03: 五六十年事。紛紛瞬息間。有身愁白髮。無地覓童顏。
0386c04: 欲達無生旨。須明棒喝關。豁開真面目。萬法本來閒。
0386c05: 乾谿晚眺
0386c06: 谿煙靄靄夕陽斜。極目山村數十家。天外暮鴉歸樹
0386c07: 杪。千峰明月上蘆華。
0386c08: 休夏高明寺閱圜通疏
0386c09: 熱殺人間六月天。杳無暑氣到林泉。竹梢風入繩床
0386c10: 角。蓮子華開古殿前。十卷楞嚴遮活眼。幾家詮疏漫
0386c11: 搜玄。信知見月能忘指。教外何曾有別傳。
0386c12: 再遊石橋
0386c13: 一條瀑布分青嶂。千尺飛虹鎖斷崖。為愛此中泉石
0386c14: 好。幾回策杖去還來。
0386c15: 徹凡請題牧牛圖
0386c16: 黑白未分誠難狀。纔落丹青多異相。披毛隨類蹋谿
0386c17: 山。縱步綠楊芳艸上。四蹄輕。雙角壯。鼻無繩索誰能
0386c18: 抗。獨有風前箬笠翁。七尺烏藤未輕放。
0386c19: 漢萍請題雙龍杖
0386c20: 傑出叢林勢逼霄。一枝分合見同條。翻騰有待風雲
0386c21: 際。變化毋勞電火燒。驚走葉公非峻峭。扶歸費老未
0386c22: 孤標。而今拈在衲僧手。打斷驢腰與佛腰。
0386c23: 送吳行效歸閩
0386c24: 吾鄉俊傑雖無數。幾箇超然能獨步。羨爾求師千里
0386c25: 來。誰道靈根非夙具。要參禪。須玅悟。不悟靈光那透
0386c26: 露。者回歸去猛提撕。莫教錯過來時路。
0386c27: 娑羅樹
0386c28: 根苗自是不尋常。託質偏於古道場。一核娑羅名獨
0386c29: 遠。千秋太白讖猶詳。華開便見祖師面。葉布還驚帝
0386c30: 罔張。從此乾坤承蔭覆。何人不仰樹中王。
0387a01: 叢林十事
0387a02: 巡照
0387a03: 夜深獨自遶廊行。東照西看到五更。欲覺枕邊酣夢
0387a04: 客。短筇聊卓兩三聲。
0387a05: 抴磨
0387a06: 兩片磨盤函蓋合。一雙空手就中推。任他皮殼重包
0387a07: 裹。到此從教當下灰。
0387a08: 炊飯
0387a09: 日日炊來香滿甑。直令箇箇飽膨脝。不須望月瞻星
0387a10: 得。自有金雞報五更。
0387a11: 煮茶
0387a12: 瓦銚聲銷翻浪白。瓷甌氣吐見香清。睡魔縱在眉端
0387a13: 上。一到脣邊雙眼明。
0387a14: 知印
0387a15: 從來載道獨憑言。殺木災青代舌宣。玅印全提須好
0387a16: 手。一模脫出古今傳。
0387a17: 淨頭
0387a18: 一塵不著方為淨。淨到無塵淨亦蠲。忽爾兩頭俱踢
0387a19: 脫。蕅華透出糞碙邊。
0387a20: 種田
0387a21: 博飯須栽數畝田。自家活計自攙先。也無大義為君
0387a22: 說。把钁還應握兩拳。
0387a23: 舂米
0387a24: 一番襲復一番舂。簸盡秕糠出臼中。欲得精純無糅
0387a25: 雜。更經簏過兩三通。
0387a26: 斫柴
0387a27: 刪去朽樗供瓦灶。養成合抱蔭崔嵬。不徒歲月燒無
0387a28: 盡。且使叢林有巨材。
0387a29: 燒火
0387a30: 灶底無煙聊撥撥。寒灰燄起木叉頭。一聲飯熟方休
0387b01: 也。直得通身白汗流。
0387b02: 即韻酬黃介子居士三首
0387b03: 兒女團圞話未遲。瞻風正好及茲時。但能物外逢遷
0387b04: 老。便可言前見馬師。玉振斯文應賴汝。金湯我法更
0387b05: 由誰。而今歸去蓉城裏。漫把同參次第錐。
0387b06: 先覺非先晚不遲。由來千聖各乘時。拈華已得投機
0387b07: 子。斷臂曾聞為法師。正眼親承須自徹。全身擔荷復
0387b08: 憑誰。相逢盡是糢糊漢。誰肯深加痛處錐。
0387b09: 箭鋒相直不容遲。筆戰何如法戰時。才涉思惟成野
0387b10: 干。蹋翻窠臼是真師。進前退後因憐囝。活捉生擒為
0387b11: 阿誰。莫道渠儂無面目。從來牙爪利如錐。
0387b12: 即韻示漳州朱居士己卯六月十七老和尚命代荅
0387b13: 十方世界一真人。蓋色騎聲處處真。日用堂堂全體
0387b14: 現。非經非佛亦非僧。
0387b15: 火裏蓮華朵朵新。超然非妄亦非真。分明告爾朱居
0387b16: 士。切忌將心更覓心。
0387b17: 山僧無法指他人。白棒全提絕謂情。絕謂情邊如薦
0387b18: 得。無死無生是據憑。
0387b19: 侍寮自警六首
0387b20: 得侍明師非小可。親聞大法豈尋常。而今既入如來
0387b21: 室。夙夜無疲必自強。
0387b22: 一二十年爐下。千差萬別盡敲開。徹頭徹尾憑誰
0387b23: 力。半是師承半自裁。
0387b24: 時丁末法澆漓極。遍地狂風孰可回。子細更宜加子
0387b25: 細。出群須是出群才。
0387b26: 大話等閒容易說。力行寸步亦艱難。直須行說常相
0387b27: 應。始可無羞佛祖顏。
0387b28: 古人曾以木為枕。枕畔雖眠常自惺。顧我操持復若
0387b29: 何。那堪長夜恣安寢。
0387b30: 自癢自抓方自快。自知自病自家訶。養成一味無欺
0387c01: 力。天下誰人奈爾何。
0387c02: 參禪偈八首
0387c03: 參禪須是發真疑。莫管人家是與非。自救尚猶忙不
0387c04: 徹。肯將心緒別分飛。
0387c05: 參禪須是發真疑。疑不起時痛自笞。逼得身心如鐵
0387c06: 壁。何愁箇事不相宜。
0387c07: 參禪須是發真疑。疑處真時悟處奇。擊竹觀桃明底
0387c08: 事。有何聲色更參差。
0387c09: 參禪須是發真疑。一處疑通處處隨。識得趙州三寸
0387c10: 舌。說無說有任施為。
0387c11: 參禪須是發真疑。剔起眉看更是誰。直下不生顛倒
0387c12: 見。形山一寶現多時。
0387c13: 參禪須是大丈夫。舉措昂昂意氣孤。縱使群魔千匝
0387c14: 繞。心安如海不驚虞。
0387c15: 參禪貴在死生切。如坐囹圄欲求出。較計窮時活路
0387c16: 通。地一聲方妥帖。
0387c17: 參禪切忌掠虛頭。一著虛時著著浮。心地未能明似
0387c18: 鏡。口頭何必滑如油。白公有頌徒增臭。詰老無言覿
0387c19: 面酬。珍重正因行腳者。直須剋實究根由。
0387c20: 庚辰除夕
0387c21: 客路風霜又十年。杖盂隨處獨安然。乾坤物物渾如
0387c22: 夢。烏兔騰騰洵不遷。門外任堆三尺雪。座中且對一
0387c23: 爐煙。剎那耳畔鐘初動。無限春光到眼邊。
0387c24: 紙爆
0387c25: 身無半箇椰兒大。腹蘊轟雷摯電機。時至為君通一
0387c26: 線。驚天動地火星飛。
0387c27: 呈別本師和尚
0387c28: 何事衝寒離杖側。把茅欲向碧峰蹲。目前殘局渾休
0387c29: 論。壯志深深在報恩。
0387c30: 輓涵照教授師二首
0388a01: 昨日河頭忙問疾。今朝倏爾送闍維。傷心歷歷難藏
0388a02: 處。流水松風盡帶悲。
0388a03: 隔旬預別無人信。誰料而今真箇歸。生死在師如旦
0388a04: 夕。奈何漸見老成稀。
0388a05: 白法結茅十詠
0388a06: 定基
0388a07: 白法由來古道場。年深幾度變滄桑。而今定奪基偏
0388a08: 正。四顧無如此處良。
0388a09: 開徑
0388a10: 一條捷徑沒人行。荒巟艸年年繞徑生。從此闢開無窒
0388a11: 礙。縱崎嶇處坦然平。
0388a12: 運木
0388a13: 別峰有木誠堪用。運得歸來任所施。長短自量還自
0388a14: 斷。為椽為柱各相宜。
0388a15: 剪茅
0388a16: 嶺上青茅雖易剪。挈歸奈是路迢遙。鄰菴有箇方摩
0388a17: 詰。儒履飄巾為我挑。
0388a18: 豎屋
0388a19: 方方一丈鑯頭屋。豎起雲間四壁空。誰謂法王宮殿
0388a20: 窄。大千沙界在其中。
0388a21: 編籬
0388a22: 自芟苦竹東岡下。歸夾疏籬傍綠蘿。穿過篾頭明祖
0388a23: 意。禪和幾箇是僊陀。
0388a24: 引泉
0388a25: 東澗源低西澗高。東西汲水不勝勞。分開竹筧雲廚
0388a26: 內。免使朝朝舉桔槔。
0388a27: 搭灶
0388a28: 一隻郎當折腳鐺。東拋西擲不堪評。者回搭向孤峰
0388a29: 頂。煮月烹雲過此生。
0388a30: 進火
0388b01: 鑽木取之元是妄。靈山傳得亦非優。杖頭撥動無煙
0388b02: 火。八面燎人正未休。
0388b03: 供佛
0388b04: 者裏向言著不得。佛魔潛覷總無門。放開線路興悲
0388b05: 仰。殿內還須奉一尊。
0388b06: 即韻贈長文宗侯
0388b07: 了知身世幻。不復羨紛華。脫俗能隨俗。居家仍出家。
0388b08: 懷中收至寶。物外弄空華。記得靈山囑。分形豈有涯。
0388b09: 山居二首
0388b10: 幽居無物令人崇。一味清貧冷淡風。好鳥雜鳴枝上
0388b11: 下。野華競發葉青紅。爛煨黃獨思前哲。忽睹明星憶
0388b12: 大雄。有客到門仍問問。何須高坐揖王公。
0388b13: 碧巖三度見清秋。是事隨緣嬾預籌。方內有誰忘逐
0388b14: 鹿。峰頭輸我倒騎牛。乘雲何必尋僊客。翫月毋勞上
0388b15: 庾樓。覷得祖師關子透。不風流處亦風流。
0388b16: 西山懷古十首
0388b17: 亮公禪師闡馬祖一
0388b18: 信得虛空解講經。何妨垂手入紅塵。也知八十餘員
0388b19: 在。撾鼓陞堂自有人。
0388b20: 雙嶺玄真禪師嗣鹽官安
0388b21: 足跡難尋是此翁。無神通處現神通。渾身儼在雙峰
0388b22: 上。祇是諸人見不同。
0388b23: 翠巖守芝禪師嗣汾陽昭
0388b24: 十字街頭石幢子。千峰頂上老眠牛。鼻繩摰斷無蹤
0388b25: 跡。唯見洪崖水自流。
0388b26: 翠巖可真禪師嗣石霜圜
0388b27: 點胸點肋稱無敵。善老鋒前仍墮機。逴得石霜霜刃
0388b28: 子。顛拈倒弄恣橫揮。
0388b29: 翠巖文悅禪師嗣翠巖芝
0388b30: 乞米乞炭任堂司。為法忘軀敢固辭。痛恨自心疑未
0388c01: 瞥。桶箍忽爆展雙眉。
0388c02: 章江晦堂禪師嗣黃龍南
0388c03: 未曾得入須親入。既入門來貴力行。咳唾而今皆祖
0388c04: 意。章江日午打三更。
0388c05: 香城順禪師嗣黃龍南
0388c06: 千峰盤繞一山城。法道曾經幾度更。順老不知何處
0388c07: 去。野華荒巟艸自枯榮。
0388c08: 雙嶺化禪師嗣黃龍心
0388c09: 信手拈來不是塵。森羅萬象現全身。眼中拔出黃金
0388c10: 屑。雙嶺華開萬國春。
0388c11: 雲堂貫休禪師未詳法嗣
0388c12: 詞壇走筆千篇易。禪客相逢一句難。要識此心真面
0388c13: 目。雲堂山下水潺潺。
0388c14: 白法且喜禪師未詳法嗣塔存香城
0388c15: 亮公雖是終身隱。今古虛名隱未曾。何似喜翁更超
0388c16: 絕。不將姓字上傳燈。
0388c17: 即韻示楊建明居士
0388c18: 世間名與位俱崇。也是浮雲聚曉風。纔見柳條垂地
0388c19: 綠。又驚楓葉拍天紅。齧藤二鼠時堪怖。逼屋群山勢
0388c20: 更雄。跳出塵勞須鐵漢。偶因無事語明公。
0388c21: 輓玄阿宗侯三首
0388c22: 楊華落盡惜春殘。居士門前倒剎竿。訃未入山先耳
0388c23: 熱。杖將臨柩倍心酸。猿啼古渡蒼煙冷。鶴唳空庭曉
0388c24: 月寒。安得晤言如往昔。祇應惆悵到江干。
0388c25: 去秋江上笑談時。大喜年來又得師。稱我玅齡聞道
0388c26: 早。自嗟老病入山遲。毗耶一榻為誰設。白法千峰祇
0388c27: 自思。時不待人良可痛。深雲又作再生期。
0388c28: 雪嶺叮嚀尚不諼。金湯我法破群昏。王臣已巳現生前
0388c29: 願。刀剪猶貽末後言。南浦雲迷新悉達。西峰月憶古
0388c30: 王孫。寥寥坐冷巖中客。更對誰談不二門
0389a01: 悼喻均可文學四首
0389a02: 葉墮丹楓萬戶寒。水流雲散太無端。道人撒手迢迢
0389a03: 去。誰把空華鏡象看。
0389a04: 春風吹動百華枝。正是山中論道時。今日樹凋群葉
0389a05: 落。茅堂孤坐為誰悲。
0389a06: 神前盤子西來意。女作師姑白法禪。一掌當機如透
0389a07: 徹。百千公案應時圜。
0389a08: 功名富貴枕邊夢。生滅去來海上漚。君若豁開如是
0389a09: 眼。吾何哀悼學時流。
0389a10: 即韻示汪海渡刺史
0389a11: 我是人間無用人。不知誰妄復誰真。從生至老渾如
0389a12: 是。月落江空眼更親。
0389a13: 甲申除夕
0389a14: 石帽峰前寄一支。韶光兩度見推移。空華影裏分新
0389a15: 舊。乾闥城頭記日時。露地牛烹頻賣弄。遼天鶻放謾
0389a16: 追隨。諸方若問年窮句。金鴨香銷錦繡幃。
0389a17: 過田西禮令超禪師塔
0389a18: 石塔巍然挂薜蘿。滿林幽鳥自成歌。超公面目今何
0389a19: 在。瞻拜歸來感慨多。
0389a20: 示歐陽元珍居士
0389a21: 打破虛空無可說。語言道斷心路滅。頭頭獨露本來
0389a22: 身。韓盧跳入金毛穴。
0389a23: 示方山子居士
0389a24: 青蓮念佛。白法佛念。沙裏無油。麥中有麵。翻身師子
0389a25: 牙如劍。渴鹿紛紛趁陽燄。者六時。那六時。箇中端的
0389a26: 不曾移。趙州使得成何事。鐵牛橫踞關西路。
0389a27: 印宗禪人送佛入山書此示之
0389a28: 雨過寒巖艸更青。巖華風送滿庭馨。世衰可笑僧無
0389a29: 賴。根鈍翻嫌佛不靈。波底月明知水潔。目前雲翳見
0389a30: 空冥。移來白法時談法。珍重諸人著眼聽。
0389b01: 即韻答燕及姜相國
0389b02: 敲落天邊月。光境兩俱絕。萬里淨無埃。正眼頂門揭。
0389b03: 傷嗟世上人。幾箇皮有血。浩浩談仁義。矯矯論道德。
0389b04: 自負真聖賢。奈何迷聲色。吾門方衣徒。充塞真丹國。
0389b05: 律為名相纏。教苦文字惑。更有裨販流。甘作假衣賊。
0389b06: 祇圖飽而溫。誰知苦在即。我祖特西來。施茲脫苦法。
0389b07: 向道道根源。自性原不乏。自性超色聲。自性離文墨。
0389b08: 自性非自然。自性非白黑。自性無生死。自性無失得。
0389b09: 但能見自性。是名直指直。世降道亦衰。美食無人食。
0389b10: 何期金紫中。卻有斯氣息。試手跳金圈。揚眉吞栗棘。
0389b11: 我亦一凡僧。荊州面未識。活薶西峰隈。長年不作唧。
0389b12: 神交亦何深。向往如此亟。寄我白雪篇。字字冰華勒。
0389b13: 調羹手既高。說禪口何忒。吸得盡西江。姜裴同一刻。
0389b14: 題木如意
0389b15: 不是曹家女。亦非西嶺木。皮膚脫盡露風骨。麟之角
0389b16: 兮鳳之毛。文采縱橫益自韜。填溝塞壑知幾載。知己
0389b17: 不逢顏不改。今朝拈山碧峰巔。鐵額銅頭謾近前。薦
0389b18: 得機先那一著。明明午夜日輪圜。
0389b19: 示行文宗侯
0389b20: 裴老當年參斷際。卓犖靈根何太利。一呼直下便知
0389b21: 歸。覷得高僧半邊鼻。便有倔彊如老韓。上書詆佛恣
0389b22: 顢頇。自從親入大顛室。卻道禪機是一般。緬想吾門
0389b23: 二台輔。赫赫聲光播千古。吾門近日冷如灰。宇內誰
0389b24: 堪追步武。洪州有箇人中傑。彬彬文質敻殊絕。磻谿
0389b25: 版築且同塵。陋巷簞瓢自怡悅。至人用舍固知時。窮
0389b26: 達於吾何有之。收得中原無價寶。安邦定國猶糠秕。
0389b27: 朅來訪我空巖客。熏風動庭柏。坐對紅稀綠暗
0389b28: 間。慨古傷今長太息。滄桑幾變何足數。浮名浮利如
0389b29: 塵土。丈夫唯有道堪尊。道存意氣充寰宇。目前見徹
0389b30: 道根源。夜半日輪正當午。裴兮韓兮安足論。祖兮佛
0389c01: 兮亦何取。人王孫即法王孫。默默常談不二門。要識
0389c02: 天然尊貴處。倒騎鐵馬上崑崙。
0389c03: 示魏明卿居士
0389c04: 不忘靈鷲當年囑。示作南州有髮僧。放下萬緣來選
0389c05: 佛。蒲團孤坐氣棱棱。
0389c06: 示羅無塵居士
0389c07: 本來面目淨無塵。遍界明明獨露身。吸得西江涓滴
0389c08: 盡。曇華又放劫前春。
0389c09: 即韻答呼總戎
0389c10: 閒看柳線綠含春。縱舞塵埃不帶塵。貌是將軍心是
0389c11: 佛。眼如鶖子見如神。新詩謾寄眠雲客。古道曾聞面
0389c12: 壁人。端的無身無住著。何妨遍現普門身。
0389c13: 宿香城寺和寂音尊者韻二首
0389c14: 古殿鐘寒眼更清。蕭蕭萬籟盡停聲。松根火暖平分
0389c15: 座。柏子煙凝列作城。案有缾梅春正好。窗無山月夜
0389c16: 偏明。不知竹裏連雲榻。趺坐於茲夢幾經。
0389c17: 漏盡更殘話轉清。時聞隔壁打呼聲。夢緣斷後空雙
0389c18: 眼。智境符來逾百城。香解染人稱絕玅。燈能照自是
0389c19: 圜明。劇談幸有知音在。誰更區區讀夜經。
0389c20: 示鄧惟憲文學
0389c21: 家近西峰倚翠巒。窗開時復見僊壇。不嘲僊子趨歧
0389c22: 路。豈訝桑門作異端。琢句立殘天際月。翻經然盡篆
0389c23: 邊檀。達人自具超方眼。三教何妨一體看。
0389c24: 示篤初居士四首
0389c25: 結屋西山下。悠然長者家。門迎蕭岫月。窗映北谿霞。
0389c26: 不飲陶潛酒。時烹趙老茶。閒同雲外客。一歠破千差。
0389c27: 百年同一夢。夢裏孰惺惺。身世蜂銜蕊。功名蟻逐腥。
0389c28: 纔驚槿樹萎。又見柳條青。獨有君先覺。晨昏一卷經。
0389c29: 僧俗形雖異。賢愚性本真。試看燈錄上。半是白衣人。
0389c30: 有念皆為染。無心始出塵。有無俱坐斷。全露自家珍。
0390a01: 蔬食堪明道。原居可學禪。但尋衣內寶。便是火中蓮。
0390a02: 詰老髻猶在。龐公頂未圜。豁開真面目。何礙共談玄。
0390a03: 贈法空禪友二首
0390a04: 音以目觀。雲將耳聽。聞見既超。聲色何病。一翳在眼。
0390a05: 萬法紛紜。三日聾後。方堪聽雲。
0390a06: 西峰之上。南嶺之巔。一菴寂爾。百衲翛然。猿鹿既馴。
0390a07: 牧樵皆化。凡厥有心。咸知德大。
0390a08: 贈洪浪禪友
0390a09: 巖棲樹宿也安然。況是深峰有數椽。艸榻矮趺三布
0390a10: 衲。蓬窗高事一金僊。閒雲靄靄籠幽石。皓月娟娟印
0390a11: 碧泉。見道渾忘山共水。桃華翠竹祖師禪。
0390a12: 石幢即景六首
0390a13: 石幢菴
0390a14: 依巖結屋兩三重。重疊峰巒聳碧空。奇怪石頭能自
0390a15: 立。法幢高建白雲中。
0390a16: 惺惺巖
0390a17: 虎丘曾被生公騙。忙點頭來未是惺。何似惺惺巖畔
0390a18: 石。長年無說亦無聽。
0390a19: 別傳峰
0390a20: 祖師足未離西天。碧岫攙先示別傳。文字語言渾不
0390a21: 著。朝朝對面共談玄。
0390a22: 師壇石
0390a23: 金襴傳得去匆匆。坐具何緣落此峰。想是頭陀拈不
0390a24: 動。至今攤向月明中。
0390a25: 一錫峰
0390a26: 特地橫拖錫一支。穿雲渡水不曾移。多年鈍置孤峰
0390a27: 裏。他日還堪付與誰。
0390a28: 三笑洞
0390a29: 薜蘿深處洞門高。把臂何須倩陸陶。幸有二三知己
0390a30: 在。不妨談笑破塵勞。
0390b01: 白法院即景六首
0390b02: 亮公洞
0390b03: 無地可逃名。有巖堪嘯月。誰謂不談宗。古洞朝朝說。
0390b04: 且喜崖
0390b05: 嶮崖猶壁立。喜翁何所之。古今無限意。低頭祇自知。
0390b06: 石帽峰
0390b07: 登高當九日。帽落幾千載。磊磊戴山巔。狂風吹不改。
0390b08: 龍舌石
0390b09: 片舌慣藏鋒。興雲不吐霧。我愛趺其中。蒼龍莫相妒。
0390b10: 象鼻峰
0390b11: 不萌艸下眠。了無狂奔想。鼻孔自遼天。遍吉徒瞻仰。
0390b12: 選佛場
0390b13: 馬駒久不鳴。此曲誰新唱。選得一尊歸。雙眉在眼上。
0390b14: 示行堅徒
0390b15: 侍我居山六七年。頑皮痛打不曾穿。欲知棒底真消
0390b16: 息。石帽峰頭月正圜。
0390b17: 香城即景十二首
0390b18: 香象橋
0390b19: 身作橋梁行最高。度人度物不辭勞。若非法堀真香
0390b20: 象。誰敢當頭觸怒濤。
0390b21: 石師關
0390b22: 不是凡胎生孕得。豈從烏弋國中來。巖巖獨踞重關
0390b23: 上。百獸聞風心膽摧。
0390b24: 戒珠峰
0390b25: 無持無犯是尸羅。掩耳禪和似不多。卻許孤峰知此
0390b26: 意。圜陀陀地碧嵯峨。
0390b27: 洗月池
0390b28: 湛水清光亦是塵。誰知影象總非真。者回滌盡光和
0390b29: 境。不作茫茫階下人。
0390b30: 講經臺
0390c01: 嶽頂臺高鎖暮霞。是誰多事撒泥沙。縱饒講得天華
0390c02: 落。爭似忘言野衲家。
0390c03: 古硯石
0390c04: 盡道古人摩硯石。那知石硯解摩人。張顛懷素今何
0390c05: 在。一片精堅尚未湮。
0390c06: 合掌柏
0390c07: 無手如何能合掌。須知開合兩無心。歲寒不改蒼蒼
0390c08: 色。節操從來異眾林。
0390c09: 揚眉榧
0390c10: 香寺昔聞榧有眼。誰家又道解揚眉。無中唱出如相
0390c11: 悉。露柱生兒未是奇。
0390c12: 青蓮石
0390c13: 誰言陸地不生蓮。一朵青青插徑邊。歷盡寒暄無異
0390c14: 色。濂谿應亦羨當年。
0390c15: 白雪谿
0390c16: 浩浩隨流不變色。明明不變卻隨流。分支已潤人間
0390c17: 世。古澗寒光尚未收。
0390c18: 羅漢壇
0390c19: 五百聲聞齊打哄。闍黎鬧裏解抽身。壇中高坐渾無
0390c20: 事。冷笑諸方捏怪人。
0390c21: 將軍峰
0390c22: 功成名遂在煙嵐。豈羨公侯伯子男。片片赤心夌碧
0390c23: 漢。巍巍千古護名藍。
0390c24: 哭本師和尚
0390c25: 壬午孟秋七月七。通玄峰頂西風疾。吹折東南大法
0390c26: 幢。人天恃怙從茲失。小子入山方一年。恰拾松柴煮
0390c27: 橡栗。俄然千里聞訃音。仰天哀痛不成泣。吁嗟叢林
0390c28: 正下衰。野干成群鬧啾唧。濟北之道如縣絲。誰秉慧
0390c29: 燈開暗室。吾師傑出陽羨山。揭露玄關猶杲日。不說
0390c30: 諸方五味禪。直指當陽一真實。陞其堂者群疑銷。入
0391a01: 其室者藏於密。五湖四海導人師。盡是吾師腳下出。
0391a02: 六坐名藍振祖風。九重城內曾相悉。朝野同欽古佛
0391a03: 來。眾魔不敢生憎嫉。將期永作中流砥。誰謂化緣今
0391a04: 已畢。我憶當年初見時。疑團如嶽心如桼。合爪趨前
0391a05: 問未申。白棒臨頭兼咄叱。直下皇皇雙涕垂。食不甘
0391a06: 兮寢不謐。自此心眸頓豁開。始信眉橫鼻子直。八載
0391a07: 周旋左右間。硬掌麤拳何玅密。而今孰是箇般人。更
0391a08: 與一頓洵超軼。遺憾滿腔寫向誰。目視重霄空閣筆。
0391a09: 也知匝地起清風。與師相見非形質。昔既不來今焉
0391a10: 往。相憶相思又何必。奈何師絃忽絕響。眾盲觸處皆
0391a11: 成窒。堂堂我師寂光中。寧不略為群生恤。鏡形水月
0391a12: 現何難。願輪活潑原無尼。合同船子去還來。震旦不
0391a13: 妨重遊踤。颯颯金風玉露垂。枝頭葉落聲蕭瑟。瞬息
0391a14: 光陰暗逼人。轉眼於茲一秋卒。師恩如海重如山。慚
0391a15: 媿未能酬萬一。風前惆悵漫追思。萬疊雲山高崒嵂。
0391a16: 次韻贈友
0391a17: 缽袋同傳十五春。西拋東擲不黏塵。閒披壞衲隨雲
0391a18: 鶴。謾結團瓢類谷神。秤子無心能辦物。頂門有眼卻
0391a19: 知人。白峰舊話頻頻舉。老大還驚夢裏身。
0391a20: 古雪哲禪師語錄卷十七
