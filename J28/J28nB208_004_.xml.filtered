0324c01: 古雪哲禪師語錄卷四
0324c02: 嗣法門人傳我等編
0324c03: 住翠巖寺語錄
0324c04: 受建州黃巖寺請。上堂。師至法座前。拈帖云。文彩未
0324c05: 彰。家音已達。文彩既彰。弩牙頓發。弩牙既發。且道箭
0324c06: 頭落在甚麼處。遞帖與維那云。便請維那分明剖露。
0324c07: 陞座。僧問。金風體露消殘暑。千里秋江一棹通。八字
0324c08: 打開文彩現。請師主法紫雲峰。未審和尚去即是。不
0324c09: 去即是。師云。百尺竿頭五兩垂。進云。一人有慶。兆民
0324c10: 賴之。師云。長因送客處。憶得別家時。進云。九萬里鵬
0324c11: 纔展翅。數千年鶴便翱翔。師云。君子可八。乃云。谿山
0324c12: 千里隔重重。順逆灘頭一棹通。迓取故人歸故國。鳥
0324c13: 啼華笑總春風。豎拂云。大眾還見故人麼。若向者裏
0324c14: 見得。則舉足動步。無非自己道場。瞬目揚眉。盡是故
0324c15: 鄉田地。一見一切。見一明一切明。一真一切真。一證
0324c16: 一切證。住也雲橫幽谷。去也雁過長空。譬如寶鏡臨
0324c17: 臺。無形不鑑。鏞鐘在虡。有扣即鳴。如是則若去若來。
0324c18: 了無眹跡。或彼或此。豈有乖殊。況黃巖古剎原是故
0324c19: 山。而白髮高檀。扁舟遠至。焉敢飾辭固讓。理應直下
0324c20: 承當。但赴黃巖則違西江道舊。住洪井又辜閩嶠來
0324c21: 機。到者裏畢竟如何即是。喝一喝云。雷音已遍河沙
0324c22: 國。南北東西共一家。
0324c23: 蕭氏優婆夷禮千佛名經。請上堂。僧問。真風已遍三
0324c24: 千界。蓋色騎聲事若何。師云。兔角杖挑潭底月。進云。
0324c25: 迦葉峰高則且置。向上一句請師宣。師云。龜毛繩繫
0324c26: 太虛空。進云。不是堅持冰雪操。爭見梅華滿樹新。師
0324c27: 云。崖州萬里。問。赤手提臨濟宗風。白棒開群生正眼。
0324c28: 四眾臨筵。請師垂示。師云。風並秋濤急。進云。太虛寥
0324c29: 廓煙雲盡。古澗寒泉徹底清。師云。不許臥龍蟠。進云。
0324c30: 恁麼則赤肉團邊孤迥迥去也。師云。古廟裏師子。乃
0325a01: 云。夫婦之愚。可以與知。飢則喫飯。寒則添衣。金風拂
0325a02: 拂。玉露垂垂。雁飛南浦。魚躍深池。當恁麼時。無法可
0325a03: 求。無罪可懺。無佛道可成。無生死可斷。雖然拄杖
0325a04: 跳上天即不問汝。且道龍女手中珠從甚處得來。擊
0325a05: 拂云。千佛不知何處去。蕭蕭黃葉滿庭除。復舉趙州
0325a06: 禪師因婆子問。弟子是五障之身。如何免得。州云。願
0325a07: 一切人生天。願婆婆永沉苦海。大眾。趙州與麼荅話。
0325a08: 雖是本分鉗錘。爭奈語驚時聽。忽有問翠巖。五障之
0325a09: 身如何免得。但向他道。荷盡已無擎雨蓋。菊殘猶有
0325a10: 傲霜枝。
0325a11: 九日。晚參。黃華冷笑秋容瘦。紅葉暗瞋朝露寒。不必
0325a12: 登高望鄉國。山河百億鏡中觀。大眾。祇如鏡子破了。
0325a13: 山河隕了。一雙肉眼盲了。兩隻臭腳跛了。當與麼時。
0325a14: 寸步不能移。泰山不能見。何況察秋毫。登萬仞。縱使
0325a15: 絳囊萸酒。難釋其災。鶴氅黃冠。罕能自救。若向者裏
0325a16: 有箇出身活路去。樹樹皆秋色。頭頭是故鄉。脫或未
0325a17: 然。白髮終難變。黃金不可成。
0325a18: 開爐。上堂。僧問。昔日天童老人道。太白山中儘有柴
0325a19: 一株。不許眾人搬。不是老僧多護惜。祇要諸人徹骨
0325a20: 寒。未審老人還有為人處也無。師云。雲送千峰雨。進
0325a21: 云。正當恁麼時。未審是誰家風月。師云。天寒萬壑冰。
0325a22: 進云。祇如今日人天普集。選佛場開。條令斬新。如何
0325a23: 施設。師云。燈籠沿壁上須彌。進云。恁麼則一拳築破
0325a24: 虛空面。佛祖齊教立下風。師云。腳跟下與汝三十棒。
0325a25: 乃云。今冬雖然結制。不說第一義諦。截斷老胡葛藤。
0325a26: 滅卻西來大意。為甚如此。達摩師不是祖。太末蟲吞
0325a27: 卻虎。喝一喝。
0325a28: 晚參。昨夜驪龍打瞌睡。頷下明珠曾不祕。東海波斯
0325a29: 竊得歸。驀地一椎成粉碎。驪龍睡眼忽瞠開。不見明
0325a30: 珠始大哀。攪海翻空尋不得。誰知祇在一塵該。登拂
0325b01: 云。大眾。還識驪珠麼。擲下云。是甚閒家具。
0325b02: 晚參。逼人打七。大似牽牛上壁。將心覓心。何殊入海
0325b03: 尋鍼。豈不見教中道。假使滿世間。皆如舍利弗。盡思
0325b04: 共度量。不能測佛智。你輩懵懂禪和。二六時中。半睡
0325b05: 半醒。半真半假。要測佛祖玅智。洞達本地風光。正類
0325b06: 螢火爇須彌。且道畢竟如何是佛智。庭前種萵苣。萵
0325b07: 苣生火箸。火箸長蓮華。蓮華結木瓜。木瓜纔剖破。一
0325b08: 顆大芝麻。若向者裏會得。許你測佛智。其或未然。總
0325b09: 是影響之流。復舉法眼禪師示眾云。見山不是山。見
0325b10: 水何曾別。山河與大地。都是一輪月。三交嵩和尚云。
0325b11: 大小法眼未出涅槃堂。三交即不然。見山河與大地。
0325b12: 刀錐各自用。大眾。二大老提持箇事如指諸掌。仔細
0325b13: 檢點將來。一人事上偏枯。一人理上不足。有人道得
0325b14: 事理完全句。許伊是箇利衲僧。良久云。三冬枯木
0325b15: 秀。九夏雪華飛。
0325b16: 上堂。僧問。斬釘截鐵。本分提持。轉位投機。如何舉唱。
0325b17: 師云。馬頭安兔角。進云。釋迦峰跳上天。缽盂山驀
0325b18: 地粉碎時如何。師云。牛背刮龜毛。進云。山前一片閒
0325b19: 田地。蹋著方知寸草無。師云。如何是閒田地。僧一喝。
0325b20: 師云。猶未蹋著在。乃云。翠巖有句話頭。不假著意參
0325b21: 求。若人直下薦得。成佛也是縣疣。且道是甚麼話頭。
0325b22: 抴拄杖便下座。
0325b23: 靈宗化士請上堂。赤腳復科頭。長年衣糞埽。欲飯五
0325b24: 湖僧。隆冬賣卻襖。如此為眾心。福多享不了。更有貼
0325b25: 肉衫。及時應料掉。大眾。正當天氣凝寒。料掉貼肉衫
0325b26: 子。且道如何度日。冰河纔燄發。枯樹亦華開。
0325b27: 上堂。僧問。無心即是戒。如何是無心戒。師云。野色籠
0325b28: 寒霧。山光斂暮煙。進云。迦葉道。倒卻門前剎竿著。又
0325b29: 作麼生。師云。煬帝開汴河。進云。佛之一字尚不喜聞。
0325b30: 今日翠巖因甚為蛇添足。師云。你放寶劍在甚麼處。
0325c01: 僧擬議。師便打。乃云。禪乃佛心。戒乃佛行。教乃佛語。
0325c02: 誦佛語。行佛行。達佛心。便是活佛。迷佛心。壞佛行。背
0325c03: 佛語。便是眾生。翠巖今日將佛與眾生縛作一束。擲
0325c04: 向章江。免得諸人取一舍一。倚門傍戶。不得自由。然
0325c05: 雖如是。倚天長劍即不問你。一口吸盡西江時如何。
0325c06: 可憐敗國亡家恨。萬古春風吹不消。
0325c07: 安義徐進士王孝廉請上堂。首座問。錦章遠至。聖境
0325c08: 高推。入廛垂手。群機普應。如何是入廛垂手底事。師
0325c09: 云。覓火和煙得。進云。即今四眾圍繞。群英畢集。又作
0325c10: 麼生與他勘辦。師云。擔泉帶月歸。進云。六根未具。眹
0325c11: 兆未分。還有利生處也無。師云。秤錘飛上九重天。進
0325c12: 云。六根已具。眹兆已分。且道生又如何利。師云。識得
0325c13: 衣珠。管取旛風不動。進云。更有一問。請師直荅。師云。
0325c14: 認明燈火。從他橋水偕流。行音居士問。弟子不會問
0325c15: 佛法。問句世法時如何。師云。何得話作兩橛。進云。化
0325c16: 了別人財。成就他家事。未審自己還有功德分也無。
0325c17: 師云。無功德。進云。勸人向上。引導同流。為甚麼卻無
0325c18: 功德。師云。倚天長劍逼人寒。士禮拜。師乃云。本來面
0325c19: 目離色離聲。劫外風光非僧非俗。離婁師曠。聞見難
0325c20: 施。張儀蘇秦。智辯叵測。天地以之覆載。日月以之照
0325c21: 臨。七金五嶽以之崔嵬。萬渤千谿以之流注。草樹以
0325c22: 之扶疏榮暢。風雲以之聚散飄颻。君以之協和萬邦。
0325c23: 臣以之股肱王室。士君子以之孝弟忠信。庶人以之
0325c24: 耕牧漁樵。商賈負販。西方聖人以之睹星雪嶠。東魯
0325c25: 先覺以之設教杏壇。天下宗師以之弘開爐。烹佛
0325c26: 烹祖。所以道天人群生類。皆承此恩力。豎拂云。大眾
0325c27: 還識此恩麼。若向者裏見得。則柳巷華衢無非彌勒。
0325c28: 酒樓肉案盡是釋迦。夜夜觀星。時時成道。三大阿僧
0325c29: 祇不離當念。百千香水海祇在一塵。不來相而來。笑
0325c30: 看鐵鋸舞三臺。不見相而見。猛燄爐中飛雪片。如是
0326a01: 則五龍城內。達摩峰前。不隔纖毫。時常覿面。豈不見
0326a02: 紫團居士啟中道。磬敲螭臥。剖五宗未剖之宗風。麈
0326a03: 拂鳳棲。窮千聖無窮之聖諦。大眾。即今塵已拂了。磬
0326a04: 已敲了。作麼生是未剖之宗風。無窮之聖諦。喝一喝
0326a05: 云。鐵船未泛龍江上。寶月先輝雁塔前。昔龐居士參
0326a06: 馬大師問。不與萬法為侶者是甚麼人。馬大師云。待
0326a07: 汝一口吸盡西江水。即向汝道。龐於言下大悟。大眾。
0326a08: 馬大師游刃磅礡。目無全牛。龐居士葉落知秋。動絃
0326a09: 別曲。今日忽有問翠巖。不與萬法為侶者是甚麼人。
0326a10: 但向他道。待汝推倒五老峰。即向汝道。更為頌出。滄
0326a11: 江歲晚問關津。野水連天不見人。不是一回親吸盡。
0326a12: 爭明浩浩劫前春。
0326a13: 除夕。上堂。僧問。一年已盡。是夜將除。衲子家風如何
0326a14: 通信。師云。松攲半巖雪。進云。恁麼則天上年光回北
0326a15: 斗。人間春色報南枝。師云。竹覆一谿冰。進云。祇如古
0326a16: 人活剝泥牛。與大眾分歲。翠巖者裏又作麼生。師云。
0326a17: 薄明月。細切清風。乃云。一歲幾終。星回斗轉。四時
0326a18: 迭易。月冷風高。若向月冷風高處薦得。則百怪自消。
0326a19: 不假大儺旁磔。若於星回斗轉處薦得。則一物常靈。
0326a20: 誰更貪生惜死。所以道有物先天地。無形本寂寥。能
0326a21: 為萬象主。不逐四時凋。既不逐四時凋。即今臘盡春
0326a22: 回時如何。擊拂云。無言童子笑呵呵。昔龍牙禪師因
0326a23: 僧問。二鼠侵藤時如何。牙云。須知有隱身處始得。僧
0326a24: 云。如何是隱身處。牙云。還見儂家麼。大眾。九重深密。
0326a25: 水渫不通。還他龍牙老漢。若是翠巖即不然。忽問二
0326a26: 鼠侵藤時如何。但向他道。城上已吹新歲角。窗前猶
0326a27: 點舊年燈。更為頌出。侵藤二鼠叩龍牙。見得儂家路
0326a28: 轉差。何似寒梅深雪裏。一年一度一開華。
0326a29: 元旦。上堂。僧問。村歌社舞鬧駢闐。柳眼梅腮淑氣添。
0326a30: 百草頭邊親切句。請師拈起祝堯年。師云。雲藏無縫
0326b01: 襖。進云。金鳳穿林過。曇華匝地開。師云。春到不萌枝。
0326b02: 進云。空裏忙忙書卍字。錦上鋪華又一重。師云。火中
0326b03: 突出金師子。進云。為復是神通玅用。為復是法爾如
0326b04: 然。師云。一聲哮吼震乾坤。進云。學人到者裏只得兵
0326b05: 隨印轉去也。師云。矮子泥壁。乃云。正法眼藏。春色來
0326b06: 青嶂。涅槃玅心。晴光轉綠蘋。實相無相。社舞村歌原
0326b07: 野上。微玅法門。兜樓畢力正氤氳。祇如世尊拈華。迦
0326b08: 葉因甚卻微笑。眉鑯迸出遼天鷂。喝一喝。
0326b09: 上元。上堂。僧問。自從少室燈傳後。續燄聯芳滿大唐。
0326b10: 如何是續燄聯芳底事。師云。瓮中道士乾坤闊。進云。
0326b11: 與麼則森羅及萬象。一法之所印。師云。十影神駒立
0326b12: 海涯。進云。昔日臨濟大師有箇三玄三要底句。今當
0326b13: 人天眾前。請師指示。師云。次第問將來。進云。如何是
0326b14: 第一玄。師云。崖前石虎抱兒眠。如何是第二玄。師云。
0326b15: 九曲黃河徹底乾。如何是第三玄。師云。榑桑人種陝
0326b16: 西田。如何是第一要。師云。遼空飛木鷂。如何是第二
0326b17: 要。師云。機前擒虎豹。如何是第三要。師云。扇子高
0326b18: 跳。進云。如是則千峰勢到嶽邊止。萬派聲歸海上消。
0326b19: 師云。閒言語。乃云。喚作竹篦則觸。萬象森羅常滿目。
0326b20: 不喚作竹篦則背。聾盲瘖啞成群隊。觸不得。背不得。
0326b21: 猛燄爐中光烜赫。不得有語。不得無語。又作麼生。日
0326b22: 頭正晝打三更。
0326b23: 晚參。蚖蛇戀穴。固是不堪評品。撩起便行。亦非後人
0326b24: 模範。衲僧家母固母必。母取母舍。可行則行。可住則
0326b25: 住。其住也不離寶華王座。遍現天上人間。其行也歷
0326b26: 盡塵沙剎海。依然不出戶庭。且道衲僧家有何長處。
0326b27: 得如是自在。擊拂云。自從舞得三臺後。拍拍元來總
0326b28: 是歌。昔文殊師利菩薩問維摩居士云。菩薩於生死
0326b29: 有畏。當何所依。士云。當依如來功德之力。殊云。菩薩
0326b30: 依於如來功德之力。當何所住。士云。當住度脫一切
0326c01: 眾生。大眾。維摩居士固是古佛再來。遊戲生死海中。
0326c02: 隨類度脫。得大無畏。祇如文殊是會了恁麼問。不會
0326c03: 恁麼問。若道是會了問。既是會了又問作麼。若道是
0326c04: 不會。文殊為七佛之師。焉有不明此段道理。者裏著
0326c05: 得隻眼。便見文殊維摩同阬無異土。昨熊少宰來書
0326c06: 云。客冬因大襄勞頓。不及赴參請之末。質問疑義。特
0326c07: 寄淨資。設茶供眾。兼命茶話。大眾即今茶已喫了。話
0326c08: 已說了。還有疑情頓釋底麼。知音不在頻頻舉。達者
0326c09: 還須暗裏驚。
0326c10: 退院。上堂。斬新法椅舊堂頭。退鼓何緣響未休。短杖
0326c11: 欲敲閩嶠月。不徒懷土事閒遊。眾中還有共相出手
0326c12: 底麼。問荅敘謝畢。復云。承乏三年已巳過期。葛藤延蔓又牽
0326c13: 枝。如今剪斷枝和蔓。一任狂風上下吹。且道還有吹
0326c14: 不動底麼。自云。有。如何是吹不動底。拈拄杖。下座便
0326c15: 行。
0326c16: 熊少宰陳司理洎通郡合山諸護法耆舊等留師再
0326c17: 住翠巖。上堂。重重主伴聚谿頭。同德同心固挽留。既
0326c18: 是業緣猶未了。何妨添餌再拋鉤。衝浪金鱗自知時
0326c19: 節。追風良驥豈在加鞭。但能唱拍相隨。自然聲和響
0326c20: 順。不唯宗風不墜。且使法社恆新。是故世尊說法。梵
0326c21: 王帝釋。天子大臣為之啟請。長者居士為之布金植
0326c22: 樹。文殊普賢。目連鶖子諸大士為之贊襄法化。十方
0326c23: 諸佛為之出廣長舌。吐微玅音。互相激揚。互相贊歎。
0326c24: 俾一切博地凡夫。未信者信。未證者證。未解脫者令
0326c25: 得解脫。未滅度者令得滅度。然在釋迦老子及諸大
0326c26: 士分上。原無尊卑優劣。亦無佛及眾生等見。所以道
0326c27: 滅度一切眾生。實無眾生得滅度者。大眾。既無眾生
0326c28: 得度。祇如千聖出。興當為何事。還會麼。不因紫陌華
0326c29: 開早。爭得黃鶯下柳條。敘謝畢。復舉黃龍南禪師退院
0326c30: 歸。示眾云。去時一谿流水送。歸來滿谷白雲迎。一身
0327a01: 去住非去住。二物無情似有情。大眾。黃龍老人卷舒
0327a02: 無礙。得大總持即且置。祇如現前諸公為留山僧歸
0327a03: 寺。往往來來。去去住住。那箇是非去住底。乃起立鞠
0327a04: 躬云。孟春猶寒。恭惟護法耆舊起居多福。下座。
0327a05: 解制。上堂。僧問。兩堂共聚究無生。幾箇曾親悟現成。
0327a06: 倏忽一期今已滿。請師方便示群情。師云。厚翳未曾
0327a07: 落。毛輪焉得消。進云。鴻鵠衝雲漢。何處不逍遙。師云。
0327a08: 走煞闍黎。乃云。仲春朔寒梅。漸逐香風落。桃華李華
0327a09: 相次開。靈雲睡眼俄驚覺。謝三郎。諾不諾。等閒抴脫
0327a10: 岸邊樁椿。南北東西隨處泊。然雖如是。忽遇白浪滔天
0327a11: 時如何。擊拂云。幾度黑風翻大海。未曾聞道釣舟傾。
0327a12: 復舉應菴遠祖示眾云。三十三州七十僧。驢腮馬面
0327a13: 得人憎。諸方若具羅龍手。今日無因到淨明。翠巖續
0327a14: 貂。亦有一偈。十三郡縣百餘僧。寒餓同甘絕愛憎。百
0327a15: 結疑情如頓息。團團夜日自明明。
0327a16: 佛誕。熊少宰請上堂。形興未質白淨。王宮初誕日。名
0327a17: 起未名天人。殊號幾經更。大眾且道。形名未兆以前。
0327a18: 者一著落在甚麼處。豎拂云。還見麼。若向者裏委悉
0327a19: 得。則無剎不現。隨處稱尊。迭為主賓。互相唱和。若在
0327a20: 法王。法王中尊。若在人王。人王中尊。若在宰官。宰官
0327a21: 中尊。若在長者居士。長者居士中尊。若在天人。天人
0327a22: 中尊。雖非天非人而能天能人。非佛非祖而誕佛誕
0327a23: 祖。所以道天上天下。唯我獨尊。大眾。還見我麼。優闐
0327a24: 雕不得。顧陸畫難成。復頌云。鋸解秤錘分兩段。驢拖
0327a25: 三腳到深宮。不須更問如何是。優缽羅開烈燄中。
0327a26: 其旋葉居士懺報母齋。請上堂。僧問。無依道人是諸
0327a27: 佛之母。三世諸佛從之受生。如何是無依道人底體。
0327a28: 師豎拂云。見麼。進云。恁麼則知恩有分。師云。作麼生
0327a29: 是報恩底句。進云。粉骨碎身未足酬。一句了然超百
0327a30: 億。師云。剎竿頭上仰蓮心。進云。謝師證明。師乃云。齋
0327b01: 戒沐浴。三聖同倫。惡殺好仁。千賢共轍。是故成湯之
0327b02: 網。仲尼之釣。子堅終身蔬食。德及魚羊。隋侯親獲夜
0327b03: 光。恩沾蛇虺。一缽和羅飯聖僧。現在母陞淨域九旬。
0327b04: 忉利天說法。至今語播人間。所以道大孝釋迦尊。歷
0327b05: 劫報親恩。果能擴此一點孝思。非但可以報罔極。酬
0327b06: 乳哺。即超凡入聖。脫死了生。恢恢乎游刃有餘地。昔
0327b07: 育王大千禪師示眾云。諸人從無始以來。飲乳如四
0327b08: 大海水。積骨如毗富羅山。那箇是諸人最初底父母。
0327b09: 大眾。大千老漢卻似對萱親。覓阿孃。然雖如是。知恩
0327b10: 者少。諸人要見最初父母麼。玉容寂寞倚闌干。梨華
0327b11: 一枝春帶雨。更有一偈。舉似大眾。積骨逾富羅。飲乳
0327b12: 若滄海。最初父母顏。毫髮不曾改。葉公知此恩。蔬食
0327b13: 週六載。正值聖人生。千祥如霧靄。命我說伽陀。萬峰
0327b14: 齊喝采。母子常不離。芙蕖綻埃塏。喝一喝。下座。
0327b15: 天中節。張不空居士請上堂。僧問。門縣雙艾虎。五毒
0327b16: 已全消。應時及節一句。請師直道。師云。翠竹籜分青
0327b17: 嶂裏。進云。恁麼則人人有分去也。師云。黃鶯聲老綠
0327b18: 楊中。進云。天童老人豎起拳云。祇將者箇粽子供養
0327b19: 大眾。和尚又作麼生。師云。滯貨不勞拈出。乃云。空山
0327b20: 寂歷。杳絕煩囂。鼉鼓未嘗諠。龍舟不聞競。祇見秧鍼
0327b21: 刺木。老農賡陌上之歌。榴火噴空。白鷺墜炎天之雪。
0327b22: 誰管蕤賓節屆。禁足時臨。但見殿閣風涼。杉松月冷。
0327b23: 當恁麼時。好箇太平氣象。無端突出。三閭大夫道。舉
0327b24: 世皆濁我獨清。眾人皆醉我獨醒。翠巖隨聲一喝云。
0327b25: 住住。眼華作麼。大眾。三閭若知得者一喝底落處。便
0327b26: 可和其光。同其塵。忘得失。喪我人。免得汨羅江上抱
0327b27: 石自沉。直至如今無出身處。諸人還知出身處麼。擊
0327b28: 拂云。但得香蒲浮茗碗。不須角黍膩人牙。
0327b29: 結夏。上堂。僧問。夏雨連綿落。當陽細指陳。何當重禁
0327b30: 足。特地鼓埃塵。師云。金烏吞玉兔。幾箇是知音。進云。
0327c01: 恁麼則聖凡無異路。權引有多門。師云。畫龍焉能致
0327c02: 雨。進云。爭奈波底月明天不夜。爐中香靄室常春。師
0327c03: 云。易開終始口。難保歲寒心。問。火雲初布。爐重開。
0327c04: 消息分明。請師舉示。師云。門前八字牆。進云。直透萬
0327c05: 重關去也。師云。放汝三十棒。問。如何是佛。師云。破草
0327c06: 鞋。乃云。翠巖今日結夏。不論寅昏晝夜。逼得無位真
0327c07: 人箇箇通身汗下。大眾且道。無位真人還有身也無。
0327c08: 晚參。一期又過一七。衲僧須自著急。莫待老病龍鍾。
0327c09: 仰天揮淚無及。所以道少壯不努力。老大徒傷悲。眾
0327c10: 兄弟。不用悲丹朱。元是帝堯兒。
0327c11: 上堂。僧問。臨濟大師示眾有三句。如何是第一句。師
0327c12: 云。猛虎當途踞。如何是第二句。師云。貓兒倒上樹。如
0327c13: 何是第三句。師云。秤錘生鐵鑄。進云。恁麼則學人薦
0327c14: 取去也。師云。你向那一句中薦得。進云。橫按莫邪全
0327c15: 正令。佛祖從教立下風。師云。且緩緩。問。南泉斬貓即
0327c16: 不問。趙州戴草鞋。明甚麼邊事。師云。春來草自青。乃
0327c17: 云。眉毛眼睛常在一處。各不相見。雖然不相見。彼此
0327c18: 不隔線。眾生諸佛常共一屋。各不相知。雖然不相知。
0327c19: 晝夜未嘗離。如今有等鹵莽禪和。聞翠巖與麼提持。
0327c20: 便點胸點脅道。我會也。忽若鍼眼魚吞卻四大海。瘦
0327c21: 蚊子踢倒須彌盧。又作麼生商量。喝一喝云。簾疏月
0327c22: 到床。復舉鹽官安國師因僧問。如何是本身盧舍那。
0327c23: 安云。與老僧過淨缾來。僧移淨缾至。安云。卻放舊處
0327c24: 著。僧移至舊處。復問。如何是本身盧舍那。安云。古佛
0327c25: 過去久矣。師云。國師婆心片片。未免指鹿為馬。者僧
0327c26: 只解移缾度水。不覺放光動地。諸人要見本身盧舍
0327c27: 那麼。抴拄杖便下座。
0327c28: 晚參。四方戎馬雜沓。老幼逃竄紛紛。唯有深山窮谷。
0327c29: 理亂付之不聞。既是理亂不聞。正好商量此事。昔藥
0327c30: 山禪師因高沙彌參。山問。甚處來。高云。長安來。山云。
0328a01: 我聞長安甚鬧。是不。高云。長安雖鬧。我國晏然。山云。
0328a02: 你還從請益得。從看經得。高云。也不從請益得。也不
0328a03: 從看經得。山云。大有人不請益。不看經。為甚麼不得。
0328a04: 高云。不道他不得。祇是不肯承當。大眾。承當二字在
0328a05: 諸人分上。大似土上加泥。雖然如是。不因柳毅傳書
0328a06: 信。何緣得到洞庭湖。翠巖門下承當底固不少。祇是
0328a07: 不得。敢問大眾。既肯承當。為甚麼不得。毫氂有差。天
0328a08: 地縣隔。
0328a09: 上堂。僧問。鼓聲纔罷。海眾雲臻。覿面相呈。請師的的。
0328a10: 師云。無毛鷂子貼天飛。進云。昔日臨濟大師示眾有
0328a11: 四喝。請問如何是一喝如金剛寶劍。師云。佛祖亦不
0328a12: 留。如何是一喝如踞地師子。師云。野狐爭敢近。如何
0328a13: 是一喝如探竿影草。師云。你是黑漆桶。如何是一喝
0328a14: 不作一喝用。師云。千山絕點埃。如何是向上事。師便
0328a15: 打。乃云。小暑六月節。天道向東行。蟋蟀走上壁。腐草
0328a16: 化為螢。況值月初滿。日干又上吉。沐浴裁衣。經絡開
0328a17: 市。栽種牧養。件件皆宜。祇是不宜瞌睡。所以孔夫子
0328a18: 道。朽木不可雕也。糞土之牆不可杇也。拄杖子聽得
0328a19: 山僧作如是說。出來道。長老寶華座上須是與人抽
0328a20: 釘拔楔。何得一味世諦流布。山僧隨聲便喝云。你者
0328a21: 死木頭。曉得箇甚麼。豈不見我本師和尚云。麤言及
0328a22: 細語。皆歸第一義。大眾。要見第一義麼。歸堂去。
0328a23: 晚參。園頭送上李子一雙。山僧不敢偏眾獨享。有一
0328a24: 語問大眾。若道得相當。與你平分。若道不得。山僧依
0328a25: 舊偏眾去也。古人道。瓜田不納履。李下不整冠。在衲
0328a26: 僧門下。明得甚麼邊事。一僧云。百華叢裏過。一葉不
0328a27: 沾身。一僧云。阿誰欠少。師皆不諾。一僧請代。師云。偷
0328a28: 心死盡眼麻迷。石女夢中毛卓豎。
0328a29: 晚參。一七二七。無眠失食。盡力追尋。杳無消息。有消
0328a30: 息。鼻孔眼睛都打失。大眾。正當打失時如何。一僧云。
0328b01: 通身慶快。師云。你見箇甚麼道理。僧擬議。師便打。
0328b02: 中元解制。請上堂。僧問。一著高一著。一步闊一步。高
0328b03: 高峰頂如何通信。師云。有眼還如盲。進云。恁麼則千
0328b04: 峰勢到嶽邊止。萬派聲歸海上消。師云。轉身一路作
0328b05: 麼生。僧一喝。師云。三喝四喝後如何。進云。一句全提
0328b06: 無少剩。師云。未在。更道。進云。今日曾居士遠來。設齋
0328b07: 薦拔一句作麼生。師云。遍界獨露。進云。全憑一句無
0328b08: 生忍。劍樹刀山勢自摧。師云。重說偈言。問。聖制告圜
0328b09: 即不問。報本追親事若何。師云。野水瘦時秋潦退。進
0328b10: 云。本來真父母。佛眼覷不見。和尚還見不。師云。白雲
0328b11: 斷處舊山寒。進云。恁麼則曠劫椿萱恩已報。不須重
0328b12: 誦蓼莪章。師云。利衲僧。一撥便轉。問。九旬禁足即
0328b13: 不問。大鵬展翅事如何。師云。非汝境界。進云。扇竭滄
0328b14: 溟無滴水。森森露出珊瑚枝。師云。信你不及。乃云。四
0328b15: 五年來江西浙東撥草瞻風。已得大死底禪客并現
0328b16: 前檀越所薦慈母。今日一箇箇教伊活。且作麼生活。
0328b17: 豎拂云。無陰陽地華重發。兩三箇月晝參夜參。廢寢
0328b18: 忘餐。未得大死底禪客。今日一箇箇教伊死。且作麼
0328b19: 生死。擲拂云。萬象森羅無可睹。大眾。要識大死底人
0328b20: 麼。即你本來母是。要識大活底人麼。即你嫡骨兒是。
0328b21: 而今有等活了死不得底往往認賊為子。正所謂拋
0328b22: 卻甜桃樹。沿山摘醋梨。又有一等死了活不得底未
0328b23: 免滯殼迷封。譬如困魚止濼。鈍鳥棲蘆。要得子母團
0328b24: 圜。死活一致麼。翠巖更煩木上座為汝念一道無盡
0328b25: 藏真言去也。卓拄杖。下座。
0328b26: 晚參。西天結夏。原為禁足護生。此土起期。祇貴明心
0328b27: 見性。即今一期已滿。各自思量。還曾明得心。見得性
0328b28: 也未。若真箇見得自性。則無生可護。無足可禁。無夏
0328b29: 可結。無制可解。出沒卷舒。盡在圜覺伽藍之內。殺活
0328b30: 縱奪。全歸當人掌握之中。所以道護生須是殺。殺盡
0328c01: 始安居。會得箇中意。鐵船水上浮。大眾且道。鐵船水
0328c02: 上浮是殺耶。是活耶。一僧云。章江波底紅塵起。西山
0328c03: 頂上浪華生。師云。且道龐公即今在甚麼處。僧云。覿
0328c04: 面相呈。師打云。也少你一棒不得。
0328c05: 因事晚參。舉寶壽和尚會下有僧參父母未生前本
0328c06: 來面目話。久之未有省發。一日作街坊。聞二人相毆
0328c07: 云。你得恁麼無面目。豁然頓悟。歸呈所得。壽印之。師
0328c08: 云。目前箇箇是有面目底。那箇是無面目底。眾下語
0328c09: 不契。僧請代。師云。老漢也須喫一頓始得。
0328c10: 師四十。眾請上堂。僧問。滿園芳菊糝黃金。閩海泥牛
0328c11: 誕活麟。攫得白峰峰頂月。祥光耀處淨無塵。四眾臨
0328c12: 筵。願聞慶贊。師云。空中尋鳥跡。進云。遍界雖無著眼
0328c13: 處。分明一點座中圜。師云。興化道底。乃云。與佛同年
0328c14: 生。生平好罵佛。佛法渾不諳。世法又淈。大眾。既不
0328c15: 通世法。又不諳佛法。如何敢罵佛。喝一喝云。大千沙
0328c16: 界海中漚。一切聖賢如電拂。
0328c17: 九日。張不空居士請上堂。僧問。威音已前。輝天鑑地。
0328c18: 未審以何為證。師云。山峻石頭高。進云。不惑之後。耀
0328c19: 古騰今。如何保任。師云。地肥茄子大。進云。趙州七百
0328c20: 甲子。寶掌千歲春秋。祇如無位真人壽年多少。師云。
0328c21: 蘇州有。杭州有。進云。恁麼則腹裏嬰兒頭似雪。巖前
0328c22: 石虎吼如雷。師云。借人面具舞三臺。乃云。有生有滅。
0328c23: 識錮情封。無滅無生。澄潭止水。直得兩頭俱坐斷。一
0328c24: 法不當情。猶是歧路邊事。到家一句作麼生道。採菊
0328c25: 東籬下。悠然見南山。復舉龐居士偈云。易復易即此。
0328c26: 五蘊有真智。十方世界一乘同。無相法身豈有二。大
0328c27: 眾。你看者俗漢子被馬大師鈍置一上。便能廓清五
0328c28: 蘊。吞盡十方。諸人要見無相法身麼。竹馬纔離步。霜
0328c29: 華又到頭。
0328c30: 授戒。晚參。參禪不受戒。騏驥蹄先壞。受戒不參禪。秋
0329a01: 月罩雲煙。禪戒俱不明。生生墜火阬。禪戒俱透徹。與
0329a02: 佛何殊別。驀豎如意云。大眾。還見佛麼。若向者裏見
0329a03: 得。則禪即是戒。戒即是禪。自無偏枯之獘。豈有先後
0329a04: 之殊。若是中下二機。未能直下領略。必先受戒。以約
0329a05: 身心。然後參禪。以開知見。知見既正。則不被一切境
0329a06: 界之所搖動。所以道心縛於境界。覺想智隨轉。無所
0329a07: 有及勝。平等智慧生。大眾且道。如何是平等智慧。撫
0329a08: 几云。雨催燕子歸巢疾。風撼桐花落檻遲。
0329a09: 
0329a10: 古雪哲禪師語錄卷四
