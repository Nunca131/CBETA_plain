0120b01: 百癡禪師語錄卷第二十三
0120b02: 嗣法門人超宣等編
0120b03: 啟
0120b04: 復彥升陳榜眼請住太平啟
0120b05: 伏以卷舒格外乾坤妙在主賓默契展拓寰中日月
0120b06: 何妨凡聖交參恩大難酬功高莫紀恭惟台下胸藏
0120b07: 二酉學富三車鴈塔名題金薤增金蓮之耀龍綸世
0120b08: 掌玉堂映玉筍之光迥然坐斷乎塵勞即黃庭堅不
0120b09: 是過矣卓爾扶持於法道雖郭祥正蔑以加焉為憐
0120b10: 祖命若絲懸忽降佳章而鼎召某樗材莫任艾口奚
0120b11: 堪楖栗橫挑只宜直入千峰去袈裟亂搭安敢空飄
0120b12: 一葉來但時節既已欣逢知業債償猶未了伏願長
0120b13: 垂隻手挽回寒谷之春撥轉新絃互唱太平之曲林
0120b14: 風震動草樹含輝肅此寸裁敬伸布謝。
0120b15: 復泰微吳銓部啟
0120b16: 伏以旨契南泉陸亙鵝瓶出丈室機輪佛印坡公魚
0120b17: 珮鎮山門雖道法之足徵亦因緣之巧遇幾回企盻
0120b18: 莫罄私衷恭惟台下海國舟航天庭鼎鼐膺斯文之
0120b19: 重任咸推先覺先知繼古聖之高蹤不離為民為己已
0120b20: 青泥遠降殊勝事千目同瞻白絹斜封向上關四方
0120b21: 獨步某鉗鎚未密牙爪空張悲慧苑之將枯無計使
0120b22: 外魔風行草偃幸祗林之有護且試看朝暮水到渠
0120b23: 成伏願智鑑圓明德星洞照莊嚴畢具鳳凰橋上待
0120b24: 一雨之春回措置得宜獅子叢中見十分之月滿荒
0120b25: 辭肅覆希賜慈原。
0120b26: 復魯直陳大參啟
0120b27: 伏以向上真宗匪英才而無從建立出常妙旨要碩
0120b28: 輔而極力成褫故知道在人弘益信責由己已任恭惟
0120b29: 台下文誇吐鳳筆挾驚龍肅氣橫霜呵叱掃塵氛於
0120b30: 萬里精華映日視瞻馳令譽於九州記不忘靈山
0120c01: 金湯望重殷勤直踰濟水櫓棹功高某濫廁空門忝
0120c02: 承祖裔逢人沒片語一條拄杖驀頭敲接物少全恩
0120c03: 兩箇栗蓬當面擲既已巳蒙屋烏雅愛且自愧澤蚊負
0120c04: 擔所賴仗鼎命以演揚藉劍光而揮霍昂昂獅象鉤
0120c05: 來庭際躍春風浩浩鯤鵬送去雲邊施法雨仰惟丙
0120c06: 鑒實切寅恭。
0120c07: 復無奇葛光祿啟
0120c08: 伏以海昌古寺太平慶龍鳳之綸音唐武前朝鹽老
0120c09: 索犀牛之巧扇奈虛空鼓久已巳絕響致盧舍身亦已
0120c10: 埋淹道不虛行法須弘護恭惟台下寰中領袖雪裏
0120c11: 喬松璞玉渾金偉矣廟廊之象器旋天幹地巍哉叢
0120c12: 社之鰲山蓋深信鬱密栴林弗生荊棘迺重遺華文
0120c13: 尺翰照我茅茨某小智多迷庸才寡斷捫胸自度實
0120c14: 未敢直下承當應召而來豈容易等閒蹉過伏願相
0120c15: 資濟世泛舟楫於春潮廣庇利人繼權輿乎夏屋臨
0120c16: 楮覆謝曷盡翹瞻。
0120c17: 復慈留張觀政啟
0120c18: 伏以靈鷲拈枝花萬紫千紅春滿界曹溪分滴水五
0120c19: 湖四海浪稽天惟憑過量人能肩過量事恭惟台下
0120c20: 才優班馬宗紹孔顏玉樹聯翩近培植於曲江亭上
0120c21: 冰壺炯澈旋洞照乎摩竭國中知濟道之風高當機
0120c22: 不藉三頓念祖庭之秋晚雅召為珍八行此舉良足
0120c23: 嘉哉是行亦所願也某潛身建嶺終慚白額之虫鼓
0120c24: 鬣閩川實愧赤稍之鯉幸蒙台選合就喬遷伏冀廣
0120c25: 開不二門深入無為域昂藏鼻孔時聞桂子香飄豁
0120c26: 達眼睛自見菩提果熟有情俱佛大地咸新謹此奉
0120c27: 酬曷勝悚久。
0120c28: 復余邑侯請住金粟啟
0120c29: 伏以恢弘祖道千秋紺殿涌祥光輔翼宗風萬里蒼
0120c30: 巒呈瑞氣雖時節因緣之巧湊亦幹旋推舉之得人
0121a01: 恭惟臺下玉海資深金山表峻花迎墨綬堂上鳴單
0121a02: 父之琴柳拂銅章民間識中牟之雉知誠心不異元
0121a03: 德秀皆當年親見老瞿曇茲者鴻翰遙臨人人寔歎
0121a04: 為希有愧某駑材莫任步步猶虞夫覆車但田地似
0121a05: 屬現成而公案終須未了戴其角披其毛分固宜也
0121a06: 入此門行此令理安諉哉所願力重干城盟堅鐵石
0121a07: 擎天寶杵凜然衛正以摧邪耀日長旗隨處生飆而
0121a08: 偃草皇恩上祝群品均霑肅泐荒函仰希鑒宥。
0121a09: 復眾位紳衿啟
0121a10: 伏以建正法幢賴有力檀那而庇護吹沒孔笛貴知
0121a11: 音大士以賡揚龐蘊老之參馬師良取爾也蘇長公
0121a12: 之翼佛印豈徒然哉恭惟列位護法台下儒宮柱礎
0121a13: 佛國垣屏雷雲動口角玄談快乎波騰地涌星斗露
0121a14: 筆端華彩鏗然玉振金聲不忘祖父叢林旋見青箋
0121a15: 之聿降總聽龍天選舉方知赤膽之無私某自愧材
0121a16: 涼實難肩荷臨時失職恐有傷先達之明遇事寡籌
0121a17: 又深負屋烏之愛但為神人所協應敢弗勉強以支
0121a18: 當伏願徹始徹終如環如鼎肅清魔壘俾獨桑之鼓
0121a19: 長鳴廣集福源類千僧之泉靡竭敬裁寸答統冀鑒
0121a20: 存。
0121a21: 復表聖居士乞題太父繼山徐公實略啟
0121a22: 萬行孝為先古聖今賢皆繫念百端信是主居塵脫
0121a23: 俗總同途每懷雅誼而罕遘其人忽捧瑤篇而欣瞻
0121a24: 有在恭惟門下家風素儉氣海寬宏幼失怙而依乃
0121a25: 翁不異李令伯之遭際長能文而勤厥職可稱徐孺
0121a26: 子之箕裘自陳教誨全恩多年未報爰引別傳妙義
0121a27: 半幅相招此人心天理所弗容泯抑佛法世情之深
0121a28: 足慰某才猶襪線見比管窺白棒橫拖秪堪撐閒門
0121a29: 破戶彩華絕夢曷敢污耆宿英靈但過譽已厚蒙應
0121a30: 從權而塞責伏望俚言勿棄大事攸關迸開額角眉
0121b01: 毛田地現成無用叮嚀叉手拽脫娘生鼻孔神光獨
0121b02: 耀迥然照徹幽扃至德咸酬芳規克鑒揮毫悚久合
0121b03: 眾贊揚。
0121b04: 復眾鄉紳請住超果啟
0121b05: 伏以龍驤虎驟文明占世出之風雲渚秀巒奇冠蓋
0121b06: 集鉅邦之屏翰扶西幢而建豎功不浪施仰北斗以
0121b07: 遙瞻恩歸有地恭惟列位護法臺下具調御體現宰
0121b08: 官身玉鑑冰清名已榮於鳳閣金華月彩職無愧乎
0121b09: 鵷班慣為遊戲神通驗英靈之衲子遍入語言三昧
0121b10: 求魁壘之耆年頂門正眼獨露堂堂向上真機全憑
0121b11: 卓卓如某者罔辨暗中紫碧自合龜藏未諳句裏雷
0121b12: 鋒終慚蚊負然因時而成所舉亦重法弗為其私拈
0121b13: 來南匾赤斑蛇還我一場敗闕放去溈山白水牯看
0121b14: 他八面橫驅伏願如郭朝奉之重輔演公誼存萬古
0121b15: 似張侍郎之密契大慧物格千差選佛場開敬依嚴
0121b16: 命希容異日面挹光儀。
0121b17: 復德符王檀越啟
0121b18: 伏以洙泗宮墻一貫心源承道統少林床榻別傳的
0121b19: 旨顯家風憐末法之將頹深於默契獲知音之感遇
0121b20: 不在多言恭惟台下學宗東魯志慕西乾綺論粲花
0121b21: 快如懸木鐸以驚聾聵芳儀濯柳且可秉金鎞以刮
0121b22: 翳膜隨聲色而聲色恬然玉帶留山於前已見矣處
0121b23: 屏垣而屏垣儼若錦章載道誰曰弗聞乎某素負虛
0121b24: 名全虧寔行既已謬膺台選理宜直下應承綠楊溪
0121b25: 畔躲身難看今日拖泥入水寶華座上恢諧少似當
0121b26: 年作戲逢場伏冀廣布洪恩增光輝於鹿苑修持大
0121b27: 本首跳躍乎龍門是任匪輕所期甚鉅肅茲致謝曷
0121b28: 盡虔瞻。
0121b29: 復合山禪德啟
0121b30: 斜涇古岸頭頭無礙任眠雲錦蓼垂楊在在相宜堪
0121c01: 嘯月天工知不我棄人力奈已前催酬唱何如覆藏
0121c02: 未可恭惟列位座下機鋒峻利手眼精明興古剎而
0121c03: 護砂盆秉心至公至正謹芳規以揚祖道立志足尚
0121c04: 足嘉氣分遐投淡蕩溪光拖半幅情懷有待癡憨逸
0121c05: 老寄千鈞某欲諉誠難含愁忍受橫拈短策且來打
0121c06: 鼓弄琵琶出入同門莫訝新冤舊債主所願塤箎合
0121c07: 奏膠漆彌堅闡濟北之宗風水鳥樹林咸呈獅吼續
0121c08: 嶺南之的泒貍奴白牯盡沐鴻庥臨楮神馳并希洞
0121c09: 鑒。
0121c10: 復寺鄰眾居士啟
0121c11: 伏以人性無殊各自具遼天鼻孔娘胎首出誰肯昧
0121c12: 點地腳跟唯情識之易封致覺華而永謝恭惟眾居
0121c13: 士座下三綱植本十善修基遍歷宗匠門墻山高海
0121c14: 闊親承作家爐玉潤金輝以鷲峰記之心為心
0121c15: 拈出驚人妙句取泖水汪洋之量為量招我瓠落村
0121c16: 僧自知非象窟之爪牙安敢混麟兒之頭角然而徽
0121c17: 音克布何妨掉臂而來既已重業難逃亦宜隨緣即
0121c18: 就更冀豁開正眼五茸城內共燃方燄之禪燈保養
0121c19: 靈苗一覽樓前同決未了之公案。
0121c20: 壽竹西李護法啟
0121c21: 伏以亥建小春月令玉梅綻蕊壬逢子運人間金粟
0121c22: 現身蓋吾道之將亨迺方家所倚重恭惟台下派傳
0121c23: 隴右才壓吳東鶚表橫飛不辜幼學壯行之志虎文
0121c24: 炳變實切希夷象帝之言和其光同其塵古巷舊稱
0121c25: 無異李已巳知非亦知命今年新熟有蟠桃某屢感汪
0121c26: 涵幸緣坐對辭雖乏外孫黃絹心竊慕秋水蒼葭敬
0121c27: 具芹儀效呼華祝壽山聳峻莫大門總與八字打開
0121c28: 福澥瀰漫甚深法惟祈獨力肩荷。
0121c29: 復太史黃改菴司理黃十華請住國懽啟
0121c30: 伏以咸通濟水起波濤錦鯉獰龍隨風跳躍東魯尼
0122a01: 山懸日月祥麟瑞鳳特地飛騰拘形跡固不相侔究
0122a02: 心源總無二致所以言足則行足師百世見聞如合
0122a03: 轍興於唐盛於宋同堂父子貴親承恭惟大檀越黃
0122a04: 公臺下兩聖開宗雙蓮植蔭頂門亞隻眼木樨香也
0122a05: 已巳多時喝下廓全機彥節來兮誰敢近遵鷲峰之記
0122a06: 無異當年慕象骨之高蹤秪明此事某才疏學府
0122a07: 筆愧文江雖為太白之嬰兒和和哆哆主賓句未能
0122a08: 辨別既蒙篆丹之鼎命鹵鹵莽莽人境意且自敷陳
0122a09: 伏願施大士法喜之珍鋤小根稗莠之種老胡有望
0122a10: 普天樂唱滿庭芳毘室儼然闔國懽躋無量壽。
0122a11: 候離言禪師福省回并新住超果啟
0122a12: 檗雲出岫一程分作兩程行浦水維舟三月挨過六
0122a13: 月節問杖頭之始屆趨席末而未能何期善因迎入
0122a14: 超果全提摩竭令喜瞻魁偉耆年據坐雨花堂自識
0122a15: 英奇衲子將來蓋天蓋地隨處為己已為人鴛軒戛玉
0122a16: 有餘輝知落落荒緘之不我棄鰻井搖金如遠照即
0122a17: 戔戔束帛亦且見容唐突匪宜主臣無任。
0122a18: 壽覲周徐居士八十初度啟時入閩未賀次年補之
0122a19: 伏以壽域天開有德必徵大有文華日麗人樂願與
0122a20: 同人欲為季代之典刑須賴老成之儀範恭惟台座
0122a21: 至誠不息正直無偏左覈史而右覈書架上煙雲增
0122a22: 瑞色出憂君而處憂國胸中兵甲放祥光三十載衛
0122a23: 道驅魔具丹霞劈佛之手百千朝持齋戒殺推黃面
0122a24: 度生之心況一杖示來源先師公案現在而萬法齊
0122a25: 收句我輩口角流傳適當趙州行腳之年已巳值踏雪
0122a26: 尋梅之候忝蒙厚愛瓢囊甫渡龍津過辱連枝蘋藻
0122a27: 未伸燕賀望高山以自愧聽逝水而猶慚敬候九九
0122a28: 弧辰補慶如如秩算圖懸函谷鳳麟濟濟笑看羅帳
0122a29: 真珠榻設毘城獅象班班遙接璃瓶寶月誰謂白頭
0122a30: 陀落後且喜絳甲子添多。
0122b01: 疏引
0122b02: 圓照庵募建法華會疏
0122b03: 如來出世為明大事因緣弟子仰瞻特現本光祥瑞
0122b04: 除佛方便說餘非真矣是法豈思量所能解哉圓照
0122b05: 庵周遭似斗慧上首願力同雲憐火宅之無安斯要
0122b06: 不宜久默喜髻珠之得受此經合共流通乃扳金粟
0122b07: 名檀啟演蓮華勝會見者聞者目前薦取儼然未散
0122b08: 靈山誦之傳之言外知歸勝過幾層寶塔度眾脫除
0122b09: 珍御殷全身高跨白牛車。
0122b10: 造木橋引
0122b11: 渡河無筏咫尺成千里之遙架木為橋從權僅數金
0122b12: 之費雖價廉而工省也其用溥亦惠多焉伏祈險處
0122b13: 示津梁且以中流作砥柱題詞不必榮司馬南來北
0122b14: 往盡此縱橫問水應須看臥龍七錯八差憑茲融會
0122b15: 謳歌可謂云爾病涉吾知免夫。
0122b16: 塑關帝像疏
0122b17: 忠魂貫日三界尊伏魔之封義骨撐天九州作護法
0122b18: 之主瞻靈祠而嚮往豈像設以無存緣糾眾財嚴敷
0122b19: 帝座赤兔馬嘶催葉暮散為萬朵祥雲青龍刀偃拂
0122b20: 人寒疊出千重瑞氣神其昭格爾永康寧。
0122b21: 化腐荳疏
0122b22: 景星院舊舖新開未忘世禮百頭陀相席打令略顯
0122b23: 家風適當綻菊之秋爰及燃萁之候俯看磨輪雲鎖
0122b24: 中心樹不動多時仰祈檀度波生小蚌珠拋來滿載
0122b25: 咄嗟而辨片片皆珍軟熟於酥般般俱妙連床上坐
0122b26: 臥笑北禪之納皮角空口徒設空言佛殿裏燒香羨
0122b27: 東海之比福田滴水還他滴凍。
0122b28: 瑞章上人募修海門寺疏古名祐福天真則禪師居之萬曆壬辰朱
0122b29: 心泉重修
0122b30: 繡閣連雲海門寺為澉城巨剎香風遍地天真老乃
0122c01: 前代高僧奈歲久而法苑矢枮將屋傾而梁木其壞
0122c02: 試問毗耶庫藏彈指豁開且趁喜捨因緣從頭補葺
0122c03: 鯨柝待潮音互吼此話終須大行燈籠與古佛交參
0122c04: 盡云有路可上歸去來兮祐福續步武於心泉。
0122c05: 勸戒殺放生疏
0122c06: 隨業受報渠原有父母子孫改面換頭汝莫輕羽毛
0122c07: 鱗甲蓋由一念差錯所以累劫輪迴故如來推仁恕
0122c08: 之心示人戒殺藏典立慈悲之訓買命放生利刃沸
0122c09: 鍋不逼臨物物登菩提覺路天空海闊任飛躍時時
0122c10: 具活潑靈機聞是語者必欣然豈見義焉尚無勇幸
0122c11: 積錙銖小惠共成悠久大功。
0122c12: 佛前燈油疏
0122c13: 架上安燈籠古佛徒然暗地坐殿中撞露柱禪和嘗
0122c14: 見摸壁行蓋緣一滴也無非是到即不點具神通游
0122c15: 戲者請向這裏放大寶光令風雨晦冥時方信恁般
0122c16: 是真供養。
0122c17: 玄上人募片地結茅疏
0122c18: 踏遍江山草鞋錢浪費不少橫拈楖栗泥團漢勘破
0122c19: 幾多而今老倦知休何妨覓箇住處一丘一壑竹籬
0122c20: 茅舍足生涯或坐或眠紙帳梅花消客夢所賴通人
0122c21: 出隻手就中共了此良緣。
0122c22: 漢上人施茶疏
0122c23: 暑氣蒸人道路往來不易薰風匝地庵亭憩茇猶多
0122c24: 擬為止渴結良緣特借煎茶明大意但積薪之費獨
0122c25: 力恐以難支雪蕊之供誠衷必先普告隨豐寡從本
0122c26: 有中拈出毗耶藏庫無虧歷晨昏向方便裏施行趙
0122c27: 老家常仍舊箇箇舌頭原在口喫著應知看看白汗
0122c28: 忽通身慶快何幸即此是謂真功德安用別求廣福
0122c29: 田。
0122c30: 化油麥疏
0123a01: 山寺燈不點雖然千古意分明砂盆醬也無未免一
0123a02: 堂風冷淡兩重公案欲了眾姓檀門宜依就味調成
0123a03: 豈讓馬大師年年獨富和瓶掇起方知老投子滴滴
0123a04: 皆真勝事既逢歸恩有地。
0123a05: 齋單引
0123a06: 山堆海積淨名本有家風虎驟龍驤衲子尋常意氣
0123a07: 欲向桶籮邊現成受用須憑庫藏內盡底掀翻大餬
0123a08: 餅信手拈來鐵饅頭和盤托出直教橫吞豎咬自然
0123a09: 飽足知恩設或東倒西歪猶較嬾融百步。
0123a10: 蓮峰修造疏
0123a11: 為樑為棟最初要幾許苦心迺奧迺堂到底有無窮
0123a12: 受用敢云雨灑不入果然露逗太多黃面老面孔加
0123a13: 泥碧眼胡眼睛打濕若諳箇中端的卻請是處重新
0123a14: 片片蓋將來雙柏階前彰麗采頭頭撐得住一蓮峰
0123a15: 頂壯光風恩大難酬祉臻曷既。
0123a16: 齋單引
0123a17: 千家托缽以遊腳跟未穩百鳥銜華無路墻塹太牢
0123a18: 爭似我雲水飽參一任夫人天送供日日盂中兩度
0123a19: 濕作舞莫問金牛時時毛孔十分馨踢床何須普化
0123a20: 謾道不諳盧陵米價敢云已了檀信飯錢勝事如斯
0123a21: 見食輪法輪之嘗轉良緣有在知他寶自寶之足珍。
0123a22: 因事諭眾引
0123a23: 法昌搬羅漢開爐門庭不曾寂寞遠公依葉縣掛搭
0123a24: 氣骨何等孤勍昔有其人今期仰止所以太平乍住
0123a25: 日用喜得隨緣毳侶相親庶事各宜體貼麤羹淡飯
0123a26: 與麼過枯守勿嫌冷語閒言且暫銷道交為重如是
0123a27: 心專翼久自然化熟風行倘或逐妄馳求圖他屋裏
0123a28: 柴堆燄寧可攜囊別去任我堂前蔓草深。
0123a29: 指宗遙至同募萬人緣造橫雲山靜室疏
0123a30: 綠葉鋪陰此地距城十八里橫雲入幕小椽僅架兩
0123b01: 三問也知鷦寄可以容身但恐象遊未堪駐足向鬧
0123b02: 市推開施藏誰敢問楊州萬貫之纏就空山補出軒
0123b03: 廊只廣求檀度百文之賜眾緣滿矣禪火暗隨漁火
0123b04: 動揚眉豎指不外吾宗一會儼然月光遙映泖光寒
0123b05: 酌水獻花願成汝佛。
0123b06: 化鍋引
0123b07: 飯是米做鍋是鐵鑄衲僧家若箇不會及乎要米做
0123b08: 飯要鐵鑄鍋十箇有五雙無下手處然雖如是毗耶
0123b09: 城裏老維摩筆尖上卻解點鐵不妨小心問著自然
0123b10: 鑄就將來也并說偈曰南泉打破風流甚長慶風流
0123b11: 鍋也無欲得風流時徹底圓成一句是良圖。
0123b12: 修長慶疏
0123b13: 唯茲長慶禪寺實古稜祖道場山色深蒼宛似錦屏
0123b14: 列映湖光淡蕩依然玉鏡平鋪獨惜運替僧殘所有
0123b15: 盡已沉淪矣更慮年深殿朽過者疑將傾壓焉欲成
0123b16: 法席以鼎新須仗淨檀而普護捐金倒廩想胸懷不
0123b17: 讓給孤走棟飛簷看氣象比嚴舍衛共祝無疆聖壽
0123b18: 同證正等菩提。
0123b19: 請某禪師住長慶疏
0123b20: 山號小金竹松交翠寺名長慶鐘鼓猶存為先賢肇
0123b21: 跡之區實不肖棲身之地豈期業風吹出致使列壑
0123b22: 爭嘲蕙帳無人雲關誰主某人標姿本色聲價逸群
0123b23: 久依廣慧法門弗起異志甫續天童嫡泒慰我同寅
0123b24: 擬欲移錫往他方竊願攀轅臨此土化螺池畔再垂
0123b25: 灑潤之恩淘米嶺頭重施霹靂之手幸捐謙柄勿履
0123b26: 巽床。
0123b27: 能仁寺募書本藏經疏
0123b28: 黃面老四十九年口勞舌沸末後拈提只一花歷代
0123b29: 祖千七百則短葛長藤究竟渾無元字腳久參上士
0123b30: 未舉先知直下打翻全超露布豈在披文逐句靡靡
0123c01: 然以當生平也乎雖然若欲博古窮今亦須時稽歲
0123c02: 覽所以琅函玉軸漲學海之波瀾異藻奇葩增祖庭
0123c03: 之秀麗誰道貪淹黑豆漢到頭總屬自家珍茲有某
0123c04: 上座者戒珠淨朗德寶溫醇始發夫廣大心願行此
0123c05: 殊勝事伏冀英賢垂隻手於一毫端示現三車直教
0123c06: 衲子豁雙睛坐微塵裏嘗轉萬卷皇恩仰報佛法流
0123c07: 傳古柏枝頭撐出無私新日月能仁寺內別開有象
0123c08: 小乾坤功不唐捐福莫可量矣敬書側理代懇檀那。
0123c09: 雲上人募靜室疏
0123c10: 短策橫拖幸然雲遊萬里芒鞋踏破幾乎擔閣半生
0123c11: 擬憑片瓦以蓋頭爭奈卓錐而無地仰天長嘯知眾
0123c12: 毛之必成毬挾疏希干隨大力之獨肩荷山色溪光
0123c13: 明祖意放身倒睡始自今朝鳥啼花落悟機緣異世
0123c14: 他因終期報德。
0123c15: 募塑出山相引
0123c16: 餓眼生花猶可事嘴頭賣俏豈堪論從茲擺手下山
0123c17: 去攪得三千海嶽昏既然如此又要裝塑他作甚麼
0123c18: 不見道珊瑚枕上雙行淚半是思君半恨君。
0123c19: 金粟志寺引
0123c20: 十方通暢毗離丈室露真風八字打開舍衛講堂懸
0123c21: 慧日澹澹秋光欲滴明明春色無私固知肯構之緣
0123c22: 不從偶爾深信主持之道端的在人夫豈曰法席初
0123c23: 興徒誇一時壯麗抑亦望箕裘繼起毋墮千載具瞻
0123c24: 云爾。
0123c25: 僧引
0123c26: 有寺以居僧一榻青松儘多佳趣有僧以主寺千年
0123c27: 紺殿不掛俗塵或顯異他方而開迷破暗或豎幢此
0123c28: 地而演教弘宗名上達乎紫垣德遍及於寰宇盡道
0123c29: 密雲彌布豈徒然哉僉曰佛日重光誠確論耳故錄
0123c30: 出以為圓顱者鑑庶相沿可無菜腹之譏。
0124a01: 法引
0124a02: 古鑑當臺從本纖埃不立靈珠在握分明觸處皆真
0124a03: 良由諸人向外以奔馳故致先聖垂慈而應藥驀頭
0124a04: 便棒家風已漏逗十分片語相提旨要寔玲瓏八面
0124a05: 都教汗衫脫卻看他漆桶光生灑灑瀟瀟翠竹黃花
0124a06: 彰大意孤孤迥迥雲堆草畔任橫身。
0124a07: 文引
0124a08: 字挾風霜於今豈無燕許篇連月露誰家肯讓蘇黃
0124a09: 而況寓物舒懷緣時紀事歲遷代往藉以存真碑斷
0124a10: 苔深因茲覈實甚矣文之關係鉅也迺稽餘什爰彙
0124a11: 成編丹篆橫吞敢卜斯文未泯青錢屢選願資寶剎
0124a12: 長新。
0124a13: 知浴疏
0124a14: 無位真人乾屎橛清淨法身滴爛膿臭氣薰天誰與
0124a15: 掃狼狼籍籍起腥風金粟便與麼休去大似眼不見
0124a16: 為淨事弗獲已且分付化士於毗耶城中隨機叩募
0124a17: 倘得公案圓成任他乾屎橛滴爛膿亦可一一屏除
0124a18: 去矣有力英檀試向這裏共出隻手看。
0124a19: 募石砌大殿前月臺引
0124a20: 把住牢關已是草深三尺放開線道何妨石砌滿庭
0124a21: 冀長者之多仁成無窮之勝利入門便見非惟古佛
0124a22: 家風太煞分明坐地思量且喜衲僧鼻孔有處曬朗。
0124a23: 重修佛殿疏
0124a24: 丹霞燒佛德山折殿機用全彰古今罕見金粟膽小
0124a25: 無能只要翻新局面畫棟雕甍光彩多白鷗灘上看
0124a26: 靈變阿呵呵給孤長者代不乏人夫何妨一其心行
0124a27: 其善而與象子麟兒並力法戰者乎。
0124a28: 徑山齋單引
0124a29: 峰奇水秀千百餘秋之氣運亙古常新鳳舞龍翔八
0124a30: 十七代之宗風於今再振磨盤邊數堆雲鎖缽盂內
0124b01: 徹底冰清若要毛孔生香須藉淨名翁傾箱倒橐果
0124b02: 肯筆尖打發隨他菩薩子直裹橫挑暮扣焉朝參焉
0124b03: 喫飯忽然咬著砂敢報君以多福船來也陸去也相
0124b04: 逢不用束條篾知義出乎豐年。
0124b05: 募長生田引
0124b06: 大仰種畬百丈開田先德風規竊願效之但山前片
0124b07: 地四至界總屬他人而舊閣券書中心樹僅存在我
0124b08: 故與其閒閒而坐守孰若款款以希求勝事共成膏
0124b09: 腴有賴則常住無罄懸之患衲子識稼穡之艱檀信
0124b10: 滋福田之果舉一明三因三見一是乃名為長生者
0124b11: 矣若曰化不易施不易喫者亦不易非予所知。
0124b12: 重修明發疏
0124b13: 明發院到處知名彥深翁開荒肇建一灣春渚已露
0124b14: 舌上廣長兩岸綠楊堪比身中清淨時逢鼎革事有
0124b15: 轍更香積衰而野蘿覆地苾芻尟而丈室堆塵予於
0124b16: 去夏居此間放下蒲團暫成舖席詎奈人心猶不足
0124b17: 拋來瓦礫未當奇珍欲期舊棟增輝且看布金檀護
0124b18: 入寶山莫使空手斜涇之鐘磬常聞為巨廈必得工
0124b19: 師濟北之禪燈弗替箇箇同培般若種家家樂享太
0124b20: 平年。二十三卷終
