0578c01: 絕餘編卷二
0578c02: 蕅益道人智旭著門人圓果錄
0578c03: 法語
0578c04: 示朗融
0578c05: 萬法本自融徹。由迷情封執而成隔礙。如一指能蔽
0578c06: 山岳如認漚必遺大海不惟埋沒自己巳靈光。亦且冤
0578c07: 屈六塵境界。詎思六塵非能惑人。人自妄受六塵所
0578c08: 惑。根根幻馳。識識紛動。然仔細推求。塵既不居其咎
0578c09: 根亦豈職其愆根既不職其愆識寧獨當其罪。三科
0578c10: 分析既無真主。縱令共合。那有實法。而眾生於此虛
0578c11: 妄法中。著我著人。分取分捨。猶如捏目亂華發生。更
0578c12: 欲分別花相孰妍孰醜孰大孰小。不亦惑乎。惟將身
0578c13: 心世界全體放下。作一超方特達之觀。譬如為天下
0578c14: 者不顧家則智眼昭明。而一切障礙境界。不覺其融
0578c15: 于性德無往非真實受用處矣。
0578c16: 示三止
0578c17: 永嘉大師有云。惺惺寂寂是無記寂寂非寂寂惺惺
0578c18: 是妄想惺惺非。此四語。叢席爭傳誦之。然先須徹悟
0578c19: 惺寂源頭。方不墮守精魂窠臼即如儒者亦云明鏡
0578c20: 止水以持心。豈可謂慎獨工夫。便是禪門中奢摩他
0578c21: 妙修行路耶。四祖謂牛頭云。觀者何人。心是何物。只
0578c22: 此二語。直得遍計妄想。百雜粉碎。以此體真。以此方
0578c23: 便隨緣。以此息二邊分別。一句中有三玄。一玄中具
0578c24: 三要。喚甚麼作獨將誰去慎不惟妄想無記無處容
0578c25: 身。恐惺寂二字亦并無處著落。非惺非寂。是謂寂寂
0578c26: 惺惺惺惺寂寂喚作不二。早已巳二也。況可云雙修並
0578c27: 運哉。悟此成修。是名一心三止。待時而說。乃成法華
0579a01: 三止。自利利他俱不離此一字法門能於一滴水中
0579a02: 興雲澍雨。貴在神龍之自奮迅耳。
0579a03: 示文約
0579a04: 做工夫人。每每被昏散二障所擾。不得成就。久久便
0579a05: 致退悔。殊不知昏散根源全由迷己巳作物。故楞嚴經
0579a06: 云認悟中迷。晦昧為空乃至昏擾擾相以為心性。夫
0579a07: 昏則障慧。擾則障定。定慧既障。則睡眠與散亂雜呈。
0579a08: 若欲去其根源。先須識取心性本體從來明靜。諸佛
0579a09: 證之為定。慧行人修之為止觀。止觀之功。全即明靜
0579a10: 之體惟靜故明惟明故靜。既非二致。豈有前後。但約
0579a11: 對治法門。昏蓋重者。以觀起之。散亂多者。以止息之。
0579a12: 息散之止非無觀起昏之觀非無止。止觀不二。勤修
0579a13: 不息。自然本體漸露。客塵漸銷。要知這著工夫大段
0579a14: 間斷不得。又大段性急不得。所以儒門貴勿助勿忘。
0579a15: 佛門喻以彈琴太緩太急。皆所不取。然欲除昏蓋。直
0579a16: 須打起精神。不可貪戀蒲團穩坐而欲除散亂。正不
0579a17: 必厭惡妄想。直須覷破妄想無性。則自然休去歇去。
0579a18: 故僧問巖頭云。起滅不停時如何。巖曰。咄。是誰起滅
0579a19: 只此一語。可為明心見性者作第一先鋒也。
0579a20: 示慧幢上座
0579a21: 予讀子輿氏書至舜盡事親之道而瞽瞍底豫。忽見
0579a22: 圓頓觀心要旨焉。夫父雖至頑不可捨之而別覓他
0579a23: 父。雖頑父即我真父。不可如傲象之順命為惡。順命
0579a24: 為惡非事親之道也。捨父別覓又可稱孝乎。現前介
0579a25: 爾一念。亦復如是。全體即是無明。又全體即是法性。
0579a26: 無明猶頑父也。法性猶真父也。順無明流造業流轉
0579a27: 猶如傲象。捨妄覓真別觀法性猶如背父。逃逝雖善
0579b01: 惡途轍稍殊。其為不孝均矣。六道凡夫。順無明而為
0579b02: 惡者也。藏通別三種行人。捨無明而逃逝者也。若知
0579b03: 焚廩掩井之瞽瞍。即是允若底豫之瞽瞍。則必盡事
0579b04: 親之道于己巳躬而肯作順逆兩法以虧天性耶。所謂
0579b05: 盡事親之道者。亦只是深信父實生我。除此父外別
0579b06: 無真父。然斷斷不可從命為惡。直須竭怨慕之誠以
0579b07: 格之則頑如瞽瞍。亦可回心況未必如瞽瞍者哉觀
0579b08: 心亦爾。深信現前一念。全體法界。離波覓水。終不可
0579b09: 得。然斷斷不可隨其生滅。不事觀察。直須以不思議
0579b10: 一心三觀深體達之則縱令惡無記心。尚成不思議
0579b11: 境況善心哉。知一念中圓具三德秘藏事理兩重三
0579b12: 千互遍互融深生信解名之為慕此境若不現前。只
0579b13: 是止觀力微。發勤精進誓以十法成乘。名之為怨若
0579b14: 能如此努力縱鈍逾般陀也須發明有日倘悠悠忽
0579b15: 忽縱利逾藍弗敏過達多的的無濟也。上座久種善
0579b16: 根信力牢固但平日學問。不知除卻求放心外更無
0579b17: 餘訣。所以千經萬論。不能同條共貫。今山中聚首一
0579b18: 載。復欲相別。惟此一味單方相贈。能服此藥實為千
0579b19: 里同風。若謂此外別有則是自欺自誑。雖歷劫同住
0579b20: 終是未曾覿面矣。況色力有限。年光不多。奈何泛泛
0579b21: 遠求而不束其功于緊要地乎。至于借事助理則大
0579b22: 悲行法以求壽命為開眼之地。梵網全經以求圓解
0579b23: 為起行之本佛號千聲。匯歸淨土為歸趣之地。然事
0579b24: 非徒事。全事即理。因果圓彰。自他不二。貴向頭頭法
0579b25: 法中徹見法界源底。只是一法界更無二法界。所謂
0579b26: 一以貫之儒教尚然。況圓頓佛法乎。思之擇之。
0579b27: 示未能
0579c01: 珠生濁水蓮出淤泥。從來聖賢豪傑固不擇地而生。
0579c02: 但習俗移人賢智不免。非有大識見大志氣大力量
0579c03: 大方便。鮮克自濟。求其無待而興。不受幻境所侵奪
0579c04: 者。厥惟艱哉。夫所謂幻境侵奪者。不惟順流俗而與
0579c05: 之俱化也。即使厭流俗而切思遠離亦名被其侵奪。
0579c06: 以一切境界全是無明變現。無明變現之性全即法
0579c07: 性。由不達故橫生欣厭。欣成六道。厭墮二乘。去無上
0579c08: 菩提遠矣。欲趨無上菩提者。固不得隨順幻境。亦不
0579c09: 得厭離幻境。但了幻境即法性。悲長夜之在迷。以悲
0579c10: 迷故。起無作二誓。欲拔性德之苦。以了性故。起無作
0579c11: 二誓。欲與性德之樂。如此慈悲誓願方與地藏法脈
0579c12: 相應。亦與十方三寶氣分交接。先須方便發此心已巳。
0579c13: 則一切不如法境界。一切末世惡態惡習觸目警心。
0579c14: 無非助發菩提資糧。故起信論云。或有菩薩見法欲
0579c15: 滅為護正法故發菩提心。或有菩薩見眾生苦而發
0579c16: 菩提心。正謂此也。四諦之中。苦為初門。娑婆世界修
0579c17: 行一日勝于淨土修行一劫。法不在泛涉。會心者妙。
0579c18: 藥不論貴賤。起病者良。見思之病雖急。但是其標。無
0579c19: 明之病雖緩。卻是其本。急則治其標。緩則治其本。皮
0579c20: 既不存毛將安附。坎坎伐木。不如并大地而掀翻之。
0579c21: 夫所謂掀翻大地者。秖是諦觀現前一念非自非他
0579c22: 非共非離。三際叵得十方無朕。廓然太空森然不滅。
0579c23: 無倚無依思議不及。海印炳見。橫遍豎窮如一念。一
0579c24: 切諸念亦復如是。念性固然非關觀得。藉觀圓顯生
0579c25: 佛同歸觀而未顯障由三惑弘誓策發止觀安心破
0579c26: 遍護通調停道品事理圓進六即防非安忍離愛功
0579c27: 成無惑萬勿悠悠視作等閒。擬心姑待他日。又萬勿
0580a01: 急急欲圖脫離。不知藉境鍊心。昔陽明學步。墜五斗
0580a02: 米于兩足循堂而走去米之後其疾如飛即做工夫
0580a03: 第一妙喻也靈犀一點通尤須善此訣竅。
0580a04: 示慈昱
0580a05: 佛法大海信為能入智為能度信如堅舟智如柁師
0580a06: 其餘五度及萬行則皆舟中器具也欲令信心增長
0580a07: 先須時時念生死苦警悟無常不得沉迷五欲執著
0580a08: 世情以種種世情決定了我生死不得種種五欲決
0580a09: 定牽人入放逸坑墮惡道苦。今雖處在煩惱之地。也
0580a10: 須隨緣稍自勉拔豈可尋波逐浪直至沃焦而忘返
0580a11: 耶既能于生死長夜中發得一點真實信心即宜急
0580a12: 求智慧以為導師求智之要第一在親近明師良友
0580a13: 第二在讀誦方等大乘非明師良友決不能益我身
0580a14: 心。非方等大乘決無有出世正楷若人有信心而無
0580a15: 智慧則能增長煩惱若人有智慧而無信心則能增
0580a16: 長邪見。故知船及柁師相須度險缺一尚自不可。況
0580a17: 復俱乏。則茫茫苦海安有出期。古人云。一失人身。萬
0580a18: 劫難返。此身不向今生度更向何生度此身。莫謂火
0580a19: 燒眉毛且圖眼下。殊不知人間五十年不過四天王
0580a20: 一晝夜耳。倘不信後世苦樂。只如臥時身本在床夢
0580a21: 中種種見聞不滅。豈可作斷滅見哉高明之士早自
0580a22: 著眼可矣。
0580a23: 示迦提關主
0580a24: 法華一乘妙旨惟令一切眾生開示悟入佛之知見
0580a25: 然佛之知見非他即諸法實相是也諸法實相非他
0580a26: 即現前一念心性是也現前介爾一念不自生不他
0580a27: 生不共生不無因生未生無潛處欲生無來處正生
0580b01: 無住處。生已巳無去處。心無心相。則其性無生。無生故
0580b02: 無住無異無滅。無生住異滅。即真法性橫遍豎窮不
0580b03: 可思議若于此無相妙心妄謂有心相可得。則佛知
0580b04: 見便成眾生知見。若即此妄相幻心。達其本非有相。
0580b05: 則眾生知見便成佛之知見而此一念心性。既舉體
0580b06: 全空亦復即假即中。以三諦宛然故三觀亦自法爾
0580b07: 以法爾之三觀。照宛然之三諦能所不二境智互融
0580b08: 于此妙法能生信解。名為隨喜解義觀文名為讀誦
0580b09: 轉示他人。名為講說歷事煉心名為兼修正修。五品
0580b10: 功深六根斯淨似成真發究竟可期有相無相二安
0580b11: 樂行一串穿卻秖貴篤信力行別無奇巧方便至於
0580b12: 十妙五玄四悉三法皆是一心圓具。說之則名相紛
0580b13: 然照之則海印炳現如人飲水冷煖自知。當非筆舌
0580b14: 所能罄矣。
0580b15: 示乳生
0580b16: 夫置身于海中孤洲而伯牙善琴其情移也。望之似
0580b17: 木雞而餘雞無不走者其神全也。世間小技尚非聊
0580b18: 爾可以奏功。況欲學出世大道仔肩如來正法者乎。
0580b19: 是故智者大師所明圓頓十乘觀法必先之以二十
0580b20: 五前方便所謂且五緣訶五欲。棄五蓋調五事修五
0580b21: 法就此二十五事。復各具表法及觀心法門。夫然後
0580b22: 正助合行事理雙備如足目並運安隱入清涼池後
0580b23: 來禪士講徒各自率情任意。逞一得之見。罔達大方
0580b24: 軌則以此鹵莽薎裂學問求成一世間伎術戛戛乎
0580b25: 難之。而欲投足宗教兩途思以自利利他。誠奚望也。
0580b26: 是故真正學人。必先移其夙情則神自全情之所牽
0580b27: 雖萬別千差總不出色聲香味觸五種神之所虧。雖
0580c01: 亦受病不等。總不外貪瞋睡掉疑五種。急須訶棄則
0580c02: 聖賢可階梯而至矣。易曰。山下出泉。蒙君子以果行
0580c03: 育德。又曰。蒙以養正聖功也深思果。行育德二語方
0580c04: 識養蒙之法。文殊師利勇猛智。普賢慧行亦復然。以
0580c05: 此出世法乳自養即可兼養法界眾生莫患世間無
0580c06: 子期也。
0580c07: 又示乳生
0580c08: 夫不易移者習情必有以忘之而始移。不易全者元
0580c09: 神必無以戕之而始全。今以半耗之神。日汩于久沿
0580c10: 之習欲求超凡入聖制外降魔安可得乎。世之悠悠
0580c11: 無志甘與草木同朽者誠無足論。最惜徒有大志弗
0580c12: 能自拔。設思自拔。曾不時時自省究竟與無志者同
0580c13: 歸哀莫大焉試一自省則晏安習氣。華靡習氣。溫飽
0580c14: 習氣。貢高習氣。疑惑習氣。詩文習氣。較長競短辨是
0580c15: 爭非習氣。乃至尋行數墨依文解義習氣。凡所可昏
0580c16: 擾我神明者。六時之內何等紛紜雜沓。而依教觀心
0580c17: 澄思懺過。縱有萌櫱之生。蓋不啻一暴十寒矣。且人
0580c18: 命呼吸轉眼無常。眨得眼來已巳成隔世。儒者云。才說
0580c19: 姑待明日便不可也。況二年三年耶。九旬同住信非
0580c20: 偶緣。只恐弈秋未去鴻鵠先來。情如故而神愈戕耳。
0580c21: 必須時時對了義以移情。念淨戒以全神。庶不負一
0580c22: 夏盤桓。不負出家初志。否則魚子菴羅華喻亦可懼
0580c23: 也。高明之自憂能如杞人之代憂。斯大幸矣。念別情
0580c24: 深。書此以期他年刮目。
0580c25: 示懸鏡
0580c26: 奮發之心人皆有之。而不能不藉于外緣。羞惡之心
0580c27: 亦人皆有之。而不能不汩于惡習。嗚呼。娑婆國土善
0581a01: 友罕逢惡緣偏盛自非咬釘嚼鐵刻骨鏤心其何以
0581a02: 自振拔哉惟有智之士鑒物理之無爽。達未然之禍
0581a03: 福趣吉避凶取決于心而不惑于數。故能知天立命
0581a04: 超死脫生然知天立命超死脫生之事人皆可為即
0581a05: 如賢契乍聽大佛頂經便能然香立誓豈非真正出
0581a06: 世種子。但貴時時提醒此心。念念不離了義經典則
0581a07: 善緣淳熟魔境自退舍矣。勉之勉之。
0581a08: 傳
0581a09: 壁如惺谷二友合傳
0581a10: 壁如禪師諱廣鎬台州王氏子俗名立轂號伯無父
0581a11: 士琦。為大同開府以清廉著名。師弱冠時即有出世
0581a12: 之志禮雲棲蓮大師。取法名受五戒萬曆丙午舉孝
0581a13: 廉。甫年二十七歲越兩大試不第遂慨然就選。蓋以
0581a14: 世為廉宦家業甚薄而仰事俯育之累未完急欲完
0581a15: 之以圖出世也。令新淦愛民如子。民皆感恩頌德但
0581a16: 因居官事冗戒德稍疏戊午冬入覲。舟次荻港夢鬼
0581a17: 使攝見冥王王責以破戒事驅令入獄傍有冥官代
0581a18: 請為取破戒後諸事查之見其善多惡少乃釋不入
0581a19: 獄鑿兩眼釘諸柱上及至醒悟則雙目不能視矣。醫
0581a20: 者進明目之藥復夢為冥王所訶更以二釘入眼腔
0581a21: 中大痛失聲而醒。遂不服藥。告病歸鄉。就台山高明
0581a22: 寺傍築室閒居。日課金剛般若并大悲心咒行法不
0581a23: 一年漸漸復明。諸親友見其無恙勸令再仕。師歎曰。
0581a24: 人生幾何猛求出世之不暇猶暇作蝸角蠅頭活計
0581a25: 乎特以太夫人在未忍捨去耳尋思既欲離俗復以
0581a26: 母在為礙豈可不願其母臻上壽耶。而太夫人亦女
0581a27: 中丈夫篤信三寶。每率其媳及女孫晨昏課誦魚磬
0581b01: 琅琅恍若禪宇。遊僧過其門。必設蔬供。無空過者。嘗
0581b02: 見有人子出家而父母悲泣必笑之曰。出家乃第一
0581b03: 好事應須慶幸何悲泣為設吾子出家。吾決不作此
0581b04: 態也。師由是得安心遠遁。剃染楚中。單身行腳。備嘗
0581b05: 諸苦。既登戒品。掩關閱律。并書華嚴大法。次從楚地
0581b06: 遊歷匡廬峰頂諸處徐到博山隨眾參禪。人無知者。
0581b07: 予適同歸一送惺谷至博山剃髮。師昔為居士時。住
0581b08: 高明靜室曾與歸師交。今雖現比丘相歸師猶彷彿
0581b09: 其形。一日在眾中執其手曰。公是台山高明寺回生
0581b10: 王伯無否師不容自諱。為歷敘所以出家狀。且悲且
0581b11: 喜。日見予與無異禪師辯論受戒一事最為詳悉。因
0581b12: 歎近來律學甚為淆訛。本以破戒。親受冥譴。久欲留
0581b13: 心此道而歷叩名德律主。罕有不聵聵者。予出毘尼
0581b14: 集要示之師亟讀亟賞。歎未曾有。遂與盟千古交。又
0581b15: 知予方事閱藏復以啟囑予曰三藏義類。宜總為一
0581b16: 書。三藏酌要。宜別為一書諸宗集目宜別為一書。佛
0581b17: 事稽古正訛。宜別為一書發菩提心集。六度集宜為
0581b18: 二書毘尼中衣事。缽事。及授戒說戒羯磨諸事日用
0581b19: 間宜行者當輯附於集要之後。梵網經雖前有二大
0581b20: 士發明。今宜補以彌勒戒本。及諸經中所說有相發
0581b21: 者集附本條之下。然後自出手眼以補前人之缺。亦
0581b22: 不失為二大士忠臣。勿以避嫌。失此勝事。沙彌戒。優
0581b23: 婆塞戒俱要少有發明。附於集要。以上事凡八則弟
0581b24: 往讀契經薄有微願恨齒逼遲暮精已巳銷亡。近又作
0581b25: 蒲團活計。故不能填也幸逢郢匠。敬附當機倘三昧
0581b26: 酒消尚冀奉襄半臂。不爾者當結縞帶於來生矣。予
0581b27: 唯唯謝曰。弟亦夙有此志。可謂不謀而合。第六第八
0581c01: 兩事業已巳為之。餘亦當如命耳。未幾南都余太僕請
0581c02: 異師開堂。異師意欲師與我輩同行師固執不從遂
0581c03: 掩關於東峰靜室次年異師示寂師出關襄理後事
0581c04: 既畢適太夫人以其道伴訃音至師乃歸浙省親太
0581c05: 夫人語之曰。予嘗謂子設出家。吾不悲泣今果然否
0581c06: 勉矣進修吾自善養餘年。汝子亦善能讀書勿以此
0581c07: 掛懷妨出世大事也師奉慈命乃遊學於武林掛錫
0581c08: 蓮居與新伊法師莫逆時予自皋亭將入孝豐取道
0581c09: 武林。復與師作數日盤桓。師囑予曰毘尼集要弟雖
0581c10: 預參訂而實未淹浹。擬從師授講。然後身服習之。不
0581c11: 令付諸空言。但今遇華嚴法席不能相隨。餘生若在
0581c12: 准於明歲入山結夏耳。詎意不旬日間。即嬰微疾師
0581c13: 亦預知時至命侍者寫囑言留貽二子攝心念佛而
0581c14: 去。嗚呼。以師之敏而好學解而能行。其出世正因。懷
0581c15: 菩提大願謙光厚德。飲人以和真無愧蓮師法脈。天
0581c16: 竟不假以年。豈非法門之大不幸乎。師生於萬曆庚
0581c17: 辰卒于崇禎辛未世壽五十有二法臘五年。示居學
0581c18: 地故衣缽無傳唯回生紀一卷流通於世。佛日金臺
0581c19: 法師敦法門之誼塔其全身於皋亭山麓。
0581c20: 惺谷禪師諱道壽溫陵何氏子。俗名啟圖。為文學時
0581c21: 偶得憨山大師楞伽記閱之。且讀且泣。遂發出世心
0581c22: 捐棄舉業專究宗乘。因父在。不得出家。即以居士身
0581c23: 與道友如是雨海等日相砥礪。時泉南久乏聞熏緇
0581c24: 林中曾無一人知參方行腳事者。師鼓舞其一二英
0581c25: 傑破格遠遊。從此閩中緇素。始稍稍有發心北學於
0581c26: 江浙者。師初至匡山謁憨大師。見其規模闊大。而於
0581c27: 商究生死一事不甚親切。遂捨之而歸博山。博山居
0582a01: 以別室勉以參究居年餘。每與異師諍論甚厲。侍者
0582a02: 多厭惡之唯異師不以為怪知其別有長也然異師
0582a03: 法門必欲先定後慧。師自揣種性。應須先慧後定藥
0582a04: 病不投莫能相療因東遊武林訪無盡法師於天台
0582a05: 見故友歸一師德業俱進疑法師必有出格鉗錘依
0582a06: 之而住得閱妙宗鈔等極則教理回視昔時慧解倍
0582a07: 覺精細後因劉大參延至吳門。從吳門復遊杭州至
0582a08: 龍居。予是時亦在龍居閱藏。主人命師訪予。一見即
0582a09: 問予曰師平日有著作否。予以白牛十頌示之師大
0582a10: 悅遂欲與予盟千古交。予時心未以為然相聚既久
0582a11: 每議論佛法輒與予破格大諍聞者亦厭惡之。予固
0582a12: 坦然不怪但以其為居士也未必細加詳察後因歸
0582a13: 一師同結冬。偶商及耳根圓通法門歸師則持公論
0582a14: 竟是師而非予。予方服膺。因虛心再研舊日諸諍負
0582a15: 墮處實居大半矣乃共締千古盟激令早現僧相師
0582a16: 以舊禮博山既無大故不忍背捨。會須往彼剃度歸
0582a17: 師與余欣然送之到博山異師手為薙髮。而未受沙
0582a18: 彌及比丘戒蓋受戒事曾先與季賢師約必欲重復
0582a19: 古制故也庚午年春予病滯龍居。師與如是師在南
0582a20: 都予誠恐一旦律學無傳。然臂香刺舌血作書促之
0582a21: 至師乃同如是師來來則禮季賢師為和尚覺源師
0582a22: 為教授闍梨新伊師為羯磨闍梨力復如來舊規如
0582a23: 法受沙彌及比丘戒唯菩薩戒不重受以其為居士
0582a24: 時曾受之博山也結夏安居聽予講毘尼集要而師
0582a25: 久習宗乘得其大益亦未免染其流弊。竟不能留心
0582a26: 律學但恐負予苦心知金臺法師虛懷好善遂以集
0582a27: 要力請流通辛未年秋師竟以疾示終佛日。嗚呼。師
0582b01: 亦最奇人也為法門則每觸時忌。為道友。則每忘自
0582b02: 身而慧眼超群。機辯峭拔往往以短兵取勝雖名禪
0582b03: 宿德欲與之戰。大似撼岳家軍倘馴而致之。即兜率
0582b04: 覺範豈多讓焉。予方謂博山有子青出於藍。何意其
0582b05: 入滅之速耶。師生於萬曆癸未。至崇禎辛未世壽四
0582b06: 十有九法臘二年。金臺法師說偈而荼毘之令其骨
0582b07: 塔與壁師之塔相鄰。吾聞昔人欲葬梁鴻覓要離之
0582b08: 墓而附近之千古以為具眼。金師此舉亦一快也師
0582b09: 與如是師同禮博山亦同受具戒而如是師以受師
0582b10: 益處最多。同雨海居士輯師平日手札名為筆語而
0582b11: 流通之。述師行紀而彰表之。執弟子之禮於身後為
0582b12: 天下後世之重名相而輕法恩者愧云。
0582b13: 方外史曰。二師。皆予最善交也壁慈而溫惺悲而厲
0582b14: 壁聰俊而詳明惺沉毅而精銳壁日讀數卷過目無
0582b15: 不了了惺涵泳一偈一句。動經旬月不置是故惺讓
0582b16: 壁之博暢壁服惺之瑩徹。壁所至處人皆愛之惺所
0582b17: 至處人皆畏之壁惟欲受人之益而未敢益人故以
0582b18: 能問於不能以多問於寡乃至臨終猶合掌問法令
0582b19: 侍者代為拜謝。惺惟欲益人。即名自益。故從閩中至
0582b20: 江右。從吳下至武林無一處不與人諍辯乃至臨終
0582b21: 猶追念昔時道友不置。如是師勸以宜顧自己巳勿念
0582b22: 餘事。則厲聲大叱。謂千古安有自私自利之聖賢噫
0582b23: 孔子謂不得中行。必也狂狷。孟子稱伯夷下惠同為
0582b24: 聖人。若二師者春蘭秋菊正不妨各擅其美又奚必
0582b25: 兩融始名全德哉其與予交善也壁師則欲受予益
0582b26: 不得不稍以微辭益我惺師則欲益於我。亦不得不
0582b27: 稍受予益。此皆其生平破格處也獨可痛者壁師欲
0582c01: 學毘尼而有志未遂惺師既聽毘尼而不能力學。如
0582c02: 來正法。誰共仔肩。斯誠千古有餘憾耳嗟乎一月之
0582c03: 間。二師相繼而歿。予雖猶有一二同志然或但能受
0582c04: 益而不能益我。或雖稍可相益。而略遇違緣復掉臂
0582c05: 長往矣。予更何所樂於人世是以浩然永歎而甘沒
0582c06: 齒於深山也。
0582c07: 絕餘編卷二
0582c08: 
0582c09: 
0582c10: 
0582c11: 
0582c12: 　弟子普滋損貲刻此絕餘編兩卷奉薦
0582c13: 先師中白融公　先父馬應龍　先母徐氏伏願
0582c14: 　三障圓消超生
0582c15: 樂土早成佛道廣度眾生
