0653a01: 懶石聆禪師語錄卷第四
0653a02: 嗣法門人真蘊錄
0653a03: 偈
0653a04: 佛誕
0653a05: 夙乘悲願信風吹。駕日香輪倒一披。肘後靈符催五
0653a06: 濁。額懸寶印洞千扉。伽陀一吐驚群膽。捏怪拈花剔
0653a07: 兩眉。且喜兒孫根性別。生涯猶落箭鋒機。
0653a08: 盡十方界不通風。踢碎渾淪降飯宮。吐水九龍天外
0653a09: 至。蓮華七朵地前湧。指天指地成漏逗。誇勝誇能犯
0653a10: 舌鋒。一度一年此月日。兒孫冤債報奚窮。
0653a11: 聞破師翁入渝
0653a12: 適乘水月宿蘆花。擲釣風高興轉賒。一帶秋波翻玉
0653a13: 浪。數千紫氣遶晴霞。漁舟泛泛絲絃動。劍閣飛飛毒
0653a14: 鼓撾。欲使中華歌古調。憑空推出海天車。
0653a15: 哭破師翁
0653a16: 翁逝高梁法棟傾。錦江半壁月徵清。風規零落龜毛
0653a17: 拂。法範罕逢兔角生。照世祖燈收慧燄。輝天佛日愈
0653a18: 沉平。兒孫媿繼雙林嗣。慘戚傷思淚滿襟。
0653a19: 祝本師和尚
0653a20: 峨眉脩月洞三秦。五十於今已巳二春。玉麈撝開山顯
0653a21: 秀。金錘拈處海翻身。慈風博大過先德。慧日高懸燭
0653a22: 舊新。夙願乘悲臨彼岸。為憐浮世渡關津。
0653a23: 上薙髮師翁
0653a24: 二十年來幾琢磨。烽塵幕幕隔煙蘿。德深未報猶縣
0653a25: 磬。恩重難酬似佩珂。水冷山寒情固遠。天空月白誼
0653a26: 偏多。境風吹入終南寺。違侍巾瓶爭奈何。
0653a27: 懷雪臂法伯
0653a28: 如王氣宇報鴻恩。特地翻然釋卻瓶。任是玄關難把
0653a29: 住。令人白眼盡思形。風高日麗垂南極。月朗更澂拱
0653a30: 北庭。未識何方吹鐵笛。一聲雷震海天清。
0653b01: 靜明有感
0653b02: 古志城東曰靜明。清規提率振嘉聲。兔狐自是嫌遊
0653b03: 戲。獅象從教任縱橫。門外旛高來野鶴。室中竹杖警
0653b04: 兒孫。城頭放出梅花月。香照長林萬卉新。
0653b05: 送人下瀟湘
0653b06: 金風一點動溪頭。谷尾殘霞合水流。杖影斜挑峰上
0653b07: 月。缽盂時貯海中漚。藤床垢物倩誰掃。花徑清幽少
0653b08: 客遊。第取漢南無孔笛。任君和遍楚天秋。
0653b09: 送返聞侍者
0653b10: 巴山楚水谷雲深。蜂也乘幽攘翠岑。朝事清香和日
0653b11: 暖。夜隨明月下珠林。矮橋遮莫攔江岸。短杖精神幾
0653b12: 縱擒。媿我無聞能器汝。而今返帶露沾襟。
0653b13: 送眉樵南行
0653b14: 行雲率意泛天涯。志邁秦關野店家。晝賴清風穿鬢
0653b15: 瘦。夜隨明月看梅花。依稀船子舟前客。彷彿大隋火
0653b16: 裏蛇。萬疊奇峰留不住。山前山後遶煙霞。
0653b17: 次非眼劉居士韻諱道開
0653b18: 渠無國土復何家。應世惟拈鏡裏花。幻化空身疑是
0653b19: 夢。攢花簇錦未為嘉。龜毛拂跳三千界。兔角杖橫海
0653b20: 外槎。非有非無放下著。乘機且御白牛車。
0653b21: 秋喜樂軒巴護法歸
0653b22: 宇宙清虛近酉申。丹心一片罄丰神。風扶舜日賢良
0653b23: 主。功配堯天倚北辰。表帥森羅開帝業。豎張圖畫接
0653b24: 來賓。秋光奕葉香無際。亂壑巉巖句句新。
0653b25: 寄電書主靈巖山
0653b26: 山明水秀列花場。踞地獅兒吼法王。風月一簾飛閣
0653b27: 外。彩霞千道遶檐傍。松筠每誦春前句。玉鼎常焚菊
0653b28: 苑香。七尺青藜撝宇宙。裁雲剪韻滿瓶裝。
0653b29: 江南約
0653b30: 竹裏金英氣正肥。羨君省覲老龍歸。飽餐佛法奚終
0653c01: 用。樂撫松篁卻後隨。有意江山添義氣。無心水鳥合
0653c02: 同機。布篷壓碎桃花浪。他日相逢句莫違。
0653c03: 送易庵和尚
0653c04: 曹谿碧漾月來交。萬里清光結似。蝦蟹紛紛漂浪
0653c05: 去。魚龍振振肆音潮。鐺支爛煮黃梅雨。衲補渾忘雙
0653c06: 桂嬌。昨向長天撝一劍。從教處處斬新條。
0653c07: 輓通天老宿一百三十九歲
0653c08: 覷破鴻濛句子生。數釐花甲兩輪人。誕於明主肅宗
0653c09: 日。訃頌清朝穀旦辰。踢碎煙波遊錦國。橫披霜月動
0653c10: 江濱。懸思鐵鶴沖霄漢。萬紫枝頭獨弄春。
0653c11: 結制
0653c12: 清高薄衲水雲僧。峭壁交光日影澂。方丈裏頭七尺
0653c13: 木。月明簾外一團冰。生擒龍象終初志。活捉虛明似
0653c14: 不曾。坐斷聖凡空劫外。那容情識較疏親。
0653c15: 次韻
0653c16: 古漢叢中艸店開。逢場作戲盡良才。神機一著雲翻
0653c17: 雨。妙用全彰虎伏崖。佛日重光風滿座。祖庭當曉色
0653c18: 生苔。等閒撥轉天關路。萬里金鵬任往來。
0653c19: 高眺
0653c20: 窮日登高廓大方。森羅萬象自文章。無心達去頭頭
0653c21: 合。舉意看來色色裝。本地風光明寂滅。域中日月照
0653c22: 穹蒼。寒梅漏泄東山事。幾點雲聲獨弄香。
0653c23: 芍藥
0653c24: 清韻叢中燦一枝。香魂消灑澹濃彌。遊蜂隊隊如堆
0653c25: 上。蝴蝶翩翩故放時。風暖鳥音吟細碎。日高花影落
0653c26: 來遲。賞心不覺歸來晚。敲散殘雲月滿籬。
0653c27: 秋月
0653c28: 望裏瑤天愈見奇。清光何事映東籬。霜侵紅葉香流
0653c29: 遠。風掃青巖色漸移。陶冶冰心圜似鏡。磨磷瘦骨頓
0653c30: 忘疲。登樓目上千山闊。笑指孤輪燦爛隨。
0654a01: 九日
0654a02: 破屋蕭蕭枕寂寥。雲開日朗覺天遙。青霜密密籠幽
0654a03: 竹。黃葉高高過野樵。一合乾坤猶可畫。半天玄妙倩
0654a04: 誰描。韶光氣接重陽九。鑑盡山河髮不饒。
0654a05: 除夕
0654a06: 錫駐城東歲已巳除。人天莫測道還孤。霜敲雪月風生
0654a07: 谷。麈拂梅花香到廚。瑤艸階前增秀氣。女蘿松上肆
0654a08: 高呼。門塵何用笤帚掃。自有神珠不夜符。
0654a09: 數載敲冰漢水涯高撐。玉鼎煮蒙茶。虛邀海內英賢
0654a10: 士。幸有爐頭老作家。我媿線才無用處。師垂錦繡興
0654a11: 偏賒。東風篆出新皇令。大塊蒼生悉賴他。
0654a12: 落落商山歲乍更。爐中柏子翠煙生。有收有放皆靈
0654a13: 物。無舊無新本現成。寶閣風高須策進。禪堂夜永火
0654a14: 長明。門塵未掃迎佳節。薦取春回第一程。
0654a15: 攛落滇雲臘已三。滿腔風味倩誰擔。千鄰燈火輝天
0654a16: 企。萬井寒煙遍界參。懶貼桃符易舊曆。勤修梅弱蕊
0654a17: 新簪。春前密啟通玄士。起祚皇風彩瑞頒。
0654a18: 杖指芙蓉說法初。招提元不為人除。才疏學淺詞難
0654a19: 并。且讀無文字一書。撥火爐頭吹燄燄。披襟榻半氣
0654a20: 如如。雞啼五夜摧殘去鴈語聲清和有餘。
0654a21: 詠雪
0654a22: 凝精大塊卻成交。益秀林巒帶霧拋。松蔭流沙涵翠
0654a23: 色。梅驚傲富起花苞。柴扉罕遇人來往。竹榻且無月
0654a24: 魄敲。坐對紗窗斜照豔。春王從此發初爻。
0654a25: 氣滿乾元體一同。飄颻絡繹洗寒空。虯松泊亂千峰
0654a26: 上。瑞竹欹斜萬壑中。起色芙蓉成盛世。壯觀少室悟
0654a27: 靈通。笑逢節臘春燒日。幸展天顏育化風。
0654a28: 鞦韆
0654a29: 倩木支挑作釣橋。頻登恰似鶴沖霄。旋空摺轉花容
0654a30: 面。平地輕飛雲髻嬈。手把絲綸開鳳翼。足登煙霧奪
0654b01: 龍飆。每乘春意來相戲。踢碎楊花和日高。
0654b02: 次韻
0654b03: 庭前垂柳也生根。帶月披煙兩不存。幾度春風含翠
0654b04: 嶂。一回秋艷占疏村。單持白拂德山子。獨唱玄歌臨
0654b05: 濟孫。報道知音揚正化。撥開頑鈍顯奇門。
0654b06: 古柏
0654b07: 貌古蒼蒼點翠賒。清浮歷歷傲煙霞。不凋不謝經霜
0654b08: 露。無喜無憂結皚花。大地乾坤堪作屋。星辰日月概
0654b09: 為。家原來未有相欺意。一任風敲展歲華。
0654b10: 翠竹
0654b11: 蔕固雄撐節節空。生來孤翠傲清風。披星帶月搖疏
0654b12: 影。吸露含煙顯密宗。昔日香嚴曾擊悟。今朝懶叟以
0654b13: 為筇。庭前深韻懷知己。孰裔腥臊氣慨沖。
0654b14: 石牛
0654b15: 蓋色奇聲像似牛。無紋毛色混春秋。餐霞服露追風
0654b16: 懶。臥雪臨霜合上流。莫大虛空藏石尾。無端示跡在
0654b17: 江頭。由來曠劫心非異。六合為欄總不收。
0654b18: 碧桃
0654b19: 商山院裏燦枝枝。香噴清奇烈素姿。荊棘林中藏瘦
0654b20: 骨。月明簾外露豐脂。鶯花映日矜玄瑞。雨灑搖風逞
0654b21: 妙辭。獨占春王摽信節。蜂搔蝶舞快心宜。
0654b22: 影子
0654b23: 勿形神化甚靈清。凡聖何曾離得卿。步步無虧觀所
0654b24: 應。聲聲有詠聽由真。同遊國土三千界。共枕風煙百
0654b25: 億城。總屬妙圜全體事。其中透漏太分明。
0654b26: 讀月幢法兄錄
0654b27: 龜毛卓豎奪龍睛。獨唱玄風格外行。杖指當陽親切
0654b28: 句。襟懷大地調高鳴。鋒鋩箭筈權生殺。石火光飛作
0654b29: 用清。聖跡凡蹤俱掃卻。舌頭拖地覆乾坤。
0654b30: 亂峰山頂露金睛。博地輕煙踢碎行。谷口風生迎虎
0654c01: 嘯。海中雲起接龍鳴。黃頭謾說聲前意。碧眼難明句
0654c02: 後清。只為同根先話墮。流芳千古喜于昆
0654c03: 過香水寺空庵祖道場
0654c04: 由來勝跡隱峰阿。香水潺潺泛淥波。臨濟家私曾漏
0654c05: 泄。德山活計若為多。空庵聲價吟松籟。少室精瑩鎖
0654c06: 翠蘿。寥落煙光從地。起當天日月古今磨。
0654c07: 次半生法弟韻
0654c08: 敲空作響應須知。杲日寰中正照彌。獨唱玄機修一
0654c09: 舌。高歌雪曲策雙眉。梅花已巳吐春新句。椒眼睜開瑞
0654c10: 色芝。易貫古今天地事。皎明及第獲心師。
0654c11: 次權宰韓戎府
0654c12: 風月何期浩滿洲。行吟清譽望難休。幾回立盡三春
0654c13: 雪。一字搜空萬劫愁。夢裏忽驚霜入鬢。梅邊不覺露
0654c14: 沾裘。而今又得逢君話。快我浮生傲石樓。
0654c15: 壽韓護法
0654c16: 春滿乾坤風滿庭。彩雲淨盡露天真。包羅日月於中
0654c17: 闊。吞吐色空分外新。歷落慣遊華藏界。清閒洞徹古
0654c18: 今人。無拘無束無先後。勳績端然享大椿。
0654c19: 賀實如掌教
0654c20: 法門砥柱蔚英才。立教扶宗震似雷。金馬出欄嘶佛
0654c21: 日。玉龍吼雨攘春臺。妙明演印千機合。道氣清流萬
0654c22: 彙裁。恆把慈風新萬卉。高懸慧日照人懷。
0654c23: 寄大雲弟
0654c24: 道人無愧笑呵呵。口訥言遲氣自和。離俗但忘憎愛
0654c25: 少。處塵寧畏是非多。墜星灣裏分殘照。卷蓆庭前話
0654c26: 縷覶。任教我山千萬仞。只府冷眼看如何。
0654c27: 寄六鰲弟
0654c28: 剛逢一笑在人前。道契同源別調玄。妙應叢中開佛
0654c29: 見。斗光寺裏起單傳。拈來色色超中外。把出心心絕
0654c30: 正偏。話舊曹谿水底月。精明皎潔杏花天。
0655a01: 示輝瑞禪人
0655a02: 終日相逢無半面。毅然千里孰知音。不須格外論奇
0655a03: 特。只此全機耀古今。傾蓋相投猶未熟。誰能把臂共
0655a04: 譚心。頻吹鐵笛雲驚騖。獨震曹源一派清。
0655a05: 送松月禪人歸里
0655a06: 巴山字水碧雲高。松月堂堂敏俊操。放去彌天呵佛
0655a07: 祖。歸來博地弄腥臊。支鐺爛煮藤花食。赤背橫披葛
0655a08: 布袍。捃拾餘機全大節。逢人謾莫逞英豪。
0655a09: 復本師和尚韻
0655a10: 破雨牧空山。荒田豈廢焉。窗芸千嶂月。壁挂萬峰煙。
0655a11: 薄食苔花苑。和衣枕石眠。韜光方瓦合。無奈一燈傳。
0655a12: 寄月幢法兄
0655a13: 宇宙初飄白。雲疏葉澹裝。終南山月迥。雞足雪花香。
0655a14: 適寄曹源信。聊書犀扇章。孤明風襲襲。流影奪諸方
0655a15: 秋日寄懶生法兄
0655a16: 峨眉清月炯。四海鑑何寥。丹桂香千界。嬋娥鎮九霄。
0655a17: 為連枝一氣。必固蔕同條。才話風雲句。江天作指標。
0655a18: 壽密言律師
0655a19: 漢江飛片月。今古洞名場。海會祥千集。毘尼放玉光。
0655a20: 龍吟鐵缽裏。虎嘯木叉傍。浩浩慈風作。如蓮出水香。
0655a21: 次軔初禪人韻
0655a22: 謝卻連雲棧。飄然入市廛。奇逢脫略語。話舊喜多緣。
0655a23: 水澹涵天色。山橫抱日眠。一生清冷句。不是口頭禪。
0655a24: 送石雲請藏
0655a25: 疏雨灑梅煙。江聲送客船。片帆開錦浪。孤月照秦川。
0655a26: 杖縮東吳地。書傳雙桂山。櫂翻三海白。龍藏即為還。
0655a27: 解制
0655a28: 旭日臨空際。山川艸木暉。遊蜂褫豔舞。野衲逐雲飛。
0655a29: 碧水涵清月。落花香襲衣。杖頭傾法乳。諸子息心歸。
0655a30: 春遊
0655b01: 散步芙蓉地。花蔭艸色盈。東風吹未悉。柳陌報春晴。
0655b02: 逸興長空下。還連紫竹聲。過橋堪一笑。足底有龍吟。
0655b03: 中秋
0655b04: 時值良宵節。登臨別一天。蟾宮花正燦。水裏月初圜。
0655b05: 萬木敲寒色。千峰鎖澗川。憑欄風勢急。落葉翦殘煙。
0655b06: 雲掩中秋月。森羅意未舒。黃花香襲襲。紅葉雨疏疏。
0655b07: 水潦寒潭靜。天光瑞氣如。禪心超白業。明暗不相拘。
0655b08: 九日
0655b09: 秋色才堪畫。憑欄菊正香。花肥飄老葉。詩瘦懶新粧。
0655b10: 千里雲來過。一聲雁語行。金風殊取次。滴露艸含霜。
0655b11: 贈牧雨弟
0655b12: 笠挂於東壁。惟棲一老屋。鋤煙喜植松。耨雨偏修竹。
0655b13: 或嘯月明樓。或交歌管族。荷華出水香。梅子抱雲熟。
0655b14: 門對碧天開。獅象遊何獨。
0655b15: 為行者授衣
0655b16: 今朝十月初一。水月能仁現瑞。二諦瞻仰何殊。卻是
0655b17: 木叉出隊。八面玲瓏浩浩。絕色絕空歷歷。行者被服
0655b18: 歸心。不許持犯第一。
0655b19: 示元亨寄名
0655b20: 菊日金風清北斗。商山佛殿麒麟走。觀音密應妙圓
0655b21: 通。注汝心頭安樂否。從斯不受病緣侵。名喚元亨和
0655b22: 泰久。
0655b23: 滇南八境
0655b24: 昆池夜月
0655b25: 羨爾滇池浩劫幽。舶來載得廣寒遊。拈筇落影牽
0655b26: 嶺。收櫂輕煙繞漢樓。水鏡體涵星斗浴。珊瑚枝帶玉
0655b27: 球浮。清風領出龍王令。不許閒雲占上頭。
0655b28: 商山樵唱
0655b29: 路入商山峭可躋。樵斤幾應響林西。層崖尚有雲穿
0655b30: 席。老樹豈無猿笑啼。旋折梅花香引座。時肩竹筍影
0655c01: 行梯。斜陽落照歌聲近。一曲韶音和太齊。
0655c02: 五華鶯繞
0655c03: 數來氣秀境堪聯。鶯繞五華羽翼翩。地靜林開風正
0655c04: 令。天青雲澹月初圓。幾回翫也情何極。一度思之景
0655c05: 未全。但得鳥啼花發後。春前圖畫古今傳。
0655c06: 螺峰疊翠
0655c07: 洞鎖奇雲隱大仙。螺峰疊翠會城邊。頂冠佩霧朝金
0655c08: 闕。衣帶彩霞拂御前。襲襲松風盈耳目。蒼蒼蘿月引
0655c09: 前賢。昆池影戲龍爭鬥。氣壯皇圖億萬年。
0655c10: 碧雞秋色
0655c11: 一片清輝彩色張。碧雞搖影弄奇香。離魂奼女遊霄
0655c12: 漢。守兔獃郎戲水梁。淺菊籬邊含玉艷。閑花鏡裏吐
0655c13: 金光。古今烈子何蕭索。空附其名宇宙莊。
0655c14: 金馬朝暉
0655c15: 歸化庭前搖御鞭。朝暉金馬勢衝天。銀鞍緊佩張騫
0655c16: 跨。玉鐙高懸待范僊。渴飲青霞筋骨壯。饑餐碧霧羽
0655c17: 毛鮮。威雄不假陰陽力。初闢鴻濛卻占先。
0655c18: 官渡漁燈
0655c19: 燈盈柳岸燦紅英。水底連天似又春。光射龍宮開鳳
0655c20: 雉。香騰霄漢落江濱。漁人沙浦擎杯樂。鷗臥荷亭望
0655c21: 月吟。道泰時清官渡古。夜航不隔往來人。
0655c22: 龍池躍金
0655c23: 鑑晴水國動天心。雲麗金騰龍欲吟。數數煙花香不
0655c24: 禁。亭亭風雨操胡琴。臨涯杖影魚驚釣。洎岸虹蜺鳥
0655c25: 畏擒。六月飛瀾疑瑞雪。滿城盡聽海潮音。
0655c26: 
0655c27: 
0655c28: 
0655c29: 
0655c30: 懶石聆禪師語錄卷第四板藏嘉興府楞嚴寺經坊
