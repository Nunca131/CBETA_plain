0391b01: 古雪哲禪師語錄卷十八
0391b02: 嗣法門人傳我等編
0391b03: 偈二
0391b04: 闢亮公洞有序
0391b05: 亮公古之隱者也。亮公洞西峰之古洞也。古之人
0391b06: 道眼既明。直入千巖萬壑之間。茅茨石室。匿跡韜
0391b07: 光。目視雲霄。窅忘人世。豈得與叔季沽名釣譽之
0391b08: 徒同日而語哉。昔司馬子長之贊孔子也則曰。高
0391b09: 山仰止。景行行止。雖不能至而心鄉往之。予於亮
0391b10: 公亦然。頃因暇日。偕二三子趺坐龍舌石上。偶見
0391b11: 其旁隱隱有石戶。乃相顧而笑曰。此中幽邃如是。
0391b12: 無迺亮公盤桓偃息之區乎。遂命二三子剪荊茀。
0391b13: 抉壤塊。平高就下。外實中虛。幽洞俄闢。曲徑亦成。
0391b14: 迺顏其洞曰亮公。蓋亦竊慕其遺風云爾。客曰。亮
0391b15: 公之隱於西山也。埽蹤滅跡。人莫能知。矧已化去
0391b16: 數百年矣。而師乃今以洞名之。得非為虛空安耳
0391b17: 穴乎。予曰。噫。子何見之陋也。子徒索亮公於影象。
0391b18: 庸詎知夫真亮公乎。夫亮公向馬駒一言之下頓
0391b19: 息萬機。則盡大地是一亮公。無古無今。無隱無顯。
0391b20: 無在無不在。即今松竹搖風。藤蘿抱石。鳥啼華笑。
0391b21: 雲散月明。無非是亮公示現處。子何見之陋也。客
0391b22: 曰。若是則古洞儼然。亮公何在。予曰。伯牙與子期
0391b23: 不是閒相識。客曰。忽若覿面相逢時如何。予曰。直
0391b24: 入深深處。衝開上上關。客橫趨而去。予與諸子坐
0391b25: 洞中。歠清茗。聽清泉。杳不知身之在人間世也。因
0391b26: 援筆以志之。時乙酉又六月。立秋後十日。
0391b27: 舊洞新開傍翠岑。廓然獨見亮公心。煙霞坐臥遺諠
0391b28: 寂。日月聲名自古今。白石猶標無縫塔。寒泉時奏沒
0391b29: 絃琴。半千年外風流在。未審何人和此音。
0391b30: 禮大寂禪師塔
0391c01: 石門深鎖石浮屠。落落遺蹤羨馬駒。姓字昔曾揚竺
0391c02: 國。兒孫今已遍寰區。艸青古徑憑誰薙。月冷虛堂祇
0391c03: 自娛。三拜起來長太息。何時再振舊規模。
0391c04: 寶峰懷友
0391c05: 古寺殘燈冷翠微。是誰重剔見餘煇。象龍喜聽槌初
0391c06: 白。猿鶴愁看錫又飛。碧岫暖雲眠五老。寒潭孤月照
0391c07: 雙磯。晨鐘未許驚遙夢。我欲登匡扣竹扉。
0391c08: 辭寶峰請小參
0391c09: 說玅談玄數似麻。頹綱委地轉堪嗟。泐潭幸自清如
0391c10: 鏡。何事於中亂撒沙。
0391c11: 送洋維那
0391c12: 三回上白法。兩度躡珠峰。畢竟緣何事。歧路自憧憧。
0391c13: 四月五月天正熱。腰包又卷忙忙別。且將白紙覓伽
0391c14: 陀。誰知此道離言說。君不見。倔彊克賓曾法戰。饡飯
0391c15: 罰來趁出院。頂門不具超方眼。臨機未免隨情轉。一
0391c16: 機相契萬機休。山川何必都遊遍。風前透得觸背關。
0391c17: 千里萬里長相見。
0391c18: 即韻答舒八公茂才
0391c19: 窗外煙收見遠峰。如旒如髻兩三重。地幽易使紅塵
0391c20: 隔。苔老難將古路封。玉帶未蒙君子擲。禪關先許道
0391c21: 人從。何時吸竭西江水。握手同論不二宗。
0391c22: 石門道中
0391c23: 枝頭蜀魄一聲聲。百里春山送又迎。拈得泐潭潭上
0391c24: 月。直教千古照人清。
0391c25: 過匡廬訪菴禪友
0391c26: 搘策原非為避炎。故交今臥五峰鑯。山分兩國人猶
0391c27: 舊。水隔千谿路欲淹。楓葉乍驚秋色老。木樨初綻冷
0391c28: 香甜。現前幸有陳公案。且對知音一笑拈。
0391c29: 宿雷岸黃給諫谷口艸堂
0391c30: 九州蠻觸各爭鋒。誰識隆中有臥龍。門外及時栽五
0392a01: 柳。窗前鎮日對孤松。髼鬆短髮蓮華笠。瀟灑芒鞋紫
0392a02: 竹筇。幾度夜深延衲語。世情何似道情濃。
0392a03: 贈古雲印菴主
0392a04: 紫竹心空道已南。一枝秀出綠蘿菴。敲殘夜雨風生
0392a05: 壑。埽盡晴雲月到潭。小銚且將千澗煮。高名未許萬
0392a06: 峰函。翻思長者當年事。羊鹿牛車謾設三。
0392a07: 凌霄崖懷遍融老宿
0392a08: 峭壁層層近斗旁。參差怪石自成房。賣柴客去苔華
0392a09: 老。揮麈人來貝葉香。徑窄有階容上下。臺空無地寄
0392a10: 興亡。禪家況是超今古。日日門開對漢王。
0392a11: 再遊龍雲寺乃巖頭禪師說法處
0392a12: 午夜寥寥霜磬清。冰輪偏向客窗明。雲收古殿龍常
0392a13: 現。風鼓寒林鳥不驚。竹榻已空塵劫夢。地爐猶話舊
0392a14: 時盟。也知老原無恙。此際何妨一再行。
0392a15: 紀夢
0392a16: 臘月蓮華夢裏開。紅光遙映碧樓臺。已巳無綠葉擎雲
0392a17: 蓋。賸有青莖傲雪堆。十四朵分元並帶。二三友翫不
0392a18: 同裁。醒來獨自摩挲眼。猶覺香風枕畔回。
0392a19: 贈竹菴法師
0392a20: 講罷楞嚴入翠微。茅菴深自掩雙扉。一聲竹斷香嚴
0392a21: 夢。數點星寒鷲嶺機。木落遙天山正瘦。艸枯平地石
0392a22: 偏肥。毿玉麈高縣壁。且看紅爐白雪飛。
0392a23: 禮東林遠法師塔
0392a24: 聖哲不再生。淼淼思陳跡。步出虎谿西。餘波吞落日。
0392a25: 西阿霜雪林。斜枝徒鬱密。荔塔尚巍然。高蹤何處沕。
0392a26: 荒院四壁圮。龕燈久如桼。古路覆苔蘚。砌艸枯還茁。
0392a27: 吾慚少苾芻。師堂頗堪騭。理策上空階。荊莽胡能窒。
0392a28: 合爪向堵波。歔欷三拜畢。徐徐讀謝碑。孤標見行實。
0392a29: 維昔晉室衰。賢明多隱逸。或謝三詔書。或辭五斗秫。
0392a30: 或落知解阬。或為文字桎。師自鴈門來。乘時乃一出。
0392b01: 結社匡北村。黑白十有七。蓮漏六時聲。聲聲同一佛。
0392b02: 匪不欲談禪。良由機未一。循循善誘之。久乃堪入室。
0392b03: 一心苟不亂。成佛亦何必。啟茲淨土門。師實為之帥。
0392b04: 師歸門徑荒。蓮池春水溢。紜紜異見輩。巴歌和啾唧。
0392b05: 唯師獨不然。文必稱於質。著書盈萬言。厥論高且軼。
0392b06: 論高尚可尋。旨深卒難悉。遙瞻擲筆峰。雲端尚崒嵂。
0392b07: 末世行解違。空言世所黜。師操逾冰檗。束身猶以律。
0392b08: 寧殞夢幻軀。不飲傷生蜜。優曇華既摧。滿地生蓬篳。
0392b09: 徘徊不忍歸。臨風多惕怵。安得若而人。為師重繼述。
0392b10: 黃給諫命含輝長老請住東林即韻辭之
0392b11: 忘形為法豈微緣。扶病衝風艸店眠。破曉入雲招野
0392b12: 衲。乘時住院繼先賢。蓮華社冷憑君續。柏子禪高敢
0392b13: 自專。為我寄聲林下客。祖燈須是大家傳。
0392b14: 再遊西林寺
0392b15: 鱗鱗萬瓦古精藍。幾度憑軒憶永曇。機謝每來雙虎
0392b16: 侍。道高嘗卻眾僧參。煙霞有意縈香谷。風雨無端妒
0392b17: 塔龕。猶喜波離真子在。閒提金錫振匡南。
0392b18: 偕菴訪別峰法師不值
0392b19: 共友還尋友。深深下艸坡。林空枯葉盡。樹老活藤多。
0392b20: 出谷雲將雨。環谿水欲波。到菴唯默坐。閒卻幾如何。
0392b21: 懷青閣
0392b22: 傑閣新營古寺西。登臨便覺萬峰低。鷹披青入寒更
0392b23: 夢。人破曉開浩劫迷。直裰有光韜慧日。皮鞋無底出
0392b24: 桐谿。而今不和新豐曲。格外家風赤手提。
0392b25: 過東林和本師和尚壁間韻二首
0392b26: 四句伽陀一味禪。知音不遇也徒然。當時若得師垂
0392b27: 手。法席應超晉宋前。
0392b28: 不談淨土不談禪。白社風流已寂然。十八高人相對
0392b29: 坐。忍看秋色滿庭前。
0392b30: 五老峰
0392c01: 不學陶潛隱。雲端共出頭。插霄分五位。閱世幾千秋。
0392c02: 石露崚嶒骨。天開紺碧眸。群峰雖雪頂。猶是子孫儔。
0392c03: 五乳寺二首
0392c04: 五乳峰頭禮昔賢。行行正值菊華天。憨公已作盧公
0392c05: 伴。折腳鐺留待孰煎。
0392c06: 行解深深已入微。全身不壞示真機。塔中莫謂無言
0392c07: 說。萬象森羅聽指揮。
0392c08: 別菴禪友歸西山
0392c09: 已盡登臨興。還思返故岑。浪遊非有意。卜築本無心。
0392c10: 霜重蒼苔冷。風高古木森。隨身一杖在。信步出雲林。
0392c11: 遊雲居次日大雪
0392c12: 萬仞歐峰挂夕陽。歲寒猶見柏蒼蒼。禪房彷彿摩星
0392c13: 斗。祖道依稀憶宋唐。雲出寺前山轉秀。月臨湖上水
0392c14: 生光。我來尚未閒揮麈。何事天華落滿廊。
0392c15: 輓顓愚大師二首
0392c16: 繖居常閉戶。語默悉圜通。但願精三學。無心繼五宗。
0392c17: 石城華正萎。歐阜月當空。恨我生遲暮。區區仰德風。
0392c18: 世外全高節。寰中獨讓師。王侯曾莫致。名利豈能移。
0392c19: 一旦津梁歇。千峰猿鳥悲。未諳籌室裏。幾箇是親兒。
0392c20: 雲居除夕
0392c21: 浮生皆逆旅。何處是家鄉。眉底客塵盡。胸中世念忘。
0392c22: 燈搖殘歲影。風遞古梅香。坐久推窗看。春光已上堂。
0392c23: 仰天窩示眾禪者四首
0392c24: 春日熙熙春氣和。扶筇攜友上天窩。白雲何事多偷
0392c25: 嬾。不肯隨風下綠蘿。
0392c26: 為僧最好是居山。山色谿光鎮日閒。欲得不遭閒境
0392c27: 惑。直須親透趙州關。
0392c28: 祖師心印沒囊藏。日夕舒光照艸堂。心境未能融得
0392c29: 盡。不妨策杖走諸方。
0392c30: 石牌茆屋萬峰巔。夜夜疏星壁上懸。老衲焚香相對
0393a01: 語。不知身在率阤天。
0393a02: 瑤田寺
0393a03: 羃松煙村路東。寒鐘十里逐谿風。牧童幾度歌聲
0393a04: 滑。盡入無生曲調中。
0393a05: 城崖山
0393a06: 百尺崖頭地一拳。剎竿高豎指青天。孤雲片片來投
0393a07: 宿。伸腳同參自在禪。
0393a08: 酬慧習耆舊
0393a09: 迦陵久已不聞音。犬馬群喧古殿心。鐘鼓難侵存碧
0393a10: 漢。杉松易老賸空林。寰中弘道全憑願。格外知音豈
0393a11: 在琴。但可堂堂扶白法。那能眷眷惜黃金。百年雀角
0393a12: 穿禪室。一旦狐蹤遠翠岑。霜華景裏蓮華吐。瀑水聲
0393a13: 中雲水臨。大功既就傳無際。慧燄常明照不陰。顧我
0393a14: 酸寒慚繼席。倚筇崖畔骨毛森。
0393a15: 即韻酬雪堂熊少宰過訪
0393a16: 寶殿夜來書積雪。密機密讖神先裂。笑看師象集雲
0393a17: 端。立聽疏鐘敲夜月。頭顱雖別願還同。雪上重新古
0393a18: 梵宮。誰謂毗耶消息斷。明明匝地起清風。
0393a19: 懷干岸熊廣文
0393a20: 絡緯初鳴萬樹秋。井邊梧葉下枝頭。火雲燄冷金風
0393a21: 動。素月涼生玉露流。巖桂香浮人夢覺。田黿聲鬧客
0393a22: 情休。遙知方外熊司馬。迷悟雙關一筆勾。
0393a23: 即韻酬士業陳司理
0393a24: 松菊頻栽三徑中。紛紛香氣遠浮空。器堪宰相心慵
0393a25: 應。道可傳燈志愈工。瘦柏傲霜枝自老。修筠敲雨節
0393a26: 偏雄。鴈行未許柴桑並。白蕅華開優缽叢。
0393a27: 即韻答谷暘笪明府
0393a28: 蓮華社內久潛神。知是多生有正因。指點群迷官即
0393a29: 佛。廓清四相幻全真。煙霞已傍林泉老。艸木忻逢雨
0393a30: 露新。法運也隨天運轉。匡扶還藉解空人。
0393b01: 翠巖寺即景十二首
0393b02: 釋迦峰
0393b03: 星星蠃髻聳危巒。鷲嶺西峰不異觀。誰謂法王無面
0393b04: 目。峨峨千古露雲端。
0393b05: 迦葉峰
0393b06: 糞埽毿髮不刪。多年雞足自偷閒。者回突出孤峰
0393b07: 頂。一度華開一破顏。
0393b08: 缽盂峰
0393b09: 雙谿捧出缽多羅。數樹松華蘸碧波。我亦欲傳真種
0393b10: 骨。不知誰解說伽陀。
0393b11: 達摩峰
0393b12: 蔥嶺無端誑俗人。幾時藏得祖師身。青峰萬古摩霄
0393b13: 漢。舉眼看來更逼真。
0393b14: 無雲嶺
0393b15: 雲影枮來山更峻。月華高處路猶迷。芒鞋踢得虛空
0393b16: 破。無限風光在嶺西。
0393b17: 鐘鼓石
0393b18: 巨石雙雙挂半空。橫如法鼓豎如鐘。知音豈在頻敲
0393b19: 擊。自有希聲達九重。
0393b20: 磬石
0393b21: 頑石何因遠近聞。祇緣清韻自超群。隨敲隨應無高
0393b22: 下。幾度和風奏夕曛。
0393b23: 迎笑堂
0393b24: 金師生得主麒麟。一笑相迎眼倍親。十笏洪爐猶未
0393b25: 冷。不知誰是爆箍人。
0393b26: 拍洪樓
0393b27: 西閣崔嵬欲接天。軒窗面面七星縣。洪崖縱有神僊
0393b28: 術。應立禪家次一肩。
0393b29: 玅高臺
0393b30: 石摩日月樹摩星。下視群峰數點青。身在其中誰覺
0393c01: 峻。悠然如步梵王庭。
0393c02: 洪崖橋
0393c03: 雙谿匯處浪華飛。誰共浮槎接翠微。寶所不遙須進
0393c04: 步。莫迷煙柳竟忘歸。
0393c05: 雷護橘
0393c06: 果熟霜林紅欲然。誰家兒女不垂涎。迅雷豈是多偏
0393c07: 護。要使偷心當下捐。
0393c08: 蟠龍寺
0393c09: 松竹蕭疏曲徑成。煙籠紺殿碧苔生。世殊莫睹高人
0393c10: 塔。碑斷猶存見性名。魚躍淺塘華正發。鳥歸深樹月
0393c11: 初晴。晨鐘暮鼓渾無恙。誰續當年說法聲。
0393c12: 登香城寺古基
0393c13: 寶地談空日。焉知我不聞。化移煙艸合。錫振雨華芬。
0393c14: 荒砌寒籠月。高臺冷襯雲。順瑛何處是。相笑對斜曛。
0393c15: 即韻酬晦山禪友
0393c16: 萬指叢中我最凡。自甘沙銚煮寒巖。豈期爝火煇名
0393c17: 剎。卻出煙嵐種小杉。壁峭四時溫有雪。囊空幾度凍
0393c18: 無衫。隔村高衲能同調。寄得新詩貯滿函。
0393c19: 送無住歸石屋
0393c20: 孤峰頂上石為菴。歸去應須著實參。佛到且從門外
0393c21: 立。客來休雜世間談。煙霞緲緲堪成侶。松竹森森盡
0393c22: 指南。徹見舊時人面目。果然非女亦非男。
0393c23: 示獨尊上座
0393c24: 千重百匝亦何妨。舒卷從來別有長。但得腳跟紅線
0393c25: 斷。不須歧路泣亡羊。
0393c26: 贈山翁和尚住青州大覺
0393c27: 傑出庚峰是老兄。令行吳越獨崢嶸。五遷名剎轟塗
0393c28: 毒。再握長竿釣巨鯨。東魯佇看迎活佛。西江遙聽播
0393c29: 芳聲。須知華雨繽紛處。端為宗門集大成。
0393c30: 即韻答天童奇和尚
0394a01: 鄮峰一語破重關。道譽先流寰海間。霜鬢老兄原不
0394a02: 老。灰心閒弟愛偷閒。松培萬樹林添翠。鱗躍雙池水
0394a03: 欲斑。閩蜀也知聲調合。同風何似更同山。
0394a04: 寄己任禪師
0394a05: 人境俱忘後。泥牛吼碧潭。燈傳深洞火。華擁綠蘿龕。
0394a06: 閩蜀風非別。洪筠月自含。翻思煙水日。無夕不同參。
0394a07: 詠筍寄觀首座
0394a08: 高節深薶未出頭。和沙和石漫為儔。養成一色夌霄
0394a09: 翠。撼月搖風振未流。
0394a10: 送玉浪上座南詢
0394a11: 籬菊香飄細指南。孤帆偏愛向遙參。吳山越水休淹
0394a12: 滯。一箭須穿五十三。
0394a13: 示繼曇瑞侍者
0394a14: 細細一毫頭。明明無量義。一蹋便知歸。已自落第二。
0394a15: 那堪費鹽醬。捏回野鴨鼻。那堪吹布毛。父子相鈍置。
0394a16: 翠巖雖有言。無說亦無示。早晚侍巾缾。莫負參方志。
0394a17: 一拳拳透祖師關。曇華繼現千林瑞。
0394a18: 送十虛禪人歸武夷
0394a19: 武夷有峰三十六。拔地夌霄如削玉。之子離塵家此
0394a20: 中。老樹蒼藤幾回綠。六六峰前九曲泉。泉中一葉可
0394a21: 蹁躚。龍吟虎嘯深如許。玉女金釵高插天。我生半生
0394a22: 湖海外。家裏名山曾未會。子當先為卜巖房。待我歸
0394a23: 來伸腳睡。睡起夷茶三四桮。笑看藤華落又開。不是
0394a24: 儂有鄉情在。從來鳥倦亦知回。
0394a25: 即韻送藏西堂之閩
0394a26: 杖底夌雲氣。飄飄過別區。詩文囊佛缽。日月貯僊壺。
0394a27: 頒白猶行腳。毋欺是範模。艸芳千嶂碧。風動七閩孤。
0394a28: 劍水浮舟楫。重城放僕姑。但能舒片志。何在疊雙趺。
0394a29: 見翳爭黧牯。疑銷葬野狐。忘機情易竭。囿理蔓難圖。
0394a30: 路險鞋頻斷。峰高策自扶。碧谿啼白鳥。綠樹繞青蚨。
0394b01: 崿崿關如透。茫茫海亦枯。殺生生始活。棒佛佛方符。
0394b02: 颺下荊山璧。寧貪赤水珠。不迷原不悟。誰誰愚。
0394b03: 吾里君遊日。君鄉吾化孚。秋風望歸笠。相解愁胡。
0394b04: 示無塵道者
0394b05: 大道幽曠。唯證乃知。鶖子莫測。豈涉言思。言思路絕。
0394b06: 無說而說。是以宗門。棒棒見血。英靈道者。直下承當。
0394b07: 竹翠松青。了無覆藏。見聞不隔。根塵匪迫。銀漢鶴高。
0394b08: 蘆華月白。出死入生。雨施雲行。不作聖解。肯落凡情。
0394b09: 凡情不住。常光獨露。朵朵芙蕖。火中正吐。
0394b10: 贈智閒禪友并序
0394b11: 智閒敏公與予同侍天童先師於祁御史園中。予
0394b12: 擬至西江結茅。呈偈以別。先師擲偈。怒罵不已。予
0394b13: 竟力辭。先師隨後追至梅墅堅留。予已登舟去矣。
0394b14: 公獨侍先師天年後。始誅茅別峰。噫。予事師之不
0394b15: 及敏公多矣。昨承訪翠巖。復述其事。予為悽然涕
0394b16: 下。因次韻以贈。并懷先師。
0394b17: 御史園中猊座前。別來月色幾回鮮。十年友越千峰
0394b18: 至。萬里雲將一步還。白髮共嗟明鏡裏。烏藤誰契峻
0394b19: 機先。翻思老漢婆心切。淚滴谿頭顆顆圜。
0394b20: 示春侍者
0394b21: 祖祖相傳傳此心。此心不屬去來今。了知心法傳無
0394b22: 際。春到人間萬木森。
0394b23: 示同山後堂
0394b24: 明暗雙彰殺活機。等閒拈出絕思議。主賓分處如相
0394b25: 悉。烈燄爐中白浪飛。
0394b26: 壽玉菴老宿十首
0394b27: 玉菴承公今臘八旬。予適有閩嶠之行。乃用島詩
0394b28: 一僧年八十。世事未嘗聞為韻。作偈十首。預為之
0394b29: 壽。
0394b30: 雪嶺夢回時。汀州紱麟日。德臘兩俱高。西峰推第一。
0394c01: 塵勞海正出。棲鳳嶺先登。不醉曹山酒。居然一聖僧。
0394c02: 泉洗池邊月。華開石上蓮。片雲橫古寺。憨臥竟忘年。
0394c03: 面門固多。耳目猶聰察。偶爾閱殘經。雙眸如二八。
0394c04: 閒步別峰巔。驅烏趁不及。如此老成精。何啻百二十。
0394c05: 殊寺不殊僧。同鄉不同藝。君獨閒一生。我慚忙半世。
0394c06: 壺中天自寬。誰云耋將至。閒坐困即眠。此外復何事。
0394c07: 晝夜一百八。玅機超情謂。不知韓相公。睡眼曾開未。
0394c08: 君且不思鄉。予心豈弗忘。奈何緣未了。鄉水又重嘗。
0394c09: 生即無生句。叢林已猒聞。為君翻別調。孤鴈破寒雲。
0394c10: 示兩序十首并序
0394c11: 母難日。兩序設供。請陞座祝壽。予不諾。因垂問曰。
0394c12: 棒下無生忍。臨機不見師。既是不見師。更祝甚麼
0394c13: 壽。一僧曰。知恩方解報恩。予曰。也是順水之波。僧
0394c14: 曰。老老大大。面皮厚多少。便出。予因命眾頌棒下
0394c15: 無生意旨。復以二句為韻。作偈十首示之。
0394c16: 予初入天童。嘗疑此一棒。誰信活骷髏。頓見光明藏。
0394c17: 慚愧老頑皮。知打幾百下。擊出夜光珠。舉世難酬價。
0394c18: 人道常州有。我道常州無。有無俱踢脫。壽量等毗盧。
0394c19: 霜葉此時墜。漚華此日生。虛生三十九。一事總無成。
0394c20: 我生最轗軻。百苦曾備忍。不陟太白峰。驢年苦未盡。
0394c21: 水雲不相約。紛紛自遠臨。翠巖無法說。意路謾思尋。
0394c22: 語言文字外。別有活人機。不是鳳凰子。九霄未易飛。
0394c23: 諸方盡相肯。自家還肯不。偷心如未休。醍醐反成毒。
0394c24: 臨濟正法眼。瞎驢獨親見。肉骨已雙還。突出那吒面。
0394c25: 具得殺佛手。堪與佛為師。逆水能興浪。始稱師子兒。
0394c26: 示行耀齊文學
0394c27: 一點靈光耀古今。莫將知見別追尋。行超顏閔猶歸
0394c28: 漸。學邁韓歐未足欽。有念盡為顛倒念。無心方契本
0394c29: 來心。谿聲山色分明在。好繼東坡悟後吟。
0394c30: 示普副寺
0395a01: 夢入精藍境亦奇。掀翻缽袋復何辭。钁頭雖鈍能無
0395a02: 倦。囊底常空似不知。青菜葉呈真實相。破伽黎示古
0395a03: 風規。會須記取當年夢。莫負蒼蒼兩道眉。
0395a04: 四旬初度
0395a05: 露滴芙蓉四十秋。電光石火一旋眸。道慚北濟波瀾
0395a06: 闊。錫卓西江歲月流。紅葉易搖霜後樹。白蘋難翳雪
0395a07: 中舟。五湖共豎三千指。誰是金鼇上直鉤。
0395a08: 雪中領眾斫柴十首
0395a09: 磨刀
0395a10: 欲取深山雪裏柴。刀兒須是快如。門前有片青青
0395a11: 石。莫惜三回兩度揩。
0395a12: 著屨
0395a13: 紅鞋氈襪尚嫌單。芒屨如何禦得寒。欲陟斷崖千仞
0395a14: 雪。直須緊捎莫辭難。
0395a15: 呼伴
0395a16: 誰聞行苦不攢眉。況是冰華滿樹時。伴我入林無難
0395a17: 色。許伊堪繼獦獠兒。
0395a18: 入山
0395a19: 極目青山盡白頭。單刀直入展雙眸。試看何處堪垂
0395a20: 手。莫使衝寒恣浪遊。
0395a21: 選柴
0395a22: 參差散木自宜刪。留得杉松覆碧山。謾謂柴頭情識
0395a23: 在。從來殺活有攸關。
0395a24: 剪棘
0395a25: 周遭荊棘貴先除。免使牽連礙短袪。任是葛藤長百
0395a26: 尺。一刀剪盡更無餘。
0395a27: 斫斷
0395a28: 柴樁多是凍成堆。凝結層層撥不開。盡力一揮方倒
0395a29: 斷。空山依舊碧崔嵬。
0395a30: 束起
0395b01: 斫得艱難束更難。攔腰束起勿令寬。兩頭輕重須無
0395b02: 異。始可全提下翠巒。
0395b03: 捶歸
0395b04: 玉樹瓊華滿擔挑。歸來何啻一冬燒。飽柴飽水渾無
0395b05: 盡。香積從茲破寂寥。
0395b06: 放下
0395b07: 萬苦千辛得到家。從今放下足生涯。洗將雙腳爐邊
0395b08: 坐。遮莫長空墜六華。
0395b09: 再住翠巖
0395b10: 聲鐘極力辭。豈敢負相知。進退非無故。行藏各有思。
0395b11: 月高鄉夢遠。歲久道心疲。去去又留住。偷閒在幾時。
0395b12: 擬漁父辭十首并序
0395b13: 甲午夏。予與諸子輯元明以來諸老語要入續燈
0395b14: 錄。因念從上尊宿無不從剋苦真參。大誓奮發中
0395b15: 得來。蓋誓不大。志不苦則中道而廢惰矣。安能透
0395b16: 頂透底。徹證徹悟哉。乃摘其參證行由歷歷可稽
0395b17: 者作漁父辭十首。命曰宗門標格。以示諸子。客曰。
0395b18: 法無定相。豈可拘格則乎。隔江橫趨一蹋便徹。又
0395b19: 何嘗費許多鹽醬來。若以死法繩人。則西來大意
0395b20: 翻成塗轍矣。焉得為圜頓教耶。予曰。噫。子所學者
0395b21: 近代之禪也。寸香未了。心識紛紜。片語合頭。便為
0395b22: 省發。一期之間稱悟道者數十。欺天歟。欺人歟。予
0395b23: 恐圜頓教門將如冷灰矣。今子徒知水潦高亭之
0395b24: 得處瞥脫。而不知其苦心研究。非特一生兩生千
0395b25: 百生而已耳。予試問子。馬駒一蹋。是死法耶。活法
0395b26: 耶。客沉吟。予連棒趁出。
0395b27: 天目高峰玅禪師
0395b28: 北澗塔頭才問訊。何事烏藤連打趁。轟雷掣電未為
0395b29: 迅。門千仞。垂手相牽不肯進。者漢眉毛都落盡。見聞
0395b30: 夢想何須擯。五載骷髏薶鐵櫬。枕兒震。一聲撲碎空
0395c01: 王印。
0395c02: 天目斷崖義禪師
0395c03: 六華散處山河殞。客夢初醒松露泯。死關辣手誰堪
0395c04: 忍。全身隕。伎窘懸崖心未窘。七日不證誓自盡。朝忘
0395c05: 飲啄夕忘寢。南北東西原絕眹。豁然省。石中迸出摩
0395c06: 空筍。
0395c07: 靈雲鐵牛定禪師
0395c08: 截取頭做舀屎杓。片語堪為靈驗藥。任他百病一時
0395c09: 作。忘驚愕。更不迢迢尋扁鵲。勵精提起本參著。目睫
0395c10: 不交雙淚落。驀然擺斷黃金索。乾坤廓。曠劫沈痾從
0395c11: 此削。
0395c12: 金陵碧峰金禪師
0395c13: 五穀胡為誓不食。疑團鬱鬱填胸臆。柏葉松鍼且延
0395c14: 息。自鞭逼。眉山萬仞曾親陟。伐木丁丁聲太直。呼起
0395c15: 法身赤吉力。汗如雨澍歡無極。水莫淢。定中消息誰
0395c16: 能測。
0395c17: 玅果竺源盛禪師
0395c18: 大地平沈無一物。誰是人兮誰是佛。參天荊棘從茲
0395c19: 刜。非彷彿。全體頓現何潛沕。無間雖深不足恤。苦是
0395c20: 袈裟下身失。弘誓不堅焉得出。須委悉。莫待臨婚治
0395c21: 癭疾。
0395c22: 天真毒峰善禪師
0395c23: 阿鼻永墜誰欣願。願深志苦行方健。名利牽人蔓復
0395c24: 蔓。殷勤勸。休把光陰棄分寸。聲色頭邊原不溷。金鐘
0395c25: 未動鼓先噴。大夢未醒猶困頓。正悶悶。一搥敲斷千
0395c26: 生恨。
0395c27: 護國無用全禪師
0395c28: 古來剋苦真參者。寧可無言不亂瀉。虛頭伎倆俱消
0395c29: 也。居叢社。孜孜日夜如聾啞。一拶當機同大冶。睡不
0395c30: 安兮食不下。虛空粉碎方瀟灑。無可把。倒趁泥牛騎
0396a01: 木馬。
0396a02: 香嚴古溪澄禪師
0396a03: 大器從來不自肯。已越凡流千萬等。譬似登山須到
0396a04: 頂。孤迥迥。丹霄獨步誰能並。趙關未破徒咨鼎。從前
0396a05: 解路皆酩酊。奮然一拶頭如剄。夢初醒。團團皓月當
0396a06: 空炯。
0396a07: 壽昌無明經禪師
0396a08: 寰中久寂新豐曲。野干啾啾空躑躅。西江再誕古西
0396a09: 竺。超流俗。斷絃喜見鸞膠續。日裏開田夜燈錄。一座
0396a10: 好山千載毒。默默提撕自催促。驀然觸。石邊飛出遼
0396a11: 天鵠。
0396a12: 天童密雲悟禪師
0396a13: 積薪觸發生前事。恩愛牢關一時棄。曉夕咨參求指
0396a14: 示。惟罵詈。那知句句吹毛利。情與無情原不二。翳根
0396a15: 未拔空華墜。銅棺頂上回頭視。煥然地。謦欬無非西
0396a16: 祖意。
0396a17: 懷笑巖和尚四首有序
0396a18: 笑巖祖翁以萬曆辛巳已春化去。塔於燕之西城。羅
0396a19: 公大參銘之甚詳。先師住金粟時。已將南北集并
0396a20: 銘梓行於世。天下學者家諭戶曉。頃有蜀僧謂尋
0396a21: 之十二年而不得。海內實無一人知之。乃作四詩
0396a22: 以紀其事。庶後之稱子孫者知其祖翁尚在。噫。妄
0396a23: 誕之談。何異井蛙醯雞耶。因即韻以志感。
0396a24: 從來大隱不居山。柳巷何妨露一斑。霹靂舌藏人莫
0396a25: 委。嵯峨門啟孰能攀。蕭蕭煙笠傳南遠。落落浮屠鎮
0396a26: 北閒。今古西城城上月。盲龜咄咄淚潺潺。
0396a27: 殘碑幾度繡莓苔。古塔依前郭外隈。蒿長砌邊枯又
0396a28: 活。鶴巢鑯上去還回。一燈有燄東西續。八面無門晝
0396a29: 夜開。十二年中尋覓者。未曾親見謾疑猜。
0396a30: 小小菴居矮矮楣。誰知正與道相宜。生來不解圖虛
0396b01: 譽。死去何須立峻碑。一火活焚真父母。百年遙誕好
0396b02: 孫兒。琉璃殿上風光在。門外遊人那得知。
0396b03: 團團無縫亦無方。合爪趨前已面墻。潭北湘南金玉
0396b04: 國。鍬頭钁底利羅場。斷磚縱可修殘穴。片石徒勞補
0396b05: 上蒼。寄語野盤途路客。祖師不在帝城旁。
0396b06: 焚萬松評唱
0396b07: 公案若依評唱會。祖師焉用特西來。而今一火都焚
0396b08: 卻。免使兒孫口亂開。
0396b09: 
0396b10: 古雪哲禪師語錄卷十八
