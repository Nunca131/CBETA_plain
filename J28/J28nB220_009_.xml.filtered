0809b01: 法璽印禪師語錄卷第九
0809b02: 嗣法門人性圓旋璣旋哲旋賢等編次
0809b03: 真讚
0809b04: 觀音大士全身心經
0809b05: 八萬四千毛孔孔孔流出波羅密門三百六十骨節
0809b06: 節節皆具金剛正眼我聞悲智未發生如月行空無
0809b07: 淨穢通身羅列雁行斜一畫一毫真教體眾生迷妄
0809b08: 有遲速菩薩圓通終不二四威儀內玅莊嚴一絲一
0809b09: 縷勝三昧我今稽首願無畏一切佛事永成就
0809b10: 大士雲中騎獸王霄寰居士請
0809b11: 衣衫黼黻髮鬢蓬鬆乘雲駕霧馭獸騰空童子鸚哥
0809b12: 俛仰淨瓶楊柳隨從心每普週法界身常陟降穹窿
0809b13: 離去洛伽界內不居紫竹林中示現人間天上闡揚
0809b14: 法爾神通猗歟大士太殺形容若逢識者笑爾顛風
0809b15: 魚籃觀音
0809b16: 大士忙忙應現無方酒行肉市真圓道場淨瓶倒瀉
0809b17: 白玉毫光乘斯光者即證真常更有一般奇特處惹
0809b18: 得魚兒跳上筐
0809b19: 蒲團兀坐乍放癡憨胸中若有思救世更多般不如
0809b20: 稱時歸海上青蘿一幅覆花冠
0809b21: 稜稜怪石蓮花捧足手抱孩兒眼睛突出明月當空
0809b22: 絕纖翳翠竹清風彈一曲都盧一味賣風流個中一
0809b23: 點全體露
0809b24: 贏得山中猊兀坐笑微微不去魚行肉市誰憐竹翠
0809b25: 鸚肥甘露水常滿母陀羅臂洩天機善財侍巾瓶踏
0809b26: 破煙霞捧落暉人間那識山家趣別有清風兩鬢飛
0809b27: 三大士出山像隱嵒知客請
0809b28: 三個老古錐何不歸山去縱有婆子心未免墮思慮
0809b29: 快快聽我言切莫久蹲踞娑婆世界人個個知落處
0809b30: 坐臥與打眠不偏亦不易你若再癡心法中總不恕
0809c01: 三十痛棒頭莫道無毀譽
0809c02: 又
0809c03: 者三老也甚奇居山一般頭腦出世各樣行持有教
0809c04: 人從耳根而圓通全提有教人從差別而大智可期
0809c05: 有教人從根本萬行同歸輔法化興雲布雨度眾生
0809c06: 隨高就低欲問道場何處五臺南海峨嵋
0809c07: 羅漢
0809c08: 老老大大古古怪怪萬仞峰前兀然自在阿翁名姓
0809c09: 不知誰忘卻身心與世界
0809c10: 又
0809c11: 懸崖下打坐片石上施為合掌無容放下啟目實難
0809c12: 收回微笑露頭面袈裟半掩圍者個不本分的阿師
0809c13: 在者裏成群作隊好與一頓痛棒趁去天台免得你
0809c14: 弄鬼捏怪咄是何言耶
0809c15: 金剛經塔竹浪禪人請
0809c16: 文足頂字滿盤銀鉤鐵畫著眼看有玅有玄心鏡闇
0809c17: 無縫無罅露光寒七層險級藏身易四相空時下手
0809c18: 難者軸箋奇特煞一理明明分二法若還號曰金剛
0809c19: 經卻又安名設利塔儱侗安排疑誤人畢竟如何方
0809c20: 得恰試問觀音下一言展開竹浪通身匝
0809c21: 初祖達磨
0809c22: 者凍奴齒疏臉黑目凸耳長西竺愁眉航海泛東乾
0809c23: 屈氣遇梁王暗度秋江歸少室九年冷坐絕商量不
0809c24: 是雪庭斷臂幾乎家喪人亡咄雖是一花香滿地爭
0809c25: 免砒礵毒大唐
0809c26: 又
0809c27: 梁王不契折蘆自適拄杖倒拈問著劈脊咦只段風
0809c28: 流那個識
0809c29: 又
0809c30: 番人穿珠襖文字從教掃折伏邪宗歸正宗明辨世
0810a01: 珠非法寶梁王問道重如輕二祖安心是多少五葉
0810a02: 流芳誑嚇人隻履鹵歸新羅鷂者般醜態似淆訛珍
0810a03: 重時人莫草草
0810a04: 中興曹溪國師憨山師翁同安兩序請
0810a05: 我師翁世稀有豎拂子於皇宮膺帝王之敕綬建法
0810a06: 幢於曹溪為眾生之引誘開爐煆煉四海聖凡掌權
0810a07: 柄勘驗人天賢否請教即從始至終傾懸河之口問
0810a08: 宗即拔楔抽釘具惡辣之手論道德如高如厚觀學
0810a09: 識若山若斗心空及第則雲去水來無不翕受唇吻
0810a10: 珠璣則文臣武士俱親左右動容貌猶麟趾呈祥出
0810a11: 辭氣如獅王作吼有時披御服顯法道之尊榮有時
0810a12: 著垢衣揚佛祖之家醜象龍親炙而自西自東狐犴
0810a13: 聞風而南奔北走宗風嗣續笑巖翁家當流傳傘居
0810a14: 叟同安不肖孫極言讚莫能窮只得虎拜稽首
0810a15: 又
0810a16: 憨山和尚太殺無狀牢山觸怒天子曹溪撥轉向上
0810a17: 始得宗門大振寰中兒孫個個如龍如象咦惟有同
0810a18: 安忤逆孫瞎卻師翁正法眼藏
0810a19: 雲居顓愚先師同安兩序請
0810a20: 未中曹溪憨祖惡毒先受臺山印翁醋醬天台灰頭
0810a21: 土面廬阜愈見囊藏祝融峰下生死幾回雙清機邊
0810a22: 建立榜樣住青原回廬陵之米價主雲居轉月堂之
0810a23: 山向倣中峰擬一葉之輕舟覓船子睹江上之蕩漾
0810a24: 豎一拂弘宗於清涼天界末後竹林一喝驚殺諸方
0810a25: 宗匠如是生平非臨濟三十世顓愚老漢那得腳下
0810a26: 兒孫大法弘揚
0810a27: 又可立禪師請
0810a28: 鬚髮如松面冷心熱坐斷葛藤豎脊如鐵拂子高懸
0810a29: 其上烏藤不犯扭捏噫者段家私付與誰可立禪師
0810a30: 親骨血
0810b01: 又龍門兩序請
0810b02: 心空四海眼蓋乾坤佛祖位中留不住死生浪裏任
0810b03: 浮淪六十八歲受人天之供養三十餘載續將墜之
0810b04: 宗門密持一拂兮雲水騰奔不棒不喝兮獅象頻蹲
0810b05: 更有一種不負人德不肖難以述情且道如何是老
0810b06: 人不負處一掌一握血
0810b07: 又雲居塔院請
0810b08: 冰霜戒行雲鶴形蹤立圓通之法派紹臨濟之正宗
0810b09: 接王臣而不出方丈鍛凡聖而不設紅爐擊塗毒鼓
0810b10: 拋栗棘蓬吞者皆喪聞者皆聾示寂震威一喝截斷
0810b11: 萬派泓淙法身寶塔永鎮歐峰大小阿師誰知者老
0810b12: 漢暗藏春色明露秋風
0810b13: 又
0810b14: 厚重如山嚴冷似鐵提佛祖不露秋毫驗龍蛇慣多
0810b15: 饒舌紹臨濟之門庭破魔王之窟穴毒手惟一雙捏
0810b16: 人性命絕我昔曾遭惡辣鎚至今怨入骨髓徹六座
0810b17: 東南大道場天界獲得一麟歇叮嚀切莫亂承當傘
0810b18: 居要旨須辨別
0810b19: 題方伯余翁斗所護法像留同安祖堂
0810b20: 此老形貌端莊就中德業難量為朝廷之砥柱作佛
0810b21: 祖之金湯居敬行簡潔己已如霜施仁發政視民如傷
0810b22: 不用蒲鞭笞杖自然百姓綱常了生脫死而凡聖俱
0810b23: 忘提宗喝道而體用雙彰掃卻者邊那畔直教個裏
0810b24: 昂藏建叢林清己已俸猶非牽強開善門訪知識別有
0810b25: 所長任從打破諸方關鎖究竟難違鳳嶺封疆到如
0810b26: 今只得把聲名於廟廊之上將全身於同安之堂噫
0810b27: 嘻似者等不惟盟府載千秋勳績亦且傳燈有萬世
0810b28: 揄揚
0810b29: 題谷暘笪居士像
0810b30: 者老孤卓卓的三十年來法戰寰中彈指之間直超
0810c01: 義諦脫卻無底芒鞋兀坐青松怪石剩得餘情琴書
0810c02: 分付兒童收拾真乃本色道人可謂即世出世今日
0810c03: 狹路相逢撞著同安鐵楖任你額上有睛到底也難
0810c04: 迴避居家可為萬代規模出世可作法門標致嗄誰
0810c05: 知我臨濟門下也有者個居士
0810c06: 題牧公項居士像
0810c07: 瓶山有大士家住蠡湖東秉慧根而出宦海披法服
0810c08: 以警樊籠鍛紅爐之鈍鐵釣巨壑之鱗龍棒則聖凡
0810c09: 齊喪喝則緇素俱聾聲名惡辣捉麈談宗跨金明而
0810c10: 荷斷橋之法脈起臨濟以效維摩之德風諸方費盡
0810c11: 長篇短什儒門欽慕讚莫能窮同安只道個秀州牧
0810c12: 道者元來不外乎斯中
0810c13: 為澄空闍黎題畫
0810c14: 山中多隱亭樹下有畫閣瀑布落千峰白雲起萬壑
0810c15: 天涯水際寬日月虛空博萬象與森羅天然不造作
0810c16: 途中跨馬醉仙翁儘眺家鄉都忘卻一段西來意現
0810c17: 成不須取覓更卜度別有青峰插霄漢猶待飛來雲
0810c18: 與鶴覓我留題在上方展去收來莫錯過
0810c19: 題淨空禪宿
0810c20: 此翁白髮時垂頸一片袈裟常搭鉤煮雲月于匡山
0810c21: 頂上坐蒲團於十字街頭濟物無論高下為眾不計
0810c22: 春秋末後高隱秖園一句彌陀盡收從前皮膚俱脫
0810c23: 盡今日孤存紙上遊
0810c24: 題漏澤新元和尚像
0810c25: 個模樣孰為尊神奇貌古意和溫拈椎豎拂明宗旨
0810c26: 打鳳羅龍壯法門獨坐繩床兮氣度存弘揚祖道兮
0810c27: 作用惇萬丈懸崖兮一手捫千尺碧潭兮一口吞常
0810c28: 拋金彈兮慣打鐵崑崙欲識宗風嗣續兮孔聞之子
0810c29: 萬如孫
0810c30: 題敬泉李居士
0811a01: 粗浮易見細密難窮其性若雷霆其意若春風忘身
0811a02: 如棄涕唾為眾不誇己已功有時一乘之上有時九流
0811a03: 之中坐片石對琴鶴青松看飛雲伴落霞孤鴻咦者
0811a04: 般行履好似沒規則的仙翁
0811a05: 題道育比丘尼像
0811a06: 婆子氣性似出格丈夫之類也難齊不喜梳妝穿繡
0811a07: 服卻來披剃挂伽黎本無恩愛何勞斷少有情塵非
0811a08: 正規雖如是漫思惟子母團圞共一儀一朝摩著孃
0811a09: 生鼻便是當年末山尼
0811a10: 題智徹比丘尼像
0811a11: 持戒似冰霜見性如秋月動靜四威儀世緣都休歇
0811a12: 歇不歇有奇特或問祖意自鹵來提起貫珠當頭截
0811a13: 始信當年玅總尼如今復名尼智徹
0811a14: 題以忠徐居士小影
0811a15: 頂上紫霞冠身披片雲服著箇無底鞋握柄龜毛拂
0811a16: 動止儼然唱道師細觀規模少拘東端端七尺軀落
0811a17: 落有僊骨試問傍邊是阿誰渠道忠公老格局
0811a18: 題相吳郭居士像
0811a19: 者居士多古朴居塵離塵在俗出俗正衣冠而坐石
0811a20: 臺斂神情而依空谷手內恆持蜜蠟珠無心常念彌
0811a21: 陀佛疏林夕照徑無苔瓦灶風吹茶易熟不涉春秋
0811a22: 意自殊踏翻生死無拘束坐忘身世不知歸自有山
0811a23: 童歌短曲問來由將何復太古遺風維摩後族
0811a24: 題凌子吳公
0811a25: 知此老本非常為愛園林別廟廊萬疊峰巒雲外賞
0811a26: 幾多經史腹中藏遠名利傲羲皇洗耳溪邊作報章
0811a27: 自解難辭車馬客飄然物外坐高崗入我室坐吾床
0811a28: 猶將個事作商量有時覷破生前面不異張公入率
0811a29: 堂
0811a30: 題聵翁吳居士
0811b01: 荷曹洞宗得臨濟句撥開玄要三關坐斷君臣五位
0811b02: 不同俗子論真乘要與泥人談妙義較禪源龐陸堪
0811b03: 侔觀學海歐蘇可例入那伽而天地渾忘頌圓通而
0811b04: 正偏俱備如斯一段清高可謂即世出世
0811b05: 自讚方伯余公請
0811b06: 此老曹谿真孫傘居嫡子棄雲居如涕唾住越山若
0811b07: 砒礵拈一枝拂向龍門院裏輕輕一拂只得海內魚
0811b08: 鱉蝦蟹蚌蛤蛟蠡藏身處也沒有佛祖魔王大驚小
0811b09: 怪似者等不本分的老凍儂只好在偏方僻地坐斷
0811b10: 天下人舌頭怎得同安高豎法幢掀開諸祖舊面還
0811b11: 有人識得麼咳西江獨許余方伯眉橫鼻直氣同垂
0811b12: 又眉劍首座請
0811b13: 者個藞苴鬚髮髼鬆受宗鏡戒得雲居髓乞他談宗
0811b14: 無外無裏請他言教沒函沒底禪也不參佛也不禮
0811b15: 終日遊山窮年玩水不識時文未諳古史出入行藏
0811b16: 絕無規矩如是行持不知羞恥問是阿誰咦憨山之
0811b17: 孫傘居之子
0811b18: 又大雲西堂請
0811b19: 者漢灑灑落落飄飄蕩蕩請教截斷葛藤問宗劈脊
0811b20: 便棒舉曹溪之宗猷提雲居之法網常常兀坐此石
0811b21: 處處道風孤廠別有一段精神喚作一條拄杖分付
0811b22: 傳去西川永作佛祖榜樣
0811b23: 又楚庵西堂請
0811b24: 者漢生平多骨氣一身擔荷無欺敵放源歸海浪滔
0811b25: 天寰中獨步而遊戲等閒道個赤鬚鬍三千七百南
0811b26: 山刈打鳳羅龍老不休誑凡欺聖粗心極年來大座
0811b27: 古同安腳下兒孫都波累楚鹵堂不波累一錠金還
0811b28: 一錠金古今授受無窮已
0811b29: 又靈嶽書記請
0811b30: 吾之之像真個古怪任是僧繇也描不得今日撞著
0811c01: 個同聲同氣的阿兒以須彌為筆四海為墨向虛空
0811c02: 裏圖污一上被老僧一喝殃及伊持去作宗門萬古
0811c03: 之標格
0811c04: 又海門侍者請
0811c05: 者川寮孤硬得好有時高高峰頂立卻在十字街頭
0811c06: 全身放倒有時深深海底行卻在千峰頂上透露頭
0811c07: 腦有時披赤絳而綱宗齊掌有時豎麈尾而佛魔俱
0811c08: 掃縱奪殺活不容擬討設若額上有睛肘後有符的
0811c09: 衲僧到來也難分他白早到恁麼地非推倒巫山踏
0811c10: 翻海島怎得為人天之師宗門之寶
0811c11: 又眉浪禪人請
0811c12: 者老禿愛孤獨眼裏無筋心中有毒為俗要住城隍
0811c13: 出家最喜山谷一味清高不求濁富提宗旨如臨濟
0811c14: 德山續慧命于東土西竺離師早出世速動四海之
0811c15: 長波揚五家之宗族常思未報佛祖恩只以先師朔
0811c16: 望一鹽晨昏一粥
0811c17: 又慧然闍黎請
0811c18: 髮長不髡鬚莽不剃心毒砒礵身柔泥絮有時群行
0811c19: 囂囂足恃有時燕坐綽綽無倚拄杖倒拈敲骨打髓
0811c20: 其表如智其裏若愚如斯行藏恁麼舉止今朝舉似
0811c21: 慧然公遺笑千秋未必己已咄
0811c22: 又道隆禪人請
0811c23: 喫得十年苦佛祖也不讓毘盧頂上屙蟭螟眼中放
0811c24: 有時罵諸方有時揮鐵棒待伊眼空識得渠元來卻
0811c25: 是同安院裏沒肚腸的法璽和尚
0811c26: 又普觀禪人請
0811c27: 者漢到處烘烘烈烈行坐規規矩矩逢人十分回互
0811c28: 問法不容道理大似德山臨濟棒喝如電如雨喫著
0811c29: 通身白汗流再見不須重豎指恁麼形狀正好貶到
0811c30: 千佛寺裏鎮山門子子孫孫傳不已
0812a01: 又一心禪人請
0812a02: 者禿翁沒道理手提白棒甚來由逢人敲骨并打髓
0812a03: 只要賣自己已的風流不管教壞了人家男女謾道是
0812a04: 法中之王玉中之璽明哲到來恐為所恥雖然志量
0812a05: 寬弘未免人間嫌喜越山龍門兩道場傘居家風獨
0812a06: 撐起同安赤手見中興毒鼓高撾聞者死咦汝正是
0812a07: 吾吾豈是汝不須三呼喚汝名無為真佛在那裏
0812a08: 又元長侍者請
0812a09: 形藏不與世相同盡日單提向上宗有問西來端的
0812a10: 旨一枝白塵笑春風
0812a11: 法璽印禪師語錄卷第九
