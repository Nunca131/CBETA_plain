0462a01: 季總徹禪師語錄卷第四
0462a02: 侍者超遠記錄
0462a03: 詩偈
0462a04: 五言八句
0462a05: 南嶽山居雜詠
0462a06: 澗底風來肅情空物物幽不聞車馬鬧遠卻世塵憂
0462a07: 葉落知秋老林疏露瀑流忘機鷗與鷺相狎若相投
0462a08: 其二
0462a09: 門倩閒雲護清幽丈室臨埜猿探果熱巢鳥入林深
0462a10: 撇卻郤浮名網超然樂道心空空四句外得意芥投鍼
0462a11: 其三
0462a12: 靜看秋光好楓紅滿耳聲松濤聯鶴唳谷響荅蟬鳴
0462a13: 遊客衣冠古憨僧風度清舉頭空際望楚澤有餘英
0462a14: 其四
0462a15: 日出通身暖風來大地涼人心多障礙聖道獨揮揚
0462a16: 白玉生成白黃金不煉黃古今無改變在在露真常
0462a17: 其五
0462a18: 坐對西窗下碧峰蒼翠排白雲峰頂去清風竹塢迴
0462a19: 山閣餘清夢溪松覆碧苔荒林無異味果熱鳥啣來
0462a20: 其六
0462a21: 拶到忘人處人忘法亦空兩忘俱寂滅萬有絕羅籠
0462a22: 正入真三昧如斯號大雄含靈雖異象定慧理玄同
0462a23: 其七
0462a24: 亂石千峰裏危廬倚碧岑黃鶯鳴翠柳白鷺點芳林
0462a25: 曲徑穿雲細荊扉落葉深幾番移住處山色亦沉吟
0462a26: 其八
0462a27: 世路風塵老歸休咬菜羹儉勤貧亦足戒禍終輕
0462a28: 學自不欺始智依無事清書紳及銘座黽勉盡餘生
0462a29: 其九
0462a30: 幽鳥緡蠻處煙華映嶽容樹深偏見鹿寺遠不聞鐘
0462b01: 竹勁分青靄泉飛挂碧峰無人知此況獨對萬年松
0462b02: 其十
0462b03: 拭目疏林望風煙節候殊秋聲千葉墜遠影一巢孤
0462b04: 不避秋霜鴈驚飛夜月鳥庭前來又去幾度遣榮枯
0462b05: 其十一
0462b06: 高隱平生志今來住此山幻塵都覷破浮世漫相關
0462b07: 石乳隨時汲藤花任意攀乾坤空浩大誰識此中閒
0462b08: 其十二
0462b09: 林壑晴雲鎖亭亭幾樹梅汲泉吟詠去採藥帶香回
0462b10: 葉上寒山偈雲中般若臺杖藜隨所至石几布蒼苔
0462b11: 其十三
0462b12: 古剎清虛境停機問老翁山高月漸小源遠脈微通
0462b13: 虎嘯千峰肅龍吟萬壑雄丹青為佇望繪入畫圖中
0462b14: 其十四
0462b15: 古樹蟠奇石清谿遶碧苔飯餘山鳥靜雲破缽龍回
0462b16: 壁老形如畫人間冷似灰三生如半日何處得愁來
0462b17: 其十五
0462b18: 紅葉都零落山泉覺有聲應知秋月朗不及夜燈明
0462b19: 竹影埽階靜花閒映塢清松間拈埜句長嘯萬峰鳴
0462b20: 其十六
0462b21: 巖老山房瘦閒僧許暫棲雲深天墜地影淡日沉西
0462b22: 勞我烏藤杖看人白壁題悠悠清興永說偈對潺谿
0462b23: 其十七
0462b24: 疏狂難入世甘老白雲巔實際原無地清虛賴有天
0462b25: 棲心空劫外拭目古崖前蘭若傍谿結隨時了幻緣
0462b26: 其十八
0462b27: 藤華飛石徑流水遶東津久與世人隔時來埜鹿親
0462b28: 縈縈深壑路杳杳大江濱嘯傲忘情處風和樹又春
0462b29: 其十九
0462b30: 苔砌谿邊路茆簷覆百花年來何甲子節至幾春華
0462c01: 策杖臨高石傾缾步淺沙猿聲歸洞晚和月弄煙霞
0462c02: 其二十
0462c03: 窗碧映清輝開門納翠微離霞孤鶴迴繞石亂雲飛
0462c04: 矮榻苔為席疏簾葉作衣斜陽西去遠倦鳥自知歸
0462c05: 其二十一
0462c06: 獨向山居老松門露兩乂書經集貝葉挂錫落藤華
0462c07: 種竹開青徑穿林摘紫茶相逢塵外客秋信寄誰家
0462c08: 其二十二
0462c09: 瀑響決長河藤芽挂綠蘿推雲出岫杳埽徑落華多
0462c10: 簷柳拖金線谿藤亂碧波晴明天氣暖凍解沒前坡
0462c11: 其二十三
0462c12: 葉落滿山黃茫茫匝地霜搜林番澗柳穿隙入山房
0462c13: 池凍梅花吐空清鴈字狂埜燒增烈燄風送晚煙香
0462c14: 其二十四
0462c15: 秋至梧先老涼生鴈早歸蛩聲依戶切水潦出途稀
0462c16: 明月舒光皎孤雲抱雨飛夜來風過樹紅葉滿荊扉
0462c17: 其二十五
0462c18: 桂輪偏照埜嵐氣滿幽林愛見澂清景恒持虛白心
0462c19: 苔平趺坐穩風勁入林深老衲來相問焚香一鼓琴
0462c20: 留別
0462c21: 萍水應無定翻成萬里思黃花秋雨暮白雁楚江遲
0462c22: 卓錫千山夢窮心浩劫詩偶然彈此曲何意使人知
0462c23: 孟秋送行
0462c24: 塞雁多南度翩翩遠送君此時看別路何處共斜曛
0462c25: 調拂關山月思浮海國雲尺書如不吝千里寄殷勤
0462c26: 其二
0462c27: 紅樹霜橋別青蘿水寺期去來唯仗錫得失但稱詩
0462c28: 細雨迷松徑孤煙結柳絲好隨梧葉信莫負落花時
0462c29: 其三
0462c30: 國亂猶飛錫天邊何處留朝雲排小閣夕雨上孤洲
0463a01: 白業皈常住青燈說浪遊孤帆欸乃裏旦暮定中流
0463a02: 仲秋留別
0463a03: 煙水無停枻年來如自然林花邀副墨池草倩書玄
0463a04: 有句非平仄無心任折旋吾今非孟浪作息信前緣
0463a05: 其二
0463a06: 自分非高遁行蹤任卷舒無心棲虎市有志愜鶉居
0463a07: 暑氣消衣袂秋聲散牧漁雌黃隨眾口端不掩瑕瑜
0463a08: 解制送禪者
0463a09: 涼風方解制曉客萬峰行傳食蓴絲滑秋衣薜荔輕
0463a10: 雲扶肩錫短月襯掌珠明江北江南事烽煙滿百城
0463a11: 七言八句
0463a12: 山居
0463a13: 瞿曇昔日弄華枝金色顰眉事不疑七處徵心饒片
0463a14: 舌八還辨見負雙眉貧兒除糞勞如此長者施珍苦
0463a15: 若斯教外不須重註腳一肩擔荷更繇誰
0463a16: 其二
0463a17: 柳藏鸚鵡夕陽斜幽谷晴春實可誇林下風生閒虎
0463a18: 豹澗邊水溢浴龍蛇敝廬草座雲為盍枯木蘿龕菌
0463a19: 作華為喜者些窮快活兩肩破衲伴煙霞
0463a20: 其三
0463a21: 幾度臨磯下釣絲潭寒月皎罷施為坐箇蒲團忘歲
0463a22: 月瞠雙冷眼學呆癡有林是處藏狐免無窟何方隱
0463a23: 豹羆利劍尋常當面擲那堪時刻不持危
0463a24: 其四
0463a25: 識得家珍不外求依然曲水遶山樓劈開臨濟三玄
0463a26: 語看破天龍一指頭幾度清風嘶木馬半窗明月吼
0463a27: 泥牛自從笑罷歸來後高枕松陰聽瀑流
0463a28: 其五
0463a29: 坐來石上卻清幽月皎長空雲已收人在夢中誰識
0463a30: 夢蟬隨秋喚不知秋心灰豈羨羡蓮華國念淨何妨翡
0463b01: 翠樓信道自身元是佛人間何事覓封侯
0463b02: 其六
0463b03: 威音那畔箇真傳顯露分明何用言要辨泥中原有
0463b04: 刺須知法外本無門欲同赤腳波斯相休作癡毛捕
0463b05: 影猿末後一機如舉似石人笑倒在谿源
0463b06: 其七
0463b07: 勞生汩汩事如何何不脩真出愛河識得浮漚滅北
0463b08: 海莫將幻夢戀南柯百年富貴金非少一旦無常土
0463b09: 亦多煙雨臺高波浪滾塵中歲月易蹉跎
0463b10: 其八
0463b11: 耐盡松筠意未闌好將銀燭夜深看但教月畔疏星
0463b12: 列擬聽風前落葉刪山壑樹搖如夢斷田園果熟已巳
0463b13: 秋殘銀橋指度今宵漢錯怪雲深杓柄寒
0463b14: 煙霞峰
0463b15: 策杖遙登最上山真風須向翠巖攀世間濁質難相
0463b16: 許雲外清游信自閒怪石欲飛形躍躍驚流直下響
0463b17: 潺潺行來不覺幽玄處蹋碎煙霞信步還
0463b18: 神僊洞
0463b19: 萬疊蒼黃鎖翠嵬山峰寂歷絕塵埃半谿影出清泉
0463b20: 竹幾敶香飄碧澗梅暮雨濕侵藤下路斜陽光襯洞
0463b21: 中苔從來不學長生術到此還思一溯洄
0463b22: 彌阤峰
0463b23: 彌陀祇在翠微間覿體西方絕往還自是獨尊無兩
0463b24: 相擬思皈奉隔重關巍巍坐斷千巖石歷歷張開萬
0463b25: 木顏更有拈來親切句華香鳥語絕追攀
0463b26: 飛來船
0463b27: 不識何人作此舟寥寥占斷楚江秋棹停水月巉巖
0463b28: 伴帆卷林風石浪浮招得片雲橫谷口偶通一線過
0463b29: 峰頭洞庭浩淼多生計透出煙波好順流
0463b30: 觀音巖
0463c01: 亂峰幽澗境非常鳥道縈迴入梵堂奇石懸崖疑虎
0463c02: 墮蒼藤倚樹若龍狂洞中有路通天竺谷外無塢隱
0463c03: 道場優缽華開何處地幾番風過寶林香
0463c04: 天台寺
0463c05: 蹋破浮雲望彼蒼松濤深處石為梁千山月色侵人
0463c06: 夢一樹梅花透塢香幽谷豈妨春信早懶雲寧解客
0463c07: 情忙我從鳥道行將遍黃葉鳴爐欲沸湯
0463c08: 九仙觀
0463c09: 派派清流瀉翠橫九仙臺上掃花迎塵囂以謝年年
0463c10: 遠花果時生日日春洞裏漁樵新別調蓬萊勝負舊
0463c11: 棋聲請君更種桃千樹白鶴飛來兩翮輕
0463c12: 擲缽峰
0463c13: 踏翻階級直凌空囊缽全拋徹骨窮曾在靈山親授
0463c14: 記故留衡嶽醒童蒙誰云更有通霄路唯信原無別
0463c15: 樣功任是老盧將不去春風千載付山翁
0463c16: 太陽泉
0463c17: 引出峰頭噴未休太陽何處不隨流穿林渡海離塵
0463c18: 網傲雪經霜得自由勢湧沖開千嶂碧津流吞卻一
0463c19: 輪秋斗牛不動真常處宇宙無雙第一幽
0463c20: 讓祖塔已巳上俱南嶽諸勝
0463c21: 巍巍壁立示全身虎嘯龍吟果是真鼻孔撩天獨我
0463c22: 望舌頭拖地幾人親金幢高據當軒令玉樹重敷劫
0463c23: 外春七十餘峰俱坐斷寥寥千古卻如新
0463c24: 中山大明寺
0463c25: 芒鞋拄杖腳頭寬信步行來路不艱明敝高懸連褟
0463c26: 淨清光返照逼窗塞兩廊素壁真堪畫一帶青山色
0463c27: 可餐春去已巳知花柳瘦大家列坐是團欒
0463c28: 寄慈法兄隱山
0463c29: 獨宿孤峰值早春清高那許世相鄰情知格外忘人
0463c30: 我直透玄關始得純奪境奪人全體用立賓立主獨
0464a01: 精神別峰頭上遙相會誰道今人非昔人
0464a02: 壽程弘陽五十
0464a03: 已巳知四十九年事世路何如道路幽山色照開秦苑
0464a04: 日水聲流出漢宮秋青雲瞥向塵中度白髮何須海
0464a05: 外遊一念回光無量壽謾勞海屋又添籌
0464a06: 元旦玩雪
0464a07: 極目平沉大地通孤燈照映草堂中梅花一樹誰知
0464a08: 白玉壁千峰我幸逢逄禪室飄來風說法香臺飛去鳥
0464a09: 談空年年好景原無別眼界于今更不同
0464a10: 志感
0464a11: 勞勞車馬走風塵幸是當年埋炤身壁立不行屠狗
0464a12: 客懸巖豈坐釣魚人溪山瀟散心加靜雲月開明意
0464a13: 自真萬事如棋何足問道緣心境幾番新
0464a14: 寫懷
0464a15: 道路崎嶇過便休閒觀世事水東流目窮天際空今
0464a16: 古足躡雲端任去留泉石主人常並坐松花道者每
0464a17: 同遊有時得句憑虛嘯勝與漁樵共唱酬
0464a18: 次南嶽和尚臥病二首
0464a19: 空谷寥寥獨掩扉為探心地卻忘機病身一任同松
0464a20: 老瘦骨何妨與鶴肥識破浮生真夢幻好憑祖道逗
0464a21: 光輝縛茆已遂煙霞志臥看閒雲自在飛
0464a22: 其二
0464a23: 林間長日意閒閒問疾無人日往還有法利生猶未
0464a24: 了無心合道本非艱不因疏漏幽藏壑寧為清閒老
0464a25: 臥山魔佛兩頭俱坐斷晴谿贏得步潺湲
0464a26: 描山茨和尚真
0464a27: 一見吾師相貌奇丹青未舉意先疑眉間霜劍光時
0464a28: 透手內烏藤痛處追鼻孔未垂全道影髮毛纔露識
0464a29: 真儀當軒突出誠難辨那許時人問是誰
0464a30: 禮南嶽山茨和尚塔
0464b01: 亂雲堆裏事幽玄一塔千峰不記年像貌寧隨山色
0464b02: 變語音豈借水聲宣松陰斷處光還潔花影重交體
0464b03: 更鮮潭北湘南人不會玲瓏插出自摩天
0464b04: 偶然作
0464b05: 短髮蓬鬆披雪裘長年寂寞臥林丘松華漫煮青精
0464b06: 飯霜葉寒燒黃蘗秋潦倒世情如蝶夢仳儷時事付
0464b07: 春流砌蛩未識閒情思早向簷前訴冷愁
0464b08: 泛沅湘登法海禪院
0464b09: 深秋獨泛汨羅灣夾岸芙蓉醉玉顏綠葉紅英憐我
0464b10: 老清風碧潦羨羡君閒沉湘舊恨應難洗弔古新篇豈
0464b11: 易刪落落緬懷書不盡何當乘興叩玄關
0464b12: 漢口倚樓望南嶽雪
0464b13: 離山莫厭不相逢意足猶如萬里同一字懶題人相
0464b14: 外半行猶寄汝心中眼前樓閣堆新粉鏡裏蓬茅理
0464b15: 舊宮撥盡爐頭煨芋火寶華無數墮虛空
0464b16: 望巴陵寶塔
0464b17: 日暮湖天浩氣殷浪花堆裏鴈聲喧千峰遙落雲帆
0464b18: 迥一塔孤危天籟閒幾處踏歌松影內數聲簫管木
0464b19: 聲間持杯漫對西來爽倚遍斜陽獨破顏
0464b20: 峽山掃林皋和尚塔
0464b21: 孤光迥迥塔連巔幾陣風聲鳥語邊三瓣香拈蒸宇
0464b22: 宙一杯茗獻薄雲煙斂歛衣就坐尊前哲乂手揚眉望
0464b23: 後賢猶問箇中消息處橫山展竹淨明天
0464b24: 次韻酬愧菴居士
0464b25: 解脫場中共一家如君立志已巳堪誇心田薙去無明
0464b26: 草覺樹開來智慧華坐斷洞中猿鳥道任從方外水
0464b27: 雲賒何時得遂幽巖隱拍手谿頭笑落霞
0464b28: 贈以貞道人
0464b29: 世間同隊幾同脩獨羨羡君能得自繇截斷情關如水
0464b30: 冷了知苦海若雲浮襟懷灑落塵緣累骨格英奇佛
0464c01: 祖伴勘破箇中男女相乾坤何處不風流
0464c02: 壽李夫人七十
0464c03: 何必山邊與水邊閨中須信有神僊種桃閬苑三千
0464c04: 歲茹蘗人間七十年別室幽蘭香發遠中庭丹桂蕊
0464c05: 方妍白雲解得青山意萬里飛來擁壽筵
0464c06: 壽金壇于居士六十
0464c07: 甲子籌添又一回舌翻墳典得心裁一航煙水拂衣
0464c08: 去五柳風塵解帶來高閣秋深生爽籟華堂木落見
0464c09: 瓊臺縫紗帳外群賢列寧肯輸他漢世才
0464c10: 壽黃夫人五十
0464c11: 玉宇金風拂壽筵碧瞳青鬢已蘧年五華璀璨承綸
0464c12: 寵三要通明見性圓自是松筠超物表一憑蘭桂秀
0464c13: 庭前長春何用求方外箇裏舒眸繼祖田
0464c14: 壽周雲卿居士六十
0464c15: 山河世系還千戶江漢乾坤著此身抗節獨高洗耳
0464c16: 客尋幽多伴避秦人蒼松白石披襟地彩袖青雲滿
0464c17: 目春甲子不須論歲月煙霞詩酒興俱新
0464c18: 壽再生禪兄五十
0464c19: 坐斷三吳百億川神鋒凜凜耀當天期同海宇恒沙
0464c20: 數獨露靈山面目全滿袖清風施好手半鉤明月接
0464c21: 高禪慶君能得無生樂腦後圓明徹大千
0464c22: 送樵雲黃宗伯遊南嶽
0464c23: 旌旆翩翻彩仗鮮雲梯獨步陟層巔萬松深處丹霞
0464c24: 寺千漲浮來馬祖田遙接文星鐘韻杳半登靈嶽梵
0464c25: 音圓瀟湘滾滾皆桃李未識誰將衣缽傳
0464c26: 秋日過圓明寺賦贈爾初禪師
0464c27: 不貪幽寂不辭艱埜外茆堂可省顏求法人來浮古
0464c28: 渡放生魚過落前灣鷗眠白水閒當牖草引清風靜
0464c29: 掩關萬疊雲山皆拱坐鐘聲催處鴈聲還
0464c30: 幽湖指息菴贈道明禪師
0465a01: 且喜高棲近水邊眉開別是一壺天帆從門外分南
0465a02: 北雲起村中遞後先喋喋漁歌醒午夢喃喃鳥語韻
0465a03: 幽玄箇中儘有真機現到此何須更問禪
0465a04: 次韻答譚埽菴居士
0465a05: 昨日無端聚此堂塵揚宦海費商量千山躡屩尋知
0465a06: 己巳隻履提持得大方暫作禾中雲水客還瞻吳會斗
0465a07: 牛光雕龍繡鳳推君勝愧我空空一笑長
0465a08: 贈易修施居士
0465a09: 義能一貫理無偏率性真堪繼大賢道德祗今型後
0465a10: 進行藏早已巳合先天學從乾健傳心要識比隨宜受
0465a11: 命全此日禾中添勝事春風滿坐又三千
0465a12: 贈忠可徐居士
0465a13: 已巳遠名場辨業因須思隙影電光頻謾矜絕代紅顏
0465a14: 好最易臨頭白髮新一念不生全內寶六根鎔淨露
0465a15: 家珍果能識得安身法養就神駒出俗塵
0465a16: 贈敬可徐居士
0465a17: 稔識浮名似幻如遠離人境結精廬庭前修竹堪藏
0465a18: 月簷下環谿任走魚明眼早知三要旨忘心頓貫五
0465a19: 車書莫將世事空牢係漢闕秦宮盡古墟
0465a20: 借靜室住冰禪人詩以贈之
0465a21: 借得三間近水傍入門無伴件不荒涼雲封瓦灶苔封
0465a22: 壁月滿蘿龕霜滿床常憶古人穿紙襖須知活計在
0465a23: 空囊相看別有安閒事贈汝新篇話正長
0465a24: 張權始居士來欈李賦此以贈
0465a25: 幾年吳下識名流若箇如君肯遠遊帶水拖泥心自
0465a26: 淨逢場作戲事無憂一天雨雪詩腸潤萬里關山智
0465a27: 眼收龐老覺華吹更發玅香今日滿山樓
0465a28: 留別嚴轢道人
0465a29: 聖制相將期又終何妨飛錫去凌空濯盂就澗囊懸
0465a30: 樹舞棹橫波帆滿風撩起便行無彼此得緣方住任
0465b01: 東西一番法器難忘卻明月天涯處處同
0465b02: 別項梅雪居士
0465b03: 欲買扁舟過虎丘得相知處暫淹留芒鞋襯艸香生
0465b04: 足竹杖敲梅雪滿頭峰嶂平分吳越勢江河幾送古
0465b05: 今流何時再棹南湖月煙雨樓前共唱酬
0465b06: 過譚右長居士館中作別時有善琴者至賦以
0465b07: 贈之
0465b08: 窮途白眼水雲空一帶長江挂短篷不傍西東尋住
0465b09: 處祗緣左右識春風打開昔日瀏陽艸拗折當年石
0465b10: 鞏弓聽遍五湖鄉曲子沒絃誰解奏商宮
0465b11: 錢若水居士刪補西湖隄上桃柳賦此以贈
0465b12: 久識西冷景自奇水光山色兩相宜蹊間關去新桃
0465b13: 幹隄上重添舊柳枝金管玉簫歌舞地風帆月榭雨
0465b14: 雲陂與君一線通消息奪得高標衹恁時
0465b15: 欈李胡奉谿居士築菴留居作此以辭
0465b16: 樂城高築願弘深塵剎無煩較尺尋雨洗風揩難似
0465b17: 石龍獰虎伏久薰心橫身萬里空為廈撒手千巖道
0465b18: 是林功德不從人處得衹園謾自布黃金
0465b19: 壽體泉沈居士夫人五十看菊拈祝
0465b20: 樓閣軒西菊吐黃清暉滿座興偏長栴檀金鼎分幽
0465b21: 靄經唄雲壇賦雅章南極圖開榮晚節北堂芝馥獻
0465b22: 瓊漿廷前桂子鹿鳴瑞檻外蘭孫鶴和祥散步平林
0465b23: 觀野趣迴瞻山石繞流芳煙霞道者無私祝聊借鴛
0465b24: 湖拱壽觴
0465b25: 壽高夫人五十
0465b26: 金莖僊掌接瓊漿未必如君蔬水香不獨承家稱俊
0465b27: 傑更於明性識禎祥山河大地無窮色日月千秋不
0465b28: 異光多正如春酒滿三珠樹裏鶴群翔
0465b29: 贈淨明菴決則老師
0465b30: 參遍諸方老凍膿艸菴歸隱自藏鋒聲聲唬鳥青山
0465c01: 裏處處荒園埜菊叢澗水澂渟留夜月竹林瀟灑伴
0465c02: 高峰臨岐為問安心事一把茆多住祝融
0465c03: 東塔功德林次壁間韻
0465c04: 掀翻大地道情深滿目青山不費尋樓閣已巳堪舒隻
0465c05: 眼優曇若箇話同心遠觀西北象王窟近睹東南師
0465c06: 子林昨夜海門消息至一輪突出到於今
0465c07: 與陳方三居士
0465c08: 識得當人舊主翁仲尼鼻孔本來同埽除文字閒枝
0465c09: 葉悟徹良知脫有空予欲無言俱漏泄吾無隱爾露
0465c10: 真風直須嚼出其中味道學從教一貫通
0465c11: 途中吟
0465c12: 一望川原世路紆周旋維谷轉癡愚風腥廣陌狐成
0465c13: 隊日薄寒巖虎負嵎落落自難吾道合滔滔孰識有
0465c14: 情殊蒼天哭在憑誰和竿木隨身崎與嶇
0465c15: 戊戌元旦
0465c16: 又見東風度藥闌可盤桓處且盤桓金爐火在香初
0465c17: 遠石磬敲來聲未殘蹋遍吳山何地好漫思楚水對
0465c18: 春寒老梅不減先年韻把茗吮豪試詠看
0465c19: 訪中明法兄留贈
0465c20: 曳杖捫蘿路入微竹松深處扣柴扉鳥喧總屬林泉
0465c21: 興猿嘯非關人世機曾共龍山分片髓敢同虎穴運
0465c22: 全威但嗟相看年來老雲水重重悵幾違
0465c23: 贈倪伯屏居士
0465c24: 眼中金屑謾勞評水近高樓適埜情室擬維摩空未
0465c25: 得學期龐老悟無生迴環竹樹詩增韻遠映谿山畫
0465c26: 有聲識得箇中消息子宰官居士亦閒名
0465c27: 顧孟調居士六十賦贈
0465c28: 會爾初年五十餘算來甲子近何如光陰有限頻頻
0465c29: 惜妄想無邊漸漸除淨土覺華禪水灌識田愛艸慧
0465c30: 刀鋤百千萬劫都空過莫使今生又涉虛
0466a01: 孟夏將歸楚送畫先兄遊越
0466a02: 松花落盡古城邊楖栗橫擔各一天每望雁群思故
0466a03: 里何當鹿苑別高賢春波處處珠沉月曉樹枝枝翠
0466a04: 拂煙一藏全提曾有約南來正脈賴流傳
0466a05: 其二
0466a06: 歷盡煙波意坦然掉歌聲裏過前川半瓢不滿千家
0466a07: 飯一葉常撐沒底船回首斷雲橫埜岸迎眸幽鳥炙
0466a08: 晴天真風掃地君須挽高策還期振楚巔
0466a09: 其三
0466a10: 半鉤明月敞晴皋金錫雲從興復豪杯泛千江分祖
0466a11: 道詩成群玉和離騷懷親幾賦還鄉曲赤體誠如透
0466a12: 網鰲歸計不知何日就萬年松下聽秋濤
0466a13: 寄又洪師
0466a14: 圖南萬里意悠然展翅摩霄六息天句外機權標月
0466a15: 指夢中鄉緒續爐煙抱琴惟憶知音叟挂缽猶慚負
0466a16: 米賢撩倒靈山多話墮期君收拾上雲巔
0466a17: 寄太白山古音師
0466a18: 古柏森森立翠煙玲瓏深鎖碧岩巔自憐急楫揚波
0466a19: 遠誰信乘潮帶月圓何日共觀磨鏡石他年應聽指
0466a20: 南禪風前一段真消息借作新聲倩羽傳
0466a21: 寄友人
0466a22: 野鶴閒雲帶晚過雙珠貫日媚江波晤時笑口千金
0466a23: 重別後愁眉一息多松下逢迎青玉案風前頻寄紫
0466a24: 芝歌午盂糲飯堪分供歲暮還鄉意若何
0466a25: 擬歸南嶽
0466a26: 曾於靈山得句真人天百萬少同倫狂歌社裡人皆
0466a27: 醉活火鐺邊事幾親秋水千江惟我泛梅花一賦許
0466a28: 誰陳舌頭拖地成孤負活計無如偶石筠
0466a29: 其二
0466a30: 探盡炎涼又住山不留朕跡落人間世無俠士空呈
0466b01: 劍林有柴扉且閉關花鳥不消逋客淚月梁仍照舊
0466b02: 時顏誰為宇宙無羇者把手相將薜荔還
0466b03: 其三
0466b04: 還鄉曲唱碧山頭槐葉蘆花煙雨秋易水寒風千古
0466b05: 恨蠡江落日萬年愁林間有杖堪伏虎江面無心自
0466b06: 狎鷗潦倒煙瀾生意遠錦鱗橈下看風流
0466b07: 其四
0466b08: 收綸罷釣老頭陀歸踞融峰不較多種石且圖抽紫
0466b09: 筍培松寧羨羡引青蘿檻前山色應如舊谷口人情任
0466b10: 易他但得此身還故隱草堂風月自婆娑
0466b11: 其五
0466b12: 夷則風高雁字斜滄洲幾度漢年華南湖羨羡有穿雲
0466b13: 枻北海殊無貫月槎老去懶撾塗毒鼓秋來怕聽塞
0466b14: 垣笳違時最恨岩前菊人未云歸先放花
0466b15: 其六
0466b16: 望衡何處隔清暉開眼寧知闔眼非遍地草蟲和露
0466b17: 泣驚秋旅雁傍霞飛一天疏雨千山暗數壑閒雲萬
0466b18: 慮微不是同條難作伴隨身竿木蹈寒歸
0466b19: 其七
0466b20: 斷腸秋草滿天涯飄渺孤雲何處家南國開殘秦地
0466b21: 菊西風落盡漢宮花活埋幸有青山在老病頻添白
0466b22: 髮賒湘嶺豈無龍虎穴成群何必混狐蝦
0466b23: 其八
0466b24: 天涯踏遍又寒侵若箇能同返舊林山盡水窮欣有
0466b25: 策鳥啼花放了無心屠龍劍客狂中舞賦鵬書生醉
0466b26: 裏吟堪笑閒忙俱少實乾坤何地覓知音
0466b27: 其九
0466b28: 落木蕭蕭動客塵侵藤二鼠不饒人貪他蜜味將心
0466b29: 魅贏得流離似我貧沉醉九醞常處夜循環六趣幾
0466b30: 生身老僧雲散枮岩日幾度呼君早出倫
0466c01: 其十
0466c02: 瓢囊雲水問瞿曇吸盡滄溟學放憨堪羨羡紙衣溫似
0466c03: 纊頻思棠梨美于柑瀾翻智度悲龍樹血染離騷賦
0466c04: 楚南骨白千山候萬戶何如破衲擁蘿龕
0466c05: 示子修高居士
0466c06: 存心養性本非同見性明心義孰融所幸少年能有
0466c07: 志直須慧劍截長空五車書外明三要一喝聲中證
0466c08: 六通休得逢場尋傀儡到頭當認主人公
0466c09: 壽普明寺明巖老師七十
0466c10: 南華風景恣敖游海月山雲眼底酬兩岸蓼花乘醉
0466c11: 壑一湖澄練滿煙樓好看星斗呈金果喝起虹霓駕
0466c12: 玉洲昨夜廣寒宮未閉普明重掛一枝秋
0466c13: 贈高念祖汝揆更生三居士
0466c14: 爭羨羡門客駟馬車文章澤在看傳家學通百氏推才
0466c15: 藪法識三乘見慧花福德夙生咸有自勳名他日並
0466c16: 堪誇期君外護母忘卻現宰官身願不賒
0466c17: 
0466c18: 
0466c19: 
0466c20: 
0466c21: 七言四句
0466c22: 參禪偈六首
0466c23: 話頭疑處須猛烈打破虛空要見血不向此回下毒
0466c24: 手千生萬劫應難徹
0466c25: 話頭疑處見空王疑到忘機露寂光自是面門常出
0466c26: 現無形無影貌堂堂
0466c27: 話頭疑處俗情除貴在承當無欠餘栗棘金圈吞吐
0466c28: 盡堂堂獨露豈非渠
0466c29: 話頭提起絕狐疑殺活縱橫顯大機手把金剛王寶
0466c30: 劍魔來佛往一齊揮
0467a01: 話頭疑處咬枯根咬斷枯根見不存滋味淡然須吐
0467a02: 卻始知遍界獨稱尊
0467a03: 話頭疑處透生死一透直入無彼此看破秤錘原是
0467a04: 鐵塵塵剎剎絕終始
0467a05: 念佛偈六首
0467a06: 念佛須教審是誰分明覿體露全機但得淨念常相
0467a07: 繼九品蓮邦處處歸
0467a08: 念佛聲中須自薦回光看破娘生面等閒一句都忘
0467a09: 卻心佛不離這一念
0467a10: 念佛迢迢拽轉來五葉蓮華當處開枝枝葉葉俱剪
0467a11: 盡心佛眾生一處理
0467a12: 念佛一聲即到家何須特地起多嗟西方大道如弦
0467a13: 直擬涉思惟路轉差
0467a14: 念佛心中絕點塵莫將迷悟辨疏親自性彌陀渾不
0467a15: 覺只是花前月下人
0467a16: 心心念佛自純清珠山寶樹茂榮榮苦海愛河無住
0467a17: 處于無住處見平生
0467a18: 萬年松
0467a19: 冰霜節與鐵心堅太古音傳風雨前但使深根植地
0467a20: 老寧憂直幹不扶天
0467a21: 過高橋普度尼菴借宿
0467a22: 踏破蒼苔訪舊蹤新花嫩柳映溪容山光四顧寒煙
0467a23: 暮挂錫何妨聽曉鐘
0467a24: 秋日懷母
0467a25: 斫額萱堂秋信來籬邊黃菊帶霜開為憐消息無人
0467a26: 寄一日峰前望幾回
0467a27: 題太白祠
0467a28: 凜凜寒祠古木悲白衣猶記作詩時祠前亦有商山
0467a29: 路不學商山歌紫芝
0467a30: 偈示優婆夷自外道轉禪
0467b01: 道者卻邪求證心真心切勿遠追尋了知自性原無
0467b02: 礙雞犬全彰劫外音
0467b03: 寄祖印法兄
0467b04: 金菊籬邊濯露鮮蓼華江上月娟娟夜來夢度瀟湘
0467b05: 雨誰謂迢迢隔水煙
0467b06: 宗玄兄還南嶽貽詩留別次韻送之
0467b07: 一聲毒塗鼓驚聞何處人逢不識君謾說於今成獨
0467b08: 往五湖煙水儘殷勤
0467b09: 和張權始居士萍寓有感四首
0467b10: 堪嗟大夢似霜華邂逅雲萍即是家認得家時原不
0467b11: 住一瓢一杖是生涯
0467b12: 南湖煙雨漾高樓一色長天目共游好識曼殊最後
0467b13: 句慧刀拈起截奔流
0467b14: 大虛閃電不留停憎愛何須逐隊行識取娘生真面
0467b15: 目肯教埋沒過平生
0467b16: 學道原為究此心非圖名字挂叢林話頭參到忘心
0467b17: 處不向他家壁上吟
0467b18: 示錢牧齋夫人
0467b19: 鴻鈞轉處露陽春好聽鶯啼綠柳陰驚起渠儂無背
0467b20: 面一輪依舊落西林
0467b21: 示錢復先夫人
0467b22: 滾滾紅塵隊裏人莫將情念強疏親試看雪殞新晴
0467b23: 後萬樹依然舊日春
0467b24: 示孫孝若夫人
0467b25: 璨若驪珠不假揮尋常日用露全機桃華浪裏春雷
0467b26: 蟄撥轉機輪遍界輝
0467b27: 示瞿道人
0467b28: 痛棒三遭血濺飛新春不附舊時機電光石火能舒
0467b29: 眼撒手懸巖獅子威
0467b30: 與高夫人
0467c01: 萬里青霄絕點塵一輪明月耀乾坤茫茫宇宙人無
0467c02: 數幾箇如君開頂門
0467c03: 
0467c04: 
0467c05: 
0467c06: 
0467c07: 
0467c08: 
0467c09: 
0467c10: 
0467c11: 四言
0467c12: 示雪星道人
0467c13: 不知最切知有成顛空印海水海印空天無欠無剩
0467c14: 無中無邊機分銖兩位合正偏痛棒三頓肋下三拳
0467c15: 父慈子孝本自天然如水投器器圓水圓
0467c16: 五言
0467c17: 與如心道者
0467c18: 人謂公年老余謂公學小遇事如不知於己巳無煩惱
0467c19: 一榻自翛然三心何處討悠悠棲物外兀兀超塵表
0467c20: 大智自若愚大拙成真巧萬象本蕭蕭一靈常皎皎
0467c21: 乂手告松筠誰為世間寶
0467c22: 五言四句
0467c23: 辭南嶽山茨和尚塔
0467c24: 一片秋空淨南山艸木深暮雲千嶂色何處不關心
0467c25: 竹
0467c26: 明月橫空影清風杳拂塵堅貞原有節虛白本無心
0467c27: 六言四句
0467c28: 示眾居士四偈六首
0467c29: 大千劫火洞然此箇原來不壞誰知滿目青山盡是
0467c30: 法身三味
0468a01: 指上豈能見月鏡中何用尋頭不道即心即佛便去
0468a02: 騎牛覓牛
0468a03: 假和地水火風未免生老病死寶藏人人現成何必
0468a04: 遺金孫子
0468a05: 幻影任歸露電寂心俱付寒灰直須休去歇去那管
0468a06: 魔來佛來
0468a07: 贈天游駱居士二首
0468a08: 羨羡爾文章滿世卻從湘水沉之西江一口吸盡處處
0468a09: 生涯大奇
0468a10: 句句聖賢風雅言言佛祖婆心更有一顛白雪散作
0468a11: 陽和滿林
0468a12: 
0468a13: 
0468a14: 
0468a15: 
0468a16: 
0468a17: 
0468a18: 
0468a19: 
0468a20: 
0468a21: 讚
0468a22: 南嶽山茨和尚像
0468a23: 者箇宗匠忒殺無狀獨踞南嶽峰頂冷地吞煙吐瘴
0468a24: 龜毛拂子拈起驚人突出眼睛佛魔膽喪纔涉擬議
0468a25: 劈頭來動轉施為難測量多少平人受你活埋被我
0468a26: 覷破藏身隱相咄休隱相無虛妄讎恨難消描來供
0468a27: 養
0468a28: 龍池萬如和尚像
0468a29: 者老漢黃面皮不開口說菩提贏得一雙眼輸卻郤兩
0468a30: 莖眉澗狹水流急山高月上遲祗要鯨鯢神變化滔
0468b01: 天惡浪滿龍池
0468b02: 大俞法兄騎牛小像
0468b03: 兩鬢蓬鬆高騎白牯博徹斯文貫通今古滅卻臨濟
0468b04: 正法眼蹋殺玄沙一隻虎
0468b05: 古鑑法兄像
0468b06: 者漢生來孟浪動輒拈條白棒浸殺龍池水裏突出
0468b07: 佛祖頭上禪流不用疑猜便是古鑑和尚
0468b08: 自讚
0468b09: 無中卻生有向外揚家醜不喫趙州茶寧呷曹山酒
0468b10: 能令一喝下須彌山倒走問著生緣處白棒當頭摟
0468b11: 超月優婆夷行樂圖
0468b12: 不是僧兮不是尼六門面面銕牛機當軒突出無回
0468b13: 互午夜堂前月正輝
0468b14: 黃夫人行樂圖
0468b15: 者箇夫人知不知一身隨處露雙眉欲知乂手藏鋒
0468b16: 句盡在憑闌不語時
0468b17: 倪伯屏居士像贊
0468b18: 峨冠博帶大坐當軒雷聲淵默邦家之瞻雖然現出
0468b19: 宰官像長老之名四海傳
0468b20: 
0468b21: 
0468b22: 
0468b23: 
0468b24: 
0468b25: 
0468b26: 
0468b27: 
0468b28: 
0468b29: 
0468b30: 
0468c01: 書問
0468c02: 寄興化沈居士
0468c03: 貧衲於貴邑少緣不克久居與居士面商箇事悵甚
0468c04: 泰州期中安靜僧舍頗潔無勞致念居士參究雖有
0468c05: 箇入頭然向上一路猶太遠在須知古人一期方便
0468c06: 直下無你迴避處祗貴逴得便行不存軌轍始可捉
0468c07: 他淨名龐老敗缺稍涉遲疑白雲萬里豈可今日明
0468c08: 日存想究竟縱然悟去堪作甚麼古人云莫守寒巖
0468c09: 異草青坐卻白雲終不玅惟居士自勉之。
0468c10: 與李三夫人
0468c11: 前承道愛情出格外遙憶慈容宛如覿面泰州居止
0468c12: 頗靜無勞分慮嘗欲道人看城東老母公案地與時
0468c13: 遙不知近日體究如何山僧有箇頌子聊為舉似盍
0468c14: 以良驥追風或借勢於鞭影也繡戶臨芝絕品評何
0468c15: 須開宴待瓊英十分春色遊人醉一種天香透骨清
0468c16: 向者提得便行可謂天上天下唯我獨尊不見有佛
0468c17: 可成有眾生可度來去自由如鳥飛空豈不暢快平
0468c18: 生耶倘其不然也須自加鞭策始得。
0468c19: 與李四夫人
0468c20: 向臨貴邑未及一造高軒至今猶耿耿也道人智量
0468c21: 過人辨才越眾正好從火宅以駕白牛入化城以躋
0468c22: 寶所否則不異衣秘摩尼而借光東壁也惟道人淬
0468c23: 礪精光猛利心志步步轉身頭頭脫體山僧雖有成
0468c24: 風之手於道人分上總屬夏行冬令更有甚罏鉗
0468c25: 錘哉時不待人伏唯珍重。
0468c26: 與式玉王居士
0468c27: 雲峰雖隔百里明眼人何異覿面居士於日用想加
0468c28: 精進矣雖然一聞便悟尚涉程途佇思停機白雲萬
0468c29: 里事是恁麼事人須恁麼人若少留觀聽也須朝斯
0468c30: 夕斯念念不間一朝迸裂始稱大事了畢方不孤負
0469a01: 己巳靈而昂藏於天地間也近日上堂法語奉覽餘不
0469a02: 備。
0469a03: 寄衡陽劉氏兄弟
0469a04: 別來數載如電光中眨眼相似世事遷流更可知矣
0469a05: 遙望家鄉又不知作何景況也貧衲竿木隨身逢場
0469a06: 作戲楚水吳山殆將歷遍所謂天地與我同根萬物
0469a07: 與我一體腳頭腳底橫三豎四那管通身泥水百結
0469a08: 拖地法華禪師頌云屎臭薰天亦偶然法華爭敢為
0469a09: 君宣鼻中若有通天竅一任橫行不著穿盡大地無
0469a10: 不是箇清淨道場了無罣礙所念人人有一大事因
0469a11: 緣在聖不增在凡不減迥脫塵根高超言象遇緣應
0469a12: 物觸處圓成萬變千奇不離本際祗為情生智隔想
0469a13: 變體殊於諸緣染濃如膠漆輪迴六道無繇解脫貧
0469a14: 衲每懷吾兄弟未能覿面提持得出苦海不得不如
0469a15: 許葛藤聊申相為之誠伏惟各自努力珍重珍重。
0469a16: 又
0469a17: 世人如石火電光眨眼即是來生時節不相饒光陰
0469a18: 疾如駛祗如貧衲見參請者不論久參晚進無非全
0469a19: 體大用覿面提持醍醐毒藥隨人領解盍為迷越裳
0469a20: 之路聊作指南之車若是利根上智直下知歸安用
0469a21: 貧衲饒舌為也正謂人人本具各各不無者道靈光
0469a22: 時時獨露一涉言詮便成途轍眾兄弟皆是英靈漢
0469a23: 子也須知有此段大事人生必要了明者不然生死
0469a24: 到來前路茫茫無本可據憑何保得不入驢胎馬腹
0469a25: 但願諦信無疑則一念回光便同本得那時方知我
0469a26: 不汝欺吳楚地隔惟吾兄弟善忖度之。
0469a27: 與黃樵雲居士
0469a28: 山埜寓姑蘇有年每見縉紳居士參究此道者不是
0469a29: 見地偏估便為知解籠罩真參實究者屈指全無昔
0469a30: 日龐居士楊大年李駙馬輩皆操履真實見道穩密
0469b01: 此等流亞無復再見前造高軒見居士行色匆匆未
0469b02: 得盤桓為悵邇來宗乘似盛實衰惟居士現宰官身
0469b03: 行法門事勘破自己巳日用不負靈山囑托凡遇師匠
0469b04: 慎勿輕意放過須當取彼所長勵我所短則道學淵
0469b05: 源自然透頂透底古人云學道如入大海轉入轉深
0469b06: 良不誣也山埜忝據法筵每念德薄智淺無益後進
0469b07: 惟思衡嶽峰頂嘯月眠雲以消餘業了現報而已巳其
0469b08: 餘又何慕哉使旋草率無任神馳。
0469b09: 與周雲卿居士
0469b10: 向承賜顧蓬壁生輝造次登龍過辱寵優謝謝老居
0469b11: 士夙具善根智量過人若究心此道應如泗洲見大
0469b12: 聖不知有何世務紛紜于本分事膜不相關將謂世
0469b13: 法佛法分作兩橛不見僧問歸宗如何是佛宗云吾
0469b14: 言恐汝不信僧云和尚誠言安敢不信宗云即汝便
0469b15: 是僧云如何保任宗云一翳在眼空華亂墜請看是
0469b16: 何道理盍迎賓送客抱子弄孫至於折旋俯仰之間
0469b17: 若能直下薦得即佛法尚不可得況世法耶山僧書
0469b18: 至此不覺擲筆大笑且道笑箇甚麼言多去道轉遠
0469b19: 惟居士就焚之。
0469b20: 
0469b21: 雜著
0469b22: 悼祖風辭
0469b23: 一華五葉兮天下芬芳分宗裂派兮海內汪洋金丹
0469b24: 點銕兮信篤者化寶劍揮空兮命盡者亡棒喝交馳
0469b25: 兮直釣獰龍針線綿密兮生陷大蟲惡水未潑兮俊
0469b26: 鶻凌空鞭影擬動兮良馬追風今不夢見兮古人大
0469b27: 全深可痛悼兮法幢傾顛心燈寢耀兮誰續燄燄祖
0469b28: 脈壅塞兮誰決涓涓獅子窟中兮狐兔紛擾栴檀林
0469b29: 內兮荊棘連綿受栴檀之薰炙兮吐伊蘭之臭氣披
0469b30: 獅子之皮鞹兮噴野干千之沫涎哀後生之蔑聞兮真
0469c01: 詮教外悲軌持於疏鈔兮繩索重添醉佩衣珠兮甘
0469c02: 馳貧里幼失恃怙兮傭作市廛流音律而忘返兮益
0469c03: 進益狂捨定慧而投迷兮自漫自妨輕生死之不究
0469c04: 兮殊為至愚昧心光之未明兮誠然可傷不久華屋
0469c05: 兮盡作魔宮易見寶坊兮翻為利場世道衰微兮滔
0469c06: 滔末法孰為大力兮再挈單傳不忘靈嶽之付囑兮
0469c07: 愍孤露而護覆丕振少室之弘猷兮瀹狂瀾而溯源
0469c08: 可令大法兮卷已巳復舒抑使心印兮彼彼共懸
0469c09: 喃喃語
0469c10: 當知學道如牧牛法慎勿縱緩犯人苗稼生死心當
0469c11: 切世緣殊可罷看箇話頭心心無間當離憒鬧安處
0469c12: 寂靜宜遠雜遝志圖見性宜寡言詞多語者賤宜省
0469c13: 緣慮多事者亂無見小利壞良心無因小害損善念
0469c14: 毋見人非退己巳善根毋自作孽退人道意毋以微善
0469c15: 而不作毋以小惡而不禁聞善言當拱聽臨禍患當
0469c16: 安詳見不平毋動氣遇侮慢毋動嗔處友必須乎澹
0469c17: 絕交毋出惡聲聞過莫憚改聞諫當自醒非切己巳事
0469c18: 莫往有益善者當行人家無伴慎勿久坐在處逢人
0469c19: 不宜戲論當大事毋急卒遇小事毋輕忽無要緊事
0469c20: 莫舉無利益事莫談好事宜先人後己巳過失宜責己巳
0469c21: 恕人無訐露人隱事無障昧人美行毋為事難而辭
0469c22: 毋為患難而退毋以妄身作業不可縱性壞事口不
0469c23: 宜傳人非耳不宜聽人短見諍宜息見難急救重義
0469c24: 疏財損己巳利物出言須和氣行事宜誠實問辨當虛
0469c25: 己巳論事須達理捨戲玩具遠惡律儀莫親邪辟人莫
0469c26: 習惡知解貧乏無苟求從容無妄費理不可自是事
0469c27: 不可固執凡事宜方便為人無刻薄語默宜尊重舉
0469c28: 止貴安詳當親良友宜擇明師見人須謙遜交易宜
0469c29: 平穩奉己巳宜約待老宜寬在下者宜慈愛不慈愛同
0469c30: 廢物在上者須孝敬不孝敬類犬馬當患道德不充
0470a01: 毋以聲利自累當治心於未萌毋順情以致亂究道
0470a02: 研真老病應當益壯親師擇友曉夕不可憚勞切忌
0470a03: 胸中存物虛室自然生白切莫意下染塵鏡清斷不
0470a04: 匿髮當觀此身不久腐爛應不移時自心因塵而有
0470a05: 無塵體亦無依觀身量等虛空則不見有身而為生
0470a06: 死而生死亦同虛空安心還同法界則不見有心而
0470a07: 為起滅而起滅亦同法界當信悟道在剎那不費纖
0470a08: 毫力若假纖毫力即同有作意慢則心輕信微則志
0470a09: 弱夙障深厚實難湊泊天下無愚人不納言者愚天
0470a10: 下無真病不受藥者病病愈而藥不除其病轉深也
0470a11: 言納而愚猶在其言不聖也然則余固非聖其言皆
0470a12: 私淑諸聖也有心當世者不以人廢言可也。
0470a13: 竹拄杖頌
0470a14: 儱侗一橛無枝無葉硬骨稜層七凹八凸其心雖空
0470a15: 針拶不通凌霜傲雪不變其容生荊棘林長頑石壁
0470a16: 無陰陽地卓卓安立用時活潑能縱能奪全生即殺
0470a17: 全殺即活指西劃東勢若飛龍挑回明月撥轉虛空
0470a18: 往往來來全憑渠力把住時聖凡乞命放行時瓦礫
0470a19: 生色通身作用自天然倒弄橫拈許誰測
0470a20: 示眾禪者偈
0470a21: 欲渡生死海須乘般若舟一念回機處諸妄即時休
0470a22: 妄盡心如如輪迴始斷流般若因師悟刳心未足酬
0470a23: 生佛本來齊迷悟兩分岐達法心開悟拒師原自迷
0470a24: 一團世俗心豪無欽信倪祗責他長短不知己巳是非
0470a25: 茫茫隨業識涉獵閒文字自心障自心非業成業地
0470a26: 共師住千年不知佛法意誠哉知道難知己巳尤不易
0470a27: 一中邪師毒萬劫縈桎梏擇師第一功參隨自勉勗
0470a28: 形儀似端嚴浮情實諂曲扭捏投人意碔砆豈是玉
0470a29: 本色人難得宛有凌霄勢面不阿附人心不藏異計
0470a30: 不辨塵勞境寧知聖義諦任性逐情塵千生驢橛繫
0470b01: 自誇心機巧能令萬事曉寧知障染心不是超凡表
0470b02: 作善無豐約隨心成大小住相輪迴生離塵生死了
0470b03: 萬行得其宗菩提在掌中關捩無多子久長人可通
0470b04: 清淨理不入濁惡心爭空業浪滔滔滾真機耿耿蒙
0470b05: 身世暗推遷命根日剝削一旦無常至然後抱佛腳
0470b06: 閻老實無情緊要隄防著莫謂死尚遠將此付高閣
0470b07: 急處放些緩強處放些弱日用苟相應生死能自若
0470b08: 了身心如幻即是大圓覺為報修行人是義應當學
0470b09: 
0470b10: 
0470b11: 佛事
0470b12: 為恒持禪人火
0470b13: 擎火炬云精進持淨戒猶如護明珠一朝親撲落縱
0470b14: 橫總是渠擲下云山僧為汝重指出一朵青蓮輝地
0470b15: 爐。
0470b16: 為新玄道者火
0470b17: 拈火炬喝一喝云玄來多少時也依舊腳跟立地有
0470b18: 口祗解脫空到處逢場作戲等閒得路便還家樹倒
0470b19: 藤枯如粉碎且道樹倒藤枯句歸何處攛炬云直下
0470b20: 來也急著眼覷。
