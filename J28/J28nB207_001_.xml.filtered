0287a01: 古瓶山牧道者小影
0287a02: 
0287a03: 
0287a04: 
0287a05: 
0287a06: 
0287a07: 
0287a08: 
0287a09: 
0287a10: 自題
0287a11: 只這觜臉迥沒回互上無攀仰一無所慕下絕己巳
0287a12: 躬一無所妒道僧不僧道俗不俗有時孤峰頂上
0287a13: 獨宿有時十字街頭接人有時遊戲金馬門有時
0287a14: 蹴踏青獅窟深深處佛聖難窺密密處魔外罔測
0287a15: 話未問時當頭截腳未跨時劈面喝豎起吹毛凜
0287a16: 凜貴圖眼中出屑疑似善慧甘贄之體裁卻如布
0287a17: 袋普化之作用傳不傳之心印振丕振之綱宗經
0287a18: 行坐臥道合其中波澄月現風虎雲龍咄。
0287a19: 古瓶山牧道者究心錄序
0287a20: 當夫十方虛空悉皆消隕之
0287a21: 時誰能發真歸元通體徹悟
0287a22: 倒用魔王印追大軍於藕絲
0287a23: 孔中全提金翅威取毒龍於
0287a24: 生死海底者乎若夫牧道者
0287b01: 之遇介和尚也啐啄同時當
0287b02: 陽囑付如鴻毛御順風如巨
0287b03: 魚縱大壑自車溪一枝佛法
0287b04: 為檇李五葉嫡傳者從此須
0287b05: 臾咨決併擔齊挑矣牧道者
0287b06: 之頌古詩偈橫說豎說也拈
0287b07: 提祖案拂拭宗風如枯樹垂
0287b08: 滋葳蕤妙葉如寒禽扇旭下
0287b09: 上瓊音衝口信筆總在無可
0287b10: 思議中謂之不曾道著一字
0287b11: 一句可矣牧道者之轉一筋
0287b12: 斗換一頭面也初當紱冕侍
0287b13: 衛現生華冑簪纓既當陵谷
0287b14: 滄桑應化黃堂綰綬究竟就
0287b15: 威音王那畔聳身進十八變
0287b16: 竿頭良由向上一著心到無
0287b17: 心究到無究安到無安話到
0287b18: 無話彌天識網不遮智慧燈
0287c01: 匝地情濤不汩性命蒂仍還
0287c02: 牧道者本來面目脫然三界
0287c03: 外縱橫手眼於世出世間是
0287c04: 所贊歎也。
0287c05: 康熙壬寅仲夏望日國子司
0287c06: 業曹溪憨祖弟子福徵譚
0287c07: 貞默槃談撰
0287c08: 
0287c09: 
0287c10: 
0287c11: 
0287c12: 
0287c13: 牧道者究心錄序
0287c14: 
0287c15: 
0287c16: 
0287c17: 
0287c18: 
0288a01: 
0288a02: 
0288a03: 
0288a04: 
0288a05: 
0288a06: 
0288a07: 
0288a08: 
0288a09: 
0288a10: 
0288a11: 
0288a12: 
0288a13: 
0288a14: 
0288a15: 
0288a16: 
0288a17: 
0288a18: 
0288b01: 
0288b02: 
0288b03: 
0288b04: 
0288b05: 
0288b06: 
0288b07: 
0288b08: 
0288b09: 
0288b10: 
0288b11: 
0288b12: 
0288b13: 古瓶山牧道者究心錄目次
0288b14: 像贊傳
0288b15: 序示眾機緣
0288b16: 拈古
0288b17: 頌古
0288b18: 源流頌
0288b19: 偈頌
0288b20: 書問
0288b21: 雜著
0288b22: 
0288c01: 自題
0288c02: 只這觜臉迥沒回互上無攀仰一無所慕下絕己已
0288c03: 躬一無所妒道僧不僧道俗不俗有時孤峰頂上
0288c04: 獨宿有時十字街頭接人有時遊戲金馬門有時
0288c05: 蹴踏青獅窟深深處佛聖難窺密密處魔外罔測
0288c06: 話未問時當頭截腳未誇時劈面喝豎起吹毛凜
0288c07: 凜貴圖眼中出屑疑似善慧甘贄之體裁卻如布
0288c08: 袋普化之作用傳不傳之心印振丕振之綱宗經
0288c09: 行坐臥道合其中波澄月現風虎雲龍咄。
0288c10: 
0288c11: 附松石圖卷像贊
0288c12: 牧雲門和尚贊
0288c13: 折蘆庵裏曾相見此日卷中重對面分明只是項牧
0288c14: 公胡然頂相看來變臨風捉塵愛談玄宦海生涯渾
0288c15: 不羨羡牧得牛來性已馴悠然水草溪山遍交游半在
0288c16: 青雲端憶同拜手黃金殿桃花流水自年年春風捲
0288c17: 幙飛雙燕子規聲中呼客歸慇懃又聽黃鸝囀瓶山
0288c18: 堂上坐題詩身世冷觀真露電梧山牧老人草
0288c19: 覺浪盛和尚贊
0288c20: 飛蚊上鐵牛拍手笑無休一卷伏羲未畫一琴黃帝
0288c21: 未調二豎天聾地啞贏得松石為儔杖人不合點破
0288c22: 太洩牧公風流戊戌佛降誕日皋亭浪杖人盛題
0288c23: 本師和尚贊
0288c24: 裴休請黃蘗安名長髭求南嶽點眼今日牧公乞金
0288c25: 明題像者三箇漢不論是緇是素好與三十拄杖何
0288c26: 故松下石邊橋流水響己巳亥冬季蠡湖進老僧
0288c27: 手書
0288c28: 一初元和尚贊
0288c29: 德超勳貴行壓張王手拈麈拂力挽頹綱傳臨濟正
0288c30: 宗兮明同杲日賡蠡湖曲調兮聲徹諸方牧法姪勿
0289a01: 囊藏搭起袈裟鐵脊梁從教嫩桂永昌昌癸卯夏
0289a02: 日永正元道人題
0289a03: 此牧公親翁迺項襄毅公冢孫為大金吾蘭齋公
0289a04: 哲嗣值滄桑而攖奇難去世爵而守清漳全活輯
0289a05: 寧奏最解綬釋瑞鵲之宦署返端本之。
0289a06: 賜廳夙契宗乘徹圓智證得天界金明之入室衣
0289a07: 拂淵源合儒禪祖印之嫡傳箕裘超邁說偈迭揚
0289a08: 於緇素賡歌蚤溢於甘棠。
0289a09: 揮麈科頭處翛翛松菊林勳銘丁令鶴禪契子牙琴
0289a10: 風月傳衣偈雲霞說項吟縹緗貽玉樹身世越當今
0289a11: 東皋譚貞默
0289a12: 此老面似生鐵之堅硬心如皓月之圓明兀坐於片
0289a13: 石巖傍而樂四時景況放懷於長松樹下而觀萬物
0289a14: 性情噫無形之形兮本不可形無名之名兮本不可
0289a15: 名愚又豈肯矢上加尖而點污吾兄清白之家聲
0289a16: 匡山五乳同門弟笑雲旭
0289a17: 謝塵容而處巖谷逍遙乎方袍頭禿若非道氣與高
0289a18: 懷曷為乎三徑清風肅肅
0289a19: 硯民褚廷琯題
0289a20: 淵明境界摩詰胸中逃儒歸釋信解無窮法眼視之
0289a21: 知是肉身羅漢眷屬相看還喚牧公牧公
0289a22: 一味道人同門真覺贊
0289a23: 治中別駕淹其才白石清泉寫其趣游神乎天而天
0289a24: 為之縱馳譽乎世而世為之遇目炯炯若巖下電胸
0289a25: 英英若澤中澍襄毅履傳君能右步公保符懸君能
0289a26: 左顧嘯傲金紫間蕭散瞿曇附拈花喻風旛之義夢
0289a27: 槐醒冰輪之路棒喝嘻嘻絲綸注注咦斯牧翁者乃
0289a28: 竺乾之彌雲閥閱之時雨出則為巨鼎以調羹止則
0289a29: 馭三車而飲乳
0289a30: 世通家小弟駱雲程題
0289b01: 羨羡君不與世同流一種清姿品自修卸脫簪纓償夙
0289b02: 志提持麈拂豎弘猷寰中未願酬人識物外寧甘任
0289b03: 獨幽矯矯生平誰得似尋來知己許相投
0289b04: 同門法弟真鑒贊
0289b05: 大哉居士閱世出世機眼盡空反為聲勢高坐長松
0289b06: 不談真諦目曠神怡追風良驥
0289b07: 新安同門弟真璨贊
0289b08: 有大居士曰維牧翁現宰官身示比丘容七橫八豎
0289b09: 游戲虛空裴公德望龐老高風各各長篇短什雖極
0289b10: 力贊歎而又何足以盡公
0289b11: 通家教弟施博拜題
0289b12: 怡神天際外所向不遺蹤金明親指顧動靜悉從容
0289b13: 龍淵同門弟圓法題
0289b14: 千載高名羨羡釣臺拂衣中歲賦歸來溪邊早證文忠
0289b15: 偈堂上曾聞清獻雷白麈橫拈風卓朔烏藤倒卓座
0289b16: 崔嵬每懷法道今寥落全賴渠儂力挽回
0289b17: 同門法弟真炯贊
0289b18: 個漢經文緯武鐵骨稜稜謂是宮保襄毅公七世孫
0289b19: 嗣爵執金吾臨政治民底賢宰官卻被他換卻眼睛
0289b20: 謂是傳臨濟正宗三十二世嗣法金明底大居士亦
0289b21: 被他換卻眼睛即謂世出世間摸他不著佛祖位中
0289b22: 籠他不住茶煙鶴舞漏泄家風水峙橋流知音有幾
0289b23: 總被他換卻眼睛畢竟如何請向丹青繪不到處諸
0289b24: 大善知識及學士先生贊歎不及處更須著眼咄又
0289b25: 是一層
0289b26: 法弟羅開驎拜題
0289b27: 我夫子曰繪事後素且道未繪以前如何名目任尒
0289b28: 僧繇也難描摹雖然如是不妨向筆尖頭上示宰官
0289b29: 身現比丘相如月臨水隨緣應赴即今展卷覿面握
0289b30: 麈尾而燕坐者又是阿誰咄元來是吾檇李法兄項
0289c01: 公老牧
0289c02: 峽汜法弟田徹拜題
0289c03: 百年無為維君子恥百年有為道所戒止猗歟牧公
0289c04: 有無為濟克紹厥家陸沉斯世曰仕曰隱綽有餘裕
0289c05: 而貌屼然足以勝其所負而懷超然斯以表其所悟
0289c06: 望如木雞龍象攸踞松石之間與我稅處翠竹黃花
0289c07: 真照殊契是誠得乎精進之功匪徒有於游揚之譽
0289c08: 予試品之以為托蓮社之劉遺民沉三航之龐安常
0289c09: 也耶
0289c10: 雁湖弟蔣之翹拜題
0289c11: 巍然上品暫佐黃堂望隆丹嶼澤被清漳公餘適性
0289c12: 山水為盟觀松示操翫石比貞攜琴與鶴舒卷雲煙
0289c13: 快哉牧翁翩翩若僊功成名立歸而盤桓羲皇身際
0289c14: 永矢弗諼
0289c15: 古勾寅弟王顯謨漳州二府
0289c16: 意欲買山隱徵圖帝眷賒庭閒驅五馬麈拂演三車
0289c17: 駕鶴凌霜月攀虯踞晚霞任他逢處說談笑醉黃花
0289c18: 辛卯春古揚寅弟石瑋題漳州司理
0289c19: 坐覽丹霞勝清光入畫圖風流真別駕解脫類維摩
0289c20: 官舍芝田鶴家山果下駒未須梅尉逸卷幔即蓬壺
0289c21: 華亭社弟周茂源齎詔漳州
0289c22: 怡神者壽食氣者仙維余叔氏湛止秋淵宦成漳海
0289c23: 拂袖歸田五湖彭澤心寄霞巔聿光大吾前人之家
0289c24: 乘振後起者之數十傳
0289c25: 侄景襄拜贊
0289c26: 
0289c27: 
0289c28: 
0289c29: 
0289c30: 
0290a01: 新增像讚
0290a02: 木陳忞和尚贊
0290a03: 佛真法身猶若虛空墻壁匪礙廓落匪通五采莫繪
0290a04: 萬象普融無間緇素盡具此宗歸根得旨名異實同
0290a05: 嗟哉龐老孰躡芳蹤見賢思齊今茲牧公時庚戌
0290a06: 暮春之吉平陽弘覺忞老人題於江都東隱丈室
0290a07: 玉林琇和尚贊
0290a08: 名臣之後以躬行聞於鄉復迴向空門珍重法道此
0290a09: 世間全德人也王臣之囑受記靈山久矣
0290a10: 天目頭陀題
0290a11: 聞昔少年時便訪諸禪老久信人生浮去官寧不早
0290a12: 所厭非榮華所戀非枯槁為盡平生懷心空事參討
0290a13: 投機悟既深無情說偏好相證在逢人住山寧草草
0290a14: 山中歲月長雲石盈幽抱閒坐果何為誰將是非考
0290a15: 同里弟王庭題
0290a16: 豈必林泉癖公餘自委蛇松濤喧茗具琴語隔溪花
0290a17: 揮麈標群鹿科頭罷晚衙石床饒異卉鶴舞拂雲斜
0290a18: 西陵社弟戴京曾
0290a19: 以世間法為襄毅公象賢之昆以出世間法為斷橋
0290a20: 倫滅法眼之孫錦繡場中掉臂而過阿梨樹下踞坐
0290a21: 稱尊笑他護雪鵝兒成底事會看擘海取龍吞
0290a22: 鹽官法弟行純范驤拜題
0290a23: 僧非僧兮俗非俗三眼摩醯看不足風雷為舌語驚
0290a24: 時雪玉在躬清可掬有時分虎符鯨海波平有時拈
0290a25: 麈尾天魔膽肅法道垂秋袒肩續夫是之謂次庵長
0290a26: 老瓶山老牧法弟弘散拜題
0290a27: 金粟如來居士身和光混俗繼燃燈青獅忽現宰官
0290a28: 相四海依然長老稱胸襟流出蓋乾坤馬駒腳下
0290a29: 遍兒孫但於善財巡禮偈當年豈例是沙門
0290a30: 後學道泰拜題
0290b01: 老漢生平作略太煞過人一頭遠繼瓶山七世之芳
0290b02: 躅巍巍乎朝埜傳宣德政近紹蠡湖萬頃之洪波洋
0290b03: 洋乎一肩橫荷宗猷栗棘金圈拋來擲去白笏紫綬
0290b04: 全放全收更要人識伊面目倚松坐石突出雙眸今
0290b05: 日撞著不肖兒孫一時洩漏蓋代之風流
0290b06: 嗣法門人機峻百拜敬題
0290b07: 
0290b08: 
0290b09: 
0290b10: 
0290b11: 古缾山牧道者傳
0290b12: 鹽官同學道弟何園客著
0290b13: 牧道者名謙字牧公嘉興府秀水人也先本姬姓堯
0290b14: 之第六子封於項子孫以國為氏世居遼西漢時名
0290b15: 萬金者為司徒遷洛陽進賢鄉垂稱項家巷後名晉
0290b16: 者仕宋為大理評事當高宗南渡扈蹕僑居嘉禾之
0290b17: 胥山孫名宏度號胥山居士墓在山麓有八一公碑
0290b18: 是為嘉禾始祖孫名忠歷秩宮保諡襄毅勳著史冊
0290b19: 牧道者七世祖也父俊卿大金吾左都督賜一品蟒
0290b20: 服母沈氏誥封夫人公生於神宗丁巳臘月廿一日
0290b21: 午時在妊母夢星殞懷及產腰有紫黑子七如北斗
0290b22: 襁褓中見僧合掌微笑坐必跏趺童時淳實端恪不
0290b23: 妄言笑遂通書史年十八居燕京專持准提神咒禮
0290b24: 崇國寺洪慈法師覽心經及華嚴合論歎曰灼然在
0290b25: 聖不增處凡不減輒了大意信知成佛真實不虛志
0290b26: 慕空宗首謁博山余集生諸老命參生從何來死從
0290b27: 何去話是時集生與公伯兄震緣事逮問在部每對
0290b28: 榻橫塵公必侍立余撫公背謂震曰骨相志氣君家
0290b29: 汗血駒也他日佩毗盧印據選佛場者非此子乎公
0290b30: 再拜而退喜以自負從此孜孜兀兀以向上一著參
0290c01: 究二十餘年礙膺不釋庚辰歲遵奉父命承廕金吾
0290c02: 寅畏小心冤濫靡不昭雪未幾世亂甲申人日公夢
0290c03: 山石崩飛潛身無地聞空中語曰但持吾咒爾難可
0290c04: 免闖賊陷京公率家丁巷戰銛矛刺剌胸衣不受損徒
0290c05: 步奔南屢遇暴不能害後張公完真陳公天章相繼
0290c06: 總制浙閩公賴佛祖能仁啟迪從幕下克全萬萬生
0290c07: 命兩公交章題授漳州別駕託以撫循公以慈力禁
0290c08: 暴備荒申救冤抑保護甚眾蓋公為人襟懷空洞人
0290c09: 莫測其涯涘望之有巖巖氣象靜也淵徹動也風行
0290c10: 介然而不與易更確乎不可拔也豈非壁立萬仞令
0290c11: 人見之意消而下視培塿丘垤似無足當其意者壬
0290c12: 辰歲至福州見粵東華首空隱禪師師本分接人之
0290c13: 暇亦贊念佛持咒蒙授准提懺像歸送楞嚴重梓流
0290c14: 通一日禮懺口宣佛身充滿於法界普現一切群生
0290c15: 前忽然身心脫落遂述偈曰一手拈磬一手鼓今日
0290c16: 捉敗無位祖觸處逢渠本現成恒河沙國佛一母後
0290c17: 參天界浪和尚浪曰聞你幼年見博山余集生諸公
0290c18: 是否公禮曰今日特特禮拜和尚浪曰除卻搖唇鼓
0290c19: 舌豎指揚眉處還我到家語來公又手默然浪頷之
0290c20: 己巳亥春參金明介庵本師問涅槃心易曉差別智難
0290c21: 明如何是差別智庵云差別且止喚甚是涅槃心公
0290c22: 舉拳庵云死了燒了在甚麼處公纔開口庵震威便
0290c23: 喝公從此冰釋又作十二時偈呈庵庵接過曰這個
0290c24: 是紙墨還別有麼公展手視庵庵乃休又一日庵拈
0290c25: 香墜問曰無情如何說法公曰和尚拄杖子跳去
0290c26: 也庵復勘問公拈墜擲地乂手而立庵拾墜置于几
0290c27: 公曰無情說法竟庵休去一日庵刻蜜蜂頌將竣庵
0290c28: 曰病朽觀你蜂頌頓恰意但要問你日出扶桑大地
0290c29: 紅是何意旨下一轉語可付諸梨棗公云適問箇是
0290c30: 什麼庵哂之公即呈偈曰聊聞舉著便承當好肉無
0291a01: 端已剜瘡著眼机先看端的頂門誰不帶扶桑庵印
0291a02: 可之即出源流衣拂囑曰從上佛佛祖祖以自己已所
0291a03: 證遞相承襲今以授汝宜體佛祖之心為心以續慧
0291a04: 命付以偈曰師子窟中事善哮吼者得今得本無得
0291a05: 無得得亦得名曰真本別號次庵時年四十三矣嗣
0291a06: 法為臨濟三十二世公嘗示門人曰法道不振由於
0291a07: 趨競時緣扶豎宗風貴乎立志固守不圖人眾攢簇
0291a08: 因緣輻輳為奇特當念念以法道為己巳任刻刻以後
0291a09: 學失據為己已憂古人單丁背米供眾五六人亦不廢
0291a10: 晚參如應庵祖著艸鞋住院懶殘和尚寒涕垂膺四
0291a11: 祖道信汾州無業芙蓉道楷諸大老休心息念斷絕
0291a12: 攀援賜紫及號力陳遜謝豈非孤潔榜樣名垂千古
0291a13: 何曾熱鬧亦何常營心時緣之得失所患道德之不
0291a14: 充莫患時緣不就慎之勉之公之法言作略概可見
0291a15: 矣以致九州四海傳稱次庵長老云有法嗣三人一
0291a16: 名机峻號坦庵前住普光禪院後住淨心院二名机
0291a17: 旃號慈林三名机號獅王住妙喜山中。
0291a18: 
0291a19: 
0291a20: 
0291a21: 
0291a22: 
0291a23: 
0291a24: 
0291a25: 
0291a26: 
0291a27: 
0291a28: 
0291a29: 
0291a30: 
0291b01: 古瓶山牧道者究心錄
0291b02: 嗣法門人機峻等編
0291b03: 八月望小參毘耶不二門百川應倒流法界不容身
0291b04: 千聖覷不破截斷意根已成階級塞卻咽喉轉見周
0291b05: 遮明明麗天皓月印長空明明匝地清風有何極淨
0291b06: 裸裸赤灑灑全承者箇神力不在別處流轉但凡夫
0291b07: 信不及奚得自輕而退屈所以有情則動轉施為無
0291b08: 情則森羅顯煥縱使去來不以象動靜不以形猶未
0291b09: 究竟如今瓶山拄杖指魚化龍點鐵成金更若不會
0291b10: 化作無邊身菩薩十方各趣悉皆普現去也還見麼
0291b11: 眾兄弟見則且置正當恁麼時一句作麼生良久云
0291b12: 八月秋何處熱拽杖下座。
0291b13: 示眾溈嶺牧牛玄沙見虎無物堪比倫象骨輥毬禾
0291b14: 山打鼓兩手相分付行棒行喝揭示妙淨明心拽石
0291b15: 搬土顯露摩醯首眼從無住本建一切法運無功用
0291b16: 辦一切事隨所作心應所知量透過關者掉臂而行
0291b17: 未透關者葛藤窠裏埋沒且道不涉形名一句如何
0291b18: 通信一塵纔舉起全體現優曇卓杖下座。
0291b19: 示眾舉黃龍心禪師因黃山谷乞指徑截處龍曰秖
0291b20: 如仲尼道二三子以我為隱乎吾無隱乎爾太史居
0291b21: 常如何理論公擬對龍曰不是不是公迷悶不已一
0291b22: 日侍龍山行時巖桂盛放龍曰聞木樨花香麼公曰
0291b23: 聞龍曰吾無隱乎爾公釋然師曰黃龍與麼道秖解
0291b24: 旁通話跡繞路指蹤猶未直捷瓶山今日掃除文字
0291b25: 迥脫根塵為諸兄弟拈出具眼者辨取以拄杖卓一
0291b26: 下曰還見麼白鷺下田千點雪黃鸝上樹一枝花。
0291b27: 示眾我有明珠一顆久被塵勞關鎖今朝塵盡光生
0291b28: 照破山河萬朵眾兄弟一眼觀天兩腳踏地且道明
0291b29: 珠在甚麼處良久云春在艸頭上王孫幾箇知。
0291b30: 示眾拈起拂子云者裏薦得猶是法身邊事直饒皓
0291c01: 月行空湧沒自在也未夢見法身向上事須知有冰
0291c02: 楞上走馬劍刃上翻身若識此人行腳事畢。
0291c03: 誕日示眾有物無形先天地生能為萬象主不逐四
0291c04: 時凋諸兄弟什麼物恁麼奇特舉拂子云露。
0291c05: 付坦菴峻上座衣拂小參雞足峰前披坐大庾嶺上
0291c06: 持來瓶山今日拈出事不獲己弗免從頭註破瓶山
0291c07: 昔年初參博山得其毛次於海內參見三十餘員尊
0291c08: 宿得其皮骨末後在金明上介下菴本師和尚處得
0291c09: 其髓方敢承受此衣不欲囊藏和盤托出但此衣固
0291c10: 非形相之可拘亦非情識所能測非獨伶俐仙陀看
0291c11: 即有分便是諸佛出來也不敢正眼覷著今日撞著
0291c12: 牙如劍樹口似血盆箇無面目漢汝在諸方參得的
0291c13: 與我拋卻舉拂云向這裏道將一句來峻禮拜云金
0291c14: 香爐下鐵崑崙師打一拂子云更須珍重遂付衣拂
0291c15: 源流師復囑云試看黃梅七百僧信衣三鼓付盧能
0291c16: 心心相印何緇素秖貴當人正眼明喝一喝下座。
0291c17: 示眾炎炎得意事一過輒生涼清真寂寞心愈久偏
0291c18: 生味只貴見地穩實等閑豈曰平常遂舉扇曰若喚
0291c19: 作扇子入地獄如箭射參。
0291c20: 示眾端本堂與諸人說法了也闊子松風濤滾滾與
0291c21: 諸人說法了也柏樹子磊磊落落與諸人說法了也
0291c22: 還委悉麼如其未委拈拄杖擲下曰向者裏薦取。
0291c23: 示眾舉南陽忠國師僧問如何是本身盧舍那國師
0291c24: 云與我過淨瓶來僧將淨瓶到國師云卻安舊處著
0291c25: 僧復問如何是本身盧舍那國師云古佛過去久矣
0291c26: 師曰日上曉山黛青處處逢渠鳥音碎花影濃頭頭
0291c27: 撞著凍河發燄何妨寒灰死火枯樹敷花豈論春前
0291c28: 冬後南陽羅龍陷虎慣得其便這僧作家好與擊破
0291c29: 淨瓶使國師有分然據正眼看來國師只知量
0291c30: 邊事不識這僧問頭遂起身立云國師在這裏本身
0292a01: 在甚麼處大眾道道看。
0292a02: 示眾有相身中無相身情與無情共一真霜月凌空
0292a03: 咸聖智何山松檜不青青久立珍重。
0292a04: 示眾未離兜率且喜一半已降王宮觸途成滯夜睹
0292a05: 明星脫賺平人為母說法猶涉唇吻靈山拈花未免
0292a06: 色塵迦葉破顏全呈管見瓶山與麼道還有與世尊
0292a07: 出氣者麼遂喝一喝云出群須是英靈漢敵勝還他
0292a08: 獅子兒便下座。
0292a09: 因事小參驀劄相逢無非正體擒縱卷舒不從他得
0292a10: 到這裏獨步丹霄清風明月不妨打開庫藏運出自
0292a11: 己家珍與佛與祖同德同仁竺乾維摩震旦華閑同
0292a12: 拈同放乃至與龐蘊張無盡楊大年何密庵之輩同
0292a13: 一機用同一境照更有何事其或知見不清行履不
0292a14: 正未免被物所役直須一一透徹本有風光不墮凡
0292a15: 聖緇素之所滯礙不隨聲色語默之所流轉淨裸裸
0292a16: 赤灑灑全體與麼來全體與麼去豈不慶快也哉眾
0292a17: 兄弟還委悉麼相逢盡道休官好林下何曾見一人。
0292a18: 示眾舉臨濟大師云一喝分賓主照用一時行師拍
0292a19: 膝一下云且道是賓耶主耶照耶用耶還會麼域中
0292a20: 無向背閫外有威權。
0292a21: 示眾云彩雲時復白錦樹曉還青浩歌聲自寂乾坤
0292a22: 一草亭舉拂子云惟有這箇不屬諸數還有識得渠
0292a23: 者麼師良久云你諸人在這裏覓甚麼碗便趁出。
0292a24: 示眾舉溈山示眾云老僧百年後向山下作一頭水
0292a25: 牯牛左脅下書五字曰溈山僧某甲當恁麼時喚作
0292a26: 溈山僧又是水牯牛喚作水牯牛又是溈山僧畢竟
0292a27: 喚作什麼即得仰山禮拜而退師曰溈山何異蝦為
0292a28: 子曲仰山大似證龜作鱉各領三十棒若問瓶山畢
0292a29: 竟喚作什麼劈手披胸云吽吽且道與古人是同是
0292a30: 別。
0292b01: 示眾舉止承渠力從緣尋舊蹊方春荷鈍钁日暮還
0292b02: 灌畦箇中無限意端的有誰知時有僧出問云應如
0292b03: 是住如是降伏其心其心降伏不住時如何師厲聲
0292b04: 云是誰降伏。
0292b05: 示眾瓶山有一則現成公案供養大眾只是領會者
0292b06: 少錯會者多便下座。
0292b07: 示眾拈起拄杖云若不患盲一切俱見卓杖一下云
0292b08: 若不患聾一切皆聞若果聞果見世出世間打成一
0292b09: 片正偏回互賓主歷然坐斷一切差別初無動搖如
0292b10: 大日輪舉無遺照縱使德山臨濟到來也須退身有
0292b11: 分眾兄弟還會麼不是男兒多意氣只因曾踏上頭
0292b12: 關喝一喝下座。
0292b13: 示眾缽盂拄杖轉大法輪露柱燈籠立地聽且道露
0292b14: 柱燈籠聽箇什麼缽盂拄杖說甚麼法不可以缽盂
0292b15: 拄杖昧卻露柱燈籠不可以露柱燈籠不明缽盂拄
0292b16: 杖眾兄弟向這裏有箇會處露柱燈籠缽盂拄杖更
0292b17: 無兩般脫或未然則佛句祖句賓主句翳然在目且
0292b18: 道如何得洞徹玄旨本來成現事切忌亂承當。
0292b19: 示眾樹凋葉落體露金風如何說箇體露的道理拈
0292b20: 起拄杖云青山高突兀白水響潺湲。
0292b21: 示眾欲知佛性義當觀時節因緣時節若至其理自
0292b22: 彰即今是什麼時節秋色依依秋虫唧唧出門盡寒
0292b23: 山對面無相識瓶山與麼道汝等作麼生喝一喝。
0292b24: 示眾舉金陵寶誌垂語云終日拈香擇火不知身是
0292b25: 道場玄沙備別云終日拈香擇火不知真箇道場師
0292b26: 云金陵已露葛藤玄沙重下註腳一對無孔鐵錘可
0292b27: 中有箇恰好且道誰是恰好舉手擺云明破即不堪。
0292b28: 
0292b29: 
0292b30: 
0292c01: 一日僧問圓頂方袍佛之所制聞居士戴髮而披衣
0292c02: 傳法未審出自何典師曰汝何出言之厲得無輕詆
0292c03: 先聖者歟余雖識淺無辨請以盧行者事可憑之悉
0292c04: 載傳燈所述唐咸亨二年五祖開法黃梅有居士姓
0292c05: 盧名惠能參謁五祖問曰汝自何來盧曰嶺南祖曰
0292c06: 欲須何事盧曰惟求作佛祖曰嶺南人無佛性若為
0292c07: 得佛盧曰人有南北佛性豈然遂令服勞杵臼之間
0292c08: 後五祖告眾述偈機語冥符則衣法皆付時會下七
0292c09: 百餘僧惟盧得旨三鼓祖告曰諸佛出世隨機大小
0292c10: 而引導之遂有十地三乘頓漸等旨以為教門然以
0292c11: 無上微玅秘密圓明真實正法眼藏付於大迦葉展
0292c12: 轉傳授二十八世至達磨屆屇於此土得可大師承襲
0292c13: 以至于今吾今悉付於汝汝可流布無令斷絕盧行
0292c14: 者跪受衣法啟曰法則既受衣付何人祖曰昔達磨
0292c15: 初至人未之信故傳衣以明法衣乃爭端止於汝身
0292c16: 所謂受衣之人命如懸絲也且當遠隱俟時行化至
0292c17: 儀鳳元年丙子正月八日盧寓法性寺風颺剎幡聞
0292c18: 二僧對論盧以風幡非動動自心之句印宗法師竊
0292c19: 聆邀徵風幡之義印宗執弟子禮乃告四眾曰今遇
0292c20: 肉身菩薩指座下盧居士曰即此是也因請出所傳
0292c21: 信衣悉令瞻禮至正月十五日會諸名德為之剃髮
0292c22: 然付衣法在先圓頂在後若果有緇素分別則不應
0292c23: 五祖付盧居士衣缽之典制并囑汝可流布無令斷
0292c24: 絕之諄諄也明矣達磨四世孫華閑居士付法於曇
0292c25: 邃禪師若干世又何密庵田素庵居士迺白雲度之
0292c26: 子孫付法於和庵忠禪師若干世即西京尼道深乃
0292c27: 芙蓉楷之嗣付法于奉聖才禪師若干世此出於少
0292c28: 林佛祖世圖碑記班班可稽付衣表信傳法印心實
0292c29: 無緇素相貌而繼紹也又明矣又不見世尊佛法付
0292c30: 托國王大臣居士此非古今在家出家同得正法眼
0293a01: 藏之標榜未常獨限於圓頂方袍也昔常不輕菩薩
0293a02: 見人便禮拜曰吾不敢輕於汝等汝等皆當作佛況
0293a03: 自唐迄今天下大宗匠咸出於盧行者之苗裔汝何
0293a04: 詆厲如此更一人有名呼不得無位可安排若不識
0293a05: 此人幸勿以居士而忽諸僧慚禮退。
0293a06: 
0293a07: 
0293a08: 
0293a09: 
0293a10: 
0293a11: 機緣
0293a12: 問如何是藏身處沒蹤跡師云日落花無影如何是
0293a13: 沒蹤跡處莫藏身師云風高樹有聲。
0293a14: 一日途中遇又寒兄敘寒溫畢又寒問如何是臨行
0293a15: 一句師拱手曰請了相笑而別。
0293a16: 問法身是有相無相師喝曰是有是無。
0293a17: 問不離當處常湛然如何師云臥龍最怖碧潭清。
0293a18: 問如何是涅槃門師曰此去福城五里。
0293a19: 一僧譚及法門中事師曰者箇什麼所在說長道短
0293a20: 適值茶次僧指卓案上大小鐘碗曰大小不齊是如
0293a21: 何師曰一窯燒出相笑便行。
0293a22: 問如何是本來身師曰風吹日炙。
0293a23: 問如何是佛法的的大意師曰春來草自青月上已
0293a24: 天明。
0293a25: 福嚴費和尚在嚴轢處應供如念兄邀往舟中參
0293a26: 謁次如念曰此公在福建漳州府出仕費問曰幾年
0293a27: 上師曰庚寅七年費曰曾殺人麼師曰曾殺費曰殺
0293a28: 多少師曰一切總殺費曰忽遇同氣連枝交友投分
0293a29: 者作麼生師曰揀擇甚麼費曰怎不自殺師曰直無
0293a30: 下刃處費大笑師便禮退。
0293b01: 問如何是祖師西來意師指爐曰張銅爐似金曰此
0293b02: 意如何師曰霜風寒徹骨。
0293b03: 問如何是道師曰步步踏著如何是道中人師曰鬧
0293b04: 市裏輥。
0293b05: 一日坦菴重參機語相投師問及參詢行實次晨呈
0293b06: 行由師閱畢復索云還有麼坦云甚處猶少師即棒
0293b07: 云不得放過。
0293b08: 士問樹凋葉落體露金風意旨作麼生師曰遍界不
0293b09: 曾藏曰畢竟如何值童子邀請師曰瓶山騎佛殿領
0293b10: 供去也士禮拜。
0293b11: 問那吒太子析肉還母析骨還父乃現本身為父母
0293b12: 說法如何是本身師曰西風吹落葉萬樹盡皆秋。
0293b13: 一日坦菴上座作●○相云中有一○能殺能
0293b14: 活能縱能奪未審是那一○請大人點出專使呈上
0293b15: 師便扯破即以原封示之。
0293b16: 空諸法兄拈云坦公慣捋虎鬚一場漏逗瓶山正令
0293b17: 雖行未免憐兒不覺醜空諸又不然待云請大人點
0293b18: 出但向道且喜吾徒頭角已露看他怎生合煞并啟
0293b19: 云前在方丈中讀尊錄見坦公呈四圓相請大人點
0293b20: 出忍俊不禁謹述拈語呈似伏候賜棒次庵法兄猊
0293b21: 座師開緘覽畢喚侍者將燈來侍者將燈至師便
0293b22: 連封燒卻。
0293b23: 問萬法歸一一歸何處師曰火裏鐵牛行曰意旨如
0293b24: 何師曰臂長衫袖短。
0293b25: 問忽來忽去時如何師曰長江競渡舟曰不來不去
0293b26: 時如何師曰奇怪石頭獰似虎火燒松樹舞如龍。
0293b27: 僧問洞山好佛秖是無光作麼生師微笑曰意旨如
0293b28: 何師曰笑中有刀僧禮拜師曰有眼如盲。
