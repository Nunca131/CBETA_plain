0812b01: 法璽印禪師語錄卷第十
0812b02: 嗣法門人性圓旋璣旋哲旋賢等編次
0812b03: 頌古
0812b04: 世尊初生。
0812b05: 一出孃胎慌腳手忙將霄壤指周全無端陸地波濤
0812b06: 起惹得千秋禍業傳。
0812b07: 夜睹明星。
0812b08: 夜半山頭開得口早已失卻一雙睛桃源不如收拾
0812b09: 去免得漁郎來問津。
0812b10: 女子出定。
0812b11: 欲出不能出出得亦非出罔明與文殊兩兩遭一跌。
0812b12: 百丈野狐二首。
0812b13: 不落與不昧一鼓兩頭擂收卻郤鼓桑子二人袖手退。
0812b14: 一昧一落一墮一脫者般話會一齊掃卻。
0812b15: 國師塔樣。
0812b16: 古塔呈君君不識全圖捧出龍睛失兒孫雖是覆重
0812b17: 拈鄭虔依然難把筆。
0812b18: 德山托缽。
0812b19: 等閒托出未聲前引起傍人論正偏不是他家賢父
0812b20: 子幾乎百世把名淹。
0812b21: 牛過窗櫺。
0812b22: 頭過尾不過將月繫蘿藤月落藤枯後目前絕疏親。
0812b23: 南泉斬貓。
0812b24: 一治一亂自古相換拈起青霜是非已判咦若要家
0812b25: 家歡鼓樂太平不出將軍斷。
0812b26: 九峰丹青。
0812b27: 堂堂誌公真阿誰寫得親僧繇卻能繪也是曲作伸。
0812b28: 溈山牯牛。
0812b29: 一國無兩主邦家始太平溈山僧某甲錯會去安名。
0812b30: 芭蕉拄杖。
0812c01: 有即與無即奪裒寡益多轉轉交錯撞著一個沒頭
0812c02: 人笑得唇皮俱脫落。
0812c03: 韶山是非。
0812c04: 不到是非有句無秋江月落鴈歸蘆放開一線雖言
0812c05: 有依舊佳人一個夫。
0812c06: 大隨覆龜。
0812c07: 皮裏骨骨裏皮眼珠換卻莫言迷草鞋皮骨一齊泯
0812c08: 卻被盲人返笑伊。
0812c09: 定上座問臨濟話。
0812c10: 傍觀者清上局者迷占得腹裏去了邊皮不是奕秋
0812c11: 回一著幾乎輸卻一盤碁。
0812c12: 香巖上樹二首。
0812c13: 平田萬里沒遮欄須信壺中別有長若向樹頭去卜
0812c14: 度黃連草內索甘糖。
0812c15: 如人上樹強安譬喻伐去樹兒了無證據。
0812c16: 憲宗迎佛舍利。
0812c17: 百辟皆賀覿面俱錯韓愈端立眼橫鼻直問道如何
0812c18: 是佛光管教致得口門窄雖然陛下問分明依舊吾
0812c19: 王眼打失。
0812c20: 乾屎橛。
0812c21: 雲門乾屎橛千古不曾缺拈出與當陽諸佛不能測。
0812c22: 青州布衫。
0812c23: 青州布衫子無外亦無裏一秤稱將來都是自家的。
0812c24: 付法偈三十二首
0812c25: 與雲陽迥波隆首座
0812c26: 雲居末後震威喝霹靂當陽那個知今日許君親吐
0812c27: 舌從教頓起馬師機
0812c28: 與同安眉劍圓首座
0812c29: 吾佛傳來正法眼當年迦葉得親聞家私盡底重拈
0812c30: 出今對人天付與君
0813a01: 與龍門慎獨璣首座
0813a02: 龍門一派曹溪水今古滔滔話不窮獨許慎公吸一
0813a03: 滴頓教陸地起飛龍
0813a04: 與慧峰牧恆依首座
0813a05: 明月堂中彈古調空王殿裏傳知音惟君記得吾宗
0813a06: 旨赤手拈來印汝心
0813a07: 與獅峰生一真靜主
0813a08: 獨踞獅峰吞宇宙懸崖返擲展威風此回跳出金毛
0813a09: 隊吼吼群狐盡失蹤
0813a10: 與大雲佛西堂
0813a11: 一喝家風振古今時人那個可傳心看來黃檗口中
0813a12: 舌獨許雲公解縱擒
0813a13: 與靈嶽賢侍者
0813a14: 臨濟一條楖栗棒殺活從來都不讓而今分付克家
0813a15: 兒魔佛眾生俱膽喪
0813a16: 與楚庵哲西堂
0813a17: 佛祖傳來正法眼無端滅向瞎驢邊叮嚀好去千峰
0813a18: 外振起吾宗舊要玄
0813a19: 與劍門定監院
0813a20: 殺活一條生楖栗付與吾兒待時節橫拈倒用接群
0813a21: 英繼起先宗真骨血
0813a22: 與松固乘維那
0813a23: 馬師一喝吼如雷千古聞聲喪膽威獨許吾兒親徹
0813a24: 骨一肩慧命付全提
0813a25: 與吼雲悟知浴
0813a26: 高高峰頂留不住海底深深縱步馳我祖門庭千古
0813a27: 任主賓玄要在君持
0813a28: 與海門元侍者
0813a29: 三呼三應值生冤折盡烏藤不記年驀地一回開眼
0813a30: 界海門深處釣金鰱臨濟命根元不斷一條紅線手
0813b01: 中牽
0813b02: 與入素白知藏
0813b03: 洛陽橋下放驢歸不負當年顯大機楖栗一條傳慧
0813b04: 命人天千古仰雄威
0813b05: 與芝庵信知藏
0813b06: 一喝兩喝三四喝振起家聲眉宇豁佛祖魔王喪膽
0813b07: 魂白日青天星斗脫電掃雷轟已是遲神龍角虎都
0813b08: 教奪如來慧命要人持分付吾兒一手掇
0813b09: 與孤明慧上座
0813b10: 棒開魔佛分賓主喝破虛空定要玄自此人天堆裏
0813b11: 去直教拄杖遍三千
0813b12: 與鏡林以維那
0813b13: 佛佛授受祖祖相傳黃檗三頓臨濟徽猷唯有吾兒
0813b14: 多迥別一椎擊落萬峰頭
0813b15: 與大拙慰維那
0813b16: 臨濟傳來生鐵棒三界郎當沒處放分付拙公親手
0813b17: 持佛祖魔王俱膽喪
0813b18: 與鑑源知藏
0813b19: 達磨遺下一隻履直至而今提未起分付鑑公信腳
0813b20: 穿從君倒走三千里三千里滄海深深踏到底
0813b21: 與巨濟源侍者
0813b22: 顓師曾用一柄傘不論晴陰并早晚分付吾兒亦若
0813b23: 持遮蓋人天無擇揀無擇揀萬象森羅齊具眼
0813b24: 與隱巖智知客
0813b25: 靈山拈出一枝花此日正當香得妙分付隱公代舉
0813b26: 揚必要人天齊發笑齊發笑三腳驢兒滿地跳
0813b27: 與絕學侍者
0813b28: 學無學是真學絕往絕來筲箕木杓休言樣子不值
0813b29: 錢要識其中金不博五車三藏本非真一念萬年猶
0813b30: 是縛我祖西來口不開單將此事付無學
0813c01: 與裕芳維那
0813c02: 今古鳳選佛場中興玄要起聯芳烏藤直下親分
0813c03: 付百萬人天任舉揚
0813c04: 與山雨恩上座
0813c05: 佛祖當年第一機拈花微笑待人知今朝舉似山雨
0813c06: 去好向人天勘嫡兒勘嫡兒有威慈臨濟門庭從此
0813c07: 振傘居風月代相持
0813c08: 與肯堂心知藏
0813c09: 柳巷程途過便休端州破衲不須留夜來明月堂前
0813c10: 句獨許君家擅唱酬
0813c11: 與月江定上座
0813c12: 傘居風月遍江天歷盡春秋未許傳今日同安親舉
0813c13: 出與君持去傲雲巔
0813c14: 與孝廉晉公閔居士別號冶庵
0813c15: 烏藤七尺逞風流臨濟拈來解放收分付冶公擔荷
0813c16: 去好將佛祖結深讎
0813c17: 與少宰雪堂熊居士
0813c18: 迦文大法付王臣歷代傳燈六十人珍重西江熊雪
0813c19: 老好將臨濟令重新
0813c20: 與方伯斗所余居士別號道庵
0813c21: 佛祖傳來正法眼至今大地莫能藏同安堂上重拈
0813c22: 出付與余翁代舉揚
0813c23: 與御六張居士
0813c24: 傘居遺下破油靴三十年來不染沙今日同安親舉
0813c25: 出御公穿去驗龍蛇
0813c26: 與兵憲旅菴曾居士
0813c27: 航海鹵來老達磨平將陸地起風波心空及第誰堪
0813c28: 委獨許曾公到恁麼
0813c29: 與濟臨郡侯廖居士號柴坡
0813c30: 公堂舉掌勢難裁直下承當一笑回碓嘴生花香滿
0814a01: 院蝦蟆跳上三台
0814a02: 與別駕萊臣余居士
0814a03: 一枝白拂付萊公直下承當氣宇雄驗盡諸方猶不
0814a04: 歇可稱獨步占寰中
0814a05: 囑密悟監院
0814a06: 相隨兩剎同甘苦十二春秋未變遷個事雖然瞞不
0814a07: 得不如傳戒待龍天
0814a08: 囑聞旋侍者
0814a09: 記得南陽三喚意今朝特地囑吾兒他年石馬回途
0814a10: 後別有聲名天下知
0814a11: 囑斷山監院
0814a12: 三載披星何所事欲窮千里展眉愁直須踏斷雲山
0814a13: 面始信江天共一秋
0814a14: 囑鏡初知客
0814a15: 曾作溈山水牯牛耕翻大地未曾休而今吼得虛空
0814a16: 碎好向深林臥碧秋
0814a17: 囑國一侍者出山
0814a18: 同安堂上獅兒跳出金毛隊裏一吼當陽震地天群
0814a19: 狐驚得奔千里
0814a20: 囑松齡悅眾
0814a21: 佛頭峰上騎獅子馬祖堂前弄象王恁麼男兒行腳
0814a22: 去歸來正好細商量
0814a23: 囑元長侍者歸匡山侍師
0814a24: 掀翻窠臼透羅籠送子歸山侍父翁直待獅峰重點
0814a25: 首一聲吼出起宗風
0814a26: 囑旋珠熊二道人
0814a27: 天然婆子丈夫才無中有路出塵埃踢倒少林西祖
0814a28: 意頭頭成現不須裁
0814a29: 囑靈機大德
0814a30: 十載殷勤護祖庭嚴霜烈日不相侵從今不改初心
0814b01: 地他日歸來付好音
0814b02: 囑龍門知客
0814b03: 昔日道人彌陀誦今朝知客誦彌陀直教誦得無生
0814b04: 句始會將磚作鏡磨
0814b05: 囑龍門侍者
0814b06: 坐臥經行分付汝時時要識主人翁將來受用無他
0814b07: 囑規矩不離二六中
0814b08: 囑龍門監院
0814b09: 山前一片閒田地分付吾曹騎水牛騎得牛兒步步
0814b10: 實自然秋到有全收
0814b11: 囑龍門副寺
0814b12: 善法堂前柏樹子趙州拈處意浮沉若從枝上討消
0814b13: 息早負當初一片心
0814b14: 囑趙共玉居士
0814b15: 歷代祖翁提向上兒孫盡被成虛誑而今珍重趙玉
0814b16: 公切忌逢人莫錯唱
0814b17: 囑鼎生蔡居士
0814b18: 血心片片惟知己巳祖道殷勤過量人頓把修江為玉
0814b19: 帶鳳棲千古鎮常春
0814b20: 囑雲石俞居士
0814b21: 龐翁昔日追群侶裴宰當年問聖僧從上諸君無底
0814b22: 案分付俞公一手撐
0814b23: 囑子賢周居士
0814b24: 當年臨濟三遭棒今日拈來舉似君活捉生擒龍象
0814b25: 聚紅塵堆裏著功勳
0814b26: 癸巳春受同安寓庸公請
0814b27: 剎竿欲復老煙霞扶起還須出大家珍重當年曾付
0814b28: 託佛頭峰上一枝花
0814b29: 受龍門覺真化宇慧然請
0814b30: 不惜老年登越嶺為懷祖席久虛沉者回揭出空王
0814c01: 印印破龍門一點心
0814c02: 囑毓林義尼
0814c03: 威音那畔一著獨許林尼透脫驀然縱步這邊不負
0814c04: 法門重託
0814c05: 示道睿知客
0814c06: 井井無窮道睿深滔滔寫出劫前音他年若得承源
0814c07: 底與汝相將踏上林
0814c08: 示曇現禪人
0814c09: 春秋不落香盈地雨露無沾亦秀芽透得不萌枝上
0814c10: 意始知處處現曇花
0814c11: 示智修禪人
0814c12: 春風正值拂春枝步徑臨川得意時識取智光原本
0814c13: 具方知更不假修持
0814c14: 示高鑑禪人
0814c15: 野鴨翩翩飛過去鼻頭扭得痛相當若能腳下親高
0814c16: 鑑哭笑方知自舉揚
0814c17: 示截流禪人
0814c18: 鎮海明珠光燦爛須知不向外邊求當頭一截根源
0814c19: 斷修水文江總逆流
0814c20: 示東昇禪人居山
0814c21: 茅庵深隱煮砂鍋教汝居山事若何就裏一枝無柄
0814c22: 钁祖翁田地要耕過
0814c23: 示大冶知眾
0814c24: 紅爐焰上雪花飛佛祖輸他一段機會得真金不博
0814c25: 意任伊百擊有便宜
0814c26: 示六和悅眾
0814c27: 隨師秉拂度洪都末後牢關會也無若要老僧開示
0814c28: 句秋風撥轉洞庭湖
0814c29: 示荷庵庫頭
0814c30: 草庵止宿是誰知山水相忘直不疑但看百花香笑
0815a01: 處綠楊依舊點牛蹄
0815a02: 示孤輝大德
0815a03: 一輪皎潔無伴普天匝地難藏不與萬法為侶時時
0815a04: 揭露常光
0815a05: 示明達殿主
0815a06: 日課兩堂常不絕香燈人境幾經年直待鼓槌拋卻
0815a07: 後許兒曲枕傍雲眠
0815a08: 示隱素大德
0815a09: 人皆不識我名我亦不知人姓隨山隨水安居自是
0815a10: 一生孤硬
0815a11: 示晦機孫
0815a12: 八萬四千諸法門清淨毘尼為第一開遮殺活是拈
0815a13: 花切忌缽盂重安柄珍重晦機賢長孫傘居門戶當
0815a14: 承褫
0815a15: 示履素孫
0815a16: 維揚法窟九蓮開遠自台庵一脈來但望時時思祖
0815a17: 德他年跨灶識賢才
0815a18: 示遠詣孫
0815a19: 遠溯曹溪月影深須知形跡不相侵但能親詣臺山
0815a20: 路自有霞光燭汝心
0815a21: 示密清值歲
0815a22: 宗乘向上欲何通運水搬柴顯個中普請牌兒將掛
0815a23: 出滿堂雲水笑相逢
0815a24: 示道安禪人
0815a25: 匾檐頭邊明個事腳跟翻轉舊家風超然一段天真
0815a26: 趣正好扶筇侍老翁
0815a27: 又
0815a28: 目前百草祖師意屋後青松古佛心就裏明明無隔
0815a29: 越何須更去覓知音
0815a30: 示道徹大德
0815b01: 泥牛昨夜潛蹤跡直至于今未舉鞭借問其中消息
0815b02: 路大千沙界一同年
0815b03: 示自若大德
0815b04: 一片袈裟洗卻後半肩雲水去還來莫道同安無新
0815b05: 令鐵牛步步踏蒼苔
0815b06: 示玄生大德
0815b07: 依我龍門共鳳棲久遠身心實罕稀今日老人親囑
0815b08: 累因緣秖待在歸時
0815b09: 示樂如禪人
0815b10: 禪人一見鳳棲老膽大心麤氣亦雄記得鉤頭無限
0815b11: 恨他年指點赤飛龍
0815b12: 示接代德音副寺
0815b13: 金剛般若自心彰法法頭頭佛道場日用但能如是
0815b14: 住天然德業有威光
0815b15: 示接代若木書記
0815b16: 文章筆下自如事一貫吾門莫是麼書記秖須知接
0815b17: 代一身及第兩登科
0815b18: 示接代慧明侍者
0815b19: 汝師指過淨瓶來應是非常濟世才此話不消多節
0815b20: 目無陰陽地有花開
0815b21: 示翠巖侄
0815b22: 傘居有一無私句欲望吾兒代和音他日果然不負
0815b23: 約同安堂上見新吟
0815b24: 示子玉禪人遍參
0815b25: 蕩蕩春風遍界寒劫前無句可盤桓而今且向諸方
0815b26: 去他日歸來倒剎竿
0815b27: 示啟愚迪參頭
0815b28: 寶鏡堂開露祖機參天翠柏總成詩當年趙老親拈
0815b29: 出今日同安特舉之劫外靈根盤大地春前老榦覆
0815b30: 清暉婆娑一段西來意付與人天遠依
0815c01: 示道遠侍者行腳
0815c02: 但看溪邊桃與竹春風幾度迎新綠明明舉示遠禪
0815c03: 人何必迢遙去追逐
0815c04: 示見誰禪人
0815c05: 記得當年入室時天公始涉不疑誰雖然瑚器堪成
0815c06: 用更覓貧人衣內珠
0815c07: 示證初大德
0815c08: 住山志氣要超群鐵臂銅肩敵萬軍坐斷白雲頭自
0815c09: 點方知佛是麻三觔
0815c10: 示覺定禪人受戒
0815c11: 金襴應量親收得今日拈來舉似君珍重時時常記
0815c12: 取莫教辜負嶺南雲
0815c13: 重遊越山示峰元禪人
0815c14: 昔年留下破襴衫此日重披勘聖凡纔到祖堂鐘鼓
0815c15: 震不須豎拂口喃喃
0815c16: 示佛珠戒子
0815c17: 戒珠光照三千界分付闍黎善護持不許囊藏與被
0815c18: 蓋更須露出兩莖眉
0815c19: 示達性沙彌
0815c20: 沙彌初入鳳峰一見超然意氣濃若是吾家真種
0815c21: 草他年擔荷祖師宗
0815c22: 示不倚禪姪
0815c23: 霹靂光中顯祖威無毛鐵鷂頂門飛等閒覷破通天
0815c24: 句紫竹心空及第歸
0815c25: 示歸源禪人
0815c26: 大地山河歸一鑑個中消息許誰通忽然觸著毫毛
0815c27: 豎始信床頭杖化龍
0815c28: 示公延禪姪
0815c29: 當年曾問鹵來意直指雲中佛頂峰他日一聲高喚
0815c30: 出心空及第振家風
0816a01: 示湧輪禪人
0816a02: 黃梅夜半傳消息明月堂前續正宗今日拈來聊舉
0816a03: 似莫教辜負鳳峰
0816a04: 示紫嵒米頭
0816a05: 墜腰石跳鐵碓觜開花舂熟籮中米自是有篩家
0816a06: 示日紅知殿出山
0816a07: 從容托缽長街去米到廬陵價不違楖栗高懸中有
0816a08: 待天涯行盡莫忘歸
0816a09: 示慧照孫
0816a10: 處處青山呈舊面家家明月露新容果然得到個田
0816a11: 地堪作吾孫振濟宗
0816a12: 示應塘鄧居士懺經
0816a13: 性海華嚴末後句法王座上為君明他年解得其中
0816a14: 意管取毘盧頂上行
0816a15: 示幼全李居士懺經
0816a16: 不惜芒鞋來祖室當陽一句無端的要識華嚴劫外
0816a17: 光九九從來八十一
0816a18: 示素白居士
0816a19: 馬師口似虛空大龐老女兒不娶嫁咦嘻而今達道
0816a20: 人還須痛快棒頭下
0816a21: 示堪輿斗南劉居士
0816a22: 溪山踏遍老歸心太極如如不用尋識得水窮山盡
0816a23: 處釋迦峰上話知音
0816a24: 示君直居士
0816a25: 與君相對話真風覿面全提應不窮再得耳聾三日
0816a26: 後白花影裏更添紅
0816a27: 示東泉黃居士
0816a28: 唇舌生鋒大有奇腳跟下事賴君知果然萬里無青
0816a29: 草荊棘林中許自持
0816a30: 示龍江孫居士
0816b01: 秘旨高深未易推喜君玄要自堪期果能直下無差
0816b02: 別臨濟宗綱待汝持
0816b03: 贈岱宗禪宿
0816b04: 放出溈山水牯牛千峰萬壑盡良疇等閒不逐東西
0816b05: 岸驀鼻牽歸臥碧秋
0816b06: 贈慈雲法姪歸楚
0816b07: 邵陵此去千餘里不著芒鞋便到家記得龍門末後
0816b08: 句當陽切忌向人誇
0816b09: 贈慈圓法姪歸楚
0816b10: 相逢難得投鍼芥鍼芥相投豈易遭珍重萬松林裏
0816b11: 去無風正好起波濤
0816b12: 贈西意和尚
0816b13: 坐斷雲山得自由侍師三十老春秋恩深相對難迴
0816b14: 避倒卓爺頭報大讎
0816b15: 贈淨方和尚
0816b16: 湖北湖南道不孤風流賣盡老頑夫傘居一段陳公
0816b17: 案每向人天驗釋儒
0816b18: 贈西生和尚
0816b19: 傘居密室多麟子獨許吾兄力荷先處處喜登獅子
0816b20: 座廣長舌相續單傳
0816b21: 贈大觀禪師
0816b22: 雲居吸滴明湖水噴去能滋大地枯今得龍門覿面
0816b23: 喝金波銀浪起江湖
0816b24: 贈入密浪法姪
0816b25: 釋老當年呈醜拙飲光密地賣風流君今已入南山
0816b26: 室何事煙波不下鉤
0816b27: 贈山樗法姪
0816b28: 濟宗門戶孰能開須是獅兒出窟來哮吼一聲天外
0816b29: 去從教大地絕狐猜
0816b30: 贈獅眼禪師
0816c01: 越嶺峰頭踢彩毬翻身白下幾經秋鳳棲一度重相
0816c02: 見只為當年陷虎椆
0816c03: 贈雲庵煥章禪人
0816c04: 拳室洞開日月芒鞋踏破乾坤者般受用誰有獨許
0816c05: 白雲共分
0816c06: 贈芥庵悟生禪人
0816c07: 芥納須彌不大毫吞巨海無餘個中機用誰得應是
0816c08: 覺公遺居
0816c09: 贈久隱禪師
0816c10: 十二巫峰齊踏斷天童堂上芥鍼投得來一塵揮魔
0816c11: 佛鄉里同安見也愁
0816c12: 贈耀寰葉居士
0816c13: 認著本來原是佛還須更透祖師關果然覷破真眉
0816c14: 目土塊石頭俱點顏
0816c15: 贈相中王居士
0816c16: 記得貓兒話有因一刀兩斷絕疏親趙州昔日來遲
0816c17: 也留與王公驗後人
0816c18: 寄超宗和尚
0816c19: 萬松衣缽傳人去一杖迢迢入遠山兩眼不須空宇
0816c20: 宙自然說法化塵寰
0816c21: 寄酬文宗博庵黎護法譔龍門十方碑文
0816c22: 龍門碑記十方居選佛場開驗瞎驢錫杖峰頭懸慧
0816c23: 日光輝祖席有題書
0816c24: 寄公弼涂居士刻寶峰伊庵禪師語錄
0816c25: 隔山已巳得相逢句鐵馬嘶風處處聞扶起泐潭未了
0816c26: 案傳燈何代不知君
0816c27: 寄孝廉白常熊居士
0816c28: 當年希運招裴相今日龍門醒白常不是一聲高喚
0816c29: 出祖庭焉得復生光
0816c30: 祝爾絃王文學
0817a01: 時登花甲重開運，古柏煙消色更鮮。寶鏡池邊千葉
0817a02: 柳，拈來奉祝萬斯年。
0817a03: 祝清泉元白尊宿
0817a04: 天童大法泐潭開，一滴清泉遍界洄。蕩漾鐵船風月
0817a05: 秀，千峰稽首到華臺。
0817a06: 祝覺宗闍黎
0817a07: 缽底清波泛大千，西江個個頌耆天。本來壽域無今
0817a08: 古，一任春秋體自然。
0817a09: 祝冰鑑和尚
0817a10: 不記春秋弘祖道，東乾西竺悉中行。法幢重振龍蛇
0817a11: 動，今古人天仰太平。
0817a12: 祝徹庵道弟
0817a13: 不避寒暄扣祖帷，傘居消息要深知。而今鐵樹花枝
0817a14: 綻，好把無生詠紫芝。
0817a15: 祝宜庵禪師
0817a16: 唐福山中弘大法，栽松道者復重來。古今面目難窺
0817a17: 見，獨許宜公善自裁。
0817a18: 祝湛明禪友
0817a19: 繡谷風高香世界，清心明月映雙溪。都盧總是生前
0817a20: 句，信口吟來作壽題。
0817a21: 祝戒如禪友
0817a22: 白雲深處青松寺，不逐寒暄太古心。分付華西三祝
0817a23: 客，無勞那畔乞威音。
0817a24: 請凌白大師歸老人塔上
0817a25: 家聲遙振楚山墟，滅卻先師者瞎驢。記得乳峰親切
0817a26: 處，倒騎獅子上雲居。
0817a27: 為余門性淳女開關
0817a28: 打開無縫黃金鎖，八面玲瓏理事融。更有一般超脫
0817a29: 處，晴天高捲玉簾櫳。
0817a30: 詩
0817b01: 七言絕
0817b02: 山居五首
0817b03: 一個茆庵一個僧，住行缽底米無升。夜來撥出無煙
0817b04: 火，直教寒山烈焰騰。
0817b05: 最喜家常無一物，更深夢得淨因窟。人情不但是空
0817b06: 華，一切有為如電拂。
0817b07: 住久深山多寂寞，全身坐斷白雲涯。資生只倚黃虀
0817b08: 飯，供客還將趙老茶。
0817b09: 幾度傷思兩鬢霜，懶將名利混諸方。青山影裏尖頭
0817b10: 屋，火種刀耕道自香。
0817b11: 折腳鐺兒為活計，鋤頭鍬子作生涯。山前一片黃茆
0817b12: 地，翻轉春來好種麻。
0817b13: 遊山
0817b14: 盤桓直上五峰頭，曲徑寥寥古洞幽。巖下啼猿聲細
0817b15: 細，不知埋沒幾春秋。
0817b16: 又
0817b17: 踏遍崚趣未窮，雲生谷口帶微濃。枯藤拄杖猶多
0817b18: 健，任轉千峰與萬峰。
0817b19: 詠梅花
0817b20: 不畏嚴寒帶雪開，枝枝綻玉破香腮。春風何事傳山
0817b21: 下，惹得騎驢客上來。
0817b22: 喜雲曇禪宿復同安祖庭
0817b23: 悠悠古剎同安寺，流落塵寰百八秋。一點靈機埋不
0817b24: 住，輕輕點著即回頭。
0817b25: 經行
0817b26: 長空寥廓一孤僧，夜夜峰頭月下行。行到水窮山盡
0817b27: 處，歸來打破煮雲鐺。
0817b28: 夜坐望月
0817b29: 寒嵒深處月來遲，兀坐危危意若癡。偶見疏林通一
0817b30: 隙，移歸窗下讀殘詩。
0817c01: 酬獅聲大師過訪
0817c02: 不棄虛堂意語投，媿無一物可相酬。家中幸有無煙
0817c03: 火，爛煮秋風供上流。
0817c04: 伊菴古雪二禪師過訪
0817c05: 兀坐茆齋正寂寥，苔深誰唱白雲謠。喜同品字煨香
0817c06: 芋，且向寒爐把火挑。
0817c07: 輓石頭庵沖懷老宿
0817c08: 遙憶春光對坐時，和聲共讀落花詩。千紅萬紫歸何
0817c09: 處？留得山山動遠思。
0817c10: 贈退庵同參
0817c11: 記得茅堂曾與話，青山綠水共投機。而今再得通消
0817c12: 息，萬象森羅聽指揮。
0817c13: 又
0817c14: 龍門住處雖云遠，修水同安路不多。丕祖堂前扶舊
0817c15: 案，大家齊步唱哩囉。
0817c16: 示本幻侍者行腳
0817c17: 五載爐頭話正歡，芒鞋又到腳跟寒。寥寥此去無忘
0817c18: 卻，法乳溪邊度釣竿。
0817c19: 春日坐小園偶成
0817c20: 春風拂盡老煙霞，坐對青天喫苦茶。識得東君言外
0817c21: 意，墻頭初放一枝花。
0817c22: 祝汝鐘閔居士
0817c23: 雲居一見已安心，老大風流貫古今。不二門開隨出
0817c24: 入，重重獅象壽儒林。
0817c25: 弔匡山羅漢坪絲外大師
0817c26: 不見床頭楖栗木，惟餘崖上半間雲。椎胸痛哭臨行
0817c27: 句，正眼圓明獨讓君。
0817c28: 又
0817c29: 憶昔雲居同入室，月明簾外解翻身。而今鐵笛一聲
0817c30: 去，喚轉山河大地春。
0818a01: 輓優曇師兄
0818a02: 同條生不同條死，始是吾門骨肉親，今日相逢難見
0818a03: 面，邗江千古仰殷勤。
0818a04: 弔汝鍾閔翁護法有引
0818a05: 居士皈依先師顓老人，承當個事，每設壇禮圓通
0818a06: 懺，以報佛恩第。山僧由越山龍門同安三剎皆賴
0818a07: 身心護持，前冬聞公僊逝，即欲赴弔，奈因祖庭土
0818a08: 木工羈，迄今兩載，方得臨柩。特作俚言三首，以竭
0818a09: 道懷想。公寂光中有以知我也，。
0818a10: 雄名已己久，播朱門德業，文章萬古存，怪殺西風攜袖
0818a11: 去，徒遺書劍在乾坤。
0818a12: 二十年來忝法，交吾宗所繫，謾言匏老瓠，莫謂浮江
0818a13: 漢，更有新瓢托下梢。
0818a14: 君脫衣冠乘化風，我聞血淚浸虛空，奠香不及依時
0818a15: 候，想必靈光鑒異同。
0818a16: 詠雪獅子
0818a17: 蹲踞無畏吐寒光，玉影孤蹤孰敢當？莫向臺山求大
0818a18: 智，尋常騎出有兒郎。
0818a19: 春
0818a20: 澹雲靄靄動遊人，多少花街興紫宸，滿目春風關不
0818a21: 住，一枝點出故園春。
0818a22: 夏
0818a23: 薰風一陣綠荷香，驚醒漁郎午夢長。喚起兒童烹苦
0818a24: 茗，閒來拽杖步陰涼。
0818a25: 秋
0818a26: 雨滴梧桐聲颯颯，風翻丹桂影層層。夜深木枕涼無
0818a27: 比，留得陰樓待月登。
0818a28: 冬
0818a29: 紙被圍床深夜坐，不知爐內火生煙。饒他隔岸霜鐘
0818a30: 報，只是蒙頭熟打眠。
0818b01: 五言律
0818b02: 雲居接給諫熊青翁居士
0818b03: 一入真如寺，山林展笑容。風生人面冷，露結草頭濃。
0818b04: 去道吟秋月，回途對遠峰。孤身瓢笠客，也得近高蹤。
0818b05: 訪伯彩袁居士書房
0818b06: 記得盤桓處，依依若對容。兩行疏影竹，一帶密陰松。
0818b07: 坐石忘今世，看雲話古宗。懷君心意切，持杖上孤峰。
0818b08: 禮東林遠祖塔
0818b09: 芳聲傳國外，別業到于今。寺老青松骨，池寒白社心。
0818b10: 一輪峰頂瑩，三笑虎溪深。不是回天力，誰堪和祖音？
0818b11: 詠金竹坪平頂松
0818b12: 傲盡風霜遠，叢中獨占奇。疏枝幽鳥託，老態碧雲欺。
0818b13: 月孕苔痕古，嵒吞鶴影癡。濤聲潑在頂，驚起臥龍知。
0818b14: 遊越山
0818b15: 特出高霄漢，群山落下風。洪崖肩可拍，百丈氣原通。
0818b16: 夜月穿湖底，曉雲起谷中。空王居頂上，八面自玲瓏。
0818b17: 與管生舒翁居士遊雙林古寺偶韻
0818b18: 偶言東晉寺，攜我過林中。苔掩唐時路，山藏宋日風。
0818b19: 堂虛思忍老，名勝藉權公。不仗郢人手，焉能展大雄？
0818b20: 七言律
0818b21: 山居五首
0818b22: 芒鞋踏著好居山，扠把黃茆宇宙間。紫芋爛煨隨性
0818b23: 飽，衲衣破綻任情閒。疏雲秖合棲嵒谷，皓月無分照
0818b24: 市闤。土面灰頭無俗累，孤峰獨坐聽潺湲。
0818b25: 孤峰寄跡冷蕭蕭，懶向人前數寂寥。山有淺溪藏古
0818b26: 月，林多修竹挂新瓢。鐺中慣煮連根菜，爨下時焚帶
0818b27: 葉樵。僻谷了無塵世事，任他湖海浪生潮。
0818b28: 一個茆庵居物外，無心拾得未輕輸。飄飄毳衲人同
0818b29: 少，寂寂柴門道不孤。坐斷千峰雲作伴，烹殘萬壑月
0818b30: 為沽。家囊雖是貧如洗，拄杖還堪出入扶。
0818c01: 茆庵半結五峰腰，千尺飛泉度短橋。風撼巖松驚鶴
0818c02: 夢，谿分蘿月引猿咷。流雲遶榻經三匝，過客參堂只
0818c03: 一宵。地僻山高塵世遠，誰同掬水飲終朝。
0818c04: 卜得嶙峋儘有奇，市廛名利不相推。巖深洞古雲來
0818c05: 密，徑小峰高客過遲。白晝臨風趺亂草，黃昏帶月續
0818c06: 殘詩。山中受用誰堪語，只許山中人自知。
0818c07: 再訪獅子峰獅聲偃峰二禪師
0818c08: 寥廓柴扉不設關，峰頭獨步任留還。苔深路滑雲先
0818c09: 到，松老枝疏鶴易攀。花綻碧嵒春意別，風生翠壑晚
0818c10: 情閒。幾回拽杖同君晤，高眺鄱陽水一灣。
0818c11: 雲居覓隱者
0818c12: 寥寥一杖出簾櫳，小徑高低煙水濛。野鶴衝開北
0818c13: 障，山猿攀動嶺南風。尋源直透千峰上，覓友橫穿碧
0818c14: 澗中。因愛行觀耽閣久，入門不覺月升東。
0818c15: 舟泊大同有感
0818c16: 輕舟一宿大同城，漁火爭開兩岸明。夜靜蘆深鷗入
0818c17: 夢，天高雲斂鴈歸聲。秋山古樹添詩思，晚浦新潮長
0818c18: 道情。來去幾多江上客，不知白髮鬢邊生。
0818c19: 吉州禮隆慶祖塔有感
0818c20: 登臨祖塔日初斜，草色離離未可誇。蹤跡蕭然閒世
0818c21: 外，聲名久已落天涯。山高不識崑崙勢，寺老今歸豪
0818c22: 貴家。怪煞千秋龍象地，誰能還我舊煙霞？
0818c23: 禮天龍祖塔有感
0818c24: 路滿寒霜竹滿扉，殘碑剝落草初回。法堂破案塵埃
0818c25: 靜，祖殿深苔足跡稀。月照蘿龕清且冷，雲來松澗住
0818c26: 還飛。何期特地從新令，千古雄名一日歸。
0818c27: 送玄微禪師入楚
0818c28: 未久盤桓楚地行，遠風高掛一帆輕。因思黃鶴樓前
0818c29: 句，卻憶青鷹夢裏盟。兩岸春莎同我淡，一船夜月為
0818c30: 君明。應知此去無堪贈，先賦齊安赤壁名。
0819a01: 登崖頭寺坐月有感兼勉煥章禪人
0819a02: 巖頭萬仞碧崢嶸，月挂藤蘿徹夜明。疊疊泉聲超世
0819a03: 遠，重重雲影接天生。誰開老寺垂今古，何代閒田任
0819a04: 種耕。分付煙霞塵外客，調羹莫負昔人名。
0819a05: 贈制臺玉翁張居士
0819a06: 數年威鎮西江地，文敕煙塵盡掃收。寶劍弗施魔已巳
0819a07: 伏，征鞍未跨帝先酬。名垂日月輝千古，道重乾坤育
0819a08: 萬流。記得靈峰曾有約，何妨弘護祖徽猷。
0819a09: 贈臬司蘇居士
0819a10: 法堂兀坐笑相逢，促膝猶臨鷲嶺風。凜凜冰霜生六
0819a11: 月，炎炎暑色寄三冬。毫揮黃峽漩流水，覆育青天轉
0819a12: 落紅。扶豎宗猷須仗力，蘇翁原是舊蘇翁。
0819a13: 贈臬司補念秦居士
0819a14: 昔年馬祖出龐公，今日何殊鼻孔同？南浦三秋懸古
0819a15: 月，西江千里播清風。紅塵堆裏頻垂手，紫閣臺前獨
0819a16: 點胸。收放縱擒惟掌握，聖名凡號豈能容？
0819a17: 贈巡憲伯衡周居士
0819a18: 江漢澄清惠澤新，襜帷駐處自生春。蓮花君子能鍾
0819a19: 愛，草履山僧似飲醇。經緯縱橫聯上下，珠璣錯落燦
0819a20: 星辰。文章事業成雙絕，名覆金甌第一人。
0819a21: 贈文宗印周王居士
0819a22: 乾坤大道選文場，鳳閣龍樓翰墨香。筆落明珠光萬
0819a23: 丈，胸藏碧玉映三岡。絃彈覿面言前調，樂奏聲聞劫
0819a24: 外鏘。媿我何能躋佛印，喜君德不讓蘇黃。
0819a25: 祝寓庸請主兼懷祖庭事蹟
0819a26: 公生無祝逮華封，舊案拈來表寸衷。崇勝昔年施血
0819a27: 戰，同安此際襲宗風。群花既洽迴天力，百草奚忘貫
0819a28: 日功。父子身心援祖道，勳名誰敢不流通？
0819a29: 過清涼臺達道禪師不遇
0819a30: 孤峰特出遠塵寰，小徑新廬晝不關。白瀑泉懸青嶂
0819b01: 裏，紅桃花綻碧嵒間。昔年共讀風前韻，今日惟看雲
0819b02: 外山。滿目畫圖收未去，且留明月道人還。
0819b03: 寄東林主人喚鐵禪宿
0819b04: 曾過東林經一宿，虛堂無壁傍雲眠。六朝白社池心
0819b05: 冷，千佛青燈夜月懸。鼓罷鐘沉今復響，經殘道寂此
0819b06: 重傳。若非天外孤筇至，誰向芳郊覓隱賢？
0819b07: 雪朝和伊庵禪師韻
0819b08: 寒床昨夜睡來遲，早起童呼竟不知。乞食鳥歸驚曉
0819b09: 夢，尋香客到供春枝，敲冰嬴得盧仝碗，撥火輸開溈
0819b10: 老眉。獨坐茅廬思舊識，六花片片問阿誰？
0819b11: 和文宗博庵黎居士韻為上藍記事
0819b12: 冒暑扶筇問大夫，相逢底意莫能呼。維摩奧室青獅
0819b13: 座，老新堂舊馬駒。欲向城邊弘古道，宜須源上洽
0819b14: 居儒。翻思昔日推車案，何事階前丈艸蕪？
0819b15: 和少宰雪堂熊居士
0819b16: 十載雲農不出門，茲來為惜祖燈昏。若非流水新浮
0819b17: 瓣，那識桃花別有村？佛老一圍蘇子帶，顓翁三世笑
0819b18: 嵒孫。筆中透盡玄中句，頂上青天足底坤。
0819b19: 贈給諫約生熊居士
0819b20: 雲居一別十餘春，笑指相逢兩鬢銀。五位正偏俱截
0819b21: 斷，三乘玄要悉堪親。光垂祖剎千年舊，恩普禪林百
0819b22: 世新。今日特來呈塔樣，請君拈出話當人。
0819b23: 贈邑侯渭綸屠居士
0819b24: 寶印高提繡谷峰，權衡有道自心空。雲生雙舄凌煙
0819b25: 上，鳳舞丹霄玉殿中。性海澄渟施舜德，法城穩疊布
0819b26: 堯風。生生化育如天地，更好威音一著通。
0819b27: 和孝廉晉公閔居士入龍門韻
0819b28: 道荒德薄負蒼天，相對今朝愧昔年。越嶺雲旗曾法
0819b29: 戰，龍門爐焰許凌煙。床頭纔得支郎杖，堂上重開馬
0819b30: 祖筵。獨喜此番春正遇，一枝繁蔭劫初前。
0819c01: 復宿雲居明月堂見羅漢垣有感兼懷季納熊
0819c02: 居士
0819c03: 深懷疇昔干城護，今日重來明月堂。鶴返故林思故
0819c04: 主，蝶歸花苑採花香。薰風涼閣傳新令，碧水流雲遶
0819c05: 舊場。十載歐峰頭面冷，秖存周匝一垣墻。
0819c06: 喜方伯斗所余居士建法雲律堂并贈
0819c07: 拽杖迢迢睹法雲，莖茆頭現紫金身。若非古佛舒千
0819c08: 臂，那許閒僧遶萬楯？浩浩塵中能作主，堂堂化外自
0819c09: 來賓。相逢不覺投鍼芥，祖道垂秋又復新。
0819c10: 賀南康郡侯昆湖廖居士來任
0819c11: 幾年畏壘憶君心，此日重逢五馬臨。柳拂金章歌晝
0819c12: 永，花迎紫綬宴春深。匡山草木懷元晦，修水煙霞識
0819c13: 趙衿。記得當初驚夢句，還于鐘鼓續長吟。
0819c14: 賀建昌邑侯藿思李護法
0819c15: 文星此際下車來，梅雪爭春萬戶開。畿甸遠遊飛舄
0819c16: 上，海昏寬賴繭絲裁。琴堂久望陳君績，草野遙瞻宓
0819c17: 子才。三異賡歌民奏日，還留玉帶鳳棲臺。
0819c18: 懷掃庵譚翁居士
0819c19: 高聲久已播東南，自恨無緣覿面談。雙徑峰前心法
0819c20: 露，淨慈池畔道光含。三朝肉祖由言著，萬古宗猷仗
0819c21: 力擔。異地同風應寄紙，那堪短杓海中探？
0819c22: 和蘇庵劉居士
0819c23: 為憐師道入山孤，覓火挑燈夜不紆。莫謂青原無嫡
0819c24: 裔，須知龐老有良駒。輸君環珮名金闕，贏我玻璃注
0819c25: 酪酥。不負當年親記，同安依舊會宗圖。
0819c26: 次東巖和尚韻
0819c27: 何緣拽杖祖庭遊？相對虛堂話更幽。愧挽真風驚世
0819c28: 子，喜來紅日樂嵒丘。鴉飛鵲噪春山好，草色花香道
0819c29: 脈悠。消息許誰通一線？斷翁顓老續先猷。
0819c30: 壽紫竹林妙明和尚
0820a01: 法輪常自轉青筠，黼黻人天萬古新。南度煙霞開斗
0820a02: 柄，西池風月透欄楯。杖頭花現優曇色，缽底香浮上
0820a03: 苑春。柳巷遺來親指掌，惟兄盡露五湖濱。
0820a04: 懷西生大師
0820a05: 記得飛筇過考盤，疏窗猶恨雪霜寒。一朝插草揆先
0820a06: 哲，十載支薪壯遠觀。寶鏡池深通吉水，廬陵米價探
0820a07: 修瀾。不忘鳳嶺臨風句，佇望同扶舊剎竿。
0820a08: 懷西意和尚
0820a09: 一展慈光已七年，春秋荏苒若無遷。夢遊歐阜雲同
0820a10: 賞，話別文江月滿弦。柳巷綱宗惟大播，傘居消息幸
0820a11: 多傳。不辭飛錫來先塔，鳳嶺猶歌別有天。
0820a12: 次晦山和尚過訪韻
0820a13: 聲名久已出塵蒙，覿面雄談動象龍。果是天童傳少
0820a14: 室，不虛歐阜起雙峰。三生共飲曹溪水，一席同聞鳳
0820a15: 嶺鐘。寶鏡池邊纔揖別，洞門依舊白雲封。
0820a16: 酬雲巖元潔和尚過訪話舊
0820a17: 一見鴻川水逆漩，遺懷二十有餘年。弁山風入龍門
0820a18: 浪，古洞雲浮鳳嶺天。賦質同時邀劫外，談心共譜約
0820a19: 生前。徐陳此日重相遇，莫使聲名世後傳。
0820a20: 禮五乳憨山師翁衣缽塔
0820a21: 幾年懷渴謁師翁，纔得登山展積衷。明月照時心鏡
0820a22: 露，白雲飛處鼎煙濛。七賢侍座開生面，五老排門繼
0820a23: 古風。今日小孫來九頓，願教血脈布寰中。
0820a24: 酬諸子賀進新方丈韻
0820a25: 方丈新成列祖基，中興法道在斯時。多年種竹留丹
0820a26: 鳳，一夏攜瓶灌紫芝。荷眾自慚德業晚，酬機猶恨語
0820a27: 言遲。只今負愧單傳旨，不仗群英復待誰？
0820a28: 入京謁雷臣余山主
0820a29: 萬里長江一葦航，山川迢遞悉商量。櫓聲晝入三台
0820a30: 夢，帆影時懸五鳳纕。玉露點成丹桂彩，金風操動綠
0820b01: 荷香。我來不借山陰興，護法堂前別有光。
0820b02: 謁元臣余山主
0820b03: 有賴先人玉帶垂，遠乘輕艦入邦畿。秋風拽動河邊
0820b04: 柳，曉日披開洞口芝。遙望北城青氣靄，翹瞻南岸白
0820b05: 雲低。孤舟萬里情難狀，聊以心歌一解頤。
0820b06: 入都蒙萊臣余山主先視作此奉謁
0820b07: 疇昔文輿轉玉寰，餘光常燭鳳棲山。因時買棹乘炎
0820b08: 氣，指日扶筇對笑顏。忽感雲堂先過視，莽排心曲不
0820b09: 遑刪。到來自愧無堪獻，幸借秋風點翠斑。
0820b10: 謁翰林學士子靜李居士
0820b11: 雲外風飄翰墨來，故園秋色影三台。時登玉闕珠璣
0820b12: 露，日陟金階錦繡催。德重普天知大體，聲高舉世沐
0820b13: 鴻才。餘光尚續傳燈焰，西蜀遺錢豈復猜。
0820b14: 贈嘉興郡侯遵度王居士之任
0820b15: 時光遠燭帝城邊，榮發臺隍五馬連。紫綬低垂楊
0820b16: 柳岸，金章微拂芰荷天。威宣巖壑風聲著，令布滄浪
0820b17: 月影懸。煙雨樓前歌晝永，還思世外有餘篇。
0820b18: 離鄉
0820b19: 自出川江數十載，逢人從不問家音。遨遊四海垂鉤
0820b20: 釣，放浪千山種玉金。每共長松歌短調，常同麋鹿喜
0820b21: 登臨。餘情盡付鄉關外，只有單傳一點心。
0820b22: 參禪歌
0820b23: 參禪好，參禪好，脫卻夏天衫，更披冬月襖。豎起鐵脊
0820b24: 梁，塵埃都教掃。三更紅日正當空，千峰萬峰齊靠倒。
0820b25: 禾山打鼓，囫圇吞棗，雪峰輥毬，拋磚引寶。呵呵呵，倒
0820b26: 騎鐵馬出同安，秋水秋山何時老？
0820b27: 四威儀
0820b28: 山中行，清風竹杖輕；撞著賊，且喜一身貧。
0820b29: 山中住，家風無別慮；養顛狗，放出捉狐兔。
0820b30: 山中坐，白雲來幾朵；問如何，蒲團齊坐破。
0820c01: 山中臥，兩腳長伸著；絕親疏，一些過。
0820c02: 
0820c03: 法璽印禪師語錄卷第十
