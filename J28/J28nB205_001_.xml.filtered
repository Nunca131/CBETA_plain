0223a01: 介為舟禪師語錄序
0223a02: 別傳之旨如何若何的醉後猜三
0223a03: 枚猜得著也是扶墻摸壁走眼目
0223a04: 定動的棺材裏瞠眼睛掙轉來鷂
0223a05: 子已巳過新羅國單刀直入的雖血
0223a06: 濺梵天得勝時未免傷鋒犯手眉
0223a07: 毛還在麼蓋由太白山高登峰造
0223a08: 極者絕少禹門浪急暴腮點額者
0223a09: 良多惟有
0223a10: 介為和尚龍池洗澡波浪滔天諸
0223a11: 方瀟灑活潑潑地脫盡語言文字
0223a12: 獨逞向上風流鴛湖曾吐氣普濟
0223a13: 大揚眉都門敲磕來直得
0223a14: 大清國裏拈椎豎拂如麻似粟許
0223a15: 禪和子被這漢一條拄杖揮入東
0223a16: 洋大海去也龍蛇何必分魚目不
0223a17: 必辯還要尋章摘句在之乎者也
0223a18: 上吹毛求疵便失卻自己巳眼目。
0223b01: 順治辛丑暮春朔旦同堂法弟
0223b02: 轢道人嚴大參盥手敬題
0223b03: 
0223b04: 
0223b05: 
0223b06: 
0223b07: 序
0223b08: 禪宗一燈自臨濟開山而後接
0223b09: 其薪傳者晨星落落迄荊溪
0223b10: 萬如禪師大啟宗乘抉奧宣玄
0223b11: 說法龍池之上為衣缽正支四
0223b12: 方名宿靡不連袂重趼瞻禮恐
0223b13: 後冀其指引迷津證成勝果然
0223b14: 桂香滿院天花散空究之觸背
0223b15: 皆非未聞標指見月風旛聚訟
0223b16: 誰其瞻斗悟趨謂非玅蘊難窺
0223b17: 異敏希遘哉茲
0223b18: 介為和尚楚中奇士也慧根夙
0223c01: 具英穎絕群甫髫齔時即受沙
0223c02: 門戒行既則精進益力勤脩罔
0223c03: 間積十五六載喟然思所依皈
0223c04: 杖策吳淛得
0223c05: 天童密老人引而進之一經啟
0223c06: 示矍然有悟頓參無上諦後為
0223c07: 萬師入室真子允哉臨濟一派
0223c08: 匪是莫歸矣久之功行日隆開
0223c09: 堂演說人人瞻仰因主報國古
0223c10: 寺舊緒賴以聿新則又師之有
0223c11: 造于吳也今觀其所說語錄書
0223c12: 詩皆玄機邃旨為一切世間希
0223c13: 有用宜登諸梨棗以作濟世津
0223c14: 筏爰筆其事以弁諸簡端。
0223c15: 密菴李模題
0223c16: 
0223c17: 
0223c18: 
0224a01: 介為舟禪師語錄目次
0224a02: 卷首
0224a03: 序文
0224a04: 卷一
0224a05: 上堂附掛鐘板　齋單
0224a06: 卷二
0224a07: 上堂
0224a08: 卷三
0224a09: 小參
0224a10: 拈頌
0224a11: 法語
0224a12: 入室機緣
0224a13: 垂問
0224a14: 卷四
0224a15: 偈
0224a16: 卷五
0224a17: 傳
0224a18: 書
0224a19: 引
0224a20: 疏
0224a21: 卷六
0224a22: 題讚
0224a23: 自讚
0224a24: 佛事
0224a25: 卷七
0224a26: 萍吟集
0224a27: 卷八
0224a28: 影堂集
0224a29: 卷九
0224a30: 松陵雜錄
0224b01: 卷十
0224b02: 吳門雜錄
0224b03: 
0224b04: 行狀
0224b05: 塔銘
0224b06: 
0224b07: 
0224b08: 
0224b09: 
0224b10: 
0224b11: 
0224b12: 
0224b13: 
0224b14: 
0224b15: 
0224b16: 
0224b17: 
0224b18: 
0224b19: 
0224b20: 
0224b21: 
0224b22: 
0224b23: 
0224b24: 
0224b25: 
0224b26: 
0224b27: 
0224b28: 
0224b29: 
0224b30: 
0224c01: 介為舟禪師語錄卷之一
0224c02: 
0224c03: 門人　海鹽　益證　等編
0224c04: 住嘉興南湖如如菴語錄
0224c05: 順治六年己巳丑二月十三日龍池和尚送師入院集
0224c06: 郡檀護於十五日上堂囑付繼住持遂返次檀越請
0224c07: 陞座僧問如如瑞氣曇花現煙雨春光萬境新如何
0224c08: 是如菴境師云四面綠陰垂野岸進云如何是境中
0224c09: 人師云眼卓孤峰獨足立進云如何是人中意師云
0224c10: 奈遇知音進云三句已巳蒙師指示一句無私意若何
0224c11: 師云滿腔別調進云曇花瑞現千年秀一葉流芳萬
0224c12: 古春師云誰似渠儂得自由進云有意氣時添意氣
0224c13: 不風流處也風流師云須是作家始得問昔日世尊
0224c14: 鹿野苑中轉四諦法輪今辰和尚陞座轉何法要師
0224c15: 卓拄杖云會麼進云恁麼大眾霑恩學人禮拜師云
0224c16: 照顧腳下僧復喝師便打問靈山拈花微笑面面相
0224c17: 陳今日豎拂揚眉心心相應且道今古不異一句如
0224c18: 何示人師云鍼劄不入進云恁麼則當體已巳超空劫
0224c19: 外撐天拄地絕遮攔師云猶是階下漢乃云今朝四
0224c20: 月初一鳥語風聲齊出若是靈利衲僧決不向此求
0224c21: 覓且道覓個什麼不見香嚴禪師云一擊忘所知更
0224c22: 不假修持動容揚古路不墮悄然機喝一喝云又幾
0224c23: 向聲色外威儀參。
0224c24: 結制當日眾檀護請上堂師指法座云人天普集狐
0224c25: 兔潛蹤縱使釋迦彌勒也須退身三步喝一喝遂陞
0224c26: 座拈香祝
0224c27: 聖罷次拈香云此一瓣香靈山付囑不忘震旦金湯
0224c28: 有賴伏為護法宰官居士等同圓般若種智永固信
0224c29: 力根深又拈香云此一瓣香太白室親遭毒手弁山
0224c30: 堂卒地翻身二十年撥草瞻風末後飲水喫噎今當
0225a01: 人天眾前爇向爐中供奉現住常州府宜興縣龍池
0225a02: 山禹門堂上萬如微和尚用酬法乳之恩斂歛衣就座
0225a03: 維那白槌云法筵龍象眾當觀第一義問一條白棒
0225a04: 當陽現木馬橫騎海底行如何是臨濟宗師云殺佛
0225a05: 殺祖進云君臣五位全不失個裡風光事事窮如何
0225a06: 是曹洞宗師云子承父業進云月出海門雲吐白鳳
0225a07: 皇橋下水流東如何是雲門宗師云泉聲流出廣長
0225a08: 舌進云未離兜率降皇宮大地山河手掌中如何是
0225a09: 溈仰宗師云杲日當空進云野國窮通寒鵲噪栴檀
0225a10: 林裏透香風如何是法眼宗師云事事無礙進云五
0225a11: 家宗旨蒙師指南湖個裏事如何師打云你試道看
0225a12: 僧喝師打僧禮退優婆夷問除卻三玄三要如何是
0225a13: 佛師云你是男是女夷擬議師打云忘卻了也進云
0225a14: 如何是法師云如是你聞進云如何是僧師云禮拜
0225a15: 著進云如何是佛法僧三寶師云穿衣喫飯進云除
0225a16: 卻穿衣喫飯請和尚道師打云你咬著一粒米也未
0225a17: 夷禮拜師云佛法僧寶集爾現前離心離識淨體圓
0225a18: 明若然念起緣生瞥爾迷封萬有與麼還有言前薦
0225a19: 得者麼如無又畫蛇添足去也喝一喝復云臨濟大
0225a20: 師示眾云赤肉團上有一無位真人常在汝諸人面
0225a21: 門出入未證據者看看時有僧出問云如何是無位
0225a22: 真人濟下繩床搊住云道道僧擬議濟托開云無位
0225a23: 真人是什麼乾矢橛便歸方丈師云臨濟恁麼說話
0225a24: 大似好肉剜瘡若問南湖如何是無位真人但向他
0225a25: 道是什麼無位真人乾矢橛且道與古人是同是別
0225a26: 具眼者試分析看復白椎云諦觀法王法法王法如
0225a27: 是下座。
0225a28: 冬節上堂問逢至小年節大地意氣新青山仍舊色
0225a29: 不改舊時人如何是舊時人師拂一拂云會麼進云
0225a30: 日出方知天下曉水流穿過院庭中師云對面底
0225b01: 進云和尚證明師云證明個甚麼僧擬進語師震威
0225b02: 一喝乃以拂召云大眾還會麼欲識佛性義當觀時
0225b03: 節因緣時節若至其理自彰且道是個什麼時節一
0225b04: 陽生萬物長世間多少守株人惟有趙州老子不逐
0225b05: 十二時轉遂擲拂子喝一喝下座。
0225b06: 上堂問雪屋梅花灼灼辨的眚目不瞪衲子難謾秪
0225b07: 如南湖一曲為誰宣師云山林瓦礫縱橫說若到常
0225b08: 情取信難進云爭奈萬籟有心聞不得師云恪問三
0225b09: 藏教文收不到一聲清磬廓無餘寶座高登將何所
0225b10: 務師云朔風凜凜進云如何是直截提持一句師云
0225b11: 汝屈不首進云曲為今時又作麼生師云不要你多
0225b12: 事乃云達磨西來直指人心見性成佛二祖斷臂覓
0225b13: 心了不可得馬大師云即心即佛這三個老古錐恁
0225b14: 麼為人如釘釘木然雖如是未免承言者喪滯句者
0225b15: 迷驀拈拄杖卓一卓云阿呵呵庭前柏樹子菩提薩
0225b16: 婆訶。
0225b17: 臘八初祖開光上堂拈拄杖卓一卓云大眾還知麼
0225b18: 今日乃雪山老子睹明星悟道成等正覺之日謂一
0225b19: 切眾生具有如來智慧德相皆因妄想執著而不能
0225b20: 證得者老漢何似開眼說夢眾中且道迦文未睹明
0225b21: 星時還具眼也無復卓拄杖云且喜達磨祖師向拄
0225b22: 杖頭上豁開眼光爍破四天下去也亦謂現前大眾
0225b23: 具有如來智慧德相皆因將心待悟所以不能證得
0225b24: 證與不證且止眾中還識祖師西來意麼聽取一頌
0225b25: 昔睹明星今見大雪星雪光交輝乾坤都炤徹祖師
0225b26: 西來意早已巳言漏泄便下座是日上堂時忽大雪。
0225b27: 新春日諸山禪碩請上堂問煙鎖龍樓玉磬浮半岩
0225b28: 殘雪占春眸梅含嫩蕊拈新句臘盡春回百草頭如
0225b29: 何是臘盡春回的句師云柳眼舒窺天地闊春聲啼
0225b30: 徹歲寒心進云與麼則萬木沾恩梅吐白殿角風生
0225c01: 翠竹呈師云隨境漂流漢進云學人只如是和尚又
0225c02: 作麼生師打云這一棒合該你喫問請問和尚天下
0225c03: 何以為二同師云普進云動容揚古路不墮悄然機
0225c04: 師云拶乃云臘盡春來草木咸知窮底事冰消凍解
0225c05: 狐蹤斷跡見流長一任乾坤新日月看看原只舊時
0225c06: 人諸仁者還識舊時人麼若識舊時人且說舊時話
0225c07: 昔世尊說法華時有七寶塔從地湧出住在空中於
0225c08: 是釋迦牟尼佛以右指開七寶塔戶出大音聲如卻
0225c09: 關鑰開大城門即時一切眾會皆見多寶如來於寶
0225c10: 塔中坐師子座全身不散如入禪定又聞其言善哉
0225c11: 善哉釋迦牟尼佛快說是法華經我為聽是經故而
0225c12: 來至此今日諸山禪碩亦非從地涌出亦非住在空
0225c13: 中於彈指頃會集現前驀拈起拄杖云眾中還知這
0225c14: 個端的麼復卓一卓云祖師心印狀似鐵牛之機說
0225c15: 什麼釋迦多寶拈來總與一串穿卻何故惟此一事
0225c16: 實餘二則非真便下座。
0225c17: 上堂問三通鼓罷簇簇上來佛法人事一時周畢秪
0225c18: 如尼慧溫禪師云拄杖子不在手苕帚柄聊與三十
0225c19: 且道過在什麼處師打云賞罰分明進云犀因玩月
0225c20: 文生角象被雷驚花入牙師云又被風吹別調中僧
0225c21: 推香几云老漢是何心行師打云也須喫棒乃云看
0225c22: 看正月初四各各眉橫鼻豎笙歌拶碎須彌聲色打
0225c23: 翻酒具佛殿倒騎山門鳥語惺惺分付且道分付個
0225c24: 什麼我見人見眾生見壽受者見個事分明本成現既
0225c25: 是本成現為什又有我人眾生壽者見喝一喝云即
0225c26: 此見聞非見聞實無聲色可呈君卓拄杖下座。
0225c27: 上堂問枝頭梅笑露全提兩岸依依綠柳舒啼鳥一
0225c28: 聲春漏洩請師拈出祖師機師云春風滿大地進云
0225c29: 恁麼則清風敲竹韻紅日綴花梢師云何處不風光
0225c30: 進云南湖波浪從今息大家齊唱太平歌師云更有
0226a01: 事在問不待桃紅并柳綠佳音早已巳遍皇都萬象回
0226a02: 春即且置劫前一段請宣敷師云鴛鴦飛入金鍼裏
0226a03: 繡出雙雙上碧天進云空王殿上泥牛吼碧玉盤中
0226a04: 木馬嘶師云作麼生是木馬嘶的意旨僧喝師云再
0226a05: 喝喝看進云不勞再勘師云又與麼去也乃云聞聲
0226a06: 悟道見色明心雲門大師雖能耳裏著楔眼裏挑筋
0226a07: 只是不會祖師西來意且道祖師西來意作麼生會
0226a08: 喝一喝下座。
0226a09: 豁然維那請上堂問拈出少林無孔笛等閒吹出大
0226a10: 家知且道誰是知音師云囫圇吞吐三千界進云知
0226a11: 音不在頻頻舉達者須教暗裡驚師云倒卓須彌任
0226a12: 意行進云恁麼熊耳山前金鳳舞如菴堂上玉雞啼
0226a13: 師云誰是知音僧喝師便打乃拈起拄杖云南湖拄
0226a14: 杖子跳上三十三天築著帝釋鼻孔將東海鯉魚
0226a15: 打一棒雨似盆傾復卓一卓云仍教雲收霧卷依舊
0226a16: 杲日當空盡十方世界若草若木若僧若俗若男若
0226a17: 女若長若幼無不盡知盡見所以單提獨弄只貴眼
0226a18: 親手辦正按旁提須是作者方知幾許言前取證那
0226a19: 容句外明機還他過量人始行過量事且道作麼生
0226a20: 是過量事良久云雲有出山勢水無投澗聲。
0226a21: 元宵解制董耀庭姚公掄二居士領眾請上堂問結
0226a22: 制解制即不問如何是和尚為人處師便棒進云還
0226a23: 有不費婆心者麼師云現成受用進云恁麼則家家
0226a24: 有路透長安師云腳跟下一句作麼生道僧便喝師
0226a25: 云合取狗口乃云去年十月十五日諸方盡起模畫
0226a26: 樣謂之結制今年正月十五日處處瓦解冰消謂之
0226a27: 解制結時將眼耳鼻舌身意縛作一團拋入大冶紅
0226a28: 爐朝鍛暮煉煉得冰消瓦解及至解時把八萬四千
0226a29: 毛孔等閒撒開一時放光現瑞天雨四花地搖六震
0226a30: 鳥語風聲齊音演唱五根五力七菩提分八聖道分
0226b01: 令見者聞者聽者受者喜者怒者各各踴躍歡喜曠
0226b02: 劫無明當下灰空頓教一肩擔荷直入千峰萬峰眼
0226b03: 徹四大海腳踢五須彌十字街頭縱橫無礙笙歌叢
0226b04: 裡任意優游且道不動腳跟一句又作麼生遂卓拄
0226b05: 杖云舉頭天外看誰是我般人便下座。
0226b06: 上堂情生智隔念別差殊所以動靜乖張閒忙得失
0226b07: 而不能澄清絕點是故道不屬知知乃眾禍之門心
0226b08: 必由悟悟乃迷源之本知本無方道從何立喝一喝
0226b09: 便下座。
0226b10: 上堂豎起拂云山僧拂子頭上放大寶光演說無量
0226b11: 妙義為汝諸人一音證據了也復揮一揮云假爾再
0226b12: 運神通鼓陣卒風暴雨一時大地平沉虛空粉碎正
0226b13: 恁麼時作麼生迴避得去看看各自眉毛還在眼上
0226b14: 麼良久云不是久經風浪者難將大海作家鄉卓拄
0226b15: 杖下座。
0226b16: 觀察黃公百日之辰孝子復仲請對靈陞座僧問向
0226b17: 上全提當陽剖露即今薦親一句請師酬唱師云大
0226b18: 眾證明進云恁麼則覿體迥超生死外人間天上任
0226b19: 逍遙師云且道黃老居士在什麼處進云森羅萬象
0226b20: 齊稽首師云森羅萬象且置畢竟黃老居士面目在
0226b21: 什麼處僧呈坐具云有意氣時添意氣不風流處也
0226b22: 風流師云切莫隨他轉乃卓拄杖喝一喝云大眾還
0226b23: 會麼昔日釋迦老子離兜率降皇宮出母胎說法度
0226b24: 人即此一喝秪如我護法闇齋黃老居士出母胎離
0226b25: 襁褓身長力大知言識禮學儒學佛至於位及天垣
0226b26: 言政諫給勒回風行八閩掉臂聲頌匡廬掛冠林下
0226b27: 穩坐七十餘年名不易節金湯無倦亦知即此一喝
0226b28: 也又喝一喝云這一喝昔我天童密雲師翁曾在太
0226b29: 白峰頭招手居士向長水岸畔點頭幸我師翁拽杖
0226b30: 乘風一葉拋泊於此與老居士把手同行入理深譚
0226c01: 舉個話頭令參句萬法歸一一歸何處雖然與麼聞
0226c02: 此一喝頓放八識田中亦沒交涉又喝云者一喝即
0226c03: 我現住荊溪龍池山本師和尚與老居士道契三十
0226c04: 餘年始於桐月菴中說家裏話後向曹山頂上起模
0226c05: 畫樣拽動四海衲子一段瞻光有賴然我本師訊別
0226c06: 一棹禹門院裡掀翻祖翁窠窟耕熟現前田地雖千
0226c07: 里同風猶未休道義之交故於己巳丑春駕沒底船泛
0226c08: 桃花浪得得到此欲與老居士重結般若緣雖則面
0226c09: 面相看眼眼相覷爭奈未與親口道破這一喝在又
0226c10: 喝云此一喝自山僧到滮湖以來三經寒暑數次往
0226c11: 還常與促膝相談或熱言冷語或倒腹傾腸惟商此
0226c12: 一喝更不談餘又謂自幼究心於此事恨未得地
0226c13: 一聲是為苦耳山僧有個末後句子正欲叮嚀不料
0226c14: 居士恁麼趁快撩起便行倏忽百日竟辰令公子抱
0226c15: 孝踴泣難報慈誨之恩命山僧陞此座特為老居士
0226c16: 指個安樂法門若也如斯會得即此一喝三喝四喝
0226c17: 八百千萬億喝亦不離此一喝即此一喝分身百億
0226c18: 遍布十方塵說剎說無邊說亦不曾說著一字如斯
0226c19: 方始會得一喝不作一喝用驀拈拄杖云眾中還見
0226c20: 麼且喜黃老居士來也卻在山僧拄杖頭上踴躍騰
0226c21: 空揚聲大叫云南湖長老不合恁麼鼓唇饒舌將老
0226c22: 夫生平事業一一盡情狼籍致使老夫胸中瓦解冰
0226c23: 消端居毘盧頂上優遊自在遽喝云適纔黃老居士
0226c24: 恁麼直下承當卻被山僧一喝默爾杜口結舌且道
0226c25: 山僧與麼覿面相呈為復是神通妙用為復是法爾
0226c26: 如然現前大眾還知黃老居士安身立命處麼即此
0226c27: 身心現塵剎歸元何處不風流卓拄杖下座。
0226c28: 住都門西瓦廠普濟禪院語錄
0226c29: 師於順治十四年三月二十四日受院主覺幻純公
0226c30: 暨眾護法宰官居士等恭請結制開堂師至法座前
0227a01: 云瞻之在前七縱八橫仰之彌高頭正尾正黧奴白
0227a02: 牯掀眉須彌燈王眨眼不須眉毛挂劍早已巳血濺梵
0227a03: 天且道新普濟如何施設喝一喝遂陞座拈香云此
0227a04: 一瓣香根歷磐石葉覆千秋伏惟
0227a05: 當今皇帝聖躬萬歲萬萬歲次拈香云此一瓣香位
0227a06: 列天星名標帝極奉為滿朝文武概國公卿并及現
0227a07: 前護法宰官居士等伏願股肱帝祚恒新永作法門
0227a08: 墻塹又拈香云此一瓣香把手牽人難行惟人自肯
0227a09: 方親常言道冤有頭債有主今日人天眾前共證酬
0227a10: 償此乃第二回拈出奉供現住江南常州府宜興縣
0227a11: 龍池山禹門堂上傳曹溪正脈第三十五世本師萬
0227a12: 如微和尚用酬法乳之恩乃就座上首白槌云法筵
0227a13: 龍象眾當觀第一義師豎拂云不打鬧市門前鼓單
0227a14: 提獨弄截流機眾中還有句下知宗言前取快者麼
0227a15: 僧問濟宗爐韝盛京重開四海英靈咸集此會和尚
0227a16: 且如何鍛煉師打云一棒一條痕進云莫便是和尚
0227a17: 為人處麼師云闍黎還薦取麼進云頂門具眼方堪
0227a18: 曉耀古騰今達者知師便喝進云萬鍛爐中鐵蒺藜
0227a19: 佛祖當塗不讓伊師云好個消息僧禮退問法幢初
0227a20: 豎選佛場開四眾瞻仰未審說何法要師云杲日當
0227a21: 空進云四壁盈虛關不住滿堂盡是法雲飛師云眼
0227a22: 橫鼻塞僧喝師云者一喝是何意旨進云除卻萬年
0227a23: 天子貴秪有當朝宰相尊師云也須照顧自己巳僧禮
0227a24: 退問古德云欲行千里一步為初如何是最初一步
0227a25: 師踏足云會麼進云如何是向上一著師卓拄杖進
0227a26: 云如何是末後一句師云劄進云恁麼則天上有星
0227a27: 皆拱北海內無針不指南師云且道腳跟下一句又
0227a28: 作麼生僧便喝師云好一喝士問弟子打鼓和尚上
0227a29: 堂且道有拄杖也無師云汝不識痛癢進云如何是
0227a30: 聲前末後句師云今朝三月二十四進云如何是賓
0227b01: 中主師云不答你進云如何是主中賓師云禮拜著
0227b02: 進云如何是主中主師便喝進云如何是賓中賓師
0227b03: 云門外漢進云如何是和尚真正佛法師云汝不是
0227b04: 其人士便喝師云者一喝落在甚麼處士噓一噓師
0227b05: 云弄精魂漢師乃卓拄杖云若便恁麼擔當已巳是落
0227b06: 二落三更要第二杓惡水所以道本無言因言顯道
0227b07: 故爾言言見諦句句歸宗如若倚他門戶隨語生解
0227b08: 情存境觸頭出頭沒輪迴生死作麼生得自由自在
0227b09: 去所以古人參叩師承有據眼目清正見識穩密堪
0227b10: 作人天模範而入門便棒便喝正要你心光發燄性
0227b11: 海揚波智天麗日如幽谷無聲遂至斯響洪鐘虡受
0227b12: 叩無不應方乃頭頭得妙處處全彰豈可以一言而
0227b13: 語其優劣者哉若不如斯縱使諸子百家熟背三乘
0227b14: 十二分教精通千七百則葛藤橫嚼豎咬忽遇著個
0227b15: 本色作家不消拄杖子一撥便乃渾身汗下眼目定
0227b16: 動要個字腳也摸索不著可見眼見耳聞的到者裡
0227b17: 總用不得畢竟作麼生復卓拄杖云惟此一事實餘
0227b18: 二則非真謝詞不錄復舉僧問南院日月交謝寒暑迭遷
0227b19: 如何是不涉寒暑者院云紫羅抹額繡裙腰僧云向
0227b20: 上之機今已巳曉中下之流如何解會院云炭庫裡藏
0227b21: 身師云南院是個作家善辨來機者僧未免就地活
0227b22: 埋然雖如是南院猶未會末後句在今日有問普濟
0227b23: 日月交謝寒暑迭遷如何是不涉寒暑者向他道歷
0227b24: 歷分明院云紫羅抹額繡裙腰師云春花鋪地錦迷
0227b25: 悟許多人又謂向上之機今已巳曉中下之流如何解
0227b26: 會師云欠少個什麼院云炭庫裡藏身師云太煞分
0227b27: 明大眾山僧與麼批判還有道得末後句的麼如無
0227b28: 普濟自道去也喝一喝下座。
0227b29: 孔雀佛大悲準提菩薩開光上堂問請問和尚這三
0227b30: 個老古錐未入紅爐已巳前畢竟喚作什麼師云蚤已巳
0227c01: 安名了也進云畢竟如何師云孔雀明王進云簷前
0227c02: 瑞氣騰霄漢歷歷分明作者知師云爭奈旁觀者親
0227c03: 問大悲菩薩現千手眼覆被群生秪如今日所點者
0227c04: 是那一隻眼師云瞎進云若是這一隻眼昔本不閉
0227c05: 今亦不開用點作麼師云照天照地進云恁麼則當
0227c06: 陽點出摩醯眼劈破根塵及第空師云照顧眉毛問
0227c07: 刻雕眾像須憑良匠之工秪如斤斧未運時大悲手
0227c08: 眼在什麼處師云從來不借他人力進云本色現成
0227c09: 乞師點眼師云點眼了也進云我見燈明佛本光瑞
0227c10: 如此便禮拜師云猶是第二頭事乃以拄杖指像云
0227c11: 你看者三個沒量大人各各具大人相一時現形變
0227c12: 相三頭六臂手擎日月鑑天鑑地乃至張弓架箭揮
0227c13: 智慧刃佩符印輪具摩醯眼擎山執杵入佛入魔無
0227c14: 論貧富貴賤羅剎鬼國遂求即應雖各具無量威德
0227c15: 自在神變終不免山僧拄杖子為伊點出佛眼法眼
0227c16: 慧眼天眼肉眼一時共見十方世界森羅萬象至於
0227c17: 草木叢林立地成佛去也諸仁者須信自性立地成
0227c18: 佛切莫向外馳求汝若起一念向外馳求心即一棒
0227c19: 打折你驢腰。
0227c20: 上堂師云末後拈花迦葉打失鼻孔九年面壁神光
0227c21: 失卻眉毛者一隊老古錐雖與東西為則仔細檢點
0227c22: 將來兩個五百共成一串直至而今分疏不下眾中
0227c23: 莫有分疏得者麼如無普濟更與分疏去也東勝神
0227c24: 洲與西牛賀洲斫額南贍部洲撫掌呵呵大笑北俱
0227c25: 盧洲搥胸助哀何故正所謂喜怒哀樂之未發發而
0227c26: 皆中節且道是中何節今朝四月初五一時敲鐘
0227c27: 擊鼓及至雲集向前佛法一些沒有既無一些子佛
0227c28: 法汝諸人眼見耳聞的又作麼生咄。
0227c29: 浴佛日放生上堂問世尊初生分手一指且道明甚
0227c30: 麼邊事師云眉毛上見數進云末後拈花與最初一
0228a01: 指。是同是別。師云：「也須領略。」進云：「佛真法身猶若虛
0228a02: 空，和尚今日作麼生浴？」師云：「橫按莫邪全正令。」進云：
0228a03: 「恁麼則水底有天藏世界，無邊風月挂長空去也。」師
0228a04: 云：「也須喫棒。」問：「未離兜率，已巳降皇宮；未出母胎，說法
0228a05: 已巳竟。因甚猶用者一杓惡水？」師云：「亦是自取。」進云：「秪
0228a06: 如雲門一棒打殺餧卻狗子又作麼生？」師云：「奈汝不
0228a07: 知痛癢。」進云：「和尚還識痛癢麼？」師云：「汝不是其人。」進
0228a08: 云：「和尚也須三十棒。」師云：「且道山僧過在甚麼處？」僧
0228a09: 喝，師云：「汝卻不知。」問：「昔本不生，今亦不滅。既是不生
0228a10: 不滅，為甚又有降誕之辰？」師云：「頭正尾正。」進云：「垂絲
0228a11: 千尺鉤還曲，利物應知語帶悲。」師云：「汝還知麼？」僧擬
0228a12: 進語，師云：「卻較些子。」進云：「自有一雙窮相手，不妨隨
0228a13: 處舞三臺。」師云：「點即不到。」乃云：「還有問話者麼？直饒
0228a14: 問得海水騰波、虛空粉碎，要與衲僧分上毫沒交涉。
0228a15: 眾中還知麼？今日有個沒面目漢從空降下，脫體風
0228a16: 流，赤條條地。金盆捧足，九龍吐沐。指天指地，獨稱其
0228a17: 尊，目顧周行去也。非但大地瞻光，乃至情與無情、水
0228a18: 陸空行，咸沾恩化。為甚雲門又要一棒打殺？貴圖天
0228a19: 下太平。所以，為人須為徹，殺人須見血。普濟今日路
0228a20: 見不平，要與雲門討個斷決。莫有拔劍相助者麼？普
0228a21: 濟恁麼，是為人是不為人？若分別得出，許你親見雲
0228a22: 門、釋迦；若分別不出，且喫普濟三十棒，一棒也不較
0228a23: 多。」良久，云：「莫將閑學解，埋沒祖師心。」
0228a24: 上堂。問：「祖幟高標於普濟，法幢大建於金臺。即今七
0228a25: 眾齊臨，未審示何三昧？」師打，云：「令不虛行。」進云：「棒頭
0228a26: 傾出千秋月，獨照乾坤萬古明。」師云：「普天風月人猶
0228a27: 在。」進云：「滔滔一派滹沱水，直到都門湧雪濤。」師云：「也
0228a28: 須打濕袈裟角。」問：「文殊是七佛之師，為甚出女子定
0228a29: 不得？」師云：「疑殺人。」進云：「罔明乃下方菩薩，為何出得
0228a30: 女子定？」師云：「卻較些子。」進云：「女子入定明甚麼邊事？」
0228b01: 師云：「眼睛壁立直。」進云：「世尊坐觀成敗意旨如何？」師
0228b02: 云：「牙齒一具骨。」進云：「謝師答話。」師云：「也須薦取始得。」
0228b03: 乃云：「今朝四月十五，諸人切莫莽鹵。普濟院裏打鼓
0228b04: 撞鐘，正陽門外揚塵簸土。忽然撞著李鬍子，驀面一
0228b05: 唾，云：『元來是你。你若起一念俗見、僧見、法見、佛見，閻
0228b06: 羅王即來取你性命去也；你若不起一毫俗見、僧見、
0228b07: 法見、佛見，閻羅王亦來取你性命。』畢竟如何？無風
0228b08: 荷葉動，必定有魚行。」復舉盤山寶積禪師一日因市
0228b09: 肆行，見客買豬肉，曰：「將精底割一斤來。」屠家放下刀，
0228b10: 叉手曰：「長史，那一塊不是精底？」寶積當下大悟。「所以，
0228b11: 大丈夫漢聞恁般話，便乃發露本地風光，如從萬丈
0228b12: 深坑跳出，一肩擔荷去也。現前莫有更較寶積一籌
0228b13: 者麼？嗄？相逢盡道休官好，林下何曾見一人？」便下座。
0228b14: 上堂。士問：「不與萬法為侶者是什麼人？」師云：「十字街
0228b15: 頭眼卓朔。」進云：「弟子則不然。」師云：「你又作麼生？」進云：
0228b16: 「手長衫袖短。」師打，云：「果然。」問：「但有言說，都無實義；默
0228b17: 然杜口，亦非真諦。去此二途，請師直指。」師云：「普濟菴
0228b18: 前剎竿子。」進云：「恁麼則言句了也。」師云：「草木不借春
0228b19: 風力，到處花香盡可知。」進云：「可謂拂子頭邊施雨露，
0228b20: 草木瓦礫盡翻身去也。」師云：「也須識自始得。」士問：「夏
0228b21: 景連天熱，鮮花遍地開。花開花卸，請問和尚卸在什
0228b22: 麼處？」師云：「眼裏緇素，泥人墮淚。」士云：「四大分張又作
0228b23: 麼生？」師云：「四大分張，猶是外頭事。如何是你家裏事？」
0228b24: 士云：「兩頭掐搯斷。」師云：「中間又作麼生？」士喝，師打，云：「卻
0228b25: 原不知。」乃云：「昔日大慧禪師因見老宿上堂，云：『我在
0228b26: 老師會中得個末後句，不免布施大眾。』良久，云：『不與
0228b27: 萬法為侶者是甚麼人？待汝一口吸盡西江水，即向
0228b28: 汝道。』便下座。大慧云：『山僧即不然，我在老師會中得
0228b29: 個末後句，不免舉似大眾。』便下座。」師云：「大眾還知大
0228b30: 慧、老宿末後句麼？直饒二老一鼻孔出氣，要且同條
0228c01: 生不同條死。普濟則又不然，我在江南老師會中得
0228c02: 個末後句，一時拋向正陽門外去也。待五鳳樓點頭，
0228c03: 即向你道。」便下座。
0228c04: 上堂。問：「夜來風雨聲，花落知多少。請問和尚，畢竟是
0228c05: 多少？」師云：「紅塵堆裏撒珍珠。」進云：「恁麼則雪山片片
0228c06: 藏蹤跡。」師云：「依舊天晴日頭出，雨落階前濕忽雨復晴。」進
0228c07: 云：「杲日當空曜古今。」師云：「為甚卻有一點照不著？」問：
0228c08: 「昔日興化打擯維那，未審過在什麼處？」師云：「更與你
0228c09: 一頓。」進云：「恁麼罰錢五貫則已巳，因甚又擯出院？」師云：
0228c10: 「賞罰分明。」進云：「智過於師，方堪傳受。秪如克賓，還識
0228c11: 興化也無？」師云：「官不容針。」進云：「和尚今日法戰不勝，
0228c12: 罰知藏師辦齋一供。」師打，云：「維那也須喫棒。」進云：「果
0228c13: 然賞罰分明。」師云：「靜悄悄地。」乃云：「若人識得心，大地
0228c14: 無寸土。還有識得心的麼？獅子決定咬人，韓盧始終
0228c15: 逐塊。須是家裏人，始說家裏話。南泉牧一頭水牯牛，
0228c16: 擬向溪東牧，不免犯人苗稼；擬向溪西牧，亦不免犯
0228c17: 人苗稼，不免隨分納些些。總不見得普濟者裡瞎驢
0228c18: 群隊，一任東踏西踏，也無苗稼可犯。且喜水足、草足，
0228c19: 一個個飽齁齁地。切忌瞌睡！汝若瞌睡，閻羅王即將
0228c20: 木瓜換卻汝心，黑荳換卻汝眼；牛頭阿傍將利刃換
0228c21: 卻汝舌，縫卻汝口，塞卻汝鼻管教你有口開不得，有
0228c22: 氣吐不得，有眼見不得，有心用不得。到此田地，作麼
0228c23: 生得直下脫略去？普濟更與矢上加尖。」喝一喝，下座。
0228c24: 京衛經歷司童上甫母難日。請，上堂。問：「若知天命，處
0228c25: 處盡成無量壽；將通耳順，聲聲皆是古彌陀。此是童
0228c26: 君原具足，因齋慶讚又如何？」師云：「一點也謾你不得。」
0228c27: 進云：「恁麼則柱石千年朝帝闕，金湯萬古法王城。」師
0228c28: 云：「家家有路透長安。」乃云：「若論佛法二字，直得嘴挂
0228c29: 壁上，無言可說，無理可伸。所以，妙性圓明，離諸名相。
0228c30: 今日因齋慶讚，不免旁通一線。」豎起拂子，云：「還見麼？」
0229a01: 喝一喝，云：「還聞麼？見乃親見，聞乃親聞。既爾聞見分
0229a02: 明，更少欠個什麼來？咄！即此見聞非見聞，實無聲色
0229a03: 可呈君。君不見，南山雨濕松蒼翠，北海波添歲更長
0229a04: 是日直雨。」
0229a05: 上堂。問：「教中道：『諸可還者，自然非汝；不汝還者，非汝
0229a06: 而誰？』不知汝是什麼？」師云：「棋盤街口下馬牌。」進云：「祖
0229a07: 家又道：釋迦、彌勒猶是他奴。且道他又是誰？」師云：「犯
0229a08: 禁者斬。」進云：「祖義、教義，是同是別？」師云：「從來沒有這
0229a09: 些子。」進云：「必竟水須朝海去，到頭雲定覓山歸。」師打，
0229a10: 云：「放過則不可。」乃拈起拄杖，云：「諸仁者還會麼？」復卓
0229a11: 一卓，云：「心不是佛，智不是道。拄杖子跳上三十三
0229a12: 天，觸著帝釋鼻孔，打箇噴嚏，落在汝諸人眉毛上，廝
0229a13: 結儘力，抖擻不下。直饒抖擻得下，未免明人面前三
0229a14: 尺暗。切忌仔細。」復云：「昔，僧問趙州云：『萬法歸一，一歸
0229a15: 何處？』州云：『我在青州做領布衫，重七觔。』」師云：「趙州恁
0229a16: 麼貼體為人，可憐者僧沒處著到。今日有問普濟：『萬
0229a17: 法歸一，一歸何處？』即向他道：『我在都門做領葛布道
0229a18: 袍，重三觔四兩。』且道與趙州是同是別？若道是同，爭
0229a19: 奈寒暑何？若道是別，又爭奈寒暑何？山僧與麼亦不
0229a20: 壓良為賤。此話三十年後自有識得輕重者在，汝等
0229a21: 更向者裏討什麼斤兩？」以拄杖趁散大眾，歸方丈。
0229a22: 上堂。師云：「淨裸裸，赤灑灑；絕遮攔，沒可把。普濟安居
0229a23: 月餘，日來未審所求何事？若教他立地成佛去，不免
0229a24: 自生退屈。只得朝打三千，暮打八百，管取頭徹尾徹。
0229a25: 徹不徹，那怕甕中走卻鱉。一款招承了也！且道是何
0229a26: 罪結，逢人但恁麼舉？普濟有此說沒此說？雲門乾矢
0229a27: 橛。」喝一喝，下座。
0229a28: 端午節，上堂。問：「五月五日天中節，赤口百舌咸消滅。
0229a29: 當陽不必挂靈符，直截根源請師說。」師云：「誰思屈子
0229a30: 意，千古動悲風。」進云：「恁麼則大家相看鬥龍舟去也。」
0229b01: 師云：「莫眼花。」乃云：「家家門前艾旗高挂，蒲劍揮空；魑
0229b02: 魅魍魎，掃蹤滅跡；閒神野鬼，何處窺張？雄黃酒到處
0229b03: 噴灑，敕令符挨門排帖。城市兒童點額，村坊父老歡
0229b04: 杯。秪如汨羅江上，楚水連天，龍舟鬥彩，角黍投漩，又
0229b05: 作麼生？雖然事因人設，時逢節慶，爭奈當年於此日
0229b06: 招魂，千古慟悲風？且道衲僧門下如何慶感？不免也
0229b07: 歌一曲：平平仄仄仄平平，仄仄平平兩樣聲。若問西
0229b08: 來佛祖意，三千里外沒途程。沒途程，可憐生。君不見，
0229b09: 九年面壁兮單丁，五葉花開兮令行。雨落地濕，日出
0229b10: 天晴。且道是甚時節？樂歆歆兮依前，日午打三更。」
0229b11: 上堂。師舉經云：「若以色見我，以音聲求我，是人行邪
0229b12: 道，不能見如來。」師云：「若乃離名離相，業識茫茫，無本
0229b13: 可據。其或就事就理，如蠶作繭，自纏自縛。即心即佛，
0229b14: 亦是認賊為子；非心非佛，何似捏目成花？馬大師是
0229b15: 何心行，普濟一味應病與藥，豈肯為蛇添足？秪如古
0229b16: 人道：『東司頭不得與你說佛法。』既東司頭不得說佛
0229b17: 法，莫是法堂前說得麼？若總作恁般見解，三生六十
0229b18: 劫也未夢見祖師西來意在！」遂攛下拄杖，展手，云：「我
0229b19: 手何似佛手？」便下座。
0229b20: 上堂是日大雨。樂修法師問：「龍池興法雨，滂沱潤燕山。古
0229b21: 曲無音調，請師為重宣。」師云：「拍拍是令。」進云：「秪如洞
0229b22: 上宗風，如何是正倒時便起？」師云：「切忌向功勳邊坐
0229b23: 殺。」云：「如何是正起時便倒？」師云：「棒頭指處，血濺梵天。」
0229b24: 云：「如何是起倒同時？」師云：「瞎。」「如何是起倒不立？」師云：
0229b25: 「大眾俱在現前。」進云：「四句已巳蒙師指示，不涉起倒時
0229b26: 如何？」師云：「禮拜著。」進云：「更有應時為人一句，請師直
0229b27: 指。」師云：「風雲為爾通消息。」進云：「恁麼則不風流處也
0229b28: 風流。」師云：「也須照顧自己巳。」乃云：「過量人自爾異目超
0229b29: 宗，白拈賊慣便就窠打劫。衲僧家果有如斯手段，不
0229b30: 妨竿木隨身，逢場作戲；乘機接物，驅耕奪食，亦不為
0229c01: 分外。豈不見高峰大師在三塔悟得個『百年三萬六
0229c02: 千朝，返覆元來是這漢』，便打脫個拖死屍底句子，以
0229c03: 為一場歡喜，及見雪巖欽，一日問云：『日間浩浩還作
0229c04: 得主麼？』云：『作得主。』又問：『睡夢中作得主麼？』云：『作得主。』
0229c05: 又問：『正睡著時，無夢、無想、無見、無聞，主在什麼處？』高
0229c06: 峰大師被此一問，只得無理可伸，無言可對。所以，古
0229c07: 人虛心，不肯自欺。若是今時之流，不是擎拳，便是豎
0229c08: 指，一時勉強支捂過去。如此等輩，實可憐愍。故爾，欽
0229c09: 云：『從今日去，也不要汝學佛學法，也不要汝窮古窮
0229c10: 今，但只飢來喫飯，困來打眠，纔眠覺來，卻抖擻精神，
0229c11: 我這一覺，主人公畢竟在什麼處安身立命？』你看高
0229c12: 峰大師將這個疑團子安在胸中，五年吞吐不下，一
0229c13: 日被同宿推枕子墮地，廓然大悟，方知是個到家時
0229c14: 節，始信從上為人言不謬發，豈效認光影門頭而為
0229c15: 印可者哉？大眾，且道高峰大師悟個什麼來？噦！」云：「紅
0229c16: 爐豈是閒施設，要煉真精不變金。」
0229c17: 柯總督夫人請，上堂。師乃卓拄杖，云：「拄杖子為汝諸
0229c18: 人說佛法去也。諸人還信得及麼？若信得及，直下一
0229c19: 念知歸，十方世界消殞。淨體圓明，真常獨露。曠劫無
0229c20: 明煩惱，即是真如佛性。情見習氣，亦是遊戲三昧。始
0229c21: 信聖凡不二，含靈一家，山河大地，草木叢林，都歸自
0229c22: 己巳，又有什麼僧俗男女之見？所以，經云：『若能轉物，即
0229c23: 同如來。』且道現前之物，又作麼生轉？直饒轉得，也只
0229c24: 得一半。秪如那一半又作麼生？不妨更與道破。」喝一
0229c25: 喝，下座。
0229c26: 上堂。師云：「須菩提解空第一，生時家室盡空。世尊纔
0229c27: 陞座，須菩提便出眾，云：『希有，世尊。』大慧杲禪師云：『見
0229c28: 個什麼道理，便恁麼道？』天親菩薩作無量偈，只贊『希
0229c29: 有』二字。圓悟禪師云：『一句是一個鐵橛。』故六祖聞『應
0229c30: 無所住而生其心』便悟去。」師云：「現前眾中且道六祖
0230a01: 悟個甚麼？若知六祖悟處，便不辜負自己巳；若不辜負
0230a02: 自己巳，便乃直截根源，一刀兩斷，直教勦絕去，實無一
0230a03: 法可當情。更說什麼『應無所住而生其心』？」遂卓拄杖，
0230a04: 云：「知音不在千鍾酒，一盞清茶也醉人。」
0230a05: 上堂。師云：「勦絕一句子，不辭向汝諸人道去也。」良久，
0230a06: 云：「還會麼？三乘十二分教，一時應病與藥；千七百則
0230a07: 公案，亦是披枷帶鎖。若是個大丈夫漢，瞥爾見徹根
0230a08: 源，藥病俱除，枷鎖頓釋，向二六時中灑灑落落，遇境
0230a09: 安排。有甚麼的的確確，見眼是色，聞耳是聲，聲色堆
0230a10: 頭祖師心？祖師心且置，作麼生是汝諸人自己巳底心？
0230a11: 殺人者知罪，旁觀者喫驚。」
0230a12: 解制，上堂。問：「根塵同元，縛脫無二。教中既無縛脫，禪
0230a13: 門何有結解？」師云：「不向他家路，縱橫任去來。」進云：「秪
0230a14: 如解開布袋頭，放出一群牛，請和尚放出牛看。」師云：
0230a15: 「照顧腳下。」進云：「忽遇著踞地獅子，向什麼處躲避？」師
0230a16: 云：「遍界絕蹤跡。」進云：「恁麼則喪身失命了也。」師云：「果
0230a17: 然。」乃云：「普濟院九十六日安居已巳竟，不曾動著諸人
0230a18: 一些。及至驀地一拶粉碎，向二六時中屙屎放尿，穿
0230a19: 衣喫飯，行住坐臥，觸著磕著又作麼生迴避？若迴避
0230a20: 得，許你十字街頭縱橫無礙，婬坊酒肆任意逍遙。如
0230a21: 若未然，切忌仔細。他日閻老子前，莫謂山僧不道。」喝
0230a22: 一喝，下座。
0230a23: 如如開鐘板附
0230a24: 師云：「雲從龍，風從虎。馬祖僧堂，百丈規矩。不落聲聞，
0230a25: 大丈夫；遵循號令，歷今古。」遂擊板。
0230a26: 如如齋單引附
0230a27: 銅頭鐵額，不問廬陵米價；水足草足，休提趙州公案。
0230a28: 木札羹和盤掇出，鐵屑飯一任吞吐。雖然如是，南湖
0230a29: 不做這般去就。要使應供高流，人人腳跟點地；飽參
0230a30: 上士，個個鼻孔撩天。
0230b01: 普濟掛鐘板
0230b02: 師云：「少室單丁，遍地兒孫出馬駒；大雄號令，典型千
0230b03: 古振宗風。秪如舊店重開，又作麼生？」遂掛板，云：「一番
0230b04: 提起一番新。」復擊板，云：「隨伊喫飯穿衣去，眼裏聞聲
0230b05: 處處真。」
0230b06: 普濟齋單
0230b07: 普濟院裡赤手空拳，不問如何若何，一個個眉毛廝
0230b08: 結，要與黑面老子討個越生出死的路頭。恰遇著山
0230b09: 僧，劈脊一棒，直教瓦解冰消。雖然如是，也要灶裡明
0230b10: 生，缽盂口濕。卷一終
