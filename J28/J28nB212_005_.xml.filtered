0488b01: 二隱謐禪師語錄卷第五
0488b02: 
0488b03: 江南揚州高沙天王禪寺　湖廣荊州江陵水月禪院　嗣法門人　超巨　超秀　等編
0488b04: 小參
0488b05: 師云：「此個空王殿，奇怪千萬變。昨現夜叉形，今朝菩
0488b06: 薩面。眾中莫有能辨者麼？試請出眾道看。如無，山僧
0488b07: 為汝道破去也。」拈拄杖，作擎杈勢云：「這個是夜叉形，
0488b08: 那個是菩薩面。」復靠拄杖云：「這個是菩薩面，夜叉形
0488b09: 又作甚麼處？若能於此辨得出，便可隨行異類入佛
0488b10: 入魔。其或未然，月明簾外轉身易，荊棘林中下腳難。」
0488b11: 小參，「諸人發憤打七，山僧無可助力。直下若肯承當，
0488b12: 目前何用他覓？所以道：大道只在目前。要且目前難
0488b13: 睹，欲識大道真體，不離聲色言語。」驀豎拄杖云：「這個
0488b14: 是色。」復卓一卓云：「這個是聲。現前大眾說長道短、言
0488b15: 三語四豈不是言語？大道真體在甚麼處？還有道得
0488b16: 底麼？山僧為汝證據。其或未然，父子上山，各人努力。」
0488b17: 小參，「北禪宰露地白牛分歲，徒肥眾口。通玄老人煮
0488b18: 透海烏雞過年，何存滋味？法祥這裏一味貧窮，也無
0488b19: 白牛可宰，也無烏雞可煮，但只一盞清泉相對酌，餘
0488b20: 有梅花窗外吐。眼可聞，耳可睹，觸處分明休佇顧。顧
0488b21: 不顧且置，分明底事作麼生？空山兀坐無塵到，爆竹
0488b22: 一聲何處聞？」
0488b23: 小參，「三世平等，大千全體露。十方坐斷，遍界絕纖毫。
0488b24: 所以道：一人發真歸源，十方世界悉皆消殞。直饒果
0488b25: 到這般田地，猶是鈍鳥棲蘆、困魚止涸，未是得水魚
0488b26: 龍、靠山猛虎。山僧今日，柴不積一莖、炭不蓄半橛，也
0488b27: 要開爐結制。且道為個甚麼？秪要諸人寒徹骨，始得
0488b28: 梅花撲鼻香。眾中莫有恁麼人麼？」顧視左右，云：「此場
0488b29: 不是閒嘻地，銕額銅頭也皺眉。」
0488b30: 除夕小參，「今朝臘月三十日，東村王老杯盤籍。獨有
0488c01: 西林靜悄然，難為好漢虛粧飾。白牛露地任橫眠，那
0488c02: 有閒情倣舊例？既不倣舊例，將甚麼與眾分歲？灘頭
0488c03: 撈得一輪月，大家細嚼莫留渣。」復舉長慶稜禪師道：
0488c04: 「總似今朝，老胡有望。」保福禪師道：「總似今日，老胡絕
0488c05: 望。」徑山費老人道：「總似今日，石牛放卵，撞破上頭。關
0488c06: 自身沒處、放十字街頭，覓總無。」「孤峰頂上滔天浪，今
0488c07: 日西林又不然。總似今日，天下太平，橫身十字街頭，
0488c08: 說甚千峰頂上、破寺長廊閒打眠，橫吹鐵笛消風浪？
0488c09: 孤峰頂上不肯棲，酒肆茶坊隨放浪。且道為個甚麼？
0488c10: 臘夜寒深，歸堂兀坐。」
0488c11: 小參，「公案現成，何須更參？若非力參，現成莫會。所以
0488c12: 道：雖然舊閣閒田地，一度贏來方始休。又道：人人有
0488c13: 一片田地，四至界限一一分明，秪是踏不著，若踏得
0488c14: 著，自然活潑潑、轉漉漉，發大機、逞大用，接待後昆，縱
0488c15: 橫自在。直饒踏得著，也未是諸人安身立命處。正恁
0488c16: 麼時，諸人直下如何會取？向這裏會得，未免被山僧
0488c17: 拄杖穿卻鼻孔。這裏不會，亦被山僧拄杖穿卻鼻孔。
0488c18: 且道畢竟意作麼生咄？」
0488c19: 小參，「燄發冰河，風寒透骨。鐵牛掣斷黃金索，孃伸舌
0488c20: 頭無舐處，怎奈母不忘子，子能憶母？母子依依，影響
0488c21: 昭著。依依昭著事且置，直超塵世、頓證無生一句作
0488c22: 麼生道？」以拂擊香几，云：「勢至觀音親接引，紫雲臺畔
0488c23: 禮金仙。」
0488c24: 小參，「今朝二月十四，振之居士誕日。五十九年已巳前
0488c25: 與今毫無有二。既無有二，且不是一，畢竟是個甚麼？」
0488c26: 以拂擊香几，云：「一擊心通圓耳順，南山翠藹壽山高。」
0488c27: 復舉龐居士云：「有男不婚，有女不嫁，大家團圞頭，共
0488c28: 說無生話。今振之男也婚，女也嫁，作麼共說無生話？
0488c29: 貨殖閒來無一事，翻經對月坐高臺。」
0488c30: 小參，「今朝正月二十一，春氣發來無硬地，遍界陽和
0489a01: 物物新，人人盡獲昇平利。昇平利，財法二施兩相濟。
0489a02: 不見甘贄行者昔日入南泉設粥，仍請南泉念誦，泉
0489a03: 乃白椎曰：『請大眾為狸奴白牯念摩訶般若波羅蜜！』
0489a04: 今東齋入寺，專為亡男超宗，請為舉揚佛事。山僧今
0489a05: 日豈特為狸奴白牯念摩訶般若波羅蜜，亦且直指
0489a06: 超宗，徑生淨界，為伊念箇囌嚕囌嚕唎莎訶，且得
0489a07: 財施與法施並行，禪喜與法喜兼濟。超宗便入安養，
0489a08: 一一所供詣實。詣實且置，作麼生是資薦一句？蓮花
0489a09: 池內金波湧，花開蓮現悟無生。」
0489a10: 小參，「今朝打七已巳三日，萬象森羅咸著力，蒲團禪板
0489a11: 亦生光。試問諸人會也未？若也會，不妨出眾相見。」無
0489a12: 垢問：「露冷霜寒即不問，如何是梅放蕊？」師云：「綻也。」進
0489a13: 云：「若論此事，人人本具，因甚道不出？」師云：「你道了也。」
0489a14: 進云：「露柱懷胎意旨如何？」師云：「生也。」進云：「昨夜三更
0489a15: 產一子，天明又中狀元郎。」師云：「姓甚麼？」進云：「和尚不
0489a16: 知麼？」師便打。問：「心不負人，面無慚色。」師云：「你昨夜因
0489a17: 甚偷了我山門前石獅子。」僧無語，師云：「大好無慚色。」
0489a18: 小參，「臘月三十日，年窮歲已巳畢。十字市交橫，豬頭并
0489a19: 魚嘴。前街後巷裏，盃盤甚狼籍。且道西林院裏作何
0489a20: 行止？泉分三泖烹茗飲，也勝曹山醉薄醨。」
0489a21: 東塔秉拂小參，「祖印高提，須資酬唱。太阿橫按，全憑
0489a22: 敵手。眾中還有敵手者麼？試請出眾相見。」問：「秉拂提
0489a23: 持即不問，人人有個鶻臭汗衫如何脫卻？」師打，云：「一
0489a24: 拶百碎。」僧云：「今日與師相見了也。」師云：「闍黎向甚處
0489a25: 相見？」僧便喝，師又打，僧又喝，師云：「三喝四喝後作麼
0489a26: 生？」僧擬議，師作噓聲，乃云：「若論個事，人人鼻孔遼天，
0489a27: 個個耳門卓朔。公案本自現成，何須更假摸索？若是
0489a28: 上上根人，一撥便轉，一拶便透，未免落在第二門頭，
0489a29: 何況沒脊骨人？向他唇吻上討箇話頭，嘴皮邊掠些
0489a30: 涎沫，東參西參、東嚼西嚼，饒伊參到無參可參，嚼到
0489b01: 無嚼可嚼，終是火裏求冰，徒受辛苦，於己已何益？今此
0489b02: 一眾俱是英豪，更要謐上座無端饒舌、平地波瀾作
0489b03: 麼？入不入且置，作麼生是稱意魚？衝開華嶽連天秀，
0489b04: 翻轉乾坤任意游。」復舉五祖演和尚因僧問：「如何是
0489b05: 佛？」演云：「口是禍門。」「謐上座則不然，眾中若有人問：『如
0489b06: 何是佛？』劈脊便棒。且道恁麼答話，與演祖相去多少？
0489b07: 具眼者定當看。」
0489b08: 示眾
0489b09: 端陽示眾，「今朝五月五，蛙鳴鬧似槌鼉鼓，報道今年
0489b10: 田禾秀，定見村歌兼社舞。林下人莫莽鹵，語默動靜
0489b11: 須自如。一毛頭上通消息，萬象之中機獨露。機獨露，
0489b12: 蒲草抽霜劍，艾枝奮猛虎。」
0489b13: 示眾，舉智門禪師因僧問：「如何是般若體？」門云：「含
0489b14: 明月。」「如何是般若用？」門云：「兔子懷胎。」死心和尚拈云：
0489b15: 「如何是般若體？一堆屎。如何是般若用？屎堆裏蟲。」應
0489b16: 菴和尚拈云：「如何是般若體？相見便無禮。如何是般
0489b17: 若用？從來愛打鬨。」「設有人問法祥如何是般若體？花
0489b18: 開春鳥啼。如何是般若用？葉落秋風動。且道與三大
0489b19: 老道底還有優劣也無？如辨得出，山僧拄杖兩手分
0489b20: 付。其或未然，急著眼覷。」
0489b21: 示眾，「秋氣淨，朔風清。天無四壁，冷氣侵人，更欲諸昆
0489b22: 徹骨，無端結制縛人。且道還有不受縛者麼？試請出
0489b23: 眾相見。如無，諸人鼻孔未免被山僧拄杖子穿卻。眾
0489b24: 中設有人出來拗折拄杖又作麼生？山僧但嘻嘻笑，
0489b25: 云：『且喜堂中有人。』」復顧左右，云：「無無？」拽杖便歸方丈。
0489b26: 因雪示眾，「昨夜紛紛雪降，片片隨風飄蕩。頓令陝陜府
0489b27: 鐵牛，變作嘉州大象。文殊師利無處蹲身，普賢老子
0489b28: 遍界一相。直饒果到這般田地，未是全提向上。作麼
0489b29: 生是全提向上？一輪杲日舒紅面，大地山河還本相。」
0489b30: 示眾，殿主問：「某甲不明心地，請和尚開示。」師云：「夜椎
0489c01: 三陣鐘，朝擂三通鼓。」僧罔措，首座云：「何不禮拜？」僧便
0489c02: 作禮。座云：「某甲罪過。」師驀頭棒云：「多嘴阿師！」維那云：
0489c03: 「城頭失火，殃及池魚。」師亦打，那云：「也是某甲招得。」師
0489c04: 云：「知即得。」復舉梁山示眾，南來者與三十棒，北來者
0489c05: 與三十棒，然雖如是，不當宗乘。瑯琊云：「好一片真金，
0489c06: 將作頑鐵賣卻！若是瑯琊則不然，南來者與三十棒，
0489c07: 北來者與三十棒，從教天下人貶駁。」師云：「梁山用偷
0489c08: 天換日之手，縱奪自由。瑯琊當面換人眼睛，眼疾手
0489c09: 快。撿點將來，總是平地起骨堆。法祥這裏又且不然，
0489c10: 南來者與三十棒，北來者與三十棒，韓盧必定逐塊
0489c11: 走，獰龍自然翻碧浪。」
0489c12: 示眾，舉南泉一日不赴堂，侍者曰：「和尚何不赴堂？」泉
0489c13: 曰：「老僧庄上喫油餈飽。」者曰：「和尚不曾出入。」泉曰：「你
0489c14: 但問取庄主去？」者方出門，忽見庄主歸謝和尚，庄主
0489c15: 與油餈，師曰：「飽油餈，古德口無齒。」「見庄主侍者眼真
0489c16: 瞎。然雖如是，不因夜來雁，怎見海門秋？頌曰：和尚何
0489c17: 曾有出入，油餈飽喫未霑唇。錐開侍者頂門眼，不到
0489c18: 村莊見主人。」
0489c19: 示眾，舉瑞州九峰虔禪師嘗為石霜侍者，洎石霜歸
0489c20: 寂，眾請首座繼席，曰：「須明得先師意始可。」座曰：「先師
0489c21: 有甚麼意？」虔曰：「先師道：休去歇去，冷湫湫地去，一念
0489c22: 萬年去，寒灰枯木去，古廟香爐去，一條白練去。其餘
0489c23: 即不問，如何是一條白練去？」座曰：「這個秪是明一色
0489c24: 邊事。」虔曰：「原來未會先師意在。」座曰：「你不肯我那，但
0489c25: 裝香來，香煙斷處，若去不得即不會先師意！」遂裝香，
0489c26: 香煙未斷，座已巳脫去，虔拊其背曰：「坐脫立亡即不無，
0489c27: 先師意未夢見在！」師云：「首座恁麼去，真誠難得，未免
0489c28: 墮坑落塹。侍者恁麼道，非是欺人，理直則氣壯。且道
0489c29: 還有會得石霜意者麼？坐卻白雲宗不妙，莫守寒巖
0489c30: 異草青。頌曰：一條白練碧千尋，白日青天陷殺人。著
0490a01: 力一翻救不得，惡名千載播乾坤。」
0490a02: 示眾，「今朝二月一，春風吹萬卉。林下參禪人，個裏會
0490a03: 不會？若也會，頭頭無不是。若未會，觸途便成滯。且道
0490a04: 左右逢源一句作麼生道？沿山草綠青人眼，遍野花
0490a05: 紅襯馬蹄。」
0490a06: 仲春示眾，「幽谷蘭，清香噴鼻；隴頭花，顏色驚人。非聲
0490a07: 非句，提唱分明。非文非字，指示的切。若是當家種草
0490a08: 觸著，自然安貼。所以靈雲見桃，打失眼睛；山谷聞桂，
0490a09: 打失鼻孔。終日聲色堆頭坐臥，便與聲色打成一塊，
0490a10: 了無間然，方能隨處作主，遇緣即宗，左右逢源，了無
0490a11: 罣礙。且道逢源無礙一句作麼生道？野色更無山隔
0490a12: 斷，青天直與水相連。」
0490a13: 示眾，舉臨濟道：「我有時先照後用，有時先用後照，有
0490a14: 時照用同時，有時照用不同時。」師云：「先照後用，分明
0490a15: 腦後更添錐；先用後照，挨拶直須重勘辨；照用同時，
0490a16: 眼裏瞳人機活卓；照用不同時，花放春時節、果收秋
0490a17: 後天。此雖古人建立法門，猶涉程限。若是越量超宗
0490a18: 底，觸處全體露，照用何更施？眾中莫有恁麼人麼？驚
0490a19: 群須是英靈漢，敵勝還他獅子兒。」時有僧問：「如何是
0490a20: 先照後用？」師云：「電掣雷轟。」「如何是先用後照？」師云：「雷
0490a21: 轟電掣。」「如何是照用同時？」師云：「雷電齊施雲雨驟，行
0490a22: 人路上卒難迴。」「如何是照用不同時？」師云：「鉤垂海甸
0490a23: 驚龍起，箭放崖嵌驅虎飛。」
0490a24: 示眾，舉汾陽云：「汾陽有三訣，衲僧難辨別。擬議問如
0490a25: 何，拄杖驀頭楔。法祥有三訣，人人皆會得。仔細再商
0490a26: 量，目前墨汁黑。既是人人皆會得，為甚商量便不會？
0490a27: 諸人還知麼？若也未知，山會與汝頌出：第一訣，最超
0490a28: 絕，斬草不必鋤，何用鑌州鐵？第二訣，離言說，揚眉落
0490a29: 二三，開口成雙橛；第三訣，非悟徹，堪笑兩三人，卻證
0490a30: 龜成鱉。」
0490b01: 示眾，舉龐蘊居士問馬祖云：「不昧本來人，請師高著
0490b02: 眼。」祖直下覷士云：「一種沒絃琴，惟師彈得妙。」祖直上
0490b03: 覷，士便禮拜。師歸方丈，士隨入，云：「弄巧成拙。」師云：「二
0490b04: 大老同天共日，兩口一舌。開則全開，合則全合。雖則
0490b05: 開合不同，兩手相扶一杖且道那裏是他同處？天共
0490b06: 白雲曉，水和明月流。」
0490b07: 示眾，「一拶便透，猶是矢上加尖。不斲本成，翻為揚聲
0490b08: 止響。所以道：恁麼也不得，不恁麼也不得，恁麼不恁
0490b09: 麼總不得。雖然如是，若是其中人，展轉返側，不動毫
0490b10: 芒；左之右之，無不合轍。如是則恁麼也得，不恁麼也
0490b11: 得，恁麼不恁麼總得。何故？不見道：任大也須從地起，
0490b12: 更高怎奈有天何？」
0490b13: 示眾，舉投子住山時，有僧問和尚：「住此山有何境界？」
0490b14: 子云：「丫鬟女子白頭絲。」天目禮頌云：「住山境界問如
0490b15: 何，女子雙鬟鬢已巳皤。覿面不逢休更會，白雲飛過舊
0490b16: 山阿。」「山僧今日設有人問：『住此有何境界？』向道：『北嵩
0490b17: 石虎活吞人。』亦為諸人頌出：『北嵩石虎活吞人，幾個
0490b18: 男兒著眼睛？打破嵩關無別物，依然眼上兩眉橫。』此
0490b19: 四句，縱奪殺活一片拈出。且道與古人是同是別，試
0490b20: 定當看？」
0490b21: 示眾，舉仰山問中邑禪師：「如何得見佛性義？」邑云：「譬
0490b22: 如一室有六窗，內獼猴叫，外獼猴應。如是六窗俱叫，
0490b23: 六處俱應。」仰云：「和尚譬喻無不了了。設使內獼猴瞌
0490b24: 瞌，外獼猴作麼相見？」邑下禪床搊住，云：「猩猩與你相
0490b25: 見了也！」師云：「你看仰山恁麼問，中邑恁麼答，雖則曲
0490b26: 引旁通，未免拖泥帶水。今日設有人問嵩巖：『如何得
0490b27: 見佛性義？』嵩巖亦道：『譬如一室有六窗，內獼猴也瞌
0490b28: 睡，外獼猴也瞌睡，於是六窗俱不叫，六處俱不應。』設
0490b29: 伊又問：『既然如是，內外相應一句作麼生道？』獅子吼
0490b30: 時芳草綠，象王回顧落花紅。」
0490c01: 示眾，舉密菴老人云：「十五日已巳前，鑿池不待月。十五
0490c02: 日已巳後，池成月自來。正當十五日，吹無孔笛、唱太平
0490c03: 歌，佛與眾生同聲唱和。」師云：「於今正是十五日也！同
0490c04: 聲唱和且置，無孔笛作麼生吹？太平歌作麼生唱？」卓
0490c05: 拄杖，云：「還聞麼？分明宛似陽春曲，多被風吹別調中。」
0490c06: 示眾，佛頂和尚至，師舉古人道：「相逢不拈出，舉意便
0490c07: 知有。巍巍不動尊，腳不離地走。」師云：「嵩關今日，法柱
0490c08: 和尚到來，分明覿面相逢也不拈出、也不舉意、也不
0490c09: 知有。既不拈出、不舉意，不知有到來一句作麼生？秋
0490c10: 水共長天一色，落霞與孤鶩齊飛。」
0490c11: 示眾，白雲和尚至，師云：「寥寥終日倚寒巖，僧史閒游
0490c12: 鑑聖顏。誰念法門同骨肉，一回未了一回看。大用和
0490c13: 尚到來三回，兩次分明無事，似有來因。所以古人道：
0490c14: 『雲開千嶂出，木落一枝分。相見又無事，不來還憶君。』
0490c15: 既相見本無事，且道不來時又憶個什麼？萬國醉心
0490c16: 嘗大鼎，相將攜手上高臺。」
0490c17: 示眾，「諸方開爐燒死火，這裏寒灰烹烈焰。雖然死活
0490c18: 不同途，要且風月無二見。無二見，非比入，定空生那
0490c19: 同？投廛彌勒，終日頭髮髼鬆，優然何事？逼迫自是體
0490c20: 適安，然俗眼看為窘忒。但向道：田庫奴！但得雲消去，
0490c21: 自然春到來。」
0490c22: 示眾，「放下也沒一些毫，拈起也千頭萬緒。畢竟拈起
0490c23: 是？放下是？到這裏拈起也不得，放下也不得，只如不
0490c24: 拈不放又作麼生？衝開碧落松千尺，截斷紅塵水一
0490c25: 溪。」
0490c26: 示眾，「今辰二月十五，遍見耕煙墾土。山中衲子，何為
0490c27: 動輒呵佛罵祖？山中人具個甚麼眼目？便乃如是，他
0490c28: 道釋迦彌勒猶是他奴，文殊普賢猶是奴使。既然如
0490c29: 是，且道伊是阿誰咄？」
0490c30: 示眾，舉僧問雲門：「佛法如水中月，是否？」門云：「清波無
0491a01: 透路。」僧云：「和尚從何而得？」門云：「再問復何來？」僧云：「便
0491a02: 恁麼去時如何？」門云：「重疊關山路。」圓悟云：「清波萬里，
0491a03: 湛寂凝然。寶月凌虛，光吞群象。這僧泛一隻船，入雲
0491a04: 門法海裏，引得一陣猛風。看伊把柁張帆也不易，當
0491a05: 抵及至下梢，可惜輸卻一籌。」「且道什麼處是輸處，試
0491a06: 辨看？」師云，「天下月影臨水，水中月光透天。不須更問
0491a07: 雲門老，這裏分明理自圓。如何是分明自圓的道理？
0491a08: 月印水兮水涵月，江天自古無行路。既無行路，圓悟
0491a09: 道：這僧泛隻船，入雲門法海裏，最初從何而入請？請
0491a10: 人各下一語。」
0491a11: 示眾，舉僧問風穴：「歸鄉無路時如何？」穴曰：「平窺紅爛
0491a12: 處，暢殺子平生。」師云：「這僧憑空踏實地，風穴靠實弄
0491a13: 虛空。二雖各有機權，撿點將來，總是弄精魂漢。究竟
0491a14: 意旨如何？巨浪湧千尋，澄波不離水。頌曰：歸鄉無路
0491a15: 時如何，紅爛平窺事轉多。一腳踏翻無影相，大家齊
0491a16: 唱太平歌。」
0491a17: 夜坐，眾居士祈開示，師云：「今夜好明月，清光甚皎潔。
0491a18: 若人悟得心，與此何有別？雖然如是，猶非極則。不見
0491a19: 古人問：『杲日當空時如何？』答云：『猶是階下漢。』進云：『請
0491a20: 師接上階。』師云：『月落後相見。』」師云：「吾今要問諸人：既
0491a21: 是月落後，且道作麼生相見參？」
0491a22: 
0491a23: 
0491a24: 　善信詹洪耀助刊
0491a25: 　二隱謐禪師語錄第五卷祈求身心共樂
0491a26: 　道業早成
0491a27: 　康熙戊午夏荊南水月禪院　　識
0491a28: 
0491a29: 
0491a30: 
0491b01: 
0491b02: 
0491b03: 
0491b04: 
0491b05: 
0491b06: 
0491b07: 
0491b08: 
0491b09: 
0491b10: 二隱謐禪師語錄卷第五
