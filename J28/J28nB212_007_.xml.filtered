0494b01: 二隱謐禪師語錄卷第七
0494b02: 
0494b03: 江南揚州高沙天王禪寺　湖廣荊州江陵水月禪院　嗣法門人　超巨　超秀　等編
0494b04: 舉古
0494b05: 舉大慧云：「永嘉道：『非不非，是不是，差之毫釐，失之千
0494b06: 里。是則龍女頓成佛，非則善星生陷墜。』永嘉親見六
0494b07: 祖來，要且只在是非裏。雲門即不然，非不非，是不是，
0494b08: 仰面看天，低頭覷地，惺惺時直是惺惺，瞌睡時一向
0494b09: 瞌睡，也無佛法可商量，亦無塵勞可迴避。有時睡裏
0494b10: 驚覺來，元是貓兒捉老鼠。法祥這裏又且不然，非不
0494b11: 非，是不是，左右逢源，縱橫的實。伸手摸著鼻孔，放腳
0494b12: 踏著實地。時惺惺，時瞌睡，一味任運優游，業債那可
0494b13: 迴避？一回飲水一回噎，冷煖從來只自知。且道知底
0494b14: 是個甚麼？」以手作鵓鳩嘴云：「谷谷！孤！」
0494b15: 舉慧能大師會下有僧嘗舉臥輪禪師偈曰：「臥輪有
0494b16: 伎倆，能斷百思想。對境心不起，菩提日月長。」「祖聞之
0494b17: 曰：『此偈未明心地。若依而行之，是加繫縛。』因示偈曰：
0494b18: 『慧能沒伎倆，不斷百思想。對境心數起，菩提作麼長？』
0494b19: 山僧亦有偈曰：『行謐閑伎倆，千思與萬想。隨起即隨
0494b20: 滅，誰滅復誰長？』眾兄弟，且道那裏是明心地處？那裏
0494b21: 是加繫縛處？試撿點看。」
0494b22: 舉明州大梅法常禪師，自見馬祖後直入大梅山住
0494b23: 二十年，祖聞，令一僧去問：「和尚見馬師得何道理，便
0494b24: 住此山？」師云：「馬師向我道『即心即佛』，我便向這裏住。」
0494b25: 僧云：「馬師近日佛法又別。」師云：「作麼生別？」僧云：「道『非
0494b26: 心非佛』。」師云：「老漢惑亂人，未有了日。任他非心非佛，
0494b27: 我只管即心即佛。」其僧回，舉似馬祖，祖云：「梅子熟也！」
0494b28: 師云：「不是大梅，險乎墮在馬師彀中。若非馬駒，梅子
0494b29: 爛醬也無人知。且道眾中還有知者麼？」
0494b30: 舉金鸞一日在廚前見典座，便問云：「變生成熟即不
0494c01: 無，典座離卻木杓，道將一句來？」座無語，令眾代語，皆
0494c02: 不契，乃自代云：「羊羹雖美，眾口難調。」白雲禪師舉云：
0494c03: 「大眾且道：金鸞離得木杓也未？法華即不然，離卻木
0494c04: 杓一句作麼生道？人情若好，喫水也肥。」「嵩巖若作典
0494c05: 座，待伊道：『離卻木杓，道將一句來。』好向伊道：『麤餐易
0494c06: 飽，細嚼難當。』且道與二大老道的相去多少？具眼者
0494c07: 辨。」
0494c08: 別古
0494c09: 泉州王延彬太尉因到昭慶煎茶次，時朗上座與明
0494c10: 昭把銚，忽翻卻茶銚，尉見乃問上座：「茶罏下是箇甚
0494c11: 麼？」朗云：「捧爐神。」尉云：「既是捧罏神，為甚麼翻卻茶銚？」
0494c12: 朗云：「事官千日，失在一朝。」尉拂袖便去，明昭云：「朗上
0494c13: 座喫卻昭慶飯了，卻向江外打野。」朗云：「上座作麼
0494c14: 生？」昭云：「非人得其便。」師別云：「君子道消，小人道長。」
0494c15: 舉圓悟勤禪師一日因書記、維那二人爭兢，悟乃揭
0494c16: 榜曰：「書記、維那行令不正，老僧罰油，行者喫棒！」令二
0494c17: 人下語，維那云：「難逃智鑑。」悟云：「不是！不是！」書記無語，
0494c18: 二人俱逐出。師別云：「小人有過，罪及家長。」又云：「豈是
0494c19: 爺貧連子苦？」
0494c20: 雲門云：「十方國土中，惟有一乘法。你道自己巳在一乘
0494c21: 法裏？一乘法外？」自代云：「入。」又云：「是。」師別云：「普。」又云：「劄。」
0494c22: 懶瓚和尚云：「吾有一言，絕慮忘緣，巧說不得，只要心
0494c23: 傳。」師別云：「吾有一言，即事應緣，留滯不得，作麼生傳？」
0494c24: 修山主頌曰：「欲識解脫道，諸法不相到。眼耳絕見聞，
0494c25: 色聲鬧浩浩。」師別云：「欲識解脫道，不離於作造。萬象
0494c26: 裏橫身，萬緣絕籠罩。」
0494c27: 陸亙大夫問南泉：「大悲菩薩用許多手眼作麼？」泉云：
0494c28: 「如國家用大夫作甚麼？」師別云：「欠他又爭得？」
0494c29: 陸大夫問南泉：「弟子家中有一片石，亦曾坐、亦曾臥，
0494c30: 如今欲鐫作佛，得麼？」泉云：「得，得！」大夫云：「莫不得麼？」泉
0495a01: 云：「不得，不得！」雲岩晟云：「坐即佛，不坐即非佛。」洞山价
0495a02: 云：「不坐即佛，坐即非佛。」師別云：「坐即佛，不坐亦即佛。
0495a03: 不坐非佛，坐亦非佛。還會麼？如不會，坐底自坐，立底
0495a04: 自立。」
0495a05: 溈山示眾云：「老僧百年後，向山下作一頭水牯牛，左
0495a06: 脅書五字曰：溈山僧某甲。此時若喚作溈山僧又是
0495a07: 水牯牛，喚作水牯牛又是溈山僧。且道喚作甚麼即
0495a08: 得？」仰山出，禮拜而去。師別云：「當時拂袖便出。」
0495a09: 黃蘗因南泉問：「甚麼處去？」蘗云：「揀菜去。」泉云：「將甚麼
0495a10: 揀？」蘗豎起刀子。泉云：「汝只解作賓，不解作主。」蘗以刀
0495a11: 子點三下。黃龍新云：「今時師僧往往作揀菜會卻。」師
0495a12: 別云：「不作揀菜會作甚麼會？」
0495a13: 徑山洪諲禪師因僧問：「如何是長？」師云？「十聖不能量。」
0495a14: 僧云：「如何是短？」師云：「蟭螟眼裏著不滿。」其僧不肯，便
0495a15: 去，舉似石霜，霜云：「只為太近實頭。」僧問石霜：「如何是
0495a16: 長？」霜云：「不屈曲。」僧云：「如何是短？」霜云：「雙陸盤中一喝
0495a17: 彩。」「蓮花這裏則不然。若有人問：『如何是長？』向道：『一粒
0495a18: 粟中含世界。』『如何是短？』『滄溟海裏現浮幢。』」又云：「如何
0495a19: 是長？伸手便摸著。如何短？渾身容太寬。」
0495a20: 潭洲東寺如會禪師因崔相國入殿見雀拋糞於佛
0495a21: 頭上乃問：「一切眾生皆有佛性，為甚卻拋糞於佛頭
0495a22: 上？」會云：「他終不同鷂子頭上拋。」師別云：「這個眾生若
0495a23: 無佛性，怎解拋糞？」
0495a24: 代古
0495a25: 舉廬山歸宗智常禪師因普請乃問維那：「作甚麼？」那
0495a26: 云：「拽磨。」師云：「不得動著中心樹子。」維那無對。師代云：
0495a27: 「動即不得，只要磨轉。」
0495a28: 杭州鹽官安國師一日喚侍者：「將犀牛扇子來！」者云：
0495a29: 「破也。」師云：「扇子既破，還我犀牛兒來！」者無對。師代云：
0495a30: 「但向前作犀牛玩月勢。」
0495b01: 婺州新建禪師一生不畜沙彌，有座主云：「上座年尊，
0495b02: 何不討個沙彌侍奉？」建云：「若有眼暗、耳聾、口啞底為
0495b03: 我討一個來。」主無對。師代云：「與麼則侍奉有餘，何須
0495b04: 更覓？」
0495b05: 襄州關南道吾和尚，或執木劍橫肩作舞，僧問云：「手
0495b06: 中劍甚處得來？」吾遂擲於地，僧卻置師手中，吾云：「甚
0495b07: 處得來？」僧無對，吾云：「容汝三日，下取一轉語。」僧亦無
0495b08: 對，吾乃拈劍肩上作舞，云：「恁麼始得。」師代云：「待伊道：
0495b09: 『甚處得來？』便奪手中劍來，劈面一揮，管取關南進前
0495b10: 無路、退後無門，更說甚麼得與不得？」
0495b11: 撫州石鞏禪師凡見師，以弓架箭示之。一日三平至，
0495b12: 鞏云：「看箭！」三平乃撥開胸云：「此是殺人箭。活人箭又
0495b13: 作麼生？」鞏乃扣弓弦三下，平便作禮，鞏云：「三十年架
0495b14: 一張弓、兩隻箭，只射得半個聖人。」遂拗折弓箭。平後
0495b15: 舉似大顛，顛云：「既是活人箭，為甚麼向弓弦上辨？」平
0495b16: 無對，顛云：「三十年後，要人舉此話也難得。」師代云：「待
0495b17: 伊道：『既是活人箭，為甚麼向弓弦上辨？』但云：『既從地
0495b18: 倒，還從地起。』」
0495b19: 機緣
0495b20: 僧問：「『向上一路，佛祖難通別峰』一句請師直指。」師云：
0495b21: 「上座從甚處來？」進云：「正峰。」師便打。進云：「八字打開全
0495b22: 體露，一毫頭上現全身。」師云：「未信你在！」進云：「這老漢
0495b23: 為甚如此？」師云：「曲為闍黎。」僧禮拜，師便打。
0495b24: 僧問：「三寸離鉤即不問，西林人境請師宣。」師云：「大江
0495b25: 連底凍，扁舟不易行。」進云：「如何是西林境？」師云：「雲幢
0495b26: 撐碧漢。」進云：「如何是西林人？」師云：「鐵帆挂三泖。」「如何
0495b27: 是人中境？」師云：「階前踏雪深。」「如何是境中人。」師便打。
0495b28: 進云：「昔日船子，今朝和尚。」師云：「一對鐵鎚無縫罅，千
0495b29: 秋萬古任鑽研。」
0495b30: 問：「如何是同生不同死？」師云：「錦繡通身不掛絲。」「如何
0495c01: 是同死不同生？」師云：「虛堂高臥無人問。」「如何是同生
0495c02: 復同死？」師云：「形山之外無影子。」「如何是生死俱不同？」
0495c03: 師云：「橘柚弗連枝。」僧拜，云：「向後作麼生？」師云：「老僧舌
0495c04: 無骨。」
0495c05: 師喚演侍者：「與我取拂子來！」演取拂子，舉，問云：「這箇
0495c06: 是甚麼人得？」師云：「無面目人得。」演遂擲下拂子，師云：
0495c07: 「既是無面目底，你這一擲又落在甚麼處？」演乃收拂
0495c08: 子云：「和尚道是有面目？無面目？」師云：「放下拂子，向你
0495c09: 道。」演以拂子驀面一拂，師頷之。
0495c10: 僧問：「經行及坐臥，嘗在於其中。未審其中是箇甚麼？」
0495c11: 師云：「經行及坐臥。」僧罔措，師云：「鈍漢！」
0495c12: 梅生問：「如何是主中賓？」師云：「赤手混埃塵。」「如何是賓
0495c13: 中主？」師云：「出門不離戶。」「如何是賓中賓？」師云：「奔馳受
0495c14: 苦辛。」「如何是主中主？」師云：「眼裏瞳神露。」
0495c15: 僧問：「衣裏明珠如何收得？」師云：「日用太分明。」僧云：「謝
0495c16: 師指示。」師云：「指示個甚麼？」僧禮拜，師便打。
0495c17: 僧問：「當頭坐斷，凡聖不通。直截到家，如何進步？」師便
0495c18: 打，僧云：「莫不這裏便是麼？」師亦打。僧禮拜，師云：「你道
0495c19: 前一棒與後一棒是同是別？」僧無語，師云：「有頭無尾
0495c20: 漢！」
0495c21: 僧問：「如何是第一玄？」師云：「龐老女兒提菜籃。」「如何是
0495c22: 第二玄？」師云：「空生宴坐雨花巖。」「如何是第三玄？」師云：
0495c23: 「越江星夜倒拖船。」「如何是第一要？」師云：「嵩山打破灶。」
0495c24: 「如何是第二要？」師云：「呈橈并舞棹。」「如何是第三要？」師
0495c25: 云：「誰行不踏道。」
0495c26: 僧問：「五蘊本空，四大非有。和尚向甚麼處鉗鎚？」師云：
0495c27: 「四大五蘊。」
0495c28: 僧驀豎起拳云：「既是本來無一物，因甚卻有這個？」師
0495c29: 云：「這個是甚麼？」僧一喝，師便打。
0495c30: 僧問：「如何是第一句？」師云：「離相離名光似漆。」「如何是
0496a01: 第二句？」師云：「初月影分弓陷水。」「如何是第三句？」師云：
0496a02: 「別寶波斯入鬧市。」
0496a03: 僧求師話頭，師云：「你這一問從甚處來？」僧云：「不知。」師
0496a04: 云：「自己已問尚且不知，更乞甚麼話頭？」
0496a05: 普請採茶次，有僧指聖僧云：「大眾俱請採茶，為甚麼
0496a06: 不請伊去？」師云：「你試請看？」僧云：「請伊弗動。」師云：「採茶
0496a07: 去！」僧便行，師云：「大好不動伊。」
0496a08: 僧問：「一口氣不來，向甚處安身立命？」師便打，僧無語，
0496a09: 師以拄杖擉云：「鈍置殺人！」
0496a10: 僧問：「不是心，不是佛，不是物，是箇甚麼？」師云：「老僧也
0496a11: 不識。」僧罔措，師便打，僧云：「莫便是？」師云：「錯！」
0496a12: 王潛庵行兵次，見師曰：「前日是文生，今朝作武夫。」師
0496a13: 云：「且喜居士現大人相。」士乃作禮。
0496a14: 僧問：「澄潭無底，請和尚道。」師打，云：「你道深多少？」僧喝，
0496a15: 師又打，僧禮拜，師以杖擉退，云：「這裏不是躲身處！」
0496a16: 普請搬柴次，二僧扛柴，師問云：「是上堆下堆？」僧云：「扛
0496a17: 便休說甚上下。」師云：「恁麼則來處不明也！」僧躊躇，師
0496a18: 云：「去！再扛一擔來。」
0496a19: 因僧採菌，師問云：「山上有虎你還見麼？」僧云：「虎則有，
0496a20: 只是無形可見。」師云：「既無形，怎知是虎？」僧無語，師打
0496a21: 云：「你不曾採菌來！」
0496a22: 師舉雪峰示眾：「南山有一條鱉鼻蛇，汝等諸人切須
0496a23: 好看！」僧便問雪峰：「祖師在麼？」師云：「在！」僧云：「在甚麼處？」
0496a24: 師便打，僧驀面一吹，師直打出。
0496a25: 浴次，問行者：「既不洗塵，亦不洗體，且道洗個甚麼？」者
0496a26: 提手巾抹汗，云：「且待我揩汗。」師云：「道得恰好，秪是不
0496a27: 知落處。」者罔措。
0496a28: 齋次，云：「喫飯的喫飯，喫粥的喫粥。」西堂云：「天童不如
0496a29: 者裏要飯便飯、要粥便粥？」師云：「秪是不得飯籮邊餓
0496a30: 殺好。」堂云：「餓殺我一個。」師云：「一眾喫飯，為甚獨餓殺
0496b01: 你？」堂云：「一粒不沾唇。」師云：「卻是你解喫！」
0496b02: 香燈問：「萬法歸一，一歸何處？」師云：「朝夕好挑燈。」
0496b03: 僧乞師話頭，師云：「你在堂中多少時？作甚麼？」僧云：「參
0496b04: 萬法歸一。」師云：「騎牛更覓牛。」
0496b05: 僧問：「五更侵早起，行路已巳多時。即今不知安身在甚
0496b06: 處？」師云：「五更侵早起，行路已巳多時。」
0496b07: 師命僧作飯頭，僧便問：「從上來，還有不食底人也無？」
0496b08: 師云：「有。」僧擬議，師云：「你即今是食底不食底？」僧云：「從
0496b09: 不曾咬著。」師云：「尋常將甚麼活命？」僧云：「師云：『大好不
0496b10: 咬著。』」至晚，師舉前話問侍者曰：「秪如山僧道個有，你
0496b11: 作麼生進語？」者云：「如何是不食底人？」師云：「須彌嚼碎
0496b12: 不留渣。」
0496b13: 師因牛不食草，乃問侍者云：「如何是不食底牛？」者云：
0496b14: 「用食作麼？」師云：「不是這個道理。」者云：「和尚又作麼生？」
0496b15: 師云：「你問將來？」者云：「如何是不食底牛？」師云：「喫遍青
0496b16: 山無寸草。」
0496b17: 僧問：「父母未生前，面目在甚麼處？」師云：「在你腳跟下。」
0496b18: 僧參舉坐具，云：「諸方以此濟物利生，祖師以此為凡
0496b19: 為聖。為聖為凡且置，請問這一句作麼生道？」師便打，
0496b20: 進云：「古木逢春秀，寒梅遇雪芳。」師云：「從來不借他人
0496b21: 力。」僧禮拜，師復打。
0496b22: 師問拙幻云：「覓巧不得，拙自何來？」拙云：「故此幻。」師云：
0496b23: 「還有不幻的麼？」拙云：「千佛道不出。」師云：「你道了！」侍者
0496b24: 傍云：「鳴破則不堪。」拙云：「和尚莫作這個會！」師云：「老僧
0496b25: 也是順水推船。」
0496b26: 僧問：「牛頭未見四祖時，為甚百鳥啣花？」師云：「肉臭惹
0496b27: 蒼蠅。」「見後為甚不啣花？」師云：「鏡破不藏影。」
0496b28: 僧問：「與麼來彩鳳舞丹霄？與麼至鐵蛇橫古路？二途
0496b29: 俱不涉，未審作麼生？」師云：「今日從甚處來？」進云：「某甲
0496b30: 則不然。」師云：「你又作麼生？」進云：「各與三十棒。」師云：「未
0496c01: 見在。」僧禮拜，云：「和尚信不及麼？」師云：「我倒信你及，你
0496c02: 信我不及。」
0496c03: 僧問：「喚作竹篦則觸，不喚作竹篦則背。」語未竟，師打
0496c04: 云：「這個喚作甚麼？」進云：「和尚太費心力。」師又打。
0496c05: 僧問：「猛虎當軒，誰是敵者？」師和聲打云：「這畜生！」
0496c06: 僧問：「自遠趨風，請師一接。」師豎起拳，僧云：「除卻這個
0496c07: 還別有麼？」師便打，僧云：「棋逢作者方堪著，琴遇知音
0496c08: 始好彈。」師云：「知音罕遇。」
0496c09: 問：「從苗辨地，因語識人，猶落第二門頭。且道如何是
0496c10: 第一門頭？」師打云：「且道是第幾頭？」僧喝，師又打，僧又
0496c11: 喝，師直打出。
0496c12: 聖學問：「一念未生前意旨如何？」師云：「五鳳樓前石獅
0496c13: 子。」進云：「一念已巳生後又作麼生？」師云：「雲行雨施。」
0496c14: 問：「先敵後和，多了一番饒舌。」師云：「非公境界。」
0496c15: 問：「五虎攢羊，羊命何救？」師云：「咩咩。」問：「身居陷阱，無計
0496c16: 脫離。」師云：「誰縛汝？」
0496c17: 僧問：「道超世外，如何是世外道？」師云：「十字街頭輥繡
0496c18: 毬。」
0496c19: 僧問：「閣岸空舟高挂帆，是何意旨？」師云：「坐地販楊州。」
0496c20: 僧問：「萬法歸一，一歸何處？」師云：「歸不歸且止，你喚甚
0496c21: 麼作一？」僧罔措，師打云：「話頭也不識！」
0496c22: 會元峨雪參問云：「和尚會中有夾山麼？」師云：「幸喜居
0496c23: 士今日惠臨。」
0496c24: 鐵庵呈拈頌，師批云：「准中。」時此山侍旁云：「第幾名？」師
0496c25: 云：「不落數。」山云：「已巳見了也。」師云：「那裏見？」山云：「贓在這
0496c26: 裏！」師云：「賊！」山云：「賊！賊！」師便休。
0496c27: 僧問：「四大本空，五蘊非有。和尚將甚麼打？」師劈脊便
0496c28: 棒，僧擬議，師云：「鷂子過新羅。」
0496c29: 僧問：「今日結制，個個氣宇如王，未審還有向上事也
0496c30: 無？」師云：「有。」僧擬開口，師便掌，僧喝，師又掌，僧又喝，師
0497a01: 直打出。
0497a02: 僧問：「某甲無有個入處，請師指示。」師云：「正好著力。」復
0497a03: 問云：「你號空音？」那僧云：「是。」師乃擊引磬云：「聞麼？」僧云：
0497a04: 「聞。」師云：「從甚麼處入？」僧擬議，師攔胸一推，云：「去！」
0497a05: 師問僧：「你名甚麼？」僧云：「窮源。」師傾壺水云：「你道這一
0497a06: 滴從甚處得來？」僧一喝，師便打，僧罔措，師云：「何不再
0497a07: 喝？」
0497a08: 沈居士同眾打七，師問云：「滿堂僧不厭，一個俗人多。
0497a09: 你即今還是僧是俗？」士云：「唯吾獨尊。」師云：「如何是你
0497a10: 獨尊處？」士云：「達磨道不出。」師云：「你即今道底是甚麼？」
0497a11: 士擬議，師便打。
0497a12: 又云：「徹底掀翻即不同，如何是你普天點點圓？」僧云：
0497a13: 「瞞不得和尚。」師云：「那裏是你瞞不得處？」僧云：「大家在
0497a14: 這裏。」師拈起茶盞云：「何不道請茶。」
0497a15: 又問：「絕正遍即不問，如何是你鼻孔？」僧云：「兩眼對兩
0497a16: 眼。」師領之。
0497a17: 問：「紅爐煉出擎天骨，祖印全彰事如何？」師便打，進云：
0497a18: 「者猶是德山老漢底，作麼生是和尚手眼？」師云：「汝但
0497a19: 喫棒！」僧喝，師復打。
0497a20: 問：「出世利生即不問，西來大意是如何？」師云：「萬安倒
0497a21: 卓石獅子。」進云：「大地眾生開隻眼，一輪紅日耀乾坤。」
0497a22: 師云：「成甚麼邊事？」僧禮拜，師便打。
0497a23: 
0497a24: 
0497a25: 　信善伍之鳳同緣明福助刊
0497a26: 　二隱禪師語錄卷第七祈求男增百福女
0497a27: 　納禾祥
0497a28: 　康熙戊午夏荊南水月林識
0497a29: 
0497a30: 
0497b01: 
0497b02: 
0497b03: 
0497b04: 
0497b05: 
0497b06: 
0497b07: 
0497b08: 
0497b09: 
0497b10: 二隱謐禪師語錄卷第七
