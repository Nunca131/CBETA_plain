0203a01: 福寧斌雅禪師語錄序
0203a02: 予幼時呫嗶家塾忽遘離亂違棄鄉井
0203a03: 長入仕途日從事簿書案牘間或涉獵
0203a04: 經史其於聖賢格致誠正之學與夫六
0203a05: 藝之文百家之編概未廣搜博討又奚
0203a06: 暇旁及宗門釋典乃有斌雅禪師不遠
0203a07: 六千里來自西夏敘其家世為吾梓州
0203a08: 人氏遂以語錄乞予序之予聞文殊贊
0203a09: 維摩詰曰善哉乃至無有語言文字是
0203a10: 真不二法門也臨濟侍黃蘗以風顛漢
0203a11: 捋虎鬚脅下三拳腮邊一掌機鋒迅捷
0203a12: 不落言銓近世禪宗盛行開堂棒喝比
0203a13: 肩接踵黑白未證解脫茫茫者其語錄
0203a14: 皆裒然成集以予視之不唯非西方不
0203a15: 言而信之旨即於後代善覺上乘面壁
0203a16: 獻花諸果亦失津梁斌師固衣缽老宿
0203a17: 身法口律空五蘊而勤八正將獨步漢
0203a18: 南何亦不離此語言文字耶迨觀其言
0203a19: 說皆本性靈不落窠臼因思吾蜀當干
0203a20: 戈未起之先沃野富庶不讓吳越師生
0203a21: 太平極盛遽辭家祝髮作塵外想芒鞋
0203b01: 雲遊置理亂於不聞迄今松枝東長竿
0203b02: 頭更進非具有夙根何以能此茲來江
0203b03: 左則寶誌對梁武吐鱠之地也其東則
0203b04: 竺道生聚石說法點頭之所也師以本
0203b05: 無一物之體去來此處吾知其早有印
0203b06: 證如臨濟之脅拳腮掌者遂為之書。
0203b07: 皇清康熙二十四年乙丑歲夏至日
0203b08: 總督江南江西等處地方軍務兼理
0203b09: 糧餉操江兵部右侍郎兼都察院
0203b10: 右副都御史潼川王新命撰
0203b11: 
0203b12: 
0203b13: 
0203b14: 
0203b15: 
0203b16: 
0203b17: 
0203b18: 
0203b19: 
0203b20: 
0203b21: 
0203c01: 序
0203c02: 佛氏以性天之教覺天下萬世而從事于此者不馳
0203c03: 鶩於高遠即執著於色相言既繁旨愈晦堅白異同
0203c04: 雌黃其口舉世昧昧焉莫知適從矣迨曇摩航海直
0203c05: 指見性因緣大事言下了了數傳以後蔚為五宗燈
0203c06: 燈相續至今惟臨濟獨盛蓋臨濟以上乘法唱第一
0203c07: 義掃除諸有不落言詮臨機問荅間不容髮平時魚
0203c08: 獵經史肴核百家者無所用其隻字也舌掉蘇張如
0203c09: 濤如電者至此無所逞其乾智慧也時而豎拂時而
0203c10: 伸拳一棒一喝已無餘蘊有時詩歌頌偈大抵寓言
0203c11: 八九皆可作千百日想非箇中人莫識也余於簿書
0203c12: 之暇靜坐小憩焚香啜茗凡古德語究心日久微有
0203c13: 所契然於疑似間猶涉影響苦無先覺得相照證聞
0203c14: 有臨濟宗泒
0203c15: 斌雅大和尚安禪寧鎮祝我
0203c16: 皇圖弘宣宗旨汲引學人顧以畫疆是限無能一炙
0203c17: 清光葭蒼露白幾切溯洄之思矣今夏師由余治東
0203c18: 歸暫駐禹祠千里間關尚殷景慕亦既遘止肯于覿
0203c19: 面失耶因與盤桓者數閱月機鋒酬唱詩章賡和此
0203c20: 外蕭然只有寒山一片石共語耳且師以不群之軼
0203c21: 藻當百行之渾圓而猶不自安竟欲天下萬世胥出
0203c22: 於迷途而後已巳其心何心殆所謂聖人以大道為公
0203c23: 視彼自了漢不相去徑庭歟詎世人薰習成性對面
0203c24: 不識無可如何托之于言積言成書言出而人莫之
0203c25: 悟書在而人莫之解亦大可悲矣天地蘧廬也萬物
0203c26: 過客也以吾生之須臾寄跡其中奄忽焉草木同腐
0203c27: 尚忍言哉尚忍言哉惟是芸芸各具不泯之性如火
0203c28: 傳薪當前而不力加究竟等電光于一瞬此吾師所
0203c29: 以亟亟為祖燄作綱維也秋半師別余而東出語錄
0203c30: 一帙示余立言簡切西來大意和盤托出知此便可
0204a01: 勘破野狐魔子大藏五千併可不讀矣海內之大豈
0204a02: 乏明眼人定論垂久似余無庸贅言第浮雲聚散別
0204a03: 情勿窮昔浩初言多與易論語合柳州序之文暢能
0204a04: 詩昌黎序之余才不逮柳州昌黎而師于浩文兩公
0204a05: 則有過焉茲行也何敢嘿嘿以無文。
0204a06: 南州法弟子徐祚炳和南書
0204a07: 
0204a08: 
0204a09: 
0204a10: 
0204a11: 序
0204a12: 三乘之中惟上獨尊因其清淨而無葛藤所以有不
0204a13: 二之稱既云不二則語言文字盡可抹卻復何以筆
0204a14: 尖杖頭兩般利器或刺佛祖蹤跡不令一毫躲閃或
0204a15: 打金剛腳跟頓使即時循規只為些子捉摸不定不
0204a16: 得不倒弄一番而提醒於人如歸宗之弄拳古靈之
0204a17: 撫背德山棒如雨點臨濟喝似雷轟豈無意而為之
0204a18: 抑有意而為之任其翻江攪海掀天揭地究竟落於
0204a19: 天龍一指禪耳余前鎮守臨鞏聞有雲翁法乳斌老
0204a20: 和尚期會賀蘭透人鼻孔奈因雲山相繆貌座罔瞻
0204a21: 蓋以心誠求之未稔以致晤對之艱也丁未之秋八
0204a22: 月既望師欲飛鍚吳楚坐斷名山道經涇原驀頭一
0204a23: 撞三生石種余亦親聆棒喝如江上明月到岸清風
0204a24: 直使火宅晨涼煩襟頓豁每霑開示語錄揮麈揚眉
0204a25: 行行非空非有句句無去無來誠謂暗室之金燈而
0204a26: 迷津之寶筏也宜乎寧夏撫院劉公延請而宣弘教
0204a27: 啟來學以贊
0204a28: 皇猷余繼此序聊記機緣之不偶爾。
0204a29: 康熙六年十月下浣提督陝陜西等處軍務左都督三
0204a30: 韓弟子柏永馥頓首拜題
0204b01: 
0204b02: 
0204b03: 
0204b04: 
0204b05: 
0204b06: 
0204b07: 
0204b08: 
0204b09: 
0204b10: 
0204b11: 
0204b12: 
0204b13: 
0204b14: 
0204b15: 
0204b16: 
0204b17: 
0204b18: 
0204b19: 
0204b20: 
0204b21: 序
0204b22: 臨濟一宗杲日麗天元明兩季閒花落地迨夫天童
0204b23: 密尊乘願再來直拈白棒橫截洪波為一代中興之
0204b24: 祖師開萬世人天之眼目繼而天台林翁力唱玄要
0204b25: 與天童一棒箭鋒相拄林翁之後匡其法闡其微風
0204b26: 穴雲翁耳逮夫雲翁之後析義發秘大弘風穴之道
0204b27: 者首出斌雅禪師也師西蜀潼川章氏之裔才玅機
0204b28: 雲行惇曾史丰神磊落逸韻瀟疏因觀畫壁感悟悲
0204b29: 涕遂興遺世獨立之想辭親薙落飄然塵外兩足踏
0204b30: 殘荊棘之林一身歷遍兵戈之地山高水闊杖頭碧
0204c01: 月照行肩蘗苦冰寒缽底黃花炊途供初參禹門萬
0204c02: 如和尚碧瞳眼不逗黃金之屑玉粳牙肯兜野狐之
0204c03: 涎省發向冷浸魂寒徹骨冰天雪窟之中大悟於病
0204c04: 既亟絕復甦斷壁懸崖之下時有偈云病後方知徹
0204c05: 骨窮缽盂開口笑春風爐中火燼千山雪凍倒虛空
0204c06: 兩目紅既而再往南詢如俊鷂遼天人人羅籠不住
0204c07: 復經北渡若神龍出海處處雲雷相隨及至風穴藏
0204c08: 蹤欲蓋彌彰本要鍼劄不入爭奈倒嶽傾湫雲翁知
0204c09: 是種艸因將古德淆訛一一按驗了無滯凝誠所謂
0204c10: 師勝資強當仁不讓者也時有偈云乾坤無事不相
0204c11: 干巧手何須美赤斑老魅著殘十樣錦勘來不值半
0204c12: 文錢承事風穴十易寒暑葉凋玉樹八處名藍體露
0204c13: 金風丁酉新秋穴乃曰因乏佐助滯汝多年某之過
0204c14: 也遂受付囑為風穴一十二員之長嗣接臨濟三十
0204c15: 三傳之正宗其大用如渤海瓊樓自波蜃所化豈圬
0204c16: 人之能工其大機若會稽野繭從壁魚所成非桑婦
0204c17: 之可致自密尊以往屈指四世如師豈易求之哉晴
0204c18: 空日照千巖雪大地花敷萬國春余不覺為臨濟一
0204c19: 枝發大弘願矣慕師風規德教寤寐為勞康熙戊申
0204c20: 春師辭柏公過漢南余一見而生敬信焉昔尼父與
0204c21: 顏子曰吾與汝交一臂以謝豈待白首然後變乎余
0204c22: 與師交十有數年生緣履歷弘道率真天人協贊海
0204c23: 內知名金山玉帶詎有異乎況師以一心證悟百折
0204c24: 利生大闡宗風陰翊
0204c25: 皇化無孔笛子韻出青霄未審何人側耳因憶客有
0204c26: 讀師語錄始駭眩而終卻走者余解曰東海大荒中
0204c27: 有大人焉張兩耳為市又一大人者張兩耳以聽之
0204c28: 斯可謂兩相當矣今子處此圜土之中以徑寸之耳
0204c29: 傾側聽之雖欲不駭眩卻走烏乎可師聞而笑曰某
0204c30: 誠無辭於大言矣踆于大人之堂張兩耳而聽之者
0205a01: 非子其誰請書之以告於世之為耳市者。
0205a02: 時
0205a03: 大清康熙庚申夏日提督山東全省等處地方總兵
0205a04: 官都督同知何傅薰沐拜撰
0205a05: 
0205a06: 
0205a07: 
0205a08: 
0205a09: 
0205a10: 
0205a11: 
0205a12: 
0205a13: 
0205a14: 
0205a15: 
0205a16: 
0205a17: 
0205a18: 
0205a19: 
0205a20: 
0205a21: 
0205a22: 
0205a23: 
0205a24: 
0205a25: 
0205a26: 
0205a27: 
0205a28: 
0205a29: 
0205a30: 
0205b01: 斌雅禪師語錄卷上
0205b02: 侍者海岳記錄
0205b03: 順治丁酉十月十五日湖廣鄖陽府鎮臺穆公協鎮
0205b04: 呂公暨南陽兩郡紳衿緇素從風穴請師住浙川縣
0205b05: 岝峉山法海寺於戊戍四月八日開堂。
0205b06: 佛殿雲門棒丹霞劈鋸解秤錘血滴滴者樣忤逆種
0205b07: 草會須向前合十遂展拜。
0205b08: 法座當陽坐斷凡聖不測其端格外流通隱顯全彰
0205b09: 縱奪斬新條令殺活並行還見麼便陞。
0205b10: 拈香此一瓣香彌綸八極包括二儀信手拈來爇向
0205b11: 爐中端為祝延今上
0205b12: 皇帝聖壽萬歲萬萬歲伏願一人有慶四海無虞次
0205b13: 拈云此一瓣香氣沖牛斗德被群黎奉為滿朝文武
0205b14: 闔國勳貴本郡縣宰縉紳文學伏願位冠百辟爵倍
0205b15: 萬鍾并及當山請主現前大眾澈自性之淵源明日
0205b16: 用之根本又拈云此一瓣香十載遍參後入龍池會
0205b17: 裏惡浪滔天幸是不曾沾他涓滴而今毒發恨深恭
0205b18: 對人天眾前拈出供養現住河南汝州。
0205b19: 風穴堂上雲峨老和尚爇向爐中用酬法乳之恩斂歛
0205b20: 衣就座維那白椎云法筵龍象眾當觀第一義師云
0205b21: 家私蕩盡碧岩隈坐見松陰長綠苔滿目溪山藏不
0205b22: 住頻拈鐵笛出雲來以拂子作吹笛勢云嗚咿嗚咿
0205b23: 還有知音者麼出來與山僧相見僧問古鏡未磨含
0205b24: 萬象金鐘一扣獲圓通指天指地即不問和尚興居
0205b25: 是若何師云兩彩一賽進云十方法海波濤靜獰龍
0205b26: 出現爪牙雄師云皇天無親惟德是輔進云恁麼則
0205b27: 任運騰騰從此去為雲為雨遍大千師云竿木隨身
0205b28: 逢場作戲問世尊拈花迦葉微笑不落宮商是何曲
0205b29: 調師云氈拍板無弦琴唱彌高而和者深進云那箇
0205b30: 男兒不丈夫師便打僧禮拜云遍界難藏跡因甚被
0205c01: 蟭螟一口吞師云靈苗生有地大悟不存師進云如
0205c02: 何是日用事師云熱時搖扇寒則添衣進云如何是
0205c03: 向上事師復打進云四大分張眼光落地向甚處安
0205c04: 身立命師云白鷺下田千點雪黃鸝上樹一枝金乃
0205c05: 云釋迦老子降誕法海今日開堂時節雖殊理無二
0205c06: 致豎起拂子云釋迦老子來也還見麼在山僧拂子
0205c07: 頭道天上天下惟吾獨尊還聞麼只饒聞見分明猶
0205c08: 是金塵落眼所以雲門大師道我當時若見一棒打
0205c09: 殺與狗子喫貴圖天下太平有般漢道雲門可謂有
0205c10: 恩皆報無德不酬法海則不然擲拂子云路遠夜長
0205c11: 休把火大家吹滅暗中行復白椎云諦觀法王法法
0205c12: 王法如是下座。
0205c13: 協鎮呂公請上堂僧問選佛場開即不問如何是法
0205c14: 海境師云東山雲樹妍春色西澗寒泉映碧天進云
0205c15: 恁麼則大地眾生開正眼十方法界露全身師云仰
0205c16: 彌高而鑽彌堅進云有意氣時添意氣不風流處也
0205c17: 風流師云且緩緩問法海重建祖令新張眾請和尚
0205c18: 陞堂示何意旨師云移花兼蝶至買石得雲饒進云
0205c19: 那箇是學人本分事師云兩耳掛面旁進云恁麼則
0205c20: 覿面指出遠送千峰去也師云腦後見腮莫與往來
0205c21: 進云一切眾生與佛同體因甚不薦師卓拄杖云還
0205c22: 會麼僧擬議師打云不唧溜漢問不思善不思惡時
0205c23: 如何師云野岸橫秋水空山起暮煙僧禮拜師便打
0205c24: 問三界惟心萬法惟識如何是心師云珠中有火君
0205c25: 須信休向天邊問太陽進云恁麼則撩起便行去也
0205c26: 師云絆倒一個乃云性天寥廓覺海淵渟湛寂虛玄
0205c27: 融通變化漚生漚滅而任運卷舒非異非如而縱橫
0205c28: 得妙光吞萬象洞明佛祖家風體絕離微揭露衲僧
0205c29: 巴鼻於斯薦得便請各自歸堂其或未然山僧向第
0205c30: 二門頭播土揚塵瞞汝諸人去也驀拈拄杖云還委
0206a01: 悉麼喚作拄杖矢上加尖不喚作拄杖棄波求水且
0206a02: 道畢竟如何二途俱不涉一劍倚天寒下座。
0206a03: 佛成道日上堂僧問一句了然超百億還是那一句
0206a04: 師云雪裡藏白牛進云恁麼則夜靜水寒魚不餌滿
0206a05: 船空載月明歸師云閒言語問父母未生以前有甚
0206a06: 巴鼻師云拄杖黑粼粼進云眉間掛劍時如何師云
0206a07: 虛空見骨僧便喝師便打前僧復問水牯牛過窗櫺
0206a08: 因甚尾巴過不得師云問了話又問話問劫火洞然
0206a09: 大千俱壞未審這箇壞不壞師云不壞進云因甚不
0206a10: 壞師云壞進云為甚又壞師打一棒云這箇壞不壞。
0206a11: 問如何是第一玄師云樹掛殘雲幾片白進云如何
0206a12: 是第二玄師云山含落日半邊紅進云如何是第三
0206a13: 玄師云金剛腦後重添楔進云三玄旨趣蒙師指心
0206a14: 法雙忘意若何師打云沒得許多般問一切眾生具
0206a15: 有如來智慧因甚不成佛師云貓有歃血之功而無
0206a16: 起尸之德進云恁麼則涅槃心易曉差別智難明師
0206a17: 打云總在這裏問虛空粉碎大地平沉時如何師云
0206a18: 野鳥有聲驚世夢山花無語笑人忙乃云道出常情
0206a19: 言超物表理攝頓漸用在機先貴乎腳下無私便可
0206a20: 當陽直入起也河清海晏玉轉珠回住也乾坤失色
0206a21: 草木生輝明如杲日利似吹毛剿絕生死根株開鑿
0206a22: 人天眼目所以釋迦老子始於正覺山前夜睹明星
0206a23: 忽然大悟乃云奇哉一切眾生具有如來智慧德相
0206a24: 皆因妄想執著而不能證得世尊雖則全機獨露直
0206a25: 截根源檢點將來大似依模脫墼法海今朝乃一期
0206a26: 慶賀千載奇逢滿堂龍象個個達境惟心四海英賢
0206a27: 人人縱橫自適金鐘扣處聲聲清韻響乾坤法鼓催
0206a28: 時浩浩洪音鳴梵院堅冰浮野水而競注寒梅待春
0206a29: 信以方開當此之際喚作世諦耶佛法耶智慧耶德
0206a30: 相耶擊禪床云數聲清磬是非外一箇閑人天地間
0206b01: 下座。
0206b02: 上堂僧問殺父殺母佛前懺悔殺佛殺祖向甚麼處
0206b03: 懺悔師云路遙知馬力事久見人心進云未審這箇
0206b04: 落在甚麼處師云牡丹花下臥貓兒僧便喝師便打
0206b05: 僧云蒼天蒼天師云有甚冤苦問大通智勝佛十劫
0206b06: 坐道場因甚佛法不現前師云柳影橫塘魚上樹槐
0206b07: 陰罩地馬登枝進云四大和合時如何師云桑樹豬
0206b08: 揩背長江鴨洗頭問一人發真歸元為甚十方虛空
0206b09: 悉皆消殞師云臨崖看滸眼特地一場愁進云法性
0206b10: 本空如何趨向師云草枯鷹眼疾雪霽馬蹄輕問世
0206b11: 尊滅度三千年未審至今在何處師云罕逢穿耳客
0206b12: 多遇刻舟人進云如何是祖師西來意師云蝦蟆窟
0206b13: 裏沒蛟龍乃云法海自住以來不肯攙行奪市裂土
0206b14: 分茅直將盡大地作一禪堂行與諸人同行住與諸
0206b15: 人共住二六時中著衣喫飯運水搬柴舉措施為了
0206b16: 無障礙乃至明暗色空森羅萬象若智若愚各依本
0206b17: 分然雖如是更有一人不入保社淨裸裸絕囊藏赤
0206b18: 洒洒無向背有時孤峰頂上嘯月吟風有時鬧市街
0206b19: 前神頭鬼面舌拄梵天眼空四海動若行雲止猶谷
0206b20: 神以拂子打圓相云還識此人落處麼平生肝膽向
0206b21: 人傾相識還如不相識擲拂子下座。
0206b22: 解制上堂僧問夫說法者無說無示聽法者無得無
0206b23: 失師云蝸牛頭角兩丫乂進云恁麼則人歸大國方
0206b24: 知貴水到瀟湘分外清師便打問諸佛智慧甚深無
0206b25: 量其智慧門難解難入師云雪消花影瘦冰生水面
0206b26: 肥進云如何是諸佛智師云近前來向你道僧禮拜
0206b27: 師便打進云如何是天地同根師云萬物一體僧擬
0206b28: 議師復打乃云繁興大用舉必全真覿面相呈了無
0206b29: 窠臼擬心負荷早涉途程脫體承當劍去久矣名不
0206b30: 得壯不得天高群象正理無礙事無礙海闊百川朝
0206c01: 所以道靈光獨耀萬古徽猷入此門來不存知解大
0206c02: 眾今朝三冬已巳滿萬彙流芳家家鑼鼓鬧元宵處處
0206c03: 挑燈焚皓月文殊普賢橫身賣悄然燈古佛脫體圓
0206c04: 明風流公子窈窕佳隹人儘夜歌歡猶未足曉來特地
0206c05: 可憐生惟有林下道人如愚若魯清貧自適揚身物
0206c06: 外獨步大方然雖如是且道功成果滿百日期圓又
0206c07: 作麼生道拄杖芒鞋獰似虎君向瀟湘我向秦。
0206c08: 南明監寺生辰請上堂師云今朝二十七檻外蟬聲
0206c09: 急暑盡復寒來眉橫鼻則直阿呵呵好消息萬里晴
0206c10: 空絕點埃碧天午夜紅輪出福慧圓明渾金璞玉山
0206c11: 僧直捷為舉揚大事因緣須了畢還會麼乃合掌云
0206c12: 我不敢輕於汝等汝等皆當作佛。
0206c13: 上堂舉趙州和尚訪一菴主問云有麼有麼主豎起
0206c14: 拳頭州云水淺不是泊舟處便行又至一菴主云有
0206c15: 麼有麼主亦豎起拳頭州云能縱能奪能殺能活便
0206c16: 禮拜師云趙州老漢可謂落霞與孤鶩齊飛秋水共
0206c17: 長天一色如向這裏會得萬里崖州倘或未然山僧
0206c18: 重為頌出移舟兩岸楚江清野老渾家徹骨貧一盞
0206c19: 蒿湯全理義不期方外有知音擲下拄杖云錯錯。
0206c20: 師一日因狗子逐鹿墜岩命眾負柴钁坑擊鼓上堂
0206c21: 云法海有隻狗子慣好害物傷慈今朝斷送紅爐諸
0206c22: 人作麼生救若救得不惟狗子活命亦使萬物超昇
0206c23: 其或未然未免入地獄如箭眾下語俱不契師以拄
0206c24: 杖一齊打散歸方丈復問南明明云蒼天蒼天也是
0206c25: 憐兒不覺醜。
0206c26: 臘八上堂僧問打破乾坤當陽顯露擊碎虛空更不
0206c27: 囊藏衲僧分上作麼生道師云日出連山月圓當戶
0206c28: 進云放出鐵牛離金索展開木馬任縱橫師云費盡
0206c29: 腕頭力僧便喝師便打問初祖單傳以至和尚直指
0206c30: 人心見性成佛今日茶芽堂上搖唇鼓舌作麼師云
0207a01: 不遇鍾子期休問琴中趣進云打鼓弄琵琶相逢兩
0207a02: 作家秪如不落宮商還辨得作家麼師云未是箇中
0207a03: 人進云某甲則不然師云你又作麼生進云昨宵戶
0207a04: 外千峰雪今日陽和當下消師云一場進云不
0207a05: 要辜負學人好師便打進云自家擔荷去也師云且
0207a06: 喜沒交涉問世尊睹明星而悟悟箇甚麼師云金勒
0207a07: 馬嘶芳草地進云眾生入塵勞而迷迷為何事師云
0207a08: 玉樓人醉杏花天進云惟人自肯乃方親師便打問
0207a09: 如何是三聚淨戒師云晴江映日滾金波進云法海
0207a10: 堂前增意氣大家鼓舞舊家風師云朔風颺雪鬥梅
0207a11: 花僧便喝師便打乃云道遠乎哉觸事而真冰枯雪
0207a12: 老火冷雲寒玉破江梅翠凝岩竹聖遠乎哉體之即
0207a13: 神動容揚古路午夜燦明星千年桃核裏覓甚本來
0207a14: 仁黃面老子雖然四稜著地八字打開只知拈得鼻
0207a15: 孔不覺打失眼睛了也還有知委者麼若知可謂千
0207a16: 鈞之弩必待勍敵而發機萬斛之舟不為坳塘而刱
0207a17: 設其或未然且聽重下註腳子夜逾城路從平處嶮
0207a18: 青山斷髮人向靜中忙六載精勤從前汗馬無人識
0207a19: 奇哉三嘆只要重論蓋代功法海與麼批判且道還
0207a20: 有優劣也無拍禪床云知音不在頻頻舉達者須知
0207a21: 暗裏驚。
0207a22: 順治己巳亥秋渭南臨潼兩邑紳衿緇素從興善請師
0207a23: 住臨潼交口龍華寺於庚子春兩邑緇素請上堂。
0207a24: 指法座云把斷要津佛祖無進入之路放開線道萬
0207a25: 靈霑化育之恩且道把住是放行是便陞。
0207a26: 喝一喝云忘機鹵鈍樂閑情客扣虛窗少送迎平展
0207a27: 絲綸涇渭別不知誰是箇中人僧問自性天真本來
0207a28: 具足今日和尚開堂又作麼生師云日移花上石雲
0207a29: 破月來池進云釋迦老子三十二相即今在甚麼處
0207a30: 師云切忌眼花進云恁麼則鼻孔不向他邊求師云
0207b01: 放汝三十棒問朝參暮禮有何功德師云自起自倒
0207b02: 進云不拜有何過師云盡在闍黎進云無佛無法向
0207b03: 甚麼處禮師云腳跟下蹉過僧便喝師便打乃云靈
0207b04: 機獨露麗杲日於青天妙體圓明耀神珠於赤水爍
0207b05: 破生死昏衢開鑿人天正眼三世諸佛以此成無上
0207b06: 道轉大法輪歷代祖師以此拈槌豎拂接物利生仁
0207b07: 君以此垂衣皇化坐治無為賢侯以此泛應群機仁
0207b08: 慈及物乾坤以此全陰陽之正氣灼石流金折膠墮
0207b09: 指一切眾生向此安身立命全體大用自在縱橫雖
0207b10: 然頭頭無礙法法全彰要且勁竹雖長難點天邊之
0207b11: 月不見道具足凡夫法凡夫不知具足聖人法聖人
0207b12: 不會聖人若會即同凡夫凡夫若知即是聖人山僧
0207b13: 與麼舉似也是揚聲止響掩耳偷鈴驀豎拂子云還
0207b14: 會麼常憶江南三月裏春風微動水生鱗擲拂子下
0207b15: 座。
0207b16: 結制上堂僧問如何是第一義諦師打云不離花下
0207b17: 路得見洞中春進云四大本空五蘊非有這箇落在
0207b18: 甚麼處師云天空鴈語嬌沙暖鴛鴦睡進云動靜兩
0207b19: 忘如何是自在主人公師云拾得遇寒山進云恁麼
0207b20: 則花開碧岫山莊面月映寒潭水畫眉師云岸柳垂
0207b21: 陰煙波點翠進云舊時家風即不問新到長安事若
0207b22: 何師云不須更覓含元殿乃云龍吟霧起虎嘯風生
0207b23: 聲和響順水到渠成德山入門便棒馬頭邊栽角臨
0207b24: 濟入門便喝龜背上拔毛龍華會裡別無許多奇特
0207b25: 惟貴一切尋常三條椽下七尺單前一任橫眠倒臥
0207b26: 渴飲饑餐只是不得動著山僧常住何故動則起生
0207b27: 死之本靜則沉昏醉之鄉直饒動靜二相了然不生
0207b28: 猶是生死岸頭事且畢竟如何得不涉功勳現成受
0207b29: 用去三邊不用安戈甲萬里歌謠和太平。
0207b30: 上堂僧問凡聖不立即不問般若堂中事若何師云
0207c01: 且喜狼煙息弓稍壁上懸進云恁麼則銅頭鐵額漢
0207c02: 盡在法筵中師云不到烏江岸知君未肯休問法王
0207c03: 座下悲悲切切是何道理師云知醫還病少安分不
0207c04: 多愁進云如何是入道之門師云看取腳下乃云雨
0207c05: 洗淡紅桃萼嫩風搖淺碧柳絲輕達磨鼻孔渾相似
0207c06: 爭柰時人認不真擊禪床云一喝分賓主照用一時
0207c07: 行山頭翻白浪海底起紅塵會得箇中意日午打三
0207c08: 更會與不會且置秪如有句無句如藤倚樹樹倒藤
0207c09: 枯句歸何處自從舞得三台後拍拍元來總是歌。
0207c10: 清明上堂日融融花爍爍店舍無煙山青水綠堪笑
0207c11: 文殊普賢賣盡百醜千拙荒郊古塚滿堆錢老小哀
0207c12: 哮恨未足引得無位真人滿口向前道錯何故毫釐
0207c13: 繫念生死業因瞥爾情生輪迴根本箇中了得處生
0207c14: 死流驪珠獨耀於滄海踞涅槃岸桂輪孤朗於碧天
0207c15: 其或未然龍華為汝道破本現成無欠剩自古長安
0207c16: 平似鏡車馬蕭蕭任往還舉措施為無逆順是則是
0207c17: 潼關易度劍閣難通喝一喝下座。
0207c18: 解制上堂僧問文殊是七佛之師因甚出不得女子
0207c19: 定罔明乃初地菩薩因甚出得女子定師云曙色未
0207c20: 分人盡望及乎天曉也尋常乃云雲冉冉雨滴滴鐘
0207c21: 鼓聲催人天普集看他老胡出世通身泥水臨我拽
0207c22: 杖登堂袈裟打濕九旬聖制已巳周隆贏得一場好消
0207c23: 息且道是甚麼消息南海波斯入大唐箇箇眼睛烏
0207c24: 律律。
0207c25: 開爐上堂僧問狹路相逢時如何師云將軍不下馬
0207c26: 各自奔前程僧拂坐具云千佛到這裡因甚無下手
0207c27: 處師云切莫弄虛頭問如何是長安境師云灞水三
0207c28: 秦闊商山四皓高進云恁麼則無底潭中風停浪息
0207c29: 師云休著眼問擊鼓鳴鐘平常事雲收雨霽舊時天
0207c30: 高提祖印即不問當陽一句請師宣師云騎馬踏鐙
0208a01: 不如步行進云因甚又道未出母胎說法已巳竟師云
0208a02: 瓊樓報曉雞金風鳴玉樹問如何是是法住法位師
0208a03: 云東西南北進云如何是世間相常住師云天上天
0208a04: 下進云相法兩忘大地乾坤向甚麼處著師云日月
0208a05: 自流遷進云如何是娘生面目師便打進云無位真
0208a06: 人在甚麼處師云好不知羞問盡大地是箇塵勞門
0208a07: 幾時得出師云獨腳蝦蟆跳上天進云四山無路時
0208a08: 如何師云孟冬嚴寒進云三十年來打成一片師云
0208a09: 杜撰禪和如麻似粟問撥草瞻風貴圖見性即今學
0208a10: 人性在甚麼處師便打進云識得自性方脫生死眼
0208a11: 光落地作麼生脫師云大地黑漫漫進云脫得生死
0208a12: 便知去處四大分張向甚麼處去師云乾三連坤六
0208a13: 斷進云一點靈光遍塵剎拈來無不是天真師云可
0208a14: 知禮也乃云至道幽微假諸緣而得妙靈機豁爾泯
0208a15: 萬類以全真體之則動靜皆如用之則見聞無礙舉
0208a16: 一明三七穿八穴茶房酒肆無非圓覺妙場城市山
0208a17: 林總歸平等性智何須結制開爐陶凡鑄聖拋三放
0208a18: 兩舉古明今自然二六時中如龍得水似虎靠山舉
0208a19: 措施為了無障礙還會麼不是心不是佛不是物且
0208a20: 道畢竟是箇甚麼卓拄杖云竿頭絲線從君弄不犯
0208a21: 清波意自殊。
0208a22: 上堂僧問三心不可得即今是那一心師云花須連
0208a23: 夜發莫待曉風吹僧便喝師便打進云一念不生滅
0208a24: 時如何師云月落潭無影山含不動雲進云萬法歸
0208a25: 一一歸何處師復打云特地可憐生乃云乾坤有象
0208a26: 化育無私晷運推移玄樞不變發大機於生滅之場
0208a27: 如如不動明妙體於空有之鄉浩浩無虧色前不物
0208a28: 言發非聲靈雲見桃花眼中著楔香嚴聞擊竹聽事
0208a29: 不真十字街前露柱子風吹日炙自圇囤還知二老
0208a30: 落處麼雲收雨霽長空廓一對鴛鴦畫不成喝一喝
0208b01: 下座。
0208b02: 元宵解制上堂僧問第一義諦龍象際會鐘鼓交參
0208b03: 請師垂示師云大虫戴紙帽好笑又驚人進云打開
0208b04: 欄裷縱橫自由覿面相逢與麼回避師云溪北溪南
0208b05: 任往來進云恁麼則從今無處不風流師云道過了
0208b06: 也問不增不減即今解制又作麼生師云風颺落花
0208b07: 春雨寒進云如何是金牛飯師云不中飽人餐問虛
0208b08: 空粉碎大地平沉如何是現全身句師云人遇時平
0208b09: 笑臉開僧便喝師便打乃云四季良宵美景風流不
0208b10: 似今朝琉璃光吞皓月火樹焰續星橋長街金吾不
0208b11: 禁村歌社舞逍遙咄哉然燈古佛逞得家富兒嬌林
0208b12: 間抱道之士灰心泯智寂寥佛法元無一字知見不
0208b13: 立纖毫九旬制滿百日功完打開欄棬放出溈山水
0208b14: 牯牛拈起杖黎撥轉上頭關捩子有佛處不得住無
0208b15: 佛處急走過三千里外逢人切忌不得道在龍華會
0208b16: 裏來。
0208b17: 康熙壬寅春渭南紳衿緇素從興善請師住靈臺寺
0208b18: 於十月初三日進院。
0208b19: 上堂僧問如何是曇花影裏現全身師云眼光爍破
0208b20: 四天下進云結制開堂即不問第一義諦請師宣師
0208b21: 云水深魚遊戲風清桂影寒問如何是靈臺境師云
0208b22: 青禽飛嶺上白鹿臥巉岩進云懸岩撒手後如何師
0208b23: 云古木吟風澄潭嘯月進云未審其人在甚麼處師
0208b24: 便打問三世諸佛因何開悟師云近水先濕腳進云
0208b25: 恁麼則頭頂青天腳踏實地去也師云向陽暖更多
0208b26: 進云教外別傳即不問覿面相呈是如何師便打進
0208b27: 云世尊說法四十九年那句是頭那句是尾師云分
0208b28: 明記取僧便喝師復打乃云一句無私斬釘截鐵萬
0208b29: 機休罷迥脫羅籠隨流得妙千里同風大用現前逢
0208b30: 場作戲玉鑑含秋千潭落影龍泉出匣萬里橫尸大
0208c01: 火聚豈容湊泊金剛圈不許撮拏撥著便轉已巳墮功
0208c02: 勳提得即行早成途轍具如是之妙見作苦海之舟
0208c03: 航隱顯全彰文軌一致豎拂子云秪此一著山僧未
0208c04: 離興善諸人未到靈臺早以八字打開兩手分付焉
0208c05: 用缽盂安柄好肉穵瘡雖然不因柳毅傳書信何緣
0208c06: 得到洞庭湖。
0208c07: 臘八上堂僧問徹底掀翻即不問虛空不二是如何
0208c08: 師云針劄不入進云如何是娘生面目師云幾個知
0208c09: 恩德進云內不放出外不放入主人公在甚麼處安
0208c10: 身立命師便打乃云嘯月眠雲空費力雪山午夜睹
0208c11: 明星靈源一道非今古堪嘆時人認不真奇哉奇哉
0208c12: 一切眾生具有如來智慧德相皆因妄想執著不能
0208c13: 證得黃面老子雖善解粘去縛激濁揚清檢點將來
0208c14: 大似開眼說夢不見道一處真處處真塵塵盡是本
0208c15: 來人真是說時聲不見正體堂堂沒卻郤身靈臺恁麼
0208c16: 舉亦似開眼說夢擊禪床云有利無利不離行市放
0208c17: 過一著落在第二太白峰高十萬重黃河入海三千
0208c18: 里。
0208c19: 元宵解制上堂乃云靈臺峭絕水抱山環古寺清幽
0208c20: 人賢地秀建一期之勝會結千載之良緣雲來衲子
0208c21: 箇箇達境惟心護法檀那人人千祥駢集原始要終
0208c22: 道聚法樂盡在其中矣向上轉身如何放蕩頂笠腰
0208c23: 包勢偉奇紅塵紫陌任東西出門撞見燈明佛兩兩
0208c24: 三三笑滿眉撫掌下座。
0208c25: 康熙癸卯春西安府蒲邑紳衿耆宿從靈臺請師住
0208c26: 封村寺二月初二日進院。
0208c27: 上堂拈疏云大眾見麼一字不著畫文彩已巳先敷達
0208c28: 磨與顏子終日嘴盧都箇中若會何用周由者也其
0208c29: 或未然卻煩表白宣畢指法座云玲瓏八面壁立千
0208c30: 仞把斷要津據毘盧頂便陞僧問世尊拈花即不問
0209a01: 迦葉微笑是如何師云萬里長空一天杲日進云如
0209a02: 何是本地風光師云屋裏販揚州僧便喝師便打乃
0209a03: 云道曠無涯逢人不盡真機絕待混俗和光心外無
0209a04: 法而處處圓明法外無心而塵塵獨露人間天上草
0209a05: 偃風行弼贊宗猷流通正眼所以張拙秀才云光明
0209a06: 寂照遍河沙凡聖含靈共我家一念不生全體現六
0209a07: 根纔動被雲遮斷除妄想重增病趨向真如亦是邪
0209a08: 隨順世緣無罣礙涅槃生死等空花奇怪張公珠明
0209a09: 川媚玉潤山輝聖治文明咸歸此道雖然於唱道門
0209a10: 中足可觀光衲僧面前猶欠一著且全賓即主一句
0209a11: 作麼生雲來千嶂合水到百江平下座。
0209a12: 上堂云春深物茂日暖風和燕喜鶯歡時清道泰般
0209a13: 若流通法元無隱擊禪床云聲不是聲徒勞側耳色
0209a14: 不是色難為檢別復卓拄杖云啼得血流無用處不
0209a15: 如緘口過殘春。
0209a16: 上堂僧問如何是主中主師云浪平龍睡穩進云如
0209a17: 何是賓中賓師云雲靜鶴飛高進云賓主相逢有甚
0209a18: 言句師云腳跟下好與三十棒問實際理地不受一
0209a19: 塵不捨一法意旨如何師云現成公案僧禮拜師打
0209a20: 云正體絕囊藏當陽無向背不是目前法亦非心外
0209a21: 機淨裸裸耀古輝今赤灑灑超情越量如天普蓋似
0209a22: 地普擎晷運推移榮枯自在所以道有物先天地無
0209a23: 形本寂寥能為萬象主不逐四時凋大眾且道畢竟
0209a24: 如何是萬象主以拂子打圓相云鴛鴦繡出從君
0209a25: 看不把金鍼度與人。
0209a26: 結冬上堂僧問爐弘開衲子到來如何鍛煉師便
0209a27: 打進云春去秋來即不問結冬過夏意如何師云白
0209a28: 鼠推遷銀臺不變乃云今朝十月十五林下考鐘擂
0209a29: 鼓虛空合掌翹勤萬象森羅起舞勉請山僧開爐淨
0209a30: 地拋沙撒土當陽勦絕淆訛言下頓超佛祖快須踏
0209b01: 步向前好條通天活路驀豎拂子云不許夜行投明
0209b02: 須到。
0209b03: 解制上堂僧問秦川試場已巳畢銀城符命重催臨行
0209b04: 句子請師速道師云浮生易擲好事難留進云與麼
0209b05: 則拄杖橫肩不顧人去也便禮拜師拈拄杖云一不
0209b06: 做二不休遼天一鏃撥轉雲頭會得的鵬程萬里不
0209b07: 會的歸家穩坐就中有些淆訛終不與人說破大眾
0209b08: 且道淆訛在甚麼處卓拄杖云錯錯祥麟只有一隻
0209b09: 角下座。
0209b10: 康熙癸卯冬師在封村受寧夏闔鎮宰官紳衿緇素
0209b11: 請住海寶禪寺於甲辰三月初三日入院指山門云
0209b12: 崇高不極廣博無涯萬別千差從這裏入便行。
0209b13: 佛殿拈香云佛在家裏坐多向外邊尋撞著冤家手
0209b14: 拈來付丙丁。
0209b15: 祖堂西天四七按圖索馬東土二三臨險推人用盡
0209b16: 伎倆偷心遍界乃高聲云祖師來也切莫妄想。
0209b17: 韋馱當陽有路應化無方運金剛杵魔外自降以拄
0209b18: 杖指云大家舒一臂此道共揄揚。
0209b19: 據室僧問施馬師喝聽聞者耳聾豈止三日揮黃蘗
0209b20: 棒負痛者永劫不忘且置撐天拄地又如何師云未
0209b21: 見作家進云劍掛眉間符懸肘後師云秪恐不是玉
0209b22: 是玉也大奇進云恁麼則斬新日月特地乾坤師云
0209b23: 禮拜問海闊山遙即不問已巳到海寶事若何師云見
0209b24: 月休觀指歸家罷問程卓拄杖便起。
0209b25: 四月初一寧夏撫臺憲平劉公提督懋貞胡公太史
0209b26: 嵩陽李公請師開堂陞座拈香云此瓣香乾坤並固
0209b27: 日月齊明爇向爐中祝延今上。
0209b28: 皇帝聖躬萬歲萬萬歲伏願皇風一布世運重光樞
0209b29: 機正於域中雨露均乎天下此瓣香奉為本鎮臺輔
0209b30: 文武宰官當山請主現前大眾爇向爐中伏願福山
0209c01: 高峙壽海彌深得一俱真對時育物此瓣香第二回
0209c02: 拈出供養見住風穴堂上傳臨濟正宗第三十二代
0209c03: 雲峨大和尚用酬法乳之恩斂歛衣就座維那白椎竟
0209c04: 師云向上一事直截現成纔涉唇吻轉見週遮雖然
0209c05: 官不容針未免私通車馬倘或有疑不妨啟問僧問
0209c06: 示佛祖頂門正眼斷衲子最後命根則且從秪如高
0209c07: 沙彌到來談禪則是說戒則是師云烹金琢玉須是
0209c08: 其人進云恁麼則吹毛在握萬里無人師云你也照
0209c09: 顧性命進云圓融不礙行布行布不礙圓融師云卻
0209c10: 被闍黎道著居士問正令既頒夏國新條發自蘭山
0209c11: 全提一句請師速道師云罷拈三尺劍休弄一張弓
0209c12: 進云海寶塔前合談何事師云山名水秀共樂昇平
0209c13: 進云臨濟大師灼然猶在便禮拜師乃云教外別傳
0209c14: 之旨迥脫文字語言三世諸佛口懸壁上歷代祖師
0209c15: 袖手旁觀明眼衲僧緇素不出盡大地人提掇不起
0209c16: 山埜庶是不才豈肯畫蛇添足承眾檀護悲願弘深
0209c17: 光揚祖道且向這裏借路經過去也驀豎拂子云化
0209c18: 日舒光祥雲煥彩陌上群芳競豔溪邊細柳垂青露
0209c19: 真智於萬法頭邊明大用於一毫端上如斯徹證何
0209c20: 須普光再會慈氏下生處處現清淨身種種作奇特
0209c21: 事可以祝一人聖壽福祚萬方見四海瑞呈恩霑九
0209c22: 有雖然如是且不涉化門一句作麼生道從來不解
0209c23: 愁如海潦倒春風醉太平下座。
0209c24: 佛誕日上堂僧問風穴堂前投機句請師拈出利人
0209c25: 天師靠拄杖云不是苦心人不知居士問棒喝交馳
0209c26: 即不問智不到處如何施設師云鶴飛千尺雪龍起
0209c27: 一潭冰進云風穴宗旨從師建海寶家風今日新師
0209c28: 云且喜共讚揚居士問未離兜率已巳降王宮未出母
0209c29: 胎度人已巳畢四十九年所說何法師云酒逢知己巳飲
0209c30: 詩向會人吟乃云天上天下惟吾獨尊小釋迦滿盤
0210a01: 托出金屑雖貴落眼成翳一棒打殺天下太平老雲
0210a02: 門徹底掀翻賊過張弓海寶這裏則不然揮拂子云
0210a03: 顯諸仁藏諸用鼓萬物而不與聖人同憂盛德大業
0210a04: 至矣哉還知釋迦老子落處麼有水皆涵月無山不
0210a05: 戴雲。
0210a06: 無邊禪人請上堂僧問謝卻秦川耙又上海寶犁為
0210a07: 是神通妙用法爾如然師云八角磨盤空裏走進云
0210a08: 與麼則觀河不改當年見種菊惟期晚節香師云啞
0210a09: 子哭蒼天問集眾陞堂祖規舊例截斷葛藤如何舉
0210a10: 唱師云鵠白烏玄松直棘曲進云臨濟喝德山棒除
0210a11: 此二途請師別道師打云終不與君通問幻海無邊
0210a12: 如何是真休歇處師云速禮三拜問棒頭直指撥轉
0210a13: 雲頭空花亂墜意旨如何師云苦的苦甜的甜乃云
0210a14: 天覆地擎古今無向背日生月落大道絕遮欄一切
0210a15: 處海印發光萬象中常時獨露豁開金剛正眼當陽
0210a16: 八面縱橫自然穩坐家堂現成受用何須航海梯山
0210a17: 別求良導無邊上人多年棲心此道罕遇作者鉗鎚
0210a18: 革回舊觀親依海寶既爾氣類相從畢竟如何話會
0210a19: 橫按拄杖云撥轉艨艟幻海空而今覺得懶扶筇逢
0210a20: 人暫舉吹毛利只待生蛇化活龍喝一喝下座。
0210a21: 休夏建廚庫禪堂獻殿上堂僧問四分律云以手擊
0210a22: 擽比丘者波逸提因甚德山逢人便棒師云停禽養
0210a23: 勇終待驚人進云嫌罵知事者波逸提因甚麼臨濟
0210a24: 進門便喝師云霧豹澤毛未嘗下食進云與麼則一
0210a25: 莖草上瓊樓現百煉爐中彩鳳飛師便打問大開爐
0210a26: 鍛煉聖凡成就良器必逢作者秪如逆順莫測的
0210a27: 漢如何驗他端的師云狗啣敕書諸侯避道乃云至
0210a28: 道無難惟嫌揀擇一毛頭上移來香積佛剎省得就
0210a29: 下平高無底鐺中炊成金圈栗棘不辭信手拈來管
0210a30: 教現前一會雲水高賢箇箇享用安然逍遙快樂當
0210b01: 此之際憍陳如尊者忿氣向前道長老長老你好秪
0210b02: 知盡法不管無民俺們恁底磨拳擦掌苦骨勞筋無
0210b03: 自由分你道不費纖力剛把現成接待方來布施大
0210b04: 眾乃呵呵大笑云我本無心有所希求今此寶藏自
0210b05: 然而至說便是說若論這箇寶藏誰不具足諸仁者
0210b06: 枯木岩前雖多蹉路如來藏裏本沒淆訛但能息慮
0210b07: 忘緣處處現成受用眾中還有別錙銖識豐儉者麼
0210b08: 若無試聽山僧唱箇太平曲子去也以拂子撫几案
0210b09: 云哩蓮蓮花落明月堂前光皎皎須彌打鼓虛空
0210b10: 跳驚起那吒揭諦神當陽滿口叫休要且道休要
0210b11: 作甚麼休要飯飽弄箸便舉洞山示眾云秋初夏末
0210b12: 兄弟家或東或西直須向萬里無寸草處去良久云
0210b13: 秪饒萬里無寸草處作麼生去石霜云出門便是草
0210b14: 明安云不出門亦是草蔓蔓地師云這夥老漢大似
0210b15: 普州人一箇鵰心雁爪說得行不得一箇虎面熊肝
0210b16: 行得說不得一箇臥在荊棘林中無出頭分海寶也
0210b17: 無許多勞攘秋初夏末兄弟家或東或西去則任去
0210b18: 住則任住設有推不向前約不退後底畢竟如何支
0210b19: 遣拈拂子云還委悉麼纔方九夏又驚秋萬物渾成
0210b20: 始自由且把缽盂安舊處從他門外草悠悠。
0210b21: 打七上堂僧問雲頭初起葛藤乍放新鮮句子作速
0210b22: 道來師云紅霞照曉岡誰識舊嘴臉進云深秋月白
0210b23: 非為白長夏風清卻是清師云正是出頭時乃云湖
0210b24: 天浪靜碧湛琉璃眼睛突出鼻孔下垂牛首賀蘭相
0210b25: 期鬥額僧堂廚庫笑傲欣歡惟有當陽寶塔日面佛
0210b26: 月面佛巍巍獨坐上頭關伶俐漢謂我誑嚇閭閻懵
0210b27: 懂底正好橫參豎參試問大眾七日內踏破幾緉草
0210b28: 鞋擲拂子下座。
0210b29: 開爐鎮城眾紳衿請上堂僧問結制解制叢林舊例
0210b30: 衲僧巴鼻有何交涉師云暫行荒草裏不用入深村
0210c01: 進云截斷今時露布重展古佛家風師云切忌鑽龜
0210c02: 打瓦問九旬禁足畫地為牢百日抽單開籠放烏即
0210c03: 今還有相為處麼師云疑殺爛柯樵進云有一人不
0210c04: 入此圈繢師意如何師云壺中別有天進云與麼用
0210c05: 盡老婆心更切通身泥水未嫌多師云有棒不打你
0210c06: 乃云山僧出世以來從不向淨潔地上妄生穿鑿何
0210c07: 也大丈夫秉慧劍般若鋒兮金剛燄非但空摧外道
0210c08: 心早已巳落卻天魔膽與麼擔荷得去寒時普天寒熱
0210c09: 時普天熱不用挑灰覓火潑油救薪如人飲水冷暖
0210c10: 自白知而今事不獲已巳衲僧家三箇五箇拗折拄杖按
0210c11: 下雲頭親赴海寶不施惡辣鉗鎚期能千了百當拈
0210c12: 拂子劃一劃云山僧開爐也把四生十二類麻三斤
0210c13: 乾矢橛庭前柏樹子作些柴炭復擊一擊吹一吹云
0210c14: 單用這點無星火朝打三千暮打八百管教人人常
0210c15: 光現前壁立萬仞忽若冷灰豆爆地方知眉毛只
0210c16: 在額上。
0210c17: 佛成道日上堂僧問即心即佛多些非心非佛少些
0210c18: 拈過二邊請師速道師云千年田地八百主人乃云
0210c19: 正覺山前老凍齈縵天網子要擒風賺他無限英靈
0210c20: 子錯認黃斑作大虫下座。
0210c21: 協鎮李公請上堂僧問朱紫滿殿車駕填門正當此
0210c22: 時如何酬唱師云靈山一會儼然未散進云憑師道
0210c23: 盡深深意爭柰時人不點頭師云相識滿天下知心
0210c24: 能有幾問拈起一則恁麼現成因甚德山不會末後
0210c25: 句師云空拳嚇小兒僧便喝師便打問至道無難惟
0210c26: 嫌揀擇因甚三千劍客獨取莊周師云布袋盛錐子
0210c27: 進云掀翻海嶽永絕囊藏如何是衲僧巴鼻師打云
0210c28: 住住住不用如何若何覓甚言端語端徹底一時放
0210c29: 下行行至道坦然從來大圭不鑿貴乎天真至言無
0210c30: 文尚於理實但能截徑承當便可高超十聖不歷僧
0211a01: 祗處處施解脫機頭頭露正法眼所以蘇學士留玉
0211a02: 帶於金山摩天鵔翮入丹霄黃蘗老安虛名於木佛
0211a03: 珍珠撒出紫羅帳大根大器大丈夫堪與人天作榜
0211a04: 樣東協李公曾共約不昧靈山同一勺曲彔木展殺
0211a05: 活機繡紅旗動袈裟角既非心亦非佛三腳驢縛爛
0211a06: 貫索權將此道覺斯民共報無為真化育大眾還有
0211a07: 把定世界共相證據者麼如無玉簫聲斷古梁州人
0211a08: 倚瓊樓總不覺。
0211a09: 元日劉居士薦母請上堂僧問大事已巳明如喪考妣
0211a10: 為甚兒孫不得力師云只為分明極翻令所得遲進
0211a11: 云昨年舊臘今日新春新舊一句作麼生道師云亙
0211a12: 古亙今問紅輪畢竟沉西去未審靈魂往那方師打
0211a13: 云上士遊山水中人坐竹林進云與麼則野色更無
0211a14: 山隔斷天光直與水相通師復打云未是他安身處
0211a15: 乃云年來不欲上堂室中緘口打坐為憐孝志慇懃
0211a16: 也要大家知箇今日孝子劉忠全血淚襟懷傷心報
0211a17: 本山僧敢道父母非我親誰是最親者諸佛非我道
0211a18: 誰為同道者四大體各離誰為和合者到此須是絕
0211a19: 後再甦親見一回始信群靈一源假名為佛體竭形
0211a20: 消而不滅金流樸散而常存由是多生父母具時現
0211a21: 前隨處受生尊貴自在雖然要得全身奉重必借老
0211a22: 僧繇出隻手寫幅真令爾持歸切切瞻覲去也拈拄
0211a23: 杖空中畫一畫云新春舉筆百事大吉描得十成總
0211a24: 不相似良久云還會麼罔極深恩一時酬畢。
0211a25: 上堂僧問威音那畔莫可商量今世門頭必須履踐
0211a26: 秪如遍地荊棘如何插腳師云善竊者鬼神莫測進
0211a27: 云楖栗橫擔不顧人因甚途路不得力師云好不丈
0211a28: 夫問場開選佛一眾霑恩祖令中興十方坐斷如何
0211a29: 是學人著力處師云衝鋒破敵非等閑人進云如何
0211a30: 是學人親切處師云知恩者少負恩者多進云如何
0211b01: 是末後句師云三生六十劫進云一句了然超百億
0211b02: 今朝恩大最難酬師便打乃云文殊國裏萬菩薩慈
0211b03: 氏宮中多彌勒善來皈依佛法僧試聽應緣而化物
0211b04: 今日佛弟子覺果修懺保安七日功完請山僧舉揚
0211b05: 般若以資正信然諸法所生惟心所現心境若忘罪
0211b06: 相何有喝一喝云一時瓦解冰消畢竟如何修證豎
0211b07: 拂子云善惡都莫思量罪福因緣如幻任運渴飲饑
0211b08: 餐兩箇五百一貫。
0211b09: 上堂僧問聞聲悟道見色明心悟道明心且置騎聲
0211b10: 蓋色一句作麼生道師云終日乾乾夕惕愓若厲乃云
0211b11: 聞聲悟道掘地覓天見色明心掉棒打月直饒百發
0211b12: 百中雙放雙收於生死分中了無交涉拈拄杖云吾
0211b13: 今為汝保任此事終不虛也波斯學梵語笑倒金剛
0211b14: 神擲拄杖下座。
0211b15: 因事上堂僧問大爐中鍛佛鍛祖為甚三冬已巳過
0211b16: 無一人通箇消息師云來說是非者便是是非人進
0211b17: 云解通銀漢終須曲纔出崑崙便不清師打云總教
0211b18: 不歇手乃云山野出世五座道場從不將佛法二字
0211b19: 脫賺他人有時牢關把住千重百匝有時布袋口開
0211b20: 四通八達無非曲徇機宜看孔著楔若是有血性底
0211b21: 終不作這般去就所以道第一句薦得堪與佛祖為
0211b22: 師第二句薦得堪與人天為師第三句薦得自救不
0211b23: 了從上先德為人特煞婆心其奈言多去道轉遠海
0211b24: 寶今日路見不平拔劍相助豎拂子云遂將三句拈
0211b25: 來一串穿卻拋向諸人面前亦任風吹日炙縱是八
0211b26: 臂那吒要動動他不得且道利害在甚麼處黃金自
0211b27: 有黃金價爭肯和沙賣與人。
0211b28: 圓七上堂僧問七日已巳滿九旬未至正當與麼時如
0211b29: 何師云點火開門照賊歸進云白雲出岫橫拖練黃
0211b30: 葉飛空亂灑金師云靴裏動指頭乃云一二三四五
0211c01: 六七滴水成冰赤骨立堪笑達磨老臊胡大開了眼
0211c02: 覷空壁七六五四三二一那事全然沒消息文殊不
0211c03: 會駕青猊也勝驢兒千萬隻順數撞著達磨逆數撞
0211c04: 著文殊相逢避不及各自嘴盧都君不見古今無二
0211c05: 路達者共同途似則相似是則未是差之毫釐失之
0211c06: 千里阿呵呵囉囉哩燈籠沿壁上天台老鼠跌在油
0211c07: 甕裏。
0211c08: 上堂僧問承師有言順數撞著文殊逆數撞著達磨
0211c09: 拈過逆順撞著阿誰師云見之不取千載難忘進云
0211c10: 與麼則腳瘦草鞋寬師云山雞不是鳳凰兒進云不
0211c11: 犯鋒鋩始俊哉師打云蜻蜓撼露柱問七日混沌死
0211c12: 七日天心復且道死的是復的是師云識取鉤頭意
0211c13: 莫認定盤星進云至道無難惟嫌揀擇為甚麼朝打
0211c14: 三千暮打八百師云釘樁搖艣把纜放船進云學人
0211c15: 禮拜有分師乃云最現成難照管無孔鐵鎚徐陸擔
0211c16: 板馬祖三十年不曾少鹽醬臨濟小廝兒只具一隻
0211c17: 眼德山不會末後句正法滅向瞎驢邊這夥漢有擒
0211c18: 有縱能殺能活要想扶豎正宗究竟弄巧成拙驀拈
0211c19: 拄杖云爭似這箇木上座也無是也無非也無拘也
0211c20: 無束從來不會祖師禪問著儱侗當頭卓擊碎陳年
0211c21: 葛藤窠放出衝風遼天鶻噁噁猛虎腰間栽兔角咄
0211c22: 王令稍嚴不許攙行奪市。
0211c23: 劉居士披薙請上堂僧問了即萬法本來空未了應
0211c24: 須還宿債應真頂相既圓成畢竟如何令他了師云
0211c25: 早知燈是火飯熟已巳多時乃云今朝四月初一雲外
0211c26: 山青水碧隨機稱性且從面赤不如語直無常畏若
0211c27: 曉霜身世安如火急不達自性淵源生死如何抵敵
0211c28: 有抵敵萬緣放下絕馳求一日缽盂兩度濕。
0211c29: 說戒上堂僧問利名盡處乾坤窄聲色忘來天地寬
0211c30: 因甚十箇五雙腳跟撩天舌頭拖地師云出水纔見
0212a01: 打魚人進云清淨行者不上天堂破戒比丘不入地
0212a02: 獄為憑神通妙用法爾如然師云一點水墨兩處成
0212a03: 龍乃云戒定慧勳三無漏學公案現成擬心即錯止
0212a04: 持作犯圓同太虛輕重開遮細如毫末就中若聖若
0212a05: 凡究竟了無摸十字街頭布碌磚那箇行人踏不
0212a06: 著阿呵呵好大哥莫將驪龍頷下珠換取陳年爛皂
0212a07: 角。
0212a08: 楊居士祝髮請上堂善於古者考於今發乎邇者應
0212a09: 乎遠欲行千里一步為初拄杖子跳上天端坐普
0212a10: 光明殿現神通十八變卻往大千沙界摸過一遭復
0212a11: 歸本位寂然晏默再四思惟三界無安猶如火宅云
0212a12: 何於中即得解脫是時帝釋天主向前道仁者熱忙
0212a13: 作麼欲識佛性義當觀時節因緣時節若至其理自
0212a14: 彰且道即今是甚麼時節莫不是世尊離兜率降王
0212a15: 宮周行七步作獅子吼底時節麼莫不是子夜逾城
0212a16: 青山斷髮八相成道說法利生底時節麼莫不是普
0212a17: 天匝地塔廟形象禮拜行道香湯沐浴底時節麼莫
0212a18: 不是現前大眾各各自契本命元辰立地底時節麼
0212a19: 莫不是楊居士捨妄歸真棄俗從道底時節麼若知
0212a20: 這箇時節方信老瞿曇不先新彌勒不後便於當人
0212a21: 分上移易一絲毫頭許不得雖然到這裏不拘此岸
0212a22: 不住中流不登彼岸畢竟如何行履豎拂子云只見
0212a23: 江鷗飛白浪不知明月出雲霄喝一喝下座。
0212a24: 供塔燈上堂僧問當陽坐斷凡聖不通且道如何進
0212a25: 步師便打進云恁麼則經行及坐臥常在於其中師
0212a26: 復打問法不孤起仗境方生一眾佇聞乞師垂憫師
0212a27: 云西川十樣錦添花色更新進云現成公案不須舉
0212a28: 覿面相呈事若何師云漆桶夜生光問萬戶秋風信
0212a29: 手拈和盤托獻法王前杖頭活句機先眼點出龍睛
0212a30: 耀碧天師云用盡自己巳心笑破他人口進云恁麼則
0212b01: 均沾法要去也師便打乃云無見頂至尊浮幢王為
0212b02: 最八萬億由旬烜赫標真際玲瓏合太虛珠網交光
0212b03: 麗十方調御師迦陵宣梵偈無量光音天一切諸男
0212b04: 女燒香及散花經行資福利即獲無上乘因果不思
0212b05: 議日月燈明佛面門常揭露不用輕彈指已巳開寶塔
0212b06: 戶喝一喝復舉世尊與阿難行次見一古佛塔世尊
0212b07: 便問訊阿難曰此是甚麼人塔世尊云過去諸佛塔
0212b08: 阿難云過去諸佛是誰弟子世尊云是吾弟子阿難
0212b09: 云理合如是師拈云籠罩古今承先啟後黃面老人
0212b10: 可知禮也如虫禦木偶爾成紋大小阿難轉見漏逗
0212b11: 山僧當時在會好與一坑埋卻何故如此若不同游
0212b12: 泳焉知海量寬。
0212b13: 賀居士薦兄請上堂僧問諸惡莫作眾善奉行且道
0212b14: 如何受持師云覿面見得猶在半途進云恁麼則世
0212b15: 事但將公道斷人心難與月輪齊師云未必心頭似
0212b16: 口頭乃云逡巡暑退又寒來那事何常有往回晚風
0212b17: 暗度黃金菊曉月輕籠白玉梅遍地草是藥材文殊
0212b18: 端不在五臺楊子江心起塵埃蘆花夾岸臥孤舟夢
0212b19: 裏忽驚天地秋天高水闊桂影寒黃葉飄飄見遠山
0212b20: 楊州路越國船依稀彷彿足堪憐五十三參善知識
0212b21: 妙用神通也不一有時嗔有時喜人情難得保終始
0212b22: 手攜蓆帽過新羅彌陀親證賀家哥六字真言不會
0212b23: 念天上人間任方便君不見星流水國夜然燈月落
0212b24: 秋江明似練舉僧問雲門如何是諸佛出身處門云
0212b25: 東山水上行圓悟和尚云如何是諸佛出身處薰風
0212b26: 自南來殿閣生微涼師拈云二老漢一等為人要且
0212b27: 腳跟不能點地海寶又則不然設有問如何是諸佛
0212b28: 出身處便與驀頭一棒何謂如此秪因信義從來切
0212b29: 不肯糢糊放過關。
0212b30: 陳居士薦嚴請上堂僧問還丹一粒點鐵成金至理
0212c01: 一言轉凡成聖乞師一言堪伸報本師云千江映月
0212c02: 萬戶逢春進云恁麼則荊棘中著腳紅爐內安身師
0212c03: 意如何師云喫官酒臥官街當處死當處埋乃云正
0212c04: 當此日中秋節天上一輪光皎潔雨濛濛風瑟瑟影
0212c05: 落澄潭徹底寒箇中消息對誰說良久云還會麼若
0212c06: 還不會重饒舌燕京二卣相公為先考沖宇封君萱
0212c07: 慈李氏孺人終天忌辰特請山僧舉揚正法以報罔
0212c08: 極之恩用展孝忱之切揮拂子云三界無法何處求
0212c09: 心一念不生前後際斷到此溪聲山色水鳥樹林演
0212c10: 微妙音齊聲唱和諸法不自生亦不從他生不共不
0212c11: 無因是故說無生爾時無位真人手舞足蹈合掌向
0212c12: 前云元來此事如馬前相撲倒便休遂即撩起便行
0212c13: 更不回顧師云善哉言不虛發發則必中正是還丹
0212c14: 一粒點鐵成金至理一言轉凡成聖這般說話也有
0212c15: 橫點頭的也有豎點頭的既爾知歸言外因甚於理
0212c16: 不甘擲拂子云世間好語不可說盡。
0212c17: 張居士追親悼子請上堂云天無私蓋地無私載妙
0212c18: 性圓明廓通內外四生十髏本來人萬別千差舊皮
0212c19: 袋哀哀父母生我劬勞綿綿瓜瓞益我後代瞥然恩
0212c20: 愛兩相忘一超直入安養界擲拂子下座。
0212c21: 田圓增薦嚴請上堂僧問離四句絕百非請師直指
0212c22: 西來意師便打僧喝一喝歸眾問銀山鐵壁如何穿
0212c23: 鑿師亦打進云透網金鱗以何為食師復打進云如
0212c24: 何是向上關師直打退乃云人分利鈍道絕功勛千
0212c25: 波同水萬異同倫馬腹驢胎十身調御鑊湯爐炭三
0212c26: 轉法輪端的為說了依稀不肯聽喝一喝云落花還
0212c27: 是東風送莫將黃葉錯為金擲拂子下座。
0212c28: 諦中禪人生辰請上堂云彌勒真彌勒分身千百億
0212c29: 時時示時人時人自不識堅冰瓦礫放光明白玉樓
0212c30: 前吹觱篥正體堂堂越四流妙德空生也難覓不難
0213a01: 覓玎璫的今朝冬月初八日喝一喝下座。
0213a02: 辯河禪人領眾為師慶誕請上堂僧問舉心盡屬輪
0213a03: 迴業動念無非生死根如何是生死根師云黃河逆
0213a04: 流三千里進云如何解脫師云若是象王截流而渡
0213a05: 進云今佛放光明助發實相義如何是實相義師云
0213a06: 白雲飛嶺外明月落波心乃靠柱杖云生平以此最
0213a07: 相知歷盡風霜到極微四十年來無覓處孤峰萬仞
0213a08: 白雲飛金剛鎚碎獅王窟玉麈揮開佛祖機懶向溪
0213a09: 邊牧水牯電光影裏喝如雷此是了事漢世出世間
0213a10: 透頂透底東拄西撐咬薑呷醋的面目今日因齋慶
0213a11: 贊未免敗露一場若是英靈衲子具正知見直下會
0213a12: 得便好把手共行同聲唱和道出尋常有甚奇特倘
0213a13: 或情生智隔相變體殊不惟對面千山也只是投子
0213a14: 山前打瓦鼓復以拄杖劃一劃云大眾會麼遠看石
0213a15: 頭形似虎疑殺人間幾丈夫。
0213a16: 師過固原州牧主祚炳徐公衛主守府并合會緇素
0213a17: 留休夏具啟請上堂僧問現成公案即不問向上一
0213a18: 句請師宣師云日裏颺朝采琴中聞夜啼進云恁麼
0213a19: 則木馬衝開獅子窟石虎生下玉麒麟師云秪恐不
0213a20: 是僧便喝師便打郡梅士人問如何是本來面目師
0213a21: 云珊瑚樹下鬥金雞進云達磨渡江此岸無船如何
0213a22: 過去師云要得不濕腳須是倒乘蘆進云海底撈明
0213a23: 月泥水萬丈深若之奈何師云上大人丘乙己已有何
0213a24: 難讀進云謝和尚指示師乃云韜光何意落晴川雲
0213a25: 月溪山一樣閒遇著撩天沒量漢要津把住默無言
0213a26: 既是狹路相逢為甚一機不露上士一決一切了
0213a27: 不用傾出一栲栳便舉龍牙問德山云遠聞和尚佛
0213a28: 法及乎到來不曾見說一字山云嫌甚麼鋸解秤鎚
0213a29: 師乃呵呵大笑云此間有句佛法也須大家著眼以
0213a30: 拂子畫圓相云雪峰會輥毬禾山解打鼓虛空笑點
0213b01: 頭須彌顛倒舞脫賺人間幾丈夫喝一喝下座。
0213b02: 師一日問牧主徐公萬泒朝宗千差一致因甚五原
0213b03: 水不向東流公云源頭活水無高下河漢經天卻倒
0213b04: 流師云急須著眼回波看弄潮不是等閒人公云徹
0213b05: 底澄清日東西任往還師云一吸滄溟須盡地森森
0213b06: 露出珊瑚枝公謹謝師復問積雨浹旬遠山橫黛水
0213b07: 牯牛向甚處牧公云雨笠煙簑七八里短笛橫吹三
0213b08: 四聲師云休要犯人苗稼公云從來不喫溪邊草師
0213b09: 云恁麼則鼻頭落在山家手裏贈之以偈。
0213b10: 陽春曲子未輕酬一拶西江水倒流指日慶雲生鼎
0213b11: 鼐好遊宦海汎慈舟。
0213b12: 師過平涼提臺柏公留過冬相見畢公曰我從箇中
0213b13: 來師云還記得蒲團上消息麼公云難忘根本只恐
0213b14: 埋沒師云不得貪觀天上月失卻手中珠公云珠已巳
0213b15: 得也師云試請拈出山野看公擬議師云衣底密藏
0213b16: 不可輕露少頃公問棒打有緣是與不是師云撩天
0213b17: 拄杖盡在當人公云四大分張時如何師云向一口
0213b18: 氣不來處會公良久師乃舉僧問古德如何是佛德
0213b19: 云髑髏裏眼睛公云如何是髑髏裏眼睛師即瞪目
0213b20: 云會麼公無語師云山僧又向官屋裏瞠眼公乃呵
0213b21: 呵大笑云明明知道只是不得師云要得也不難遂
0213b22: 舉箸云須向這裏下手一日師舉世尊初生因緣公
0213b23: 豎一拳師云是何意旨公舒一足師云大人得自在
0213b24: 何故手忙腳亂公喝一喝云還有不亂的在師云這
0213b25: 一喝是與釋迦老子出氣雲門大師出氣公云孝當
0213b26: 竭力忠則盡命師云不入驚人浪怎得錦鱗歸以偈
0213b27: 贈曰。
0213b28: 雲間截徑入皇都劍氣雄飛海寓殊奪得牟尼珠在
0213b29: 掌門庭光顯賴劻扶。
0213b30: 公誕辰供衣請上堂朔風陣陣逼人寒野鶴呈祥雪
0213c01: 滿天且喜崆峒山上柏清標獨茂萬斯年指衣云心
0213c02: 田穩密道性沖虛體洽乾坤條分律呂經緯未施彩
0213c03: 雲影裏文先露機杼纔動朱紫門前錦繡多明明鳥
0213c04: 喙花林不費金針玉線歷歷星分碁布難窮晷運工
0213c05: 夫大丈夫親切提持明眼漢赤肩擔荷然雖如是且
0213c06: 道施者受者畢竟如何奉重打成一片不通風從
0213c07: 教千聖難著眼。
