0091c01: 百癡禪師語錄卷第十八
0091c02: 嗣法門人超宣等編
0091c03: 法語上
0091c04: 示超方張居士
0091c05: 生為世間偉男子。既信當人分上有此一件事。須是
0091c06: 發大勇猛大精進。向父母未生已巳前。直下一踏到底。
0091c07: 如金翅劈海快取。龍吞獅兒呀吒。壁立萬仞。盡乾坤
0091c08: 都盧是箇解脫門。更無絲毫許障礙。方謂之透生死
0091c09: 關自由自在也。獨不見古來在家學道底龐居士。乃
0091c10: 其第一等樣式乎。他當時問馬祖云不與萬法為侶
0091c11: 者是什麼人。祖云待汝一口吸盡西江水即向汝道。
0091c12: 士於言下大悟。厥後笊籬為業。參歷諸方。氣宇何等
0091c13: 雄壯。風神何等瀟灑。居士試自看汝的鼻孔與他有
0091c14: 甚分別。面目與他有甚差殊。決而行之。實而證之。斷
0091c15: 然不在彼下。若猶是今日三明日四。半前半後。根蒂
0091c16: 弗牢。東走西奔。記些少糖言蜜語便以為足。便以為
0091c17: 受用處。吾恐沒齒墮在知見網中了無透脫之期。不
0091c18: 亦深可惜哉。故略書以示。幸毋忽。
0091c19: 示洪禪人
0091c20: 吾有大病非世所醫。且道古人具什麼病。又云山僧
0091c21: 不解答話只能識病。且道古人識什麼病。若會得自
0091c22: 己已病處便明古人落處。明得古人落處。至於乃佛乃
0091c23: 祖。六道四生同一病源。亦了了知其落處。所以道是
0091c24: 病人皆有。惟人能自知。能知則不惟無病時為無病。
0091c25: 即有病時亦無病矣。但此病弗從外得。余因記昔日
0091c26: 曾患此病。忽於熱悶中喫著一味惡生草藥。不覺通
0091c27: 身汗出。全體帖然。迄今藥性稍諳。凡遇獲病者悉以
0091c28: 己巳驗之方療之。要不敢辜當年大醫家手段耳。秖如
0091c29: 曩者禪人以病意詢余。書答云與汝拄杖子藥頭盡
0091c30: 情撒下了也。更欲如何若何。轉恐離藥求病。雖然此
0092a01: 猶係紙上傳來之方未能頓愈其待覿面與一針庶
0092a02: 有瘳乎倘又曰此病佛亦沒奈何咄咄也怪山僧不
0092a03: 得。
0092a04: 示成立徐居士
0092a05: 萬法歸一一歸何處這一語多少省力多少徑截便
0092a06: 與麼悟去已巳落第三首何況於語句中作情識限量
0092a07: 耶殊不知當人箇事原自靈明秪為情識所障不能
0092a08: 透脫故先聖出興逼弗得已巳略垂方便以示人參究
0092a09: 名曰話頭名曰開心地鎖題子嗟見今時學道者罔
0092a10: 測本旨句裏摶量如斯迷錮日深畢竟難了生死若
0092a11: 真欲了生死除非具大力量一咬百雜碎萬別千差
0092a12: 悉皆朗然照徹始足稱宇宙間成功立志士然此亦
0092a13: 因居士致問不覺順筆葛藤更寔認以為法語而珍
0092a14: 藏之平白地上聽人處分不少矣。
0092a15: 示聲山上人
0092a16: 水流風動鳥語虫鳴乃至管絃畫角悲歌鬥諍之聲
0092a17: 悉是顯發自己秘密寶藏時節信耳聞信目睹信手
0092a18: 用信腳行無一處不周無一處不透倘要諸方口頭
0092a19: 邊覓玄妙筆尖上討葛藤則又當面蹉過埋沒生來
0092a20: 多少風光也雖然此箇說話猶是曲為權宜切不得
0092a21: 牢把認著更須識有叫不應山一所在秪如叫不應
0092a22: 山一所且道有聲耶無聲耶若道有聲為甚麼叫不
0092a23: 應若道無聲叫者是阿誰向這裏豁開雙眸盡力踏
0092a24: 倒方知五祖和尚云任運不知名輕輕著眼聽水上
0092a25: 青青綠元來是浮萍。
0092a26: 示光禪人
0092a27: 英奇衲子以大道自任其卓識自然過人終不肯墮
0092a28: 入他家淡醋甕裏若夫眼目不清徒習幾句腐爛說
0092a29: 話便欲速成取價遇著等閒阿師濫為印可去後未
0092a30: 免上行下效輕易法門真所謂出佛身血造大妄語
0092b01: 一盲引眾盲相牽入火坑也近來參學輩與出世為
0092b02: 人者比比皆是每念及此如矛刺心光禪人汝倘有
0092b03: 意為法門柱礎急須翻卻從前窠臼再來受煆煉始
0092b04: 得不然秪是野犴之流相隨亂統去矣。
0092b05: 示詢野張居士
0092b06: 力究此事於二六時中硬剝剝地不為物欲所染不
0092b07: 為得失所拘恁麼挨將去至日久年深忽然覷透父
0092b08: 母未生前本來面目便見快活受用然猶未可以為
0092b09: 足更須撥草瞻風覓箇咬豬狗底手腳受他惡辣鉗
0092b10: 鎚方得八面玲瓏卷舒自在與唐宋諸在家勝士同
0092b11: 其正因而不悖耳詢野居士六旬得一真實履踐迥
0092b12: 脫諸緣山僧偶與徵勘知於此事微有契會處惜未
0092b13: 曾啐地一番故施機發用不無固滯因書數語以鼓
0092b14: 其猛銳要使異時相見如旗鎗對壘者流迺堪入作
0092b15: 白雲端和尚云悟了須是遇人若不遇人恰似沒尾
0092b16: 巴猢猻纔弄出人便笑旨哉斯言。
0092b17: 示心禪人
0092b18: 不是心不是佛不是物古人與麼道三百六十骨節
0092b19: 八萬四千毛竅一齊敗露了也直下承當底如龍得
0092b20: 水似虎靠山若夫根機遲鈍錐劄不回亦不妨將此
0092b21: 箇說話咬來咬去看畢竟是箇甚麼忽於詞窮理盡
0092b22: 沒奈何處驀地咬斷一生參學事畢然雖如是倘到
0092b23: 蓮峰門下三十棒未肯放過在。
0092b24: 示爾杖魏居士
0092b25: 山僧初住蓮峰眾無有知者居士獨審實弗忘偕令
0092b26: 兄以首謁此其善始也往來三載又荷眾等敦請出
0092b27: 世拳拳然於心不倦此其善終也既善始亦善終居
0092b28: 士為人至矣盡矣雖然秪如古者道汝有拄杖子我
0092b29: 與汝拄杖子汝無拄杖子我奪卻汝拄杖子居士且
0092b30: 作麼生會若向這裏會得便知山僧與居士日在大
0092c01: 光明藏中握臂金行雖千萬劫不能變又何三載始
0092c02: 終足為限量哉聊筆以誌於後時玄默敦孟春念
0092c03: 二日。
0092c04: 示恒禪人
0092c05: 尋常做箇粥飯主人接待來往亦須辦一點恒心勤
0092c06: 苦維持方免過咎何況欲取佛祖無上妙道可不辦
0092c07: 一點恒心向根蒂下切切提撕乎故古云無一法從
0092c08: 懈怠嬾惰中生又云久受勤苦乃可得成此係真實
0092c09: 談匪虛誑語也然無上妙道以勤苦得緇素眼目尤
0092c10: 貴分明近有一等沒地頭底蝦蟆蚯蚓竊些少水墨
0092c11: 便於四處興波作浪為害為殃參學家若不具個眼
0092c12: 目直下與一刀兩段未免誤陷他草窠泥窟裏輥出
0092c13: 輥入無有了期茲者禪人年屆屇不惑志尚自強遠寄
0092c14: 白紙一張求示山僧因為書以勸勉而終不敢好肉
0092c15: 剜瘡若是慶讚底句則別有在秋風蕭索秋空寥廓
0092c16: 探梅山高歲歲如昨汝其知之靡多囑。
0092c17: 示柱石李居士
0092c18: 在家菩薩篤信斯道極力精研者甚是難得蓋塵欲
0092c19: 煩囂名利韁鎖多不能擺撥將去故無始劫已來真
0092c20: 正面目日益昏迷無繇露現惟要一二具夙根底雖
0092c21: 處世緣中弗為世緣所轉把自己巳從前蘊不淨的胸
0092c22: 次放在一邊牢定腳跟平實踐履以至大安穩大解
0092c23: 脫田地然後隨其力量順其正因先知覺後知先覺
0092c24: 覺後覺眾共推崇曰法門柱石始克當非譽也居士
0092c25: 法號柱石兼以篤信斯道余甚欣慕不覺忉怛如此。
0092c26: 示牧書記
0092c27: 南匾頭氣蓋諸方若不得雲峰一激幾向藥汞銀裏
0092c28: 毒殺後果於慈明室中打徹趙州勘婆公案自爾橫
0092c29: 拈倒用撥轉須彌以三關語驗學者較之在泐潭時
0092c30: 相去何啻天淵乎大抵參學人雖具正知見亦要遇
0093a01: 人如不遇人猶為見刺所惑不能自在汝誠有志與
0093a02: 釋迦作苗裔直須勇猛向前洞明大法使南匾頭老
0093a03: 趙州望塵而拜也。
0093a04: 示梨園眾善友
0093a05: 盡世界是箇戲場盡世界人物是箇戲子盡世界人
0093a06: 物倏而生倏而死倏而幼倏而老倏而端嚴醜惡倏
0093a07: 而榮富困窮種種奇詭種種變幻總是箇戲譜故我
0093a08: 佛如來識破此中關目棄皇宮入雪嶺修行悟道乃
0093a09: 至三百餘會演出五千四十八卷末後拈華示眾以
0093a10: 正法眼藏囑付摩訶迦葉一本傳奇駭人觀聽由是
0093a11: 四七二三迭相唱和天下老和尚莫不竿木隨身逢
0093a12: 場作戲為一切人指出本來真面目以與佛祖面目
0093a13: 相肖秖如本來真面目汝且道畢竟在什麼處若謂
0093a14: 鬧浩浩底是靜悄悄時作麼生若謂靜悄悄底是鬧
0093a15: 浩浩時作麼生這裏挨得身轉即心即佛非佛非心
0093a16: 麻三斤乾屎橛不得喚作拳頭喚作甚麼從上千差
0093a17: 萬別悉已透穿其或未能只知事逐眼前過不覺老
0093a18: 從頭上來雖欲遊戲寧可及乎茲因居士遠來求示
0093a19: 故借筆尖頭說本色話幸自努力修持切莫如疾風
0093a20: 過耳也。
0093a21: 示蓮雨上人
0093a22: 祖師門下事如汪洋巨海無有邊際自非負過量底
0093a23: 人向未舉已巳前一口吸盡亦安能發波濤垂雨露使
0093a24: 大地含靈坐在蓮花國裏慶快靡窮哉禪人有意為
0093a25: 祖師門下客須是真實恁麼方有共語分然事無一
0093a26: 向不免摘兩則熟爛公案與汝做箇解交記得僧問
0093a27: 智門蓮花未出水時如何門云蓮花出水後如何門
0093a28: 云荷葉出與未出且置喚什麼作蓮花又鏡清問僧
0093a29: 門外是什麼聲僧云雨滴聲清云眾生顛倒迷己已逐
0093a30: 物不喚作雨滴聲畢竟喚作甚麼此箇話端十二時
0093b01: 中倘能猛著精彩不間閒忙動靜卜來卜去忽然卜
0093b02: 得著便見二老宿立地處好與一頓拄杖古云佛法
0093b03: 無多子久長難得人幸勉旃毋自退屈。
0093b04: 示一我李居士
0093b05: 天上天下惟我獨尊此黃面瞿曇初出母胎時帶來
0093b06: 一星火種直至千百餘年受光明者固多遭焚烈者
0093b07: 亦復不少近代參學道流每遇惡辣匠首劈頭一點
0093b08: 非惟不知自己已光明落處抑且退悔而甘卻步如是
0093b09: 欲惟我獨尊之旨昭彰天下難矣獨不思惟我獨尊
0093b10: 之旨人人本具箇箇不無苟信得及作得主硬靠卻
0093b11: 惡辣手段受他千煆萬煉胸次乾乾淨淨無有絲毫
0093b12: 玄妙道理驀地踏著此脈便與黃面瞿曇同一根源
0093b13: 同一鼻孔出氣盡虛空界是一我體盡虛空界是一
0093b14: 我用正當恁時或有背地把火底如何若何切勿放
0093b15: 過然山僧與麼道鬚眉不知燎著幾莖試問居士還
0093b16: 知麼。
0093b17: 示恒正禪人
0093b18: 真正出家兒擔囊負缽恒以己已事未明為急務決不
0093b19: 在觀州獵縣悠漾過時故隨所住處或得一真正善
0093b20: 知識與己已相應便志心皈向朝叩夕參無有懈倦及
0093b21: 乎日用施為理事接物語默動靜俯仰折旋又皆出
0093b22: 於至恒至正之道若一絲毫虛誕焉偏曲焉則非恒
0093b23: 正矣大抵吾人自刪鬚鏟髮以來立品行持實不外
0093b24: 此其餘事例匪止一端總未見十分要緊也。
0093b25: 示醫士姚履康
0093b26: 我祖西來只單傳一味草頭方與人起死回生除病
0093b27: 釋痼參苓杏橘非所用之後代兒孫不善醫訣將一
0093b28: 味草頭方添出許多君臣藥料致使藥愈多而病愈
0093b29: 劇以至於不可救者比比皆是若是察脈通神底手
0093b30: 段生機一路自然迥別有時以毒攻毒有時以劑遣
0093c01: 劑有時以黑豆換人眼睛有時用砒礵活人性命決
0093c02: 不瑣瑣屑屑東撮西拈所謂燒盡千卷書做得好盧
0093c03: 扁者此也然此一味草頭方畢竟是箇甚麼居士契
0093c04: 心已久山僧寧敢瞞昧昨半夜三更木上座忽然頭
0093c05: 痛叫苦不知犯何病症倘得靈驗草頭方寄來妥妥
0093c06: 怗怗為伊醫治山僧自當備藥錢以謝試問居士還
0093c07: 肯否。
0093c08: 示近德居士
0093c09: 處世間能行所當行之道慈心濟物進退不失其宜
0093c10: 者近德也入法宅能親所可親之人純心克己已始終
0093c11: 無有異念者亦近德也近德之義廣矣哉居士字近
0093c12: 德忽欲求則語徵信余何敢執柯伐柯但就伊生平
0093c13: 敦篤為人處略為舉揚以見其名實相稱即異日不
0093c14: 患不明斯道紅塵堆裏鬧市門頭皆伊出身截徑矣
0093c15: 更有一偈大道分明絕覆藏惟人篤信自支當紅塵
0093c16: 堆裏翻身轉一朵芙蕖遍界香。
0093c17: 示海珍禪人
0093c18: 達磨祖師於西竺國拾箇無價奇珍便把不住航海
0093c19: 而來遊梁歷魏要賤賣與人可惜無人識伊返成滯
0093c20: 貨迨去少林面壁九年卻被一佯輸賊漢徹底蕩盡
0093c21: 從此而逝隻履翩翩熊耳山頭風清月冷誰知
0093c22: 這賊漢更把不住遂於此土大開店舖誑謼閭閻以
0093c23: 至代代相承分支列泒兒孫忤逆多用白拈手段劫
0093c24: 去劫來而未有窮際山僧既撞入他群隊亦似把不
0093c25: 住欲將此箇奇珍人前賣弄有眼辨手親底急與攔
0093c26: 胸奪卻不為分外設或差之毫釐性命已落山僧手
0093c27: 裏珍禪人汝之奇珍端的又在什麼處山僧且放汝
0093c28: 過試一一拈出看。
0093c29: 示經廷李居士
0093c30: 若欲參透父母未生前本來面目不在多端秪就此
0094a01: 父母未生前如何是自己已本來面目一句恁麼參去
0094a02: 無有不透如孔一貫顏喟然世尊拈華達磨不識以
0094a03: 及天下老和尚舉拂豎拳行棒行喝皆顯露此本來
0094a04: 面目也能明其旨方知儒釋無二致凡聖總同源非
0094a05: 可以膚見較量矣。
0094a06: 末代道流不求妙悟只要耳朵邊聽些長言短語蘊
0094a07: 在肚皮裏以為佛法殊不知此乃雜毒貽害更多故
0094a08: 真正學道者須一切放下空嘮嘮地不退時習工夫
0094a09: 便到悅處光景且作麼生是悅處光景靈雲見桃香
0094a10: 嚴擊竹。
0094a11: 示日休維那
0094a12: 孝為百行之首從上佛祖莫不依而行之故石霜南
0094a13: 歸睦州織屨盛名遠播至今猶掛人齒頰間誰謂我
0094a14: 出家兒生身父母可拋棄耶予嘗低回往事瞻戀白
0094a15: 雲自念欲養無由未免興悲風木然猶賴此一著朝
0094a16: 夕報荅親恩古所謂一子出家九族生天寧不信然
0094a17: 乎日休上座汝既知以孝為本又幸老母在堂臨別
0094a18: 乞數言為徵予亦何敢相負石屋珙和尚送大維那
0094a19: 省母偈云桶箍爆處見根源熟路重行三月天日暖
0094a20: 北堂萱草綠對娘莫說老婆禪只此四語今日看來
0094a21: 覺用得著便還有末後句子且望汝永嘉回棹時向
0094a22: 汝道似不必預搔待癢也。
0094a23: 示頑禪人
0094a24: 王夫做得純熟直下如一塊頑石風吹不入水浸不
0094a25: 爛忽爾點頭自肯參學事畢禪人不遠數百里來乞
0094a26: 予語切莫作等閒持去空懸諸殘壁上所貴具箇決
0094a27: 烈志氣不被夙障迷沉二六時著實揣摩到無疑地
0094a28: 應用始覺得力倘揣摩不著實縱使把須彌為筆展
0094a29: 虛空為紙書得文文彩彩玲玲瓏瓏於汝分上盡是
0094a30: 隔靴搔痒吾恐五峰巖下翠竹叢邊猶有人不肯汝
0094b01: 在。
0094b02: 示黃道婆
0094b03: 這蓋天蓋地一著子雖曰人人本具亦要自己信得
0094b04: 及作得主行得到方能覿體現前隨處受用否則未
0094b05: 免唐喪光陰為塵緣所障蔽終其身沒出頭分行福
0094b06: 道人以古稀之年於此門中微有契入故其偈語真
0094b07: 實悉該本領在今時閨閣輩豈容易得哉昔凌行婆
0094b08: 鄭十三娘見地透脫作用高超嘗與諸方老宿機語
0094b09: 敲磕千百世後尤令人驚歎不已道人汝更須知之
0094b10: 勉之庶不負此回相見而可稱為女中丈夫以與世
0094b11: 間作大榜樣也。
0094b12: 示仁侍者
0094b13: 仁侍者自己已卯春偕予入閩來不憚跋涉艱辛概以
0094b14: 敦誠用事蓋有五年矣一日思歸欲於浙中尋箇處
0094b15: 所閉關操持己已業予固知其志之可嘉亦諒其勢之
0094b16: 不可留也因書數語以示曰衲僧志氣要擔當箇事
0094b17: 須一直到底無生貳心縱遇惡風巨浪造次顛沛不
0094b18: 可改元初所守及其接物待人尤貴平等攝持寬懷
0094b19: 忍耐自然為一切欽仰一切信服何者處己已待人之
0094b20: 道古今賢聖共繇反是則與賢聖不相侔而難以入
0094b21: 世若夫關中日用汝自支當山僧不用喋喋也。
0094b22: 示具眼尼超方
0094b23: 欲為宗門下超方人須具超方眼目負超方氣宇用
0094b24: 超方手段不論是佛是魔是凡是聖千般伎倆萬種
0094b25: 神通當頭都與一摑設有分毫恐懼心退縮心則臨
0094b26: 場對敵性命難存豈止棄甲曳兵走五十步百步已
0094b27: 乎不見當時末山尼了然禪師因灌溪和尚問如何
0094b28: 是末山尼云不露頂如何是末山主尼云非男女相
0094b29: 溪喝云何不變去尼云不是神不是鬼變箇甚麼溪
0094b30: 乃服膺作園頭三載看者師僧雖處女流中宛有丈
0094c01: 夫之作不妨千載後為鑑為龜今日或有問上座云
0094c02: 何不變去這裏下得一轉語恰好自與末山尼把臂
0094c03: 共行真為具超方眼目負超方氣宇用超方手段雖
0094c04: 然若遇撒網底人汝又如何避他。
0094c05: 示勤田頭
0094c06: 守貴正學貴勤能勤其學功可成能正其守身可立
0094c07: 身立而功成雖佛祖不過是也譬若種田先要基址
0094c08: 牢固無有偏頗方可用力耕耘朝夕灌溉苟基址弗
0094c09: 牢未免有崩缺之患耕耘弗力奚能獲數倍之收此
0094c10: 道理所易明汝所素諳者汝諳之予乃書之予書之
0094c11: 汝宜信之信之者何惟有正其守勤其學已耳。
0094c12: 示景暘丁居士
0094c13: 有祖先已巳來惟務單傳直指初無許多委曲鈍置後
0094c14: 昆倘或落言詮成露布便失卻單傳直指之宗去祖
0094c15: 先遠矣況此一件大事亙今亙古歷歷虛明從無始
0094c16: 劫至未來際悉為自己已根本動靜起居全承他力名
0094c17: 曰涅槃妙心又名曰當人壽量須是休歇到一念不
0094c18: 生處迥然超絕則頭頭物物廓爾現前古人所謂運
0094c19: 出家財一得永得受用寧有窮極耶景暘居士生平
0094c20: 所作陰騭甚多茲以從心之歲不憚跋涉到山懇法
0094c21: 語為壽余蓋深賞其虔迺不得已落言詮成露布若
0094c22: 此然猶未也更試與拓虛空為楮借須彌為筆放出
0094c23: 四大海水磨無煙墨書箇仁者壽三大字一任展掛
0094c24: 堂前令見聞人欣然仰羨拍手而歌曰春風拂檻兮
0094c25: 華開函關老叟兮復來眷眷不忘兮予望願壽瓊酥
0094c26: 兮一杯政當恁麼時居士又且以為如何試道道看。
0094c27: 示文印禪人
0094c28: 祖印繇來無篆字如何文彩已全彰除非自解親提
0094c29: 起未免隨人話短長文禪文禪且作麼生提起也直
0094c30: 饒提得起更要汝打破來方與相見。
0095a01: 示鑒宗知客
0095a02: 古云三賢固未明斯旨十聖那能達此宗此宗既十
0095a03: 聖不能達汝且作麼生鑒須知衲僧手段繇來迥別
0095a04: 吞佛祖越聖凡融古今離學解如巨靈劈太華一劈
0095a05: 無餘長鯨吸滄溟一吸到底自非恁麼猛利恁麼力
0095a06: 量而欲洞鑒此宗為克家種草甚難甚難德山見龍
0095a07: 潭於吹滅紙燭處知歸韶陽參睦州於掩門拶腳處
0095a08: 契悟雖師家鉗鎚妙密使然亦係自己已夙稟英靈所
0095a09: 致此乃宗門中第一等人汝又不妨借以為鑒忽然
0095a10: 鑒得他破咄德山韶陽二老凍儂正好喚來掇茶。
0095a11: 示江以初
0095a12: 最初一著不可名模擬涉思惟劍去久矣試問以初
0095a13: 居士到此如何轉身切莫自昧風光帶累傍人叫屈。
0095a14: 示張魯白
0095a15: 欲洞明祖翁家裏事不必更問別人別人所說底書
0095a16: 底是他家裏事於居士分上總無干涉直須自己已牢
0095a17: 固腳跟向未生已前一覷覷透便解騎虎頭收虎尾
0095a18: 為如來種草否則未免虛棄居諸被亂藤短葛引將
0095a19: 去矣然長慶者箇說話猶屬諸方舊套還有尖新句
0095a20: 子待居士五蘊山點頭時再為道破。
0095a21: 示宣首座
0095a22: 從上尊宿履踐此事直是透到無纖毫過患處方敢
0095a23: 居人師位自然應用接物不失其宜收放拈提著著
0095a24: 有據豈似而今列剎相望衒利沽名混亂正宗瞎學
0095a25: 者眼甚至自作請書而乞住院自揚己巳醜而濫付人
0095a26: 如此等輩雖處一方擁百十眾打板過堂亦奚益之
0095a27: 與有所以云多虛不如少實多言不如守默古人乾
0095a28: 乾惕惕向深山窮谷中長養聖胎钁頭邊覓一箇半
0095a29: 箇報佛祖恩者大都為此韻峰公親予有年甲申冬
0095a30: 曾受囑矣茲移舟去長慶求書一語為則余故以今
0095b01: 時可痛可悼者曉之至於臨濟正脈奪食驅耕手段
0095b02: 諒已久諳不用山僧畫蛇添足也。
0095b03: 示獨露道人
0095b04: 佛祖閫域衲僧慧命非大根器大力量者不能透入
0095b05: 負荷得去道人數十年來屏去紛華留心此事亦肯
0095b06: 負荷亦有透入處但機語敲磕似欠精純更須勉旃
0095b07: 方為全美雖然閨閣之流尤不易易也山僧平日無
0095b08: 甚沙糖蜜湯甜人口舌既到這裏一任笑殺傍觀壽
0095b09: 誕在即謹以如意為贈佛法耶人事耶汝自知之不
0095b10: 可忽不可忽。
0095b11: 示天申西堂
0095b12: 扶荷正宗要有把持有骨氣孤迥迥地不比流俗阿
0095b13: 師上人門戶希名苟利設或得一住處正宜謹守埋
0095b14: 頭時節到來自然香飄果熟及夫接引當機辨別邪
0095b15: 正切莫造次匹之等閒冬瓜印子東搭西搭使一等
0095b16: 焦芽惡稗混入我法門中也汝其執此以自勗歲在
0095b17: 庚寅夏五金粟元山僧書。
0095b18: 示雲渡鄭居士
0095b19: 雲渡居士與山僧素未相識偶於梅谿院中一晤宛
0095b20: 如夙契臨別袖紙求法語以為徵證山僧自思尋常
0095b21: 無法與人如何有法語書與居士耶雖然無法之中
0095b22: 亦有法焉無說之中亦有說焉君不見六角亭前小
0095b23: 釣垂一溪春水綠漪漪蘭舟桂櫂歌聲滑似與維摩
0095b24: 對語時即此是法即此是語居士但恁麼信去方知
0095b25: 參禪念佛相去不較多也。
0095b26: 示筆浪維那
0095b27: 一拳拳倒黃鶴樓一趯趯翻鸚鵡洲有意氣時添意
0095b28: 氣不風流處也風流此遠祖白雲端和尚頌也上座
0095b29: 是楚地人今既已承嗣予須有恁般作略恁般機用
0095b30: 方可為人天眼目與從上一隊老瞎驢蹄角相肖予
0095c01: 病後筆倦不欲多書幸自知之無隕厥聲可矣。
0095c02: 示香海書記
0095c03: 紹隆佛祖慧命以平正心術為基本孤孤迥迥一切
0095c04: 隨緣或遇著本色禪和深錐痛劄使伊驀地知非久
0095c05: 久推撥弗去纔是好手決不可欲速見小取笑大方
0095c06: 如布袋盛灰到處成跡若夫胸襟內流出筆尖上寫
0095c07: 來亦要觸目光新不失單傳直指之道而後可垂繼
0095c08: 無窮衝樓跨灶者也。
0095c09: 示印侍者
0095c10: 臨濟宗風流傳千古皆英特俊流克紹負荷決非劣
0095c11: 根躁進者所能希倖萬一年來法窟濫觴大可憐憫
0095c12: 金粟無甚閒氣力與他角短較長唯杜口省躬圖箇
0095c13: 安靜過日足耳雖然一概與麼去臨濟宗風何止掃
0095c14: 地而盡所貴後生具老成節操毋蹈今時蹊徑便是
0095c15: 不辜山僧呼喚處而可與異日商略大事者也。
0095c16: 示典舖王奉萱
0095c17: 苦樂逆順境緣迷盡多少人亦悟盡多少人迷者遇
0095c18: 逆則生苦遇順則生樂因樂起貪因苦起嗔妄業熏
0095c19: 成轉轉弗已巳愈見其迷矣悟者遇逆不以為苦遇順
0095c20: 不以為樂因逆修定因順修慧慧定圓融日積月累
0095c21: 益見其悟矣然而此等境緣雖屬定分以智眼觀之
0095c22: 總於吾道無所礙也且作麼生是智眼居士試向動
0095c23: 靜閒忙中真實體究自然寶藏豁開獲大受用政當
0095c24: 恁時忽若有人持東平鏡趙州衫來不作貴不作賤
0095c25: 汝又如何還價山僧立契券已巳定待居士討箇分曉
0095c26: 證據始得耳。
0095c27: 示溥西堂
0095c28: 六祖下南嶽讓至我徑山老人為三十五世源源有
0095c29: 準代代無差究其旨歸無非廓揚正眼展演全機徹
0095c30: 底為人直截痛快并及驚蛇打草鬼出神偷布網張
0096a01: 羅據款結案總從自得自悟中來所以一模脫出如
0096a02: 鏡照鏡似空合空無半點淆訛無絲毫滲漏脈遠流
0096a03: 長歷年而愈光大也聖墨公受囑已久茲破關入鹽
0096a04: 省覲余迺書其從上相承大概若此復拈一偈以盡
0096a05: 之云正脈流傳光且大祖孫相繼振家聲箇中機用
0096a06: 天然別要在當人勉力行。
0096a07: 示道眉侍者
0096a08: 鶯吟燕語麥秀花香頭頭是道更不囊藏咄與麼說
0096a09: 話賺殺人何故為伊大煞成現日見日聞無有能知
0096a10: 是道者或云道在日用日用不知只此不知處便是
0096a11: 真知處咄與麼說話秦山土地未肯點首在初學後
0096a12: 生不向這裏抖擻精神真參實究往往遇苦樂愛憎
0096a13: 境緣擺撥不下如何抵敵得生死耶僧問趙州如何
0096a14: 是道州云墻外底又僧問南泉如何是道泉云平常
0096a15: 心是道果欲抵敵生死且將此兩轉語刻刻提撕驀
0096a16: 忽眉尖放光咄是什麼道好與笑三十年。
0096a17: 示解為書記
0096a18: 古人為法真誠動經二三十年不辭艱苦凡所見聞
0096a19: 有一言半句利益於身心者皆信受依而行之故末
0096a20: 後子孫綿遠正脈光大千百世下猶令人想慕焉邇
0096a21: 來宗風淡薄禪流多弗自信東舍挨冬西鄰度夏啾
0096a22: 啾唧唧鼓煽是非每遇上堂小參普說等事似鴨聞
0096a23: 雷如風過耳要明佛祖向上機撐持大法那裏洎在
0096a24: 柱上座親近予雖未甚久然而一片真誠與香林遠
0096a25: 公紙衣記錄者率相類予嘉其行遂以重荷託之至
0096a26: 於出與不出為人不為人之語宜自辨取予未敢學
0096a27: 蜾蠃嬴之負祝螟蛉也。
0096a28: 示果舖宋華卿
0096a29: 真實做工夫底人就所參話上打成一片雖在鬧市
0096a30: 街頭著著有箇轉身處驀忽不覺不知秤鎚撲落方
0096b01: 信鄭州梨青州棗原非別物等閒搬弄出來便覺光
0096b02: 鮮奪目騰價百倍德山老瞎禿與汝運水添薪臨濟
0096b03: 小廝兒正好量米打碓若或把捉弗定半信半疑即
0096b04: 珍貨滿前盡屬眼中青翳生死要緊事何日了耶流
0096b05: 光似箭鴉鬢如霜華翁華翁幸其勉諸。
0096b06: 示正中上座
0096b07: 何以止謗曰自修何以息爭曰無辨文中之言實足
0096b08: 鑒也山僧出世十餘載膺此莫大叢林挈挈波波受
0096b09: 盡疑忌訕謗其所以疑忌訕謗我者皆是生平自命
0096b10: 為護法為宗師爪牙捷便貪利圖名與庸俗等比嗚
0096b11: 呼法道不古世情可畏有如此哉何況汝在學地中
0096b12: 操持未久疑忌訕謗固其宜爾但能維之以正守之
0096b13: 以中日用活卓卓地上無忝於佛祖下無愧於朋儕
0096b14: 自然水到渠成風行草偃雖彼疑忌訕謗亦且化而
0096b15: 為敬信矣只如德山臨濟出世弄箇驚天動地一著
0096b16: 子到衲僧門下不滿一笑汝且道衲僧有什麼長處
0096b17: 忽若逢人問著也須解笑解弄始得。
0096b18: 示恒一知客
0096b19: 客來須看賊來須打忽然半夜三更人面似賊賊面
0096b20: 似人有什麼辨處這裏儱侗不分生平眼目何在倘
0096b21: 若一齊放過性命已巳落他手裏了也靈利漢纔聞舉
0096b22: 著如水上捺葫蘆活轆轆地便能擒虎兕辨蛇龍剷
0096b23: 除佛祖命根與大地眾生為冤為害其或未能文殊
0096b24: 舉起玻璃盞非惟對面懵然抑且韓大伯不禁傍觀
0096b25: 拊掌矣恒一公以予將遠行袖紙乞書故道是語以
0096b26: 策之時甲午季春之二日。
0096b27: 示文卿吳居士
0096b28: 生身父母人人已巳知本有爺娘箇箇不會若欲會得
0096b29: 本有爺娘當於二六時中返究本有爺娘畢竟落在
0096b30: 何處時節到來築著磕著覿體分明隨機露現所謂
0096c01: 累劫冤親藉此解脫何況生身父母弗獲安居也耶
0096c02: 文卿居士母孔氏壽登八十而逝茲欲回洞庭治喪
0096c03: 懇求警語遂書最緊切一句以感發其痛腸庶幾風
0096c04: 帆之下正好思惟哀慟之餘無有退悔云薦偈附後
0096c05: 偈曰擊碎洞庭波底月翻身露出碧珊瑚從茲踏遍
0096c06: 無生國歷歷清光永不孤。
0096c07: 示照禪人
0096c08: 參得到說得到又須行得到行若不到則所說所參
0096c09: 終屬虛妄如今時一等阿師希圖大剎改易常規自
0096c10: 以為條令斬新森嚴莫犯及乎待人接物全然行說
0096c11: 不相應甚至狐媚污邪傷倫蔑教剋眾口以勾結貪
0096c12: 夫乞書帖而誇張體面簡點將來成箇什麼邊事然
0096c13: 雖如此就中不為所愚弄者能有幾人耶具眼禪和
0096c14: 手段迥別設或等閒借路經過何妨倒轉鎗旗一挨
0096c15: 一拶教伊滿面羞慚方顯汝生平參學分是即是異
0096c16: 日有把茅蓋頭汝亦當以此而自勵也。
0096c17: 示隱知客
0096c18: 品詣衲僧不必在參禪學道上驗其生平就尋常待
0096c19: 客迎賓一言一行或真或偽或怠或勤便已覷破了
0096c20: 無遺蘊矣然而寡言者未必愚利口者未必智鄙樸
0096c21: 者未必悖承順者未必忠故善知識不以辭盡人情
0096c22: 不以意選學者若是則品詣衲僧又豈一言一行所
0096c23: 能攝哉隱上人出入叢林有年言行悉本端正予亦
0096c24: 驗之甚久茲因所請聊述數語為據忽若問參禪學
0096c25: 道畢竟如何但矢口應曰幸自無瘡勿傷之也。
0096c26: 
0096c27: 海鹽縣陳氏夫人法名超慧捐貲助刻祈令郎
0096c28: 張鴈塔高登鶴齡彌衍并合家平安者
0096c29: 
0096c30: 百癡禪師語錄卷第十八終
