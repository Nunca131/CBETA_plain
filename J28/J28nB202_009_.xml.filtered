0045b01: 百癡禪師語錄卷第九
0045b02: 嗣法門人超宣等編
0045b03: 江南松江明發禪院語錄
0045b04: 入院上堂。衲僧行止沒多般。隨處安身。隨處閒。滿沼
0045b05: 白荷觀不足。又攜竹杖到雲間。雲間既到。是非杳忘。
0045b06: 地闊天高。聲和響順。翻愛當年船子。一絲獨釣寒江。
0045b07: 更冀此日。維摩出手共扶祖道。且時節相應底句如
0045b08: 何話。會陣陣薰風。來殿閣炎威。雖逼也清涼。卓拄杖
0045b09: 下座。
0045b10: 聖蓮請上堂。僧問。佛日臨筵。則不問當陽一句是如
0045b11: 何。師云。此去嵩江不遠。乃云。一棹舞長江。為尋格外
0045b12: 知己已。半鉤拋巨浸。要覓透網金鱗。金鱗未必全無。知
0045b13: 己已幸然巧遇。政與麼時主賓道合。水乳和同。鶴曳蘆
0045b14: 汀。鶯吟柳陌。畢竟將何慶賀。擊拂子云。打麵還他州
0045b15: 土。麥唱歌須是舊時人。
0045b16: 上堂。大火西流碧。梧風動何處。疏砧驚人殘夢。山僧
0045b17: 在這裏默堆堆地。不是舌頭短。亦非關牙痛。今朝蒙
0045b18: 眾檀那恭請。未免鼓兩片皮。顛拈倒弄。簡點將來也。
0045b19: 似颺起碌磚擊碎鹽甕。然雖如此。龍生龍兮。鳳生鳳。
0045b20: 鱗角羽毛若養成自有日。雷雲相送。喝一喝。復舉趙
0045b21: 州問僧。曾到此間否。僧云。曾到。州云。喫茶去。或云。不
0045b22: 曾到。州亦云。喫茶去。後院主問云。和尚為甚曾到也。
0045b23: 云。喫茶去。不曾到。也云。喫茶去。州召院主。主應諾。州
0045b24: 云。喫茶去。師云。趙州待客猶欠好心。明發為人尚鄰
0045b25: 清淡。曾到。不曾到。總與杯茶喫。敢問大眾還甘也無。
0045b26: 玉泉嫩筍情知少勝過。砒酥一例煎。
0045b27: 上堂。佛法亂如縷。人心毒若蛇。著書成敵國。同學是
0045b28: 冤家。何似綠楊深處藏蹤跡。看長天落鶩。野渡漁槎。
0045b29: 也不管他棚場熱鬧。也不管他棒喝交加。也不管他
0045b30: 說真賣假。撒土拋砂。只與麼度年華。風流一種亦堪
0045c01: 誇。忽有箇漢出來道。和尚即今恁麼地。還是藏蹤跡
0045c02: 耶。不藏蹤跡耶。秪對他云。教著孩兒解罵爺。然雖如
0045c03: 是。事無一向。且畢竟作麼生。但得此中無芥滯。滿途
0045c04: 荊棘放蓮花。
0045c05: 上堂。十方佛土中唯有一乘。法無二。亦無三。除佛方
0045c06: 便說。如何是方便說。荒草白楊秋日暮。數聲漁笛起
0045c07: 滄洲。
0045c08: 上堂僧問。金粟峰頭曾弄險崖之句。斜涇澤畔又張
0045c09: 利爪之威。覿面爭先請師一接。師便打。進云。某甲從
0045c10: 此切外還更有否。師又打云。猶嫌少在。進云。欲得吾
0045c11: 師意。重沾雨露恩。師云。也須知痛癢始得。進云。痛癢
0045c12: 已知。和尚又作麼生。師云。大眾笑汝。進云。干他甚事。
0045c13: 師云。轉見不堪。進云。謝師答話。師復打乃云。塵世無
0045c14: 閒客。蝸名蠅利。競勞尋形。山有至珍徹地輝。天誰暇
0045c15: 顧。若能豁開夢眼。便見物物全彰。擊缶拋鍬。觀音橐
0045c16: 籥。拈香擇火。寶誌家風。現前三昧已圓成。觸目菩提
0045c17: 咸具足。以此資生立業。洞中春色滿乾坤。以此植福
0045c18: 延年。腦後清光吞日月。不是神通妙用。亦非法爾如
0045c19: 然。總是汝等諸人。自悟自證底境界。山僧與麼敷陳。
0045c20: 還落時流舊套也。無拈拄杖。卓云。一句虛含千古韻
0045c21: 九峰象外吐新奇。
0045c22: 舉首座聖墨西堂。白也上堂。肘後靈符光焯焯。貔貅
0045c23: 陣上展謀略。大千無地不皈降。是佛。是魔。都鏟卻。且
0045c24: 道誰是其人。驀拈拄杖云。一箇渾身如潑墨。一箇通
0045c25: 身似鵠白。今朝舉出大家看。兩處成龍轟霹靂。只如
0045c26: 黑白未分時。又作麼生。與伊相見。喝一喝。
0045c27: 臘八祈壽請上堂。舉世尊於臘月八日明星出時。忽
0045c28: 云。奇哉。一切眾生具有如來智慧德相。但以妄想執
0045c29: 著不能證得頑石空。頌云。夜半明星出現時。分明喪
0045c30: 盡目前機。若言總具如來相。也是空拳誑小兒。師云。
0046a01: 世尊受盡徹骨寒。還他梅花香撲鼻。頑石欲窮千里
0046a02: 目。教人更上一層樓。爭似思勤陶居士。德相具足。令
0046a03: 子盈門夜夜睹明星。不用空拳相誑年年修舊業。亦
0046a04: 無妄想拘牽。雖然也須薦取星前意始得。且薦取後
0046a05: 如何。團圞共說無生話。帝力欣忘壽日長。
0046a06: 歲旦上堂。僧問。春風乍轉日融和。大地霑恩喜氣多。
0046a07: 元旦垂機。則不問福民護國事如何。師云。風不鳴條。
0046a08: 雨不破塊。進云。一句迥超千聖外。九峰分翠萬年春。
0046a09: 師云。隨汝恁麼道。乃云。皇風成一片。何處更覓封疆。
0046a10: 華影覆千官。相逢各有劍佩。況龍樓大啟。銀燭搖光
0046a11: 鳳曆新頒。椒葩獻頌。人人享泰來之福。物物承鴻庇
0046a12: 之恩。無窮瑞彩映眉端。不盡歡聲騰界外。我衲僧家。
0046a13: 豁開正眼。舉唱宗乘。佛日高懸。君恩悉報。只如信心。
0046a14: 檀施新年頭。設齋供眾。又作麼生。酬答令德。自然歌
0046a15: 燕祉勝。於把酒祝崆峒。擊香几。下座。
0046a16: 上堂。立春已過十日。梅花欲開未開。幾處歌童舞女。
0046a17: 門前去去來來。達磨眼睛。狼籍滿地。無人收拾。老龐
0046a18: 面孔。七橫八豎。霧涌雲堆。山僧拈箇禿笤帚。東掃西
0046a19: 掃。亦覺氣衰力竭。只要諸人共出隻手。喜色盈腮。喜
0046a20: 盈腮。莫妄猜。但愁奇貨少。不怕不還財。且還財一句。
0046a21: 如何道。負載不辭千里遠。楊州鶴翅響如雷。
0046a22: 梵勝主人請上堂。僧問。簷頭鵲噪迎賓主。檻外花香
0046a23: 叩法筵。不是故人情誼切。焉能直到九峰前。峰前已
0046a24: 到。請師垂示。師云。素性雖為客。禪心到處家。乃云。白
0046a25: 蓮池上客。買棹入斜涇。為愛主中主。故通情外。情罏
0046a26: 深。殘火煖。簾靜篆香清。握手無多。謂腸肝徹底傾。大
0046a27: 眾既無多謂。且什麼處是腸肝徹底傾。擊拂子云。會
0046a28: 麼。知音不用。徽絃奏。流水高山意自明。
0046a29: 上堂。恍恍惚惚。其中有物。碧眼胡僧當前受屈。杳杳
0046a30: 冥冥。其中有精。揭開腦蓋。拔出雙釘。舉拂云。無山得
0046b01: 似巫山聳。何水能如河水清。復舉簡堂機云。地爐無
0046b02: 火客囊空。雪似楊花落歲窮。拾得斷麻穿壞衲。不知
0046b03: 身在寂寥中。師云。簡堂雖則恁麼自在。未免有些須
0046b04: 窮乞相。明發則不然。楊花似雪輥春風。碎錦成行爛
0046b05: 熳紅。身在寂寥誰是伴。金衣聲囀畫樓東。咄。若道恁
0046b06: 麼為富貴相誤。賺一船人。便下座。
0046b07: 君典汪氏請上堂僧問懺罪求眉壽風高劫外春如
0046b08: 何是劫外春。師云。松筠不向雪中老。進云。恁麼則。威
0046b09: 音那畔分賓主。總在吾師化育中。師云。芍藥遍開苑
0046b10: 內花。進云。因齋慶讚去也。師云。亦少汝不得問。人天
0046b11: 交接。祖今高懸。未審有何祥瑞。師云。岸柳垂絲日正
0046b12: 長。進云。祥瑞已蒙師指示。機輪別轉又如何。師便打。
0046b13: 進云。明發海中施一滴。人間天上悉沾恩。師云。切忌
0046b14: 淹沒。乃云。覓心不可得。罪從何來。覓罪不可得。心從
0046b15: 何起。具夙根利智底纔聞。舉著向父母未生以前。當
0046b16: 頭坐斷。獨耀真常。便見一切處轉大法輪。一切處成
0046b17: 等正覺。無造罪者。無受罪者。亦無懺罪與滅罪者。其
0046b18: 或未能。山僧落第二門。重下註腳去也。覓心覓罪不
0046b19: 可得。妙用人天渾莫測。心從何起。罪何來。古鏡分明。
0046b20: 自染埃。信得及兮。依懺摩而障。緣淨盡見得到兮。熏
0046b21: 善法而慧覺。花開五十春光。隨意滿壽山。涌出愈崔
0046b22: 嵬。只如適纔。二僧恁麼問。山僧恁麼答。又且如何。良
0046b23: 久云。松筠不向雪中老。岸柳垂絲日正長。
0046b24: 誕日。普賢請上堂。尋常拈槌豎拂。別無他意。只要諸
0046b25: 人知山僧是。霞漳蔡氏子本命元辰。在亥便已巳該通
0046b26: 一切。灑落自由。即山僧落處。未能盡知。忽若知得自
0046b27: 己已本命元辰。落處也不差山僧一級地。然雖如是。拄
0046b28: 杖子旁觀。不禁出來。打動關南鼓。唱起德山歌。把週
0046b29: 天星紀。顛倒錯亂是。汝諸人又向甚處摸索。所以道
0046b30: 五行不待。書中驗八字。那從掌上推。得失榮枯人莫
0046c01: 測。毗盧頂坐。笑嘻嘻。還識毗盧頂麼。以拄杖卓一卓。
0046c02: 下座。
0046c03: 謝兩序大眾齋上堂。僧問。昨日祝壽。今朝又作麼生。
0046c04: 師云。不圖打草。只要驚蛇。乃云。五音六律眾調合成。
0046c05: 七寶八珍大家湊就。無手人提得去。穿心碗盛將來。
0046c06: 山僧已知債重難償。且與麼歡喜稱謝。有則現前公
0046c07: 案。特為舉似。東鄰採豆。西舍澆秧。兩隻石虎倒臥塋
0046c08: 傍。為什麼。一隊蠅兒蟹子。自從竊些腥臊去後。直至
0046c09: 如今。杳不見信息。喝一喝。
0046c10: 端午上堂。壁上鍾馗努目瞋。花妖草怪盡傷神。乘時
0046c11: 且打牛皮鼓。拶透威音那畔人。只如威音那畔人。畢
0046c12: 竟是甚面孔。良久云。教我如何說。無物堪比倫。
0046c13: 請化士上堂。我手。佛手。拄杖久已。不在手。客來只是
0046c14: 展空手。今朝告報諸人。亦要大家出隻手。好手手中
0046c15: 呈好手。且畢竟作麼生。智者點頭。定光招手。復舉道
0046c16: 場。規和尚因化士問。促裝已辦。乞師一言。規云。好看
0046c17: 前路事。莫比在家時。士云。恁麼則三家村裏。十字街
0046c18: 頭。等箇人去也。規云。照顧打失布袋。師云。山僧此者
0046c19: 化士。纔請促裝尚未。忽有問。某甲出來承當。乞師一
0046c20: 言。秪向他云。善為前路事。莫忘在家時。伊或如何若
0046c21: 何但云。金風。伏惟珍重。
0046c22: 因採菱上堂。荷葉團團團似鏡。菱角尖尖尖如錐。荷
0046c23: 葉團團。我這裏。不曾種得菱角尖尖。今日直歲。採得
0046c24: 三籃兩籃。入口清鮮。人人知有採菱曲調。若箇唱酬。
0046c25: 拍膝一下云。懷珠蘊玉無窮妙。未必江干老此生。
0046c26: 覲周居士送方丈扁額至上堂。束龜毛為筆用。兔角
0046c27: 為墨。向文彩未彰以前。書得點畫分明。如渴驥怒猊
0046c28: 不可捉摸。人天互慶。祖室生輝。自非平昔道契神交。
0046c29: 今日曷克至是。有人提掇得起。重賞一兩金。復舉雪
0046c30: 竇云。客從遠方來。遺我徑寸。壁中有四箇字。字字無
0047a01: 人識。師云。山僧依模打樣去也。客從武原來。遺我睦
0047a02: 州。板中有兩箇字。字字寬且簡。分付禪流記取伊。千
0047a03: 古珍崇耀法眼。
0047a04: 上堂。僧問。為法臨筵。則不問。酬恩慶誕事如何。師云。
0047a05: 骨相兒原天上種。蟠桃實向九秋圓。進云。恁麼則福
0047a06: 慧雙彰去也。師云。方信山僧不負人。乃云。多子塔前
0047a07: 分半座。風月雙清。黃梅室內。夜傳衣。水天一色。從上
0047a08: 佛祖的的相承。莫不本大願力。維持正法眼藏。所以
0047a09: 兒孫遍地。葉茂流長。歷千百載。而未有窮。已然此正
0047a10: 法眼藏。度人之寶。照世之珍。依而行之。不獨可與佛
0047a11: 祖鬥富。即有所求。悉皆指揮如意。且如何是如意底
0047a12: 事。擊拂子云。三歲神駒英彩露。四句鴛侶壽山高。復
0047a13: 舉本師費老人。住金粟日。因祈嗣請陞座。僧問。堂前
0047a14: 露柱久懷胎。產下嬰孩頗俊哉。為復是從天降下。為
0047a15: 復是從地涌出。老人云。當陽指出。僧云。未解語言先
0047a16: 作賦。一操直取狀元來。為復是公侯有種。為復是獨
0047a17: 占鰲頭。老人云。現成道將來。僧云。恁麼則。雲裏撥開
0047a18: 金鳳鎖。棒頭點出玉麒麟。老人云。不妨據款結案。師
0047a19: 云。這僧解織花中錦。老人能添錦上花。山僧住金粟
0047a20: 日。錫侯許公亦祈嗣請陞座。茲特到明發酬願。并為
0047a21: 劉氏孺人壽。有箇小偈對眾奉禱。棒頭點出玉麒麟。
0047a22: 手眼還他作者親。正與麼時咸慶快。坤儀震索一齊
0047a23: 新。
0047a24: 上堂。仲冬一樹杪寒。風聲瑟瑟繞庭。黃葉亂飄。飛衲
0047a25: 子裏頭門嬾出。惟有西墩兩石人。長年不怕赤骨律。
0047a26: 任他雨灑與霜摧。熱汗通身黑似漆。黑似漆。明如日。
0047a27: 能為檀那增利吉。逆數癸壬戊甲庚。倒翻角亢斗牛
0047a28: 室。若人於此善參詳。世出世間事已畢。且作麼生。是
0047a29: 世出世間事還知麼。歲歲無虞樂太康。摩訶般若波
0047a30: 羅蜜。
0047b01: 開爐上堂。僧問。煆聖煉凡則不問。大開爐事如何。
0047b02: 師云。三箇柴頭品字煨。進云既是聖人。更要煆箇甚
0047b03: 麼。師云。上座眉毛且照顧。僧喝。師打云。教休不肯休。
0047b04: 僧又喝。師復打乃云。霜清月冷。火燼灰寒。禪和忍凍
0047b05: 輥作一團。事弗獲。已向破爐頭。輕輕撥出星兒之火。
0047b06: 且喜煖氣相接。柴乾草乾。是汝諸人寧可坐在這裏。
0047b07: 說些熱鬧話。切不得心粗性躁。踏倒打翻。若打翻廚
0047b08: 下。火工沒被單。風來仍舊鼻尖酸。卓拄杖云。山僧添
0047b09: 炭去也。便下座。
0047b10: 上堂。五日一參。諸方舊例明發。頭陀舌如秤錘。逗到
0047b11: 檀信臨門。便乃推托不開。嘴吧吧地不說心。不說性。
0047b12: 不說直指禪。不說靈山記。秪為當人說箇日用便宜
0047b13: 底事。且如何是便宜底事。諸惡莫作。眾善奉行。騰騰
0047b14: 任運無黨無爭。西風刮浪如雷吼。穩坐虛舟夢亦寧。
0047b15: 復舉臨濟示眾云。若與麼來。恰似失卻。不與麼來。無
0047b16: 繩自縛一切時中。莫亂斟酌會與不會。都來是錯分
0047b17: 明。與麼道。一任天下人貶剝。元叟端云。若與麼來。無
0047b18: 繩自縛。不與麼來。恰似失卻一切時中。切宜斟酌會
0047b19: 與不會。莫錯。莫錯。分明與麼道。是甚秦時轢。師云。
0047b20: 山僧則不然。若與麼來。未曾失卻。不與麼來。何嘗自
0047b21: 縛一切時中。隨分斟酌會與不會。絲毫不錯。分明與
0047b22: 麼道。大有人笑我水潦鶴。喝一喝。
0047b23: 冬至舉清首座上堂。畫短畫長。平地無端剛捏怪。掇
0047b24: 進掇退。蕭墻徒自動干戈。明發門下。總不恁麼。何故。
0047b25: 虎生三日氣已食牛。要見牙爪相資。賴有箇人。擔荷
0047b26: 箇人。遠至時節亦彰。不涉陰陽底句。如何通信。南枝
0047b27: 忽報春消息。正眼堂堂耀古今。
0047b28: 臘八上堂。金輪寶位。匹如閒夜越重城。遯雪山。受盡
0047b29: 饑寒。嘗盡苦枯。容不比舊時顏。汝看這老漢圖箇甚
0047b30: 麼。便乃如是。以拂子打圓相。喝一喝云。當時若不得
0047c01: 這一點。六年冷坐幾乎無合殺。即今。莫有向這一點。
0047c02: 證得者麼。良久云。幸自無瘡勿傷之也。便下座。
0047c03: 祈子請上堂問。覿面爭先則不問。拈華意旨是如何。
0047c04: 師舉拂云。秀分仙桂一枝春。進云。當陽拈出萬人前。
0047c05: 迦葉微笑又如何。師云。覿面承當猶自可。進云。與麼
0047c06: 則。獅兒出窟驚天地。萬象森羅耀古今。師云。正要居
0047c07: 士恁麼道。乃云。若欲參究此事。如適纔一夥捕魚人
0047c08: 相似。知得明發門前小菱塘裏。有無數魚潛泳其中。
0047c09: 不管水冷風嚴。瓦擲笑罵。或驚。或逐。或撒網。或垂鉤。
0047c10: 百計千方勢必得魚。而後止然。此等人秪能捕魚。不
0047c11: 能自捕。若教伊自捕。敢保無下手處。就無下手處。忽
0047c12: 然下得手去。咄。原來盡大地是箇魚。不獨小菱塘裏。
0047c13: 即小菱塘裏已巳全該大地魚。縱饒大地人一齊覷捕。
0047c14: 亦且取之無盡。用之弗竭。驀呈拂子云。而今。魚在這
0047c15: 裏。還見麼。見則。不妨大家沽酒醺醺醉。短笛橫吹過
0047c16: 釣灘。脫或未能。山僧唱箇撥棹歌。為錢森玉居士禱
0047c17: 嗣去也。擊拂子云。許大金鱗不論錢得來。仍放綠楊
0047c18: 邊。活潑潑。力綿綿。螽斯兆慶兮。君復然下座。
0047c19: 歲旦上堂。鐘已打了也。香已燒了也。聖已祝了也。歲
0047c20: 時新舊拈向一邊。佛法有無束之高閣。今日華山上
0047c21: 座。設年齋大家照管匙箸。索性飽餐無事。相邀雲外。
0047c22: 望三三兩兩渡人舟。復舉香嚴閑頌云。去年貧。未是
0047c23: 貧。今年貧。始是貧。去年貧。猶有卓錐之地。今年貧。錐
0047c24: 也無洞。山文云。去年富。未是富。今年富。始是富。去年
0047c25: 富。惟有一領黑黲布褊衫。今年富。添得一條百衲山
0047c26: 水袈裟。歲朝抖擻呈禪眾。實謂風流出當家。師云。盡
0047c27: 道香嚴。知貧不知富。洞山。知富不知貧。若約明發見
0047c28: 處說。貧底家藏巨萬。說富底四壁囊空。就中不富不
0047c29: 貧。隨分挨過。須還我這裏始得。然雖如是。老不以筋
0047c30: 力為能。
0048a01: 上堂。今朝是箇迎春日。雖然水鄉僻冷。比不得府城
0048a02: 熱鬧。究竟春色處處無差。春興人人本具不妨。就僻
0048a03: 冷中。權做熱鬧一場。以應時節。拈拄杖左邊。卓云。先
0048a04: 將靈雲桃。趙州柏。結箇錦棚。又向右邊。卓云。次將玄
0048a05: 沙虎雪峰。蛇綴箇境致。復向中間。卓云。然後演出觀
0048a06: 音大士普化誌公。整整齊齊。互相間錯。搖鈴底搖鈴。
0048a07: 打坐底打坐。是汝諸人不惟聞見必定喜歡。且亦知
0048a08: 水鄉春樂別有長處。春樂已畢。鞭春一句作麼生。道。
0048a09: 還會麼。遂拽拄杖下座。打散。
0048a10: 解制上堂。昔日結也不曾結。今日解也不曾解解結
0048a11: 隨時強立名。大都只要看頭采。卓拄杖云。頭采見也
0048a12: 是何卦兆。良久云。加我數年。五十以學易。可以無大
0048a13: 過矣。靠拄杖下座。
0048a14: 謝首座化知浴上堂。舉趙州會下二僧相推。不肯作
0048a15: 第一座。主事白州。州云。總教伊作第二座。主事云。第
0048a16: 一座教誰作。州云。裝香來。主事云。裝香了也。州云。戒
0048a17: 香。定香。解脫香。師云。二僧臨事蹉過。趙老重重話墮
0048a18: 明發。會下不用相推。第一座也教伊作。第二座也教
0048a19: 伊作。第五六座也教伊作。香湯滾滾。廁坑邊不礙。猛
0048a20: 虎當路坐。只如功圓行滿。又且如何。須信水漲泥多。
0048a21: 自然船高佛大。
0048a22: 淨蓮請上堂。僧問。應以比丘尼身得度者。即現比丘
0048a23: 尼身而為說法。現比丘尼身則且止未審。向他說甚
0048a24: 麼法。師云。春日晴黃鸝鳴。進云。某甲不恁麼道。師云。
0048a25: 汝試亂說看。進云。比丘尼是女人做。師打云。觸犯不
0048a26: 少。乃云。明發水之鄉。非舟不可渡。園花人到來。端的
0048a27: 是何故。問禪已被纏求悟。還自誤。此去叢林多逢人。
0048a28: 任吐露。且畢竟吐露箇甚麼。陰陰夏木囀黃鸝。漠漠
0048a29: 水田飛白鷺。大眾好語也。可惜用不合時。翻成虛設。
0048a30: 山僧再轉一句去。飯思羹。衣思布。睡天明。坐日暮直
0048b01: 須如珠走盤。切莫守株待兔。良久舉拂云。六華昨夜
0048b02: 飛無數。
0048b03: 五旬修經懺請上堂。鄭娘叉手向溈山。聞名不如見
0048b04: 面。龐婆拈梳插髻後。見面不如聞名。若也聞名見面。
0048b05: 各適其宜。管取大用全彰。驚天動地到這裏。還容得
0048b06: 山僧讚歎麼。還容得諸人議擬麼。所以道。今佛放光
0048b07: 明助發實相義。希有諸比丘是中難比況。驀呈拄杖
0048b08: 云。這箇是實相義。且作麼生。是光明。卓一卓云。這箇
0048b09: 是光明。且作麼生。是實相義。於此見得。五十年前。妙
0048b10: 法華中無異路。五十年後。懺摩會上有餘光。政當今
0048b11: 年五十歲。又且如何。復卓拄杖云。昨夢壺公壺裏遊。
0048b12: 傳聞王母壽千秋。殷勤乞得長生籙。付與馬門顧氏
0048b13: 收。然雖如是。已後切莫辜負山僧。拄杖子好。
0048b14: 上堂。僧問。世尊不說說迦葉。不聞聞今日眾居士請
0048b15: 陞座。未審如何舉似。師云。簷聲不斷前朝雨。進云。既
0048b16: 是不說說因甚。和尚盡情吐露。師云。且照顧打濕袈
0048b17: 裟。進云。也奈何他不得。師打云。卻似天晴不肯走。乃
0048b18: 云。為人本色全在質直。平常學道。正因貴乎堅誠猛
0048b19: 利。堅誠猛利也。投機一句。頓入佛祖奧堂。質直平常
0048b20: 也。迥脫千差。能培福壽基址。甘行者餵驢餵馬龐蘊
0048b21: 公口吸西江。百草頭邊。不二門內。正好結箇無諍。保
0048b22: 社凡聖同居。闡明發之家。風壯斜涇之氣象。其或未
0048b23: 能伊自伊汝自汝幾樹綠楊啼翠鳥。春光忽逐眼前
0048b24: 過。且即今投機一句。如何道。聲聞色見無差互。長嘯
0048b25: 翛然天地寬。
0048b26: 佛涅槃日上堂。靈山會上拈枝花。著甚死急。多子塔
0048b27: 前分半座。討甚來由。直饒三百餘會。弄盡伽陀。還免
0048b28: 得涅槃也無。所以山僧怪諸人不得。諸人亦怪山僧
0048b29: 不得。大家相對嘴盧。都收拾春風入畫圖。
0048b30: 聖念請上堂。桃紅柳綠。春色分明。惱人麥秀花黃。誰
0048c01: 家有計留住信。時光之易。邁莫逐境以蹉跎。舉古徵
0048c02: 今。因今見古。千聖不傳向上路。得來只在腳尖頭。山
0048c03: 僧若放過。三十年後。遭伊簡責去。若弗放過。又作麼
0048c04: 生。道箇接手句還委悉麼。天山一箭收功也。四海何
0048c05: 愁不太平。
0048c06: 祈壽上堂。若論本來壽量。山僧實無啟口處。事弗獲。
0048c07: 已說箇等虛空。過須彌。包萬有。亦是周由也者。世諦
0048c08: 流布之談。具大信根底。不用如何若何。只消就山僧
0048c09: 無啟口處。踏翻關捩。原來等虛空。過須彌。包萬有。較
0048c10: 之本來壽量。不為差事。政當此時。純純常常。慧性全
0048c11: 彰。菱華無點翳。錦帨自生香。閒向吟樓頻倚望。相隨
0048c12: 一點婺光長。敢問大眾。莫有異口同音。為沈門夫人
0048c13: 慶賀者麼。擊拂子下座。
0048c14: 佛誕上堂。天上天下。惟我獨尊。黃面婆伽。開著恁般
0048c15: 大口。至今合不得。打殺餧狗。貴圖太平。跛腳阿師。伸
0048c16: 出一雙毒手。至今縮不得。撩鉤搭索。放去收來。諸方
0048c17: 老凍儂做盡閒伎倆跳過他坑阱不得明發與麼道
0048c18: 還得也無自云。不得。不得。何故利劍斫除人。我易勸
0048c19: 人息。卻是非難。復舉。遵布衲浴佛次。藥山云。汝只浴
0048c20: 得這箇。不浴得那箇。布衲云。把將那箇來。藥山休去
0048c21: 師云。二大老發明箇事。甚生奇特。要且只得一半。我
0048c22: 若當時作藥山。決不恁麼休去。若作遵布衲。待他道。
0048c23: 不浴得那箇攔頭便與一杓。所以道。大鵬奮展摩霄
0048c24: 翅。誰顧崩騰六合雲。卓拄杖下座。
0048c25: 生日劉超梵祈願上堂。盡云。今日予生日。誰識當辰。
0048c26: 母難辰。鞠育恩深毫未報。撫膺常憶舊時人。睦州織
0048c27: 屨子輿負薪。孝行經天孰比倫。慚愧數年乾。打鬨自
0048c28: 撐。自祝。自敷陳。敷陳已畢。居士設齋底意。又如何話
0048c29: 會。卓拄杖云。一枝仙桂連根拔。始信文章可立身。
0048c30: 陸門徐氏為師壽上堂。十畝之間道者。閒閒舟橫綠
0049a01: 水枕跨青山。十畝之外道者。泄泄有客到門去。彼壅
0049a02: 滯於斯時也。乾坤合其德。烏兔合其明。寒暑合其序。
0049a03: 鬼神合其吉凶。何促何延。孰得孰失。不是渠儂輕賣
0049a04: 俏。皆由默契自天真。且天真作麼生默契。徐氏孺人
0049a05: 還會麼。喚起窗全曙。催歸日未西。呈拄杖云。無心華
0049a06: 裏鳥。更與盡情啼。連卓拄杖。下座。
0049a07: 泰山六旬。并為師壽請上堂。僧問。和尚將什麼作壽。
0049a08: 師云。水菱千葉翠。風竹萬竿清。僧禮拜師。乃云。水滿
0049a09: 橫塘已吠蛙。石羊西畔兩三家。未生生後真消息。凡
0049a10: 聖都來較不差。既較不差也。則汝壽還同我壽。慶人
0049a11: 亦可慶他。借婆衫子拜婆年。色色般般無少剩。然而
0049a12: 更須以法為身。以慧為命。以寬為福。以慈為心。方可
0049a13: 拯濟四生。包羅九有。設或未能。幾度思歸鄉。夢覺隔
0049a14: 窗。怕聽夜啼烏。
0049a15: 上堂。六月不熱。五穀不結。諸上善人。都如是說。惟有
0049a16: 現成飯嬾禪和卻道。今年熱比去年熱。汗流夾背。
0049a17: 蚊蟲多。破扇手中搖不徹。搖不徹。忽打折。驚起石龜
0049a18: 飛上天。老鸛吞聲無處雪。雪雪未明。心地是炎蒸。一
0049a19: 度臨流。一度噎。喝一喝。
0049a20: 上堂。祝壽一句不用別求。當前指出。在在盈眸露。冷
0049a21: 花盈。砌風清。鴈過樓。八十輪來閒。歲月參天。古柏是
0049a22: 同儔。且畢竟合何意旨。驀豎拂云。見麼。人有遠慮。必
0049a23: 無近憂。
0049a24: 開爐上堂。爐未開此唱彼賡宛爾太平氣象。鉗鎚
0049a25: 乍握。左敲右擊。依稀霸占雄風。明發歷事。有年亦知。
0049a26: 兵者乃不祥之器。聖人弗得已而用之。但時所必至。
0049a27: 令合當行整一旅之師。慰來蘇之望。直教箇箇倒戈
0049a28: 釋甲。在在定國安邦是。即是就中。也須尋箇搭對。方
0049a29: 顯得汝我尋常手段。還識手段麼。單刀疋馬不用。如
0049a30: 何生擒猛將。跳出臼窠。驀拈拄杖擲下云。轉身一箭。
0049b01: 莫饒他。下座。
0049b02: 上堂。僧問。有問有答。落塹沉坑。契理契機。顢頇後學。
0049b03: 如今正令既行。請師通箇消息。師云。吹毛寶劍逼人
0049b04: 寒。進云。動絃別曲。葉落知秋。以坐具打圓相云。未審
0049b05: 這箇堪作何用。師云。自己已少賣弄。進云。不是渠儂多
0049b06: 意氣。他家曾踏上頭關。師云。切莫輕舉似人。乃云。一
0049b07: 口吸盡西江水。魚龍蝦蟹甚處藏身。一刀殺盡恒沙
0049b08: 佛。大地眾生何處乞命。弓絃上走馬。荊棘內安居。撥
0049b09: 轉天關。掀翻地軸。直饒與麼去。猶未是極。則事有般。
0049b10: 不識好惡漢便問。如何是。極則事何異。白日開眼著
0049b11: 鬼迷。明發有一轉語。布施諸人。今冬少雨。地土乾硬。
0049b12: 常住蘿蔔頭似老鼠尾巴大。是汝二六時中。又思量
0049b13: 咬嚼箇甚麼。喝一喝。
0049b14: 冬至上堂。一線陽和報小春。石頭土塊盡翻身。獨餘
0049b15: 枯木寒巖者。難作三冬暖氣人。咄。這箇漢。坐在冷湫
0049b16: 湫地雪。操冰姿則不無。若是抵浪迎風。敲枷打鎖。糝
0049b17: 花枯木上。發燄寒巖中。總未見得。明發與麼闡揚。還
0049b18: 有為人處也無。卓拄杖云。丈夫氣宇衝牛斗。踏動鴻
0049b19: 門兩扇開。復舉。玉泉皓至日。示眾云。晷運推移布褌
0049b20: 赫赤。莫怪不洗。無來換替。師云。玉泉風流蓋世。出語
0049b21: 超群。明發此者。也要諸人知有晷運。推移布褌雪白
0049b22: 洗也。如斯不洗不赤。且道與玉泉相去幾何。
0049b23: 臘八趙南泉請上堂。僧問。明星刺破眼睛時。雪裏梅
0049b24: 花只一枝。四十九年仍說夢。知音知後有誰知。只如
0049b25: 釋迦老子。見箇什麼道理。便爾自肯。師云。不是鐵酸
0049b26: 餡。亦非蘿蔔頭。進云。即今。夜夜明星皎皎。還許人悟
0049b27: 也無。師云。莫屈他好。進云。若然者。學人向馬頭截角。
0049b28: 龜背拔毛去也。師云。也許汝好手。進云。和尚亦不得
0049b29: 無過。師打云。汝且喫棒著。進云。恩大難忘。便禮拜師。
0049b30: 乃云。雪山頂上歎奇哉。一點明星是禍胎。帶累兒孫
0049c01: 無著莫。幾番倚杖自徘徊。徘徊不已。打草驚蛇正令
0049c02: 全提。神號鬼哭政當此際。各出隻手一句。諸人試道
0049c03: 道看。良久云。總道不得。山僧出手去也。拈拄杖下座。
0049c04: 打退。
0049c05: 歲旦上堂。僧問。諸祖門庭。則不問祝聖一句。請師陳。
0049c06: 師云。壽比須彌懽萬國。進云。恁麼則恭祝聖人無量
0049c07: 壽。村歌社舞太平春。師云。知恩者少。負恩者多。乃云。
0049c08: 昨夜玄沙騎猛虎。沿街咬逐子。湖狗咆聲。驚起祐公
0049c09: 牛。縮卻尾巴丁。倒走臨濟大師。路見不平。拈一條棒。
0049c10: 出來道。玄沙。玄沙。我識汝是釣魚船上謝三郎。為何
0049c11: 如此撒潑。直得頭熱面紅。不敢啟口。驀豎拂云。而今
0049c12: 都被山僧擒下了也。報諸人聽分剖。日暖風和歲律
0049c13: 新。太平暢飲曹山酒。
0049c14: 解制悟空見來請上堂。僧問。鐘板木魚發笑。燈籠露
0049c15: 柱跳。未審是何吉兆。師云今日天晴。進云。恁麼則。
0049c16: 鶯逢春暖歌聲滑。人遇時平笑臉開。師云。巧言不如
0049c17: 直道。乃云。鴈外天逾碧。鷗邊水自春。袋頭聊解著去
0049c18: 住。莫隨人。何以故玉經磨琢方成器。品入清奇始見
0049c19: 高。復舉教中道。若以色見我。以音聲求我。是人行邪
0049c20: 道。不能見如來。師云。既不以色見。聲求。畢竟如來向
0049c21: 甚處見。即今日升月。往夜暗晝明。鵲噪鶯吟。花紅柳
0049c22: 綠。一一顯如來真實體。又作麼生。說箇離聲求色見
0049c23: 底道理。這裏豁開正眼。釋迦老子心肝五臟。盡情敗
0049c24: 露了也。所以道。色見聲求也不妨。百花影裏繡鴛鴦。
0049c25: 自從識得金針後。一任風吹滿袖香。卓拄杖下座。
0049c26: 上元日。劉勉甫同室馬氏。請到圖澤入塔上堂尼。問。
0049c27: 五百年前正月半。今朝望日是如何。師云。祥雲繞寶
0049c28: 座。進云。禮拜去也。師云。更有瑞氣靄深村。乃云。大道
0049c29: 全彰。因時顯露。至人無咎。與世推移。然雖與世推移。
0049c30: 一段靈光終是埋沒不得。所以瓊山老宿。自宋開禧
0050a01: 以來。於此日入大涅槃。復越兩祀。於此日住安隱地。
0050a02: 不謂滄桑代變歲久莫稽磉盤下。忽爾翻身钁頭邊
0050a03: 從新扶起。骨石具在。碑記猶存。有大力量人。重建窣
0050a04: 堵波。仍請山僧。於此日樹大勝幢。演大法義。使遐邇
0050a05: 見聞者。生希有心。發難遭想。可謂古今合轍。前後一
0050a06: 揆。利己已利人。其功溥哉。敢問諸人還識此日麼。元宵
0050a07: 美景賜福良辰。絃管交加。花燈間錯。家家樂長春之
0050a08: 化。箇箇遊不夜之衢。瓊山老宿與長爪和尚。向百千
0050a09: 光影中。弄大神通。扭捏諸人鼻孔。於此見得。諦信得。
0050a10: 及山僧為伊入塔已畢。不用更說偈言。其或未然倩
0050a11: 拄杖子描箇塔樣去也。遂以拄杖打圓相云。層落落。
0050a12: 影團團。佛祖常擁護人天共仰觀。瓊山老宿珍藏處。
0050a13: 井畔梅花蘸水寒。卓一卓。云。萬載流傳作話端。
0050a14: 上堂。元宵已過兩日。城市中點燈依然熱鬧。有龍燈。
0050a15: 鳳燈。獅子燈。花毬燈。以至鰲山走馬。千奇百怪之燈。
0050a16: 無不莊嚴畢具。山僧昨自平湖回。思量。這裏甚是寥
0050a17: 寂。幸值熹之院主。領南橋善信到山。亦點出佛燈。祖
0050a18: 燈。心燈。法燈。以至須彌日月歷劫長輝之燈。悉皆畢
0050a19: 具莊嚴。政當與麼時。諸人擬向甚處。著眼舉拂子云。
0050a20: 見麼。一燈燃照百千燈。大地山河徹底明。凡聖同由
0050a21: 無異路。不煩鼓吹雜歌聲。良久云。有解承當者。各提
0050a22: 取一枝。安家樂業去。遂搖曳拂子。下座。
0050a23: 聖節上堂。一佛出世。千佛讚揚一句。全提千祥併集。
0050a24: 且如何是。全提一句。以拂子作舞笏勢云。海晏河清。
0050a25: 天子萬壽。
0050a26: 見宗請上堂。鳶飛戾天。魚躍於淵。大道真體只在目
0050a27: 前。逝者如斯。不舍晝夜。至理湛然。原無虛借。孔夫子。
0050a28: 三百六十骨節。八萬四千毛竅。盡情揭露了也。更有
0050a29: 箇慍見底出來道。此是我家茶飯。為什麼寶華座上
0050a30: 拈來。當作宗乘。山僧但與一咄。云。野哉。由也。君子於
0050b01: 其所不知。蓋闕如也。是汝諸人還知麼。良久。云。自是
0050b02: 不知。知便得。斜涇煙景有誰爭。
0050b03: 上堂舉弘覺問僧。看者是什麼經。僧云維摩經覺云
0050b04: 我不問維摩經看者是什麼經其僧言下知歸。師云。
0050b05: 弘覺徹底婆心。這僧偶爾撞彩。簡點將來末後。猶欠
0050b06: 一著在。山僧恁麼道。還端的也無。若到。諸方一任舉
0050b07: 似。
0050b08: 上堂。無花無酒近清明。興味蕭然是野僧。可惜這等
0050b09: 俗漢。未曾識野僧興味在。若識野僧興味底。不論冬
0050b10: 凋夏長。自有靈山花可拈。那管缾罄囊空。自有曹山
0050b11: 酒可喫。日暮啼鴉隨杖至。雨餘芳草任盤桓。大眾且
0050b12: 道他的是。山僧的是。良久云。差之毫釐。隔以千里。
0050b13: 上堂。獅子吼無畏。說百獸聞之皆腦裂。喝一喝云。若
0050b14: 喚作獅子吼。換汝眼中睛。不喚作獅子吼。禿汝口中
0050b15: 舌。去此二途。如何甄別。復喝云。永嘉大師來也。向諸
0050b16: 人道。香象奔波。失卻威龍。天寂聽生欣悅。山僧驀拈
0050b17: 拄杖。便與趁出何故。這裏著他不得。且畢竟作麼生。
0050b18: 坐石數魚無意智。狂呼童稚捉楊花。
0050b19: 受超果請上堂。準擬芳村。水草齊垂頭。橫臥綠楊西。
0050b20: 那知蹤跡難遮掩。又趁春風起耙犁。耙犁既起。萬苦
0050b21: 千辛。帶水拖泥。衝煙冒雨。敢問眾中莫有相救者麼。
0050b22: 如無。山僧自作自受去也。拽拄杖。下座。
0050b23: 
0050b24: 
0050b25: 
0050b26: 海鹽縣比丘尼行定捐貲助刻祈先師
0050b27: 思慧早生蓮界并自身壽命延長者
