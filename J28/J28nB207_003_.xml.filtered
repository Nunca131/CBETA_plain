0298b01: 古瓶山牧道者究心錄
0298b02: 
0298b03: 後學　全相　機峻　全元　等仝錄
0298b04: 
0298b05: 源流頌古
0298b06: 初祖菩提達磨大師受西天二十七祖般若多羅囑
0298b07: 讖於梁普通七年來震旦初至金陵與武帝機不契
0298b08: 寓止嵩山少林面壁而坐人莫之測二祖慧可躬詣
0298b09: 求法立雪斷臂向祖問諸佛法印可得聞乎祖曰諸
0298b10: 佛法印匪從人得可曰我心未安乞師與安祖曰將
0298b11: 心來與汝安可良久曰覓心了不可得祖曰與汝安
0298b12: 心竟可悟入越九年祖命門人曰時將至矣汝等合
0298b13: 言所得有道副對曰如我所見不執文字不離文字
0298b14: 而為道用祖曰汝得吾皮尼總持曰我今所解如慶
0298b15: 喜見阿閣佛國一見更不再見祖曰汝得吾肉道育
0298b16: 曰四大本空五陰非有而我見處無一法可得祖曰
0298b17: 汝得吾骨慧可出禮三拜依位而立祖曰汝得吾髓
0298b18: 乃顧可曰昔如來以正法眼付迦葉尊者展轉囑累
0298b19: 而至於我我今付汝汝當護持并授袈裟以為法信
0298b20: 付法偈曰吾本來茲土傳法救迷情一花開五葉結
0298b21: 果自然成。
0298b22: 頌曰。九年面壁草萋萋卻賺神光腰雪齊
0298b23: 一自覓心剛得髓至今千古示全提
0298b24: 二祖慧可大師從初祖得法博求法嗣時三祖為居
0298b25: 士年踰四十不言名氏禮祖問曰弟子身纏風恙請
0298b26: 和尚懺罪祖曰將罪來與汝懺士良久曰覓罪了不
0298b27: 可得祖曰與汝懺罪竟宜依佛法僧住士曰今見和
0298b28: 尚已巳知是僧未審何名佛法祖曰是心是佛是心是
0298b29: 法法佛無二僧寶亦然士曰今日始知罪性不在內
0298b30: 不在外不在中間如其心然佛法無二也祖深器之
0298c01: 為之剃髮名曰僧璨付法偈曰本來緣有地因地種
0298c02: 花生本來無有種花亦不會生。
0298c03: 覓罪空時萬仞摧通身風恙絕疑猜
0298c04: 司空嶺上無形樹不待春光花自開
0298c05: 三祖僧璨大師自二祖授法深自韜晦居無常處積
0298c06: 十餘載人無知者四祖道信時為沙彌年始十四禮
0298c07: 祖問曰願和尚慈悲乞與解脫法門祖曰誰縛汝曰
0298c08: 無人縛祖曰何更求解脫乎信于言下大悟服勞九
0298c09: 載付法偈曰花種雖因地從地種花生若無人下種
0298c10: 花地盡無生。
0298c11: 分明縛脫絕安排誰識於中隱顯該
0298c12: 言下掀翻無異路紫泥三詔破雲來
0298c13: 四祖道信大師嗣法三祖住蘄春破頭山學侶雲臻
0298c14: 一日往黃梅縣路逢一小兒骨相奇秀異乎常童祖
0298c15: 問曰子何姓答曰姓即有不是常姓祖曰是何姓答
0298c16: 曰是佛性祖曰汝無姓耶答曰性空故無祖默識是
0298c17: 法器即遣侍者從其母乞出家後付法偈曰花種有
0298c18: 生性因地花生生大緣與性合當生生不生。
0298c19: 驀地相逢借問由將南酬北播真猷
0298c20: 大緣若謂呈奇特誤聽松風萬古秋
0298c21: 五祖弘忍大師前身為破頭山中栽松道者轉遇四
0298c22: 祖得法嗣化六祖時為居士姓盧名慧能聞讀金剛
0298c23: 經有省自新州來參祖祖令隨眾作務祖一日令眾
0298c24: 述偈意符則授衣法會下七百餘僧上座神秀於廊
0298c25: 壁書偈曰身似菩提樹心如明鏡臺時時勤拂拭莫
0298c26: 使惹塵埃祖見知秀所作迺讚嘆曰後人依此修行
0298c27: 亦得勝果各令念誦盧在碓坊聞之至夜倩人於秀
0298c28: 偈側亦書一偈曰菩提本無樹明鏡亦非臺本來無
0298c29: 一物何處惹塵埃祖見曰此是誰作亦未見性眾聞
0298c30: 祖語遂不之顧逮夜祖潛詣碓坊問曰米白也未盧
0299a01: 曰白也未有篩祖以杖擊碓三下而去盧即三鼓入
0299a02: 室祖密付衣法囑善保護無令斷絕付法偈曰有情
0299a03: 來下種因地果還生無情既無種無性亦無生。
0299a04: 應無所住已生心脫體無依解轉身
0299a05: 米白篩來三鼓後別開要徑一肩新
0299a06: 六祖慧能大師黃梅得法後住曹溪南嶽讓祖來參
0299a07: 祖問甚麼處來讓曰嵩山來祖曰什麼物恁麼來讓
0299a08: 無語經八載忽然有省乃白祖曰某甲有箇會處祖
0299a09: 曰作麼生師曰說似一物即不中祖曰還假修證否
0299a10: 讓曰修證則不無染污即不得祖曰祗此不污染諸
0299a11: 佛之所護念汝既如是吾亦如是祖為說法偈曰心
0299a12: 地含諸種普雨悉皆生頓悟花情已巳菩提果自成。
0299a13: 什麼物兮恁麼來龍吟枯木起轟雷
0299a14: 八年舉似無倫比染淨俱忘入禍胎
0299a15: 曹溪第二世南嶽懷讓禪師見馬祖常習坐禪師問
0299a16: 曰大德坐禪圖甚麼祖曰圖作佛師乃取一磚於彼
0299a17: 菴前石上磨祖曰磨作甚麼師曰磨作鏡祖曰磨磚
0299a18: 豈得成鏡耶師曰磨磚既不成鏡坐禪豈得作佛祖
0299a19: 曰如何即是師曰如牛駕車車若不行打車即是打
0299a20: 牛即是祖無對師又曰汝學坐禪為學坐佛若學坐
0299a21: 禪禪非坐臥若學坐佛佛非定相于無住法不應取
0299a22: 捨汝若坐佛即是殺佛若執坐相非達其理祖聞示
0299a23: 誨如飲醍醐禮拜問曰如何用心即合無相三昧師
0299a24: 曰汝學心地法門如下種子我說法要譬彼天澤汝
0299a25: 緣合故當見其道又問道非色相云何能見師曰心
0299a26: 地法眼能見乎道無相三昧亦復然矣祖曰有成壞
0299a27: 否師曰若以成壞聚散而見道者非見道也乃說偈
0299a28: 曰心地含諸種遇澤悉皆萌三昧花無相何壞復何
0299a29: 成祖遂開悟心意超然侍奉九秋日益玄奧。
0299a30: 坐禪屈佛磚成鏡說甚打牛又打車
0299b01: 幸遇甘霖緣會得不知依舊亂如麻
0299b02: 曹溪第三世江西馬祖道一禪師百丈為侍者一日
0299b03: 侍祖行次見一群野鴨飛過祖曰是甚麼丈曰野鴨
0299b04: 子祖曰甚處去也丈曰飛過去也祖遂把丈鼻扭負
0299b05: 痛失聲祖曰又道飛過去也丈於言下有省又後侍
0299b06: 立次祖目視繩床角拂子丈曰即此用離此用祖曰
0299b07: 汝向後開兩片皮將何為人丈取拂子豎起祖日即
0299b08: 此用離此用丈挂拂子於舊處祖振威一喝丈直得
0299b09: 三日耳聾祖付法偈曰心外本無法有付非心法既
0299b10: 知非法心如是付心法。
0299b11: 啐啄之機臭味同鼻頭扭破髑髏空
0299b12: 雷轟地震重提掇直至而今耳盡聾
0299b13: 曹溪第四世洪州百丈山懷海禪師一日謂眾曰佛
0299b14: 法不是小事老僧昔被馬大師一喝直得三日耳聾
0299b15: 時黃檗聞舉不覺吐舌師曰子已巳後莫承嗣馬祖去
0299b16: 麼檗曰不然今日因和尚舉得見馬祖大機大用然
0299b17: 且不識馬祖若嗣馬祖已巳後喪我兒孫師曰如是如
0299b18: 是見與師齊減師半德見過於師方堪傳授子甚有
0299b19: 超師之見檗便禮拜師付法偈曰本無言語囑強以
0299b20: 心法傳汝既受持去心法更何言。
0299b21: 偶爾垂慈舉示伊知音暗裏展鎗旗
0299b22: 舌頭墮地云何會見過於師更不疑
0299b23: 曹溪第五世洪州黃檗山希運禪師臨濟在師會下
0299b24: 行業純一首座睦州嘆曰雖是後生與眾有異遂問
0299b25: 上座在此多少時濟云三年座曰曾參問也無濟云
0299b26: 不曾參問不知問箇什麼座云汝何不去問堂頭和
0299b27: 尚如何是佛法的的大意濟便問聲未絕師便打濟
0299b28: 下來座云問話作麼生濟云某甲問聲未絕和尚便
0299b29: 打某甲不會座云但更去問濟又問師又打濟如是
0299b30: 三度問師三度打濟白首座云幸蒙慈悲令某甲問
0299c01: 訊和尚三度發問三度被打自恨障緣不領深旨今
0299c02: 且辭去座云汝若去時須辭和尚去濟禮拜退座先
0299c03: 到師白云問話底後生甚是如法若來辭時方便接
0299c04: 他向後成一株大樹與天下人作蔭涼去在濟辭師
0299c05: 師囑云不得往別處去汝向高安灘頭大愚處去必
0299c06: 為汝說濟到大愚愚問甚處來濟云黃檗來愚曰黃
0299c07: 檗有何言句濟云某甲三度問佛法的的大意三度
0299c08: 被打不知某甲有過無過愚曰黃檗與麼老婆心切
0299c09: 為汝得徹困更來者裏問有過無過濟於言下大悟
0299c10: 云元來黃檗佛法無多子愚搊住曰者尿床鬼子適
0299c11: 來道有過無過如今卻道黃檗佛法無多子你見箇
0299c12: 甚麼道理速道速道濟遂築犬愚脅下三拳愚拓開
0299c13: 曰汝師黃檗非干我事濟便回師見便問者漢來來
0299c14: 去去有甚了期濟云祗為老婆心切人事了侍立師
0299c15: 又問什麼處去來濟云昨奉慈旨令參大愚去來師
0299c16: 云大愚有何言句濟遂舉前話師云作麼生得者漢
0299c17: 來待痛與一頓濟云說甚麼待來即今便喫隨後便
0299c18: 掌師云者風顛漢卻來者裏捋虎鬚濟便喝師云侍
0299c19: 者引者風顛漢參堂去後付偈曰病時心法在不病
0299c20: 心法無吾所付心法不在心法途。
0299c21: 三頓烏藤眼搭眵高安一撥利如錐
0299c22: 築拳脅下方伸信倒跨崑崙鐵馬嘶
0299c23: 曹溪第六世鎮州臨濟義玄禪師興化為侍者機緣
0299c24: 默契師以法偈印之偈曰至道無揀擇本心無向背
0299c25: 便如此承當春風增瞌睡化後充三聖首座次任大
0299c26: 覺院主云云開堂日此一炷香本為三聖師兄三聖
0299c27: 於我太孤本為大覺師兄大覺於我太賒不如供養
0299c28: 臨濟先師。
0299c29: 當家纔識柴米價養子方知父母恩
0299c30: 至道無難嫌揀擇孤賒迥出定乾坤
0300a01: 臨濟第二世魏府興化存獎禪師南院久依座下師
0300a02: 以法偈付曰大道全自心亦非在心求付汝自心道
0300a03: 無喜亦無憂。
0300a04: 老屋離披意自寒不堪憂處事無瞞
0300a05: 此心付汝何憂喜無限風光孰與看
0300a06: 臨濟第三世汝州南院慧顒禪師風穴在會作園頭
0300a07: 師一日入園問云南方一棒作麼生商量穴云作奇
0300a08: 特商量穴卻問和尚此間一棒作麼商量師拈棒云
0300a09: 棒下無生忍臨機不見師穴於言下大徹依止六年
0300a10: 師付法偈曰我今無法說所說皆非法今付無法法
0300a11: 不可住於法。
0300a12: 棒下無生徹骨親顒翁語魯指西秦
0300a13: 知音不在千杯酒一盞清茶也醉人
0300a14: 臨濟第四世汝州風穴延沼禪師首山充知客時常
0300a15: 密誦法華一日侍立次師乃垂涕告曰不幸臨濟之
0300a16: 道至吾將墜於地山曰觀此一眾豈無人耶師曰聰
0300a17: 明者多見性者少山曰如某者如何師曰吾雖望子
0300a18: 之久猶恐耽著此經不能放下山曰此亦可事願聞
0300a19: 其要師於是上堂舉世尊以青蓮目顧視大眾迦葉
0300a20: 正當與麼時且道說箇什麼若道不說而說又是埋
0300a21: 沒先聖且道說箇什麼山拂袖而退師擲下拄杖歸
0300a22: 方丈次日山與真園頭同上問訊師問真曰作麼生
0300a23: 是世尊不說說真曰鵓鳩樹頭鳴師曰你作許多癡
0300a24: 福作麼何不體究言句又問山曰你作麼生山曰動
0300a25: 容揚古路不墮悄然機師謂真曰你何不看念法華
0300a26: 下語付首山偈曰無說是真法其說原無說我今說
0300a27: 付時說說何曾說。
0300a28: 室中憂墜涕心酸舉古明今露影竿
0300a29: 不墮悄然揚古路冷光猶是逼人寒
0300a30: 臨濟第五世汝州首山省念禪師一日上堂汾陽出
0300b01: 問百丈捲席意旨如何師曰龍袖拂開全體現陽云
0300b02: 未審師意如何師云象王行處絕狐蹤陽於言下大
0300b03: 悟遂提起坐具顧視大眾云萬古碧潭空界月再三
0300b04: 撈漉始應知禮拜歸眾時葉縣省和尚作首座纔退
0300b05: 便問昭兄你適來見箇什麼道理便與麼道陽云正
0300b06: 是我放身捨命處省便休師付汾陽法偈曰自古付
0300b07: 無說我今亦無說只此無說心諸佛所共說。
0300b08: 問處分明答處親輕輕撥著便翻身
0300b09: 投機一語驚人耳惹得傍觀努目新
0300b10: 臨濟第六世汾州太子院善昭禪師慈明參師師揣
0300b11: 其志經二年未許入室明每詣方丈師見必詬罵或
0300b12: 毀詆諸方及有所訓皆流俗鄙事明一夕訴曰自至
0300b13: 法席已巳再夏不蒙指示但增世俗塵勞念歲月飄忽
0300b14: 己已事未明有失出家之利語未卒師熟視罵曰是惡
0300b15: 知識敢裨販我怒舉杖逐之明擬伸救師驀掩其口
0300b16: 明忽大悟曰是知臨濟道出常情服役七年辭去付
0300b17: 偈曰虛空無形象形象非虛空我所付心法空空空
0300b18: 不空。
0300b19: 格外全提迥不同麤言辣語播宗風
0300b20: 淆訛掣斷知端的掩口分明見熱衷
0300b21: 臨濟第七世潭州石霜慈明楚圓禪師自南源徒道
0300b22: 吾石霜皆楊岐總院事岐依師雖久未有省發每咨
0300b23: 參師曰庫司事繁且去他日又問師曰監寺異日兒
0300b24: 孫遍天下在何用忙為一日師適出雨忽作岐偵師
0300b25: 小徑既見遂搊住曰者老漢今日須與我說不說打
0300b26: 你去師曰監寺知者般事便休語未卒岐大悟即拜
0300b27: 於泥塗問曰狹路相逢時如何師曰你且躲避我要
0300b28: 去那裡去岐歸來日具威儀詣方丈禮謝師呵曰未
0300b29: 在一日師上堂岐出問幽鳥語喃喃辭雲入亂峰時
0300b30: 如何師曰我行荒草裡汝又入深村岐曰官不容鍼
0300c01: 更借一問師便喝岐曰好喝師又喝岐亦喝師連喝
0300c02: 兩喝岐禮拜師曰此事是箇人方能擔荷岐拂袖便
0300c03: 行師付法偈曰虛空無面目心相亦如然即此虛空
0300c04: 心可稱天中天。
0300c05: 卒風暴雨偵師蹤饒舌泥途亦不中
0300c06: 縱奪之機猶未已巳紅爐點雪孰堪容
0300c07: 臨濟第八世袁州楊岐方會禪師白雲端參師一日
0300c08: 忽問上人落髮師為誰端曰茶陵郁和尚師曰吾聞
0300c09: 伊過橋遭有省作偈甚奇能記否端即誦曰我有
0300c10: 明珠一顆久被塵勞關鎖今朝塵盡光生照破山河
0300c11: 萬朵師笑而趨起端愕然通夕不寐黎明咨詢師適
0300c12: 歲莫師曰汝見昨日打敺儺者麼曰見師曰汝一籌
0300c13: 不及渠端復愕曰意旨如何師曰渠愛人笑汝怕人
0300c14: 笑端因大悟於言下師付法偈曰心體如虛空法亦
0300c15: 遍虛空證得心空理非法非心空。
0300c16: 興奪雙行驗作家更添一笑撒泥沙
0300c17: 黎明捉敗渠儂處自不重栽眼裡花
0300c18: 臨濟第九世舒州白雲守端禪師浮山遠聞師頌臨
0300c19: 濟三頓棒有過人處指五祖演見師祖請益南泉摩
0300c20: 尼珠話師叱之祖領悟獻投機偈曰山前一片閒田
0300c21: 地又手叮嚀問祖翁幾度賣來還自買為憐松竹引
0300c22: 清風師印可令掌磨事一日師謂祖曰有數禪客自
0300c23: 廬山來皆有悟入處教伊說亦說得有來由舉因緣
0300c24: 問伊亦明得教伊下語亦下得秪是未在祖於是大
0300c25: 疑私自計曰既悟了說亦說得明亦明得如何卻未
0300c26: 在遂參究累日忽然省悟從前寶惜一時放下走見
0300c27: 師師為手舞足蹈祖亦一笑而已祖後曰吾因茲出
0300c28: 一身白汗便明得下載清風師付法偈曰道我元無
0300c29: 我道心元無心惟此無我法相契無我心。
0300c30: 萬機把斷指衷由打草驚蛇展一籌
0301a01: 白汗淋漓明下載從前寶惜一時休
0301a02: 臨濟第十世蘄州五祖法演禪師圓悟出蜀遍參諸
0301a03: 宿最後見祖盡其機用祖皆不諾乃謂祖強移換人
0301a04: 出不遜語忿然而去祖曰待你著一頓熱病打時方
0301a05: 思量我在悟到金山染傷寒困極以平日見處試之
0301a06: 無得力者追繹祖言乃自誓曰我病稍間即歸五祖
0301a07: 病痊尋歸祖一見而喜令即參堂充侍者方半月會
0301a08: 部使者解印還蜀詣祖問道祖曰提刑少年曾讀小
0301a09: 豔詩否有兩句頗相近頻呼小玉元無事秪要檀郎
0301a10: 認得聲提刑應諾諾祖曰且仔細悟適歸侍立次問
0301a11: 曰聞和尚舉小豔詩提刑會否祖曰他秪認得聲悟
0301a12: 曰秪要檀那認得聲他既認得聲為甚麼卻不是祖
0301a13: 曰如何是祖師西來意庭前柏樹子悟忽有省遽
0301a14: 出見雞飛上闌干鼓翅而鳴自謂曰此豈不是聲遂
0301a15: 袖香入室通所得呈偈曰金鴨香銷錦繡幃笙歌叢
0301a16: 裡醉扶歸少年一段風流事秪許佳人獨自知祖曰
0301a17: 佛祖大事非小根劣器所能造詣吾助汝喜後悟興
0301a18: 佛眼佛鑑侍祖於一亭上夜話及歸燈已巳滅祖於暗
0301a19: 中曰各人下一轉語佛鑑曰彩鳳舞丹霄佛眼曰鐵
0301a20: 蛇橫古路悟曰看腳下祖曰滅吾宗者乃克勤耳祖
0301a21: 付法偈曰真我本無心真心亦無我契此真真心我
0301a22: 我何曾我。
0301a23: 聞聲見色非聞見一段風流顯見聞
0301a24: 詣實供通句味別暗中點首出重雲
0301a25: 臨濟第十一世成都府昭覺寺佛果克勤圓悟禪師
0301a26: 虎丘隆入室師問曰見見之時見非是見見猶離見
0301a27: 見不能及遂舉手曰還見麼隆曰見師曰頭上安頭
0301a28: 隆聞脫然契證師叱曰見箇甚麼隆曰竹密不妨流
0301a29: 水過師肯之俾掌藏有問隆藏主柔易若此何能為
0301a30: 哉師日瞌睡虎耳付偈曰得道心自在不得道憂惱
0301b01: 付汝自心道無喜亦無惱。
0301b02: 見不及處不曾藏舉箇拳頭抱賊贓
0301b03: 契見脫然如睡虎威獰何處不風光
0301b04: 臨濟第十二世平江府虎丘紹隆禪師住宣州彰教
0301b05: 時圓悟歸蜀指應菴華見師師移虎丘華侍行未半
0301b06: 載頓明大事師付法偈曰天晴雲在天雨落溼在地
0301b07: 秘密付汝心心法只者是華後住饒之報恩師忌辰
0301b08: 拈香云平生沒興撞著者無意智老和尚做盡伎倆
0301b09: 湊泊不得從此卸卻干戈隨分著衣喫飯二十年來
0301b10: 坐曲彔木懸羊頭賣狗肉知他有甚憑據雖然一年
0301b11: 一度燒香日千古令人恨轉深。
0301b12: 天晴雨溼獨超群恩大難酬恨轉深
0301b13: 無限干戈都卸盡懸羊賣狗到如今
0301b14: 臨濟第十三世明州天童山應庵曇華禪師密庵傑
0301b15: 初參師於衢之明果師屢呵斥一日問傑如何是正
0301b16: 法眼傑遽答曰破沙盆師頷之付偈曰佛用眼睹星
0301b17: 我用耳聽聲我用與佛用我明汝亦明。
0301b18: 正法眼答破沙盆萬象森羅觸處清
0301b19: 遍布風光盈耳目師資肝膽一時傾
0301b20: 臨濟第十四世明州天童山密庵咸傑禪師住烏巨
0301b21: 破庵先參師命典客一日師偶對僧舉不是風動不
0301b22: 是幡動先聞豁然大悟次日師遇先眾寮前問你總
0301b23: 不得作伎倆試露箇消息看先應聲曰方丈裡有客
0301b24: 師呵呵大笑先侍師凡五載盡得旨要後辭歸蜀師
0301b25: 以偈送之曰萬里南來川藞苴奔流度刃扣玄關頂
0301b26: 門戳瞎金剛眼去住還同珠走盤付法偈曰佛與眾
0301b27: 生見元本不隔線付法付自心非見非不見。
0301b28: 不是幡兮不是風當機捉敗賣柴翁
0301b29: 相逢狹路通消息歷劫如何用得窮
0301b30: 臨濟第十五世夔州府臥龍破庵祖先禪師住蘇之
0301c01: 西華秀峰有僧入室師打逐至法堂時無準範解曰
0301c02: 禪和家爭禪亦常事耳師曰豈不聞道我肚饑聞板
0301c03: 聲要喫飯去準聞不覺汗流浹背師居靈隱準復
0301c04: 從一日侍遊石筍庵庵有道者請益曰胡孫子捉不
0301c05: 住乞師方便師曰用捉他作麼如風吹水自然成紋
0301c06: 準在旁大徹付偈曰我若不見時汝應不見見見見
0301c07: 非自心自心當顯現。
0301c08: 明珠出水璞已琢眉毛撮結眼八角
0301c09: 徹得猢猻消息斷乾坤如漆活卓卓
0301c10: 臨濟第十六世徑山無準師範禪師賜號佛鑑斷橋
0301c11: 倫祖在會下準以狗子因何有業識令祖下語凡三
0301c12: 十轉不契祖云可無方便乎準舉真淨頌曰言有業
0301c13: 識在誰云意不深海枯終見底人死不知心祖竦然
0301c14: 良久忽聞板聲通身汗下於是脫然準以從上源流
0301c15: 并付法偈曰真理直如絃何默更何言我今善付囑
0301c16: 表心本無得祖出世祗園遷天台瑞巖國清準於淳
0301c17: 祐己酉三月十五示疾集眾遺囑其徒眾請偈準乃
0301c18: 執筆書偈曰來時空索索去也赤條條更要問端的
0301c19: 天台有石橋。
0301c20: 倒腹傾腸意轉深了無業識可追尋
0301c21: 板聲擊脫汗如雨鑑地輝天耀古今
0301c22: 臨濟第十七世杭州淨慈斷橋妙倫禪師台州徐氏
0301c23: 子室中嘗舉萬法歸一示徒日隨眾務方山寶侍次
0301c24: 師以莧菜根示之寶悟入師付法偈曰本無迷悟人
0301c25: 迷悟自家討記得少壯時而今不覺老即繼師席。
0301c26: 莧根拈出無邊春蠱毒誰能當處親
0301c27: 滿目生涯隨分足任從天下樂欣欣
0301c28: 臨濟第十八世天台瑞巖方山寶禪師初住西庵無
0301c29: 見參師雖有所契未臻其極遂築室華頂精苦自勵
0301c30: 一日作務次渙然有省平生凝滯當下冰釋遂走瑞
0302a01: 巖呈所解方以偈證曰道人得得出山來盡把襟懷
0302a02: 對我開坦坦平平如鏡面澄澄湛湛絕纖埃忽然得
0302a03: 箇轉身句衲卷寒雲便歸去萬八千丈華頂峰一笑
0302a04: 裂開鐵面具家山到後絕思惟拗折烏藤拄竹扉糞
0302a05: 火堆中消息好芋香便是道香時并付法偈曰此心
0302a06: 極廣大虛空比不得此道只如是受持休外覓。
0302a07: 盤居華頂氣雄豪苦勵深藏道愈高
0302a08: 徹底呈來親手付轉身句子利吹毛
0302a09: 臨濟第十九世天台無見先睹禪師一坐華頂四十
0302a10: 餘年足未嘗輒越戶至正賜號妙明真覺白雲度深
0302a11: 習禪定後一榮南遊遍叩禪林無有可其意者聞師
0302a12: 說法天台欣然就謁師見器之充侍者度問西來密
0302a13: 意未審如何師云待娑羅峰點頭即向汝道度以手
0302a14: 搖曳擬答師便喝度云娑羅峰頂白浪滔天花開芒
0302a15: 種後葉落立秋前師云我家無殘羹剩飯也度云此
0302a16: 非殘羹剩飯而何師頷之付法偈曰至大是此心至
0302a17: 聖是此法燈燈光不差了此心者達。
0302a18: 遍叩難逢恰對頭手搖熱喝遽相酬
0302a19: 殘羹不中飽人喫瀟灑縱橫得自由
0302a20: 臨濟第二十世處州福林白雲智度禪師初住普慈
0302a21: 諸剎洪武己已酉應召尋隱福林平昔機語不容人錄
0302a22: 古拙俊侍師室中了明大事深契牧牛之作乃付法
0302a23: 偈曰心中有自心法中有至法我今可付囑心法無
0302a24: 心法。
0302a25: 宗師垂手貴天真切齒蝌文篆不仁
0302a26: 直下了明端的旨犁牛產出玉麒麟
0302a27: 臨濟第二十一世太平府繁昌八峰山古拙俊禪師
0302a28: 無際參師問還我照用來際云若有照用即成障礙
0302a29: 師云者廝著空佛也救不得際云有無俱寂滅空佛
0302a30: 悉皆非後示以偈云憶昔繁昌一別時此心能有幾
0302b01: 人知無絃曲子真堪續慧命懸懸付與誰付法偈曰
0302b02: 一道不心光三際十方明何於明白中有明有不明。
0302b03: 驀將照用驗端由高價隨機劈面酬
0302b04: 掀翻空佛皆非處月滿青天水滿洲
0302b05: 臨濟第二十二世川東普州道林無際悟禪師別號
0302b06: 蠶骨蜀中人也年二十出纏縛竹為庵研勵無懈四
0302b07: 指大書帖亦不顧只是拍盲做鈍工夫後得大徹大
0302b08: 悟即呈本師偈曰寂照無上下光明處處通本來無
0302b09: 皂白無處不含容正統九年應　召說法　上大悅
0302b10: 師嘗以無字公案示徒月溪澄久依座下深得奧旨
0302b11: 特書月溪二字法語示之并付法偈云我無法可付
0302b12: 汝無心可受無付無受心何人不成就。
0302b13: 纔云無字立綱宗金屑依然著眼中
0302b14: 驀地虛空連底脫大千沙界一時通
0302b15: 臨濟第二十三世南京大崗月溪澄禪師景泰三年
0302b16: 敕賜回大崗號慈善一日室中出祖衣示徒乃云此
0302b17: 衣是唐朝宮王所置今八百餘年矣祖祖相傳至東
0302b18: 普先師普付與老僧若是克家種子方堪紹荷狐假
0302b19: 虎威焉敢希冀又云如百丈侍馬祖祖侍南嶽嶽侍
0302b20: 曹溪六祖皆久久親炙磨光剉銳乃能豁徹重關羈
0302b21: 鎖掃盡微見窠臼深得大機大用可為人天眼目耳
0302b22: 師居嘗凡見僧請益乃云佛法不是鮮魚怕爛卻郤那
0302b23: 即趁出夷峰寧侍傍忽悟入師付衣法偈云心即能
0302b24: 知心法即可知法今所付法心非心亦非法。
0302b25: 遞代金襴希世珍克家堪紹便通津
0302b26: 鮮魚一語誰相委致使傍觀笑轉新
0302b27: 臨濟第二十四世大崗夷峰寧禪師寶芳住天目往
0302b28: 參師器之乃付法偈云祖祖無法付人人本自有汝
0302b29: 受無付法急著傳於後。
0302b30: 大地山河總是真目中無事可相親
0302c01: 人人本具傳何物啼鳥山花別有春
0302c02: 臨濟第二十五世天目寶芳進禪師示眾云拈花微
0302c03: 笑節外生枝面壁安心畫蛇添足山僧者裏無禪可
0302c04: 參無道可學直教一箇箇成佛作祖去汝等還信得
0302c05: 及麼良久拍膝云劍號巨闕玉出崑崗付野翁曉法
0302c06: 偈云真性本無性真法本無法了知無法性何處不
0302c07: 通達。
0302c08: 無禪無道意何窮鐵壁銀山盡打通
0302c09: 是處了知無法性金風瑟瑟到梧桐
0302c10: 臨濟第二十六世嘉興東塔野翁曉禪師無趣參每
0302c11: 呈見解師盡與掃闢昔日所負直使索然一日師謂
0302c12: 趣云我有一言要興爾說趣便問師但笑而不語趣
0302c13: 又問師又笑趣不諳旨遂禮拜懇求師不得已乃云
0302c14: 達磨西來直指人心見性成佛唯在直下體取子若
0302c15: 信得及可放下萬緣參箇萬法歸一趣領旨後聞雞
0302c16: 鳴有省即薙染師乃付法偈云非法非非法非性非
0302c17: 非性非心非非心付汝心法竟。
0302c18: 闢盡多方絕較量笑中爭信有刀藏
0302c19: 雞鳴掣斷黃金鎖直得家聲播大邦
0302c20: 臨濟第二十七世嘉興敬畏無趣如空禪師無幻參
0302c21: 師誨以教外別傳之旨朝夕參究有所契入遂薙染
0302c22: 結庵徑山集無趣語錄往見趣趣問子向在甚麼處
0302c23: 幻曰徑山趣曰做得甚麼事幻曰某家買得一段田
0302c24: 收得原本契書請和尚僉押即將集本呈上趣接得
0302c25: 展看曰者箇是我的汝的幻曰和尚莫搶奪行市
0302c26: 趣便擲下集本幻便出復呈偈趣曰非語言文字也
0302c27: 是汝作底麼幻曰某甲鼓粥飯氣若謂有所得辜負
0302c28: 和尚不少趣乃點首即付法偈云師傳拈花宗示我
0302c29: 微笑法親手展付汝持奉遍塵剎。
0302c30: 識得祖翁田地了契書僉押更呈看
0303a01: 末稍一句無私語父子恩情徹底寒
0303a02: 臨濟第二十八世徑山無幻性沖禪師初住車溪後
0303a03: 開法徑山示眾云老漢本擬深藏鄉僻遣過生緣爭
0303a04: 奈無趣老人有不了底公案山僧出來與他了卻僧
0303a05: 問如何是無趣老人不了底公案師便打僧云某甲
0303a06: 有甚過師云殃及兒孫南明掩關興善師至關前勘
0303a07: 問南將前工夫舉似師跌足云悔我來遲向後總欲
0303a08: 到此不易得也南即啟關往謁於車溪徑山服勤八
0303a09: 載一日於地上拾片紙有觀方知彼去去者不至方
0303a10: 之句有省呈無幻幻乃印可即命充首座付法偈曰
0303a11: 得本無所得傳亦無可傳今付無傳法東西共一天
0303a12: 塔於徑山。
0303a13: 扣關勘問覓知音跌足分明示本真
0303a14: 八載辛勤緣會熟途中拾得自家珍
0303a15: 臨濟第二十九世興善南明慧廣禪師徑山示眾云
0303a16: 五峰頭卓朔雙徑尾顛先喝石嵒一任跳明月池
0303a17: 覆地傾天此四句中有一句有殺人刀無活人劍有
0303a18: 一句有活人劍無殺人刀有一句殺人刀活人劍俱
0303a19: 有有一句殺人刀活人劍俱無伶俐衲僧檢點得倜
0303a20: 儻分明許你一生參學事畢普明鴛湖初謁無幻於
0303a21: 車溪開示禪要後侍南明於徑山一日閱思益梵天
0303a22: 經有省即呈無生偈曰鐵壁銀山誰敢摧賊身驀地
0303a23: 拶將來相看元是舊相識當下慚惶笑臉開又曰歷
0303a24: 劫多年窮苦事風光流得到今朝笙歌車馬門如市
0303a25: 內院依然鎖寂寥南閱之痛加呵斥更不作偈頌南
0303a26: 後掩關皋亭諸處不離左右一十三載值南病篤一
0303a27: 日舉香嚴獨腳頌問明明纔開口南便喝明復擬開
0303a28: 口南又喝明方點首南即付法偈云無傳無受法無
0303a29: 傳無受心付與無手者掣斷虛空觔。
0303a30: 死灰淋過屈屈屈末後翻然重漏泄
0303b01: 突然一喝雙耳聾累及兒孫揚醜拙
0303b02: 臨濟第三十世建寧普明玄微妙用禪師別號鴛湖
0303b03: 初住嘉興白苧普明寺及桐月庵介庵進往參師即
0303b04: 垂誨便有師資之契庵因臥疾忽聞匠斧砍大木聲
0303b05: 有省即呈萬如和尚萬頷之後聞師住建寧普明及
0303b06: 侍萬入山請師陞座扣問師云不須更問山中事觀
0303b07: 見容顏便得知庵便禮拜未幾辭往曹山再參師於
0303b08: 普明即命入室庵方跨門師云是甚麼菴擬答師震
0303b09: 威便喝庵豁然契悟即掩耳而出一日師欠安庵侍
0303b10: 次師命茶問云汝字覺先喚甚麼作先庵云且喜今
0303b11: 日得自在師云如何是覺後菴云請和尚尊重師云
0303b12: 你還分得先後麼庵良久師便喝庵云某甲只管喫
0303b13: 茶師云如何是喫茶底事庵云柿棗腐乾都在者裏
0303b14: 師云你作麼生庵云卻被某甲一口食盡師云滋味
0303b15: 如何庵云甜者自甜鹹者自鹹師云未在更道庵云
0303b16: 某甲謝茶便禮拜師深喜之又一日師集眾乃舉拂
0303b17: 子云世尊拈一枝花老僧舉一枝拂且道是同是別
0303b18: 庵出禮三拜歸位師云者瞎驢遂擲下即出從上源
0303b19: 流衣拂并書法偈付云沿流一段事竟無頭與尾付
0303b20: 與師子兒哮吼滿大地師於崇禎壬午十月十一日
0303b21: 說偈而化嗣法三人庵出世嘉興金明寺。
0303b22: 方跨門來陷虎才當機掩耳起風雷
0303b23: 雖然不犯將軍令爭奈洪音遍九垓
0303b24: 拈花舉拂太勞翁同別尤看大賚功
0303b25: 三拜祖肩歸位立高提祖令振寰中
0303b26: 臨濟第三十一世嘉興金明介庵悟進禪師初受請
0303b27: 徑山萬壽寺結制及住餘杭廣福武康天池禾之金
0303b28: 明諸剎皆應時也牧公道者項謙髫年首謁博山余
0303b29: 集生諸老以向上一著苦究念餘年礙膺不釋後於
0303b30: 順治庚寅別駕八閩漳州壬辰歲暮瓜代至福州見
0303c01: 粵東華首空隱禪師飛錫過閩本分接人之暇亦贊
0303c02: 念佛持咒蒙授准提懺像歸送楞嚴重梓流通一日
0303c03: 禮懺口宣佛身充滿於法界普現一切群生前之句
0303c04: 忽然身心脫落遂述偈曰一手拈磬一手鼓今日捉
0303c05: 敗無位祖觸處逢渠本現成恒河沙國佛一母後參
0303c06: 天界浪和尚浪曰聞你幼年見博山余集生諸公是
0303c07: 否公禮曰今日特特禮拜和尚浪曰除卻搖唇鼓舌
0303c08: 豎指揚眉處還我到家語來公乂手默然浪頷之己
0303c09: 亥春參金明本師問涅槃心易曉差別智難明如何
0303c10: 是差別智師云差別且止喚甚是涅槃心公舉拳師
0303c11: 云死了燒了在甚麼處公纔開口師震威便喝公從
0303c12: 此冰釋又作十二時偈以自娛輒呈師師接過曰者
0303c13: 箇是紙墨還別有麼公展手視師師乃休又一日師
0303c14: 拈香墜問曰無情如何說法公曰和尚拄杖子跳
0303c15: 去也師復勘問公拈墜擲地乂手而立師拾墜置於
0303c16: 几公曰無情說法竟師休去一日師刻蜜蜂頌將竣
0303c17: 師曰病朽觀你蜂頌頗恰意但要問你日出扶桑大
0303c18: 地紅是何意旨下一轉語可付諸梨棗公云適問箇
0303c19: 是什麼師哂之公即呈偈曰聊聞舉著便承當好肉
0303c20: 無端已剜瘡著眼機先看端的頂門誰不帶扶桑師
0303c21: 印可即書法偈付云維摩之疾好承當痛處何妨炙
0303c22: 艾瘡眼正心光扶祖道任教烏兔起滄桑并授拄杖
0303c23: 名曰真本。
0303c24: 頌曰。墜香拈起貴知音擲地酬來星斗沉
0303c25: 莫謂一機全殺活當場須是芥投鍼
0303c26: 重重伸問幾人知日擁扶桑示孰齊
0303c27: 自古迄今輝宇宙夜深舞袖入岑西
0303c28: 
0303c29: 
0303c30: 
0304a01: 偈頌
0304a02: 十二時偈
0304a03: 平旦寅翻來覆去顯無生遍歷山河無覓處那知只
0304a04: 在剎那頃
0304a05: 日出卯不涉思惟豈弄巧驀然築破者孃生恆河沙
0304a06: 劫一時了
0304a07: 食時辰拈盂舉箸是何人日用尋常承此力不移寸
0304a08: 步現全身
0304a09: 禺中已巳了然一念渾無事饑餐渴飲睡來眠妙用頭
0304a10: 頭靡不是
0304a11: 日中午無影樹下一片土一鋤翻轉作園林閒時一
0304a12: 笑空今古
0304a13: 日昳未本來一物無頭尾雖然不履亦不衫日夕足
0304a14: 跟原點地
0304a15: 晡時申祖道從來付國臣橫身擔荷恁麼去隨處安
0304a16: 閒絕比鄰
0304a17: 日入酉此事如同池底藕青蓮透出自淤泥涅而不
0304a18: 淄渠不朽
0304a19: 黃昏戌大道現成何得失拶破而門休歇渠何云天
0304a20: 地同根實
0304a21: 人定亥洞明此道誰隔礙上拄地兮下拄天也是貧
0304a22: 兒思舊債
0304a23: 半夜子生來四十有二齒自此親見道人來左之右
0304a24: 之難掩耳
0304a25: 雞鳴丑癡狂見影兩頭走須知別有好風光穿破布
0304a26: 衫露出肘
0304a27: 金明老人移梅掘深土得斷碑半截額有宋天
0304a28: 封佛慈禪師蜜蜂頌五首賡和原韻
0304a29: 花林一望發真機幾箇英揚得採歸昔日隨緣又隨
0304a30: 隊今朝同路不同飛
0304b01: 陸有山兮水有涯幾曾歷盡拾歸衙揚眉努目承渠
0304b02: 力百草頭邊顯作家
0304b03: 逼塞虛空薰透時層層脫落盡掀離些些家計和盤
0304b04: 出卻興時人甜入脾
0304b05: 君看投窗昧已光鑽研未透卻郤忙忙驀然一轉翻身
0304b06: 去遍地清涼直下當
0304b07: 八面玲瓏絕比桐一絲不掛更神通回頭識得鍼鋒
0304b08: 處日出扶桑大地紅
0304b09: 己亥仲冬贈素穎法兄
0304b10: 八閩候師翁扶雲杖浙東錫飛千里外行止妙高峰
0304b11: 手忝同參列時窮道不窮堪嗟人世醉期振啟寰中
0304b12: 子先羅道兄見過并賜佳隹什和答二首
0304b13: 天地為吾廬白雲自落落時坐對青松身心付寥廓
0304b14: 其二
0304b15: 惠然破蒼苔過贈珠璣語無物可相呈喫盞清茶去
0304b16: 拄杖
0304b17: 脫皮露骨播揚家醜驗盡龍蛇過人之首
0304b18: 癭瓢
0304b19: 雲水途中隨處受用冷煖自知為人所重
0304b20: 轢嚴道翁有瞿曇自畫張婆帳上像讚傍有
0304b21: 蘭花二本一日托婿譚鄴侯持一箋索和賦此
0304b22: 塞責
0304b23: 一種幽蘭徹九垓婆心切處即如來紫羅帳裏真消
0304b24: 息觸著當人眼豁開
0304b25: 庚子自題行樂
0304b26: 趺跌坐堂堂露碧晴手拈如意絕相呈鼻頭端的誰能
0304b27: 覷折腳鐺邊覓俊英昔日毘耶曾杜口今朝檇李更
0304b28: 生獰或問幾經遊化國齊梁吳楚閩燕京咦山是山
0304b29: 兮水是水何嘗移易一星星
0304b30: 衲頭
0304c01: 捲起渾然無縫披時八面生光寒暑受用不盡知恩
0304c02: 方可承當
0304c03: 竹篦
0304c04: 觸則黃金失色背則無處潛藏煆煉凡聖爐韝全憑
0304c05: 者箇舉揚
0304c06: 入園即事
0304c07: 草履相攜入故園行行止止钁頭邊爛泥有刺剌無人
0304c08: 見踏著方知腳底穿
0304c09: 白拂
0304c10: 擲去收來自有由當機不薦若為憂可憐逐塊承言
0304c11: 者掛向禪床空白頭
0304c12: 掃地
0304c13: 古佛堂前精潔好是塵非塵一時掃拈放總由掌握
0304c14: 中清風明月光皎皎
0304c15: 庚子孟冬望前一日金明老人將　無趣祖法
0304c16: 嗣駱懶翁饑來喫飯困來眠偈出閱喜而和之
0304c17: 饑來喫飯困來眠少攜蓆帽漫遊燕自從識得曹源
0304c18: 路陸不乘騾水不船
0304c19: 饑來喫飯困來眠空手把鋤耕劫田一派清溪車轆
0304c20: 轆石橋不斷水潺潺
0304c21: 饑來喫飯困來眠癡不癡兮顛不顛無限煙雲風捲
0304c22: 盡一輪杲日照南泉
0304c23: 饑來喫飯困來眠日炙風吹不計年獨坐堂堂人不
0304c24: 曉從今懶舉向人前
0304c25: 饑來喫飯困來眠鼻直眉橫囉哩連解得轉身些子
0304c26: 意珠簾高捲月明前
0304c27: 饑來喫飯困來眠課子澆花絕世羶寒則普寒熱普
0304c28: 熱不須搔首問青天
0304c29: 饑來喫飯困來眠纔問當胸劈一拳直下若能親薦
0304c30: 得屠兒立地證金仙
0305a01: 饑來喫飯困來眠那管東西南北天男兒但得心空
0305a02: 第觸處何曾不現前
0305a03: 和普明禪師牧牛圖頌
0305a04: 未牧
0305a05: 青山綠水恣咆哮四顧三回路轉遙只管貪程為太
0305a06: 速何知日用犯佳苗
0305a07: 初調
0305a08: 纔見牛兮驀鼻穿麤浮習氣急加鞭那時倔強橫馳
0305a09: 走把定繩頭好一牽
0305a10: 受制
0305a11: 四蹄今已息奔馳放去收來無不隨且喜鞭繩猶把
0305a12: 握牧童何肯自為疲
0305a13: 回首
0305a14: 溪山踏遍自回頭熟處生時性漸柔鼻貫一條成底
0305a15: 事不勞腕力暫相留
0305a16: 馴伏
0305a17: 左盤右轉碧溪邊撇下鞭繩樂自然幾度綠楊歸夜
0305a18: 月山童高臥竟忘牽
0305a19: 無礙
0305a20: 掉尾擎頭適自如縱橫脫略有何拘悠然一曲寒崖
0305a21: 上短笛吹開物外餘
0305a22: 任運
0305a23: 饑餐渴飲絕邊中倦即和雲臥草茸驟步任教青嶂
0305a24: 外滿腔風月興偏濃
0305a25: 相忘
0305a26: 人牛共住此山中動轉施為絕異同我本是渠渠即
0305a27: 我不知南北與西東
0305a28: 獨照
0305a29: 牛無方所牧童閒懶把虛名落世間盡大地來無我
0305a30: 我不消彈指透重關
0305b01: 雙泯
0305b02: 人牛兩盡沒形蹤今古相酬劫亦空本地風光一段
0305b03: 事歲寒松柏翠叢叢
0305b04: 甲辰春仲望後一日至折蘆菴晤牧雲和尚適
0305b05: 有曹村持菴金年翁念佛偈見惠索和聊爾率
0305b06: 責不計工拙也
0305b07: 彌陀無受亦無傳箇箇眉毛蓋眼前腳下道途真太
0305b08: 近返將掘地別求天
0305b09: 彼既丈夫我亦然彌陀誰不是同參遇緣赴感周沙
0305b10: 界起止何曾有數千
0305b11: 佛無先後達為前貴在躬行不在宣一念翻身皆淨
0305b12: 土水銀墮地粒孤圓
0305b13: 
0305b14: 
0305b15: 
0305b16: 
0305b17: 
0305b18: 
0305b19: 
0305b20: 
0305b21: 書問
0305b22: 復丁司理書
0305b23: 頃讀手札內云不覺呵呵大笑要知大笑是甚麼又
0305b24: 云胸中平曠無物又是甚麼無物者即物也百尺竿
0305b25: 頭仍須更進一步古德云莫守寒巖異草青坐著白
0305b26: 雲宗不妙是故吾輩於日用尋常中時看貪瞋癡從
0305b27: 何起滅貪則不止瞋則不反癡則不覺是以無窮之
0305b28: 苦亙劫淪墮皆三者所致然此三者不踰乎瞥然一
0305b29: 念果能念起即覺覺之不息雖至愚之人可以轉三
0305b30: 毒為三德猶己指之屈信耳況智如老年翁者乎智
0305c01: 無二體用之克己則謂覺用之利私則謂智且覺之
0305c02: 為言如大夢忽醒智之為言如夢中之盤算也故覺
0305c03: 之與智少異耳是知年翁歷歲持誦金剛經實無得
0305c04: 力處沒奈何只得向公郎饒舌當如佛昔為歌利王
0305c05: 割截身體節節支解佛於爾時實無四相若有四相
0305c06: 應生瞋恨是故菩薩應離一切相如來是真語實語
0305c07: 如語不誑語不異語者猶此推之年翁還有辱否瞋
0305c08: 否病否應作如是觀。
0305c09: 附丁士選來書
0305c10: 前小兒歸具述尊教云看了此字大笑起來得道
0305c11: 之人事過即無怎麼如今還有在弟聞之不覺呵
0305c12: 呵大笑覺胸中平曠無物始信有道之言能提人
0305c13: 於污泥之中也先此致謝。
0305c14: 復仲翁祝表兄書
0305c15: 別後承惠手錄諸書高誼如雲迄今銘感正想念間
0305c16: 捧讀手教知起居迪吉欣慰遠懷并聞鹽臺世誼聚
0305c17: 晤有期真天假之緣也又荷表兄垂念客歲小星兩
0305c18: 愛繼亡之變遠蒙勸慰弟初時未始不動哀但哀而
0305c19: 不傷也譬如明鏡當臺胡來胡現漢來漢現妍醜交
0305c20: 臨本光常淨事過即無本無朕跡猶如月印千江波
0305c21: 波悉見而月不殊如春行萬國在在同敷而春無跡
0305c22: 蓋其靈應無窮不可得而名狀所可喻而言者喜怒
0305c23: 哀樂春容月影耳而況娑婆缺陷世界缺則卒難如
0305c24: 意何往而非苦陷則卒難出離何往而非累故吾人
0305c25: 於缺陷之窟日用常行之中步步勘驗親證身非我
0305c26: 有心逐境生自然死生不排而空愛憎不遣而化所
0305c27: 謂缺陷之窟頓成極樂之邦然達而不勇則身心二
0305c28: 執未能徹體解脫是以必先洞明自心貴在情死蓋
0305c29: 情不死性不活則於博地凡夫欲其直下轉識成智
0305c30: 心徑圓通無有是處故善造道者能於死生愛憎境
0306a01: 緣逆順難克之際本光迸露之頃著眼覷破不被現
0306a02: 行所轉始之謂大丈夫積劫無明一旦當下冰消猶
0306a03: 兵不血刃天下太平矣高明如我表兄以為何如餘
0306a04: 則披晤時再請教不盡。
0306a05: 
0306a06: 
0306a07: 
0306a08: 
0306a09: 
0306a10: 
0306a11: 
0306a12: 
0306a13: 
0306a14: 
0306a15: 
0306a16: 
0306a17: 
0306a18: 
0306a19: 
0306a20: 
0306a21: 雜著
0306a22: 跋夢堂法兄大師南溪小禪山八景
0306a23: 夢堂大師擔荷斷橋正宗開法南溪諸剎鼓破沙盆
0306a24: 震驚宇宙若塗毒鼓靡不喪身失命及讀小禪山詩
0306a25: 如青天白雲開遮自在麗空杲日爍破大千正所謂
0306a26: 咳唾掉臂盡是祖師西來意豈虛語哉良以自得之
0306a27: 妙暗合孫吳然玄酒大羹固非常流所能知味使見
0306a28: 誦警凜之何特八景發揮政如十字街頭拋碌磚磕
0306a29: 著當自知耳。
0306a30: 諸經日誦序
0306b01: 是經從譯梵以來彙約群籍蚤暮受持緇素宗尚而
0306b02: 此經一一悉從我迦文如來胸中流出得聞其一句
0306b03: 一偈皆流歸八識田中機感合薰不可思議課持之
0306b04: 功大矣哉然信解受持者應不取於相無所住而生
0306b05: 其心離其心而課誦是名眾生即其心而課誦則非
0306b06: 眾生眾生而能課誦是為最上第一希有功德可淺
0306b07: 視者乎顯如禪師深明佛旨精護毘尼以普賢之行
0306b08: 濟度群有復能空諸所儲廣梓教典茲又刻此諸經
0306b09: 日誦請序於余余曰凡斯有情皆具佛性惟心影現
0306b10: 不離真如舍己已外求不啻背父而逃夫般若華言智
0306b11: 慧也當知智慧與愚癡俱無定體悟此心即愚而智
0306b12: 迷此心即智而愚故已開悟者雖嘻笑怒罵皆智慧
0306b13: 也未開悟者縱日事琅函亦愚癡也首楞嚴云若能
0306b14: 轉物即同如來達斯旨者向未展此卷已前課誦竟
0306b15: 矣。
0306b16: 重建明心庵勸緣疏
0306b17: 佛之慈光靡所不燭紺容宮殿無方不顯小大有殊
0306b18: 應機不二然其福群黎啟昏瞶則如隨色之摩尼無
0306b19: 往而不利也甲辰春仲遠近檀護布金得郡南象賢
0306b20: 鄉敗屋數椽額曰明心恭請佛音菴主住持焚修闡
0306b21: 揚宗乘但越歷寒暄風霜蟲剝摧頹尤甚若不整修
0306b22: 仍同樹下敢告賢豪檀信見善樂助陳紅朽貫堪培
0306b23: 歷世之良因間碧塗金必獲多生之勝報一飯能致
0306b24: 天福七錢尚感輪王且菴主髫年因念生死事大棄
0306b25: 恩愛志披緇勤求聖道一衲翛然自圓具以來秋霜
0306b26: 烈日薰修不倦則其為四眾所敬羨也余更敬其識
0306b27: 卓見殊聊綴數語以勸云。
0306b28: 太乙天尊濟度血湖拔罪寶懺序
0306b29: 苦趣茫茫淪墮劫海方從欲生旋從欲死無欲無生
0306b30: 無生無死惟超然三界者能之夫眾生業果種子現
0306c01: 行積劫所薰一旦盡淨掃除不甚難乎或曰無浸熾
0306c02: 也或曰寧遏制也然冬凋之木至春復檗幾幾不滋
0306c03: 蔓乎是以大聖慈悲立廣大方便法門許人懺悔蓋
0306c04: 懺其將來悔其既往尤必仗無上至真顯演潛通為
0306c05: 之救度而實由我心自為救度華嚴論云如將寶器
0306c06: 直授凡庸如夜夢千秋覺即隨滅道原於心心外無
0306c07: 道福由禍轉受福還空自無上至真以至種種地獄
0306c08: 惟心所現如鷹化為鳩昔心頓盡橘變成枳前味永
0306c09: 消故知有情無情各無定性但隨心變豈逐業生是
0306c10: 轉惡為善之機從凡入聖之路慨自欲海沉淪眾生
0306c11: 莫覺血湖之罪女子尤深所以女年七十等諸男子
0306c12: 一年而況五漏其軀生前良苦死後堪知是故懺悔
0306c13: 尤急獨可嘆者生具鬚眉軒然男子聖賢可親經藏
0306c14: 可參師友可範乃竟悠忽歲華纏綿情欲倏焉委命
0306c15: 泉路昏昏較之女人更當何如且人身八萬四千毛
0306c16: 孔一孔一血一血一湖故即身是血即血是湖一血
0306c17: 不淨一湖未渡慈航莫濟何處回頭此顯如師血
0306c18: 湖懺意也雖然欲其出死莫若無生欲知無生莫若
0306c19: 悟道執情破而真性顯習氣盡而大道成執則處處
0306c20: 瘡疣通則頭頭妙藥是非上根利智一聞千悟頓超
0306c21: 塵劫之功安能獲出血湖苦海者哉為此因緣不覺
0306c22: 漏逗。
0306c23: 重建文昌閣募疏
0306c24: 我禾文昌閣不一惟南關梓潼匯獨著以其水旱疾
0306c25: 疫之災禱之輒除毫忽弗爽此非特地之靈實有以
0306c26: 陰主之也且層樓翬飛岌立於鶴渚林巒紫翠中若
0306c27: 畫圖然憑闌四顧將脫塵氣而與造物者游亦大觀
0306c28: 也此迺先曾伯祖少溪公捨基刱建以啟後人之洗
0306c29: 心崇奉者嗣後三世五登一郡衣冠之盛肇跡於文
0306c30: 昌食報亦不淺矣自兵燹之餘一旦蕩然有識者過
0307a01: 而傷之今有圓悟上人勵志復興索余述其緣起用
0307a02: 告十方善信伏祈見聞歡喜咸樂為助其子若孫自
0307a03: 邀　文昌默佑鑄頑成仁陶癡為慧未始不若前人
0307a04: 之功名事業而永賴旂常呵護也況因果既驗於前
0307a05: 必徵於後更何待余饒舌為哉是為序。
0307a06: 梓童帝君本願經序
0307a07: 分教為三非也合教為一亦非也既一矣復何所合
0307a08: 以為一而必合之以為合而必一之著相甚矣且人
0307a09: 生世間僅有善惡兩途念之正者為善念之不正者
0307a10: 為惡行乎正而自見為善與為惡同是故仁人君子
0307a11: 日乾夕惕孜孜矻矻垂老而不敢休止者豈求福報
0307a12: 耶完吾之所為人而已儒釋道之論詳矣而世未能
0307a13: 盡式於教者少為之勸耳夫吾不能自勸而又不能
0307a14: 為人之勸虛浪一生造業啟殃究之老死墮落而莫
0307a15: 可救藥實堪憐憫此顯如上人以梓潼帝君本願真
0307a16: 經刊布流傳廣勸一切有情咸臻道化者也顯如一
0307a17: 釋門衲子乃作是念而儒道家竟茫然不為悔省視
0307a18: 顯如宛轉婆心可不慚愧汗下乎余則曰不然儒釋
0307a19: 道無分也無合也并無善也無惡也刊布真經者我
0307a20: 之法施也而非吾之法施誦持真經者人之功德也
0307a21: 而非人之功德也何也法施無相功德無相經不云
0307a22: 乎一切法應如是知如是見如是信解不生法相。
0307a23: 題建州浦城華藏菴募毘盧佛像
0307a24: 聞夫梵鐘罔叩則聲響不流蓮炬未燃則寶光韜耀
0307a25: 故像季起敬藉有聖容是猶托一鐘以曉千夢析一
0307a26: 燈以破昏衢也蓋由勝相而識諸祖由諸祖而辦道
0307a27: 場由道場而知天地由天地而測虛空由虛空以悟
0307a28: 自心自佛可謂尋流而獲源矣矧庸心鄙劣未充觸
0307a29: 途成觀若非散影分身曷以薰移其習密化其機故
0307a30: 我素穎法兄大和尚了十法界於一心得四無礙。
0307b01: 以崇善欲就閩浦成地居天大願牧道者聞而嘉之
0307b02: 遂述此以告眾緣凡我同仁善信覺路鋪金莊嚴妙
0307b03: 相庶幾緣而顯理緣而顯事事理雙彰事事無礙焉
0307b04: 所謂華藏界中無量功德者詎不在是耶。
