0506a01: 二隱謐禪師語錄卷第十
0506a02: 
0506a03: 江南揚州高沙天王禪寺　湖廣荊州江陵水月禪院　嗣法門人　超巨　超秀　等編
0506a04: 源流雜偈
0506a05: 授曹山嵩
0506a06: 獅子威獰出窟時，爪牙全備露當機。咬人驀面難回
0506a07: 互，四海縱橫誰敢欺？
0506a08: 授鐵航權
0506a09: 不入天台五百流，鐵航偏使泛滄洲。錦鱗踴躍隨時
0506a10: 現，萬里煙波一釣收。
0506a11: 授笠庵方
0506a12: 看來一笠殊為小，略展微勛覆大千。行腳秪堪孤杖
0506a13: 侶，挂瓢聊且擴為庵。收來放去觀時變，轉側橫斜任
0506a14: 意安。風雨晦明咸自若，好將斯道利人天。
0506a15: 授清微演
0506a16: 清微演侍者，隨吾頗得力。侍奉吾十秋，每事皆經歷。
0506a17: 刈禾田，插鍬輸，糧了官稅著著有，出身頭頭歸自己巳。
0506a18: 把斷要津時，絲毫渾不漏。放開一線道，透頂兼透底。
0506a19: 如斯大作略，覷破半邊鼻。他日廓乾坤，收放任憑爾。
0506a20: 授此山遇
0506a21: 參遍諸方老古錐，誰人敢下辣鉗鎚？吾於腦後重加
0506a22: 箭，骨硬真堪繼此枝。
0506a23: 授喝雲巨
0506a24: 拈條拄杖活如龍，一喝千峰雲雨從。頭角昂藏撐宇
0506a25: 宙，乘時到處振吾宗。
0506a26: 授鐵庵德
0506a27: 臨濟家風成現，相承須是鐵漢。龜毛拂子廣長，左右
0506a28: 揮騰不斷。
0506a29: 授語松月
0506a30: 斬釘截鐵爪牙鋒，杖子拈來活似龍。直下風雲雷雨
0506b01: 合，乾坤獨步任縱橫。
0506b02: 授旵巖鑑
0506b03: 一鑑當軒萬象該，了無粘帶亦無遮。非玄非妙人難
0506b04: 識，只許旵巖鑑子知。
0506b05: 授思隱林
0506b06: 垂手荷擔入市廛，當頭何必重思隱？為人為徹先輸
0506b07: 己巳，秪要人人徹骨醒。
0506b08: 授芥含一
0506b09: 一芥能含萬有機，通身背面負須彌。分明透得其中
0506b10: 旨，舒卷行藏須趁時。
0506b11: 授愚谷賢
0506b12: 龜毛拂子付愚谷，無影枝頭好放春。祖父從來不出
0506b13: 戶，濃陰嫩綠蔭兒孫。
0506b14: 授浣風智
0506b15: 浣得清風遍界彰，風清吹醒百花香。雖然風力全無
0506b16: 骨，透處偏能解放光。
0506b17: 授巨源海
0506b18: 化外來賓須細勘，塵中作主驗玄機。為人為徹休輕
0506b19: 放，正令全提覿面施。
0506b20: 授梓舟船
0506b21: 瀟湘獨泛梓為舟，氣勢吞龍飲碧流。四海五湖煙浪
0506b22: 闊，乘時滿載月明秋。
0506b23: 授芝巖秀
0506b24: 海天空闊產靈芝，秀拔俊姿實是奇。一得入廛興大
0506b25: 用，當陽覿體顯全機。
0506b26: 授西文璽
0506b27: 寶璽無文印太空，太空文彩露西東。自從印破虛空
0506b28: 後，誰識文全寶璽中。
0506b29: 授用乾能
0506b30: 乾道自能用不息，綿綿無間任施為。銅頭鐵額難窺
0506c01: 測，箇裏分明由指揮。
0506c02: 授天鼻象
0506c03: 是象非象名超象，威然獨弄撩天鼻。無端觸碎太虛
0506c04: 空，暢為吾宗出臂力。
0506c05: 授鶖一聰
0506c06: 目利如鶖子，慧明稱第一。機鋒疾似風，舌辨劈箭急。
0506c07: 一任東北與西南，莫邪橫按掃空碧。
0506c08: 授古拙圓
0506c09: 盡大地只是一人，無為無作拙頑深。春來遍界咸抽
0506c10: 綠，觸處頭頭光耀新。
0506c11: 示古巖知客
0506c12: 秀石嵯峨壯古崖，風搖雨滴長青苔。通身綠繡如袍
0506c13: 挂，此際光華映玉臺。
0506c14: 示神鼎知事
0506c15: 神鼎原鑄荊山下，今復還陶荊水間。不假鉗鎚渣滓
0506c16: 淨，自然光透九重天。
0506c17: 示隨宜侍者
0506c18: 隨波順流始合宜，船頭逆轉便違時。此問法法若能
0506c19: 運，大地之人誰敢欺？
0506c20: 示古松知客
0506c21: 樹老枝長蔭覆多，風高韻廣透青蘿。時人若得依其
0506c22: 下，脫體涼幽亦浩歌。
0506c23: 送梓舟監院上廬山
0506c24: 楊子江頭楓葉稀，梓舟借路上江西。波澄浪寂兼天
0506c25: 靜，正是揚帆鼓棹掉時。
0506c26: 禮龍池幻祖塔
0506c27: 多少象龍朝祖翁，娑羅樹下覓真容。誰知我祖真玄
0506c28: 要，全露兒孫動用中。
0506c29: 荅峨雪曹太史
0506c30: 東干西寺共綸絲，總為蒼生廝結眉。出手曾扶明日
0507a01: 月，歸林又輔老沙彌。當堂問道無餘說，覿面逢人會
0507a02: 下錐。事事從心不越格，老來還似少年時。
0507a03: 與曹舒光
0507a04: 無端黃葉止兒啼，啼止何須赤手攜？九年坐斷千差
0507a05: 路，一喝傾翻萬壑溪。本來自性原非悟，圓具妙心那
0507a06: 有迷？更欲息機圖自在，癡頑漢子弄團泥。
0507a07: 百癡和尚枉過
0507a08: 老梅鐵幹占春先，花艷華亭船子邊。偶幸杖移臨釣
0507a09: 石，忽瞻帆挂轉明川。往來蹤跡誰堪覓，舒卷形容那
0507a10: 可傳？不為西林個瞎禿，紫金光聚曷能旋？
0507a11: 天台送自閒和尚歸廣化
0507a12: 挈根杖子下峰頭，觸處縱橫得自繇。棒起楚峨江上
0507a13: 月，掃開吳越隴頭秋。掂觔播兩離繩則，換斗移星有
0507a14: 定謀。去去信從廣化去，水雲腳底任沉浮。
0507a15: 壽天台萬年無礙法弟
0507a16: 撇卻通玄頂上峰，萬年法社卓孤筇。風高千嶂雲旋
0507a17: 繞，道大諸方衲信從。普岸門庭君益振，滹沱源派孰
0507a18: 能宗？奚須吾弟輕開口，吞吐波濤幾萬重？
0507a19: 贈磐石趙處士
0507a20: 十年精養筆錐靈，吐露儀容箇箇真。無數聖顏從變
0507a21: 化，不知變幻是誰新？
0507a22: 高沙白雲舍與喝雲巨
0507a23: 高沙城裡白雲堆，破屋離披隱者誰？一喝當陽無背
0507a24: 面，家風從此振楊岐。
0507a25: 送萬侯周文學赴京
0507a26: 秋萼吐芳叢，荊溪起臥龍。到京逢帝悅，蒞任得民從。
0507a27: 政法嚴霜雪，持身勁柏松。位高官爵顯，回望屺亭峰。
0507a28: 送虎文王文學秋試
0507a29: 初秋時節送君行，風正帆飛到石城。更遇文星光燦
0507a30: 爛，蟾宮高折桂枝榮。
0507b01: 送毒峰禪師出天童
0507b02: 個中原不隔纖塵，千里同風秪一人。直下橫行獅子
0507b03: 子，蹋翻大地自回春。倒提麈尾勘機用，正按吹毛斬
0507b04: 異身。覿面全彰非假借，當陽直截豈容真？
0507b05: 天童自述
0507b06: 三將缽袋挂松庵，雪水依依共放憨。負米愧無供萬
0507b07: 指，擔沙踏斷一溪煙。幾年衲碎通身眼，七尺筇孤影
0507b08: 不毿。翻憶昔人緣底事，洞山曾亦上三三。
0507b09: 春圃
0507b10: 春深畬草亂鋪舒，沒口鋤頭背面除。遍見菜花含日
0507b11: 笑，絕聞猿鳥隔林呼。桃開嶺畔容遍赤，筍長園邊殼
0507b12: 帶鳥。日暮欲歸歸未得，細將農圃問田夫。
0507b13: 和友蒼庭法師尋笑巖祖塔
0507b14: 尋塔
0507b15: 幾江水繞幾層山，拄杖橫拖石蘚斑。隱翳有蹤難索
0507b16: 摸，嵯峨無縫許誰攀？鞋寬腳瘦身何倦，路杳天長心
0507b17: 自閑。每到地頭先問主，夜深惟聽水潺潺。
0507b18: 見塔
0507b19: 隔嶺遙看半是苔，忽然全露老山隈。追思面目重新
0507b20: 睹，想見家風第幾回。松吼波濤平地湧，雲分開戶潑
0507b21: 天開。全無背面當陽立，指點分明莫亂猜。
0507b22: 修塔
0507b23: 斬除藤蔓換新楣，碎瓦零磚皆獲宜。碧草根頭翻古
0507b24: 砌，綠楊影裏浣殘碑。钁頭倒築須真子，鍬子橫擔在
0507b25: 嫡兒。千古頹風重整頓，苦心一片幾人知？
0507b26: 禮塔
0507b27: 由來道骨豈留方，欲禮真容似面墻。信手炷香薰石
0507b28: 榻，隨身竿木喜逢場。四面好峰青疊疊，兩墀奇樹色
0507b29: 蒼蒼。真機露處誰堪委，幾點紅梅燦道傍。
0507b30: 與顧菴曹翰林
0507c01: 莫道個中全不識，分明不識盡情會。仰鑽瞻忽如能
0507c02: 拈，始識會中全不識。
0507c03: 荅文學吳受子
0507c04: 文華光耀雨花壇，錦上鋪花繡滿軒。不遇錦鱗翻碧
0507c05: 浪，披蓑徒釣倚沙灘。
0507c06: 寄雲間道者
0507c07: 茆堂兀坐似癡頑，急水打毬意未閑。兩扇柴門關不
0507c08: 住，無端頻到白蘋灣。
0507c09: 訪華頂大道講主
0507c10: 六月尚存臘月雪，雙池堅硬冰猶鐵。其中暗暗注流
0507c11: 水，試問老禪何以別？
0507c12: 送化主歸太白兼呈　老和尚
0507c13: 手持寶鈔歸雙鏡，雙鏡池清豈受塵？縱使森羅隨應
0507c14: 現，波乾影寂是誰親？
0507c15: 長庚峰下老禪魔，魔得禪和沒奈何。君去也須應仔
0507c16: 細，饒呈金璧定遭訶。
0507c17: 贈無邊師獨諷華嚴
0507c18: 華嚴法界廣無邊，誰肯精心離意參？一字一槌深究
0507c19: 竟，都盧秪在一毫端。
0507c20: 南明石佛
0507c21: 頑石頭邊開聖儀，青山萬朵映雙眉。三生始就功休
0507c22: 論，未相已巳前誰下槌？
0507c23: 天封禮淨因禪師塔
0507c24: 苔徑草荒藏鹿跡，松杉樹老綠陰橫。吾師一喝千秋
0507c25: 震，覿面何須更舉呈？
0507c26: 松隱禮唯庵禪師塔
0507c27: 樹老風高塔并摧，吾師就地曲隨之。全身披露何人
0507c28: 委，只見交加竹樹枝。
0507c29: 慧壽庵示眾禪閱藏
0507c30: 滿院花開金粟香，阿誰看透缽羅娘？直須著眼鼻尖
0508a01: 上，信手拈來總妙章。
0508a02: 似泖司侯素心
0508a03: 泖上風高格外清，千溪萬嶼盡懷仁。其中無限魚龍
0508a04: 窟，浪闊沙明變化新。
0508a05: 禮中峰和尚像與一聞禪師
0508a06: 太師面目儼然在，赫赫聲光若箇親。果得一聞不再
0508a07: 聽，家風未展轉光新。
0508a08: 為天童林老和尚造塔
0508a09: 分明塔樣與人看，八面玲瓏形影團。若遇個中人覷
0508a10: 破，也須親禮萬松間。
0508a11: 山居
0508a12: 鋤翻淺草平田地，竹筧高流百尺泉。一日麤餐三頓
0508a13: 飽，閑來無事只高眠。
0508a14: 斬草破巢驚鳥罵，開田拽石撼雲根。形儀麤率人難
0508a15: 見，又覺口談殊帶村。
0508a16: 拾薪巖畔尋枯榦，汲水溪邊灌瓦鐺。宛爾畫圖懸四
0508a17: 壁，不知身在畫圖行。
0508a18: 壽毅之王公
0508a19: 桂子天香節，適當君五旬。英賢偕賀壽，拙衲獨親仁。
0508a20: 德潤顏如玉，富華室似春。宛然仙侶下，風格自超倫。
0508a21: 佛手柑
0508a22: 垂接何拘地，卷舒遍界彰。指迷勤破暗，掃障力開荒。
0508a23: 綿軟膚鮮潔，淨明體露光。甘甜無異味，嚼嚼便馨香。
0508a24: 雞冠花
0508a25: 不立人間市，惟欹林沼前。風前難禁鬥，啄破水中天。
0508a26: 夏老形偏壯，秋高色愈妍。聲稀塵外聽，疑是錦雞宣。
0508a27: 荅邑侯吳亮公
0508a28: 會得撫民意，塵塵現勝身。仁風清萬戶，香氣襲重裀。
0508a29: 宦海多遊客，林間誰掛巾。到頭無別致，色色在當人。
0508a30: 和諸子立秋
0508b01: 一夜西風動，微涼生古丘。荻花開碧眼，桐子豁青眸。
0508b02: 鶴影月應露，鴈聲雲豈留？老僧殊未覺，漸漸雪盈頭。
0508b03: 送春元則兼姚公會試
0508b04: 心澄涵萬象，筆秀掃千軍。天下士同會，文元必讓君。
0508b05: 送春元文長徐公會試
0508b06: 才雄如倒峽，學邃似停淵。一展摩空翼，垂雲必戴天。
0508b07: 示內翰余見月
0508b08: 吾儂無可別說，標指須當見月。直饒見得分明，還應
0508b09: 打破鏡歇。
0508b10: 臨濟頌曰
0508b11: 大道絕同，任向西東。石火莫及，電光罔通。
0508b12: 師別頌曰
0508b13: 大道絕同，如太虛空。隨方圓器，處處圓通。
0508b14: 又
0508b15: 大道絕同，任西往東。針劄不入，水泄不通。
0508b16: 示覺凡禪人
0508b17: 凡是何物？覺是何物？以覺覺凡，腦門無骨。
0508b18: 示文學周公襄
0508b19: 公能猛志，克襄大事。大事既成，物我俱利。
0508b20: 啟
0508b21: 復侍御存拙王公、孝廉柏蘭吳公、毅之王公
0508b22: 伏以宗風遠播，法爾必賴其人，法塹堅牢，從來借重
0508b23: 君子。遙蒙厚惠，命主獅峰。道薄身微，奚堪大任？恭惟
0508b24: 大護法台下，躬遊宦海，意貫法城，現隨類身，能作釋
0508b25: 門儒雅，應隨機用，堪為孔室僧龍。不慧何緣，值斯賢
0508b26: 哲承？謂剡祥選佛場開，只少當陽一句。傳燈燄冷，庶
0508b27: 幾格外全提，惟望雲出岫以無心，谷應聲而集響。既
0508b28: 已巳遠承佳翰，安敢坐違？但要山僧到處居士亦到，彼
0508b29: 此互換泉石光輝。自他利益，朗映山河，臨楮曷勝，翹
0508b30: 企之至！
0508c01: 復憲副恭錫張公、儀部鼎陶吳公、太史次先張
0508c02: 公、進士爾濤汪公、寅仲吳公、大尹宿夫鈕公
0508c03: 恭惟台臺：文明斯照，審安身於隱顯之間，玉簡遙頒，
0508c04: 垂翰墨於危峻之地。非鑑高慧敏，曷能瀟灑於塵坌？
0508c05: 亦道厚、性誠，乃爾深衛於法門。昔本師崇法席於棲
0508c06: 真，已巳荷出手扶持，貧衲既肥遯於山林，又承竭力相
0508c07: 為，疊受重命，何敢云辭？但慮腐草之質，難充梁棟之
0508c08: 材，螢火之光，敢繼烏兔之耀？倘獲瞻光，定擬休庇！
0508c09: 復明經古浪曹公、廣文雲津吳公
0508c10: 伏以筆秀三台，含吐寶鍔之文光，胸藏五嶽，深養如
0508c11: 山之仁德。察時進退，妙有真機。與道相期，超然傑士。
0508c12: 遠承翰墨遙頒，山野何堪斯任？自揣一介村僧，秪可
0508c13: 農圃之役。公言，三推赤手，恐非玄度幽尋，倘入麟溪，
0508c14: 必候教於江楓水月。時據剡流，聊復言於文屏虎几。
0508c15: 復文學止伯沈公、獻吉沈公、古叔沈公
0508c16: 伏以胸藏萬卷，筆吐日月之光華，翰示千峰，嵐生雲
0508c17: 雨之潤澤。因思昔挹丰姿，又承佳詔再四返求，義所
0508c18: 難卻。但恐巨剎豎幢，又非蒙茸所任。若可稍遲，相期
0508c19: 在即開士云。還肅此上復。
0508c20: 復糧署起鳳石公
0508c21: 幾接芝顏，屢承清教，雖未深知，宛有夙契。不覺世諦
0508c22: 相逢，卻成世外交也。東境方靜，幸荷帡幪，西坻相招，
0508c23: 又蒙頒翰。在彼在此，均叨治化。或東或西，敢違盛情？
0508c24: 但庸材腐劣，重任奚堪？既荷金湯，賴有淵助，雖踐百
0508c25: 草巔頭，仗現瓊樓玉殿，不勝瞻光。草此上復。
0508c26: 復孝廉自平胡公、應芳吳公、一鳴徐公
0508c27: 伏以宏才妙度，蘊經天緯地之能，智鑑高明，顯處俗
0508c28: 超真之略。每假孔老鼻孔，摩觸釋氏家風，朝野聞聲，
0508c29: 廊廟歡浹。貧衲僻處南阡，屢蒙澤溢。淵愛未酬，翰招
0508c30: 又至。鄙野匪材，奚堪妙斲？雖東西之鄉有異，任彼此
0509a01: 之緣何差？未卜定期赴或冬杪？伏乞少容暫憩東澗，
0509a02: 想荷教之有時，必談心於無間。臨楮曷勝，瞻光之至！
0509a03: 復文學商高、商廉、商衡、商郊、商聲、商頌諸公
0509a04: 伏以孔門顏閔，不外禪宗釋氏，祖佛豈別宣尼？動止
0509a05: 無分，無在無乎不在，面目分明，有隱似乎無隱，日用
0509a06: 未嘗少間，何須格外更覓玉貌耳！貧衲既荷雅招，相
0509a07: 晤有時，一切教言，親領在即。聊此數言，披帎上復。
0509a08: 復君榮竺公
0509a09: 久聞台下聲高藝苑，文麗江東，御世之暇，留意法門。
0509a10: 而法祥勝地亦荷金湯。雖未與公識，面遙承風味久
0509a11: 矣！況又辱承佳詔，何可充當？即日赴臨，仰瞻贍丰度。臨
0509a12: 楮曷勝希望！
0509a13: 書
0509a14: 復文學香城吳公
0509a15: 彩飾袛園，金舖聖地，非夙有靈種，曾受記者，曷能
0509a16: 發此勝妙心耶？昔本師行道棲真，居士助揚法化，共
0509a17: 建精籃，已巳成千古勝概、一郡大觀矣！仍蒙不棄山野，
0509a18: 翰詔遠頒，欲祈傳法利生，其奈愚魯無文，山林樵牧
0509a19: 之姿，何堪斯任？既荷雅愛，豈便推辭？但孤筇瘦影，白
0509a20: 拂袈裟，秪堪寄於林下水邊，想大邦巨剎，金碧交輝，
0509a21: 又恐非材難於恢廓。更念厚承淵澤，遙及窮山，必期
0509a22: 扶護，益倍麟水，開友旋還。肅此上復。
0509a23: 復嵩巖恒公
0509a24: 自白峰參謁後，僻處天台將五夏矣。其間任性適情，
0509a25: 無過耕煙犁霧，灰頭土面，敢云匿跡韜光？但是一味
0509a26: 素守養拙而已巳，那期開迷導悟也耶？久知北嵩勝地，
0509a27: 乃伏虎道場，既獲恒公恢廓，叢林幸矣！祖席光矣！荷
0509a28: 蒙翰招，兼以隆貺，曷可克當？臨楮不勝悚慄之至！
0509a29: 與峨雪曹太史
0509a30: 別後時常音容儼對，正居士所謂今後鬚眉瞞不得
0509b01: 也！古人道：盡大地撮來如一粒粟，居士與山僧總在
0509b02: 一粒粟中。要知一粟非小，僧士非大；僧士非小，一粟
0509b03: 非大。僧士外無一粟，一粟外無僧士。雖今世界、身心，
0509b04: 分列各別，說個千里同風，猶是隔也。諒居士高才海
0509b05: 鑑，必見方外之心，於此誠不爽也。欣荷新春，衲祐特
0509b06: 遣侍僧，恭候新禧。寄先師翁語錄一部，惟居士飲酌
0509b07: 之暇，略一披覽。須要與先師翁眉毛廝結，始不辜居
0509b08: 士塹護之誠也。不識意為何如？本師通玄語錄，近在
0509b09: 嘉禾重刻。欲其遍行於世，若非當世名公序跋，如華
0509b10: 舟泛水，未敢張帆。其故何哉？為不得風力耳，況此錄
0509b11: 只一破艇。倘遇天清氣朗，一陣和風，雖千萬里，江濤
0509b12: 海浪，片時截渡。茲錄行世，亦猶是也。倘居士不吝揮
0509b13: 毫，筆尖上放一陣東風，頓見舟行萬里也！至懇！
0509b14: 復梁公張大行
0509b15: 盡大地是居士身，盡大地是居士家，何須待山僧保
0509b16: 而有也？雖然暫有魔忤，不過如月朔之盈虛消長、氣
0509b17: 數之少間而已巳，何業之可悔哉？所施盡獻三寶，已巳為
0509b18: 居士如此轉念了也，居士能念吾之轉念乎？
0509b19: 復邑侯吳公
0509b20: 別後無時不想見芝顏，對談玄理，第恨道力淺薄，不
0509b21: 能縮地促膝耳，愧甚！菊月高旌過寺，頓使山妖潛跡，
0509b22: 鎮靜一方，俾山僧茆室荷護不淺，謝謝！又承留題附
0509b23: 寄，不揣鄙陋，和韻寄呈，餘俟面悉，不既。
0509b24: 雜著
0509b25: 讀山翁和尚梵音洞舍利記
0509b26: 亂翻波裏現樓臺，大士全容水面開。紫竹林間鸚鵡
0509b27: 滑，聲聲微妙響如雷。梵音洞口長松鬱，古佛舍利寶
0509b28: 網罻。萬象森羅海印文，瑩然透徹渾無物。縱觀纍纍
0509b29: 似穿珠，百億分身體不殊。八萬四千咸具足，堪將大
0509b30: 地作規模。手摩非匾亦非圓，逼塞虛空無變遷。一粒
0509c01: 粟中含萬象，隨機應現任舒卷。旃檀塔內覆盂寬，分
0509c02: 付當人仔細看。仔細看時無影相，分明托起沒多般。
0509c03: 我師初登菩薩巔，快說此記超言詮。字字春山含秀
0509c04: 色，言言理致入幽玄。倩壁鐫來億萬年，莫教草際褁
0509c05: 雲煙。
0509c06: 普同塔
0509c07: 疊石磨磚砌草叢，玲瓏八面不通風。嵯峨碧聳千峰
0509c08: 外，月似銀缸朗太空。一切眾生三世佛，盡情約束瘞
0509c09: 其中。不知何業感斯報，逸目普觀性相同。性相同，萬
0509c10: 有空，觸碎髑髏個個雄。於今不必分緇素，一併都來
0509c11: 入此中。
0509c12: 
0509c13: 
0509c14: 
0509c15: 　水月林法孫明一助刊
0509c16: 　二隱謐禪師語錄卷第十
0509c17: 
0509c18: 　康熙戊午夏荊南水林識
0509c19: 
0509c20: 
0509c21: 
0509c22: 
0509c23: 
0509c24: 
0509c25: 
0509c26: 
0509c27: 
0509c28: 
0509c29: 板存嘉興楞嚴寺流通
0509c30: 二隱謐禪師語錄卷之十終
0510a01: 塔銘附
0510a02: 禮科給事中荊溪周正儒撰
0510a03: 義興代挺高僧，其間有生於吾里、著名他邦，有生於
0510a04: 他邦、住錫吾里，歷考薪傳，指不勝屈。近如幻有和尚，
0510a05: 自北地而至吾邑，得吾邑密雲、天隱及徑山雪嶠三
0510a06: 高座，大暢臨濟宗風，而密雲、天隱支派頗盛吳越間，
0510a07: 開堂說法，所在多有，即吾宜且不下數十處，如龍池
0510a08: 祖庭有萬，如媲美於前芙蓉古剎，有自閒復興於後，
0510a09: 皆天童之法裔，表表在人耳目。邇來主持濟派而道
0510a10: 風尤著，則莫盛於屺山之保安焉。其寺創於蕭梁，盛
0510a11: 於趙宋，簡惠公碑址圪。然沿至順治之初，頹廢已巳盡。
0510a12: 余先，荊吳孺人，素奉竺乾，傾貲建茸，殿宇僧寮，煥然
0510a13: 改觀。是歲己巳亥，師以禮幻祖，適至吾宜同人，聞其道
0510a14: 行卓邁，淵源有自，屬余敦請，遂常住於斯，唱提宗旨。
0510a15: 一時邑城內外，僧俗等眾，四至雲集，塞滿山谷，法席
0510a16: 之盛，人爭快睹。越乙巳，和尚壽屆六旬，偶示微疾。余
0510a17: 覲和尚於榻前，問：「何恙？」師云：「痰火。」余云：「大和尚病從
0510a18: 何來？」師云：「生在五行之中，未免被他遷幻。」越明日，對
0510a19: 眾云：「老僧去矣！」時門人超象問：「和尚何處去？」師云：「向
0510a20: 臥佛寺去。」象云：「和尚即今便是臥佛，向那裏去？」師微
0510a21: 笑，援筆書偈，端然而逝。乃六月廿八日午時也。門人
0510a22: 象以師塔銘屬余，因節略而為之序曰：師西蜀古渝
0510a23: 昌州人也，俗姓金，童時見僧甚喜，若相習者。忽一日，
0510a24: 投本里文筆峰臥佛寺，祝髮為僧，久之，以請藏至金
0510a25: 陵，因參東塔破山，和尚示以偈，遂決意深究禪宗。再
0510a26: 參磬山天隱，又參徑山雪嶠，最後上天童參密雲悟
0510a27: 老和尚，常參不去。一夕坐至中夜，忽聞鐘聲豁然，有
0510a28: 省。他日，悟上堂，師出問：「盡大地是沙門一隻眼，且道
0510a29: 和尚向甚麼處點？」悟驀拈拄杖作打勢，師禮拜云：「恁
0510a30: 麼則光照大千去也。」如是機緣偈頌，載行實中。師辭
0510b01: 悟，上天台蓮華峰住靜六年，而悟和尚圓寂於通玄，
0510b02: 林野奇和尚繼席，以偈招師，師至通玄，為書記。結制
0510b03: 上堂，師出問云：「今日嚴寒，滴水滴凍，還許他融化也
0510b04: 無？」奇曰：「爐煙結篆。」師云：「恁麼則溪澗豈能留得住，終
0510b05: 歸大海作波濤。」奇便打，曰：「你向甚麼處去？」師云：「且喜
0510b06: 和尚證盟。」奇又打。甲申冬，奇將衣拂上堂，對眾付師
0510b07: 法語，偈在通玄錄中。乙酉，師赴台州黃崖法輪寺，請
0510b08: 掩關三載。丁亥，歸省通玄。戊子，赴剡溪，護法王存拙
0510b09: 等請住法祥寺。庚寅，赴嘉禾，護法錢相國等請住棲
0510b10: 真寺。辛卯，復赴剡溪，護法徐一鳴請住大明寺。癸巳，
0510b11: 赴雲間，護法曹峨雪請住船子法忍寺。丙申，復受嘉
0510b12: 禾護法譚掃庵請，住三塔龍淵寺。比己巳亥冬，余等延
0510b13: 住保安寺。師僧臘三十二，掩關者一，開堂者六，嗣其
0510b14: 法者二十餘人。有語錄十卷，寄續楞嚴。其餘雜著三
0510b15: 十二卷，在保安焉。師隨所到處，標指直切，見者、聞者
0510b16: 生大歡喜，夫而後知天童金粟名聞天下者，所謂生
0510b17: 在吾邑而著名他邦者也若？師舍峨嵋而尋器畫，從
0510b18: 此闡揚上乘，克振徽猷，使保安之道風，光顯於天童
0510b19: 金粟，豈非生在他邦而著名吾邑者哉？因從其請而
0510b20: 為之銘，銘曰：生長巴川，證果鵝碃。暢厥宗風，
0510b21: 所在奪席。近祖義興，屺陽卓錫。臘屆六旬，
0510b22: 干茲示寂。惟彼臥佛，是同是別？法振千秋，
0510b23: 履藏一隻。
