0514c01: 芝巖秀禪師語錄卷下
0514c02: 嗣法門人明一等編
0514c03: 頌古
0514c04: 世尊初生。
0514c05: 大驚小怪強橫行惹得韶陽報不平惑亂兒孫招此
0514c06: 禍至今猶恨棒頭輕。
0514c07: 世尊拈花。
0514c08: 一朵青蓮試舉時人天百萬幾堪知獨餘迦葉頭陀
0514c09: 老贏得金襴未是奇。
0514c10: 趙州勘二菴主。
0514c11: 賣弄風騷古趙州一般拳豎兩般酬就中殺活機關
0514c12: 巧牙齒原來是骨頭。
0514c13: 南泉斬貓。
0514c14: 不近人情老古錐全提正令莫能窺趙州縱使來相
0514c15: 救早已巳橫屍那復追。
0514c16: 德山托缽。
0514c17: 奢華公子愛風流知己巳罕逢倚酒樓悶極貪杯沉醉
0514c18: 後狂歌一曲月明秋。
0514c19: 女子出定。
0514c20: 出定入定相呼相應機關識破毫髮無剩行人莫與
0514c21: 路為讎而今四海清如鏡。
0514c22: 婆子燒菴。
0514c23: 三冬寒氣少九夏熱偏多若是英靈者臨機不放過
0514c24: 覿面呈會也麼令人特地笑呵呵。
0514c25: 香嚴上樹。
0514c26: 當陽曲為示全提箇樣婆心恐墮迷欲使諸人明祖
0514c27: 意虎公早已巳識機倪。
0514c28: 牧牛頌次普明禪師韻
0514c29: 未牧。
0514c30: 狂劣知渠任性溪山望轉路迢遙頑皮未獲應難
0515a01: 制奔逐恐教觸犯苗。
0515a02: 初調。
0515a03: 纔拽回頭把鼻穿顛狂恨欲痛加鞭牧童不顧渾泥
0515a04: 水放去收來信手牽。
0515a05: 受制。
0515a06: 識得分明秪這頭從前惡性漸調柔王家水草都無
0515a07: 犯步步隨教得自由。
0515a08: 馴伏。
0515a09: 春芳踏遍古溪邊信伏於今始貼然一任東西忘管
0515a10: 待夕陽影裏得安眠。
0515a11: 無礙。
0515a12: 頭角崢嶸意自如隨情任運不相拘一聲哮吼佳山
0515a13: 外萬疊爭看興有餘。
0515a14: 任運。
0515a15: 縱步雲間萬頃秋牧童睡熟枕荒丘浩然不禁煙霞
0515a16: 骨出沒溪山任自由。
0515a17: 相忘。
0515a18: 蕭然絕跡任西東滿目清光絕異同大海瀝乾無一
0515a19: 滴千溪萬壑總涵空。
0515a20: 獨照。
0515a21: 了無拘絆一身閒孤月高懸翠靄間永夜是誰眠露
0515a22: 地清光炯炯照塵寰。
0515a23: 雙泯。
0515a24: 物我雙忘泯異同鏡開皎月印寒空碧潭影沒清如
0515a25: 洗遍界春風一草叢。
0515a26: 與自安傑西堂
0515a27: 透徹根源心自安毘盧頂上任橫眠恢弘祖道玄機
0515a28: 活正令全提遍界傳
0515a29: 與靜菴一西堂偈
0515a30: 靜地堪將築箇菴玲瓏八面絕遮攔垂慈接物今由
0515b01: 爾珍重門前豎剎竿
0515b02: 與印月監寺
0515b03: 戒珠瑩潔利群機淨顯秦西道不虛月印波離三聚
0515b04: 法靈峰獨露展威儀
0515b05: 示秀還居士
0515b06: 袖裡乾坤格外機瀟然無束朿亦無拘到頭撥轉三更
0515b07: 月寶印齊彰遍界施
0515b08: 送旭菴禪師重往江北募出和尚塔事
0515b09: 江北江南都走遍不辭勞苦始周全此回若得真堪
0515b10: 委正眼流芳豈等閒
0515b11: 贈天王善來當家
0515b12: 叢林賴爾聖凡親日用操持貴自勤想是當年曾記
0515b13: 囑堂堂獨露始超群
0515b14: 送別還源禪師歸蜀
0515b15: 知君氣骨不尋常返本還源歸故鄉若到峨眉峰頂
0515b16: 月峨峰尖上駕慈航
0515b17: 潛江法雲社立修出塵求偈
0515b18: 經年打算出紅塵立志須堅行要真識得本來真面
0515b19: 目堪披法服入僧倫
0515b20: 為靜覺監院
0515b21: 千斤家道事非輕賴汝勤勞荷眾辛機用全彰須猛
0515b22: 力頭頭法法始相親
0515b23: 示明福道人
0515b24: 大道本無言分明在目前透得眼前法毘盧頂上眠
0515b25: 挽陳氏女道人
0515b26: 金風颯颯下秋空轉眼浮生一夢中人世排場如戲
0515b27: 局煙霞影裏落花紅遺身返擲無生國信有渠儂得
0515b28: 意同
0515b29: 贈爾公王居士出關
0515b30: 不負鉗錘使悄然參禪須用擇師賢了知妙悟無餘
0515c01: 說一任饑餐睡打眠羨羡爾尋常百不管欲須越格貴
0515c02: 鑽妍分明箇事君能委便是人間火裏蓮
0515c03: 四威儀
0515c04: 山中行獨步任縱橫經舉足掉背孤掌鳴
0515c05: 山中住竿木隨身豎逢場戲敲斷聖凡路
0515c06: 山中坐半肩風冷過露全機那管山河墮
0515c07: 山中臥好夢做幾箇舉似人知音也難和
0515c08: 孤松挺秀
0515c09: 色古焉知歲靈然不易觀澹涵山鳥秀響壓谷音殘
0515c10: 風雨聞仙梵蛟龍見影蟠蒼然霜雪後獨挺傲深寒
0515c11: 壽梓舟和尚五旬
0515c12: 壽山壁立孰臨網北斗擬懸彩瑞香拈起吹毛頻辨
0515c13: 別橫拖楖栗示新彰徘徊斯道重輝席高豎法幢繼
0515c14: 祖光氣量弘深同月皎一輪清徹印湘江
0515c15: 壽守元和尚
0515c16: 英俊孤巍四海降驚人句子孰承當機輪撥轉湖湘
0515c17: 月風味飄來丹桂香佳氣每從頻笑得清聲偏向座
0515c18: 中揚壽高獨步長天宇祖印全提遍界昌
0515c19: 送別昂溪大師
0515c20: 孤杖侵寒露長途孰解前明星猶在樹曙色半橫天
0515c21: 去路不知處來時豈待年一身空無寄萬里自隨緣
0515c22: 屺山送別旵岩法兄
0515c23: 曹源一脈共知音屺嶺遙看意轉新無限香風清宙
0515c24: 內採芳還憶送行人
0515c25: 酬芥含法兄來韻
0515c26: 不愛青山入市廛祇因遍欲訪高賢若逢舊日閒知
0515c27: 己巳莫把家風儘興傳
0515c28: 卓破青山只一筇孤昂任運月行空獨挺不計乾坤
0515c29: 闊幾點煙霞入座中
0515c30: 黃州雨花林訪此山法兄
0516a01: 重陰竹翠鎖華林瑞色飄飄意更新收捲閒雲歸遠
0516a02: 岫袈裟猶帶舊煙塵
0516a03: 過曇華寺步一念和尚來韻
0516a04: 枯柏回春慰寂寥芳神不改話前朝昂藏葉葉應初
0516a05: 茂氣蓋森森行未消千載樹神靈有在萬年孤幹發
0516a06: 新條徘徊祖道重輝日飛鳥爭啣香亂飄
0516a07: 再晤梓舟法兄
0516a08: 憶久今相聚因憐道愛親芝蘭含遠秀松柏韻長春
0516a09: 共話無私句同揚不二因鉤錐隨處露垂手接佳賓
0516a10: 壽報菴王護法
0516a11: 正氣天倫壽不遷知心何更結山川剎竿倒著聲光
0516a12: 滿化外生來別是天
0516a13: 壽量親經七十三靈峰心印羨羡行仙浮幢王剎光中
0516a14: 現及第心空萬象鮮
0516a15: 與總戎啟融王護法
0516a16: 天涯奇遇莫非輕千里同風喜共盟滿腹情懷新調
0516a17: 韻一翻風月瀉圖行依依問道非無益句句談心入
0516a18: 座瑩弘護吾宗君羨羡譜紫衣猶帶舊煙塵
0516a19: 酬報菴王護法原韻
0516a20: 氣宇超群豈受侵宏才文秀習詩蟫丹心一片舒蔡
0516a21: 赤滿紙琅玕翰墨林妙舞生機皆自得功成名遂碧
0516a22: 雲澄個中主伴重重意一互晴空耀古今
0516a23: 送別巨掌鄭護法歸閩
0516a24: 曉起憑欄獨羨羡行揚帆高指五湖春頻驚柳眼含青
0516a25: 秀細剪梅煙吐遠晴一棹堪銷芳草合半蒿深鎖夢
0516a26: 魂輕嶺雲踏碎無心去日炙風吹枝荔新
0516a27: 壽真宇鄭居士
0516a28: 風流雅士鬧身閒堪作人間瑞福仙浩浩聲光皆佛
0516a29: 國萬峰親記萬斯年
0516a30: 題建文皇帝隱東明寺
0516b01: 不愛皇宮愛梵宮煙霞晦跡萬機空庭前留得花常
0516b02: 在何似當年文帝容
0516b03: 報恩次全庵西堂大師韻
0516b04: 桃花春雨曉行舟客子忙忙入醉樓惟有金輪峰頂
0516b05: 月不隨流水照王侯
0516b06: 送別巨掌鄭護法
0516b07: 文華光耀遍天涯信步雲風蹋祖家機用全彰嵩嶽
0516b08: 秀堪將白棒驗龍蛇
0516b09: 酬歲冰師巒阿杳翳韻
0516b10: 峻嶺信步徐登上笑看大塊呈奇壯一群白鳥拍波
0516b11: 來數朵青峰浮玉浪
0516b12: 報恩同洪波兄春日登高
0516b13: 春風靄靄上重雲得入重雲見遠春此日登臨發一
0516b14: 笑多年心事總成塵
0516b15: 贈無染老宿七旬
0516b16: 介眉安進古稀年壽益康寧海屋邊心鏡暉騰光浩
0516b17: 浩覺華愈茂碧新鮮
0516b18: 壽印蓮師六旬
0516b19: 印遍靈明絕見聞蓮邦榮茂悉為真年經耳順雖稱
0516b20: 美透徹根源壽萬齡
0516b21: 壽千林和尚四十初度
0516b22: 宗風孤卓楚江干氣宇如王露彩斑足下烏鳥藤函九
0516b23: 帶機前意味具三關心空及第端居譜大用全彰皓
0516b24: 月寬何幸秪園先聖蹟千秋凜凜古今頒
0516b25: 隨宜法弟過訪兼以述懷
0516b26: 荊南開法數餘年未見端誠到我邊幾欲杖移塵世
0516b27: 外每思瓢挂碧峰巔昔因曾訂東吳地今幸盤桓西
0516b28: 楚天愧感同門兄弟好躬身伴我歲寒煙
0516b29: 拙日禪師呈妙淨白拂兼贈
0516b30: 千絲白拂少人知為愛清光淨妙施獨有奇人頻羨羡
0516c01: 得頭頭法法始相宜
0516c02: 詠葵
0516c03: 綠葉珠衣濃淡開嬌紅嫩蕊點金臺芙蕖謾著胭脂
0516c04: 染疑是仙娥摘降來
0516c05: 盈門錦繡落花殘淡鎖輕煙賽牡丹滿漾舒妍鮮紫
0516c06: 膩一翻名勝隔青山
0516c07: 東明觀牡丹花
0516c08: 春風動處牡丹開淡鎖輕煙倚玉階今日南泉來到
0516c09: 此問君消盡幾塵埃
0516c10: 壽拙目禪師
0516c11: 兀坐艸床遠市廛個中消息見誰傳葛藤截斷無拘
0516c12: 束正是人間陸地仙
0516c13: 示志潔戒子
0516c14: 心隨朗日高志與秋霜潔心志泯圓通兩口無一舌
0516c15: 示以參戒子
0516c16: 以參祖師禪畢竟是何物永夜廢寢餐舌頭原無骨
0516c17: 戊午年仲夏日過梁谿特邀喝雲法兄和尚過
0516c18: 屺山編集先師語錄重刊入藏賦懷
0516c19: 密樹重陰引興長滿庭翠色點雲裳祖燈續燄光增
0516c20: 耀道脈連枝韻復香暑逼勞神煩妙用秋臨著意發
0516c21: 清商梓鐫梨棗流通去從此嘉聲播上方
0516c22: 賦懷屺山方丈天鼻法弟和尚是年修理大殿
0516c23: 凌空小閣恣談心雲影山光徹古今意合乾坤知道
0516c24: 誼氣投水乳見情深家風仍舊多欣慕殿宇重新羨羡
0516c25: 荷任孰謂同門英傑少區區三月杖親臨
0516c26: 佛事
0516c27: 為靜覺監院舉火
0516c28: 相隨八載披肝瀝膽數年以來灰頭土面念汝任事
0516c29: 之能況兼修持之切叢席秋毫無犯大眾仰賴殷勤
0516c30: 誰知歸家訊粲推倒涅槃山放下千斤擔雖則任去
0517a01: 任來莫作等閒看既不作等閒看又作麼生擸火炬
0517a02: 云紅爐燄上任縱橫須識娘生本來面。
0517a03: 燈節為自安舉火
0517a04: 十五日以前燈花結彩鑼鼓交加十五日以後燈殘
0517a05: 光謝霧鎖長空大眾且道正當十五日又作麼生到
0517a06: 頭霜夜月任運落前溪擸火炬便燒。
0517a07: 為悟修禪師舉火
0517a08: 時當初夏烈炎炎灼破乾坤午夜前一念情忘諸念
0517a09: 盡魔宮佛窟恁安眠分明箇裏無藏覆一點靈光徹
0517a10: 大千擸火炬云烈燄光中開笑面堂堂獨步海天寬。
0517a11: 為亡僧舉火
0517a12: 師云一念空兮萬境亡皮膚脫落露真常功圓行滿
0517a13: 超塵劫撒手還源體性彰且道即今爾還委悉麼紅
0517a14: 爐燄上飛嵩雪化外乾坤萬古昌執炬便燒。
0517a15: 掃屺山先師老和尚塔
0517a16: 聲震江南數十秋九回說法接英流高懸慧日中天
0517a17: 普目射千尋萬景收智鑑豈隨凡聖轉靈機迥別恁
0517a18: 悠悠吳山鼓棹人天仰闔國欣然萬性酬。
0517a19: 為廣林庵若漚法主秉炬
0517a20: 師云正駕慈航接引間祥雲縹緲擁塵寰忽翻三月
0517a21: 桃花浪逴得春風省舊顏恭惟漚公座主生緣本里
0517a22: 闡法廣林揭開無盡寶藏顯露向上玄機有時在鬧
0517a23: 市叢中雄談不二有時向水邊林下笑傲諸方把住
0517a24: 放行優游自在把住也乾坤失色放行也瓦礫增光
0517a25: 戒源未委其誰臘高六十三旬親受唐王供養乃爾
0517a26: 因緣所感逗到臨末稍頭自解平昔葛藤一刀兩斷
0517a27: 撒手西歸到此景界千聖羅籠不住人天呼喚不回
0517a28: 可謂功圓行滿果熟飄香秪如闔屬致請山僧到來
0517a29: 又且如何不免拔劍相助復舉炬云一道靈光透頂
0517a30: 門十方世界現全身。
0517b01: 行實
0517b02: 師住支江縣曇華寺監院愍宗同戒子翠峰詣香設
0517b03: 茶請說行由師曰老僧乃愚拙麤魯人也有何德過
0517b04: 人敢言行由耶但行腳時苦多樂多參學因緣略舉
0517b05: 一二老僧西蜀達州古蒙溪鍾子山人也族姓羅父
0517b06: 文厚母湯氏因父夢僧投宿著大衣直入寢室父驚
0517b07: 覺忽聽報曰內房生一小兒父喜甚故啟乳名僧保
0517b08: 幼時纔見僧來便解合十叩首至七歲時有姑爺李
0517b09: 洞泉茹長齋乃引進羅漢寺聽講金剛經彼時即發
0517b10: 心有慕緇衣之意父母蓋不與知又越一年渠縣蘭
0517b11: 華寺長眉老僧來至俗舍募萬人緣接談歡喜決欲
0517b12: 奮志出塵父母俱覺厭惡老僧從此三日不思飲食
0517b13: 父母驚恐親戚相商方得允許始隨長眉老師到寺
0517b14: 披剃命打幽冥鐘並灑掃藏樓將三載忽一日樓上
0517b15: 有人謂曰五臺文殊菩薩放光汝當速即參禮黎明
0517b16: 十方堂有位老僧告假行腳師便隨去於崇禎年間
0517b17: 過秦遭荒日食一餐饑饉不堪乃往五臺果見文殊
0517b18: 全身放光發心南行於真定府初會雲我和尚開示
0517b19: 總不知得落處竟往江南姑蘇未久決意參禮浙江
0517b20: 古南牧雲和尚求示話頭古云父母未生前那箇是
0517b21: 你本來面目向這裏參去一載有餘疑團不破聞知
0517b22: 具德和尚住揚州天寧欲往見之告假不允又住一
0517b23: 載初番打七工夫略有少許相應胸中只欲相依具
0517b24: 德和尚到彼尚問何處來荅曰古南來尚曰古南和
0517b25: 尚有何言句荅曰無言句尚曰既在古南因甚無言
0517b26: 荅曰渠無面目尚曰既無面目爭得到這裏師曰臭
0517b27: 名難瞞尚便打云弄虛頭漢師便禮拜命安水單一
0517b28: 日隨眾打三工夫猛加精進秪是未得了然自恨障
0517b29: 深慧淺福力微薄因茲遍參雪竇雲門天童俱不契
0517b30: 入後到報恩參見玉林和尚恩問撥草瞻風秪圖見
0517c01: 性那箇是你的性師曰今日親見和尚恩云禮拜著
0517c02: 師拂袖便行恩招手云大德更不回頭晚間請茶次
0517c03: 恩云在天童少多時師云將住一載恩云天童和尚
0517c04: 即今面目在甚麼處師云一堂風冷澹千古意分明
0517c05: 恩云太煞分明蒙命堂司一日同眾打七恩喚入室
0517c06: 你們一向做了執事辛苦請你們無別打七風冷同
0517c07: 來向這爐火師云恩大難酬恩云那箇是你本來面
0517c08: 目師云描不成畫不就恩云是甚麼師云遍界不曾
0517c09: 藏一日在山門外侍立恩云這樹有多少根數師云
0517c10: 不落諸數恩豎拄杖云者箇師云唯吾獨尊恩休
0517c11: 去又一日恩在殿前坐問云古人道本來無一物為
0517c12: 甚麼前殿在前後殿在後師云和尚猶有這箇在將
0517c13: 解制先一日喚各寮頭首犒勞尚拈餅問這些油餅
0517c14: 作麼生收拾師云作者方知恩云知箇甚麼師云和
0517c15: 尚再請些又一日命同眾打七於三更時聞梆聲觸
0517c16: 發即有偈云也大奇也大奇三更山靜木雞聲觸碎
0517c17: 金車無背面倒騎鐵馬趁須彌七完喚入室師呈頌
0517c18: 恩看過云雖然如是大須仔細師云七日之中皮穿
0517c19: 骨露今日且休去歇去恩拈棒便打你還喫得者箇
0517c20: 麼師云美食不中飽人餐恩大笑而去次日命後禪
0517c21: 堂為首領一日恩來勘驗豎拳云你識得者箇麼師
0517c22: 云老老大大拳頭也不識恩拈棒便打師接住杖云
0517c23: 切莫錯打好恩云見甚麼來便恁麼道師云總不消
0517c24: 得恩便歸方丈師隨後又頌進方丈恩云是甚麼師
0517c25: 云牧牛頌恩云頌且止牛作麼生牧荅云放去收來
0517c26: 體一如恩云即今牛在甚處師便喝恩云牛且止日
0517c27: 用中作麼生用心師云饑來喫飯倦來打睡恩復問
0517c28: 云趙州勘二庵主為甚肯一不肯一荅云溪山雖異
0517c29: 雲月相同恩云此語甚恰老僧意師云同道者方知
0517c30: 恩云誠恐老僧不信那師云和尚大善知識天下人
0518a01: 之師範但某念歲月之易過嘆生死之難替一住一
0518a02: 十二載終日忙忙恒無罷期因此擬歸故里結茅住
0518a03: 靜後有緣分再當親近荷蒙和尚示偈曰一緉麻鞋
0518a04: 緊俏生不妨處處有逢迎楚雞聲徹金車頂好看霓
0518a05: 虹斷岸橫辛丑春過宜興屺山正值二隱和尚上堂
0518a06: 師出問云八十翁翁入場屋真誠不是小兒戲小兒
0518a07: 戲即不問如何是真誠事尚豎拂子云會麼師云大
0518a08: 抵還他肌骨好不搽紅粉也風流尚云風流且止如
0518a09: 何是你真肌骨師震威一喝尚便棒云少賣弄師拂
0518a10: 袖便出至晚到方丈辭別過龍池隨喜道場和尚命
0518a11: 兩序堅留不放命充知藏於二月念二日將拂并偈
0518a12: 付囑自揣愚拙學淺安能為人師範再三推辭不已巳
0518a13: 恐負婆心只得受之既受之後修理大殿皆隨諸兄
0518a14: 執勞伏役又有年餘半生奔南走北難以盡述一時
0518a15: 出乖露醜眾耳焉瞞現前大眾復承監院請說行由
0518a16: 豈可無言然雖如是大事不能相為小事各自支當
0518a17: 伏惟珍重。
0518a18: 
0518a19: 
0518a20: 芝巖秀禪師語錄卷下終　板存嘉興楞嚴寺流通
0518a21: 
0518a22: 
0518a23: 
0518a24: 
0518a25: 
0518a26: 
0518a27: 
0518a28: 
0518a29: 
0518a30: 
0518b01: 捐貲助刻語錄卷上
0518b02: 　王元海同緣明福欒彩同緣明悉欒化同緣明證
0518b03: 　劉斗同緣明壽詹洪曜　董彬同緣明珠
0518b04: 　李門李氏男澤溥
0518b05: 卷下
0518b06: 　伍之鳳同緣明福長男元道同緣實善
0518b07: 　次男同緣實證鄭守禮同緣明果龍略同緣實裔
0518b08: 　壬明高
0518b09: 　　伏祈各戶家家清泰人眷平安二六時中吉祥
0518b10: 　　如意者
