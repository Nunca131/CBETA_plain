0511a01: 芝巖秀和尚語錄序
0511a02: 經魁解元出身王文南拜撰
0511a03: 吾荊自六祖三世肇起惟忠迄於天皇天王兩悟炳
0511a04: 靈鴻洞佛日者光曜人天兒孫之繁將彌震旦乃至
0511a05: 茅穗挺異福昌承徽庶幾乎五宗晃晃法語馨傳迄
0511a06: 無盡兜率來精爽小小歇絕乃至諸方之高倡衣拂
0511a07: 者幾同褁足直迄隆萬荊盛儒禪如慎軒何思伯修
0511a08: 中郎輩諸士流宗義齊炳然後無念憨山永璞達觀
0511a09: 寒灰諸老或住或遊亦若應期而至荊法道若一盛
0511a10: 焉虎溪雲浦竹室以岑亦猶唱明貝葉虔奉教像嗣
0511a11: 是以還代罹兵燹亦途有崎嶇若竹帆諸公之至斯
0511a12: 者似樹下三宿而已巳近以
0511a13: 先皇三禮國師海寓人爭嚮慕吾荊始復知提唱此
0511a14: 事近十載以來則四眾中之有居士既辦肯心還勤
0511a15: 福穫乃得五宗齊燿五葉同芬禪宗之集於荊者遂
0511a16: 協圓覺之數則荊一時之禪道為盛焉芝巖和尚蜀
0511a17: 山鐘秀錦水濯靈本以仕人之裔毅作披緇之侶其
0511a18: 所以十地發心五劫矢願者固尤異於三生石上者
0511a19: 矣得法于屺山二隱老和尚以荊故昔濟宗煌煌之
0511a20: 地蜀楚儒禪音徽相接而適吾宗提祖右協啟融宗
0511a21: 公暨郡之眾檀居士袈裟卜吉即選勝于右副之北
0511a22: 園實惟郡之東偏四水週環人煙罕接之處上為古
0511a23: 之明月樓下為古之明月池固已巳人境雙清瞬目即
0511a24: 禪者矣遂共為題水月禪林鼎立寶所而奉公說法
0511a25: 其中自郡之中外遠及四鄉善信雲來塞彝坌會公
0511a26: 為提五始之綱宗與四眾為指拂頭端尾正符下令
0511a27: 行既即景以印心還因心以澈境一時言句之出郡
0511a28: 邑明公與諸當事罔不瓣香含奉輟俸莊嚴迄今水
0511a29: 月林中幾幾乎琉璃結網水晶為屏之盛矣郡人士
0511a30: 以其言句之播在叢林者上接天童之派下傳屺山
0511b01: 之燈欲梓行之而問敘于余余故和尚證心友也生
0511b02: 未始無夙種而未有善緣每多塵障舉無始劫來明
0511b03: 記前生有九齡輒知向上者近乃為暮年黃口日憂
0511b04: 水荒逋賦既未能如龐公之不入州府又未能如張
0511b05: 公之在所佛莊日與芝公柏影水心眉毫廝結于此
0511b06: 然則茲集之梓行也二老躍如有盆中天上之喻矣
0511b07: 書為敘。
0511b08: 
0511b09: 
0511b10: 
0511b11: 芝巖秀禪師語錄目錄
0511b12: 序
0511b13: 卷之上
0511b14: 上堂
0511b15: 小參
0511b16: 卷之下
0511b17: 頌古
0511b18: 雜偈
0511b19: 佛事
0511b20: 行實
0511b21: 
0511b22: 
0511b23: 
0511b24: 
0511b25: 
0511b26: 
0511b27: 
0511b28: 
0511b29: 
0511b30: 芝巖秀禪師語錄目錄終
0511c01: 芝巖秀禪師語錄卷上
0511c02: 嗣法門人明一等編
0511c03: 住湖廣荊州府江陵水月禪院語錄
0511c04: 師居華嚴菴受本省提督軍門右標總戎啟融王護
0511c05: 法合郡縉紳文學眾居士王元海等請入院上堂師
0511c06: 至座前云向上一路千聖不傳向上一路千聖不然
0511c07: 且道新長老作麼生乃顧左右喝一喝云壁立當山
0511c08: 路更高人也行便登拈香云此一瓣香根盤劫外葉
0511c09: 覆寰中端為祝延
0511c10: 今上皇帝聖躬萬歲萬歲萬萬歲恭願金輪永鎮慧
0511c11: 日常明次拈香云此瓣香奉為滿朝文武闔國公卿
0511c12: 本郡當道各位尊官常為法海金湯永作皇家柱石
0511c13: 遠近檀那臻榮福慧又拈香云此一炷香靈根永固
0511c14: 懷德懷仁金枝垂秀為祥為瑞奉為今辰請主啟融
0511c15: 王公大護法伏願天爵榮隆高增祿位復拈香云撥
0511c16: 草瞻風喫盡苦辛度嶺穿雲掀騰海岳拈起也體妙
0511c17: 無私放下也光瑩獨露燒向爐中端申供養前住船
0511c18: 子道場現住宜興屺山保安堂上傳曹溪正脈三十
0511c19: 六代二隱老和尚用酬法乳上首白椎竟師乃揮拂
0511c20: 云大眾見麼今朝水月林中迥無回互舉揚箇事不
0511c21: 同小小直下相呈不容湊泊擬向如何劈春便棒且
0511c22: 道為人在什麼處還有與山僧拄杖子相見者麼一
0511c23: 僧出師便打問劈開荊棘踏破蒼苔水月交光全機
0511c24: 獨露時如何師云放寬一線進云還許學人更借一
0511c25: 問也無師云清風生水面皎月印波心進云龍象蹴
0511c26: 蹋未審如何師云無你插足處進云溈山水牯露地
0511c27: 翻騰又作麼生師云拽轉鼻頭痛酬一棒進云趙州
0511c28: 道狗子無佛性畢竟是有是無師云壁上風車走不
0511c29: 停僧擬進語師便打僧云者一棒未審落處師連打
0511c30: 兩棒問月出湖光獨照清虛之境水遶蓮池常開性
0512a01: 海之香敢問如何是水師卓拄杖一下云看腳下進
0512a02: 云如何是月師以杖劃○此相云見麼進云見且置
0512a03: 即今王護法鼎建禪林相酬一句請師道師云龍生
0512a04: 金鳳子虎抱玉麒麟麒進云恁麼則大家齊拍手共唱
0512a05: 太平歌師云徒煩側耳僧罔措師云禮拜著乃云理
0512a06: 無二致事有多端日上月下水冷天寒明明不昧歷
0512a07: 歷孤然逢場作戲倒弄橫拈所以道佛法遍在一切
0512a08: 處一切處悉能克遍水月長老則不然只恁麼會去
0512a09: 猶屬平常未有奇特事在且如何是奇特事遂以拄
0512a10: 杖指地云大眾於此見得便見我王護法施金布地
0512a11: 永供伽藍人天依之建立凡聖由此成現一切智力
0512a12: 無量神通悉秉具足倏爾回光圓融廓徹所以云大
0512a13: 人有大智大能具大用世出世間甚希有事雖然成
0512a14: 就建立則不無秪如因齋慶讚一句作麼生道有情
0512a15: 來下種因地果還生復結椎下座。
0512a16: 山主王護法新鑄大鐘法鼓上堂問東廊撞鐘西廊
0512a17: 擊鼓獅音齊吼即不問當陽一句請師宣師云金風
0512a18: 吹玉管若個解知音進云人天集會凡聖交參還知
0512a19: 是事也無師云汝也不妨伶俐進云恁麼則十方齊
0512a20: 洞徹悲智啟圓通師云若將耳聽終難會士禮拜師
0512a21: 云眼處聞時方始親乃云圓音廓震徹見當人性源
0512a22: 宏規肇舉透明佛祖心光心光既透觸處現成智體
0512a23: 洞明大千朗鑑所以昔日迦文老子一音演說隨類
0512a24: 得解今朝水月更為舉揚情與無情同一知覺何故
0512a25: 金繩開寶界玉炬起高筵廣攝群機咸登道岸乃拈
0512a26: 拄杖云大眾會麼復作撞鐘勢云聞麼鯨音纔吼出
0512a27: 那畔悉開聞。
0512a28: 師誕日奉楚欒居士請上堂師云秋雲輕秋色明普
0512a29: 天匝地淨光生霜風凜凜逼人寒菊傲東籬翠倚屏
0512a30: 閒獨臥設蒲輪一枕齁鼾到五更月挂梧桐驚素魄
0512b01: 千枝萬葉盡歸根慇懃報與知音者一寸光陰一寸
0512b02: 金乃厲聲云大眾好語直是無人解得何故黃葉止
0512b03: 兒啼已巳歇詩人徒把賦歸吟。
0512b04: 荊州府尹李慈母挂大悲寶旛請上堂師揮拂乃云
0512b05: 大悲千手現通身淨妙垂慈彰聖名毫端廣攝群生
0512b06: 力越格全提報佛恩以手展旛大眾會麼此是當道
0512b07: 李大護法誥命慈母季太夫人直顯無盡之功乃與
0512b08: 大士眉毛撕結剪髮繡形儼然一佛境界的示諸人
0512b09: 且道他羅紋結角在什麼處還見麼鴛鴦繡出從君
0512b10: 看金針不把度與人。
0512b11: 迎觀音聖像元海王居士請上堂問今日六月十九
0512b12: 恭逢大士迎臨今請和尚陞座以何法示人天師云
0512b13: 普門廣攝無邊境左右相看飛寶光鄭護法問大士
0512b14: 像現三十二應身從聞思修眾生以其化導屏卻此
0512b15: 機又且如何接引師卓杖云天人群生類直下俱親
0512b16: 承進云恁麼則一切眾生頓超去也師云阿誰不荷
0512b17: 此恩光乃舉拄杖召眾云此是觀世音三十二淨妙
0512b18: 莊嚴無漏心力應機廣類隨其化現卓一卓云會麼
0512b19: 這裏會得慈能誘物悲以導迷一一品類一一見聞
0512b20: 始知大士有如是威神顯如是妙用成就眾生不思
0512b21: 議事水月恁麼道忽若有箇伶俐漢出來道長老你
0512b22: 且莫教壞人家男女英俊道流離情絕見聖名凡號
0512b23: 當頭坐斷豈容湊泊山僧亦向道是即是你只得其
0512b24: 體未得其用體用互彰始能運轉於一毛頭現作不
0512b25: 可說不可說無量勝妙法門成就一切功超十地若
0512b26: 是恁麼人便得恁麼事若得恁麼事須是恁麼人乃
0512b27: 拈拄杖云且體用現前一句作麼生道劃一劃云截
0512b28: 斷葛藤卓拄杖下座。
0512b29: 啟千佛懺會欒居士設齋上堂問如何是過去佛師
0512b30: 云殿上的進云如何是現在佛師云黃金鑄就紫摩
0512c01: 身進云如何是未來佛師云禮拜著進云三世如來
0512c02: 蒙師指且道他鼻孔在什麼處師打云一串穿卻問
0512c03: 恒沙諸佛今已巳現親承句子請師宣師云莫向背進
0512c04: 云直得無蓋覆去也師云道你莫向背便打僧禮拜
0512c05: 師乃云十方同聚會個個學無為此是選佛場心空
0512c06: 及第歸龐蘊恁麼道美則美矣善則未善今朝水月
0512c07: 四眾臨筵特為提持一箇箇異口同音心心契合十
0512c08: 方聚會當處圓成三千諸佛在其面門放大神光廣
0512c09: 攝無盡更說什麼心空及第歸與不歸所以靈山會
0512c10: 上廣額屠兒放下屠刀乃云我是千佛一數雖然如
0512c11: 是撿點將來山僧則不然何故舉頭盡是兒孫事祖
0512c12: 父從來不出門。
0512c13: 大殿上樑陞座士問跨海金樑願果殊叢林千古立
0512c14: 雄圖徘徊滿目俱麟鳳壯麗荊南第一都且道報國
0512c15: 為民畢竟如何酬唱師云一爐沉水祝堯年萬姓歡
0512c16: 欣享太平進云且道承誰恩力師拈拄杖云全賴者
0512c17: 個乃云一樑一柱一瓦一椽同齊著力境界廓然若
0512c18: 非大有作略焉能出手扶陽然雖如是猶涉化門只
0512c19: 如斧斤不運鉗錘不施又作麼生等閒聳出雲霄外
0512c20: 舜日長明宇宙春。
0512c21: 圓大悲懺期上堂問懺宏法化即不問五家宗旨請
0512c22: 師宣師云逐一問將來進云如何是臨濟宗師云一
0512c23: 棒一條痕如何是曹洞宗師云不許夜行投明須到
0512c24: 如何是雲門宗師云腦後日頭紅如何是法眼宗師
0512c25: 云箭鋒相拄如何是溈仰宗師以杖打圓相云十方
0512c26: 虛空束作一團進云五家宗趣蒙師指見性成佛意
0512c27: 如何師豎拂云還識這個麼僧云識師云也須珍重
0512c28: 始得僧問大悲願力示現受生未審作何舉揚師驀
0512c29: 示如意會麼進云只這便是麼師云莫眼花師乃復
0512c30: 豎拂云過去正法明現前觀自在湧上拂子頭邊示
0513a01: 顯種種殊勝妙顏乃云我於過去不可說劫證是三
0513a02: 昧應感週遍現不思議七難二求隨其演說無畏勳
0513a03: 修微妙莫測能施法則成就未來具大威德大眾三
0513a04: 十二應已巳為現前諸人說是法了也且道水月又如
0513a05: 何舉揚復豎起拂子云三十二應顯家風還同水月
0513a06: 印波中擊拂子一下云通身手眼通身用靈光炯炯
0513a07: 照無窮連擊拂三下下座。
0513a08: 佛成道上堂師揮拂云看看釋迦老子來也在拂子
0513a09: 頭上睹星成道盡脫纖乃云一切眾生皆有如來
0513a10: 智慧德相但以妄想執著不能證得又拂一拂云總
0513a11: 與八字打開了也汝等諸人還信得及麼若信得及
0513a12: 去始知為道骨瘦如柴面皮似蠟喫瓔珞粥一段苦
0513a13: 心然以根器不同機能各別所以上士一了一切了
0513a14: 中下多聞多不信果是英俊道流自然迥別咬牙礪
0513a15: 齒嘯傲天真鼓腹謳歌遊行自在大眾是事且置只
0513a16: 如迦文世尊還墮迷悟也無千峰勢到嶽邊止萬派
0513a17: 聲歸海上消。
0513a18: 上堂僧問大悲勝相今日親瞻無上妙旨請師指示
0513a19: 師云通身劍戟通身用進云大悲千手眼那個是正
0513a20: 眼師云一毫端上定乾坤僧擬議師便喝乃云多載
0513a21: 因留意今朝試為分此方真教體清淨在音聞所以
0513a22: 云欲識佛性義當觀時節因緣且道今日是什麼時
0513a23: 節豎拂云見麼即今大士八萬四千母陀羅臂清淨
0513a24: 寶目總向一毫端上一時揭露一一毫端放無盡光
0513a25: 睹此光者咸超極果眾中還有未證據者麼聽取一
0513a26: 偈同結良因正此時母陀臂展接群機克期取證無
0513a27: 生力信有功能不浪施下座。
0513a28: 觀音誕日上堂師云柳眼舒金咸是菩薩境界梅煙
0513a29: 粉席盡屬古佛家風若是昔有靈骨具大根器者一
0513a30: 聞所舉直下無疑信得及去坐斷聖凡了無向背超
0513b01: 情離見迥絕遮攔不惟助佛揚化抑且報荅四恩不
0513b02: 見昔日天親菩薩從彌勒內宮而下無著禪師問曰
0513b03: 天上一晝夜人間五百秋彌勒菩薩一時成就五百
0513b04: 億天子證無生法忍且道說個甚麼法天親云秪說
0513b05: 者個法師云大眾且道者個是甚麼法豎拂子云還
0513b06: 見麼以拂子拂一拂云還聞麼若乃親見親聞管教
0513b07: 縱橫無礙卷舒由己巳人人面門上放大寶光個個腳
0513b08: 根下壁立萬仞正所謂從緣得本借路還家除卻妄
0513b09: 想即如如佛雖然如是也須親證始得其或未然聽
0513b10: 取一偈明月樓邊建法幢善人多聚盡金湯增輝法
0513b11: 社人天仰四息悠歸極樂邦欲證無生無滅旨除非
0513b12: 親見本爺娘以拄杖卓一卓下座。
0513b13: 佛誕日受千佛衣上堂至座前以如意指衣云大眾
0513b14: 會麼此是過去未來現在三千諸佛各各從定而起
0513b15: 順行逆化針鋒上透露線縫中藏身顯現今時獨露
0513b16: 威光全機展演當陽揭示千眼洞明如天普蓋似地
0513b17: 普擎未審諸公見麼山僧今日無端入此群隊去也
0513b18: 何故不入驚人浪難逢稱意魚搭衣便登座西文和
0513b19: 尚白搥竟師云要知這件福田衣大庾嶺頭提不起
0513b20: 雖然成就未曾披今朝這裏卻省力拈來搭在肩頭
0513b21: 上津濟四生皆獲益化日光天輝今古縱橫不落有
0513b22: 無機觸目分明無異服百匝千重憑渠力大眾既憑
0513b23: 渠力秪如董王眾居士家家信念個個虔誠不獨損
0513b24: 己巳資而成種種供養亦且引進他人共作真常山僧
0513b25: 作麼生酬謝豎拂子云大眾還見麼以拂子拂一拂
0513b26: 云還聞麼若乃親見親聞管教即有漏而成無漏轉
0513b27: 凡心而成聖心自然福德不可量智慧不可量安樂
0513b28: 不可量乃至算數譬喻亦不可量山僧與麼告報還
0513b29: 當得酬謝麼合掌云財法二施等無差別檀波羅密
0513b30: 具足圓滿卓拄杖下座。
0513c01: 上堂師云塵劫來事袛在今朝河沙妙德總屬心源
0513c02: 又云心同太虛無欠無餘這點靈明本自具足如千
0513c03: 日之共照似一炬以函空所以水月尋常道我這裡
0513c04: 無內無外無出無入騎聲蓋色鑑古輝今且道是神
0513c05: 通妙用法爾如然乃以拂子畫○此相拂一拂云觸
0513c06: 碎珊瑚月清光分外明下座。
0513c07: 正藍旗大千歲供法衣差大人齎到設齋上堂師至
0513c08: 座前捧衣示眾云了知庾嶺兢相爭降賜繇來垂念
0513c09: 誠披出當陽誰著眼弘恩無盡甚分明大眾見麼脫
0513c10: 或未然顯露去也遂搭衣便陞座拈香云此一瓣香
0513c11: 蕩蕩乎福源浩渺巍巍乎壽算無疆恭惟　大籓籬
0513c12: 大千歲　統惟王母仙眷伏願透明諸佛正因徹證
0513c13: 列祖根源斂歛衣敷座維那白椎竟師云風行草偃水
0513c14: 到渠成靈源不昧智眼洞明不惟佛日流通便見宗
0513c15: 風遠振如是則知於一毫端現寶王剎坐微塵裏轉
0513c16: 大法輪可以提攜三界接引四生恁麼始知恢張列
0513c17: 祖從上宗猷顯發當人本來妙用何妨小中現大大
0513c18: 中現小臣僧幸遇我　王信知有此一大事之因緣
0513c19: 故爾廣作萬不及之福田現前諸人還知得麼若非
0513c20: 頂門具眼肘後懸符安能信哉且道此頂金襴當時
0513c21: 黃面老子丈六法身披來不長千丈那舍盧身亦不
0513c22: 短如斯見得覿體無私迥絕囊藏當陽顯示那容蓋
0513c23: 覆到此境界處處威權揭露時時恩光遍布由茲叢
0513c24: 林增色山門永鎮則且置秪如符到奉行報國酬恩
0513c25: 一句作麼生道萬方寧靜歸皇化仰祝無疆有道君
0513c26: 復舉昔日波斯匿王問佛聖義諦中還有世俗諦否
0513c27: 若言其有智不因一若言其無智不因二一二之義
0513c28: 其義云何佛言大王於過去龍光佛時曾問此義我
0513c29: 今無說王亦無聞無說無聞是名一義秪如眾中還
0513c30: 有人識此義否若還識得皇恩佛恩父母深恩一齊
0514a01: 報畢若不識得山僧不免道破去也靠拄杖云天上
0514a02: 有星皆拱北人間無水不朝東便下座。
0514a03: 小參
0514a04: 對靈小參師云紛紛雨雪覆長安迸出寒梅綻玉顏
0514a05: 漏洩真機藏不得夜來和月影珊珊周老宿還會麼
0514a06: 雖則恁麼來未離這裡若是過量人直須超越始得
0514a07: 出沒自由去來無礙應現剎塵不遺朕跡眾中莫有
0514a08: 道得的麼萬象頭邊忘管待沖霄老鶴出銀籠擊拂
0514a09: 子下座。
0514a10: 對靈小參師云今朝十月二十四告報亡靈休擬議
0514a11: 直透心源達本宗體證無生歸正據卓杖一下云九
0514a12: 蓮開合遍莊嚴頓超直入如來地。
0514a13: 對靈小參東風拂拂柳絲輕綠暗紅稀逐浪均一葉
0514a14: 忽飄秋信至到頭日午打三更卓拄杖云向這裏會
0514a15: 得則知往復無間動靜一如何妨蓋色騎聲超情越
0514a16: 格不屬春秋去來無礙所以道諸行無常是生滅法
0514a17: 生滅滅已巳寂滅為樂且喜明源魏公生平氣硬撐天
0514a18: 步步腳踏實地從此擺脫羅籠網穩坐涅槃城若得
0514a19: 離明絕暗任去任來卷舒自在遊戲逍遙雖然如是
0514a20: 怎奈俊等追懷戀慕恐其忘返未獲解脫敦請山僧
0514a21: 為伊換步移身轉功就位得個安樂法子且道安樂
0514a22: 一句又作麼生道以拄杖指棺云一氣不言含萬象
0514a23: 高低何處不風流。
0514a24: 荊州水月林芝巖和尚屺山上堂法語保安法弟天
0514a25: 鼻和尚請。
0514a26: 師云祖師法印豈屬囊藏覿面無私豈容覆蓋倘有
0514a27: 側耳揚眉瞻前顧後者劈脊便捧膚堅出問云諸祖
0514a28: 門庭即不問如何是臨濟家風師云藕竅塞虛空進
0514a29: 云如何是金剛王寶劍師云截斷眾流進云如何是
0514a30: 一喝不作一喝用師云天上天下進云如何是一喝
0514b01: 探竿引草師云見之不取思之千里進云四喝以蒙
0514b02: 師指示向上宗乘事若何師云向前來與汝道進云
0514b03: 龍袖拂開全體現象王行處絕狐蹤師云一句道著
0514b04: 僧便喝師便棒捧進云棒捧頭有眼不得草草師云再犯
0514b05: 不容印月出問云法流千古以法為宗保安禪院大
0514b06: 眾雲集即不問如何是法流千古師云向這裏薦取
0514b07: 進云如何是禪宗妙用師云覿面無私進云某甲不
0514b08: 然師云試道看僧擬議師便打進云恁麼則香雲騰
0514b09: 寶座法雨滿乾坤師云知即得師乃云教中云十方
0514b10: 國土中惟有一乘法又道尚無二乘何況有三秪如
0514b11: 先師開道江南兩淛數十年間說法如雨散布海內
0514b12: 還喚作一乘法麼若喚作一乘法入地獄如箭射若
0514b13: 不喚作一乘法亦入地獄如箭射不見道有法可說
0514b14: 是名見道無法可說是名謗佛正恁麼時眾中還有
0514b15: 緇素得出麼如緇素得出始不辜負先師六處婆心
0514b16: 道風遐播如緇素不出埋沒今時況我保安法弟和
0514b17: 尚高提祖印洞徹玄途接上上機全提正令所以先
0514b18: 師末後一段光彩虧其任職之能全身擔荷門庭施
0514b19: 設煥然一新展開舊日家風裂破今時窠臼頓使金
0514b20: 剛潭際霧起龍吟屺麓峰頭風生虎嘯亦不致先師
0514b21: 法道寂寥也且今日愧承揮金盛設兼請舉揚山僧
0514b22: 到來豈敢妄通消息原為先師未了之局恭忝來命
0514b23: 豈能固辭只得相席打令客聽主裁雖然如是亦須
0514b24: 應個時節眾兄弟且道應時及節一句又作麼生道
0514b25: 秪為同門聲氣好兄呼弟應幾知音。
0514b26: 　捐貲助刻語錄卷上
0514b27: 　王元海同緣明福欒彩同緣明悉欒化同
0514b28: 　緣明證劉斗同緣明壽詹洪曜董彬同緣
0514b29: 　明珠李門李氏澤溥
0514b30: 芝巖秀禪師語錄卷上
