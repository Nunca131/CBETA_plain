0086b01: 百癡禪師語錄卷第十七
0086b02: 嗣法門人超宣等編
0086b03: 拈古
0086b04: 舉世尊初生。一手指天一手指地周行七步目顧四
0086b05: 方。云天上天下惟我獨尊。雲門偃云我當時若見一
0086b06: 棒打殺與狗子喫。貴圖天下太平。
0086b07: 拈云為眾竭力禍出私門。
0086b08: 舉世尊一日陞座大眾集定。文殊白椎云諦觀法王
0086b09: 法法王法如是。世尊便下座。
0086b10: 拈云大似赤眼撞著火柴頭。然雖如是放過則彼
0086b11: 此作家。簡點則二俱失利。具眼者請端的看。
0086b12: 舉世尊在靈山會上拈花示眾。是時眾皆默然惟迦
0086b13: 葉破顏微笑。世尊云吾有正法眼藏涅槃妙心。實相
0086b14: 無相微妙法門。不立文字教外別傳。囑付摩訶迦葉。
0086b15: 拈云瞿曇老子好不丈夫。直至如今藏身無地。迦
0086b16: 葉雖則動絃別曲。爭奈鐵枷安在項上了也。還有
0086b17: 免得此過者麼。直饒有也只是箇淈漢。
0086b18: 舉阿難問迦葉云世尊傳金襴外。別傳何物。迦葉召
0086b19: 阿難。難應諾。迦葉云倒卻門前剎竿著。
0086b20: 拈云盡道阿難被迦葉熱謾。殊不知迦葉被阿難
0086b21: 勘破。
0086b22: 舉六祖因風颺剎旛。有二僧對論。一云風動。一云旛
0086b23: 動。往復未契理。祖云。不是風動不是旛動。仁者心動。
0086b24: 拈云還知祖師落處麼。書頭教娘勤作息。書尾教
0086b25: 娘莫瞌睡。中間一句不成文。無限相思華雨淚。
0086b26: 舉代宗皇帝問忠國師云。百年後所須何物。忠云與
0086b27: 老僧造箇無縫塔。帝云請師塔樣。忠良久云會麼。帝
0086b28: 云不會。忠云吾有付法弟子耽源卻諳此事請問之。
0086b29: 後詔問源。源乃頌云湘之南潭之北。中有黃金充一
0086b30: 國。無影樹下合同船。琉璃殿上無知識。
0086c01: 拈云好箇塔樣。從古至今未曾有一箇半箇識得。
0086c02: 耽源與麼頌非惟欺瞞皇帝亦乃辜負國師。
0086c03: 舉僧問馬祖。離四句絕百非請師直指西來意。祖云
0086c04: 我今日勞倦不能為汝說。問取智藏去。僧問藏。藏云
0086c05: 何不問和尚。僧云和尚教來問。藏云我今日頭痛不
0086c06: 能為汝說。問取海兄去。僧問海。海云我到這裏卻不
0086c07: 會。僧舉似祖。祖云藏頭白海頭黑。
0086c08: 拈云這僧致箇問頭。機關太煞嶮峻。自非馬師父
0086c09: 子未免無出身之路。雖然還覺髑髏前著著中箭
0086c10: 麼。
0086c11: 舉古德一日不赴堂。侍者請赴堂。德云我今日庄上
0086c12: 喫油餈飽。者云和尚不曾出入。德云汝去問庄主。者
0086c13: 方出。忽見庄主歸謝和尚到莊喫油餈。
0086c14: 拈云賊是小人智過君子。
0086c15: 舉陸亙大夫問南泉云。弟子家中於瓶內養得一鵝
0086c16: 兒。今來長大欲出此鵝。且不得打破瓶。亦不得損卻
0086c17: 鵝。未審有何方便。泉召云大夫。大夫應諾。泉云出也。
0086c18: 拈云南泉老人雖則善赴來機。要且未解用劍刃
0086c19: 上事。倘或蓮峰門下便與一擊粉碎。直使全身跳
0086c20: 出動地驚天。豈不俊哉。何故。為人為教徹。殺人
0086c21: 須見血。
0086c22: 舉丹霞於慧林寺遇天大寒取木佛燒火。向院主訶
0086c23: 云何得燒我木佛。霞以拄杖撥灰云吾燒取舍利。主
0086c24: 云木佛何有舍利。霞云既無舍利更取兩尊燒。主自
0086c25: 後鬚眉墮落。
0086c26: 拈云丹霞燒木佛無端無端。院主墮鬚眉生受生
0086c27: 受。雖然彼此各自分明。未免使人胡猜亂卜。驀呈
0086c28: 拄杖云。木佛已在這裏。卓一卓云燒卻了也。復擲
0086c29: 下云大家照顧眉毛好。
0086c30: 舉僧問趙州萬法歸一一歸何處。州云我在青州作
0087a01: 一領布衫重七斤。
0087a02: 拈云。趙州與麼答話美則美矣。只是有些兒汗臭
0087a03: 氣。
0087a04: 舉臨濟示眾云。有一無位真人嘗在汝等面門出入。
0087a05: 未證據者看看。時有僧問如何是無位真人。濟下禪
0087a06: 床擒住云道道。僧擬議。濟托開云無位真人是什麼
0087a07: 乾屎橛。
0087a08: 拈云。臨濟放去較危收來太速。若也識得面門出
0087a09: 入是無位真人。若也未識無位真人亦在面門出
0087a10: 入。識未識且止。乾屎橛作麼生道。
0087a11: 舉鼓山示眾云。鼓山門下不得咳嗽。時有僧咳嗽一
0087a12: 聲。山云作麼。僧云傷風。山云傷風即得。
0087a13: 拈云。鼓山雖慣習行醫。爭奈藥頭不驗。若是真正
0087a14: 具大方底手段。待他咳嗽一聲便與頂門一鍼。直
0087a15: 令沉痾頓起。覓其病來處了不可得。
0087a16: 舉芭蕉示眾云。你有拄杖子。我與你拄杖子。你無拄
0087a17: 杖子。我奪卻你拄杖子。溈山哲云大溈則不然。你有
0087a18: 拄杖子我奪卻你拄杖子。你無拄杖子我與你拄杖
0087a19: 子。
0087a20: 拈云。覿面提持臨機與奪。二尊宿固不妨兵隨印
0087a21: 轉別立一家。要且勞而無功。未識當人拄杖子在。
0087a22: 且作麼生是當人拄杖子。若也道得。非惟坐斷古
0087a23: 人舌頭。亦乃與天下衲僧出一口氣。
0087a24: 舉瑞巖每日自喚主人翁復自應諾。乃云惺惺著。諾。
0087a25: 他時後日莫受人瞞。諾。
0087a26: 拈云。潦倒瑞巖抱贓叫屈則且置。汝道他喚底惺
0087a27: 惺主人翁即今還在麼。
0087a28: 舉洞山云一大藏教秪是箇之字。
0087a29: 拈云。洞山恁麼道恰似三家村教順朱底措大。有
0087a30: 甚可用處。殊不知秪這箇之字。眼裏亦著他不得。
0087b01: 舉僧問洞山如何是佛。山云麻三斤。
0087b02: 拈云。向這裏會得去。見洞山則易。見自己已則難。既
0087b03: 見洞山為甚卻不見自己已。乃豎起拳云看看這箇
0087b04: 重多少。
0087b05: 舉僧問法眼如何是曹源一滴水。眼云是曹源一滴
0087b06: 水。韶國師聞已豁然。
0087b07: 拈云。法眼只有湛湛之波。且無滔滔之浪。惜乎國
0087b08: 師不善傍觀。無端向伊手裏淹殺。山僧則不然。如
0087b09: 何是曹源一滴水。驀頭便棒。若是箇漢自然潑天
0087b10: 潑地別有生涯。向後兒孫亦不致寂寞。
0087b11: 舉首山問僧。與麼來者是什麼人。僧云問者是阿誰。
0087b12: 山云老僧。僧便喝。山云向汝道是老僧又惡發作甚
0087b13: 麼。僧又喝。山云恰遇棒不在手。僧云草賊大敗。山云
0087b14: 今日又似得便宜又似失便宜。
0087b15: 拈云。首山有入地之謀。這僧具衝天之略。雖然兩
0087b16: 不相傷。未免二俱弄險。畢竟如何。雪後始知松柏
0087b17: 操。事難方見丈夫心。
0087b18: 舉大愚芝示眾云。大家相聚喫莖虀。若喚作一莖虀
0087b19: 入地獄如箭射。
0087b20: 拈云。大小大愚當門齒落也不知。
0087b21: 舉五祖演云釋迦彌勒猶是他奴且道他是阿誰。
0087b22: 拈云。諸人還識得他麼。直饒識得面目分明。正好
0087b23: 勘過了打。
0087b24: 舉古者云。這一片田地分付來多時也。我立地待汝
0087b25: 搆去。法眼云這一片田地分付來多時也。我坐待汝
0087b26: 搆去。佛果云這一片田地分付來多時也。我今日當
0087b27: 眾慶懺。
0087b28: 拈云。三大老發明箇事雖則徹底婆心。未免翻成
0087b29: 鈍置。山僧則不然。這一片田地分付來多時也。諸
0087b30: 人又在者裏覓箇甚麼。遂拈拄杖打趁。
0087c01: 頌古
0087c02: 世尊初生。一手指天一手指地。周行七步目顧
0087c03: 四方。云天上天下惟我獨尊。
0087c04: 娘生面孔人皆見。自己眉毛落不知。慚愧風前光屈
0087c05: 突。得便宜是失便宜。
0087c06: 世尊於臘月八日明星出時廓然大悟。乃歎云
0087c07: 奇哉。一切眾生具有如來智慧德相。但以妄想
0087c08: 執著不能證得。
0087c09: 忽睹明星眼著花。錯將人世亂糊搽。知他心行虧多
0087c10: 少。豈止區區效摝蝦。
0087c11: 世尊一日陞座眾集定。文殊白椎云諦觀法王
0087c12: 法。法王法如是。世尊便下座。
0087c13: 養兒不孝爺心苦。未散家貲已蕩偷。流落一身歸去
0087c14: 也。悲風千古動人愁。
0087c15: 世尊因梵志論義以一切不受為宗。遂云是見
0087c16: 受否。志拂袖而去。至中途有省。回來謝過。
0087c17: 是見受否轉迷矇。驀忽知非辨己已躬。夾路桃花風雨
0087c18: 後。馬蹄何處避殘紅。
0087c19: 世尊拈花。
0087c20: 鬧市颺碌磚。冤頭定打著。幸自可憐生。至今鳴嚗嚗。
0087c21: 女子出定。
0087c22: 出與不出孰真孰假。官不容針私通車馬。女子瞿曇
0087c23: 可知禮也。
0087c24: 法華經云是法住法位。世間相常住。
0087c25: 是法住法位世間相常住。雲自帝鄉飛。水歸江漢去。
0087c26: 達磨云吾住世非久。誰得吾正宗者出來與汝
0087c27: 證明。最後二祖出禮三拜依位而立。磨云汝得
0087c28: 吾髓。
0087c29: 鐵枷欲卸力無從。逼令兒曹逐款供。拜立謾云真得
0087c30: 髓。洪波近處有蟠龍。
0088a01: 鳥窠禪師因侍者欲辭去。問云汝今何往。者云
0088a02: 往諸方學佛法去。窠云若是佛法吾此間亦有
0088a03: 少許。遂於身上拈起布毛吹之。者領悟。
0088a04: 幸然無事可相安。擬欲尋思去路難。驀地一吹風電
0088a05: 急。山崩海裂黑漫漫。
0088a06: 青原因僧問如何是佛法大意。云廬陵米作麼
0088a07: 價。
0088a08: 廬陵米作麼價。有來繇沒縫罅。若於貴賤起論量。笑
0088a09: 殺三山陳上舍。
0088a10: 慧忠國師一日喚侍者。者應諾。如是三喚皆應
0088a11: 諾。師云將謂吾辜負汝。卻是汝辜負吾。
0088a12: 頻呼的意誰能會。老倒渾身帶水泥。何似江南三月
0088a13: 節。空山一路鷓鴣啼。
0088a14: 馬祖云即心即佛。又云非心非佛。
0088a15: 收得一籮粟。造成兩樣餈。無錢隨買去。喫了便忘饑。
0088a16: 百丈再參馬祖。侍立次。祖視繩床角拂子。丈云
0088a17: 即此用離此用。祖云汝向後開兩片皮將何為
0088a18: 人。丈取拂子豎起。祖云即此用離此用。丈掛拂
0088a19: 子於舊處。祖震威一喝。丈直得三日耳聾。
0088a20: 一喝透穿髑髏底。全機喪盡非關耳。轟轟烈烈海天
0088a21: 昏。殃累兒孫鬧亂起。
0088a22: 南泉因兩堂爭貓。乃提起云道得即不斬。眾無
0088a23: 對。泉便斬之。趙州自外至。泉舉前話。州脫草履
0088a24: 安頭上而出。泉云子若在即救得貓兒也。
0088a25: 揭開正眼無人會。按下霜刀令已行。救得來遲都末
0088a26: 論。貍頭依舊角崢嶸。
0088a27: 藥山久不陞座。院主白云大眾久思示誨。請和
0088a28: 尚為眾說法。山令打鐘至座前。便歸方丈。主隨
0088a29: 後問故。山云經有經師論有論師。爭怪得老僧。
0088a30: 不惜從前兩道眉。全提曲引秪為伊。分明月在梅花
0088b01: 上。看到梅華早已遲。
0088b02: 黃檗示眾云。汝等盡是酒糟漢。與麼行腳何
0088b03: 處有。今日還知大唐國裏無禪師麼。時有僧問
0088b04: 諸方尊宿匡徒領眾又作麼生。檗云不道無禪
0088b05: 秪是無師。
0088b06: 手握乾坤劍。胸藏日月旗。機先嘗展演。佛祖莫能窺。
0088b07: 酒糟漢知不知。大唐國裏無禪師。
0088b08: 趙州因僧問如何是祖師西來意。云庭前柏樹
0088b09: 子。
0088b10: 枝頭底意分明在。徹體還他老趙州。跛鱉盲龜如不。
0088b11: 薦。且看投子道油油。
0088b12: 趙州因僧問狗子還有佛性也無。云無。
0088b13: 狗子佛性無。山魈冷夜呼。聽他終礙汝。識得莫冤吾。
0088b14: 溈山示眾云。老僧百年後向山下作一頭水牯
0088b15: 牛。左脅書五字。云溈山僧某甲。若喚作溈山僧
0088b16: 又是水牯牛。喚作水牯牛又是溈山僧。喚作什
0088b17: 麼即得。
0088b18: 不是溈山不是牛。煙花三月下楊州。孤帆遠影碧空
0088b19: 盡。惟見長江天際流。
0088b20: 臨濟問黃檗。如何是佛法的的大意。檗便打。如
0088b21: 是三問皆被打。遂辭檗。至大愚。言下開悟。卻回
0088b22: 舉前話。檗云者大愚饒舌待來與他一頓。濟云
0088b23: 說甚待來。遂打檗一掌。
0088b24: 白虎當頭凶未險。羅入命禍臨身。哪吒面目突然
0088b25: 現。便作驢鳴狗吠人。
0088b26: 臨濟在黃檗栽松次。檗云深山裏栽許多松作
0088b27: 什麼。濟云一與山門作境致。二與後人作標榜。
0088b28: 道了以钁頭地三下。檗云雖然如是子已喫
0088b29: 吾三十棒了也。濟又地三下。噓一噓。檗云吾
0088b30: 宗到汝大興於世。
0088c01: 钁頭連築露鋒鋩。氣宇驚群孰敢當。知子良哉莫若
0088c02: 父。宗風亙古自堂皇。
0088c03: 臨濟出世後。唯以棒喝示徒。凡見僧入門便喝。
0088c04: 據令聲前我獨雄。橫驅萬里疾雷風。誰知無限傷心
0088c05: 處。敗產亡家在此中。
0088c06: 靈雲見桃花悟道。有偈云三十年來尋劍客。幾
0088c07: 回落葉又抽枝。自從一見桃花後。直至如今更
0088c08: 不疑。玄沙云諦當甚諦。當敢保老兄未徹在。
0088c09: 桃花一見眼如盲。未徹言前事已生。路遠夜長休點
0088c10: 火。大家吹滅暗中行。
0088c11: 俱胝和尚凡有所問惟豎一指。
0088c12: 活計些兒得便休。全身獨踞嫠峰頭。任他塞北江南
0088c13: 亂。我只安然一併收。
0088c14: 興化謂克賓云。汝不久為唱導之師。賓云不入
0088c15: 這保社。化云會了不入。不會了不入。賓云總不
0088c16: 與麼。化便打。云克賓維那法戰不勝罰錢五貫
0088c17: 設饡飯一堂。次日自白槌云。克賓維那法戰不
0088c18: 勝。不得喫飯。即趁出院。
0088c19: 臨場不變驅耕手。肯諾私恩半點無。負屈誰能甘此
0088c20: 去。太行山上賊心麤。
0088c21: 昔有婆子供養一庵主。經二十年。嘗令女子送
0088c22: 飯給侍。一日令女子抱定云正與麼時如何。主
0088c23: 云枯木倚寒巖。三冬無煖氣。女子歸舉似婆。婆
0088c24: 云我二十年只供養得箇俗漢。遂發起燒卻庵。
0088c25: 與麼來時脫體彰。承言那許共商量。面皮拗轉前情
0088c26: 斷。直令伊身沒處藏。
0088c27: 疏山問大溈。承聞和尚道有句無句如藤倚樹。
0088c28: 是否。溈云是。山云忽遇樹倒藤枯句歸何處。溈
0088c29: 放下泥盤呵呵大笑歸方丈。山後到明招舉前
0088c30: 話問。招云卻使溈山笑轉新。山大悟云溈山元
0089a01: 來笑裏有刀。
0089a02: 有句無句如藤倚樹。象骨峰前弄鱉鼻。樹倒藤枯句
0089a03: 歸何處。砒礵合藥吞將去。呵呵大笑可憐生。無限平
0089a04: 人血滿地。血滿地。疏山果爾難逃避。
0089a05: 巖頭作渡次。一日因一婆子抱兒來云。呈橈舞
0089a06: 棹則不問。且道婆手中兒甚處得來。頭便打。婆
0089a07: 云婆生七子六箇不遇知音。秪者一箇也不消
0089a08: 得。便拋向水中。
0089a09: 一句當機削謂情。棒頭驀點古風清。湖邊撒手空歸
0089a10: 去。冷落孤光畫不成。
0089a11: 雲門因僧問如何是雲門一曲。云臘月二十五。
0089a12: 雲門曲調越尖新。不待聲飛繞棟塵。隔嶺幾多人錯
0089a13: 聽。扶箏入幕鼓陽春。
0089a14: 雲門因僧問如何是超佛越祖之談。云餬餅。
0089a15: 餬餅團團驀面酬。箇中滋味若為周。衲僧到此能吞
0089a16: 啗。佛祖當前一筆勾。
0089a17: 首山拈竹篦示眾云。喚作竹篦則觸。不喚作竹
0089a18: 篦則背。且道喚作甚麼。
0089a19: 覿面揮來電火馳。主家立處十分危。當人不有孔明
0089a20: 作。殺活縱橫總任伊。
0089a21: 問答機緣
0089a22: 僧問霜風撲面來時如何。師云僧堂內向火去。僧問
0089a23: 訊出。師隨後打云更助汝一片柴。
0089a24: 師同心谷敘話次。谷云師後日若入地獄我來做箇
0089a25: 侍者。師云地獄汝去不得。谷云秪要師肯。師云忽遇
0089a26: 牛頭馬面來汝將何支遣。谷無語。師云情知汝去不
0089a27: 得。
0089a28: 問弓弦上走馬是什麼人。師打云灼然是什麼人。僧
0089a29: 擬議。師又打。僧進前立。師云還在這裏棲泊在。遂連
0089a30: 打出。
0089b01: 師問僧甚處來。僧云菩提寺看梅花來。師云菩提本
0089b02: 無樹。為什麼有梅花。僧下語不契。師代云今日親到
0089b03: 菩提。
0089b04: 尼問弟子累年做工夫都不得力。如今只是念佛。師
0089b05: 云佛即今在什麼處。尼云秪在現前。師云現前底意
0089b06: 作麼生。尼無語。師乃打一拂子。
0089b07: 問如何是千年古路。師云不礙往來人。
0089b08: 師問僧那裏來。云朝海來。師云見觀世音麼。僧無語。
0089b09: 師打云隨波逐浪漢。
0089b10: 居士求開示。師舉拂云會麼。士無語。師云吾無隱乎
0089b11: 爾。士乞偈。師書云吾無隱乎爾。一句全提明的旨。仙
0089b12: 桂花開萬緌黃。亂鴉啼入秋林裏。君不見。昔年山谷
0089b13: 老古錐。因茲打落當門齒。
0089b14: 問如何是賓中賓。師云終日外邊尋。如何是賓中主。
0089b15: 師云草鞋不離己已。如何是主中賓。師云寒山逢拾得。
0089b16: 如何是主中主。師打云看取令行時。
0089b17: 問達磨既來東土。為何隻履西歸。師云熟處難忘。
0089b18: 居士問大事未明如喪考妣。為什麼大事已明亦如
0089b19: 喪考妣。師云我獨於此切。
0089b20: 問破砂盆意旨如何。師云架上鐵燈盞。云學人不會。
0089b21: 師云密庵過去久矣。
0089b22: 問古人道千里已相見。即今相見作麼生。師云兩眼
0089b23: 對兩眼。僧喝。師便打。僧連喝。師云三喝四喝後如何。
0089b24: 僧無語。師復打。僧禮拜出。云識得了也。師不理。
0089b25: 問古路從來不須鋤。和尚今日為什麼全身入草。師
0089b26: 云被闍黎帶累。
0089b27: 居士問若以須彌為壽。須彌高而有頂。未審和尚以
0089b28: 何為壽。師云今日念七。士禮拜云權借虛空獻法王
0089b29: 去也。師云不勞讚歎。
0089b30: 師問僧鎮州出大蘿蔔頭。如何是蘿蔔頭。僧豎拳云
0089c01: 秪是這箇。師云趙州。云全身亦在裏許。師云放汝
0089c02: 三十棒。
0089c03: 問如何是蓮峰境。師云修竹四圍。僧禮拜。師云何不
0089c04: 問境中人。僧便問。師打云汝隨我轉。
0089c05: 僧入門擬問。師約住云問話須禮拜始得。僧躊躇。師
0089c06: 云禮拜也不肯。問什麼話。出去。僧轉身而出。師連打
0089c07: 云這裏不得放過。
0089c08: 居士問莫謂無心云是道。無心猶隔一重關。隔那重
0089c09: 關請師指示。師打云秪隔這一重。士云殺人刀活人
0089c10: 劍。如何是殺活底意旨。師又打。士云棒頭有眼明如
0089c11: 日。大地因何黑似漆。師復打云是汝眼華。
0089c12: 收飯僧求開示。師驀豎拳云向這裏會。云離了此又
0089c13: 作麼生。師云將謂別有在。僧禮拜。師示偈云向這裏
0089c14: 會頭頭不昧。更欲別求百千里外。禮拜去也知未知。
0089c15: 擔荷還須骨力兒。
0089c16: 師問僧貴處那裏。云沙縣。師云向這裏撒一把看。云
0089c17: 弟子初機不會請和尚直指。師打云山僧的是沙縣
0089c18: 人。
0089c19: 問能死不能活時如何。師打云正好喫棒。能活不能
0089c20: 死時如何。師又打云亦好喫棒。僧禮拜。師云汝即今
0089c21: 是死是活。僧一喝。師連棒打出。
0089c22: 問弟子初出家乞和尚指箇門路。師云汝適纔從那
0089c23: 裏來。云府城來。師云已識得門路了也。僧無語。師云
0089c24: 且坐喫茶。
0089c25: 二僧參。師云陣勢已圓。莫有作家戰客麼。出眾相見。
0089c26: 一僧云某甲今日特從普明來。師云原來是箇販私
0089c27: 鹽漢。僧禮拜。師云放過即不可。便打出。一僧云某甲
0089c28: 不從普明來。師云爭奈公驗無憑何。亦打出。
0089c29: 居士問向上一路千聖不傳。如何是向上一路。師云
0089c30: 汝且向下立。士云請慈悲指出。師云千聖不傳。
0090a01: 師問僧甚處住。云天堂。師云既在天堂為什麼擔枷
0090a02: 帶鎖路上走。僧無對。師云汝且道天堂主人還有罪
0090a03: 過麼。僧亦無對。師打云這一棒合是他喫。
0090a04: 問和尚如何得到雪坪境。師云筍輿一隻兩人舁。云
0090a05: 既到雪坪未審有何祥瑞。師云白豆花開絡緯啼。云
0090a06: 將甚麼利眾。師云看取拄杖子。
0090a07: 問不是心不是佛不是物。師急索云是甚麼。僧無語。
0090a08: 師便打。僧云請和尚安名。師云山僧為汝安名也。遂
0090a09: 連棒打出。
0090a10: 問如何是應時及節句。師云山空松子落。
0090a11: 問如何是百山峰前句。師云險。
0090a12: 問明白處請師指示。師云此去府城不遠。
0090a13: 居士問如何是諸佛開口不得處。師熟視良久云山
0090a14: 僧亦開口不得。
0090a15: 問某甲要南山結茅。就和尚乞一擔棕。師云是汝挑
0090a16: 不起。云某甲挑得。師打一拂子云作麼生。僧佇立。師
0090a17: 云灼然是汝挑不起。
0090a18: 問如何是佛。師舉拄杖。如何是法。師便打。如何是僧。
0090a19: 師又打云自己已也不識。云三寶蒙師指當陽事若何。
0090a20: 師復打。
0090a21: 師問僧。貴處那裏。云泉州。師云近日有人道洛陽橋。
0090a22: 撞倒東西塔汝還知麼。云和尚尊重。師云未在更道。
0090a23: 僧喝。師云再喝看。云不隨和尚轉。師休去。少頃。僧問
0090a24: 和尚親從金粟來。未審金粟有何言句。師便打。云向
0090a25: 上還有事也無。師又打。云畢竟作麼生。師復打。僧轉
0090a26: 身而出。茶後敘話次。師云汝如今要那裏去。云浙中。
0090a27: 師云浦城關難過。云也不妨得。師云或有人與汝索
0090a28: 公驗又作麼生。云他家自有通霄路。師云此是古人
0090a29: 用過底。僧又云他家自有通霄路。師云假雞聲韻難
0090a30: 瞞我。
0090b01: 居士問三世諸佛安身在什麼處。師舉拂云會麼。士
0090b02: 云拂子前見拂子後見。師云莫作這般見解。士云不
0090b03: 作這般見解是如何。師云喚作拂子得麼。士云不喚
0090b04: 作拂子和尚喚作甚麼。師云山僧不識。士云弟子亦
0090b05: 不識。師云我不識汝不識親切處道一句看。士云鼻
0090b06: 孔下頭垂。師頷之。
0090b07: 問一切法界海如何過。師云看取把梢人。
0090b08: 問久戰沙場如何功名不成就。師云不到烏江畔知
0090b09: 君未肯休。
0090b10: 問如何是太平家風。師云粗拳一頓。云此外還有也
0090b11: 無。師云負恩者多。
0090b12: 僧豎拳云是何宗旨請師道道。師打云與汝相見。云
0090b13: 杓柄在金粟手裏為甚卻在太平。師又打云汝還不
0090b14: 知那。云可許某甲進一步否。師云許。云某甲有一問
0090b15: 請師答。師復打。
0090b16: 師問僧那裏人。云漳浦。師云是我鄉里也。還帶得我
0090b17: 鄉信來麼。云帶得來。師云何不拈出。僧豎拳。師云此
0090b18: 猶是途中揀來底。云和尚認不得那。師休去。
0090b19: 居士問和尚行繇云因事逃出。未審為什麼事。師云
0090b20: 愁人莫向愁人說。士云但說何妨。師云說向愁人愁
0090b21: 殺人。
0090b22: 問無說無傳如何是真說真傳。師云恰值牙痛。
0090b23: 因盜佛臟者。師設問云常啼菩薩賣心肝為什麼如
0090b24: 來不肯捨自。代云事難方見丈夫心。又既是太平為
0090b25: 什麼有賊捉。代云禍入慎家之門。又劈開佛祖肝腸。
0090b26: 正是作家手段。為什麼喚他作賊。代云眾眼難瞞。
0090b27: 二僧參師云。二人同行鼻孔那箇最重。一僧云和尚
0090b28: 試定當看。師云卻是汝重些。僧云莫塗污人好。師復
0090b29: 顧。一僧云汝又作麼生。僧喝。師云洎不問過。
0090b30: 問不到水窮雲盡處。爭知覿面是檀郎。如何是檀郎。
0090c01: 師云頭不梳面不洗。
0090c02: 問如何是祖師心印。師云字不成文。如何是清淨
0090c03: 話頭。師云茅坑籌子七橫八豎。
0090c04: 問獅子出窟時如何。師云嚇殺闍黎。僧擬議。師便推
0090c05: 出。僧次日乞偈。師示云牙如劍樹。眼如鈴突。出頭來
0090c06: 海嶽驚。百獸聞風何避處。終須腦裂任橫行。
0090c07: 問七七前明不離暗。七七後暗不離明。政當七七之
0090c08: 期明暗兩忘時如何。師云逢人但恁麼舉。云隆冬嚴
0090c09: 寒伏惟和尚珍重。師云逢人但恁麼舉。云庭前柏樹
0090c10: 翠蒼蒼。江上梅花春漏洩。師云逢人但恁麼舉。
0090c11: 問如何是和尚家風。師云客來無款待。一盞白蒿湯。
0090c12: 僧禮拜云。勘破了也。師云上座家風作麼生。僧豎拳。
0090c13: 師云卻是山僧勘破汝。
0090c14: 問南泉斬貓意旨如何。師打一棒云會麼。云斬後如
0090c15: 何。師云汝是死漢。
0090c16: 師入堂呈拄杖云垂鉤四海為釣獰龍。政當恁麼時
0090c17: 莫有上釣者麼。眾下語不契。師云擬釣獰龍。蝦蟹也
0090c18: 不遇。便轉身出。
0090c19: 又一晚舉拄杖云。拄杖子要賣與人。有要者請出來
0090c20: 還價。一僧作掀桌勢。師云莫攙行奪市。一僧云不勞
0090c21: 拈出。師云不是買客。一僧云勘破了也。師云勘破箇
0090c22: 甚麼。僧喝。師云勘破了也少頃云既無人買且退去。
0090c23: 明日再商量。
0090c24: 問春日鞭泥牛。過在什麼處。師云為伊蹄角不全。云
0090c25: 忽然蹄角俱全時如何。師云春光任踏爛。僧無語。師
0090c26: 打云泥牛泥牛。僧禮拜。師云墮也墮也。
0090c27: 師問僧那裏來。云天童來。師云玲瓏巖上一句作麼
0090c28: 生道。僧喝。師云好好借問亂叫作甚麼。僧無語。師便
0090c29: 打。
0090c30: 問疋馬單鎗直入時如何。師云山僧退身三步。僧喝。
0091a01: 師云喝後。僧又喝。師拈棒打。僧走出。師云何曾解
0091a02: 恁麼來。
0091a03: 問一大藏教如何演唱。師云碧斑邠豹剝。當滴帝都
0091a04: 丁。云某甲不會。師云玉篇裏看取。
0091a05: 問疑團擊碎時如何。師云大地一輪紅云。龍得水時
0091a06: 添意氣。虎逢山色長威獰。師云未是汝境界。僧禮拜。
0091a07: 師云果然果然。
0091a08: 師問童子明普云。汝解唱山歌麼。云不是我境界。師
0091a09: 云如何是汝境界。云替和尚敲背。師云可惜敲不著
0091a10: 我痛處。普連拳敲云和尚還知痛麼。師笑云這小驢
0091a11: 兒也會亂做在。
0091a12: 一日收碗次。師云除卻碗內底與汝喫。云不喫。師云
0091a13: 為什麼不喫。云從來不餓。少頃普喫飯。師云汝道從
0091a14: 來不餓。即今喫作甚麼。云和尚錯會不少。師休去。
0091a15: 問黃花為什麼九月開。師云不戀秋色老。嬾與群芳
0091a16: 同。
0091a17: 問一箭中的時如何。師云許汝好手。僧禮拜。師云還
0091a18: 我箭來。僧無語。師云箭也無說什麼中的。便打出。
0091a19: 問丹霞燒木佛院主因何墮鬚眉。師云實無此事莫
0091a20: 謗古人好。云爭奈公案現在。師云一人傳虛萬人傳
0091a21: 實。
0091a22: 師問僧貴處那裏。云楊州。師云腰纏十萬貫。騎鶴上
0091a23: 楊州。汝作麼生會。云有意氣時添意氣。不風流處也
0091a24: 風流。師云即今事作麼生。僧一喝拂袖而行。師云且
0091a25: 來喫茶。云也不消得。師休去。
0091a26: 師一晚堂前大叫云。外面有賊大家快出來。眾默然
0091a27: 不動。師云苦哉更無一箇解捉賊。便歸方丈。
0091a28: 問廓然無聖為甚金粟有五聖。師云官不容針私通
0091a29: 車馬。
0091a30: 弘祖改號英山。師問如何是英山。云巍巍獨露。師云
0091b01: 如何是弘祖。云十年後此話大行。師云偶爾成文。云
0091b02: 釋迦老子三藏十二部也是偶爾成文。師云汝見箇
0091b03: 什麼道理敢與麼道。祖無語。師云將成九仞之山猶
0091b04: 欠一簣之土。
0091b05: 問如何是奪人不奪境。師云無汝出氣處。如何是奪
0091b06: 境不奪人。師云陣雲橫海上。如何是人境兩俱奪。師
0091b07: 云暮雲千里色。若箇不傷心。如何是人境俱不奪。師
0091b08: 云林中觀易罷。溪上對鷗閒。云某甲卻不恁麼道。師
0091b09: 云情知汝恁麼也。僧進語。師便打。
0091b10: 新到三位參師。云三人同行必有一智。那一箇是智
0091b11: 底。僧俱無語。師云隨群逐隊漢。
0091b12: 問如何是道師。云腳下看取。云如何是西來意。師云
0091b13: 白雪飄空。僧無語。師云凍殺也不知。
0091b14: 居士問抬頭正眼佛祖家風。劈面提持明星意旨。如
0091b15: 何是明星意旨。師以拂子打圓相云還見麼。士云某
0091b16: 甲有箇會處。師云作麼生會。士云三箇柴頭品字煨。
0091b17: 團圞共說無生話。師云不如禮拜好。
0091b18: 居士問廣額屠兒放下屠刀立地成佛。弟子即今無
0091b19: 刀還解成佛否。師云只要居士承當去。士沉吟。師云
0091b20: 擬著即差。少頃士舉偈云本來無罣礙不必云休了。
0091b21: 風生水起波。雲散月仍皎。師云如何是仍皎底月。士
0091b22: 又沉吟。師隨示偈云風生水起波。雲散月仍皎。句裏
0091b23: 有淆訛。機先薦便了。君不見放下屠刀廣額兒。成佛
0091b24: 只在剎那時。丈夫漢莫自欺。世事茫茫徒爾為。士欣
0091b25: 然禮退。
0091b26: 
0091b27: 安慶府懷寧縣信官李魯相同眾居士
0091b28: 捐貲助刻祈合家平康百事如意者
0091b29: 
0091b30: 百癡禪師語錄卷第十七終
