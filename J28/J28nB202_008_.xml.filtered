0040a01: 百癡禪師語錄卷第八
0040a02: 嗣法門人超宣等編
0040a03: 嘉興金粟山廣慧禪寺語錄
0040a04: 歲旦上堂僧問歲朝文武分班立四相來朝事若何
0040a05: 師云共唱太平歌進云恁麼則風吹雉尾搖宮扇日
0040a06: 照龍鱗識聖顏師云自是他分內事僧作禮云萬歲
0040a07: 萬歲師云汝合知恩問舊年意旨則不問新年佛法
0040a08: 是如何師云一隊兒童學簸錢乃云地泰天清面面
0040a09: 好山呈瑞色人康物阜家家杯酒暢春風且喜玉曆
0040a10: 頒新尤愛金輪似舊展衲僧向上巴鼻祝聖明壽算
0040a11: 無疆慧日照我檀那千祥畢集鴻恩敷乎邑甸百福
0040a12: 咸臻與麼舉揚還當得新年頭佛法也無偶爾前村
0040a13: 曳杖過南墻送出早梅香復云新年頭看采頭懸羊
0040a14: 頭賣口頭大家團圞頭坐對火爐頭切莫頭上更安
0040a15: 頭無事強出頭若也強出頭一棒定然打破頭卓拄
0040a16: 杖下座。
0040a17: 祈壽請上堂僧問檀度設齋和尚將何慶讚師云雲
0040a18: 靜三山秀天空兩鶴高乃云康僧橋下水角里山腰
0040a19: 松顯露本來壽全彰福德容自古迨今無變改常懸
0040a20: 明月拂清風逐色隨聲底已作等閒遊戲鉤玄研妙
0040a21: 底喚作小可神通殊不知道源非遠性海易窮惟許
0040a22: 其人就地默契自然頭正尾正心空眼空所以龐公
0040a23: 笊籬石鞏張弓俞婆餈碗長沙大蟲當時極有餘態
0040a24: 今朝尚見遺蹤金粟此者總與一齊按過分付超賓
0040a25: 居士渾家共演真宗寶卷攤開香正爇壽山高拱白
0040a26: 雲中。
0040a27: 上堂僧問設齋修薦和尚如何酬答師云蘇嚕蘇嚕
0040a28: 進云還有轉身處也無師云悉唎悉唎進云法王座
0040a29: 上獅子吼翠竹黃花古佛心師云不須更念薩婆訶
0040a30: 乃云碧雲天清霜地明明歷歷祖師意當人若解究
0040b01: 根源左之右之無不是語也是默也是畫樓傑閣任
0040b02: 遊戲一聲幽鳥韻如簧坐倚欄干莫假寐生也是死
0040b03: 也是極目風光何處避說甚騎箕入帝京十週年杳
0040b04: 空垂淚滿慈迎鶖子至動搖國土顯奇異玉毫閃爍
0040b05: 玉蓮香頂禮如來親受記然雖如是已故薦只水臣
0040b06: 二居士切勿向這裏躲跟更須知有向上事且向上
0040b07: 事作麼生豈不見道無佛處急走過有佛處不得住
0040b08: 踢脫兩途中弗居剎竿頭上翻身去以拂子畫相
0040b09: 喝一喝。
0040b10: 解制上堂僧問今朝解制放出許多獅象未審和尚
0040b11: 如何降伏師擊拂子進云忽變作羚羊時如何師云
0040b12: 隨他作去就進云老老大大被學人一吼全體俱現
0040b13: 師云是汝好手僧喝師云不肯承當那乃云缽囊高
0040b14: 掛到頭雲定覓山來竹杖橫擔畢竟水須朝海去然
0040b15: 去者自去春至野花馨我不為汝而留住來者自來
0040b16: 味羶蠅子聚我不為汝而打開從教路平似砥語響
0040b17: 如雷是龍展翅騰霄漢蚯蚓重遭腦後鎚只如無去
0040b18: 無來不涉解結底人又作麼生款待別甑炊香應弗
0040b19: 惜明窗靜几好安排復舉黃檗斷際禪師云汝等諸
0040b20: 人盡是酒糟漢恁麼行腳何處有今日還知大唐
0040b21: 國裏無禪師麼時有僧出云諸方匡徒領眾又作麼
0040b22: 生檗云不道無禪只是無師師云定龍蛇作略擒虎
0040b23: 兕機權直令千聖立下風萬象森羅齊乞命斷際遠
0040b24: 祖可謂好手手中呈好手紅心心裏中紅心山僧今
0040b25: 日垂示則不然汝等諸人盡是英靈漢恁麼行腳也
0040b26: 不消得還知大清國裏無禪師麼忽有僧出云諸方
0040b27: 匡徒領眾又作麼生但云不道無師只是無禪且什
0040b28: 麼處是無禪聽取一頌大用真機不現前脂唇粉臉
0040b29: 靠墻邊年深也解育兒女引得平人顛倒顛顛倒顛
0040b30: 法脈於今一線懸喝一喝。
0040c01: 上堂君子務本本立而道生如何是本莫道我謾汝
0040c02: 打地和尚拈一條拄杖東打西打不曾打著箇人秘
0040c03: 魔老漢擎一把木叉東叉西叉要且無有合煞金粟
0040c04: 可知禮也禮之用和為貴自然發皆中節矩度可觀
0040c05: 有朋自遠方來雖蔬食菜羹不敢不飽大眾金粟何
0040c06: 似孔夫子還會麼取捨之情如未瞥莫於平地起稜
0040c07: 層。
0040c08: 上堂古者道供養百千諸佛不如供養一無心道人
0040c09: 又云莫謂無心便是道無心猶隔一重關既是無心
0040c10: 猶隔一重關如何勝過諸佛又如何消受供養於此
0040c11: 見得諦去方知古人舌上起荊棘路平心不平然今
0040c12: 日不二上座同信女行賢入山設齋總不論汝是佛
0040c13: 是道人是有心無心是隔一重不隔一重只要普同
0040c14: 供養了卻自己已本懷便稱快活田地且作麼生是伊
0040c15: 快活底田地擊拂子云罪花凋謝福花茂正覺光中
0040c16: 自在行。
0040c17: 上堂鳥啞啞鵲唶唶犬司夜雞司晨一種靈光到頭
0040c18: 自用各不相襲各不相知人為萬物之靈如何知他
0040c19: 用處委悉麼莊生濠上觀魚樂尼父臨川歎逝波。
0040c20: 許錫侯祈嗣上堂心地含諸種普雨悉皆萌頓悟花
0040c21: 情已菩提果自成善哉善哉大小能祖恰似翫弄手
0040c22: 中明月珠令彼魚龍知性命丹山生鸑鷟獅子產狻
0040c23: 猊棒下摩醯眼徒誇第一機快哉快哉大小杲師恰
0040c24: 似十字街頭看廝撲為他喝采長威風金粟此者相
0040c25: 席打令順水行舟且貴正脈流通家聲不墜未審汝
0040c26: 等如何趣向良久云多子塔前消息在一番提起一
0040c27: 番新復舉僧問興化多子塔前合談何事化云一大
0040c28: 傳虛萬人傳實師云秉殺活力劍不無興化老而今
0040c29: 或有恁麼問但云東君回暖律華發樹南枝汝若識
0040c30: 得來處報答檀那有分。
0041a01: 超瑗請上堂靈機迅發射穿凡聖髑髏智鑑晶瑩洞
0041a02: 徹人天肝膽縱擒互換照用齊彰三玄戈甲精鮮九
0041a03: 帶綱宗畢備此是我衲僧家尋常施設今日且拈過
0041a04: 一邊何故只為茲者千華釀秀萬木回春施主虔誠
0041a05: 莊嚴勝事所以放開線道堂中增海屋之籌逗漏風
0041a06: 光筆底現瑤池之瑞直教人人默契本旨在在實證
0041a07: 希奇延壽壽無有涯植福福不可量山僧慶讚已竟
0041a08: 敢問諸人助祝又卻如何有麼有麼如無再圓前話
0041a09: 去也樓閣門堆爛熳紅山山好鳥弄晴空逡巡不撥
0041a10: 波心棹爭信玄關有鑰通且鑰匙在什麼處以拂子
0041a11: 敲香几下座。
0041a12: 請西堂為監院上堂正眼豁開城市山林不異面皮
0041a13: 掇轉人情佛法相通斯乃從上徽猷亦係今時表率
0041a14: 奔南走北妙契機先移西就東奇出意外龍吟虎嘯
0041a15: 風雲起賓主賴以安和道泰時清言令行砂盆可無
0041a16: 傾覆政當此際大家奉送一句作麼生道滿園綠竹
0041a17: 咸抽筍一箇人來監院房。
0041a18: 清明上堂初七清明三月節枝枝花染杜鵑血往來
0041a19: 多少掃墳人荒草堆邊空哽咽休哽咽形山上有本
0041a20: 爺娘二六時中也須辨別忽然辨別得出時如何溢
0041a21: 目青蔥惟自適賒雲不費杖頭錢。
0041a22: 周邑岐請上堂僧問若論此事終不虛也如何是此
0041a23: 事師云帶煙千井樹和磬一樓風乃云提向上機須
0041a24: 具向上眼說家裏話必待家裏人且作麼生是家裏
0041a25: 話還知麼仰之彌高巍巍獨露紫金毫鑽之彌堅不
0041a26: 動腳跟遍大千瞻前在後無位真人已漏逗所立卓
0041a27: 爾胡僧打落當門齒向這裏搆著鋒芒便見天地位
0041a28: 萬物育總是自己已妙性圓明中發現更說什麼柏樹
0041a29: 子麻三斤喚作扇則觸不喚作扇則背所謂一句透
0041a30: 千句萬句皆透一機通千機萬機皆通有時來廣慧
0041b01: 堂前共彈格外之琴韻高和寡有時登雲岫山頂橫
0041b02: 吹沒孔之笛月白風清唱隨永享天年操縱無適不
0041b03: 可山僧與麼道居士還肯點首也無良久云圯橋不
0041b04: 進先生履一卷奇書未易傳。
0041b05: 上堂今朝三月半底事如何斷門外落花多啼鶯聲
0041b06: 繚亂王孫一去不歸來幾度扶筇瞪目看良久云來
0041b07: 也來也馬蹄春已足攜手步遲遲是汝諸人還見麼
0041b08: 喝一喝。
0041b09: 上堂天無私則常覆地無私則常載日月無私則常
0041b10: 照人心無私則忘彼我泯是非大道無私則融聖凡
0041b11: 了迷悟驀拈拄杖云拄杖子列列挈挈晝夜為諸人
0041b12: 演無私法直得風輕日暖麥秀花香高低塢裏喚黃
0041b13: 鸝上下簾間飛紫燕自是諸人等閒蹉過不能直下
0041b14: 承當而今或有箇承當底我要問伊拄杖子在什麼
0041b15: 處若謂山僧手中便是何異認驢鞍橋作阿爺下頷
0041b16: 喝一喝。
0041b17: 受懿天為僧上堂僧問是法不礙菩提路今日披緇
0041b18: 事若何師云光剃頭淨洗面進云從茲割斷塵勞網
0041b19: 共踏毗盧頂上行師云聖難知凡莫見進云四恩不
0041b20: 妄報方顯丈夫心師云切忌亂走乃云兩期勤聚首
0041b21: 得度在今朝蕉鹿夢初醒瓶鵝興倍饒身披百壞衲
0041b22: 杖挈一輕包佛祖尋常事誰云去路遙且如何是不
0041b23: 遙底去路驀豎拂云我欲仁斯仁至矣復舉三祖商
0041b24: 那和脩問鞠多尊者云汝年幾耶者云我年十七祖
0041b25: 云汝身十七性十七耶者云師髮已白為髮白耶心
0041b26: 白耶祖云我但髮白非心白耳者云我身十七非性
0041b27: 十七也祖知是法器後三載遂為落髮受具師云三
0041b28: 祖徹底婆心鞠多太煞伶俐第未免說心說性誤陷
0041b29: 平人金粟則不然待他道我年十七便云有不涉十
0041b30: 七者是什麼人就裏答得相應缽袋子亦堪託付所
0041c01: 以道獅兒捉兔須全力奮臂螳螂可避車。
0041c02: 佛誕劉氏為令郎錫蕃鉉臣祈願請上堂城東老母
0041c03: 與佛同生而不欲見佛每見佛來即便回避返顧東
0041c04: 西總皆是佛苦哉屈哉古今尊宿盡道伊氣概天然
0041c05: 宛有丈夫之作殊不知早已墮坑落塹了也爭似鹽
0041c06: 城朱老孺人不與佛同生而偏欲見佛每見佛來即
0041c07: 便供養念念心心無非是佛且畢竟如何是佛莫是
0041c08: 七步周行稱尊獨我為佛麼嬰孩伎倆那堪誇莫是
0041c09: 趙州殿裏韶陽屎橛為佛麼狼籍葛藤可截斷莫是
0041c10: 現今相對坐立儼然為佛麼直饒領略進前去也係
0041c11: 傳言送語人有人道得接手句山僧大展三拜如無
0041c12: 再舉箇古頌與汝發明虎豹文章麒麟頭角燦地輝
0041c13: 天堆山積嶽拶破面門兮蓋色騎聲迥脫羅籠兮解
0041c14: 黏去縛罷卻干戈百草頭秋空萬里飛雙鶚喝一喝
0041c15: 下座。
0041c16: 結夏上堂殿閣風高擺列青巒九九娑羅樹古飛來
0041c17: 白鳥雙雙洵檀那植福之場稱衲子安居之地頭頭
0041c18: 無窒礙何須限三月以護生歷歷不囊藏堪笑效九
0041c19: 旬而禁足事弗獲已將二千餘年陳規舊套整飭從
0041c20: 新大似胡猻喫餈糕搭黏手腳然雖如是就中也有
0041c21: 箇脫灑處還會麼睡起南窗燕子過疏簾半捲自吟
0041c22: 哦一杯晴雪香纔了杖倚松門看綠蘿是汝諸人若
0041c23: 要恁麼去就且待蠟人已冰時為汝證據只如茲者
0041c24: 檀那植福底意如何指示卓拄杖云三業頓除添福
0041c25: 德寸心常淨現優曇。
0041c26: 上堂禮拜若為真得髓信眾亦合傳衣默然總攝不
0041c27: 二門啞兒可稱紹聖英靈漢子俊俏禪和須用老耆
0041c28: 婆肘後神方莫學水潦鶴口邊訛說別行異路任汝
0041c29: 甘草苦黃連甜大展全機何啻砒礵良醍醐毒所以
0041c30: 道事無一向理有多般今古平人被陸沉都緣波浪
0042a01: 忒相似。拈拄杖卓一卓云。波浪起也。汝等擬什麼處
0042a02: 出氣。便下座。
0042a03: 上堂。象骨輥毬小兒子戲。明眼人前一場笑。具還有
0042a04: 不涉兒戲者麼。自云。有昨夜風翻滿地華。天明翠鳥
0042a05: 巢高樹。
0042a06: 生日正中。送紅衣請上堂。僧問。迥出須彌頂。銜來百
0042a07: 鳥花。學人進前請師慶賀。師云。山僧終不肯塗污自
0042a08: 己已。進云。彭祖春秋躋八百。今朝打鼓樂無生。師云。汝
0042a09: 又要塗污山僧那。進云。某甲令轉新條去也。師云。新
0042a10: 條。進云。拈出少林沒孔笛。大家齊唱太平歌。便禮
0042a11: 拜。師打云。一棒賞汝。乃云。獻黃金。歌白雪。陳盛饌設
0042a12: 新衣。侈侈奢奢。喧喧鬧鬧。世間禮數。則固是衲僧門
0042a13: 下要。且不然何故黃金之獻。贏得手頭能幾時。白雪
0042a14: 之歌。閒言徒自污人耳。盛饌陳乎。丈室無過一餐。新
0042a15: 衣設於座前。只敷一體。到不如向拄杖子上拶透根
0042a16: 源。便見山僧壽日。即是諸人生辰。諸人生辰即是山
0042a17: 僧壽日。門門合轍。路路歸宗。不用獻黃金。而富超千
0042a18: 古。不須歌白雪。而韻協九州。盛饌不陳而陳。歷年常
0042a19: 飽足。新衣不設而設。群有已咸披夫。如是恭祝予壽。
0042a20: 可謂至且盡矣。敢問眾中。還有恁麼人麼。良久云。一
0042a21: 舉山山齊點首。祥雲瑞鶴潑空飛。
0042a22: 獨露請上堂。僧問。昨朝祝誕。今日重宣。如何是重宣
0042a23: 一句。師云。移榻對青山。捲簾當白晝。進云。高高山頂
0042a24: 立。深深海底行。去也。師云。低回。無限趣。料不與君同。
0042a25: 問壽星騎鹿空中走。未審是誰家境界。師云。東村鬍
0042a26: 大伯。進云。恁麼則梵音含萬象。瑞氣繞須彌。師云。又
0042a27: 被風吹別調中。乃云。脫白二十餘載。建幢一十三年。
0042a28: 佛法本無多子。饑餐渴飲。困眠恣性。老波旬詆毀我。
0042a29: 入泥犁惡趣。真心大檀護。讚揚我上兜率陀天。山僧
0042a30: 聞之。如疾飆過耳。行藏用舍。各隨其緣。緣盡兮行渠
0042b01: 不得。緣在兮。舍渠不前。可笑野狐雲外望。更來躑躅
0042b02: 擬齊肩。忽有箇漢云。和尚慶生為甚。卻恁麼說。山僧
0042b03: 向他道慶也。慶也。畢竟如何。堂堂滿面非慚色。全賴
0042b04: 此中不負人。卓拄杖下座。
0042b05: 端午上堂。納祉不消。艾旗驅邪曷用蒲劍。只有一道
0042b06: 真言。要汝時時熟念。如何是一道真言。僧問。趙州狗
0042b07: 子。還有佛性也無。州云。無恁麼念纔。是狗子還有佛
0042b08: 性也無。州云。無恁麼念便不是了也。大眾念。總一般。
0042b09: 為什麼。一是一不是。還知落處麼。擊拂子云。未到高
0042b10: 低路不識。到來夷險任橫行。復舉五祖演端午示眾
0042b11: 云。昔有秀才造無鬼論。論就。放筆。一鬼現身。斫額云。
0042b12: 汝爭奈我何。老僧若見。以手作鵓鳩嘴。向伊道。谷谷
0042b13: 孤。師云。秀才筆力不靈。開眼遭鬼所魅。五祖律令如
0042b14: 敕。就中捏怪。更多金粟。待伊現身云。汝爭奈我何。但
0042b15: 云。一釣便上。管取斂形。杜口正論。永為流通。
0042b16: 晒經上堂四十九年閒。故紙千七百則。爛葛藤。疊疊
0042b17: 堆堆。收拾不盡。狼狼籍籍。蠹蝕偏多。今朝正值六月
0042b18: 六。普請大眾。搬出階前。風吹日晒。任彼老凍儂貪淹
0042b19: 黑豆。誰管禪和子。穿透牛皮。是則固是。只如人人有
0042b20: 一卷風吹不入。日晒不著底經。又向什麼處搬起。擊
0042b21: 拂子云。頂門戳瞎金剛眼。海藏龍宮盡打開。
0042b22: 觀音成道日上堂。大士慈悲無罣礙。腰間拖箇風流
0042b23: 袋。現身隨類度群生。償盡從前菩薩債。今日是伊成
0042b24: 道之辰。諸人若要相見。且不必。補陀石上仰挹風光。
0042b25: 紫竹林中瞻依色相。只就平田水滿。亂草蛙鳴。拶透
0042b26: 耳根。打翻鼻孔。便已證普門智。得大圓通。一切處踏
0042b27: 佛階梯。一切時具最殊勝。其或未能。縱使觀音菩薩
0042b28: 立在面前。於諸人分上。料掉沒交涉。所以道。鳥
0042b29: 守空。池魚從腳底過。總不知。忽然知。碧潭深萬
0042b30: 丈。直下取魚歸。以拄杖敲香几。下座。
0042c01: 鄉紳徐印臺發願。齋僧一藏請上堂。僧問。供養百千
0042c02: 諸佛。不如供養一無心道人。未審。百千諸佛。有何過。
0042c03: 無心道人。有何德。師云。逢人但恁麼舉。進云。某則不
0042c04: 然。師云。汝作麼生。進云。大福德人。修大福德人受。師
0042c05: 云。逢人但恁麼舉。問日前日後。則不問政當今日是
0042c06: 如何。師云。拄杖閣須彌。大書仁者壽。進云。路逢劍客
0042c07: 須呈劍。不是詩人莫獻詩。師云。直須恁麼。乃云。鑄聖
0042c08: 陶賢手經文。緯武才長年思不遇。今日惠然來。且以
0042c09: 何因緣而來這裏。只為奮發廣大心願。齋五千百餘
0042c10: 眾。眾既齋矣。則瞿曇歡喜。帝釋降祥。可以轉咎為福
0042c11: 了。目前之勝因。可以易危為安。培他生之善果元辰。
0042c12: 博厚悠久無疆。葉葉流芳法苑中。萬靈景仰咸稱快。
0042c13: 雖然更須勇猛荷擔。從上佛祖所付囑底一著子始
0042c14: 得。豈不見。陳操尚書。訪資福。次福以手畫圓相。操云。
0042c15: 弟子恁麼來。早已不著便。那堪更畫圓相福。便歸。方
0042c16: 丈閉卻門。看他兩兩作家。龍驤虎驟。千載之下。儘足
0042c17: 觀光。只是主賓和氣。尚欠藹然在金粟。此者值官客
0042c18: 入山。不畫圓相。亦不閉門。但少敘寒暄。如儀頌禱。何
0042c19: 故知音弗用頻頻。舉。自有仁風動泬寥。
0042c20: 秋日因西鄰善友齋。兼謝大眾持缽上堂。僧問。昨日
0042c21: 火雲燒碧落。今朝秋色上眉稜。如何是新秋景。師云。
0042c22: 金井梧桐一葉飄。如何是景中人。師云。箇箇寒毛盡
0042c23: 卓豎。如何是人中意。師云。不吟天寶句。便話嶺南禪。
0042c24: 進云。三問已蒙師指示。只如施主設齋。和尚將什麼
0042c25: 酬謝。師打云。汝且領這一棒好。僧擬進語。師云。速退
0042c26: 速退。乃云。大眾沿街。托缽子苦值爺。貧施主。負米入
0042c27: 山家。瘠賴鄰富。然托缽所收。雖不甚廣。其一種堅忍
0042c28: 之行。亦足以起嬾弱而護叢林。入山所施雖不甚豐。
0042c29: 其一種堅信之心。誠足以植良因而滋善果。固知信
0042c30: 心勇發。弗論寡多。實行堅持。那拘老少。把手牽他行
0043a01: 不去。惟人自肯迺方親。山僧數日內患寒患熱。無有
0043a02: 氣力。與汝玄妙商量。只可就本色人說箇本色話。還
0043a03: 會麼。早秋涼颼颼。暮秋熱到頭。誰家閒妄想。肯向熱
0043a04: 前休。休休今夜黑。雲消散盡。一輪桂轂碧天流。
0043a05: 禱雨上堂。洞山無寸草香。林火燒山茱萸。一滴也無。
0043a06: 馬師西江吸盡。這幾箇熟睡饒譫漢。今日都用不著。
0043a07: 惟有雲門大師道。扇子跳上三十三天。築著帝釋
0043a08: 鼻孔。東海鯉魚打一棒。雨似盆傾。卻喜他應時應節。
0043a09: 應時應節則且置。只如我衲僧家。尋常呼雲喚雨底
0043a10: 手段。又向什麼處去也。若云。無恁麼事不可。所說總
0043a11: 是虛言。若云。有恁麼事。因甚終朝乾燥燥地到這裏
0043a12: 不能倒斷一番未免笑殺田舍郎。盡云。佛法無靈驗。
0043a13: 伏願龍神示現。一雨普滋君。為堯舜之君俗。乃成康
0043a14: 之俗。路不拾遺。犬不吠。謳歌共樂太平年。擊拂子下
0043a15: 座。
0043a16: 解夏查門行珠請上堂。秋風蕭蕭。黃葉飄飄。解開袋
0043a17: 口。正在今朝。驪珠衣裏裹明月。杖頭挑江南與湖北。
0043a18: 擺手任逍遙。任逍遙。莫向雞群輕折腰。還有一句子。
0043a19: 諸人也須記取。齋是浴主化。福是檀那招。佛法二字。
0043a20: 金粟盡付之。寂寥為甚如此不消。不消。復舉龐行婆
0043a21: 入鹿門寺作齋話。師云。龐婆入鹿門。作齋月到天心
0043a22: 處。維那請疏意回向。風來水面時。只如拈梳子插髻。
0043a23: 後又作麼生。卓拄杖云。一般清意味。料得少人知。
0043a24: 祈壽請上堂。風飄蕙帳香雲暖。人在壺天白日遲。一
0043a25: 局未終柯已爛。知音知後許誰知。忽有箇衲僧道。和
0043a26: 尚與麼指陳。誠非戲論。但當人壽量羅萬有。超古今。
0043a27: 描不成。畫不就。無得無失。非促非延。直饒辯似懸河。
0043a28: 機如掣電也。只明得屋外邊事。山僧向他道。今日賴
0043a29: 遇上座。然雖如是。不因樹杪涼颸起。爭見芙蓉夾岸
0043a30: 開。
0043b01: 覲周居士同眾檀護送藏經入山。上堂僧問。三世諸
0043b02: 佛。歷代祖師。普說經律論。今日安藏事若何。師云。人
0043b03: 人共見。進云。天上有星皆拱北。人間無水不朝東。師
0043b04: 云。喜得上座領話。進云。佛法無多子。千古鎮叢林。師
0043b05: 云。多了也。問檀護竭盡苦心。不惜入泥入水。只如一
0043b06: 大藏教收不得者。如何為他說。師云。今晨下雨。進云。
0043b07: 即此一句也是虛空釘橛。師云。卻被上座道著。進云。
0043b08: 總然道著亦是熱碗鳴聲。師云。禮拜退去。僧禮拜師
0043b09: 乃云。從上來事只在於今。好不資一毫。醜不減一毫。
0043b10: 惟憑過量大人。當機撥轉。獨力荷肩。便見富厚完全
0043b11: 天空海闊。然後以正法眼。照耀人世。展勝妙手。屏翰
0043b12: 叢林。直得慧日熙熙。仁風蕩蕩。金爐靄蔚。寶炬輝煌。
0043b13: 佛祖合掌讚揚。外魔措足無地。大眾此雖本山。諸老
0043b14: 維摩正信修德中來。亦係時節因緣所致。苟時節因
0043b15: 緣之未至。二十餘年營之。而不足時節因緣之已至。
0043b16: 不數月間了之而有餘。拈拄杖卓云。而今了也。千卷
0043b17: 萬卷但看取此一卷。千言萬言但聽取此一言。上祝
0043b18: 皇圖。下資含識。檀那集慶。樹石增榮林下。野僧百事
0043b19: 休問著。依然還不會是汝。諸人莫有知恩報恩者麼。
0043b20: 復卓拄杖。喝一喝。下座。
0043b21: 退院上堂六載。住持全沒滋味。簡點將來。討甚閒氣。
0043b22: 何如長松下片。石邊灑灑瀟瀟。科頭箕踞。任他法道
0043b23: 遷更。蠓蠅口沸。且臨行一曲。如何演唱。擊拂子云。囉
0043b24: 囉哩囉囉嗹。白髮催人容易老。寬懷無事是神僊。下
0043b25: 座。
0043b26: 嘉興梵勝禪院語錄
0043b27: 上堂。嬾骨鍜成一榻。閒眠消白晝。枯腸浣出半聯。仄
0043b28: 韻動寒潮。不管佛來祖來。說甚呼牛呼馬。洵可樂也。
0043b29: 頭頭具足。生涯幸勿忘焉。處處彰吾寶。所是汝諸人。
0043b30: 果能如是見。如是信解。便可休心息念。高掛缽囊與
0043c01: 山僧同處同行同餐同飲耕雲釣月唱沒腔歌自然
0043c02: 道泰時清風調雨順其或隨情變換逐物升沉。敢保
0043c03: 終年未有歇手。在且今日受齋底意如何垂示。卓拄
0043c04: 杖云。箇裏機關如解會。殊勝莊嚴萃爾躬。
0043c05: 祈壽上堂僧問。如何是梵勝境。師云。峰色晴天見。潮
0043c06: 聲靜夜聞。如何是境中人。師云。坐底坐。立底立。進云。
0043c07: 倘有格外來賓。如何相見。師云。痛賞一頓。進云。承師
0043c08: 指出其中意。不風流處也風流。師便打。僧喝。師又打。
0043c09: 乃云。一陽已復。五朝石筍。暗地抽條。戶外偶聞笑語。
0043c10: 都云。小人道消。逼露娘生面孔。獨立那畔風標。祥光
0043c11: 最是赫奕奚。須萬貫纏腰。慧命法身長不昧。壽山突
0043c12: 出自高超。此乃山僧為俞門韓氏夫人祝壽底意。只
0043c13: 如古者道。壽量等虛空。虛空如何可祝壽。徵況泰岱。
0043c14: 泰岱如何可量。若非向這裏拶透玄關。往往被十二
0043c15: 時辰使山僧。此者使十二時辰去也。遂屈指云。子丑
0043c16: 寅卯。辰巳已午未。申酉戌亥。年年環轉無窮。眉縫倍增
0043c17: 新彩。玉梅破蕊占春先。徹骨馨香不變改。
0043c18: 化龕上堂。生如穿夏衫。死似脫冬襖。穿脫是何人。襖
0043c19: 衫寧久保。聽予言回。頭。早自家受用。自家寶池底。金
0043c20: 沙透水明。林間玉葉香。風掃香風掃摩尼。達哩吽癹
0043c21: 吒射日。火輪紅杲杲。復舉。昔有庵主不安。凡見僧便
0043c22: 云。相救。相救。洞山到彼訪之。主亦云。相救。山云。甚麼
0043c23: 相救。主云。莫是藥山之孫。雲巖嫡子麼。山云。不敢。主
0043c24: 合掌云。大家相送便遷化。師云。洞山自救不了。惹得
0043c25: 惡水驀頭澆。庵主立地翻身。較來未免輸一著。爭似
0043c26: 自英庵主遷化已兩年矣。今日於烈燄光中。不用相
0043c27: 救。只要相送。且相送一句。作麼生道。霜華滿路侵衣
0043c28: 。疋馬揚鞭莫教遲。
0043c29: 徐子萬為母李氏延生請上堂。兀坐寒窗蝶夢休。藤
0043c30: 條何事賣風流。只因寶婺星光普。攝我高高到上頭。
0044a01: 上頭既到。豈可寂默無言。且就當人本分一著。覿面
0044a02: 舉揚去也。遂豎起拂云。秪者箇輝今耀古。越聖超凡。
0044a03: 先乾坤而不生。後乾坤而不老。不生不老。都從自己已
0044a04: 信心中流露。將來所以。四十年前。通身富貴。四十年
0044a05: 後。滿眼兒孫。大業堂。承一人福澤無窮。瑤池會。享百
0044a06: 歲蟠桃弗盡。靈苗智種天然異。仙李花開子萬春。山
0044a07: 僧與麼舉揚。敢問諸人。還知落處麼。良久云。露柱燈
0044a08: 籠添瑞色。秦山遠翠入簾青。擊香几。下座。
0044a09: 覲周居士誕日慶懺。并為屠夫人壽。請上堂。智樂仁
0044a10: 壽。宣尼垂訓。昭然物與民胞。橫渠立言可法。迷謬顛
0044a11: 倒底。往往戕殘物命。弗信因果輪迴。致使仁壽之風。
0044a12: 久湮業報隨身。千生無由解免。惟我覲翁大居士。具
0044a13: 正知見。為法門內外護凡。生平一舉一動。與理相違
0044a14: 者。今已洗心懺摩。并及一飲一食。有損夫羽毛鱗甲
0044a15: 生靈者。悉皆痛滌愆。尤仗佛光而普度。即此慈悲所
0044a16: 感。仁恕所通。可以三障永除。自他俱利。而頓入佛祖
0044a17: 聖賢之域也。如是求壽。則不特壽一身。而且壽一家。
0044a18: 不特壽今時。而且壽後世。巧曆莫能算。滿天星斗煥
0044a19: 文章。滄海未足倫萬邑。衣冠瞻禮。樂瑟琴靜。好金剛
0044a20: 體各各圓成。床第宴安妙蓮華。頭頭露現。雖然忽有
0044a21: 箇大闡提人。終日殺生。不受罪。不受懺。汝且道。壽超
0044a22: 何劫。卓拄杖云。久參。上士提起。日朗霜清。後學禪流。
0044a23: 切忌山重水遠。
0044a24: 喻如法姪。送衣上堂。彤雲染就。金縷堆成。不假強求。
0044a25: 自然而至。拈來恰好。非短非長。普請諸人。應高著眼。
0044a26: 高著眼莫疑。猜正令全。提遍九垓。笑看白目。瞞心漢。
0044a27: 浪擬新條。忽振雷。
0044a28: 臘八上堂。天將降大任是人也。必先苦其心志。勞其
0044a29: 筋骨。餓其體膚。恁麼說話。權猶主在天人。不得已而
0044a30: 受之。何似當時釋迦老子。棄萬乘尊榮。直入雪山。勞
0044b01: 形忍餓。至六載。果滿功圓。於臘八子夜睹明星悟道。
0044b02: 而後已厥。後四十九年說法。三百餘會談經道。被西
0044b03: 乾澤流震旦。此其莫大之任。又豈尋常所能比倫哉。
0044b04: 吾人智慧德相與佛無二。富貴尊榮萬不及伊。為甚
0044b05: 麼。貪戀快樂。弗肯力行。逗到逆境現前。各各捫膺自
0044b06: 訴。天乎人乎。咎將安歸耶。山僧今日試與諸人作箇
0044b07: 撇脫。驀拈拄杖云。釋迦老子來也。就這裏見得諦。當
0044b08: 則不用勞形忍餓六載。三年明星夜夜燦中天。德慧
0044b09: 依然咸具足。倘或未能。要待梅花香撲鼻。除非徹骨
0044b10: 一番寒。是汝諸人莫道。山僧相鈍置好。
0044b11: 歲旦上堂。山川舊氣象。人物舊家風。忽地鴻鈞轉般
0044b12: 般。便不同年也。新月也。新山川人物一時新。柳眼含
0044b13: 青。梅吐玉繡堤。畫閣起香塵。汝也新。我也新。家風氣
0044b14: 象一齊新。衣冠劍佩如星爛。滿飲椒觴語笑頻。惟有
0044b15: 手中拄杖。長年黑漆漆也。無舊也。無新也。無秋冬與
0044b16: 夏春。敲雲撥月渾閒事。六臂相逢努目瞋。然雖如是。
0044b17: 政當今日。亦恰好箇用處。且作麼生用。拈來卓立寶
0044b18: 華座。恭祝檀那福壽臻。
0044b19: 佛涅槃日。馬闇然追薦明妙翁上堂。問。望前望後則
0044b20: 不問。政當望日。事如何。師云。山僧為居士薦親。進云
0044b21: 一物長靈何處安著。師云。千葉蓮華擎足上。進云。眉
0044b22: 毛拶破去也。師云。更有祥光涌舌輪。進云。雷音吼動
0044b23: 三千界。妙勝光明等月圓。師云。記取這一句。乃云。生
0044b24: 與瞿曇同條生。死與瞿曇同日死。不生不死顯真常。
0044b25: 坐斷千差無彼此。春風醉碧桃。春月映流水。山僧不
0044b26: 敢暗相瞞。為汝闡揚明妙旨。且政當恁麼時。畢竟歸
0044b27: 何國土。擊拂子云。青蓮萼上標名字。瑪瑙階前結聖
0044b28: 胎。復舉世尊臨入涅槃。文殊請再轉法輪。世尊。咄。云。
0044b29: 吾四十九年住世未嘗說一字。汝請再轉法輪轉。是吾
0044b30: 曾轉法輪耶。師頌云。四十九年來法輪何曾轉。親口
0044c01: 出親言。有舒復有卷卷兮。點畫全無舒兮。葛藤遍滿
0044c02: 七佛師七佛師末後依然少一槌。
0044c03: 承宇得嗣請上堂。僧問。玉燕投懷符吉夢。明珠入掌
0044c04: 稱歡情。君家積善由來久。滿座春風繞樹青。未審此
0044c05: 時如何。師云。大家讚歎有分。進云。信是麒麟原有種。
0044c06: 不須摩頂試啼聲。師云。居士亦自知恩。進云。某甲到
0044c07: 這裏。別有長處。師云。汝試舉看。僧提坐具云。笑倚五
0044c08: 雲舒。老眼翹看英物早攀光。師云。舊語不須拈。問多
0044c09: 子塔前分座。黃梅夜半付衣。從古相傳。燈燈不絕。如
0044c10: 何是相傳底意。師豎拂云。秪憑這箇。進云。恁麼則萬
0044c11: 象森羅齊點首。人天何處不皈降。師云。闍黎莫辜負
0044c12: 他好。進云。只如朱居士酬嗣請上堂。未審和尚如何
0044c13: 舉唱。師云。向伊道了也。進云。可謂一枝沒孔笛。等閒
0044c14: 吹出萬家春。師云。一任舉似。乃云。無事一身閒。有子
0044c15: 萬事足。是以世間人殷殷祈所欲。春山青春水綠今
0044c16: 日。聽予酬一曲吹簫。引得鳳雛來。自是庭前多秀竹。
0044c17: 秀竹常扶不老枝。枝枝葉葉遙相續。拍一拍。云。且道
0044c18: 合何韻調。良久云。不干菩薩蠻。亦非清平樂。從教喚
0044c19: 我作天工。佳氣鬱蔥香馥郁。復拍一拍下座。
0044c20: 聖墨長老出關。為師壽上堂。瞎驢鼻孔自遼天。兩載
0044c21: 圈欄放意眠。忽地翻身忘管帶。輪蹄踏到草堂前。政
0044c22: 當此時。秦溪水涌。梵勝風清。鐘磬交參。主賓互照。是
0044c23: 汝諸人莫有遞相鞭逼者麼。有則不妨好手手中呈
0044c24: 好手。紅心心裏中紅心。如無。山僧自己已賣弄去也。卓
0044c25: 拄杖云。添籌海屋渾閒事。點墨成龍格外奇。
0044c26: 聖念四旬。兼為師壽上堂。初夏日漸長。屋角梅垂彈。
0044c27: 一任少叢林。佛法那怕爛。山僧贏得無事坐。石數游
0044c28: 魚。或有時乎。松之間。竹之畔盡道。蕭蕭散散是箇
0044c29: 飯癡僧。誰知浩浩肫肫。十二支干卻解打算。解打算。
0044c30: 汝享遐齡。我亦然不可毀兮。不可讚。何以如此體。若
0045a01: 虛空沒涯岸。
0045a02: 上堂。荷布青錢點綴山家。富貴魚翻玉浪。引牽衲子。
0045a03: 風騷千七百則。爛葛藤隨我拈來拈去。四十四年閒。
0045a04: 歲月任他忽變忽遷。何況好友臨筵。羲輪映座竹林。
0045a05: 倍增秀麗。檀室愈見輝煌。闡自己已之堅固元辰。不須
0045a06: 比類於龜鶴。證生前之圓明正果。無勞曲喻乎。大椿
0045a07: 山僧恁麼告報。四六文章則不無。若論佛法徹底為
0045a08: 人。總未見得。且如何是。徹底為人一句。還委悉麼。頻
0045a09: 將越古超今。壽散與寰瀛慶瑞祥。
0045a10: 可權請上堂僧問。有問有答。無問無答。今日借一問。
0045a11: 和尚還答否。師良久。僧喝。師云。且道。是答汝不答汝。
0045a12: 僧又喝。師連打兩棒乃云。靈靈明明。淈淈打鼓。
0045a13: 普請看盡力。說不出。說得出。元來是汝先天物。有等
0045a14: 漢聞與麼道。便云。我會也。及乎問伊會箇甚麼。卻又
0045a15: 無言可對。無理可伸。大眾只此無言可對。無理可伸。
0045a16: 莫是盡力說不出底麼。山僧此者曲垂方便。不圖豎
0045a17: 教扶宗。且要諸人安家樂業。良久云。寅朝洗面。午中
0045a18: 飯黃熟一爐。經一卷坐倚松窗。待月明。不隨世事滄
0045a19: 桑變阿。呵呵也好箇時節那。便下座。
0045a20: 上堂。一樹榴花紅噴火。數莖荷葉綠搖風。柴扉半掩
0045a21: 無人到。獨坐香添睡鴨中。作境會也不得。作心會也
0045a22: 不得。畢竟如何。卓拄杖云。待汝小窗幽夢醒。方知乳
0045a23: 燕語墻東。
0045a24: 
0045a25: 
0045a26: 海鹽縣錢門劉氏法名超恂捐貲助刻祈
0045a27: 父勉甫母馬氏超鳳偕享遐齡吉祥如意
0045a28: 
0045a29: 
0045a30: 百癡禪師語錄卷第八終
