0275a01: 笑堂和尚語錄序
0275a02: 天童諸法席函蓋乾坤縱橫中外矣有如
0275a03: 弘覺木老和尚蒙我
0275a04: 世祖章皇帝之　召對也奚翅彩鳳祥麟儀
0275a05: 廷光國屈指同門共拂如林野老人實比
0275a06: 肩伯仲惜蚤以隻履還西未遑隆禮爰悉
0275a07: 林老所付囑計五十人旃林自罕雜卉師
0275a08: 窟寧產凡兒然求其韞玉韜鋒單拈最上
0275a09: 孤光絕響丕紹淵源接祖禰裕弓冶推正
0275a10: 系者非笑堂師其疇與歸師為名家子具
0275a11: 夙慧根向父母未生前先形兆異既果猛
0275a12: 脫愛河死灰參契解粘釋縛錚錚烈丈夫
0275a13: 五濁詎可多得隨侍老人多閱年所疑關
0275a14: 畏壘夾輔交攻巾瓶罔怠以故鉗鎚獨辣
0275a15: 於師手眼每過於眾試繹老人寄贈秋懷
0275a16: 一章則知其印可最先而年年鍼線都作
0275a17: 嫁衣伐鼓鏗金揶揄頓解正如貞士潛修
0275a18: 匪汲汲於功名富貴然瓜熟渠成不堪埋
0275a19: 沒擎拳豎指證明推出廣化門庭一鳴再
0275a20: 鼓抑何雄也嗣是應杯渡應三聚復隆廣
0275a21: 化全機大用蹈古高風寓內嚮慕不下景
0275b01: 星鄉雲予里居邇金粟親覲不遙過包山
0275b02: 靜室喜接霞起晙公蒸雲隱霧擿釣探珠
0275b03: 覿面全彰度越儕等及觀其所劂臥龍一
0275b04: 臠實為笑堂賢法嗣夫笑老現據廣化豈
0275b05: 今者固無法可說乃以十載前向上接人
0275b06: 之艸料令子代為拈出壽梓流通亦可謂
0275b07: 不媿家風克宣世媺至于刊華就實以簡
0275b08: 馭繁達祖單傳不存知解滹沱棒喝盡斬
0275b09: 葛藤縱云一物全無業已和盤托出千尋
0275b10: 高嶂至嶽而止萬泒洪濤迄海而消具眼
0275b11: 者共見予又何言哉因善霞公述為序。
0275b12: 時
0275b13: 康熙乙巳壯月穀旦督理湖廣糧儲布政
0275b14: 使司右參政前刑部廣西清吏司郎中恤
0275b15: 刑山東遼鎮等處地方陳之伸頓首拜撰
0275b16: 
0275b17: 
0275b18: 
0275b19: 
0275b20: 
0275b21: 
0275c01: 敘
0275c02: 粵自拈華微笑後老鬍特地西來派衍
0275c03: 臨濟宗風獨推天童盛化燈聯不墜金
0275c04: 器博傳奪食驅耕星飛電捲或嘯傲林
0275c05: 泉縱橫宇宙群狸魔干能不潛形滅跡
0275c06: 也茲惟
0275c07: 笑堂和尚乃通圓奇之真子天童悟之
0275c08: 嫡孫不禁被蓋囊藏遽爾龍天推出應
0275c09: 杯渡三聚露爪張牙施為逆順主禹航
0275c10: 廣化拏雲攫霧隱顯隨時登曲彔木於
0275c11: 開口處屏卻唇吻隨波逐浪突出祖師
0275c12: 巴鼻踞方丈室向文字中不立文字截
0275c13: 斷眾流豁開末學胸襟言言見諦點點
0275c14: 歸源豈比尖新玅句繪水鏤空輩同日
0275c15: 而語邪其高足霞起大師隱靜包山禪
0275c16: 室鋤雲喝石不欲露布旃林獅窟固無
0275c17: 異物亦呵佛詈祖之種草也遞聞
0275c18: 弘覺老人每加歎賞予適外氏董晤凌
0275c19: 生萬宗兩內兄得睹霞師所繕刻有陳
0275c20: 大參敘之詳矣予媿呫嗶家風未譯西
0275c21: 來祖意且向毫端上流出一道語言三
0276a01: 昧拋穢佛頭大似罪過倘遇知音拍掌
0276a02: 予將擲筆起云霞公覓序已竟。時
0276a03: 康熙乙巳已桂秋古鹽官曹林韻沐手拜
0276a04: 題
0276a05: 
0276a06: 
0276a07: 
0276a08: 
0276a09: 
0276a10: 
0276a11: 
0276a12: 
0276a13: 
0276a14: 
0276a15: 
0276a16: 
0276a17: 
0276a18: 
0276a19: 
0276a20: 
0276a21: 
0276b01: 笑堂和尚語錄
0276b02: 侍者超源慧復記錄
0276b03: 鹽官包山靈泉菴嗣法門人超晙等編
0276b04: 住浙江餘杭臥龍山廣化禪寺語錄
0276b05: 師于丙申冬就本寺受請開堂陞座云數里松雲靄
0276b06: 山梅帶雪開明月不須招清風常自來饑時食飽時
0276b07: 歡曲肱而枕樂考槃猥蒙本邑諸檀護等拈出二千
0276b08: 年前一段耀古騰今底奇特事來至本山直得寒嵒
0276b09: 炫色古殿重光且道與山家喫瓔珞粥底是同是別
0276b10: 若向者裏委得孤峰頂上未常屈辱宗風鬧市叢中
0276b11: 無非顯揚般若驀拈疏云大眾秪如者些威光阿誰
0276b12: 欠少又奚待山野颺塵簸土露布囊藏雖然只得賣
0276b13: 揚家醜去也顧視左右云妙舞應知誇遍拍三臺須
0276b14: 是大家推。
0276b15: 山門云八字打開撞著彌勒從什處來你者箇賊遂
0276b16: 震威一喝。
0276b17: 韋馱云輔弼叢林應無間歇逐惡驅邪斬釘截銕。
0276b18: 伽藍云爾非爾我非我大家出隻手撐起破落戶。
0276b19: 祖師云者邊底眼高嘴闊那邊底腦後見腮以杖連
0276b20: 卓云山僧一齊穿卻免得後人鑽龜打瓦。
0276b21: 佛殿插香云始從鹿野苑終至跋提河用盡自己巳心
0276b22: 笑破他人口且道誰是解笑者遂大展三拜。
0276b23: 至法座拈疏云一段真風東君漏泄既是文彩已巳彰
0276b24: 不妨重煩饒舌維那宣畢師指座云祖印高提寰中
0276b25: 獨據堂堂坐斷毘盧頂干聖摠教立下風遂陞。
0276b26: 拈香云此一瓣香逼塞虛空包含宇宙爇向爐中端
0276b27: 為祝延
0276b28: 今上皇帝聖壽萬歲伏願堯仁廣被齊日月之恒舜德
0276b29: 彌新並乾坤而固此一瓣香森羅萬有瑩徹十虛爇
0276b30: 向爐中奉為滿朝文武合國采僚伏願勳名上達祿
0276c01: 位崇階此一瓣香共贊皇猷同襄祖道爇向爐中奉
0276c02: 為本邑護法遠近檀那諸山耆宿本寺緇流伏願頓
0276c03: 明般若正因圓證金剛種智此一瓣香鍼劄不入鋸
0276c04: 解不開十載辛勤末後向通玄峰頂一鎚粉碎直得
0276c05: 氤氳遍界瀰覆大千今日對眾拈出爇向爐中耑伸
0276c06: 供養天童堂上傳臨濟正宗第三十一世林野先和
0276c07: 尚用酬法乳之恩斂歛衣就坐嵩原和尚白椎云法筵
0276c08: 龍象眾當觀第一義師云若是第一義被我嵩原和
0276c09: 尚向九仙山頂早已巳道過了也更何必者也周由若
0276c10: 是過量漢不妨出來證據璨維那問寶座高陞即不
0276c11: 問宗乘向上事如何師云一輪杲日麗中天那顧左
0276c12: 右云一喝頓開三要印爍迦羅眼透金塵師云點進
0276c13: 云恁麼則慈雲靉靆覆青山獨露當軒明了義師揮
0276c14: 拂云向者裏親切道看進云拂開大地絕遮攔極目
0276c15: 光明吞宇宙師云添得一重光彩進云有意氣時增
0276c16: 意氣不風流處轉風流師云南山突兀碧玲瓏那便
0276c17: 禮退師云知恩即得霞首座問古寺頹垣曲逕松濤
0276c18: 翻瑞色高山流水興雲法鼓振玄音向上一機請師
0276c19: 拈出師云清風生八極進云與麼則家家梅嶺香風
0276c20: 動在在時逢慶一人師云誰不恁麼道進云濟宗千
0276c21: 古耀廣化萬年新師云無邊春色一時通進云大眾
0276c22: 已巳知師妙舞調音合拍為誰宣師云知音善舉揚進
0276c23: 云秪如世尊靈山會上拈華百萬人天罔措惟飲光
0276c24: 尊者諳箇什麼便乃解頤師云大家在者裏進云世
0276c25: 尊道我有實相無相涅槃妙心當時付與迦葉了也
0276c26: 為什又向多子塔前金襴圍遶別傳箇什麼來師云
0276c27: 寧可截舌不犯國諱座颺下袈裟角云恁麼則臥龍
0276c28: 吼破苕溪月無尾螺吞御道雲師云閒言語座震威
0276c29: 一喝師云好作家座掩耳歸眾問歸元無二路方便
0276c30: 有多門方便多門即不問如何是歸元一路師云爐
0277a01: 煙裊裊透青霄進云恁麼則直踏上頭關去也師云
0277a02: 腳跟下好與三十棒乃云鼻孔撩天高據法王寶座
0277a03: 眉毫匝地揭開臨濟家風奮師子威野干聞之腦裂
0277a04: 行摩竭令佛祖窺探無門驚群句須向驚群隊裏拈
0277a05: 出奇特事必在奇特人前舉揚拈華微笑老臊鬍冷
0277a06: 坐九年滅卻瞎驢先師翁熱行一棒三玄三要是什
0277a07: 碗脫丘四喝四賓果乃閒家具良久云雖然山僧德
0277a08: 涼行薄學淺才疏況又多痾自甘放曠山林嘲風嘯
0277a09: 月而已巳不期狹路相逢似難迴避到者裏雲山溪水
0277a10: 拈放一邊折腳鐺兒相扶出手舉起先聖家風恢張
0277a11: 祖翁面目殺人刀活人劍赤心片片踞虎頭收虎尾
0277a12: 始終不移把住則孤峰坐斷無人識放行則亙古風
0277a13: 光照大千且道把住為人是放行為人是以拄杖卓
0277a14: 一卓云橫案莫邪全正令太平寰宇斬癡頑復舉昔
0277a15: 日三聖開堂云我逢人則出出則不為人興化又道
0277a16: 我逢人則不出出則便為人師云一人點即不到一
0277a17: 人到即不點要做臨濟烜赫兒孫更須喫廣化手中
0277a18: 痛棒始得何故本來一種平常事疑殺人間幾丈夫
0277a19: 嵩原和尚結椎云諦觀法王法法王法如是師便下
0277a20: 座。
0277a21: 舉首座上堂臥龍峰頂虎嘯風生廣化堂前龍吟霧
0277a22: 起拈拄杖畫一畫云三世諸佛到來入作無門歷代
0277a23: 祖師直下退身有分天下老和尚亡鋒結舌現前大
0277a24: 眾雖見山僧鼓兩片皮要且不知落處在還有傍不
0277a25: 甘底麼一僧纔出師云住住昨夜鼠咬焦尾大虫趁
0277a26: 至三十三天破帝釋鼻孔驚得大地山河一齊舞
0277a27: 動闍黎還知麼僧擬議師直打出復云全機展演殺
0277a28: 活自由覿面提持縱橫無礙任他帶角擎頭拄杖子
0277a29: 未肯放過在且道利害在什麼處復卓拄杖云諸仁
0277a30: 要入此宗試問霞起首座。
0277b01: 結制上堂古人學道為人為己已今人學道為名為利
0277b02: 無真心操履向口吻邊冊子上覓得一言半句便為
0277b03: 學道造泥犁苦如此虫豸不可枚舉諸仁者若要擔
0277b04: 荷箇事直須向極冷澹平常處著些精力驀地覷破
0277b05: 父母未生前一段光彩然後不妨與三世諸佛歷代
0277b06: 祖師天下老和尚同行同坐同證同修縱步毘盧佛
0277b07: 頂逍遙自在覺場且道那裏是諸人娘未生時底光
0277b08: 彩遂顧左右云滿堂雲水客盡是十方僧。
0277b09: 天童先老人忌日上堂舉拄杖云看看老和尚來也
0277b10: 汝等見麼復卓一卓云生平一條拄杖驚天動地逆
0277b11: 順施為應用無礙又卓一下云者裏不增些子乃靠
0277b12: 拄杖云者裏不減些子來也月臨青嶂萬谿春去也
0277b13: 雲散碧嵒千仞翠且如血脈不斷一句又作麼生道
0277b14: 梅檀葉葉古風清吹落人間香馥郁。
0277b15: 元旦上堂祝　聖畢云祥雲擁座渾泄天機旭日當
0277b16: 陽咸明般若轉大地山河為自己巳寂寥非內轉自己已
0277b17: 為山河大地寬廓非外遂舉拂子云大眾見麼乃放
0277b18: 下云山僧又不喚作拂子也汝諸仁作麼生道若向
0277b19: 者裏徹去便知心外無法法外無心覿體全彰主賓
0277b20: 互用年年是好日時時是好年苟不如是秪知事逐
0277b21: 眼前過不覺老從頭上來。
0277b22: 解制上堂問天下叢林多解制廣化今朝事若何師
0277b23: 云去住任縱橫進云踢翻滄海興雲霧倒卓須彌許
0277b24: 阿誰師云未善施為僧一喝師打云逢人不得錯舉
0277b25: 問楖栗橫肩挑日月草鞋背著意如何師云罕遇其
0277b26: 人進云攜琴四海尋知己已負笈千山訪一人師云出
0277b27: 群須是英靈漢敵勝還他師子兒進云某甲禮拜去
0277b28: 也師云也要老僧肯放行乃云傲雪梅花清更潔馥
0277b29: 郁芬芳香不徹三三兩兩白兼紅一一從頭俱漏泄
0277b30: 更說什麼金吾不禁社舞村歌在市鬧市居谷響谷
0277c01: 匝地金聲普天雪曲便恁麼去時四五百條花柳巷
0277c02: 二三千處管絃樓一任逢場作戲老僧不是閒饒舌
0277c03: 貴要諸仁直下休。
0277c04: 上堂魯祖面壁乾坤逼塞秘魔擎乂已落二三南山
0277c05: 鱉鼻毒氣傷人大隋覆龜一場特地大眾者一隊古
0277c06: 錐雖然各露家風要且不經檢點秪如廣化又且如
0277c07: 何拽拄杖一時打散。
0277c08: 僧為武塘錢居士請上堂問壽嶽彌隆即不問玉燕
0277c09: 投懷事若何師云一泒苕溪水滔滔不盡流進云意
0277c10: 氣原從人得歡娛豈不天來師云武塘俊傑羨禹航
0277c11: 進云不得帆檣勢爭到葛洪家師云禮拜了退乃云
0277c12: 冉冉嶺上雲飛來為我貧相見原無語不來還憶君
0277c13: 雖然居士不來老僧受供養已所謂善必先知必得
0277c14: 其福必得其祿必得其壽必得其子揮拂子云不逢
0277c15: 作者不開拳一遇知音便下座。
0277c16: 山鄰請上堂松林幾度秋聲牛背一腔橫笛天然大
0277c17: 士圓通怎奈諸仁不識還會麼普門大士在諸人眼
0277c18: 睫上轉大法輪作不思議功德了也如或未然二六
0277c19: 時中切須討箇端的遂震威一喝云佛殿裏燒香齋
0277c20: 堂中展缽。
0277c21: 檀越張九嶷暨心月禪德監院等請住當湖杯渡菴
0277c22: 陞座拈拄杖云見麼爾等尋常見拄杖便喚作拄杖
0277c23: 見拂子便喚作拂子要行便行要坐便坐何等直截
0277c24: 暢快及乎問汝便被拄杖塞卻拂子礙卻木偶相似
0277c25: 且道過在于何遂連卓云速道速道良久云山僧今
0277c26: 日得利且喜拄杖子會得也便作舞下座。
0277c27: 九嶷居士孺人誕日請陞座今辰乃檀越夫人初度
0277c28: 捐施營饈請山僧舉揚般若惟祈福臻壽益悟無生
0277c29: 忍以拂子擊香几云還見彩雲遶閣瑞氣盈門燭燦
0277c30: 優曇香熏兜陸麼如是不妨花鋪錦上水漲船高海
0278a01: 屋添籌培增遐算復以拂作○擎勢云千年桃實今
0278a02: 朝獻一帶松雲是壽山。
0278a03: 張有則王士我二居士請陞座問一路來鐘鳴鼓響
0278a04: 到者裏鐘鼓二音向什麼處去師打云向者裏會取
0278a05: 士便拜師云須知落處始得乃舉金牛和尚每自做
0278a06: 飯供養大眾至齋時舁飯桶到僧堂前作舞曰菩薩
0278a07: 子喫飯來遂撫掌大笑後來長慶道大似因齋慶讚
0278a08: 雪竇又道金牛不是好心師云今日杯渡要問現前
0278a09: 大眾因齋慶讚即且置那裏是金牛不好心處若檢
0278a10: 點得出日日饅頭朝朝做飯時消萬兩黃金達者豈
0278a11: 為分外不然喫水也須噎良久云既爾一眾吝辭
0278a12: 山僧秪得自道去也遂合掌云端坐受供養施主長
0278a13: 安樂下座。
0278a14: 莊良才率眾請陞座今朝正值元宵節社舞村歌月
0278a15: 皎潔諸人箇裏獲圓通鼻孔依然元不別別不別則
0278a16: 且止如何是圓通處良久云者裏轉得身吐得氣奪
0278a17: 彩超群懸燈傍午金吾不禁闊步大方奚用起三打
0278a18: 七刻期取證已為全機脫落大地光生諸仁者固獲
0278a19: 大地光生則各各腳跟不妨瀟灑曳拄杖便歸方丈
0278a20: 師五旬初度霞首座至山預祝請陞座霞起長老知
0278a21: 得山僧鼻孔短長眉毛橫豎聚得阿堵來營成禪悅
0278a22: 供黑白甚分明諸仁隨意用龜毛拂兔角杖一時施
0278a23: 妙用驚起南山鱉鼻蛇聲聲叫道住住待我拈一頌
0278a24: 一天瑞氣繞龍丘四野歡聲笑不休主伴重重齊暢
0278a25: 適真機全在芥鍼投二千年外無生曲此際拈來大
0278a26: 地收驀地一場閒快活更于何處祝添籌山門前金
0278a27: 剛一時忍俊不禁和身便倒直得諸仁眼裏鼻裏耳
0278a28: 裏腹裏各各圓滿了也驀拈拄杖云有意氣時添意
0278a29: 氣花鋪錦上更風流。
0278a30: 檀越馬其旋昆仲暨眾護法居士等請住當湖三聚
0278b01: 菴陞座祥雲生八極瑞氣動三千猶喜籬邊菊三玄
0278b02: 旨復宣揮拂云還有同聲相應者麼問向上宗乘即
0278b03: 不問臨濟家風事若何師云一聲塗毒逼人寒進云
0278b04: 恁麼則四眾霑恩去也師云知恩一句如何道僧便
0278b05: 喝師云未信你在僧拜云蒼天蒼天師云也是布袋
0278b06: 裏老鴉振白居士問今朝和尚到來水月堂中又添
0278b07: 一重光彩水月家風即不問即今陞座又如何師云
0278b08: 一堂風冷澹千古意分明進云月臨千澗水風掃一
0278b09: 天雲師云閒言及剩語緘口最為高士禮退師云太
0278b10: 伶俐生乃云今日蓋因現前眾居士虔請山僧主持
0278b11: 院事舉揚佛法迫不得已巳秪且借水溉花堇酬來意
0278b12: 若論佛法未出方丈早已巳說過了也及乎陞座雍雍
0278b13: 肅肅彼此分明那堪土上加泥便恁麼會去未免平
0278b14: 地喫交設或更要者也之乎轉見敗闕遂拈拂召大
0278b15: 眾云我不敢輕于汝等汝等皆當作佛。
0278b16: 佛誕日說戒其旋居士暨諸同社護法請陞座問如
0278b17: 何是學人本分事師云整衣護缽進云向上還有事
0278b18: 也無師云有進云如何是向上事師云直下薦取僧
0278b19: 禮退師云驢年未夢見在黃在郊問和尚今日陞座
0278b20: 為什袈裟返搭師云切莫眼花進云一點也瞞和尚
0278b21: 不得師云再犯不容進云且救得一半師云全自
0278b22: 領去士便出師云果然可憐秦伯潛問夫子云天命
0278b23: 之謂性如何是天命底性師云切莫話作兩橛進云
0278b24: 道也者不可須臾離也聲未絕師云除卻之乎者也
0278b25: 道看潛便喝師云喝後士擬議師笑云禮拜了退
0278b26: 士便禮師云伶俐居士師豎拂子云看看且道是佛
0278b27: 法耶世法耶直下薦得煙雲魚鳥悉是真如家業田
0278b28: 園無非般若所以迦文降誕指天指地未常離卻者
0278b29: 箇威光至于睹星悟道亦不離者箇威光末後跋提
0278b30: 河示滅亦不離者箇威光現前居士也不離者箇威
0278c01: 光進戒大德翹懃頂禮參禪上士趺坐經行各各亦
0278c02: 不離者箇威光苟或舍此而別求猶若卻池泉而擔
0278c03: 明月去者有此理乎不見道一切眾生皆具如來智
0278c04: 慧德相但以妄想執著而不能證得以拂子擊香几
0278c05: 云妄想除也復擊一下云執著去也且作麼生證去
0278c06: 置拂云撲落非他物縱橫不是塵下座。
0278c07: 出山回小參要知此事不屬言宣豈煩耳聽須向無
0278c08: 意味中挨拶一上忽然拶到計窮力竭處原來飯
0278c09: 是米做若乃終日尋枝引蔓簇錦攢花秪成文字依
0278c10: 通實非到家消息且家又如何到卓拄杖云千峰勢
0278c11: 到嶽邊止萬泒聲歸海上消。
0278c12: 剃度師諱日小參錦江碧浪澄澄生涯活鱍天目白
0278c13: 雲冉冉公案現成末後向杯渡菴中孤光迥迥道骨
0278c14: 稜稜蛻然坐去舉拂子云且道箇是阿誰不是潼川
0278c15: 九龍山下黑麻張四伯定是天目東山佛閣遍知老
0278c16: 住持所以明上座難忘驅烏鏟草訓誨之恩敬拈瓣
0278c17: 香重熏鼻孔何故不因漁父引怎得見波濤。
0278c18: 張有則薦室請小參拈拂子云有苦有樂無喜無憂
0278c19: 大似花開花卸恰如漚滅漚生只因當人未破識情
0278c20: 便有多般悲喜若證得真常之理忻厭自然不生所
0278c21: 以道隨流認得性無喜亦無憂揮拂子云若向者裏
0278c22: 會得上無天堂可羨下無地獄可怖逆順縱橫逍遙
0278c23: 自在雖然即今薦悼又且如何擲拂子云都盧一片
0278c24: 黃金界穢土蓮邦任汝遊。
0278c25: 太卿郭居士請小參今朝打七經三日那事何曾有
0278c26: 端的直須踏破上頭關任運縱橫無拘束三條椽下
0278c27: 七尺單前呆呆坐著畫地為牢更向口吻邊討什麼
0278c28: 碗山僧據實告之貴要諸仁直下承當同一眼見同
0278c29: 一耳聞遂舉拂子云還見麼復擊一下云還聞麼若
0278c30: 是同見同聞因什諸仁不知落處若是不同見聞汝
0279a01: 等眼耳畢竟與山僧有異復打圓相云等閒識得東
0279a02: 風而萬紫千紅摠是春。
0279a03: 儲與賓薦亡女請小參靈源湛寂本自天然大道沖
0279a04: 虛體無去住悲忻煩惱悉是菩提火宅蓮宮俱為解
0279a05: 脫舉拂子云若向者裏薦得方知十六年前未常生
0279a06: 十六年後未常死本體如如靈光不昧脫或未然山
0279a07: 僧重為指示以拄杖畫一畫云會取無生無不生何
0279a08: 妨在在現全身下座。
0279a09: 金爾兼薦室儲氏請小參臘盡年窮飛白雪鴛鴦枕
0279a10: 畔俄驚折日面佛兮月面佛且道是同還是別誰死
0279a11: 復誰生都來沒交涉直下便承當靈光常皎潔更若
0279a12: 問如何青蓮火裏結以拄杖卓一卓云徹不徹多漏
0279a13: 洩剎剎無非妙色身塵塵盡是蓮華國。
0279a14: 孝子薦繼父儲與賓請小參以拂子擊香几云生也
0279a15: 不道死也不道入海揚帆別波舉棹去路堂堂是汝
0279a16: 妙道其存也無生無悟其歿也無死無迷淨裸裸縱
0279a17: 橫無礙赤灑灑逆順自由不起寂滅而現諸威儀不
0279a18: 舍凡夫以階諸聖眾然雖如是即今薦拔一句又且
0279a19: 如何彈指頓開華藏界剎那便入涅槃城。
0279a20: 張體元子法來清三居士請小參塵塵剎剎普現威
0279a21: 權物物頭頭全彰妙用飯來開口水來洗手箇裏太
0279a22: 煞現成覿面本無回互為什諸仁不領荷道不遠人
0279a23: 人自遠道山僧與麼告報自合喫棒有分何故玉本
0279a24: 無瑕雕文喪德曳拄杖下座。
0279a25: 居士沈洪音等薦先考碩臣府君請小參堪嘆浮生
0279a26: 也棼紜事似麻直饒天上福恰是鏡中華所以云諸
0279a27: 行無常是生滅法生滅滅已巳寂滅為樂碩翁居士委
0279a28: 得者箇便乃踢翻業海指破情關結蓮社于三聚堂
0279a29: 中轉法華于化成院裏而今撒手長行了無滯礙豎
0279a30: 拂子云汝等還見在山僧拂子頭上現宰官身唱無
0279b01: 生曲麼若恁麼見得煙消霧捲悉是真如魚躍鳶飛
0279b02: 咸歸妙義其或未然更聽一頌棄卻烏紗入講堂枝
0279b03: 牽蔓引歷多方腳跟羈絆今朝斷一任逍遙極樂邦
0279b04: 以拄杖三卓下座。
0279b05: 孝子超覺薦考懷初蔣公請小參靈光未兆匝地普
0279b06: 天一念纔生鋪花錦上須知人人分上本有一段風
0279b07: 光凝然湛寂隱顯隨緣毫無變易所謂一切法不生
0279b08: 一切法不滅若能如是解諸佛常現前既爾不生又
0279b09: 復不滅則知過去未來一一天真一一明妙秪在一
0279b10: 毫頭上現寶王剎坐微塵裏轉大法輪且如懷初居
0279b11: 士又在什麼處安身立命以拂子擊香几云迅步
0279b12: 便階諸聖位全身不隔古彌陀。
0279b13: 孝子赤甫念斯二居士薦先考均滌趙公請小參孝
0279b14: 子問如何是薦亡一句師云燈燭輝煌進云還許懺
0279b15: 悔也無師云懺悔已竟子禮拜師豎拂云惟均翁老
0279b16: 居士常寂光中自能了了又何必山僧更饒舌耶然
0279b17: 事不獲已巳聊慰孝誠記得昔日先師與老居士抵掌
0279b18: 論心孜孜為道數年已巳來似乎有得杜門息影屏絕
0279b19: 諸緣儒釋道流貫通一致或依經析義或守默窮玄
0279b20: 忽莫春之初仙遊化去在均翁分上知有者不涉三
0279b21: 途于世諦中不無懷念特請山僧指歸末路揮拂子
0279b22: 云且喜南廓清風東湖明月為居士證明了也所以
0279b23: 迦文有言若以色見我以音聲求我是人行邪道不
0279b24: 能見如來先師又道若不以色見亦不以聲求其人
0279b25: 亦行邪道不見如來諸仁者即今鐘鼓梵唄豈不是
0279b26: 聲香花蔬果豈不是色若謂世尊道底是則孤負先
0279b27: 師抑且虛設佛事若謂先師道底是又孤負世尊畢
0279b28: 竟如何折合向者裏定當得均翁與先師歷祖世尊
0279b29: 同登解脫場共遊華藏境如或不然山僧重為註腳
0279b30: 良久云荷葉團團團似鏡菱角尖尖尖似錐下座。
0279c01: 浪山兜率禪院悟修法姪為本師素和尚起龕請小
0279c02: 參恭惟素徹法兄天童嫡孫龍池真子肘後有符頂
0279c03: 門具眼不向鬧市堆頭貴買賤賣卻來浪峰頂上為
0279c04: 雨為霖一得錦鱗迅步回頭正尾正滅卻瞎驢撒手
0279c05: 去以空合空然雖如是卓拄杖云到者裏說什九年
0279c06: 面壁三載依龕且坐斷孤峰又如何化導遂倒拖拄
0279c07: 杖云他家自有通霄路。
0279c08: 居士沈子文子冶為薦考妣請小參舉拂云者箇便
0279c09: 是太翁太夫人存日用不盡底好題目諸仁還見麼
0279c10: 迦文指天指地也是者箇題目達摩直指人心也是
0279c11: 者箇題目宣尼疏水忘憂顏子簟瓢不改也是者箇
0279c12: 題目天下老和尚出世提持弘揚祖道也是者箇題
0279c13: 目即如尊靈在日一生行仁好善擁護法門詩書禮
0279c14: 樂教子訓孫末後收因結果入大覺場摠是者箇題
0279c15: 目只如寂然不動者箇題目向什麼處去也復以拂
0279c16: 子擊香几云還知落處麼者箇題目人人本具在在
0279c17: 圓成求官得官求福得福求壽得壽求男得男隨願
0279c18: 所求無不遂意即今文冶二居士孝思誠敬信有此
0279c19: 事特請山僧舉揚般若耑為二親同資蓮界舉步上
0279c20: 生以此發菩提心建一乘法且道二靈向什麼位中
0279c21: 發揮此題目受不思議大功德事耶復豎拂云一塵
0279c22: 一寶樹一葉一如來下座。
0279c23: 朱昱生火章二居士薦嚴請小參今日乃五先老檀
0279c24: 翁終七之期延請諸山禪德作大佛事更請山僧闡
0279c25: 一乘法然老居士在佛光中自能瀟灑奚待山野露
0279c26: 布以慰孝思不知無生即是有生若知有生便是無
0279c27: 生蓋無生即有生由緣聚而生真如之性實未常生
0279c28: 也有生即無生由緣散而滅真如之性亦未常滅也
0279c29: 盡十方為極樂國土遍大地是清泰故鄉坐斷兩頭
0279c30: 橫超三界正眼觀來覓生死相了不可得彌陀滿耳
0280a01: 若絃歌音脫或未然更聽末後一句卓拄杖云黑漆
0280a02: 沒絃琴聲韻甚分明伯牙不敢碎留此悟無生下座。
0280a03: 羅漢院豁浪法姪掩龕眾請小參以拄杖擊香几云
0280a04: 生也不道死也不道要行便行要住便住縱橫無礙
0280a05: 逆順無拘山寂寂水幽幽明歷歷絕同儔雲歸千嶂
0280a06: 靜月落一天秋即今一句如何道視左右云收。
0280a07: 湧蓮菴翠峰禪師掩龕孝徒明智明宗二禪人請小
0280a08: 參靠拄杖云翠峰老禪師德布錦江道行苕水梵剎
0280a09: 圓成戒珠瑩淨四眾靡不尊崇十方悉為景仰豈期
0280a10: 世緣已巳畢撒手西歸末後風光普天匝地以杖指龕
0280a11: 云者是幻身法性在什麼處復卓一卓云者是法性
0280a12: 幻身在什麼處良久云藏身處沒蹤跡白雲翠竹原
0280a13: 非色沒蹤跡處莫藏身綠水青松不二音遂作掩龕
0280a14: 勢云函蓋乾坤句分明為指陳。
0280a15: 法華社善信請示眾釋迦文佛為一大事因緣出現
0280a16: 于世只要眾生箇箇得此法華三昧所以初成正覺
0280a17: 睹星大悟便云奇哉一切眾生具有如來智慧德性
0280a18: 但以妄想執著不能證得乃至信解行證開示悟入
0280a19: 信受此經大非小耳頗奈山僧無禪可說無教可論
0280a20: 亦無一法與人惟貴各各自悟本性直下承當便是
0280a21: 成佛了也其如世尊為實施權開三顯一秪因不信
0280a22: 自心是佛故乃曲垂方便說頓說漸說偏說圓無非
0280a23: 標月示人止啼黃葉而已乃舉扇云秪要一切眾生
0280a24: 向者裏保任得去可謂惟此一事實餘二則非真千
0280a25: 經萬論一時明看教參禪無不了常轉如是經百千
0280a26: 萬憶卷轉三毒為三聚戒翻六識為六神通煩惱即
0280a27: 菩提無明即佛性乾屎橛麻三觔青州布衫庭前柏
0280a28: 樹一切話頭分明一點也瞞你不得纔是絕學無為
0280a29: 閒道人也復揮扇一下便起鑒石楊居士問如何是
0280a30: 門內門外師喚居士士應諾師云是內是外士微笑
0280b01: 點首師云好處說不出口君召居士問善財參德雲
0280b02: 比丘遶妙峰七日因什不見師云非但七日恒沙劫
0280b03: 亦不能見曰為什別峰得見師云山僧向第二頭荅
0280b04: 汝了也士便足恭師云倒也相似師復云此事非但
0280b05: 今人信不及即孔老諸賢亦難湊泊諸仁固信得及
0280b06: 便恁麼去淨土穢土拈放一邊凡心佛心原非二致
0280b07: 到與麼時努力向前竿頭進步如啞子得夢心中了
0280b08: 了無可啟口處正好拈來便用豈不快乎顧左右云
0280b09: 山僧說也說了諸仁聽也聽了只如山僧不說諸仁
0280b10: 不聞正恁麼時又作麼生遂震威一喝云分明記取
0280b11: 下座。
0280b12: 大士院恒修禪德暨諸善信于自恣日請示眾舉心
0280b13: 盡屬輪迴業動念無非生死緣去卻多生舊習氣何
0280b14: 須覓佛更求仙昔日調達在地獄中世尊令阿難問
0280b15: 曰汝在獄中可忍受否答云我雖在獄如三禪天樂
0280b16: 世尊又令阿難問汝還求出否云待世尊入獄我乃
0280b17: 便出曰世尊是三界大師豈有入地獄分云世尊既
0280b18: 無入地獄分我豈有出地獄分師云世尊恁麼問調
0280b19: 達恁麼答且道還有利害處麼以杖卓一卓云天堂
0280b20: 地獄碎為微塵撒向娑婆界外變作寶華瓔珞上妙
0280b21: 法味奉供十方諸佛歷代祖師天下老和尚以至情
0280b22: 與無情均沾利益復擎拄杖云瓔珞上味供養已巳畢
0280b23: 諸仁還見麼良久云若也一摠不見都成夢幻佛與
0280b24: 眾生天堂地獄萬象森羅善惡等事了知如夢如幻
0280b25: 大眾既多是幻畢竟何為真底還會麼不然山僧為
0280b26: 汝等露真實相去也豎拂子云看看一切諸佛菩薩
0280b27: 在拂子頭上同聲讚道善哉善哉汝等恒持此經當
0280b28: 請廣化老和尚舉揚箇事示佛知見入佛知見悟佛
0280b29: 知見永斷憂悲苦惱速成阿耨菩提我今為汝保任
0280b30: 終不虛也雖然山僧有奇特一事要與諸仁道破適
0280c01: 纔十字街頭石敢當湧身起舞作禮道弘揚佛法普
0280c02: 利群機歡喜無盡試問諸仁石敢當因什如此乃呵
0280c03: 呵大笑云不見道一家行好事引得百家忙下座。
0280c04: 
0280c05: 
0280c06: 
0280c07: 
0280c08: 
0280c09: 
0280c10: 
0280c11: 機緣
0280c12: 問如何是佛師云巍巍堂堂如何是法師云海口難
0280c13: 宣如何是僧師云鼻孔撩天進云三寶蒙師指出格
0280c14: 一句又作麼生師便打僧云如是則學人會得也師
0280c15: 云切莫詐明頭。
0280c16: 問今日忽有箇衝浪金鱗來和尚又作麼生師云漫
0280c17: 天網子不饒伊僧云怎奈自有通霄路師云盡力跳
0280c18: 不出僧便喝師云撮大地如粟粒拋向汝面前摑須
0280c19: 彌跳上三十三天你又作麼生道僧無語師云好
0280c20: 箇金鱗又被網倒了也。
0280c21: 問冤家撞著對頭人時如何師云一棒打殺。
0280c22: 師偶拔草適戒標檢米師問是同是別僧云夏熱冬
0280c23: 寒師云意旨如何進云請和尚拔草師云老僧拔草
0280c24: 干汝什事進云蒼天蒼天師云且信你一半。
0280c25: 馬靜玄問弟子參禪已久不得箇入處求和尚一接
0280c26: 師便掌士茫然師云汝再多言山僧痛棒打出。
0280c27: 王大話問弟子喫三十年長齋皈依者甚眾秪是不
0280c28: 知棒喝旨趣師云居士喫素未為奇特你尋常事作
0280c29: 麼生士云弟子無為教師云既是無為因什有教進
0280c30: 云因一切眾生生死不明聲未絕師擒住云你自己已
0281a01: 生死作麼生明速道速道士擬議師便打士又無語
0281a02: 師一喝士云待弟子禮謝師云道得許你拜士俛首
0281a03: 師云我倒盡底與汝道了罷直推出門外。
0281a04: 問僧船來陸來僧云船來師云搖船底是阿誰進云
0281a05: 是心師云心作麼生搖僧便作搖勢師云泊在門外
0281a06: 師下堂舉世尊拈華意旨如何一僧豎指師云依樣
0281a07: 畫葫蘆那一僧便喝師云未會在居士出眾亦喝師
0281a08: 云汝見什麼道理便喝士無語師便打云者弄虛頭
0281a09: 漢古先禮拜起云明哲答和尚話了師云向那裏答
0281a10: 我話僧云適纔禮拜過了師云似則似也是學來底
0281a11: 僧拍禪床一下師云固是學來底進云蒼天蒼天師
0281a12: 復打云且道者一棒是賞是罰進云禮謝和尚去也
0281a13: 師云且喜學得一半。
0281a14: 問既是禪師為什麼佛來不著師云我為法王于法
0281a15: 自在。一僧出云某甲問話了也師云禮拜著僧便
0281a16: 拜師云老僧今日失利。
0281a17: 先和尚忌日僧問僧堂前相見了為什又要挂真師
0281a18: 云一番提起一番親歷劫難忘十載恩更欲棒頭何
0281a19: 處喫惟將柏子滿爐焚僧云恁麼則重展舊家風也
0281a20: 師云且禮拜著。問如何是道師云一條大路踏不
0281a21: 著如何是般若體師云鍼劄不入如何是般若用師
0281a22: 云拄杖活如龍。
0281a23: 懷敬入方丈云當機時為什秪管壓捺某甲師云瞎
0281a24: 漢須知有轉身一路方可人前詶唱僧慚惶而退。
0281a25: 問除卻棒喝請師指示師便打僧禮拜師云知些痛
0281a26: 癢始得僧無語師又打。
0281a27: 祖庚師弟問主賓相見一句作麼生道師云墻外梅
0281a28: 花噴鼻香進云意旨如何師云且坐喫茶。
0281a29: 師于武原笠菴天空老師處憩適瞿目吼巖二僧來
0281a30: 參問師翁昔日舊家風廣化山頭無異同舊日家風
0281b01: 即不問驀然相見又如何師云上座喫山僧手中棒
0281b02: 進云與麼則棒頭幾處血痕多點著瘡瘢恨轉深師
0281b03: 云還曾知恩也未進云今日印符親在手不風流處
0281b04: 轉風流師云切莫草草僧便喝師云著甚死急進云
0281b05: 蒼天蒼天師云將謂將謂。
0281b06: 吼巖問馬大師道自從鬍亂後三十年不曾少鹽醬
0281b07: 意作麼生師云即今也不少進云恁麼則箇箇沾恩
0281b08: 去也師云獨爾不知僧便喝師云喝則且止為什金
0281b09: 剛與土地揩背進云今日親見和尚師云此間無老
0281b10: 僧你又向什處見僧又喝師劈面一掌云也不得放
0281b11: 過進云終不敢孤負和尚便禮退。
0281b12: 霞起呈頌師閱畢以指點云一切不必只消這箇起
0281b13: 云若論這箇直須燒卻師作丟勢僧拂袖便出。
0281b14: 師過響山霞起問既是響山到來為什麼寂靜師云
0281b15: 今日賴遇知音僧便吐舌師云大好響山。
0281b16: 眾參次一僧出便喝師云階前綠陰竹下清風三十
0281b17: 棒未有人喫任進云蒼天蒼天師云原來有人喫了
0281b18: 進云珍重我師無底缽掀翻祖佛破沙盆師云上座
0281b19: 即得進云大眾一齊普禮。
0281b20: 大眾芟草回師云適纔草中一大虫汝等諸人還見
0281b21: 麼古先便作虎聲師云者畜生未有尾巴在僧便喝
0281b22: 師云生則生已未解咬人僧禮拜。
0281b23: 師持六通數珠問僧者是六通如何是那一通進云
0281b24: 那一通在和尚處師云不問汝那一通進云覿面相
0281b25: 呈師云作家禪客。
0281b26: 師問既是師子兒為什向青草灣頭住僧便喝師云
0281b27: 不是者箇道理進云猛虎深藏淺草窠師云也只好
0281b28: 一半僧罔措師云一半也未許在。
0281b29: 師同首座看壁間法語次師云大凡一切語言須是
0281b30: 賓主互換不犯當頭座云臨濟兒孫即不然師云是
0281c01: 則也是似即未似座云棒下無生忍臨機不見師師
0281c02: 云好與三十棒座云者老漢自領一頓始得師云此
0281c03: 間無老僧打在什麼處座云正好喫棒師云全自領
0281c04: 去座云蒼天蒼天師云老僧罪過座便禮拜。
0281c05: 一僧要求智慧師云智慧作麼生求進云和尚也不
0281c06: 知師云老僧知底你不知你知底老僧卻知進云瞞
0281c07: 和尚一點不得師云知即得。
0281c08: 師在室中舉問霞起云春眠不覺曉處處聞啼鳥夜
0281c09: 來風雨聲花落知多少內有一句全賓全主照用分
0281c10: 明殺活自在若能會得祖佛同行且問上座是那一
0281c11: 句僧震威一喝師云賓耶主耶照用耶殺活耶進云
0281c12: 摠被和尚道去師云錯認定盤星進云和尚不得壓
0281c13: 良為賤師劈脊便棒云放過不可僧云也不孤負。
0281c14: 問如何是廣化境師云處處山花紅似錦如何是境
0281c15: 中人師云悠悠牧笛過前村進云人與境是何意旨
0281c16: 師云化工勝卻耶溪女繡遍青山不犯鍼僧一喝師
0281c17: 便打。
0281c18: 懶云參師問鴛湖勝境與廣化是同是別僧一喝師
0281c19: 云者一喝落在什麼處進云和尚恁麼見解那師云
0281c20: 老僧恁麼見解汝又作麼生僧拂袖便出師云領取
0281c21: 三十棒僧復禮云起動和尚師云會得也未。
0281c22: 問如何是西來祖意師云指東話西作麼僧無語師
0281c23: 便打。
0281c24: 雪帆參畢云一見燈籠便知廣化師云雖見燈籠實
0281c25: 未到廣化在進云若不到廣化焉知有燈籠師云還
0281c26: 見老僧麼僧便喝師云秪如人人有箇生緣上座生
0281c27: 緣在什麼處進云昨日從山中來師云來即且止即
0281c28: 今事作麼生進云某甲禮拜了也師笑云許子親到
0281c29: 廣化。
0281c30: 僧參問昔日師翁拄杖打盡天下人聲未絕師便打
0282a01: 云說什昔日今時僧而退。
0282a02: 瞿目吼巖二上座抵楚臨行索書云閩之與楚兮山
0282a03: 山咸嘯傲兩口一舌兮異音而同調除佛祖翳掃聖
0282a04: 凡障機似走盤珠快鷹逢俊鷂扶宗全在英靈子大
0282a05: 法縱橫賴爾恢此去潑天弘我道摠教隨處作風雷
0282a06: 瞿吼同禮辭謝眾師目送。
0282a07: 
0282a08: 
0282a09: 
0282a10: 
0282a11: 讚偈
0282a12: 接引佛聞肅禪人請
0282a13: 露雙趺出隻手五色蓮花隨處有慈悲普願度眾生
0282a14: 舒光萬丈揚家醜者些奇特阿誰無何須引伴金階
0282a15: 走晝夜分明起倒隨拈香撥火還同叟
0282a16: 達摩像
0282a17: 西來沒量漢梁土復何欽相識云不識安心不得心
0282a18: 少林醜已播隻履計猶深眉目分明在折蘆何處尋
0282a19: 天童悟祖
0282a20: 天童和尚滄海之量六坐道場一條拄杖咦打盡威
0282a21: 鳳祥麟千古從教榜樣
0282a22: 天童奇和尚
0282a23: 咄者箇川藞苴力量秪如此四坐曲彔床終而還復
0282a24: 始半百強瞎驢箇箇願承褫不肖親遭帶累來棒頭
0282a25: 深處恨如死
0282a26: 三昧和尚
0282a27: 珍重木叉人天模範光嚴住持不離如幻數珠百八
0282a28: 常攜手揚盡尸羅啟後昆
0282a29: 自題霞首座請
0282a30: 這漢眼大眉麤一生無用佛法不近人情世法一味
0282b01: 儱侗瞎驢隊裏逞奇臥龍山中打鬨咄惟有霞起首
0282b02: 座識得老僧鼻孔
0282b03: 與閩雪吼公
0282b04: 立雪安心志已剛黃梅夜半露鋒芒傳來臨濟蒿枝
0282b05: 拂付與閩公蓋萬方
0282b06: 與毒山傑公
0282b07: 太白山頭一段雄相傳廣化振宗風而今分付成家
0282b08: 子打鳳從教復打龍
0282b09: 與瞿目頂公
0282b10: 三足瞎驢眼似斗走入金毛呈家醜此時贏得好風
0282b11: 光倒翻觔斗人前吼
0282b12: 與吼巖獅公
0282b13: 一條鱉鼻吼巖前驀地遭他廣化拳霹靂一聲頭角
0282b14: 變風雷際會在乾天
0282b15: 與霞起晙公
0282b16: 正法眼兮孰敢窺等閒拈出普天輝而今付與霞起
0282b17: 子到處逢人劈面揮
0282b18: 與懶云學公
0282b19: 潛窟金猊似懶云臥龍一脈洞於曛龜毛一柄來傳
0282b20: 汝時集緣成便出群
0282b21: 與古月楨公
0282b22: 叢林出入幾多年虎穴魔宮已坦然從此迅雷風烈
0282b23: 後一輪古月照人間
0282b24: 贈我鐘沈居士
0282b25: 雖不出俗道行無虧百事無知見義必為若問向上
0282b26: 一著腦後更與一鎚咄見什麼道理方能如是秤錘
0282b27: 捏出汁虛空敲出髓
0282b28: 贈秦伯潛居士
0282b29: 直下承當也大奇丈夫如是古來希有無佛處不得
0282b30: 住切莫臨風便倒旗
0282c01: 贈雪峨陸居士
0282c02: 是癡耶是顛耶嚼盡虛空無剩口或吟邪或詠邪時
0282c03: 人盡道師子吼自云擊碎珊瑚枝嵒畔雪梅香噴久
0282c04: 贈瑞彰蔣居士
0282c05: 一門能學道豈遜龐蘊老昔日衣中珠拈出都云好
0282c06: 且喜了一事便可一切了事理要圓融直須明皎皎
0282c07: 堅守者著子如獲大珍寶
0282c08: 贈上由姚居士
0282c09: 一輪皎月恒如晝照破松雲千萬層滅卻吾家正法
0282c10: 眼與君白棒任軒騰
0282c11: 示宿靈侍者看經
0282c12: 遍界清音不覆藏念來字字響琅琅檐前滴瀝分明
0282c13: 極何必慇懃數墨行
0282c14: 示守真玄徒
0282c15: 念頭纔起涉千差直下分明意不賒但願汝心常似
0282c16: 此定然春至自開花
0282c17: 示王居士入山
0282c18: 佛祖因緣荷一肩知君有志出人前從今撇卻三車
0282c19: 火舉步鵬程萬里天
0282c20: 贈來清張居士
0282c21: 入山果擒一隻虎放出諸人命難躲欲得竿頭進步
0282c22: 時趙州無字雲門普
0282c23: 贈增之蔡居士
0282c24: 禹航蔡增之信心似甘贄生理且平平每事成終始
0282c25: 雲水往來不較多現成供養常如此
0282c26: 
0282c27: 
0282c28: 
0282c29: 
0282c30: 
0283a01: 拈古
0283a02: 臨濟更思一頓。
0283a03: 廣化當時若見恁麼道便掀倒禪床直饒臨濟棒如
0283a04: 雨點喝似雷轟也無下口處。
0283a05: 僧問乾峰十方薄伽梵一路涅槃門未審路頭
0283a06: 向什麼處入。
0283a07: 乾峰秪有殺人刀且無活人劍雲門雖有活人劍且
0283a08: 無殺人刀若有人問山僧路頭向什麼處入劈脊便
0283a09: 棒且道是殺是活。
0283a10: 德山今夜不答話。
0283a11: 德山氣宇如王爭奈令行不到底山僧當時見伊道
0283a12: 話也未問為什麼打某甲便連棒打出不惟頭正尾
0283a13: 正亦免後人檢點。
0283a14: 鄭十三娘參溈山。
0283a15: 者婆子不守閨門到處出乖露醜溈山秪解順水行
0283a16: 舟不解逆風把舵廣化當時見伊放身時但曰俗氣
0283a17: 也未除伊若眼目定動便呵呵大笑不惟截斷婆子
0283a18: 去就亦且疑殺天下禪和。
0283a19: 世尊敕天王追。
0283a20: 三界諸神擁護正法雖是草偃風行檢點將來也是
0283a21: 按牛頭喫草惟有魔王卻較些子且道正法又如何
0283a22: 擁護良久云兵隨印轉將逐符行。
0283a23: 溈山水牯牛。
0283a24: 溈山老漢雖解帶角披毛向異類中行卻被仰山一
0283a25: 拜前不至村後不迭店直至而今無安身之處且道
0283a26: 淆訛在什麼處具眼者辨看。
0283a27: 雪峰兩度打僧。
0283a28: 雪老兩度賜棒可謂恩大難酬惜乎者僧來去十年
0283a29: 不知棒頭落處及後同行點破若不藍田射石虎幾
0283a30: 乎誤殺李將軍。
0283b01: 古德油餈。
0283b02: 古德莊主檢點將來好與三十拄杖何故不合惑亂
0283b03: 人心。
0283b04: 文殊白椎世尊下座。
0283b05: 文殊見機而作世尊將錯就錯雖然唱拍相隨未免
0283b06: 傍觀者哂。
0283b07: 洗缽盂。
0283b08: 趙州恁麼接待可謂十分省要者僧一聞悟去未免
0283b09: 平地喫交何故不見道千年桃李核元是舊時仁。
0283b10: 興化打維那。
0283b11: 興化恁麼提持可謂見兔放鷹惜乎未遇作者廣化
0283b12: 即不然待伊打時輕輕一送管教者漢瓦解冰消。
0283b13: 三喚侍者。
0283b14: 國師三喚事非偶然侍者三應理合如是且道負我
0283b15: 負汝又作麼生事從叮囑起轉轉見淆訛。
0283b16: 南泉昨夜三更文殊普賢各與三十拄杖。
0283b17: 南泉相席打令趙州看孔著楔雖則二俱敏手難免
0283b18: 平地風波何故道泰只因天子令時寧咸唱太平歌。
0283b19: 夾山境會。
0283b20: 法眼道我二十年只作境話會既不作境話會畢竟
0283b21: 作什麼會拈拄杖云一把柳絲收不得和煙搭上玉
0283b22: 欄干。
0283b23: 南泉參國師。
0283b24: 二大老雖則各有生涯未免隨人起倒若據山僧見
0283b25: 處三人未出門早已錯了也要知何處臺無月誰家
0283b26: 樹不春。
0283b27: 秀才會二十四家書。
0283b28: 睦州一點古篆難摹秀才不會怪伊不得更道永字
0283b29: 八法疑殺天下人不少。
0283b30: 丹霞打趁侍者。
0283c01: 丹霞稱賞箭落雙鵰國師聞得令不單行且道侍者
0283c02: 分上又作麼生良久云微雨灑花千點淚淡煙籠竹
0283c03: 一堆愁。
0283c04: 供奉註思益經。
0283c05: 供奉註經妄生節目國師佛意矢上加尖更有言句
0283c06: 便推倒禪床非惟捉敗者漢且自有出身之路雖然
0283c07: 莫將閒學解埋沒祖師心。
0283c08: 大覺付箭。
0283c09: 大覺付箭也是無端者僧便喝一場奇特及乎大覺
0283c10: 末後一靠不知落處何故鶴有九皋難翥翼馬無千
0283c11: 里慢追風。
0283c12: 深明二上座金鱗透網。
0283c13: 深上座恁麼答話可謂俊哉雖云不入網中卻被明
0283c14: 上座驀下一鉤釣住半邊鼻孔行三十里纔得脫去。
0283c15: 大顛擯首座。
0283c16: 者漢不解作客勞煩主人大顛只許州官放火不許
0283c17: 平民點燈雖然也是滴淚斬丁公。
0283c18: 龍牙引頸。
0283c19: 龍牙只解瞻前不解顧後廣化不然當時見伊引頸
0283c20: 時便云我識得你也再若擬議劈脊便棒云者死漢。
0283c21: 佛事
0283c22: 為蓮輝老師起龕吾師生平真實嚴淨毘尼耑持妙
0283c23: 典窮諸玄奧念念精誠心心無間以拂子作此云
0283c24: 若知者箇消息便能去住自由動靜無礙離生死海
0283c25: 入如來藏且如何是如來藏指龕云起。
0283c26: 秉火云適纔恁麼舉揚還會也未設或情滯擬議明
0283c27: 上座即得出手相助攛火炬云碧琉璃內紅蓮綻輝
0283c28: 遍三千及大千。
0283c29: 兜率院悟修法姪請為本師素和尚舉火拈火炬云
0283c30: 光明皎如月誰謂有生滅其來也日麗中天其去也
0284a01: 風清大野復作○相云達摩不識六祖不會娑婆不
0284a02: 住兜率不居畢竟作麼生攛火炬云烈焰亙天無背
0284a03: 向騰騰照出珊瑚枝。
0284a04: 入塔捧起骨云巍巍堂堂不與千聖同途輝輝煌煌
0284a05: 豈肯萬法為侶通身無影像遍界固難藏盡大地是
0284a06: 金剛體無縫塔且道者箇向何處安著遂送入云既
0284a07: 為法王于法自在。
0284a08: 湧蓮菴明智等請為本師靈骨入塔師指骨云諸仁
0284a09: 者看看這便是翠老師一生用不盡底閒家具昔從
0284a10: 峨眉來今向天台去歷盡冰霜寒焰便從紅爐跳出
0284a11: 直得孤迥迥全身顯現峭巍巍了無罣礙山僧恁麼
0284a12: 指陳諸仁徹也不徹若不徹更聽一偈疏祖昔年無
0284a13: 縫塔重經好手巧安排于今請入逍遙臥從此雲封
0284a14: 永不開。
0284a15: 為剃度元徒守真火拈炬云守真守真或喜或嗔作
0284a16: 務作行每事勞勤忽然他去一病染身復來臥龍言
0284a17: 親意親而今撇卻閒家具好向紅爐焰上昇擲火炬
0284a18: 云何處不稱尊。
0284a19: 
0284a20: 
0284a21: 
0284a22: 
0284a23: 
0284a24: 
0284a25: 
0284a26: 
0284a27: 
0284a28: 
0284a29: 
0284a30: 
0284b01: 行實
0284b02: 丁酉春平湖華甫雲溪二居士到山普茶次監院等
0284b03: 請師說行由遂拊掌大笑云若問老僧顛末摠屬一
0284b04: 笑而已何故臭名滿播奚待重翻僅識片言以慰眾
0284b05: 意余乃武塘居氏仲子也母嘗謂吾妊時夢一白衣
0284b06: 女叮嚀云腹中是汝延壽之兒不可雷同相視至有
0284b07: 後悔母覺而告父知為大士現身云未幾分娩鞠育
0284b08: 孔艱寄于當湖張門為子故人遂謂當湖人焉娶生
0284b09: 一子甫齔歲因伊母亡亦度為僧字古先時蓋丙戍
0284b10: 之春予素性好交譚道繼父月楂公往任四川未回
0284b11: 主家立業碌碌數載一日夢遊天台異境徘徊不已巳
0284b12: 醒後思之確甚欲夢再遊拊几假寐委實如前遊罷
0284b13: 回至中途遇一紅面將軍持刀怒目呵我為僧便驚
0284b14: 覺汗流如雨時二十七歲矣遂有出塵之念乃茹素
0284b15: 先禮蓮輝為師至三十一歲塵牢頓破秉志棄家直
0284b16: 往天目東山懇投西蜀遍知師剃度令參父母未生
0284b17: 前話時刻參究自覺工夫有進日間也作得主夢中
0284b18: 也作得主忽一夜夢大日輪初出覺來較忖睡時見
0284b19: 底與醒時見底無二作麼為睡又如何為醒正追究
0284b20: 問忽鄰單起身驚覺已知寤寐摠是這箇主人公也
0284b21: 又一年昧和尚雲間超果開戒即詣圓具回經當湖
0284b22: 旋遊海南普陀往參天童密師翁禮畢擬問翁曰我
0284b23: 無者閒工夫在便進內方丈予至西堂寮禮覲先師
0284b24: 敘話間喜之不勝從此晨參夕叩誨無倦色後入行
0284b25: 堂寮執事居無何因寧波徐護法及餘杭眾檀信公
0284b26: 請先師住臥龍山廣化寺即同出山抵臥龍先師後
0284b27: 住通玄令自閒兄來招便同往覲又入侍寮一日破
0284b28: 顏兄問悅可兄你倒是箇無事道人予云有什不自
0284b29: 在處曰我也不興你打機鋒扯葛藤且把從前所得
0284b30: 底說看予將天目山所得見處一一舉了曰秪如高
0284c01: 峰道正睡著時無夢無想無見無聞你主人公在什
0284c02: 麼處時面赤不能答又曰自有和尚在遂到方丈禮
0284c03: 問先師曰你即今主人公在什麼處予便拜師驀頭
0284c04: 一踏曰者死漢予暗度者一踏分明指我主人公為
0284c05: 什不會又問破兄他抽身便起予愈加疑慮時二隱
0284c06: 兄住靜蓮峰自兄他出常住內外事悉為料理覺工
0284c07: 夫不得成片屢問先師一味痛棒問博融兄舉未已巳
0284c08: 便大笑曰人人到此會不得益轉煩悶舊日見解奮
0284c09: 劈不開一日先師與諸兄圍爐次予從外來先師問
0284c10: 你在那裏來予云常在者裏曰適纔外來又道在者
0284c11: 裏予無語便出偶閱園悟錄先師見便掩卻曰無夢
0284c12: 無想主人公在什麼處時亦不能答先師痛罵曰己巳
0284c13: 事未明食他古人唾沫作麼予便禮謝自想己巳分大
0284c14: 事何累師友如是提撕今若不悟果牛馬不如也以
0284c15: 此晨昏不辨寢食俱忘執壺取茶便去舀粥先師見
0284c16: 予如此參究更加痛叱偶在法堂經行二隱兄問老
0284c17: 和尚說兄扭鼻子甚急鼻子現在臉上不知向何處
0284c18: 扭予亦不顧一晚在大殿經行開靜後博融兄把住
0284c19: 曰速道速道予無答博兄一推曰木頭木頭予更猛
0284c20: 力參究忽聞報鐘響疑情頓破便會得高峰枕子公
0284c21: 案通身暢快遂成一偈云鐘鳴打破死生途無盡冤
0284c22: 家摠是他覿面不知何樣子任渠作佛任渠魔耑待
0284c23: 天明呈上先師閱畢收起曰還有呈上老僧看予信
0284c24: 口云托缽持瓶面目全趨承左右已巳多年我師更問
0284c25: 端的事只在慇懃三拜間先師曰拜後又作麼生予
0284c26: 云行者取茶與和尚喫便出先師首肯時甲申仲春
0284c27: 也適過博兄寮中博豎拳云速道速道予云見怪不
0284c28: 怪其怪自敗曰你那裏得者消息來予便掌曰且喜
0284c29: 會得也予云是何言歟一日先師問天龍豎指意旨
0284c30: 何如予亦豎一指曰山僧又不然云請和尚道看師
0285a01: 復豎一指云恁麼則龍得水時添意氣虎逢山勢長
0285a02: 威獰也曰你又向什處見得予又豎一指先師休去
0285a03: 先師誕日上堂僧問無位真人年多少曰七七八八
0285a04: 回方丈徵問七七八八作麼生予云亙古亙今曰意
0285a05: 旨如何云大眾今日與和尚祝壽日祝壽且止即今
0285a06: 事作麼生云請和尚尊重某甲禮拜又一日師擎拳
0285a07: 曰我今日拳頭痛云今日不著便曰拳頭也不識云
0285a08: 果然不識曰者漆桶予便喝曰亂喝云蒼天蒼天後
0285a09: 以事出山抵三聚超老師處休夏先師屢有書招彼
0285a10: 時入山心甚切奈兵阻不能遽往後有秋懷一首寄
0285a11: 贈云幾回倚杖立東山四面涼颸撲老顏遙望暮雲
0285a12: 天外綻旋聞秋鳥樹頭閒新書掩卷幽窗靜舊榻燃
0285a13: 燈深夜寒幾睡曉來呼不應恰憐我子縱疲頑未幾
0285a14: 先師應福城東塔特來禮覲先師一見喜甚復令入
0285a15: 侍寮不違左右直至棲真寺寒暑往來十有餘年于
0285a16: 己巳丑仲春三日命兩序到方丈付授囑住廣化寺先
0285a17: 師自選日期即令前去主持管攝庚寅年予應平湖
0285a18: 杯渡請兼之三聚菴時廣化交于虎山吼公主持云
0285a19: 子古先披剃有年出言稍有靈氣改名明哲令其圓
0285a20: 具并訣出家本分至乙未初夏付囑霞起晙公退辭
0285a21: 三聚復歸廣化時值年旱眾不多集于丙申九秋四
0285a22: 日適予五旬初度蒙眾護法居士各山耆宿請于佛
0285a23: 成道日就本寺上堂為了先師公案亦為後昆指陳
0285a24: 茲遇新春居士遠來大眾忻慰乞老僧揭露家醜不
0285a25: 覺始末全彰正當恁麼時不涉陰陽化育一句作麼
0285a26: 生道乃舉茶杯云更闌人靜後幾箇是知音寒暑易
0285a27: 遷各宜珍重眾禮退。
