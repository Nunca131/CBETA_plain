0765c01: 紫竹林顓愚衡和尚語錄卷第二十
0765c02: 住南康府同安寺嗣法門人正印重編
0765c03: 詩
0765c04: 雲居雪獅子韻壹百首
0765c05: 瑞物舒光靈鷲臺。天花片片聚成胎。試看表裏無餘
0765c06: 色。應信孤高本自裁。微吼能驚山嶽震。獨踞那討豹
0765c07: 狼來。寒威體露無遮蓋。牙爪分明不用猜。
0765c08: 二
0765c09: 生獰玉質降瑤臺。不比尋常塵垢胎。牙爪有威雄自
0765c10: 烈。膽毛無畏勢難裁。一時震吼音聞遠。千里遊行瞬
0765c11: 息來。相視漫將知見會。本來面目絕疑猜。
0765c12: 三
0765c13: 林木山川白玉臺。新年獅子降新胎。地靈自有靈時
0765c14: 現。天瑞還從瑞物裁。狐兔聞聲皆遠去。魍魎見跡絕
0765c15: 無來。懸崖返躑稱雄力。百獸尊王豈用猜。
0765c16: 四
0765c17: 空中突出妙高臺。雪裏俄生奮迅胎。滿肚冰霜潔自
0765c18: 勝。通身珠玉貴難裁。嘯天餘氣沖霄漢。踞地威風肅
0765c19: 往來。自性堅強誰比似。渾然劫外那容猜。
0765c20: 五
0765c21: 獸王偶降宿雲臺。白淨光中白淨胎。自是威神多未
0765c22: 見。故令人欲共相裁。玉關難以防蹤跡。金鎖寧堪繫
0765c23: 去來。獨步縱橫空劫外。世間知見孰能猜。
0765c24: 六
0765c25: 山高雪重結銀臺。相聚冰花成玉胎。筋骨難將諸獸
0765c26: 比。皮毛不拒萬人裁。白疑象駕普賢至。威見獅乘妙
0765c27: 德來。分付諸君須入眼。此回莫作等閒猜。
0765c28: 七
0765c29: 多年未見清涼臺。今日欣看冰雪胎。傲骨當風能獨
0765c30: 立。孤蹤踞地那堪裁。詩人得句生幽興。遊子知歸擬
0766a01: 再來。中夜月明渾一色。清光獨照豈容猜。
0766a02: 八
0766a03: 雪爪冰肌嘯玉臺。千林萬壑一胞胎。回頭欲吐生前
0766a04: 意。舉尾誰堪當下裁。近睇多愁寒且凍。傍觀少見去
0766a05: 還來。清高勁骨天然貴。白牯黧駑莫浪猜。
0766a06: 九
0766a07: 山上重雲雲上臺。瓊蕊梅花聚作胎。劫外風光能獨
0766a08: 露。世間音韻漫相裁。幾回刺霧披雲去。每自冠星戴
0766a09: 月來。就裏未通凡聖竅。休將形跡當真猜。
0766a10: 十
0766a11: 雲外高明雪滿臺。侵人冷燄結清胎。大張口吻吞諸
0766a12: 相。矯起眉毛壓眾裁。獨步不隨芳草去。閒行未逐落
0766a13: 花來。知君到處人難到。用盡枯腸不易猜。
0766a14: 十一
0766a15: 雲居峰上雨花臺。白色白光結白胎。揚尾掃空威自
0766a16: 振。舉頭嘯月韻難裁。遍尋曠野閒居處。不向長街共
0766a17: 往來。因此人間多未見。聞風望影亂相猜。
0766a18: 十二
0766a19: 雲居祖地說經臺。勝雨天花明月胎。爪似剛錐深地
0766a20: 刺。牙如霜劍倚天裁。當空未見寒宵伴。中夜誰侵冷
0766a21: 色來。左顧右看無縫罅。孤高不與世人猜。
0766a22: 十三
0766a23: 天開靈域出雲臺。地勝偏宜產勝胎。首尾似將銀鑄
0766a24: 就。爪牙猶似粉裝裁。深藏沒跡難尋覓。遠舉超然易
0766a25: 往來。乍見寒威雄欲起。令人幽思一齊猜。
0766a26: 十四
0766a27: 白毫光裏白銀臺。瑞氣凝成無畏胎。剛骨從來別有
0766a28: 種。威獰到處迥無裁。嘯天吼地獨尊貴。逐日追風自
0766a29: 去來。智力難將百物比。相看不用更相猜。
0766a30: 十五
0766b01: 碧溪流水遶平臺。雲裏光生白澤胎。步大游行從大
0766b02: 徑。力雄發用自雄裁。迎門遠召千祥集。鎮宅應無百
0766b03: 怪來。眉目現前無實性。依稀蹤跡任君猜。
0766b04: 十六
0766b05: 雲裏光生白寶臺。碧空寒色現奇胎。雙睛掣電生人
0766b06: 畏。一吼驚雷無物裁。靈性知藏非去去。芳蹤欲出不
0766b07: 來來。但知本體離思議。不用將心上下猜。
0766b08: 十七
0766b09: 一片寒光照法臺。大雄獨出劫前胎。無心自是人難
0766b10: 會。有相從緣物可裁。恍惚鏡花誰取與。依稀水月自
0766b11: 何來。眼前不是眼前物。語意難容到此猜。
0766b12: 十八
0766b13: 寒飛奇瑞聚瑤臺。嘉境多靈產異胎。千驥罕追塵後
0766b14: 跡。萬夫未敢目前裁。孤蹤不識從何隱。芳躅無因偶
0766b15: 自來。多少海山游獵客。漫將狐兔當熊猜。
0766b16: 十九
0766b17: 高聳崔嵬雲外臺。白毫光裏降靈胎。威風自是無倫
0766b18: 匹。傑氣何從作擬裁。入眼幾多當面錯。聞聲實少近
0766b19: 身來。欲知此物真皮骨。且莫情常毛羽猜。
0766b20: 二十
0766b21: 萬峰高處見平臺。天雨冰梅聚似胎。本色不容丹紫
0766b22: 污。獨尊空費有無裁。休將曠野求蹤跡。漫向人天覓
0766b23: 去來。物外清標真可尚。幾勞行客動思猜。
0766b24: 二十一
0766b25: 五龍潭上放光臺。靈氣將生先兆胎。獅子巧呈白雪
0766b26: 相。金毛翻作玉梅裁。寒霄星月同清賞。露地風霜誰
0766b27: 共來。天降瑞徵多遠意。微言莫在眼前猜。
0766b28: 二十二
0766b29: 金毛何事降靈臺。萬樹千峰共一胎。奮迅早能超彼
0766b30: 岸。生嚴不用借神裁。寂然未逐春秋變。應節猶從逆
0766c01: 順來。須信故園這一事。元無面目與君猜。
0766c02: 二十三
0766c03: 湖月同輝明鏡臺。忽然現出狻猊胎。寶華王座隨時
0766c04: 供。白澤神圖舉世裁。喜怒原非關自己。去留本是為
0766c05: 人來。試看著腳居何地。方識渠儂不受猜。
0766c06: 二十四
0766c07: 雲中獨聳清涼臺。香雨寒吹見粉胎。牙爪不於深處
0766c08: 隱。皮毛卻惹世間裁。調兒那怕揚家醜。尋食須知有
0766c09: 路來。一墮胞胎難覆蓋。寧教人世不疑猜。
0766c10: 二十五
0766c11: 真如寺坐蓮花臺。此日何因見瑞胎。萬壑風濤同震
0766c12: 吼。千林雪瀑並威裁。下方能達上方路。彼地同歸此
0766c13: 地來。識取者般無用物。任他神怪不須猜。
0766c14: 二十六
0766c15: 五老峰前寶月臺。常年雪舞一朝胎。千山俱戴何人
0766c16: 孝。萬木同為故國裁。有意揚威全己力。無端發怒為
0766c17: 誰來。朔風切莫將春會。此物從來絕擬猜。
0766c18: 二十七
0766c19: 慧命相傳般若臺。雲中寒積雪凝胎。空清猶帶生前
0766c20: 意。高曠奚關世上裁。芳草綠楊何處賞。零花白蕊此
0766c21: 時來。羚羊挂角無尋處。大道休將小技猜。
0766c22: 二十八
0766c23: 獅子何來嘯月臺。威獰獨躍雪花胎。降魔自在無勞
0766c24: 力。調子縱橫妙有裁。倒地翻身仍復起。入空沒跡又
0766c25: 重來。盤旋總是憐兒態。一任傍觀作戲猜。
0766c26: 二十九
0766c27: 雪月交輝光滿臺。忽然突出吉祥胎。通身不染玄黃
0766c28: 色。素性何堪花卉裁。威武自強喜亦怒。優游獨步去
0766c29: 還來。超群靈跡迥殊別。管見休將羊鹿猜。
0766c30: 三十
0767a01: 漫漫雪色照巖臺寒結光凝獅子胎大性未嘗拘小
0767a02: 節雄心自不許輕裁踏翻海嶽獨無比吼震乾坤誰
0767a03: 敢來縱使平常人亦畏凡情無怪不能猜
0767a04: 三十一
0767a05: 雲居高聳比天臺雪舞楊花大狀胎混沌不須為鑿
0767a06: 竅堅凝何必用修裁空階獨坐若何待長夜高踞有
0767a07: 自來一片寒光絕管帶此中元不許人猜
0767a08: 三十二
0767a09: 極喜雲居諸祖臺往來飛絮積如胎稍從方外師僧
0767a10: 手不假人間工匠裁天性須知獨自許靈蹤莫問為
0767a11: 何來欲將此物求端的放去胡思與亂猜
0767a12: 三十三
0767a13: 明月湖光明月臺雪花狼籍纍為胎清標信自天中
0767a14: 降生氣疑從神力裁日月雙睛空裏怒乾坤一體劫
0767a15: 前來世間多少奇男子錯把英雄顛倒猜
0767a16: 三十四
0767a17: 無心杏樹遶香臺雪放寒光照玉胎極目瀰茫同一
0767a18: 色驚心胡亂起千裁出門高躡白雲去策杖遙從銀
0767a19: 漢來欲問鄉關何處是東家莫作西家猜
0767a20: 三十五
0767a21: 羅漢塔朝佛印臺漫空雪裏降神胎谿山盡為冰壺
0767a22: 飲樓閣俱將玉屑裁日照通身因汗下霜侵全體長
0767a23: 毛來現前好覓來時路莫到空階枉費猜
0767a24: 三十六
0767a25: 石鼓鼕鼕震法臺天祥地瑞共胞胎奇形不是無因
0767a26: 出威狀誰堪有意裁舉止獨從法運轉精神原為國
0767a27: 徵來即今識取太平相莫問君平大衍猜
0767a28: 三十七
0767a29: 膺公去後見空臺今日天花降吉胎頭上有頭人未
0767a30: 見肚中無肚那堪裁渾全不許通諸竅純潔何容與
0767b01: 物來獨露堂堂壓萬品皮毛漫作一斑猜
0767b02: 三十八
0767b03: 雲表空餘說法臺多年未見聖人胎此日雨花呈瑞
0767b04: 相來朝續燄有靈裁正當霜月堪遊戲分付狐狼漫
0767b05: 出來往返不由樵子徑欲求形跡杳難猜
0767b06: 三十九
0767b07: 彭湖波湧月明臺雪覆千林呈素胎妙德光中無可
0767b08: 覓威音那畔不須裁應知瑞物因時至還信休徵為
0767b09: 法來無相何嘗違有相名言莫到口邊猜
0767b10: 四十
0767b11: 修水紓回古佛臺今朝又睹舊時胎乾坤遍布白毫
0767b12: 相宇宙遙憐玉瑞裁特緣好事呈先兆不是無為到
0767b13: 此來毛骨明明全本色何勞穿鑿落疑猜
0767b14: 四十一
0767b15: 灑掃雲居舊日臺天公雨瑞結冰胎冷光早露故園
0767b16: 信寒色不違當地裁大士能將慈力伏小郎寧敢躡
0767b17: 蹤來威儀不是尋常見到眼看來莫亂猜
0767b18: 四十二
0767b19: 雲中一片袈裟臺諸祖威靈降聖胎大體橫空絕對
0767b20: 待孤標卓地豈雕裁門庭高竣維新製法道重興如
0767b21: 舊來看透現前無別物莫教心思捕風猜
0767b22: 四十三
0767b23: 刺空孤立法幢臺寒雪恢成心印胎祖令未知何日
0767b24: 舉宗風先兆此時裁當陽獨示機前意為物姑從階
0767b25: 下來自是家傳正法眼不隨俗子起狐猜
0767b26: 四十四
0767b27: 雲堆祖地舊煙臺有道將興現瑞胎堅密何容毛髮
0767b28: 入精貞不到剪刀裁端師慣作村前舞大士高乘雲
0767b29: 外來靈物出時知有應相看不必預先猜
0767b30: 四十五
0767c01: 慧燈繼照佛光臺獅子來呈法運胎雪爪拿狐血不
0767c02: 染霜肌飲霧香難裁飛行慣會憑空下垂跡何曾踏
0767c03: 地來明白風光宜薦取思量不免落疑猜
0767c04: 四十六
0767c05: 天花頻雨光明臺香滿山林見寶胎神彩殊奇非世
0767c06: 有精瑩皎潔自天裁爭觀圍繞前仍後耽視徘徊去
0767c07: 又來好鏡乘時冥共賞大家歡悅競幽猜
0767c08: 四十七
0767c09: 重雲高捧坐禪臺香雪霏霏結勝胎大勢儼從神方
0767c10: 出精微不借鬼工裁瞻依旋復多忘返聞說推排爭
0767c11: 欲來車馬幾能臻此境惟餘清曠我閑猜
0767c12: 四十八
0767c13: 趙州關護法王臺佛國原無異種胎毛骨餘寒唯雪
0767c14: 聚爪牙剛利盡霜裁騰空沒處追遺影應物乘時似
0767c15: 再來當面逢迎須著眼大好休同狐兔猜
0767c16: 四十九
0767c17: 安樂殿前安樂臺雨花爛熳降天胎靈機不墮古今
0767c18: 數淨性寧為起滅裁仰視長空能自視忽來斯地有
0767c19: 因來幽人好共同高尚莫把浮軀作實猜
0767c20: 五十
0767c21: 碧溪橋鎖白雲臺天地冥濛幻若胎冰雪冷腸通底
0767c22: 潔風霜剛骨傲天裁雅觀閒曠輥毬去極喜舒懷抱
0767c23: 子來看取生機無巧拙溪山蘿月一般猜
0767c24: 五十一
0767c25: 前後三三塔有臺祖靈今日見靈胎勢高漫擬從天
0767c26: 降體白休疑是雪裁真際不行鳥道去應身猶借鵬
0767c27: 程來古今途路為家客關外翻將關內猜
0767c28: 五十二
0767c29: 雪滿山林光滿臺香風吹作玉華胎清姿勿向空中
0767c30: 覓生氣何關世上裁輕易不聞神物出等閒難遇威
0768a01: 乘來今朝興到逢佳境有意同看盡量猜
0768a02: 五十三
0768a03: 雲漫宇宙雪漫臺縹緲香生變化胎出沒有時人罕
0768a04: 見縱橫無定世何裁眠雲恍惚白龍隱步月蕭條玉
0768a05: 象來大事晚成聞古訓精思不厭漫相猜
0768a06: 五十四
0768a07: 嵬嵬雲表舊香臺光滿長空照雪胎明暗獨行爪有
0768a08: 眼高低直往意無裁及時樂聚休遲後有興優觀幸
0768a09: 早來大道未明明在此鬧中何似淨中猜
0768a10: 五十五
0768a11: 密霧重雲護戒臺寒飛春雪孕香胎一塵不立離諸
0768a12: 取兩眼方開落世裁寂寂寒庭人罕到寥寥空界那
0768a13: 能來逢迎欲問祖師意月渚風汀不二猜
0768a14: 五十六
0768a15: 松風蘿月護生臺春雪飄颻結俊胎英氣遠超塵界
0768a16: 外尊生不到世間裁大力無當能自立威行絕待為
0768a17: 何來相看欲識深深意眉目分明莫錯猜
0768a18: 五十七
0768a19: 高高山上五雲臺雪落空階巧塑胎勢若有靈占吉
0768a20: 利心同無計杜思裁踏空不許耽空見示相何嘗住
0768a21: 相來此事明明俱在眼莫隨游子亂疑猜
0768a22: 五十八
0768a23: 當年諸祖降魔臺今日春寒雪壘胎不昧未生前一
0768a24: 步暫隨念起後千裁懸鈴意在超方去脫索知為解
0768a25: 縛來本體如如無挂礙言思不到此中猜
0768a26: 五十九
0768a27: 高出人間心印臺遙從天上降巍胎好將笙管稱新
0768a28: 賀勿誤珠璣盡美裁今日共瞻君子兆後期應見大
0768a29: 人來齊家打掃蓮花座翹聽頻伽音莫猜
0768a30: 六十
0768b01: 重疊青山高上臺香雲篩雪化生胎剛強本事真堪
0768b02: 恃猛力天然不用裁五指為降狂象現一身曾忍獵
0768b03: 人來威慈自在真無畏鑽仰何從豈可猜
0768b04: 六十一
0768b05: 昔年膺祖印心臺此日天龍喜降胎雪質猶存空性
0768b06: 在冰心不落世緣裁清涼會稽曾騎出玄奘靈山多
0768b07: 撫來一聖出時有一瑞將來事見信奇猜
0768b08: 六十二
0768b09: 極上凌霄高顯臺梅花雪葉砌英胎剛腸不為魚蝦
0768b10: 染強力寧堪羅網裁時節唯因大業至世間不是等
0768b11: 閒來威雄壓眾真希有妙思何妨語句猜
0768b12: 六十三
0768b13: 幽蘭芳草翠巖臺粉雨奇花滿月胎尊重不同諸品
0768b14: 鬥剛強自異眾毛裁幾向孤峰張遠眺每從絕壁顯
0768b15: 威來淨觀自有無師智莫作滄瀛玩境猜
0768b16: 六十四
0768b17: 接日摩天獅子臺霜空月夕降新胎河西曾見垂名
0768b18: 句湖北遙聞開國裁大用大機誰與觸獨尊獨貴那
0768b19: 同來古今多少參禪客盡把猢猻當寶猜
0768b20: 六十五
0768b21: 瓊枝霜月雪中臺喜見階前一出胎仰老曾遭埋虎
0768b22: 手圓公卻被乞兒裁雲中不受珊瑚策月下誰披瓔
0768b23: 珞來幾度欲親親未得此回也要效顰猜
0768b24: 六十六
0768b25: 歐山高並崑崙臺披雪相看希有胎清淨不容佛祖
0768b26: 見光明豈借人天裁莫言白趾竟何往勿謂孤蹤有
0768b27: 所來就裏本無閒伎倆玄黃朱紫任君猜
0768b28: 六十七
0768b29: 碧水源生迎翠臺靈深今見大強胎劫前自在金剛
0768b30: 骨眼底縱橫水月裁夭矯白龍銀海出猙獰素虎玉
0768c01: 山來徘徊清致看無盡收入奚囊免教猜
0768c02: 六十八
0768c03: 銀色光涵金色臺凍雲影現大威胎霜毫蓋膽雄難
0768c04: 觸冰骨連筋力莫裁神鬼鮮能窺所至人天無計識
0768c05: 從來獨憐無限游觀客誰是知音不亂猜
0768c06: 六十九
0768c07: 寒光散照水晶臺雪纍香生精進胎平等未關三世
0768c08: 轉圓明不拒十虛裁落花飛絮隨身下片月殘霞送
0768c09: 影來誰向此中知獨眺冷風割面痛何猜
0768c10: 七十
0768c11: 萬峰攢簇藏龍臺雪聚嵬然勇猛胎冷燄揚輝空意
0768c12: 想寒光流照起幽裁誰知此境無人到我信閒情乏
0768c13: 旅來獨有凍烏鳴食切飛來飛去不疑猜
0768c14: 七十一
0768c15: 雲擁春山雪擁臺孤高卓立見芳胎平天意氣無他
0768c16: 似本地風光秖自裁鐘寂獨餘明月冷夜深誰共玉
0768c17: 階來寒空萬里同清致得有閒情大好猜
0768c18: 七十二
0768c19: 震旦高標最勝臺雪飛靈氣化珍胎人間天上無栖
0768c20: 泊古往今來絕擬裁八面風旋吹不去一輪月照冷
0768c21: 偏來此中欲覓真消息虎眼龍睛沒處猜
0768c22: 七十三
0768c23: 南浦奇觀歐岌臺今朝佛日照蓮胎本來清淨離諸
0768c24: 染自分光明越眾裁有意那堪個裏住無心誰向此
0768c25: 中來相從相顧難相識莫使人天落眼猜
0768c26: 七十四
0768c27: 萬丈峰頭龍藏臺新春風雪壯梅胎摩尼乍現驚人
0768c28: 相優缽初分啟世裁自是淨光超眾妙非關塵品不
0768c29: 同來舉頭誰是知音者錯把家翁作客猜
0768c30: 七十五
0769a01: 石磴霞梯冰玉臺淨光忽現大雄胎萬水千林無畏
0769a02: 吼五音六律有新裁等閒未出門前去無事誰從階
0769a03: 下來知此威神離對待佛乘祖位亦難猜
0769a04: 七十六
0769a05: 鷲嶺遙飛落此臺靈區恒蘊大乘胎明明百草頭邊
0769a06: 意步步孤峰頂上裁乍喜白牛露地起又疑玉象躍
0769a07: 空來生成肌骨原如此漫把青猿黃鶴猜
0769a08: 七十七
0769a09: 孤峰皓月步空臺雪色霞光映有胎壓眾巍然唯不
0769a10: 動超群遠矣妙無裁庭前瑞事無如淨門外香聲任
0769a11: 自來無位真人如在眼漫將屎橛作奇猜
0769a12: 七十八
0769a13: 兜率天分百畝臺靈多瑞現大人胎卓然未落塵緣
0769a14: 靮清矣非為世欲裁罕有山猱持果至杳無巖鳥獻
0769a15: 花來道人碧眼同秦鑑寒影孤光不犯猜
0769a16: 七十九
0769a17: 金剛華座碧雲臺影淨光寒立雪胎芳砌才臨蹤半
0769a18: 露瑤空未降影何裁詩狂句得聲前意禪眼機遲棒
0769a19: 後來打雨敲風閒計較此中一點不容猜
0769a20: 八十
0769a21: 祖骨常靈鎮法臺雪中忽現金毛胎眼前雄狀人仍
0769a22: 畏肚裏剛腸誰敢裁羅網重重力直往海山疊疊見
0769a23: 能來進前退後無狼籍回互休教落意猜
0769a24: 八十一
0769a25: 大雄何事到春臺雪裏翻身天外胎兩眼仰觀百不
0769a26: 有一心恒寂萬無裁雲山坐斷舊時路玉壘寧期此
0769a27: 日來牙爪森然空劫外誰能拚命打頭猜
0769a28: 八十二
0769a29: 青山銀海玉樓臺灼鑠光明現大胎不借父娘懷抱
0769a30: 出豈容佛祖揣摩裁有緣暫爾一機動無事寧輕六
0769b01: 出來者點寒光無意味幾人能此向前猜
0769b02: 八十三
0769b03: 迥越人間萬丈臺山靈祖胤有賢胎自知霜骨高空
0769b04: 外孰信冰心出意裁誰似面前法可指不防腦後前
0769b05: 從來即今眼底休空過莫待閒情後悔猜
0769b06: 八十四
0769b07: 鐘鳴鼓響法音臺香雨靈花妙應胎高臥懸空人不
0769b08: 到微行未與世同裁寒巖月冷回身急古殿苔深沒
0769b09: 跡來分付海山行腳客只宜相看不宜猜
0769b10: 八十五
0769b11: 樓閣崢嶸天上臺非常處現非常胎龍吟自與蛙吟
0769b12: 別獅乳寧同驢乳裁指路須教驀直去到家已是涉
0769b13: 程來獨憐不落古今句惱殺闍黎不復猜
0769b14: 八十六
0769b15: 霞影雲光祇樹臺良時將至見良胎水中月白誰能
0769b16: 舉鏡裏花紅幾可裁擺尾搖頭呈力戲睜睛奮爪轉
0769b17: 腰來俊哉好個閒消息不是斯人不易猜
0769b18: 八十七
0769b19: 鼻祖當年豎拂臺於今又見大音胎神機不落聲前
0769b20: 句妙用寧將語後裁臨水那堪窺影去凌空誰解捕
0769b21: 風來多因雪調難相續卻把單于作樂猜
0769b22: 八十八
0769b23: 昔日拈香萬指臺多年寂寞始逢胎滿腔雪調從新
0769b24: 吼全體霜威若舊裁曾向懸崖撒手去幾經鬧市刺
0769b25: 頭來風光到處多知己莫使閒情對月猜
0769b26: 八十九
0769b27: 廬獄相鄰密意臺風雲抱雪合為胎花階未似空階
0769b28: 寂鬧處何如淨處裁寸草不生萬里去通霄無礙九
0769b29: 重來時艱且喜同寒苦莫聽傍人熱惱猜
0769b30: 九十
0769c01: 直上雲霄萬仞臺白玻璃界硨磲胎縱橫豈受紅絲
0769c02: 繫勇猛難將金鎖裁正熱鬧時尋不見沒蹤跡處偶
0769c03: 然來行人欲要知歸路明月蘆花任爾猜
0769c04: 九十一
0769c05: 碧溪明月落霞臺雪滿林丘見素胎遍入剎塵身未
0769c06: 動端居毛孔體難裁幾番雷雨橫空下一任風雲掃
0769c07: 地來自是生成無畏力神睛鬼眼漫相猜
0769c08: 九十二
0769c09: 鄱陽波映翠微臺月皎湖光見妙胎擬似伸頭猶畏
0769c10: 尾恍如欲吼又無裁千岐盡是家山路萬別還同故
0769c11: 地來得放下時姑放下何須計較用心猜
0769c12: 九十三
0769c13: 石徑盤回上有臺密雲交雪產孤胎一輪雙月寒無
0769c14: 伴萬頃銀河光可裁有道須從這裏去無為幾向那
0769c15: 邊來相看未免徘徊意好入龜毛袋裏猜
0769c16: 九十四
0769c17: 選佛場開甘露臺時清又見法輪胎香雲為蓋因知
0769c18: 重密霧彌封絕意裁不發宏音原有待只留孤影為
0769c19: 誰來但知大物無虛出何用芳心向上猜
0769c20: 九十五
0769c21: 卜幽尋古上方臺極喜親迎雪嶺胎情與無情同一
0769c22: 色是於不是漫多裁青猿忽化素猿嘯黃牯俄驚白
0769c23: 牯來共睹眉間真實相不須猜處也須猜
0769c24: 九十六
0769c25: 珂雪光瀰七寶臺銀花鏡現海珠胎骨迎霜月存堅
0769c26: 性目視雲霄有遠裁瑞草叢時難可住白雲深處不
0769c27: 宜來誰堪向此發幽興短語長篇好共猜
0769c28: 九十七
0769c29: 白雲影裏芙蓉臺淅瀝鵝毛聚好胎有相不離空處
0769c30: 現新聲元是舊時裁人天路徑隨君趣祖父門庭望
0770a01: 子來一片寒情無可訴流風疏月幾同猜
0770a02: 九十八
0770a03: 千峰中結葵心臺階似琉璃雪長胎透露生前形不
0770a04: 撥顯揚劫外思難裁投食全無一鳥下沖寒能有幾
0770a05: 人來莫言此事知音少覿面相呈何用猜
0770a06: 九十九
0770a07: 鷲嶺遙分雙杏臺春寒雪長出群胎堂堂大體人咸
0770a08: 重凜凜威風物鮮裁圓性遠離修證位常光不涉古
0770a09: 今來諸方多少參玄士錯把奴郎當父猜
0770a10: 一百
0770a11: 六出繽紛貝葉臺雲間霞影遶祥胎威光欲視難相
0770a12: 識眉目堪觀未可裁自重慣於安腳穩誰能敢犯敵
0770a13: 頭來望風須是先回避莫待傷身不及猜
0770a14: 
0770a15: 紫竹林顓愚衡和尚語錄卷第二十
0770a16: 
0770a17: 　楊州府華嚴巷敬佛庵剃度孫比丘尼旋義
0770a18: 　敬刻
0770a19: 顓愚先老和尚語錄第二十卷計字陸千三百
0770a20: 　拾陸個該銀參兩柒錢九分二厘仰祈
0770a21: 慈力加庇庶得人人悟般若真空個個證菩提
0770a22: 　妙果
0770a23: 康熙十五年四月　　　日楞嚴藏經坊附板
0770b01: 紫竹林顓愚衡和尚語錄附卷
0770b02: 行狀
0770b03: 住南康府同安寺嗣法門人正印焚香敬述
0770b04: 師諱觀衡字顓愚別號傘居北直隸順天府霸州趙
0770b05: 氏子生於萬曆七年己卯八月十八日亥時母夢大
0770b06: 士攜童入抱覺而有娠誕見白衣重包之異七歲受
0770b07: 書鄉館質越群童間同兒戲多以佛事為伍十二歲
0770b08: 茹素喜奉觀音大士即欲求得出家苦父母不許十
0770b09: 四歲即頓離父母私遁鄉閭逡巡進退不識所之越
0770b10: 三日忽見臺山惠仁大師自遠而來師即出禮曰吾
0770b11: 欲出家乞師披剃惠曰汝誰何便作此語師具陳所
0770b12: 以惠見師表異常遂帶往瀛州客於黃窪小舍師屢
0770b13: 求祝髮而惠不之允師特引刀自剪惠不得已而為
0770b14: 染薙焉命名取字隨住沙村主靜三載服勞奉養靡
0770b15: 不克盡弟子之心年十八每聞客曰五臺山獅子窟
0770b16: 有空印大師者乃人天儀範四眾規模日陟空王座
0770b17: 時驗祖師關真療饑之餐破暗之炬倘得依之足為
0770b18: 慶幸師籌之不已卓然曰為僧要門莫過參禪聽教
0770b19: 我輩非殘非腐何以小節自拘即叩伽藍背師夜走
0770b20: 直四十里黎明息肩竟不知身何在也越旬日遙見
0770b21: 清涼之堰足若乘雲了無跋涉之苦及見大師果蒙
0770b22: 英嘉器勗命典侍寮自此窮研經典寢食俱忘數載
0770b23: 中楞嚴法華諸經莫不了然心目間也庚子歲隨大
0770b24: 師入燕京赴明因寺講席得圓大戒一日達觀大師
0770b25: 入寺與空師同坐一榻語話之餘呼師摩頂而相曰
0770b26: 此子頂蓋如蓮花但下角欠缺恐不壽倘入山斷雜
0770b27: 習乃為佛祖骨髓也師禮謝歸寮見眾侍語笑甚諠
0770b28: 師震威喝之達師聞而問曰此何人聲也空師曰適
0770b29: 小侍顓愚子耳達師曰此子五十時必名振海內是
0770b30: 時師因習聽既久胸臆澹如遂嘆曰出家乃大丈夫
0770c01: 事豈區區以文字為哉故盡屏去所習單提一念切
0770c02: 究本分大事尋出京都省親其父母見之色喜遂縱
0770c03: 鄉鄰逼師還俗師知不可乃以省師得脫嗣後順道
0770c04: 南行遍參知識逮過齊魯時遇歲饑或一日一湯兩
0770c05: 日一粥飲甘泉拾糞棗所歷艱辛不可殫述由是月
0770c06: 餘方出其界後抵吳越始見豐邦復自慶曰若無此
0770c07: 地幾傾命矣初參雪浪和尚次謁雲棲大師凡屬當
0770c08: 代宗匠莫不訪見決心疑既而飄南海禮洛伽由
0770c09: 順風出島以至天台華頂峰王經洞見其寒威逼迫
0770c10: 勢欲摩空遂與隱者商而習靜焉是年師當二十三
0770c11: 辛丑歲初番主靜見其山多獼猿野雉虎兕山羊爪
0770c12: 趾交錯聲音迭更一以正大自持視身如枯視心如
0770c13: 死身世坐忘不知所有第因工夫太猛諸念雜陳自
0770c14: 知魔機既發略歇工夫倦眠醒眺宴度時光雖然猶
0770c15: 思古人學道百折千旋成就其志豈因一蹶而卒不
0770c16: 前進者乎由此復理身心一日讀楞嚴經有省時當
0770c17: 二十五癸卯歲因春芳日暖鳥獸飛騰獵人成群往
0770c18: 來不輟師欲別搆幽棲卜之不得遂去華頂至雙徑
0770c19: 訪樂愚大師而過金陵長干休夏秋遊九華冬上匡
0770c20: 山歷覽諸勝遂卜靜於乾崗嶺金沙盆時因春遲野
0770c21: 菜未抽每從枯草中覓取苦薺黃葉和羹烹啜三載
0770c22: 中灰頭土面不事往來專提本參話頭一夕踏月經
0770c23: 行忽然大悟偈中有曰一夜踏空行虛空忽爾釋乃
0770c24: 知大覺心土木與瓦石師年二十八丙午歲去乾崗
0770c25: 嶺禮育王舍利復渡海至天台休夏隨游閩之武夷
0770c26: 古簾洞有詩存焉次年入粵遊南華勝蹟進禮曹溪
0770c27: 祖容己酉夏見憨山祖於端州時當溽暑氣味蒸人
0770c28: 禮畢祖問禪人那裏來師曰廬山祖曰為什麼不捨
0770c29: 者件破布衫通身作汗臭氣師曰正要薰破和尚鼻
0770c30: 孔祖曰是則是也須易過始得遂脫葛衣與師師著
0771a01: 之作舞而出祖曰老僧三十年來目中所罕見者侍
0771a02: 月餘因戴制臺請祖入省師乃別以楚遊庚戌春上
0771a03: 南嶽石廩峰主靜師抵峰頂喜其山巒雄峙卉木蕭
0771a04: 疏無論陰雨晴明之際趺坐巉巖峭壁之間以禪定
0771a05: 自試竟日忘歸不知身世所有忽一日東首自墮片
0771a06: 石其聲如雷師出目之秖見走獸飛禽毛羽驚慴久
0771a07: 之西巖有隱者日以草烏為食自美其味兼餽於師
0771a08: 師初服不知保任以致中風悶絕師知藥作取筆書
0771a09: 案云誤中烏藥而死隱者午後復送烏藥而來見師
0771a10: 不語亟歸取菉豆搗汁灌之得甦嗣成痼疾九死一
0771a11: 生山中乏醫苦無調治值壬子歲得紫蘿劉居士迎
0771a12: 至雲陽養疾期年稍愈復得自心車居士延師邵之
0771a13: 無念閣數載俱以養病為事時憨祖有云禪門下衰
0771a14: 幸得一個半個真實為生死的學人與之周旋稍慰
0771a15: 寂寥之懷今斯人有斯病豈龍天厭薄法門乎倘佛
0771a16: 祖加被病魔自當遁跡也乙卯春臺山空大師遣月
0771a17: 舟來迎師辭疾不返丙辰師年三十八邵陵諸護法
0771a18: 為師結庵雙清磯師顏曰五臺庵此名蓋不忘清涼
0771a19: 五臺之本也是年春三月省憨祖於湖東依隨半月
0771a20: 適祖有雙徑之行師特焚香請益祖書法語偈曰法
0771a21: 意簷前草拈來覆大千付君須自重花發利人天祖
0771a22: 初欲以己席留師因寶慶諸弟子迎師甚勤義不可
0771a23: 卻遂縱師歸之師自此歸庵大開法席立規條結禪
0771a24: 制示眾有云古人云我要一向舉揚宗乘法堂前草
0771a25: 深一丈如今要求個法堂前草深一丈的善知識了
0771a26: 不可得大都皆好溫煖好人承事無非將高就低隨
0771a27: 波逐浪大家混入野狐精隊裏去也咸謂播揚大教
0771a28: 不知實為傷風敗教之徒良可太息次年靜室落成
0771a29: 太史鄭公題曰顓山蘭若時聞空大師順世為文哭
0771a30: 之戊午春集律儀常軌著律學知要自序略云祖師
0771b01: 門下問荅意在時時提撕使不昧卻也一機不如
0771b02: 同死人如來教人行住坐臥取舍視聽之間持誦偈
0771b03: 咒亦在時時有人故也師每歲令人撿拾枯骨至中
0771b04: 元日建會而火瘞之復立圓通懺一卷冬夏二期令
0771b05: 眾薰修吳楚江南遍行其法次年五乳憨祖以書招
0771b06: 師繼主曹溪祖席師以疾辭辛酉歲于闐國海藏上
0771b07: 師餽師舍利師示以法語略曰此顆舍利自南泉拈
0771b08: 出相傳至今落在病僧手裏上師帶去西國有時拈
0771b09: 弄出來也知大唐國中仁義不少癸亥冬聞憨祖示
0771b10: 寂曹溪有懸真燒香法語哀痛迫切明年金剛四依
0771b11: 解刻成隨立同聞思修錄請結法社得其登錄者五
0771b12: 十三人因立圓通法派十六字曰觀音旋明聞復清
0771b13: 淨殊勝玅德真實圓通丁卯夏作禮佛發願儀自序
0771b14: 有人欲橫流非禮不能截斷我慢凌高非敬不能折
0771b15: 伏是知禮敬者乃摧慢幢之利斧杜欲流之堅堤云
0771b16: 此時南暘郡王吳鏡宗侯附馬侯公前後入庵問道
0771b17: 真切給諫玉笥張公冊封入楚謁師問曰如何是應
0771b18: 無所住而生其心師指香爐曰此是福窯裏的給諫
0771b19: 默領其旨己巳已已春郡侯杜公郡丞黃公別駕路公一
0771b20: 時同謁求師法要是年師因父母前後訃聞未遑追
0771b21: 悼至此捐衣缽建薦親道場疏略有自慚背至親之
0771b22: 深恩得彌天之重罪願自無始以來所作善業惡業
0771b23: 惡業自己承當善業回向父母云師一日經行見僧
0771b24: 看經食不知應師叱之曰為僧自有本業何暇于斯
0771b25: 僧作禮曰然則經非本歟師將其卷袖之曰還我經
0771b26: 來僧擬進語師搖手曰不是不是僧罔措師咄之師
0771b27: 之說法不欲和混諸方故弟子以機緣偈頌歌贊等
0771b28: 錄鐫成請名師目之曰閉門語壬申歲楞嚴四依解
0771b29: 著成甲戌夏授天隨宜監院事秋去臺庵師居臺庵
0771b30: 一十九載每於結制說法種種間神不知悴體不知
0771c01: 勞足不越檀護之門口不談人世之事每夕課餘張
0771c02: 大傘趺於露地因有傘居稱焉時為暴客欲得飲餞
0771c03: 於庵師聞不悅遂私杖笠而出人無知者已而太守
0771c04: 熊公并闔郡兩書迎師返錫不諾是年八月泛舟武
0771c05: 陵禮鑒大師塔於德山因遊荊灃諸道場常德榮王
0771c06: 迎師梅園說法闔府皈依冬過湘潭孝廉李公迎師
0771c07: 說戒於法寶庵乙亥三月過攸縣貞復譚居士請師
0771c08: 說戒於雨花庵秋遊吉州禮青原祖塔十月文水豹
0771c09: 玄婁居士迎師柳莊庵說戒十一月郡丞王六來迎
0771c10: 師摩訶庵說戒十二月司冠朱玉槎迎師生生庵說
0771c11: 戒丙子春平田劉公迎師西峰寺說戒夏入蘇溪避
0771c12: 暑桂柏園緇素弟子請師結制禪侶駢駢僧問和尚
0771c13: 誰家兒孫師曰臨濟僧曰臨濟兒孫多是棒喝交馳
0771c14: 硬如剛鐵和尚為何綿軟如泥師曰好兒不住爺屋
0771c15: 丁丑春解制去安城泛舟南康二月上匡山為憨祖
0771c16: 掃塔五乳諸弟子請師主席不諾乃說戒并序憨祖
0771c17: 華嚴綱要秋八月下匡山上雲居到之日喜其山光
0771c18: 殊勝地勢幽奇謂侍僧曰此南地北山可稱第一道
0771c19: 場也正趺坐樹下會沙彌進報主僧味白曰樹下老
0771c20: 僧趺坐若佛味曰我向夢樹下湧一寶塔應在斯乎
0771c21: 後出迎見恍如舊知禮畢詢號師曰行腳人何號味
0771c22: 曰向聞匡山有活佛號傘居者得非師耶師笑而頷
0771c23: 之由是味欲以院事乞為主席師不諾留之以詩次
0771c24: 日過雲門隨喜大慧禪師遺蹟因疾作於方家嶺甘
0771c25: 露庵憩息月餘味師復偕給諫青嶼熊公同緇白虔
0771c26: 請師乃許之是時師當五十九丁丑歲也九月朔入
0771c27: 院晚參略云有一物天不蓋地不載極遍極圓無損
0771c28: 無壞投之於火火不能燒擲之於水水不能溺亙古
0771c29: 亙今巍然獨立且道是什麼物便有恁麼奇特莫是
0771c30: 無為真佛麼莫是生死根本麼莫是日用主人公麼
0772a01: 若喚作入地獄如箭射不喚作入地獄如箭射你諸
0772a02: 人畢竟作麼生十二月說戒以方融璽為監院事次
0772a03: 年春解制應孝則劉殿元開七里松道場之請夏乃
0772a04: 歸山己卯歲開墾荒田清修古塔塔之由師因見洪
0772a05: 覺膺祖之塔為寺中向常疑之意謂膺祖之後洞山
0772a06: 聰公嘗有東塔主之稱此必為湮沒失所無知者妄
0772a07: 額有之師每每留心不獲一日策杖東山之麓聞杖
0772a08: 下有空洞聲命開視之未遠即獲斷碣有梅花香噴
0772a09: 遠之句愈足徵信俟及其底果為膺祖塔也且內有
0772a10: 鎖鑰眾開不得唯師能之給諫熊公贊曰開塔原是
0772a11: 坐塔人是年枯荊生枝古杏結實觀者以為祖席興
0772a12: 隆應在師矣冬月結制開爐命諸禪人俱參觀音大
0772a13: 士即今在什麼處有圓通頌百首庚辰春解制師問
0772a14: 方公觀音大士即今在什麼處方云家家門前雪滿
0772a15: 堆師云雪消後如何方曰水到渠成師云也不辜汝
0772a16: 喫清粥淡菜是冬明月堂落成兵憲金豈凡題曰無
0772a17: 心古佛秋應劉殿元青原祖席之請九月入院安禪
0772a18: 結制法席甚隆明年七月得熊給諫書即去青原而
0772a19: 入會城矣是時正印在城南黃牛州閉關業已四載
0772a20: 久慕師之道風欲圖親炙不獲時聞師舟抵城即欲
0772a21: 請師開關以便依隨左右闃公殷為代請果蒙師至
0772a22: 關前說法開示時江省奉上嚴禁不許糧食過關師
0772a23: 因自帶米船數隻冀回雲居供眾至此防閑疑無出
0772a24: 策會豈凡金兵憲來謁以閒閒庵集見序并寫師照
0772a25: 求贊公見師贊中有欺誑百端一味瞞官之句遂疑
0772a26: 而問曰想師有米在此欲出關耶師笑曰獨瞞大護
0772a27: 法不過遂與之周旋得出至冬月印來參禮畢師問
0772a28: 曰南州為汝開關還記得麼印曰怎敢忘卻師曰試
0772a29: 舉看印曰西山紅雨靜南浦白雲多師曰猶有窠臼
0772a30: 在印曰昨離修水今到雲居師曰來此何為印曰親
0772b01: 近和尚師曰要見老人真面目始得印一喝師笑曰
0772b02: 又是諸方蝦蟆氣息乃列印為羯磨位此後凡遇公
0772b03: 案淆訛處莫不為印發明抑揚追究痛何如哉師一
0772b04: 日見僧參話頭真切抵其前而不之覺師警之曰青
0772b05: 光白日喫了檀那飯奈何不為本分事耶僧作禮曰
0772b06: 某甲根基淺薄於話頭無有入處師指案冊云經卷
0772b07: 也不識僧誤以師指看經後果於四相空處得悟癸
0772b08: 未春砌羅漢垣為山門外護建明月堂為主者退居
0772b09: 改碧溪水為左旋架安樂橋為右進乃為新增四景
0772b10: 命諸子各各詠之旋觀王公一日以書問道師裁荅
0772b11: 畢仍以原書遞印曰今日病僧倦劇不及回書勞子
0772b12: 一稿代之印領回至無夢無想主人公在什麼處沉
0772b13: 滯五寸香許忽聞板聲遂得句曰鼻息吼如雷天光
0772b14: 不覺曉急陳之師閱罷置書問曰除卻前語再道看
0772b15: 印語未終師搖手曰不是不是印疑之遂閉門七日
0772b16: 參究無罅一夜月下經行方釋其疑遂入方丈禮謝
0772b17: 曰從後不被老漢熱瞞師曰汝得何道理便與麼話
0772b18: 印曰自古鹽鹹醋酸師曰大士即今在什麼處印直
0772b19: 前打師一掌師把住曰不許手忙腳亂清切道來印
0772b20: 拓開曰者老漢猶嫌少在師大悅復署方兄與印為
0772b21: 東西首座異日山靈震動一眾皆驚師謂眾曰此山
0772b22: 當代矣後於八月四日以常住事委無穎副寺以明
0772b23: 月堂委印曰此明月堂是病僧逸老之處法璽西堂
0772b24: 當守之至深夜呼印入室以大衣如意及藏經　慈
0772b25: 旨常住文券書偈付之曰此乃佛祖慧命子當護持
0772b26: 病僧出山矣至三更時去雲居明日理舟楫赴邵陵
0772b27: 因螺川寇阻遂放舟金陵冬月舟次上清河水部浩
0772b28: 若周公偕眾來謁別後師恐舟居難為應接特命移
0772b29: 繫石頭城下未經一月四眾來從比肩接衽求示者
0772b30: 不知幾許靈谷覺浪和尚聞師至遣書并詩候於舟
0772c01: 中師立時裁荅無草僧歸言之覺為吐舌是冬棲賢
0772c02: 庵度歲次年江陰弟子唯心來迎復理舟楫至雲間
0772c03: 禮中峰法像洙涇訪船子遺蹟時江上黃介子偕司
0772c04: 馬沈弅丘諸檀度往返江干請益無暇三月金陵弟
0772c05: 子持書於江陰十方庵迎師主清涼法席許之四月
0772c06: 進院五月說戒六月建報國道場七月設盂蘭會八
0772c07: 月師去清涼於西天寺禮板的達禪師影於靈谷寺
0772c08: 禮誌公和尚塔兼過牛首設齋送空大師像入諸祖
0772c09: 位由是緇白弟子請師入祖圖師曰病僧薄德無當
0772c10: 也眾推尊不已師於臨濟下指曰衡當於此是年師
0772c11: 當六十六甲申歲也冬十月值縉紳弟子等迎師入
0772c12: 金陵建剎於城北山南師顏曰紫竹林此名者抑亦
0772c13: 不忘清涼竹林之本也乙酉春建造禪堂三月工程
0772c14: 就緒夏月結制說戒數千指圍繞時少司空須彌劉
0772c15: 公同大司空大瀛何公大司寇枝樓高公訪師林中
0772c16: 歡談竟日金陵豫王亦仰師道範欲得親瞻命大宗
0772c17: 伯入林迎之師辭以疾九月建韋馱殿十一月天界
0772c18: 寺德慧熹等迎師說戒依隨者不下以數千計明春
0772c19: 二月乃歸林中是年正印持雲居諸書迎師返錫臨
0772c20: 行之日法堂前古杏無端自折一榦見者莫不驚疑
0772c21: 及印抵林師已示病不克行矣師年六十八丙戌歲
0772c22: 也三月贊蔡司馬行樂後不親筆硯四月朔遷靜室
0772c23: 作調攝計因有遠來求戒者四十餘人辭不獲去初
0772c24: 八日仍歸方丈力為說戒二十二日集眾曰法璽西
0772c25: 堂不遠千里到此欲接病僧歸老雲居但此竹林一
0772c26: 席無人承當眾中若有承當者出來為汝證據良久
0772c27: 指地顧千幅云此福地也子當珍重幅云音乘侍座
0772c28: 不久不敢當和尚大恩復顧妙明監院云汝作麼生
0772c29: 妙出作禮默然就位師笑云參天紫竹許汝親栽遂
0772c30: 命理舟楫辭眾而行緇素弟子疑師歸雲居祖席未
0773a01: 敢哀留姑從之次日玅明等至舟候師輒見發回香
0773a02: 資二十金命歸林中設齋安眾乃謂諸弟子曰病僧
0773a03: 四十年夙願欲得不僭僣檀那地今思水國惟眾成之
0773a04: 眾聞驚愕久之印領諸侍僧長跽曰此意在師不以
0773a05: 為然在諸弟子實難以奉命師意拂然自此諸弟子
0773a06: 防護甚謹一日師呼印云船上所有衣缽俱屬五臺
0773a07: 掃塔之資分文不屬雲居子莫妄想印作禮曰和尚
0773a08: 恩踰父母碎身莫酬況印嘗讀死心有云求道者不
0773a09: 與才求才者不與道此非師之所以待印也師笑曰
0773a10: 子既如是病僧何言五月朔命千幅乘代為臺山掃
0773a11: 塔因緣會方叔予至師語之曰清涼五臺乃病僧受
0773a12: 業之地欲得齋費千金惟公是賴叔予曰此弟子力
0773a13: 之所及但以三年為期師聞之甚喜初三日師疾篤
0773a14: 眾護法親理臥輿強師歸林次日師呼天衣曇曰五
0773a15: 臺庵乃病僧最初法席汝當負吾杖笠至彼建塔以
0773a16: 表病僧遺愛曇作禮謝退初六日命設齋請眾護法
0773a17: 及諸山耆宿入林作別眾詣榻前師厲聲曰北竹林
0773a18: 一席乃諸公心地也幸為愛念眾同聲曰遵命師曰
0773a19: 再之病僧四十年夙願欲尋水國諸公成就何如旻
0773a20: 昭陳護法曰王舍城中無人敢擔請師寢此一念師
0773a21: 喟然嘆曰錯也錯也遂不復語已巳刻師命掖起趺坐
0773a22: 弟子見其神氣稍清有為法身塔請者師搖手不答
0773a23: 正印復跪曰和尚不久住世請留一偈以示後人師
0773a24: 震聲一喝印謝曰師說偈已竟少頃師問午否答曰
0773a25: 未也既而復問以致再四答曰午矣師翛然而逝三
0773a26: 日顏色不變內外持香頂禮者黑白森然林無隙地
0773a27: 見者聞者靡不揮涕而言真肉身佛也初八日以陶
0773a28: 器函蓋奉於本林方丈師之爪髮衣缽建塔於本林
0773a29: 之山陽素華法師記之法身靈龕建塔於豫章雲居
0773a30: 之東靜室給諫青嶼熊公誌之　世祖順治十八年
0773b01: 壬寅元旦塔院回祿塔主自常顥聞於諸門人而元
0773b02: 白可超宗翼西意源西生彌玅明願徹庵清融定安
0773b03: 晦之明正印等遷於本山之仰天坪重建塔焉少宰
0773b04: 雪堂熊公銘之師之法臘五十四年世壽六十八歲
0773b05: 得業於五台空印大師嗣法於曹溪憨山肉祖師之
0773b06: 說法也單提向上直指人心問答不落棒喝之機示
0773b07: 眾不墮斷常之見開爐結制格外鉗鎚拔楔抽釘超
0773b08: 庸作略其卓識也惟遵古制不徇時宜尚朴實厭奢
0773b09: 華身不衣帛手不握金食不擇精粗心不存好惡不動
0773b10: 舌尖而稱揚佛祖不下禪床而接待宰官凡遇坡務
0773b11: 納屣先行但值經營躬親畚插師之字鐵畫銀鉤筆
0773b12: 鋒剛勁點畫間缺自成一家得之者爭相寶重師之
0773b13: 相額廣臉圓髯修身胖威儀整肅動止端莊見之者
0773b14: 互相恭敬觀師德化真末世慈航人天龜鑑豈是初
0773b15: 機晚進所能企及者哉及其有司縉紳護法楚之有
0773b16: 鄭之玄熊茂松黃克儉王思履車大任劉紫蘿車以
0773b17: 逢車以遴譚貞復車以遵劉胤祁劉胤禎王尚賢劉
0773b18: 正寶車泌書簡文灝譚本來王飛孺陳內白劉白蛟
0773b19: 劉孝先車萬育江西之有熊德陽劉同升金之俊黃
0773b20: 端伯朱世守熊維典劉平田郭如闇田仰郭首龍朱
0773b21: 石者王旋觀鄒叔鑑郭任之袁懋芹蔡兆元金陵之
0773b22: 有陳丹衷凌世韶劉士禎何應瑞高倬蔡二白張幼
0773b23: 仁等皆師最契者其嗣法受戒弟子元白可天隨宜
0773b24: 萬白灝西意源西生彌方融璽超宗翼聲隱顒草堂
0773b25: 讚佛語訓優曇頤東巖璨若雷默二水璵千幅乘玅
0773b26: 明願佛地在笑峰然無能現等皆師深勗者正印叨
0773b27: 為晚子不能悉知此蓋於老人耳目聲教之外窺見
0773b28: 一斑狀出以效盲人摹象之得免遺一志之私也倘
0773b29: 諸方明眼欲鑑全容請以浮漚深諸浡海。
0773b30: 塔銘
0773c01: 前進士出身通議大夫吏兵二部左侍郎新建
0773c02: 法門弟子熊文舉頓首拜譔
0773c03: 顓愚和尚以丙戌夏示寂於江南之紫竹林其嗣戒
0773c04: 弟子方融璽迎靈龕歸雲居建塔於東靜室至壬寅
0773c05: 元旦忽被回祿塔主自常灝急聞於慧山元白可萬
0773c06: 松超宗翼龍門法璽印南山西意源泰和西生彌竹
0773c07: 林玅明願徹菴清晦之明融定安歸雲居共議徙塔
0773c08: 於常住之東向地名仰天坪之上而觀察桐城王公
0773c09: 願五捐俸助費於是遷塔有日矣其嗣法門人法璽
0773c10: 印公自雙溪龍門來以塔銘見屬值文舉方
0773c11: 召起佐中樞屏跡蓼居擬疏陳請力辭筆墨之役復念
0773c12: 顓愚禪師道德孤高載華振海豈舉鈍劣之所窺測
0773c13: 贊揚再四辭不獲命因據龍門法公小狀書其涯略
0773c14: 以應按狀師霸州趙氏子生於萬曆七年己卯八月
0773c15: 十八日亥時母夢大士引童子入門抱之而娠生時
0773c16: 有白衣重胞之異壬辰投五臺圓照寺惠仁大師剃
0773c17: 度法名觀衡丙申參空印大師受具其字顓愚庚子
0773c18: 隨師入燕參達觀禪師觀以手摩師頂曰子頂骨如
0773c19: 蓮花至五十當名振海內是年南詢禮雪浪雲棲二
0773c20: 大師遂結茆獨處於天台華頂峰讀楞嚴有省癸卯
0773c21: 卜靜於匡山之乾崗嶺踏月經行忽然大悟遂說偈
0773c22: 曰一夜踏空行虛空忽爾釋始知大覺心土木與瓦
0773c23: 石戊申入曹溪參憨山和尚師侍立次山曰子為甚
0773c24: 麼不捨者一件破衲通身作汗臭氣師曰正要薰破
0773c25: 和尚鼻孔山曰是則是也須易過始得山遂脫葛衣
0773c26: 與師著之師著葛衣拂袖便出山曰老僧三十年目
0773c27: 中所罕見者自是師資酬唱機緣甚愜庚戌師辭山
0773c28: 入楚登南嶽石廩峰誤食艸烏大病調治於邵陵丙
0773c29: 辰建五臺庵於雙清磯是年復省憨山和尚於衡陽
0773c30: 湖東寺山親書源流當堂付囑偈曰法意簷前艸拈
0774a01: 來覆大千付君須自重花發利人天俄頃復曰老僧
0774a02: 有雙徑之行此座非子不能擔荷師作禮堅辭歸五
0774a03: 臺開法甲子列觀音旋明聞復清淨殊勝妙德真實
0774a04: 圓通之派冬結制得真實學者一十五人甲戌泛舟
0774a05: 武陵禮德山鑒大師塔常德榮王迎於梅園說法乙
0774a06: 亥入西江禮青原塔丁丑至匡山五乳掃憨山和尚
0774a07: 塔作華嚴綱要序給諫青嶼熊公住持味白請師中
0774a08: 興雲居開法結制命諸禪人參觀音大士即今在甚
0774a09: 麼處會元白可自天童歸受請寶峰師以二偈贈之
0774a10: 戊寅應劉殿元孝則居士開七里松道場庚辰出膺
0774a11: 祖塔於雲居故址搆明月堂砌羅漢垣改碧溪水萬
0774a12: 松超宗翼辭歸邵陵師以法語并書偈囑之辛巳再
0774a13: 應劉殿元請復興青原祖庭師入院結制說戒法席
0774a14: 甚隆甫一年青嶼給諫約生給諫二熊公迎返雲居
0774a15: 舟至章門會相國豈凡金公時方兵備南瑞往參師
0774a16: 於龍沙寫師像贊之癸未署方融璽法璽印為東西
0774a17: 首座復以明月堂曰此乃老僧逸老之處法璽西堂
0774a18: 汝當守之至深夜呼入明月堂中以法衣一頂如意
0774a19: 一柄及藏經。
0774a20: 慈旨文券并書偈付之曰佛祖慧命子當護持遂赴
0774a21: 寶慶至螺川寇阻乃東下金陵諸宰官居士書迎主
0774a22: 石城清涼法席八月師登牛首供諸祖道影送竹林
0774a23: 空印大師入祖位於是眾請師入祖圖師曰病僧是
0774a24: 個擔板漢眾推尊再三師於臨濟派下指曰衡當於
0774a25: 此乃臨濟三十世也是年冬諸檀護及緇素弟子迎
0774a26: 住石城北山師額之曰紫竹林乙酉。
0774a27: 清兵下金陵大將軍豫王企請三次以疾辭未赴仲
0774a28: 冬諸檀那戒子德慧熹等固請弘戒天界寺師許之
0774a29: 丙戌師入院時受戒者環繞萬指無不歡喜讚歎得
0774a30: 未曾有師之末後聲光赫奕如何也四月歸林示疾
0774b01: 會雲居西堂法璽印持書來迎師聞之喜甚即命千
0774b02: 輻乘妙明願理林中事登舟歸雲居適江土戒嚴舟
0774b03: 不克行金陵眾檀那治臥輿迎歸竹林五月初六命
0774b04: 治齋謝別千輻乘跽請說偈師搖手不荅法璽印繼
0774b05: 請師震聲喝之已巳刻師端身趺坐問曰午否荅曰未
0774b06: 繼而復問曰午否荅曰午矣遂翛然而逝傾城士女
0774b07: 持香頂禮三晝夜時方溽暑顏色如生初八辰刻用
0774b08: 陶器函蓋其入塔前後業已巳敘述不贅也銘曰我聞
0774b09: 師拈臣奉於君子順於父不順非孝不奉非輔是曹
0774b10: 洞宗非臨濟句正令全提痛棒打出是則綱常煌如
0774b11: 鐘鼓大哉我師德隆化溥性相兼融宗教並主流水
0774b12: 高山牙絃獨撫賞音者誰衡陽五乳我儀師慈明月
0774b13: 寶璐我聞師言彌天法雨眾生皆病義不獨瘉是擔
0774b14: 板漢敢辭傴僂威赫香光孰龍孰虎樺皮破帽憑誰
0774b15: 收取雲居春好百花無數安樂橋邊溪聲未腐寶慶
0774b16: 不歸螺江寇阻石城茫茫何殊東度臨寂翛然是日
0774b17: 正午振威一喝萬流截住咸炬雖炎何傷玉宇美哉
0774b18: 斯遷金堂瓊柱浩劫濟風作鎮萬古。
0774b19: 
0774b20: 
0774b21: 雲居顓老和尚語錄後敘
0774b22: 宗師出世手眼卓絕袖裏藏鋒則咳吐掉臂直指祖
0774b23: 師西來大意第見近時禪學之盛穎悟之秋差珍異
0774b24: 寶過眼便識豈其強硬終自落於群邪　先雲居顓
0774b25: 老和尚再來古佛應化踏翻滄海豎立精幢一字一
0774b26: 句又安可與諸方並例信乎架長虹而吞巨浪輒義
0774b27: 學而吐玄津今觀吾師上溯憨老人柳巷之見笑翁
0774b28: 機緣契合所自來矣塗毒鼓聲聞者奔潰恨予生晚
0774b29: 親炙座前蒙師開發如登寶階令我夢者覺忘者憶
0774b30: 久久磨煉垢盡翳除瓣香不能酬其萬一也茲遇同
0774c01: 安法璽和尚荷師大法入草求人買棹秀州深追法
0774c02: 乳重輯師紫竹林集若干卷以付剞劂俾久遠流通
0774c03: 於世禾城士宦仰其風而誦師之錄甚為希有一段
0774c04: 光明不致使其埋沒也。
0774c05: 康熙乙卯孟夏四月下浣金明戒弟子真璨拜書
0774c06: 
0774c07: 
0774c08: 
0774c09: 
0774c10: 
0774c11: 後跋
0774c12: 刪繁取要法典易為流通補舊拾遺禪源不致壅塞
0774c13: 蓋觀理事相宜簡備得當之法由來尚矣嘗聞我
0774c14: 　憨祖寂後有親筆上堂語錄全稿若干卷被侍僧心
0774c15: 啟者竊市他方卒不得見是知記室無人不能備全
0774c16: 師道者往往有之何居吾　顓先老人曾住雲居時
0774c17: 以示眾機緣一冊授印習藏嗣及老人出山印亦忘
0774c18: 及齎歸記室明年竹林弟子為師刻錄印猶不預是
0774c19: 時老人忘其所以將謂此卷已落無何有矣又豈知
0774c20: 是年印歸林中特出諸袖耶老人見而怪問曰此吾
0774c21: 思之不得者子奚來哉已而印陳其由師意大悅彼
0774c22: 時即欲附刻因工竣不可遂命別冊鐫行焉自是以
0774c23: 來印游江楚吳越兩京諸地或交接於紳士或探訪
0774c24: 於同袍每於文房書笈中得見老人親書墨蹟甚多
0774c25: 凡屬集遺者輒命抄謄成帙名曰竹林遺稿然則老
0774c26: 人當時行化侍從居多而記室中尚有缺典者何哉
0774c27: 豈謂是篇無味不足記歟是人無識不屑教歟非也
0774c28: 要知老人說法筆氣汪洋摛文不待至於求贊求偈
0774c29: 求諸法語者來則應之書則與之凡此者多以援筆
0774c30: 成篇無事落草故記室中不遑登錄者不知幾許吾
0775a01: 故於憨祖竊錄之前觀乎老人遺稿之後則不能為
0775a02: 記室中人辭其責也已矣今既有此遺稿全集兩端
0775a03: 理合統刻入藏為當也但思刻貲難搆閱者易煩敢
0775a04: 以兩端較參酌為附藏或於宗源有係者即照遺稿
0775a05: 補之或於語言太贅者即照全集刪之示眾若雲居
0775a06: 等法語若晦之明序若板的達偈若熊給諫是皆遺
0775a07: 稿補之之類也法語若玉空序文若衡南書若王思
0775a08: 履疏若經懺等是皆全集刪之之類也因以成集得
0775a09: 二十卷與之大藏並行諸經同轉冀得聲光大播其
0775a10: 前法化永貽諸後云爾。
0775a11: 時
0775a12: 康熙十五年丙辰歲四月佛誕日嗣法門人正印謹
0775a13: 識
0775a14: 紫竹林顓愚衡和尚語錄附卷二十後
0775a15: 顓愚和尚語錄附卷計字捌千九百五個該銀
0775a16: 　肆兩捌錢六分信女周門王氏喜助刻銀貳
0775a17: 　兩冀薦
0775a18: 　夫主周印官早生蓮界速證菩提
0775a19: 　信士王旋證張旋琦信女王氏鮑氏周氏共助
0775a20: 　錢柒百五十文眾信共助銀貳兩四錢惟願
0775a21: 法化興隆子孫繁衍謹意
0775a22: 康熙十五年四月　　　日楞嚴藏經坊附板
0775a23: 　　　　　　　　　　　　浙禾夏維寧梓
