0030a01: 妙法蓮華經玄義釋籤卷第五　　　祿五
0030a02: 隋天台智者大師說
0030a03: 門人灌頂記
0030a04: 唐天台沙門湛然釋
0030a05: ○四正論今意又二先借光宅義以顯今
0030a06: 妙次正釋初文為三先標次釋三結。
0030a07: 四正論今意為二先略用彼名顯於妙義。
0030a08: ○釋中二先釋次初約下判初文自四初
0030a09: 約十界釋中二先釋次結初釋中二先因
0030a10: 次果先因中二先釋次融通。
0030a11: 因具三義者一法界具九法界名體廣九法
0030a12: 界即佛法界名位高十法界即空即假即中
0030a13: 名用長。
0030a14: 初釋中三體位用也於一念中一法攝九
0030a15: 故名廣一念中九無非佛法故名高十法
0030b01: 無非三諦並有破三惑現三身之用。△次融
0030b02: 通。
0030b03: 即一而論三即三而論一非各異亦非橫亦
0030b04: 非一故稱妙也。
0030b05: 次融通中意者前廣義似於橫次高義似
0030b06: 於縱用中似獨具三故須合前二義共成
0030b07: 一意秖是三諦一心有體位用耳。△次果。
0030b08: 果體具三義者體一切處名體廣久已成
0030b09: 佛久遠久遠名位高從本垂過現未來三
0030b10: 世益物名用長。
0030b11: 次果三義中言體者本法身也即本地
0030b12: 已巳成法身也非但高廣等殊指本二門
0030b13: 因果永異。
0030b14: ○是為下結。
0030b15: 是為因果六義異於餘經是故稱妙。
0031a01: 可知。
0031a02: ○次約五味以判麤妙者二先列五味次
0031a03: 又醍醐下重辨同異。
0031a04: 又乳經一種因果廣高長一種因果狹下短
0031a05: 則一麤一妙云云酪經唯一種因果狹下短但
0031a06: 麤無妙生酥經三種因果狹下短一種因果
0031a07: 廣高長則三麤一妙熟酥經二種因果狹下
0031a08: 短一種因果廣高長則二麤一妙醍醐經一
0031a09: 種因果廣高長但妙無麤。
0031a10: 初文者因果二門並約說故得乳中亦
0031a11: 有一妙因果餘味例然故下結云與醍醐
0031a12: 妙同。△次重辨同異。
0031a13: 又醍醐經妙因妙果與諸經妙因妙果不異
0031a14: 故稱為妙也。
0031a15: ○次約觀心委明十境十乘。
0031b01: 復次觀心釋若觀己巳心不具眾生心佛心者
0031b02: 是體狹具者是體廣若己已心不等佛心是位
0031b03: 下若等佛心是位高若己已心眾生心佛心不
0031b04: 即空即假即中者是用短即空即假即中者
0031b05: 是用長。
0031b06: 若論觀境則不如止觀委悉若以體位用
0031b07: 三而判麤妙則此文顯要如其體等不廣
0031b08: 高長不名為妙非今經觀若得此意法華
0031b09: 三昧於茲現矣一經樞鍵於茲立矣一代
0031b10: 教旨於茲攢矣佛出世意於茲辦矣十法
0031b11: 成觀之精髓矣十不思議之導首矣是則
0031b12: 前約十界五味二釋咸入其中後約六即
0031b13: 是觀心之位故前二義假茲方立是故行
0031b14: 者常觀一念介爾起心以具一切心故等
0031b15: 於佛心以等佛心故六皆名即成究竟即
0032a01: 已能巧設五味思之思之。
0032a02: ○次約六即釋。
0032a03: 復次於一法界通達十法界六即位者亦是
0032a04: 體廣亦是位高亦是用長。
0032a05: 亦是體廣者具十界故亦是位高者皆佛
0032a06: 界故亦是用長者皆究竟故同在一念故
0032a07: 皆云亦。△次判。
0032a08: 初約十法界是顯理一次約五味是約教一
0032a09: 次約觀心是約行一次約六即是約人一。
0032a10: 次初約下判前四釋義同四一何者今經
0032a11: 體具十法界如云實相如是相等由此經
0032a12: 用有前四味由觀此經成於妙行始終六
0032a13: 即四一義顯是故四釋成今四一況廣高
0032a14: 長於四釋所以今教具足有於體廣等
0032a15: 三皆成四一方知光宅絕此氣分。△三結。
0032b01: 略示妙義竟廣說者先法次妙。
0032b02: 次略示下結前廣說下生後釋云先法次
0032b03: 妙亦是後文標也。△次正釋。
0032b04: ○次釋中二先舉南岳分三次今師順南
0032b05: 岳意廣解初文中二初標列。
0032b06: 南岳師舉三種謂眾生法佛法心法。
0032b07: ○次釋釋中自三初眾生法妙中六先明
0032b08: 妙有所憑次又經下引今經相似之文以
0032b09: 驗眾生法成妙也三引大經證眾生法位
0032b10: 麤而行妙初學大乘位居肉眼從行而說
0032b11: 故云佛眼四殃掘下舉果以勸脩妙行五
0032b12: 引大品二文明行妙之相六此即下結。
0032b13: 如經為令眾生開示悟入佛之知見若眾生
0032b14: 無佛知見何所論開當知佛之知見蘊在眾
0032b15: 生也。
0033a01: 初文可解。
0033a02: 又經但以父母毋所生眼即肉眼徹見內外彌
0033a03: 樓山即天眼洞見諸色而無染著即慧眼見
0033a04: 色無錯謬即法眼雖未得無漏而其眼根清
0033a05: 淨若此一眼具諸眼用即佛眼此是今經明
0033a06: 眾生法妙之文也。
0033a07: 次文者既云父母所生即是眾生清淨若
0033a08: 此故即名妙。△三引大經證眾生法位而行妙。
0033a09: 大經云學大乘者雖有肉眼名為佛眼耳鼻
0033a10: 五根例亦如是。
0033a11: 第三文者既云肉眼故名眾生名為佛眼
0033a12: 故即是妙。△四舉果以勸修妙行。
0033a13: 殃掘云所謂彼眼根於諸如來常具足無減
0033a14: 修了了分明見乃至意根亦如是。
0033a15: 四引殃掘經具如止觀第七記。△五引大品二文
0033b01: 明行妙之相。
0033b02: 大品云六自在王性清淨故又云一切法趣
0033b03: 眼是趣不過眼尚不可得何況有趣有非趣
0033b04: 乃至一切法趣意亦如是。
0033b05: 五引大品二文中初言六自在王者凡夫
0033b06: 為六所使不名為王亦非自在純行染汙
0033b07: 又非清淨今六根得理理無過上故名為
0033b08: 王一切處故名自在自性無染不為惑
0033b09: 拘故云清淨別在行成通具六即又云一
0033b10: 切法趣等者即是六根皆具三諦故妙趣
0033b11: 義具如止觀第二記具引本文委釋當知
0033b12: 諸經並有眾生妙文但部兼帶不受妙名
0033b13: 耳。
0033b14: ○六此即下結。
0033b15: 此即諸經明眾生法妙也。
0034a01: 可知。
0034a02: ○次佛法妙者先釋次如是下結。
0034a03: 佛法妙者如經止止不須說我法妙難思佛
0034a04: 法不出權實是法甚深妙難見難可了一切
0034a05: 眾生類無能知佛者即實智妙也及佛諸餘
0034a06: 法亦無能測者即佛權智妙也。
0034a07: 釋中意者攝前四味並是今經權智所攝
0034a08: 而與實理相即故妙。△次結。
0034a09: 如是二法唯佛與佛乃能究盡諸法實相是
0034a10: 名佛法妙。△三心法妙。
0034a11: 心法妙者如安樂行中修攝其心觀一切法
0034a12: 不動不退又一念隨喜等普賢觀云我心自
0034a13: 空罪福無主觀心無心法不住法又心純是
0034a14: 法淨名云觀身實相觀佛亦然諸佛解脫當
0034a15: 於眾生心行中求華嚴云心佛及眾生是三
0034b01: 無差別破心微塵出大千經卷是名心法妙
0034b02: 也。
0034b03: 次心法妙意者大論云眾生心性猶如利
0034b04: 刀唯用割泥泥無所成刀日就損理體常
0034b05: 妙眾生自麤初引安樂行中既云觀一切
0034b06: 法不為生死所動不為煩惱所退以煩惱
0034b07: 生死是法界故又一念心隨喜等者即觀
0034b08: 行位初秖於貪瞋一念心起體即權實諸
0034b09: 皆例然隨順三諦故云隨喜是故隨喜名
0034b10: 心法妙普賢觀意者心體即理故云自空
0034b11: 誰執罪福故云無主應十界以明罪福
0034b12: 在一念心方成妙觀觀心無心等者能緣
0034b13: 之心既無所緣之法安在能所不二故云
0034b14: 純是以心體本妙故可於心行而求解脫
0034b15: 破心微塵如止觀第三記。
0035a01: ○次明大師依南岳意更廣分別於中為
0035a02: 三初標次釋三問下略料簡。
0035a03: 今依三法更廣分別。
0035a04: ○釋中二初略明得名所依。
0035a05: 若廣眾生法一往通論諸因果及一切法若
0035a06: 廣佛法此則據果若廣心法此則據因。
0035a07: 言若廣眾生法一往通論諸因果及一切
0035a08: 法等者然眾生義通故云通論若其通論
0035a09: 義非究竟故云一往一往雖通二往則局
0035a10: 不通於佛及唯在因佛法及心不云一往
0035a11: 者佛法定在於果心法定在於因故此三
0035a12: 法得名各別何者如眾生身中佛法心法
0035a13: 猶通因果況眾生名通通凡通聖若佛身
0035a14: 中眾生心法亦定在果心法之中佛法眾
0035a15: 生法此二在因若爾何故經云三無差別
0035b01: 答理體無差差約事用此義廣明具如止
0035b02: 觀十法成乘中說即是心法及眾生法彼
0035b03: 佛法界亦兼於果而不專於果彼文寄果
0035b04: 明理性故也。
0035b05: ○次正廣釋中自三初廣眾生中文又自
0035b06: 標二謂列數次釋。
0035b07: 眾生法為二先列法數次解法相。
0035b08: ○初列數中二初通論諸經增數次正約
0035b09: 今經初通諸經者此中釋法唯立三門釋
0035b10: 妙則本各十且如下文通釋妙數中云
0035b11: 本三中一一各十十中復各待絕不同
0035b12: 故有一百二十重妙當知諸經所列法數
0035b13: 一往且從增數而說據其道理須論四教
0035b14: 四教之中皆有中三十麤法三十妙法
0035b15: 更約五味以論麤妙兼但對帶依此等法
0036a01: 而生增數始從一法乃至百千不出心佛
0036a02: 眾生法故增數之相略如止觀第六記故
0036a03: 宜樂不同令增減異於中又二初略至三。
0036a04: 數者經論或明一法攝一切法謂心是三界
0036a05: 無別法唯是一心作或明二法攝一切法所
0036a06: 謂名色一切世間中但有名與色或明三法
0036a07: 攝一切法謂命識。
0036a08: ○次廣例百千。
0036a09: 如是等增數乃至百千。
0036a10: ○次明今經又為四先依經列數次南岳
0036a11: 下釋十如名三次判下判權實料簡四皆
0036a12: 稱下釋法界名。
0036a13: 今經用十法攝一切法所謂諸法如是相如
0036a14: 是性如是體如是力如是作如是因如是緣
0036a15: 如是果如是報如是本末究竟等。
0036b01: 初如文。
0036b02: ○次釋如名中二初出南岳次騰己巳見。
0036b03: 南岳師讀此文皆云如故呼為十如也。
0036b04: 今一家相承皆云如者猶依南岳通云十
0036b05: 如。△次騰己巳見。
0036b06: ○次大師意者為六初章安述所依標數
0036b07: 次一云下釋出讀相三分別下融通大意
0036b08: 四唯佛下稱歎五是十下明法功能六若
0036b09: 依下明讀文所以。
0036b10: 天台師云依義讀文凡有三轉。
0036b11: 初如文。△次釋出讀相。
0036b12: 一云是相如是性如乃至是報如二云如是
0036b13: 相如是性乃至如是報三云相如是性如是
0036b14: 乃至報如是若皆稱如者如名不異即空義
0036b15: 也若作如是相如是性者點空相性名字施
0037a01: 設邐迤不同即假義也若作相如是者如於
0037a02: 中道實相之是即中義也。
0037a03: 次讀相中約假雖有邐迤之言但是約空
0037a04: 論假。
0037a05: ○三融通中二先出文意。
0037a06: 分別令易解故明空假中得意為言空即假
0037a07: 中。
0037a08: ○次約如下正明融通又二初融三諦。
0037a09: 約如明空一空一切空點如明相一假一切
0037a10: 假就是論中一中一切中。
0037a11: ○次非一下複也。
0037a12: 非一二三而一二三不縱不橫名為實相。
0037a13: 兩義相成方名實相。△四稱歎。
0037a14: 唯佛與佛究竟此法。△五明法功能。
0037a15: 是十法攝一切法。
0037b01: 四五可解。△六明讀文所以。
0037b02: 若依義便作三意分別若依讀便當依偈文
0037b03: 云如是大果報種種性相義云云。
0037b04: 第六意者偈文既以性相為句故今讀者
0037b05: 大分依之。
0037b06: ○三判權實中二先出古師次明今解初
0037b07: 文二師各先出次破。
0037b08: 次判權實者光宅以前五如是為權屬凡夫
0037b09: 次四如是為實屬聖人後一如是結權實
0037b10: 引偈證云如是大果報大故知是實種種性
0037b11: 相故知是權。
0037b12: 初師初文可見。
0037b13: ○次今恐下破破中先約法。
0037b14: 今恐不爾大義有三大多勝若取大為實者
0037b15: 亦應取多取勝種種之名豈非多義。
0038a01: ○次若言下約人。
0038a02: 若言權屬凡夫凡夫何意無實若實屬聖人
0038a03: 聖人何意無權如此抑沒義不可依。
0038a04: 言凡夫何意無實等者經云一切眾生皆
0038a05: 有佛性則眾生有實而生五道以現其身
0038a06: 則聖人有權觀音妙音三十三身並是聖
0038a07: 人有權之文也如此抑沒等者抑凡無實
0038a08: 沒聖無權。
0038a09: ○次破地師亦二先出。
0038a10: 又北地師以前五為權後五為實。
0038a11: ○次破。
0038a12: 此皆人情耳。
0038a13: 破中大意可見不能委細但總云人情而
0038a14: 已巳不應聖理故也。△次明今解。
0038a15: 今明權實者以十如是約十法界謂六道四
0038b01: 聖也。
0038b02: 次明今文正解者但明一心具足十界若
0038b03: 且約界判則九界為權佛界為實一一界
0038b04: 中又各具十尚權實相即何況具耶一心
0038b05: 既爾諸心例然是故不同舊人所見是知
0038b06: 舊人不知以如約界界界互有而但約如
0038b07: 以分權實。△四釋法界名。
0038b08: ○四釋十法界名約三諦者具如止觀第
0038b09: 五記如無別體全依於界前釋本末等已巳
0038b10: 約三諦即是十界皆三諦竟今重明者按
0038b11: 十法界三字解義使十界中三諦分明則
0038b12: 令如中三諦復顯彼此相成令知不異故
0038b13: 止觀中不思議境一念三千非思量分別
0038b14: 之所能解是故立此不思議名釋中文又
0038b15: 為四初標數。
0039a01: 皆稱法界者其意有三。
0039a02: ○次十數下釋。
0039a03: 十數皆依法界法界外更無復法能所合稱
0039a04: 故言十法界也二此十種法分齊不同因果
0039a05: 隔別凡聖有異故加之以界也三此十皆即
0039a06: 法界攝一切法一切法趣地獄是趣不過當
0039a07: 體即理更無所依故名法界乃至佛法界亦
0039a08: 復如是。
0039a09: ○三若十數依下判對。
0039a10: 若十數依法界者能依從所依即入空界也
0039a11: 十界界隔者即假界也十數皆法界者即中
0039a12: 界也。
0039a13: ○四欲令下以文融通。
0039a14: 欲令易解如此分別得意為言空即假中無
0039a15: 一二三如前云云。
0039b01: 初列法數竟。△次釋。
0039b02: ○次此一法下正解法相於中為五初重
0039b03: 舉千如次束為五差三判五差權實四然
0039b04: 此下歎五差權實五次解下正廣解十如。
0039b05: 此一法界具十如是十法界具百如是又一
0039b06: 法界具九法界則有百法界千如是。
0039b07: 束為五差一惡二善三二乘四菩薩五佛。
0039b08: 初二如文。
0039b09: 判為二法前四是權法後一是實法細論各
0039b10: 具權實且依兩義。
0039b11: 三判中言細論各具權實且依兩義者相
0039b12: 即如向所說且依九界為權佛界為實若
0039b13: 不然者謂佛尚亦不說況復下地故且依
0039b14: 顯說。△四歎五差權實。
0039b15: ○四稱歎中為八先約人歎境故云諸佛
0040a01: 次以此下約行歎境故云發智三故文云
0040a02: 下重舉境智深廣四其智下歎智令妙以
0040a03: 顯妙境欲明智契故重舉境若境為智門
0040a04: 即正歎境也五方便下總以二境通歎經
0040a05: 文六如來下總明如來能照二境七殃掘
0040a06: 下引證佛智八當知下結歸稱歎。
0040a07: 然此權實不可思議乃是三世諸佛二智之
0040a08: 境。
0040a09: 以此為境何法不此境發智何智不發。
0040a10: 故文云諸法諸法者是所照境廣也唯佛與
0040a11: 佛乃能究盡者明能照智深窮邊盡底也。
0040a12: 其智慧門難解難入者歎境妙也我所得智
0040a13: 慧微妙最第一者歎智與境相稱也。
0040a14: 前四可見。
0040a15: ○五總歎經中二先歎次如是下結。
0040b01: 方便品長行略說此法後開示悟入廣說此
0040b02: 法火宅譬喻此法信解領解此法長者付子
0040b03: 此法藥草述成此法化城引入此法。
0040b04: 初文中具約三周所言方便品略說等者
0040b05: 品初長行略歎廣歎權實二智次重頌中
0040b06: 二十一行頌前二智於中前二十行重頌
0040b07: 廣略二歎末後一行略開權顯實云佛以
0040b08: 方便力示以三乘教眾生處處著引之令
0040b09: 得出後開示悟入廣約五佛開權顯實望
0040b10: 後二周仍成略說言長者付子此法者付
0040b11: 彼般若彼般若中雖未開權依彼法體不
0040b12: 出權實。
0040b13: 如是等種種秪名十如權實法耳。
0040b14: 總結可知。△六總明如來能照二境。
0040b15: 如來洞達究十法底盡十法邊明識眾生種
0041a01: 非種芽未芽熟不熟可度脫不可度脫如實
0041a02: 知之無有錯謬。
0041a03: 六明如來能照中云如來洞達究十法底
0041a04: 等者於一一界一一法善知法相自行化
0041a05: 他諸法具足名為盡邊無非實相名為究
0041a06: 底種芽等者皆以二法為種熟脫故也聞
0041a07: 法為種發心為芽在賢如熟入聖如脫於
0041a08: 十方界十界眾生無不了知橫豎種脫。△
0041a09: 七引證佛智。
0041a10: 殃掘摩羅雖是惡人實相性熟即時得度四
0041a11: 禪比丘雖是善人惡性相熟即不堪度。
0041a12: 七引證中且舉善惡二人餘皆倣此言殃
0041a13: 掘雖是惡人善性相熟等者殃掘經中如
0041a14: 來說偈問殃掘偈答佛命善來成阿羅漢
0041a15: 即地獄人成聲聞界若依大乘得無生忍
0041b01: 即成佛界四禪比丘謂為四果此即天界
0041b02: 成就地獄且略舉此以為事端他皆例也。
0041b03: ○八當知下結中二初結眾生是妙。
0041b04: 當知眾生之法不可思議雖實而權雖權而
0041b05: 實實權相即不相妨礙。
0041b06: ○次不可下誡勸。
0041b07: 不可以牛羊眼觀視眾生不可以凡夫心評
0041b08: 量眾生智如如來乃能評量何以故眾生法
0041b09: 妙故。
0041b10: 言不可以牛羊眼等者普超經下卷佛授
0041b11: 闍王記已巳因告舍利弗人人相見莫相平
0041b12: 相所以不當相平相者人根難見唯有如
0041b13: 來能平相人賢者舍利弗及大眾會驚喜
0041b14: 踊躍而說斯言從今日始盡其形壽不觀
0041b15: 他人不敢說人某趣地獄某當滅度所以
0042a01: 者何生之行不可思議。
0042a02: ○五正廣解中文自為二。
0042a03: 次解十如是法初通解後別解。
0042a04: ○初通中二初廣釋十如。
0042a05: 通解者相以據外覽而可別名為相性以據
0042a06: 內自分不改名為性主質名為體功能為力
0042a07: 構造為作習因為因助因為緣習果為果報
0042a08: 果為報初相為本後報為末所歸趣處為究
0042a09: 竟等云云。
0042a10: ○次若作下廣以三諦釋究竟等以顯十
0042a11: 如又為二先寄釋等。
0042a12: 若作如義初後皆空為等若作性相義初後
0042a13: 相在為等若作中義初後皆實相為等。
0042a14: ○次今不下正出實理釋究竟又二先釋。
0042a15: 今不依此等三法具足為究竟等。
0042b01: ○次夫究竟下重釋。
0042b02: 夫究竟者中乃究竟即是實相為等也。
0042b03: 從勝立名方名究竟所以本末究竟皆空
0042b04: 假中者如於夢中脩因得果夢事宛然即
0042b05: 假也求夢不可得即空也夢之心性即中
0042b06: 也此之三法不前後不合散。
0042b07: ○次別解者為二初文復合五差為四。
0042b08: 次別解者取氣類相似合為四番初四趣次
0042b09: 人天次二乘次菩薩佛也。
0042b10: 以菩薩與佛菩提器同故復合之。
0042b11: ○次初明下解釋釋中為三初正解次復
0042b12: 次下開權三復次百界下以諸教偈結初
0042b13: 依四文為四先解四趣十如自為十惡相
0042b14: 者文為二先法次譬。
0042b15: 初明四趣十法如是相者即是惡相表墮不
0043a01: 如意處。
0043a02: 初法中不如意處即是後報相表於報故
0043a03: 云也。
0043a04: ○次譬中二謂譬合。
0043a05: 譬人未禍否色已巳彰相師覽別能記凶衰。
0043a06: ○合中惡相下合否色。
0043a07: 惡相若起遠表泥黎。
0043a08: 報不即受故云遠表泥黎者此翻不如意
0043a09: 此處咸苦無適意法故云也亦云地獄新
0043a10: 譯云捺落迦翻苦具等云云四惡之業感報
0043a11: 不同今且從重說故云也。
0043a12: ○凡夫下合相師。
0043a13: 凡夫不知二乘知菩薩知不深佛知盡
0043a14: 邊。
0043a15: 若不舉相師則不預知有相師有分與究
0043b01: 竟故舉凡夫用世相法亦有分知況二乘
0043b02: 菩薩唯佛究竟。
0043b03: ○如善下重譬佛。
0043b04: 如善相師洞見始終故言如是相也。
0043b05: 洞者鑒幽也始終者秖是相報耳又地獄
0043b06: 相報如迦葉等千人出家先本事火皮膚
0043b07: 裂淨飯王曰是諸人等雖復出家不足
0043b08: 光顯我之太子乃令千釋種出家入道此
0043b09: 千釋種出城之時提婆達多瞿伽離其馬
0043b10: 仆其冠脫眾人皆云是二人者必於佛法
0043b11: 無大利益此亦地獄之前相也此世間相
0043b12: 者尚亦似知未現之相況極聖乎如善相
0043b13: 師具如止觀孫劉曹等第五記。
0043b14: ○惡性者約理則本有之法不可改故如
0043b15: 木等者明以性為因假於外緣不同今此
0044a01: 明染中之惡即脩惡也具如止觀第五記
0044a02: 不思議境初然十如十界皆有脩性此中
0044a03: 但以脩為性耳於中為二初正釋次譬功
0044a04: 能。
0044a05: 如是性者黑自分性也純習黑惡難可改變。
0044a06: 初如文。
0044a07: ○次文又二先順譬次反譬初又二先譬。
0044a08: 如木有火遇緣即發。
0044a09: ○次大經下合於中先引教。
0044a10: 大經云有漏之法以有生性故生能生之。
0044a11: ○次合。
0044a12: 此惡有四趣生性故緣能發之。
0044a13: ○若泥木下反以不可生為譬以顯可生
0044a14: 亦先譬。
0044a15: 若泥木像雖有外相內無生性生不能生。
0044b01: ○次合。
0044b02: 惡性不爾。
0044b03: 合中但云不爾即略合也。
0044b04: ○故言下結。
0044b05: 故言如是性。
0044b06: ○體中二謂釋結。
0044b07: 如是體者攬彼摧折麤惡色心以為體質也
0044b08: 復次此世先已巳摧心來世摧色又此世華報
0044b09: 亦摧色心來世果報亦摧色心。
0044b10: 初釋中文出三釋各有其意。
0044b11: 故以被摧色心為體也。
0044b12: ○次明力中四先法次舉譬引事三合後
0044b13: 結。
0044b14: 如是力者惡功用也。
0044b15: 初如文。
0045a01: ○次文先引譬。
0045a02: 譬如片物雖未被用指擬所任言其有用。
0045a03: ○次引事。
0045a04: 大經云作舍取木不取縷線作布取縷不取
0045a05: 泥木。
0045a06: 云大經云作舍取木不取縷線等者涅槃
0045a07: 二十三云欲造墻壁則取泥土不取彩色
0045a08: 欲造畫像則取彩色不取草木作衣取縷
0045a09: 不取泥木作舍取泥木不取縷線彼敘外
0045a10: 人而執定計今借因緣助成義邊各有力
0045a11: 用能生之性當知力者功能為義亦是堪
0045a12: 任。
0045a13: ○地獄下以三趣合仍略脩羅故知一一
0045a14: 並以四趣言之。
0045a15: 地獄有登刀上之用餓鬼吞銅噉鐵之用
0045b01: 畜生強者伏弱魚鱗相咀牽車挽重。
0045b02: ○皆是下結。
0045b03: 皆是惡力用也。
0045b04: ○次明作中二法譬。
0045b05: 如是作者構造經營運動三業建創諸惡名
0045b06: 之為作。
0045b07: ○譬中譬合。
0045b08: 大經第八云譬如世間為惡行者名為半人
0045b09: 既行惡行名地獄作也。
0045b10: 譬云為惡行者名為半人者大經第八云
0045b11: 譬如世間為惡行者名為半人為善行者
0045b12: 名為滿人經文本譬半滿二教今借譬義
0045b13: 不用於法文且引地獄故諸惡之言義兼
0045b14: 四趣。
0045b15: ○次明因中二初正釋。
0046a01: 如是因者惡習因也。△次功能。
0046a02: 自種相生習續不斷以習發故為惡易成故
0046a03: 名如是因。
0046a04: 次功能中云自種相生習續不斷者自分
0046a05: 因也俱舍名為同因具如止觀第八業
0046a06: 境中。
0046a07: ○次緣中三法譬結法中二先正釋。
0046a08: 如是緣者緣助也。
0046a09: ○次所謂下功能。
0046a10: 所謂諸惡我我所所有具度皆能助成習業。
0046a11: △次譬。
0046a12: 如水能潤種。
0046a13: 言如水能潤等者習因如種助因如潤單
0046a14: 有習因未能成報故加緣潤堪受後果是
0046a15: 故報因名之為緣。
0046b01: ○三故用下結。
0046b02: 故用報因為緣也。
0046b03: ○次明果中二先略釋。
0046b04: 如是果者習果也。
0046b05: ○次如多下相狀。
0046b06: 如多欲人受地獄身見苦具謂為欲境便起
0046b07: 染愛謂此為習果也。
0046b08: ○次明報中亦二先略釋。
0046b09: 如是報者報果也。
0046b10: ○次相狀。
0046b11: 如多欲人在地獄中趣欲境時即受銅柱鐵
0046b12: 之苦故名如是報也。
0046b13: ○次明本末中為三謂標釋結。
0046b14: 本末究竟等者即有三義。
0046b15: ○釋中三即三觀。
0047a01: 本空末亦空故言等。
0047a02: 初空觀中相本報末始終俱空此四趣十
0047a03: 如本無性故乃至四中一一具十此四既
0047a04: 空四中之十安得不空。
0047a05: ○次又惡下明假等中三正釋引事結。
0047a06: 又惡果報在本相性中此末與本等本相性
0047a07: 在惡果報中此本與末等。
0047a08: 初文者初相後報更互可識故四中之十
0047a09: 相表皆然。
0047a10: ○次若先無後下引事。
0047a11: 若先無後事相師不應預記若後無先事相
0047a12: 師不應追記。
0047a13: 言追記者追退也卻記往事也亦云隨記
0047a14: 故書云雖悔可追及也。
0047a15: ○言當知下結。
0047b01: 當知初後相在此假事論等。
0047b02: ○三中實下釋中道等。
0047b03: 中實理心與佛果不異一色一香無非中道
0047b04: 此約理論等。
0047b05: 此四趣及十界之十無非實相言約理者
0047b06: 中名附理故云約理究論此三無不是理
0047b07: 也。△三結。
0047b08: 以是義故故言本末究竟等三義具足故言
0047b09: 等也。
0047b10: ○次人天中為二先與四趣辨異。
0047b11: 次辨人天界十法者但就善樂為語異於四
0047b12: 趣。
0047b13: ○次正釋。
0047b14: 相表清升性是白法體是安樂色心力是堪
0047b15: 任善器作是造止行二善因是白業緣是善
0048a01: 我我所所有具度果是任運酬善心生報是
0048a02: 自然受樂等者如前說云云。
0048a03: 釋中言自然者此言通用何必外計即任
0048a04: 運之異名耳因必剋果之相也委以四趣
0048a05: 意例之可識。
0048a06: ○次明二乘中二先總明所依。
0048a07: 次辨二乘法界十法者約真無漏。
0048a08: ○次正釋釋中二先正釋次廣料簡有報
0048a09: 無報。
0048a10: 相表涅槃性是非白非黑法體是五分法身
0048a11: 力能動能出堪任道器作是精進勤策因是
0048a12: 無漏正智緣是行行助道果是四果二乘既
0048a13: 不生是故無報。
0048a14: 初文中云體即五分法身者無作戒為戒
0048a15: 身無漏淨禪為定身無漏慧為慧身二種
0048b01: 解脫為解脫身一者有為解脫謂無漏智
0048b02: 相應二者無為解脫謂一切煩惱無餘也
0048b03: 又盡智為解脫身無生智為解脫知見身
0048b04: 二乘既不生則無後報者中含二十七具
0048b05: 如止觀第五記。
0048b06: ○何故下辨報有無又為三初徵起次正
0048b07: 釋三三果下疑。
0048b08: 何故發真是果而不論報。
0048b09: 初文中意者凡果必剋報何故二乘已巳受
0048b10: 果名而不論報。△次正釋。
0048b11: 無漏法起酬於習因得是習果無漏損生非
0048b12: 牽生法故無後報。
0048b13: 次無漏下釋意者果名仍通報名則別是
0048b14: 故凡夫有果則定有報若二乘之人亦通
0048b15: 名果而不得論報以彼教中不說二乘有
0049a01: 生處故習因在相似位習果在見道已巳後
0049a02: 三果皆以方便勝進而為習因斷六斷九
0049a03: 若復斷盡而為習果言無漏損生等者且
0049a04: 據小乘中不說生處名為損生然但無漏
0049a05: 無於分可即令無變易生耶故且依小
0049a06: 教立無報也。△三釋疑。
0049a07: 三果有報者殘思未斷或七生或一往來或
0049a08: 色界生非無漏報也是故唯九不十。
0049a09: 三三果下釋疑中先釋疑三果者前三果
0049a10: 人並得無漏何故猶有七生一生及上界
0049a11: 生耶釋云由殘思力非無漏力殘思為漏
0049a12: 緣而受生也。
0049a13: ○次大乘下釋大小不同疑又二先釋次
0049a14: 引證。
0049a15: 若依大乘此無漏猶名有漏。
0049b01: 初文者然大乘中說二乘有生者由有界
0049b02: 外無明漏故。
0049b03: 大經云福德莊嚴者有為有漏是聲聞僧既
0049b04: 非無漏不損別惑猶受變易之生則無漏為
0049b05: 因無明為緣生變易土即有報也。
0049b06: 大經下引證中云有為有漏是聲聞僧者
0049b07: 大經第五文若福慧相對空假二觀俱屬
0049b08: 福德況復二乘是故二乘屬福德莊嚴又
0049b09: 望大乘猶是苦集名為有漏則無漏為因
0049b10: 者仍本為名故名無漏為因生方便土若
0049b11: 生實報則不以小乘無漏為因餘如文說
0049b12: 兩教二乘觀行小異大體可知故不別出
0049b13: 至菩薩中方分三別以斷伏不同故。
0049b14: ○次明菩薩佛中以菩薩十如中報義當
0049b15: 佛果前性相等即是佛因故今初釋菩薩
0050a01: 報亦但名菩薩者以菩薩中得八相佛復
0050a02: 通權實權非佛界之因實方招於佛報是
0050a03: 故須分三教菩薩屬菩薩界圓教菩薩即
0050a04: 屬佛界前標雖以佛與菩薩合為一類今
0050a05: 釋還開初釋三菩薩中二先標次釋。
0050a06: 次明菩薩佛界十法者此更細開有三種菩
0050a07: 薩云云。
0050a08: 標中云細開有三菩薩者即三藏等三菩
0050a09: 薩也下文自具不預列名故注云云。
0050a10: ○次釋中二先正釋次夫下辨界外二土
0050a11: 伏斷不同初文自為三例前通釋及類四
0050a12: 趣相狀可知故不委悉。
0050a13: 若六度菩薩約福德論相性體力善業為因
0050a14: 煩惱為緣三十四心斷結為果佛則無報菩
0050a15: 薩即具十也。
0050b01: 初三藏約福德論性相等者以事六度為
0050b02: 相以人天善為性以三十二相為體生滅
0050b03: 四弘為力事六度行為作餘如文佛同二
0050b04: 乘灰斷故也菩薩猶有正使故報在三界。
0050b05: 若通教菩薩約無漏論相性六地之前殘思
0050b06: 受報六地思盡不受後身誓扶習生非實業
0050b07: 報故唯九無十。
0050b08: 次通教以有餘無餘為相無漏慧為性勝
0050b09: 應色心為體無生四弘為力無生六度為
0050b10: 作無漏習因為因生滅助道為緣斷餘殘
0050b11: 習為果佛亦無報雖觀少勝同皆未得法
0050b12: 身故也是故滅後亦歸灰斷六地已巳下斷
0050b13: 疑與前二乘義同唯不斷習不同支佛以
0050b14: 留此習潤餘生故既生三界非漏所牽故
0050b15: 不名報。
0051a01: 若別教菩薩約修中道行次第觀而論十法
0051a02: 此人雖斷通惑自知有生則具十法云云。
0051a03: 別菩薩十法者行既次第從假入空同前
0051a04: 二教但不得無報為異耳故云此人雖斷
0051a05: 通惑自知有生若從空出假以恒沙佛法
0051a06: 為相定入生死為性變易色心為體無量
0051a07: 四弘為力無量六度為作真無漏慧為因
0051a08: 助假觀為緣假觀成為果變易為報若入
0051a09: 中道即以三因為相性體無作四弘為力
0051a10: 無作六度為作因緣如止觀第五文無上
0051a11: 菩提為果大涅槃為報。
0051a12: ○次辨二土不同中云夫生變易土三種
0051a13: 不同者於中二先標。
0051a14: 夫生變易則三種不同。
0051a15: ○次釋釋中自分三類不同。
0051b01: 一全未斷別惑生變易者即是三藏二乘及
0051b02: 通教三乘是也類如分博地凡夫不伏見
0051b03: 思者云云。
0051b04: 未斷別惑義當入空例說者別教十住
0051b05: 應在其中以此五人無伏別惑義及以發
0051b06: 心所期不同故自為一類并別十住及圓
0051b07: 七信乃成七人而不論者在下第二義及
0051b08: 佛界中明。
0051b09: 二伏別惑生變易者即是別教三十心人習
0051b10: 於中道伏而未斷類如分小乘方便道也
0051b11: 云云。
0051b12: 次伏者言伏別惑者即是迴向兼於十行
0051b13: 十住十行義當出假此即塵沙無明共為
0051b14: 別惑縱斷塵沙但伏無明亦秖名伏故別
0051b15: 三十人同名為伏據理應攝圓教八信已巳
0052a01: 上而不論者亦在下圓教中明。
0052a02: 三者斷別惑生變易者如初地初住斷惑是
0052a03: 也類如初果雖斷見諦猶有七生彼亦如是
0052a04: 若未斷伏生者用方便行真無漏為因無明
0052a05: 為緣若伏斷者順道法愛為因無明為緣生
0052a06: 變易土云云。
0052a07: 三斷別惑者義當入中故別教菩薩雖有
0052a08: 次弟三觀若作十法從勝為名多從假中
0052a09: 據理秪云初地已巳上何用兼論初住位耶
0052a10: 又初住亦應在下文佛界中明故知不合
0052a11: 在此而今文中通云初地初住仍有少殊
0052a12: 思之可見以證道同故且合論之應須細
0052a13: 簡次第不次第意約下釋究竟等作之是
0052a14: 故二土通明變易據於伏斷以判生處若
0052a15: 斷伏者重辨二土因緣不同言若斷伏者
0052b01: 用順道法愛為因者從斷說故初地初住
0052b02: 證一分中道法性以無明未盡有中道法
0052b03: 愛以之為因言云云者不斷伏者則有五
0052b04: 人不同若斷伏者則有二土位行不同細
0052b05: 分比說故云云云。
0052b06: ○次佛界相性體為三軌者理性三軌也
0052b07: 由觀理性以至究竟於中為二先標。
0052b08: 佛界十法者皆約中道分別也。
0052b09: ○次釋釋中十法又二初釋十法次廣料
0052b10: 簡報。
0052b11: 淨名云一切眾生皆菩提相不可復得此即
0052b12: 緣因為佛相性以據內者智願猶在不失智
0052b13: 即了因為佛性自性清淨心即是正因為佛
0052b14: 體此即三軌也云云力者初發菩提心超二乘
0052b15: 上名為力作者四弘誓願要期也因即智慧
0053a01: 莊嚴也緣即福德莊嚴也果即一念相應大
0053a02: 覺朗然無上菩提為習果也報即大般涅槃
0053a03: 果果斷德禪定三昧一切具足是報果也。
0053a04: 初釋十法不同者初三以對三軌餘七成
0053a05: 就三軌若據引淨名以眾生為菩提相豈
0053a06: 得以聞法種子為了因耶不失之名雖通
0053a07: 脩種語其本性即取煩惱即菩提也故知
0053a08: 此是本有性德後七秖是脩德三法若因
0053a09: 若果如是釋者可不異前故知即指圓教
0053a10: 為佛界也是故前明生方便土應論圓信
0053a11: 故也力中亦合云發三菩提弘誓之心具
0053a12: 如止觀第一卷四弘中簡約無作四諦以
0053a13: 誓自要期心極果因緣云是二莊嚴者據
0053a14: 顯說智應亦具三照本有三福亦具三助
0053a15: 智嚴本果文可見也。
0053b01: ○次釋本末中初總舉。
0053b02: 本末等者即相性三諦與究竟三諦不異故
0053b03: 言等也。△次別釋。
0053b04: 空諦等者元初眾生如乃至佛如皆等也。
0053b05: 次空諦下別釋中空等者凡聖皆如也等
0053b06: 者空等也大論八十云菩薩以何力故能
0053b07: 令佛與畜生等耶答菩薩以般若之力故
0053b08: 於一切法中脩畢竟空故於一切法無所
0053b09: 分別如畜生法陰界入和合故名為畜生
0053b10: 佛亦如是善法和合假名為佛若人憐愍
0053b11: 眾生得無量福若著心於佛起惡因緣得
0053b12: 無量罪故於一切法畢竟空故不心輕畜
0053b13: 生不著心貴佛復次諸實相中無相於無
0053b14: 相中不分別是佛是畜生若分別即是取
0053b15: 是故等觀復次菩薩有二種法門一者畢
0054a01: 竟空法門二者分別法門入空法門則等
0054a02: 觀一切無復分別若入分別法門二乘尚
0054a03: 不及佛況畜生耶故今文中約不分別邊
0054a04: 眾生至佛皆悉如也如即空也。
0054a05: 俗諦等者眾生未發心佛記當作佛佛既已巳
0054a06: 成佛說佛本生事即是初後相在假等也。
0054a07: 次俗等中佛記眾生當作佛此是生與佛
0054a08: 等佛說本生事此是佛與生等生與佛等
0054a09: 此是初在於後佛與生等此是後在於初
0054a10: 故云相在。
0054a11: 中等者凡聖皆實相也。
0054a12: 中等可知。
0054a13: ○次廣料簡報中二先正釋次何者下以
0054a14: 諸所表釋成初又為二先標佛地。
0054a15: 就佛界亦九亦十。
0054b01: ○次釋釋中先明下地定十次明佛地不
0054b02: 定初文者於中二初正明下地有報。
0054b03: 通途為語從地地皆有萬行福德為因無明
0054b04: 為緣習果報果分得十法無不具足此經云
0054b05: 得無量無漏清淨之果報法王法中久修梵
0054b06: 行始於今日得其果報又云久修業所得大
0054b07: 經云我今所獻食願得無上報仁王云三賢
0054b08: 十聖住果報。
0054b09: 在諸位故云通途所言分者以下後文
0054b10: 釋報究竟在佛故下地為分以報名通故
0054b11: 故下地定十此中所引諸文皆通云報唯
0054b12: 大經文云無上報既其初後皆云分得當
0054b13: 知無上之言亦是望下。
0054b14: ○次攝大乘下釋下地有報所以先引論
0054b15: 次何者下釋有生滅初文中言就佛界亦
0055a01: 九亦十者通途為語從初地去皆屬佛界
0055a02: 地地有報故定具十故引此經大經仁王
0055a03: 攝論並論初住已巳上文也故下文從何者
0055a04: 下釋云無明分盡等也。
0055a05: 攝大乘云因緣生死有後生死皆是分論果
0055a06: 報果報即是生滅。
0055a07: 攝大乘云因緣生死等者如止觀第七記
0055a08: 既云生死秖是生滅。△次釋有生滅。
0055a09: ○次何者下釋中又二初正釋次引大論
0055a10: 證初正釋中二重者前約智斷為生滅。
0055a11: 何者無明分盡是故論滅真明轉盛是故言
0055a12: 生。
0055a13: ○次又殘下全約惑邊以論生滅。
0055a14: 又殘無明在是故言生一分惑除是故言滅。
0055a15: ○次引大論中有喻有合。
0055b01: 大論云一人能耘一人能種。
0055b02: 喻中耘如滅種如生。
0055b03: 萬行資成如種智慧破惑如耘增道損生意
0055b04: 在於此四十一地皆有十法也。
0055b05: 合可見又增道損生亦如生滅生故感報
0055b06: 也。△次明佛地不定。
0055b07: 若就妙覺亦九亦十何者中道智慧乃是損
0055b08: 生生既未盡故有諸地生滅不同妙覺損生
0055b09: 義足最後那得論報故云唯佛一人居淨土
0055b10: 三十生盡等大覺無後有生死煩惱盡故智
0055b11: 德已巳圓無復習果不受後身故無報果又約
0055b12: 現生後論九論十云云若按涅槃經文願得無
0055b13: 上報者即明佛界報無上也佛報既言無上
0055b14: 佛相性等九法悉皆無上。
0055b15: 次從若就去別約妙覺位亦九亦十者損
0056a01: 生義足是故唯九約現生後既有現報亦
0056a02: 可為十如大瓔珞慧眼菩薩問文殊具如
0056a03: 止觀第五記三十生盡等大覺者有本云
0056a04: 四十生盡四十一生盡等並也言三十
0056a05: 者仁王經中一一地中分為三品即以一
0056a06: 品為一生仁王經中不立等覺故三十生
0056a07: 盡即入妙覺他不見之便以四十位或四
0056a08: 十一位為四十生等又約現生後論九論
0056a09: 十者有現報故名為有報無生後故亦言
0056a10: 無報始自初入變易土中受法性身既並
0056a11: 無復隔生之義故無生後二種報也故涅
0056a12: 槃中純陀品云我今所獻食願得無上報
0056a13: 是則報中無上不過於佛次以諸所表釋成。
0056a14: ○何者下并四復次作所表釋佛報無上
0056a15: 復引賢聖集釋五文意復約五味判賢聖
0056b01: 集意故至法華方名無上稱歡之意良有
0056b02: 以也。○○文分五初約五住惑次約生死涅槃次約善惡業次約中論四句
0056b03: 次約具不具。
0056b04: 何者六道相性全表五住二乘相性表破四
0056b05: 住全表無明菩薩相性表次第破五住佛相
0056b06: 性表一切種智淨若虛空不為五住所染故
0056b07: 佛十法最為無上云云復次六趣相表生死苦
0056b08: 二乘相表涅槃樂佛界相表非生死非涅槃
0056b09: 中道常樂我淨故言佛界最是無上復次四
0056b10: 道表惡人天表善二乘表無漏善菩薩佛表
0056b11: 非漏非無漏善故佛界最為無上復次六道
0056b12: 表諸有因緣生法二乘表即空菩薩表即假
0056b13: 佛表即空即假即中故佛界最為無上復次
0056b14: 四趣但表惡不能表善人天相但表善亦不
0056b15: 能表惡二乘但表無漏不兼善惡佛相兼表
0057a01: 一切相若解佛相即解一切相是故佛界
0057a02: 最為無上。△三引賢聖集釋五文意。
0057a03: 故賢聖集云地獄中陰但見地獄不能知上
0057a04: 趣若天中陰能知天及下其相表之不名正
0057a05: 知佛相表正知也佛智既知諸相而
0057a06: 經教應說之。
0057a07: 賢聖集意者亦如俱舍云下無升見上例
0057a08: 知二乘下智不了上智非正知。△三約五味
0057a09: 判賢聖集意。
0057a10: 若用此法歷五味教者乳教說菩薩界佛界
0057a11: 兩性相或入即假等或入即中等入中乃是
0057a12: 無上而帶一方便未全無上酪教但明二乘
0057a13: 相性得入析空等尚不明入即空等況復餘
0057a14: 耶故非無上生酥明四種相性或入析空等
0057a15: 或入即空等或入即假等或入即中等唯佛
0057b01: 相性得入即空即假即中而帶三方便故非
0057b02: 無上熟酥明三種相性或入即空或入即假
0057b03: 或入即中唯佛性相得入即空即假即中而
0057b04: 帶二方便故非無上此法華經明九種性相
0057b05: 皆入即空即假即中汝實我子我實汝父一
0057b06: 色一味純是佛法更無餘法故知佛界最為
0057b07: 無上。
0057b08: 約五味中初約乳云或入即假或入即中
0057b09: 者依中論偈汎用即名其實華嚴二教未
0057b10: 即機緣未合故著或言部中雖有無上之
0057b11: 教為帶別故部非無上酪唯析空故無或
0057b12: 言生熟二酥言即言或例乳可知唯至法
0057b13: 華體方是即涅槃解即而行不即。△次開權。
0057b14: 復次餘經所明九性相不得入佛性相即空
0057b15: 即假即中者此經皆開方便普令得入又按
0058a01: 其相性即是即空即假即中不論引入是故
0058a02: 如來殷勤稱歎此法華經最為無上意在此
0058a03: 也。
0058a04: 復次下開權者至法華經復有二種入妙
0058a05: 不同引入及按位入故也言又按其性相
0058a06: 不論引入者如從伏位來入伏位名為按
0058a07: 位從伏惑位入斷惑位名為引入今不論
0058a08: 引入當位即妙妙體稱本無隔異故。△三以
0058a09: 諸教偈結。
0058a10: 
0058a11: 妙法蓮華經玄義釋籤卷第五
0058a12: 音釋
0058a13: 掘其月切。邐迆邐輦爾切迆移爾切邐迆因循也。分齊分扶問切
0058a14: 齊才詣切分齊限量也。髣妃兩切敷勿切猶依俙也。噉徒濫
0058a15: 切食也。咀在切。挽武遠切引也。構居候切架也。創楚亮切始
0058b01: 造也。纖芥纖思廉切芥居拜切纖芥細微也。鍵巨偃切戶鑰曰鍵。矛
0058b02: 盾矛莫浮切勾兵也盾食尹切干櫓之屬。七倫切皮細起也。
