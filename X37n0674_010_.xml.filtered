0775a05: 
0775a06: 
0775a07: No. 674-9
0775a08:  雲溪俍亭挺和尚金剛別傳
0775a09: 
0775a10: 禹航顥亭居士　嚴沆　閱
0775a11: 金剛般若波羅蜜經
0775a12: 陳操尚書問睦州。看甚麼經。州云。金剛般若經。操云。
0775a13: 六朝翻譯。師看的是第幾朝。州拈起云。一切有為法
0775a14: 如夢幻泡影。睦州善能看經。傅大士善能講經。且道
0775a15: 睦州拈起。大士揮尺。他兩人還有差別也。無見不分
0775a16: 明。聽我重添註。
0775a17: 敷座而坐
0775a18: 敷座而坐等個人來。少林九年又差多少。若遇個性
0775a19: 燥漢。一手推翻喝散大眾。豈不快便難逢。不唧。重
0775a20: 新問起。
0775a21: 如汝所說當為汝說
0775a22: 若還一向不說。未免法堂草深。直恁如何若何。誑惑
0775a23: 人家不少。罷罷罷。如汝所說當為汝說。應個來機。雖
0775a24: 則私通車馬。從來官不容針。空生空生。切須解聽。
0775b01: 如是住如是降伏
0775b02: 宴坐巖中。也儘了。當時著甚來由。安他兩個註。
0775b03: 若菩薩有我相人相眾生相壽者相即非菩薩
0775b04: 離四句絕百非。速道速道。空生發得這個問頭。如來
0775b05: 定然口啞。
0775b06: 菩薩于法應無所住行于布施
0775b07: 應無所住。只這一句。逗漏已巳多。後來說個而生其心。
0775b08: 重復蛇添足。
0775b09: 若見諸相非相即見如來
0775b10: 法眼云。若見諸相非相。即不見如來。且道那一個是。
0775b11: 頗有眾生得聞如是言說章句生實信不
0775b12: 莫認驢鞍橋。當阿爺下頷。
0775b13: 佛告須菩提莫作是說
0775b14: 好世尊急與一捺。
0775b15: 何以故若取非法相即著我人眾生壽者
0775b16: 前箭猶輕後箭深。當時連下幾個何以故。為他空生
0775b17: 正坐在死水裏。從伊痛處針錐。
0775b18: 法非法非非法
0775b19: 百丈云。教語皆三句相連。初中後善。若只說一句。令
0775b20: 眾生入地獄。若三句一時說。渠自入地獄。不于教主
0775b21: 事。雲門三句。臨濟三句。會得也不難。
0775b22: 法尚應捨何況非法
0775b23: 這裏一擊粉碎。
0775b24: 如來得阿耨多羅三藐三菩提耶如來有所說法
0775c01: 耶
0775c02: 討甚麼。
0775c03: 如我解佛所說義無有定法名阿耨多羅三藐三
0775c04: 菩提亦無有定法如來可說
0775c05: 空生空生。當時在燈影裏相似。
0775c06: 一切賢聖皆以無為法而有差別
0775c07: 大有這個在。
0775c08: 於意云何若人滿三千大千世界七寶以用布施
0775c09: 至所謂佛法者即非佛法
0775c10: 於意云何。一個頭用得慣便。大凡說法。有權有實。
0775c11: 有正有偏。七寶布施。衝天子飛來驀地翻身。收到
0775c12: 四句偈上。佛法即非佛法。文殊普賢趕出山門外去
0775c13: 也。且何名此經。首山道。低聲低聲。向這裏會取。
0775c14: 四句偈
0775c15: 僧問晦堂。如何是四句偈。堂云。話墮也不知。晦堂晦
0775c16: 堂。墮也墮也。
0775c17: 實無有法名阿羅漢
0775c18: 親言出親口。
0775c19: 然燈佛所於法有所得否
0775c20: 事從根起。只為祖禰不了。殃及兒孫。洗得清來。已巳
0775c21: 是大費脣舌。
0775c22: 於法實無所得
0775c23: 須菩提尊者說經次。帝釋雨華者云。此華從天得耶。
0775c24: 從地得耶。從人得耶。帝釋舉手者云。如是如是。
0776a01: 莊嚴佛土即非莊嚴是名莊嚴
0776a02: 毗盧遮那佛從寶師子莊嚴世界翻身一輥。直輥到
0776a03: 七金山際赤鐵輪邊。依舊起來。與他安樂佛土。栴檀
0776a04: 佛土。妙香佛土。妙金佛土。蓮華佛土。妙喜佛土。善住
0776a05: 佛土。鏡光明佛土。打做一塊。攪做一團。在藕絲孔上
0776a06: 出現。你還見否。
0776a07: 無住生心
0776a08: 無住布施一齊放倒。無住生心一齊提起。放得下提
0776a09: 得起。絕後再甦。剎剎塵塵莊嚴佛事了也。盧行者菩
0776a10: 提無樹。明鏡非臺。說清淨心。略較些子。
0776a11: 不應住色生心不應住聲香味觸法生心
0776a12: 只在六根門頭。不被他污染。曹山隨墮有由也。荷
0776a13: 澤云。西天二十八祖相傳無住的心。淨名云。從無住
0776a14: 本立一切法。個死蛇頭。
0776a15: 佛說非身是名大身
0776a16: 說身相即非身相。是遮句。說非身是名大身。是表句。
0776a17: 空生空生。也解個有縱有奪。
0776a18: 受持讀誦
0776a19: 和身托付為受。一念萬年為持。破塵出經為讀。常轉
0776a20: 如是百千萬卷為誦。趙州轉藏。遭他婆子檢點。且道。
0776a21: 婆子別有長處也無。
0776a22: 又受持讀誦此經
0776a23: 僧問首山。如何受持。山云。莫污染。法眼云。證佛地者
0776a24: 名持此經。還是首山說的是。法眼說的是。
0776b01: 隨說是經
0776b02: 鹿門云。遍大地是學人一卷經。又古德云。人人有一
0776b03: 卷經。隨說是經。應無有盡。
0776b04: 經典所在之處則為有佛若尊重弟子
0776b05: 臨濟云。心清淨是。心光明是。無礙淨光是。經典所在
0776b06: 者法也。佛者佛也。尊重弟子者僧也。是一是三。即今
0776b07: 認取。
0776b08: 佛說般若波羅蜜即非般若波羅蜜是名般若波
0776b09: 羅蜜
0776b10: 僧問智門。如何是般若體。門云。蚌含明月。如何是般
0776b11: 若用。門云。兔子懷胎。請問諸人是說般若。不說般若。
0776b12: 是名般若。不名般若。
0776b13: 如來有所說法否如來無所說
0776b14: 須菩提宴坐。帝釋雨華云。尊者無說。我乃無聞。無說
0776b15: 無聞是真說般若。佛云。吾四十九年未曾說一字。一
0776b16: 耶二耶。
0776b17: 微塵非微塵世界非世界
0776b18: 有者道微塵合為世界故非微塵。世界碎為微塵故
0776b19: 非世界。恁地會又爭得。乃申左手索云。把將微塵來。
0776b20: 又申右手索云。把將世界來。良久云。兩彩一賽。
0776b21: 三十二相即是非相
0776b22: 諸相非相不勞重舉。驀指芭蕉云。東京大相國寺裏
0776b23: 破袈裟。大慧老人眼中著刺剌。
0776b24: 身命布施
0776c01: 須知正恁麼時。絕氣息時。始是學人放身命處。尸毗
0776c02: 王飼鴿。薩埵餧虎。不足云也。
0776c03: 離一切相則名諸佛
0776c04: 若見諸相非相即見如來。是兩個。離一切諸相即名
0776c05: 諸佛。是一個。見者從彼發見。名者由我得名。且要
0776c06: 問你。畢竟喚甚麼作佛。
0776c07: 實相非相
0776c08: 即是非相說名實相。龜毛拂子兔角拄杖。
0776c09: 不驚不怖不畏
0776c10: 語夏蟲以春則驚。驅窮子于華屋則怖。龍象蹴踏。
0776c11: 非驢所堪。維摩詰云。汝今不應有所畏也。兼初中後
0776c12: 言破空論。以畏屬外道者未是。
0776c13: 應生無所住心不應住色布施
0776c14: 無所住心結前無住生心。住色布施結前無住布施。
0776c15: 兩段不同收歸上科。
0776c16: 無所住心
0776c17: 問。無住生心無所住心。作何分別。答。無住而生其心。
0776c18: 無住為本。尚涉功勳。生無住心。覿體無生。不落功勳
0776c19: 邊事。驢覷井。井覷驢。身裏出門難。門裏出身易。
0776c20: 一切眾生即非眾生
0776c21: 非眾生非不眾生。即非眾生是名眾生。只今說得一
0776c22: 半。指木羅漢云。是眾生是不眾生。
0776c23: 此法無實無
0776c24: 無鬚子兩頭搖。芭蕉道。你有拄杖子。我與你拄杖
0777a01: 子。你無拄杖子。我奪你拄杖子。
0777a02: 不可量不可稱無有邊不可思議功德
0777a03: 不可稱者。天上天下誰與安名。不可量如恒河沙。無
0777a04: 有邊如四大海。不思議如請飯香積。借座燈王。達磨
0777a05: 謂梁武云。實無功德。且道達磨是世尊是。
0777a06: 我見人見眾生見壽者見
0777a07: 相本依他。見由計。教家分帶質境獨影境。最為清
0777a08: 切。咄。懷州牛益州馬。孟八浪漢。莫一味分貼去。
0777a09: 以今世人輕賤故先世罪業則為消滅
0777a10: 雲居云。動則應墮惡道。靜則為人輕賤。崇壽云。心外
0777a11: 有法應墮惡道。守住自己巳為人輕賤。總不若。宏智頌
0777a12: 云。綴綴功過。膠膠因果。鏡外狂奔演若多。杖頭擊著
0777a13: 破墮。墮破。來相賀。道從前辜負我。雪竇又云。
0777a14: 勘破了也。瞿曇勘破雪竇即且置。那裏是雪竇勘破
0777a15: 瞿曇處。問取過去七佛。
0777a16: 云何應住云何降伏其心
0777a17: 末後一著始到牢關。腦後一椎欺君不得。雪峰三登
0777a18: 九上。百丈再參。且道與空生。此問是同是異。
0777a19: 當生如是心
0777a20: 前說如是住如是降。未免盂安柄。此云生如是心。
0777a21: 原來師姑只是女人　生如是心。為甚麼覓心了不
0777a22: 可得。不見道。應無所住而生其心。應生無所住心。當
0777a23: 時初祖安心已巳為他盧行者。下個註。
0777a24: 實無有法發阿耨多羅實無有法得阿耨多羅實
0777b01: 無有法名為菩薩
0777b02: 黃蘗云。還知大唐國內無禪師麼。龍牙云。打即任打。
0777b03: 要且無祖師西來意。多少人錯會了也。
0777b04: 如是如是
0777b05: 這黃面老軟似綿團。當時何不更與一頓。
0777b06: 如來者即諸法如義
0777b07: 目前無法。意在目前。不是目前法。非耳目之所到。畢
0777b08: 竟那句是主。那句是賓。
0777b09: 此法無實無於是中無實無
0777b10: 龐居士說老婆禪。心如境亦如。無實亦無。有亦不
0777b11: 管。無亦不拘。作他座主奴始得。巖頭云。但明取網宗。
0777b12: 本無實法。你諸人還識綱宗也無。明暗參同。何不向
0777b13: 巖頭句下辯取。
0777b14: 一切法非一切法名一切法
0777b15: 法本法無法。無法法亦法。今付無法時。法法何曾法。
0777b16: 恁般說詮惶。恐殺人還道。是不立文字。又云。劫火然
0777b17: 天天不熟。山風吹石不聞聲。百川注流海不溢。五嶽
0777b18: 名山不見形。老龐也覺辭費。
0777b19: 非大身是名大身
0777b20: 阿修羅許大形體。入海八萬四千由旬。僅得一半。有
0777b21: 時藏藕絲孔中。請問是大是小。
0777b22: 五眼
0777b23: 華嚴有十眼。智眼。光明眼。出生死眼。無礙眼。一切智
0777b24: 眼且置。即如一切眾生心。天眼所見。佛眼所見。還有
0777c01: 差別也無。不見道。諸心非心是名為心。華嚴云。了心
0777c02: 非心。故能應。註破了也。
0777c03: 法眼
0777c04: 依後得智見差別法。菩薩有分別中具不分別。所謂
0777c05: 入實相也。夾山未見船子。答法身無相。法眼無瑕。未
0777c06: 免為道吾所笑。及出世千了百了。答個法眼無瑕。又
0777c07: 是什麼道理。你道古人說死法麼。
0777c08: 過去心不可得現在心不可得未來心不可得
0777c09: 過去事已巳過去了。未來不必預思量。不於現前有所
0777c10: 住。了達三世悉空寂。未免說老婆禪。不如賣餅婆子。
0777c11: 一言之下焚他周金剛青龍疏鈔。多少直截。然雖
0777c12: 如此。當時德山太魯鈍生。若是個伶俐衲僧。好將婆
0777c13: 子劈面一掌。
0777c14: 福德無故如來說得福德多
0777c15: 達磨對武帝賣寶。遇著瞎波斯。古人道。一鋪功德。早
0777c16: 已巳成就了也。意作麼生。
0777c17: 非色身名色身非諸相名諸相
0777c18: 前總說身相。此別說身相。傅大士謂。諸相具足。應物
0777c19: 萬般。即法身相也。山花開似錦。水永湛如藍。請問是
0777c20: 堅固色身。是清淨法身。
0777c21: 無法可說是名說法
0777c22: 杜口毗耶。掩室摩竭。從來不喜弄兩片皮。然雖如此。
0777c23: 水鳥樹林未免走漏個消息。累他洞山老子。開眼著
0777c24: 賊。奈何奈何。
0778a01: 慧命須菩提
0778a02: 從來只是須菩提。無端上他一個徽號塗污了也。當
0778a03: 時天女相逢。將他舍利弗住鼻孔。變作五漏之軀。
0778a04: 是為何。空生空生。甕中不怕走鱉了。
0778a05: 爾時慧命須菩提至非眾生是名眾生
0778a06: 此段非秦譯也。唐穆宗時。長安僧靈幽感夢。入冥至
0778a07: 鍾離寺。石壁上摹入貫華之義。續耶絕耶。且道眾生
0778a08: 非眾生是何意旨。可是了念即定無有起處。度盡無
0778a09: 量眾生麼。說道理儘得卒恐未在。良久云。三驢子
0778a10: 弄蹄行。畢竟喚做什麼。
0778a11: 佛得阿耨多羅三藐三菩提為無所得耶佛言如
0778a12: 是如是
0778a13: 夾山辭船子。頻頻回顧。子云。汝疑別有耶。於是覆舟
0778a14: 入水。永覺詣曹溪。一宿投契。祖云。如是如是。祖之與
0778a15: 佛寧有兩耶。萬古碧潭空界月。再三撈漉始應知。空
0778a16: 生空生。也少不得這一問。
0778a17: 是法平等無有高下
0778a18: 三世諸佛不知有。黧奴白牯知有。莫不是平高就
0778a19: 下麼。古人道。但高處高平。低處低平。莫動他分毫許。
0778a20: 大品經云。須菩提白佛言。是法平等。為是有為。為是
0778a21: 無為。佛言。非有為法。非無為法。何以故。離有為法。無
0778a22: 為法不可得。離無為法。有為法不可得。須菩提。是有
0778a23: 為性無為性。是二法不合不散。此之謂也。
0778a24: 脩一切善法善法非善法是名善法
0778b01: 脩證即不無。污染即不得。不思善不思惡。明上座本
0778b02: 來面目。你諸人還認取麼。
0778b03: 凡夫非凡夫是名凡夫
0778b04: 龐居士云。不是聖人了事凡夫。凡夫若會即是聖人。
0778b05: 聖人若知即是凡夫。且道那個說得是。又云。此語具
0778b06: 一理二義。理又如何。義又如何。試別白看。
0778b07: 轉輪聖王即是如來
0778b08: 現意天子得首楞嚴三昧。即現神力。變普在會。皆作
0778b09: 轉輪聖王。三十二相及諸眷屬七寶圍繞。如釋迦佛。
0778b10: 等無有異。這裏合有一問。轉輪聖王居金輪位。是二
0778b11: 地菩薩。以福德力具三十二相不足疑矣。且道在會
0778b12: 諸大眾以何福德。盡變轉輪聖王。具足如來三十二
0778b13: 相。真耶幻耶。當知如來亦復爾爾。
0778b14: 若以色見我以音聲求我是人行邪道不能見如
0778b15: 來
0778b16: 忠國師問僧。南方知識以何法示人。僧云。祗道一朝
0778b17: 風火散。如蛇蛻皮。如龍換骨。本爾真性宛然無壞。忠
0778b18: 云。南方知識說法。半生半滅。僧云。和尚此間說何法。
0778b19: 忠云。此間身心一如。身外無餘。僧云。和尚何得將幻
0778b20: 泡之身同于法體。忠云。你為什麼入于邪道。僧云。什
0778b21: 麼處是某甲入于邪道。忠云。不見道。若以色見我。以
0778b22: 音聲求我。是人行邪道。不能見如來麼。宗鏡錄引馬
0778b23: 祖示徒云。靈光獨照。物類不拘。巍巍堂堂。三界獨步。
0778c01: 色見我。是人行邪道。萬松秀示眾云。不斷聲色。是隨
0778c02: 處墮。聲求色見不見如來。還有就路還家的麼。乃舉
0778c03: 雲門觀音買胡餅話。雲門云。聞聲悟道。見色明心。觀
0778c04: 世音菩薩將錢來買胡餅。是饅頭。這爛葛藤。被他
0778c05: 一班老古椎。盡情說了也。畢竟作麼生。。色不是色。
0778c06: 聲不自聲。蚊子上鐵牛。無你下口處。
0778c07: 於法不說斷滅相
0778c08: 僧問洞山。寒暑到來時如何迴避。山云。何不向無寒
0778c09: 暑處去。僧云。如何是無寒暑處。山云。寒時寒殺闍黎。
0778c10: 熱時熱殺闍黎。明中暗。暗中明。回互法門。于法不說
0778c11: 斷滅相。是果然耶。
0778c12: 無我得成于忍
0778c13: 前云通達無我法者。說名真是菩薩。好音不惜頻頻
0778c14: 舉。且道如何是無我得成于忍。。石鞏提一張弓見
0778c15: 馬祖。祖曰。一箭射多少。鞏曰。射一箇。鞏問祖。一箭射
0778c16: 多少。祖曰。射一群。祖又曰。何不自射。鞏曰。若教某甲
0778c17: 自射。直得無下手處。乃依祖得度。石鞏固其人哉。
0778c18: 菩薩所作福德不應貪著
0778c19: 凡夫貪著。菩薩不應貪著。黃金為地。琉璃為臺。七寶
0778c20: 行列。是貪著否。足指按地。寶樹莊嚴。纔攝神足。忽然
0778c21: 不見。可容你貪著得麼。乾闥婆城迷麻了多少人眼
0778c22: 孔。
0778c23: 如來者無所從來亦無所去
0778c24: 唐中宗遣內侍薛簡。往召六祖。簡問祖可坐禪否。祖
0779a01: 曰。若見如來若坐若臥。是行邪道。維摩詰云。若來已巳
0779a02: 更不來。去者無所至。肇論引放光般若云。佛如空。
0779a03: 無去無來。應緣而現。無有方所。大般若云。如來真如
0779a04: 無來無去。善現真如亦無來無去。如來真如無真如
0779a05: 性。亦無不真如性。善現真如亦復如是。咦。飼費了也。
0779a06: 一合相即非一合相是名一合相
0779a07: 石屋云。一合相即非一合相。明月蘆花沒處尋。想伊
0779a08: 只在秋江上。註指不少。瓔珞經云。我今有十四億大
0779a09: 眾。以金剛口說決定義。我昔法會有一億八千無詬
0779a10: 大士。達一性原。頓覺無二。一切諸法皆一合相。從法
0779a11: 會出。各于十方說此瓔珞。大眾一合相者。即是不可
0779a12: 說。且道又說個甚麼來。有眼無耳朵。六月火邊坐。
0779a13: 如是知如是見如是信解不生法相法相非法相
0779a14: 是名法相
0779a15: 沿流不止事如何。真照無邊說似他。離相離名人不
0779a16: 稟。吹毛用了急須磨。喚甚麼是法。喚甚麼是相。火爐
0779a17: 裏拈取一莖眉毛得麼。昔人破句讀楞嚴。謂知見立。
0779a18: 知即無明本。知見亡。見斯即涅槃。且道知見亡的
0779a19: 人。莫不無知同于木石麼。不見道。如是知。如是見。如
0779a20: 是住。如是降。作如是觀。如是如是。
0779a21: 不取于相如如不動
0779a22: 南泉云。喚作如如。早是變了也。洞山過水偈云。切忌
0779a23: 從他覓。迢迢與我。我今獨自往。處處得逢渠。渠今
0779a24: 不是我。我今正是渠。應須恁麼會。方得契如如。渠不
0779b01: 是我。我正是渠。且又作麼生會。你諸人口說如理
0779b02: 如事。動著了也。
0779b03: 如夢幻泡影如露亦如電
0779b04: 淨名云。不住有為。不盡無為。有為無為是一是二。圓
0779b05: 通善國師舉陸牡丹花話已巳。乃豎起拂子云。一切
0779b06: 有為法。如夢幻泡影。圓通圓通。為他王老師披枷帶
0779b07: 。著甚來由。又教中道。妄見顛倒起不得久立。從
0779b08: 業緣生念念不住即且置。有如彌勒在樓閣中彈指。
0779b09: 向善財言。是諸法性。如夢如幻。如影如像。悉不成就。
0779b10: 又作麼生。魏譯云。一切有為法。如星翳燈幻。露泡夢
0779b11: 電雲。應云一切無為法。如夢幻泡影。如露亦如電。直
0779b12: 待當來問取彌勒。
0779b13: 
0779b14: 金剛別傳終
