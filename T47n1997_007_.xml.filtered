0742a24: 
0742a25: 圓悟佛果禪師語錄卷第七
0742a26: 
0742a27: 宋平江府虎丘山門人紹隆等編
0742a28: 上堂七
0742a29: 到南康軍開堂。於知府手中接得疏示眾云。
0742b01: 見麼。當陽顯示直截現成。百匝千重七通八
0742b02: 達。一一宗師巴鼻。頭頭向上宗乘。直下承當
0742b03: 猶較些子。苟或未證。請僧正重為敷宣。
0742b04: 指法座云。狻猊親踞眾寶莊嚴。不從須彌燈
0742b05: 王借來。元是兜率內院本有。既是快便難逢。
0742b06: 須教出一頭地高著眼。便陞座拈香云。此一
0742b07: 瓣香。奉為祝嚴今上。皇帝聖壽萬歲。恭願。
0742b08: 位隆劫石。壽等芥城。奮宣光之中興。復大禹
0742b09: 之舊跡。次一瓣香。奉為判府府判運使殿撰
0742b10: 通判大夫闔郡尊官在筵僚寀。仍願。乃忠乃
0742b11: 孝。為國為民。為聖主之股肱。作明時之拄石。
0742b12: 此一瓣香。得處幸懃收來。劫遠廣眾中數回
0742b13: 拈出。嶽面上不敢覆藏。奉為蘄州五祖山真
0742b14: 慧禪院第十二代演禪師。爇向爐中以酬法
0742b15: 乳。便敷座。歸宗和尚白槌云。法筵龍象眾。當
0742b16: 觀第一義。師云。包融萬有聲振大千。乃佛乃
0742b17: 祖頂門開。若天若人方寸闊。便恁麼薦得。不
0742b18: 妨省要。苟或踟。落在第二義門去也。還有
0742b19: 箭鋒相拄底衲僧麼。出來相共激揚。僧問。宗
0742b20: 乘一唱三藏絕詮。祖令當行十方坐斷。報恩
0742b21: 一句作麼生道。師云。天長地久無餘事。萬年
0742b22: 長祝聖明君。進云。恁麼則文明齊二曜。睿算
0742b23: 等乾坤。師云。草偃風行得自由。進云。可謂金
0742b24: 枝永茂千年秀。玉葉聯芳萬古春。師云。闔國
0742b25: 人證明。進云。古人道。楖栗橫擔不顧人。直入
0742b26: 千萬去。未審阿那箇是他住處。師云。騰
0742b27: 蛇纏足露布繞身。進云。朝看雲片片。暮聽水
0742b28: 潺潺。師云。須截斷始得。進云。此回不是
0742b29: 夢。真箇到廬山。師云。高著眼。僧問。古釋迦
0742c01: 不先。新彌勒不後。正當今日佛法委付雲居。
0742c02: 千聖不借底機。如何提掇。師云。剔起眉毛直
0742c03: 下行。進云。徙上來事。還有分付處也無。師
0742c04: 云。分付闍黎。進云。爭奈有句非宗旨。無言絕
0742c05: 聖凡。師云。還有金剛王寶劍來。進云。直下便
0742c06: 是。更不周由。師便喝。進云。忽遇頂門具眼底
0742c07: 出來道。箇隔身句又作麼生。師云。賊過後張
0742c08: 弓。進云。青山不鎖長飛勢。滄海合知來處高。
0742c09: 師云。分作兩段。進云。一舉四十九。師云確。
0742c10: 師乃云。以祖佛為標準。興祖佛作師。以人天
0742c11: 為梯航。與人天作眼。忽若不倚一物。孤迴迴
0742c12: 峭巍巍。千聖莫能知。萬靈沒照鑑。截斷一切
0742c13: 不涉廉纖。把斷世界不漏絲髮。人天眾前如
0742c14: 何剖露。若向箇裏。上絕攀仰。下絕己躬。等閑
0742c15: 如金翹鳥擘海直取龍吞。似師子兒出窟妖狐
0742c16: 絕跡。當鋒略露。不免道箇山是山水是水僧
0742c17: 是僧俗是俗。開慈悲方便門。留通途受用底。
0742c18: 忽若轉山不是山水不是水。僧不是僧俗不
0742c19: 是俗。到箇裏還有出身處麼。若有出身處。便
0742c20: 可以高揖釋迦不拜彌勒。坐斷毘盧頂。不稟
0742c21: 釋迦文。束虛空作拄杖。也打他不得。合用千
0742c22: 萬聚雷作一喝。也驚他不動。且道。此人畢竟
0742c23: 如何親近。只如今各各當陽不背不向。不立
0742c24: 一絲毫頭解路。不作一纖塵機關。正當恁麼
0742c25: 時。把斷乾坤一句作麼。生道。鵰弓已掛狼煙
0742c26: 息。萬國歌謳賀太平。復云。龍床角頭親賜得。
0742c27: 天上雲居古道場。安樂樹邊藏拙訥。更無佛
0742c28: 法可商量。既無佛法。舉箇古人公案。記得
0742c29: 神鼎山諲禪師開堂示眾云。山僧行。也無
0743a01: 正因。只待向東京城裏聽一兩本經論。於古
0743a02: 寺閑房且恁麼過時。不謂行到汝州葉縣。被
0743a03: 一陣業風吹到首山。曲彔木床上見箇老和
0743a04: 尚。當時把不住。禮他三拜。直至如今悔之
0743a05: 不得。師云。這老漢。參到生鐵鑄就處。窮到無
0743a06: 絲毫解路時。所以向鐵壁銀山處斬釘截鐵。
0743a07: 若不知有向上宗乘。爭解與麼道。然雖如是。
0743a08: 檢點將來。二祖少林也禮三拜。忽若水乳不
0743a09: 分金不辨。有條攀條無條攀例。山僧元豐
0743a10: 末年為疑著箇祖師西來意十數載江表逢見
0743a11: 大善知識。便投誠咨參玄妙理性。棒喝機關
0743a12: 直是費盡工夫。終無箇休歇去處。及到海會
0743a13: 遇見箇老和尚。被他腦後一槌。從此喪目
0743a14: 前機。去胸中物。直至如今。也分不下。且
0743a15: 道。與古人是同是別。還委悉麼。羚羊掛角千
0743a16: 外。更有羚羊在上。
0743a17: 入院至方丈云。箇是天下叢林。鍛佛祖不洪
0743a18: 爐奕世宗師。烹衲子鉗鎚底處。所以山僧到
0743a19: 此。老老倒倒。跛跛挈挈。百事無能。向箇裏如
0743a20: 何施設。然雖如是。當爐不避火。還委悉麼。銅
0743a21: 頭鐵額如龍虎。看取金圈栗棘蓬。
0743a22: 上堂云。耳聞不如眼見。眼辦不如手親。四百
0743a23: 州天上。雲居今之日。竹輿親到。巖巒回合。林
0743a24: 嶺崔嵬。白雲深處見樓臺。恍如別造一世界。
0743a25: 到箇裏亦不必窮玄說妙立境立機論性論心
0743a26: 究理究事。只如今人人分上一切坐斷。正當
0743a27: 恁麼時。親到一句作麼生道。祖佛妙玄窮徹
0743a28: 底。白雲深處好安居。復云。賜得雲居養病身。
0743a29: 半千衲子倍相親。攀蘿直上青天上。投老依
0743b01: 棲安樂神。
0743b02: 四月八日。留知事上堂云。獨掌不浪鳴。獨樹
0743b03: 不成林。大家出隻手。折鐺子頗堪任。復云。
0743b04: 昔日毘藍園裏。今朝古佛廟前。裂轉雲門關
0743b05: 捩。且浴無垢金仙。杓兒纔把處。蹉過祖師禪。
0743b06: 上堂云。山僧入院得六日。表裏如如十方純
0743b07: 靜。只有一事。說向諸人。且道。是什麼事。不
0743b08: 得動著。
0743b09: 散乾龍節上堂云。淵聖皇帝。君臨萬國。北狩
0743b10: 未還。乾龍節臨祝嚴睿算。山僧一句了無覆
0743b11: 藏。還委悉麼。佛殿裏燒香。
0743b12: 結夏上堂云。眼聲耳色不思議。百草顛頭受
0743b13: 用時。表裏洞然無一事。端能保護臘人兒。好
0743b14: 日多同遇緣即照。法隨法行。法幢隨處建立。
0743b15: 有世界以光明為佛事。有世界以音聲為佛
0743b16: 事。有世界以香飯為佛事。有世界以莊嚴為
0743b17: 佛事。有世界以寂默為佛事。且道。雲居以
0743b18: 何為佛事。不惜眉毛為諸人拈出。行住坐臥
0743b19: 動轉施為。萬象森羅包含內外。無一法不周。
0743b20: 無一事不圓。到這裏著著盡是佛。事則且置。
0743b21: 佛在什麼處。還委悉麼。高高頂無消息。深
0743b22: 深海底沒蹤由。復云。九十日光陰。一撮子半
0743b23: 千人。在毫端中。各各包含大千界。全承渠力
0743b24: 得雍容。沒築磕絕行蹤。萬里雖然無寸草。德
0743b25: 雲不下妙高。
0743b26: 舉。悟和尚立僧上堂云。只這是。大似撒沙向
0743b27: 眼中。只這不是。還如注水向耳裏。直下無事
0743b28: 平地陷人。別有機關墮坑落塹。且畢竟作麼
0743b29: 生。祇園屈曲流泉急。鷲嶺巍峨雲出遲。復云。
0743c01: 雲居開大洪爐。不止烹佛烹祖。但有一切持
0743c02: 來烈。焰堆中辨取。是則當處平和。不是切宜
0743c03: 退步煆出金剛眼睛。直得乾坤獨露。雖然到
0743c04: 這田地。須知向上一路。還委悉麼。放將三聖
0743c05: 瞎。驢踢殺大雄猛虎。
0743c06: 天申飾。開啟上堂。五月天申節。真人降中天。
0743c07: 萬國傾葵霍。處處啟法筵。雲居古道場。共爇
0743c08: 一炷煙。龍圖鳳曆等乾坤。睿算彌隆億萬
0743c09: 年。下座。
0743c10: 上堂云。古者道。結夏得十一日也。寒山子作
0743c11: 麼生。又道。結夏得十一日也。水牯牛作麼
0743c12: 生。山僧即不然。結夏得十一日也。燈籠露柱
0743c13: 作麼生。若透得燈籠露柱。即識水牯牛。若識
0743c14: 得水牯牛。即見寒山子。忽若擬議。老僧在爾
0743c15: 底。
0743c16: 上堂。僧問鏡清。諸方只具啐啄同時眼。不具
0743c17: 啐啄同時用。如何是啐啄同時眼。師云。打破
0743c18: 千年野狐窟。進云。如何是啐啄同時用。師云。
0743c19: 掀翻驪龍領下物。進云。南院道。作家不啐啄。
0743c20: 啐啄同時失。又作麼生。師云。隨他語言。走向
0743c21: 草窠裏打輥。進云。忽被學人掀翻禪床時如
0743c22: 何。師云。我且問爾。見箇什麼道理。僧禮拜
0743c23: 云。仁義道中放過一著。師云。倒退三千。師乃
0743c24: 云。平旦清晨五月一。吹起少林無孔笛。十方
0743c25: 沙界坦然平。大地山河印印出。二祖曾不往
0743c26: 西天。達磨曾不到梁國。大家共賀太平歌。摩
0743c27: 訶般若波羅蜜。復云。孤峭巍巍。面前按
0743c28: 山子。昔聞弘覺言。今朝親到此。有時生層雲。
0743c29: 有時霈微雨。逗到大晴明。依前突兀地。且道。
0744a01: 是心耶是境耶。為復在心內。為復在心外。鴛
0744a02: 鴦出徒君看。不把金針度與人。
0744a03: 上堂云。五月五日天中節。萬崇千妖俱殄滅。
0744a04: 眼裏拈須彌山。耳中拔出釘根楔。鍾馗小
0744a05: 妹舞三臺。八臂那吒嚼生鐵。攝截急急如
0744a06: 律令。
0744a07: 上堂舉。僧問法眼慧超咨和尚。如何是佛法。
0744a08: 眼云。汝是慧超。師云。還委悉麼。病遇良醫。
0744a09: 饑逢王。醬裏得鹽。雪中送炭。
0744a10: 上堂云。昨日風今日風。陣陣不從他發。十日
0744a11: 雨五日雨。點點不落別處。大方無外大象無
0744a12: 形。盡世界撮如粟米粒。總虛空乃掌中葉。可
0744a13: 以拽新羅國與占波國額。直得東勝身洲
0744a14: 射箭。西瞿耶尼中垛。所以道。髑髏常干世界。
0744a15: 鼻孔摩觸家風。若是未出陰界。尚滯見知聞。
0744a16: 恁麼說話。一似鴨聽雷鳴隔靴抓癢。直饒脫
0744a17: 根塵去機境。尚餘一線路在。且二途不
0744a18: 涉一句作麼生道。還委悉麼。佛殿階前石獅
0744a19: 子。大洋海底鐵崑崙。
0744a20: 散天申節。上堂云。天上古佛人間至尊。五月
0744a21: 下降閻浮。五月君臨萬國。奮中興業清四海
0744a22: 塵。永固龍圖長堅鳳曆。遙瞻北闕仰祝南山。
0744a23: 一句全提當機顯露。還委悉麼。建炎天子天
0744a24: 申節。聖壽彌隆億萬年。
0744a25: 上堂。僧問。百丈問溈山。併咽喉唇吻。作麼
0744a26: 生道。山云。請和尚道。此理如何。師云。傍
0744a27: 觀者哂。進云。百丈云。不辭向汝道。恐已後喪
0744a28: 我兒孫。為復是答他。話為他說。師云。老婆心
0744a29: 切。進云。五道。和尚也須併。意旨如何。
0744b01: 師云。一箭中紅心。進云。百丈道。無人處斫額
0744b02: 望汝。是肯他不肯他。師云。萬人叢裏奪高標。
0744b03: 進云。雲巖道。和尚有也未。又作麼生。師云。
0744b04: 泥涉水兩三重。進云。未審雲巖會了恁麼
0744b05: 道。不會了恁麼道。師云。與闍黎一般。進云。
0744b06: 忽有人問和尚。併咽喉唇吻作麼生道。師
0744b07: 云。合取。進云。恁麼則與雲巖一般去也。師
0744b08: 云。直截根源人不識。忙忙業識幾時休。師乃
0744b09: 云。萬仞懸崖撒手。要須其人。千鈞之弩發機。
0744b10: 豈為鼷鼠。雲門睦州當面蹉過。德山臨濟誑
0744b11: 諕閭閻。自餘立境立機作窠作窟。故是滅胡
0744b12: 種族。且獨脫一句作麼生道。萬緣遷變渾閑
0744b13: 事。五月山房冷似。
0744b14: 上堂。僧問。臨濟三玄驗作家。如何是體中玄。
0744b15: 師云。迅雷霹靂更驚群。進云。如何是句中玄。
0744b16: 師云。切忌向三寸上辨。進云。如何是玄中玄。
0744b17: 師云。棒頭有眼明如日。進云。如何是一印印
0744b18: 泥。師云。跟下爛骨董地。進云。如何是一印
0744b19: 印水。師云。沒嘴浸。進云。如何是一印印
0744b20: 空。師云。腦後圓光萬丈長。進云。為復一理為
0744b21: 復二義。師云。且鑽龜打瓦。師乃云。禪非意想
0744b22: 以意想參禪。則乖道絕功勳以功勳學道則
0744b23: 失。直須絕意想。喚什麼作禪。跟下廓爾。
0744b24: 無禪之禪。謂之真禪。如兔子懷胎。絕功勳。
0744b25: 喚什麼作道。頂門上照耀。無道之道。謂之真
0744b26: 道。似蚌含明月。到箇裏實際理地既明。金剛
0744b27: 正體全現。然後山是山水是水。僧是僧俗是
0744b28: 俗。萬法樅然初無向背。乃呵呵大笑云。山僧
0744b29: 恁麼說話。大似無夢說夢無事生事。若是明
0744c01: 眼人。覷見一場敗闕。且離意想絕功勳。一句
0744c02: 作麼生道。八臂夜叉擎鐵柱。忿怒那吒撲帝
0744c03: 鐘。
0744c04: 上堂。壁立萬仞處透得。鬧市裏可以橫身。鬧
0744c05: 市裏透得。壁立萬仞處可以倒退。何也根本
0744c06: 若真。正眼洞明。則七穿八穴。根本若不明。正
0744c07: 眼若麋麻。則皮穿骨露。故德山入門便棒。臨
0744c08: 濟入門便喝。睦州見僧便道現成公案。資福
0744c09: 道隔江見剎竿便去。跟下好與三十棒。豈
0744c10: 不是壁立萬仞處透得大丈夫漢。一等是踏
0744c11: 破草鞋。何不向祖佛提不起處承當。天人著
0744c12: 眼不及處擔荷。然後即心即佛非色非心。以
0744c13: 一重去一重。以一句脫一句。豈不是鬧市裏
0744c14: 透得。向箇裏直得壁立萬仞。然後似鶻提鳩。
0744c15: 所以古人道。垂手還同萬仞崖。正偏何必在
0744c16: 安排。然後與麼也得。不與麼也得。與麼不與
0744c17: 麼總得。似虎靠山。忽若與麼也不得。不與麼
0744c18: 也不得。與麼不與麼總不得。如銀山橫路。許
0744c19: 他是具眼底。向箇裏雙照雙遮。同生同死。全
0744c20: 明全暗。全殺全活。正與麼時。且作麼生。杖頭
0744c21: 點出金剛王。鐵壁銀山百雜碎。復云。聖凡情
0744c22: 解初無相。一法真時法法真。萬仞崖頭能撒
0744c23: 手。千頂上現全身。
0744c24: 上堂舉。古者道。動是誑寂是謗。動寂向上有
0744c25: 事在。老僧口門窄。不能與汝說。師云。是則
0744c26: 是。只道得一橛。若是山僧則不然。語是誑默
0744c27: 是謗。語默向上有事在。老僧舌頭短。不能與
0744c28: 爾說。還委悉麼。兩仞金剛寶劍一對無孔鐵
0744c29: 槌。
0745a01: 上堂云。十五日已前。千牛拽不迴。十五日已
0745a02: 後。俊鷂趁不及。正當十五日天平地平同明
0745a03: 同暗。大千沙界不出當處。可以含吐十虛。進
0745a04: 一步。超越不可說不可說香水海。退一步。坐
0745a05: 斷千里萬里白雲。不進不退。莫道闍黎老僧。
0745a06: 也無開口處。遂舉拂云。正當恁麼時如何。有
0745a07: 時拈在千頂。劃斷天雲不放高。
0745a08: 祈雨上堂。僧問。萬里不掛片雲時如何。師云。
0745a09: 老僧也怪伊。進云。青天也須喫棒。又作麼生。
0745a10: 師云。行遣早遲也。進云。未審過在什麼處。師
0745a11: 云。彼此住山人。更不重註破。進云。好雨下時
0745a12: 不下。不天晴處天晴師云。爾適來向什
0745a13: 麼處去來。進云。乍卷乍舒去也。師云。跟下
0745a14: 更與一棒。直得雨似盆傾。進云。總不與麼時
0745a15: 如何。師云。捩轉鼻孔。進云。忽若應時應節又
0745a16: 作麼生。師云。山前禾麥熟。共唱太平歌。師乃
0745a17: 云。曹溪路上天高地厚。少室前土曠人稀。
0745a18: 孤然危坐冷蕭蕭。大野橫身風颯颯。眼見則
0745a19: 瞎耳聽則聾口說則啞。雖然不出一毫端。含
0745a20: 吐十虛無向背。既然有恁麼神通。具恁麼作
0745a21: 用。為什麼乾燥燥地。東海鯉魚打一棒。忙忙
0745a22: 匝地便為霖。
0745a23: 上堂云。釋迦慳彌勒當。八字打開無盡庫。拄
0745a24: 杖子化為龍。赫日光中吐雲霧。遍界注
0745a25: 甘雨。卓拄杖下座。
0745a26: 七月旦上堂。一二三四五六七。眼裏瞳人吹
0745a27: 篳篥。七六五四三二一。石人木人眼淚出。七
0745a28: 通八達舉著。便知尚在見聞隔抓癢。陝陜府
0745a29: 鐵牛吞嘉州大像則且置。佛殿階前狗尿天。
0745b01: 五臺山上雲蒸飯。一句作麼生道。風來樹影
0745b02: 動。葉落便知秋。
0745b03: 上堂云。知幻即離。不作方便。眼裏拈須彌
0745b04: 山。離幻即覺。亦無漸次。耳裏除四大海。不
0745b05: 見而見。鐘鳴鼓響玲瓏。不聞而聞。大地山河
0745b06: 歷落。無生田地有種有收。般若梯航有津有
0745b07: 濟。離一切相即且致。威音王已前一句作麼
0745b08: 生道。雲中生石。火裏出青蓮。
0745b09: 解夏上堂。僧問。混沌未分時如何露柱懷胎。
0745b10: 此意如何。師云。突出難辨進云。分後如何片
0745b11: 雲點太清。是何宗旨。師云。高著眼。進云。未審
0745b12: 太清還受點也無。靈雲為什麼不對。師云。識
0745b13: 法者恐。進云。恁麼則含生不來也。又不對為
0745b14: 復是理合。如此為復是難為酬對。師云。生鐵
0745b15: 鑄就。進云。直得純清絕點時如何猶是真常
0745b16: 流注。又作麼生。師云。若能轉物即同如來。進
0745b17: 云。如何是真常流注似鏡常明。意旨如何。師
0745b18: 云。也是一句合頭語。進云。大地山河為自己
0745b19: 燈籠露柱。亦非他。師云。莫妄想。進云。渾無
0745b20: 用去時如何。師云。較些子。進云。向上更有
0745b21: 事也無。云打破鏡來與汝相見。未審意在什
0745b22: 麼處。師云。分付拄杖子。進云。陋巷不騎金色
0745b23: 馬。回來著破襴衫。師云。他家得自由。師乃
0745b24: 云。秋光清淺秋露虛凝。秋風颼飀秋色澄淨。
0745b25: 乃釋迦護生之功已畢。實衲僧結制之法周
0745b26: 圓。若能內忘己見外了法空。內外一如虛凝
0745b27: 澄寂。則全心即佛全佛即心。與諸佛把手共
0745b28: 行。與祖師同得同用。到箇裏更說什麼結。更
0745b29: 說什麼解。二六時中淨裸裸赤灑灑。終日著
0745c01: 衣。不曾掛一縷絲。終日喫飯。不曾咬一粒米。
0745c02: 所謂動若行雲止猶谷神。豈有心於彼此。那
0745c03: 有像於去來。觸處逢渠全機獨脫。正恁麼時
0745c04: 如何。白雲本是無心物。等閑出沒太虛空。復
0745c05: 云。九十日功圓此日。不須更驗蠟人來。雖然
0745c06: 萬里無寸草。袋口今朝己解開。
0745c07: 上堂。僧問。趙州訪一菴主云。有麼有麼。主
0745c08: 起拳頭。州云。水淺不是泊船處。意旨如何。師
0745c09: 云。據結案。進云。只如又訪一菴主。亦起
0745c10: 掌頭。州讚歎禮拜。師云。兩重公案。進云。
0745c11: 問答一般。為什麼肯一箇。不肯一箇。師云。大
0745c12: 有人到此一似撞著鐵壁。進云。忽有人問和
0745c13: 尚有麼有麼。如何祇對。師云。劈脊便棒。進
0745c14: 云。恩大難酬。師便打。乃云。當陽顯正眼。包
0745c15: 括三千大千。渠儂無舌頭。演出龍宮海藏。現
0745c16: 成受用觸處逢原。遍界家風取之左右。若非
0745c17: 同道者。何能提綱烹。既是恁麼人。須明恁麼
0745c18: 事。還委悉麼。大地撮來粟米粒。十方剎海掌
0745c19: 中觀。
0745c20: 八月一日上堂。僧問。不歷化城便登寶所時
0745c21: 如何。師云。滿眼本非色。滿耳本非聲。進云。親
0745c22: 到寶山空手回。又作麼生。師云。入荒田不揀。
0745c23: 師乃云何。物高於天生天者是何。物厚於地
0745c24: 育地者是何。物寬於虛空包虛空者是何。物
0745c25: 超越佛祖植佛祖者是。六合之外惟道。存而
0745c26: 勿論。若據本分事。未道得一半。還知盡大地
0745c27: 撮來。盡在諸人眉毛眼睫上。化作天大將軍。
0745c28: 現無邊神通。若也見得。轉凡成聖。若也不見。
0745c29: 切忌躊。撥轉上頭關捩子。分身百億化無
0746a01: 邊。
0746a02: 請長蘆覺禪師上堂。多子塔前分半座。截斷
0746a03: 眾流。少林端拱歷九年。壁立萬仞。奮作家爐
0746a04: 。施向上鉗鎚。顯大用大機。全生全殺。與一
0746a05: 切人抽釘拔楔解黏去縛。令大地人各各如
0746a06: 獅子兒奮迅吒沙踞地返躑。所以道。法王法
0746a07: 力超群生。常以法財施一切。久積淨業稱無
0746a08: 量。導眾以寂故稽首。夫如是則向萬仞懸崖
0746a09: 垂手。敲唱俱行。百尺竿頭進步。主賓互換。正
0746a10: 當恁麼時如何。龍吟長霧起。虎嘯乃風生。復
0746a11: 云。撞著道伴交肩過。一生參學事已畢。今朝
0746a12: 幸遇大導師。寶華王座為拈出。
0746a13: 上堂。僧問。離四句絕百非。請師直指西來意。
0746a14: 馬大師為什麼不與他說。師云。闍黎不妨具
0746a15: 眼。進云。智藏道。問取海兄去。又作麼生。師
0746a16: 云。爛泥裏有刺。百丈道。我到這裏不會。意
0746a17: 旨如何。師云。烏龜鑽破壁。進云。馬祖道。藏
0746a18: 頭白海頭黑。又作麼生。師云。塞外將軍令。進
0746a19: 云。只如三員尊宿。是答他話是為他說。師云。
0746a20: 一狀領過。進云。語帶玄而不露。口欲談而辭
0746a21: 喪。師云。猶有這葛藤在。進云。忽若截斷眾
0746a22: 流。言詮不涉。又作麼生。師云。待我上山採拄
0746a23: 杖。進云。這老和尚一點也瞞他不得。師云。放
0746a24: 過一著。師乃云。好日多同數彩一賽。錦上鋪
0746a25: 華全通內外。若是知音更不話會。大眾。三世
0746a26: 諸佛在火焰裏轉大法輪。牆壁瓦礫在諸人
0746a27: 眼睛裏轉大法輪。拄杖子在千聖頂上轉
0746a28: 大法輪。只有露柱燈籠。較些子。何故。東
0746a29: 行不見西行利。一葉落知天下秋。
0746b01: 中秋上堂。僧問。黃龍三關即不問。如何是楊
0746b02: 岐栗棘蓬。師云。天下人吞不得。進云。和尚還
0746b03: 吞得也無。師云。老僧是第一箇吞不得底。進
0746b04: 云。既是吞不得。將何為人。師云。終不敢孤負
0746b05: 楊岐。進云。如何是金剛圈。師云。闍黎盡伎
0746b06: 倆。百年透不出。進云。忽遇箇漢出來道盡是
0746b07: 閑言語。又作麼生。師云。一任跳。進云。這
0746b08: 老和尚今日稍有些子相為。師云。且莫冬瓜
0746b09: 印子。師乃云。秋半西風急。當空月正圓。蕭蕭
0746b10: 木葉落。湛湛露珠懸。嘹唳衝雲雁。凄清抱樹
0746b11: 蟬。頭頭渾漏泄。切忌覓幽玄。
0746b12: 出城中退院回。上堂。大眾幸自無一星兒事。
0746b13: 剛然平地起骨堆。費盡工夫。只這是步隨流
0746b14: 水歸來。恁麼也不得。不恁麼也不得。恁麼
0746b15: 不恁麼總不得。然後沒交涉。正身此箇時節。
0746b16: 雖然如是。他家自有通霄路。嵩高南嶽與天
0746b17: 台。復云。八臂那吒擎鐵柱。翻身直入滄溟去。
0746b18: 逡巡忿怒撲帝鐘。過犯彌天無雪處。無雪處
0746b19: 不免依前安舊所。且正當恁麼時如何。一文
0746b20: 偷不得。虛作沒量人。
0746b21: 謝監院上堂舉。藥山一日語雲巖云。與我喚
0746b22: 沙彌來。巖云。和尚喚他作什麼。山云。我有箇
0746b23: 折鐺子。要伊提上挈下。巖云。恁麼則與和
0746b24: 尚共出一隻手也。師云。道頭知尾。舉一明三。
0746b25: 山僧有箇小頌。一步闊一步。一著高一著。提
0746b26: 折鐺兒。施阿伽陀藥。須彌土一撮。滄溟水
0746b27: 半杓。快意唱巴歌。過屠門大嚼。
0746b28: 上堂云。大眾。仲冬嚴寒。千山萬山。滴水滴
0746b29: 凍。成塊成團。凍得達磨板齒落。得金烏嘴
0746c01: 團。明鏡當臺幽洞側。更看雙鳳舞孤鸞。復
0746c02: 云。金毛獅子一滴乳。迸散驢兒乳十斛。活
0746c03: 死人平地上。似地擎山石含玉。
0746c04: 舉。杲首座立僧上堂云。鶻兒未出窠。已有摩
0746c05: 霄志。虎子未絕乳。已有食牛氣。況復羽翼成。
0746c06: 況復爪牙備。奮迅即驚群。八面清風起。一條
0746c07: 脊梁硬以鐵。一條白棒掀天地。相與建法幢。
0746c08: 展衲僧巴鼻。
0746c09: 上堂云。不登泰山不知天之高。不涉滄海不
0746c10: 知海之闊。此區中之論也。若是其中人。天在
0746c11: 一粒粟中。海在一毫頭上。浮幢王華藏界。盡
0746c12: 在眉毛眼睫間。且道。此箇人在什麼處安身
0746c13: 立命。還委悉麼。無邊虛空盛不受。直透威音
0746c14: 更那邊。
0746c15: 上堂云。三界無法。霜天皎月。何處求心。山高
0746c16: 水深。四大本空。不辨西東。佛依何住。乾坤獨
0746c17: 露。透得脫見得徹。正在半途逡巡。擊碎鐵門
0746c18: 關拔。脫無根樹便見。掌擎日月背負須彌。引
0746c19: 手過越一百一十城。翻身獨立十方華藏界。
0746c20: 到箇裏也無佛也無祖。不立照不立用。不立
0746c21: 權不立實。不行棒不行喝。正當恁麼時如何。
0746c22: 憑仗阿伽陀妙藥。點取金剛正眼開。
0746c23: 上堂云。十方同聚會。本來身不昧。箇箇學無
0746c24: 為。頂上用鉗鎚。此是選佛場。深廣莫能量。心
0746c25: 空及第歸。利劍不如錐。龐居士舌拄梵天。口
0746c26: 包四海。有時將一莖草作丈六金身。有時將
0746c27: 丈六金身作一莖草。甚是奇特。雖然要且不
0746c28: 曾動著向上。關。如何是向上關。鑄印築高
0746c29: 壇。
0747a01: 韓觀察請上堂。大眾。日沈沈風颯颯。萬世只
0747a02: 如今。雲靉靉水潺潺。當處全體現。黏皮著骨
0747a03: 底未免論性論心越格超宗底。便道。泥涉
0747a04: 水。殊不知。人人有坐斷天下人舌頭分。箇箇
0747a05: 具有金剛正眼。若能未舉先知。未言先契。則
0747a06: 路逢達道人。不將語默對。到箇裏似金博金。
0747a07: 如水入水。便乃全憑此箇恩力去也。且正恁
0747a08: 麼時如何是全提一句。還委悉麼。知恩方解
0747a09: 報深恩。
0747a10: 圓悟佛果禪師語錄卷第七
