0826a07: 
0826a08: 
0826a09: No. 1190 [Nos. 1188, 1189]
0826a10: 【原】明本大明太宗文皇帝御製真實名
0826a11: 經序
0826a12: 
0826a13: 蓋聞真實名經者。是諸如來超出有壞智身。
0826a14: 極顯密微妙。正覺菩提其義深廣。猶如意大
0826a15: 寶珠寶中最勝。故能利益有情增長福慧。超
0826a16: 離塵垢脫除過愆。消弭煩惱解釋魔障。令彼
0826a17: 一切清淨圓滿即登彼岸。昔曼殊室利。弘大
0826a18: 慈悲發大誓願。以是最妙吉祥作大方便。敷
0826a19: 揚奧旨拯拔輪迴。以此饒益功德無際。朕惟
0826a20: 如來施教。但欲使人為善。夫為善者。為臣
0826a21: 為忠為子為孝。忠臣孝子。行一事而不敢以
0826a22: 忘君。出一言而惟恐以辱親。盡心於夙夜。而
0826a23: 毫髮之欺蔽不敢以萌於心。鞠躬於朝夕。而
0826a24: 頃刻之奉承不敢以違於志。心惟一於善。而
0826a25: 無纖芥之惡。若是者則何有於愆尤煩惱。但
0826a26: 為不善之人。不忠於君不孝於親。悖禮傷道
0826a27: 積愆累惡。所謂報業亦如此人乎。施如仰面
0826a28: 唾眱反見自污。背拳搏擊反見自傷。觸犯憲
0826a29: 條身入狴犴即為地獄。如茲果報不爽絲忽。
0826b01: 若此輩流。素蘊不忠不孝之心。一旦苟能改
0826b02: 悟。移不忠以為忠。移不孝以為孝。去惡而為
0826b03: 善。則即善人而已。朕弘垂愍念推廣慈仁。故
0826b04: 以是經功德與之懺悔。猶熱濯寒泉頓得清
0826b05: 涼。饑餐香積頓能成飽。貧窮卑賤即得高勝。
0826b06: 年齡不永皆得長壽。諸種善根圓滿具足。若
0826b07: 當露居而忽成樓宇。若涉波濤而忽遇舟航。
0826b08: 如蓮華之出水不染淤泥。如鵬之運遊逍
0826b09: 遙雲漢。凡修善之士欲求佛道。堅持禁戒精
0826b10: 進不已。能究竟是經。求真實顯密奧義。即得
0826b11: 五眼清淨六識皆空。自然超萬有而無心。含
0826b12: 萬動而恒寂。廓清塵習妙踐真如。是用光闡
0826b13: 大猷敷贊玄化。彰述厥旨以翼流通。致力於
0826b14: 斯者宜盡心焉。
0826b15: 永樂九年七月十五日
0826b16: 
0826b17: 
0826b18: 梵語阿耶曼祖悉哩捺麻捺機
0826b19: 此云誦聖妙吉祥真實名經
0826b20: 聖妙吉祥真實名經
0826b21: 
0826b22: 元講經律論習密蜜教
0826b23: 土番譯主聶崖沙門釋智譯
0826b24: 敬禮孺童相妙吉祥。
0826b25: 復次吉祥持金剛難調伏中勝調伏
0826b26: 勇猛超出三界內自在金剛密中勝
0826b27: 眼如白蓮妙端正面貌圓滿若蓮華
0826b28: 自手執持勝金剛時時仰上作拋擲
0826b29: 復次第現忿等像亦有無邊持金剛
0826c01: 勇猛調伏難調者具威猛相極怖畏
0826c02: 於金剛尖出勝光自手向上令拋擲
0826c03: 有大慈悲及智慧方便益生極殊勝
0826c04: 具足喜樂安隱心示有忿怒之形相
0826c05: 於行正覺行中尊眾皆來集身恭謹
0826c06: 向彼如來末遏究竟正覺禮敬已
0826c07: 於前恭敬伸合掌端坐正念而告白
0826c08: 遍主與我作饒益益我慈悲於我故
0826c09: 如幻網中成究竟願我真實獲菩提
0826c10: 有諸煩惱亂其心不解泥中而沒溺
0826c11: 為利一切有情類令獲無上之果故
0826c12: 究竟正覺出有壞是有情師及導師
0826c13: 亦大記句達真性了知根心殊勝者
0826c14: 彼出有壞之智身是大頂旋言詞主
0826c15: 亦是智身自超出妙吉祥智勇識者
0826c16: 誦彼殊勝真實名是甚深義廣大義
0826c17: 無比大義勝柔軟初善中善及後善
0826c18: 過去正覺等已說於未來中當演說
0826c19: 現在究竟等正覺亦遍數數皆宣說
0826c20: 大幻化網本續中持大金剛持密
0826c21: 如彼無邊諸佛妙音宣暢今當說
0826c22: 世尊究竟正覺等願成真實持故
0826c23: 如我決定未出間當勤堅固而受持
0826c24: 遠離煩惱令無餘於諸謬解捨離故
0826c25: 即以無別無異心為諸有情願宣說
0826c26: 密自在者持金剛向如來前說是言
0826c27: 告白畢已而合掌以身恭敬坐其前
0826c28: 復次釋迦出有壞究竟正覺兩足尊
0826c29: 於自面門殊勝舌廣長橫遍令舒演
0827a01: 顯現三種世界內調伏四魔諸怨敵
0827a02: 有情皆具三惡趣為現清淨微笑相
0827a03: 於其清淨梵音中遍滿三種世界已
0827a04: 為持金剛大力者密自在主而答說
0827a05: 具足有大慈悲者汝為利益有情故
0827a06: 具足智身妙吉祥誦真實名是大益
0827a07: 能作清淨除罪業於我精勤應諦聽
0827a08: 善哉吉祥持金剛手持金剛汝善哉
0827a09: 密主我為此事故為汝巧妙令宣說
0827a10: 汝今一心應諦聽唯然末遏善哉
0827a11: 復次釋迦出有壞一切密大種性
0827a12: 密明持種性於其三種令觀察
0827a13: 世間及出世間性顯作世間大種性
0827a14: 殊勝廣大手印種大種大髻應觀察
0827a15: 言詞之主演偈頌密王者具六種
0827a16: 將令顯出於無二無生法者自宣說
0827a17: 啞阿長呼依倚引烏鄔引引一阿嗃引啞
0827a18: 悉低二合哆哩二合低二默捺沒隆二合低三囉
0827a19: 上聲沒哆四母怛默五怛囉二合咄不囉二合低
0827a20: 默六唵七末囉二合帝疙折二合捺身切渴
0827a21: 情捺不囉二合默默捺呣呤二合怛英默捺葛二
0827a22: 合也斡引宜說囉啊囉拶捺拽捺麻此下十四頌。
0827a23: 出現三十七菩提中圍。故讚金剛菩提心即是八十六名數
0827a24: 如是正覺出有壞究竟正覺啞中出
0827a25: 啞者一切字中勝是大利益微妙字
0827a26: 諸境之內出無生即此遠離於言說
0827a27: 是諸說中殊勝因令顯一切諸言說
0827a28: 大供養者是大欲一切有情令歡喜
0827a29: 大供養者即大瞋一切煩惱廣大怨
0827b01: 大供養者是大癡亦愚癡心除愚癡
0827b02: 大供養者即大忿即是忿恚之冤讎
0827b03: 大供養者大貪欲一切貪欲皆除斷
0827b04: 大欲即是於大樂大安樂者大喜足
0827b05: 大境色與廣大身大色并及大形像
0827b06: 大明及與大廣大大中圍者是廣大
0827b07: 持於廣大智慧器鉤煩惱鉤大中勝
0827b08: 普聞妙聞皆廣大顯中即是廣大顯
0827b09: 解者執持大幻化大幻化中成利益
0827b10: 大幻化內喜中喜大幻化中施幻術
0827b11: 大施主中最為尊大持戒中持殊勝
0827b12: 於大忍辱即堅固以大精進悉棄捨
0827b13: 以大禪定住靜慮以大智慧令持身
0827b14: 具足大力大方便大願勝智是大海
0827b15: 大慈自性無量邊亦是大悲勝智慧
0827b16: 有大智慧具大智大解即是大方便
0827b17: 具大神通及大力大力及與大速疾
0827b18: 復大神通大名稱大力令他令摧伏
0827b19: 三有大山悉能壞持大堅固大金剛
0827b20: 大緊即是大雄勇於大怖中施怖畏
0827b21: 尊者大種即殊勝上師密大殊勝
0827b22: 住在於彼大乘相大乘相中最殊勝
0827b23: 　此下二十四頌三句。是出現眾明主中圍故讚清淨法界一百八名數。
0827b24: 廣大正覺眾明主具大寂默大寂默
0827b25: 大密中令出現有大密自性理
0827b26: 欲得十種到彼岸住於十種彼岸中
0827b27: 十彼岸到是清淨即是十種彼岸理
0827b28: 尊者十地自在者住在於彼十地中
0827b29: 具知十種之自性持於十種清淨者
0827c01: 十種義相義中義自在寂默十力主
0827c02: 作諸利益無有遺具有十種大自在
0827c03: 離彼無垢戲論主真如自性清淨王
0827c04: 言說真實不諱句如其所說而依行
0827c05: 於無二中說無二住於真實邊際中
0827c06: 無我師子具音聲外道惡獸極怖畏
0827c07: 遊行一切有義中速疾猶若如來心
0827c08: 勝及最勝勝怨中於轉輪者施大力
0827c09: 集中之師集中勝集王集主集自在
0827c10: 執持愛護大靈驗大義不受他恩念
0827c11: 句王句主能言詞句中自在句無邊
0827c12: 以真實句說真實於彼四諦宣說者
0827c13: 不還之中復不還教如緣覺及獨覺
0827c14: 種種決定超出中彼諸大中獨一因
0827c15: 苾芻羅漢即漏盡調伏諸根并離欲
0827c16: 獲得安樂無怖畏成滿清涼亦無濁
0827c17: 明解及與於神足世間善逝勝明解
0827c18: 於我不執不執我住於二種諦理中
0827c19: 能到輪迴之彼岸所作已畢住露地
0827c20: 於一智中而出現以智慧器破一切
0827c21: 法王妙法具顯現於世間中勝明照
0827c22: 以法自在法中王能演妙道令宣說
0827c23: 有義成就滿誓願捨離一切諸虛妄
0827c24: 無盡法界實離妄勝妙法界極無盡
0827c25: 具大福田勝福足智中廣大殊勝智
0827c26: 具足智者解有無無二種中而積集
0827c27: 諸常見中勝禪定誓修靜慮是智王
0827c28: 自解各各皆不動最上勝者持三身
0827c29: 具足正覺五身性遍主五種智自性
0828a01: 首冠莊嚴五覺性持五種眼離執著
0828a02: 令諸正覺皆增長正覺尊子勝微妙
0828a03: 勝智出有出生處出現法中離三有
0828a04: 獨一堅固金剛性初生已作有情主
0828a05: 現空性中自超出勝智妙智如大火
0828a06: 以大光明遍照耀以智慧明令顯現
0828a07: 是有情燈智慧炬具大威勢顯光明
0828a08: 是勝主明王密王者作大益
0828a09: 具大肉髻希有頂大虛空主說種種
0828a10: 是諸正覺勝自性具足有情歡喜眼
0828a11: 能令增長種種相諸大仙等皆供讚
0828a12: 令持三種之密大記句者持密
0828a13: 尊者守護三寶故宣說最勝三乘法
0828a14: 真勝有義之索是大執持金剛索
0828a15: 金剛鐵鉤大索
0828a16: 　此下十頌句。是出現不動佛中圍。故讚大圓鏡智即七十一名數。
0828a17: 怖畏金剛施怖畏金剛王者六面怖
0828a18: 六眼六臂力具足亦是骨相咬牙者
0828a19: 曷辣曷辣具百面是獄王主魔中王
0828a20: 有力金剛能作怖名稱金剛金剛心
0828a21: 幻化金剛具大腹金剛中生金剛主
0828a22: 是金剛心如虛空不動獨髮相嚴身
0828a23: 所著大象生皮衣大緊呵呵皆哮吼
0828a24: 希希聲吼能作怖若作笑者有響笑
0828a25: 金剛喜笑大哮吼金剛勇識大勇識
0828a26: 金剛王者大安樂金剛堅者大歡喜
0828a27: 金剛吽者吽聲吼器中執持金剛箭
0828a28: 金剛劍斷令無餘眾持金剛具金剛
0828a29: 一種金剛能退敵熾焰金剛施惡眼
0828b01: 金剛頭髮如焰熾金剛降臨大降臨
0828b02: 具足百眼金剛眼身中具有金剛毛
0828b03: 金剛毛者獨一身指甲增長金剛尖
0828b04: 以金剛心皮堅硬執金剛髮具吉祥
0828b05: 以金剛鬘而莊嚴呵呵響笑決定吼
0828b06: 具六種字金剛聲大柔和聲大音聲
0828b07: 三世界中獨一音遍虛空界聲哮吼
0828b08: 諸有聲中皆殊勝
0828b09: 　此下四十二頌。出現無量壽佛中圍。故讚妙觀察智即二百七十五名數。
0828b10: 真實無我真實性即是真際無有字
0828b11: 宣說空性眾中勝甚深廣大聲哮吼
0828b12: 即是法螺具大聲亦法犍椎大音聲
0828b13: 超越無住圓寂性十方法中即大鼓
0828b14: 無色有色中微妙具種種相意中生
0828b15: 具諸相者顯吉祥執持影相使無餘
0828b16: 無能過中大名稱三界之中大自在
0828b17: 住於最極聖道中大興盛中之法幢
0828b18: 三世界中一孺童長老尊者四生主
0828b19: 三十二相具莊嚴三界所愛於中妙
0828b20: 是世間解為勝師是世勝師無怖畏
0828b21: 救世間尊意無私救中救者而無上
0828b22: 盡空邊際悉受用解一切中智慧海
0828b23: 解散一切無明亦能破壞三有網
0828b24: 能滅無餘諸煩惱到彼輪迴大海岸
0828b25: 勝智灌頂具頭冠真實究竟令莊嚴
0828b26: 滅除三種諸苦惱滅三毒得三解脫
0828b27: 決定解脫諸障難住於如空平等中
0828b28: 超越一切煩惱垢能解三時及無師
0828b29: 諸有情中即大尊功德帶中之鬘帶
0828c01: 諸有身中即解勝虛空道中真實住
0828c02: 持於如意大寶珠遍主一切寶中勝
0828c03: 圓滿是大如意樹勝妙淨瓶大中勝
0828c04: 能作有情諸利益隨順有情而利益
0828c05: 亦解善惡及時辰遍主解記具記句
0828c06: 解時及解有情根亦能作於三解脫
0828c07: 具足功德解功德解法讚歎現吉祥
0828c08: 吉祥之中最吉祥吉祥名稱善名稱
0828c09: 大止息中大法筵大歡喜中大音樂
0828c10: 恭敬承侍悉具足勝喜名稱性吉祥
0828c11: 具勝施勝是尊者微妙歸處堪歸救
0828c12: 於世怨中勝中勝離一切怖無有餘
0828c13: 頂髻及髻各分埵頭髮摸拶戴頭冠
0828c14: 五面具有五種髻五髻各繫花髻帶
0828c15: 即是禿髮大勤息行淨梵行勝勤息
0828c16: 大苦行者建苦行微妙淨宮喬答彌
0828c17: 梵婆羅門解淨梵超圓寂時得淨梵
0828c18: 脫離纏縛解脫身解脫圓寂是圓寂
0828c19: 超越悲哀滅悲哀微妙決定近出離
0828c20: 能除苦樂之邊際離欲身中而超越
0828c21: 不可比量無與等非見非顯非朗然
0828c22: 雖性不改亦普遍微細無漏離種性
0828c23: 無塵離塵即無垢離失捨除放過愆
0828c24: 最極寢寤覺自性諸解諸明即微妙
0828c25: 識心超越於法性持理即是無二智
0828c26: 離虛妄者默然成修於三世正覺行
0828c27: 正覺無垢亦無邊最初正覺亦無因
0828c28: 獨一智眼無垢染具足智身即如來
0828c29: 以句自在廣宣說演勝丈夫法中王
0829a01: 宣陳微妙殊勝處詮說師子無與等
0829a02: 於勝觀察殊勝喜積聚威勢是入意
0829a03: 熾焰光中吉祥相手臂光耀令顯現
0829a04: 殊勝大醫即尊者能離痛刺無有上
0829a05: 亦是諸藥枝茂樹對治諸病大怨
0829a06: 入意三界中殊勝吉祥遊宿具中圍
0829a07: 十方一切虛空界建立法幢極微妙
0829a08: 遊行唯一廣大傘即具慈悲妙中圍
0829a09: 吉祥蓮華舞自在廣大邊主大寶傘
0829a10: 具於正覺大威勢持於一切正覺身
0829a11: 是諸正覺大修習是諸正覺唯正法
0829a12: 金剛大寶灌頂相諸大寶性即自在
0829a13: 世間自在諸法性持金剛者一切王
0829a14: 一切正覺即大心一切正覺在心中
0829a15: 一切正覺之大身亦是一切正覺語
0829a16: 金剛日是具大明金剛月是無垢光
0829a17: 離欲等中是大欲種種諸色熾焰光
0829a18: 金剛跏趺正等覺執持真實究竟法
0829a19: 吉祥正覺蓮華生亦能攝持正覺藏
0829a20: 復持種種幻化王廣大正覺持明
0829a21: 聰明金剛即大劍真實清淨殊勝字
0829a22: 是廣大乘除苦惱金剛法者廣大器
0829a23: 金剛甚深唧哪唧金剛智慧依義解
0829a24: 諸到彼岸皆究竟一切地中具莊嚴
0829a25: 真實清淨無我法真實智月殊勝光
0829a26: 廣大精進幻化網本續一切殊勝主
0829a27: 金剛坐者具無餘持於一切智慧身
0829a28: 一切殊勝妙智慧即於心地持往復
0829a29: 一切正覺之大心復持種種之化輪
0829b01: 是一切體殊勝性亦持一切體自性
0829b02: 即無生法種種義持於一切法自性
0829b03: 廣大智慧剎那中解持諸法無遺餘
0829b04: 現解一切諸法者勝持寂默真實際
0829b05: 殊勝不動自性淨持於正覺妙菩提
0829b06: 一切正覺現於前智火熾焰光顯盛
0829b07: 　此下二十四頌。讚平等性智。故即是出現寶生佛中圍即一百四名數。
0829b08: 隨樂成就微妙義一切惡趣悉清淨
0829b09: 諸有情中殊勝尊一切有情令解脫
0829b10: 煩惱敵中獨勇猛威猛能破愚癡怨
0829b11: 具吉祥智而嚴身執持堅固之惡相
0829b12: 能令動於百種手舉步相中而作舞
0829b13: 吉祥百手皆圓滿遍空界中令作舞
0829b14: 大地中圍一界分以一足跟堅踏之
0829b15: 以足爪甲界分內淨梵世界盡令押
0829b16: 無二一義法之義即微妙義無怖義
0829b17: 亦種種識具色義於心意識具相續
0829b18: 體義無餘數歡喜愛空之性殊勝智
0829b19: 捨離三有之貪欲二有歡喜廣大者
0829b20: 色貌鮮潔若白雲光明殊勝如秋月
0829b21: 亦如初出妙日輪爪如赤銅光皎潔
0829b22: 頭冠殊勝尖末青勝髮亦復紺青色
0829b23: 大寶光明具吉祥正覺化身莊嚴具
0829b24: 諸百世界皆令動而能具彼神足力
0829b25: 持於廣大實性念四念住中靜慮王
0829b26: 以七覺支為花香即是如來功德海
0829b27: 解八道支義理故是解真實正覺道
0829b28: 於諸有情大分著亦如虛空無所著
0829b29: 一切有情意中生速疾猶如有情意
0829c01: 解諸有情根與義能奪有情諸心意
0829c02: 亦解五蘊實性義清淨五蘊令受持
0829c03: 決定出彼諸邊際亦能出於決定中
0829c04: 向決定出道中住宣說一切決定出
0829c05: 拔十二支三有根持於清淨十二種
0829c06: 具有四諦之義相解持八種之心識
0829c07: 十二實義令具足十六實性現體解
0829c08: 以二十種成菩提勝解一切正覺相
0829c09: 一切正覺幻化身無邊億界令出現
0829c10: 彼諸剎那現了解亦解剎那諸有義
0829c11: 種種乘者方便理利益去來皆了解
0829c12: 決定出於三乘者住在於彼一乘果
0829c13: 諸煩惱界清淨性盡能滅除諸業果
0829c14: 過於一切江海中寂靜如行中出現
0829c15: 煩惱及與隨煩惱及以習氣皆棄捨
0829c16: 以於大悲智方便於諸有情作利益
0829c17: 一切想義皆棄捨亦令滅除心識意
0829c18: 能緣一切有情心亦解一切有情意
0829c19: 在彼一切有情心隨順一切有情意
0829c20: 充滿一切有情心令諸有情心歡喜
0829c21: 成就究竟無錯謬一切謬解皆捨離
0829c22: 於三義中無疑智諸我三種功德性
0829c23: 五蘊義理三時中於諸剎那能分別
0829c24: 一剎那中正等覺持於一切正覺性
0829c25: 無身之身身中勝解了諸身之邊際
0829c26: 種種諸相諸處顯大寶即是大寶首
0829c27: 　此下十五頌。讚成所作智。故出現有義成就佛中圍。即九十五名數。
0829c28: 解了一切正覺者正覺菩提即無上
0829c29: 出密處無文字大密者是三種
0830a01: 諸密義令增長大明點者無文字
0830a02: 大空即是五種字空明點者六種字
0830a03: 種種諸空無種種十六半半具明點
0830a04: 亦無支分超於數即四靜慮之初首
0830a05: 了解一切靜慮支明解靜慮種族性
0830a06: 具靜慮身身中勝受用身者一切勝
0830a07: 化身即是殊勝身持彼化現之種性
0830a08: 種種化現十方中依法利益於有情
0830a09: 自在之天天中天非天自在非天主
0830a10: 自在無滅天之師作壞作壞即自在
0830a11: 三有寂靜令超越唯一師者有情師
0830a12: 名稱普於十方界施法之主廣大者
0830a13: 備足莊嚴慈鎧者以慈愍心為堅甲
0830a14: 智慧如劍持弓箭欲離不解煩惱敵
0830a15: 能降勇猛魔怨者兼除四種怖畏魔
0830a16: 亦能退諸魔軍旅究竟正覺救世間
0830a17: 是堪供讚禮敬處亦是恒常承侍境
0830a18: 應供詠處最殊勝真堪禮敬勝上師
0830a19: 一步能遊三世界如空無邊實鎮押
0830a20: 清淨三明是清淨具六神通隨六種
0830a21: 菩提勇識大勇識大神足者超世間
0830a22: 達彼智慧之實性亦獲智慧之體性
0830a23: 一切自明令他明殊勝丈夫於一切
0830a24: 超離一切諸譬喻能智所智殊勝主
0830a25: 尊者即是法施主宣說四種手印義
0830a26: 有情奉施殊勝主決定所入三種住
0830a27: 微妙義中淨吉祥三世間中大勝福
0830a28: 具足吉祥皆成辦曼祖悉哩勝吉祥
0830a29: 　此下五頌。如次結讚五智。大圓鏡清淨法界妙觀察平等性成所作智。如次一頌一智也。
0830b01: 勝施金剛我敬禮真實邊際我敬禮
0830b02: 出現空性我敬禮正覺菩提我敬禮
0830b03: 正覺貪著我敬禮正覺欲者我敬禮
0830b04: 正覺歡喜我敬禮正覺戲論我敬禮
0830b05: 正覺微笑我敬禮正覺笑者我敬禮
0830b06: 正覺語者我敬禮正覺心者我敬禮
0830b07: 出現無者我敬禮出現正覺我敬禮
0830b08: 出現虛空我敬禮出現智者我敬禮
0830b09: 幻化網者我敬禮正覺顯論我敬禮
0830b10: 一切一切我敬禮彼智身者我敬禮
0830b11: 持金剛金剛手。此妙吉祥智勇識不共真實
0830b12: 名。是出有壞之智身一切如來之智身。汝今
0830b13: 應當生大歡喜。滿淨意樂增長無上。即能清
0830b14: 淨身語意三之密。若不能究竟不能清淨地
0830b15: 者。令到彼岸福智二足皆悉圓滿令其清淨。
0830b16: 義無有上。若未解者令解。未得者令得。自
0830b17: 此至於一切如來微妙法理真實持故。我為
0830b18: 宣說開示顯解令其攝受。持金剛金剛手。此
0830b19: 者我於汝種性中。及一切密法性攝受中。
0830b20: 而作攝受。持金剛金剛手。此真實名者。即是
0830b21: 一切如來最極清淨。真實潔淨一切智智之
0830b22: 性。身語意三之密。亦是一切正覺菩提。即
0830b23: 能了解真實究竟諸正覺故。亦是無上一切
0830b24: 如來。體解一切善逝法界。於諸勝中而能破
0830b25: 壞一切諸魔之力。一切十力中即十力之十
0830b26: 力。一切智智性中即一切智智之性。是諸法
0830b27: 中之。真實成就一切正覺。亦是一切大菩
0830b28: 提勇識。福智二足真實究竟無垢最極清淨
0830b29: 也。亦是一切聲聞緣覺出生之處。具足人天
0830c01: 境界。是大乘之體性。出生諸菩薩行處。即一
0830c02: 切聖道之邊際也。亦是察度諸解脫道決定
0830c03: 出生處。亦是不斷如來種性。增長菩提勇識
0830c04: 大勇識種族種性。亦能攝伏於他一切作狂
0830c05: 敵者。破壞一切外道。退捨四魔軍將之力。亦
0830c06: 是真實攝受一切眾生。決定成熟一切趣向
0830c07: 聖果。諸淨梵四宮之靜慮。諸一心之禪定也。
0830c08: 亦是調伏身語意三。精勤禪定能離一切合
0830c09: 集。亦捨一切煩惱及隨煩惱。滅除一切障礙。
0830c10: 解脫一切繫縛。亦是解脫一切諸蘊。滅諸亂
0830c11: 心成辦一切出生處。捨離一切盛衰事。亦能
0830c12: 關閉一切諸惡趣門。開示解脫眾樂勝道。令
0830c13: 其不入輪迴之中。而能轉大法輪。建立一切
0830c14: 如來傘蓋幢旗。一切妙法正法之宮。亦是菩
0830c15: 提勇識。於密門而修習者速得成就。亦是
0830c16: 了解菩薩摩訶薩精勤般若波羅蜜多之定。
0830c17: 解了一切精勤無二戲論之空性。一切到彼
0830c18: 岸之二足。究竟真實清淨一切究竟地。各各
0830c19: 了解諸聖四諦。一心體解一切諸法四種念
0830c20: 住。此真實名者。乃至一切正覺功德。能作真
0830c21: 實究竟也。持金剛金剛手。此真實名者。能
0830c22: 滅有情身語意三之行無餘罪業。亦能清淨
0830c23: 一切有情諸惡趣類。令其退捨一切惡趣。真
0830c24: 實斷除一切業障無有遺餘。能生一切相續
0830c25: 八難者令其不生。能滅八種怖畏。能破一切
0830c26: 惡夢。決定能盡一切惡相。能滅一切惡見及
0830c27: 諸惡魔。亦能遠離一切怨魔之行。增長一切
0830c28: 福善。亦能除滅諸惡覺觀令其不生。破滅一
0830c29: 切憍慢威勇我執。不生一切苦惱憂愁。亦是
0831a01: 一切如來之心。諸菩薩之密。一切聲聞緣覺
0831a02: 之大密。一切密及其手印。真實增長諸不
0831a03: 可說念及正念。增長無上善巧智。亦能具足
0831a04: 無患諸力自在。亦能增長吉祥柔善微妙。名
0831a05: 稱善說偈讚歎美。亦能真實除滅一切病患
0831a06: 廣大怖畏。亦是極清淨中最極清淨。極能作
0831a07: 清淨中最極能作清淨。極成辦中最極成辦。
0831a08: 極吉祥中最極吉祥。諸欲歸依者為作歸依。
0831a09: 欲宮殿者為作宮殿。欲擁護者為作擁護。欲
0831a10: 親軍將者為作軍將。欲洲渚者為作洲渚。欲
0831a11: 依仗者為作無上依仗。欲過三有大海者為
0831a12: 作舟船。亦是除滅一切病苦之藥王。分別取
0831a13: 捨之決智。摧諸惡見大闇之明智。能滿一切
0831a14: 有情誓願。如摩尼寶珠。亦能獲得妙吉祥智
0831a15: 身一切智智之性。令得五眼見清淨智。亦是
0831a16: 財施法施無畏施真實捨故。令六波羅蜜而
0831a17: 得圓滿。亦是福慧二足及諸靜慮。令究竟故
0831a18: 能得十地。亦能捨離二邊故。即無二法性非
0831a19: 餘法性。無綺飾故即是真實自性。亦是如來
0831a20: 清淨智自性故。即真實邊際之自性。亦能除
0831a21: 滅百千惡見叢林故。即一切如來真空之自
0831a22: 性。此真實名者。即是無二法性義之真實名。
0831a23: 若有誦持演說者。是一切法不可說之自性
0831a24: 也。持金剛金剛手。若有善男子善女人。依密
0831a25: 門修習者。於此出有壞妙吉祥智勇識。一
0831a26: 切如來智身無二真如之真實名。是頂髻之
0831a27: 珠者。文字句義一切通徹。無有遺犯亦無增
0831a28: 減。每日三時若持若誦若讀若說。思惟義理
0831a29: 依時為他解脫。時各各應想妙吉祥智勇識
0831b01: 身。向諸門中令心止處。於愛樂實性門中誠
0831b02: 實作想。了解一切殊勝法智慧無濁。信心具
0831b03: 足相續繫念一心禪定者。彼諸三世及無始
0831b04: 世。一切正覺菩提勇識等皆來集會。得解一
0831b05: 切法并現其身。一切正覺菩提勇識。以身語
0831b06: 意三業與自種性真實攝受。一切正覺菩提
0831b07: 勇識。將諸利益而作饒益。能得一切法中無
0831b08: 怖無畏辯說無礙。復有一切諸阿羅漢聲聞
0831b09: 緣覺攝持。聖法心中亦皆現身。復有調伏一
0831b10: 切諸惡大金剛王及持大金剛等。為護諸有
0831b11: 情故。將變化身現種種形令其精神威勢無
0831b12: 能攝伏。能成一切密手印記句中圍無餘。
0831b13: 密明王。并頻那夜迦諸惡魔怨。并諸退
0831b14: 壞一切他不能者及大母等。於其晝夜各剎
0831b15: 那時。諸威儀中潛伏其身為作救護。復有淨
0831b16: 梵帝釋并釋近臣。大力摧伏如伏童。及大
0831b17: 自在種族子大黑。作戲自在獄主水神。孤
0831b18: 屏囉鬼子母等。擁護十方世界者恒常相續。
0831b19: 若晝若夜若行若住。若坐若臥若睡若覺。入
0831b20: 定出定獨住在眾。潛伏其身為作救護。或住
0831b21: 村邑聚落川原。國界王宮門限門樓。大路小
0831b22: 路四達三。村中店舍空舍。山藪江川叢林
0831b23: 大叢林。若不作淨昏醉放逸之處。恒常一切
0831b24: 門中晝夜潛伏殊勝救護成勝妙樂。更復天
0831b25: 龍施礙乾闥婆阿修羅迦樓羅緊那羅摩羅
0831b26: 伽人與非人眾曜遊宿。及諸天母集主七母
0831b27: 諸施礙母并食肉母。此合集一心一意。并諸
0831b28: 軍將眷屬雜使。能為一切潛伏救護。增長精
0831b29: 神具足色力。威勢殊勝無病延壽。持金剛金
0831c01: 剛手。此真實名頂髻珠者。若起誓願日日三
0831c02: 時。無遺念誦三遍書寫令讀。時想念出有壞
0831c03: 妙吉祥智勇識身。與此相同而作禪定者。以
0831c04: 此利益故不經多時。即妙吉祥變化於像令
0831c05: 其得見。亦見盡虛空界所處者。一切正覺菩
0831c06: 提勇識。種種身相大有情者。於何時分依何
0831c07: 所作。不墮地獄趣不生惡道中。不生惡種姓
0831c08: 不生邊地下賤。亦得諸根具足不作邪見。亦
0831c09: 不生邪見家不生無佛國中。生值佛國時不
0831c10: 捨正法亦不遠離。不生長壽天中不生饑饉
0831c11: 疫疾刀兵等劫。不生五濁惡世不遭王怖惡
0831c12: 怖賊怖。於世世中不逢下劣貧窮之怖。不值
0831c13: 穢氣毀謗輕賤惡名惡語之怖畏。恒常得生
0831c14: 本性高貴勝族中。能成一切端嚴勝相顏色
0831c15: 美妙。於諸世人皆悉愛樂可意。若與相隨情
0831c16: 和悅樂見者歡喜。於諸人中端正嚴好。具大
0831c17: 福相發言無滯。隨所生處得宿命智。受用廣
0831c18: 大多諸部從。所受無盡眷屬無盡。於有情中
0831c19: 最極殊勝。亦復具足殊勝功能。自然具足六
0831c20: 波羅蜜。所有功德經於淨梵四宮。具足念及
0831c21: 正念方便願力智。亦是一切諸數義中。得無
0831c22: 怖畏及能言說。無有愚癡句句顯了。成大
0831c23: 聰慧具有廣解。無懈怠心少欲知足。利益廣
0831c24: 大情無愛著。即是一切有情殊勝所信之處。
0831c25: 亦成恭敬師及上師。此人先所未聞工巧技
0831c26: 藝神通一切教法。若文若義皆悉解了。戒及
0831c27: 活命。最極諸行最極清淨微妙。出家及成
0831c28: 近圓。不令忘失一切智智性大菩提心。決定
0831c29: 不入聲聞羅漢緣覺乘中。持金剛金剛手。如
0832a01: 是具足無量功德。亦有如是無量無邊廣大
0832a02: 功德。持金剛金剛手。誦此真如真實名者。即
0832a03: 是真實執持微妙丈夫者。聚集微妙福慧具
0832a04: 足。一切正覺功德最極。速疾求故不經多時。
0832a05: 能成真實究竟無上菩提。於多劫中不入涅
0832a06: 槃。為諸有情中多現無上妙法。十方世界中
0832a07: 詮演妙法。大鼓之聲相續不盡。其聲哮吼為
0832a08: 大法王。
0832a09: 唵薩末捺麻一啞末瓦二娑末瓦三比熟捺末
0832a10: 日囉二合四啞啞啊五不囉二合吉帝巴利熟捺
0832a11: 六薩麻捺馬七拽恧怛八薩末怛他遏怛九默捺
0832a12: 葛野十曼祖悉哩巴梨說捺釘十一蒙巴怛影
0832a13: 低阿十二唵薩末怛他遏怛哩捺野十三喝囉
0832a14: 喝囉十四唵吽哩十五末遏十六默捺蒙
0832a15: 十七末機說囉十八摩訶拶十九薩末捺麻遏
0832a16: 遏捺二十阿麻辣續巴哩熟捺二十一捺麻恧哩
0832a17: 捺葛囉三合末啞二十二
0832a18: 復次吉祥持金剛懇分歡喜而合掌
0832a19: 如來尊者出有壞敬禮究竟正覺已
0832a20: 復次尊者密自性持金剛之金剛王
0832a21: 所餘種種同住處高聲如是而白言
0832a22: 尊者我等亦隨喜善哉善哉說善哉
0832a23: 為彼欲求解脫果有情為無救度者
0832a24: 我等真實救度者作護菩提大利益
0832a25: 宣說幻化微妙理此是清淨微妙道
0832a26: 亦是甚深極廣大大義有情作利益
0832a27: 一切正覺境界者諸正覺等皆已說
0832a28: 出有壞妙吉祥智勇識。所誦真如之真實名。
0832a29: 出有壞世尊如來所說已畢。
0832b01: 三世諸佛真實說諸祕密中真實王
0832b02: 此妙吉祥真實名真實無私而翻譯
0832b03: 為護真實善根故一切有情皆真實
0832b04: 真實斷除諸煩惱速成真實究竟佛
0832b05: 真實不解於方言不應真實伸言詞
0832b06: 為妙吉祥真實名具不思議真實德
0832b07: 見真實益捨是非隨力真實而翻對
0832b08: 真實失義文倒處智者真實復正之
0832b09: 　　元講經律論出家功德司判使銘箇沙門
0832b10: 道圓
0832b11: 綴文
0832b12: 專心此經文菩提即不遠
0832b13: 付與信菩提逐日誦三卷
0832b14: 文殊瓔珞
0832b15: 唵哩梨囉割米拶野啞不割舍囉底褐
0832b16: 怛哩夜吽吽發怛莎賀
0832b17: 十二因緣
0832b18: 英呤麻二合引形切身不囉二合末斡引形
0832b19: 舌齒善引怛達引遏多纈末怛二合善引
0832b20: 拶養禰梡合口斡引溺引麻訶引實囉二
0832b21: 合麻捺英
0832b22: 梵云阿耶曼袒悉哩捺麻阿悉怛二合舌怛葛捺。
0832b23: 此云聖者文殊師利一百八名讚。
0832b24: 　　元甘泉馬蹄山中川守分真師姪智慧譯
0832b25: 敬禮真實一切解
0832b26: 最極清淨真正心至尊頂中恒頂禮
0832b27: 一切諸佛同教文殊諸名我演說
0832b28: 妙色相好端嚴身一切色中最為尊
0832b29: 諸相隨好能解了文殊勇猛是真實
0832c01: 具不思議思想斷藝能廣大之所出
0832c02: 三身貫穿不思議如是意量不思議
0832c03: 空性定力以自然空性法者真實具
0832c04: 空自性者極樂慕三有法者空性示
0832c05: 一切解處觀一切彼此一切部類主
0832c06: 一切有情眾中尊一切有情悉敬禮
0832c07: 一切五趣亦復然能摧一切諸邪魔
0832c08: 他怨敵者悉殄滅能師子吼人中尊
0832c09: 煩惱柔軟離諸惡諸障垢染悉皆除
0832c10: 一切有情來擁護如是解脫於九有
0832c11: 具摸拶者垂髮者住於淨梵王宮中
0832c12: 手捻數珠持器杖淨不淨者方便聚
0832c13: 美音文殊恒作主蓮華所成蓮華根
0832c14: 金色蓮華最殊勝蓮華之座極廣大
0832c15: 執持潔淨曼陀華吉祥善住具勝意
0832c16: 亦是正覺是獨覺亦是先世已成佛
0832c17: 具有神通之自在是四真諦之教主
0832c18: 具於千眼護世間亦是具才九有主
0832c19: 亦是各蘭有情尊才能最極諸類尊
0832c20: 亦是所生獸王尊如是具力世愍生
0832c21: 諸類巧辯悉調伏佛子是佛是真佛
0832c22: 身如千日光燦爛亦是滿月星耀主
0832c23: 亦是水神天王子摩醯首羅大主王
0832c24: 亦是娑竭諸龍王亦是具眾蘊之主
0832c25: 非天修羅具主種
0832c26: 地主耀首吧珊悉邊三合諸天勇猛集會尊
0832c27: 諸天聚集恭敬禮護界神中離垢尊
0832c28: 世間無漏最為尊解世事者世間尊
0832c29: 具彼慧解是真實種種行事并擁護
0833a01: 諸惡魔黨不敢觸悉解甚深微細法
0833a02: 法師親引集三事出三毒箭如醫王
0833a03: 難降伏者悉降伏具智慧者能了解
0833a04: 具世間量能事者亦是福慧如意樹
0833a05: 菩提枝葉華莊嚴解脫果熟三事集
0833a06: 有情同類依類尊入眾生意奪眾意
0833a07: 解梵行者離垢尊亦是星曜眾之主
0833a08: 亦是忍辱大仙主亦是補處具王位
0833a09: 亦是十地等覺尊有情商主內為尊
0833a10: 最勝教主涅槃師亦是虛空地水主
0833a11: 亦是火風之性主亦是真實如意珠
0833a12: 眾生所須皆成就諸出有壞悉敬禮
0833a13: 猶如寶珠我敬禮文殊師利我讚說
0833a14: 唵末遏警怛捺麻薩怛捺
0833a15: 如是相好讚說已領解心中恒誦持
0833a16: 一切惡業皆遠離證得最極清淨果
0833a17: 一百八名及餘名丈夫三時恒誦持
0833a18: 所生之意悉隨心無疑心中皆證得
0833a19: 殊勝相好憶持者遠無間業悉清淨
0833a20: 諸不清淨之惡業如是一切皆除滅
0833a21: 臨終捨壽往異方惡相惡境若現時
0833a22: 以清淨心恒憶持勇猛文殊親得見
0833a23: 具智人中極清淨誰能讀誦能憶持
0833a24: 若要證得佛果者無疑心中決證得
0833a25: 梵云阿耶曼祖悉哩帝悉擔二合。
0833a26: 此云聖者文殊師利讚。
0833a27: 元甘泉馬蹄山中川守分真師姪智慧譯
0833a28: 敬禮出有壞語中具才者
0833a29: 諸集眾中極殊勝猶如滿月奪眾光
0833b01: 無明煩惱悉清淨文殊師利我讚禮
0833b02: 焰髮分埵極明顯寶珠燦爛體端嚴
0833b03: 眼目紺青熾焰身文殊師利我讚禮
0833b04: 甘露一味深柔軟入意之音聲響亮
0833b05: 真實妙法之寶藏文殊師利我讚禮
0833b06: 娑婆世界一切處誰能量度雨滴數
0833b07: 煩惱垢染悉棄捨文殊師利我讚禮
0833b08: 觀文殊眼及身色亦如曼陀觀無厭
0833b09: 諸法以持供養文殊師利我讚禮
0833b10: 住十方界諸佛處廣大音聲常讚歎
0833b11: 有情最極之本師文殊師利我讚禮
0833b12: 聖者文殊我讚歎如是所集諸福善
0833b13: 盡施法界諸有情速證涅槃之正路
0833b14: 哀請攝受偈
0833b15: 歸命帝網極三際無盡三寶垂愍念
0833b16: 攝受帝王增福壽
0833b17: 七佛祖師大聖主文殊菩薩垂愍念
0833b18: 攝受施主增福壽
0833b19: 牟尼寶積大慈尊文殊菩薩垂愍念
0833b20: 攝受弟子增福慧
0833b21: 果成先劫大聖主文殊菩薩垂愍念
0833b22: 願我獲得無生智
0833b23: 妙吉祥尊大聖主海會聖眾垂愍念
0833b24: 攝受此會所有眾
0833b25: 願除為意惡因障稱意道中垂引示
0833b26: 塵沙惑障皆得除
0833b27: 發願偈
0833b28: 以此善根願成佛成已壞諸過患怨
0833b29: 生老病死苦海中廣度輪迴諸有情
0833c01: 未達真理所生處願獲治政閑辦王
0833c02: 精修三學得純熟常恒利他不退轉
0833c03: 所有一切諸如來究竟菩薩諸聲聞
0833c04: 離塵垢法得堅固諸菩提處恒恭敬
0833c05: 求修美譽之妙法馥郁遠布十方界
0833c06: 若成究竟正覺時恒常奉獻於供養
0833c07: 能作依主歸投者謙恭敬仰具德人
0833c08: 如是正覺知識處願我恒時而親近
0833c09: 福德鞏固若須彌慧性明朗日月照
0833c10: 名稱遠布似虛空如斯三種常願成
0833c11: 壽延百載逾百秋無病享用得增長
0833c12: 決定出生大乘種如斯五種常願成
0833c13: 所有懷毒來到此或在地上或居空
0833c14: 常與眾生起慈心晝夜依時修妙法
0833c15: 六波羅蜜偈
0833c16: 現世諸物如幻化受施能捨亦皆空
0833c17: 如是布施隨所得布施波羅皆圓滿
0833c18: 堅持禁戒離垢染具足清淨無所犯
0833c19: 離於禁戒之取著持戒波羅皆圓滿
0833c20: 此身地水與火風四法和合本性空
0833c21: 種種加害無瞋恚忍辱波羅皆圓滿
0833c22: 精進無涯決定修懈怠垢障不能侵
0833c23: 身心具足如是力精進波羅皆圓滿
0833c24: 如幻如化諸等持勇猛無怖之正受
0833c25: 猶如金剛之三昧禪定波羅皆圓滿
0833c26: 空無相願三脫門三世平等一味真
0833c27: 體達諸覺如如理智慧波羅皆圓滿
0833c28: 一切如來之所說光明熾盛威神力
0833c29: 菩提勇識精進力我今所願皆成就
0834a01: 迴向文
0834a02: 歸命吉祥智勇識詮演真實苦深義
0834a03: 我今讀誦施眾生同獲吉祥金剛智
0834a04: 捺麼囉捺二合囉二合也引也捺麼曼呢室
0834a05: 哩二合英孤麻引囉莫怛也怛涅達引唵啊囉
0834a06: 覓囉熟寧覓熟寧商禰覓禰商也
0834a07: 覓商也覓麻令也斡形嚕嚕拶令吽吽吽
0834a08: 發怛發怛莎引訶引唵啞吽呵囉拶捺溺
0834a09: 文殊菩薩五字心
0834a10: 啊囉拶捺
0834a11: 
0834a12: 　　
0834a13: 金剛頂經五字真言勝相云。若人纔誦一遍。
0834a14: 如誦八萬四千十二圍陀藏經。若誦兩遍。文
0834a15: 殊普賢隨逐加被。護法善神在其人前。又善
0834a16: 男子善女人。有能持此真言纔誦一遍。即入
0834a17: 如來一切法平等。一切文字亦皆平等。速得
0834a18: 成就摩訶般若。又若誦一遍。能除行人一切
0834a19: 苦難。若誦兩遍。除滅億劫生死重罪。若誦三
0834a20: 遍三昧現前。若誦四遍總持不忘。若誦五遍
0834a21: 速成無上菩提。若人一心獨處閑靜梵書五
0834a22: 字輪壇。依法念誦滿一月已。曼殊菩薩即現
0834a23: 其身。或於空中演說法要。是時行者得宿命
0834a24: 智。辯才無礙神足自在。勝願成就福智具足。
0834a25: 速能皆證如來法身。但心信受。經十六生決
0834a26: 定正覺。
0834a27: 輪字觀門依師稟受之。
