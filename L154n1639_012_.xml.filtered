0268a02: 嗣法門人通琇編
0268a03: 或問
0268a04: 或問人之生也天之所賦應無前世後生之
0268a05: 說師云爾不知生生不息之機也老氏有云
0268a06: 無名天地之始有名萬物之母母也者生生
0268a07: 之義也易曰精氣為物游魂為變精靈知也
0268a08: 氣形氣也二者合而為生魂即精也游即住
0268a09: 也也者不息之誠也如果無受後生之說
0268a10: 則先所受天之所賦者此何物也且與天是
0268a11: 一耶是二耶若曰是一也既云是一何所授
0268a12: 之若曰是二也既云是二又何須受之此其
0268a13: 授受必有所授受者非無以也龍樹菩薩偈
0268a14: 云不生亦不滅不常復不斷不一亦不異不
0268a15: 來亦不去夫不生不滅者性空也不常不斷
0268b01: 者緣起也不一不異者本無也不來不去者
0268b02: 無生也緣起之法有而不有性空之無無而
0268b03: 不無無而不無故起於緣會有而不有故悟
0268b04: 於性空悟於性空即此生本非有者也達於
0268b05: 緣會即後世實非無者也故知非有非無者
0268b06: 非是離有別有一無也非是離無別有一有
0268b07: 也如是豈可滯定生謂之有寂而謂之無哉
0268b08: 古人云有物先天地無形本寂寥能為萬象
0268b09: 主不逐四時凋不其然乎或曰然則因果何
0268b10: 謂也曰試觀世間地之所植麥也其出豈豆
0268b11: 乎春之所種者因也秋之所收者果也世未
0268b12: 有一物不具因果也善惡報應如影隨形死
0268b13: 生輪如車轉輻罪福湛然寧曰無耶若能
0268b14: 向不思善不思惡正與麼時返照回光親見
0268b15: 本來面目則二六時中不取一物不舍一物
0269a01: 不著於相不墮於空生而不為有亡而不為
0269a02: 無動之不為躁靜之不為虛古今一致生死
0269a03: 一息有無一觀性相一如非色非空非生非
0269a04: 滅無去無來無常無斷自然脫略情見罪福
0269a05: 皆空矣叡公云照之不廣則不足以夷有無
0269a06: 一道俗知之不盡則未可以涉中途泯二際
0269a07: 道俗之不一二際之不泯菩薩之憂也凡有
0269a08: 志於道者宜究心地為要玄解有日在。
0269a09: 或問中峰謂道德仁義禮樂刑政八者皆不
0269a10: 外吾一心之妙用此何謂也師云非心通則
0269a11: 不達乎道非心正則不修乎德非心慈則不
0269a12: 存乎仁非心平則不行乎義非心中則不立
0269a13: 乎禮非心和則不調乎樂非心直則不公乎
0269a14: 刑非心則不善乎政心而政善心直而
0269a15: 刑公心和而樂調心中而禮立心平而義行
0269b01: 心慈而仁存心正而德修心通而道達通也
0269b02: 者心之靈也正也者心之謹也慈也者心之
0269b03: 善也平也者心之常也中也者心之真也和
0269b04: 也者心之愷也直也者心之誠也也者心
0269b05: 之虛也凡所利天下而澤斯民者未有不由
0269b06: 吾心妙用之所著也故曰誠於中形於外豈
0269b07: 欺我哉客躍然曰治世聖人之教已聞命矣
0269b08: 然則出世聖人之教可得聞與師云山僧今
0269b09: 日口酸來日與你說破。
0269b10: 或問俗子固不知因果間有釋子亦不顧因
0269b11: 果何也師云恐非真釋子也豈有釋子而不
0269b12: 顧因果者乎且世間中人未嘗知如來之教
0269b13: 誡未嘗讀聖人之典章尚存心立行要做好
0269b14: 人要行好事而況我輩投入空門身披服
0269b15: 口食喜居清淨之廣堂住伽藍之福地王
0270a01: 家無役使之勞父母闕甘旨之奉上無威嚴
0270a02: 之逼下無縈絆之累若悠悠縱意泛泛隨情
0270a03: 不達心地本源不遵教戒律儀埋沒家寶昧
0270a04: 卻正因真法門之罪人也不思我佛棄萬乘
0270a05: 之尊灰頭土面兀坐窮山不過為我輩曠劫
0270a06: 至今迷流忘返汩沒識浪之中浮沉苦海之
0270a07: 內頭出頭沒解脫無期所以設教殊途化導
0270a08: 不一先以因果罪福嚴道之藩籬若夫道念
0270a09: 不真情見不脫隨聲逐色迷妄失真順境飄
0270a10: 流隨緣造業上負師承之教授下失良友之
0270a11: 提攜雖有佛祖之弘規禪宗之心要烏得其
0270a12: 門而入也可不哀與或曰身既出家當修出
0270a13: 塵之行尚有混塵俗者又何為也曰此有
0270a14: 二說有上乘根器者一聞千悟徹證真常了
0270a15: 了無餘惟有度生之念不見一法當情從他
0270b01: 酒肆婬房純一真心接物利生隨順世緣毫
0270b02: 無礙涅槃生死等若空華豈為世網之羅
0270b03: 籠塵情之煽惑者哉苟或心地未了道眼未
0270b04: 觸處成礙縱有宏為皆非究竟矣客唯唯
0270b05: 而退。
0270b06: 或問禪立五宗有心為之乎師云是豈有心
0270b07: 哉譬如一樹而起五枝枝枝秀天然奇絕
0270b08: 五宗開本無優劣隨順機宜門設施用
0270b09: 處不同耳客曰然則五宗源流誰近誰遠孰
0270b10: 得孰失師云道本無為非生滅遠近得失
0270b11: 之論在人不在豈可測量哉客曰比見歸
0270b12: 正錄云得之精者傳之遠臨濟直而失傳
0270b13: 曹洞愈微而愈不泯或此有為之言乎抑無
0270b14: 稽之語乎師云彼既樹立宗乘豈肯造此無
0270b15: 稽語句輕毀先輩得罪門客呈其錄師覽
0271a01: 之笑曰彼云洞山五傳至太陽玄玄寄直裰
0271a02: 皮履於遠公而得投子青青得芙蓉楷楷得
0271a03: 丹霞淳淳得長蘆了了得天童玨玨得雪竇
0271a04: 鑑至國初萬松秀雪裕居少林授受相
0271a05: 傳至壽昌又云臨濟傳至風穴得首山念念
0271a06: 得汾陽昭昭得石霜圓中興於世至國初
0271a07: 天如則楚石琦至於天奇絕咄可見博山不
0271a08: 知來源又云絕則五宗俱絕存則五宗俱存
0271a09: 此尤是大漏逗處如人四肢未聞一肢而
0271a10: 肢肢同壞者且彼自敘源流實無所考遂將
0271a11: 臨濟一朦朧混舉烏知臨濟正宗代不乏
0271a12: 人石霜傳楊岐會會傳白雲端端傳五祖演
0271a13: 演傳圓悟勤勤傳虎丘隆隆傳應菴華華傳
0271a14: 密菴傑傑傳破菴先先傳無範範傳雪巖
0271a15: 欽欽傳高峰妙妙傳中峰本本傳千巖長長
0271b01: 傳萬峰蔚蔚傳寶藏持持傳東旵旵傳海
0271b02: 舟慈慈傳寶峰瑄瑄傳天奇瑞瑞傳無聞聰
0271b03: 聰傳笑巖寶祖寶祖傳我先師幻有老人奕
0271b04: 世相承語錄流布遐邇昭然豈若默接無稽
0271b05: 儱儱侗侗者哉至其間種種異論皆不待辯
0271b06: 而自矣嗚呼此孟浪之言失於未考也客
0271b07: 稽首謝曰願記之以曉來學。
0271b08: 或問達磨既直指人心見性成佛不立文字
0271b09: 語言是有道理說耶是無道理說耶師云直
0271b10: 指人心見性成佛若更有道理說是增益謗
0271b11: 矣或曰吾聞先儒譚道以理之凝聚而言則
0271b12: 謂之性以凝聚之主宰而言則謂之心豈無
0271b13: 融會之處乎何吾師以無說為無說耶師云
0271b14: 若以無說為無說是又減謗矣個中何
0271b15: 堪以理之凝聚而曰心性哉或彼因人之散
0272a01: 亂而說有凝聚此但可言對待不可言心性
0272a02: 也心性詎落對待乎或曰然則性是有耶是
0272a03: 無耶師驀豎起拂子云者個是有耶是無耶
0272a04: 是非有耶是非無耶速道速道客擬進語師
0272a05: 咄云無你下口處。
0272a06: 或問龍潭信禪師原宗馬祖位下天王悟何
0272a07: 故傳燈載繼石頭天皇悟耶師云因名是一
0272a08: 寺號音同故忽在一時惑由千古矣然歷代
0272a09: 如林間錄五燈會元諸書所辯甚多當詳審
0272a10: 之不待老僧言也。
0272a11: 丹陽賀居士結精舍顏曰極菴來問說於師
0272a12: 師云夫真實荷道極盡今時無一毫留滯無
0272a13: 半點隔礙不見有凡可了不見有聖可成無
0272a14: 聖無凡無得無失是名為極是名為菴無得
0272a15: 故實無所得無失故實無所失歷歷湛
0272b01: 湛寂寂能轉一切物一切物不能轉蕩蕩然
0272b02: 菴亦無菴極亦無極無菴故菴無極故極無
0272b03: 極故不舍一無菴故無處非菴出則虛而
0272b04: 靈入則寂而照無出無入非照非寂超然獨
0272b05: 立於器界根塵之外是則吾為極菴之說。
0272b06: 書問
0272b07: 與玉峰融師弟
0272b08: 本分一著人多被靜境埋沒吾弟開闢萬山
0272b09: 中雲鉏雨種數年功成豈非兩足尊行業耶
0272b10: 努力努力。
0272b11: 答陳在田居士
0272b12: 居士具大根器得大辯才所諭一一拈出不
0272b13: 二門疑維摩再來忻慰忻慰雖然若云見
0272b14: 得磬山人未蹋磬山路可謂見到而行未到
0272b15: 也若云蹋著磬山路未見磬山人可謂行到
0273a01: 而見未到也必周旋磬山境見徹磬山人頗
0273a02: 有量分若云不涉二途無師自悟即落天
0273a03: 然外道又云磬山路絕處理會語錄舌斷處
0273a04: 禮拜切莫作此見解磬山指路頭於地你
0273a05: 向那裏窮源磬山借廣長舌於谿聲你向何
0273a06: 處截斷直饒有無不立中道不安猶未喫得
0273a07: 衲僧痛棒在而未入磬山門未見磬山人
0273a08: 者哉所以道言前薦取屈辱宗風句後承當
0273a09: 埋沒自己已不是壓良為賤要人實證實悟而
0273a10: 已貧道信筆及此惟居士相忘言外可也。
0273a11: 與王震南居士
0273a12: 承居山臨訪深山叩此道年高志確如此
0273a13: 具見宿根不淺只是本分一著未能透脫生
0273a14: 死關頭恐未穩當提持話頭須十二時中行
0273a15: 住坐臥密密不可將心就悟不可逆疑
0273b01: 話頭提後得悟也無亦不可疑者話頭也用
0273b02: 不著未悟時而先卜度迺禪人大病貧道
0273b03: 思居士年近耄耋雲山邈隔晤面時稀專徒
0273b04: 代候申此儻居士親見本來不妨通個
0273b05: 消息與貧道一笑也。
0273b06: 答曹念茲居士
0273b07: 昔與門下道左相逢一笑莫逆十五年來病
0273b08: 患中見愛日新道人家風惟將生平少分見
0273b09: 處與門下共見始洽素心況居富貴而不為
0273b10: 富貴沒溺如門下者真宿世道種不審比來
0273b11: 造道何似能覿面通一消息否令嗣君靈苗
0273b12: 宿植病中能覺察妄念起處勝進參苓數劑
0273b13: 矣別後聞云玄門祕訣別有本領工夫可做
0273b14: 此不待衲僧笑其外道知解即在渠教亦屬
0273b15: 罪人不見老子云偽道養形真道養神丹陽
0274a01: 子云抱元守一是工夫懶漢如今一也無終
0274a02: 日銜盃暢神思醉中卻有那人扶且道如何
0274a03: 是那人噫即就者裏見得徹去烏有祕訣而
0274a04: 過此乎諦觀先聖靡不指點從心入道是正
0274a05: 修行路願偕令郎時常黽勉能於病中徹見
0274a06: 無病本來即世相實相復何病復何藥復
0274a07: 何禪復何玄復何祕密復何淺顯哉專申鄙
0274a08: 見以報瓊瑤不宣。
0274a09: 與潘如荄表弟
0274a10: 人於天地間學業分岐心志不一者多吾與
0274a11: 弟三十年來多寒溫世故而已未曾撥著者
0274a12: 一著子近於西園中盤桓始知吾弟有志此
0274a13: 道但未能究竟一番別後深為慨惜試觀先
0274a14: 輩咸在功名事業裏作菩提場成就世出世
0274a15: 間事若道了卻世間事方可做得出世事不
0274b01: 知世事如剝芭蕉去一層又一層何嘗有了
0274b02: 的日子功名大則世事大功名小則世事小
0274b03: 學問廣則知解多學問淺則知解輕不如就
0274b04: 今輕省處一念回光見得本來面目然後知
0274b05: 世間事即是出世間事出世間事即是世間
0274b06: 事方識得不壞世間相而實相也在功名
0274b07: 富貴中不被功名富貴籠絡在塵勞煩惱中
0274b08: 不被塵勞煩惱遮障方可自利利人祝祝。
0274b09: 答吳楓隱居士
0274b10: 來諭云菩薩妙相不出於香不出於匠皆藉
0274b11: 磬山指點而成貧道云若離香匠貧道又指
0274b12: 點個什麼來指點既無三處俱空空即不空
0274b13: 緣會而有豈非菩薩全身示無生之理耶像
0274b14: 既如是無生貧道又何嘗動唇舌來居
0274b15: 士又何嘗接貧道去菩薩又何嘗菴中住
0275a01: 分別不得不分別亦不得雖然如是若約衲
0275a02: 僧分上正未有喫棒分在直筆復秋水菴主
0275a03: 人一笑。
0275a04: 與吳迪美居士
0275a05: 冬底別來不覺春過半矣光陰荏苒學道人
0275a06: 不可不與時競也貧道雖霞物外人念此
0275a07: 懸懸耳。
0275a08: 又
0275a09: 貧道一秋多病枯坐柴時序如流恍然如
0275a10: 夢曾遊夢中之夢與君趺坐白雲閒看流水
0275a11: 提究此事覺來一笑此情此景是償宿逋之
0275a12: 因耶抑徵他日之緣耶不知夢笑覺耶覺笑
0275a13: 夢耶復笑不已正欲書似忽接手翰知君微
0275a14: 恙令人懸想相忘於夢覺也惟慎時自重此
0275a15: 祝。
0275b01: 答蔣函九居士
0275b02: 此事無論在家出家秖要徹心地了悟本
0275b03: 來提個話頭密密究挨拶將去一點
0275b04: 也做作不得一點也取舍不得一點也顢頇
0275b05: 不得一點也儱侗不得直須豁然頓悟然後
0275b06: 本來心地名字無所安著無所安著的亦無
0275b07: 所安著亦無所安著的亦無所安著方有少
0275b08: 分相應纔喫得山僧痛棒何必拘定出家在
0275b09: 家以山林城市分心乎大丈夫若得此道透
0275b10: 徹無可不可況功名正務寧有妨礙乎不見
0275b11: 古人云不離當處常湛然覓即知君不可見
0275b12: 祝祝。
0275b13: 答曹起居士
0275b14: 來書云塵勞中妄念易動愈趨愈下貧道看
0275b15: 來正居士真心發露耳今既知妄念易動即
0276a01: 當究其易動之體究之無處則能動之念頓
0276a02: 空能動之念頓空則所動之境亦寂能所空
0276a03: 寂即返照能究之心安在果能如是不須求
0276a04: 靜而靜相自然現前矣靜相現前何分城市
0276a05: 山林無時無處無靜無不靜也。
0276a06: 答徐雨公居士
0276a07: 接手書并偈讀之深喜令兄去後以為失一
0276a08: 慕道之士何期居士能繼美耶居士自信得
0276a09: 去不妨十二時中真實受用自然不被塵勞
0276a10: 封鎖六根應用無不了了只恐還在文字邊
0276a11: 討消息耳若能迴光返昭徹見父母未生前
0276a12: 自己巳本來面目方知十方虛空生汝心中如
0276a13: 片雲點太清裏居士曾到者個田地麼若到
0276a14: 者個田地更有一語在異日相晤道破。
0276a15: 答潘如荄表弟
0276b01: 吾弟根器不年將不惑必須卓卓然有個
0276b02: 腳踏實地處觀世間空華水月一無所好亦
0276b03: 無不好之念境緣苦切處不被挫折便見學
0276b04: 道人琢磨工夫得力不得力一一自家撿點
0276b05: 不可放過至祝。
0276b06: 與密雲兄
0276b07: 客歲寒出山過吳門初意欲強吾兄還山
0276b08: 不得已從命而返春聞體勝常受請赴育
0276b09: 王遂駐錫天童有光祖窟化之隆於斯為
0276b10: 盛山僻地殊無因聞問時時馳仰近日三峰
0276b11: 連刺書來并所刻諸語其間多譏棒喝不知
0276b12: 方今拈一條白棒橫行天下者舍吾兄更有
0276b13: 誰乎審之總不出他自縛詐降獨施冷刺之
0276b14: 句既欲為濟下兒孫何得心行如斯耶所謂
0276b15: 師子身中蟲自食師子身中肉信然弟復書
0277a01: 巳付剞劂今寄上幸吾兄諒察當詳究其端
0277a02: 可也不然未免旁觀者哂耳不盡不盡。
0277a03: 答吳亦如居士
0277a04: 兩載未及通候承惠書令人感愧貧道自揣
0277a05: 福薄智淺守拙巖壑無以作後來標榜實為
0277a06: 門罪人然靜夜思之髮白面皺正懸
0277a07: 不無永歎每念居士夙植靈根必現宰官說
0277a08: 法化利末世當念去聖時遙人心愈薄不惟
0277a09: 信力輕微轉見機械相競藉口大乘實實心
0277a10: 行不及小乘一二致使晚學初機半進半退
0277a11: 遂以昏沉為寂寂以掉舉為惺惺狂則播弄
0277a12: 虛頭劣則厭喧求靜佛道下以斯故耳讀
0277a13: 來諭云自置如貧道為之助喜但恐不能
0277a14: 真如耳若得如則內心不喘內心不喘
0277a15: 則外息塵緣外息塵緣則何喧可喧何寂可
0277b01: 寂一念無生便同本有若到者田地更覓個
0277b02: 安身立命處了不可得豈有分而不分合而
0277b03: 不合者乎如斯見得到我德山臨濟門下始
0277b04: 有喫棒分貧道與居士自幼締交未獲心相
0277b05: 體解茲箬菴回極道居士切於性命之旨故
0277b06: 一一供直幸諒之。
0277b07: 答吳美居士
0277b08: 門替因主者不嚴菽麥混收邪正難
0277b09: 辯秖圖門熱不顧後學無依貧道痛思
0277b10: 正如懸默默流涕非力可能挽也公輩
0277b11: 超之姿當念宿因體究先聖宗旨作將來
0277b12: 眼目共出隻手以祛其惑不在貧道之多言
0277b13: 也。
0277b14: 與路元昭居士
0277b15: 聞公急切為道剪髮割鬚此非可倉卒也夫
0278a01: 道不拘僧俗豈在畏影逃形須是一一從自
0278a02: 己已胸中了當外不見有塵相可離內不見有
0278a03: 六根可淨中不見有六識可空即世出世無
0278a04: 有一毫沾染處無有一毫挂懷處方始居塵
0278a05: 亦得脫俗亦得不然身雖靜而心未淨形欲
0278a06: 逃而影愈彰何若就陰而止隨寓而安免得
0278a07: 向外尋覓也不見古人云雲無心而出岫鳥
0278a08: 倦飛而知還水落石出自有其時也。
0278a09: 寄示印中授徒
0278a10: 門替奈無其人苟得其人師資唱和老
0278a11: 僧一夏來勉強與諸子提持個事或令彼拈
0278a12: 頌勘驗各人得力處每思得汝同聲相和今
0278a13: 未審高高山頂日用何所務也記得當時臨
0278a14: 濟大師半夏上黃檗山見檗看經濟云我將
0278a15: 謂是個人元來是唵黑豆老和尚住數日迺
0278b01: 辭檗檗云汝破夏來何不終夏去濟云某甲
0278b02: 暫來禮拜和尚檗便打趁令去濟行數里疑
0278b03: 此事卻回終夏後又辭檗檗云甚處去濟云
0278b04: 不是河南便歸河北檗便打濟約住與一掌
0278b05: 檗大笑迺喚侍者將百丈先師禪板几案來
0278b06: 濟云侍者將火來檗云不然子但將去已後
0278b07: 坐斷天下人舌頭去在且道臨濟當時喫三
0278b08: 頓痛棒已巳是徹上徹下何故至此又卻不會
0278b09: 者裏汝若透得提個袋子去若未透不可
0278b10: 坐白雲須是再來度夏始得總饒你會得
0278b11: 不來正好痛棒何故莫道一觸便了不顧差
0278b12: 別門頭若差別門頭還有處他日何堪
0278b13: 為人師也所以我臨濟大師透頂透底師
0278b14: 資道合立著著自有源頭不若今時無根
0278b15: 種草自瞎瞎人不怕諸方撿點以作笑具當
0279a01: 自審細不盡。
0279a02: 寄示聞
0279a03: 古人為本分事不憚千里萬里買草行腳
0279a04: 尋知識拶得心華頓開而後曲盡師方
0279a05: 好隨處住山分化一方豈肯草草埋沒世緣
0279a06: 誤己已妨人耶汝既見老僧有泱烈志自信自
0279a07: 證接眾修行老僧恐汝不能盡古人要又
0279a08: 不能近師長提持拈一事出一言有漏逗處
0279a09: 未免見笑大方累及老僧所以不得已幾番
0279a10: 痛拶切不可入時人得少為足一隊裏去當
0279a11: 究佛祖綱宗徹證徹悟然後為人師範亦
0279a12: 未遲不然落在焦芽敗種類有何補於門
0279a13: 乎至囑至囑。
0279a14: 答澄江黃介子居士
0279a15: 貧道自昔聞公篤信此道但闕面晤臨風想
0279b01: 仰接手教益知現居士身說摧邪顯正叱
0279b02: 小褒圓非深念門晚能如是乎開慰開
0279b03: 慰貧道自揣智識暗短抱拙巖阿甘作自了
0279b04: 漢因緇流聞風叩不得已時一拈提所刻
0279b05: 徒塵聽也何日把臂一陳鄙固不盡不盡。
0279b06: 答澄江方克駿居士
0279b07: 貧道守拙巖阿遙望澄江有大居士出現於
0279b08: 世但未一面為之悵然也聞公勇猛有絕塵
0279b09: 之志此事不爭在家出家大丈夫能一刀斷
0279b10: 得亦不妨慶快平生如或未能則意絆兩頭
0279b11: 翻為耽閣不如就塵勞而作佛事亦火中蓮
0279b12: 也贈章甚美愧老拙不堪唱聊賡韻而已。
0279b13: 又
0279b14: 承公遠顧深林緣貧道老病支頤不能盤桓
0279b15: 盡致別後輒怏怏也昨接手書知切切用古
0280a01: 人牧牛工夫此是第一等傍實下手處深慰
0280a02: 深慰記得當時郭功甫訪白雲端禪師雲問
0280a03: 牛淳乎功曰淳矣雲叱之功拱而立雲曰淳
0280a04: 乎淳乎南泉大溈無異此也迺贈一偈曰牛
0280a05: 來山中水足草足牛出山去東觸西觸磬山
0280a06: 今亦贈公一偈捏著繩頭不放鬆山中城市
0280a07: 一般同調純到得無拘束看破持鞭個牧童
0280a08: 且看此偈與古人是同是別道將一句來。
0280a09: 答繆采室居士
0280a10: 向聞令先尊忠節貧道雖山林野人不覺仰
0280a11: 空合掌天生正骨砥柱末流挫折一時清風
0280a12: 千載矣每每詢及公輩知皆象賢欽仰欽仰
0280a13: 遠承手翰知復能意向上事極副宿懷嗟
0280a14: 乎天下穰穰苦不知有此事耳公既知有此
0280a15: 事豈容住手乎但恐朱紫不分路頭不正便
0280b01: 有疑滯公果具眼能窺見古人作略又何妨
0280b02: 於筆舌辯駁哉又寧分得自己巳大事於古於
0280b03: 今不相干涉耶果看到無古無今忘人忘我
0280b04: 處貧道與公相見久矣又何俟向未覿面未
0280b05: 開口處再為饒舌乎一笑不盡。
0280b06: 與賀極菴居士
0280b07: 聞公受暑生毒想當平復矣不審正痛苦時
0280b08: 如何用心若痛苦時歡娛時能一樣用心亦
0280b09: 可作入道之徑今時人多打作兩橛不知痛
0280b10: 苦者是誰歡娛老又是誰者裏蹉過別尋頭
0280b11: 路便錯了也然猶是第二門頭若要直慶
0280b12: 快須向歡娛痛苦不到處坐斷要津了了分
0280b13: 明作得主把得住從他苦亦得歡亦得不歡
0280b14: 不苦亦得纔不被塵勞煩惱根境之所奪也
0280b15: 如是行持如是作略在儒亦得在僧亦得原
0281a01: 無二致如何。
0281a02: 答曹念茲居士
0281a03: 屢接手書惟以苦境相告貧道之未嘗不
0281a04: 置簡長歎雖然觀此世界豈獨居士為然哉
0281a05: 故我大覺聖人運大慈悲開方便門指出一
0281a06: 條直徑路要人返本還源經云一切有為
0281a07: 如夢幻泡影如露亦如電應作如是觀若
0281a08: 識得世間一切如夢如幻了了分一一
0281a09: 非實即知身心亦幻也功名亦幻也富貴亦
0281a10: 幻也煩惱亦幻也便可在塵勞作佛事居火
0281a11: 宅為道場豈肯埋沒己巳靈虛生浪死居士年
0281a12: 過知命隨時應用切須體究人生世業無窮
0281a13: 精神有限肯將有限精神逐無窮世業乎高
0281a14: 察之。
0281a15: 示復林
0281b01: 邇來諸方大壞綱宗蓋為師承授受不擇其
0281b02: 人秪圖衒虛名熱門眼者之痛心
0281b03: 酸鼻即有挽回不能救萬分之一嗟嗟佛法
0281b04: 下已巳至如斯賢契當自努力體老僧心念
0281b05: 更須持守一番學不厭多語不嫌寡不可自
0281b06: 是而輕忽一切儻一事失之於前百事不能
0281b07: 挽於後矣切須仔細。
0281b08: 答韓聖開居士
0281b09: 學道人坐斷千差向直根源處拶入自然
0281b10: 不走尋常義路行到不疑之地方可隨宜受
0281b11: 用動靜一如切忌將古人言教為證據也病
0281b12: 筆不多及。
0281b13: 答張大若居士
0281b14: 昨承居士枉顧并惠讀易記審知居士心
0281b15: 易理有會於動靜之間比問居士四大各歸
0282a01: 動靜了不可得那時在什麼處安身立命居
0282a02: 士雖應之頻頻卻未愜貧道意若要生死岸
0282a03: 頭用得著須向一畫以前薦取方許一動一
0282a04: 靜一語一默著著歸根無不了了不然猶落
0282a05: 古人糟粕裏何如。
0282a06: 答方克駿居士
0282a07: 承貧道前所示偈識貧道為人處不勝喜
0282a08: 慰然貧道語句亦一時應病之藥豈可執為
0282a09: 久治之方耶元白上座來述居士七日靜功
0282a10: 得個歡喜處既有歡喜處不妨入山呈似不
0282a11: 得錯認影響為真實此事最忌抱樁搖櫓以
0282a12: 當平生直須徹頭徹尾始得貧道年殘喘
0282a13: 不知在世幾時願公努力努力。
0282a14: 答黃元公司理
0282a15: 久聞有大居士現宰官身隨宜說起於壽
0282b01: 昌博山末後向天童山中觸著拄杖頭西江
0282b02: 一波涌紋生深荷門牆塹有人矣貧道
0282b03: 久棲巖谷自適一生比入苕誅茅深隱渾
0282b04: 忘人世承居士以東見招并唐居士再三
0282b05: 竭力此旵祖道場靈塔現在貧道何忍坐視
0282b06: 寥落但值伏枕未能扶笻命學徒山茨代引
0282b07: 一方二百餘年未了公案得居士舉揚此話
0282b08: 大行又何待病僧饒舌也。
0282b09: 
0282b10: 天隱禪師語錄卷第十二
0282b11: 音釋
0282b12: 黽弭盡切音泯勉也刀所不堪心所不欲而勉強為之曰黽。締特計切音弟結
0282b13: 不解也。袪丘於切音墟遣也逐也散也。賡古衡切音庚賡續也乃賡載歌。
0282b14: 穰如羊切音穰穰穰眾也。
