0337a17: 肇論略注卷二
0337a18: 
0337a19: 明匡山沙門憨山釋　德清　述
0337a20: 不真空論第二
0337a21: 此論真空不空。以為所觀真諦之境也。不真有二
0337a22: 義。一有為之法。緣生故假。假而不實。其體本空。此
0337a23: 俗諦不真故空。名不真空。真性緣起。成一切法。體
0337a24: 非斷滅。不是實實的空。名不真空。有是假有為妙
0337b01: 有。空非斷空為妙空。此則非有非空為中道第一
0337b02: 義諦。以妙空破心無論本無論二宗。以妙有破即
0337b03: 色遊玄論一宗。即命題一語。曲盡真諦之妙。妙契
0337b04: 中道之旨。非玄鑑幽靈。何以至此。
0337b05: 夫至無生者。指中道第一義諦。非思量分別境界蓋是般若玄鑑之
0337b06: 妙趣。有物之宗極者也。般若實智照理。故曰玄鑑。中道為實智所歸。故曰妙趣。此
0337b07: 則空而不空。有物以中道為宗極。故有而不有。非空非有。妙盡中道。此標宗立體。下依宗辨相自非
0337b08: 聖明特達。何能契神於有無之間哉。上言所觀之境。此言能觀之人。
0337b09: 中道妙理。唯聖乃證。故曰自非聖明有獨達之智。何能契悟於二而不二之間哉是以至人
0337b10: 通神心於無窮。窮所不能滯。極耳目於視聽。聲色所
0337b11: 不能制者。豈不以其即萬物之自。故物不能累其
0337b12: 神明者也。
0337b13: 此釋上不滯二邊之所以也。神心。謂實智內照即
0337b14: 玄鑑。無窮。謂中道即妙趣。窮不能滯。謂不墮斷空
0337b15: 此釋上半句謂不滯空。下釋次半句不滯有。極耳
0337b16: 下。謂權智外應。耳目聲色乃有物。極。謂宗極。由權
0337b17: 智外應。而不動本際。故處有而不為所制。聖能如
0337b18: 此者。豈不以即萬物之自。故物不真累其神明
0337b19: 哉。由萬物自體本。故即有以觀空。故物物皆真。
0337b20: 與智冥一。故不能累其神明也。
0337b21: 是以聖人乘真心而理順。則無滯而不通。此承上不滯二邊以
0337b22: 明妙契中道之所以也。理。調也。聖人乘一真之心。而調順萬物。則物物皆真。無一法可當情。故無滯不通審
0337b23: 一氣以觀化。故所遇而順適。審。猶處也。一氣。猶一真。化。謂萬法。以審處一真
0337b24: 之心。以觀萬法。則法法皆真。萬物皆己巳。故所遇順適無滯而不通。故能混雜致
0337c01: 。混。謂混融。雜。謂異類。。謂一真。由法法皆真。故眾生如也。眾生本如。故能混融異類。則終日度生不
0337c02: 見生之可度。平等寂滅。故一一真所遇而順適。故則觸物而一。以所遇皆
0337c03: 真。故觸事而真。故物物歸一如此。則萬象雖殊。而不能自異。此結顯一
0337c04: 源。良由心境一如。故萬法皆如。故不能自異不能自異。故知象非真象。象
0337c05: 非真象故。則雖象而非象。由心境不異。則萬法皆空。故象非真象。諸相寂滅。則
0337c06: 無法當情。故雖象而非象矣然則物我同根。物。謂境。我。謂心。同根。謂心境一如。釋上觀
0337c07: 智俱泯。心境兩忘是非一氣。是。謂真諦。非謂俗諦。一氣。謂真俗不二。妙契中道潛微
0337c08: 幽隱。如此境智俱忘。真俗絕待。長為深潛微密幽隱之境界。唯聖能證能知殆殊也非群
0337c09: 情之所盡。如上所云。殊非淺智劣解者所能盡也故頃爾談論。至於
0337c10: 宗。每有不同。夫以不同而適同。有何物而可同哉。故
0337c11: 眾論競作。而性莫同焉。
0337c12: 此下敘異見皆在所破。以申作論之懷也。宗。即
0337c13: 下所引三宗。各立異見。故每有不同。大凡立論蓋
0337c14: 為顯理。今以不同之見。以適大同之理。有何法而
0337c15: 可同哉。由各騁己巳見。競論宗。所見不一。故論旨
0337c16: 不同。要歸至理。則畢竟難同。故得不已巳。造此論以
0337c17: 破之。
0337c18: 何則。徵起眾論心無者。先敘破晉道恒心無宗無心於萬物。萬物未
0337c19: 嘗無。此敘異計也。言心無者。謂但無心趨附於萬物。未達物故。萬物未嘗無此得在於
0337c20: 神靜。失在於物。
0337c21: 此出得失也。以心不附物。則不被外境搖動。故得
0337c22: 在於神靜。以不了萬物緣生性空。故失在於物。
0337c23: 以心空境有。非中道也。
0337c24: 即色者。次破晉道林造即色遊玄論。為即色宗明色不自色。故雖色而
0338a01: 非色也。此敘計也。謂青黃等色。不自為色。但因人名之為色。心若不計。則雖色而非色矣夫
0338a02: 言色者。但當色即色。豈待色色而後為色哉。此直語
0338a03: 色不自色。未領色之非色也。
0338a04: 此敘破也。夫凡言色者。但當在色本就是色。豈待
0338a05: 人名彼青黃然後為色哉。此直下。言得失。此但言
0338a06: 色不自色而已巳。未了色體本空也。以唯知依他起
0338a07: 名假。不知圓成體真。故非正論。
0338a08: 本無者。此破晉竺法汰本無宗情尚於無。多觸言以賓無。故非
0338a09: 有。有即無。非無。無亦無。此敘計也。此以情好尚於無。故觸事發言。皆賓伏於無。故
0338a10: 言非有。則計有亦無也。及言非無。則計無亦無也。有無俱無。將謂玄。不知墮於斷見。未明正理。故非正論
0338a11: 尋夫立文之本旨者。直以非有。非真有。非無。非真無
0338a12: 耳。此出正理也。詳夫聖人立言之本意。但以非有者。顯物非實有。言非無者。顯無非絕無也何必
0338a14: 事實。即物之情哉。
0338a15: 何必下。斥異見也。然非有非無。但是有非實有。無
0338a16: 非實無。又何必執計非有為絕無此有。非無謂絕
0338a17: 無彼無哉。然雖有無俱無。似為玄妙。此直好無之
0338a18: 談。未達正理。豈是順通事物之實性。以達即物明
0338a19: 真之旨哉。上敘破計。下敘立論正義。
0338a20: 夫以物物二物字。謂以名名物於物。此物字。所名之物則所物此物字謂所名
0338a21: 而可物。此物字。乃所名之物以物物二物字。亦是以名名物非物。此物字亦指所
0338a22: 名之物。言非物。如龜毛兔角等故雖物而非物。言雖有其名。無實物可得是以物
0338a23: 不即名而就實。名不即物而履真。
0338a24: 將以名言論真諦。惟真諦非名言可及。故發論之
0338b01: 初。先以名物以啟端。謂以名名於有相之物。則有
0338b02: 物可指。若以名名於非物。然非物乃無相之物。如
0338b03: 呼龜毛兔角等。此則但有名。其實無物以當其
0338b04: 名。故曰雖物而非物。由是觀之。如說火談冰。豈有
0338b05: 寒熱於齒頰。此物不即名以就實也。如呼龜毛兔
0338b06: 角。豈有毛角以應求。此名不即物而履真。謂不就
0338b07: 所呼而得實物也。是知名不就實。則有相之物皆
0338b08: 假名。物不履真。則無狀之體但稱。密嚴云。世間
0338b09: 眾色法。但相無有餘。唯依相立名。是名無實事。物
0338b10: 尚如此。況真諦無相。豈名言之可及乎。故下云。
0338b11: 然則真諦獨靜於名教之外。豈曰文言之能辨哉。然
0338b12: 不能杜默。聊復厝言以擬之。試論之曰。
0338b13: 真諦寂寥空廓。思議之所不及。離相離名。象數所
0338b14: 不能詮。迥出常情。故曰獨靜於名教之外。如此豈
0338b15: 語言文字所能辯哉。今為破迷執以顯正理。故不
0338b16: 能杜口緘默。聊復厝置其言以擬議之。略試論之
0338b17: 耳。上敘意。下正論。
0338b19: 不有不無者。第一真諦也。
0338b20: 此引教定宗也。言諸法非有非無者。先立中道諦
0338b21: 體也。言不有者。即俗諦不有也。不無者。真諦不無
0338b22: 也。以俗諦假有不真故空。真諦緣生故。不是實實
0338b23: 斷空。故題稱不真空。含有二義。此遮二邊以顯中
0338b24: 也。故立論之初。引此二論以定綱宗。發明中道第
0338c01: 一義諦。不屬有無二邊也。下依宗斥邪。
0338c02: 尋夫不有不無者。豈謂滌除萬物。杜塞視聽。寂寥
0338c03: 豁。然後為真諦者乎。
0338c04: 此斥邪謬。先破本無一宗也。以本無宗義。謂非有。
0338c05: 有亦無。非無。無亦無。有無俱絕。不達緣生千化之
0338c06: 有。故墮斷空。以此斷空絕無一法。故云滌除萬物。
0338c07: 聞見俱泯。故云杜塞視聽。古人呼此為豁達空。故
0338c08: 云寂寥豁。意謂不有不無者。蓋是雙非二邊。以
0338c09: 顯中道第一義諦。豈以豁達斷空為真諦乎。古德
0338c10: 云。寧起有見如須彌山。不起無見如芥子許。永嘉
0338c11: 云。豁達空。撥因果。莽莽蕩蕩招殃禍。以此一宗為
0338c12: 害甚巨。眾聖所呵。正在所破。故論開端即痛斥之。
0338c13: 急欲令人發起大乘正信也。下顯正義。
0338c14: 誠以即物順通。故物莫之逆。此顯正義。言非有者。在即物以順通其理。故物
0338c15: 物順理而不逆。是為非有即偽即真。故性莫之易。言諸法緣生假。故即假即真。
0338c16: 不必改易然後為真。若改易求真。是為析色非真空也。故為非無性莫之易。故雖無
0338c17: 而有。不是實無物莫之逆。故雖有而無。不是實有雖有而無。所
0338c18: 謂非有。結以不真故空雖無而有。所謂非無。結不是實空如此。則
0338c19: 非無物也。言非是絕無。正破所執物非真物。但物非真物耳。正出論義物非
0338c20: 真物。非真。即題稱不真故於何而可物不可物。即題稱空義。
0338c21: 反覆論議非有非無。以釋成不真空義。以破本無
0338c22: 之妄計也。蓋即有以明空。是謂妙空。即空以明有。
0338c23: 是謂妙有。不真一語。盡大乘空義。真諦之理。妙極
0338c24: 於斯。
0339a01: 故經云。色之性空。非色敗空。以明夫聖人之於物也。
0339a02: 即萬物之自。豈待宰割以求通哉。
0339a03: 此下依宗廣辨。以明二諦無雙。以顯中道第一義
0339a04: 諦也。文有三段。初色空不二。次真俗不二。三有無
0339a05: 不二。今初。色性自空。在色即是空。非色敗為空。此
0339a06: 正顯色空不二也。是故聖人即萬法以見性空。以
0339a07: 萬法本性自空。故不待宰割分析然後為空也。彼
0339a08: 計本無者。豈不淪於斷滅耶。
0339a10: 殊文。統之者一也。
0339a11: 此引二經以證色空不二之義也。淨名云。菩薩病
0339a12: 者。非真非有。超日明三昧經云。不有受。不保命。四
0339a13: 大也。非但二經明色性空義。即三藏殊文。皆顯
0339a14: 色空不二之旨。故曰統之者一也。
0339a15: 故放光云。第一真諦。無成無得。世俗諦故。便有成有
0339a16: 得。
0339a17: 次明真俗不二也。先引經約成得以定二諦。以真
0339a18: 諦離緣。故無成得。俗諦緣生。故有成得。
0339a19: 夫有得即是無得之偽號。無得即是有得之真名。
0339a20: 此約真偽以分真俗。以真俗諦緣生故假。故曰偽
0339a21: 號。從無住本立一切法。故無得是有得真名。
0339a22: 真名故。雖真而非有。偽號故。雖偽而非無。
0339a23: 此下約雙非以明不二。先出所以。良由有依真立。
0339a24: 故有而非有。真自隨緣。故無而不無。
0339b01: 是以言真未嘗有。以物即真。故未嘗有言偽未嘗無。隨緣建立故不無
0339b02: 二言未始一。二理未始殊。言異而旨一故經云。真諦俗諦
0339b03: 謂有異耶。答曰無異也。正顯不二此經直辯真諦以明非
0339b04: 有。俗諦以明非無。豈以諦二而二於物哉。
0339b05: 放光已巳下。通明真俗不二之旨也。物。指中道理。古
0339b06: 德云。二諦並非雙。言單未曾各。宗門謂一雙孤鴈。
0339b07: 搏地高飛。一對鴛鴦。池邊獨立。曹洞賓主五位。正
0339b08: 偏兼帶。照用同時。雖發明向上。實顯理事混融。真
0339b09: 俗不二之旨。苟悟即真。自然得大機用矣。
0339b10: 然則萬物果有其所以不有。有其所以不無。
0339b11: 此下三辨有無不二也。此以二語徵起。果。實也。謂
0339b12: 萬物果有其不有。果有其不無耶。且徵定。下四句
0339b13: 釋也。
0339b14: 有其所以不有。故雖有而非有。有其所以不無。故雖
0339b15: 無而非無。
0339b16: 釋不有不無義也。謂果有真空。則幻有是假。故雖
0339b17: 有而不有。果有妙有。則無非斷滅。故雖無不無。故
0339b18: 下成正義。
0339b19: 雖無而非無。無者不絕。非豁達斷空雖有而非有。有者
0339b20: 非真有。謂是緣生假有。故非實有若有不即真。謂不實有無不夷跡。然
0339b21: 則有無稱異。其致一也。
0339b22: 此結成有無。總顯不二之義也。謂若有不是實有。
0339b23: 當即有以觀無。則無非實無。不必芟夷其跡。然後
0339b24: 為無也。若芟夷其跡。則為析色。若絕無。則墮斷滅。
0339c01: 以真諦之理。本非有無。故稱異而致一也。上顯真
0339c02: 俗不二。下引經斥迷。以攝歸真。
0339c03: 故童子歎曰。說法不有亦不無。以因緣故諸法生。
0339c04: 引經證成。攝歸真諦非有非無也。楞嚴云。真性有
0339c05: 為空。緣生故如幻。無為無起滅。不實如空華。以從
0339c06: 因緣。故非有無。
0339c07: 瓔珞經云。轉法輪者。亦非有轉。亦非無轉。是謂轉無
0339c08: 所轉。此乃眾經之微言也。
0339c09: 良以說法非有非無。故法輪轉無所轉。諸大乘經
0339c10: 唯明此理。而人不達。妄執定有定無。故下斥破。
0339c11: 何者。謂物無耶。則邪見非惑。謂物有耶。則常見為得。
0339c12: 將斥迷謬。先縱顯俱非也。謂法果實無。則執斷之
0339c13: 邪見非惑矣。若法果實有。則執常者為得矣。
0339c14: 以物非無。故邪見為惑。此正破本無心無二宗以物非有。故常
0339c15: 見不得。此破即色一宗然則非有非無者。信真諦之談也。
0339c16: 斥破迷謬。以攝歸真諦也。上約三種不二。反覆覈
0339c17: 論非有非無。以祛袪迷執。苟契雙非。不墮二邊。則真
0339c18: 諦自顯矣。
0339c19: 故道行云。心亦不有亦不無。中觀云。物從因緣故不
0339c20: 有。緣起故不無。尋理即其然矣。
0339c21: 此下至顯於茲矣一段。正顯不真空義。初引道行
0339c22: 立義。次引中觀。約緣生無性以明不真。論云。因緣
0339c23: 所生法。我說即是空。亦名為假名。亦名中道義。以
0339c24: 從緣生是假。故不有。既從緣起。則本不有而今有
0340a01: 之。故云不無。由假故不真。為空。以緣起故不實無。
0340a02: 故不是真空。
0340a03: 所以然者。此下辨非有無夫有若真實也有。有自一向常有。豈待
0340a04: 緣會聚而後有哉。譬彼真無。無自常無。豈待緣而後無
0340a05: 也。若有不自有。待緣而後有者。故知有非真實也有。有
0340a06: 非真實也有。雖有不可謂之有矣。上釋非有不無者。夫無則
0340a07: 湛凝也然不動。變也可許也謂之無。萬物若無。則不應起。起
0340a09: 此約因緣以明非有非無也。謂若有是實有。則一
0340a10: 向自有。不待緣會而後有矣。譬彼真無亦不待緣。
0340a11: 今既待緣生。則非實有矣。若無則湛然不動。可謂
0340a12: 之無。湛然者。以始教相宗。不許真如隨緣。謂凝然
0340a13: 不變。故論主出此文以破執無之見。意謂真如既
0340a14: 已巳隨緣成一切法。則非凝然不變矣。以真如有不
0340a15: 變隨緣。隨緣不變二義。下引論證成。
0340a16: 故摩訶衍論云。一切諸法。一切因緣故應有。一切諸
0340a17: 法。一切因緣故不應有。一切無法。一切因緣故應有。
0340a18: 一切有法。一切因緣故不應有。下斥異見尋此有無之言。
0340a19: 豈直反論而已巳哉。
0340a20: 此引大論。重釋因緣義也。謂諸法既屬因緣。則本
0340a21: 非有無。是知無屬因緣。則非斷無。有屬因緣。則非
0340a22: 實有。尋思此言。豈但相反之論而已巳哉。其意特顯
0340a23: 諸法非有非無義也。良以佛說因緣二字。破盡外
0340a24: 道斷常之疑。故論宗此以斥異見。
0340b01: 若應有。即是有。不應言無。若應無。即是無。不應言有。
0340b02: 此言申相反意。謂法應是實有。則不當言無。若應
0340b03: 是實無。則不當言有。今言非有非無者。正以假而
0340b04: 非真。故言非有非無耳。下釋異同。
0340b06: 二。其文有似不同。苟領其所同。則無異而不同。
0340b07: 此釋異同以明不二也。今言有無者。但是假借有
0340b08: 無。以明非無非有耳。非實有有無作實法也。其實
0340b09: 一體。但稱說似有不同。苟能領會一真之理。則萬
0340b10: 法唯真。無異而不同也。下顯不真空義。
0340b11: 然則萬法果有其所以不有。不可得而有。有其所以
0340b12: 不無。不可得而無。
0340b13: 此辨雙非以顯不真空義也。謂萬法實不有。豈可
0340b14: 強執為有耶。諸法果不無。豈可強執為無耶。故不
0340b15: 可定執為有為無也。
0340b16: 何則。徵釋雙非欲言其有。有非真實也生。欲言其無。事象既
0340b17: 形。象形不即無。非真非實有。然則不真空義。顯於茲
0340b18: 矣。
0340b19: 此顯雙非。結歸不真空義。以呈觀體也。若言實有。
0340b20: 則緣會而生。本自無生。故非真實生也。若言實無。
0340b21: 則緣起即形。隨緣成事。則非實無也。二者皆非真
0340b22: 實。故題稱曰不真空。義顯於茲。良以不真故空。故
0340b23: 非實有絕無也。前約緣性無生以明不真竟。下約
0340b24: 名實無當以明不真。
0340c01: 故放光云。諸法假號不真。譬如幻化人。非無幻化人。
0340c02: 幻化人。非真人也。
0340c03: 此引經證成不真義也。彼經二十七云。須菩提。名
0340c04: 字者不真。假號為名。以假故不真。謂但非實有。非
0340c05: 絕無也。故如幻化人。非無幻化人。但非真人耳。
0340c06: 夫以名求物。物無當名之實。以物求名。名無得物之
0340c07: 功。
0340c08: 此以假名釋非有非無也。以名求物。如呼木賊地
0340c09: 龍等物。豈有真賊真龍以當其名耶。以物求名。如
0340c10: 召火呼冰。豈實有寒熱以及齒頰耶。足知名實無
0340c11: 當。
0340c12: 物無當名之實。非物也。名無得物之功。非名也。是以
0340c13: 名不當實。實不當名。名實無當。萬物安在。
0340c14: 名實無當。則名相元。求物而不可得。則妄想不
0340c15: 有。此心境兩空。真俗不立。中道之旨。於是乎顯矣。
0340c16: 下斥迷返悟。
0340c17: 故中觀云。物無彼此。而人以此為此。以彼為彼。彼亦
0340c18: 以此為彼。以彼為此。
0340c19: 中論第四云。諸法實相。無有彼此。意顯法本一真。
0340c20: 元無彼此。由人妄執。故起是非。三祖云。良由取捨。
0340c21: 所以不如。
0340c22: 此彼莫定乎一名。而惑者懷必然之志。然則彼此初
0340c23: 非有。惑者初非無。
0340c24: 此出迷者雙執也。如兩人東西對立。同觀一標。東
0341a01: 者謂在西。而西者謂在東。然標實無東西。迷人妄
0341a02: 執為必然。此惑之甚也。故彼此未始有。惑者未始
0341a03: 無。由是觀之。諸法本無。而迷者妄執為定有定無。
0341a04: 正此意也。
0341a06: 非真。假號久矣。
0341a07: 此言悟則是非兩忘。自離有無之執也。既悟物無
0341a08: 彼此。則知法非有無。但有假名。元無實義。
0341a09: 是以成具立強名之文。園林託指馬之況。如此。則深
0341a10: 遠之言。於何而不在。
0341a11: 此引內外微言。以結屬忘言之妙也。成具云。諸法
0341a12: 無所有。強為其名。園林。即漆園。莊周嘗為此吏。故
0341a13: 以地指人也。指馬之喻。齊物論云。以指喻指之非
0341a14: 指。不若以非指喻指之非指。以馬喻馬之非馬。不
0341a15: 若以非馬喻馬之非馬。天地一指也。萬物一馬也。
0341a16: 意謂物論之不齊者。蓋由人之各執是非之見也。
0341a17: 以指喻指等者。謂人以己巳之初指。喻彼之次指。為
0341a18: 非同己巳之指以為必然。若易而觀之。則彼之執次
0341a19: 指者。又以己巳之初指為非矣。馬即雙陸之馬。戲籌
0341a20: 也。意亦如指。意謂指馬本無是非。而人妄執彼此
0341a21: 為必然。豈非惑耶。以譬諸法實相。豈有自他。而人
0341a22: 迷執為有無。亦猶是也。苟能忘言契理。則彼此情
0341a23: 忘。是非齊泯。有何法可當情乎。成具則妄想元空。
0341a24: 園林則是非無主。故曰深遠之言。於何而不在。
0341b02: 萬物之自。不假而物也。故經云。甚奇世尊。不
0341b03: 動真際為諸法立處。非離真而立處。立處即真也。
0341b04: 此結歸中道第一義諦也。以聖人證窮真諦。故異
0341b05: 類分身而不動真際。故千化不變。入眾生界而不
0341b06: 被煩惱所礙。故萬惑常通。以其萬法即真。故不假
0341b07: 分析而後為也。故引經證成。由不動真際而建
0341b08: 立諸法。故立處即真。
0341b09: 然則道遠乎哉。觸事而真。聖遠乎哉。體之即神。
0341b10: 此結歸一心。以明聖人之實證也。初云目對真而
0341b11: 不覺。以道在目前。故不遠。以不覺。則迷之為凡。悟
0341b12: 則為聖。是知了悟實相常住。則頓超生死。永證無
0341b13: 為。故曰體之即神。不假外也。
0341b14: 不真空論終
0341b15: 
0341b16: 肇論略注卷二
