0093a01: 醒世卷二目錄歷敘佛果。使人知欣而趨
0093a02: 千佛篇出時　種別　道樹　會數
0093a03: 因緣部業因
0093a04: 種姓部種姓
0093a05: 降胎部現衰　觀機　呈祥　降胎
0093a06: 出胎部迎后　感瑞　誕孕　招福　同應
0093a07: 侍養部
0093a08: 占相部校量
0093a09: 遊學部召師　捔力
0093a10: 納妃部灌帶　末婚　疑謗
0093a11: 猒苦部觀田　出遊
0093a12: 出家部離俗　剃髮　具服　使還　諫子　佛髮
0093a13: 成道部乞食　苦行　乳麋　草座　降魔　成道
0093a14: 說法部赴機
0093a15: 涅槃部弟子
0093a16: 結集部
0093a17: 　大乘結集　千人結集　五百結集
0093a18: 　七百結集　感應緣二驗
0093a19: 
0093a20: 
0093a21: 
0093a22: 
0093a23: 
0093a24: 
0093a25: 
0093a26: 
0093a27: 
0093b01: 醒世錄卷二
0093b02: 武原居士徐昌治覲周　編輯
0093b03: 古金粟住持行元百癡　校閱
0093b04: 千佛篇出時
0093b05: 據賢劫。一代分為四時。一壞。二空。三成。四住。就此四中。
0093b06: 成劫已巳往。壞空未至。今在住劫。故有千佛出現。太約而
0093b07: 言。三佛已巳往。今是第四釋尊遺法。此四時中。各分二十
0093b08: 小劫。總為八十小劫。始為一大水火劫。名為賢劫也。依
0093b09: 立世阿毗曇論云。十一劫。是未來。八劫是過去。今釋迦
0093b10: 佛。當第九劫內成佛。依藥王藥上經云。爾時釋迦牟尼
0093b11: 佛。告大眾言。我會往昔無數劫時於玅光佛末法之中。
0093b12: 出家學道。聞是五十三佛名。合掌歡喜。復教他人。令得
0093b13: 聞持。展轉相教。乃至三千人異口同音。一心敬禮。即得
0093b14: 超越無數億劫生死之罪。其千人者。華光為首。下至毗
0093b15: 舍浮佛。於莊嚴劫。得成為佛。過去千佛是也。此中千佛
0093b16: 者。拘留孫佛為首。下至樓至如來。於賢劫中。次第成佛。
0093b17: 後千佛者。日光如來為首。下至須彌相佛。於星宿劫中。
0093b18: 當得成佛。故知莊嚴劫。賢劫。星宿劫。各有千佛出世。即
0093b19: 知此劫。亦是大阿僧祗劫。又藥王經中若善男子善女
0093b20: 人。及餘一切眾生。聞是五十三佛名者。是人於百千萬
0093b21: 億阿僧祗劫不墮惡道。至今賢劫中。四佛出世者。亦是
0093b22: 阿僧祗劫。又阿毗曇論。二十住劫中。過去八劫。已巳有三
0093b23: 佛出世。釋迦當現在第九劫出世。即以前九劫已巳有四
0093b24: 佛出世。未來猶有十一劫。焉知不有多佛出世耶。
0093b25: 種族
0093b26: 第一維衛佛。第二式佛。第三隨葉佛。此三佛同是剎利
0093b27: 王種。第四拘樓秦佛。第五拘那含牟尼佛。第六迦葉佛。
0093c01: 此三佛。同是婆羅門種。第七釋迦牟尼佛是剎利王種。
0093c02: 道樹
0093c03: 第一維衛佛得道為佛。時於波陀羅樹下。第二式佛。得
0093c04: 道為佛。時於分塗利樹下。第三隨葉佛。得道為佛時於
0093c05: 菩薩羅樹下。第四拘樓秦佛。得道為佛。時於斯利樹下。
0093c06: 第五拘那含牟尼佛。得道為佛時於烏暫樹下。第六迦
0093c07: 葉佛。得道為佛。時於拘類樹下。第七釋迦牟尼佛。時於
0093c08: 阿沛多羅樹下。
0093c09: 會數
0093c10: 維衛佛前後三會說法。初會說經。有十萬比丘。皆得阿
0093c11: 羅漢。第二會說經。有九萬比丘。皆得阿羅漢。第三會說
0093c12: 經。有八萬比丘。皆得阿羅漢。式佛亦三會說法。初會說
0093c13: 經。有九萬比丘。皆得阿羅漢。第二會說經。有八萬比丘。
0093c14: 皆得阿羅漢。第三會說經。有七萬比丘。皆得阿羅漢。隨
0093c15: 葉佛再會說法。初會說經。有七萬比丘。皆得阿羅漢。第
0093c16: 二會說經。有六萬比丘。皆得阿羅漢。拘樓秦佛。一會說
0093c17: 經。有四萬比丘。皆得阿羅漢。拘那含牟尼佛。一會說經。
0093c18: 有三萬比丘。皆得阿羅漢。迦葉佛一會說經。有二萬比
0093c19: 丘。皆得阿羅漢。釋迦牟尼佛。一會說經。有千二百五十
0093c20: 比丘。皆得阿羅漢。裝法師云。依如西域釋迦說法。總有
0093c21: 三時。第一時中為諸聲聞。說有相法。為破外道執。令悟
0093c22: 得道。第二時中。為小行菩薩。說無相法。為破聲聞。令悟
0093c23: 無相大乘。第三時中。為大行菩薩。雙說有相無相法。為
0093c24: 破有相無相法令悟中道。究竟圓教。於此三時。一一隨
0093c25: 機。廣化無量。
0093c26: 因緣部業因
0093c27: 依千佛因緣經云。爾時天尊。在王舍城。耆闍崛山。從石
0094a01: 室出。問菩薩言。今諸聲聞諸菩薩等。皆講何論。菩薩白
0094a02: 言。天尊。諸菩薩眾。各各自說宿世因緣。時有跋陀婆羅
0094a03: 菩薩。白佛言。我於今日欲少諮問。願為解說。說是語時。
0094a04: 八萬四千諸菩薩等。各脫瓔珞散佛供養。所散瓔珞。住
0094a05: 佛頂上。如須彌山。嚴顯可觀。有千化佛。坐山窟中。時諸
0094a06: 菩薩白言天尊。此賢劫千佛過去世時。種何功德。常生
0094a07: 一處。於一劫中。次第得菩提。化度眾生。爾時天尊。告諸
0094a08: 菩薩言。吾為汝分別廣說。乃往過去無量百千萬阿僧
0094a09: 祗劫此世界。名大莊嚴。劫名大寶。有佛名寶燈焰王。如
0094a10: 來佛壽半劫。正法化世。住於一劫像法化世。住於二劫。
0094a11: 於像法中。有一大王。名曰光德。十善化民。如轉輪王。
0094a12: 過去無數阿僧祗劫。此娑婆世界。有一大國。名波羅柰。
0094a13: 王名梵德。常以善法。化諸人民。以國付子。出家學道。得
0094a14: 辟支佛。時千梵王。各以衣盛諸玅華。至優曇林中。供
0094a15: 養。白佛說法。時辟支佛。踴身虛空。化十八變。舒手現足。
0094a16: 中有一梵王。名曰慧見。告餘梵言。我見辟支佛。受持五
0094a17: 戒。以戒齋法。當行十善。觀諸緣起。以此善根。迴向甚深
0094a18: 阿耨菩提。時千梵王命終之後。於娑婆世界。千四天下。
0094a19: 為千轉輪王。壽命八萬四千歲。於先經中。聞過去佛號。
0094a20: 栴檀莊嚴如來。彼佛為說甚深檀波羅蜜。不見施受。心
0094a21: 行平等。時千聖王。各以國土。付其太子。出家學道。於雪
0094a22: 山中。各立草菴。求無上道。即獲五通。飛騰空虛。壽命一
0094a23: 劫。時雪山中有大夜叉。身長四千里。利牙上出。高八十
0094a24: 里。面十二里。眼出迸血光如融銅。左手持劍。右手持叉。
0094a25: 住聖王前。高聲唱言。我今饑渴。無所飲食。惟王矜愍。施
0094a26: 少飲食。時千聖王告夜叉言。我等誓願。一切施與。各各
0094a27: 以水澡夜叉手。授以仙果而令食之。夜叉得果。怒棄置
0094b01: 地。告聖王言。我父夜叉。噉人精氣。我母羅剎。恒噉人心。
0094b02: 飲人熱血。我今饑急。唯須人心血。何用果為。時有婆羅
0094b03: 門。名牢度跋提。白夜叉言。唯願為我說法。我今不惜心
0094b04: 之與血。即持利劍刺胸出血。是時天地大動。日無精光。
0094b05: 無雲而雷。有五夜叉。從四方來爭取分裂。兢共食之。食
0094b06: 已巳大叫。躍立空中。告千聖王。誰能行施如牢度跋提。如
0094b07: 此行施。乃可成佛。時千聖王驚怖。生變悔心。各欲還國。
0094b08: 於一劫中。墮大地獄。雖墮地獄。菩提願力莊嚴心故。火
0094b09: 不能燒。從是以後。復得值遇燈明王菩薩。為其說法。從
0094b10: 地獄出。廣為讚歎過去千佛。解脫稱莊嚴佛。乃至自在
0094b11: 王佛。時千聖王聞千佛名。歡喜敬禮。以是因緣。超越九
0094b12: 億那由他恒河沙劫生死之罪。
0094b13: 種姓部
0094b14: 如十二遊經云。阿僧祗時。有菩薩為國王其父母早喪。
0094b15: 讓國與弟。捨行求道。遙見一婆羅門。姓曰瞿曇。因從學
0094b16: 道。婆羅門言。當解王衣。如吾所服。受瞿曇姓。是菩薩受
0094b17: 瞿曇姓。入於深山。食果飲水。坐禪念道。菩薩乞食。遂還
0094b18: 國界。舉國吏民。無能識者。謂為小瞿曇。菩薩於城外甘
0094b19: 蔗園中以為精舍。於中獨坐。時有五百大賊。劫取宮物。
0094b20: 路由菩薩廬邊。明日捕賊。縱跡在菩薩舍下。因收菩薩。
0094b21: 前後劫盜。法以木貫身。立為尖標。血流於地。王使左右。
0094b22: 弩弓射殺之。是大瞿曇。以天眼觀見。便以神足飛來。下
0094b23: 棺斂歛之。取土中餘血。以泥團之。著二品中。還其精舍。大
0094b24: 瞿曇言。是道人若其志誠。天神當使血化為人。卻後十
0094b25: 月。左即成男。右即成女。於是便姓瞿曇氏。一名舍夷。又
0094b26: 菩薩本行經云。甘蔗王。名大茅草。以王位付諸大臣。大
0094b27: 眾圍繞。送王出城。剃除鬚髮。服出家衣。王出家已巳。持戒
0094c01: 清淨。專心勇猛成就四禪。具足五通。得成王仙。壽命極
0094c02: 長。至年衰老。諸弟子欲往東西求覓飲食。取好軟草。安
0094c03: 置籠裏。用盛王仙。畏諸蟲獸來触。懸樹枝上。時諸弟子
0094c04: 乞食去後。有一獵師。遊行山野遙見王仙。謂是白鳥。遂
0094c05: 即射之。王仙被射。有兩滴血。出墮於地。即便命終。彼諸
0094c06: 弟子乞食來還。見王仙被射命終。復見有血兩滴在地。
0094c07: 即集柴木焚燒王屍。收骨為塔。爾時彼地兩血。生出二
0094c08: 甘蔗芽。漸漸高大。至時開剖。一莖出一童子。一莖出一
0094c09: 童女端正可喜。時諸弟子。心念兩童是王仙種。養護看
0094c10: 視。報諸大臣。即灌其頂。立以為王。時彼諸臣取甘蔗種。
0094c11: 降胎部現衰
0094c12: 如因果經云爾時善慧菩薩。功行滿足。位登十地。在一
0094c13: 生補處。近一切種智。生兜率天。名聖善。為諸天主。於十
0094c14: 方國土。現種種身。為諸眾生隨宜說法。期運將至。當下
0094c15: 作佛。即觀五事。一者觀諸眾生熟與未熟。二者觀時至
0094c16: 與未至。三者觀國土何國處中。四者觀諸種族何族貴
0094c17: 盛。五者觀過去因緣。誰最真正。應為父母。仍於天宮現
0094c18: 五種相。令諸天子。皆悉覺知菩薩期運。應下作佛。一者
0094c19: 菩薩眼見瞬動。二者頭上華萎。三者衣受塵垢。四者腋
0094c20: 下汗出。五者不樂本坐。諸天眾。見菩薩有此異相。心大
0094c21: 驚怖。爾時菩薩又現五瑞。一者放大光明。普照三千大
0094c22: 千世界。二者大地十八相動。須彌海水。諸天宮殿。皆悉
0094c23: 震搖。三者諸魔宮宅。隱蔽不現。四者日月星辰無復光
0094c24: 明。五者天下八部皆悉震動不能自禁。是諸天。見菩薩
0094c25: 身已巳有五相。又睹外五現希有事。皆悉聚集。到菩薩所。
0094c26: 頭面禮足。白言尊者。我等今日見此諸相。舉身震動不
0094c27: 能自安。願為我釋此因緣。便答言。善男子。當知諸行皆
0095a01: 悉無常。我今不久捨此天宮。生閻浮提。於時諸天聞此
0095a02: 語已巳。悲號涕泣深歎無常。
0095a03: 觀機
0095a04: 如菩薩降胎。以四種觀人間。一觀時。二觀土地。三觀種
0095a05: 姓。四觀生處。初觀時者。時有八種。佛出後。第一人壽八
0095a06: 萬四千歲時。乃至第八人壽一百餘歲。第二觀土地者。
0095a07: 諸佛常在中國生。多豐財寶。其土清淨。第三觀種姓者。
0095a08: 佛生二種姓中。若剎利。若波羅門。剎利種。勢力大。婆羅
0095a09: 門種。智慧大。第四觀生處者。何等母人。能懷那羅延力
0095a10: 菩薩亦能自護淨戒又佛本行經云。爾時兜率天眾之
0095a11: 中。有一天子。名曰金團。往昔以來。數曾下到閻浮地補
0095a12: 處。護明菩薩。告金團言。汝數下至閻浮提中。應知彼城
0095a13: 邑聚落。諸王種族。當生何家。金團天子報言。三千大千
0095a14: 世界。唯有一剎利。從本以來。至於大眾平量安立。世世
0095a15: 轉輪聖王之種。乃至甘蔗苗裔以來。子孫相承。在彼迦
0095a16: 毗羅。婆蘇都。釋種所生。其王名為師子頰王。其子名為
0095a17: 輸頭檀王。一切世間天人之中。有大名稱。尊者堪為彼
0095a18: 王作子。護明菩薩。報金團言。汝善觀察諸王家種。我亦
0095a19: 念在於此家生。此家有六十種功德。彼母有三十二種
0095a20: 具足德行。堪受菩薩在胎。
0095a21: 呈祥
0095a22: 菩薩正念。從兜率下。託淨飯王。第一大妃。摩耶夫人右
0095a23: 脅。是時大妃於睡眠中。夢見有一六牙白象。其頭朱色。
0095a24: 七支柱地。以金裝牙。乘空而下。入於右脅。夫人夢已巳。明
0095a25: 旦即向淨飯王言。時王宣敕。喚八婆羅門占夢。婆羅門
0095a26: 師。白大王言。夫人所夢。其相甚善。必生聖子。彼於後時。
0095a27: 必成佛道。時淨飯王聞占師說。心大歡喜。多以財施。即
0095b01: 於其國。迦毗羅城。四門之外。并衢道頭。街衖阡陌有人
0095b02: 行處。所須飲食財寶宅舍畜生。皆悉與之。時有一天。名
0095b03: 曰速往。至諸地獄。大聲唱言。汝諸人輩。當知菩薩從兜
0095b04: 率天。下入於母胎。是故汝等速發誓願。願生人間。地獄
0095b05: 眾生。聞此語已巳。往昔已巳來。曾種善根。各各面相睹見。捨
0095b06: 地獄身。即生人中。所有三千大千世界諸眾生等。皆來
0095b07: 於此迦毗羅城。四面託生。
0095b08: 降胎
0095b09: 又念佛三昧經云。菩薩欲降母胎時。三千大千世界。悉
0095b10: 皆六種震動。又因果經云。爾時菩薩欲降母胎。即乘六
0095b11: 牙白象。發兜率宮。無量諸天。作諸妓樂。燒眾名香。散天
0095b12: 玅華。隨菩薩滿虛空中。放大光明。普照十方。以四月八
0095b13: 日。明星出時。降神母胎。於時摩耶夫人。體安快樂。如服
0095b14: 甘露。顧見自身。如日月照。心大歡喜。爾時兜率天眾。念
0095b15: 言菩薩已巳生白淨王宮。我等亦當下生人間。菩薩成佛。
0095b16: 我得在先。為其眷屬聽法。作此念已巳。便即下生其數有
0095b17: 九十九億諸天。下生人間。又從他化自在天。乃至四天
0095b18: 王。及色界天王。與其眷屬。亦皆下生。
0095b19: 出胎部迎后
0095b20: 如佛本行經云。爾時菩薩聖母摩耶。懷孕菩薩。將滿十
0095b21: 月。垂欲生時。時彼摩耶夫人父。善覺長者。即遣使人詣
0095b22: 淨飯王所奏言。摩耶王大夫人懷藏聖胎。意欲迎還安
0095b23: 止。住於嵐毗尼中。盡父子情。乞垂哀愍。遣放女來我家
0095b24: 產訖。即遣送還。時淨飯王聞善覺使。作是言已巳。即敕有
0095b25: 司平治道路。具辦旛華。種種音樂。僕從人物。送妃至家。
0095b26: 感瑞
0095b27: 如普曜經云。太子滿十月已巳。臨產之時。先現瑞應三十
0095c01: 有二疆埸左右。歎未曾有。
0095c02: 誕孕
0095c03: 如因果經云。菩薩處胎。垂滿十月。夫人欲入園遊觀。王
0095c04: 敕後宮。端正采釆女。八萬四千。用侍摩耶夫人。又擇八萬
0095c05: 四千端正童女。齎侍香華。又敕諸群臣百官夫人。皆悉
0095c06: 隨從。於是夫人即升寶轝。與諸官屬。及采釆女。前後導從。
0095c07: 往藍毗尼園。爾時四月八日。日初出時。夫人見後園中
0095c08: 有一大樹。名曰無憂華色香鮮。枝葉分布。極為茂盛。即
0095c09: 舉右手欲牽摘之。菩薩漸漸從右脅而出。是時摩耶夫
0095c10: 人立地。以手執波羅叉樹枝。即生菩薩。
0095c11: 招福
0095c12: 如因果經云。太子生時。於時樹下。亦生七寶七莖蓮華。
0095c13: 大如車輪。菩薩即便墮蓮華上。無扶侍者。自行七步。舉
0095c14: 其右手。而師子吼云。我於一切天人之中。最尊最勝。無
0095c15: 量生死。於今盡矣。說是語已巳。時四天王。即以天繒接太
0095c16: 子身。置寶機上。釋提桓恒因。手執寶蓋。大梵天王。侍立左
0095c17: 右。難陀龍王。優波難陀龍王。於虛空中。吐清淨水。一溫
0095c18: 一涼。灌太子身。身黃金色。三十二相。放大光明。普照三
0095c19: 千大千世界。
0095c20: 同應
0095c21: 如瑞應經云。當爾之時。諸釋種姓。亦同一日生五百男。
0095c22: 又奴名車匿。馬名捷陟。時王廄中。象生白子。馬生白駒。
0095c23: 牛羊亦生五色羔犢。如是等類。數各五百。王子青衣。亦
0095c24: 生五百倉頭。爾時宮中。五百伏藏。自然發出。有商人從
0095c25: 海探寶而還。各齎奇珍奉貢。王因諸瑞吉祥。當名太子
0095c26: 為悉達。爾時四月八日生佛弟難陀。四月九日生阿脽
0095c27: 四月十日生調達。
0096a01: 侍養部
0096a02: 依佛本經云。爾時太子既誕生。適滿七日。其太子母摩
0096a03: 耶夫人。遂便命終。往生忉利天上。時淨飯王。見夫人命
0096a04: 終之後。喚召釋種而告之言。今是童子。嬰孩失母。乳哺
0096a05: 之寄。將付囑誰。教令養育。使得存活。誰能憐愍愛如己巳
0096a06: 生。時有摩訶波闍波提。是童子姨母。堪能養育。淨飯王
0096a07: 即將太子。付囑姨母而告之言。善來夫人。如是童子。應
0096a08: 當養育。善須護持。應令增長。
0096a09: 占相部
0096a10: 如瑞應經云。爾時白淨王。訪五百聰明相師。令占太子
0096a11: 相。師言。是王之子。乃是世間之眼。猶如真金。有諸相好。
0096a12: 極為明淨。若當出家。成一切種智。若在家者。為轉輪聖
0096a13: 王。領四天下。第一之最。又白王言。有一梵仙。名阿私陀
0096a14: 具足五通。在於香山。能斷疑惑。時王心自思惟。香山途
0096a15: 路嶮絕。非人能到。當以何方。請來至此。王作念時。阿私
0096a16: 陀仙。騰空而來。為王相之。王見來已巳。抱太子出。欲禮仙
0096a17: 人。時仙人止王曰。此是天人三界中尊。云何而令禮於
0096a18: 我耶。時彼仙人即起合掌。禮太子足。忽然悲泣。不能自
0096a19: 勝。王見彼仙悲泣。舉身戰怖。生大憂惱。即問仙人。我子
0096a20: 有何不祥而悲泣耶。答言相好具足。無有不祥。但恨我
0096a21: 今年壽已巳百二十。不久命終。生無相天。不睹佛興。不聞
0096a22: 經法。故自悲耳。若有眾生具三十二相。或生非處。久不
0096a23: 明顯。此人必為轉輪聖王。若三十二相皆得其處。又復
0096a24: 明顯。此人必成一切種智。今觀大王太子。諸相皆得其
0096a25: 所又極明顯決定知成正覺。
0096a26: 校量
0096a27: 佛阿毗曇經云。以一千阿僧祗世界眾生。所有功德成
0096b01: 佛一毛孔。如是成佛一毛孔功德。遍如來身毛孔功德。
0096b02: 成佛一好。如是成就八十種好功德。增為百倍。乃成如
0096b03: 來身上一相。所成就三十二相功德。增為千倍。乃成如
0096b04: 來額上一白毫相。以一千毫相功德。增為百倍。乃成如
0096b05: 來一頂骨相。一切飛天所不能見頂。如是不思議清淨
0096b06: 功德。成就佛身。是故如來於天人中。最為尊勝。
0096b07: 遊學部召師
0096b08: 如佛本行經云。時淨飯王以太子年已巳八歲。會百官群
0096b09: 臣宰相而告之言。卿等當知誰堪為太子作師。諸臣報
0096b10: 言。今有毗奢婆蜜多羅。善知諸論。最勝最玅。堪教太子。
0096b11: 王即召言。尊者大師。教我太子。蜜多報言。謹依王命。即
0096b12: 嚴五百釋種童子。前後左右。隨從太子。將升學堂。時彼
0096b13: 大師遙見太子威德力故。從座忽起。屈身頂禮於太子
0096b14: 足。太子問言。尊者教我何書。或復梵天所說之書。以至
0096b15: 薩婆韋多書。凡有六十四種。未審欲教何書。是時蜜多
0096b16: 聞太子說。內心歡喜。悅豫熙怡。曰。字為言諦。言為理筌。
0096b17: 音義合符。不可偏失。是以文字應用彌綸宇宙。雖跡係
0096b18: 翰墨。而理契乎神。昔造書之主。凡有三人。長名曰梵。其
0096b19: 書右行。次曰佉盧。其書左行。少者蒼頡。其書下行。至於
0096b20: 傍生八體。則有仙龍雲芝。二十四書。則有楷草鍼殳。然
0096b21: 原本定義。則體備六文。適時為敏。則莫先隸法。東西之
0096b22: 書可得略究。時淨飯王。復集群臣言。何處有師。最便武
0096b23: 技。教我太子。諸臣報王。此處有釋名為善覺。其子名羼
0096b24: 提提婆。堪教太子兵戎法式。其所解知。凡有二十九種。
0096b25: 善巧妙術。入於學堂。從蜜多及提婆所。二大尊邊。受讀
0096b26: 諸書。并一切兵戎雜術。經歷四年。至十二時。種種技能
0096b27: 遍皆涉歷。既通達已巳。王為太子造一園苑。名勤劬。太子
0096c01: 一日在勤劬園。遨遊射戲。自餘五百諸釋種童子。亦各
0096c02: 在其自己巳園內遊戲。時有群鴈行飛虛空。是時童子提
0096c03: 婆達多。彎弓而射。即著一鴈。其鴈被射。帶箭墮悉達園
0096c04: 中。時太子見彼鴈帶箭墮地。兩手捧取。左手擎持。右手
0096c05: 拔箭。即以酥蜜封其瘡。是時提婆達多遣使來語太子
0096c06: 言。我射一鴈。墮汝園中。宜速付來。時太子報使人言。鴈
0096c07: 若命終。即當還汝。若不死者。終不可得。提婆達多復更
0096c08: 重遣使人語言。若死若活。快須相還。太子報言。我發菩
0096c09: 提心。挕受此鴈。一切眾生。皆來挕受。況復此鴈而不屬
0096c10: 我。以是因緣。競相聚集諸釋宿老智人。判決此事。是時
0096c11: 有一淨居諸天。變作老宿長者。入會而言。誰養育者。即
0096c12: 是挕受。射著之者。即是放捨。彼諸釋宿老。一時印可。高
0096c13: 聲唱言如是。如仁者言。
0096c14: 捔力
0096c15: 如因果經云。太子與兄弟捔力與萬眷屬。將欲出城。於
0096c16: 時有大象當城門住。諸人皆不敢前。提婆達多。以手搏
0096c17: 頭。即便躄地。難陀以足指挑擲著路傍。太子以手執象
0096c18: 擲著城外。還以手接不令傷損。象又還甦。時諸人民。歎
0096c19: 未曾有。園中有七重金鼓銀鼓。鋀石銅鐵等鼓。各有七
0096c20: 枚。提婆達多最先射之。徹三金鼓。次及難陀。亦徹三鼓。
0096c21: 太子嫌弓弱。取庫內祖王一良弓。無能張者。太子在坐
0096c22: 以手拼弓。放一箭。徹過諸鼓。然後入地。泉水流出。又徹
0096c23: 過大鐵圍山。又佛本行經云。是時太子所射之箭。向三
0096c24: 十三天。天中建立箭節。常以諸香華供養此箭。又太子
0096c25: 執箭一射。便穿七鐵豬。過七鐵豬已巳。彼箭入地。即成一
0096c26: 井。於今稱為箭井時淨飯王知太子所有技能。皆悉勝
0096c27: 彼一切諸人。踴躍喜歡。敕喚白象。瓔珞莊飾。令太子乘。
0097a01: 是時提婆城外而入。見此白象而問人言。此象欲將何
0097a02: 處。其人報言。欲將出城。擬悉達乘。提婆達多。以妒嫉故。
0097a03: 便以左手執於象鼻。右手築額。一下倒地。塞彼城門。眾
0097a04: 人往來。不通出入。難陀相續而來。問知事已巳。即以右手
0097a05: 執彼象尾。牽取離門可七步許。太子問誰牽離門。眾人
0097a06: 言難陀。太子言善哉難陀。因思惟彼等二人。雖能示現
0097a07: 其氣力。但此象身麤壯。於後壞爛。臭熏此城門。以左手
0097a08: 舉象。以右手承重。於空中。擲置城外。越七重墻。度七重
0097a09: 塹。即擲過離城。可有一拘盧奢。而象墮地即成大坑。至
0097a10: 今相傳為象墮坑。
0097a11: 納妃部灌帶
0097a12: 太子年大。父王敕下餘國。卻後二月八日。灌太子頂。皆
0097a13: 可來集。立為太子。
0097a14: 求婚
0097a15: 如佛本行經云。爾時太子漸向長成。至年十九。時淨飯
0097a16: 王。為太子造三時殿。一者暖殿。第二涼殿。第三中殿。於
0097a17: 後園。廣造池臺。裁蒔華果眾人作樂。隨時侍衛。淨飯王
0097a18: 復憶太子初生之時。相師私陀。記為成道。作何方便。令
0097a19: 不出家。得紹王位。釋族報王。造此宮室。令諸采女娛樂。
0097a20: 王復語釋種言。汝等當觀誰女。堪與太子為妃。爾時五
0097a21: 百釋種各各唱言。我女堪為作妃。王復籌量。以雜寶作
0097a22: 無憂器。持與太子。令施諸女。密使觀察太子眼目。瞻矚
0097a23: 在誰。即聘作妃。王即於迦毗城。振鐸唱言。從今七日來
0097a24: 我太子欲見諸釋女。施與一切雜寶。種種玩弄無憂之
0097a25: 器。爾時一切諸女。莊嚴其身。來集宮門。欲見太子。以太
0097a26: 子威德大故。不敢正看。但取寶器。各各低頭。速疾而過。
0097a27: 寶器盡已巳。最後一女。波私吒族。釋種大臣摩訶那摩。其
0097b01: 女名為耶輸陀羅。前後侍從。圍繞而來。遙見太子。峨峨
0097b02: 注睛。舉其雅步。瞻觀直躬。目不斜窺。漸近前趨來迎太
0097b03: 子。如舊相識。即白太子。可與我寶。太子報言。汝來既遲。
0097b04: 皆悉施盡。女復白言。我有何過。欺不與寶。太子答言。我
0097b05: 不欺汝。但汝不及。是時大指邊。有一所著印環。價值百
0097b06: 千。從指脫與。爾時大臣摩訶那摩。見太子一切技藝勝
0097b07: 玅。智能最為上首。而作是言。惟願太子。受我女為妃。爾
0097b08: 時太子占良吉日。迎納耶輸陀羅。以諸瓔珞莊嚴其身。
0097b09: 又復共五百采釆女。相隨而往。迎取入宮。太子雖納為妃。
0097b10: 然恒與妃行住坐臥。未曾有世俗之意。但修禪觀。諸女
0097b11: 咸疑太子不男。太子以手指妃腹曰。卻後六年。爾當生
0097b12: 男。遂以有娠。又五夢經云太子有三妃。一瞿夷。二耶輸。
0097b13: 三鹿野。
0097b14: 疑謗
0097b15: 如智度論云。菩薩出家。夜有人言。太子出家。何得有娠。
0097b16: 汙辱我門釋種。欲以火坑焚燒母子。耶輸自恨無事。立
0097b17: 大誓言。我若邪行。其腹內兒。願母子隨火消化。發此願
0097b18: 已。即投火坑。於是火滅。母子俱存。火變蓮池。母處華座。
0097b19: 後生兒似菩薩身。名羅羅。臥息彼石。耶輸捉石擲著
0097b20: 水中。遂立誓言。我所生兒。實是太子體胤之息。是不虛
0097b21: 者。今此大石。在於水上。浮遊不沒。時彼大石。遂即浮泛。
0097b22: 如芭蕉葉。不沉不沒。於時大眾見聞。生希有心。
0097b23: 厭苦部觀田
0097b24: 如佛本行經云。淨飯王。共多釋種。并將太子。出外野遊。
0097b25: 觀看田種。時彼地內所有作人。赤體辛勤而事耕墾。飛
0097b26: 鳥喫蟲。共相殘害。即復唱言。嗚呼嗚呼。世間眾生。極受
0097b27: 諸苦。所謂生老病死。兼復受於種種苦惱。展轉其中。不
0097c01: 能得離。云何不求捨是諸苦。是時太子。安祥矚盻。處處
0097c02: 經行。欲求寂靜。忽見一處。有閻浮樹。蓊鬱扶疏。太子發
0097c03: 遣左右。漸至樹下。即於草上。結跏趺坐。棄捨一切諸不
0097c04: 善法。欲界漏盡。即得初禪。一切諸天帝釋等。見太子在
0097c05: 樹蔭坐。飛來到太子所。禮敬說偈。讚已巳還去。時淨飯王
0097c06: 問言。太子今在何處。時一大臣。遙見太子。在彼閻浮樹
0097c07: 陰之下。復見一切樹影悉移。唯閻浮蔭。獨覆太子。有是
0097c08: 希奇難思議事。即大歡喜踴躍。急疾奔馳。走詣王所。長
0097c09: 跪依事說言。時淨飯王聞已巳。即詣閻浮樹所。遙見太子
0097c10: 在彼樹間。結跏趺坐。譬如黑夜。視山頂頭。大聚火光。出
0097c11: 猛明燄。威德顯著。炳照巍巍。如重雲間。忽出明月。亦如
0097c12: 暗室。然大淨燈。時王見已巳。生大希有奇特之心。歡喜踴
0097c13: 躍。言太子有大威德。
0097c14: 出遊
0097c15: 如佛本行經云。爾時作瓶天子。欲令太子出向園林。觀
0097c16: 看好惡。發猒心故。漸教捨離。太子聞是聲已巳。即喚馭者。
0097c17: 可速嚴飾好車。今欲向園觀看。時淨飯王知太子欲出。
0097c18: 敕宣迦毗羅城。一切內外。悉遣灑掃清淨。安雜香華。男
0097c19: 女莊嚴。或有老病死亡。六根不具者。悉令驅逐。是時馭
0097c20: 者裝飾車乘。駕善調馬。太子從東門引導而出。是時作
0097c21: 瓶天子。於街衖前。正當太子。變身化作一老弊人。太子
0097c22: 見已巳。即問馭者。此是何人。身體皺皵。肉少皮寬。眼赤涕
0097c23: 流。極大醜陋。獨爾鄙惡。不似餘人。為生來然。為老至。馭
0097c24: 者言。此是老至。名為大苦惱。爾時太子問馭者言。此人
0097c25: 為是一家如是。為當一切悉如斯。馭者報言。一切世間
0097c26: 皆有是法。貴賤雖殊。皆未過老。太子言。若我不離是老。
0097c27: 便猒捨五欲。唯作老苦之觀。後於異時辭王。從城南門
0098a01: 出。爾時作瓶天子。即於太子前。化作一病人。連骸困苦
0098a02: 命在須臾。臥糞穢中。宛轉呻喚。不能起舉。唱言叩頭。乞
0098a03: 扶我坐。太子見已巳。問馭者言。此是何人腹肚極大。喘息
0098a04: 之時。身遍戰慄。悲切酸楚。不忍見聞。此人何故。受如是
0098a05: 苦。馭者奉報太子。四大不調。故爾病生。太子後於異時。
0098a06: 從城西門出。時作瓶天子。於太子前化作一屍。臥在床
0098a07: 上。眾人舉行。無量姻親。圍繞哭泣。椎胸拍頭。涕泣如雨。
0098a08: 大叫號慟。酸哽難聞。太子見之。心懷慘惻。問馭者言。此
0098a09: 是何人。舉行叫哭。馭者答言。已巳捨心意等諸根。屍骸無
0098a10: 識如木石。諸親號咷暫圍繞。恩愛於此長別離。太子復
0098a11: 問。我亦有此死法否。報言。一切眾生此盡業。天人貴賤
0098a12: 平等均。雖處善惡諸世間。無常至時無有異。太子後於
0098a13: 異時。從城北門出。爾時作瓶天子。以神通力。去車不遠。
0098a14: 於太子前。化作一人。剃除鬚髮。著僧伽黎。褊袒右肩。手
0098a15: 執錫杖。左掌擎缽。在路而行。太子見已巳。問馭者言。此是
0098a16: 何人。在於我前。威儀整肅。行步徐庠。直視一尋。不觀左
0098a17: 右。執心持行。不似餘人。馭者白太子言。此名出家之人。
0098a18: 常行善法。遠離非法。善調諸根。善與無畏於諸眾生。慈
0098a19: 悲不行殺害。太子聞已巳。問馭者言。汝今將車向彼出家
0098a20: 人邊。馭者承命。即引太子向出家人所。太子諮問。汝是
0098a21: 何人。以偈報言。觀見世間是滅法。欲求無盡涅槃處。怨
0098a22: 親已巳作平等心。世間不行欲等事。爾時太子為敬法故。
0098a23: 從車而下徒步向彼出家人所。頭面頂禮。彼出家人。三
0098a24: 匝圍繞。還上車坐。迴還宮中。於前三所逢。生猒。惟欣第
0098a25: 四出家。諸大相師。並知太子若不出家。過七日後。得轉
0098a26: 輪聖王位。王四天下。七寶自至。各以所知。白淨飯王。王
0098a27: 加守循四門各千人。周匝城外。一踰闍那內。羅列人眾
0098b01: 而防護之。
0098b02: 出家部離俗
0098b03: 如因果經云。爾時太子心自念我年已巳至十九。今是二
0098b04: 月。復是七日。思求出家。今正是時。作此念已巳。身放光明。
0098b05: 照四天王宮。乃至淨居天宮。諸天見此光已巳。皆知太子
0098b06: 出家時到。即便來下。到太子所。頭面禮足。合掌白言。無
0098b07: 量劫來。所修行願。今正成熟。太子答言。如汝等語。然父
0098b08: 王敕內外官屬。嚴見防衛。欲去無從。諸天白言。我等自
0098b09: 當設諸方便。令太子出。使無知者。時耶輸陀羅。眠臥之
0098b10: 中。得三大夢。一者夢月墮地。二者夢牙齒落。三者夢失
0098b11: 右臂。得此夢已巳。眠中驚覺。心大怖懼。白太子已巳。具述三
0098b12: 夢。太子言。月猶在天。齒又不落。臂復尚在。當知諸夢虛
0098b13: 假不實。汝今不應橫生怖畏。又彼本起經云。諸天皆言。
0098b14: 太子當去。恐作稽留。急去遠此。大火之聚。爾時太子思
0098b15: 如是已巳。至於後夜。淨居天王。及欲界諸天。充滿虛空。即
0098b16: 共同聲白太子言。內外眷屬。皆悉昏臥。今者正是出家
0098b17: 之時。爾時太子即自往至車匿所。以天力故。車匿自覺
0098b18: 而語之言。汝可為我牽揵陟來。車匿聞語已巳。舉身戰怖。
0098b19: 心懷猶豫夜中索馬。欲何所之。太子復語車匿言我今
0098b20: 欲為一切眾生。降伏煩惱結賊故。汝今不應違我此意。
0098b21: 爾時車匿舉聲號泣。欲令耶輸陀羅。及諸眷屬。皆悉知
0098b22: 覺太子當去。以天神力昏臥如故。車匿即便牽馬而來。
0098b23: 於是諸天捧馬四足。并接車匿。釋提桓因。執蓋隨從。天
0098b24: 即便令北門自然而開。不使有聲。太子於是從門而出。
0098b25: 虛空諸天。歌讚隨從。至於天曉。行至彼跋伽仙人苦行
0098b26: 林中。即便下馬。撫背而言。所難為事。汝作已巳畢。又語車
0098b27: 匿。唯汝一人。獨能隨我。甚為希有。我今既已巳至閑靜處。
0098c01: 汝便可與揵陟俱還官也。車匿聞此語已巳。悲號啼泣。迷
0098c02: 悶躄地。於是揵陟屈膝舐足。淚落如雨。太子答言。世間
0098c03: 之法。獨生獨死豈復直伴我今為滅諸苦使。故來至此。
0098c04: 諸苦斷時然後當與一切眾生而作伴侶。於是脫頭寶
0098c05: 冠。與車匿。報大王而說偈言。假使恩愛久共處。時至會
0098c06: 必有別離。見此無常須臾間。是故我今求解脫。
0098c07: 剃髮具服
0098c08: 佛本行經云。爾時太子從車匿。索取寶刀。割取髮髻。有
0098c09: 一華鬚。名須曼那。化作淨髮人。與太子淨髮。既剃髮已巳。
0098c10: 淨居天。復化作獵師之形。身著袈裟染色之衣。語言。我
0098c11: 與汝迦尸迦衣。價值百千億金。復為種種栴檀香等之
0098c12: 所薰修。菩薩見已巳。生大歡喜。爾時菩薩剃髮。身得袈裟
0098c13: 已巳。形容改變。便放大光。下至閻浮。化成二寶塔。具眾莊嚴。
0098c14: 使還
0098c15: 又普曜經云。於是菩薩適出城門。迦維羅衛。一切群眾。
0098c16: 知太子去。共談而喜。瞿夷明日。從寐起已巳。遙聞眾言。覺
0098c17: 知已巳去。與耶輸心為破裂。淨飯王。感絕自投於地。舉聲
0098c18: 稱怨。永絕我望。何所依怙。國中樹木。尋時虧落。無諸華
0098c19: 實。諸清淨地。悉生塵垢。王與群臣眷屬。行至園觀。亦懷
0098c20: 悲苦。嗚呼阿子。明曉經典。眾奇異術。無不博達。今至棄
0098c21: 國萬民。為何所遊。誰為開門。其諸天人。供養云何。車匿
0098c22: 白王。我在常處。宴然寐床。城門已巳閉。於時菩薩告我被
0098c23: 馬。城中萬民。皆安不聞。天帝開門。四天王告敕四神。捧
0098c24: 其馬足。諸百千天帝釋梵。以侍送之。嚴治道路。演大光
0098c25: 明。散光燒香。諸天伎樂。同時俱作。涌在虛空。諸圍繞以
0098c26: 侍送之。去是極遠。脫衣寶瓔。及白馬遣我還國。啟王謝
0098c27: 妃。必至成佛。乃還相見。勿令愁憂。
0099a01: 諫子
0099a02: 如佛本行經云。淨飯王使二人。向山諫太子迴。念吾年
0099a03: 朽。家國無嗣。何時能還。太子答言。欲得四願。不復出家。
0099a04: 一不老。二無病。三不死。四不別。神仙五通。雖住一劫。不
0099a05: 離於死。王聞重悲。斯四願者。古今無獲。誰能除此。
0099a06: 佛髮
0099a07: 又毗尼母經云。佛告諸人。此髮不可故衣故器盛之。當
0099a08: 用新物。時有王子瞿波離將軍。欲往四方有所征伐。來
0099a09: 索世尊髮。問安處。佛言聽安金塔中。若銀塔中。若寶塔
0099a10: 中。若雜寶塔。繒綵衣褁。問云何持。佛言聽象乘。馬車乘。
0099a11: 頭上肩上擔。時王子持世尊髮去。所往征伐。得勝還國。
0099a12: 為世尊起髮塔。
0099a13: 成道部乞食
0099a14: 如四分律云。爾時菩薩漸漸遊行。至婆羅閱城乞食。時
0099a15: 摩竭王。在高樓上。見菩薩行步庠序。即遣信問。比丘欲
0099a16: 何所詣。可於此住。居王位治化。我當為臣。菩薩荅言。我
0099a17: 捨轉輪王。出家學道。豈可於此邊國王位而處俗耶。時
0099a18: 王前白言。若成無上道者。先詣羅閱城。與我相見。菩薩
0099a19: 報言可爾。爾時王即禮菩薩足。繞三匝而去。又佛本行
0099a20: 經云。菩薩為摩伽陀國王說云。大王。我等今實不畏彼
0099a21: 毒蛇。亦復不畏天雷霹靂。亦復不畏猛火焰。被大風吹。
0099a22: 燒野澤者。但畏五欲境界所逼。何以故。五欲無常害功
0099a23: 德。六塵空幻。損眾生。世間果報本誑人。智者誰能暫停住。
0099a24: 苦行
0099a25: 爾時菩薩於鹿林。在五拘鄰比丘所。學于苦行。經於六
0099a26: 年。極生辛苦過其本師。以自餓故。而不得道。徒勞疲形。
0099a27: 日食一胡麻。經一七日。粳米紅豆麻子粟麋。及以白豆
0099b01: 亦復如是。各一七日。如是修苦行時。一切皮肉銷瘦皺
0099b02: 減。其目坎陷。肉盡肋出。欲坐則伏。欲起則偃。雖受如是
0099b03: 無利益。苦然不退菩提之心。
0099b04: 乳麋
0099b05: 又述灌帶部內。時有四天王子。告律師云。世尊初成道。
0099b06: 第十一年。於王舍城中。須摩長者園內。告諸天大菩薩。
0099b07: 及大弟子曰。我初踰城時。至彼洴沙國。路逢牧牛女。我
0099b08: 語云。我有少饑渴。從汝乞飲食。彼女答云。汝何所往。答
0099b09: 云求趣菩提。又問名字何等。答言悉達。彼女又白言。我
0099b10: 讀韋陀之典云。不久有大智人。當成正覺。我觀仁者相
0099b11: 貌音聲。是諸佛相。我作此山神。經十六大劫。過去諸佛。
0099b12: 我皆親覲。汝可隨我。往至住處。當與汝飲食。過去迦葉
0099b13: 佛涅槃時。付我一澡罐。其頂上有雙龍繞。下有獅子蹲。
0099b14: 拘留佛所製。遞相付我。迄至樓至佛。此龍瓶內。具足有
0099b15: 八功德水。汝若饑渴。當飲此水。能消煩惱。增長菩提。勿
0099b16: 輕此小瓶。假使四大海水。內此瓶中。猶不能滿。中有龍
0099b17: 王。此賢劫初三佛出世。所有遺法。多在瓶內。與婆竭龍
0099b18: 宮。一無有二。又迦葉佛付我香爐。及一黃金函。將付仁
0099b19: 者。其香爐前有十六頭。半是獅子。半是白象。於二獸頭
0099b20: 上。別起蓮花臺。四緣別起六銀樓。樓出天童。每燒香時。
0099b21: 是諸童子。各各口出燒香歌曲。臺門自開。又黃金函內。
0099b22: 盛大般若。合三十億偈。黃金為經牒。白玉為界道。白銀
0099b23: 為字。此函及爐。是拘留佛所製。次第付我。乃至樓至佛。
0099b24: 諸佛欲興世。皆開此金函。披閱經典。以般若力。天魔不
0099b25: 嬈。速登正覺。今將付囑。努力守護。勿令損失。我受得已巳。
0099b26: 於菩提樹下。六年苦行。常飲此瓶水。故除饑渴。煩惱亦
0099b27: 消也。又我初欲成道。入河澡浴。受二女乳麋。至菩提樹
0099c01: 下。欲昇金剛壇。山神至我所。即告我言。汝今成道。可依
0099c02: 往佛。若初成道。欲昇金剛壇。繞樹合三十二匝。十方諸
0099c03: 佛。亦前授香。次命人王。天王。釋梵。龍王。十地菩薩。各前
0099c04: 授香。佛以威神。香聞十方。上至有頂。受苦眾生。聞香解
0099c05: 脫。諸根具足。
0099c06: 草坐
0099c07: 佛本行經云。爾時菩薩於河澡浴。食乳麋。沐身體。光儀
0099c08: 平復。自在安詳。面向菩提樹。思作何座。左右四顧。是時
0099c09: 忉利天。帝釋天主。即化其身。為刈草人。刈取其草。青綠
0099c10: 顏色。猶如孔雀王項。柔軟滑澤。如微細迦尸衣。色玅而
0099c11: 香。右旋宛轉。菩薩問彼人言。汝名字何。彼人報言。我名
0099c12: 吉利。菩薩思唯。我今欲求自身吉利。亦為他人以求吉
0099c13: 利。我今決當得證阿耨菩提。當取草時。其地便六種震
0099c14: 動。又觀佛三昧經云。適施草座。諸佛化作八萬佛樹師
0099c15: 子之座。有天衣布其上。
0099c16: 降魔
0099c17: 又雜寶藏經云。如來樹下。惡魔波旬。將八十億眾。欲來
0099c18: 壞佛。便語佛云。汝獨一身。何能坐此。急可起去。若不起
0099c19: 者。我捉汝腳。擲著海水。佛言。我觀世間無能擲我。汝於
0099c20: 前世時。曾於一寺受一日八戒。施辟支佛一缽之飯。故
0099c21: 生六天。為大魔王。而我於三阿僧祗劫。亦設供養。聲聞
0099c22: 緣覺不可計數。魔言。汝道我昔一日持戒。施辟支佛食。
0099c23: 信有其實。我亦自知。汝亦知我。汝自道者。誰為證知。佛
0099c24: 以手指地言。此地證我。作是語時。一切大地六種震動。
0099c25: 地神即從金剛際出。合掌白佛言。我為作證。有此地來。
0099c26: 我恒在中。世尊所說。其實不虛。佛語波旬。汝今先能動
0099c27: 此澡瓶然後可能擲我海水。爾時波旬。及八十億眾。不
0100a01: 能得動。魔王軍眾。顛倒自墜。破壞星散。
0100a02: 說法部赴機
0100a03: 依彌沙塞律云。佛得道七日。受解脫樂。有五百乘車。載
0100a04: 奉蜜。四王奉缽。佛受之已巳。為說三歸。又更七日。文鱗
0100a05: 龍王。奉非人食。後過七日。斯那奉食。姊妹四人。受三歸
0100a06: 依。復過七日。梵王來請轉法輪。又普曜經云。時梵王。與
0100a07: 六萬八千梵王眷屬。來詣佛所。稽首足下。請轉法輪。佛
0100a08: 受請已巳。言我宿命。在波羅柰。供養六百億佛。應在此轉
0100a09: 法輪。又中本起經云。世尊念言。吾昔路由梵志。阿蘭迦
0100a10: 蘭。待我有禮。應往度之。天空中曰。此二人已巳亡七日。又
0100a11: 念應度鬱頭藍弗。天復告云。昨日命終。又念父王。昔遣
0100a12: 五人。一名拘鄰。二名頞陛。三名跋提。四名十力迦葉。五
0100a13: 名摩訶男。執侍功勤。應往度之。又轉法輪經云。佛在鹿
0100a14: 野樹下。時空中有自然法輪。飛來當佛前而轉。佛以手
0100a15: 撫之止。吾無始來為名色轉。今愛意盡。不復流轉輪即
0100a16: 便住。又十二遊經云。佛從四月八日。至七月十五日。坐
0100a17: 樹下為一年。二年於鹿野園中。為五人說法。三年為鬱
0100a18: 鞞迦葉。兄弟三人說法。滿千比丘。四年在蒙頭山。為龍
0100a19: 鬼說法。五年時。度舍利目連。舍利七日得上果。目連十
0100a20: 五日得上果。六年須達共祗陀為佛立精舍。有十二佛
0100a21: 圖。寺有七十二講堂。有三千六百間屋。有五百樓閣。七
0100a22: 年在拘耶尼園。為婆陀和菩薩等八人。說般若經。明苦
0100a23: 行事。八年在柳山。為屯真陀羅王弟說法。九年在穢澤
0100a24: 中。為阿掘摩說法。十年遊摩竭國。為弗沙王說法。十一
0100a25: 年在恐懼樹下為彌勒說本起經。即修行本。十二年還
0100a26: 父王國。為釋氏八萬四千人說法。又大集經云。佛成道
0100a27: 十六年。於欲色界中間。出大寶階。大眾俱登中階。即上
0100b01: 昇虛空。又分別功德經云。二十五年。比在諸國。此住最
0100b02: 久。以其中多諸珍異。人多有義。祗樹精舍有神異驗。眾
0100b03: 集之時。獮猴飛鳥。群類數千。悉來聽法。寂寞無聲。事竟
0100b04: 即去。各還所止。犍椎適鳴。已巳復來集。此由國多仁慈。故
0100b05: 異類影附。故智度論云。舍衛城有九億家。三億明見佛。
0100b06: 三億信而不見。三億不見不聞。又薩婆多論云。佛以二
0100b07: 月八日。沸星現時。初成等正覺。亦以二月八日。沸星出
0100b08: 時生。以八月八日。沸星出時。轉法輪。以八月八日。沸星
0100b09: 出時取般涅槃。
0100b10: 涅槃部弟子
0100b11: 依智度論云。長老大迦葉。於耆闍崛山集三藏。可度眾
0100b12: 生竟。隨佛入般涅槃。清朝持缽。入王舍城。乞食已巳。上耆
0100b13: 闍崛山語諸弟子。我今日入無餘涅槃。一切諸人。聞是
0100b14: 語已巳。皆大愁憂。迦葉晡時。從禪定起。入眾中坐。讚說無
0100b15: 常。苦空無我。如是種種說法已巳。從佛所得僧迦梨。持衣
0100b16: 缽提杖。如金翅鳥。現昇虛空。作十八變。
0100b17: 結集部
0100b18: 此中廣明結集。具有四時。第一依智度金剛仙二論。如
0100b19: 來在此鐵圍山外。共文殊師利。及十方佛。結集大乘法
0100b20: 藏。第二依菩薩處胎經。及四分律等。如來初入涅槃。始
0100b21: 經七日。大迦葉共五百羅漢。令到十方世界。召得八億
0100b22: 八千眾。共為集三藏。第三依智度論。如來入涅槃後。至
0100b23: 夏安居初十五日。大迦葉共千羅漢。在王舍城。結集三
0100b24: 藏。第四依四分律。如來入涅槃後。一百年內。為跋闍子
0100b25: 擅行十事。大迦葉共七百羅漢。在毗舍離城。結集三藏。
0100b26: 大乘結集
0100b27: 依大智度論。金剛仙論云。文殊師利結集中。明如來在
0100c01: 此世界之外。不至他方世界。十方諸佛並皆雲集說法。
0100c02: 亦名話經。文殊後結集。召諸菩薩。及大羅漢。無量無邊。
0100c03: 各言某經。我從佛聞。須菩提言。金剛般若。我從佛聞。諸
0100c04: 經當部。各有弟子。同時聞者。並云我親從佛聞。故知阿
0100c05: 難則遍聞諸經。餘之弟子。則偏局當部。故維摩經云。舍
0100c06: 利弗。問天女曰。汝於三乘。當何志求。天女曰。若以小乘
0100c07: 法化。我作聲聞。若以中乘法化。我作緣覺。若以大乘法
0100c08: 化。我作菩薩。
0100c09: 五百結集
0100c10: 依菩薩處胎經云。爾時佛取滅度已巳經七日七夜。時大
0100c11: 迦葉告五百阿羅漢。打犍椎集眾。卿五百人。盡詣十方
0100c12: 諸佛世界。諸有得阿羅漢六通者。盡集此閻浮提雙樹
0100c13: 間。釋迦牟尼佛。今已巳捨壽。起七寶塔。今集欲得演出真
0100c14: 性法身。汝等速集。聽采釆微妙之言。爾時五百羅漢。受大
0100c15: 迦葉教。即到十方恒河沙剎土。集諸羅漢。得八萬八千
0100c16: 眾。來集忍界。聽受法言。又僧祗律云。時大迦葉。語諸比
0100c17: 丘。結集法藏。應住王舍城。令阿那律守佛舍利。勿使諸
0100c18: 天將去。又菩薩處胎經云。爾時迦葉見眾集已巳。語優婆
0100c19: 離。卿為維那。唱阿難下。即受教唱下。阿難心意荒亂。內
0100c20: 自念言。佛滅度未久。恥我乃爾。即自思唯。四諦法已巳。便
0100c21: 於眾前成阿羅漢。諸塵垢滅。朗然大悟。聖眾稱善。諸天
0100c22: 歌嘆。爾時大地。六反震動。時大迦葉。即使阿難。升七寶
0100c23: 高座。迦葉告言。佛所說法。一言一字。汝勿使有缺漏。菩
0100c24: 薩藏者。集著一處。聲聞藏者。集著一處。戒律藏者。集著
0100c25: 一處。爾時阿難最初出經胎化藏為第一。中陰藏第二。
0100c26: 摩訶衍方等藏第三。戒律藏第四。十住菩薩藏第五。雜
0100c27: 藏第六。金剛藏第七。佛藏第八。是為釋迦文佛經法。
0101a01: 千人結集
0101a02: 大迦葉言。若我昔常乞食者。常有外道強來難問。廢闕
0101a03: 法事。令王舍城。常設飯食供給千人。告語闍王。給我等
0101a04: 食。日日送來。是中夏安居。三月十五日。說戒時。復語阿
0101a05: 難。汝今應隨佛心。憐愍眾生故。集佛法藏。是時阿難一
0101a06: 心合掌。向佛涅槃處。作如是言。佛初說法時。爾時我不
0101a07: 見。如是轉展聞。佛在波羅柰。佛為五比丘。初開甘露門。
0101a08: 說真四諦法。苦集滅道諦。阿若憍陳如。最初得見道。及
0101a09: 八萬諸天。聞是得見道。是千阿羅漢。聞是語已巳。上昇虛
0101a10: 空。高七羅多樹。皆眼見佛法。
0101a11: 七百結集
0101a12: 四分律云。爾時世尊。般涅槃後百歲。毗舍離跋闍子比
0101a13: 丘行十事言。非法非毗尼非佛所教已巳。皆下舍羅。在毗
0101a14: 舍離。七百阿羅漢。集論法毗尼。依道宣律師感應記云。
0101a15: 律師問天人曰。世尊涅槃後。結集法藏儀式云何。天人
0101a16: 答曰。惟大聖隱顯。隨機生滅。三藏遺跡。結集是因。眾集
0101a17: 多少。律論不等。如律中五百七百。皆遵大迦葉。最為眾
0101a18: 首。如大論中。高選千人。皆同無學。至結集已巳。召外眾集。
0101a19: 重敘所結有不同者。分為二部。依遵迦葉名上座部。餘
0101a20: 外眾多。名大眾部。依文殊問經。初分二部。即其事也。通
0101a21: 約大小三藏。皆阿難出。其住處同集王舍城。然據文殊
0101a22: 集眾。略結大乘。即在大鐵圍山外。二界中間。阿難升高
0101a23: 座。披佛布僧迦梨。先誦遺教經。如佛在世約敕之相。時
0101a24: 大菩薩。阿羅漢。一切比丘。天龍八部。聞皆悲泣。不能自
0101a25: 勝。爾時大迦葉。即從座起。著布僧迦梨。手執尼師壇。至
0101a26: 高座前。敷坐具。禮阿難已巳。右繞三匝而立。時大梵天王。
0101a27: 持七寶蓋。覆阿難上。時天帝釋。進七寶案。置阿難前羅
0101b01: 阿修羅王各執七寶香爐在阿難前。阿難受已巳置寶
0101b02: 案上。他化天王。進七寶几。在寶案後。時魔王波旬持七
0101b03: 寶拂授與阿難。仍與帝釋。夾侍兩邊。四天王。各侍高座
0101b04: 四腳。三十二使者。在迦葉後。各各呈恭。胡跪敬聽。時大
0101b05: 迦葉禮阿難已巳。又繞三匝。至前問訊。如佛無異。然後問
0101b06: 緣。一一依經始從如是。乃至末後歡喜奉行。爾時迦葉
0101b07: 重問曰。我過去諸佛。修多羅中。一一分部說。汝恒至佛
0101b08: 邊。當有教敕。阿難答曰。我受世尊教。末世眾生煩惱垢
0101b09: 重。不能解我教法不得部類出之。汝當分別說也。或十
0101b10: 章。五章。隨意而安置。令鈍根者。易解我法。天問如來在
0101b11: 世時。教敕優波離。及我大迦葉。入堂東寶樓。觀古佛毗
0101b12: 尼。及不同相。我欲結集。為依古佛說。為依今世尊教耶。
0101b13: 答曰。我從世尊聞。以語大迦葉。若結集毗尼。當分五部
0101b14: 相。往古諸佛所說毗尼。一相無二。今眾生薄福。故說多
0101b15: 部。我滅度後。無智愚人。分我教網。以為五部。十八部。乃
0101b16: 至五百部。雖味薄淡。仍是我正法。世尊涅槃竟。將往戒
0101b17: 檀。南華林外。安置九十日。待迦葉結集竟。最初於稿本
0101b18: 寫出三藏教。次令阿闍世王。又寫出五本。用黃金印。及
0101b19: 白銀印。印迦葉初本。及闍王寫者。用七寶印。印迦葉稿
0101b20: 本。次以七寶印。印魔王寫者。梵王寫三本。用白銀印。帝
0101b21: 釋寫七本。用黃金印。娑竭龍王寫八萬經本者。俱三色
0101b22: 印。總以印定之。令流布閻浮提。及三天下。世尊所造塔。
0101b23: 及白銀觀。付文殊師利。普賢。觀音。將此觀塔。周遍大千
0101b24: 界。一國留一觀。及一金塔。如震旦。爾時文殊將塔觀。往
0101b25: 清涼山。金剛窟安置。至今流行。又問一切修多羅藏。既
0101b26: 結集已巳當安何國。付囑何王。今欲結集。當為廣結。略結
0101b27: 請次第說之。答曰。我聞世尊說。付囑大迦葉當令廣集。
0101c01: 又付文殊。往大鐵圍山諸菩薩等住處九地有八萬人
0101c02: 當令略集。付囑阿闍世。寫我遺教。迦葉結集本。安置修
0101c03: 羅窟中。又問世尊在時。我從佛聞。若結集竟。將三藏教。
0101c04: 付囑娑竭龍王。今聞汝說。與昔聞異。答曰。我聞世尊說。
0101c05: 結集三藏。在修羅窟中。經二十年中。待文殊結竟。方付
0101c06: 娑竭龍王。又問祗桓精舍。有諸古佛及以三藏陰陽書。
0101c07: 及供養具。當付何人。答曰。此事因緣。並在祗桓圖經說
0101c08: 之。各有付處不煩此述。又問云何二部教。答曰。四分十
0101c09: 誦律。四十年後。一百一十年。迦葉遺律。方行前國。如震
0101c10: 旦諸國。謂之君子國。根性輕利。得行三部教。合四百三
0101c11: 國土。同此一文字。並行前三律教。又問。云何三部教。答
0101c12: 曰。行前二部教。乃以大僧祗如求流離國。及餘二天下。
0101c13: 唯行一部教。所謂薩婆多部是也。祗桓寺殿四簷下。有
0101c14: 四銀臺兩臺內有黃金。修多羅白玉為牌。又有兩臺內。
0101c15: 有毗尼藏。黃金為牌。白銀為字。毗尼律藏。是龍王書。修
0101c16: 多羅經藏。是魔王書。此二藏經。雖是過去星宿劫前。古
0101c17: 佛經也。於閻浮洲中。此之兩部書經最為第一。至佛涅
0101c18: 槃後。娑竭龍王。收將入宮供養。
0101c19: 感應緣
0101c20: 後漢明帝時。雒陽白馬寺。有攝摩騰。本中天竺人。善風
0101c21: 儀。解大小乘經。常遊化為任。至漢永平三年中。明皇帝
0101c22: 夜夢金人。飛空而至。乃大集群臣以占所夢。通人傳毅
0101c23: 奉答。臣聞西域有神。其名曰佛。陛下所夢將必是乎。帝
0101c24: 以為然。即遣中郎蔡愔。博士弟子秦景等。使往天竺。尋
0101c25: 訪佛法。愔等於彼。遇見摩騰。乃邀還漢地。騰誓志弘通。
0101c26: 不憚疲苦。冒涉流沙。至乎雒邑。明帝甚加賞接。於城西
0101c27: 門外。別立清舍以處之。名馬寺。傳云。外國國王。當毀破
0102a01: 諸寺。唯招提寺未及毀壞。夜有一白馬。遶塔悲鳴。王即
0102a02: 停壞諸寺。因改招提以為白馬。又白馬寺。有竺法蘭。是
0102a03: 中天竺人。自言誦經論數萬章。為天竺學者之師。時蔡
0102a04: 愔既至彼國。蘭與摩騰。共契遊化。遂相隨而來。同止。少
0102a05: 時。便善漢言。愔於西域獲經。即為翻譯。所謂十地斷結。
0102a06: 佛本行。四十二章經等五部。漢地諸經之始也。
0102a07: 昔漢武帝。穿昆明池底。得黑灰。以問東方朔。朔云不經。
0102a08: 可問西域胡僧。後法蘭既至。眾人追以問之。蘭云世界
0102a09: 終盡。劫火洞燒。此灰是也。
0102a10: 案周書異記云。周昭王即位。二十四年甲寅歲。四月八
0102a11: 日。江河泉池。忽然汎漲。井水溢出。山川震動。有五色光。
0102a12: 入貫太微。遍於西方。盡作青紅色。太史蘇由奏曰。有大
0102a13: 聖人。生於西方。一千年外。聲教及此。昭王即敕鐫石記
0102a14: 之。埋於南郊天祠前。此即佛生之時也。相國呂侯乘驊
0102a15: 騮八駿。而行求佛。因以禳之。
0102a16: 周穆王五十三年。壬申歲。二月十五日。平旦。暴風忽起。
0102a17: 損舍折木。地動天陰。西方白虹十二道。太史扈多曰。西
0102a18: 方聖人滅矣。此即佛入涅槃之相也。二卷末
