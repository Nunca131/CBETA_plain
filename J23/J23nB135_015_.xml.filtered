0642a01: 石門文字禪卷第十五
0642a02: 宋江西筠溪石門寺沙門釋德洪覺範著
0642a03: 門人覺慈編錄毘陵天甯法雲堂校
0642a04: 七言絕句
0642a05: 讀古德傳八首
0642a06: 閑房古寺陳尊宿對石談經生法師萬壑松風一軒
0642a07: 月冷齋清夜想豐姿
0642a08: 石門塚木團雲雨偶愛車輪煙翠深火種刀耕期飽
0642a09: 暖問心求法謾追尋
0642a10: 夜塚髑髏元是水客杯弓影竟非蛇箇中無地容生
0642a11: 滅笑把遺編篆縷斜
0642a12: 糞火但知黃獨美銀鉤那識紫泥新尚無心緒收寒
0642a13: 涕豈有工夫問俗人
0642a14: 瘦行清坐老垂垂栗色伽梨取次披巖壑形骸雖可
0642a15: 畫煙霞痼疾不須醫
0642a16: 閑中不省歲月改但見四山青又黃指客卻隨流水
0642a17: 去笑渠世路未全忘
0642a18: 車輪峰作碧螺旋不用招邀自滿軒等是世間無用
0642a19: 物故宜相對兩忘言
0642a20: 絕知名蹟能妨道正恐師承亦累人問法沙彌莫饒
0642a21: 舌百年逆旅要同塵
0642a22: 讀法華五首
0642a23: 在宅覓車猶是欲出門露坐始無依載行一獸無名
0642a24: 字但愛雪山香草肥
0642a25: 火宅縱橫皆暗弊化城觸處是光明子爭狂走欲方
0642a26: 熾寶所依然念不生
0642a27: 塔解聽經無兩耳佛稱全體有分身寶書讀罷驚清
0642a28: 晝葉葉花花總是春
0642a29: 慈和自是山林服知見長凝宴寢香要與如來同止
0642a30: 宿卻須常拂法空床
0642b01: 阿字義深當自讀般舟行苦與誰行人言成辦須三
0642b02: 世我欲圓成在此生
0642b03: 贈誦法華僧
0642b04: 生存異夢傳書鎮骨冷青蓮出瓦棺試看法華精進
0642b05: 力兩翁先已為開端
0642b06: 合妙齋二首
0642b07: 雨過東南月清亮意行深入碧蘿層露眠不管牛羊
0642b08: 踐我是鍾山無事僧
0642b09: 未饒拄杖挑山衲差勝袈裟裹草鞋吹面谷風衝虎
0642b10: 過歸來松雨撼空齋
0642b11: 讀大智度論
0642b12: 眼不自見寧見物去來不見寧見今萬物只今全體
0642b13: 露鏡裏有空無路尋
0642b14: 注十明論
0642b15: 了知無性滅無明空慧須從戒定生頻呼小玉元無
0642b16: 意只要檀郎認得聲
0642b17: 汾陽十智同真二首
0642b18: 十智同真面目全於中一智是根源如今要見汾陽
0642b19: 老劈破三玄作兩邊
0642b20: 十智同真選佛科汾陽佛法本無多愛心竭處尋真
0642b21: 智面目分明會也麼
0642b22: 袁州聞東坡歿於毗陵書精進寺壁三首
0642b23: 濁世肯留竟何意玉芙蓉出淤泥中誰謂秋來亦零
0642b24: 落病收衰淚泣西風
0642b25: 姓名自可磨千古文字收藏付六丁唾霧珠消君勿
0642b26: 笑夢回比物鎮長靈
0642b27: 才疏意廣孔文舉身健長貧白樂天一代風流今已
0642b28: 矣三吳雲水固悠然
0642b29: 無盡居士以峽州天寧見邀作此辭免六首
0642b30: 吹毛用了急須磨鐵脊師兄舌太多祖佛命根俱截
0642c01: 斷笑中驚倒老維摩
0642c02: 維摩願力元無盡重現真州宰輔身舌本雷槌烹佛
0642c03: 祖筆端和氣活生民
0642c04: 四夷八蠻想風采灶婦乳兒知姓名寄語袖中調鼎
0642c05: 手未容扶杖獨經行
0642c06: 五達衢頭梵剎新著書來喚住山人折松慣掃和雲
0642c07: 石披衲難隨沒馬塵
0642c08: 亦欲便隨流水出重惟我法付王臣回看坐睡橫眠
0642c09: 處折腳鐺兒解笑人
0642c10: 龜毛索子衲僧冤闊角關西亦被穿小犢鼻頭無覓
0642c11: 處聽渠露地且閑眠
0642c12: 初到善谿慧照庵寄張無盡五首
0642c13: 明月洲頭一笛風暮雲滅盡水吞空倚笻笑語無人
0642c14: 問疑是西湖落夢中
0642c15: 山勒回流作窟盤翠蘿綰帶結鴛鸞故應此境幽難
0642c16: 畫乞與庵僧自在看
0642c17: 形勝迥分千里遠地靈還受眾峰朝從來慶澤流無
0642c18: 盡異事先看繼八蕭
0642c19: 世辯不妨無骨舌好山難絆自由身從教折腳鐺兒
0642c20: 笑且欲南來識鳳麟
0642c21: 公有自然台輔望與民同樂亦同憂我慚雅思非支
0642c22: 遁亦伴東山爛熳游
0642c23: 無盡見和復次其韻五首
0642c24: 謾說毗耶問疾風主賓信手畫虛空爭如快活月洲
0642c25: 老萬事收藏一笑中
0642c26: 窗外雲閒如去鶴門前山好似翔鸞此時更有疑情
0642c27: 在試借疑情面目看
0642c28: 一丘一壑思迢迢莫把山林較市朝江上相逢兩無
0642c29: 語夕陽衰草暮蕭蕭
0642c30: 公是睡龍今縮首我如江月且分身人間一戲成何
0643a01: 事塚外君看半臥麟
0643a02: 雖然無證復無修撲破虛空亦可憂欲識老龐端的
0643a03: 處飯餘摩腹且閒游
0643a04: 又次韻答之十首
0643a05: 金篦抉膜去重重露出當時晦昧空撥轉上頭關捩
0643a06: 子莫教更墮有無中
0643a07: 晚來妙語逼人寒逸氣翩翩棲鳳鸞珍重平生造物
0643a08: 手十分拈出與人看
0643a09: 擁衾睡美無人喚閑憶當年趁早朝今伴赤松聊卒
0643a10: 歲後來功業付曹蕭
0643a11: 眾生煩惱亂如塵共現如來智智身自笑露腮狂寶
0643a12: 誌識公天上石麒麟
0643a13: 樓閣不勞彈指入眾魔相顧忽驚憂回光卻復思初
0643a14: 友從此南詢可罷游
0643a15: 此法從來妙莫窮何須癡坐學觀空劈開結角羅紋
0643a16: 處攝入圓伊三點中
0643a17: 法本無差須揀擇楚雞元不是青鸞當機一鏃三關
0643a18: 破覿體分明箭後看
0643a19: 雲林一塢正寥寥不把清閒負聖朝歲晚追隨真可
0643a20: 畫行人明日馬蕭蕭
0643a21: 我亦從來徹骨貧誰知遍界不藏身住山斧勞收
0643a22: 取不是青源眾獸麟
0643a23: 一笑相看萬事休公無榮辱我無憂挂名入社非難
0643a24: 事圓寂光中不厭游
0643a25: 孫侯見和復次韻五首
0643a26: 仙郎齒頰嚼松風吟處晴巒翠倚空佳句興來渾不
0643a27: 惜一時傾出錦囊中
0643a28: 我亦聞絃知雅曲松風聲不類鳴鸞相逢意氣須傾
0643a29: 寫一任旁人冷眼看
0643a30: 歷世興亡皆可數升平不復似今朝野居興味應無
0643b01: 限小字明窗拔二蕭
0643b02: 未展事功扶聖世幅巾林下且收身善谿廣坐看談
0643b03: 笑駿氣駸駸地上麟
0643b04: 我固浮雲輕俗眼君真萱草可忘憂婦翁一室藏沙
0643b05: 界興發時來把臂游
0643b06: 再和答師復五首
0643b07: 愛君道骨有仙風人品渾如月在空清論不窮霏鋸
0643b08: 屑故應雲夢吐胸中
0643b09: 牛渚笑中曾捉月道山歸去亦乘鸞人間尚有餘緣
0643b10: 在又把塵編倒摺看
0643b11: 吾道如山欲撼搖群兒毀譽漫前朝冷看狂罵黃冠
0643b12: 奕卻笑辛酸合爪蕭
0643b13: 有味新詩名不得正如仙爪為爬身此時風味無人
0643b14: 會想見麻姑擗脯麟
0643b15: 八瓊洞口桃花笑失卻塵寰半世憂聞道客亭炊未
0643b16: 熟坐看凍蟻夢中游
0643b17: 天覺以雲庵畫像見寄謝之
0643b18: 老師面目無尋處藏在毗耶丈室中乞與盤山狂弟
0643b19: 子背拋筋斗撒顛風
0643b20: 次天覺韻二首
0643b21: 欲振雲庵出格風直教魔界化成空此邦已屬張無
0643b22: 盡二佛難同一化中
0643b23: 百千萬億恒沙佛正眼觀來總是空縱有毗耶方丈
0643b24: 子為渠權置睫眉中
0643b25: 余嘗問無盡居士曰往問悅公參素侍者有何
0643b26: 言句無盡居士曰見悅說昔素問無為如何
0643b27: 說悅擬開口素大笑悅當有省宣師為侍者
0643b28: 余於叢林三見之矣政和元年又會于顯忠
0643b29: 寺且欲歸江南作三偈送之
0643b30: 青山自在人情外白業空消土中歲晚一帆江海
0643c01: 去群飛爭看刺剌天鴻
0643c02: 素公死後閑名在末後句如黃石書殺盡英雄人不
0643c03: 見子房兩眼似愁胡
0643c04: 無為兩字如何說開口知君病轉深試問舊時宣侍
0643c05: 者不言不語笑吟吟
0643c06: 次韻魯直寄靈源三首
0643c07: 一觥春色紅鱗動數筆海山青玉開耳熱浩歌無說
0643c08: 處卻將佳句寫歸來
0643c09: 已作閉門稀識面千金爭購暮年書空餘脩水連天
0643c10: 碧白鳥時來炯自如
0643c11: 閱世竟為蝸角事不妨閑作虎頭癡平生筆語難傳
0643c12: 處獨許靈源大士知
0643c13: 了翁謫廉欲置華嚴託余將來以六偈見寄其
0643c14: 略曰杖頭多少閒田地挑取華嚴入嶺來次
0643c15: 韻寄之
0643c16: 十方剎海毫端具一念交參無別路妙明廓徹不依
0643c17: 他當念無來亦無去
0643c18: 妙極玄微亦昧機須明句裏電光飛眼開做夢圭峰
0643c19: 老笑倒鹽官百衲師
0643c20: 平生百事耳邊風儘聽人嘲詐啞聾跌著起來還一
0643c21: 笑何須半夜上孤峰
0643c22: 覷邏牛兒亦久如于今正好撫憐渠但能收放知時
0643c23: 節吒吒常教旁屋廬
0643c24: 因法相逢一笑開俯看浮出過飛埃湘南嶺外休分
0643c25: 別圓寂光中共往來
0643c26: 根機饒我三千倍純熟輸君一百籌誰似夢中憂患
0643c27: 裏飯餘要睡即齁齁
0643c28: 寄華嚴居士三首
0643c29: 仰惟陛下實英主鑄印消印如沛公補天正賴女媧
0643c30: 手萬物吐氣思春風
0644a01: 文章日月不能老忠義姦邪膽自磨公能一念了萬
0644a02: 法奈此功名未放何
0644a03: 謝公捉鼻知不免整頓乾坤民望深勿嗔禿頭預世
0644a04: 事我是同時支道林
0644a05: 瑩中南歸至衡陽作六首寄之
0644a06: 回雁峰前醉眼醒臥看波影蘸空青起來一笛春風
0644a07: 晚萬里無雲月滿汀
0644a08: 醉裏南游亦偶然歸來客舍夢初圓袖中滄海煩傾
0644a09: 出要看毫端浪拍天
0644a10: 喧熱婆羅大火聚無厭足王刀鋸場聞道飽參俱透
0644a11: 過來尋初友見清涼
0644a12: 爭道頭陀再應緣那知南畝不陳鮮君看提起超情
0644a13: 句馬得幡竿尾指天
0644a14: 禮拜起來無伎倆拈花笑裏有精神何如眼倦拋書
0644a15: 睡一枕雷霆撼四鄰
0644a16: 笑看癡蠅遭唾涴絕憐香象截流過歸來兒女團圞
0644a17: 坐贏得心如古井波
0644a18: 李光祖自了翁法窟來訪余於鍾山留十日方
0644a19: 知鼻孔大頭向下既行作六首送之
0644a20: 應思靈鷲多年別來作鍾山十日留一句鶻崙難劈
0644a21: 破風泉松月夜堂幽
0644a22: 南畝頭陀施毒手北山道者起慈心解於糞掃堆頭
0644a23: 笑拾得茸穿穴鼻針
0644a24: 六根清淨精進力二熱消亡法供真舌本青蓮香不
0644a25: 歇色身三昧現塵塵
0644a26: 分身可集呈真偽寶塔能言透死生佛眼尚難窺向
0644a27: 背謾煩機巧並頭爭
0644a28: 一切女人皆障道十分厚味最傷生登床未敢期穿
0644a29: 屨見慢須防起現行
0644a30: 履稀瘦處卻知肥間物須防獄治之虎穴魔宮同止
0644b01: 住寒灰枯木是男兒
0644b02: 寄石頭志庵主
0644b03: 世途巇嶮鼻先酸折腳鐺尋穩處安誰見睡餘閑振
0644b04: 策松風吹耳夜濤寒
0644b05: 石頭庵主居南嶽僅三十年忽思還江南龍安
0644b06: 作此寄之三首
0644b07: 厭看瀟湘萬頃山江南歸去臥龍安只將一味無求
0644b08: 法留與叢林作樣看
0644b09: 龍安聞說好巖叢瘦坐孤行兩頰紅剩得清閑無著
0644b10: 處一時排遣笑吟中
0644b11: 鬧中拋擲亦奇哉句裏藏身活路開生鐵心肝含笑
0644b12: 面不虛參見作家來
0644b13: 聞志公化悼之三首
0644b14: 去年曾陟白雲顛投老相逢亦偶然蟬蛻君今成貼
0644b15: 棄春蠶我已作三眠
0644b16: 生死已將同夜旦閑眠行樂不相妨遙知此日龍安
0644b17: 寺蛛網高人夢蝶床
0644b18: 捍裘未減春罏煖丈室偏宜道骨寒擺手便行呼不
0644b19: 應閑名在世試除看
0644b20: 次韻超然洞山二首
0644b21: 洞山正似鍾山塢慚愧新詩寫得真欲喚定林閑相
0644b22: 國要看清散岸綸巾
0644b23: 油然無定似雲閑今在江南盡處山膚寸顧吾真可
0644b24: 度奇峰如子未容攀
0644b25: 寄嶽麓禪師三首
0644b26: 數筆湘山衰眼力一犁春雨隔清談遙知穩靠蒲團
0644b27: 處碧篆香消柏子庵
0644b28: 飽參衲子一千指古格叢林二十年想見升堂提祖
0644b29: 令道容水雪照人天
0644b30: 湘南道價獨驚群知是黃龍的骨孫本色住山何所
0644c01: 有白鷗春水自當門
0644c02: 示禪者
0644c03: 能回箭鋒射自己方肯竿頭進步行道得未生前一
0644c04: 句始信虛空解講經
0644c05: 書太平庵
0644c06: 興工願力經營地樓閣咄嗟金碧開滿院青春人不
0644c07: 管一庭蒼蘚客閑來
0644c08: 余將經行他山德莊自邑中馳書作詩見留是
0644c09: 夕胡彥通亦會二君于談達旦不寐明日霜
0644c10: 重共讀蔡德符兄弟所寄詩有懷其人五首
0644c11: 蹇驢尋我亦乘興秋潑空山煙翠時脫帽不知誰主
0644c12: 客一燈相對夜彈棋
0644c13: 風徑霜清拾墮薪野炊童子解經營翛然放著秋窗
0644c14: 晚籬落淒清屋角晴
0644c15: 精麤一飽隨緣去林壑諸方到處鄉去住了知無可
0644c16: 揀謾煩辭錦照人光
0644c17: 旁舍潛夫十年舊會茶時復坐僧氈愛將夷甫雌黃
0644c18: 口解說定林文字禪
0644c19: 蔡家兄弟好兒郎骨秀同熏知見香好在綠楊隄上
0644c20: 路幅巾來往自相羊
0644c21: 上李大卿三首
0644c22: 臨濟三玄劈不開近來金鎖轉生苔喜公袖手通關
0644c23: 捩同在靈山見佛來
0644c24: 與人寔法土難消道火何曾口被燒拋出秦時轢
0644c25: 鑽突圞如斗兩頭搖
0644c26: 不犯鋒芒平正偏分明有語是無言尋思絕處一句
0644c27: 好咬破方知百味全
0644c28: 與韓子蒼六首
0644c29: 雖赴來機少異之箭鋒相直出思惟訥庵言下瞠雙
0644c30: 目孔子元來是仲尼
0645a01: 從來未悟不曾迷一見庵僧更不疑脫體現前無躲
0645a02: 避鼻頭向下少人知
0645a03: 盤珠走處無留影百計推尋摸意根酬汝欲心顛倒
0645a04: 見哆元不是無言
0645a05: 但識綱宗無寔法為君拈卻眼中塵鴛鴦繡出從教
0645a06: 看莫把金針度與人
0645a07: 收得訥庵末後句羅敷種性覺風流海壇馬子似驢
0645a08: 大失曉山童不裹頭
0645a09: 百年應盡便應盡坐脫立亡誇小兒酪出乳中無別
0645a10: 法死時何苦欲先知
0645a11: 寄道鄉居士三首
0645a12: 知有道鄉何處是個中歸路滑於苔萬機罷後見城
0645a13: 郭一念不生金鎖開
0645a14: 抽身世路崎嶇處掣肘功名逼逐人勿謂老來無伎
0645a15: 倆絕蹤跡處解藏身
0645a16: 丹霞未見龐居士已有言詞滿四方何似他時親識
0645a17: 面未勞語默強遮藏
0645a18: 謁準禪師塔
0645a19: 同條生不同條死覿露全機誰後先一句鶻崙難劈
0645a20: 破一時乞與子孫傳
0645a21: 兩僧相繼而化有感二首
0645a22: 叢席淍零空斂歛眉爭鋒唇吻鬥輕肥歎無老宿提綱
0645a23: 要時有亡僧為發機
0645a24: 賓朋鴛鷺門如市聲價靈延一世驚只有片時人看
0645a25: 好死生那解替人行
0645a26: 次韻誼叟
0645a27: 擇乳鵝王非鴨類影鞭良馬本龍媒正中妙協無人
0645a28: 會句裏空驚法眼開
0645a29: 雪後寄荷塘幻住庵肓僧四首
0645a30: 靈光寂照神通藏意地經營幻住庵已巳喜眼根今現
0645b01: 證何妨要耳作同參
0645b02: 表裏洞然無量相晦明無計掩藏伊庵中但見人孤
0645b03: 坐門外從教事不知
0645b04: 荷塘寺後千竿玉折腳鐺中五合陳靜裏笑看垂釣
0645b05: 者夜深方見把針人
0645b06: 簷日未通孤坐暖雪雲都放九峰青空階夜滴聞鈴
0645b07: 響臥學荷塘耳誦經
0645b08: 送覺上人之洞山二首
0645b09: 正中妙協諱當頭洞水從教向逆流唱起新豐舊時
0645b10: 曲要看躍浪鬥泥牛
0645b11: 八角通紅鐵彈丸衲僧未嚼齒先酸笑中拋擲尋常
0645b12: 事石火敲時著眼看
0645b13: 謝保福寄蜜
0645b14: 蜜脾新滿割山房都是諸花知見香味絕中邊深為
0645b15: 有待將無舌為君嘗
0645b16: 太平有老僧頃見大本禪師掩門久不出乃書
0645b17: 其壁
0645b18: 跛腳阿師六世孫毗陵古寺獨關門也知祖是陳尊
0645b19: 宿平昔高風宛尚存
0645b20: 宿慈祥室
0645b21: 行智慧心名解脫絕荊棘地號慈祥煙消火冷諸緣
0645b22: 盡憎愛化為平等光
0645b23: 撫州北景德寺不見古畫第五尊羅漢
0645b24: 十八聲聞解倒根少叢林漢亂山門知他何處齋
0645b25: 去不見堂中第五尊
0645b26: 留題覺軒
0645b27: 自笑忍飢空畫餅誰期擊竹喪全身休誇魏藥能起
0645b28: 死須信金塵解翳人
0645b29: 大風雪中迪吉老尋余鍾山二首
0645b30: 風聲卷地奔萬馬雪花連空若推下道人軒渠何所
0645c01: 來笑裏丹沙不知價
0645c02: 萬事信緣安樂法一身隨分實頭禪不知影草聲前
0645c03: 句何似和衣粥後眠
0645c04: 背塵軒
0645c05: 思慮不及猶為物分別未忘都是夢阿難樹見竟難
0645c06: 分曹谿風幡元不動
0645c07: 次韻廓然送上人
0645c08: 營辦勝緣真戲事臨平此偈亦逢場妙無影跡如龍
0645c09: 句應笑癡人戽夜塘
0645c10: 游南禪
0645c11: 智光廣大精進力化作人間釋梵宮我亦生涯無一
0645c12: 缽伴公他日聽樓鐘
0645c13: 十生觀音生辰燒香偈示智俱
0645c14: 十世為僧生復死今朝生死不相干從來被眼常遮
0645c15: 蓋不信如今借汝看
0645c16: 題自肯庵
0645c17: 諸方說禪炙手熱此庵默坐如冰冷美食不中飽人
0645c18: 飧他人不肯我自肯
0645c19: 與朱世英夜論玄沙香嚴雲庵宗旨三首
0645c20: 子母俱忘脫體看纖毫纔動被渠瞞若非豎亞頂門
0645c21: 眼那辨紅罏點雪寒
0645c22: 言下百骸俱脫盡更無一法覆藏伊亡僧對面分明
0645c23: 看卻是禪和眼搭癡
0645c24: 睡美春來常失曉日高衾暖懶翻身戲將古寺閑房
0645c25: 趣誇與鬧中無事人
0645c26: 立上人北遊五頂南還畫文殊雲間之相余政
0645c27: 和年秋遊翠巖立持以展洪崖橋上時山雲
0645c28: 廓清萬峰劍立谿轉雷驚行人悚動忽瞻瑞
0645c29: 相如見於岱嶽時余聞文殊為根本智智無
0645c30: 不立豈獨現於五頂耶
0646a01: 稽首一切智成就譬如一月落萬水乃知洪崖橋上
0646a02: 看不離文殊一月體
0646a03: 題永安居士軒壁
0646a04: 謾說難酬彼上人上人言語未全真世間所有皆虛
0646a05: 幻何獨芭蕉可喻身
0646a06: 出山寄詮上人
0646a07: 孤笻冒雨出山去應與道人增笑聲永愧蕭蕭碧巖
0646a08: 下衲衣清散自經行
0646a09: 送一萬回
0646a10: 當年隨我出西州到處雲山共勝游那料秦淮煙雨
0646a11: 裏倚笻看子上孤舟
0646a12: 道逢南嶽太上人游京師戲贈其行
0646a13: 野外相逢一笑新十年峰頂臥雲人卻將南楚登山
0646a14: 腳去踏東華沒馬塵
0646a15: 僧從事文字禪三首
0646a16: 中郎書異為忠孝右轄詩清付水雲林下一燈長到
0646a17: 曉此生真復是知聞
0646a18: 一麟眾角失精彩尺璧千巖發耿光借面北人無四
0646a19: 目獨餘方寸是慈祥
0646a20: 三多授子文章法壞衲酬吾老大心簾卷暮涼煙翠
0646a21: 重一聲雲斧覺山深
0646a22: 金陵獄中謝人惠茶
0646a23: 寶公關鎖尋常事諗老家風氣味長十載故人情外
0646a24: 意一杯今日雨前香
0646a25: 隨與玟秀七八衲子為辦寒具
0646a26: 幽人十月猶絺綌萬瓦霜清木葉號賴有西鄰念衰
0646a27: 冷夜窗叢手辦衣袍
0646a28: 寄道夫三首
0646a29: 臥誦故交風雨散忽驚時序歲時同遙知吏散無餘
0646a30: 事只有花枝遶郭紅
0646b01: 石渠天祿略上口長嘯簿書欺得人龍卷大身藏一
0646b02: 髮兒曹聊爾與相親
0646b03: 昭默老禪最高遁孤風聞說不容攀煩君倒用彭澤
0646b04: 印折簡招之應出山
0646b05: 會廣南因上人
0646b06: 我昔南游跨海還夢中常憶海邊山匡廬忽見山中
0646b07: 客果笑人間是夢間
0646b08: 超然在東華作此招之
0646b09: 芒鞋踏破成何事坐榻塵埋只汗顏齋缽生涯唯澗
0646b10: 飲結茅終待老鍾山
0646b11: 時余適金陵定居定林超然將南歸從余游以
0646b12: 為詩讖也復次其韻
0646b13: 袖手對君增白業照溪嗟我減朱顏遙知歲晚歸心
0646b14: 急不為江南臥看山
0646b15: 圓上人覓詩
0646b16: 平生百態不掛眼倚杖看雲慵解包湘水叢林多古
0646b17: 格何妨一缽穩安巢
0646b18: 至邵州示胡強仲三首
0646b19: 平生厭飫水雲間老境優游剩得閑遠謫瘴鄉君勿
0646b20: 歎天教更看海南山
0646b21: 情緣不斷自消滅浮念欲生無起因多謝鍊磨金出
0646b22: 礦敢辭枷鎖夢中身
0646b23: 盧能嶺上容君看彌勒樓前借汝觀成佛捷途當舉
0646b24: 足不須平地致艱難
0646b25: 書資國寺壁
0646b26: 行藏獨許青山見議論猶容亂石聞勿謂衲盲貧勝
0646b27: 我谿分明月谷量雲
0646b28: 送圓監寺持缽之邵陽
0646b29: 叢林職似驚群雁供給情如反哺鳥梅蕊犯寒持缽
0646b30: 去山茶出屋得歸無
0646c01: 贈欽上人
0646c02: 嫩日柔風春恰曉花光醉人濃可皛到山不必問老
0646c03: 師春色為儂都說了
0646c04: 與法護禪者
0646c05: 手抄禪林僧寶傳暗誦石門文字禪揀得湘西好三
0646c06: 角春風歸去弄雲泉
0646c07: 示觀上人
0646c08: 觀公短小精悍色試手來參五味禪挂起北窗都會
0646c09: 取湘江雲水自連天
0646c10: 在百丈寄靈源禪師二首
0646c11: 暗中樹影平生意水底魚蹤病後機想見道容無住
0646c12: 著倚藤閑看暮雲歸
0646c13: 平昔追隨骨海心暮年粥飯並叢林朅來萬事撩人
0646c14: 笑此去青山為我深
0646c15: 次韻兀翁
0646c16: 漁人寄語兀翁道出沒煙波各有由死見鑊湯如
0646c17: 浪愛魚心在未甘休
0646c18: 次韻空印遊山九首
0646c19: 法真有子是彌天派出南屏共一源魯鈍經旬陪夜
0646c20: 語浪持短綆汲深淵
0646c21: 危徑盤空一線微游人舉足已巳先疲大圓光透難遮
0646c22: 掩不學龍牙眼似眉
0646c23: 騰騰兀兀地行仙依約曾參蜆子禪古廟紙錢堆裏
0646c24: 睡從教歲月自推遷
0646c25: 萬層翠巘玉崔嵬獨自憑闌日幾回知有芙蓉更深
0646c26: 秀振笻何幸獲追陪
0646c27: 凝佇殘陽眼力微孤雲偶伴野僧歸形容萬古溈山
0646c28: 色正賴晴嵐與夕暉
0646c29: 蟠龍不許在層淵一句全提賴發宣慚愧兒孫家法
0646c30: 在未施聲色透重玄
0647a01: 寶塔當煩妙語傳要令此地福人天個中已有全身
0647a02: 見何用分身遍大千
0647a03: 未言酬倡多佳句半月游山亦自賢我亦生涯無窖
0647a04: 子願陪香火餞餘年
0647a05: 大溈願力有誰同貫日精神吐白虹我酌軾公泉歎
0647a06: 息此源有盡水無窮
0647a07: 宗上人求偈之江南
0647a08: 川舌一從嘗虜饌山衣三載濕湘雲挑包又過江南
0647a09: 去鶗鳺遙知半路聞
0647a10: 送範上人乞食
0647a11: 眾魔不敵精進力萬行難過平等心持缽莫辭穿聚
0647a12: 落道人隨處是叢林
0647a13: 濟上人求偈二首
0647a14: 圓通搥碎牢關後古鏡發光金石開穩坐龍安今七
0647a15: 日從教山路滑於苔
0647a16: 李珣骨已成丘壟仲遜身猶占水雲扶策南來山滿
0647a17: 眼實頭鄉話與誰論
0647a18: 芭蕉
0647a19: 鳳尾爭高照映人玉芽明潔出埃塵也知欲救眾生
0647a20: 病其現如來智智身
0647a21: 次韻無諍見懷三首
0647a22: 韻傾瘦字試鳥絲苦語偏多別後思青巘君能容易
0647a23: 去白鷗愧我負幽期
0647a24: 數篙雲碧卷晴空無數巖花落醉紅滿袖東風疏雨
0647a25: 後卻欣春露一甌同
0647a26: 老眼慵看讀過書十年心跡更誰於青松我欲追三
0647a27: 徑白髮誰令繼二疏
0647a28: 三月二十日夢人持獼猴見贈乞詩口占
0647a29: 長臂幽姿要性靈寫經欣得爾添瓶不須睡著惺惺
0647a30: 著窗外聞人喚便應
0647b01: 三月二十三日心禪餉余新麵白蜜作二首
0647b02: 三月東莊新麥熟碾遲羅細玉塵香要看十字開籠
0647b03: 餅寄與庵頭老儼嘗
0647b04: 老儼年來百不忺最嫌苦淡不嫌甜蜜中有味中邊
0647b05: 絕莫笑山居世味添
0647b06: 與謙知藏二首
0647b07: 老爛叢林四十年平生跛挈但隨緣未言親見雲居
0647b08: 老只識歸言亦自賢
0647b09: 諸方法席慵抬眼懶懂成群妒忌深此老把茅如覆
0647b10: 頂卻能努力悍叢林
0647b11: 木上人久游歸宗贈之二首
0647b12: 熏烝聞見有源流詩學寒谿老比丘勿訝談禪太文
0647b13: 彩從來虎穴不生彪
0647b14: 攜詩過我亦翛然百孔寒光壞衲穿日與廬山對酬
0647b15: 酢故應妙語嚼芳鮮
0647b16: 游跫然亭
0647b17: 道火何曾燒著口問透法身藏北斗當時我若見雲
0647b18: 門一杖打殺乞與狗
0647b19: 臨濟大師生辰
0647b20: 靖康二年四月十眼見耳聞信不及三玄三要都揭
0647b21: 開露出法身赤吉力
0647b22: 瀟湘八景
0647b23: 山市晴嵐
0647b24: 朝霞散綺仗天容無際山嵐分外濃風土蕭條人跡
0647b25: 靜林蹊花木自鮮穠
0647b26: 洞庭秋色
0647b27: 秋霽湖平徹底清滄浪隱映曜光輪寒光炯炯為誰
0647b28: 好倚岸憑欄興最清
0647b29: 江天暮雪
0647b30: 長空暝色黯陰雲六出飄花墮水濱萬境沉沉天籟
0647c01: 息溪翁忍凍獨垂綸
0647c02: 瀟湘夜雨
0647c03: 嶽麓甍簷蒼莽中蕭蕭江雨打船蓬一聲長笛人何
0647c04: 去蒻苙蓑衣宿葦叢
0647c05: 漁村落照
0647c06: 目斷青帘在水湄臨風漠漠映斜暉漁郎笑傲蘆花
0647c07: 裏乘興回家何處歸
0647c08: 遠浦歸帆
0647c09: 水國煙光映夕暉誰家彷彿片帆歸翩翩鷗鷺西風
0647c10: 急凝盼滄洲眼力微
0647c11: 煙寺晚鐘
0647c12: 輕煙罩暮上黃昏殷殷疏鐘度遠村略橫溪人跡
0647c13: 靜幡竿縹緲插山根
0647c14: 平沙落雁
0647c15: 寂寞蒹葭亂晚風江波斂歛灩浸秋空橫斜倦翼歸何
0647c16: 處一點漁燈杳靄中
0647c17: 石門文字禪卷十五
