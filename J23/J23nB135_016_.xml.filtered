0648a01: 石門文字禪卷第十六
0648a02: 宋江西筠溪石門寺沙門釋德洪覺範著
0648a03: 門人覺慈編錄毘陵天甯法雲堂校
0648a04: 七言絕句
0648a05: 春詞五首
0648a06: 映門楊柳未全遮纔有柔條自在斜不信春寒猶有
0648a07: 雪誤驚飄舞作飛花
0648a08: 春到梅梢雪未知橫斜初見過墻枝暗香愁絕無人
0648a09: 問一再風前月上時
0648a10: 昨夜江村雨一犁白沙江路曉無泥戲波拍拍鳧雛
0648a11: 暖掠岸翩翩燕子低
0648a12: 曉霽晴湖已拍橋橋邊春色解相撩分疏積雨饒鶯
0648a13: 舌拘束東風倩柳條
0648a14: 郊原雨歇看春耕繭栗能駝稚子行青杏欲嘗先齒
0648a15: 軟海棠開遍恰新晴
0648a16: 春日作
0648a17: 山前山後花半紅橋頭橋尾柳搖空流鶯枝上未成
0648a18: 語始囀一聲來去風
0648a19: 殘梅
0648a20: 殘香和雪隔簾櫳只待江頭一笛風今夜回廊無限
0648a21: 意小庭疏影月朦朦
0648a22: 次韻通明更晚春二十七首
0648a23: 琴筑春流漲淺灘圓吭幽鳥語林端纖蒲水荇空淒
0648a24: 寂背立東風整釣竿
0648a25: 綠遍西園春正殘青梅小摘嗅仍看單衣初試殊清
0648a26: 爽更愛涼風掠面寒
0648a27: 花落片片怨春陰霧雨那堪更作霖小院晚春猶惜
0648a28: 掃欲穿準擬倩金針
0648a29: 散衣行處雨初涼庭院誰家柳暗墻倚杖南軒看修
0648a30: 竹快人解籜玉蒼蒼
0648b01: 居近幽林復碧江水光林翠到西窗鷓鴣啼竹聲相
0648b02: 應鸂鶒眠沙只一雙
0648b03: 落英寂寂草離離天氣清和得所宜頭面惺惚快清
0648b04: 曉可人惟有海棠枝
0648b05: 枝上啼禽毛羽光商量密葉恰能藏路旁垂柳陰堪
0648b06: 歇墻外櫻桃小可嘗
0648b07: 題詩徑欲晚春還噪吻吟窗禿筆端寂寞卻憐當檻
0648b08: 竹嫩黃新嫋出林竿
0648b09: 晝永呼童挂北軒青山無數臥披看獨憐杜宇啼聲
0648b10: 晚催發芭蕉戰莫寒
0648b11: 桃李無言暗淺深曉雲慚愧不成霖化工勝卻耶谿
0648b12: 女繡遍園林不犯針
0648b13: 去歲春游愛野棠今年還復出東墻行思往事心猶
0648b14: 在卻照清溪鬢已巳蒼
0648b15: 睡魔晝永不能降一夢春晴賞北窗只有敲門漫谿
0648b16: 叟也嫌疏懶世無雙
0648b17: 山桃噴火柳垂絲野店溪橋處處宜我作春游亦清
0648b18: 散榆錢聊挂瘦藤枝
0648b19: 困人天氣渴思漿喜有人家密竹藏稚子不知僧不
0648b20: 飲壓糟醇釅勸人嘗
0648b21: 春心百種竟衰殘幽事侵尋尚數端清晚閑題記新
0648b22: 竹粉衣香滑一竿竿
0648b23: 清晨花下露團團飛鳥行吟仰面看傑句天資人不
0648b24: 及勿嗔島瘦與郊寒
0648b25: 壓枝萬朵濃如繡初歇連綿十日霖穿蕊蝶鬚輕似
0648b26: 線刺剌香蜂尾快如針
0648b27: 倦行放步臥垂楊誰打鞦韆笑隔墻風物惱人情不
0648b28: 淺歸來山色更青蒼
0648b29: 夜涼靜話欣同榻春晚分題喜共窗解笑疏狂才莫
0648b30: 敵詩禪美譽舊傳雙
0648c01: 紅梅真是醉吳姬浴罷偎風事事宜吟次紛紛落紅
0648c02: 雨小禽飛去動危枝
0648c03: 從游法侶意何長況更深雲僻處藏共喜春山有新
0648c04: 事小窗晴試露芽嘗
0648c05: 南來還復見春殘歷亂愁人恰萬端賈誼少年能肆
0648c06: 筆太公垂白始投竿
0648c07: 楊花滿院掩深關半摺文書偃臥看幽鳥等閑回睡
0648c08: 眼暖風時復破春寒
0648c09: 春寒瘦骨病難禁多謝新晴霽晚霖自補衲衣矮窗
0648c10: 下黃鸝聲好屢停針
0648c11: 劇笑自知躋奧室好詩安敢望門墻饒君麗句春難
0648c12: 敵輸我朱顏鬢未蒼
0648c13: 深院無人得散衣海棠經雨更相宜若為化作翩翩
0648c14: 蝶遶此扶疏竹外枝
0648c15: 清絕新詩寫硬黃著籤端為密收藏自驚短拙知何
0648c16: 限愛子高才見未嘗
0648c17: 海棠
0648c18: 酒入香腮笑未知小粧初罷醉兒癡一枝柳外墻頭
0648c19: 見勝卻千叢著雨時
0648c20: 和余慶長老春十首
0648c21: 野梅官柳不勝春妒面愁眉各鬥新欲作清詩成瘦
0648c22: 坐生憎白雨解催人
0648c23: 葉欲藏禽花沒腰春愁疊疊覺難消碧雲新月誰梳
0648c24: 鬢翠浪柔風自織綃
0648c25: 鳧鷗水暖聚圓沙帶雨春湖脈脈斜翠線受風遮徑
0648c26: 柳燕脂含雨隔籬花
0648c27: 葉雲誰剪芘花身花底何人笑語頻應是流鶯訴心
0648c28: 事窺墻欲見恨無因
0648c29: 一盞露芽袪睡思半簾疏雨作愁媒似聞池館花如
0648c30: 海杖策當為得得來
0649a01: 嫩寒清曉欲留春睡足山中樂事新珠玉等閑無脛
0649a02: 至風流全付茂陵人
0649a03: 柳如西子舞時腰飛絮初狂雪未消多謝余郎造化
0649a04: 手解拈春色寫蛟銷
0649a05: 雨過清流走白沙隔籬紅杏一枝斜可堪風日濃於
0649a06: 酒更愛君詩麗似花
0649a07: 舊游新事兩關身花下清晨吉頻野步尋梅曾共
0649a08: 樂夜詩聯鼎願相因
0649a09: 人笑才高真禍本自驚詩好是窮媒貪看百尺遊絲
0649a10: 轉忽見雙飛乳燕來
0649a11: 遊西湖北山二首
0649a12: 幽草青青繞竹扉雨餘人在杏園西無端黃鳥驚春
0649a13: 夢正向綠蘿深處啼
0649a14: 春園南北筍過墻墻下離離草更香啼鳥野花無問
0649a15: 處蒼山牢落下殘陽
0649a16: 次韻超然春日湘上二首
0649a17: 暮年身世極南邊病眼愁看北客船憶著金明池上
0649a18: 路寶津晴瓦隔霏煙
0649a19: 年少無愁事業新小詩寫得楚江春已知字字愈頭
0649a20: 痛可是駸駸解逼人
0649a21: 春晚二首
0649a22: 方見柳條堪結紐忽驚梅葉解藏禽春歸掣肘徑不
0649a23: 住院落殘紅一寸深
0649a24: 閑愁一寸在垂楊遊絲百尺拖清曉榆錢滿地贖春
0649a25: 歸山茶昨夜都開了
0649a26: 長春花
0649a27: 人間花亦有仙骨卯酉發妝呼不醒醉裏那知更歲
0649a28: 月韻高班草臥空庭
0649a29: 上巳
0649a30: 桃花落盡柳陰成寒食風光小雨晴半掩寶書憑几
0649b01: 坐滿庭芳草為誰生
0649b02: 題黃山壁
0649b03: 夜雨曉晴春盎盎綠愁紅醉思迢迢獨存滋味無人
0649b04: 會笑看柔風拂柳條
0649b05: 初夏四首
0649b06: 嘒嘒新蟬綠葉遮一聲臨晚到山家未應春色全歸
0649b07: 去猶有芳叢刺剌史花
0649b08: 野水稻苗青拂岸柘岡麥穗熟分岐前村父老胥歡
0649b09: 甚笑指橋邊露酒旗
0649b10: 院落寥寥日正長小梅初熟亞枝黃午窗書引昏昏
0649b11: 思角簟宜開舊竹床
0649b12: 流鶯聲老綠楊中欄檻蕭疏墮晚紅二十四番花信
0649b13: 重園林又覺轉熏風
0649b14: 南軒
0649b15: 南軒日靜小簾開百舌無端喚夢回莫為楊花不相
0649b16: 識隨風還解過墻來
0649b17: 次韻方夏日五首時渠在禹谿余乃居福嚴
0649b18: 殘書半摺立風檐欲步還慵睡未忺忽憶故人談笑
0649b19: 處擘蓮嘗芡禦炎炎
0649b20: 聲華籍甚淛東西胸次玲瓏絕坎蹊那料南來遭白
0649b21: 眼強顏腰作偃松低
0649b22: 山縣蕭條早放衙塘蓮無主自開花三叉路口炊煙
0649b23: 起白瓦青旗一兩家
0649b24: 水閣風微快葛衣沙村返照淡餘暉數聲楚些無情
0649b25: 思不似吳中緩緩歸
0649b26: 我憶西湖山水清君詩說盡欲歸情何時京口同煙
0649b27: 艇柔櫓咿啞短作程
0649b28: 嘗蘆橘
0649b29: 皮似柿椑髮易剝核如龍眼味芳鮮滿盤的礫如金
0649b30: 彈叢手分嘗憶去年
0649c01: 新竹
0649c02: 琅玕數本倚墻陰新筍均條忽作林昨夜小軒添得
0649c03: 境卻煩佳月醉篩金
0649c04: 秋晚三首
0649c05: 梨杖晚經桑柘塢園林秋盡露人家破籬犬吠柴門
0649c06: 掩寒犢自歸山日斜
0649c07: 碧雲紅樹晚相間佇立不堪游子情劃破秋空一行
0649c08: 雁斷腸南去兩三聲
0649c09: 紫梨紅棗八九樹竹屋柴門三四家機杼聲遲秋日
0649c10: 晚遶籬寒菊自開花
0649c11: 雪中山茶
0649c12: 綠羅架上破紅裙占得春多獨有君那料曉來猶帶
0649c13: 雪素衣丹頂鶴成群
0649c14: 謝妙高惠墨梅
0649c15: 霧雨黃昏眼力衰隔煙初見犯寒枝徑煩南嶽道人
0649c16: 手畫出西湖處士詩
0649c17: 妙高梅花
0649c18: 戲折寒梅畫裏傳便知香爨攬佳眠愛吾花木逡巡
0649c19: 有乾笑春風入暮年
0649c20: 琛上人所蓄妙高墨戲三首并序
0649c21: 淮上琛上人袖妙高老墨戲三本來閱此不自知
0649c22: 身在逆旅也妙高得意懶筆而琛公能蓄之琛之
0649c23: 好尚蓋度越吾輩數十等也為作三首結林間無
0649c24: 塵之緣。
0649c25: 年年長恨春歸速脫手背人收拾難那料高人筆端
0649c26: 妙一枝留得霧中看
0649c27: 脩葉鬧花增秀色為誰幽徑撒秋香還如此老行藏
0649c28: 處不為無人亦自芳
0649c29: 一幅湘山千里色碧天如水蓋秋寬磨錢作鏡時一
0649c30: 照乞與禪齋坐臥看
0650a01: 次韻翁教授見寄
0650a02: 仙郎落筆敏驚鴻文字追回兩漢風脫腕舊聞供十
0650a03: 吏探懷行看取三公
0650a04: 夢中作
0650a05: 無賴春風試怒號共乘一葉傲驚濤不知兩岸人皆
0650a06: 愕但覺中流笑語高
0650a07: 紀夢
0650a08: 玉纖金釧隔窗紗醉整殘籹滿鏡花撼地跳珠千丈
0650a09: 白骨飛寧復用毛車
0650a10: 過小院僧窗有假山絕妙作廬山勢書此
0650a11: 廬阜歸心久未降夢魂時復渡湓江忽驚古寺秋庭
0650a12: 上翠蹙煙巒對矮窗
0650a13: 次韻五首
0650a14: 成破須臾知世相雨雲翻覆見交情何時一葉春湖
0650a15: 闊塞管橫風夜月清
0650a16: 正爾思山想歸路偶行看雪立階除忽驚晝永軒窗
0650a17: 迥推抵清寒擁燎罏
0650a18: 懷中但自除衣垢面上從教有唾痕負日風檐成坐
0650a19: 睡夢隨鷗鷺落江村
0650a20: 莓苔遍地榆錢滿院落無人柳絮飛信手翻書香篆
0650a21: 冷夕光山翠上窗扉
0650a22: 措置已巳落古人後猛省令人愧衲裙廬山好處軒窗
0650a23: 在留眼歸看五老雲
0650a24: 次韻巽中見寄四首
0650a25: 君才俊卻海東青鼻笑生華筆有靈寄我小詩足風
0650a26: 味展開如對鏡中形
0650a27: 臥念高人最起予時時想見秀眉疏石門自古無佳
0650a28: 句寄語雲山莫放渠
0650a29: 停蓄幽懷萬頃波一傾要及少年時正當清嘯尋君
0650a30: 去已巳辦登山綠玉枝
0650b01: 別後夢歸關不住得歸車已巳走先鋒催詩疥子撈春
0650b02: 甕有味難言卻皺容
0650b03: 謝人惠蘆雁圖
0650b04: 道林煙雨久不到忽見橘州蘆雁行笑裏筆端三昧
0650b05: 力坐中移我過瀟湘
0650b06: 湓江宿舟中
0650b07: 琵琶亭下孤舟宿夜靜風清水四圍胡蝶夢中江月
0650b08: 白蘆花鳴笛釣船歸
0650b09: 過蕪湖晚望
0650b10: 盡日舟中情思疲晚來何處最幽奇沙鷗數隻妝江
0650b11: 面雲帶兩條山畫眉
0650b12: 東流阻風
0650b13: 秋葉叢邊風索索迎賓亭下水瀰瀰蓼花深處老漁
0650b14: 父更把床頭羌笛吹
0650b15: 次韻孫先輩見寄二首
0650b16: 從來佳句出寒餓太白飄零子美窮箸下萬錢如有
0650b17: 意作詩遣興不須工
0650b18: 長欲探懷取卿相對人信口比伊周安知投老空拳
0650b19: 在句法不醫雙鬢秋
0650b20: 過湘江題慈雲寺壁
0650b21: 慈雲寺在古城隈月閣風軒照水開獨倚欄干秋雨
0650b22: 後青山相逐渡江來
0650b23: 再遊讀舊題
0650b24: 渡頭路入白雲隈斷岸柴門窈窕開忽憶去年曾過
0650b25: 此拂塵閑看舊題來
0650b26: 晚歸福嚴寺
0650b27: 淺抹濃堆翠卻煙老松無數更蒼然石梯又入千峰
0650b28: 去時見樓臺夕照邊
0650b29: 次韻亭上人長沙雪中懷古二首
0650b30: 楚國樓臺凌九霄軟風行復弄柔條當年絃管今何
0650c01: 處飛雪滿空如舞腰
0650c02: 數峰江上曉不見指點先煩楖栗條卻望蒼崖尋折
0650c03: 榦偃松梢重壓龍腰
0650c04: 書白水寺壁
0650c05: 寒巖花木鬥迎春古寺脩筠戰雨聲負日晴軒成坐
0650c06: 睡朦朧何處鷓鴣鳴
0650c07: 過長馬市
0650c08: 長馬人家古道旁秋來禾黍已巳登場池塘水落菱蒲
0650c09: 冷籬落霜晴橘柚黃
0650c10: 書湛然亭
0650c11: 家在匡廬疊翠層雲開彷彿見微稜褰衣欲上千巖
0650c12: 去隔岸扁舟喚不應
0650c13: 次韻張敏叔畫桃梅二首
0650c14: 要看紅雨滴殘春作陣驚飛亂蝶群好在一枝長不
0650c15: 死謾煩詩筆掃煙雲
0650c16: 玉骨冰姿過眼空卻煩摹刻倩詩工暗香錯莫知誰
0650c17: 寫多謝黃昏一陣風
0650c18: 送覺先歸大梁二首
0650c19: 殘秋千里游梁去破浪扁舟別我來對坐無言看山
0650c20: 月一庭松雨在莓苔
0650c21: 閑人忙事莫參差各夢同床暗發嗟相值一懽難把
0650c22: 玩摩頭輸子看京華
0650c23: 題賁遠書房
0650c24: 軒上仙郎面如玉檻前脩竹翠於蔥壁開他日春眠
0650c25: 足應對同僚話故叢
0650c26: 李商老自山北道中作詩見寄次韻
0650c27: 蹇驢醉頰兀紅酣眼艷秋波望翠嵐長向詩中見風
0650c28: 度愛君筆力似黔南
0650c29: 初至崖州喫荔枝
0650c30: 口腹平生厭事治上林珍果亦嘗之天公見我流涎
0651a01: 甚遣向崖州喫荔枝
0651a02: 至海昏三首
0651a03: 前身定是赤頭璨風帽自欹麻苧衣久客瓊崖看詩
0651a04: 律袖中藏得海山歸
0651a05: 我老又窮交舊絕姓名面目畏知聞飧痂是病竟不
0651a06: 悟褁飯相從獨有君
0651a07: 天公無計奈此老時復致之拴索間寄語故人休念
0651a08: 我幸因王事得游山
0651a09: 次韻壁間蔣侯詩
0651a10: 軒前叢玉是誰種笑裏風姿件件宜耐久節高真不
0651a11: 屈此情惟有雪霜知
0651a12: 遊石臺寺
0651a13: 歲晏身心無一事江山信美又吾鄉去年今日黃河
0651a14: 北夜趁明馳上太行
0651a15: 永固登小閣
0651a16: 老僧乞食城郭去小閣無人獨自登急雨忽來添瞑
0651a17: 色諸峰領略露寒層
0651a18: 會性之山中二首
0651a19: 秋來林下偶相尋松雨風泉一徑深小立聽君臨水
0651a20: 語十分知我住山心
0651a21: 江山千里笑談中暖熱寒泉出伏龍卻看秋容能拂
0651a22: 掠夕陽無語斂歛眉峰
0651a23: 守道太尉醉鄉
0651a24: 懽伯平生數往還箇中城郭未嘗關暮歸健倒三四
0651a25: 五憑仗酪奴扶玉山
0651a26: 世明九客同登滕王閣索詩口占
0651a27: 西山出雲青未了九客憑欄一笑時秋天便是一張
0651a28: 紙寫取江南覺範詩
0651a29: 贈胡子顯八首
0651a30: 小縣風光秀句傳太平無象宰君賢雖非社日長聞
0651b01: 鼓不是炊時亦有煙
0651b02: 作官要自有家法童稚熏蒸飽見聞堆案文書談笑
0651b03: 了先將勤政報君恩
0651b04: 去年苛政如狼虎盜賊縱橫民散居那料春來見天
0651b05: 日抱孫門巷買犁鉏
0651b06: 社飲扶攜春日和柘岡麥壟竟相過不因舊歲追胥
0651b07: 苦安得春來喜氣多
0651b08: 無數花紅霞委地幾重雲碧幕攤空遙知客退西園
0651b09: 裏盡落登臨語笑中
0651b10: 庭訟凋殘道氣增早衙清罄夜香燈吏人莫作官人
0651b11: 看我是南州有髮僧
0651b12: 弄晴雨過秧針出花信風來麥浪寒想見豐登民訟
0651b13: 少長官行摺道書看
0651b14: 煙鬟散亂猶梳月谷口含胡欲吐雲山寺閉門春睡
0651b15: 足可憐憑檻不同君
0651b16: 何忠孺出芝草三本皆黃色指其小者曰昔登
0651b17: 第時產此今重華為作此
0651b18: 家山又產靈芝瑞天獨於君著意深層秀已巳呈重蓋
0651b19: 兆色黃更類笏頭金
0651b20: 古鼎
0651b21: 器分三足真神物具體而微有旨哉我識地靈先獻
0651b22: 瑞知公才業足鹽梅
0651b23: 舟行書所見
0651b24: 剩水殘山慘淡間白鷗無事小舟閒箇中著我添圖
0651b25: 畫便似華亭落照灣
0651b26: 東坡羹
0651b27: 分外濃甘黃竹筍自然微苦紫藤心東坡鐺內相容
0651b28: 攝乞與饞禪掉舌尋
0651b29: 宿芙蓉峰書方丈壁三首
0651b30: 二十六猿臂上夜晴引手酌星河忽驚此地羊腸
0651c01: 險世路羊腸嶮更多
0651c02: 赤髭病客煙瘴面漆瞳道人冰雪容俯檻夜殘看落
0651c03: 月不知腳下有千峰
0651c04: 人間熱惱不到處一室篝燈到曉明枕臂聊為吉祥
0651c05: 臥雪猿聲與夢俱清
0651c06: 過寶應訪達川不遇書其壁
0651c07: 屋老僧殘湘水濱叢林氣象傲比鄰莫嫌川客貧徹
0651c08: 骨滿院青春不借人
0651c09: 次韻曾侯分春亭
0651c10: 杖梨庭下花如海紅浪顛風急雨時分得春歸無著
0651c11: 處都將裁刻入新詩
0651c12: 次韻晚起
0651c13: 春眠失曉殊可喜紅日曈曨聞喚起平生嚼蠟觀世
0651c14: 間一覺夢鄉如此矣
0651c15: 次韻春風
0651c16: 吹鬢風俱小雨來殘紅掃盡露蒼苔稻畦綠錦無邊
0651c17: 幅更欲煩君為剪裁
0651c18: 次韻題葆光庵
0651c19: 一庵萬事不挂眼孤坐枵然龜六藏漆園摸索太饒
0651c20: 舌強為立名為葆光
0651c21: 次韻棋堂
0651c22: 畫戟叢中小寢驚日長閑試道衣輕含風廣廈過微
0651c23: 雨賓從時聞下子聲
0651c24: 次韻西樓
0651c25: 萬古湘江繞故城水光夕照動簷楹行人仰看春風
0651c26: 軟吹落憑欄笑語聲
0651c27: 三月登湘陰景醇湖山堂時江漲而雨未止
0651c28: 煙雨溟濛暗小窗湖山堂下水連江已欣一葉浮千
0651c29: 頃更愛飛來白鳥雙
0651c30: 又登鄧氏平遠樓縱望見小廬山作
0652a01: 倚欄天際數歸帆春在滄州數筆間我與小樓俱是
0652a02: 畫雨中猶復見廬山
0652a03: 意行入古寺見鄧生之富以谷量牛馬寺舊藉
0652a04: 余賦詩
0652a05: 清明雨過快晴天古寺尋春亦偶然濃笑春風窮似
0652a06: 我也將柳絮當榆錢
0652a07: 南嶽會禪師往京口省枯木老禪過余湘上夜
0652a08: 語及前詩三絕要謁夢蝶老居士不覺有懷
0652a09: 其人
0652a10: 若逢夢蝶庵中老為道歸期壓舊年肯施獨龍岡畔
0652a11: 地大勝小嶺買山錢
0652a12: 會師胡盧而笑曰獨無語以餞我乎因賦此
0652a13: 倦臥耆闍峰頂雲呼船閒立楚江濆愛師任運如湘
0652a14: 月影入千江體不分
0652a15: 贈覺成上人
0652a16: 雲泉措置萬事外鬚髮凋零伸欠中想見龍城山下
0652a17: 路一川秋色稻花風
0652a18: 送向禪者省親約三月時復來
0652a19: 小雨初晴上元過湘江水生圖畫開江南今日且歸
0652a20: 去杜宇啼時還復來
0652a21: 次韻惠梅禪師見寄秋日四首
0652a22: 客情容易到雙眉乾沒晴湘夜月暉風露滿庭人未
0652a23: 寢飛螢故入小簾幃
0652a24: 長廊廣殿午風清禪倦何妨曳履行歡喜閒中有奇
0652a25: 事鑷髭空對紙窗明
0652a26: 兌高山水目清暉雨勒孤雲放縱飛多謝炎涼摧溽
0652a27: 暑更闌靜極忽僧歸
0652a28: 飽霜毛穎泛松煤窗底魚牋自在開琢得小詩清似
0652a29: 玉步笻時遶紫莓苔
0652a30: 補東坡遺真姜唐佐秀才飲書其扇
0652b01: 此生身世兩茫茫醉裏因君到故鄉滄海何曾斷池
0652b02: 脈白袍從此破天荒
0652b03: 次韻蕭子植承務四首
0652b04: 別後時時想見之朅來吐語便能奇夕陽寒帶殊山
0652b05: 雨寫出蕭郎醉裏詩
0652b06: 萬鍾我欲解帶食雙璧從來賜立談君視新豐獨杯
0652b07: 客不因州縣著來簪
0652b08: 錦堂聞有傳夫子馬鬣倉官臥夕煙未展玉堂揮翰
0652b09: 手卻來從我弄雲泉
0652b10: 秀句端如我晚煙白髭畫出石門禪未論翰墨驚流
0652b11: 輩只識蕭郎亦自賢
0652b12: 英上人手錄冷齋為示戲書其尾
0652b13: 五鼎八珍非我事曲眉清倡乞人爭一帙冷齋夜深
0652b14: 話青燈相對聽秋聲
0652b15: 入九峰道中
0652b16: 插身在俗熱惱處留眼看山寒翠中修徑掃除知有
0652b17: 寺忽驚窗戶濕青紅
0652b18: 讀和靖西湖詩戲書卷尾
0652b19: 長愛東坡眼不枯解將西子比西湖先生詩妙真如
0652b20: 畫為作春寒出浴圖
0652b21: 與超然至谷山尋崇禪師遺蹤
0652b22: 行盡湘西十里松到門卻立數諸峰崇公事跡無尋
0652b23: 處庭下春泥見虎蹤
0652b24: 崇山堂五詠為通判大樂張侯賦
0652b25: 靜隱堂
0652b26: 扶策經行此堂上萬峰翔集漢江津山林未放公深
0652b27: 隱只恐功名逼逐人
0652b28: 信美亭
0652b29: 小停與客登臨處閒暇江山又故丘最愛名花每含
0652b30: 笑更憐幽草解忘憂
0652c01: 致爽亭
0652c02: 亭中偶坐悠然見不學王郎拄笏看多謝秋山每傾
0652c03: 倒潑雲秀色墮欄干
0652c04: 妙觀庵
0652c05: 閑來禪室倚蒲團幻影浮花入正觀江月松風藏不
0652c06: 得大千俱在一毫端
0652c07: 崇山堂
0652c08: 襄陽林壑精神處此地正如眉目間笑看弓彎弄雲
0652c09: 水風流那減謝東山
0652c10: 書寂音堂壁
0652c11: 永懷焦管愧平生任運無心更道情野火燒廬成露
0652c12: 寢暑天因浴亦江行
0652c13: 介然館道林偶入聚落宿天寧兩昔雨中思山
0652c14: 遂渡湘飯于南臺口占兩絕戲之介然住廬
0652c15: 山二十年尚能詳說山中之勝
0652c16: 城中信宿無所詣徑作思山破雨歸偶過南臺同野
0652c17: 飯聽公放意說巖扉
0652c18: 楞伽本在海中央缽具懸知挂舊房不泛木杯驚俗
0652c19: 眼一蓑煙雨渡瀟湘
0652c20: 題清芬軒
0652c21: 隔屋江梅欲墮飄幽香細細故相撩披衣春曉無人
0652c22: 見小立微聞意已消
0652c23: 次韻資欽提舉遊浯溪
0652c24: 邁往高風不可攀老成今獨見波瀾平生嗜好如漫
0652c25: 叟更在浯溪煙水間
0652c26: 次韻題德岡鋪
0652c27: 舊聞清憲使臨邛今日公能繼此風舍者從教坐爭
0652c28: 席玩龜不廢撫焦桐
0652c29: 次韻自武岡趨東安道中
0652c30: 枕孤衾冷月空斜臥看青燈自委花逸想醉翁非夢
0653a01: 語酒醒能道客思家
0653a02: 次韻邵州道中
0653a03: 斗折清江接暮林墮江殘月水浮金松聞有風自成
0653a04: 曲清坐不須重整琴
0653a05: 次韻曾機宜游山湘江晚望
0653a06: 貪看江草間江花不覺移舟著淺沙數筆瀟湘春自
0653a07: 曉橘叢離落露人家
0653a08: 閏三月經旬雨江漲已及舊痕而湖山堂之下
0653a09: 船猶著沙二十七日與天寧清修白鹿龍牙
0653a10: 開法同赴景醇飯而廣法益陽來遂掇坐入
0653a11: 門湖水漲滿其碧勝鏡景醇曰湖山正為公
0653a12: 輩甚喜作此
0653a13: 湖山景物亦相知豈獨紗巾壞衲師喜我遠來何以
0653a14: 見夜來湖水滿平隄
0653a15: 巫山圖
0653a16: 誰開幅紙如方鏡照見巫山十二鬟若信朝雲是呵
0653a17: 霧許愁那復置眉間
0653a18: 古詩云蘆花白間蓼花紅一日秋江慘憺中兩
0653a19: 箇鷺鷥相對立幾人喚作水屏風然其理可
0653a20: 取而其詞鄙野余為改之曰換骨法
0653a21: 蘆花蓼花能白紅數曲秋江慘憺中好是飛來雙白
0653a22: 鷺為誰粧點水屏風
0653a23: 佛鑑興修天寧而大檀越輻湊六月初吉有雙
0653a24: 蓮開殿庭之西池作此
0653a25: 露井銀床照碧苔地靈獻瑞亦奇哉將成萬壽千楹
0653a26: 搆故遣雙蓮一夜開
0653a27: 題通判學士適軒
0653a28: 小軒只著竹方床散髮陶然夏簞涼手倦拋書成午
0653a29: 睡夢回齒頰帶茶香
0653a30: 清侍者自長沙歸雲居來辭且乞偈余斂目想
0653b01: 見清自遙田莊拄策而上將及到天亭回視
0653b02: 諸峰如關種所作廬山夕陽圖
0653b03: 到天亭下開春曉叢摺萬峰螺髻青瘦策緣雲上峰
0653b04: 頂為誰粧點夕陽屏
0653b05: 宿興化寺
0653b06: 天陰連日不成雨古寺無人鳥雀喧立盡黃昏門半
0653b07: 掩縮肩褁被作猿蹲
0653b08: 心上座余故人慧廓然之嗣而規方外之猶子
0653b09: 也過予於湘上夜語有懷廓然方外作兩絕
0653b10: 風骨東甌語帶吳見君滿眼是西湖徑山河上今佳
0653b11: 否想見年來鬢亦枯
0653b12: 十年不得吳中耗凋盡耆年付等閒聞道瘦規顏愈
0653b13: 少獨餘此老殿湖山
0653b14: 寄題勝因環翠亭二首
0653b15: 遙知與客登臨處看得雲山到落暉四注小亭清入
0653b16: 畫萬竿寒玉碧成圍
0653b17: 萬身高節清臞老四座飛簷寒影間門外黃塵吹鬢
0653b18: 者有誰見此坐看山
0653b19: 次韻夏均父寄曾元素三首
0653b20: 溪上江山似故鄉朅來卜築近魚梁會須一葉浮秋
0653b21: 浪臥看驚飛白鳥行
0653b22: 文章風節冠中朝聳壑昂霄太華高想見山陽賓從
0653b23: 上醉圍佳麗寫臨皋
0653b24: 孤鳳丹山五色雛人呼身後秘行書高標秀徹如春
0653b25: 曉更愛含風萬頃湖
0653b26: 廬山雜興六首
0653b27: 野徑無人花競芳淡紅疏碧間輕黃不須折向尊前
0653b28: 供杖屨歸來已自香
0653b29: 山中流水水中山盡日青黎共往還閒向僧窗看圖
0653b30: 畫不知身在畫圖間
0653c01: 幽花疏竹冷梢雲江北江南正小春但得青山常在
0653c02: 眼不妨白髮暗隨人
0653c03: 別開山徑入松關半在雲間半雨間紅葉滿庭人倚
0653c04: 檻一池寒水動秋山
0653c05: 白水連空不見村冥冥細雨濕黃昏秋山只尺無由
0653c06: 到須信關人不用門
0653c07: 秋山木落見遙村取次人家只隔雲一陣西風雨中
0653c08: 過數聲笑語嶺頭聞
0653c09: 道中二首
0653c10: 蒲柳冥冥花已殘水田南北是青山晚村歸路聞啼
0653c11: 鳥家住寒雲縹緲間
0653c12: 元石無塵處處青一谿花照碧天晴山雲亂卻來時
0653c13: 路雞犬惟聞洞口聲
0653c14: 奉要勝軒居實居士三首
0653c15: 漠漠煙雲映碧流暖風晴日動鳴鳩何當綠葉楓林
0653c16: 下杖屨相追結勝遊
0653c17: 出御未聞歸北闕角巾長念入西臺林間三月花猶
0653c18: 在第恐春風作惡來
0653c19: 柘岡陰滿雨初晴野逕無人獨自行一飯茅齋最瀟
0653c20: 洒香芽如玉待君烹
0653c21: 石門文字禪卷第十六
