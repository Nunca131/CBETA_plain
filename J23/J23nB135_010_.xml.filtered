0619a01: 石門文字禪卷第十
0619a02: 宋江西筠溪石門寺沙門釋德洪覺範著
0619a03: 門人覺慈編錄毘陵天甯法雲堂校
0619a04: 七言律詩
0619a05: 十五日立春
0619a06: 千年像教唐朝寺雪後新年晴復陰殘僧無事春又
0619a07: 至游客不來山自深長廊掃葉望空翠小閣卷經橫
0619a08: 水沉三生白業有言說一念淨心無古今
0619a09: 晚步歸西崦
0619a10: 屋除有路入深壑曳履翛然獨往還播穀風光寒日
0619a11: 近摘茶時節亂出間花枝重少人甘老燕子空忙春
0619a12: 自閒歸晚斷橋逢野水更能揎手弄潺顏
0619a13: 宗公以蘭見遺風葉蕭散蘭芽並茁一榦雙花
0619a14: 鬥開宗以為瑞乞詩記其事
0619a15: 深林忽見蘭芽茁不謂無人亦自賢數葉橫風作纖
0619a16: 瘦雙花含雪吐明鮮照人秀色雖堪畫入骨真香不
0619a17: 可傳今日東君應擇婿誰家兄弟鬥清妍
0619a18: 黃幼安適過予所居題詩草聖甚妙
0619a19: 懷袖功名手未探亂頭睡美厭朝參筆端五色藻萬
0619a20: 象胸次大千供劇談山寺尋僧宿風雨水軒見月出
0619a21: 東南題詩滿壁龍蛇動盛事他年說草庵
0619a22: 元夕讀書罷夜寐
0619a23: 燈下文章已巳倦看欲憑詩苦洗辛酸世途忽起風波
0619a24: 易富貴不忘貧賤難姚塢路迷安石塚桐川水落子
0619a25: 陵灘臥聞屐響東廊靜催粥華鯨吼夜殘
0619a26: 示忠子
0619a27: 夢冷寒庭半夜雨幽欣臨曉一番晴柳嬌困頓欲眠
0619a28: 去禽作清圓喚起聲曳履點殘山寺靜開經拾得紙
0619a29: 窗明去年今日岐亭路吹鬢塵埃研足行
0619a30: 訪鑒師不遇書其壁
0619b01: 獨自來游微雨後道人乞食及清晨應門童子能迎
0619b02: 客滿地榆錢欲買春花醉發狂風日釅柳眠喚起語
0619b03: 音真政當借榻酬無事熟鼾從教聒四鄰
0619b04: 資國寺春晚
0619b05: 龍鄉戒曉月空斜喚起清圓響絡車燒筍餉田村窕
0619b06: 窈拾薪煮繭語諠譁美忻崖蜜嘗新果香識山樊稱
0619b07: 意花歸去路迷光已巳夕浸門春水一池蛙
0619b08: 聞龔德莊入山先一日作詩迎之
0619b09: 夢暖不知窗霧白寒初愛縠羅輕欣聞明日一龔
0619b10: 至想見隨軒二李行夜雨曉晴寒食近水流花發子
0619b11: 規聲披襟散坐青林下依約斜川萬古情
0619b12: 晚秋溪行
0619b13: 熟路沿溪過石橋掃除秋晚淨迢迢幽尋忽見蘭芽
0619b14: 茁小立仍逢柿葉飄撲摝水飛雙去鳥瓏山響一
0619b15: 聲樵歸來半掩殘經在燕寢香凝碧未消
0619b16: 張氏快軒
0619b17: 草樹分明天遠大酒闌登賞更從容眼寒數點鴈橫
0619b18: 雨耳熱一窗風度松光滑紙開秋色闊淋漓墨潑暮
0619b19: 煙濃欲傾蛟室瓊詞句試借溫江卓筆峰一作替
0619b20: 秋晚同超然山行
0619b21: 諸方游遍渾如夢古寺歸來獨掩扃無復詩篇雲錦
0619b22: 段但餘心境木蛇形高秋霜葉魚腮赤落日遠山螺
0619b23: 髻青步盡松陰忽回首綠蘿疏處見谿亭
0619b24: 送淨心大師住溫州江心寺
0619b25: 萬鍛鍜爐中百怨門哲人雖往典刑存掃除臨濟實頭
0619b26: 謗稱賞黃龍的骨孫夢澤於菟三口視丹山雛鳳九
0619b27: 苞文還鄉妙曲誰能聽一笛波心兩岸聞
0619b28: 和清上人
0619b29: 駒兒墮地已汗血毛骨蕭森落眼中今見馬群方弄
0619b30: 影會看雷電疾追風媒龍何止十倍價凡馬終當一
0619c01: 洗空我是道林能賞駿識君語妙到無同
0619c02: 升上人過石門
0619c03: 門巷榆錢疊紫苔十年心事首重回暑風院落書籤
0619c04: 響煙雨江村畫牒開瓦枕藤床初破睡蔗漿冰碗欲
0619c05: 生埃風簷獨立看遺照忽有溪僧犯犬來
0619c06: 夏日偶書二首
0619c07: 碧縷橫斜試水沉紅腮甘冷嚼來禽含風廣殿聞棋
0619c08: 響轉日回廊暗柳陰強撚冰紈餘睡色倦憑棐几適
0619c09: 閒心攀翻涴衲黃塵事過眼雲蹤不可尋
0619c10: 偏地知誰柳際門消閑自掃竹西軒井花曉汲聞餘
0619c11: 滴篆燒風摧覓舊痕夢境消磨驚歲月道鄉彷彿見
0619c12: 藩垣寶書半摺山房寂臥聽嬌鶯說怨恩
0619c13: 鄒必東竹枕
0619c14: 黑甜誰欲當閒味此枕令人穩稱心風骨子猷居處
0619c15: 竹典刑元亭醉時琴宜籠霧鬢清圓語聽學朱絃發
0619c16: 越音不用製囊裁古錦春寒長搭鬧花衾
0619c17: 竹爐
0619c18: 博山沉水覺塵埃旋斫凌雲綠玉材自拭錦繃含淚
0619c19: 粉要焚銀葉返魂梅意消未掩黃庭卷火冷空餘白
0619c20: 雪灰應把熏衣閉深閣流蘇想見畫屏開
0619c21: 七月四日晝夢雲庵和尚教誨久之而覺作此
0619c22: 示超然
0619c23: 夏窗午睡誰呼覺院靜惟聞遶砌泉夢裏緒言猶可
0619c24: 記壁間遺像尚依然襯珠定使拳披見坐榻當令膝
0619c25: 處穿塔在層峰衰眼力何時同汝掃頹塼
0619c26: 雲庵塔有雙桐作此寄因姪
0619c27: 十年不掃先師塔聞有雙桐護石根多寶佛應分半
0619c28: 座主林神對現前身詩成坐對南州祖寫寄山中玉
0619c29: 澗因他日就陰當縛屋歲時香火願為鄰
0619c30: 中秋對月
0620a01: 好天涼夕病衰餘散步中庭瘦策扶禪客相逢宿山
0620a02: 寺玉輪同看上雲衢十分歸思懸江國一半秋光入
0620a03: 鬢鬚草露濕衣香霧重更將毛骨洗冰壺
0620a04: 至上高謁李先甲會淵才德修
0620a05: 先甲志大性重遲是中可築平生基心期功名定不
0620a06: 赦未識所與游從誰淵才人間汗血驥德修天上麒
0620a07: 麟兒知君懷中有卿相探手但未忙取之
0620a08: 次韻睿廓然送僧還東吳
0620a09: 征夫應為指柴扉湖水當門可濯衣飛鳥已知今日
0620a10: 倦舊鄰那悟昔人非山情已作燖雞淨世味真如嚼
0620a11: 蠟微遙想夜航無管束棹歌應載月明歸
0620a12: 送瑩上人游衡嶽
0620a13: 紫蓋峰頭樓閣生朱靈洞口水雲晴盤空路作驚蛇
0620a14: 去落日人如凍蟻行重郭老師今健否藏年珍木但
0620a15: 聞名定應自掃巖邊石時發披雲嘯月聲
0620a16: 寄草堂上人
0620a17: 首夏年芳尚可尋興來芒屨恣登臨回頭故國煙波
0620a18: 闊分袂幽人歲月深落日杜鵑山館靜熏風芳草柳
0620a19: 塘陰知君宴坐忘機地謾寄新詩話此心
0620a20: 酬潛上人
0620a21: 滿鉤疏箔卷簷楹秋靜江天刮眼明梵冊已翻千偈
0620a22: 妙爐香未散一堂清沾衣菊露情難釋風搖松聲夢
0620a23: 不成我與道人緣分熟可能朝夕厭逢迎
0620a24: 贈為上人游方昭默之子也
0620a25: 年少辭師作遠游人言虎穴不生彪家聲自古能名
0620a26: 世氣宇如今已巳食牛奪得我機方肯住從教棒打不
0620a27: 回頭雲山萬疊翛然去江漢無風一葉舟
0620a28: 鄧秀才就武舉作詩美之
0620a29: 丈夫氣自磨牛斗正似豐城獄屋刀富貴豈終憑鐵
0620a30: 硯功名先看擲霜毫蘆華未稱迎風帽紫綬從來賽
0620b01: 綠袍杖策軍門君記取祖宗漢室舊勳勞
0620b02: 崇勝寺後竹千餘竿獨一根秀出呼為竹尊者
0620b03: 高節長身老不枯平生風骨自清臞愛君脩竹為尊
0620b04: 者卻笑寒松作大夫不見同行木上座空餘聽法石
0620b05: 為徒戲將秋色供齋缽抹月披雲得飽無
0620b06: 童子名道員年五歲餘不茹葷隨母往來禪林
0620b07: 旦夕稍長即與落髮覓詩作此授之
0620b08: 氣與秋容一倍清出塵風骨自天成逢僧論性人皆
0620b09: 說指佛高談母亦驚已巳覺君家鍾善慶從來我法付
0620b10: 豪英他年勘遍諸方老古寺編蒲更道情
0620b11: 題水鏡軒
0620b12: 小軒明快照巖阿得道幽人喜氣多但視世間如水
0620b13: 鏡方知夢境有山河佳眠不礙林光入清坐何妨夜
0620b14: 月過我亦思歸老丘壑結鄰西崦肯容麼
0620b15: 同吳家兄弟游東山約仲誠不至
0620b16: 東山重到讀題名勝踐清游此合并霧雨開晴秋滿
0620b17: 眼暮雲欲合句先成走禪璧月寒林靜來客蘭叢玉
0620b18: 樹清我老吐詞如朽木蒸成芝菌報升平
0620b19: 器之示巽中見懷次韻
0620b20: 折腳鐺尋穩處安對君此夕久盟寒狐裘不合須羊
0620b21: 袖藥簏何妨缺夜千秋壟此時驅健犢道山何日跨
0620b22: 歸鸞仙鑪只隔數丘耳上水船方厄瀨湍
0620b23: 書鑒上人香嚴堂
0620b24: 堂前叢玉知誰種叢下高人自掃除未論擊聲回顧
0620b25: 眄先欣秀色上眉鬚隨宜萬偈風宣說頓現千身月
0620b26: 寫摹就地對誰曾畫餅當年饞水救飢無
0620b27: 冷然齋
0620b28: 以身為舌毗尼藏儼此空齋鏡面清蟬蛻塵埃軒蓋
0620b29: 集蝶成魂夢篆煙輕蘆圖世界分遺境玉麈天花委
0620b30: 落英缽在道山歸去好摩挲風馭笑平生
0620c01: 謝性之惠茶
0620c02: 午窗石碾哀怨語活火銀瓶暗浪翻射眼色隨雲腳
0620c03: 亂上眉甘作乳花繁味香已巳覺臣雙井聲價從來友
0620c04: 壑源卻憶高人不同試暮山空翠共無言
0620c05: 訪友人二首
0620c06: 海棠雨過尚嬌春袖手來尋林下人未話柳條堪結
0620c07: 紐且欣梅子可嘗新孤蹤袞袞風中絮萬事紛紛夢
0620c08: 裏塵他日別山重會面定知談笑絕鮮陳
0620c09: 日暮荒城倚瘦藤江南春思倍添增那知淮水黃塵
0620c10: 路忽見廬山綠髮僧乞食久辭煙際寺連床今對夜
0620c11: 深燈明年我亦尋君去同陟天池最上層
0620c12: 石臺夜坐二首
0620c13: 故鄉乃有此叢林下板何妨著寂音永與世遺他日
0620c14: 志尚嫌山淺暮年心凍雲未放僧窗曉折竹方知夜
0620c15: 雪深琢句自應清似玉更宜坡字硬黃臨
0620c16: 歲晚山深過客稀一燈清坐夜同誰滴階寒響雪消
0620c17: 後通火活紅灰陷時斂歛目舊游真可數蓋棺前事尚
0620c18: 難知古今不隔諸緣淨畫出巖中道者詩
0620c19: 胡卿才時思亭
0620c20: 祗今冢木上雲雨想見音容無恙時竟作懷歸戀雲
0620c21: 舍空餘淚眼看風枝功名未洗終天恨歲月難忘罔
0620c22: 極悲已覺夜林無觸鹿但看几硯出靈芝
0620c23: 題此君軒
0620c24: 解知無竹令人俗日報平安候起居所以此君揖冰
0620c25: 雪長吟餘翠滿衣裾瘦行清坐搜詩處雨葉風枝解
0620c26: 籜初試作小軒聊寄傲愛君生計未為疏
0620c27: 喜文首座至
0620c28: 機鋒不減矮師叔聞說叢林最飽參無暇對人收泠
0620c29: 涕卻能為我出寒巖春江柔櫓何時聽夜雨山房且
0620c30: 對談掣電一懽端可貴此生俱是再眠蠶
0621a01: 超然自見軒
0621a02: 叢林爭致致不得繭足徑來尋儼師幽境自能情外
0621a03: 見高懷獨出世間癡清晨倚檻臨黃卷五月亂山關
0621a04: 子規夙習尚嗟消未盡壁間時錄和陶詩
0621a05: 清大師還姑蘇塔其師骨石弔之兼簡其弟
0621a06: 聞說高懷照雪霜道容一見自清涼今隨生死晦心
0621a07: 月空使湖山藹德香故紙不堪看竹籠凝塵那忍拂
0621a08: 繩床安門弟子真持遠獨為斯人未始亡
0621a09: 閩僧不食已巳四十年贈之
0621a10: 銀髮齊眉衲半肩相逢古寺獨欣然自云出嶺三千
0621a11: 里人見空餘四十年擬欲就君求此術預憂臨食必
0621a12: 流涎何如萬事隨緣過飢即須飧困即眠
0621a13: 元祐五年秋嘗宿獨木為詩以自遺今復過此
0621a14: 追舊感歎用韻示超然二首
0621a15: 獨木江頭纜客船暮江秋色雨依然落霞片段紅繃
0621a16: 水危岫參差碧挂天名利到頭成底事田園歸得是
0621a17: 何年崢嶸壯志消磨盡滿目西風只自憐
0621a18: 蹤跡漂流不繫船舊游曾到意茫然玉笙哀怨初涼
0621a19: 夜秋月嬋娟落木天往事已巳嗟如昨夢壯懷無復似
0621a20: 當年鑪峰當眼空相向因念區區想見憐
0621a21: 與客啜茶戲成
0621a22: 道人要我煮溫山似識相如病裏顏金鼎浪翻螃蟹
0621a23: 眼玉甌絞刷鷓鴣斑津津白乳衝眉上拂拂清風產
0621a24: 腋間喚起晴窗春晝夢絕憐佳味少人攀
0621a25: 宿香城寺
0621a26: 夜晴風細月華清遶寺霜筠雪竹聲錫響僧歸帝青
0621a27: 寶夢香人宿水沉城古今不隔塵都盡心境俱忘鏡
0621a28: 對明枕臂曉猿三叫絕小窗燈暗讀殘經
0621a29: 自張平道入瑤谿
0621a30: 衝虎曾經落照村千峰盤盡始登門慣聞跛腳阿師
0621b01: 法喜見橫行道者孫愛客精神清入畫游方蹤跡夜
0621b02: 重論杖藜又入層雲去知有安公舊隱存
0621b03: 九峰夜坐
0621b04: 千峰萬峰自雲雨一宿兩宿心頹然不知人間歲云
0621b05: 暮但覺澗風吹夜泉地爐火燄水正泣篝燈委昏僧
0621b06: 未眠古人去我不甚遠何必想像臨遺編
0621b07: 同世承世英世隆三伯仲蔡定國劉達道登滕
0621b08: 王閣
0621b09: 承英連璧光照坐更著阿隆如鼎安老兵先馳啟關
0621b10: 鑰西山奔走登欄干劉郎端默自凝遠蔡侯奮髯牙
0621b11: 齒寒但餘衰老百無用搜句倚欄方細看
0621b12: 寄李大卿
0621b13: 瓶盂又復寄西州彌勒同龕古寺幽睡起忽殘三月
0621b14: 夏朝來拾得一簾秋浮雲世事慵料理斷梗閑蹤任
0621b15: 去留投老山林多勝概杖藜何日復同游
0621b16: 余居百丈天覺方註楞嚴以書見邀作此寄之
0621b17: 二首
0621b18: 風定晴雲欲墮崩林梢樓閣旋添增一生高世清閑
0621b19: 侶千尺當門紫翠層對客不妨拴壞衲倦禪時作靠
0621b20: 枯藤暮年古格叢林在重撥塵龕大智燈
0621b21: 三世如來尊頂法覆藏深密碧螺寒通身是眼自不
0621b22: 見擘面出頭窺更難四義僅能分肉髻八還終恐隔
0621b23: 花冠爭如劈佛丹霞手揭露從教覿體看
0621b24: 寄龍安照禪師
0621b25: 隨分叢林古格存龍安真是泐潭孫獨持一節無求
0621b26: 世勘破諸方不出門石虎已巳忘蹲草見木蛇久滅住
0621b27: 山痕遙知百事俱衰落尚有工夫虱自捫
0621b28: 聞龍安往夏口迎張左丞遂泝流至鄂渚相別
0621b29: 還山作此寄之
0621b30: 無盡龍安兩勍敵大梅龐老是同參近聞赤壁同登
0621c01: 賞想見清風助笑談已巳作汎舟游夏口又成橫錫過
0621c02: 江南歸來萬壑松聲在依舊閑雲沒草庵
0621c03: 別龍安
0621c04: 朅來幕阜峰前寺彌勒同龕兩見秋今日他山生遠
0621c05: 念何年此地復重游主人有道忘欣厭閑客無求任
0621c06: 去留索紙題詩聊贈別更哦江海一沙鷗
0621c07: 次韻無代送僧歸吳
0621c08: 春掠湓江綠染眸多情還解向東流故應夜夢清蒼
0621c09: 勝欲趁春光爛熳游飽學尚嗟心未死痛吟已巳覺鬢
0621c10: 先秋何當一棹華亭上閑唱波寒月滿舟
0621c11: 懷友人
0621c12: 尋常輕別尚消魂何況交情過弟昆孰謂此身閑日
0621c13: 月自慚疏跡信乾坤泠泠小雨江邊路薄薄浮煙竹
0621c14: 外村回首舊游方契闊孤舟何處宿黃昏
0621c15: 汪履道家觀古書
0621c16: 風流前輩已巳成塵筆跡猶為世所珍促膝猛觀驚盛
0621c17: 事臨風長想見斯人氣生偉逸龍蛇動秀發精神點
0621c18: 畫新破篋尚能多此物且欣汪子未全貧
0621c19: 悼性上人
0621c20: 三年三過龍安寺亹亹清談解逼人顧我偷閑久無
0621c21: 侶與君數面自成親轉頭忽作幽冥隔彈指空驚夢
0621c22: 寐新病眼看秋欲淒眩攀翻投老一傷神
0621c23: 秋日還廬山故人書因以為寄
0621c24: 風葉鳴廊夜色晴隔雲微月稍分明下簾徒怯衣裳
0621c25: 薄拂榻空驚枕簟清病眼得秋還少睡壯心於世尚
0621c26: 多情何時卻作廬山去渡水穿雲取次行
0621c27: 誠上人求詩
0621c28: 我昔車輪翠裏行只今懷想似前生那知古寺僧窗
0621c29: 下偶見高人眼倍明秋月半鉤留客意凍雲千頃欲
0621c30: 歸情杖藜笑出千峰去添得蒼崖響答聲
0622a01: 雪夜讀涪翁所作愛之因懷其人和韻奉寄超
0622a02: 然
0622a03: 溪雨初收岸草微柳絲堪入綠羅機望中情遠恨煙
0622a04: 樹何處暖多嫌衲衣卻信真人還有夢豈關禪子未
0622a05: 忘機春風痛與傳消息教憶舊山新翠歸
0622a06: 公亮超然見和因寄復荅之
0622a07: 高人秀句入幽微濯出秦川錦一機剪製未為春步
0622a08: 幛暗投先作夜行衣語尊九鼎真難荷意的千鈞善
0622a09: 發機早晚杖藜松下見應疑劉遠谷中歸
0622a10: 瑞香花
0622a11: 靈根聞是花中瑞可憐亦肯乘春開色深卷肉淺巴
0622a12: 錦香濃入骨生秦梅也知秀麗不群品最宜陰潔幽
0622a13: 庭栽落英紅葉不忍掃從教狼藉蒙蒼苔
0622a14: 別靈源禪師
0622a15: 平生風骨秀琳琅水鏡胸懷未易量聲利光中忙趣
0622a16: 少煙霞影裏淡心長雲泉隱德無情動猿鳥侵身不
0622a17: 亂行他日定歸當卜築青藜紫蕨壯詩腸
0622a18: 贈許秀才
0622a19: 虯髭鐵面鶴精神水鑑心胸不受塵吹耳松風靠藜
0622a20: 杖敞衣山月岸綸巾虎頭猿臂成何事道骨方瞳亦
0622a21: 可人他日西湖如過我飲君一味武林春
0622a22: 送軫上人之匡山
0622a23: 何處高人雲路迷相逢忽薦目前機偶逢菜葉隨流
0622a24: 水知有茅茨在翠微瑣碎夜談皆可聽煙霏秋嶺欲
0622a25: 同歸翛然又向諸方去無數山供玉麈揮
0622a26: 與晦叔至奉新
0622a27: 欲去未成還執手西風疏雨晚絲絲暗驚歲月行飄
0622a28: 忽那更人生苦別離君已巳到心工筆語我今歸計老
0622a29: 茆茨冷齋後夜誰同宿莫向燈前讀此詩
0622a30: 送敏上人
0622b01: 密林病葉強翻紅已巳覺清秋夜氣濃懶復小窗邀獨
0622b02: 秀卻應歸夢挂雙峰水分淮甸當懸席路遶匡山可
0622b03: 振笻若見虎溪谿上月為言相憶作衰容
0622b04: 過孜莫翁
0622b05: 禹穴朝來散晚參一程隨便達雲巖南山任把浮雲
0622b06: 蔽西嶺猶將落日銜幽徑野花開舊菊石床楸子下
0622b07: 高杉投宵夜永寒無寐良憶真僧衣不蠶
0622b08: 次韻二僧題永安壁上
0622b09: 二休書壁詩爭妙促席吟時愧不同豪句大鯨秋駕
0622b10: 浪俊才細馬曉追風支笻放蕩千峰裏萬事收藏一
0622b11: 笑中約我清溪老蓮社茅茨相映小橋東
0622b12: 贈王司法
0622b13: 輕帆已巳有渡江期高會清游惜此時水閣颺煙晴試
0622b14: 茗雪窗剪燭夜論詩衝寒遠鴈來橫浦弄色新梅半
0622b15: 糝枝林下自知無一事亦應風月動關思
0622b16: 和許樂天
0622b17: 滄溟曾見化微塵花發桃源幾度春俗眼莫輕狂道
0622b18: 士此身應是謫仙人清彈一曲悲風遠絕唱千章白
0622b19: 雪新異日三茅成卜築卻因瓶錫得為鄰
0622b20: 師復作水餅供出五詩送別謝之
0622b21: 草堂野飯蜀江濱妥貼寒光刻削人忽展五篇爭疾
0622b22: 讀便驚四座暖生春已巳欣蓮社風流在更覺溪山氣
0622b23: 味新放箸翛然廬嶽去門欄他日夢應頻
0622b24: 贈鑒上人
0622b25: 毗尼藏出清淨寶精進林生功德香但得身心常寂
0622b26: 靜自然毛孔發靈光蒼苔不厭芒鞋弊空翠偏宜壞
0622b27: 衲荒好在虎溪長不出阿持何意尚遊方
0622b28: 贈靜上人
0622b29: 雪摧枯慮默如瘖秋壓寒松老不禁一室閉門稀識
0622b30: 面半窗斜照自拴針重城此日留詩別疊巘何年結
0622c01: 伴尋衰退寧堪久塵土相看滿眼是歸心
0622c02: 表上人久事雲庵過余石門
0622c03: 凍折枯杉已死灰豈宜安著在塵埃偎衰不入今人
0622c04: 眼精進曾親古佛來愛子渠渠念綈惠為余得得出
0622c05: 巖隈蒼顏華首供衰暮未死重逢更幾回
0622c06: 次韻超然
0622c07: 翠寒空覺此生浮歲月催人鬢易秋忽憶倚天廬嶽
0622c08: 去更尋清境武林游情親愧與高人別興發徒煩夜
0622c09: 月留他日西湖遠相憶為君一笑散沙鷗
0622c10: 寄楷禪師
0622c11: 龍蛇頭角混埃塵臨死方知老淨因三度傲辭天子
0622c12: 敕一生甘作淨名身虎皮羊質成何事牛馬襟裾亦
0622c13: 謾陳須信屈原千載後空門猶有獨醒人
0622c14: 璲首座出示巽中詩
0622c15: 左手不仁右手明懷情亦復棄藜床不知門外山花
0622c16: 發但覺君來笑語香頎紹神情掃秋晚瘦權詩句挾
0622c17: 風霜兩翁杖屨相追逐此夕因依夜話長
0622c18: 贈李秀才
0622c19: 門掩青山相並居愛君家法不蕭疏錦囊舉子能佳
0622c20: 句瑞鳥隱公多諫書學士八塼聲價在謫仙千首笑
0622c21: 談餘清朝第一他年事且看歸來著翠裾
0622c22: 贈修上人
0622c23: 我愛修公亦自賢未忻城郭愛林泉醉騎鯨背詩遺
0622c24: 落閑把牛毛字細編還我青山當夏晚乞君佳句著
0622c25: 床前雨餘獨憑煙雲上目送孤鴻落照邊
0622c26: 次韻超然竹陰秋夕
0622c27: 月脅雲行夜未深滿庭風露葉辭林知誰墻外千竿
0622c28: 竹分我窗西一畝陰山好已巳無歸國夢老閑猶有讀
0622c29: 書心剩題詩句酬幽隱歲月翩翩接趐禽
0622c30: 廬山寄都下邦基德祖諸故人
0623a01: 勢占江南三百里煙霏相映出層樓芒鞋竹杖山兼
0623a02: 水坐看行吟春復秋浮世萬途成底事吾生一飽更
0623a03: 何求故人京洛風埃地能信山中此樂不
0623a04: 送宗上人歸南泉
0623a05: 燈外佳眠試冷齋欲成歸夢暗驚回一軒秋色侵衣
0623a06: 重半夜波聲拍枕來江國潮平人獨令海山家在意
0623a07: 徘徊倚藤明日秦淮上看子風帆十幅開
0623a08: 晚坐藏勝橋望石門
0623a09: 好山千葉青蓮曉斫額令人意已消微出樓臺知有
0623a10: 寺倦行雲樹忽逢橋此生未覺叢林負肯處真教日
0623a11: 劫超閒拾墮薪成淺立細泉幽澗響寒蜩
0623a12: 至圓通僧覓詩
0623a13: 漱霧跳珠響澗泉千峰秀出雨餘天共驚繡帽銅腮
0623a14: 老重到香罏石耳邊清境荒涼歸歎息故人迎笑尚
0623a15: 依然明年過此還相見應及春風社燕前
0623a16: 送僧遊南嶽
0623a17: 古寺閒關聊作招夏秋歸思謾迢迢枕中柔櫓驚鄉
0623a18: 夢門外秦淮漲夜潮想見舊房生薜荔不堪疏雨在
0623a19: 芭蕉何時卻理緣雲策峰頂同誰看石橋
0623a20: 送隆上人
0623a21: 人生聚散等兒戲夢境紛然此一時老去漸知為客
0623a22: 味秋來長作送人詩感君義色分心曲慰我年華兩
0623a23: 鬢絲想見故鄉霜菊後屋頭千樹橘纍垂
0623a24: 次韻諒上人南軒避暑
0623a25: 人間酷暑推不去愛此南軒一榻空眼倦拋書成午
0623a26: 睡夢悠誰復羨王公豈知塵土隨肥馬但覺熏風掠
0623a27: 壞桐起步西園閒倚杖石榴花出數枝紅
0623a28: 贈吳山人
0623a29: 已巳得希夷旨趣深平生蹤跡任浮沉壺中景待和煙
0623a30: 臥海上山須帶鶴尋月裏一枝慵舉手人間萬事肯
0623b01: 關心出塵風骨憑誰識且枕焦桐混世吟
0623b02: 東溪僧聽泉堂
0623b03: 諸方游遍歸來晚閒構虛堂贖世紛雷轉空山動林
0623b04: 葉雪飛亂石濺溪雲石橋舊處龍湫吼漱玉曾看嶽
0623b05: 色分拄策眼高雙耳聵上方白塔卻親聞
0623b06: 送莊上人歸雲居
0623b07: 青鎖曉開殘雨上煙鬟春解笑聲中叢林今日猶雌
0623b08: 伏膺簡當年是法雄露碗憶嘗安樂味錦籠曾著瑞
0623b09: 香濃何時玉缽青林下與子婆娑小立同
0623b10: 上元宿百丈
0623b11: 上元獨宿寒巖寺臥看篝燈映薄紗夜久雪猿啼嶽
0623b12: 頂夢回清月在梅花十分春瘦緣何事一掬歸心未
0623b13: 到家卻憶少年行樂處軟紅香霧噴京華
0623b14: 次韻黃次山見寄
0623b15: 君詩清絕似沅湘寫妙宣心氣味長地僻且為三徑
0623b16: 樂才高真是萬夫望隨流我自分涇渭賞駿誰能略
0623b17: 牝黃自古豐城匿神物斗牛應覺動光芒
0623b18: 石門文字禪卷十
