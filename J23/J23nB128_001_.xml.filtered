0347a01: 普明寺牧牛圖頌序
0347a02: 咄盡大地是普明一頭牛何處更有佛與眾
0347a03: 生毫厘不隔本是如如若道此牛有黑有白
0347a04: 有雄有雌有饑有飽便是一體分別成二世
0347a05: 尊初生指天指地周行目顧犯人苗稼不少
0347a06: 祖師西來直指人心見性成佛喫他水草良
0347a07: 多三玄要四料揀五位居臣九十六圓相受
0347a08: 盡牽制鞭策乃至拈椎豎拂行棒行喝種種
0347a09: 機用皮毛脫落四足潛蹤許大一頭牛不知
0347a10: 逃向那裡去了到這裡地重關已巳破且道向
0347a11: 上還有事麼以拂子打圓相云火裡木牛耕
0347a12: 白雪雲中石馬舞春風會麼不會請看牧牛
0347a13: 頌并諸方次韻語句畢竟還有優劣也無。
0347a14: 臨濟正宗三十二世轢道人嚴大參謹序
0347a15: 
0347a16: 
0347a17: 普明禪師牧牛圖頌附諸大禪師和頌目錄
0347a18: 普明原頌雲棲蓮太師付梓序云普明未詳何許人
0347a19: 則亦不知道場之所矣辛丑冬予來理坊事壬寅夏
0347a20: 轢嚴居士將普明緣起及舊寺圖相示始知因緣
0347a21: 在此居士既恢復寺基初請玄微禪師繼請明巖耆
0347a22: 德殿宇煥然僚房俱備將來欲成獅窟余見諸方和
0347a23: 頌讀之不勝喜躍效顰和之并將圖頌和頌合成一
0347a24: 冊流通。
0347a25: 聞谷大師天隱禪師
0347a26: 破山禪師萬如禪師
0347b01: 浮石禪師玉林禪師
0347b02: 箬菴禪師山茨禪師
0347b03: 玄微禪師香幢法主
0347b04: 轢居士跛道人如念
0347b05: 無依道人
0347b06: 
0347b07: 
0347b08: 
0347b09: 康熙元年孟秋月　日寓般若堂如念空識
0347b10: 
0347b11: 未牧
0347b12: 
0347b13: 普明禪師頌
0347b14: 　未牧第一
0347b15: 生獰頭角恣咆
0347b16: 哮奔走溪山路
0347b17: 轉遙一片黑雲
0347b18: 橫谷口誰知步
0347b19: 步犯佳苗
0347b20: 初調
0347b21: 
0347b22: 普明禪師頌
0347b23: 　初調第二
0347b24: 我有芒繩驀鼻
0347b25: 穿一迴奔競痛
0347b26: 加鞭從來劣性
0347b27: 難調制猶得山
0347b28: 童盡力牽
0347c01: 受制
0347c02: 
0347c03: 普明禪師頌
0347c04: 　受制第三
0347c05: 漸調漸伏息奔
0347c06: 馳渡水穿雲步
0347c07: 步隨手把芒繩
0347c08: 無少緩牧童終
0347c09: 日自忘疲
0347c10: 迴首
0347c11: 
0347c12: 普明禪師頌
0347c13: 　迴首第四
0347c14: 日久功深始轉
0347c15: 頭顛狂心力漸
0347c16: 調柔山童未肯
0347c17: 全相許猶把芒
0347c18: 繩且繫留
0347c19: 馴伏
0347c20: 
0347c21: 普明禪師頌
0347c22: 　馴伏第五
0347c23: 綠楊陰下古溪
0347c24: 邊放去收來得
0347c25: 自然日暮碧雲
0347c26: 芳草地牧童歸
0347c27: 去不須牽
0348a01: 無礙
0348a02: 
0348a03: 普明禪師頌
0348a04: 　無礙第六
0348a05: 露地安眠意自
0348a06: 如不勞鞭策永
0348a07: 無拘山童穩坐
0348a08: 青松下一曲昇
0348a09: 平樂有餘
0348a10: 任運
0348a11: 
0348a12: 普明禪師頌
0348a13: 　任運第七
0348a14: 柳岸春波夕照
0348a15: 中淡煙芳草綠
0348a16: 茸茸饑餐渴飲
0348a17: 隨時過石上山
0348a18: 童睡正濃
0348a19: 相忘
0348a20: 
0348a21: 普明禪師頌
0348a22: 　相忘第八
0348a23: 白牛常在白雲
0348a24: 中人自無心牛
0348a25: 亦同月透白雲
0348a26: 雲影白白雲明
0348a27: 月任西東
0348b01: 獨照
0348b02: 
0348b03: 普明禪師頌
0348b04: 　獨照第九
0348b05: 牛兒無處牧童
0348b06: 閑一片孤雲碧
0348b07: 嶂間拍手高歌
0348b08: 明月下歸來猶
0348b09: 有一重關
0348b10: 雙泯
0348b11: 
0348b12: 普明禪師頌
0348b13: 　雙泯第十
0348b14: 人牛不見杳無
0348b15: 蹤明月光寒萬
0348b16: 象空若問其中
0348b17: 端的意野花芳
0348b18: 草自叢叢
0348b19: 寒或作含
0348b20: 真寂和尚和牧牛圖頌師諱廣印號聞谷
0348b21: 未牧
0348b22: 信足奔馳不憚勞東西南北路迢遙只貪芻
0348b23: 草平田闊忘卻家鄉有異苗
0348b24: 初調
0348b25: 氣性雖頑鼻已巳穿牧童從此痛加鞭渾身血
0348b26: 汗芒繩急遙望家山儘力牽
0348b27: 受制
0348c01: 暫時出草息奔馳好把芒鞋緊自隨到處凍
0348c02: 雲霜露滑斤斤調伏敢忘疲
0348c03: 迴首
0348c04: 芒繩不引自迴頭毛色皤然性已巳柔水草也
0348c05: 知山裏足牧童多意尚羈留
0348c06: 馴伏
0348c07: 暖風晴日柳溪邊俛首循人意悄然花落郊
0348c08: 原春色晚相隨歸去不須牽
0348c09: 無礙
0348c10: 調伏多年意自如水邊林下摠無拘一聲羌
0348c11: 笛松風起此日忘懷樂有餘
0348c12: 任運
0348c13: 百花溪上柳陰中飽食和雲臥綠茸歌罷山
0348c14: 童無所事遺鞭枕上睡方濃
0348c15: 相忘
0348c16: 在在溪山雲月中木人花鳥意相同國王水
0348c17: 草從來足閒步陂塘西復東
0348c18: 獨照
0348c19: 玉鞭無用草繩閒蹤跡全無古路間空手獨
0348c20: 歸林月下更前一步即牢關
0348c21: 雙泯
0348c22: 杳杳人牛不見蹤一團新月照秋空個中若
0348c23: 問還源旨風落岩花點翠叢
0348c24: 真寂和
0349a01: 報恩和尚和牧牛圖頌師諱圓修號天隱
0349a02: 未牧
0349a03: 水雲渺渺亂聲哮密密尋蹤路更遙晝夜風
0349a04: 霜不知處恐伊相犯別家苗
0349a05: 初調
0349a06: 纔獲繩頭把鼻穿謾將痛處更加鞭也知鄉
0349a07: 井迢迢遠拽轉頭來著力牽
0349a08: 受制
0349a09: 不從他性遠驅馳寸步提持漫漫隨幾度黑
0349a10: 風吹瀑雨通身泥水摠忘疲
0349a11: 回首
0349a12: 驀地忘機自轉頭悄然性氣已巳調柔山中水
0349a13: 草了知足不用遲疑在外留
0349a14: 馴伏
0349a15: 開放林間與水邊橫騎短笛任悠然歸來一
0349a16: 帶煙霞晚瀟灑歌謠不假牽
0349a17: 無礙
0349a18: 出入無欄心自如擬思量處更猶拘滿懷風
0349a19: 月人牛穩鞭索俱忘樂有餘
0349a20: 任運
0349a21: 野岸溪灣花柳中一環山水翠林茸逍遙快
0349a22: 活無求也軟草為氈睡興濃
0349a23: 相忘
0349a24: 拶到忘懷混沌中千山一色絕相同風光不
0349b01: 覺人牛處任運騰騰西復東
0349b02: 獨照
0349b03: 不須牧放淂安閒脫略尋常顧盻間散步謾
0349b04: 歸明月下踏翻泛上兩重關
0349b05: 雙泯
0349b06: 人牛處處竟無蹤新月孤懸萬象空借問歸
0349b07: 源端的旨枯樁春到綠叢叢
0349b08: 報恩和
0349b09: 東塔和尚和牧牛圖頌師諱海明號破山嗣法天童
0349b10: 未牧
0349b11: 頭角崢嶸便吼哮奔兢煙水路迢遙牧童草
0349b12: 料渾無戀孰肯平田犯稼苗
0349b13: 初調
0349b14: 牛兒鼻孔被繩穿放去收來不假鞭擬向東
0349b15: 西兩處觸一回入草一回牽
0349b16: 受制
0349b17: 年深日久懶奔馳雲影溪光逐漸隨任是上
0349b18: 林花鳥過聲二難喚牧兒疲
0349b19: 回首
0349b20: 計窮力極喚回頭謾把鞭繩閑放柔七縱八
0349b21: 擒縛樹下山童猶未肯停留
0349b22: 馴伏
0349b23: 山間林下水溪邊一飽無餘慶快然撒手童
0349b24: 兒歸路晚和牛急向遠村牽
0349c01: 無礙
0349c02: 穩眠露地意如如陽燄空花何所拘松韻山
0349c03: 童弄鐵笛輕輕吹醒樂無餘
0349c04: 任運
0349c05: 南北東西任運中腳頭腳底草茸茸飽餐只
0349c06: 剩些些意留與山童瞌睡濃
0349c07: 相忘
0349c08: 雲牛一片白其中那有雌黃與異同就裏欲
0349c09: 兮纖細子騰騰運運復西東
0349c10: 獨照
0349c11: 牧童鼓掌自閒閒始信牛蹤沒此間遂淂殷
0349c12: 懃謾且喜猶存星月照幽關
0349c13: 雙泯
0349c14: 人牛頓盡絕形蹤浩浩光吞宇宙空明月蘆
0349c15: 花來問的東風吹起自叢叢
0349c16: 東塔和破山
0349c17: 萬如禪師和牧牛圖頌師諱通微
0349c18: 未牧
0349c19: 劣性麤狂向外逃鄉關迢遞不知遙分明觸
0349c20: 處荒田地那肯回頭惜異苗
0349c21: 初調
0349c22: 驀路相逢逄把鼻穿饒伊惡性猛加鞭從今已
0349c23: 淂繩頭在纔要奔趨只一牽
0349c24: 受制
0350a01: 暫息顛頑暫息馳頻頻相顧也相隨芒繩雖
0350a02: 緩鞭尤樸不筭工夫不憚疲
0350a03: 迴首
0350a04: 頑劣消除已轉頭不加鞭逼性相柔牧童未
0350a05: 敢憑他意還把繩頭緊繫留
0350a06: 馴伏
0350a07: 萬木叢中芳草邊芒繩釋去意翛然夕陽影
0350a08: 裡歸鴉噪牛自相隨不用牽
0350a09: 無礙
0350a10: 皤白渾身性自如海天空闊不相拘牧童閒
0350a11: 倚松邊石短笛頻吹興有餘
0350a12: 任運
0350a13: 千條溪畔萬山中餐飲隨時飽綠茸牧子從
0350a14: 教無個事鼾鼾枕臂不知濃
0350a15: 相忘
0350a16: 是處雲山牛在中兩無心意月相同碧天影
0350a17: 落溪流急任尒縱橫西復東
0350a18: 獨照
0350a19: 生涯喪盡一身閒明月光騰古木間歌罷一
0350a20: 聲歸去晚芒鞋踏破隔鄉關
0350a21: 雙泯
0350a22: 廓然空絕兩無蹤寶月孤懸照碧空個事不
0350a23: 須重借問子規聲斷落花叢
0350a24: 萬如和
0350b01: 東塔浮石禪師和牧牛圖頌師諱通賢
0350b02: 未牧
0350b03: 蹉過聲前這一哮反生邊見歷途遙披毛帶
0350b04: 角渾無慮糞草何曾識稼苗
0350b05: 初調
0350b06: 纔識牛兮鼻已穿翻然自肯苦加鞭暫時不
0350b07: 在頻偷走猶把芒繩緊緊牽
0350b08: 受制
0350b09: 渡水穿雲不亂馳任從呼遣摠相隨牛兒雖
0350b10: 以堪調治未許山童暫放疲
0350b11: 回首
0350b12: 一回入草一回頭可比初時性已柔滿徑落
0350b13: 花思踐履客途煙雨豈羈留
0350b14: 馴伏
0350b15: 玲瓏石伴古松邊任運騰騰始貼然手裡有
0350b16: 須放下鼻中去索不須牽
0350b17: 無礙
0350b18: 觸處逢逄渠淂自如入泥入水又何拘饑餐渴
0350b19: 飲困來睡底事從來無欠餘
0350b20: 任運
0350b21: 已眼撐開宇宙中胡來胡現任茸茸山童閒
0350b22: 唱還鄉曲不覺令人歸思濃
0350b23: 相忘
0350b24: 喪盡偷心豁達中人牛何異復何同從今兩
0350c01: 絕提防力可以西兮可以東
0350c02: 獨照
0350c03: 脫盡皮毛赤體閒堂堂獨露笑談間不是渠
0350c04: 儂能了達祗因透徹上頭關
0350c05: 雙泯
0350c06: 空空寂寂杳無蹤一點靈機盡掃空智理不
0350c07: 存悲化普一輪明月照幽叢
0350c08: 浮石和
0350c09: 玉林和尚和牧牛圖頌師諱通琇繼住報恩
0350c10: 未牧
0350c11: 牛本荷人人不識胡行亂躍隔迢遙一回摸
0350c12: 著牛兒鼻大千沙界沒莖苗
0350c13: 初調
0350c14: 寄言識淂牛兒者莫學時流強策鞭我是牛
0350c15: 兮牛是我分明無二若為牽
0350c16: 受制
0350c17: 牧童但不迷頭去純白牛兒到處隨非比道
0350c18: 途販賣客橫騎倒捋自無疲
0350c19: 回首
0350c20: 莫道功深始轉頭牛無背面與剛柔山童但
0350c21: 淂狂心歇鼻孔彌天絕去留
0350c22: 馴伏
0350c23: 尋常逐遂營營者謾道長調方帖然見徹斯
0350c24: 牛無往返始知多載枉拘牽
0351a01: 無礙
0351a02: 本自翛然絕絆羈知恩豈肯強牽拘縱橫飛
0351a03: 舞無留跡誰信那伽定有餘
0351a04: 任運
0351a05: 不分內外與邊中傍水尋芳入亂叢回首東
0351a06: 山吐新月騎歸茆屋興猶濃
0351a07: 相忘
0351a08: 強把全軀分二體計窮力盡始知同他長我
0351a09: 短俱休問說甚人西與物東
0351a10: 獨照
0351a11: 頂破虛空蹈碎地不留一物雜其間孤孤迥
0351a12: 迥雖堪羨羡瞥爾知羞始透關
0351a13: 雙泯
0351a14: 誰為所牧誰為牧認影牽風徹底空有問其
0351a15: 中端的意早知芻犬吠茅叢
0351a16: 玉琳和
0351a17: 箬庵禪師和牧牛圖頌師諱通問
0351a18: 未牧
0351a19: 走遍天涯逞意哮穿雲涉水路迢遙多年一
0351a20: 片閒田地蹂踏堪憐損稼苗
0351a21: 初調
0351a22: 鼻孔生獰不易穿一回入草一加鞭狂心何
0351a23: 計能拴縛賴有山童把索牽
0351a24: 受制
0351b01: 擬將何處更驅馳暮兩朝煙緊自隨蹤跡欲
0351b02: 逃難躲避任渠奔烈也成疲
0351b03: 回首
0351b04: 翻然自肯便回頭滿地殘紅襯草柔故國有
0351b05: 懷情未撇暗愁春老尚遲留
0351b06: 馴伏
0351b07: 收來放去古溪邊風月隨緣自悄然水草不
0351b08: 思無底事相看撒手竟忘牽
0351b09: 無礙
0351b10: 縱步溪山得自如風流兩岸亦何拘橫吹短
0351b11: 笛斜陽暮溢目春光信有餘
0351b12: 任運
0351b13: 不曾移步出山中暖簇晴花五色茸莫怪山
0351b14: 童閒瞌睡臥雲眠月興偏濃
0351b15: 相忘
0351b16: 相將無事太平中渠我情忘迥不同一段閒
0351b17: 愁摠收拾不知花落水流東
0351b18: 獨照
0351b19: 一道寒光萬境閒寥寥四顧水雲間夜深明
0351b20: 月歸來後照徹空王向上關
0351b21: 雙泯
0351b22: 從前光影覓無蹤不見人牛煙水空盡大地
0351b23: 回春曉夢日高香散百花叢
0351b24: 箬庵和
0351c01: 山茨禪師和牧牛圖頌師諱通際
0351c02: 未牧
0351c03: 水草溪邊縱意哮鼻頭無繫去迢遙誰知宇
0351c04: 宙皆王化亂踏雲山犯稼苗
0351c05: 初調
0351c06: 芒繩初把鼻相穿熟處難忘痛著鞭兮付牧
0351c07: 童牢守護莫教暫失手中牽
0351c08: 受制
0351c09: 動容頑性好奔馳左右旋眸渠緊隨悵望遠
0351c10: 山鄉信杳披雲帶月正忘疲
0351c11: 回首
0351c12: 知恩逐步肯回頭烈氣消融性漸柔騎向平
0351c13: 陂深草處橫吹短笛絕羈留
0351c14: 馴伏
0351c15: 只在平田煙柳邊鞭繩拋卻坐翛然暮山鐘
0351c16: 動上方月恁麼歸來不假牽
0351c17: 無礙
0351c18: 人牛相視體如如彼此無心不用拘花柳叢
0351c19: 中隨意往團團蹄跡更無餘
0351c20: 任運
0351c21: 或時村裡或雲中舊地閒田草正茸踏遍一
0351c22: 毫無剩跡牧童高臥柳陰濃
0351c23: 相忘
0351c24: 撐撐頭角臥林中渠我渾忘雲水同為愛山
0352a01: 前芻草細夜深乘月過溪東
0352a02: 獨照
0352a03: 個裡風光鎮日閒放身穩臥白雲間長歌一
0352a04: 曲聲嘹喨直透威音劫外關
0352a05: 雙泯
0352a06: 不見人牛不見蹤清風明月滿長空太平休
0352a07: 用歌堯令枯木重開花一叢
0352a08: 山茨和
0352a09: 桐月菴禪師和牧牛圖頌師諱妙用號玄微
0352a10: 未牧
0352a11: 黑雲低處一聲哮足底程途那信遙童子個
0352a12: 時將貫索未嘗留意惜良苗
0352a13: 初調
0352a14: 鼻孔今朝始受穿十分狂性只宜鞭要渠了
0352a15: 了尋常事不管通身黑業牽
0352a16: 受制
0352a17: 蹊徑於今不枉馳鞭繩緩緩肯相隨家山水
0352a18: 草隨時給信步風流也不疲
0352a19: 迴首
0352a20: 綠楊堤畔碧溪頭景自晴和風自柔水牯轉
0352a21: 頭初自肯月明歸路謾遲留
0352a22: 馴伏
0352a23: 那裏隨來過這邊左盤右轉摠安然黃鶯叫
0352a24: 淂山花笑聲色中能不被牽
0352b01: 無礙
0352b02: 脫落虛空萬象如人牛浪蕩不相拘鞭繩颺
0352b03: 下無子引興梅花一調餘
0352b04: 任運
0352b05: 我自悠然一覺中任渠草徑玩纖茸落花沒
0352b06: 膝春山晚猶潑紅霞錦繡濃
0352b07: 相忘
0352b08: 白雲拖過月明中月與雲和一色同智境此
0352b09: 時都不會何論南北與西東
0352b10: 獨照
0352b11: 家破蕭然四壁閒於今雲淨月明間固非往
0352b12: 日程途事尚好挨身拶過關
0352b13: 雙泯
0352b14: 劇盡何方覓影蹤不應空裏鏤虛空有誰道
0352b15: 露堂堂地蜂蝶痴迷花底叢
0352b16: 桐月和
0352b17: 一指菴禪師和牧牛圖頌師諱明海號香幢
0352b18: 未牧
0352b19: 東奔西觸縱狂哮越嶺盤溪不憚遙眼底只
0352b20: 貪畦畔艸那知回首有靈苗
0352b21: 初調
0352b22: 幾年鼻孔未經穿今日收來始著鞭捏定索
0352b23: 頭無少緩一回入草一回牽
0352b24: 受制
0352c01: 頑皮且喜罷驅馳我步溪邊他亦隨只恐柳
0352c02: 絲拴不住孜孜照管略無疲
0352c03: 回首
0352c04: 一自牽歸這一頭幾將鞭杖驗剛柔而今已
0352c05: 蹈還家路嬾聽枝頭黃栗留
0352c06: 馴伏
0352c07: 幾處低坡淺水邊相依相狎意陶然山雲欲
0352c08: 暮歸村舍宛轉隨人不用牽
0352c09: 無礙
0352c10: 水草尋常事事如任渠飲啄嬾相拘笛聲喚
0352c11: 醒珊瑚月狼籍清光一點餘
0352c12: 任運
0352c13: 緩步春山平麓中風和日暖草蒙茸鼾齁一
0352c14: 枕藤蘿石不管岩花色淡濃
0352c15: 相忘
0352c16: 通身皎潔片雲中明月蘆花未許同謾道玉
0352c17: 樓窗已曉金烏猶在海門東
0352c18: 獨照
0352c19: 牛自空兮人自閑翛然獨步水雲間尚須驀
0352c20: 地翻身轉靠倒窮途最後關
0352c21: 雙泯
0352c22: 皮毛蓑笠了無蹤一片寒光墮碧空煙雨故
0352c23: 園消息斷百花何處鬥芳叢
0352c24: 一指和
0353a01: 轢道人嚴大參和牧牛圖頌
0353a02: 未牧
0353a03: 雲山堆裏一聲哮頭角宛然家信遙滿地閒
0353a04: 花都踏遍那知異草并良苗
0353a05: 初調
0353a06: 生獰如虎鼻難穿賴淂牧童有索鞭不是一
0353a07: 番施辣手個時劣性恐難牽
0353a08: 受制
0353a09: 熟徑難忘欲逞馳芒繩在手緊相隨豈容逐
0353a10: 草尋芳去晝夜拘拴不憚疲
0353a11: 迴首
0353a12: 暫時落草即迴頭雲凍霜寒足已巳柔欲緩鞭
0353a13: 繩尤未緩鄉關不到且拘留
0353a14: 馴伏
0353a15: 高深蹊徑曲無邊相押相馴已信然楊柳陰
0353a16: 斜紅日轉鼻頭繩斷不須牽
0353a17: 無礙
0353a18: 水草皇王摠自如何須特地苦相拘山童撒
0353a19: 手先高坐牛亦安然閒有餘
0353a20: 任運
0353a21: 信步行來到此中山前山後草茸茸放渠散
0353a22: 走陂塘去不似當年狂興濃
0353a23: 相忘
0353a24: 太平氣象月明中爾我家山色色同袖手低
0353b01: 眉忘管帶不知西去與來東
0353b02: 獨照
0353b03: 蹤跡寥寥獨個閒渾然出處那其間自歌自
0353b04: 唱空山下多少痴人認過關
0353b05: 雙泯
0353b06: 人牛謾說絕形蹤何異吹風欲滿空若問還
0353b07: 源親的旨參天荊棘亂叢叢
0353b08: 轢和
0353b09: 轢道人再和牧牛圖頌
0353b10: 未牧
0353b11: 牟牟聲響是渠哮欲覓頭蹤轉展遙狹路相
0353b12: 逢逄剛識淂甘心饑餓不嘗苗
0353b13: 初調
0353b14: 孃生鼻孔未經穿痛處針錐痛處鞭漫道牧
0353b15: 童施毒手恐渠馳逐倍加牽
0353b16: 受制
0353b17: 古路凄凄作麼馳他山岐曲肯相隨痴兒不
0353b18: 把繩頭放牢繫虛空徒自疲
0353b19: 迴首
0353b20: 自從蹈著這源頭骨力雖剛毛色柔日薄虞
0353b21: 淵歸意急肯貪芻艸故淹留
0353b22: 馴伏
0353b23: 蹄跡團團古岸邊飢餐渴飲恣悠然東來西
0353b24: 往皆平貼出外歸家摠不牽
0353c01: 無礙
0353c02: 嶺頭溪畔自如如豎走橫眠更不拘水草國
0353c03: 王隨分給本來無欠亦無餘
0353c04: 任運
0353c05: 牛兒閒放此山中臥草眠花飽綠茸圜圚從
0353c06: 來渠不入逍遙自在興偏濃
0353c07: 相忘
0353c08: 人牛共住碧岩中到處溪山雲月同猿鳥自
0353c09: 啼花自笑水流西去岸移東
0353c10: 獨照
0353c11: 脫盡皮毛淂自閒翛然獨步水雲間可憐無
0353c12: 限英靈漢開眼堂堂入死關
0353c13: 雙泯
0353c14: 處處逢逄渠沒影蹤碧天雲淨月輪空個中多
0353c15: 少風流趣寶鴨香消錦繡叢
0353c16: 轢再和
0353c17: 轢道人三和牧牛圖頌
0353c18: 未牧
0353c19: 黎然體色驀然哮震地驚天用不遙嚼盡山
0353c20: 花吸盡水不留常住一莖苗
0353c21: 初調
0353c22: 鼻孔撩天不受穿誰能下手妄加鞭牧童縱
0353c23: 有繩頭在枉費功夫著力牽
0353c24: 受制
0354a01: 牛兒有腳自驅馳堪笑盲兒步步隨泥水溪
0354a02: 深渾不染牽他入草淂毋疲
0354a03: 迴首
0354a04: 轉腦旋蹄錯路頭何分頑劣與剛柔驀然直
0354a05: 去家鄉到不必淹淹在外留
0354a06: 馴伏
0354a07: 散誕溪邊與艸邊要騎要下任安然索頭盤
0354a08: 結牛頭上到處為家不用牽
0354a09: 無礙
0354a10: 柳陌花街到處如犯人苗稼又何拘橫衝直
0354a11: 撞都無礙窠臼掀翻無剩餘
0354a12: 任運
0354a13: 夜半歸來月正中三生石上草茸茸太平休
0354a14: 斬痴頑漢一任橫吹鐵笛濃
0354a15: 相忘
0354a16: 這○中黑白元來一色同我不似
0354a17: 渠渠似我誰分南北與西東
0354a18: 獨照
0354a19: 牧他屎屁不曾閒鞭向無生眨眼間有意氣
0354a20: 時添意氣何妨一鏃破三關
0354a21: 雙泯
0354a22: 泥牛入海杳無蹤木馬嘶風向碧空個事若
0354a23: 何重話會花開鐵樹鬧叢叢
0354a24: 轢三和
0354b01: 跛道人如念牧牛圖頌有序
0354b02: 諸佛垂跡祖師西來無非發明此事拈搥豎拂熱棒
0354b03: 熱喝單提向上機輪普明禪師假人法重設牧牛圖
0354b04: 頌轢居士報佛恩復興祖師道場大禪師錦上鋪
0354b05: 花跛道人畫龍點眼長安風月貫今古那箇男兒不
0354b06: 丈夫阿呵呵好大哥。
0354b07: 未牧頭角崢獰恣意哮溪山踏遍路迢遙牧童不
0354b08: 把牛穿鼻難保狂心不犯苗
0354b09: 初調繩頭在手鼻兒穿性劣難調緊著鞭從此一
0354b10: 番休放緩牧童須是要頻牽
0354b11: 受制劣性調柔漸息馳牽來步步已相隨牧童猶
0354b12: 把精神抖到此渾然不覺疲
0354b13: 回首顛狂心盡始回頭功用無間牛自柔信手牽
0354b14: 歸明月下免從水草又停留
0354b15: 馴伏不計山邊與水邊了然無事自安然森羅萬
0354b16: 象渾閑事從此牛兒不用牽
0354b17: 無礙獨露堂堂意自如安眠穩坐已巳無拘牧童短
0354b18: 笛閑拈弄一曲橫吹樂有餘
0354b19: 任運識破元來只此中閑花野草任茸茸東西南
0354b20: 北無遮障拍手高歌興正濃
0354b21: 相忘白牛只在白雲中渴飲饑餐總是同閑著山
0354b22: 童石上立此間那復問西東
0354b23: 獨照牛兒無跡地閑閑明月團圞只此間自有一
0354b24: 雙窮相手一拳直透萬重關
0354b25: 雙泯人牛俱泯杳無蹤水在長江月在空猿抱子
0354b26: 歸青嶂裡鳥銜花落碧嵒叢
0354b27: 
0354b28: 
0354b29: 
0354b30: 
0354c01: 
0354c02: 
0354c03: 
0354c04: 
0354c05: 
0354c06: 
0354c07: 
0354c08: 
0354c09: 無依道人和牧牛圖頌徐諱昌治號覲周
0354c10: 未牧
0354c11: 頭角未露一聲哮自在縱橫去路遙黑白始
0354c12: 分牝牡相生來柔順長靈苗
0354c13: 初調
0354c14: 順性今朝也受穿何煩童子又加鞭線索在
0354c15: 手隨時轉到處風光無掛牽
0354c16: 受制
0354c17: 踏著溪山便騁馳朝行暮宿緊相隨一回飲
0354c18: 水一回脹悠悠負載不辭疲
0354c19: 回首
0354c20: 堪悲烈性不回頭幸得天生稟性柔遍界落
0354c21: 花忘踐履煙雲霄路莫停留
0354c22: 馴伏
0354c23: 不分內外與中邊束縛無拘意灑然信步行
0354c24: 來皆坦道騰騰任運總無牽
0355a01: 無礙
0355a02: 萬別千差性本如超群惟此性無拘一身負
0355a03: 荷皆全力本分何曾有欠餘
0355a04: 任運
0355a05: 暫爾息肩臥雲中忽長新芽生意茸引重致
0355a06: 遠隨意適箇中獨步興偏濃
0355a07: 相忘
0355a08: 忽忘管帶太虛中渴飲饑餐處處同物我盡
0355a09: 捐知解淨如日西升夜落東
0355a10: 獨照
0355a11: 得安閒處且安閒不留轍跡在人間瞥爾英
0355a12: 明了達去踢倒銀山鐵壁關
0355a13: 雙泯
0355a14: 隔墻清聽絕無蹤形影孤寒照碧空窗楞已巳
0355a15: 過渾無事又何精舍竹林叢
0355a16: 無依道人和
0355a17: 牧公道人項真本和牧牛圖頌
0355a18: 未牧
0355a19: 青山綠水恣咆哮四顧三回路轉遙只管貪程為太
0355a20: 速何知日用犯佳隹苗
0355a21: 初調
0355a22: 纔見牛兮驀鼻穿麤浮習氣急加鞭那時掘強橫馳
0355a23: 走把定繩頭好一牽
0355a24: 受制
0355b01: 四蹄今已巳息奔馳放去收來無不隨且喜鞭繩猶把
0355b02: 握牧童何肯自為疲
0355b03: 回首
0355b04: 溪山踏遍自回頭熟處生時性漸柔鼻貫一條成底
0355b05: 事不勞腕力暫相留
0355b06: 馴伏
0355b07: 左盤右轉碧溪邊撇下鞭繩樂自然幾度綠楊歸夜
0355b08: 月山童高臥竟忘牽
0355b09: 無礙
0355b10: 掉尾擎頭適自如縱橫脫略有何拘悠然一曲寒崖
0355b11: 上短笛吹開物外餘
0355b12: 任運
0355b13: 飢餐渴飲絕邊中倦即和雲臥草茸驟步任教青嶂
0355b14: 外滿腔風月興偏濃
0355b15: 相忘
0355b16: 人牛共住此山中動轉施為絕異同我本是渠渠即
0355b17: 我不知南北與西東
0355b18: 獨照
0355b19: 牛無方所牧童閒懶把虛名落世間盡大地來無我
0355b20: 我不消彈指透重關
0355b21: 雙泯
0355b22: 人牛兩盡沒形蹤今古相酬劫亦空本地風光一段
0355b23: 事歲寒松柏翠叢叢
0355b24: 牧公和
