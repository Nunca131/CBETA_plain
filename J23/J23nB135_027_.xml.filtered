0709b01: 石門文字禪卷第二十七
0709b02: 宋江西筠溪石門寺沙門釋德洪覺範著
0709b03: 門人覺慈編錄毘陵天甯法雲堂校
0709b04: 跋
0709b05: 跋唐明皇傳
0709b06: 初明皇聞元魯山之歌歎曰賢人之言也聞左璫訴
0709b07: 道迎宋璟不為璟禮則益知其賢何其明也及聞祿
0709b08: 山曰胡家不知有父但知有母便遂信之何其暗也
0709b09: 孟子曰養心莫大於寡欲欲少縱之則反易如此然
0709b10: 能割所甚愛以寧天下與漢高帝鑄印銷印遲速一
0709b11: 間耳此其所以再造唐室也。
0709b12: 跋狄梁公傳
0709b13: 秦攻魏破之殺魏王瑕誅諸公子而一公子不得乃
0709b14: 令魏國曰得公子者賜金千鎰匿之者罪至夷公子
0709b15: 之乳母節乳之俱逃而魏故臣有識乳母者曰乳母
0709b16: 無恙乎乳母曰嗟乎吾奈公子何故臣曰今公子安
0709b17: 在吾聞秦令曰有能得公子者賜千金匿之者夷乳
0709b18: 母儻知其處盍不言乎乳母曰吁我不知公子處借
0709b19: 吾知之終不可言故臣曰魏國正破亡族已巳滅矣尚
0709b20: 誰為乎乳母吁而言曰夫見利而反上逆也畏死而
0709b21: 棄義亂也恃逆亂以求利吾不為也遂抱公子藏大
0709b22: 澤中故臣告秦軍秦軍追見射之乳母以身蔽矢著
0709b23: 身者數十乃俱死秦王聞而貴之葬以卿禮東漢李
0709b24: 善南陽李元奴也家疫死止孤兒續始生數旬而貲
0709b25: 以萬數奴婢共議謀殺續分其產善潛負續逃亡隱
0709b26: 山陽瑕丘界中親自哺養乳為生湩續雖在孩抱奉
0709b27: 之不異長者有事輒跪請白然後行之續年十歲善
0709b28: 與歸其邑修理舊業鍾離意時為瑕丘令上書薦之
0709b29: 光武詔善及續並為太子舍人魏節乳母漢李善古
0709b30: 之奴婢也而其所為卓越如此予聞虎生三日其氣
0709c01: 食牛駃騠七日而超其母蓋其種性殊特不幸而趣
0709c02: 異類中耳若二人者殆功名富貴者事也又可以品
0709c03: 類拘之乎唐則天皇后受夫顧託而欲奪以自有哥
0709c04: 舒翰提兵三十萬而北面事賊此真奴婢豈寔能功
0709c05: 名富貴者乎。
0709c06: 跋北里誌
0709c07: 春秋傳書六鷁退飛石隕五微事也何足書乎先儒
0709c08: 曰聖人之意以謂如鷁與石無預於道德性命之理
0709c09: 且猶謹嚴詳次如此況道德性命乎北里誌戲劇之
0709c10: 文而達道校證藏之豈五石六鷁之意乎舒王曰司
0709c11: 馬君實平生大過人者臨事不苟於達道亦云。
0709c12: 跋達道所蓄伶子于文
0709c13: 風行水上渙然成文者非有意於為文也余讀此傳
0709c14: 蓋通德娓娓而語子于筆追而書之非有意也然通
0709c15: 德所論惠男子殆天下名言吾以謂子于之室有此
0709c16: 婢如維摩詰之有天女也達道手校諸書而此本最
0709c17: 美非好古博雅何以至是司馬君實無所嗜好獨畜
0709c18: 墨數百爾或以為言君實曰吾欲子孫知吾所用此
0709c19: 物何為也達道之畜書其亦司馬之墨癖也。
0709c20: 跋邴根矩傳
0709c21: 孔北海年十六時能舍匿山陽張儉事泄兄弟及母
0709c22: 三人爭死竟坐兄褎北海因是顯名遼東太守公孫
0709c23: 度欲殺劉政政先依根矩矩匿之月餘以付太史子
0709c24: 義既而謂度曰政已去君之害豈不除哉度曰然根
0709c25: 矩曰君之畏政者以其智也令政已免智將用矣尚
0709c26: 奚拘政之家不若赦之無重悲也度乃出之棄又資
0709c27: 送政家皆歸故郡嗚呼東漢號多氣節之士其天性
0709c28: 哉方張儉劉政之窘而遇北海兄弟太史子義根矩
0709c29: 雖困於亨蓋其平生取友護助何所憾焉韓退之誌
0709c30: 柳子厚愛其請代劉夢得播州曰嗚呼士窮乃見節
0710a01: 義今夫平居里巷相慕悅酒食遊戲相徵逐翊翊強
0710a02: 笑語以相取下握手出肺肝相示指天日涕泣言死
0710a03: 生不相背負宜若可信一旦臨小利害僅如毛髮比
0710a04: 反眼若不相識落陷阱不一引手救反擠之又下石
0710a05: 焉者皆是也此宜禽獸所不忍為而其人自視以為
0710a06: 得計使聞子厚之風亦可以少愧矣予聞退之之言
0710a07: 太過及親嘗之乃知此曹今古一律也借能過之安
0710a08: 能已巳之哉。
0710a09: 跋魯公與郭僕射論位書
0710a10: 魯公作字多擘窠大書端勁而秀偉黃魯直云此所
0710a11: 期無不欲高照千載者此帖草略匆匆前所未見開
0710a12: 軸未暇熟視已巳覺粲然忠義之氣橫逆而點畫所至
0710a13: 處便自奇勁公嘗謂盧杞曰朝廷法度豈更堪公破
0710a14: 壞也於此又曰朝廷綱紀須共存正凜然想見其為
0710a15: 人蓋公所遭之時如此而所守之道不得不然故倉
0710a16: 卒未敢忘國之綱紀也余私有感於中者因記於此。
0710a17: 跋杜子美祭房太尉文稿
0710a18: 房琯之賢盧杞之不肖讀其傳曉然易分也然睢陽
0710a19: 之敗由琯魯公被害杞實使之校二者之設心則終
0710a20: 不能優劣而甫稱琯之材雖困蹇以死益堅壯非忠
0710a21: 義激烈篤於自信其能爾耶疑史記賀蘭不予南霽
0710a22: 雲兵事若不直雖然哥舒翰之臣祿山天子西奔天
0710a23: 下怨之而高適乃表雪其事稱舒翰忠義有素而以
0710a24: 病奪其明將軍三十萬而低首事賊非叛乎從而文
0710a25: 其罪非欺乎而甫亦嘗以舒翰適為賢豈史皆不足
0710a26: 憑而甫之稱無不真者耶。
0710a27: 跋東坡山谷帖二首
0710a28: 東坡山谷之名非雷非霆而天下震驚者以忠義之
0710a29: 效與天地相始終耳初不止於翰墨王羲之顏平原
0710a30: 皆直道立朝剛而有禮故筆蹟至今天下寶之者此
0710b01: 也予於雲巖訥室觀此帖皆其海上窮困時自適之
0710b02: 語然高標遠韻凌秋光磨月色令人手玩一飯不置
0710b03: 若訥當藏之名山以增雲林之佳氣。
0710b04: 前代尊宿火浴無燒香偈子山谷獨能偈之初見羅
0710b05: 漢南公化作偈其略曰黑蟻旋磨千里錯巴蛇吞象
0710b06: 三年覺天下衲子聽瑩十年晦堂曰魯直作此有據
0710b07: 乎亦意造爾山谷曰吾聊為叢林戲耳晦堂大笑曰
0710b08: 豈可以般若為戲論乎山谷始悔前所學未登本色
0710b09: 罏乃卜居于庵之旁方知晦堂真不請之友耳今
0710b10: 讀此書乃是未見晦堂時語也不然安有吹劍語乎。
0710b11: 跋東坡與佛印帖
0710b12: 東坡騎鯨上天去十九白矣平生文章流落世間者
0710b13: 所在神物護持然士大夫罕蓄之多見山人野士之
0710b14: 室汝水旼禪者出此帖示予雖其一期酬酢之語而
0710b15: 謙光燭人三復之想見幅巾杖屨翛然行儋石水溢
0710b16: 間如淵明在柴桑斜川時某題。
0710b17: 跋東坡平山堂詞
0710b18: 東坡登平山堂懷醉翁作此詞張嘉甫謂予曰時紅
0710b19: 粧成輪名士堵立看其落筆置筆目送萬里殆欲仙
0710b20: 去爾余衰退得觀此於祐上座處便覺煙雨孤鴻在
0710b21: 目中矣。
0710b22: 跋東坡與荊公帖
0710b23: 予嘗見東坡與荊公帖謂少游曰願公稱揚之使增
0710b24: 重於世又舉魯直自代表曰魁壘之才足以冠絕天
0710b25: 下孝友之行足以追配古人是四老俱登鬼錄覽此
0710b26: 翰墨尚足以增山川之勝氣也。
0710b27: 跋東坡老木
0710b28: 東坡婆娑林丘如此老木而山谷以筆端之口為形
0710b29: 容之華光缽囊中乃一時頓有此兩玉人耶。
0710b30: 跋東坡池錄
0710c01: 歐陽文忠公以文章宗一世讀其書其病在理不通
0710c02: 以理不通故心多不能平以是後世之卓絕穎脫而
0710c03: 出者皆目笑之東坡蓋五祖戒禪師之後身以其理
0710c04: 通故其文渙然如水之質漫衍浩蕩則其波亦自然
0710c05: 而成文蓋非語言文字也皆理故也自非從般若中
0710c06: 來其何以臻此其文自孟軻左丘明太史公而來一
0710c07: 人而已巳然予有恨恨其窺夢幻如霧見月雖老而死
0710c08: 古今聖達所不免譬如晝則有夜而東坡喜學煉形
0710c09: 蟬蛻之道期白日而骨飛竟以病而歿使其如魯仲
0710c10: 連之不受萬鍾之位而肆志則寧復有遺恨哉佛鑑
0710c11: 能珍敬其書則其趣味乃真是山邊水邊之人與夫
0710c12: 假高尚之名心悅孔方道人者異矣。
0710c13: 跋東坡緘啟
0710c14: 東坡海外之文中朝士大夫編集已巳盡雖予之篤好
0710c15: 者亦以為無餘矣佛鑑輒出此帙為示皆中朝士大
0710c16: 夫集中所無者山林之人泯泯櫱櫱若無所用而其
0710c17: 志好尚亦清絕哉譬如無雲之月有目者皆愛仰之
0710c18: 況斯文乎。
0710c19: 跋東坡書簡
0710c20: 王逸少骨鯁顏平原剛正兩公皆有立朝大節而後
0710c21: 世以字畫稱予嘗嗟惜之然名德之重故世珍其筆
0710c22: 蹟蓋理之固然東坡之於王顏又其逸群絕塵者其
0710c23: 法權極可寶秘宣和四年人日覺慈軸以來示予予
0710c24: 忻然喜其嗜好若可教也。
0710c25: 跋山谷所遺靈源書
0710c26: 熙寧元豐之間西安出二偉人徐德占一旦興草菋
0710c27: 與人主論天下事若素宦於朝黃魯直氣摩雲霄與
0710c28: 蘇東坡並馳而爭先二公皆名震天下聖世第一等
0710c29: 人也而詩詞所寓翰墨之妙拳拳服膺於靈源大士
0710c30: 如此則知彼上人者必有大過人者耳一以達摩正
0711a01: 諦不斷才一縷為憂一以願得一雲門為言豈非念
0711a02: 其所負不可以蹤蹟者耶高安道人誼叟久從之游
0711a03: 蓄此書出以示予予祝之使藏之名山庶百千年之
0711a04: 下知江南道德所在未全寂寥也。
0711a05: 跋山谷雲峰悅老語錄序
0711a06: 山谷筆回三峽不露一言雲峰舌覆大千更無剩法
0711a07: 昔日龍山父子雖被熱瞞今朝虎溪兒孫應增冷笑
0711a08: 咄寒山子道底。
0711a09: 跋山谷筆蹟
0711a10: 山谷為予言自出峽見少年時書便自厭此帖在龍
0711a11: 舒時作自然有一種勝氣未易與俗人言也當有賞
0711a12: 音耳。
0711a13: 跋山谷帖
0711a14: 山谷翰墨風流不減謝東山而書詞鄭重傾倒於華
0711a15: 光如此予疑百世之下有讀之者知華光後身支道
0711a16: 林哉。
0711a17: 跋行草墨梅
0711a18: 山谷醉眼蓋九州而神於草聖華光道價重叢林而
0711a19: 以筆墨作佛事兩翁並軸如夏口松下見婁師德永
0711a20: 禪師像於邢和璞甕中耳。
0711a21: 跋橘洲圖山谷題詩
0711a22: 予棲遲橘洲斷岸甚久別來無夕不在夢偶開軸見
0711a23: 之如倚法華臺引鏡也讀山谷語如幅巾相從道林
0711a24: 路時。
0711a25: 跋山谷五觀
0711a26: 舒王在鍾山多與禪者游王以宗乘關捷問之莫不
0711a27: 瞠若若以膚淺問之莫不聽瑩於是大訝其寡聞嘗
0711a28: 問一僧五觀法使誦之往往不能句者嗚呼非施法
0711a29: 之過學者亦罪焉以其不能從師授也山谷冠冕道
0711a30: 德偉俊聳于縉紳宜其倚花叫飲高追晉宋風流之
0711b01: 游方其窮約乃知跏趺而食又作觀法非直己巳好之
0711b02: 且欲移於天下其信道為法之勤可謂透脫情境者
0711b03: 耳逢原畜此疾欲以示學者庶幾其有能動心者耳。
0711b04: 跋黔安書
0711b05: 王家父子翰墨流落後世不少而所見皆弔喪問病
0711b06: 之帖豈具得意之書已巳為當時賢士大夫所藏世不
0711b07: 得而見之耶弼上人處見黔安青石牛帖皆與村落
0711b08: 故人語然其傲睨萬物之意不沒更百年後斯帖當
0711b09: 亦貴耳。
0711b10: 跋山谷字二首
0711b11: 山谷初自鄂渚舟至長沙時秦處度范元寔皆在予
0711b12: 自三井往從之道人儒士數輩日相隨穿聚落游叢
0711b13: 林路人聚觀以為異人今餘二十年予再游長沙山
0711b14: 林間往往見其筆扎此帖此簡前嘗見之宣和二年
0711b15: 秋八月至法輪竦上人出以為示玩之不忍置魯女
0711b16: 有遺荊釵而泣者路人笑之曰以荊為釵易辦女乃
0711b17: 泣何也女以手掠髮曰非以其難致也以其故舊耳
0711b18: 予所以玩之者實鍾魯女泣荊之情。
0711b19: 山谷初謫人以死弔笑曰四海皆昆弟凡有日月星
0711b20: 宿處無不可寄此一夢者此帖蓋其喜得黔戎有過
0711b21: 從之詞其喜氣可搏掬山谷得瘴鄉有遊從其情如
0711b22: 此使其坐政事堂食箸下萬錢以天下之重則未必
0711b23: 有此喜也。
0711b24: 跋珠上人山谷酺池詩
0711b25: 予紹聖初留都下聞士大夫藉藉誦青石牛詩而此
0711b26: 四絕尤著聞恨不見此老閱三年遊石門林下識君
0711b27: 實骨面善談笑相從最久時珠禪垢面不襪然已巳超
0711b28: 卓後二十餘年予還自海外而君實化去久矣丁酉
0711b29: 坐夏洞上有鴨步而至者問之乃吾向所識不襪公
0711b30: 也於是甘吾老矣夏休珠將經行湘山袖此卷來讀
0711c01: 之龍蛇飛動凌跨韓柳之氣糠秕王候之韻如其無
0711c02: 恙時陰晚坐覺山川增勝爽然忘其孤廢也湘山多
0711c03: 高人識青石牛甚眾珠可以示之使其韻摩摶衡霍
0711c04: 固不佳哉。
0711c05: 跋與法鏡帖
0711c06: 山谷作黃龍書時與予同在長沙碧湘門外舟中今
0711c07: 餘年佛鑑出此以示予曇諦見前身麈尾山谷醉中
0711c08: 仙去此帖墮空之垢被也。
0711c09: 跋石臺肱禪師所蓄草聖
0711c10: 少游此詩荊公自書於紈扇蓋其勝妙之極收拾春
0711c11: 色於語言中而已巳及東坡和之如語中出春色山谷
0711c12: 草聖不數張長史素道人遂書兩詩於華光梅花樹
0711c13: 下可謂四絕予不曉草字開卷但見其雷砰電射揭
0711c14: 地祇而西七曜耳吁哉異也政當送與龍安照禪師
0711c15: 使一讀之。
0711c16: 跋山谷筆古德二偈
0711c17: 此兩詩唐智閑禪師所作也世口膾炙之久矣而莫
0711c18: 知主名豈山谷未敢必誰所作耶覺思示山谷在華
0711c19: 光時筆此翁以筆墨為佛事處處稱贊般若於教門
0711c20: 非無力者也今成千古為之流涕書之。
0711c21: 跋山谷雲庵贊
0711c22: 雲庵住廬山時山谷過焉相與游鸞溪坐大石上擘
0711c23: 窠留題其法喜之游如黃檗裴公乃作此贊後二十
0711c24: 餘年得於衡陽毛氏之家持以還長沙開法長老覺
0711c25: 慈寔其的孫時年二十三歲即以付之臨濟正脈使
0711c26: 流通不斷乃無所媿此贊其敬之哉宣和五年中秋
0711c27: 前一日題。
0711c28: 跋東坡山谷墨蹟
0711c29: 予自南來流落山水久不見偉人便覺胸次勃土可
0711c30: 掃宣和二年冬涌師於湘西古寺中出以為示如見
0712a01: 蘇黃連璧下馬氣如吐霓也。
0712a02: 跋山谷字
0712a03: 山谷翰墨妙天下蓋所謂本分鉗鎚至於說禪自到
0712a04: 於三老之後則似攙奪行市奇傑之氣光風霽月如
0712a05: 珥立殿陛之下何其照曜哉漳州正道書記於東山
0712a06: 雪朝出以相示便覺增清山川精神秀發道雖一枝
0712a07: 一缽求實於己巳者無有然骨董箱有此軸殆可與連
0712a08: 城照乘爭價也。
0712a09: 又詩
0712a10: 山谷論詩以寒山為淵明之流亞世多未以為然獨
0712a11: 雲巖長老元悟以為是此道人村氣而俎豆山谷靈
0712a12: 源之間也已巳可驚駭乃又能斲評詩之論殊出意外
0712a13: 此寒山詩也以山谷嘗喜書之故多為林下人所得
0712a14: 顏平原方乞米而山谷已巳謝得米要之非胡椒八百
0712a15: 斛之家也。
0712a16: 跋叔黨子
0712a17: 王子敬童稚時作字行草已巳超故方引紙著腕右軍
0712a18: 從後掣其筆不獲乃歎曰是兒他日名當大成予觀
0712a19: 叔黨行草皆蟬蛻墳塵之類筆法通亞乃翁矣惜其
0712a20: 早世不秋庸詎不以此郎媲子敬耶邵陽儉上人雨
0712a21: 歇攜此帖見過翛然如見父子角巾竹杖行小港榕
0712a22: 林之下不勝清絕建炎二年三月十八日。
0712a23: 跋本上人所蓄小坡字後
0712a24: 雞蘇本草龍腦薄荷也東吳林下人夏月多以飲客
0712a25: 而俗人便私議坡誤用雞蘇為紫蘇可發吳儂一笑
0712a26: 予將發鸞溪上人以此軸為示筆勢飛動皆學坡而
0712a27: 未臻坡嶮處者要之如馬巷中逢王謝家子弟步趨
0712a28: 狀貌蘊藉風流有自來矣覺範題。
0712a29: 跋了翁詩
0712a30: 仁者難逢思有常平居慎勿恃何妨爭先世路機關
0712b01: 惡近後語言滋味長爽口物多終作疾快心事過必
0712b02: 為傷與其病後求良藥不若病前能自防。
0712b03: 右了翁送其姪剛勝柔詩勝柔過南昌出以為示曰
0712b04: 伯氏祝曰儻見覺範使為汝說破予曰翁欲汝知口
0712b05: 只好喫飯耳。
0712b06: 跋了翁書
0712b07: 宣和二年夏得翁書前去無日矣能復一來相見乎
0712b08: 翁平生剛方吐言如刀鋸而此書若悽冷私怪之明
0712b09: 年四月遣書走山陽八月人還云翁方發書日下世
0712b10: 矣蓋四月九日也聞之酸鼻累日翁視死生一戲耳
0712b11: 予重為天下惜此人品翁知國如陸忠公臨大節不
0712b12: 奪如顏魯公文章光明贍博如白樂天通達宗教如
0712b13: 裴公美然四公者皆享富貴建功名死無遺恨而翁
0712b14: 兼四公之長而以一斥不能復遂坐廢三十年予所
0712b15: 以追悼而不去心也八月七日方飯僧薦冥福病臥
0712b16: 剌然刀畫而南州珠上人攜此軸來讀之而長歎哲
0712b17: 人逝矣予何所稅駕乎此去死生一決耳珠包腰一
0712b18: 缽苦硬有膽氣而能蓄此書今叢林禪和子以為何
0712b19: 種故紙然則珠殆亦有佳處因為流涕而書之。
0712b20: 跋瑩中帖
0712b21: 瑩中竄海上而名震天下不減司馬丞相之在洛中
0712b22: 時平生多與山林之人游處處見其翰墨雖戲語亦
0712b23: 如雪中春色予觀堪公所蓄答仰山真慧禪師簡重
0712b24: 而謹嚴如其為人味其立朝盡節無媿宋廣平陸宣
0712b25: 公也。
0712b26: 跋瑩中詩卷
0712b27: 了翁徉狂垢汙不擇香臭而至山水間便能賦山礬
0712b28: 墨梅乃爾暴清絕耶予政和春過衡陽道權出以相
0712b29: 示如見抵掌談笑時。
0712b30: 跋江表民願文
0712c01: 世尊論學道特言富貴為難表民官為左司風節凜
0712c02: 然天下畏仰貴顯矣而與其夫人俞氏一飯奉身清
0712c03: 淨自活畢世真如德生童子有德童女豈特求於今
0712c04: 為鮮雖從古人中求亦無有也予閱其願文廣大堅
0712c05: 固深切著明真黑暗崖之火炬生死海之舟楫為之
0712c06: 序者淨慈禪師退然才中人而以大法為己巳任如雪
0712c07: 竇為之跋者延平了翁立朝正色剛而有禮愈斥而
0712c08: 愈忠如魯公皆表民之友也而三友者聯翩欲刪去
0712c09: 予而自游普賢願海又可乎。
0712c10: 跋李商老詩
0712c11: 予至石門杲禪出商老詩偈巨軸讀之茫然知此道
0712c12: 人蓋滑稽翰墨者也又欲入社作雲庵客試手說禪
0712c13: 便吞雲門臨濟如虎生三日氣已巳食牛衲子譁曰甘
0712c14: 露滅非錯下注腳。
0712c15: 跋徐洪李三士詩
0712c16: 陳瑩中嘗問予南州近時人物之冠予以師川駒父
0712c17: 商老為言瑩中首肯之駒父戲效孟浩然作語如王
0712c18: 謝家子弟風神步趨不能優劣商老和之如劉安王
0712c19: 見上帝大言不遜豪氣未除獨師川有句在暮山煙
0712c20: 雨裏西洲落照中未暇寫也。
0712c21: 跋蘇子由與順老帖
0712c22: 子由每多疾病則學道宜多憂患則學佛宜常坐黨
0712c23: 人兩謫高安多與山林有道者語知其為排遣憂患
0712c24: 者也順老予時拜之又吾雲庵賢之漓然流涕而書
0712c25: 云。
0712c26: 跋張七詩
0712c27: 玉不可種也而孝之至則種玉亦生泉不可呼也而
0712c28: 忠之至則呼泉亦洌虎不可使令也而有德者役以
0712c29: 橐經乙不可教誨也而有義者致其同室予觀兩張
0712c30: 之詩引物連類折之以至理而秀傑之氣不沒讀之
0713a01: 使人一唱三歎豈筆端有口之徒歟。
0713a02: 跋高臺仁禪師所蓄子宣詩
0713a03: 曆公以功業著詩律傳者少自廢放山林間與衲子
0713a04: 遊其語便爾清熟此柳子厚所謂詩人以窮乃工殆
0713a05: 非虛語。
0713a06: 跋道鄉居士詩
0713a07: 道鄉以說禪口談醫國法門雷霆一世初非以詩鳴
0713a08: 也而此詩句句有法蓋其胸次如春之盎盎著物成
0713a09: 容今既已矣萬人何贖哉儼師題于衡山之麓。
0713a10: 跋鄒志完詩乃其子德久書
0713a11: 道鄉文章種性自然如五色鳳此詩乃浴天池時容
0713a12: 光也其雛筆法已巳能追蹤山谷之氣讀之令人想見
0713a13: 蹇驢風帽如宗武扶子美醉吟詩也。
0713a14: 跋四君子帖
0713a15: 秦少游舌頭無骨王定國察見淵魚山谷口業猶在
0713a16: 道鄉習氣不除華光不語如雷。
0713a17: 跋呂鎮公詩
0713a18: 右惠照院見太師鎮國呂公留題一首深清雄麗有
0713a19: 愛君報國之志時公方尉新昌實生太尉吉甫以道
0713a20: 德為神考所敬與舒王上下議論遂參大政文章翰
0713a21: 墨雷霆一時福祿壽考逮事三朝天下學者宗之昔
0713a22: 李邵以高才博學為南鄭幕門侯吏而其子固為東
0713a23: 漢名臣豈所謂隱德報應不身嘗之而及其子孫者
0713a24: 乎予於太師鎮國公亦云。
0713a25: 跋李豸弔東坡文
0713a26: 東坡以建中靖國元年七月二十七日歿於常州時
0713a27: 錢濟明侍其傍白曰端明平生學佛此日如何坡曰
0713a28: 此語亦不受遂化李豸為文以弔之曰道大難名才
0713a29: 高眾忌皇天后土知平生忠義之心名山大川還千
0713a30: 載英靈之氣士大夫稱其詞該而美今錄以示常道
0713b01: 人亦可以舉似山中諸道友也。
0713b02: 跋養直可師唱和真隱詩
0713b03: 予久不見養直時時想見其墮幘醉時忽閱此詩如
0713b04: 行野渡春色中雖盎盎醇釅然終有一種清絕氣味
0713b05: 可上人語迅快如漱壑夜泉響掃窗春霧空不類菜
0713b06: 肚阿師語仲伯連璧士也而皆友吾巽中傳曰觀其
0713b07: 所以游因以知其為人吾於巽中亦云。
0713b08: 跋養直詩
0713b09: 宣和三年三月予遷居水西南臺寺初六日顛風攪
0713b10: 林東軒小寢俄大雨起步脩廊復坐頹然昏睡南州
0713b11: 道崇難者持此軸來隱几讀之如觀飛菟頓塵追風
0713b12: 趁日也然其詩詞所及皆予故人而予亦嘗落憫憐
0713b13: 中蓋方竄海外時帖也昔曾魯公問予曰蘇養直聞
0713b14: 齒少而詩老恨未識之子見其詩否予曰李太白詩
0713b15: 語帶煙霞肺腑纏錦繡以予觀養直之詩逮又過之
0713b16: 魯公駭予此論今數詩惜公不見以驗前語耳。
0713b17: 跋謝無逸詩
0713b18: 臨川謝無逸布衣而名重搢紳於書無所不讀於文
0713b19: 無所不能而尤工於詩黃魯直閱其與老仲元詩曰
0713b20: 老鳳垂頭噤不語枯木查牙噪春鳥大驚曰張晁流
0713b21: 也陳瑩中閱其贈普安禪師詩曰老師登堂撾大鼓
0713b22: 是中那容嗇夫喋歎息曰計其魁傑不減張晁也二
0713b23: 詩於無逸集中未為絕唱而陳黃已巳絕倒無餘惜其
0713b24: 未多見之耳然無逸又喜論列而氣長詩尚造語而
0713b25: 工置於文潛補之集中東坡不能辯文章如良金美
0713b26: 玉自有定價殆非虛語也予方以罪謫海外無逸適
0713b27: 過廬山見吾弟超然熟視久之意折曰吾此生復能
0713b28: 見覺範乎語不成聲乃背去後三年予幸蒙恩北還
0713b29: 而無逸乃棄予而先焉因與超然對榻夜語及之不
0713b30: 自覺淚殷枕也嗚呼無逸東鄰有甯生者二十餘以
0713c01: 鏤刻為菩薩像每過無逸恬退趨去俄游京師以其
0713c02: 役得將仕郎而還華裾細馬閭里聚觀無逸出門值
0713c03: 之為避路門弟子為不懌累月嗚呼無逸有出世之
0713c04: 才年未五十一命不沾殞傾大命曾東鄰甯木工之
0713c05: 不若嗟乎惜哉。
0713c06: 跋無盡居士帖
0713c07: 無盡登庸百僚畏讋坐政事堂德長於兩府諸公自
0713c08: 劉中書吳門下皆昆弟畜之觀其退歸山林與衲子
0713c09: 游書詞諄諄不翅如骨肉然賢者莫不怪之安知此
0713c10: 老人以法為親乎龍安照公倚公之風遂托名不朽
0713c11: 其亦老贊公盧玉川希上人之流亞也耶。
0713c12: 跋蔡子因詩書三首
0713c13: 歐陽文忠公嘗非笑肥字而誇杜子美獨貴瘦硬東
0713c14: 坡作詩曰杜陵論書貴瘦硬此論未工吾不平豐妍
0713c15: 瘦容各有態飛燕玉環誰敢憎予因此帖可謂豐妍
0713c16: 者也觀其俊氣橫逸不受富貴鞚勒之韻宜從古人
0713c17: 中求宣和元年十月八日臨川瞻上人出以為示便
0713c18: 覺神魄飛越於鐵甕城之下瓜洲杳靄之閭。
0713c19: 文章天下第一數東坡子因蔡氏子弟而飲食夢寐
0713c20: 以之其種性妙非習俗所能移使東坡而在見子因
0713c21: 當不減張曲江之與李泌也。
0713c22: 予久不見夢蝶偶得此詩湘西山水間時松風盤空
0713c23: 林月滉蕩如顧虎頭對劉琨展其畫像也。
0713c24: 跋李商老大書雲庵偈二首
0713c25: 商老以大父事雲庵以伯父事天寧則予蓋其叔父
0713c26: 也仰山曰東院師叔若在惠寂不到寂寞商老寂子
0713c27: 後身也然甘露滅固未死而商老與其弟未嘗不啼
0713c28: 飢其大言以詬罵魔佛高自許可蓋習氣也。
0713c29: 近世要人達官其氣焰摩層霄而門可附而炙手者
0713c30: 不翅百千然其語言翰墨人見之皆如拒頑百姓見
0714a01: 催租文引恚視之不棄擲幸矣商老灌園脩水之上
0714a02: 而筆畫一出人爭傳寶以相矜誇吾是知道德無貧
0714a03: 賤也覺慈生一十年去年從余而知有商老偶出所
0714a04: 畜一軸見嬉喜而書其尾且以雪道向無知之恥云。
0714a05: 跋韓子蒼帖後
0714a06: 蘇東坡伯仲文章之妙無媿相如子雲而其見道之
0714a07: 大全則楊馬瞠若乎後子蒼文字師法蘇氏西蜀後
0714a08: 來之駿也讀其問照公向上一路後照未見詶語予
0714a09: 為代之曰不辭向汝道只恐撞見劉幽求大帽壓耳
0714a10: 手提油子蒼他日見之定是無語。
0714a11: 跋太師試筆帖二首
0714a12: 此帖骨氣深穩姿媚橫生其得意時筆也不然何其
0714a13: 如行雲流水之閑暇也予臥痁逾月偶閱之覺痁不
0714a14: 辭而去乃知檄愈頭風非虛語耳。
0714a15: 予觀太師楚國公之書骨含富貴積學之至神氣蓋
0714a16: 人然付其姪以寶公詩其外護欲傳之子孫為無窮
0714a17: 家法也。
0714a18: 跋公袞帖
0714a19: 見蛇鬥而筆法進聞雞聲而遂能神東坡以謂寧有
0714a20: 存法與神于胸中而能學書者乎予觀公袞行草既
0714a21: 不用法亦不祈其神娓娓意盡則止耳。
0714a22: 跋三學士帖
0714a23: 秦少游張文潛晁無咎元祐間俱在館中與黃魯直
0714a24: 居四學士而東坡方為翰林一時文物之盛自漢唐
0714a25: 已巳來未有也宣和四年七月太希先倒骨董箱得此
0714a26: 三帖讀之為流涕嗚呼世間寧復有此等人物耶。
0714a27: 跋蘭亭記并詩
0714a28: 宣和四年夏彌月不雨稻田龜兆出予晨興垂頭坐
0714a29: 西齋方與造物者游而廚丁聿來告米竭余作白眼
0714a30: 久之希先送此軸來索跋欣然見王子敬諸君子忘
0714b01: 其廚丁廚丁求與決予曰當以三筏用事正不必逼
0714b02: 人也。
0714b03: 跋荊公元長元度三帖
0714b04: 予兒時劇於鄰家見壁間有詩曰是非不到釣魚處
0714b05: 榮辱常隨騎馬人今日見此三帖偶憶前句。
0714b06: 跋百牛圖
0714b07: 畫工能為神鬼之狀使人動心駭目者以其無常形
0714b08: 無常形可以欺世也然未始以為貴唯犬馬牛虎有
0714b09: 常形有常形故畫者難工世之人見其似則莫不貴
0714b10: 之畫牛之法徑寸者不刷毛予觀此圖非特入法凡
0714b11: 百尾喜怒俯仰小大伏立趨並浮鼻荷痒盡其情狀
0714b12: 意非畫師殆高人韻士以寓其逸想耳予老住江村
0714b13: 而比道林嶽麓之富其牛每以谷量日夕蓋拾礫追
0714b14: 逐叱叱於田畝之中厭飫矣而全美乃以此軸為示
0714b15: 何哉予以湘西之雲塢為畫笥則全美必以此圖為
0714b16: 怍。
0714b17: 跋周廷秀詶唱詩
0714b18: 宣和二月初吉日予送客松下淺丘縱望廷秀一髯
0714b19: 男子但是時湘西雪盡眾峰蒼然我與廷秀皆是畫
0714b20: 圖廷秀袖出與張公詶唱之詞讀之便覺與眾峰爭
0714b21: 秀豈其媿從聚落中來故以此句彈壓清境耳。
0714b22: 跋順濟王記
0714b23: 東坡昔自定武謫英州夜宿分風浦三鼓矣發運司
0714b24: 知有後命遣五百人來奪舟東坡曰乞夜櫓及星江
0714b25: 就聚落買舟可乎使者許諾即默禱順濟王曰軾往
0714b26: 來江湖之上三十年王於軾為故人故人之失所當
0714b27: 哀憐之達旦至星江出陸至豫章則吾事濟矣不然
0714b28: 復見使至則當露寢浦漵言未卒風掠耳篙師升颿
0714b29: 颿飽炊未及熟已巳渡楊瀾泊豫章日亭午嗚呼順濟
0714b30: 之威靈為江湖之益者不可悉數獨分風送東坡南
0714c01: 去此心日月不能老也其英特之風不減李逢吉禮
0714c02: 陸宣公也。
0714c03: 跋李成德宮詞
0714c04: 唐人工詩者多喜為宮詞天階夜月涼於水臥看牽
0714c05: 牛織女星玉容不及寒鴉色猶帶朝陽日影來世稱
0714c06: 絕唱以予觀之此特記恩遇疏絕之意於凝遠不言
0714c07: 之中非能摸寫大平藻節萬物讀成德所作一百篇
0714c08: 知前人之未工也其收拾道山絳闕之春色刻畫玉
0714c09: 樓金屋之情狀使海山瀕海之人讀之如近至尊非
0714c10: 其才當世何以治此上元日題。
0714c11: 石門文字禪卷第二十七
