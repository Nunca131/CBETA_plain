0596b01: 石門文字禪卷第五
0596b02: 宋江西筠溪石門寺沙門釋德洪覺範著
0596b03: 門人覺慈編錄毘陵天甯法雲堂校
0596b04: 古詩
0596b05: 謁嵩禪師塔
0596b06: 吾道例一作比孔子譬如掌與拳展握固有異要之手
0596b07: 則然晚世苦凌夷講習失淵源君看投跡者紛紛等
0596b08: 狂顛韓子亦儒衣倔強稱時賢憑凌作詬語到死不
0596b09: 少竣後世師韓輩穴攘一作長猶可憐走一作趨名不自
0596b10: 信逐隊工語言譁然皇祐閒一作初飛蚊鬧喧闐田衣
0596b11: 動成群怒癭空自懸縮頭不敢息兀坐如蹲猿堂堂
0596b12: 東山公才大德亦全齒牙生風雷筆陣森戈鋋隱然
0596b13: 湖海上長庚橫曉天作書肆豪猛揮斤莫敢前群兒
0596b14: 雖貌敬臆論已巳不專書成謁天子一日萬口傳坐令
0596b15: 天下士欲見嗟無緣功成還山中笑語荅雲煙我來
0596b16: 不及見山水自明鮮入門寂無聲修竹空滿軒永懷
0596b17: 翛然姿骨目聳清堅僮奴豈知此住此亦彌年指余
0596b18: 以石塔草棘北峰巔再拜不忍去聽此遶澗泉吁嗟
0596b19: 末運中那復斯人焉文章亦細事清苦非所便但愛
0596b20: 公所守遠相諸祖肩遲遲哦公詩落日滿晴川願攜
0596b21: 折腳鐺結茅西澗邊歲時邏松檜來此掃頹磚
0596b22: 補東坡遺三首題武王非聖人論後
0596b23: 青燈照華髮掩卷成嗟咨事有世共見而意復難知
0596b24: 殺父子受封殆非人所為孟津觀兵者非天尚誰欺
0596b25: 孔子蓋周人而為殷宗枝欲辨則不敢亟口稱夷齊
0596b26: 使彼果聖乎古今無異詞則其罪武王明甚無可疑
0596b27: 呶呶與世辨泛濫驚群兒惜不經柳子為一剖擊之
0596b28: 知誰千載下擊節讀吾詩
0596b29: 食菜羹示何道士
0596b30: 窮冬海道絕瘴雨晴墟里何以知歲豐未卯炊煙起
0596c01: 先生清夢回科髻方隱几獠奴拾墮薪發爨羹藷米
0596c02: 飽霜闊葉菘近水繁花薺都盧深注湯米爛菜自美
0596c03: 椎門醉道士一笑欲染指誡勿加酸鹹云恐壞至味
0596c04: 分嘗果超絕玉糝那可比鮮肥增惡欲腥膻耗道氣
0596c05: 畢生啜此羹自可老儋耳錄以寄徐聞阿同應笑喜
0596c06: 己已卯歲除夜大醉
0596c07: 昔聞安期生以術干項羽羽無人君量狂輒遁去
0596c08: 又聞魯仲連舌有濟世具人君欲祿之高視笑不語
0596c09: 吁古列僊人萬事不干慮乃肯入世紛豈非以民故
0596c10: 翩翩遙增擊悠然知事誤道合人所難一律無今古
0596c11: 我生飽憂患晚有二子慕骯髒刺世眼甚宜著閑處
0596c12: 一篇引一杯舉杯揖黎母
0596c13: 次韻李太白
0596c14: 我讀謫仙詩句卒意不盡層峰俯絕壑可望不可進
0596c15: 忽如登旋雲便覺星斗近濁醪世閒義糟粕真典墳
0596c16: 先生瓊液口不飲嫌其村只今牛渚春盎盎餘醉魂
0596c17: 昔醉過汗漫懷袖揣崑崙爾來頹檐下負日虱自捫
0596c18: 次韻蘇東坡
0596c19: 先生謫儋耳一葉航渺茫褊心隘世議怒罵成文章
0596c20: 昆蟲伏孔垤仰看青鸞翔世欲羈縻之凡慮不自量
0596c21: 瓊山遶珠淵寶光夜煌煌我曾至其舍月出波心房
0596c22: 追惟對遺編燈火夜初涼麗詞有逸韻文君方小籹
0596c23: 便覺胸次閒八窗玲瓏光似聞青冥上幢節鳴珮璫
0596c24: 先生應過我衣袖識天香
0596c25: 餽歲次東坡韻寄思禹兄
0596c26: 我來客湘江獨泛無人佐封疆接南越都會列百貨
0596c27: 方嗟歲除矣仍喜此月大思歸姑置之且枕曲肱臥
0596c28: 餽問亦未能起看燈照座念貧米無舂笑富粉轉磨
0596c29: 二者分劣優等是一年過唯有東坡翁作詩今續和
0596c30: 守歲
0597a01: 除夕自不寐守歲世事杯念此歲月往嗟哉難蔽遮
0597a02: 舊歲幸無疾新歲知如何此夕且相守拊掌一笑譁
0597a03: 靜聞鬧市中夜鼓不停撾弟兄醉酩酊冠巾墮欹斜
0597a04: 我居巖壑中不覺日蹉跎和詩無好句其敢對人誇
0597a05: 別歲
0597a06: 新歲壓已至舊歲去不遲我尚留不住石火那能追
0597a07: 不知歲所在鳧雛喧水涯父老相邀迓年年知此時
0597a08: 梅花只落盡又見春水肥我本無欣喜何嘗有戚悲
0597a09: 想見君飲酣一舉時一辭春容尚能老此身那不衰
0597a10: 仙廬同巽中阿祐忠禪山行
0597a11: 好山不知源勝處藏疊嶂興來理清游意適爭勇往
0597a12: 事異傾同識顧語山荅響野泉行淺沙脫屨屢植杖
0597a13: 相羊木陰下喘坐清相向阿祐華林風媚秀得妍狀
0597a14: 忠禪等鵠清精神照冰段住山異比丘韻出羲皇上
0597a15: 風度太清臞吐語極豪放撥置形骸外卸藉草莽
0597a16: 獨余衰退姿面色餘煙瘴勝踐偶獲陪茲樂非夙望
0597a17: 一笑粲妍鄙散坐推少長媿無斜川詩苦語出牽強
0597a18: 讀之輒自差幸君一拊掌
0597a19: 送稀上人還石門
0597a20: 海昏石門在深谷排闥千峰如觸鹿崛然獨秀一峰
0597a21: 高自與千山作眉目曾摩關西一味禪眾中雜遝多
0597a22: 豪賢如今此老成新塔但有樓閣如當年道人今作
0597a23: 石門客須眉尚帶芳鮮色冷齋說我舊游處夢魂夜
0597a24: 渡修江碧朝來秋聲發舟樹羨君先我山中去故人
0597a25: 問我歸何時試令哦我送行詩
0597a26: 寄題彭思禹水明樓
0597a27: 議郎詩眼發天藏咄嗟辦樓臨汝水遙知殘夜笙歌
0597a28: 散月出東南人獨倚纖雲滅盡光下徹微波不興天
0597a29: 著底忽驚白晝在軒窗試數游魚見鱗尾平生骯髒
0597a30: 笑伊優官冷對人言少味但余清境得厭飫天應用
0597b01: 此相償耳我當興發竟相覓一柺西風健行李登臨
0597b02: 尚能為君賦要使江山增勝氣
0597b03: 復次蔡元中韻
0597b04: 江樓為誰構想見晴瓦碧夜讀樓中詩終疑筆五色
0597b05: 氣方吞劉備和不以口擊麗如傲梁公正恐是花魄
0597b06: 君才比西子果識天下白我句陋無鹽筆硯焚欲亟
0597b07: 吾家大馮君酒酣頗自適書來誇壯觀盈紙濺醉墨
0597b08: 初無萬錢念脫帽見禿筆時時及少年追逐寄夙昔
0597b09: 誡勿效寶公清狂挑鏡尺
0597b10: 次韻思禹思晦見寄二首
0597b11: 新詩夜讀寒更盡兄弟盡容窺所蘊此詩未暇數奇
0597b12: 趣談笑先看押難韻家在筠溪白石灘後堂分得玉
0597b13: 千竿遙知華屋青燈夜想見對床風雨寒湘山曉學
0597b14: 愁眉淺思歸憑高意凝遠貫珠妙語肯寄我暴富人
0597b15: 驚呼北阮何時促詔紫宸對草制千言倚馬待才高
0597b16: 合在明光宮忍令流落江湖外我漁意不在金鱗湘
0597b17: 浦華亭一樣春苑頭佐舟未乾沒問法僧來寂寞濱
0597b18: 古師政與人意合有問自應忘所荅一波纔動眾波
0597b19: 隨光遍千燈無壞雜
0597b20: 多生垢習消磨盡一念定光空五蘊尚能弄筆戲題
0597b21: 詩如鐘殷床有餘韻南臺煙靄隔重灘城廓遙應認
0597b22: 剎竿湘西六月失三伏一枕窗風午簟寒年來懶復
0597b23: 嫌山淺更欲移庵藏僻遠又思喧寂不相妨臥念當
0597b24: 年三語阮鏡裏朱顏豈長對歲月去人寧少待是身
0597b25: 已巳作夢幻觀肯復經營此身外議郎材志堪逆鱗笑
0597b26: 談解生寒谷春會看為天作喉舌願聽高風淮海濱
0597b27: 要知未必與世合載之詣世世不荅譬如瓶中有澠
0597b28: 淄雖與世混終不雜
0597b29: 戲廓然
0597b30: 久不對睿語便覺牙頰強獨行谿山閒清鵠失群伴
0597c01: 溫軟聞吳音攀翻忽東向試問識睿否客曰甚無恙
0597c02: 但遭呂吳興拽手不少放欲使開笑齒說法人天上
0597c03: 掉頭掣肘去不顧西興浪登舟翻然行萬眾皆目斷
0597c04: 平生勇於道氣韻真邁往安肯逐兒輩低首投世網
0597c05: 但恐呂望之追法薛廷望茶鹽以加之趁出白雲嶂
0597c06: 要看呵佛祖瘦拳捉藜杖
0597c07: 清臣先臣過余於龍安山出群公詩為示依天
0597c08: 覺韻
0597c09: 隨軒文字海異寶羅周遭忽見張公詩雪浪翻驚濤
0597c10: 坐令千巖秋萬壑風怒號如君閱縉紳異材雜蓬蒿
0597c11: 我公廊廟姿王室久勤勞只今天下望北斗太山高
0597c12: 驗君平生術月脅窺秋毫嗟余人世外靈臺關鑰牢
0597c13: 行將侶白鷗浩歌作遠逃已巳作華亭叟月明水一篙
0597c14: 器之喜談禪縱橫迅辯嘗摧衲子叢林苦之有
0597c15: 詩見贈次其韻
0597c16: 彭侯慣法戰機鋒吸西江衲子畏面目望見投矛鏦
0597c17: 叢林真一害斯人喧此邦我雖耐矢石貌抗心已巳降
0597c18: 霜鐘但摩挲豈敢施微撞時來奮棘髯劇談對閑窗
0597c19: 初見搖心樹久則摧慢幢遂使澆薄態琢磨成敦厖
0597c20: 吾志荷大法君欲插手扛從來內外護劉遠名亦雙
0597c21: 斯道久破碎百孔而千瘡要當共補綴追配能與龐
0597c22: 春去歌
0597c23: 杏子生仁桃葉長西園日腳踰女墻墻陰嬌語誰家
0597c24: 娘涼涼作隊來採桑玉纖拾礫抵翠羽鶯燕笑語殊
0597c25: 不忙吳蠶睡起未成繭肺腸已巳作金絲光歸來遠山
0597c26: 堆莫碧無端野李嬌春色辛夷花零愁更多熏骨真
0597c27: 香無處覓
0597c28: 贈雲道
0597c29: 道人有奇骨野鶴在雞群十年江北南高蹤等浮雲
0597c30: 朅來中國生紛埃涴衣裙西山遶漳水玉澗連石門
0598a01: 中有唐朝寺禪誦度朝昏正當袖手去坐對柏子焚
0598a02: 君看市朝閒凍螘環磨輪何當作高笑視世一虻蚊
0598a03: 贈少府
0598a04: 每欲一醉竟未嘗今朝杯翠如桄榔須臾耳熱仰天
0598a05: 笑氣吞萬里駒方驤何從人閒有此客杜門忽見車
0598a06: 軒昂興來對我弄絃索妙觀隨指追文王絕學子雲
0598a07: 不汲汲頗許叔度能汪汪何當萬事付一笑臥看天
0598a08: 雨雲飛翔
0598a09: 次韻明應仲宗傳送供
0598a10: 老住江上村隨分亦迎送陪堂一缽飯不得日日共
0598a11: 唯無清淨福正坐失修種後身老湘龐惻然施心動
0598a12: 妙語俱積香把玩廢吟諷才高氣駿特飛兔不受控
0598a13: 且與洗妒慳何止愈頭痛吾聞佛事門同宗而異用
0598a14: 甘贄打粥鍋應仲獨送供
0598a15: 七月十三示阿慈
0598a16: 寺已餘十僧田不登百數何以常乏食強半了租賦
0598a17: 今年失布種正坐無牛具六月始分秧江流冒塍路
0598a18: 水退秧陷泥經月已無雨枯根折龜兆瘦葉壓勃土
0598a19: 鄰家飯早占我方質袍褲此生為口腹夢幻相煎煮
0598a20: 阿慈佐井臼事眾耐辛苦今朝質且盡父子屹相覷
0598a21: 頹然輒坐睡欠申久不語只箇甘露滅可質請持去
0598a22: 予頃還自海外夏均父以襄陽別業見要使居
0598a23: 之後六年均父謫祁陽酒官余自長沙往謝
0598a24: 之夜語感而作
0598a25: 一昨游京華壞變塵土思歸念雲山夜夢亦成趣
0598a26: 故人驟登庸時時宿西府如鳥得所棲倦適忘飛去
0598a27: 從中奇禍作失聲驚破釜三年王海南放意吐佳句
0598a28: 歸來駭叢林冠巾呵佛祖突兀刺世眼所至遭背數
0598a29: 夫子獨凜然高誼照寰宇哀憐欲收拾奮髯排眾怒
0598a30: 豈惟子義世獨有孔文舉此恩無陳鮮歲月有今古
0598b01: 朅來湘楚遊坐閱六寒暑今年中秋夕水宿青蘋渚
0598b02: 誰持一紙書剝啄叩蓬戶呼燈得款識失床喜而舞
0598b03: 開書有新詩喜事遽如許麗如春湖曉月映薔薇露
0598b04: 筆力回春工彷彿識風度湘江三百里款段沿江路
0598b05: 嶽色滿征鞍疾驅那敢顧朝來真見之了非夢時遇
0598b06: 堂堂千人英要是幹國具龍蛇吁莫測涔蹄聊蹇寓
0598b07: 道固有晦顯會看跨雲雨天下張荊州四海陳合浦
0598b08: 當時寂寞濱皆獲陪杖屨今又從公游楚山更佳處
0598b09: 詩成倚峿臺天風吹笑語
0598b10: 次韻陳倅二首
0598b11: 夢幻有貴賤譬如綿與蘆美惡俱一暖未易相賢愚
0598b12: 我少懷毛髮倦禪輒逃儒投老加冠巾舞笏師道吾
0598b13: 世事幾時畢雲山何處無何為聚落中滯留如賈胡
0598b14: 溪聲替說法聚石為講徒拊手笑遠志甘為小草乎
0598b15: 霜清已巳高揭水清見游魚橘洲頹晚照屬玉行炯如
0598b16: 我窮世不要老並湘江居君獨念故舊時時容借書
0598b17: 我亦循陳跡驅莽如磨驢詩成輒自省璧月掛清虛
0598b18: 余游侯伯壽思儒之閒久矣而未識季長昨日
0598b19: 見之夜歸作此寄之
0598b20: 公家兄弟俱秀傑人言不減河東薛鳳皇鸑鷟雖見
0598b21: 之聞有鵷雛更超絕周郎坐中見新作天葩奇芬眾
0598b22: 口愕君看氣焰遮紳縉想見精神映臺閣我窮歲晚
0598b23: 猶奔走小邑那知相邂后堂堂合置明光宮簿書堆
0598b24: 中不宜有功名偶然耳是寄故應隨流坎而止且置
0598b25: 袖中批誥手下簾絃歌聊爾耳此詩摹寫見標格晴
0598b26: 湖無風照春色滄海遺珠果見之邵陽他日如彭澤
0598b27: 季長見和甚工復韻荅之
0598b28: 翰墨場中見奇傑行書半雜歐與薛此詩押韻如射
0598b29: 鵰應弦而落人驚絕詞惟達意非有作公雖不怪傍
0598b30: 人愕嗟余平生事苦吟吟筆今真為公閣渙然成文
0598c01: 自湍走如水與風初邂后頎然綠髮映華裾人閒此
0598c02: 客何從有我誦此生真一寄禪林枝穩容棲止敢將
0598c03: 醜惡酬絕倡狗尾續貂堪笑耳坡谷淵源有風格光
0598c04: 芒萬丈餘五色吾聞龍蛇所由生必也深山并大澤
0598c05: 季長賞梅使侍兒歌作詩因次韻
0598c06: 年來槁項皤須髮世眼憎嫌遭棧絕君獨照人如冰
0598c07: 輪洗盡宿雲寒皎潔今日層樓空獨倚天高袞袞飛
0598c08: 鴻滅掉頭哦此賞梅詩如對北窗香噴雪愛君語妙
0598c09: 蛻塵埃道骨自能逃歲月玉兒豈是解清唱想見笑
0598c10: 中呵手折嗅看應作小顰嬌關心不與年時別一懽
0598c11: 紛然雲雨散落英滿地蛙聲歇可憐城郭都不知新
0598c12: 詩一出人爭說和羹他日願如君長紅裊花歌壽闋
0598c13: 次韻見贈
0598c14: 樓鐘尚殷床密室僧定後窗風鳴摵摵黃落知榆柳
0598c15: 蜘蛛忽墮絲燈花亦駢秀人從城郭歸村落聞夜嗾
0598c16: 讀詩映檐月兩清俱頓有斯人太白豪醉裏詩千首
0598c17: 要宜萬丁帶肘合黃金斗袖藏批誥手卻作僧扉扣
0598c18: 玉堂未放君此物君家舊飽永仍父職人望亦天授
0598c19: 懸知夜直清應念山中友莫以腕脫俊嘲我飯山瘦
0598c20: 季長出示子蒼詩次其韻蓋子蒼見衡嶽圖而
0598c21: 作也
0598c22: 曉煙幻出千萬峰個中我曾如懶融天公亦妒飽清
0598c23: 境戲推墮我塵網中人生萬境無不有道士寧知為
0598c24: 老楓去年雪夜宿絕頂笑聲響落千巖風今年千巖
0598c25: 在掌握煙雨又復分西東磨錢作鏡照千里必也高
0598c26: 人非畫工季長胸中自丘壑吐辭便覺春無功韓侯
0598c27: 玩世難共語精神滿腹仍疏通酒闌耳熱眩紅碧醉
0598c28: 語撼子崔嵬胸遙知墮幘笑不荅但見玉頰回渦紅
0598c29: 子偉約見過已而飲於城東但以詩來次韻
0598c30: 一杯愁倡低眉峰不平萬事都消融嗟余分身處處
0599a01: 有遙知到子談笑中平生蹤蹟亦可笑以醜見傳如
0599a02: 癭楓而公才大置閑地正坐道骨合仙風頗聞少年
0599a03: 類豪俠臂鷹走馬王城東爾來閉門看修竹藉甚但
0599a04: 傳詩句工懶於能琴稽叔夜癡於戀酒王無功明朝
0599a05: 此樂墮渺莽路隔關河魂夢通付子後堂以清夜料
0599a06: 理絲竹圍酥胸曲音少誤即回顧笑看盃面微波紅
0599a07: 季長出權生所畫嶽麓雪晴圖
0599a08: 湘西今日雲生早嶽麓雪晴看愈好朱欄青瑣寄木
0599a09: 杪下臨絕壑青松道知誰沙步泊漁舟舟中應容寂
0599a10: 音老愛山誰復如君者一幅湘西和我畫分身亦欲
0599a11: 看京華要使癡兒驚羽化
0599a12: 季長盡室來長沙留一月乃還邵陽作是詩送
0599a13: 之
0599a14: 邵陽歸去知幾里萬頃斜陽渡湘水一葉扁舟共看
0599a15: 山伯鸞德耀俱風味山中信宿不忍去班草松閒呼
0599a16: 不起波心月出臥不知但愛松風吹醉耳朝來拾得
0599a17: 浩蕩春雪英紅雨紛桃李大鐘橫撞山荅響遙知有
0599a18: 寺藏層翠想見道人出迎客犀顱戢戢三千指王事
0599a19: 得從方外樂佳處遲留固其理何當更和宿山詩要
0599a20: 看雲泉生逸氣
0599a21: 送季長之上都
0599a22: 十年不踏黃塵路老盡歸心餘一縷因同夜語想京
0599a23: 華歸心百尺游絲舉前年別我楚山邊解鞍班草弄
0599a24: 雲泉今年送公古城北花發水流聞杜鵑眉閒秀色
0599a25: 照春晚青雲故人紛滿眼門前車馬氣如雲知誰倒
0599a26: 屣迎王粲行看腕脫供十吏玉堂風景非人世萬乘
0599a27: 扣扉宮月斜夢驚呼燭度窗紗
0599a28: 西湖寺逢子偉
0599a29: 我行厭風埃日莫休逆旅疲坐捫蚤蝨呼童洗袍褲
0599a30: 起尋古招提思與幽人晤忽覺華氣生乃與周郎遇
0599b01: 笑談傾坐人我亦為停麈袖中出新詩貫珠穿妙語
0599b02: 麗如花林風清甚空階雨坐令羈旅情掣肘棄余去
0599b03: 太平疆場空英雄功業誤如君文武姿其可著閑處
0599b04: 霸凌舊將軍月黑射猛虎夜歸逢醉尉頗復較勝負
0599b05: 丈夫有用仝世態度今古何時紫泥書夜半搥門戶
0599b06: 邊風吹塞塵千騎紅粧女橫槊賦新詩唾手取黠虜
0599b07: 麒麟入圖畫佩劍撚白羽
0599b08: 和曾逢原試茶連韻
0599b09: 霜須瘴面豁齒牙門前小舟嘗自拏茅茨叢竹依壟
0599b10: 畬君來游時方採茶傳呼部曲江路賒迎門顛倒披
0599b11: 袈裟仙風照人虔敬加秀如春露濕蘭芽和如東風
0599b12: 吹奇葩馬蹄歸路衝飛花青松轉壑登龍蛇路人聚
0599b13: 觀不敢譁詩筒復肯來山家想見戟門兵衛遮湘江
0599b14: 玉展無纖瑕但聞江空響釣車嗟予生計唯摝蝦安
0599b15: 識醉墨翻側麻喜如小兒抱秋瓜宣和官焙囊絳紗
0599b16: 見之美如癢初爬愛客自試懽無涯身世都忘是長
0599b17: 沙院落日長蜂趁衙園林雨足鳴池蛙詩成句法規
0599b18: 正邪細窺不容銖兩差逸群翰墨爭傳誇坡谷非子
0599b19: 前身耶沅湘萬古一長嗟明年夜直趨東華應有佳
0599b20: 句懷煙霞
0599b21: 次韻曾嘉言試茶
0599b22: 不嫌滯留湘水涯時作新詩誇露芽此篇醉墨翻龍
0599b23: 蛇雷鎚雨雹飛塵沙開卷疾讀喜欲譁此郎真是能
0599b24: 世家氣如橫槊萬騎遮妙如琢玉無玼瑕縉紳傳觀
0599b25: 眾口誇矧余禿鬢纏袈裟崔嵬胸次書五車於人豈
0599b26: 止一等加坐令應手開天葩不因筆端夢生花何時
0599b27: 詞刃誅姦邪世途嗜好紛萬差風流掃地吁可嗟十
0599b28: 年去國道路賒兩手未忍置所拏賈生豈欲從螾蝦
0599b29: 淵明但愛談桑麻湘西有舍如藏蛙年來頗種東陵
0599b30: 瓜愛君才宜踐清華妙年聲譽聞童牙君看愛客自
0599c01: 煮茶紅粧聚觀爛朝霞撐突萬卷遭搜爬職宜蓮燭
0599c02: 燒窗紗不宜槐笏趨早衙未甘終老勤山畬尚能見
0599c03: 子昂霄耶想見霧窗煙縷斜
0599c04: 次韻許叔溫賦龍學鐵杖歌
0599c05: 君不見楚竹虛心勁如鐵上有娥英灑清血歲寒姿
0599c06: 含悽愴情亂點餘花涴高節又不見南山紫藤亦清
0599c07: 雅過頭標致宜老者一簪華髮烏角巾瘦拳扶之立
0599c08: 松下何如我公蓄神物鏗然振之露風骨橫拈倒用
0599c09: 驚老禪勁如紫藤節如竹個是雲門真正脈不學芭
0599c10: 蕉空指月十方都在此杖頭視之不見纖毫隔說禪
0599c11: 游戲時卓地魔外狐禪俱膽碎仙郎聞是旌陽孫文
0599c12: 章自宜掌帝制從來詩句人爭說時出一篇尉衰薾
0599c13: 此篇秀如望秋山奇峰自獻晴雲滅朅來酬唱已厭
0599c14: 飫與公傾倒良有素豈惟但和鐵杖詩追從已巳辦登
0599c15: 山屨
0599c16: 復和荅之
0599c17: 君不見功名欲致硯磨鐵桑公人閒駒汗血五季干
0599c18: 戈爭奪中低摧幾不保臣節又不見相如賦工合騷
0599c19: 雅九重偶有賞音者及見但為上林令斷國反在淄
0599c20: 川下長笑兩事俱外物自憐不是封侯骨獨愛華亭
0599c21: 百衲師小艇橫蓑一竿竹久住湘江諳水脈揭蓬慣
0599c22: 看湘西月聞道公眠畫戟叢相尋長恨城闉隔去年
0599c23: 卜居城北地客心每有悲笳碎慚愧詩筒走老兵病
0599c24: 眼那容見新制老來情緒那忍說夙瘴乘之覺疲薾
0599c25: 此生夢幻姑置之半掩殘經香篆滅湘中清境享已巳
0599c26: 飫湘山多情尉心素年來更欲學睦州古寺閉門工
0599c27: 織屨
0599c28: 次韻題顒顒軒
0599c29: 睡覺飛蚊繞鬢聲讀書偏愛小窗明梧陰滿地方隱
0599c30: 几想見搜詩毛骨清誰教風鑒在人閒眉宇淵然如
0600a01: 魯山指點虛無數歸雁摩挲香滑寫琅玕舊聞五色
0600a02: 筆如椽平生醉裏傲羲軒登軒不解顒顒意幽鳥自
0600a03: 啼華不言賈生憂鵬入其居子美亦遭牛酒污仙郎
0600a04: 兵衛森畫戟風調特與前人殊杖屨相從年可忘不
0600a05: 羞兼葭玉樹旁青眼特開浮世少白頭相逢故意長
0600a06: 尚記垂髫秀發時神彩不異崔宗之此生流落天一
0600a07: 角敢料長沙再見期
0600a08: 贈別不愚首座
0600a09: 道人貂蟬後骨面遠瞻視少年憎俗子竟以須髮毀
0600a10: 形骸已巳變盡終不沒豪氣君看談笑時時復出奇偉
0600a11: 湘西松下見班草問行李問儂歸何許披須開笑齒
0600a12: 名山皆吾家況復生如寄意行吾車馳身止吾駕稅
0600a13: 吾生天地閒大倉一稊米只今相會面寧知非寄耳
0600a14: 思歸固偶然吾詩聊一戲
0600a15: 題王路分容膝軒
0600a16: 詩眼愛雲泉玉骨含富貴精神畫牒開怒威亦和氣
0600a17: 材宜侍至尊廣殿儼劍履胡為簷隙閒僅止容膝耳
0600a18: 譬如橫海鱣蛣屈見脊尾卷而為一髮寓此涔蹄水
0600a19: 何當黑月夕戲逐風霆起懸知王氏軒又補湘中記
0600a20: 次韻游石霜
0600a21: 霜華舊游秋正深澗風落日寒蟬吟斂歛眸默數曾到
0600a22: 處笑看碧煙浮水沉朅來大旆為山至山綰煙鬟三
0600a23: 十二當時老宿契新豐坐令衲子如雲萃眼前無復
0600a24: 見此公歎息叢林掃地空空餘樓殿出雲雨塗金閒
0600a25: 碧光巖叢臥聽松風難比擬個中偈句誰宗旨賴公
0600a26: 摹寫入新詩公不作詩山媿恥
0600a27: 次韻登蘇仙絕頂
0600a28: 平生合腰萬丁帶誰使天涯宿溪瀨曉驅部曲上香
0600a29: 山路人如堵看飛蓋桂環卷舌嘯雲煙右轄風流是
0600a30: 謫仙輞川草樹入畫圖此風頹落今追還散髮巖阿
0600b01: 聊一快世議從來嗟迫隘為君戲語敵山光棘句鉤
0600b02: 章窮嶮怪詩成便覺王公輕整頓道山歸去情子廉
0600b03: 未必山林見市人中有安期生
0600b04: 次韻謁子美祠堂
0600b05: 心許房次律神交郭元振人品如奇峰橫秋聳孤峻
0600b06: 筆陣工斫伐忠義見詞刃仕如上瀨船饒力挽不藎
0600b07: 酒狂誇嚴武登高叫虞舜大愛淮南王甘作天廚擯
0600b08: 死猶遭謗誣謂坐酒肉饉荒祠叢篠閒下瞰湘流浚
0600b09: 夫子縛富貴高韻洗驕吝詩清如玉珮中節含溫潤
0600b10: 並轡揖此老讓驅不肯進嗟予固瞠若卻立那敢瞬
0600b11: 次韻雪中過武岡
0600b12: 今年湘山三尺雪大松夜倒蒼崖冽曉驚誰推華藏
0600b13: 界墮我坐前光不滅駝裘右丞鄣泥馬壯士甲趨花
0600b14: 灑鐵空齋夜對故人榻妙語霏霏如鋸屑窗寒霧暗
0600b15: 日生東恍疑珥筆明光宮蹁躚欲點朱藍袂一聲雲
0600b16: 斧山玲瓏明年麥秋歌歲豐夜香橫目祠上穹太平
0600b17: 無象天有道塞塵蠻雨長濛濛歸來笑臥北窗下侍
0600b18: 兒簇花鬧清夜老尋清境幾成癖一觥滿引酬譏罵
0600b19: 應思和月踏層冰快意暗驚夢猶怕詩成字字如貫
0600b20: 珠乞與人閒不知價
0600b21: 次韻連鼇亭
0600b22: 危亭為誰小臨此一泓碧晴天戲投餌戢戢見尾脊
0600b23: 而以鼇名之相顧愕坐客昔人醉魚海六鼇曾偶得
0600b24: 歸來眉目閒津津有矜色安知華藏界持取等戲劇
0600b25: 納之芥子中不見有迫窄巨細何足較未出是非域
0600b26: 夫子忻然笑請以書屋壁
0600b27: 同游雲蓋分題得雲字
0600b28: 公才如天驥超絕氣逸群低摧簿書中一笑置勿論
0600b29: 我如翦翎鶴俛啄窮朝昏生涯無窖子乞食嘗扣門
0600b30: 但為口腹累乖隔如參辰此夕復何夕共宿湘山雲
0600c01: 境清藏勝氣情高發幽欣天風吹笑語乞與人閒聞
0600c02: 念公翰墨場少年策奇勳世味如嚼蠟喜著磨衲裙
0600c03: 裴公師黃檗圓澤友李因法偶相逢則以法為親
0600c04: 安知我與子夙昔非弟昆吾聞三生石曾歌舊精魂
0600c05: 他年葛洪陂相尋定煩君先當理故事過山尋老仁
0600c06: 要同夏口村發甕驚前身
0600c07: 治中吳傅朋母夫人王逢原之女也傅朋作堂
0600c08: 名養志乞詩為作此
0600c09: 少節暮年名太重詔書致之堅不動當年捧檄良為
0600c10: 親安知坐中有張奉茅容避雨依樹叢旁人夷踞渠
0600c11: 獨恭朝來殺雞本供母從教床下拜林宗兩翁高行
0600c12: 今誰繼吳侯作堂深措置鏡中勳業姑置之自廣其
0600c13: 心養其志傳聞絕似廣陵公從來孟陶風味同未能
0600c14: 侯門煩倒屐想見窗戶開青紅夫人年高視聽捷扶
0600c15: 持不用如華妾十分金葉壽千齡笑看醉紅潮玉頰
0600c16: 石門文字禪卷第五
