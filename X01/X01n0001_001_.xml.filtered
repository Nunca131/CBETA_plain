0001a01: 
0001a02: 
0001a03: No. 1
0001a04: 圓覺經佚文
0001a05: 
0001a06: 余嚮偶獲古宋本大方廣圓覺修多羅了義經下
0001a07: 卷一帖。一紙廿行。行十二字。經末有左藏庫西潘
0001a08: 閬巷一行內李三二郎印行二行之記。今撿尋其文。汝
0001a09: 善男子當獲來世是修行者。無令惡魔及諸外道
0001a10: 惱其身心。令生退屈之下。有爾時世尊乃至無令
0001a11: 生退屈等一百一十三言。此現存諸藏本所無也
0001a12: 按此經文。圓覺會中有十二菩薩。各從座起發法
0001a13: 問。佛亦各答之之事。而經先以長行詳述。而後以
0001a14: 偈重說之。然至於敘最後起座賢善首菩薩與佛
0001a15: 問答。唯有長行而無偈。文體既不一。乃其為誤脫
0001a16: 可知耳。今為看舊藏經者具錄其文于左云爾。
0001a17: 明治辛亥歲十二月　　　　松本文識
0001a18: 爾時世尊。欲重宣此義。而說偈言。
0001a19: 賢善首當知是經諸佛說如來等護持
0001a20: 十二部眼目名為大方廣圓覺陀羅尼
0001a21: 顯如來境界依此修行者增進至佛地
0001a22: 如海納百川飲者皆充滿假使施七寶
0001a23: 積滿三千界不如聞此經若化河沙眾
0001a24: 皆得阿羅漢不如聞半偈汝等於來世
0001b01: 護是宣持者無令生退屈
