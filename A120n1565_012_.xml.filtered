0427b01: 
0427b02: 
0427b03: 
0427b04: 
0427b05: 
0427b06: 
0427b07: 
0427b08: 
0427b09: 
0427b10: 
0427b11: 
0427b12: 
0427b13: 釋能制
0427b14: 起名律儀
0428a01: 斷斷具標釋結未生惡法有當生義今欲令彼當不
0428a02: 復生故斷彼種種現兩亡稱為斷斷故結之云為斷故
0428a03: 斷名為斷斷為斷現行故斷種也顯此由前故舉初斷
0428a04: 而對明也。論三名修斷至故名修斷。演曰三名修斷
0428a05: 未生之善有能斷彼惡法之能今修令生名修習斷。
0428a06: 論四名防護至名防護斷。演曰四名防護由勤防護
0428a07: 已巳生善法能有所斷名防護斷。論如是
0428a08: 略明中文分三段一結
0428a09: 論謂
0428a10: 
0428a11: 
0428a12: 
0428a13: 。
0428a14: 【原經卷殘缺一版】
0428b01: 彰定體三結心定加行有三一修止舉捨二思順障法
0428b02: 過患因緣惡業名不善煩名順法三思順定善功
0428b03: 德出離定名善法聞思名順。論若於能順至三摩地。
0428b04: 演曰四明觀定文分為三初若於能順下明起加行次
0428b05: 即由如下明得定體後是名觀下結得定名得定體中
0428b06: 文復有二初明境性後明捨但離現纏種未離也。
0428b07: 論彼由如是至差別而轉。演曰二彰八行文分為二一
0428b08: 標修意二彰行體此初也謂前四定但伏現纏未能斷
0428b09: 種今此修者為斷種子及所修定得圓滿故。論何等
0428b10: 名為八種斷行。演曰二彰行體文分為二初徵後辯
0428b11: 此初也。論一者欲至心平等性。演曰後辯分二一明
0428b12: 八相二明相攝初中有三一釋二結三辯異名初文復二
0428b13: 先辯八相後明能斷此初八相如文可知。論由二因緣
0429a01: 至現見捨故。演曰後明能斷文分為二先摽後辯由
0429a02: 二因者由現見思不覺見捨此卷初云若緣過未事境
0429a03: 名緣不現見境若緣現在事境名緣現見境此義即顯
0429a04: 思斷現在捨通過未若今何故辯捨中云謂行過未現
0429a05: 在三世隨順諸惡心平思為一世捨為二世其
0429a06: 實思捨通斷三世思捨既名能斷隨眠餘六准知。論
0429a07: 如是名為八種斷行。演曰二結前也。論亦名勝行。
0429a08: 演曰三辯異名由斷隨眠行功能勝故名勝行。論如
0429a09: 是八種至瑜伽。演曰二明相攝文分為二先標後攝此
0429a10: 初也隨眠瑜伽者即前二十八卷中四瑜伽也。論此
0429a11: 中欲者至即彼方便。演曰後正相攝如文可知。論
0429a12: 如是此中至成就神足。演曰三結成就由前四定及後
0429a13: 八行如次伏斷纏及種故四種神足方得成就。論問何
0429a14: 因緣故說名神足。演曰二明神足文分為二先問後荅
0429b01: 此先問也。論荅至故名神足。演曰後荅文二先喻後
0429b02: 法此初也寶貴位名勝神法由足能至名為神足。
0429b03: 論如是若有至故名神足。演曰後明法也欲等為因
0429b04: 而能得定定發神變名為神足即從因名四從果名神
0429b05: 當體名足勝法者謂神通往還等也。論彼由如是
0429b06: 至說名信根。演曰四善根生長門五力用降伏門二門
0429b07: 合辯文分為二初各別明後合解釋初中有二先辯五
0429b08: 根後明五力根中有三一標二釋三結此初也謂由神足
0429b09: 為依止故更修止觀先於佛等起深信解名曰信根例
0429b10: 餘進等次第生起亦名根也言增上者釋根義也。論
0429b11: 問至說名五根。演曰二釋文二先問後荅荅中有二前
0429b12: 四各生世及出世并起後法三義名根慧闕世間及無
0429b13: 起後但生出世為根也何以然者以居後及勝故
0430a01: 結文可知。論若復了知至說名信力。演曰後明五力
0430a02: 文分為三一摽二釋三結此初也謂前信後復起信力名
0430a03: 若復也即前位名根後位名力此以清淨信無屈伏名
0430a04: 為力也。論問至是故名力。演曰二釋分二先問後荅
0430a05: 荅中有二初若天下不可屈伏名之為力後威勢下能
0430a06: 摧伏故亦名為力於此二中前明信力後辯勢力結文
0430a07: 可知。論當觀此中至所有淨信。演曰後合解釋文
0430a08: 分為二初明五體後彰位次初中有五一信二進三念四
0430a09: 定五慧信中有二先標後釋此先標舉根力二中所言
0430a10: 信者即四淨中信為體也。論何以故至非即彼相。演
0430a11: 曰後釋分二先徵後辯其徵意云根力為前證淨為因
0430a12: 後無漏漏別何為體耶而辯釋云為由根力為因為緣
0430a13: 為序引生無漏證淨因果相屬言即為體非體相一名
0430a14: 為即也自下皆以有漏為因無漏為果令修習者生欣
0430b01: 慕心。論當觀此中至所有精進。演曰二辯精進文
0430b02: 分為二初標後釋此初摽舉二中精進即四斷中勤為
0430b03: 精進性。論此何正斷至不善法故。演曰後釋分二先
0430b04: 徵後釋其所徵云凡所斷惑不越見修是斷何惑之正
0430b05: 斷耶荅中有二先標後釋其摽中云是斷見惑前方便
0430b06: 中之正斷也斷者體即勤也後釋之中先牒正斷方正
0430b07: 解云由正勤畢竟能斷見道之中一切惡故。論當觀
0430b08: 此中至所有正念。演曰三明念體文分為二先標後釋
0430b09: 此初也。論謂四念住至一切顛倒。演曰後釋也謂根
0430b10: 力中念住體性當畢能斷四顛倒性。論當觀此中至
0430b11: 所有正定。演曰四彰定體文中有二先標後釋此初
0430b12: 也。論謂諸靜慮至不還果。演曰後釋也前三皆是
0430b13: 見道方便初二果因故此靜慮第三不還行也。論當
0431a01: 觀此中至所有正智。演曰五明慧相文分為二先標
0431a02: 後釋此初也。論謂聖諦智至沙門果。演曰後釋也
0431a03: 謂依諦智當得現觀及四果故。論即由如是至世第
0431a04: 一法。演曰二明位次文中有四一摽二徵三列四釋此
0431a05: 前三也問辯中邊云根在頂力忍第一今言因修根
0431a06: 力發起一何乖返荅根力是別擇是以根力而
0431a07: 為體性以別發故名發生即俱時而發非異前後名
0431a08: 為發也問中邊根力前後位殊此處善根如何相攝荅
0431a09: 彼分勝劣根力位殊此據體能四皆有也故次下云世
0431a10: 第一法所攝五根五力無間所生出世無漏聖法若根不
0431a11: 遍後二善根云何第一言攝五根以後准前頂二中
0431a12: 亦有力也。論譬如有人至火之所作。演曰四釋分二
0431a13: 初陳喻說後明法合此初也。論如鑽火人至亦尒。演
0431a14: 曰後明法合文中有二先後別尋之可知世第一法
0431b01: 次見道勢力轉增假同於火猶未斷惑故如無此
0431b02: 位實非無漏火體故言無間生出世法。論此復云何。
0431b03: 演曰六覺支通達門文分為二先徵後釋此初徵云此
0431b04: 所生法當復云何。論謂七覺支。演曰後釋分二先
0431b05: 標後辯此初也。論諸已巳證入至故名覺支。演曰後釋
0431b06: 之中文分三一出體二別分別三結聖此初也擇
0431b07: 法是慧正名覺支餘六眷亦覺支也。論即此七種
0431b08: 至名七種覺支。演曰二別分別文分為二先標三品
0431b09: 後明攝處此初也。論謂擇法覺支至說名遍行。演
0431b10: 曰後明攝處擇法是慧正告為觀勤喜助伴亦名觀
0431b11: 也定能制心正名為止安相相亦名為止念體遍行故
0431b12: 通二攝。論彼於尒時至見聖諦。演曰三結聖
0431b13: 九十八中更再明也。論已巳永斷滅至八支聖道。演曰
0432a01: 七聖道作證門文分為二初結前摽後後依摽正釋此
0432a02: 初也。論此中正見至定蘊所攝。演曰後依摽正釋文
0432a03: 分三初明蘊攝次辯八支後明位次此初也正見慧體
0432a04: 亦用思惟支者小宗謂尋大乘因中亦尋為體佛果勝
0432a05: 處以慧為支尋依思慧之所施設故從所依皆名慧蘊
0432a06: 勤能遍故亦慧正語業命正是戒攝念能順定故
0432a07: 亦定攝問七覺支中念通止觀今之八道何定門荅
0432a08: 前據親故通二品今依增勝故定門二處義差不
0432a09: 應齊也。論問至八支聖道。演曰次辯八支文分三
0432a10: 初略辯釋次廣分別後攝為二初中分二先問後荅名
0432a11: 聖道者遊履因義名之為道諸聖因此斷惑證滅名道
0432a12: 支也。論當知此中至合名正見。演曰次廣分別分之為
0432a13: 五一明正見二正思惟三語業命四明精進五明念定此
0432a14: 正見也對前覺支明此正見謂此二支皆以本後智為體
0432b01: 故言得真覺是根本智慧安立等是後得智即相見安
0432b02: 立諦觀似彼真見證真而覺故言如也略二等顯示
0432b03: 正見同前擇法二為體也。論由此正見至所有尋思。
0432b04: 演曰二明正思惟尋為正思尋無別體用思慧為若無
0432b05: 分別智相應思惟即無分別智及於思惟離邪思惟名
0432b06: 正思惟若後得智及以散心正思惟者即以分別尋為
0432b07: 體性言趣入等且據後智分別思惟故言尋思如是相
0432b08: 狀。論若心趣入至是名正語。演曰三正語業命文分三
0432b09: 一明三體二辯得時三明愛戒初中有三一明正語二
0432b10: 明正業三明正命此初也依正見力以無瞋癡所發語業
0432b11: 而為其體。論若如法求至是名正業。演曰二明正
0432b12: 業以無瞋癡所發身業而為體性。論如法追求至是
0432b13: 名正命。演曰三明正命即以無貪所發身語離五邪命
0433a01: 名為正命。論若遠離攝至先已巳獲得。演曰二辯得
0433a02: 時此正語等於前見道先已巳獲得今於修道復更修者
0433a03: 為欲斷餘修道惑故。論問何故此名聖所愛戒。演
0433a04: 曰三明愛戒文分為二先問後荅此初也。論荅至正語
0433a05: 業命。演曰後荅前也向名賢善果名正至不作律儀
0433a06: 者即無漏道戒之律儀也得此戒已巳能令身語惡行不
0433a07: 作名為不作由此力故故於修道所有身語亦得名為
0433a08: 正語業命。論依止正見至名正精進。演曰四明精進
0433a09: 文可知矣。論成就如是至正定。演曰五明念定文亦
0433a10: 可知。論如是一切至是奢摩他。演曰後攝為二文分
0433a11: 為二初略說後明斷果初中又二先標後釋釋中有
0433a12: 二一無所作謂正語等無表所發惡行不行名無所作二
0433a13: 住所作止觀進修名住所作。論如是清淨至阿羅漢
0433a14: 果。演曰後明斷果謂依此二能斷諸結及得果故。
0433b01: 論長時相續至方始建立。演曰三明位次通見及修
0433b02: 為能斷除二種惑故正語業等據所發時修道方立若
0433b03: 依遠離惡法而論覺支體時亦已巳證得。論由如是等
0433b04: 至菩提分修。演曰大段第五結分修前明想修後
0433b05: 辯分修明十二瑜伽修訖。論云何修果。演曰十三
0433b06: 修果差別門文分為二一明修果二明行別初中有三一
0433b07: 徵二釋三結修果此初也。論謂四沙門至阿羅漢果。
0433b08: 演曰二釋分二初標列後別解釋此初也預者入也
0433b09: 流者類也得入聖類名曰預流第二果者彼天上一
0433b10: 來人間而般涅槃名一來果生上證滅名不還果阿羅
0433b11: 漢者此譯云應謂應斷滅受諸妙供不受生故。論
0433b12: 此中云何至所生之果。演曰後別解釋文分為二初釋
0433b13: 名後彰果體初中有二先問後荅荅中有二一辯沙
0434a01: 門二彰果義沙門梵音唐云息義謂諸聖道能息惡
0434a02: 法名曰沙門彰果義中文有二釋初以無為斷滅名果
0434a03: 後以中上聖道名果是前劣因所生果故。論問何故
0434a04: 建立如是四果。演曰後彰果體文中有二先問後荅
0434a05: 此先問也。論荅至諸煩故。演曰後荅分三初略
0434a06: 荅次別分別後引證成此初也。論謂諸無事至預流
0434a07: 果。演曰次別分別文分為四一明初果二辯一來三辯
0434a08: 那含四明應果初中有三先釋次會後辯多生此初也
0434a09: 為斷招感惡趣因故立預流果見惑分別名為無事薩
0434a10: 迦耶見所緣我無名為無事見為首故諸貪等惑相從
0434a11: 名緣無事惑斷彼對治即真見也。論而薄伽梵至
0434a12: 立預流果。演曰次會違文文中有二初牒後會會中
0434a13: 有二先摽後釋謂有難云若斷一切立初果者如何佛
0434a14: 言但斷三結立預流耶故此會云說斷三結立預流者
0434b01: 謂此三結礙至勝故偏說斷除理實斷盡方得初果。
0434b02: 論此預流果至多生相續。演曰後辯多生極多者
0434b03: 人天七返方證應果名曰多生乃至少者二生一生及
0434b04: 不經生亦能證也。論若斷再生至立一來果。演曰二
0434b05: 辯一來為斷再生續煩故立一來果文中有二先摽
0434b06: 後辯謂欲修惑前六品中能感六生名再生惑若於天
0434b07: 上已巳斷之盡無再生義名斷再生所餘煩復生人中
0434b08: 亦斷之盡名斷再生立一來果。論若以永斷至立不
0434b09: 還果。演曰三辯那含斷還惑故故立那含生中凡夫
0434b10: 還生下者為有下界感生惑故今者那含斷盡欲惑無
0434b11: 生下義名曰不還唯有定地天有可生名不還也。論若
0434b12: 已巳永斷至阿羅漢果。演曰四明應果由惑盡故名應果
0434b13: 也。論而薄伽梵至阿羅漢果。演曰後引證成文中有
0435a01: 二一證一來謂先已巳斷身見戒禁及疑三結并薄三根
0435a02: 立一來果二證不還斷五下分五下分中前三分結初果
0435a03: 已巳除今據盡處故云斷五三證無學如文可知不舉初者
0435a04: 前會違中即為證訖此初二中亦有會違思可知矣。
0435a05: 論是名修果。演曰三結修果。論又於此中至心正安
0435a06: 住。演曰二明行別文分為二一別明三類二對彰差別
0435a07: 初中有三一明增行二明等分三辯薄塵初中有二先
0435a08: 後別此初也為此五行先修五觀然後方證正安住心。
0435a09: 論彼於各別至勤修加行。演曰後別明也彼前五人
0435a10: 如次各於不淨慈愍緣起六界息念五停等中而修加
0435a11: 行藥病相應理尒故。論若等分行至非淨其行。
0435a12: 演曰二明等分謂貪等行勝劣齊故修對治時隨緣何
0435a13: 境皆得安住非要同前別修淨行方住心也。論如等
0435a14: 分行至當知亦尒。演曰三辯薄塵例同等分。論而彼
0435b01: 諸行至能證心住。演曰二對彰差別文分為二初明
0435b02: 異後別分別此初也謂此三類或有異故所得住時亦
0435b03: 異也。論問至有何行相。演曰後別分別文分為二
0435b04: 先問後荅此先問云初行可悉後二如何。論荅至與
0435b05: 彼相似。演曰後荅分二先明等分後辯薄塵此初也
0435b06: 謂此等分一人身中具有五行隨所遇緣有差別故而
0435b07: 即起貪或起瞋等其所起貪與前偏增行皆相似何以
0435b08: 然者以遇貪緣方得生故瞋等亦然。論其薄塵行至
0435b09: 具諸功德。演曰後辯薄塵文分三段初摽次釋後結
0435b10: 薄塵此初摽舉有七義也。論無重障者至異熟障。
0435b11: 演曰次釋分七一無重障二明初淨三具資糧四明淨信
0435b12: 五成慧六明福事七成功德初中有四一摽二徵三列
0435b13: 四釋此初三也。論言業障者至是名業障。演曰四
0436a01: 釋分三一明業障二明煩三明異熟此初業中文有
0436a02: 三節牒釋及結謂無間業及餘故思招感果時能障
0436a03: 正道故名業障。論煩障者至名煩障。演曰二
0436a04: 明煩障具牒釋結猛利分別長時俱生如次障礙見
0436a05: 修聖智名煩障。論異熟障者至異熟障。演曰三
0436a06: 明異熟障文中有三謂牒釋結釋中有二一報異熟
0436a07: 謂生三塗北洲無想二別報異熟謂生人中根不圓滿
0436a08: 此二異熟皆能障聖故名為障。論初清淨至及正
0436a09: 直見。演曰二明初淨文分為二初摽列後別解釋此
0436a10: 初也。論由十因緣至如前應知。演曰後別釋中文分
0436a11: 為二初明戒淨後彰正見此初戒淨前已巳具明故不云
0436a12: 也。論正直見者至名為正直。演曰後彰正見文分
0436a13: 三段初標次釋後結正見此初摽列而有四也。論如
0436a14: 是正直至不可引奪。演曰次釋分四一明淨信二明勝
0436b01: 解三明遠離四彰出離此初也於佛法教致心敬仰名
0436b02: 為淨信。論勝解相應至無有怖畏。演曰二明勝解
0436b03: 於斯五處深生忍可名為勝解。論遠離誑至而自
0436b04: 顯發。演曰三明遠離自能離邪妄曲發生正直是
0436b05: 真無漏正見之類名正直類。論善思法義至得勝進。
0436b06: 演曰四彰出離文中有二初摽後釋遠離二邊處中增
0436b07: 進名為出離。論由此四相至名正直見。演曰後結正
0436b08: 見。論資糧已巳具至如前應知。演曰三具資糧文分
0436b09: 為二初廣後略此初廣辯如前應知。論略有四種至
0436b10: 如前廣說。演曰後略明中文分為二初標列後別
0436b11: 解釋別解釋中復有四種一明福德二彰智慧三辯先
0436b12: 世四明現法一一次第如文可知。論多清淨信至如前
0436b13: 應知。演曰四明淨信文顯可知。論成就慧至速
0437a01: 能通達。演曰五成慧文分三段一速領受二無忘
0437a02: 失三能通達。論具諸福德至尊重讚歎。演曰六明
0437a03: 福事福事有十如文可知。論具諸功德至應知其相。
0437a04: 演曰七成功德義同前說故不再明。論如是等類至
0437a05: 行相差別。演曰後結薄塵。論云何補特伽羅異門。
0437a06: 演曰十四補特異名門文有三段一徵二釋三結異名此初
0437a07: 也。論謂有六種至六出家。演曰二釋分四一摽二徵
0437a08: 三列四釋此初三也。論第一沙門至壞道沙門。演曰
0437a09: 四釋之中文分為六一辯沙門二婆羅門三彰梵行四辯
0437a10: 苾五辯精進六辯出家初中有四一摽二徵三列四
0437a11: 釋此前三也。論當知諸善至行諸惡法。演曰四釋
0437a12: 分二初別後初別釋中有二番釋初番文二先釋四
0437a13: 名後釋四相一一次第如文可知。論又學無學至諸煩
0437a14: 故。演曰第二番釋文分為四一明勝道二明說道三
0437b01: 明活道四彰壞道此初聖智名為勝道。論若無如來
0437b02: 至令不斷故。演曰二明說道佛及菩薩三藏聲聞皆名
0437b03: 說道以能和揚說正道故然有佛時三藏沙門但名
0437b04: 勝道無佛菩薩即名說道以替佛處說正法故。論若
0437b05: 諸異生至活道沙門。演曰三明活道由修正行令道
0437b06: 活故名為活道。論若諸犯戒至壞道沙門。演曰四
0437b07: 彰壞道戒為初因正道之本由壞戒故正道不生名為
0437b08: 壞道。論世尊依彼至第四沙門。演曰後明四唯
0437b09: 佛教有餘教即無壞道雖非然由見正故於外教皆無
0437b10: 有也。論第二婆羅門至正行婆羅門。演曰二明婆
0437b11: 羅門文分為二初摽列後別解釋此初也。論種姓
0437b12: 婆羅門至名婆羅門。演曰後別釋中文分三段一明
0437b13: 種姓二彰名想三明正行此初也謂由生在彼族類中
0438a01: 名種姓也。論名想婆羅門至婆羅門。演曰二彰名
0438a02: 想本非彼族假立彼名名為名想。論正行婆羅門至
0438a03: 婆羅門。演曰三明正行文中有二先釋後證婆羅門
0438a04: 者此云淨門亦云淨志而潔其行淨修其志惡法已巳
0438a05: 除善事修畢能淨其行名為淨行。論第三梵行至
0438a06: 羅漢果。演曰三明梵行文中有二初標列後別解
0438a07: 釋後別解中文分三段一明遠離二辯蹔時三明畢竟
0438a08: 問蹔斷行中何故不言離上二界畢竟斷中除初二果
0438a09: 荅梵謂清潔實離諸染方得梵名然染極者莫先
0438a10: 法今對離此立梵行名初二果人猶有妻室未名畢竟
0438a11: 上之二界界無故故亦不言。論第四苾至足戒苾
0438a12: 。演曰四辯苾文具摽列列名有五初一乞事二自
0438a13: 稱者謂犯尸羅不名苾自稱我是名自稱也三名想
0438a14: 者雖披法服未具戒德苾體無而名假立名為名想
0438b01: 餘可知也。論第五精勤至止息諸纏。演曰五辯精勤
0438b02: 文中有二初標後釋釋中有三一止犯戒二息境界三
0438b03: 息煩息煩中文復有三一斷見修惑二斷尋等染
0438b04: 三斷隨煩於中各二種及現行文可知矣。論第六
0438b05: 出家至眾多外道。演曰六明出家文分為二初標
0438b06: 列後隨別釋隨別釋有二一於善出家二於惡出家初
0438b07: 中有二一出所居家二出諸惡法具此二義名曰出家。
0438b08: 論是故說言至所有異門。演曰三結異名也。論補
0438b09: 特伽羅至略有四種。演曰十五八種伽羅十六四因建
0438b10: 立二門合辯文分為三先標次列後依標釋此雙標也。
0438b11: 論云何八種至修習者。演曰次列分二先舉八名後列
0438b12: 四種此初也。論云何四種至長時修道。演曰後列四
0438b13: 種。論云何如是至補特伽羅。演曰後依摽釋文分
0439a01: 為二一明建立二明成辯初中有三徵釋及結釋中有四
0439a02: 一根差別二明瑜伽三明加行四明時別四中各二名立
0439a03: 八也。論若諸所有至已巳得成辦。演曰二明成辦類分
0439a04: 為五前四未成第五已巳辦文可知也。論當知諸魔至當
0439a05: 正遠離。演曰十七諸魔十八魔事二門合釋文分為二
0439a06: 先摽後辯此雙摽也。論云何四魔至四天魔。演曰
0439a07: 後辯之中文分為二先釋四魔後陳魔事初中有三一
0439a08: 徵二列三釋此初二也。論蘊魔者至是名天魔。演曰
0439a09: 三釋分二一明四體二辯立因此初也。論當知此中至
0439a10: 建立四魔。演曰二辯立因文分為二先標後釋此先標
0439a11: 舉有四若字如次為四魔所因也。論謂依已巳生至方
0439a12: 能超越。演曰後釋分二一正辯四魔二逐難重釋如初
0439a13: 分四如次釋前所標四死名四魔也文分可知。論又魔
0439a14: 於彼至生此界故。演曰二逐難重釋謂於四魔中逐難
0439b01: 重釋第四天魔謂此天魔於所擾亂不得自在離欲未
0439b02: 離勝劣異故故魔於彼有未自在及自在也。論云何
0439b03: 魔事至當正了知。演曰後陳魔事分之為三初徵次
0439b04: 釋後結了知釋中類別有其八種一破生善法事能斷
0439b05: 出離故云魔也梵云魔羅此云破壞破壞所修而不成
0439b06: 故二障護根門事三障生知量事四障礙勤修事五障
0439b07: 習正知事於中有五一耽著美色二樂世榮好三愛多所
0439b08: 作四樂眾歡娛五心隨惡友六寶諦世疑事七破壞空
0439b09: 閑事文中有二初見怖生後見無畏八障礙嚴事於
0439b10: 中有二一樂著利養二生諸隨惑結文可知。論由三
0439b11: 因緣至空無有果。演曰十九空無有果門文分為五一
0439b12: 摽二徵三列四釋五結之此初標也。論何等為三至
0439b13: 力微劣故。演曰二徵三列。論若有諸根至定有果。
0440a01: 演曰四釋之中文分為四前三闕皆無有果第四遍修
0440a02: 方名有果為對前三闕無果故明有果非是此文正
0440a03: 明有也故前頌標及長行列皆言無果不言有故。論
0440a04: 如是名為至定有果。演曰五結前正傍二也。
0440a05: 論卷第三十　第三瑜伽處之一
0440a06: 論如是已巳說至我今當說。演曰大文第三次明安立
0440a07: 瑜伽處中文分為二初結前摽後後依摽正釋此初也。
0440a08: 論嗢南日至修作意。演曰後依標正釋文分為
0440a09: 二先以頌標後方辯釋此頌摽中門有三別一往慶問
0440a10: 二謂尋求三方安立安立門中復分為五一摽護養二
0440a11: 摽出離三一境性四明障淨五修作意。論若有自愛
0440a12: 至名勝然。演曰後辯釋中門分三別一往問稱讚門
0440a13: 行門門初門有二一明往問二
0440a14: 問初問有二先明住念後明其問初中復二先摽
0440b01: 後列。論如是正念至為我宣說。演曰二明其問文中
0440b02: 有三如是正念下初請問時將請問下次請問儀我於
0440b03: 如是下後正請問。論如是請已巳至修斷功德。演曰
0440b04: 二明慶問文分為二先慶後問初中復二初後別此
0440b05: 摽彼慶問之意。論歎言善至故來問尒。演曰
0440b06: 後別慶中類分十二一慶無放逸二讚求離獄三喜求
0440b07: 離縛四求脫險道五求獲善根六求證安樂七求證涅
0440b08: 槃八求度漂溺九求大智光十印堪受施十一喜修二
0440b09: 行十二慶能利物。論以如是等至而出家不。演曰
0440b10: 後問為二先結前慶後興正問正問有四如文可知。
0440b11: 論如是問已巳彼若云尒。演曰二尋求根行門文分為
0440b12: 二初明契合後辯尋求初中又二一明已巳問後辯意同。
0440b13: 論次後復於至而正尋求。演曰後辯尋求文分為二
0441a01: 初摽後釋摽中復二一標四處二舉四因。論云何名
0441a02: 為至尋求其願。演曰後釋分四一審問尋求二言論
0441a03: 尋求三所作尋求四心智尋求初中有二一明尋正
0441a04: 願二辯姓根行初中有三謂徵釋結。論云何名為
0441a05: 至如問而荅。演曰二辯姓根行文中有二初問種姓根
0441a06: 行知不後辯愚智荅亦有異。論從此已巳後至尋求
0441a07: 彼三。演曰二言論尋求文分三段初摽次辯後結言
0441a08: 論此初也。論謂對其前至則不如是。演曰次辯分
0441a09: 三一尋種姓二尋根器三尋行別初中有三先說聲聞
0441a10: 次陳獨覺後明菩薩各隨自性聞即喜生無喜無歡
0441a11: 即非彼姓若不定者聞二惑三皆生喜躍即名不定義
0441a12: 同定姓故論不明。論若有鈍根至則不如是。演曰
0441a13: 二尋根器根有三品中品所言不如是者不同下上名
0441a14: 不如是。論若有貪行至柔怡。演曰三尋行別
0441b01: 文分為五一貪二瞋三癡四五明尋思此尋貪行若
0441b02: 貪行者聞說淨妙國土勝事便生悲喜發極淨信何以
0441b03: 然者順自貪心愛妙好故。論若有瞋行至上相違。
0441b04: 演曰二尋瞋行雖聞妙事而不喜生若遇違緣心便憤
0441b05: 發即知瞋也。論若有癡行至當知亦尒。演曰三尋
0441b06: 癡行謂癡行人聞說涅槃深妙言論猶如根鈍不能了
0441b07: 解便起怖心驚恐無分名癡行也。論若有行至發言
0441b08: 稱善。演曰四尋行如文可知。論若尋思行至
0441b09: 重請問。演曰五尋思行以心散故知是尋也。論如是
0441b10: 名為至及以根行。演曰後結言論。論云何名為至種
0441b11: 姓根行。演曰三所作尋求文分為二初徵後釋釋中
0441b12: 有二一明所作二辯尋求所作有二一聲聞所作二貪等
0441b13: 所作二辯尋求謂觀此二所作事處而起尋求即知
0442a01: 彼三姓根行也不尋初願所作者願從心發初已巳問
0442a02: 知故但辯三尋所作事。論云何名為至種姓根行。演
0442a03: 曰四心智尋求文分為二先徵後辯謂由證得他心智故
0442a04: 而能了彼聲聞種姓根行差別。論於四種處至如應
0442a05: 安立。演曰三明安立資養門文分為二初結前摽後
0442a06: 後依標正釋此初也。論云何五處至作意處。演曰後
0442a07: 依摽正釋文分為二初徵列後隨別釋此初也。論
0442a08: 云何護養至定資糧。演曰後別釋中文分為五一資
0442a09: 糧勝定門二樂住遠離門三證心境性門四離障清淨
0442a10: 門五明修作意門初門之中文分三段謂徵釋結釋中
0442a11: 有二初戒律儀後根律儀而由戒等方能得定故以戒
0442a12: 等為定資糧然此資糧有十四種即是前說世出世間
0442a13: 二道資糧今舉律儀等餘後法故云乃至沙門嚴。
0442a14: 論如是遠離至樂住遠離。演曰二樂住遠離門文分為
0442b01: 二先摽後釋此摽舉也。論云何遠離。演曰後釋之
0442b02: 中文分為四一者問二謂略荅三別徵釋四結之。
0442b03: 論謂處所圓滿至是名遠離。演曰二略荅也。論云
0442b04: 何處所圓滿。演曰三別徵釋文分三段一明處所二辯
0442b05: 威儀三明遠離初中有二先徵後釋此初也。論謂或
0442b06: 阿練若至空閑室。演曰後釋分二初明處所後明圓
0442b07: 滿初中有三一列二釋三結處所此初列三也。論山谷
0442b08: 巖至阿練若。演曰二釋分三逆次釋前所列三也
0442b09: 稻稈古旱反者字林云禾莖也。論當知如是至名處
0442b10: 所。演曰三結處所。論處所圓滿至處所圓滿。演曰
0442b11: 後明圓滿文中有五一地平嚴淨二處無諠三離諸
0442b12: 怖四資具易得五道師勸誘其次五處圓滿。論云何
0442b13: 威儀圓滿。演曰二辯威儀文分三段一徵二釋三結圓
0443a01: 滿此初也。論謂於晝分至乃至廣說。演曰二釋分
0443a02: 二初後別此釋中威儀有七一晝分經行二初夜
0443a03: 宴坐三中夜臥思四後夜經行五結跏趺坐六端坐正
0443a04: 願七安住皆念乃至之言有後二也。論何因緣故結跏
0443a05: 趺坐。演曰後別逐難重釋趺坐文分三段一辯結跏
0443a06: 二明正願三明背念初中有三一徵二釋三結趺坐此初
0443a07: 也。論謂正觀見至同稱讚故。演曰二釋之中文分為
0443a08: 五一一因中皆具摽釋由此五理故跏趺坐。論正觀如
0443a09: 是至結跏趺坐。演曰三結趺坐。論端身正願至之所
0443a10: 纏擾。演曰二明正願文中有二先辯端身後明正願二
0443a11: 中各二先牒經明後方論釋。論安住皆念至所緣境
0443a12: 故。演曰三明背念文分為二先牒後釋釋中有二如
0443a13: 文可知。論如是名為威儀圓滿。演曰三結圓滿。
0443a14: 論云何遠離圓滿。演曰三明遠離文中有二先徵後
0443b01: 辯此初也。論謂有二種至心遠離。演曰後辯分二先標後釋
0443b02: 釋中有二一身二心文可知矣。論如是此中至說名遠離。演曰四結之。論
0443b03: 云何心一境性。演曰三證心境性門文分三一明根本二明加行
0443b04: 三結境性初中有二一明境性二別彰止觀初中有一
0443b05: 一徵二釋此先徵問起也。論謂數數隨念至心一境性。
0443b06: 演曰二釋之中准此文勢復分為三一標二釋三結
0443b07: 境性此初標中而有四句一數數隨念二同分所緣
0443b08: 三流注相應四無罪適具此四義名心境性。論
0443b09: 何等名為至隨轉安住。演曰二釋分四一明隨念
0443b10: 二明同分三明流注四明無罪此初也念於境轉名
0443b11: 隨安住。論云何名為至同分所緣。演曰二明同
0443b12: 分文分為二初略釋後別問荅此初也。論問至
0443b13: 故名同分。演曰後別問荅如文可知。論復由彼
0443b14: 念至適相應。演曰三明流注流注即謂無亂無
0444a01: 閒亂際有安怡相名適相應。論又由彼念至適
0444a02: 相應。演曰四明無罪罪謂過咎而於境中無染
0444a03: 汙過名為無罪為無罪故極多安隱安隱住故得成
0444a04: 熟道道在於身而有調暢故名適相應轉也。論
0444a05: 是故說言至心一境性。演曰三結境性。論復次如
0444a06: 是至舍那品。演曰二別明止觀為境性中文分三
0444a07: 段初標舉次別分別後廣釋之此初也。論若於
0444a08: 九種心至舍那品。演曰次別分別。論云何名為
0444a09: 至九種心住。演曰後廣釋中文分為二一明止品
0444a10: 二彰觀品止中有三一徵二列三釋此初二也。論
0444a11: 云何內住至故名內住。演曰三釋分三一明九住二
0444a12: 明六力三彰作意初中有九一內住所緣心文分三
0444a13: 謂徵釋結釋中行相安住可知次下八心分三准
0444a14: 此。論云何等住至故名等住。演曰二等住微細
0444a15: 心等謂平等遍攝諸心不令外轉平等而住名為等
0444b01: 住。論云何安住至故名安住。演曰三安住內界心
0444b02: 重安亂意令置內境名安住心。論云何近住至故
0444b03: 名近住。演曰四親近念住心外塵名遠內心名近
0444b04: 近念心不於外轉名為近住。論云何調順至故
0444b05: 名調順。演曰五調柔順伏心心馳外境名不調順制
0444b06: 令調伏名調順也取諸相者取色等相過患想者觀
0444b07: 彼色等所取之相而為過患下言取相准此應知。
0444b08: 論云何寂靜至故名寂靜。演曰六捨妄證寂心由
0444b09: 有貪等心多動亂制之不行名為寂靜。論云何名
0444b10: 為最極至極寂靜。演曰七最極寂靜心不寂之本無
0444b11: 過尋及隨煩惱今悉斷除名最寂靜。論云何名
0444b12: 為專注至專注一趣。演曰八專注無間心於一境中
0444b13: 專至加功名專一趣一趣即是一向義也。論云何
0445a01: 等持至故名等持。演曰九等持相續心等謂平等
0445a02: 離其動亂持謂住持專心一境由數習故得心平等
0445a03: 名曰等持問此九住心為皆是定亦有散耶設尒何
0445a04: 失二俱有過若散心者云何得言奢摩他品若定心
0445a05: 者如初發心有何定相荅後一為定前為方便創習
0445a06: 之時但住一緣即名為住非得真定名為住也止品
0445a07: 前因亦名止故。論當知此中至串習力。演曰二
0445a08: 明六力文分為二初標舉後各別釋此初標舉由
0445a09: 斯六力九住方成。論初由聽聞至等持成滿。演
0445a10: 曰後各別釋文分為五一由初二力成初二住於中
0445a11: 有二初由聞思成初內住後結聞思成後等住二由
0445a12: 念力成三四住三由正知成五六住四由精進成七八
0445a13: 住五由習力成第九住前四為因後一為果由數習
0445a14: 力等持成滿方名定也。論即於如是至運轉
0445b01: 作意。演曰三彰作意文分為二初止方便後觀加行
0445b02: 初中有二先標列後別配釋此初標舉由四作意方
0445b03: 成住義。論於內住等至運轉作意。演曰後別配釋
0445b04: 文中有四第一作意成初二住第二作意成次五住第
0445b05: 三作意成第八心第四作意能成第九一一行相思之可
0445b06: 知。論當知如是至舍那品。演曰後明觀加行文中有
0445b07: 二初結止心後彰觀品。論云何四種至毗舍那。演
0445b08: 曰二彰觀品文分為二一明四觀二明三別初中有二先
0445b09: 徵列後方別釋此初也。論云何名為至周遍伺察。
0445b10: 演曰後別釋中文分為四一正思擇二極思擇三遍尋思
0445b11: 四遍伺察理彰義顯尋之可知。論又即如是至多種
0445b12: 差別。演曰二明三別文分為二初摽舉後別解釋此
0445b13: 初摽舉四觀之中復有三門六事差別。論云何三門
0446a01: 毗舍那。演曰後別釋中文分為二初辯三門後彰六
0446a02: 事初中有二先徵後釋此初也。論一唯隨相至毗舍
0446a03: 那。演曰後辯之中文分三段初列次釋後結之釋中
0446a04: 有三一明隨相二彰尋思三明伺察皆依定內作意思
0446a05: 惟名等引意。論云何六事至復審伺察。演曰後彰
0446a06: 六事文分三段初徵次列後各別釋此初二也。論云何
0446a07: 名為至尋思於時。演曰後別釋中文分為二一彰六
0446a08: 體二依法別明初中有二一明六體相二辯立所因初文
0446a09: 又二先釋後結釋中有六一義二事三相四品五時六理
0446a10: 此前五也初尋義者能詮言下必有所目故依於語而
0446a11: 尋義也內身外境名所尋之餘可知矣。論云何名為
0446a12: 至尋思於理。演曰後依尋思理文分為四一依觀待真
0446a13: 俗相形名觀待也二依作用三約證成四依法尒法尒
0446a14: 有三一明成立二辯難思三明安住初成立者眼見耳聞
0446b01: 地堅水濕因成果法所作成宗皆名法尒成法性也二
0446b02: 難思者鳳彩多般鳥鳥獸白花紅翠竹如是等類離佛
0446b03: 無知名難思性三安住者法尒種子三乘差別名安住性。
0446b04: 論如是六事至毗舍那。演曰後結也。論問何因緣
0446b05: 故至毗舍那。演曰二辯立所因文分為二先問後荅
0446b06: 此初問也。論荅依三覺至如所有性。演曰後荅有二
0446b07: 初摽列後別配釋釋中文分三段由初義故起初義
0446b08: 覺由二三事起事邊覺由後四事起第三覺以第三相
0446b09: 中分自共別故通二處即以所起為果能起為因為生果
0446b10: 故修六因也。論云何勤修至毗舍那。演曰二依法別
0446b11: 明文分為二一明體相二結之初中有五一明不淨二
0446b12: 彰慈愍三辯因緣四彰六界五明息念初中有三一徵
0446b13: 二釋三結觀品此初徵云不淨觀人如何緣義及事等耶。
0447a01: 論謂依不淨至尋思其義。演曰二釋之中文分為六
0447a02: 一明義觀二明事觀三辯相觀四明品觀五彰時相六
0447a03: 辯理尋此初也謂聞聖說不淨言教即以定意尋思其
0447a04: 義稱如所說實為不淨名依不淨尋思其義惡臭等者
0447a05: 三十六物所成之身生已巳便臭名為生臭死屍變壞名為
0447a06: 惡臭。論云何名為至尋思彼事。演曰二明事觀謂
0447a07: 觀內外不淨事別名尋彼事。論云何名至尋思自相。
0447a08: 演曰三辯相觀文分為二先明自相後彰共相自中分
0447a09: 二一明內相二明外相此初也。論復於其外至脹勝
0447a10: 解。演曰二明外相文分為二初廣後略廣中有二一明
0447a11: 青瘀二明食噉初中有二先標後釋釋中有二一明青
0447a12: 瘀二明爛壞。論若此死屍至骨勝解。演曰二辯
0447a13: 食噉文分為四一彰食噉二明異赤三彰離散四明骨
0447a14: 骨之中有三復次初復次中文分三段初唯骨想次
0447b01: 唯想後合二想如文可知。論又有二至說名骨。
0447b02: 演曰第二復次文中有二初標後釋釋中有二初形骸
0447b03: 中言鑊者腹為鑊也以盛熱名為鑊。論復
0447b04: 有二種至骨勝解。演曰第三復次約真假明文分
0447b05: 為二先標後辯文亦可知。論又即此外至不淨自相。
0447b06: 演曰後略明中文分為二先標後釋如文可知。論云
0447b07: 何尋思至不淨共相。演曰後彰共相文分為二先徵
0447b08: 後辯辯中有二先自後他謂內身色淨妙好時引外不
0447b09: 淨變壞之色同己已體亦皆不淨何以然者法體平等
0447b10: 皆歸一揆故。論云何名為至尋思彼品。演曰四彰品
0447b11: 觀文中又二先徵後釋釋中有二初彰不實有顛倒失
0447b12: 後明正觀有離苦德由此理故故於二品能有斷修名
0447b13: 觀彼品。論云何名為至尋思彼時。演曰五彰時相
0448a01: 文分為二先徵後辯辯中有二初各別辯後結釋別
0448a02: 中有三初明現在次彰過去後辯未來現在餘骸不淨
0448a03: 之色即是過去曾淨之色過去曾淨於今不淨我今現
0448a04: 淨未來變壞亦名不淨若使未來當無不淨無有是處
0448a05: 何以然者法性平等皆相似故故三世法皆有淨性及
0448a06: 不淨也。論云何尋思至尋思彼理。演曰六辯理尋文
0448a07: 分為四一明觀待二明作用三釋證成四明法尒初觀待
0448a08: 中文分三段初徵次辯後結之辯中有三一若內外下
0448a09: 明依世俗假施言論二壽煖識下依其勝義談淨不淨
0448a10: 三我此身下依於因緣尋淨不淨所因之理後結可知。
0448a11: 論復作是思至尋思彼理。演曰二明作用謂思道力有
0448a12: 斷惑用故多修習能斷貪也。論復作是思如世尊至
0448a13: 思彼理。演曰三辯證成知是不淨文分三段初世尊說
0448a14: 下至教證知次我亦於下明現量證知後比度量下明比
0448b01: 量知比量知中能治等者謂不淨色能治所緣謂即淨
0448b02: 色淨色為因起於煩名煩生今思能治外不淨色
0448b03: 比知能治所緣淨色能生惑者亦為不淨何所以者有漏
0448b04: 色性皆相似故。論復作是思如是至思彼理。演曰四
0448b05: 明法尒但思不淨能斷欲貪不應更思能所對治能成
0448b06: 立法因何故有誰復先後復依何處而住止耶名不應
0448b07: 思如被箭中直請拔之不應問來所因也。論是名勤
0448b08: 修至毗舍那。演曰三結觀品。論云何勤修至舍
0448b09: 那。演曰二彰慈愍尋求觀品文分三一徵二釋三結觀
0448b10: 品此初也。論謂依慈愍至尋思其義。演曰二釋之中
0448b11: 文分為六一彰慈義二彰慈事三辯慈相四彰慈品五
0448b12: 辯慈時六彰慈理此初義也謂聞慈愍增上教故便尋
0448b13: 其義思施樂行名思義也。論彼既如是至尋思其事。
0449a01: 演曰二彰慈事文中有二初明三品後彰內外二事之
0449a02: 中皆生慈意名慈愍事。論復能思擇至愍自相。演
0449a03: 曰三辯慈相文分為二初明自相後明共相自中有二
0449a04: 初摽後別配釋釋中有三初明樂欲次彰二定後
0449a05: 辯三禪已巳上樂無故不明也。論復審思擇至慈愍共
0449a06: 相。演曰後明共相文分三段初明慈愍次彰共相後辯
0449a07: 怨親共相之中文分三段初空無我能所皆亡次辯無常
0449a08: 體皆生滅後明苦性有漏非安故中行慈而無分別。
0449a09: 論復審思擇至白品。演曰四彰慈品文易可知。論
0449a10: 復審思擇至慈愍時。演曰五辯慈時過去已巳往雖不
0449a11: 能與現在未來等皆與之名為時也。論復審思擇至
0449a12: 尋思慈愍。演曰六彰慈理文分為四一明觀待二明作
0449a13: 用三辯證成四明法尒。論是名勤修至舍那。演曰
0449a14: 三結觀品。
0449b01: 論卷第三十一　第三瑜伽處之二
0449b02: 論云何勤修至毗舍那。演曰三辯因緣文分三段一
0449b03: 徵二辯三結此初也。論謂依緣性至諸緣起義。演曰
0449b04: 二辯之中文分為六一明尋義二明思事三明尋相四彰
0449b05: 尋品五辯尋時六明尋理初尋義中文分為二先辯後
0449b06: 結辯中復二初辯正宗後陳邪法正中重言如是等者
0449b07: 因果非一故重言之謂聞緣起增上教故了知如是無明
0449b08: 為因彼彼行等果法生起如是癡等諸因法滅彼彼果
0449b09: 法行等亦亡且明順觀倒逆應尒後邪法中初破外計
0449b10: 自在天主為能造作生及化者後破論計有性名無
0449b11: 自性計有我諦名曰士夫二十三諦名中轉變。論復審
0449b12: 思擇至緣起事。演曰二明尋事文分為二初辯後結
0449b13: 辯中若內若外者十二支中根所攝者名內塵所攝者名
0450a01: 外也。論復審思擇至緣起共相。演曰三明尋相文
0450a02: 中有二先明自相後明共相謂三際中無明等法體用
0450a03: 別故名為自相無常苦空及無我等貫通十二名為共
0450a04: 相。論復審思擇至諸緣起品。演曰四彰尋品文中
0450a05: 有二初明黑品後明白品。論復審思擇至諸緣起時。
0450a06: 演曰五辯尋時三世緣起生滅散壞故非正常。論復
0450a07: 審思擇至壽量邊際。演曰六明尋理文中有二一明
0450a08: 觀待二辯後三初中有二先辯後結辯中又二初後
0450a09: 別此先辯十二緣起要待於因方有果起非由我等
0450a10: 而能生也。論又於此中至二生起因。演曰後別辯中文
0450a11: 分為二初明生果後明招苦初中有二先標列後別
0450a12: 解釋此初標列由待二因具二果也。論自體果者至所
0450a13: 生諸受。演曰後別釋中文分為二先果後因果中分
0450a14: 二一自體果謂現五支生起異熟名自體果二受用果謂
0450b01: 生起已巳受用六塵外增上事名受用果。論牽引因至
0450b02: 名牽引因。演曰後因有二一明牽引二明生起此明
0450b03: 牽引體即七支謂無明行及行所集識等五種遠引當
0450b04: 來生老死位識等果法名牽引為令等下彰能攝受
0450b05: 雖展轉起亦名牽引意望遠果名牽引故生支想者
0450b06: 想即名也。論生起因者至名生起因。演曰二明生起
0450b07: 謂愛取有三近能生果名曰生因愛癡品者愛癡相應
0450b08: 皆名潤惑全界煩皆結生故業招果勝偏說潤業理
0450b09: 實六支皆同潤也。論由此二因至純大苦蘊。演曰後
0450b10: 明招苦由此二因故三苦隨招苦俱蘊。論如是名依
0450b11: 至所有道理。演曰後結也。論復審思擇至所有道
0450b12: 理。演曰二辯後三文分為二先辯後結辯中有三一明
0450b13: 作用二辯證成三明法尒如文可知。論是名勤修至毗
0450b14: 舍那。演曰後結也。論云何勤修至毗舍那。
0451a01: 演曰四彰六界尋思六事文分為三一徵二釋三結界觀
0451a02: 此初也。論謂依界差別至尋思界義。演曰二釋分
0451a03: 六一義二事三相四品五時六理義中有二先辯後結辯
0451a04: 中有四如文可知。論又正尋思至尋思界事。演曰二
0451a05: 明尋事此及下文皆具釋結釋中六界唯識界內餘通
0451a06: 內外思之可知。論又正尋思至諸界共相。演曰三
0451a07: 明界相文中有二一明自相二明共相。論又正尋思至
0451a08: 尋思界品。演曰四明界品文分為二初彰黑品後明
0451a09: 白品。論又正尋思至尋思界時。演曰五辯尋時謂
0451a10: 入胎時過去業識未來空界現在四大三緣和合方得
0451a11: 受生名尋時也。論又正尋思至差別道理。演曰六
0451a12: 明尋理文分為二先明觀待後明餘三初復有三先明
0451a13: 世俗次彰勝義後辯因緣文可知矣。論又正尋思至
0451b01: 差別道理。演曰後辯餘三文分為二先辯後結辯中
0451b02: 有三初明作用次辯證成後彰法尒思可知也。論是
0451b03: 名勤修至毗舍那。演曰三結界觀。論云何勤修
0451b04: 至毗舍那。演曰五明息念文分三段一徵二釋三結
0451b05: 息觀此初也。論謂依入息至尋思其義。演曰二釋之
0451b06: 中文亦為六一義二事三相四品五時六理各具釋結此
0451b07: 明尋義釋結可知。論又正尋思至尋思其事。演曰
0451b08: 二明尋事由身故名之為內以是風故通名內外。
0451b09: 論又正尋思至諸息共相。演曰三明尋相文中有二
0451b10: 初明自相後明共相自中入出各有二者一者入息二中
0451b11: 間入息出息亦尒名為二也共中息體并息所依皆是
0451b12: 無常故名為共。論又正尋思至尋思其品。演曰四
0451b13: 明尋品文中有二初黑後白義可知也。論又正尋思
0451b14: 至尋思其時。演曰五辯尋時三世身息更相繫名
0452a01: 曰尋時。論又正尋思至尋思其理。演曰六明尋理
0452a02: 文分為二初明觀待後辯餘三此初也。論又正尋思
0452a03: 至尋思其理。演曰後辯餘三謂此觀待之餘文中復
0452a04: 有其三初明作用次辯證成後明法尒如文可悉。
0452a05: 論是名勤修至毗舍那。演曰三結息觀。論如是
0452a06: 依止至我後當說。演曰二結中文分為二先結後
0452a07: 指四所緣中已巳依淨行辯六事訖善巧淨惑後於自處
0452a08: 而廣辯之遍滿義寬亦通攝也。論復次此中至九
0452a09: 正加行。演曰二明加行文分三段一摽列二別解釋
0452a10: 三結之此初標列九加行也。論由此九種至趣
0452a11: 獲得。演曰次別釋中文分為二初辯德後別分別
0452a12: 初中有二先白後黑白中有三一由聞思加行力故心
0452a13: 未定者速令得定二已巳得定者轉令勝進三令發神通
0452b01: 及生眾德返此三品即名黑也。論云何名為至相應
0452b02: 加行。演曰後別分別文分為二一明白品二彰黑品白
0452b03: 品之中義門分九一相應加行門文分三段初徵次釋
0452b04: 後結之釋中有七文可知也。論云何名為至串習
0452b05: 加行。演曰二串習加行門文分三段先徵次釋後結
0452b06: 加行釋中有二初明串習後彰非習。論云何名為至
0452b07: 不緩加行。演曰三疾速加行門文分三段初徵次釋後
0452b08: 結加行釋中有二初辯無緩後何以故下釋所以初
0452b09: 中有四一慇重加行勤修觀行二若從定下異緣事畢
0452b10: 還復本心三有苾下樂離雜居四又如是下定當速
0452b11: 證。論云何名為至無倒加行。演曰四無倒加行門具
0452b12: 徵釋結文易可知。論云何名為至捨相捨時。演曰
0452b13: 五應時加行門文分三段一徵二釋三結釋中有二初
0452b14: 標舉後辯體相此初標舉而有四種謂止觀舉捨。
0453a01: 論云何為止至故名為止。演曰後辯體中文分為四
0453a02: 一彰止相二明觀相三彰舉相四彰捨相止中有三一
0453a03: 彰止體二明止相三辯止時此初止體令心靜住即名
0453a04: 為止。論云何止相至因緣相。演曰二明止相文中有
0453a05: 二先徵後辯辯中又二初列後釋釋中有二一辯所緣
0453a06: 謂同分境也二辯因緣文復有二先摽熏習後為令下
0453a07: 正釋所標為證止故先習觀心觀心為因緣定方證故
0453a08: 故觀加行是止因緣。論云何止時至是修止時。演曰
0453a09: 三辯止時止觀方便是修止時止其亂動令居寂故。
0453a10: 論云何為觀至所緣觀行。演曰二明觀相文復分三
0453a11: 一明觀體二明觀相三辯觀時此觀體者即以四行三
0453a12: 門六事差別以為觀體前卷已巳明故不重也。論云何
0453a13: 觀相至所有加行。演曰二明觀相文中有二先徵後辯
0453b01: 辯中有二初標後釋釋中有二先辯所緣謂同分影後
0453b02: 辯因緣謂定能發慧故修止品為觀因緣行相返前七
0453b03: 相知也。論云何觀時至是修觀時。演曰三辯觀時心
0453b04: 下沉沒觀即高明故相沉時是修觀品觀品發令離
0453b05: 沉故。論云何為舉至慶慰其心。演曰三彰舉相文
0453b06: 分三段一彰舉體二明舉相三辯舉時此初慶心以為
0453b07: 體也。論云何舉相至勤精進。演曰二明舉相淨妙
0453b08: 境中發勤精進名為舉相。論云何舉時至是修舉時。
0453b09: 演曰三辯舉時准前可悉。論云何名捨至任運作用。
0453b10: 演曰四彰捨相文分三段一明捨體二明捨相三辯捨時
0453b11: 此初任運平等名捨。論云何捨相至太過精進。演
0453b12: 曰二明捨相所緣境中心住平等無有沉掉名心上捨。
0453b13: 論云何捨時至是修捨時。演曰三辯捨時止觀轉時
0454a01: 掉舉已巳滅名捨時也。論如是至加行。演曰三結論云何至
0454a02: 加行。演曰六解了加行門文三一徵二釋三結釋中有二
0454a03: 一明定相二辯所緣明定相中由善取故故於入出皆
0454a04: 得自在名為解了。論云何名為無猒至無猒足加行。
0454a05: 演曰七無足加行門具徵釋結如文可知。論云何名
0454a06: 為不捨至軛加行。演曰八善軛加行門文分三段徵釋
0454a07: 及結戒能拘禁譬之於軛堅持無犯名為不捨順修止
0454a08: 品名為加行。論云何名正加行至名正加行。演曰九
0454a09: 正修加行門文分三段一徵二釋三結加行初中有二先
0454a10: 略釋後指事別明此初也。論如有勤修至現
0454a11: 前。演曰後指事別明文分為二初標後辯此初也不
0454a12: 淨觀者指其事也謂觀青瘀起勝解已巳復觀爛壞乃至
0454a13: 骨捨前取後即名除遣為令觀心得純熟故。論其
0454a14: 正除遣至作意故。演曰後辯之中文分為二一明除
0454b01: 遣二別彰今說初文又二先標列二別解釋此先標
0454b02: 中而有五也。論當知此中至無相界作意。演曰後別
0454b03: 釋中文分為五一內攝其心除遣外境二不念作意除遣
0454b04: 妄心遣之又遣之故名除遣三於餘勝定作意思惟先
0454b05: 所得心劣皆棄捨六行欣猒皆此流也四思惟不淨除
0454b06: 其淨貪除淨貪已巳復修餘四名為除遣五無相作意斷
0454b07: 除前相名為遣除。論雖遍安立至不念作意。演曰
0454b08: 二別彰今說文中分二初標舉後釋所由此初標舉
0454b09: 但取五中二心也。論初修業者至除遣所緣。演曰後
0454b10: 釋所由文分為二一明取二意二辯除所由初中有二先
0454b11: 明不念後明內攝此初也所陳除遣雖有五種而今但
0454b12: 取初二種者為初學人未能制意深起猒心故應所緣
0454b13: 盡皆除遣故取內攝不念除之餘三除遣遣自所治得
0454b14: 名除遣然於境界相似不無義與此違故非取也。論
0455a01: 彼於其中至所知事相。演曰後明內攝文分三段初明
0455a02: 所行境次謂由隨下明能行心後毗舍下明心平等
0455a03: 無其取捨取捨無故名為除遣。論若於所緣至所知
0455a04: 境事。演曰二辯除所由文分三段初法次喻後合除
0455a05: 遣此初也。論譬如世間至究竟顯期。演曰次陳喻
0455a06: 說。論此中道理當知亦尒。演曰後合除遣文分有二
0455a07: 初合前文後示其相此初也。論若於此境至復起勝
0455a08: 解。演曰後示相中文分為二初標後辯此標示除遣
0455a09: 相也。論於狹小境至當知亦尒。演曰後辯相中文復
0455a10: 為二初示除遣後明相異初中復二先於自境解已巳除
0455a11: 遣後於異境復生勝解欲色如次名為小大無量於狹
0455a12: 小青境起解除遣乃至緣廣大青境除遣亦尒。論若
0455a13: 諸色法至影像顯現。演曰後明相異觀色大小形量
0455a14: 著易生勝解猶如變化影像而生若觀無為
0455b01: 空識等相以名為先領生解已巳於其心上安布影
0455b02: 像空等相生名為顯現。論如是一切名正加
0455b03: 行。演曰三結加行。論如是九種至當知違逆。
0455b04: 演曰二彰黑品對前隨順立九相違以返於前即名
0455b05: 黑品。論如是黑品至十八種。演曰三結之。論
0455b06: 如是名為心一境性。演曰大段第三結止觀根
0455b07: 本加行皆得名為心一境性。論云何淨障。演曰
0455b08: 第四離障清淨門文分為二一明淨障二以頌結初
0455b09: 中有二先徵後辯此初也。論謂即如是至淨除諸
0455b10: 障。演曰後辯之中文分為二一明淨障二別明
0455b11: 勝行初中有四一標二徵三列四釋此初也。論何
0455b12: 等為四至對治故。演曰二徵三列。論云何遍知
0455b13: 至諸障自性。演曰四釋之中有二番釋初番分四
0455b14: 一彰自性二辯因緣三彰過患四辯對治明初性中
0456a01: 文分三先徵次釋後結自性釋中有二初標後辯
0456a02: 辯中有四一明怯弱二明蓋覆三明尋思四明自舉
0456a03: 行相如文結亦可解。論云何遍知至猶未串習。
0456a04: 演曰二辯因緣文分為二先明怯弱後辯餘三此知
0456a05: 怯中而有六種文亦可悉。論遍知蓋覆至障之因
0456a06: 緣。演曰後辯餘三文分為二初標略釋後別辯
0456a07: 所因此初也。論若不作意至非理作意。演曰後
0456a08: 別辯中但明蓋障尋思自舉略不明也蓋中有五一
0456a09: 若思淨相為貪蓋因二不思慈愍為瞋蓋因三不思
0456a10: 明相惛睡蓋因四不思止相掉舉蓋因五若不作意
0456a11: 思緣性等為疑蓋因由知因故令蓋不生名為淨障。
0456a12: 論云何遍知至諸障過患。演曰三彰過患文中有
0456a13: 三徵釋及結釋中有七一於四勝定未證不證二已巳
0456a14: 證退三壞正加行四有染汙住五有苦惱住六自
0456b01: 毀毀他七墮諸趣名障過患。論云何名為至修
0456b02: 習喜樂。演曰四辯對治文分三段初徵次釋後結
0456b03: 對治釋中有二一明怯弱二辯餘三初中有二一通二
0456b04: 別通以隨念而對治別中有四一嬴劣太過初修
0456b05: 怯弱精進對治二不修加行勤問對治三煩惱熾盛
0456b06: 不淨等治四未串習者思擇對治。論餘覆蓋等至
0456b07: 修習對治。演曰二辯餘三所有對治即前第二知
0456b08: 因緣中不淨慈愍明相及止緣起性等作意是也尋
0456b09: 之可知。論又遍了知至淨除諸障。演曰第二番
0456b10: 釋文中有二先明過患後辯對治既了患因須修斷
0456b11: 法故所能治先後如次。論當知此中至亦有眾多。
0456b12: 演曰後別明勝行文分為四一明行多少二辯修增
0456b13: 勝三明觀成熟四辯雙運轉初中有二一辯體多二明
0456b14: 量廣此初也觀不自起因教所生教既有多觀亦非
0457a01: 一所引修慧亦為多也。論又復即此至悟入道理。
0457a02: 演曰二明量廣心不孤起託境方生境既無邊量亦
0457a03: 難測故有三門六事等門體無邊也。論正修行者
0457a04: 至現量智生。演曰二辯修增勝文中有二一明方便
0457a05: 二明究竟初中有二一增長輕安二增長境性皆因
0457a06: 初止觀力然也。論問齊何當言至波那念耶。演
0457a07: 曰三明觀成熟文中有二先問後荅此初也問云且於
0457a08: 五停觀品之中何名成熟何名不熟言究竟者即成
0457a09: 熟也。論荅至未得究竟。演曰後荅分二先明不
0457a10: 淨後彰餘四此初也不淨觀成無退敗故名為究竟
0457a11: 如有苾於屍林中作不淨觀成佛教旃茶羅
0457a12: 殺之令當有證使無退也。論如不淨觀至當知亦
0457a13: 尒。演曰後彰餘四文分為二初例前同後彰義異
0457a14: 此初也謂慈愍等作已巳復作遣已巳復遣久修習故皆
0457b01: 得成熟亦名究竟。論於中差別至廣說。演曰後
0457b02: 彰義異成熟雖同觀門有異觀門有異者而有四
0457b03: 種一明慈愍二明緣起三彰界相四明息念次第配
0457b04: 釋如文可知。論問齊何當言至雙運轉道。演曰
0457b05: 四辯雙運轉文分為二先問後荅此問也。論荅若
0457b06: 有獲得至雙運轉道。演曰後荅前也九住心中
0457b07: 前八方便第九根本根本勝定為依止故修增上慧
0457b08: 平等俱轉名雙運道。論中嗢南日至令障得清
0457b09: 淨。演曰二以頌結三四門也而言中者凡頌有
0457b10: 三先頌標章名為初頌事訖頌結名為後頌說事未
0457b11: 了隨義且結名為中頌第三大段安立門中別門分
0457b12: 五前明四訖今以頌結故名中頌何故尒耶荅以前
0457b13: 所說文義繁廣故且結之使無亂故此所結中唯結
0457b14: 第三心一境性第四淨障初之一頌頌觀品中三門
0457b15: 六事次之二頌頌彼止觀九種加行後之一頌而頌
0458a01: 第四淨障之中自性因緣過患對治四所知也一一如
0458a02: 上尋之可知。論云何修作意。演曰第五正修作
0458a03: 意門文分為二先徵後辯此初也。論謂初修業至
0458a04: 四種作意。演曰後辯之中門分為二一辯四作意
0458a05: 門二明取五相門初門有三一標舉二別徵列三
0458a06: 依標釋此初有二一牒前修二摽起念言安立者大
0458a07: 門第三安立門也普遍相中心一境者安立門中
0458a08: 有五義今牒第三心一境性普遍緣相及牒第四淨
0458a09: 障之義遠離九種黑品加行學修九種白品加行
0458a10: 牒前也彼應最下摽當起念為證定故修四作意。
0458a11: 論何等為四至智見作意。演曰二別徵列。論云
0458a12: 何調鍊至智見作意。演曰三釋文二初略後廣略
0458a13: 中有四一明調鍊二明滋潤三辯輕安四彰智見一一
0458a14: 次第如文可知。論彼修行者至成可猒處。演曰
0458b01: 後廣辯中文亦為四一明可猒二辯可欣三明背向
0458b02: 四明四德初中有二先後別別中有四一自
0458b03: 二他三自興盛四他興盛現前過去各通二也。
0458b04: 論即彼行者至名異門。演曰二辯可欣文中有二
0458b05: 初摽列後別解釋釋中有三一欣樂三寶得三大
0458b06: 利二欣樂清淨得六和敬三欣樂所證得無怯弱於
0458b07: 中有二一現所證二當所證如文可知。論彼修行
0458b08: 者至易脫而轉。演曰三明背向於可猒中而生棄
0458b09: 背於欣樂中生其趣向欣猒二中易脫而轉非唯定
0458b10: 背及唯向也。論其心如是至作意故。演曰四明
0458b11: 四德文分三段初法次喻後合法中有二先明作意
0458b12: 後明勝進此初也謂由四種作意力故有所思擇名
0458b13: 為智見而能向背攝斂內心及思擇也。論如是彼
0458b14: 心至得勝進。演曰後明勝進止觀轉增名勝進也。
0459a01: 論譬如黠慧至種種轉變。演曰次明喻說。論如
0459a02: 是勤修至皆能成辦。演曰後法合也。
0459a03: 論卷第三十二　第三瑜伽處之三
0459a04: 論云何初修至心一境性。演曰二明取五相門文分
0459a05: 為二先徵後辯此初也。論謂善通達至了別事相。
0459a06: 演曰後辯分二一明取五相二彰得勝利初中有二先
0459a07: 標列後別解釋此初也。論問至取五種相。演
0459a08: 曰後別釋中文分為二一辯治貪行取不淨相二例
0459a09: 瞋等起餘四相初中有二先問後荅此初也。論荅
0459a10: 至如理受持。演曰後荅分二一明教誨二結之初
0459a11: 中有二一明修習二彰所得初中復二一明取五相二
0459a12: 彰入念住初中又二一別教五相二逐難重辯初中
0459a13: 分五一明猒離二明欣樂三明過患四辯光明五明
0459b01: 事相初中有三一汝等隨下明聞見等諸可猒事二
0459b02: 汝既如是下而教取相正生猒離三如是汝應下結
0459b03: 勸受持次第如文義彰可悉。論汝取如是至取欣
0459b04: 樂相。演曰二明欣樂文分為二一結前標後二正明
0459b05: 欣樂此初也。論當自觀至加行圓滿。演曰二明欣
0459b06: 樂文分為二一明欣樂二辯斷修初中復二先釋後
0459b07: 結釋中復二一於自生喜二於他生喜初文又二一明
0459b08: 無悔二明除障初中又二一教觀察二明無悔此初也。
0459b09: 論汝於如是至定生歡。演曰二明無悔由無悔
0459b10: 故故生歡喜。論如是且於至生喜意。演曰二
0459b11: 明除障文中有二一結前生後二正明除障由除障
0459b12: 故故於現證而生喜言於一者一戒淨也。論若
0459b13: 汝獲得至發喜意。演曰後於他生喜也。論如
0459b14: 是行相至取欣樂相。演曰後結有二一結其名二結
0460a01: 欣樂歡喜前後雖殊名此中欣意相。論
0460a02: 取是相已巳至及一境性。演曰二辯斷修文中有二
0460a03: 初明斷染後辯進修止觀輕安及一境性。論汝若
0460a04: 如是至取過患相。演曰三明過患文分為二一結前
0460a05: 標後二依標正辯此初也。論謂於所有至貪欲等
0460a06: 五。演曰二依標正辯文分為二一明三過二彰六行
0460a07: 初中有二先標後示此先標列過患有三謂十八五也
0460a08: 此十等數前數明也。論汝應於彼至取過患相。
0460a09: 演曰後示過中文分為二初辯後結辯中有三一心多
0460a10: 遽務二思慕躁擾三恒不寂靜後心散動等如次結前
0460a11: 三過患也。論又汝應依至寂滅樂想。演曰二彰六
0460a12: 行治三過患義別分三初之二相除十相過次二除前
0460a13: 欲等八過後二對治隨惑五過行思可悉。論汝取
0460a14: 如是至月輪明。演曰四辯光明令取日月燈等明
0460b01: 者令離惛沈諸闇相故。論既取如是至繫念在前。
0460b02: 演曰五明事相文分為二一明了別二彰勸發初中有
0460b03: 三一教取相二教生想三教不念初中又二一明往取
0460b04: 相二教令繫念。論復於其中至寂滅樂想。演曰
0460b05: 二教生想文分三段一明起六想二彰亂不亂三辯
0460b06: 心寂靜此初也既緣青瘀骨相已巳復於其中更生
0460b07: 六想一觀其死屍無有我我名無相想二無分別想
0460b08: 心既已巳無亦無分別三寂靜想既無分別亦名寂靜
0460b09: 四無作用想事業休廢名無作用五無躁擾想躁擾
0460b10: 起時良由思慕屍既無思擾亦非起六煩惱寂樂想
0460b11: 煩惱起者多不寂靜今無煩惱即名寂樂觀外既尒
0460b12: 我亦應同返照內心同應觀察。論又於其中至不
0460b13: 亂相。演曰二彰亂不亂於正觀時十相八尋五隨惑
0460b14: 等而有起者名之為亂若住一境妄念不生即名不
0461a01: 亂。論又汝於此至寂靜而轉。演曰三辯心寂靜
0461a02: 由無亂故心住一緣名為寂靜。論又若汝心至不
0461a03: 現在前。演曰三教不念而由忘念過失隨生修無
0461a04: 念心故能除也。論賢首當知至發勤精進。演曰
0461a05: 二彰勸發文分為二初讚勸修後引教證此初也。論
0461a06: 世尊至而正護持。演曰二引教證文中又二初喻
0461a07: 後合此初也。論如是比丘至及隨煩惱。演曰後合
0461a08: 也。論是瑜伽師至不淨相。演曰二逐難重辯文分
0461a09: 為二初後別此初有二一辯善修二明繫念。論
0461a10: 汝今復應作至骨亦尒。演曰後別辯中文分為
0461a11: 二一彰猒相二辯光明初中有二一明頓觀察二彰
0461a12: 漸易脫初中有二一明起假想二彰實作意此初復
0461a13: 二先略後廣維者廣雅云隅也諸維者謂即四維也
0461a14: 淮南子云天有四維。論汝依如是至真實作意。
0461b01: 演曰二彰實作意未盡苦邊且為真實觀諸死屍實
0461b02: 有尒數名真實也未至無學名未苦邊無學能作苦
0461b03: 邊際故。論又非修習至當知亦尒。演曰二彰漸
0461b04: 易脫文分為二一明易脫欣猒閒生二辯內心無分
0461b05: 別住初中復二先明想一後辯想多此初也非時觀
0461b06: 時一向頓思青瘀之相兼起樂心觀淨境故何以然
0461b07: 者令觀增時漸純熟故於一青瘀閒生既尒乃至一
0461b08: 欣樂亦然是名初修易脫起也。論由此道理至
0461b09: 當知亦尒。演曰後辯想多由此初修閒一起理若
0461b10: 久習者復應於二三四五六乃至百千十方四維青
0461b11: 瘀閒起義亦同此乃至骨皆同也。論如是令心
0461b12: 至寂靜而轉。演曰二辯內心無分別住恐著相故
0461b13: 從多相中漸除遣九方三維万千百數乃至一一青
0461b14: 瘀亦無名不顯現於此不顯現不分別中繫心而住
0462a01: 名寂靜轉。論彼瑜伽師至修光明想。演曰二辯
0462a02: 光明文分為二初辯觀成後明勝劣此初有二先辯
0462a03: 勸修後彰成就。論若有最初至而相明了。演曰
0462a04: 後明勝劣令修習時而有取捨。論如是汝由至漸
0462a05: 次趣入。演曰二彰入念住文分為二一結前起後
0462a06: 二正明趣入此初也由斯五相增上力故而能漸次
0462a07: 入於念住。論將趣入時至發起故。演曰二正明
0462a08: 趣入文分為二一明趣入相二教修止觀初中又二一
0462a09: 教趣入二結之初中又二一辯修身觀二明受心
0462a10: 法此初有三一明內不淨謂自內身三十六物以成
0462a11: 體故二明外不淨謂觀他身死屍瘀色為不淨也三
0462a12: 通彰內外謂自他身未死之時名為內死已巳餘骸
0462a13: 皆名為外有情非情二有異也。論汝復應於至舍
0462a14: 那品。演曰二明受心法文分為二初標列後隨
0462b01: 標釋此初摽列三念住。論於奢摩他至受心法觀。
0462b02: 演曰後隨標釋文分三一內二外三明內外此初也
0462b03: 謂觀內心起無分別無亂受等名住受觀剎那生滅
0462b04: 心是無常相續流轉明法無我是內略心非散亂故
0462b05: 名為內。論於無散亂至受心法觀。演曰二明外
0462b06: 受心法念住謂觀過現所生受等四無色蘊誑幻無
0462b07: 常不可保信如次受心及法無我所觀心等散地相
0462b08: 應故名外也。論於毗那至受心法觀。演曰
0462b09: 三通明內外受心法觀謂以聞思增上力故觀彼分
0462b10: 別有相之境所起受等體是無常非散亂故名之為
0462b11: 內而有分別及有相故故名為外。論如是汝由至
0462b12: 當得趣入。演曰二結之。論又汝應於至毗
0462b13: 舍那。演曰二教修止觀文分為二先修止觀後教
0462b14: 正願初中有三一勸修二別示法三明疾行此初
0463a01: 也。論汝於如是至遠三摩地。演曰二別示中文
0463a02: 分為二一明住念二彰順俗順俗之中文分三段一
0463a03: 教離惡緣二勸護身業三令宣正語護身業中諸
0463a04: 境界不應發於善境界善興功也。論如是
0463a05: 行已巳至畢竟修作。演曰三明疾行謂由如是護身
0463a06: 語已巳復應速疾還習觀心如鑽火時無閒慇懃名疾
0463a07: 行也。論又汝應起至但須頌。演曰後教正願
0463a08: 假使顯得無量壽命常無暫捨修習瑜伽何況少時
0463a09: 而無修斷者也。論如是汝應至廣大圓滿。演曰
0463a10: 二彰所得。論初修業者至名正修行。演曰二
0463a11: 結也。論如說貪行至皆當了知。演曰二例瞋等
0463a12: 起餘四相文分為二一例四同二別顯有別此初
0463a13: 也。論其中差別至善取相已巳。演曰二別顯有別
0463a14: 文分為四一明慈愍二明緣起三彰界觀四明息念
0463b01: 慈中有二一明慈愍二入念住初中有二一善取相
0463b02: 二明與樂此初也。論處如法坐至無罪無喜樂。
0463b03: 演曰二明與樂文分為二一明意樂二彰與樂彰與
0463b04: 樂中文復為二一辯初修但觀一境二明久習想無
0463b05: 邊境此初有二先明三品後彰三樂三樂為三一欲
0463b06: 樂者欲界樂也二有喜樂者初二禪樂三無喜樂
0463b07: 者第三禪樂謂依定意緣三情類等心與欲及色界
0463b08: 樂名慈愍心。論次後或於至當知亦尒。演曰二
0463b09: 明久習想無邊境從二至多乃至十方三類有情皆
0463b10: 願其樂。論又彼不捨至能正趣入。演曰二明入念
0463b11: 住文分為二先標後辯此先標舉由慈愍心能入念
0463b12: 住。論云何趣入。演曰後辯文二一辯緣二彰別
0463b13: 念初中有三一徵二釋三結緣此初也。論謂趣
0463b14: 入時至修修身觀。演曰二釋之中文分三段一內二
0463b15: 外三俱修習初內修者謂自內身於三類中親怨如
0464a01: 次欲樂背苦名內修觀二餘亦於下想餘於彼三類
0464a02: 之中親怨如次欲樂背苦名外修觀為對親品自欲
0464a03: 求樂對怨品中自求背苦何以然者以於怨境多生
0464a04: 苦故三如我既下辯俱修觀我觀法界三類有情平
0464a05: 等相似我既得樂彼亦與之自他俱得名於內外修
0464a06: 修身觀前二修慈自他雖別俱為自身而修慈行第
0464a07: 三平等兼他得樂方名俱也。論此四念住至壞緣
0464a08: 念住。演曰三結緣壞者雜也緣諸蘊名雜壞
0464a09: 緣。論若修行者至唯身念住。演曰二彰別念文
0464a10: 分為二一明假想二明真實此初也。論彼復依止
0464a11: 至應知亦尒。演曰二明真實文分三一明真實
0464a12: 二釋難詞三校勝劣此初有二一對過去二對未來
0464a13: 如文可知。論又我於彼至當得安樂。演曰二釋
0464a14: 難詞如文可知。論如是趣入至餘如前說。演曰三
0464b01: 校勝劣真實為勝勝解假想故為劣也鄔波尼殺曇
0464b02: 者傳有二釋一云因果勝因果勝者彼方數名二云
0464b03: 數之極也。論又於緣性至分別取相。演曰二明
0464b04: 緣起文分為二一明觀緣起二彰入念住初中有二一教
0464b05: 取相二明作意初中又二先標舉後明取相此初
0464b06: 也。論謂諸有情至大苦蘊。演曰後明取相相中
0464b07: 有五一取無明二取顛倒三取貪愛四取生業五取
0464b08: 苦蘊。論彼既善取至勝解作意。演曰二明作意
0464b09: 文中有二一於自他三世苦生而起作意二顯作意
0464b10: 是實無假不同慈等而有假想勝解事也由此能知
0464b11: 緣起等事稱境知故不名假想。論若於自身至餘
0464b12: 如前說。演曰二彰入念住文中有三一觀自現身二
0464b13: 觀他現身三通觀自他過未之身名俱身受。論又
0464b14: 於界差別至種姓自性。演曰三彰界觀文分為二
0465a01: 先標後釋釋中有二一通明內外二唯辯內身初中
0465a02: 有三一明起勝解二彰起假想三辯入念住初中又
0465a03: 二一了六現行二知六種子了六現中先外後內知
0465a04: 種子中了知身中有識持種六界差別故因而生蔓
0465a05: 者說文云藤葛之屬莚者謂連綿也室者燒瓦器
0465a06: 也。論又於如是至此亦如是。演曰二彰起假想
0465a07: 分之為三一觀色界二觀空界三觀識界從至細
0465a08: 假立而生實性既無我慢便遣向遊者說文云出牖
0465a09: 也筒者竹管喉如其筒從喻為名竅者禮記云孔也。
0465a10: 論若於自身至住彼修觀。演曰三辯入念住文中
0465a11: 有三初內次外後通內外如文可知。論復有異門
0465a12: 至住修身觀。演曰二唯辯內身文分為二一明假
0465a13: 想二彰真實此初有二初辯內身後明外身從生至
0465b01: 死自有及無觀界為身已巳除我見況皆空寂燼者說
0465b02: 文云火餘木也。論從是趣入至無量識界。演曰二
0465b03: 彰真實文中有二先標六界後依次釋刖足者周禮
0465b04: 云斷足也劓者字林云割鼻也。論又於阿那至善
0465b05: 取相已巳。演曰四明息念文分為二一辯觀息入出
0465b06: 二明入念住初文有二一明方便二正觀此初也橐
0465b07: 者吹火也。論由緣於內至而起勝解。演曰二明
0465b08: 正觀文中有二先後細如文可知。論彼若於內
0465b09: 至如前應知。演曰二明入念住文中有三初內次
0465b10: 外後通內外將欲死時息猶未斷死已巳便斷合此二
0465b11: 位名為內外正加行等如前止觀九種加行尋之可知。
0465b12: 論如是所有至世間貪愛。演曰大段第二彰得勝
0465b13: 利文分為二一由教誨善修正行二由正行得定輕
0465b14: 安此初有二先標列後釋所得文復有三一辯熾
0465b15: 然二明具念三辯調愛。論先發如是至心一境性。
0466a01: 演曰二由正行得定輕安文分為二初明勝劣後辯
0466a02: 障除此初有二先劣後勝文易可知。論如是乃至
0466a03: 至於心中現。演曰後辯障除文分為二一明相現
0466a04: 行生障除後顯行寂而得作意初中有三一者相現
0466a05: 而非惱二者行生障得除遣三明喜樂境性現前
0466a06: 次第安謀思可知矣。論從此已巳後至寂靜行轉。
0466a07: 演曰後顯行寂而得作意文分為二初明行寂後明
0466a08: 作意此初也。論從是已後至名有作意。演曰後
0466a09: 明作意文中有二先辯作意後明相狀此初也謂由
0466a10: 勝定輕安力故故此最初獲得定地勝作意也。論
0466a11: 得此作意至清淨相狀。演曰後明相狀文中有三
0466a12: 初標次釋後結相狀釋中有十一得上色定心二身心
0466a13: 輕安三善修加行四止品攝持五能淨諸行六疾起
0466a14: 輕安七身無重八蓋障不行九心無思慕十輕安隨轉。
0466b01: 論卷第三十三　第四瑜伽處之一
0466b02: 論復次至為其後。演曰聲聞地中瑜伽有四上已巳
0466b03: 辯三今明第四世出世處文分為二一舉頌摽二
0466b04: 長行別釋頌中分二初頌世間後頌出世初世間中
0466b05: 義門有六一標七作意二彰八勝定三辯二無心四
0466b06: 彰五神變五明所生果六辯離欲相後頌分四一明
0466b07: 解行二明通達三彰修習四明究竟七種作意即能
0466b08: 離欲故更不開離欲門也。論已巳得作意至少分樂
0466b09: 斷。演曰二長行別釋文分為二初結前後別彰
0466b10: 後此初也。論從此已巳後至無所餘。演曰後別彰
0466b11: 後文分為二初略釋後廣分別初中有四一標二徵
0466b12: 三列四釋此標二也。論何等為二至發起加行。
0466b13: 演曰二徵三列及四釋也。論問至非出世道。演
0467a01: 曰後廣分別大分為二一辯世間二明出世初中有二
0467a02: 一辯行人二明世法初中文二一問二荅此問也。論
0467a03: 荅至發起加行。演曰二荅中有二初明四類後辯二
0467a04: 人初中有四一標二徵三釋四結釋中菩薩為成佛
0467a05: 故故修世法為出世資非同前三求世勝利修加行也。
0467a06: 論此樂往世間至謂諸有學。演曰後辯二人一者
0467a07: 具縛外道凡夫二不具縛得聖菩薩及那含果生上
0467a08: 那含及修滅定起世加行修伏斷故悲增菩薩求定
0467a09: 發通利諸有識智有斷悟當受變易皆欣上地起加
0467a10: 行心思之可悉。論此復云何至皆當廣說。演曰
0467a11: 二明世法六門之義文分為二先略標舉後廣分別
0467a12: 此初也先離欲等明七作意又依靜慮略明八定引
0467a13: 無想等三二無心五通生相如其次第明後三也。
0467a14: 論為離欲界至果作意。演曰後廣分別門別有六
0467b01: 一作意離欲門二勝定相應門三二定證滅門四五
0467b02: 通神變門五所生果相門六離欲相狀門初門有二
0467b03: 一明七作意二彰境分齊初中復二一初定作意二
0467b04: 辯餘作意初文分四一標二徵三列四釋此前三也。
0467b05: 論云何名為至靜相。演曰四釋分二一辯七作意二
0467b06: 諸門分別初中有七一明了相二明勝解三彰遠離
0467b07: 四彰攝樂五明觀察六彰究竟七果作意了相分三
0467b08: 一略徵釋二廣分別三結之此初也。論云何覺
0467b09: 了欲界相。演曰二廣分別文分為二一明相
0467b10: 二明靜相初中有二先徵後釋此徵也。論謂正尋
0467b11: 思至六理。演曰後釋分五一標二徵三列四釋五結
0467b12: 此初三也。論云何尋思至是名義。演曰四釋
0467b13: 之中文分為六一義二事三相四品五時六理此尋義
0467b14: 也。論云何尋思至有外貪欲。演曰二尋事通
0468a01: 內外也。論云何尋思至諸欲自相。演曰三尋
0468a02: 相文分為二先明自相後明共相初中有二一明二欲
0468a03: 二明三處煩惱事欲如次迷理及事惑也明三處中
0468a04: 先標後釋釋中有三一順樂處樂境順情故與貪欲
0468a05: 想心依也二順苦處瞋緣苦境故與忿恨類同亦依生
0468a06: 也三順捨處捨境中容故與癡等為所依處覆惱等
0468a07: 法是癡等流流類是同故一依也。論云何尋思至
0468a08: 諸欲共相。演曰後明共相生等八苦諸欲皆有名
0468a09: 為共也。論云何尋思至如前應知。演曰四尋思
0468a10: 品文分為二初示其法後引證成此初也謂此諸
0468a11: 欲多過患故黑白二中皆黑品攝於中有八一謂此
0468a12: 諸欲猶如凝血無實肉味二猶餓咬嚼枯骨終無
0468a13: 足想三如草炬火所有到處災焰轉生四雖勤苦務
0468a14: 如分炭火不能成熟智者所觀皆生毀呰五無惡不
0468b01: 造如大毒六誑幻不實猶如夢境七眾所共有如
0468b02: 借嚴具八速歸謝滅如樹端果由此因緣故受七苦
0468b03: 七苦如文義當自悉。論如世尊說至諸欲品。
0468b04: 演曰後引證成有五過患初無滋味後四又字即名
0468b05: 五也。論云何至諸欲時。演曰五尋時尋思
0468b06: 三世名曰尋時。論云何至諸欲理。演曰六尋
0468b07: 理文分三徵釋及結釋中有四一大資糧下明觀待
0468b08: 理二食對治下明作用理三有至教下辯證成理四
0468b09: 從無始下顯法尒理。論如是名為至諸欲相。
0468b10: 演曰五結也。論復能覺了至所有靜相。演曰二
0468b11: 明靜相分之為三謂摽釋結。論即由如是至聞思
0468b12: 閒雜。演曰三結也。論彼既如是至勝解作意。
0468b13: 演曰二明勝解文中有三初牒前起後次正明勝解
0468b14: 後結作意謂此勝解一向定中觀其靜不同了
0469a01: 相猶為散心聞思閒也。論即此勝解至遠離作意。
0469a02: 演曰三彰遠離文分三段初牒前因次陳自義後結
0469a03: 作意問要斷下惑方得上心亦猶明來而暗便去云
0469a04: 何前二得上地心第三方名初生斷道荅了相意前
0469a05: 欲界聞思已巳猒下欲然未斷隨順下品惑了相勝解
0469a06: 能順遠離斷下品欲故了勝解雖不斷惑如初果人
0469a07: 未離欲修而得未至了相起時雖惑不生如善生時
0469a08: 心不起而非是斷名不起也故初二位猶未斷惑
0469a09: 至第三時方生斷也。論由能最初至攝樂作意。
0469a10: 演曰四明攝樂文中有四一牒前二起後三正釋四
0469a11: 結相承起者顯由於前後方起故。論彼由如是至
0469a12: 觀察作意。演曰五明觀察文分三段初牒起因次
0469a13: 明觀察後結之觀察之中文分為二一念知覺二
0469a14: 審有無有無之中文復為二初思淨相猶被染後
0469b01: 起覺心正欣樂斷。論從此倍更至究竟作意。演
0469b02: 曰六彰究竟文分為二初辯後結謂從審後倍習觀
0469b03: 心斷盡欲纏方名解脫此明六行修初定時方便成
0469b04: 就名為究竟非是無染斷種果圓名究竟也。論從
0469b05: 此無間至果作意。演曰七明果作意從此第六更
0469b06: 無閒隔便入第七根本定中名果究竟為欣猒時無
0469b07: 間解脫各有九種即前九無間及八解脫在近分中
0469b08: 第九解脫在根本位根本位者名果究竟是前方便
0469b09: 所析果故即從近分入根本也。論又於遠離至離
0469b10: 欲界欲。演曰二料揀三門分別一喜樂差別門
0469b11: 二斷捨差別門三廣略相攝門前門有三初明三四次
0469b12: 明第六後明第七不明初二及第五者彼三修習斷
0469b13: 道未圓析意未成故未生喜。論又了相作意至善
0469b14: 修習果。演曰二斷捨差別門謂七作意初中後位
0469b15: 修習不同故斷惑時前後有異謂初二作意加行道
0470a01: 攝加功用意欣趣斷故三四作意是無間道正能對
0470a02: 治上中惑故第五離慢樂除後染勝進道攝第六無
0470a03: 閒第七解脫斷惑領受義差別也問二十八說前二作
0470a04: 意皆名加行今此何唯言勝解耶荅了相了已巳方起
0470a05: 加行加行之因亦名加行非唯勝解獨加行也問何故
0470a06: 捨彼中品惑下而言觀察離增上慢荅前上品者惑
0470a07: 易知後下品惑細而難了斷前上中二品惑已巳而
0470a08: 不知有下品惑在起增上慢謂惑皆盡得根本定今
0470a09: 審觀察知惑未亡不起慢心名離上慢。論又若了
0470a10: 相至觀察作意。演曰三廣略相攝門分之為二初
0470a11: 攝後結此七作意與前十一四十作意而相攝者類別
0470a12: 不同有其四種初二作意攝彼隨順此中初二俱未斷
0470a13: 惑皆有順彼斷惑之能彼中隨順行相亦尒故相攝
0470b01: 也四對治中與猒壞俱對治體慧與作意別故言俱
0470b02: 行二遠離加行斷上下惑對治亦尒故攝對治三攝
0470b03: 樂能斷中品惑故而攝對治復觀清淨涅盤佛等修
0470b04: 六隨念故攝順淨四觀察觀惑斷未斷等順觀亦尒
0470b05: 故攝順觀問對治有四何唯言二荅略示方隅理皆
0470b06: 通也問遠離等攝對治作意而言俱行攝樂亦尒
0470b07: 何不云俱荅一種對治皆合言俱文不言者影顯知
0470b08: 故其餘四者後結相攝如是其餘四十意中四種作
0470b09: 意是此七中六所攝也四六俱是斷惑之因義可相
0470b10: 攝第七非因故不相攝餘四如次是彼四十作意之中
0470b11: 二十五六七八四也此四斷惑故以攝之餘非斷道不
0470b12: 相攝也。論如初靜慮至七種作意。演曰二辯餘
0470b13: 作意文分為二初彰有後別示法此初也。論若
0470b14: 於有尋至了相作意。演曰後別示法文復為二一
0470b15: 明初二定二辯餘後地初中又二一明了相二明餘六
0471a01: 初中復二先後別此先明初定為二定為靜。
0471a02: 論謂已巳證入至不得寂靜。演曰後別釋中文分為
0471a03: 二一觀其二觀靜相初中又二先觀後結觀中有
0471a04: 四一了知尋伺是語言行二了知尋伺是心法性三
0471a05: 了知尋伺依內根生緣外門轉多發身語表業故亦
0471a06: 是法塵外處所攝四了知三世不寂靜相故名也。
0471a07: 論以如是等至覺了相。演曰後結也。論又
0471a08: 正了知至皆遠離故。演曰二觀靜相如文可知。
0471a09: 論為欲證入至如前應知。演曰二明餘六種作意
0471a10: 行相同前所明故不云也。論如是乃至至七種作
0471a11: 意。演曰二辯餘後地地地欣猒皆七作意義同於
0471a12: 前故不重也。論又彼相至果作意。演曰大
0471a13: 第二彰境分齊但於八地上下相形皆有靜更非
0471b01: 上者彼無靜境而可欣故雖有無漏靜妙之因即非
0471b02: 此中世加行也。
0471b03: 
0471b04: 瑜伽師地論義演卷第十二
