0334b01: 
0334b02: 
0334b03: 宗鑑法林卷九
0334b04: 
0334b05: 集雲堂　編
0334b06: 大鑒下一世
0334b07: 衡州南嶽懷讓禪師大鑒能嗣初參六祖。祖曰甚處來。
0334b08: 師曰嵩山來。祖曰什麼物恁麼來。師曰說似一物
0334b09: 即不中。祖曰還可修證否。師曰。修證即不無。染污
0334b10: 即不得。祖曰。祇此不染污。諸佛之所護念。汝既如
0334b11: 是。吾亦如是。
0334b12: 轢參云。南嶽道說似一物即不中。與麼那六祖道
0334b13: 我亦如是。臉皮厚多少。
0334b14: 玉在池中蓮出水。污染不能絕方比。大家如是若承
0334b15: 當。洞庭一夜秋風起。佛印元
0334b16: 嵩頂來來恁麼來。不中一物早塵埃。便歸南嶽磨
0334b17: 片。照得追風馬子回。佛國白
0334b18: 說似一物即不中。八年方契賣柴翁。大都模無多
0334b19: 子。歷劫如何用得窮。朴翁銛
0334b20: 直言發足自嵩山。蕩蕩乾坤任往還。一物尚無寧有
0334b21: 似。倚天長劍逼人寒。無際派
0334b22: 堂堂日用妙無痕。纔涉纖毫即是塵。照水銀蟾沉夜
0334b23: 魄。戀花香蜨醉芳魂。仰山欽
0334b24: 遠來意氣甚揚揚。問著何如雪上霜。早向太陽門外
0334c01: 立。何須撥火更燒湯。憨山清
0334c02: 甚麼物。恁麼來。鵓鳩食近生臺。等閒動著忙飛去。
0334c03: 露柱空耽石女胎。漢關喻
0334c04: 南嶽因馬祖住傳法院常日坐禪。師問大德坐禪
0334c05: 圖什麼。曰圖作佛。師乃取一於彼院前磨。祖問
0334c06: 磨此何為。師曰磨作鏡。曰磨豈得成鏡。師曰坐
0334c07: 禪豈得成佛。曰如何即是。師曰。如牛駕車。車若不
0334c08: 行。打車即是。打牛即是。祖於是悟旨。
0334c09: 法林音徵云。馬祖為復悟打車耶。悟打牛耶。乃撫掌
0334c10: 呵呵大笑。
0334c11: 磨作鏡慕同音。來問分明示本心。纔喚木人回面
0334c12: 指。泥牛耕出古黃金。汾陽昭
0334c13: 磨作鏡不為難。忽地生光照大千。堪笑坐禪求佛
0334c14: 者。至今牛上更加鞭。佛印元
0334c15: 磨作鏡。相席打令。一切魚龍。知水為命。旻古佛
0334c16: 車牛腦後痛加鞭。棄黃金抱。逐惡隨邪至今
0334c17: 日。即非心佛錯流傳。笑翁堪
0334c18: 平生心膽向人傾。過犯彌天已巳不輕。帶累馬師胡亂
0334c19: 後。至今錯認定盤星。松源岳
0334c20: 萬法俱忘百念。等閒驀鼻拽將回。鏡光一點明如
0334c21: 日。直得木人心眼開。雪巖欽
0334c22: 龍驤驥足困鹽車。未遇孫陽尚滯途。拽脫繩頭鞭一
0334c23: 擿。風蹄索索電光驅。平陽忞
0334c24: 南嶽因僧問。如鏡鑄像。像成後鏡光向什麼處去。
0335a01: 師曰。如大德為童子時。相貌何在。曰。祇如像成後。
0335a02: 為什麼不鑒照。師曰。雖然不鑒照。瞞它一點不得。
0335a03: 法眼益別云。阿那箇是大德鑄成底像。　寶壽方云。
0335a04: 大小南嶽。箋釋不易。雪則不然。如鏡鑄像。像成後
0335a05: 光向什麼處去。待他眼目定動。劈脊便打。
0335a06: 髑髏裏眼見猶在。枯木中龍聲更狂。打破空光境
0335a07: 盡。箇中別有好商量。慈受深
0335a08: 問處鉤深答更幽。就身打劫最風流。要知一點難瞞
0335a09: 處。江上數峰青欲浮。掩室開
0335a10: 槎枒古幹鎖莓苔。霽日相看玉蕊開。常恨春歸無覓
0335a11: 處。不知轉入此中來。雪刃起
0335a12: 南嶽因馬祖闡化江西。遣僧往探乃命曰。待伊上
0335a13: 堂時但問作麼生。伊道底語記將來。僧至一如教
0335a14: 問。祖曰。自從胡亂後。三十年不少鹽醬。僧回舉似
0335a15: 師。師深之。
0335a16: 徑山杲云。雲門即不然。夜夢不祥。書門大吉。　天寧
0335a17: 琦云。我若作大師。纔見者僧出來。便下禪床擒住痛
0335a18: 與一頓。教他歸去舉似南嶽。且顯師承有據。自家眼
0335a19: 目分明。祇如徑山恁麼道。與馬祖是同是別。何如黑
0335a20: 漆屏風上。更寫盧仝月蝕詩。　伏龍長云。破驢脊上
0335a21: 足蒼蠅。　大覺昇云。義出豐年。還他馬祖。未免帶累
0335a22: 南嶽。懸挂心頭。
0335a23: 胡亂三十年。不曾少鹽醬。江西馬大師。南嶽讓和尚。
0335a24: 鼓山珪
0335b01: 見得分明識得親。舉來猶自涉途程。直饒不犯毫芒
0335b02: 者。也是拈指人。徑山杲
0335b03: 家貧連子屈。事急不由人。開口露拴索。郎當累近鄰。
0335b04: 或菴體
0335b05: 石火光中驗正邪。等閒拈眼中沙。自從不曾少鹽
0335b06: 醬。敢保渠儂未到家。木庵永
0335b07: 既已巳知梅熟。何當復探為。欲令香闔國。故使猛風吹。
0335b08: 雪燄瑞
0335b09: 掃盡狼煙志未休。晴空白日使人愁。太平不挂將軍
0335b10: 印。擿劍懸戈始徹頭。無異來
0335b11: 自住山來不自欺。奇花灼灼草離離。就中多少閒情
0335b12: 緒。除衡山誰可知。持平涇
0335b13: 大鑒下二世
0335b14: 江西馬祖道一禪師南嶽讓嗣因僧問和尚為什麼說
0335b15: 即心即佛。師曰為止小兒。曰止後如何。師曰
0335b16: 非心非佛。曰除此二種人來如何指示。師曰向伊
0335b17: 道不是物。曰忽遇其中人來時如何。師曰教伊體
0335b18: 會大道。
0335b19: 黃蘗琦云。即心即佛。頭上安頭。非心非佛。無繩自縛。
0335b20: 不是心不是佛不是物。泥裏洗土塊。良久云。土曠人
0335b21: 稀。相逢者少。
0335b22: 百萬雄兵出。將軍獵渭城。不閒弓矢力。斜漢月初生。
0335b23: 翠真巖
0335b24: 兔角不用有。牛角不用無。有無不是處。馨香滿道途。
0335c01: 艸堂清
0335c02: 風勁葉頻落。山高日易沉。座中人不見。外白雲深。
0335c03: 長靈卓
0335c04: 素琴張午月。流水落花深。寂聽希聲徹。冷冷太古音。
0335c05: 佛心才
0335c06: 韶光三月景和融。錦繡山川處處同。碧瓦曉寒食
0335c07: 雨。朱簾晴卷杏花風。慈受深
0335c08: 敲之即響。聽則無聲。嚴冬汗溼。酷熱冰清。試問道途
0335c09: 來往客。長安去此幾多程。黃龍震
0335c10: 鐵牛耕破洞中天。桃花片片出深源。秦人一去無消
0335c11: 息。千古峰巒色轉鮮。雪竇宗
0335c12: 即心即佛。眉地。非心非佛。眼雙橫。蝴蝶夢中家萬
0335c13: 里。子規枝上月三更。瞎堂遠
0335c14: 一蔟人煙島外村。落花流水月黃昏。百川到海應須
0335c15: 住。畢竟何曾別有源。鐵山仁
0335c16: 馬祖因僧問如何是佛。師曰即心即佛。
0335c17: 高峰妙云。眾中商量皆謂心本是佛。佛外無心。故云
0335c18: 即心是佛。苦哉苦哉。若作者般見解。明朝後日喫鐵
0335c19: 棒有分在。既然如是。合作麼生。石壓斜出。巖懸花
0335c20: 倒生。
0335c21: 即心即佛。鐵牛無骨。戲海獰龍。摩天俊鶻。西江吸盡
0335c22: 未為奇。火裏生蓮香拂拂。南堂靜
0335c23: 即心即佛。龍入蛇窟。出將入相。安定國。石頭回
0335c24: 即心便是佛。嫦娥不眉。纔將赦粉污。妍好成。
0336a01: 天目禮
0336a02: 即心是佛。霜狼毒。起死回生。不消一服。環溪一
0336a03: 硬似純鋼爛似泥。甜如巖蜜毒如。囫圇吞又囫圇
0336a04: 吐。賺殺江西馬簸箕。中峰本
0336a05: 之乎者也已巳焉哉。七字相當是秀才。稍有一毫安不
0336a06: 穩。鐵山當面勢崔嵬。半菴旦
0336a07: 誰家飯。挂空囊。指與小兒令看。解開祇見是。當下
0336a08: 命根便斷。開善謙
0336a09: 馬祖因僧問如何是佛。師曰非心非佛。
0336a10: 碧海珠。荊山璧。曜乾坤。誰別識。利刀剪無根樹。萬
0336a11: 疊峰巒斂霧。圓悟勤
0336a12: 賣盡田園徹骨貧。不知何處可容身。樓頭浪蕩無拘
0336a13: 檢。鐵笛橫吹過洞庭。開善謙
0336a14: 二月風光景氣浮。少年公子御街遊。銀床踞坐傾盃
0336a15: 樂。三箇孩兒打馬毬。牧庵忠
0336a16: 非佛非心絕謂情。玄途鳥道急回程。爍迦羅眼存機
0336a17: 變。莫守寒巖異草青。南巖勝
0336a18: 馬祖非心非佛。直下更無窠窟。今年樹上核桃。勝似
0336a19: 去年柑橘。正堂辨
0336a20: 大地眾生成正覺。百千諸佛墮泥。休將此話頻頻
0336a21: 舉。恐閻家老子知。中峰本
0336a22: 馬祖因百丈南泉西堂隨侍翫月。師乃問正當恁
0336a23: 麼時如何。堂曰正好供養。丈曰正好修行。泉拂袖
0336a24: 便去。師曰經入藏。禪歸海。惟有普願獨超物外。
0336b01: 翠巖真云。神鼎叔翁云祇為老婆心切。翠巖即不然。
0336b02: 垂萬里鉤駐千里烏騅。布漫天網打衝浪巨鱗。還有
0336b03: 麼。有則衝浪來相見。如無且歸巖下待月明。　泐潭
0336b04: 清云。是則全是。非則全非。神鼎道老婆心切。大似金
0336b05: 沙混雜。玉石難分。祇如馬祖末後恁麼道。甚處是老
0336b06: 婆心切。不省者箇意。修行徒苦辛。　開福寧云。馬大
0336b07: 師等閒舒卷妙手天然。也是貪觀雲裏雁。失渡頭
0336b08: 船。若人檢點得出。披毛遊火聚。戴角溷塵泥。其或見
0336b09: 處朧。為你下箇註。經入藏禪歸海。未是衲僧親
0336b10: 到底。拂袖前行歸去來。擊碎重關門大啟。還有見馬
0336b11: 師者麼。良久云。休休。長安夜夜家家月。幾處笙歌幾
0336b12: 處愁。　虎丘隆云。馬駒蹋殺天下人。一摑直須一掌
0336b13: 血。三大老各展家風。不覺翻成老婆心切。藂林浩浩
0336b14: 商量。總道翫月話奇特。檢點將來。克由耐。何故。三
0336b15: 人證龜成鱉。　靈隱嶽於正好供養處云。望梅止渴。
0336b16: 正好修行處云。金不博金。拂袖便行處云。祇得一橛。
0336b17: 獨超物外處云。唵摩呢達尼吽吒。復云。者一夥破
0336b18: 落戶。鼻孔總被穿了也。你諸人向什麼處出氣。
0336b19: 　烏石道云。百丈西堂說到行不到。南泉行到說不到。
0336b20: 總須喫棒有分。祇如馬祖恁麼道。還有優劣也無。以
0336b21: 拂子打圓相云。幸然明似鏡。何用曲如鉤。擊拂子。
0336b22: 經入藏。禪歸海。惟有普願獨超物外。咄祇有照壁月。
0336b23: 且無吹葉風。照覺總
0336b24: 經入藏。禪歸海。稽首歸依。合掌頂戴。王老師。超物外。
0336c01: 二十年前恁麼來。而今去盡閒光彩。天童覺
0336c02: 國清才子貴。家富小兒嬌。大家出隻手。彼此不相饒。
0336c03: 徑山杲
0336c04: 古渡無風直下鉤。絲綸意在得鯨鰲。馬師言下揚家
0336c05: 醜。千古兒孫草裏遊。湛堂深
0336c06: 諸子營家各自肥。就中一箇正堪悲。滿籃盛墨無人
0336c07: 買。半夜持歸染皁衣。大歇謙
0336c08: 諸子生涯各有成。從來孝順兩邊生。貪歡一夜渾家
0336c09: 樂。失曉連忙打五更。無準範
0336c10: 窮源底是一家親。倜儻丰標壓四。拽斷傀儡棚上
0336c11: 索。驀然鸚鵡過西秦。無異來
0336c12: 藏山於澤澤藏舟。天下無藏貫九流。兩手攃開隨步
0336c13: 樂。騰騰三界不拘留。費隱容
0336c14: 相將月下話家常。孝順多嬌忤逆狂。天曉不知何處
0336c15: 去。至今愁殺夜行郎。慧山海
0336c16: 馬祖因僧問。離四句。絕百非。請師直指西來意。師
0336c17: 曰。我今日勞倦。不能為汝說。問取智藏去。僧去問
0336c18: 藏。藏曰何不問和尚。曰和尚教來問。藏曰我今日
0336c19: 頭痛。不能為汝說。問取海兄去。僧問海。海曰我到
0336c20: 者裏不會。僧回舉似師。師曰。藏頭白。海頭黑。
0336c21: 溈山云。者僧與麼問。馬師與麼答。離四句絕百非。
0336c22: 智藏海兄都不知。會麼。不見道馬駒蹋殺天下人。
0336c23: 　五祖演云。馬大師無著慚惶處。祇道得箇藏頭白海
0336c24: 頭黑。者僧擔一擔懵懂。換得一箇不會。若也眼似流
0337a01: 星。多少人失錢遭罪。　高峰妙云。馬師父子一門。非
0337a02: 特佛口蛇心。亦善六韜三略。者僧若無諸葛孔明之
0337a03: 作。管取喪身失命。　龍池傳云。三大老被箇挑漢
0337a04: 弄得家反宅亂。至今父子不。和還有解交者麼。擲拄
0337a05: 杖。　靈巖儲云。當大寵而不驚。臨大亂而不怖。非經
0337a06: 天下之大經。握乾坤之化育。尚不能運籌帷幄決勝
0337a07: 千里。又何敢望篤恭而天下平。馬家父子如排百萬
0337a08: 雄師大陣。咳唾之下全軍就縛。何術而致之哉。
0337a09: 藏頭白。海頭黑。明眼衲僧會不得。馬駒蹋殺天下人。
0337a10: 臨濟未是白拈賊。離四句。絕百非。天上人間惟我知。
0337a11: 雪竇顯
0337a12: 湘靈二女神仙格。笑倚朱門香陌陌。一抹透臉
0337a13: 紅。更加十分天真色。佛鑒懃
0337a14: 四句百非皆杜絕。陽春白雪唱彌高。風清月皎無雲
0337a15: 夜。誰把吹毛換寶刀。南華昺
0337a16: 短帽輕衫宮窄。舞胡笳十八拍。曲罷酒闌猶未
0337a17: 歸。歸來月色和雲白。瞎堂遠
0337a18: 百非路絕透離微。四句情忘發上機。竹密不妨流水
0337a19: 過。山高豈礙白雲飛。足庵鑒
0337a20: 藥之作病鑑乎前聖。病之作醫必也其誰。白頭黑頭
0337a21: 兮克家之子。有句無句兮截流之機。堂堂坐斷舌頭
0337a22: 路。應笑毗耶老古錐。宏智覺
0337a23: 花塢春風滿袖香。紅紅白白兩相當。那堪更有多情
0337a24: 者。麥笛一聲過野塘。青獅信
0337b01: 自蹋千峰最上層。生涯日拙百無能。絕交何用區區
0337b02: 論。故舊今看祇一藤。木陳忞
0337b03: 殘花落盡鳥聲悲。一種春愁逐亂絲。妾臥空床腸斷
0337b04: 絕。郎征塞北那能知。紫嶠
0337b05: 綠暗紅菲壓帝城。不禁簾外囀嬌鶯。陳妃何事心如
0337b06: 鐵。猶悵長門不見春。鏡堂清
0337b07: 單槍疋馬入重城。金鼓轟轟四路聞。不覺狂風天地
0337b08: 黯。回頭無處不消魂。法林音二
0337b09: 風蕭蕭又雨蕭蕭。春盡啼引舊條。隔岸凄清雲影
0337b10: 斷。一輪紅日半橫橋。
0337b11: 馬祖因百丈侍遊山次。見野鴨飛過。師曰是甚麼。
0337b12: 曰野鴨子。師曰甚麼處去也。曰飛過去也。師乃杻
0337b13: 丈鼻。丈負痛失聲曰阿耶耶阿耶耶。師曰又道飛
0337b14: 過去也。丈契悟。
0337b15: 中峰本云。設錦以陷獸。垂香餌以釣魚。惟善作者
0337b16: 能之。馬祖擬獲一禽。深入荒艸。費盡腕力。打破半邊
0337b17: 鐵網。豈善作者哉。　寶壽方云。大小馬師可謂功不
0337b18: 浪施。然所獲亦莫過是箇野鴨子。若是箇衝天俊鶻。
0337b19: 馬師自己已還得無事也未。
0337b20: 野鴨子。知何許。馬師見來相共語。話盡山雲海月情。
0337b21: 依前不會還飛去。把住。道道。雪竇顯
0337b22: 流水有西東。蘆花無背向。沙鳥忽飛來。漁人驚夜唱。
0337b23: 誰道月明無處尋。元來祇在秋江上。上方益
0337b24: 野鴨群飛勢莫留。瞥然一過已巳高秋。和聲扭著平生
0337c01: 痛。短綆毋勞繫鼻頭。佛燈珣
0337c02: 野鴨從空過。張三逢李大。岸上繫孤舟。黃牛解拽磨。
0337c03: 白楊順
0337c04: 心燈不可付。祖印亦難傳。野鴨飛過去。扭得鼻頭穿。
0337c05: 橫川珙
0337c06: 馬祖因百丈遊山回侍寮。哀哀大哭。同事問汝憶
0337c07: 父母耶。丈曰無。曰被人罵耶。丈曰無。曰汝哭作麼。
0337c08: 丈曰我鼻孔被大師扭得痛不徹。曰有甚因緣不
0337c09: 契。丈曰你問取和尚去。同事問海侍者。有何因緣
0337c10: 不契在寮中哭。師曰。是伊會也。你自問取。同事歸
0337c11: 曰。和尚道汝會也。教我問汝。丈乃呵呵大笑。同事
0337c12: 曰適來哭如今為甚笑。丈曰適來哭如今笑。
0337c13: 三峰藏云。雙舄朝天。
0337c14: 一回思想一傷神。不覺翻然笑轉新。雲在嶺頭閒不
0337c15: 徹。水流底太忙生。龍門遠
0337c16: 有時笑。有時哭。悲喜交并暗催促。此理如何舉向人。
0337c17: 斷絃須是鸞膠續。徑山杲
0337c18: 有時笑兮有時哭。調高和寡難拘束。一派清音徹九
0337c19: 天。風前誰解聯芳躅。妙峰善
0337c20: 哭不徹。笑不徹。倒腹傾腸向君說。父子非親知不知。
0337c21: 頭腦後三斤鐵。松源岳
0337c22: 變棋局。反攻藥。快便乘時。不費餘略。痛處重加是利
0337c23: 錐。眼開始見鼻頭垂。滿面羞慚難蓋覆。笑啼賣弄月
0337c24: 如眉。梅谷悅
0338a01: 馬祖陞堂。眾纔集。百丈乃出卷拜簟。師便下座。
0338a02: 雪竇顯云。諸方皆謂奇特。麼舉還當麼。若當。譬如
0338a03: 水母以為目。若不當。又空讚歎圖箇什麼。眾中一
0338a04: 般漢。亂蹋向前問古人意旨如何。更有老底不識好
0338a05: 惡。對云將謂仙陀客。又云來日更到座前。苦哉苦哉。
0338a06: 當時若見他出來卷簟。劈胸一蹋。令坐者倒者俱起
0338a07: 不得。且要後人別有生涯去。免見反相鈍置。豈不是
0338a08: 箇英靈底漢。　白雲端出馬祖語云。我鈍置猶可。你
0338a09: 鈍置太煞。　黃龍心云。馬祖陞堂百丈卷席。後人不
0338a10: 善來風。盡道不留朕跡。殊不知。桃花浪裏正好張帆。
0338a11: 七里灘頭更堪垂釣。如今必有辨沉浮識淺深底漢。
0338a12: 試出來定當水脈看。有麼。如無。且將漁父笛。閒向海
0338a13: 邊吹。　大溈智云。曙色未分人盡望。及乎天曉也尋
0338a14: 常。
0338a15: 馬祖陞堂。百丈卷席。正令不從。拗曲作直。雪竇顯
0338a16: 陞堂馬祖。卷席百丈。得人半斤。還他八兩。直饒縫罅
0338a17: 全無。未免傍觀撫掌。泉大道
0338a18: 百萬雄師陣相。何人會回戈鼓。將頭不猛誤三
0338a19: 軍。可憐正令無行處。佛印元
0338a20: 昨日東風偶然惡。桃花亂落如紅雨。昨夜東風又發
0338a21: 狂。滿地不知何處去。白雲端
0338a22: 陞堂卷席迥難儔。杲日騰暉處處周。堪笑忽雷驚宇
0338a23: 宙。井中之物不頭。海印信
0338a24: 野鴨飛。鼻頭裂。卷席更來呈醜拙。直饒獨坐大雄峰。
0338b01: 也是天邊第二月。楊無為
0338b02: 夜深認得歸時路。不待天明便出關。三尺莫耶橫在
0338b03: 手。至今坐斷大雄山。上方益
0338b04: 卷起堂堂露眼睛。拈來覿面更相呈。鼻頭脫盡誰能
0338b05: 。把手歸來相并行。楚方安
0338b06: 馬駒千里行。卷席相隨逐。秋風一夜生。處處開黃菊。
0338b07: 石□□
0338b08: 鬼子挂起那吒面。赤跨定須彌盧。鐵牛鞭起黃河
0338b09: 岸。大洋海底食珊瑚。雪竇宗
0338b10: 風定五湖寬。收帆恣意觀。波光隨水靜。練色逼人寒。
0338b11: 舉棹逗雲。移舟上碧灣。聲華光祖域。千載與人看。
0338b12: 龍門遠
0338b13: 浩浩長江碧際空。片帆高挂便乘風。快哉不費纖毫
0338b14: 力。萬里家山咫尺通。開善謙
0338b15: 一柄無情雪刃刀。當鋒誰敢犯秋毫。馬師父子親提
0338b16: 掇。血噴千山風怒號。無範
0338b17: 大將登壇八面風。卷旗息鼓四壘空。太平氣象清如
0338b18: 許。方見王師不戰功。憨山清
0338b19: 太平無象錦皇洲。天子黎明御鳳樓。端拱垂裳歸聖
0338b20: 主。調燮理有賢。古梅冽
0338b21: 馬祖見南泉行食過。乃問桶裏是什麼。泉曰合取
0338b22: 口。
0338b23: 天井新云。馬祖問處南泉不知。南泉答處馬祖不會。
0338b24: 若也會。江西兒孫不致埽土。
0338c01: 馬祖不安。院主問和尚近日尊候如何。師曰日面
0338c02: 佛月面佛。
0338c03: 昭覺勤云。此箇公案知得落處便能獨步丹霄。如或
0338c04: 不知。往往枯木巖前蹉路去也。是他本分作家。到者
0338c05: 裏須有驅耕夫牛奪饑人食底手。方始得見他馬
0338c06: 大師為人處。不然總沒交涉。諸人到者裏且作麼生
0338c07: 得平穩去。　崇慶古云。當時院主可惜放過。若不放
0338c08: 過。好與云。情知和尚病在膏肓。　白巖符代院主云。
0338c09: 怪得醫人說和尚不解忌口。
0338c10: 日面佛。月面佛。五帝三皇是何物。二十年來曾苦辛。
0338c11: 為君直下蒼龍窟。屈堪述。明眼衲僧莫輕忽。雪竇顯
0338c12: 日面月面。星移斗轉。失曉波斯。討頭不見。翠巖真
0338c13: 少年公子忽猖狂。半夜穿雲入洞房。二八仙娥百般
0338c14: 巧。眼睛之上繡鴛鴦。野軒遵
0338c15: 日面佛。月面佛。夜夜朝朝好風物。馬駒蹋殺天下人。
0338c16: 軒轅照破精靈窟。楊無為
0338c17: 蒲團上端坐。鍼眼裏穿線。西風一陣來。落葉兩三片。
0338c18: 保寧勇
0338c19: 日面月面。星流電卷。鏡對像而無私。珠在盤而自轉。
0338c20: 君不見爐鎚前百鍊之金。刀尺下一絲之絹。天童覺
0338c21: 日面東兮月面西。誰言任運落前溪。山桃落盡春歸
0338c22: 去。猶有子規枝上啼。上方益
0338c23: 什邡駒子氣生獰。蹴蹋毗盧頂上行。正患脾疼頭
0338c24: 痛。病來猶有巧心情。張無盡
0339a01: 丫鬟女子蛾眉。鸞鏡臺前語似癡。自說玉容難比
0339a02: 。來架上著羅衣。五祖演
0339a03: 東街柳色翠。西巷桃花相映紅。左顧右盻看不
0339a04: 足。一時分付與東風。佛鑑懃
0339a05: 金烏纔唱日方中。王道平平觸處通。爭奈馬駒生太
0339a06: 早。依前蹋殺太空。正覺逸
0339a07: 日面月面。空閃電。雖然截斷天下衲僧舌頭。分明
0339a08: 也祇道得一半。俞道婆
0339a09: 打起黃鶯兒。莫教枝上啼。啼時驚妾夢。不得到遼西。
0339a10: 典牛游
0339a11: 朱砂鏡裏開顏笑。白玉盤中展眠。大抵人生難得
0339a12: 共。得團圓處且團圓。佛性泰
0339a13: 古殿無人到者稀。蒲團端坐有誰知。不因院主通消
0339a14: 息。爭得寒光萬里煇。中際能
0339a15: 日面月面。突出難辨。擬欲眸。空中兩片。無準範
0339a16: 日面佛。月面佛。飛來峰接三天竺。南高峰對北高峰。
0339a17: 六條橋鎖楊綠。入就雪
0339a18: 爭看燈影動干戈。戰馬紛馳來又過。燭罷一時歸去
0339a19: 也。譙樓又奏角聲多。石泐
0339a20: 南冠而楚語。不忘故國音。造次與顛沛。無由見淺深。
0339a21: 君不見。三十年來鹽醬話。幾番辛苦為沉吟。天水廣
0339a22: 學得風流飾粉郎。一朝兩度巧梳。改頭換面無人
0339a23: 識。元是東村李二娘。嘯庵本
0339a24: 鑿井耕田。出作入息。不識不知。順帝之則。神歌社舞
0339b01: 自成調。笑殺東村王大伯。晴雲啟
0339b02: 一毫綰就冰絲結。四面玲瓏了沒痕。無耳石人消息
0339b03: 盡。泥牛產出鐵崑崙。法林音
0339b04: 馬祖示眾。凡有言句是提婆宗。以此箇為主。
0339b05: 截雲駒云。山僧有時一句子不作一句子商量。有時
0339b06: 一句子作一句子商量。驀拈拄杖云。馬大師來也。
0339b07: 復卓一卓云。事因丁屬起。展轉話難明。靠拄杖。
0339b08: 玉轉珠回著眼看。有相干處沒相干。祇將此箇以為
0339b09: 主。喝一喝。一劍倚天星斗寒。石溪月
0339b10: 滿天風雪出門遊。疋馬橫身百草頭。聞道平原狐兔
0339b11: 狡。頻將鷹眼看吳鉤。天岸昇三
0339b12: 全憑三寸舌縱橫。六國相將賀太平。斗大金章懸肘
0339b13: 後。蘇秦原是舊蘇秦。
0339b14: 松直棘曲。鵲噪鴉鳴。本無有意。不道無情。為欲魚龍
0339b15: 知性命。頻將折箸攪滄溟。
0339b16: 馬祖因僧參乃一圓相曰。入也打不入也打。僧
0339b17: 纔入。師便打。僧曰和尚打某甲不得。師靠杖便
0339b18: 休。
0339b19: 雪竇顯云。二俱不了。靠拄杖。擬議不來。劈脊便棒。
0339b20: 　雲居莊云。大師令雖行。爭奈無風起浪。者僧棒既
0339b21: 喫了。要且有理難伸。復云。作麼生會他休去底道理。
0339b22: 　寶壽新云。放則兵隨將轉。收則馬聽鑼聲。既論力
0339b23: 敵。兩攻不無。各有一能。其運籌帷幄決勝千里。獨許
0339b24: 神駒。何則。祇圖國靖。終不貴封侯。
0339c01: 門頭隨分應寰。善犯何如擬慎初。奪馬師蒺藜
0339c02: 杖。坐觀天下競分。笑巖寶
0339c03: 鐵鎖高垂不可攀。子規啼處夜初闌。月光此際情無
0339c04: 限。幾箇曾經度玉關。夫山儲
0339c05: 馬祖因僧於面前作四畫。上一畫長下三畫短。曰
0339c06: 不得道一畫長三畫短。離此四畫外。請和尚答。師
0339c07: 乃於地畫一畫曰。不得道長短。答汝了也。
0339c08: 南陽忠別云。何不問取老僧。　溈山果云。借婆衫子
0339c09: 拜婆年。　高峰妙云。字經三寫烏焉成馬。西峰忍俊
0339c10: 不禁。為諸人改正去也。良久召侍者云。分明記取。
0339c11: 馬祖一日問百丈甚處來。曰山後來。師曰逢著一
0339c12: 人麼。曰不逢著。師曰為什麼不逢著。曰若逢著即
0339c13: 舉似和尚。師曰甚麼處得者消息來。曰懷海罪過。
0339c14: 師曰是老僧罪過。
0339c15: 國清英云。人既不見。因甚各擔一擔罪過。　獅峰遜
0339c16: 云。逢著不逢著則且置。且道是什麼人。若識得此人。
0339c17: 馬祖百丈與他挈艸有分。
0339c18: 大鑒下三世
0339c19: 洪州百丈懷海大智禪師馬祖一嗣再參馬祖。侍立次。
0339c20: 祖豎起禪角拂子。師曰即此用離此用。祖安舊
0339c21: 處。問子已巳後開兩片皮以何為人。師取拂子豎起。
0339c22: 祖曰即此用離此用。師挂拂舊處。祖振威一喝。師
0339c23: 當下大悟。一日謂眾曰。佛法不是小事。老僧昔被
0339c24: 馬大師一喝。直得三日耳聾。黃蘗聞舉。不覺吐舌。
0340a01: 汾陽昭云。悟去便休。說什麼三日耳聾。　石門聰云。
0340a02: 若不三日耳聾。何得悟去。汾陽云。我與麼道。較他石
0340a03: 門半月程。　雪竇顯云。如今列其派者多。究其源者
0340a04: 少。總道百丈於喝下大悟。還端的也無。然刁刀相似
0340a05: 魚魯參差。若是明眼漢。瞞他一點不得。祇如馬祖道。
0340a06: 爾後開兩片皮將何為人。百丈豎拂。為復如蟲禦木。
0340a07: 為復啐同時。諸人要會三日耳聾麼。大冶精金。應
0340a08: 無變色。　東林聰云。當言不避截舌。當爐不避火迸。
0340a09: 佛法豈可曲順人情。東林今日向驪龍窟內爭珠去
0340a10: 也。百丈大智不無他三日耳聾。汾州石門爭免箇二
0340a11: 俱瞎漢。祇者三箇老漢還曾悟去也無。良久云。祖禰
0340a12: 不了。殃及兒孫。　泐潭英云。大眾且道。馬祖當時是
0340a13: 百丈悟了喝。不悟了喝。山僧今日不惜眉毛為汝註
0340a14: 破。良久云。前三三後三三。　雲蓋智云。發大機顯大
0340a15: 用。非馬祖而誰能為。即此用離此用。獨百丈得其旨。
0340a16: 為甚麼被馬祖一喝直得三日耳聾。不入驚人浪。難
0340a17: 逢稱意魚。　黃龍新云。黃龍路見不平。要問雪竇。既
0340a18: 是大冶精金應無變色。為甚麼三日耳聾。從前汗馬
0340a19: 無人識。祇要重論蓋代功。　昭覺勤云。然則作家共
0340a20: 相提唱。不妨各有為人眼。要且祇明得馬祖百丈大
0340a21: 機。未明得他大用。諸人還知者一喝麼。直似奮雷霹
0340a22: 。聽者喪膽亡魂。要會三日耳聾。正如擊塗毒鼓。聞
0340a23: 者喪身失命。豎拂子云。或有人問即此用離此用。和
0340a24: 聲便打。隨後與一喝。復云還見馬祖百丈麼。　瑞巖
0340b01: 慍云。無辨龍蛇眼目。難以荷負正宗。無超佛祖機謀。
0340b02: 難以定論古今。馬祖一喝何止百丈三日耳聾。直得
0340b03: 盡浮幢王剎海。若聖若凡被他轟破耳門。聽事不真
0340b04: 喚鐘作甕。諸人還知落處麼。雲收雨霽長空闊。一對
0340b05: 鴛鴦不成。　愚菴盂云。馬大師融冶乾坤。指揮神
0340b06: 。百丈握閫外威權。黃蘗便攙旗奪鼓所向無敵。故
0340b07: 知機用為列祖之神髓。萬類之鉗錘。汾州謂悟去便
0340b08: 休說甚麼三日耳聾。石門云若不三日耳聾爭得悟
0340b09: 去。恁麼批判。古人還甘麼。老僧不避腥羶。試為斷看。
0340b10: 烽火漁陽樓上月。曲中都是斷腸聲。　南菴依驀豎
0340b11: 如意云。神器不可以不冥。始可以有靈。銅片銅片如
0340b12: 有靈。願得照見情人千里形。擊如意。
0340b13: 蹋著船頭把釣竿。浪麤風緊得魚難。翻思幾處雲為
0340b14: 雨。祇見四方爭出山。翠巖真
0340b15: 一喝叢林辨者稀。耳聾今古強鍼錐。燈籠撫掌呵呵
0340b16: 笑。露柱低頭皺眉。海印信
0340b17: 未明大智再參尋。相逐相隨用不任。斷浪絕流全體
0340b18: 現。一聾三日孰知音。照覺總
0340b19: 客情步步隨人轉。有大威光不能現。突然一喝雙耳
0340b20: 聾。那吒眼開黃蘗面。真淨文
0340b21: 木馬蹋殺閻浮人。泥牛飲竭滄溟水。霹滿空山嶽
0340b22: 摧。看看平地波濤起。保寧勇
0340b23: 雨霽游雲尚未歸。晴空忽地一聲雷。嶺梅已巳得春消
0340b24: 息。不比山桃一例開。上方益
0340c01: 江西一喝動乾坤。大用全機是滅門。三日耳聾風過
0340c02: 樹。累他黃蘗喪兒孫。鼓山珪
0340c03: 馬駒下喪家風。四海從茲信息通。烈火中撈得
0340c04: 月。巍巍獨坐大雄峰。徑山杲
0340c05: 父子相逢臭味同。龍泉寶劍再磨礱。要明馬祖當年
0340c06: 喝。大地山河盡耳聾。慈受深
0340c07: 迅雷吼破澄潭月。當下曾經三日聾。去膏肓必死
0340c08: 疾。叢林從此有家風。虎丘隆
0340c09: 父子相將草裏遊。人前拈弄幾含羞。迅雷一震驚天
0340c10: 地。直得滄溟絕點流。庵需
0340c11: 喝聲絕處怒雷收。喪盡家風一不留。總使戰爭收拾
0340c12: 得。因歌舞破除休。石庵玿
0340c13: 世路風波不見君。愁腸暗寫共誰論。迅雷纔震清
0340c14: 起。白日一天星斗分。木庵永
0340c15: 精金無變色。因甚聾三日。一字入公門。九牛拔不出。
0340c16: 肯堂充
0340c17: 含春笑日花心。帶雨隨風柳態妖。珍重兩般堪比
0340c18: 處。醉時紅頰舞時腰。海舟慈
0340c19: 養成頭角戲春潮。餘尾猶將電火燒。霹一聲看變
0340c20: 化。須彌跳五雲霄。淨明璉
0340c21: 一聲塗毒聞皆喪。地髑髏無處藏。三寸舌伸安國
0340c22: 劍。千秋凜凜白於霜。隱元琦
0340c23: 欲賺英雄到馬陵。頻頻減添兵。火光照出牌心
0340c24: 字。始歎空成豎子名。豁堂嵒
0341a01: 步亦步兮趨亦趨。當陽一喝盡忘渠。掀翻海岳倒流
0341a02: 注。蝦蟹魚龍誰敢。法林音二
0341a03: 相相將客路長。驢馬載兩相當。臨岐一語斷腸
0341a04: 處。麥笛橫吹過野塘。
0341a05: 百丈因馬祖寄三瓮醬至。師上堂開書了。拈拄杖
0341a06: 指曰。道得即不打破。眾無語。師打破。歸方丈。
0341a07: 送醬三瓶通遠信。當時打破眾還驚。父慈子孝誰相
0341a08: 委。莫道禪家太不情。本覺一
0341a09: 令行誰敢犯鋒鋩。肅寂沙場八表降。可恨不逢擒賊
0341a10: 手。輸他做得好風光。林野奇
0341a11: 江城五夜角聲蚤。韻遞東風穿戶曉。帳內佳人睡正
0341a12: 濃。夢隨流水過蓬島。百愚斯
0341a13: 百丈因雲巖問每日區區為阿誰。師曰有一人要。
0341a14: 巖曰因甚不教伊自作。師曰它無家活。
0341a15: 雲居莊云。解弄不須霜刃劍。延齡何必九還丹。　徑
0341a16: 山琇云。盡道百丈口吞佛祖眼蓋乾坤。未免泥帶
0341a17: 水。殊不知曾為浪子偏憐客。自愛貪杯惜醉人。
0341a18: 百丈上。堂眾方集。以拄杖一時打散。復召大眾。眾
0341a19: 回首。師曰是什麼。
0341a20: 黃蘗上堂。眾方集。以拄杖一時打散。復召大眾。眾回
0341a21: 首。蘗云。月似彎弓。少雨多風。　雪竇顯云。若是雪竇
0341a22: 上堂。眾方集。以拄杖一時打散。便休。　天童覺云。下
0341a23: 媒求鴿。直鉤釣魚。各有接物利生底手段。若是牢籠
0341a24: 不住。呼喚不回底漢。又作麼生。以杖擊香臺一下。
0341b01: 百丈因僧問如何是奇特事。師曰獨坐大雄峰。僧
0341b02: 禮拜。師便打。
0341b03: 天童華云。大小百丈。答話不了。　徑山及云。百丈祇
0341b04: 好無佛處稱尊。或有問徑山如何是奇特事。但云汝
0341b05: 等皆當作佛。他若禮拜。更向道但辦肯心必不相賺。
0341b06: 祖域交馳天馬駒。化門舒卷不同途。電光石火存機
0341b07: 變。堪笑人來捋虎鬚。雪竇顯
0341b08: 大機大用豈然。獨坐雄峰自有權。稍若錯傳王令
0341b09: 者。腦門須喫棒三千。白雲端
0341b10: 
0341b11: 宗鑑法林卷九
