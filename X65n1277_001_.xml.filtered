0001a01: 
0001a02: No. 1277-A
0001a03: 
0001a04: 西天梵語出於三藏之總持。是以像教之興。譯梵語
0001a05: 為唐言。以音聲為佛事。至於天台智者云。所傳最盛
0001a06: 行于東土。念佛一法開化萬端。如勝鬘之讚釋迦。
0001a07: 元公之念彌陀。歎佛功德代佛宣揚。無非利益人天
0001a08: 度脫生死之捷鋒也。　高峰因師性天敏悟。經義該
0001a09: 通。會佛書編而成帙。不私諸己已務廣真傳。後學得
0001a10: 之立可深造闍梨地位。此師之善巧方便厥施斯溥。
0001a11: 或者謂高峰叢林之老成也。此書美則美矣。然佛不
0001a12: 可以色相見。不可以音聲求。今舍無漏之果而用
0001a13: 心於有漏之因。佛法恐未盡在是。嗟夫百億化身所
0001a14: 化境。隨根隨類接群機。此圓通八萬四千門。門門解
0001a15: 脫。顧夫人根器何如耳。匹夫窶人苟能三熏三沐一
0001a16: 讚一揚。則念佛纔開口。華池已巳種蓮。有十聲名號
0001a17: 即生佛剎者。若愚師之言豈欺我哉。愚請引是以為
0001a18: 或者辯。
0001a19: 至元丁亥上巳前三日靈寶法師兼行六通遺教
0001a20: 法事　沈世昌　謹敘
0001a21: 
0001a22: 
0001a23: 
0001a24: 
0001b01: 
0001b02: 
0001b03: 
0001b04: 高峰龍泉院因師集賢語錄總目
0001b05: 六祖院住持小師　如瑛　編錄
0001b06: 卷之一
0001b07: 入壇敘時景門
0001b08: 立春二段正月三段元旦
0001b09: 上元二段二月二段寒食
0001b10: 三月二段清明上巳
0001b11: 四月二段五月二段端午二段
0001b12: 六月二段七月二段七夕
0001b13: 中元八月二段中秋二段
0001b14: 九月二段重陽十月二段
0001b15: 下元十一月二段冬至
0001b16: 十二月二段除夜閏月二段
0001b17: 曉景四段亭午日晡
0001b18: 晚景三段夜景中夜
0001b19: 月夜晴景陰雨二段
0001b20: 雨霽雪景雪霽
0001b21: 霜天釋迦生日彌陀生日
0001b22: 觀音生日聖帝生日華光生日
0001b23: 卷之二
0001b24: 入壇佛事門
0001c01: 加持法事陳情文淨三業文五段
0001c02: 塗香灌掌語祝香文
0001c03: 安慰文二段淨水文三段
0001c04: 去穢文二段普變文
0001c05: 讚三寶文總讚佛文
0001c06: 讚護法文大輪結界文
0001c07: 卷之三
0001c08: 音聲佛事門
0001c09: 請佛文二段請三寶文二段
0001c10: 六總文香　花　　水　茶　果
0001c11: 七總文香　花　　水　茶　果　食
0001c12: 十二總文香　　茶　果　齋　水　寶　米　衣　藥
0001c13: 卷之四
0001c14: 歌揚讚佛門
0001c15: 大三皈依三寶三段古陽關三寶三段
0001c16: 喬鼓社三寶四段柳含三寶三段
0001c18: 五福降中天釋迦五段臨江仙觀音地藏二段
0001c19: 南賀聖朝彌陀三段五雷子薦亡讚三寶
0001c20: 巧笆釋迦觀音二段賀聖朝佛涅槃三段
0001c21: 滿庭芳觀音　地藏三界各一段水調歌讚維摩八段
0001c22: 降魔讚二段望江南三寶三段送佛一段
0001c23: 聲聲慢二段
0001c24: 卷之五
0002a01: 陳意伏顧門
0002a02: 生日語生七語受生語
0002a03: 血盆語送星語還願語
0002a04: 祈男語謝男語保胎語
0002a05: 賽謝語保病語祈安語
0002a06: 禳災語禳火語禳水語
0002a07: 保苗語保蚕語修造語住宅墳墓
0002a08: 解結語祈雨語謝雨語
0002a09: 祈晴語謝晴語祈雪語
0002a10: 謝雪謝
0002a11: 諸般偈倡讚門
0002a12: 浴佛藥師佛彌陀佛
0002a13: 熾盛光觀音佛地藏佛
0002a14: 目連泗洲佛定光佛
0002a15: 六祖僧伽伽藍
0002a16: 社王預修道姑預修
0002a17: 看華嚴懺血盆還燈願
0002a18: 建燈懺塔眾信懺塔祈雨
0002a19: 祈晴散花解結
0002a20: 懺殺生起幡放生
0002a21: 卷之六
0002a22: 薦亡偈讚門
0002a23: 薦亡通用三薦婦人薦老人
0002a24: 薦公薦婆薦父母
0002b01: 薦父二薦母二母小祥
0002b02: 母大祥薦夫二薦妻二
0002b03: 妻產死薦兄兄新及弟死
0002b04: 薦弟領舉弟薦男三
0002b05: 男幼亡二薦女四薦姊妹
0002b06: 薦丈人二葬丈母二薦女婿
0002b07: 遶棺二葬父葬母
0002b08: 停喪新葬移葬安墳明友新及第
0002b09: 官員老人官武官
0002b10: 老儒少儒赴省道士
0002b11: 士人溺死薦僧二薦醫僧
0002b12: 薦法眷修行人僧薦恩母
0002b13: 佃薦恩主師巫娼妓
0002b14: 娼殺死縊死焚死
0002b15: 卷之七
0002b16: 諸般佛事門
0002b17: 發道文開明文祭奠文
0002b18: 讚祭文召亡文設浴儀
0002b19: 卷之八
0002b20: 諸般佛事門
0002b21: 設斛文
0002b22: 卷之九
0002b23: 諸般佛事門
0002b24: 散花文
0002c01: 散花偈保安　祈嗣　還願　保胎　乞巧　懺髮　祈蚕　薦亡　追薦　奉道
0002c02: 放生文遣船文
0002c03: 卷之十
0002c04: 諸家伏願門
0002c05: 祝聖五段官員八段士人六段
0002c06: 僧五段道三段農人三段
0002c07: 工藝二段商賈二段公吏二段
0002c08: 醫士二段術士二段師巫二段
0002c09: 師尼一段老人三段婦人二段
0002c10: 小兒三段合家三段祝壽三段
0002c11: 祈福四段禳災三段保安四段
0002c12: 保胎二段保蚕二段保苗二段
0002c13: 保畜二段保牛三段禳火一段
0002c14: 禳水一段禳盜二段還願三段
0002c15: 預修二段總願一段
0002c16: 卷之十一
0002c17: 總願碎語門
0002c18: 總願全段居官修文
0002c19: 習武治家事公
0002c20: 務農養蚕工匠
0002c21: 商賈攻醫擇
0002c22: 漁釣酒肆開肆
0002c23: 屠戶弈篙工
0002c24: 僧行道士尼師
0003a01: 師巫相士論命
0003a02: 牙僧娼妓
0003a03: 卷之十二
0003a04: 追薦陳意門讚靈通用
0003a05: 總薦亡三段薦祖父母薦父
0003a06: 父五七二段父小祥薦母
0003a07: 母百日母小祥父百日婆六七
0003a08: 女薦母夫薦妻子六七母四七
0003a09: 二孫薦祖母叔母母并妻首七
0003a10: 薦夫二段薦妻二段薦兄弟
0003a11: 薦男長子溺死薦女
0003a12: 薦伯叔薦姊妹薦丈人
0003a13: 薦丈母薦女二段薦商死
0003a14: 僧薦本師薦女
0003a15: 薦亡伏願門
0003a16: 薦亡通用十六段薦婦人二段薦魂三段
0003a17: 薦溺死四段薦僧
0003a18: 卷之十三
0003a19: 涅槃法語門
0003a20: 舉哀三段起龕二段掛真二段
0003a21: 舉棺僧　俗人　女人　奴棺
0003a22: 秉炬春景　夏景　秋景　冬景　僧　道　士人　農　工　商　老　少
0003a23: 下火雙奴　僧　武官　老人　婦人　小兒　吏人　因醉傍橋溺死　僧溺死　妓溺死　耕生
0003a24: 入壙入塔二段又僧撒土
0003b01: 散二段唱衣
0003b02: 卷之十四
0003b03: 抄題雜化門
0003b04: 化鐘樓龍泉院前虹橋
0003b05: 化粧藏彩水陸功德
0003b06: 化粧廢寺佛化粧羅漢聖像
0003b07: 化塑七身功德化粧佛壁
0003b08: 化佛前燈化長明燈
0003b09: 化設地獄齋化錢置常住
0003b10: 化齋供起建華嚴閣
0003b11: 鐘樓化瓦修化米開路
0003b12: 化甃路化人披剃
0003b13: 化度僧化度牒
0003b14: 士人化度牒吏人化度牒
0003b15: 道姑化度牒化三衣
0003b16: 化百衲衣化鐘
0003b17: 化磬化鐃鈸
0003b18: 化鍋緣化
0003b19: 題彌陀會題華嚴會疏
0003b20: 題金剛會題盂蘭盆會
0003b21: 卷之十五
0003b22: 自陳情詞門
0003b23: 因師自敘
0003b24: 開山營創牓
0003c01: 
0003c02: 高峰龍泉院因師集賢語錄總目終
0003c03: 
0003c04: 
0003c05: 
0003c06: 
0003c07: No. 1277
0003c08: 高峰龍泉院因師集賢語錄卷之一
0003c09: 
0003c10: 六祖院住持小師　如瑛　編
0003c11: 高峰山龍泉院第十一代住持傳法比丘德因。叨
0003c12: 為釋子。忝處梵宮。承　國皇之命非輕。感宗師
0003c13: 之慈恩實重。塵緣盡脫。心印單傳。恪守清規。勤觀
0003c14: 黃卷。法教弘深而浩浩。佛門廣大以巍巍。雖云無
0003c15: 量無邊。當究有宗有旨。念遺訓既多訛舛。誰加繩
0003c16: 紏之功。雖微僧尚乏技能。敢效編修之力。佛事則
0003c17: 翦繁撮要。科儀則按舊添新。雖四方異俗所用或
0003c18: 殊。然天下同文無施不可。儻垂採。猶幸剸裁。
0003c19: 入壇敘時景門
0003c20: 立春
0003c21: 時也條風微動木德初回。鑾輿肅候於東郊。嶰管飛
0003c22: 於緹室。出土牛而占瑞。飾綵燕以迎祥。泰來否極
0003c23: 而草木生輝。革故鼎新而山川改觀。陳根槁乘暖
0003c24: 氣以發。伏介潛鱗遇陽和而啟蟄。堯曆三百六旬
0004a01: 而適當肇始。箕疇次九五福而莫不修崇。庸建法筵。
0004a02: 茂迎景晚。
0004a03: 又
0004a04: 三陽鼎始。萬象咸亨。金門葭管動浮。解谷黍筒回
0004a05: 太蔟。東風解凍一天和氣散樓臺。曉霧凝香万里祥
0004a06: 光浮草木。禍隨殘臘去。福逐早春來。青圭式謹於東
0004a07: 方。縟典宜修於西竺。
0004a08: 正月
0004a09: 鳳曆闓端。龍易次。犧畫協三陽而交泰。麟經正五
0004a10: 始以書春。官梅飄粉而臘雪初銷。御柳搖金而東風
0004a11: 乍扇。鴻鈞播暖化工密運於機緘。燕谷收寒生意盡
0004a12: 回於孽。喜逢歲首正門迎百福之時。樂運誠心屬
0004a13: 會集萬靈之始。
0004a14: 又
0004a15: 周星既復。端月初臨。趣訾會兩曜之躔。太蔟協三陽
0004a16: 之律。東風物迸沙嫩草綠新抽。曉日載陽夾徑小
0004a17: 桃紅尚淺。式涓日。瀝菲誠。
0004a18: 又
0004a19: 歲華方改。月吉始和。肇蒼龍著象之辰。適青鳥司開
0004a20: 之序。十里樓臺添淑氣。千家廉幙祥煙。恭對新陽。
0004a21: 虔修佛事。
0004a22: 元旦
0004a23: 序推五始。曆正三元。稱觴舉柏葉之銘。祝壽椒華
0004a24: 之頌。獸樽有酒盈盈之仙醞凝香。雞帖當門寂寂之
0004b01: 妖祥退舍。正萬姓服桃之日。乃九重祈之朝。
0004b02: 上元
0004b03: 燈火燦千門。笙歌喧九陌。仙洞之夭桃簇錦。御溝之
0004b04: 新柳搖金。皓月浸嚴城粧點皇都之富貴。香風穿禁
0004b05: 陌施呈帝里之繁華。譙樓之玉漏無聲。秦道之金泥
0004b06: 尚濕。星橋開鐵。火樹合銀花。展慶賀之微誠。迎駢
0004b07: 臻之百福。
0004b08: 又
0004b09: 端月方中。凍冰已巳泮。五鳳雲中扶輦下。六鼇海上駕
0004b10: 山來。瑤漢無雲處處之笙歌鼎沸。璇題有月家家之
0004b11: 簾幕風和。千門燈火夜嬋娟。十里綺羅春富貴。好因
0004b12: 緣好時節。大功德大莊嚴。
0004b13: 二月
0004b14: 時也蒼龍正序。玄鳥司分。正豳風舉趾之初。乃周制
0004b15: 開冰之日。燕語半和鶯語巧。花香渾雜草香清。陽和
0004b16: 明媚而萬象生春。法會修崇而一忱歸佛。
0004b17: 又
0004b18: 桃腮靚曉。柳眼窺春。濛濛細雨濕香塵。淡淡祥煙薰
0004b19: 煖谷。日烘山色釀成和氣眉峰。風弄花香凝作韶
0004b20: 華迷眼界。上苑之春鶯巧囀。堂之社燕新歸。
0004b21: 寒食
0004b22: 枌榆收宿雨。桑柘起寒煙。花輿爭巧新粧。麥粥相
0004b23: 遺存舊制。千家禁火朱盤呈鴨之祥。九陌無塵
0004b24: 檻舉雞之戲。適逢令節。願瀝誠心。
0004c01: 三月
0004c02: 日在胃躔。律調姑洗。惠風和暢吹殘幾片之桃粧。膏
0004c03: 雨冥濛濕透千重之柳色。燕子樓臺人寂寂。楊花庭
0004c04: 院日遲遲。鸂浴晴江。杜啼夜月。
0004c05: 又
0004c06: 榆莢雨晴。桃花浪暖。濃蔭漸迷於四望。韶華已巳過於
0004c07: 三分。紅杏妖嬈輕噴無煙之火。綠楊裊娜低垂不繭
0004c08: 之。尋巢歸燕得泥忙。翻翅仰蜂粘絮急。
0004c09: 清明
0004c10: 桃浪紅。萍池漲綠。宮娥傳燭青煙散入於朱門。燧
0004c11: 氏鑽榆寒焰新生於紫陌。柳絮顛狂飛水面。桐華點
0004c12: 綴發枝頭。適際良辰。少伸丹悃。
0004c13: 上巳
0004c14: 春方過二。節紀重三。東堂之曲水紆。南浦之惠風
0004c15: 和暢。紅杏香中爭蹴踘。綠楊陰裏出秋水。沂千風輕
0004c16: 聽童子舞雩之詠。蘭亭竹茂開群賢脩禊之筵。
0004c17: 四月
0004c18: 麥秋氣爽。槐夏風清。濃綠池中蒲插開三尺水。亂
0004c19: 紅徑裏苔錢買住半分春。早蟬斷續咽新聲。乳燕呢
0004c20: 喃調巧語。適對清和之月。用伸嚴潔之誠。
0004c21: 又
0004c22: 青皇解篆。赤帝司衡。稚成竿搖動一軒之翠葆。圓
0004c23: 荷浮葉鑄成滿沼之青錢。舜絃初奏於薰風。班扇乍
0004c24: 搖於明月。黃鶯求舊友。紫燕引新雛。
0005a01: 五月
0005a02: 楚岸風薰。鑑湖氣爽。梅霖初歇奇雲聳漠外之峰。槐
0005a03: 蔭緩移畏日爍空中之火。十里翠荷香馥馥。兩綠
0005a04: 竹淨娟娟。仲夏適臨。法筵光啟。
0005a05: 又
0005a06: 日躔東井。斗指南方。荷葉隨風搖動團團之綠蓋。榴
0005a07: 花映日蹙成簇簇之紅巾。虞庭奏解慍之琴。唐殿詠
0005a08: 生之句。蜩鳴螽動應時咸遂於物情。燕處蝸居勝
0005a09: 事聿崇於佛果。
0005a10: 端午
0005a11: 門垂綠艾。雨歇黃梅。楚人祭屈巧纏絲。漢俗祠陳皆
0005a12: 潔服。錦標插起龍舟處鼓喧闐。舫棹歸象板聲
0005a13: 中人笑語。幸對天中之令節。肅迎海眾之慈尊。
0005a14: 又
0005a15: 南雨歇。東岸湖平。萬家桃柳正懸門。十里芰荷高
0005a16: 蓋水。玉腕結花蛇索子。冰肌襯艾虎衫兒。新月當空
0005a17: 一輪寶鏡初開匣。明星映水幾幅珠簾未上。
0005a18: 六月
0005a19: 雲峰出岫。火傘張空。紅藕香中水閣池亭無點俗。清
0005a20: 泉響處松關竹塢自生。魚翻戲鬣動青荷。蟬曳殘
0005a21: 聲來翠柳。一歲之光陰將半。六通之典教庸修。
0005a22: 又
0005a23: 林鍾更舊律。柳宿驗新躔。畏日流金正是庚金之初
0005a24: 伏。旱雲爍火應知大火之將西。斑斑汙點濕衣襟。赫
0005b01: 赫暑威侵枕簟。小灣紅芰來旎之清香。曲岸綠
0005b02: 楊移動扶之淡影。對茲時節。宜建道場。
0005b03: 七月
0005b04: 斗指西方。日行南陸。積雨霽而班扇漸。新生而
0005b05: 韓燈可親。零瀼玉露滴金盤。淡蕩金風生玉宇。渚蓮
0005b06: 香散數星之螢火穿簾。堤柳煙收一線之蟬聲入耳。
0005b07: 適臨素節。光啟法筵。
0005b08: 又
0005b09: 金神按節。玉宇生。韓燈火已巳關心。吳國蒪鱸偏
0005b10: 動興。梧桐葉底晚風蕭瑟報秋來。楊柳梢頭曉露零
0005b11: 瀼催暑去。幸逢素景。宜建良因。
0005b12: 七夕
0005b13: 九秋肇序。七夕屆期。郝生曾曬腹中書。阮氏盛鋪庭
0005b14: 外錦。月生璇宇彎彎高掛玉纖。露滴金盤密密亂
0005b15: 排珠顆細。星銀漢會。午夜玉繩低。正當天上之佳
0005b16: 期。是謂人間之良夜。幸逢令節。宜建良因。
0005b17: 中元
0005b18: 孟秋既望。中氣分司。珪月初圓寒光元不俗。金
0005b19: 風微扇淒清爽氣自生。梧葉飄黃。蘆花飛白。適尊
0005b20: 者燃燈之日。乃地官赦罪之時。
0005b21: 八月
0005b22: 律調南呂。令肅西宮。蘆花蔌蔌滿汀洲。木葉蕭蕭飄
0005b23: 院宇。風傳角數聲嗚咽斷愁腸。鄰警寒砧萬杵丁
0005b24: 當添別恨。竹洗玉娥千點淚。荷翻西子六銖衣。
0005c01: 又
0005c02: 豆雨開晴。蘋風薦爽。澄宇星杓方建酉。良霄土鼓已巳
0005c03: 迎寒。水光遠接於天光。蛩韻雜添於砧韻。映岩桂
0005c04: 芬芳已巳天香。醉日芙蓉嬌軟新粧國色。
0005c05: 中秋
0005c06: 三秋半度。百刻平分。雲頭之寶月團團。水面之珠星
0005c07: 燦燦。露濃梧影淡。風細桂香浮。半草半真天外鴈行
0005c08: 排錦字。乍明乍滅江邊漁火燦星躔。
0005c09: 又
0005c10: 金莖有露。玉宇無塵。素魄飛來寶鑑光中無點翳。浮
0005c11: 雲收盡瓊樓高處不勝寒。笛聲響振於關山。漏點音
0005c12: 傳於城市。袁渚悠揚舫。庾樓談詠璩胡床。
0005c13: 九月
0005c14: 虹影侵。月華當戶。正紅女授衣之候。乃農人築圃
0005c15: 之時。葉落聲。乾蛩吟韻。響籬下菊花新吐秀。岩前桂
0005c16: 子已巳飄香。紅蓼開殘低映片帆歸遠浦。碧梧凋盡亂
0005c17: 隨一鴈落平沙。幸對良辰。恭陳佛事。
0005c18: 又
0005c19: 日馭居房。斗杓建戌。點點白蘋飛楚岸。鮮鮮黃菊綻
0005c20: 陶籬。唱晚漁歌乃一聲歸別浦。驚寒鴈陣翱翔幾
0005c21: 點過長空。水連萬頃稻粱豐。霜熟滿林橙橘富。
0005c22: 重陽
0005c23: 雲飛南浦。雨晴西山。噪晚蟬聲凄切悲吟於翠幄。驚
0005c24: 寒鴈陣翱翔遠映於霞牋。雅歌豳國之授衣。會際龍
0006a01: 山之落帽。靖節採金英之菊。長房囊珠寶之茱。豐樂
0006a02: 樓邊秋水遠連於銀漢。滕王閣畔寒潭清徹於壺。
0006a03: 佳節俯臨。良因庸建。
0006a04: 十月
0006a05: 霜薦實。雪稻炊香。橘綠橙黃占斷一年之好景。菊
0006a06: 殘荷盡催回十月之寒威。晚風吹水鴈行斜。夜雨滴
0006a07: 蛩切。當元英之肇始。宜法會之敷陳。
0006a08: 又
0006a09: 秦史書正。玄冥按節。寒煙漠漠井桐零亂滿銀床。暮
0006a10: 雨瀟瀟籬菊離披依玉砌。萬里之天低雲黯。一時之
0006a11: 風急霜嚴。蛩聲偏接漏聲長。鴈影更隨山影淡。
0006a12: 下元
0006a13: 菊謝籬金。冰生池玉。當小春之屆候。適良月之云中。
0006a14: 吳江亂葉逐鴉。楚岸敗藏鴈宿。風簾搖翡翠。霜
0006a15: 瓦凍鴛鴦。日暮天低縹緲淡雲籠月彩。夜深水冷嚴
0006a16: 凝寒露肅波光。木奴擘破洞庭霜。橙子薦成銀甕雪。
0006a17: 下元適屆。上善宜崇。
0006a18: 十一月
0006a19: 嚴風透幕。短日經簾。數行賓鴈咽長空。一陣寒魚依
0006a20: 密藻。竹籬茅舍芬芳梅暗傳香。雨壑霜林偃蹇松
0006a21: 柯猶挺翠。一陽既復。萬善當崇。
0006a22: 又
0006a23: 昴正仲冬。時稱亞歲。寒風栗冽安排鴛瓦之嚴霜。密
0006a24: 霰飄零催促兔園之急雪。小閣之獸紅圍煖。幽之
0006b01: 梅粉飄香。蒼蒼勁竹色依然。孤松青不改。
0006b02: 冬至
0006b03: 一陽回煖律。六琯動飛。律轉黃鐘魯史紀書雲之
0006b04: 節。影添紅線漢庭興慶日之儀。急雪舞回風。凍雲籠
0006b05: 愛日。水寒金井。冰滿玉壺。柳容已巳近臘風光。栴粉暗
0006b06: 傳春信息。臨茲佳節。用展微誠。
0006b07: 十二月
0006b08: 朔風凜凜。愛日溫溫。江梅綻玉而漏泄新春。岸柳含
0006b09: 金而商量殘臘。寒打食團團圍沙渚之間。凍藏
0006b10: 身唧唧宿屋簷之畔。獸炭紅生於煖閣。漁光浸於
0006b11: 寒江。幸際深冬。宜修妙果。
0006b12: 又
0006b13: 臘容催柳。春信傳梅。四野雲垂低漁舟欺酒力。一
0006b14: 天雪舞亂飄僧舍濕茶煙。豳詩載詠於鑿冰。呂令特
0006b15: 書於建丑。
0006b16: 除夜
0006b17: 夜雨餞寒。北風送臘。嚴霜凜凜千家作玉樓臺。瑞
0006b18: 雪紛紛萬壑變成銀世界。三百六旬告畢。七十二候
0006b19: 云終。椒花香泛於金盃。竹聲沉於瑤砌。幸際歲除
0006b20: 之屆候。虔修佛事以迎祥。
0006b21: 閏月
0006b22: 斗指兩辰。月添一閏。餘日取一終之數。積分象六扐
0006b23: 之奇。周官已巳詔於居門。堯典特書於成歲。
0006b24: 曉
0006c01: 柳眼藏煙。桃腮泣露。鍾殘蕭寺司晨三唱促征程。漏
0006c02: 斷譙樓喚起一聲驚客夢。山頂捲雲頻曉雨。案頭宿
0006c03: 霧濕晨衣。春
0006c04: 雞聲纔唱。蝶夢初回。殘星猶在柳梢頭。濃露已巳沾荷
0006c05: 葉上。夏
0006c06: 金烏影現。銀漢光生。濛濛白露秋江。颯颯清風生
0006c07: 曉岸。秋
0006c08: 銅壺漏斷。鼓聲沉。朧曉色映平郊。隱映晨光浮
0006c09: 遠岫。板橋霜滑。江路風嚴。幸對寅朝。廣陳佛事。冬
0006c10: 午
0006c11: 青天正晝。紅日方中。山河萬象盡當陽。鄰里群雞齊
0006c12: 報午。庭花散影重重疊疊上瑤臺。堤柳搖光短短長
0006c13: 長籠綺陌。
0006c14: 晡
0006c15: 槐陰轉午。柳影移西。半斜日弄殘紅。九陌輕煙拖
0006c16: 淡紫。濈濈羊群歸徑險。紛紛蜂隊報衙喧。
0006c17: 晚
0006c18: 烏輪欲墜。兔魄將生。山落日半有半無。映水殘霞
0006c19: 乍明乍滅。行客奔程忙似箭。漁翁撥棹急如梭。
0006c20: 又
0006c22: 生於東海。白雲徑裏牧童吹笛過柴關。急水灘頭漁
0006c23: 叟棹船歸柳岸。
0006c24: 夜
0007a01: 玉樓更動。銀漢星輝。熒煌之鳳燭搖風。點綴之漁
0007a02: 映水。螢火照開青草面。蟾光穿破碧雲頭。
0007a03: 中夜
0007a04: 時交子至。夜正陽生。月色方中。天明似水。漏箭數傳
0007a05: 催午夜。燭花頻灺欲三更。林竹篩金。庭花弄玉。萬里
0007a06: 之風清霧捲。一天之斗轉星移。
0007a07: 月夜
0007a08: 清風入座。明月登空。花陰覆地玉玲瓏。竹影侵金
0007a09: 碎。
0007a10: 晴
0007a11: 日麗山川。風生阡陌。幾幅綺羅張豔彩。千重錦繡簇
0007a12: 新紋。花草飄香。禽魚得趣。
0007a13: 雨
0007a14: 雲驅鐵騎。電掣金蛇。震天轟霹靂之雷。倒海瀉
0007a15: 之雨。
0007a16: 商羊舞起。石燕飛。濃雲密九嶷。好雨暗添三
0007a17: 級浪。
0007a18: 雨霽
0007a19: 嶽麓收雲。乾坤霽雨。青山不改數重古木密陰陰。碧
0007a20: 浪新添萬頃洪濤來。
0007a21: 雪
0007a22: 凍雲垂幕。密雪飛瓊。宿簷之愁無聲。依藻之寒魚
0007a23: 不食。梅開難辨。鷺起無蹤。紛紛碎玉滿漁簑。密密亂
0007a24: 銀飄氅。
0007b01: 雪霽
0007b02: 長空霽雪。淡月籠沙。冷壓鷫衾。寒侵鳷鵲殿。秀色
0007b03: 暗添梅富裕。綠梢明報竹平安。水國江城變作三千
0007b04: 銀世界。亭酒閣化成十二玉樓臺。
0007b05: 霜
0007b06: 露結昆明。波寒太液。飛廉怒吼千郊草木盡凋零。青
0007b07: 女威稜四野園林俱寂寞。當葉落歸根之候。結花開
0007b08: 見佛之緣。
0007b09: 釋迦生日四月初八日
0007b10: 梅雨潤晨。槐風清午。八莢蓂生於堯砌。五絃琴奏於
0007b11: 虞廊。高柳咽新蟬。華堂飛乳燕。適炎帝清和之候。乃
0007b12: 如來降誕之時。祥光燦燦靄禪林。瑞靄籠梵宇。
0007b13: 虔攄誠悃。特展賀儀。
0007b14: 彌陀生日十一月十七日
0007b15: 夏曆更新。首屆一陽之月。堯階瑞。方收二莢之蓂。
0007b16: 人間雪作玉樓臺。嶺外梅薰香世界。適北帝嚴凝之
0007b17: 景。當彌慶誕之辰。
0007b18: 觀音生日二月十九日
0007b19: 蓂收四莢。月仲三春。千家簾幕捲香風。萬里溪山浮
0007b20: 瑞彩。尋巢紫燕對舞於彫梁。求友黃鶯兩兩齊
0007b21: 於喬木。官柳現真如之色。仙花噴戒定之香。鋪排
0007b22: 青帝之韶光。裝點觀音之誕節。
0007b23: 聖帝生日三月二十八日
0007b24: 堤柳垂絲。難繫三春勝景。庭花簇綺。尚留兩日餘香。
0007c01: 東君將促於良辰。聖帝幸逢於誕節。
0007c02: 華光生日九月二十八日
0007c03: 桂子榮開。適際九秋之老。菊花雖晚。尚餘兩日之香。
0007c04: 當婺源孕秀之時。正歙水儲英之日。祥開一木。瑞應
0007c05: 五王。幸逢誕節之臨。宜竭誠心之賀。
0007c06: 
0007c07: 高峰龍泉院因師集賢語錄卷之一
