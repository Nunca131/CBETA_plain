0175a01: 
0175a02: No. 648-A
0175a03:  西來妙諦序
0175a04: 
0175a05: 聞。虞廷十六字。衍心法治統之傳。
0175a06: 太上五千言。闡道德神仙之旨。稽內典。悉寓真詮。
0175a07: 溯三教之同源。惟經不易登生於覺岸。在佛言慈。
0175a08: 是以淨域靈根。辯才無礙。梵宮秘笈。慧業微聞。用能
0175a09: 廣濟度之梯。豈第結因緣於香火哉。今涵子。固
0175a10: 玄下弟子也。兼修戒定之力。發生刊布之心。冀警勸
0175a11: 乎同門。藉宣揚為程課。遂取貝葉心傳之所秘藏。優
0175a12: 婆夷塞之所受持。集以成書。壽諸世域。引枝尋源。資
0175a13: 其發軔。如高王觀世音經般若波羅蜜多心經等品
0175a14: 經綜卷。錄呈
0175a15: 呂帝師牟尼文佛。閱定嘉之。命以西來妙諦。顏其帙。
0175a16: 嗟乎釋氏之教。已巳久晦矣。彼其七心多妄。四縛易嬰。
0175a17: 徒嫌鑿柄之機鋒。誰作當頭之棒喝。而君獨吹光藜
0175a18: 火。披礫恒沙。思開清淨之門。俾入毗盧之界。願可云
0175a19: 宏矣。顧說者謂。大藏琅函。遺編充棟。法門玉律。妙旨
0175a20: 傳燈。悟入無言。證成因果。菩提明鏡。無相胥歸。何必
0175a21: 晨鐘暮鼓。始勗虔修乎。抑知文字之益。所以闢真緘
0175a22: 諷習之勤。所以袪慾障。茲雖倉分稊米。寔足囊括三
0175a23: 乘。誠解研鑽。何殊薪傳衣。將使情田自穫。性海無
0175a24: 塵。胸羅卍字。皈命金天。三年面壁。大眾到梅子熟時。
0175b01: 一笑拈花。居士聞木樨香否。果識即心是佛。奚論無
0175b02: 色非空。則不徒提暢宗風。而信已巳門開甘露。不有大
0175b03: 覺入寶山。而手仍空。如是我聞。使頑石之頭能點。光
0175b04: 緒戊寅歲夏同玄求是子謹序於武林蓼花仙退
0175b05: 省室
0175b06: 
0175b07: 
0175b08: 
0175b09: 
0175b10: No. 648-B
0175b11:  後
0175b12: 
0175b13: 夫高王觀世音經。般若多心經。大悲陀羅尼神。準
0175b14: 提。傳世最久。信奉持誦者廣。而消愆獲福者無窮。
0175b15: 故靈寔跡。載諸各經本者。不知凡幾也。然雖有
0175b16: 刊布或經本或圖。未能輯。固屬易於印送。究未
0175b17: 成集闕然也。予素崇玄學。未諳禪修。先荷大士甄錄。
0175b18: 上智傳派。復蒙
0175b19: 佛恩授記。悟靜頒名。沐
0175b20: 聖德之栽培。涓涘之罔報。就於同善錄中所輯禪
0175b21: 宗經齋期。錄出壽世。以便崇奉者朝夕捧持。不致
0175b22: 卷軸紛紜。其靈事實。同善錄中。按篇俱在。茲不刊
0175b23: 列。庶昭簡捷。並倩同玄樂君石友。恭楷付梓。板儲西
0175b24: 湖昭慶慧空經房。印造流通。以廣其傳。時光緒戊寅
0175c01: 歲　悟靜周上智敬
0175c02: 
0175c03: 
0175c04: 
0175c05: 
0175c06: 
0175c07: No. 648
0175c09: 
0175c10: ○淨口業真言
0175c11: 淨者。洗滌而蕩盡之。凡人造業。不外言行兩端。口
0175c12: 過尤為易犯。必淨滌之。方可修真養性也。
0175c13: 修利修利
0175c14: 修者。修持之謂。利者利己已而兼利人也。兩句複之
0175c15: 重言。以申明之也。
0175c16: 摩訶修利
0175c17: 摩訶。大也。大有所修持。而後能利也。
0175c18: 修修利
0175c19: 愈修愈利也。
0175c20: 薩婆訶
0175c21: 薩者。見也。婆者。一切平等也。訶者。一切法無因寂
0175c22: 靜。無住清淨。不生不滅之義。言佛力普照。無分貴
0175c23: 賤智愚。盡致之清淨不生不滅也。
0175c24: ○淨身真言
0176a01: 身兼視聽行動。言淨身者。即非禮勿視。非禮勿聽。
0176a02: 非禮勿動之謂。獨舉言行兩端。即謹言慎行也。
0176a03: 修多利修多利
0176a04: 修身之道多端。必多方修之。方能有益也。
0176a05: 修摩利
0176a06: 摩即摩訶也。言能修者。其利必大。與摩訶修利。句
0176a07: 淺深有別。
0176a08: 娑婆訶
0176a09: 娑者。一切法平等。婆者。無言說義。訶者。一切法無
0176a10: 因。寂靜無住。清淨不生不滅之義。言佛無言說。無
0176a11: 分貴賤智愚。盡致之清淨不生不滅也。
0176a12: ○安土地真言
0176a13: 人生履后土。而戴皇天。后土安。皇天亦安矣。人當
0176a14: 謹言慎行。後必求可對天地而無愧。故淨身後。必
0176a15: 安土地。
0176a16: 南無三滿多沒喃
0176a17: 天地以一萬二千年。為一劫。自混沌後。空無所有。
0176a18: 天開於子。地闢於丑。人生於寅。人物漸生而漸滿。
0176a19: 故云三滿劫。交至酉戌亥。人物漸稀而漸少。故云
0176a20: 三減劫。是謂沒喃。沒無也。載也。沒喃者。言
0176a21: 地無所載也。佛之修行。從三滿劫。修至沒喃。三
0176a22: 減劫。方成大道。○石亭和尚云。釋迦修行。經三滿
0176a23: 劫。第一阿僧祇滿劫。奉事寶相佛。至千佛等。第二
0176a24: 滿劫。承事燃燈佛。至千佛等。第三滿劫。供養勝觀
0176b01: 佛及千佛等。一一無空過者。交至莊嚴減劫。初閻
0176b02: 浮人壽八萬四千歲。身長八丈。凡過百年。命減一
0176b03: 歲。身減一寸。過千年。命減十歲。身減一尺。如是減
0176b04: 至十歲。身存一尺。盡矣。於減劫中。度生無量。前三
0176b05: 滿劫。即是三增劫。凡過百年。身增一寸。命增一。歲
0176b06: 至千年。身增一尺。命增十歲。如是增至八萬四千
0176b07: 歲。身增八丈。如是三滿三減。為三大阿僧祇劫。釋
0176b08: 迦方稱萬德圓滿。
0176b09: 唵
0176b10: 唵有二說。一指諸鬼神聽。一指流注不生滅義。此
0176b11: 應指不生滅義而言。
0176b12: 度嚕度嚕
0176b13: 嚕者。合胎生卵生濕生化生而言。言佛之普度一
0176b14: 切也。
0176b15: 地尾薩婆訶
0176b16: 尾者。地之極邊也。自中國蠻貊。至日月所照霜露
0176b17: 所墜之地。皆是也。薩婆訶。已巳註上文。言佛法普照。
0176b18: 無分東西南北。中夏夷狄。盡度之而致清淨不生
0176b19: 不滅也。○上二句。合千古言。此句指天下言。通節
0176b20: 總言遍古今。合天下。佛於其中。普度一切也。
0176b21: 佛說高王觀世音經
0176b22: 觀世音經眾矣。而言高王觀世音經者。以是經為
0176b23: 高王國所傳出。較西藏諸經。尤為可信。曰佛說者。
0176b24: 以是經為觀世音之所親授。較他經為倍可珍也。
0176c01: 觀世音菩薩。
0176c02: 觀世音者。觀世間善惡因由也。菩之為言照。薩之
0176c03: 為言見。觀世間善惡因由。而照見之也。
0176c04: 南無佛。南無法。南無僧。
0176c05: 南無者。歸依也。佛家以佛法僧為三寶。佛即性之
0176c06: 體。即儒家天命之謂性。南無佛者。明心見性。法即
0176c07: 修行之道。即儒家率性之謂道。南無法者。修持而
0176c08: 至於明心見性也。僧大眾之謂。南無僧者。教大眾
0176c09: 修持。而歸於心見性。即儒家修道之謂教也。
0176c10: 佛國有緣。佛法相因。
0176c11: 相因即歸依也。言與佛國有緣者。方能歸依佛法。
0176c12: 常樂我靜。有緣佛法。
0176c13: 常者。終身如一日。靜常作淨觀。下淨光兩字可見。
0176c14: 所謂主靜立人極也。不必專指清淨寂滅說。終身
0176c15: 能以主靜為樂者。方謂有緣佛法。
0176c16: 南無摩訶般若波羅蜜。是大神。南無摩訶般若波
0176c17: 羅蜜。是無上。南無摩訶般若波羅蜜。是無等等。
0176c18: 波羅蜜者。彼岸也。彼岸即佛之明心見性地位。般
0176c19: 若者。言有智慧。善破一切煩惱。轉為妙用也。摩訶
0176c20: 者。大也。波羅蜜者。有六。或布施。或持戒。或忍辱。或
0176c21: 精進。或禪定。或智慧。各占六度之一。惟一般若。能
0176c22: 破一切煩惱。則六度兼該。萬行俱。當下即具佛
0176c23: 體。即儒家所云。我欲仁斯仁至矣之謂。俚語所云。
0176c24: 放下屠刀。立地成佛。是也。大神者。言其至神速也。
0177a01: 大明者。言其至明亮也。無上者。言其無可加也。無
0177a02: 等等者。言其莫與匹也。○自始至此為一段。○石
0177a03: 亭和尚云。是大神者。能驅生死之魔。是大明
0177a04: 者。能破長夜痴暗。是無上者。般若是最上發心。
0177a05: 是法中王。所以無上也。是無等等者。般若是六
0177a06: 度之第一義。無佛與之等齊也。
0177a07: 南無淨光秘密佛。法藏佛。
0177a08: 淨光者。頂上淨字說下。即波羅蜜也。淨而日光。則
0177a09: 知當作靜字解。秘密對語言解說。言歸依佛法者。
0177a10: 不用語言解說。而使性光常靜。方是佛藏正法。
0177a11: 師子吼神足幽王佛。
0177a12: 師與獅通。釋迦初生。自行七步。一手擎天。一手指
0177a13: 地。張目四顧。如師子吼。以示上天下地。惟我獨尊。
0177a14: 而神足照幽冥也。○石亭和尚云。神足通佛。得
0177a15: 六通而成道。六通者。天眼通。天耳通。他心通。宿命
0177a16: 通。漏盡通。神足通。即如意通。神足通者。於一剎那。
0177a17: 而到四天下也。幽王者。所處靜寂而不動也。
0177a18: 佛告須彌燈王佛。法護佛。
0177a19: 金剛經所載。如來告須菩提云。我於燃燈佛。師法
0177a20: 無所得。佛法必心無所住。故告須菩提。法無所
0177a21: 得。正所以護持佛法也。
0177a22: 金剛藏師子遊戲佛寶勝佛神通佛。
0177a23: 金剛藏所載。有色相有空相。所載莊嚴法像。變化
0177a24: 神妙。皆如師子遊戲於世也。世人以此謂佛之勝
0177b01: 境。而寶貴之。其實不過佛之神通耳。
0177b02: 藥師璃光佛。
0177b03: 藥以療病為功。師以訓導為能。琉璃者。借佛國帝
0177b04: 青寶石。極其明淨者。以喻佛身。言醫治眾生。必先
0177b05: 性體。極其光明也。
0177b06: 普光功德山王佛。
0177b07: 佛居山中。而功德普十方。即儒家光被四表。格
0177b08: 於上下也。
0177b09: 善住功德寶王佛。
0177b10: 作善功德。住於一方也。
0177b11: 過去七佛。
0177b12: 石亭和尚云。一梵語毗婆尸佛。華云智光圓滿。二
0177b13: 梵語尸棄佛。華云大智光也。即根本智。三梵語毗
0177b14: 舍浮佛。華云一切自在。四梵語拘留孫佛。華云
0177b15: 永斷煩惱。五梵語拘那含牟尼佛。華云能仁寂默。
0177b16: 以寂默故。不住生死。以能仁故。不住涅槃。悲智雙
0177b17: 運。利物無窮也。○以上皆指修持已巳成者焉。
0177b18: 未來賢劫千佛。
0177b19: 按三十佛國記所載。賢劫千佛名。千小兒生於恒
0177b20: 水上流國。其母生一肉胎。擲之恒水。為他國王收
0177b21: 養。後長大。甚勇。所往征伐。無不摧服。次伐其所
0177b22: 生本國。國王大憂。其母夫人。登城東高樓。語云。汝
0177b23: 是我子。何故作逆倫事。始不信。後詳言之。則放弓。
0177b24: 伏拜其母。而拜其父。世儒以佛為無父無君。故他
0177c01: 佛出處皆不載。此獨舉之。
0177c02: 千五百佛。萬五千佛。五百化身佛。百億金剛藏佛。
0177c03: 賢劫千佛佛名也。而以未來貫下者。皆以借喻未
0177c04: 來修持者而言。
0177c05: 定光佛。
0177c06: 即普光王如來也。此獨舉定光者。言定而後能
0177c07: 靜。無論過去未來。欲求靜者。必先求定耳。通卷所
0177c08: 稱佛名。皆有至理。豈泛然雜舉。○淨光秘密佛至
0177c09: 此為一段。
0177c10: 六方六佛名號。
0177c11: 此句即下文東南西北上下六句。總人生於東。
0177c12: 長於南。成於西。歸於北。魂昇於天。魄降於地。故云
0177c13: 六方。
0177c14: 東方寶光月殿月妙尊音王佛。
0177c15: 寶光言性體之可寶也。月殿月之芽也。音影也。言
0177c16: 人之始生性體之光。如月中之影。其體甚微。而實
0177c17: 至尊至妙也。
0177c18: 南方樹根花王佛。
0177c19: 言有根者。自能發花也。
0177c20: 西方皂王神通花王佛。
0177c21: 世間如一大染。必神通廣大。方能世不染也。
0177c22: 北方月殿清淨佛。
0177c23: 人之身後。歸至清淨。如月之晦也。
0177c24: 上方無數精進寶首佛。
0178a01: 首元始也。清明之氣上昇。自能精進不已巳。而保其
0178a02: 元善之初也。
0178a03: 下方善寂月音王佛。
0178a04: 昏濁之氣下降。如月中之影。盡歸寂滅也。
0178a05: 無量諸佛。
0178a06: 諸佛皆從無量劫修行而成。
0178a07: 多寶佛。
0178a08: 言性體之可寶也。
0178a09: 釋迦牟尼佛。
0178a10: 釋迦之義。云能仁。牟尼之義。云寂默。能仁者。即心
0178a11: 性無邊。含容一切。寂默者。即性體本寂。動靜不干
0178a12: 也。
0178a13: 彌勒佛。
0178a14: 彌無不也。言性體上達無不。勒住之。而不使下達
0178a15: 也。
0178a16: 阿佛。
0178a17: 初也。阿合乎人之始初也。○石亭和尚云。阿
0178a18: 不動常住法性。故亦此意。
0178a19: 彌陀佛。
0178a20: 無量壽佛也。○東南西北上下六句。言人人皆具
0178a21: 佛性。下言有修持之功。所以成無量壽佛也。○六
0178a22: 方六合名號至此。又為一段。
0178a23: 中央一切眾生。在佛世界中者。
0178a24: 眾生兼人物而言。自開闢至今。皆有佛持世。故云
0178b01: 在佛世界中。
0178b02: 行住於地上。及在空中。慈憂於一切眾生。各令安
0178b03: 穩休息。
0178b04: 言由定而靜。方能安人安物也。
0178b05: 晝夜修持。心常求誦此經。能滅生死苦。消伏於毒害。
0178b06: 伏即金剛經降伏其心之謂。毒害即雜妄惡諸念。
0178b07: 是也。佛與言求功名得功名。求富貴得富貴。求子
0178b08: 息得子息。而此毒言生死毒害者。恐人之入子
0178b09: 貪嗔痴耳。
0178b10: 那摩那摩與南無通大明觀世音。觀明觀世音。高明觀世音。
0178b11: 開明觀世音。藥王菩薩。
0178b12: 向稱星宿光長者。持藥普施眾生。四百四病。無不
0178b13: 除愈。即能滅生死苦也。
0178b14: 藥上菩薩。
0178b15: 藥王菩薩之弟。即電光長者曰。我兄但治身病。不
0178b16: 醫心病。即將兩手擎藥。施於眾生。貪瞋痴病悉滅。
0178b17: 菩提智慧即生。十惡化為十善。六塵化為六度。有
0178b18: 著化為無住。即所謂消伏於毒害也。
0178b19: 文殊師利菩薩。
0178b20: 文殊與世文迥異。道德足為人師。而有利濟者也。
0178b21: 普賢菩薩。
0178b22: 德無不曰普。佑上利下曰賢。
0178b23: 空藏菩薩。地藏菩薩。
0178b24: 指上天下地而言也。
0178c01: 清寶山一萬菩薩。
0178c02: 寶山。即方寸之謂。言此心清。則萬事萬念。皆能
0178c03: 照見。或云清寶山地藏王處。現在金陵。今指心
0178c04: 言。恐未是。不知向稱靈臺。方寸靈臺。即佛之靈臺
0178c05: 也。借以喻心清。寶山何必擬實看。
0178c06: 普光王如來。化勝菩薩。
0178c07: 如來者。如人之本來。即儒家復初之謂。言不失其
0178c08: 初心者。其光普照一切。雖外緣千變萬化。而自能
0178c09: 勝之也。○石亭和尚云。如來者。無所從來。亦無所
0178c10: 去。故名如來。普光者。其光普照。而無些微逃遁也。
0178c11: 念念誦此經。
0178c12: 念念者。言無一念夾雜之謂。
0178c13: 七佛世尊即說曰。
0178c14: 七佛即過去七佛也。祝也。以是法而祝之。使從
0178c15: 所祈也。或諸佛密語。出於心術妙用。冥加之功。
0178c16: 不可得而思議。或鬼神主名。呼其主則妖魅竄伏。
0178c17: 離波離波帝
0178c18: 離去世上一切風波也。
0178c19: 求訶求訶帝
0178c20: 訶者。一切法無因。寂靜無住。乃清淨不生不滅之
0178c21: 義也。
0178c22: 陀羅尼帝
0178c23: 華云總持。摧邪立正。殄惡生善。皆總而持之。
0178c24: 尼訶囉帝
0179a01: 將邪正善惡一切掃除也。
0179a02: 毗離尼帝
0179a03: 毗尼。即六度中之精進不已巳也。
0179a04: 摩訶迦帝
0179a05: 迦者。仁之體。摩訶迦帝。言仁體之廣大也。
0179a06: 真靈乾帝
0179a07: 真性之靈。與天合德。即上天之載。無聲無臭也。
0179a08: 娑婆訶
0179a09: 娑者。無言說義。婆者。一切法平等。訶者。一切法無
0179a10: 因。寂靜無住。清淨不生不滅之義。言佛無言說致
0179a11: 萬古一切悉致清淨不生不滅也。
0179a12: 
0179a13: 佛說高王觀世音經註解終
0179a14: 
0179a15: No. 648-C
0179a16:  高王經原起
0179a17: 
0179a18: 昔五代時。有高歡國王。為相州郡主。好殺。適寶藏
0179a19: 官孫敬德。誤犯重法。囚禁就死。忽夢見一僧曰。汝
0179a20: 持誦觀世音經一千遍。當脫刑名。敬德曰。今在禁
0179a21: 中。安得經典。僧曰。吾口授汝。睡覺。敬書便無忘失。
0179a22: 虔心誦念。得九百遍。文案已巳成。王遂令赴市斬之。
0179a23: 敬德問監使。市之遠近。監使者曰。問之何故。敬德
0179a24: 曰。時夜夢。一僧令持觀世音經千遍。當得免死。今
0179b01: 尚欠一百。請求緩行隨路。急念滿數。至市。監使宣
0179b02: 斬之。身首不損。刀折三段。呈王。王駭提問。汝何
0179b03: 幻術。令得如此。敬德曰。實無幻術。因在獄中畏死。
0179b04: 祈禱觀音。忽夢。一僧教誦觀世音經一千遍。獲福
0179b05: 如是。王謂敬德曰。汝勝於我。與佛何異。王喚典獄
0179b06: 者。書是經。令諸罪人合死者。各持誦千遍。斬之。取
0179b07: 驗悉應。王乃下。令民普誦。用證福果。世遂傳稱
0179b08: 高王觀世音經云。
