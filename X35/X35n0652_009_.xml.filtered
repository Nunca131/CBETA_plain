0305a01: 金剛三昧經通宗記卷第九
0305a02: 天台山華頂嗣祖沙門　震　述
0305a03: 真性空品第六
0305a04: 此為滿地分。前品。已巳是智辨無礙。如雜華經云。得
0305a05: 此無礙智。於心欲有所說。一切隨念。無不得者。又
0305a06: 云。縱使不可說世界。一切眾生。於一剎那間。各各
0305a07: 以無量言音。興於難問。一一難問。各各不同。而能
0305a08: 於一念頃。悉能領受。仍以一音。普為解釋。雖已巳如
0305a09: 是。復更精進。成就智明。於一念中。領受微塵數諸
0305a10: 佛。所說無量法門。悉不忘失。以此當念便得成滿
0305a11: 十地。既得滿地。即得菩薩離垢三昧。入法界差別
0305a12: 三昧。莊嚴道場三昧。一切種華光三昧。海藏三昧。
0305a13: 海印三昧。空界廣大三昧。觀一切法自性三昧。
0305a14: 知一切眾生心行三昧。一切佛皆現前三昧。如是
0305a15: 無量三昧。皆現在前。若入若出。咸得善巧。最後得
0305a16: 受一切智勝職三昧。於此三昧中。出生大寶蓮華。
0305a17: 坐於其上。一切身分。放種種光。作大佛事。此皆從
0305a18: 真性空三昧中之所流出者也。然住此地中。以一
0305a19: 切智。如實知世間出世間一切法集。又以上上覺
0305a20: 慧。如實知一切法化。一切所持。一切佛微細智。一
0305a21: 切法祕密。又得菩薩無量解脫三昧陀羅尼門。是
0305a22: 故名為法雲地也。今此舍利弗。承前起後。申問如
0305a23: 來。為欲開發後世眾生。以明真性空義。而得一生
0305a24: 成滿智地。又前四品。皆是菩薩當機。此獨讓舍利
0305b01: 弗者。以舍利弗稱大智。已巳證阿羅漢道。且獨預
0305b02: 華嚴末會。與文殊大士游行。文殊是菩薩中大智。
0305b03: 舍利弗是比丘中大智。況為佛大弟子中第一人。
0305b04: 所作方便。皆為利生。是內祕外現。實非是聲聞乘
0305b05: 也。又此會。若盡讓與菩薩。則後世將謂非比丘所
0305b06: 能。如華嚴論云。若言此經。非是凡夫境界。是菩薩
0305b07: 所行。是人滅佛知見。破壞正法。令佛法不行。令人
0305b08: 不生正見。斷滅佛種。罪莫大焉。諸有智者。不應如
0305b09: 是。吾於此經亦云。是品。又從無相法品得法真源
0305b10: 句來。
0305b11: 爾時舍利弗而白佛言。尊者。修菩薩道。無有名相。三
0305b12: 戒無儀。云何攝受。為眾生說。願佛慈悲。為我宣說。
0305b13: 此咨請攝受法儀。言修於菩薩三空之道。本無有
0305b14: 名相可得。即入於三聚戒中。本不住於相。則亦無
0305b15: 有儀範。可為師表矣。如此。云何攝受一切眾生。而
0305b16: 為其說法耶。
0305b17: 佛言。善男子。汝今諦聽。為汝宣說。善男子。善不善法。
0305b18: 從心化生。一切境界。意言分別。制之一處。眾緣斷滅。
0305b19: 何以故。善男子。一本不起。三用無施。住於如理。六道
0305b20: 門杜。四緣如順。三戒具足。
0305b21: 此示真性空體。明凡夫以惑業為緣也。言一切
0305b22: 眾生。所有善與不善之法。皆從自心幻化而生。實
0305b23: 由外之一切境界。內之意識計度。遂發於言音。而
0305b24: 生種種分別。若乃制其外境內識。而歸一心如相
0305c01: 之處。則諸妄緣。悉皆斷滅矣。又即此一心如相之
0305c02: 處。原不見有起相。而於三解脫之用。亦無所施。以
0305c03: 故住於心如之理。則六道之門。皆已巳杜絕。夫如是。
0305c04: 則四緣隨如而順。三戒無不具足者也。○意言分
0305c05: 別者。教中有三種知。一比知。二現知。三約教而知。
0305c06: 第一比知者。如人睡夢中。所現好惡境界。憂喜宛
0305c07: 然。並是意識。思想所為。覺來俱是不實。可以此比
0305c08: 知覺時所為。亦如夢中無實。故知凡三世境界。皆
0305c09: 因八識相分所變。若目前現境。是明了意識分別。
0305c10: 過未二境。是獨散意識思惟。夢覺二境雖殊。俱不
0305c11: 出意識。如是。則惟心之旨。比況照然矣。第二現知
0305c12: 者。凡現今眼見前境。境不自言境。皆是眼識。與同
0305c13: 時意識。計度分別。則意辨其為境。而即言其此為
0305c14: 何境也。境本自如。何嘗自立名件。悉是意言。故曰
0305c15: 萬法本閒。而心自耳。然心生境有。心空境空。空
0305c16: 不自空。因心故空。有不自有。因心故有。既非空非
0305c17: 有。則知惟心惟識矣。苟無心識。萬法安寄。又如過
0305c18: 去境。心忽緣念。隨念現前。心念不生。境亦不現。此
0305c19: 皆是眾生日用。可以現知。不待修行功用。而後乃
0305c20: 證。故先德云。如大根人。知唯識者。恒觀自心。意言
0305c21: 為境。雖未成聖分。若知此意言。則是菩薩位中人
0305c22: 矣。第三約教而知者。如經云。三界唯心。萬法唯識
0305c23: 是也。又云。初心菩薩。皆可比知。亦可約教而知。先
0305c24: 以聞解信入。後以無思契同。若入信門。便登祖位。
0306a01: 昔永明壽禪師。嘗以此示人。又云。此事。非上根大
0306a02: 智。莫能擔荷。所以先德云。盡十方世界。覓一人伴
0306a03: 侶無有也。又曰。止是一人承紹祖位。終無第二人。
0306a04: 須是親到始得。若未親到。縱曰玄之又玄。玅之又
0306a05: 玅。但是方便門中。旁贊助入之語。於自己巳分上。返
0306a06: 照之時。皆為魔境。夫永明禪師。日夕修持百八件
0306a07: 事。今此說。不是無謂而發。因當時說法之師。不識
0306a08: 唯心之旨。直指之宗。又因賢首天台慈恩三宗。彼
0306a09: 此矛盾。永明乃集三宗之精於法義者。更相設難。
0306a10: 永明以心宗而折衷之。總輯其語。名宗鏡錄一百
0306a11: 卷。一時稱震旦法施主。故有是說耳。
0306a12: 舍利弗言。云何四緣如順。三戒具足。
0306a13: 此徵問未達之義。
0306a14: 佛言。四緣者。一謂作擇滅力取緣。攝律儀戒。二謂本
0306a15: 利淨根力。所集起緣。攝善法戒。三謂本慧大悲力緣。
0306a16: 攝眾生戒。四謂一覺通智力緣。順於如住。是謂四緣。
0306a17: 此明四緣三戒。知聖人以機感為緣也。一者。謂凡
0306a18: 有所作。當自揀擇斷滅一切障染。以無漏智力。取
0306a19: 以為緣。此即是攝律儀戒。以明止作持犯也。百法
0306a20: 明門。六種無為法中。有擇滅無為。非擇滅無為。註
0306a21: 云。擇謂揀擇。滅謂斷滅。由無漏智。斷諸障染。而顯
0306a22: 真理。為擇滅。一真法界。本性清淨。不由揀擇斷滅
0306a23: 而顯。名非擇滅。今用擇滅二字本此。二者。謂得本
0306a24: 覺所出之利。以清淨根本智力之所集起。取以為
0306b01: 緣。即是攝善法戒。以修一切菩提分法也。三者。謂
0306b02: 從本覺慧解。發起大悲之力。而以為緣。即是攝眾
0306b03: 生戒。以饒益有情也。此即是三戒具足。四者。謂得
0306b04: 一心覺悟。以通達佛智之力為緣。而順於真如之
0306b05: 相而住。是為四緣中。而本具三戒也。○戒本滅惡
0306b06: 生善。為初心入道者說。然以真理觀之。因緣本無
0306b07: 自性。善惡皆由習成。如昔阿闍世王。自知罪重。翻
0306b08: 然改圖。又阿育王。頓爾自悔。修諸善行。皆獲福果。
0306b09: 故知善惡業緣。但隨心變現。從緣而生。所以楞伽
0306b10: 百八句。有自性句。離自性句也。
0306b11: 善男子。如是四大緣力。不住事相。不無功用。離於一
0306b12: 處。則不可求。
0306b13: 此釋明緣力功用。言此四緣。雖則不住事相。亦乃
0306b14: 不無功用。若離於一心如處。亦不可求也。
0306b15: 善男子。如是一事。通攝六行。是佛菩提。薩婆若海。
0306b16: 此結明通攝六行。言如是一大事。誠非小緣。直下
0306b17: 頓悟。即能通攝六行。是即佛果菩提。一切種智之
0306b18: 海也。○佛說如來七常住果。所謂菩提。涅槃。真如。
0306b19: 佛性。菴摩羅識。空如來藏。大圓鏡智。然名雖有七。
0306b20: 其體本同也。
0306b21: 舍利弗言。不住事相。不無功用。是法真空。常樂我淨。
0306b22: 超於二我。大般涅槃。其心不繫。是大力觀。是觀覺中。
0306b23: 應具三十七道品法。
0306b24: 此領解觀覺。言若不住事相。則不著於有為。不無
0306c01: 功用。則不著於無為。是法。即為真性空矣。然凡夫
0306c02: 無常計常。無我計我。無樂計樂。不淨計淨。二乘則
0306c03: 常計無常。我計無我。樂計無樂。淨計不淨。是皆為
0306c04: 顛倒見也。今真性空中。破顛倒見。常是真常。即法
0306c05: 身義。我是真我。即是佛義。樂是真樂。即涅槃義。淨
0306c06: 是真淨。即是法義。又眾生有世間我法。果地有聖
0306c07: 教我法。今得真性空法。則人無我。法無我。如來常
0306c08: 說超此二無我。便入等覺。今此。必得於諸佛大般
0306c09: 涅槃。而心亦不繫於涅槃。是即大力菩薩所說。不
0306c10: 居寂地之觀。但此觀一覺頓悟之中。亦應具三十
0306c11: 七道品法也。
0306c12: 佛言。如是。具三十七道品法。何以故。四念處。
0306c13: 此示七科之名。一觀身不淨。因染緣而有。二觀受
0306c14: 是苦。有逆順內外。而生諸苦縛。三觀心無常。而念
0306c15: 念遷流。四觀法無我。約法計我。無有定相。如佛言。
0306c16: 比丘當依四念處行道。能為三乘觀行初門。又云。
0306c17: 雖行四念處。而不畢竟永離身受心法。是菩薩行。
0306c18: 四正勤。
0306c19: 此於四念處。精勤修習。正則不邪。勤則不惰。然於
0306c20: 已巳生惡令斷。未生不令生。未生善令生。已巳生令增
0306c21: 長。此是慧學。又云。雖行四正勤。而不捨身心精進。
0306c22: 是菩薩行。
0306c23: 四如意足。
0306c24: 一樂欲於法。名樂欲如意足。此是定根。二專注於
0307a01: 心。令法不斷。名念如意足。此是定覺。三於諸善法。
0307a02: 精勤無間。名進如意足。此是定力。四思惟彼理。心
0307a03: 不馳散。名慧如意足。此四。是入定方便。以正勤心
0307a04: 少散。當攝之以定。則定慧均等。然二乘修之。得作
0307a05: 意神通。大乘修之。則得自在神通矣。
0307a06: 五根。
0307a07: 依於四念處。諦信不疑。為信根。住持不忘。為念根。
0307a08: 倍精勤。為進根。湛寂通。修心不亂。為定根。明
0307a09: 辨實諦。以慧照了。為慧根。然二乘修之。在無分別。
0307a10: 分別。則念不純一。菩薩離諸緣塵。而能分別眾生
0307a11: 諸根之利鈍也。
0307a12: 五力。
0307a13: 即五根增長。積集成力。以排欺怠嗔恨怨五障。此
0307a14: 五。能為信進念定慧之障故也。菩薩雖行五力。而
0307a15: 求佛十力。
0307a16: 七覺分。
0307a17: 念覺分。念法性空。擇法覺分。分別了義。進覺分。勤
0307a18: 修不退。喜覺分。護諸法喜。除覺分。煩惱輕安。定覺
0307a19: 分。於定明了。捨覺分。捨諸有為。此七支分。隨機施
0307a20: 設。若心浮動。以除覺分。去身口之粗。以捨覺分。捨
0307a21: 於觀智。以定覺分。而入於禪。此修定學。若心沉滯。
0307a22: 以進擇喜三覺分而之。此修慧學。若不得力。即
0307a23: 趣後品。二乘修此。惟分別偏空之法。菩薩而能分
0307a24: 別佛之智慧。
0307b01: 八正道等。
0307b02: 正見。離於斷常。正思惟。不生一念。正語。口業無失。
0307b03: 正業。染淨俱離。正精進。勤修涅槃。正定。住理不移。
0307b04: 正念。心不動失。正命。無所希愛。清淨知止。前七覺
0307b05: 分。乃觀一切法空。無法可得義。此八正道。以無漏
0307b06: 智為本。能至涅槃故。經云。雖行八正道。而樂行於
0307b07: 無量佛道。乃是菩薩行。
0307b08: 多名一義。不一不異。以名數故。但名但字。法不可得。
0307b09: 不得之法。一義無文。無文相義。真實空性。空性之義。
0307b10: 如實如如。如如之理。具一切法。善男子。住於如理。過
0307b11: 三苦海。
0307b12: 此明七科之義。言雖有如上眾多之名。實惟一義
0307b13: 耳。又觀此法相。實乃不一。若心如之義。於一切諸
0307b14: 法。本不有異。是皆以文言。詮表其名相法數故。但
0307b15: 有假名字。究竟真理。法不可得。須知此不得之法。
0307b16: 乃是一義。而無有文。然此無文字相之義。即真實
0307b17: 空性。此空性之義。即真如實際。其體如如不動。此
0307b18: 如如之理。具一切法。以一切法。皆從如如性體中
0307b19: 流出故。若能住於如如之理。則超過世間之三苦
0307b20: 海矣。三苦。即行苦。壞苦。苦苦。以十二支中。自無明
0307b21: 至六入。是行苦。觸受是苦苦。餘屬壞苦。住於如理
0307b22: 即十二支滅。而三苦斷矣。
0307b23: 舍利弗言。一切萬法。皆悉言文。言文之相。即非為義。
0307b24: 如實之義。不可言說。今者如來。云何說法。
0307c01: 此顯實揀疑。謂誠如所言。則一切法。悉是語言文
0307c02: 字。語言文字之相。即非為實義矣。夫真性從堅密
0307c03: 本覺而生。語言由七處從下丹田。而上觸胸。喉。舌。唇。齒。齗。以及于頂而
0307c04: 發。內外經論。從語言而起。而真如實際之義。不可
0307c05: 言說。如是則常應示默。方可顯此實義。今者如來。
0307c06: 云何又為眾生。說此一切法耶。然非舍利弗之大
0307c07: 智。亦何能發此一問。惜乎在涅槃會上。不忍見佛
0307c08: 滅度。乃先示滅。當時若在。見世尊拈華。決不讓大
0307c09: 迦葉獨擅一時也。
0307c10: 佛言。我說法者。以汝眾生在生說。故說不可說。是故
0307c11: 說之。我所說者。義語非文。眾生說者。文語非義。非義
0307c12: 語者。皆悉空無。空無之言。無言於義。不言義者。皆是
0307c13: 妄語。如義語者。實空不空。空實不實。離於二相。中間
0307c14: 不中。不中之法。離於三相。不見處所。如如如說。如無
0307c15: 無有。無有於無。如無有無。有無於有。有無不在。說不
0307c16: 在故。不在於如。如不有如。不無如說。
0307c17: 此發明無文實義。言我向所說法者。以汝與一切
0307c18: 眾生。皆在眾生之中。而以為說。故不得不以方便
0307c19: 權巧。說此不可說之義。是故說之。然我之所說者。
0307c20: 皆是實義之語。而非文字。眾生說者。文字之語。非
0307c21: 有實義。華嚴懸談。嘗引此四句。以證會相顯性之
0307c22: 義。佛又言非義語者。即世間戲論。皆悉空無不實。
0307c23: 故空無之言。無有言於實義。不言義者。皆是眾生
0307c24: 妄之語也。如佛言實義之語者。實本自空而不
0308a01: 空。非空即有。空本自實而不實。非有即空。空有俱
0308a02: 非。則離於二相。應是中道。然中亦不著於中。故曰
0308a03: 中間不中。如昔六祖問南嶽讓禪師云。甚麼物。恁
0308a04: 麼來。讓云。說似一物不中。祖云。還有修證也無。讓
0308a05: 云。修證則不無。染污則不得。此真契證此無文實
0308a06: 義者也。然佛又言。此不中之法。離於空有及中三
0308a07: 相。不見其有處所。此是如如中真如之說。然真如
0308a08: 中。本無無與有對。因無而有於無。真如中。本無有
0308a09: 與無對。因有而無於有。究竟此有之與無。二義俱
0308a10: 不在乎是。然今說此不在有無之故。亦不在於真
0308a11: 如。何故。雖云真如。亦不真有其如。但今為度眾生。
0308a12: 所以不無此真如之說也。
0308a13: 舍利弗言。一切眾生。從一闡提。闡提之心。住何等位。
0308a14: 得至如來。如來實相。
0308a15: 此問眾生修進之位。言一切眾生。從一介凡夫。本
0308a16: 不知有善。亦不知有信。此所謂一闡提也。若闡提
0308a17: 發起一念正信之心。又當住何等位。得至如來之
0308a18: 地。而能究竟如來之實相也。此品。祇得發明如來。
0308a19: 後二品。總言如來實相。
0308a20: 佛言。從闡提心。乃至如來。如來實相。住五等位。
0308a21: 此總示五位。
0308a22: 一者信位。信此身中真如種子。為妄所翳。捨離妄心。
0308a23: 淨心清白。知諸境界。意言分別。
0308a24: 此別示名義。謂自信此身之中。具有真如佛性種
0308b01: 子。一向皆為諸妄想之所障翳。即便捨離妄心之
0308b02: 汙染。能以淨法。自治其心。返於清白真性之體。知
0308b03: 一切境界。由意言分別。此是信位。即大乘資糧位。
0308b04: 二者思位。思者。觀諸境界。唯是意言。意言分別。隨意
0308b05: 顯現。所見境界。非我本識。知此本識。非法非義。非所
0308b06: 取。非能取。
0308b07: 此言既得是信。則觀察目前一切境界。惟是意言。
0308b08: 因意言分別。即隨意識顯現。目前所見諸塵境界。
0308b09: 此非是我本性之識。然自知本性之識。非屬於法。
0308b10: 非屬於義。亦非所取能取。是為思位。即加行位。
0308b11: 三者修位。修者。常起能起。起修同時。先以智導。排諸
0308b12: 障難。出離纏。
0308b13: 此言從思以修習。心常起智。既能起智。則修習之
0308b14: 心。與起智之心。同時而發。雖則同時。然當先以智
0308b15: 為前導。夫智有開治之功。實能排障難而離纏
0308b16: 也。○障。即欺怠嗔恨怨五種。。即貪欲嗔恚睡眠
0308b17: 疑五種。纏者。嗔是忿恚纏。隱覆罪垢是覆纏。意識
0308b18: 昏迷是睡纏。五情暗冥是眠纏。縱逸嬉戲纏。躁動
0308b19: 掉舉纏。屏處起罪不自羞。為無慚。露處起罪不羞
0308b20: 他。為無愧。財法不能惠施曰慳。見他榮樂。心生熱
0308b21: 惱曰嫉。是為十纏。皆能覆蔽真性。苟不得智。無以
0308b22: 治之。此即修習位。
0308b23: 四者行位。行者。離諸行地。心無取捨。極淨根利。不動
0308b24: 心如。決定實性。大般涅槃。唯性空大。
0308c01: 此從智而行出世之行。若依行布增進。則有住行
0308c02: 向地四十位心。今以頓超而言。則本無階級。故離
0308c03: 諸行地。然二乘心存取捨。若修大乘者。無取無捨。
0308c04: 心極清淨。根性猛利。於不動心如之體。決定見其
0308c05: 實性。知如來大般涅槃。唯有自性真空為大。是為
0308c06: 行位。約體會真如。即一心真見道。是見道位。
0308c07: 五者捨位。捨者不住性空。正智流易。大悲如相。相不
0308c08: 住如。三藐三菩提。心不證。心無邊際。不見處所。是
0308c09: 至如來。
0308c10: 此從行而捨。謂雖得是性空之理。亦不住於性空。
0308c11: 何也。以正智流易故。以如來正智觀察。則一切
0308c12: 法。本無生滅。本非有無。皆因眾生妄想。而起人法
0308c13: 二種執。遂有煩惱障於事。爾障於理。故論云。由
0308c14: 人法二執。二障俱生。若正智現前。知人無我。則煩
0308c15: 惱清淨。知法無我。則爾無相。是以證於二空。二
0308c16: 障隨斷。今此悟於性空。亦不住於性空。則生死涅
0308c17: 槃。悉皆蕩盡。而空不住空。空無空相。若有空相可
0308c18: 得。則偏於空。非為正智矣。所言流易者。此正智之
0308c19: 體。即真常流注。乃隨緣而生。本未嘗生。隨緣而滅。
0308c20: 本未嘗滅。古今。周流變易。今以度眾生故。即
0308c21: 起自性之大悲。而示真如之相。然相本不住於如。
0308c22: 故於正知覺。心而不求證。其心量豎窮橫。
0308c23: 無有邊際。豎窮則坐斷古今。橫則剎海普攝。故
0308c24: 不見其有處所。是則至於如來之地也。約教中等
0309a01: 覺行。尚有一分無明。取生死涅槃二相。潤非漏非
0309a02: 無漏業。有變易身。至玅覺。最後解脫道斷。習盡智
0309a03: 明。一切棄捨。名究竟位。此云捨位。於義正合。○佛
0309a04: 設此五位。正欲破諸行地之相。又此五位。約義。前
0309a05: 行位中。體會真如。乃是得至如來。此捨位。是如來
0309a06: 實相。但實相之義。非止如是。後二品。總言如來實
0309a07: 相。又智論云。三世諸佛。皆以實相為師。夫實相者。
0309a08: 以正智會於真如。正智與如如。二俱離相故。又本
0309a09: 覺是如。始覺是來。始本不二。是如來實相。即等玅
0309a10: 二覺之法。故今止曰。是至如來。
0309a11: 善男子。五位一覺。從本利入。若化眾生。從其本處。
0309a12: 此總結五位。以明其本。言如上五位。唯是一心覺
0309a13: 悟。即前一覺通智力緣。順於如住。然此從眾生之
0309a14: 本覺。得始覺之利。而入於淨性中也。又言。若化眾
0309a15: 生從其本處。此本處者。即本覺。即真如種子也。
0309a16: 舍利弗言。云何從其本處。
0309a17: 此徵問本處之義。
0309a18: 佛言。本來無本。處於無處。空際入實。發菩提心。而滿
0309a19: 成聖道。何以故。善男子。如手執空。不得非不得。
0309a20: 此示無本無處。言本者。從來無本。處者。住於無處。
0309a21: 無本無處。即是性空實際。得此性空實際。則入於
0309a22: 實相。如此發明眾生本覺之心。而即圓滿成就於
0309a23: 聖道矣。然此性空。雖乃無本無處之可得。亦非不
0309a24: 可得者。亦非實有所得。實無所得。惟在默識潛通。
0309b01: 神會心領。此猶空。雖非手之可執。且已巳得一拳
0309b02: 之空。然拳中之空。非可謂之不得。故曰。如手執彼
0309b03: 空。不得非不得。
0309b04: 舍利弗言。如尊者北藏無者字所說。在事之先。取以本利。
0309b05: 是念寂滅。寂滅是如。總持諸德。該羅萬法。圓融不二。
0309b06: 不可思議。當知是法。即是摩訶般若波羅蜜。是大神
0309b07: 。是大明。是無上。是無等等。
0309b08: 此體會真如而證實相。言如佛所說。今我已巳知利
0309b09: 生之法。當令其在事用未發之先。取以發明眾生
0309b10: 之本覺。而得始覺之利也。夫事用之先。是諸妄念
0309b11: 未生。性本寂滅。寂滅之體。即是真如。此真如性中。
0309b12: 本自具足。清淨圓滿。乃是德之大本。而能總持諸
0309b13: 德。是法之全體。而能該羅萬法。一切性相智識。真
0309b14: 妄染淨。及生死涅槃。皆圓融不二。即生滅。即不生
0309b15: 滅。雖不生滅。不妨熾然生滅。真乃不可思議者矣。
0309b16: 當知是法。即是諸佛大智慧到彼岸究竟之法。然
0309b17: 般若之名有三。一實相般若。二觀照般若。三文字
0309b18: 般若。由文字而觀照法空。由觀照法空而得實相
0309b19: 般若。以無所得。而為實相。故舍利弗有此言。下四
0309b20: 句。是贊般若法者。。此云真言。亦云密語。謂般若
0309b21: 乃真實祕密之言。具大神變。能通諸佛祕藏。有大
0309b22: 明照。能破眾生暗鈍。世間出世間。無有能勝。故云
0309b23: 無上。無可與並。故云無等等。○在事之先一句。是
0309b24: 宗門旨要。教中祇是說到。宗門中直須覿面用出。
0309c01: 時有僧侍立。遽問之曰。你未開口前一著作麼生
0309c02: 。僧擬議。即以竹篦擊之曰。又落二落三去也。
0309c03: 佛言。如是如是。真如空性。性空智火。燒滅諸結。平等
0309c04: 平等。等覺三地。玅覺三身。於九識中。皎然明淨。無有
0309c05: 諸影。善男子。是法。非因非緣。智自用故。非動非靜。用
0309c06: 性空故。非有非無。空相空故。
0309c07: 此印成智證以明二覺。言知此真如空性。即得性
0309c08: 空之智。其智如大火聚。能燒一切諸有結業。無不
0309c09: 淨盡。眾生因有我故。乃有生死。有生死。故說涅
0309c10: 槃。所以淨名有云。我等涅槃等。我及涅槃。此二皆空。
0309c11: 離二法故。故云平等平等。又云。菩薩住無分別。一切
0309c12: 名義中。平等平等。又依二種平等。謂能緣所緣。能
0309c13: 緣。即無分別智。以智無分別。故稱平等。所緣。即真
0309c14: 如境。境亦無分別。故稱平等。又此境智。不住能緣
0309c15: 所緣義中。譬如空。故說平等平等。由此義故。菩
0309c16: 薩得入真實性。又般若云。一切法自性空。是平等性。
0309c17: 於平等性中學。名平等學。由平等學。疾得無上正
0309c18: 等菩提。今此以智慧火。焚盡諸結。生死涅槃。融成
0309c19: 一法。得平等之平等。而等於覺。住金剛心。約佛智
0309c20: 地中。望後法雲。望前玅覺。惟有此三地。然三地原
0309c21: 即一地。不勞彈指之頃。便登玅覺位。解脫道斷。具
0309c22: 法報化三身。然一切眾生性中。皆具此三身。法身。
0309c23: 即法性身。從法性身。乃有眾生五陰正報之身。於
0309c24: 一心中。現起諸行。即應化身。故曰眾生寂滅。即是
0310a01: 法身。法身隨緣。即是眾生。以寂滅非無之眾生。
0310a02: 恒不異真而成立。隨緣非有之法身。恒不異事而
0310a03: 顯現也。又經云。法身流轉五道。名曰眾生。眾生現
0310a04: 時。法身不現。故教中以三因性開發。而成三身。如
0310a05: 法身。即正因性開發。報身。即了因性開發。應身。即
0310a06: 緣因性開發。是皆眾生之本有。即從一心中。法身
0310a07: 般若解脫三智而以證得。若三智圓明。則三身互
0310a08: 顯矣。然佛觀眾生根器。常以三身說法。法身說法。
0310a09: 不可以言語音聲。形相文字而求。無所說。無所證。
0310a10: 自性通而已巳。報身說一切自性清淨法。化身說
0310a11: 六度萬行法。古者云。報化非真佛。亦非說法者。以
0310a12: 法身自性通故也。既證得法身。於九識真性體
0310a13: 中。自得皎然明淨。而無有一切妄想緣影。生乎其
0310a14: 間矣。然以正眼觀之。是法非屬因緣。以真智自能
0310a15: 運用故。非屬於動靜。以能運用此性空故。非屬於
0310a16: 有無。以空相本亦空故。此無非為度眾生。權說為
0310a17: 空耳。後地藏菩薩言法性空故。收此中之義。
0310a18: 善男子。若化眾生。令彼眾生觀入是義。入是義者。是
0310a19: 見如來。
0310a20: 此特明後世化法。當深觀察。必求悟入斯義。經云。
0310a21: 不應於一法一事。一身一國土一眾生。見於如來。
0310a22: 應一切處。見於如來。夫如來者。即一心真如自
0310a23: 性中來。又經云。如來。即是法也。起信論又云。所言
0310a24: 法者。即眾生心。又云。如者。即不動法身之本覺。來。
0310b01: 即報化二身之玅覺也。
0310b02: 舍利弗言。如來義觀。不住諸流。應離四禪。而超有頂。
0310b03: 此問明獨超界外之義。言今以如來實義觀之。真
0310b04: 乃然超出界外。若外道。修心想不生。而生無想
0310b05: 天。二乘。修寂滅定。而耽空滯寂。居四禪之頂。凡夫
0310b06: 祇修覺觀。亦是妄想禪。大乘權教。慧定不能等修。
0310b07: 實教。有理定事定。通於凡聖大小二乘。皆不出四
0310b08: 禪八定。今此最上乘。不住諸流。應離四禪而超有
0310b09: 頂矣。
0310b10: 佛言。如是。何以故。一切法名數。四禪亦如是。若見如
0310b11: 來者。如來心自在。常在滅盡處。不出亦不入。內外平
0310b12: 等故。
0310b13: 此揀過顯滅。言一切世間法。惟有名數。而無實義。
0310b14: 如初禪覺觀未定。二禪喜大發動。三禪樂心多亂。
0310b15: 四禪謂純得清淨。無出入息。皆為二乘禪。以有出
0310b16: 入故。非為真禪。亦屬名數。若乃見自本性。知諸法
0310b17: 皆如而來者。則知自性即是如來。心常自在。常在
0310b18: 滅盡處。念念寂滅。無有出入。以內心外境。悉平等
0310b19: 不二故也。
0310b20: 善男子。如彼諸禪觀。皆為想空定。是如非復彼。何以
0310b21: 故。以如觀如。實不見觀。如相諸相已巳寂滅。寂滅即如
0310b22: 義。如彼想禪定。是動非是禪。何以故。禪性離諸動。非
0310b23: 染非所染。非法非影。離諸分別。本義義故。善男子。如
0310b24: 是觀定。乃名為禪。
0310c01: 此揀妄明真。又前揀名數之非。此揀想念之咎。前
0310c02: 祇揀四禪。此總揀諸禪。觀想之過。如二乘外道等
0310c03: 所修。皆為想念空定。若是觀如實之相。則非復同
0310c04: 彼二乘外道。以想念禪觀而為定者也。吾以如
0310c05: 而觀於如。實不見有可觀之相。以如相中。諸相悉
0310c06: 已巳寂滅。而此寂滅之體。即是如實之義也。若彼二
0310c07: 乘外道。總是想念禪定。有入有出。即是動相。而非
0310c08: 是禪。須知禪之體性。離諸動靜。如彼空。無動靜
0310c09: 故。又云非染。以不受垢染故。亦非所染。不為垢之
0310c10: 所染故。非有法相。如空。體非象故。非有影質。
0310c11: 如空。不礙萬象發揮故。又禪性離諸分別。如
0310c12: 空本無有分別。以本性如義為義故。如是觀定。乃
0310c13: 可名為禪耳。後地藏菩薩言如相寂滅。收此中之
0310c14: 義。
0310c15: 舍利弗言。不可思議。如來常以如實。而化眾生。如是
0310c16: 實義。多文廣義。利根眾生。乃可修之。
0310c17: 此明化於利根。言我知如來出世。常以真如實相
0310c18: 之義。化諸眾生。然則如是實義中。真乃具足。多文
0310c19: 廣義。而為演說。須是上智利根眾生。乃可以修之
0310c20: 也。
0310c21: 鈍根眾生。難以措意。云何方便。令彼鈍根。得入是諦。
0310c22: 此求鈍根方便。言如何令其措置於意。而能得入
0310c23: 耶。
0310c24: 佛言。令彼鈍根。受持一四句偈。即入實諦。一切佛法。
0311a01: 攝在一四句偈中。
0311a02: 此示持偈發慧。如瑞光徹禪師。初苦行不識字義。
0311a03: 三峰藏和尚口授南嚴尊者偈云。大智發於心。於
0311a04: 心何處尋。成就一切義。無古亦無今。俾力持之。如
0311a05: 是三年不少懈。一日忽覺風聲鳥語。皆轉此偈。因
0311a06: 而求明偈意。後即頓省。乃於禪宗。得大徹悟。以斯
0311a07: 較之。不特佛在世時。用此方便。今時亦可驗也。第
0311a08: 苦於不自信耳。
0311a09: 舍利弗言。云何一四句偈。願為說之。
0311a10: 此請佛說偈。
0311a11: 於是尊者而說偈言。因緣所生義。是義滅非生。滅諸
0311a12: 生滅義。是義生非滅。
0311a13: 此垂偈裕後。謂凡屬因緣所生之義。是義終歸於
0311a14: 滅。非從實義而生。若滅諸因緣生滅之義。乃是實
0311a15: 義之所生。而非有所滅矣。○初舍利弗因路逢馬
0311a16: 勝。宣說佛偈云。法從因緣生。法從因緣滅。生滅是
0311a17: 因緣。自性非生滅。遂了悟自心。得須陀洹果。後至
0311a18: 佛所七日。達佛法。經十五日得阿羅漢。今此偈
0311a19: 意亦同。乃知非獨為鈍根者說。即舍利弗之大智。
0311a20: 亦由一偈而得悟耳。但智者。或聞說即便領悟。若
0311a21: 鈍根者。必須久久受持。方能開解也。
0311a22: 爾時大眾。聞說是偈。僉大歡喜。皆得滅生滅生般若
0311a23: 性空智海。
0311a24: 此結眾聞獲益。於時同聞之眾。皆得滅於因緣所
0311b01: 生之義。然得此滅生之義。便入於般若。咸知性空
0311b02: 為體。智海為用也。品末。更不說偈。因先已巳贊歎於
0311b03: 前品之末。故不復說。舍利弗請佛說偈。祇完最初
0311b04: 云何攝受。為眾生說一語。學者先從此一偈悟入。
0311b05: 而後方能通達此中。多文廣義。一切佛法。又此偈。
0311b06: 明眾生本覺。一切佛法。即本覺所出之利。最後般
0311b07: 若二字。正結明無相法品末之般若。即是此滿地
0311b08: 中般若。一切般若皆攝此一般若中。此一般若。能
0311b09: 出生一切般若波羅蜜門。所以大論云。說般若有
0311b10: 二。一共聲聞說。二但為十地大菩薩說。非九住所
0311b11: 聞。何況新發意者。又九地所聞。與初地所聞。各各
0311b12: 不同。淺深有異。又般若。是菩薩本事。在菩薩心中
0311b13: 名般若。在佛心中。則名薩婆若。故後二品。絕不言
0311b14: 般若。惟談實相正智而已巳。
0311b15: 
0311b16: 音釋
0311b17: 件乾上聲。數也。予音侔。兵器。盾豚上聲。矛盾兩兵持犯也。衷音中。折衷斷其中也。惰駝上
0311b18: 聲。怠也。齗音銀。齒根肉也。擅音善。獨專也。掉迢上聲。搖動貌。遽音據。急卒也。音你
0311b19: 語後指實其事之聲。措粗去聲。處置也。音預有益于後曰。
0311b20: 
0311b21: 金剛三昧經通宗記卷第九
