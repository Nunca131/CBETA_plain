0018c01: 百癡禪師語錄卷第四
0018c02: 嗣法門人超宣等編
0018c03: 嘉興金粟山廣慧禪寺語錄
0018c04: 師於順治戊子夏就本山首座寮受請閏四月初八
0018c05: 入佛殿云佛之一字吾不喜聞今日又特地作甚麼
0018c06: 金鏃慣調宜百戰冤家偏撞對頭人。
0018c07: 伽藍堂你即是我我即是你既已巳出手相扶應須徹
0018c08: 首徹尾。
0018c09: 祖師堂說白道黃懸羊賣狗用盡己巳心笑破人口帶
0018c10: 累不肖兒孫依舊隨他群隊走。
0018c11: 據室此室如縵天網子從上宗師在這裏魚龍蝦蟹
0018c12: 不知生擒了多少傳至山僧也知收藏弗得有負命
0018c13: 者試出眾跳看。
0018c14: 拈護法啟增輝佛日普扇真風須憑諸大護法筆尖
0018c15: 上流布將來還見麼摩霄俊鶻便合乘時脫或未能
0018c16: 聽取下面註腳。
0018c17: 合山疏同門出入板拍相從以何為驗半幅全封再
0018c18: 煩維那宣讀方信繇來意氣濃。
0018c19: 指法座毘城借座分外干求作禮燈王自納敗闕何
0018c20: 似這裏高突突露堂堂要上便上更無餘人敢近傍。
0018c21: 拈香云者瓣香爇向爐中端為祝延
0018c22: 今上皇帝聖躬萬歲萬歲萬萬歲伏願地天交泰洛
0018c23: 書兆五福之休箕翼長明虹瑞錫萬邦之慶者瓣香
0018c24: 奉為闔朝文武郡邑尊官護法紳衿在筵勳貴伏願
0018c25: 福祿深於巨海壽算等乎喬松者瓣香最初用一番
0018c26: 勤苦如啞如聾末後蒙幾頓鉗鎚透頂透底六回拈
0018c27: 出耑為傳曹溪正脈三十五世前住此山現住天童
0018c28: 費隱容老和尚不惟報德酬恩且要大家委悉上首
0018c29: 白槌云法筵龍象眾當觀第一義師云第一義作麼
0018c30: 生觀直饒觀得已巳落第二義了也然陽春雪曲和者
0019a01: 還稀社舞村歌到處合調眾中有人不妨互相證據。
0019a02: 僧問杲日當空照萬物此時陞座是如何師云有眼
0019a03: 者見進云眾姓有請嘗護念猶如順水開順舟師云
0019a04: 速禮三拜進云向上單提直指法九十九峰盡點頭
0019a05: 師云不勞讚歎問如何是賓中主師云闍黎惟自許
0019a06: 如何是主中賓師云腳下水泥深如何是主中主師
0019a07: 云吹毛光燦爛如何是賓中賓師云眼裏無瞳人進
0019a08: 云主賓道合全提露草偃風行得自由師打云一棒
0019a09: 賞汝問寶座新登瑞氣充法王法令建綱宗當陽拈
0019a10: 出毘盧印八面從他起疾風且道八面風來如何相
0019a11: 接師云倚天長劍逼人寒進云奪食驅耕須用備雙
0019a12: 行照用是如何師云照顧性命進云明頭暗頭俱棒
0019a13: 接總不恁麼又如何師云轉見不堪進云不因大悲
0019a14: 院裏供懸鈴普化局何圓師云知音者少進云恁麼
0019a15: 則溪山皆點額草木盡生光師云閒言語乃云神光
0019a16: 不昧萬古徽猷秪此靈鋒阿誰敢擬達磨太師不會
0019a17: 當頭句卻向嵩山面壁九年致使末學紛紛奔南走
0019a18: 北覓禪覓道將謂有心可安有法可付殊不知劍去
0019a19: 久矣方乃刻舟若是箇漢終不坐老鼠窟裏遞相錮
0019a20: 掀翻是非窠臼截斷今古葛藤正令全提千機頓
0019a21: 赴譬如塗毒鼓一擊則聞者喪身又如獅子筋琴一
0019a22: 奏則眾絃絕響且政當此際畢竟功歸何所諸人還
0019a23: 會得麼康僧尊者竭盡神通密雲師翁德業尤大殿
0019a24: 堂脩廣樓閣洞開眾檀護和氣藹然百千佛香花環
0019a25: 衛鵰弓願掛無多事率土歌謠賀太平復舉僧問投
0019a26: 子如何是一大事因緣子云尹司空與老僧開堂師
0019a27: 云投子恁麼荅話雖則樸質十分要且驚群動眾新
0019a28: 金粟則不然如何是一大事因緣但向他道橫吹玉
0019a29: 笛鷗灘上九九奇巒盡點頭久立眾慈伏惟珍重下
0019a30: 座。
0019b01: 立知事頭首劉超然請上堂栴檀叢林栴檀圍繞獅
0019b02: 子叢林獅子圍繞既共在此圍繞則或左或右各適
0019b03: 其宜隨高就低無可不可生死根滅我慢山摧騰踏
0019b04: 當前光揚法化然據實論量雖裨益叢林固多究竟
0019b05: 是汝自己巳一生受用處委悉麼令予轉憶龐居士天
0019b06: 上人間不可陪。
0019b07: 上堂脩行日用事無差酌水焚香供法華玉磬夜敲
0019b08: 殘夢斷一棚蟾影漾袈裟若道恁麼非脩行無有是
0019b09: 處若道恁麼為脩行笑殺傍觀透脫兩重臼窠別有
0019b10: 生機一路向百草頭上倒卸鎗旗元上座甘心墮拔
0019b11: 舌地獄何故不合教壞人家男女然雖如是棋逢逄敵
0019b12: 手難藏妙詩到重吟始見工復云時當孟夏節屆麥
0019b13: 秋北窗豈可高臥老農告我田疇幸遇鹽城人設供
0019b14: 大家肚裏飽齁齁飽則不無未審將何報荅驀豎兩
0019b15: 拳安頭上云南山水牯殷勤看汝若忙兮他便休。
0019b16: 結夏上堂僧問護生須是殺殺盡始安居未審殺箇
0019b17: 甚麼師云多少人疑著此事進云出匣龍泉劍紅光
0019b18: 射斗牛師云切忌妄通消息乃云以大圓覺為我伽
0019b19: 藍黃梅時節家家雨身心安居平等性智青草池塘
0019b20: 處處蛙黃面老二千餘年舊制美則美矣只是諸方
0019b21: 不宜遵行為例引得無限平人此日此時共作鬼家
0019b22: 活計如猢猻入布袋討什麼快活靈利衲僧聞恁麼
0019b23: 道便乃通身踴躍掉臂而去新金粟縱有潑天手段
0019b24: 這布袋頭一毫也用不著其或未然隨例結去也遂
0019b25: 拈拄杖卓云結結結豎起脊梁硬似鐵疑團拶破眼
0019b26: 睛開大地山河齊漏泄齊漏泄誰辨別千鈞擔子上
0019b27: 肩來一回飲水一回噎復卓拄杖下座。
0019b28: 眾護法請上堂僧問齋主巍巍臨法座請師說法句
0019b29: 如何師云寶鐸受風響中天耀日紅進云一回衝破
0019b30: 鐵城關得意風流在現前師云自知較一半進云禮
0019c01: 拜去也師云舊話不堪聞乃云一大藏教武緯文經
0019c02: 直指人心金聲玉振與麼與麼添得眚翳落眼中不
0019c03: 與麼不與麼食在口邊乾嚥唾若是夙承記底亦
0019c04: 無許多之遶輕輕捺著便行坐斷威音王透過空劫
0019c05: 畔穿衣喫飯歷落全真芸閣松軒任情嘯傲故曰何
0019c06: 似生遼天鶻萬里雲秪一突畢竟如何門庭赫奕光
0019c07: 咸賴三世翰屏四海傳復舉玉泉皓禪師因東坡居
0019c08: 士參次便問尊官高姓坡云姓秤乃秤天下長老底
0019c09: 秤泉喝云這一喝重多少坡無對師云盡道東坡大
0019c10: 儒秤子折卻誰知玉泉老宿一秤便上當時東坡若
0019c11: 知有轉身句敢保天下長老不柰伊秤何雖然也須
0019c12: 扶起玉泉喝一喝。
0019c13: 端午上堂僧問年年此日是端陽應時及節句請師
0019c14: 道師云不須戶上懸蒲劍百怪千妖盡遁藏乃云懸
0019c15: 碧艾於扉前東村王老俗氣繫彩絲於鬢角五陵公
0019c16: 子風流金粟門下不學這般去就單單駕一隻沒底
0019c17: 鐵船先請文殊普賢把舵次請觀音勢至搖艣頃刻
0019c18: 之間上至三十三天下及空輪水際無一處不遍無
0019c19: 一處不周歡喜者從他讚歎無窮不歡喜者隨伊誹
0019c20: 謗百出為甚如此自從悟得空王旨是非與我不相
0019c21: 干即今莫有乘興而來共出隻手者麼良久云錦標
0019c22: 在握等閒奪得始驚人一曲浩歌莫學靈均沉死水
0019c23: 下座。
0019c24: 中夏上堂六月初一是中夏日勢炎炎如火炙炙得
0019c25: 禪流不柰何通身白汗如瓶瀉說什麼鎮州蘿蔔重
0019c26: 幾斤又誰管他廬陵米作麼價只要薰風匝地來自
0019c27: 然脫體清涼百病消化良久云有智人前莫妄傳無
0019c28: 智人前莫廝罵。
0019c29: 沃雪庵上堂有句無句平地波瀾非色非心橫空劍
0019c30: 戟拈來便用諸人向甚處出頭踏著便行諸人又向
0020a01: 甚處摸索不若相席打令曲順時宜道箇沃雪庵前
0020a02: 新水滿趙家橋畔綠陰多僧俗統攝以同源今古洞
0020a03: 然而靡間快活極其快活風流一任風流會麼現成
0020a04: 美景抬眸覷免待亡羊泣路岐復舉布袋和尚云彌
0020a05: 勒真彌勒分身千百億時時示時人時人自不識師
0020a06: 云大小布袋不打自招山僧此者路見不平要與他
0020a07: 華劈一上彌勒真彌勒少賣弄分身千百億這野狐
0020a08: 精時時示時人費力作麼時人自不識切莫壓良為
0020a09: 賤或有路見不平底我要問他布袋擬議不來驀
0020a10: 頭便棒。
0020a11: 興福院上堂直指之宗初無別法只要當人識得本
0020a12: 命元辰而已巳此本命元辰靈靈不昧了了常知自幼
0020a13: 而壯壯而老日用行持安家立業莫非全承渠力但
0020a14: 能返照回光便見透脫分曉秪如分曉後又作麼生
0020a15: 毘盧頂上高高立不被巡官暗地推。
0020a16: 上堂僧問竿木隨身逢逄場作戲學人上來請師演唱
0020a17: 師云拍拍是令進云好語令人聳嶽音動地天師云
0020a18: 知音罕遇乃云竿木隨身逢逄場作戲既蒙固請寧敢
0020a19: 推辭看看山僧今日向興福院中再演一劇去也遂
0020a20: 豎起拂云還見麼即此見非他見擊拂云還聞麼即
0020a21: 此聞非他聞良久放下拂云聞見既忘復是何物就
0020a22: 這裏撥開線路爍破機關便可與山僧把臂登堂操
0020a23: 無絃琴唱沒腔曲使遊人韻士同賡大雅之風釣叟
0020a24: 耕夫共賞遏雲之調如斯慶讚豈不美哉所以道妙
0020a25: 舞應知誇遍拍三臺須是大家催敢問眾中還有恁
0020a26: 麼人麼喝一喝。
0020a27: 海寧慶善寺上堂僧問橫身荷眾不顧危亡忽然要
0020a28: 津把斷時如何師云看君不是金牙作進云倘有衝
0020a29: 風抵浪底來又作麼生師云爭解彎弓射尉遲僧再
0020a30: 進語師云果然果然問千家托缽大眾飽參慶善一
0020b01: 句如何指陳師云是處是慈氏無門無善財乃云花
0020b02: 光浮古縣竹影蔭空庭晝坐清人耳新蟬四五聲政
0020b03: 當恁麼時且道是境耶是心耶是迷耶是悟耶是諸
0020b04: 佛機耶是祖師西來意耶黏皮著骨底未免疑慮多
0020b05: 端越格超宗底便解斬釘截鐵豈不見當年大慧杲
0020b06: 於薰風南來言下脫落汗衫張無垢居士聞月夜蛙
0020b07: 鳴忽然摸著鼻孔屈指經今數百載寧云土曠與人
0020b08: 稀就中可有一箇半箇驀地知歸全身擔荷若到山
0020b09: 僧面前這一頓黑漆拄杖也少不得是事且止回向
0020b10: 底句作麼生道法雨普霑無少剩慶雲常覆善人家
0020b11: 卓拄杖下座。
0020b12: 持缽歸上堂七佛軌儀衲僧巴鼻豬肉案頭橫三豎
0020b13: 四大家去去復來來短巷長街無處避無處避常言
0020b14: 開口告人難今日方信入山擒虎易然雖如是匹上
0020b15: 不足匹下有餘。
0020b16: 請化士上堂赤衷荷眾罔顧艱危擗起布裙入泥入
0020b17: 水金粟門下豈無其人秪為當作等閒看故此不能
0020b18: 容易得山僧此者權將十方世界指出幾處與汝橫
0020b19: 行闊步活捉生擒可中有具牙爪底英靈自然如慣
0020b20: 戰良馬聞鑼鼓聲渾身痒簇簇地政當此際竭力一
0020b21: 句如何道但得己巳心堅似鐵他心雖鐵也須穿。
0020b22: 解夏超凌馮氏請上堂靈苗秀植巾幗丈夫紛華不
0020b23: 染宴坐一爐打掃糞堆搕獲收赤水明珠捧向諸
0020b24: 方閒賣弄佳隹聲流播滿江湖且道是阿誰行履若也
0020b25: 識得此人日消他八斗黃金供養未為分外如無九
0020b26: 夏功成金風葉動諸人東去西去途中忽遇著凌行
0020b27: 婆攔胸把住切忌口裏膠生莫謂山僧不道破好復
0020b28: 舉僧問趙州如何是道州云墻外底僧云不問這箇
0020b29: 道州云你問那箇道僧云大道州云大道透長安師
0020b30: 頌云大道透長安天晴莎草乾秋涼更快便去去有
0020c01: 何難可惜這僧腳步短舉頭惟見黑瀰漫。
0020c02: 中秋上堂明月幾時有把酒問青天古德恁麼提唱
0020c03: 雖則豪放可嘉未免當前蹉過爭似我此時此夜浮
0020c04: 雲捲盡看朦朧直出滄溟上碧空盈手水光寒不濕
0020c05: 流天素彩靜無風阿呵呵好大哥假饒馬師父子來
0020c06: 也翫即有分。
0020c07: 上堂昨因茂林楊居士偕令室陳氏入山設齋請陞
0020c08: 座舉揚般若懺罪祈壽山僧一夜思來筭去無有箇
0020c09: 華言美句可以奉酬忽於半寐半醒時夢見古佛與
0020c10: 露柱相交賓頭盧尊者忍俊不禁彈策而歌曰玉露
0020c11: 零兮桂子香蛩音楚兮小窗涼消息真兮人能委罪
0020c12: 花謝兮鶴筭長歌畢恰值風吹葉響一覺翻身原來
0020c13: 是夢大眾昨夜與麼夢今朝與麼舉汝若道是無夢
0020c14: 說夢未會山僧意在更或道是夢中說夢也未會山
0020c15: 僧意在畢竟如何是夢不立非夢亦非滿院秋光澹
0020c16: 欲滴鴛鴦飛上釣魚磯卓拄杖下座。
0020c17: 開爐上堂僧問陽春節屆大展宗風四眾臨筵請師
0020c18: 直指師云籬邊菊正開僧禮拜云可謂金粟頂上一
0020c19: 枝秀也師云幾多遊賞客到此盡迷蹤乃云金粟今
0020c20: 日開爐柴火甚是猛利不許退後尋思那容進前擬
0020c21: 議直饒生鐵鑄就底到來也須肉爛皮焦逼塞無處
0020c22: 出氣驀拈拄杖云惟有這條拄杖子從本列列挈挈
0020c23: 沒巴沒鼻常在於其中神通及遊戲敢問諸人拄杖
0020c24: 子有何奇特得與麼閒閒地良久卓一卓云但能於
0020c25: 此捷承當勝似牟尼親授記復舉雪峰示眾云世界
0020c26: 闊一尺古鏡闊一尺世界闊一丈古鏡闊一丈玄沙
0020c27: 指火爐云這箇闊多少峰云如古鏡闊師云二大老
0020c28: 一唱一和音律鏗然簡點將來猶被守爐神看破何
0020c29: 故不合向淨地上妄生節目。
0020c30: 上堂千僧井水一滴滴滴入諸人心肝獨桑鼓聲一
0021a01: 聲聲透入諸人耳朵灼然與麼去猶滯半途直須一
0021a02: 口吸乾一椎擊碎始得有般漢聞恁麼道便云某甲
0021a03: 已巳吸乾了也擊碎了也似這等見解秪可瞞惑諸方
0021a04: 若在金粟面前正好勘過了打卓拄杖下座。
0021a05: 上堂僧問昔日王常侍問臨濟云這一堂僧還看經
0021a06: 麼濟云不看經侍云還坐禪麼濟云不坐禪侍云教
0021a07: 他作甚麼濟云總教伊成佛作祖去和尚這裏亦看
0021a08: 經亦坐禪成箇什麼邊事師云隨條逐例進云倘有
0021a09: 格外人來和尚如何相待師云頂門三千腦後八百
0021a10: 進云八臂哪吒來又作麼生師云也須喫一頓僧禮
0021a11: 拜便喝師打云放過即不可乃云象骨蛇子湖狗劍
0021a12: 樹牙血盆口渾身流露沒遮藏觸著轟轟怒雷吼怒
0021a13: 雷吼兮孰敢攖南山跳動北山驚若能拖出盡槌殺
0021a14: 萬里塵消宇宙清有麼有麼如無劈面來也何處回
0021a15: 避下座以拄杖打退。
0021a16: 入塔上堂世尊升忉利天為母說法目連下一十八
0021a17: 重地獄度母艱辛仁孝之道從上賢聖莫不皆然故
0021a18: 我原白道友於母氏存亡之日服勤送終各盡其分
0021a19: 始也山花啼破子規血請我封龕今也霜風凜洌刮
0021a20: 人寒請我入塔如是為伊母說法法法全該如是度
0021a21: 伊母艱辛頭頭得度既然恁麼且道伊母元吉庵主
0021a22: 安身在什麼處不在地獄與天堂佛界魔宮信步彰
0021a23: 一道靈光無背面根塵迥脫露真常還有與他相見
0021a24: 者麼舉拄杖云不因這箇木上座人前幾盡眼如羊
0021a25: 復卓一卓下座。
0021a26: 冬至上堂僧問今朝節屆冬至透漏衲僧巴鼻如何
0021a27: 是衲僧巴鼻師云前村荒草裏梅放兩三花進云恁
0021a28: 麼則前三三後三三也師云是多少僧喝師便打問
0021a29: 群陰剝盡一陰復來不涉陰陽一句作麼生道師云
0021a30: 石筍暗抽條進云更有梅占百花香師云汝還折得
0021b01: 一枝麼僧呈坐具云觸破和尚鼻孔師云自己巳觸破
0021b02: 也不知乃云把定洪鈞千峰削色放開線道萬卉回
0021b03: 春雖陰消陽長之有時亦日上月下之易逝是汝諸
0021b04: 人作麼生不為所流轉去擊拂子云夜來雲靜山銜
0021b05: 斗捲起疏簾欲睡遲復舉溈山問仰山云仲冬嚴寒
0021b06: 年年事晷運推移事若何仰山進前叉手立溈云情
0021b07: 知汝荅不得這話卻顧香嚴嚴云某甲偏荅得這話
0021b08: 溈云子作麼生嚴亦進前叉手立溈云賴遇寂子不
0021b09: 會師云明投暗合線去絲來縱奪可觀轉身有路若
0021b10: 是山僧見伊叉手進前各與一頓趁出這裏挨得身
0021b11: 轉後代兒孫不致寂寥還會麼殺人刀活人劍。
0021b12: 覲周居士同夫人屠氏壽誕懺經上堂僧問香煙超
0021b13: 出三千界燭影搖光透九霄如何是祝壽一句師云
0021b14: 百八數珠數不足進云謝師荅話師云放汝一頓棒
0021b15: 問石女謳歌格外僊音搖海嶽木童拍手壺中雲練
0021b16: 塞天池政當恁麼時誰是知音者師云自有老維摩
0021b17: 在進云秪如徐居士同老夫人壽誕請師陞座未審
0021b18: 將何祝壽師舉拂云傾盡此時心進云恁麼則壽莫
0021b19: 等虛空福增於大海師云慶快之詞不妨再吐乃云
0021b20: 金剛體露堂堂般若智照無方城頭畫角聲三美苑
0021b21: 內寒梅破雪香便與麼直承當大家聚首向古皇弗
0021b22: 用五千四十八福自綿延壽自長既到這裏須菩提
0021b23: 正好喚來掇桌黃面老也只得合掌讚揚如未何妨
0021b24: 帶累許多驢漢朝朝暮暮數墨循行數到今朝娘生
0021b25: 日果滿功成慶吉祥且如何是慶吉祥底句委悉麼
0021b26: 劫石可盡年不盡常在堯天日月傍復云趙州繞禪
0021b27: 床一匝雖則海藏徹底掀翻未免遭人簡責龐蘊公
0021b28: 將家私沉湘水盡道輕財邁俗看來狼藉太多爭似
0021b29: 金粟大眾受嚫誦經一藏還他一藏非惟無可簡責
0021b30: 亦足見檀護自他普利功不浪施普利即且止秪如
0021c01: 山僧適纔恁麼舉唱還契他尊意也無良久云不須
0021c02: 特地申三祝已巳信高山暗點頭。
0021c03: 洞明請上堂終日無事拄臨濟棒驅溈山牛搖普化
0021c04: 鈴唱雲門曲熙熙焉皞皞焉不記月之大小歲之餘
0021c05: 閏松巖竹塢隨箕踞以徜徉酒館茶樓或寓懷而笑
0021c06: 罵且道此人是凡耶是聖耶若道是凡因甚解恁麼
0021c07: 地若道是聖因甚只恁麼地通方上士一舉洞明固
0021c08: 執之流未免疑慮山僧抖下屎腸與汝等註破去也
0021c09: 是聖是凡無處著非凡非聖無著處人人鼻孔各遼
0021c10: 天逆行順行合本據君不見大鵬展翅蓋十洲籬邊
0021c11: 燕雀徒自啾啾去喝一喝。
0021c12: 上堂若欲參究此事如諸人要到金粟山一般行至
0021c13: 一里便見一里境界行至廿里便見廿里境界及乎
0021c14: 行至山中便見山中境界康橋鎖岸寶閣凌空松竹
0021c15: 交陰鼓鐘迭響一一瞞汝不得歷歷各自分明是則
0021c16: 固是丈室前有箇門限為什麼跳不過佛殿內有塊
0021c17: 方磚為什麼踏不著設或於此踏得著跳得過方許
0021c18: 汝親到金粟大坐當軒與諸白牯黧奴于于喁喁互
0021c19: 相賡和且畢竟賡和箇什麼遂拍手云年年臘月一
0021c20: 山舍玉梅開收拾家中寶扁舟喜再來若再來霜天
0021c21: 皎月任徘徊是汝諸人還知金粟極力相為處麼復
0021c22: 拍一拍下座。
0021c23: 含虛化士請上堂空手出山去乘風滿載歸瞎驢草
0021c24: 料足相對笑微微政當此際熱鬧門庭則不無未審
0021c25: 化者施者孰難孰易良久云難則總難易則總易復
0021c26: 舉甘贄行者因藥山化主到門便問甚處來主云藥
0021c27: 山來甘云來作甚麼主云抄化甘云將得藥來麼主
0021c28: 云行者有甚麼病甘捨銀兩錠意謂山中有人此物
0021c29: 卻回無人即休主便歸納疏山問云子歸何速主云
0021c30: 問佛法相當得銀兩錠舉前話已巳山云速送還他予
0022a01: 著賊了也主送還甘云繇來有人遂添銀施之師云
0022a02: 大小藥山雖則賊智精明看來亦覺膽小當時若是
0022a03: 山僧秪分付庫司收入登簿云某日收甘行者買藥
0022a04: 銀兩錠頓令行者背地裏疑殺忽有箇漢出來道和
0022a05: 尚與麼大似乞兒見小利也許他道得一半。
0022a06: 梅溪四眾請上堂石鞏架隻箭誤陷平人鐵磨參子
0022a07: 湖自投羅網傅大士道冠儒履浪賣風騷臺山婆驀
0022a08: 直指程難瞞具眼這一隊男男女女各各負衝天志
0022a09: 氣分門列戶稱鄭稱楊今日卻被山僧一把捏住拋
0022a10: 在階前了也直得赤骨絕安排日炙風吹藏身無
0022a11: 地聲聲叫道人而不仁如禮何人而不仁如樂何山
0022a12: 僧小時曾念這兩句書不覺觸著放頑隨伊分身前
0022a13: 去且道伊分身在什麼處舉拄杖云家住梅溪作活
0022a14: 計相邀這裏獻珍珠無端又累頭陀手描邈虛空入
0022a15: 畫圖復卓云漏逗不少便下座。
0022a16: 臘八界如玉亭請上堂僧問今朝打失娘生鼻累及
0022a17: 兒孫帶水泥播揚家醜拈向一邊未離兜率以前請
0022a18: 師直指師云蠱毒之家水莫嘗僧提坐具云釋迦來
0022a19: 也請師荅話師云一棒遣出進云莫便是雲門棒麼
0022a20: 師云汝試分析看僧作怕勢云幾乎喪身失命師云
0022a21: 自彰其醜問明星未見時如何師云河清海晏見後
0022a22: 如何師云惱亂春風卒未休乃云鳳閣龍樓不肯住
0022a23: 甘心雪嶺受饑寒抬眸忽契星前旨解向通衢把釣
0022a24: 竿呈拄杖云這箇是釣竿那箇是釋迦老子這箇是
0022a25: 釋迦老子又喚什麼作釣竿於此明得便可大方獨
0022a26: 步到處稱尊高揖毘盧奴呼彌勒不邀福而福自集
0022a27: 秦溪涌萬里之波不求壽而壽自遐金山峙千年之
0022a28: 柏其或未然臘月初八日定是釋迦悟時節干諸人
0022a29: 分上什麼閒事復舉晦堂心禪師頌云瞿曇失卻眼
0022a30: 睛時雪裏梅花只一枝而今到處生荊棘卻笑春風
0022b01: 惱亂吹師云這四句頌從來未曾有人舉著元上座
0022b02: 今日舉也荊棘參天腳跟下各自仔細好。
0022b03: 因雪上堂僧問銀世界玉乾坤大地分明絕點塵未
0022b04: 審如何得到恁麼田地師云不是一番寒徹骨爭得
0022b05: 風光分外新乃云瑞木飛花普賢境界示現梅梢噴
0022b06: 玉大悲手眼全彰政當此時海天一色龍象交參不
0022b07: 必騎驢上灞橋頓發騷思何待山陰撥夜棹始遘知
0022b08: 音團圞坐對火爐頭拍手高談無義話和氣藹然可
0022b09: 掬眉稜勃勃生春可大師持刀斷臂即不問汝諸人
0022b10: 應庵老祖吟雪詩一句作麼生道自從舞得三臺後
0022b11: 款乃人聆也解頤。
0022b12: 追薦上堂撇下娘生襪倒撐沒底舟故鄉田地好一
0022b13: 去不回頭風颯颯浪悠悠觀音搭索勢至撩鉤現成
0022b14: 受用多般也本有清光觸處周雖然如是以拂子
0022b15: 云更須向這裏翻身始得復舉古時尼法海禪師於
0022b16: 遷化日說偈云霜天雲霧結山月冷涵輝夜接故鄉
0022b17: 信曉行人不知師云法海尼尋常得這著子到臨末
0022b18: 捎頭可謂詞鋒灑脫去住自由智庵庵主在生道念
0022b19: 堅固死後人人共知為什麼屈指五六年至今杳不
0022b20: 見信息咄咄咄力口希霜天雲霧結山月冷涵輝莫
0022b21: 秪這箇便是麼喝一喝云猶是封皮下座。
0022b22: 春日上堂冥帝乍回春信至禪翁歷歷有何謂杖藜
0022b23: 獨立小橋頭笑問桃花開也未桃花向我道已巳開可
0022b24: 惜靈雲不再來一曲詞終花落盡秦山空自碧崔嵬
0022b25: 下座。
0022b26: 歲旦上堂僧問如何是新歲景師云秀色溢林端如
0022b27: 何是景中人師云來千去萬如何是格外新條師便
0022b28: 打進云覿面相呈又作麼生師又打云還不知痛癢
0022b29: 問年新日新萬物咸新祝聖一句請師指陳師云日
0022b30: 月光天德山河壯帝居進云共和謳歌去也師云未
0022c01: 為分外問鳳曆頒春祖令時令互顯龍天煥彩法輪
0022c02: 日輪齊光元旦上堂如何施設師呈拄杖云孤根自
0022c03: 有擎天勢不比尋常曲彔枝進云宗風遠播禪衲雲
0022c04: 臻未審作麼生冶鑄師便打進云恁麼則和尚拄杖
0022c05: 子撐天拄地去也師復打乃卓拄杖云靈符在握殺
0022c06: 活全彰祖令當行十方坐斷今日新正開封去也瞿
0022c07: 曇達磨悉聽指揮德嶠韶陽不敢咳嗽其餘瓦棺老
0022c08: 漢依草附木精靈正好朝打三千暮打八百忽有不
0022c09: 甘底出來道幸然四海清如鏡何必與他結怨讎山
0022c10: 僧到這裏也只得放過一著為甚如此萬事無過和
0022c11: 氣好聊攜斗酒話昇平靠拄杖下座。
0022c12: 人日請上堂靈辰節屆日暖天晴佳隹人公子呼伴踏
0022c13: 青窈窈窕窕輕輕盈盈折得褪粉梅花三枝兩朵東
0022c14: 也行西也行行至路轉峰回處驀地相逢逄覷著一點
0022c15: 春光描固描不就畫又畫不成驚得黃鸝四五聲山
0022c16: 僧與麼說話且道有佛法道理也無若道無經云一
0022c17: 切資生產業治世語言皆與實相不相違背又作麼
0022c18: 生分付桐鄉眾善士殷勤好向此中參。
0022c19: 上堂一年已巳減十朝光影如駒過隙慚愧我出家兒
0022c20: 日用有何所益靈雲桃趙州柏春風陣陣來是處都
0022c21: 狼籍急須覷透本根切忌枝尋葉摘忽然本根覷透
0022c22: 時又且如何驪珠滾起浪花麤無限平人遭點額復
0022c23: 舉法眼因僧慧超問如何是佛荅云汝是慧超僧悟
0022c24: 入師云法眼恁麼抵對正所謂瘥病不假驢馱藥能
0022c25: 彈何用玉絲絃這僧悟去亦覺可人簡點將來猶有
0022c26: 事在且道是什麼事咄玄沙道底。
0022c27: 上元日解制并請薦亡上堂僧問今朝解制則不問
0022c28: 雪灑元宵時如何師云惱殺夜行人乃云火樹銀花
0022c29: 合星橋鐵鑽開暗塵隨馬去明月逐人來眾兄弟也
0022c30: 好箇快樂時節叵耐燃燈古佛與天官菩薩搖頭不
0023a01: 肯云一切眾生皆以快樂成大苦惱輪迴惡趣無有
0023a02: 休期我等今日發慈愍心不循俗例要伊各各向大
0023a03: 洋海裏剔起真燈烈燄爐中撈起全月方可超生了
0023a04: 死任運騰騰說是語已巳忽然不見眾兄弟還識得他
0023a05: 落處也無若識得他落處則人人全月現前毛孔眉
0023a06: 尖添瑞彩在在真燈不昧腳頭腳底露風光上與諸
0023a07: 佛同源下與眾生合命乃至過現未來幽顯親疏亦
0023a08: 得藉此神通當體解脫更有送行小偈一併舉似春
0023a09: 草碧色春水綠波解開袋口去去如何踏倒蒼龍窟
0023a10: 趯翻野犴窠他日歸來重會面娑羅樹下舞婆娑阿
0023a11: 呵呵方信繇來意氣多喝一喝下座。
0023a12: 聖節上堂天地之道博也厚也高也明也悠也久也
0023a13: 今上皇帝聖壽亦復如是是以白玉階前歡聲震沸
0023a14: 黃金殿下瑞氣奔騰仰舜德之無私祝龍樓之永固
0023a15: 草野微忱何以報端居丈室效華封。
0023a16: 孫信庵領眾請上堂眾生本不曾迷雨過山禽繚亂
0023a17: 啼諸佛本不曾悟白雲常覆門前路悟迷生佛屬多
0023a18: 端往往瞞人秪自瞞何似渴而飲饑而餐各安其位
0023a19: 天寬地寬興來垂幕篆煙繞斜抱絲桐協韻彈只如
0023a20: 今華亭眾善信到山亦不妨與他細彈一曲遂橫按
0023a21: 拄杖作撫琴勢云行路難行路難萬里晴空舉目看
0023a22: 若不聽流水爭知轉別山卓一卓云山僧卻被諸人
0023a23: 勘破了也便下座。
0023a24: 薦難亡上堂僧問生前發願死後了酬和尚肯大放
0023a25: 慈光棒頭拯接否師云遍界不曾藏進云恁麼則亡
0023a26: 靈蒙指示永劫侍空王去也師云好語大家知乃云
0023a27: 在生為善脩行臨歿如何惻慘若非前報之因定是
0023a28: 業緣所感以拄杖卓云山僧薦拔了也已巳故二位覺
0023a29: 靈就這裏開眼翻身便信塵世無活人黃泉無死漢
0023a30: 本有主人公隨方絕畔岸更說什麼病苦憂亡又奚
0023b01: 須論刀傷斧斷寶華彌滿佛來迎九品蓮臺常顯煥
0023b02: 復卓一卓云還見二位覺靈麼擲下云擬著即錯便
0023b03: 下座。
0023b04: 大悲生辰上堂蛤蜊藏身鷹巢示現陜右灘邊手把
0023b05: 羅扇大小大悲惑亂人看來也是慣得其便何似年
0023b06: 年二月十九日桃破腮柳垂線黃鸝枝上聲聲囀面
0023b07: 目分明不須別薦薦不薦法堂前原古佛殿只如將
0023b08: 錢買胡餅放下手卻是饅頭又作麼生喝一喝云伶
0023b09: 俐衲僧要見便見。
0023b10: 上堂盡乾坤世界在諸人眼裏諸人眼在乾坤世界
0023b11: 中此際收拾得來諸人瞞山僧不得設或當前蹉過
0023b12: 山僧瞞得汝諸人然雖如是好事不如無。
0023b13: 錢草臣同夫人祈壽請上堂有德必壽有壽必名泉
0023b14: 溢流能遠蘭舒味自馨況當人壽量本無延促歷始
0023b15: 劫以至來際實是現成實現成錦上鋪華仔細聽呈
0023b16: 拂子云願得鬚眉如此老卻教龜鶴羨羡長齡復舉王
0023b17: 常侍問臨濟云這一堂僧還看經麼濟云不看經侍
0023b18: 云還習禪麼濟云不習禪侍云教伊作甚麼濟云總
0023b19: 教伊成佛作祖去侍云金屑雖貴落眼成翳濟云將
0023b20: 謂汝是箇俗漢師云常侍已巳是煆過精金臨濟可謂
0023b21: 鉗鎚本色一時主賓唱和固足觀光據今日較量猶
0023b22: 欠一著在且道那裏是欠一著處具眼禪流試請辨
0023b23: 看。
0023b24: 祈晴上堂僧問連朝雲霧鎖虛空把斷乾坤不露蹤
0023b25: 今日吾師陞此座杖頭點出一輪紅政當一輪突出
0023b26: 時如何師云擺手踏新青進云農夫齊拍掌野老任
0023b27: 優游師云恰是恁麼時節乃云久雨不晴纔晴又雨
0023b28: 東舍西鄰望空叫苦一者灶無柴燒二者鍋無米煮
0023b29: 三者菜麥爛根四者床頭積水我出家兒高堂廣廈
0023b30: 雖則受用多般默坐思量鼻孔無處曬眼也太苦哉
0023c01: 既然如是普請大眾佛殿裏燒香同演蓮經妙義伏
0023c02: 捲盡濃雲絕點埃紅輪湧出玉樓臺普天匝地陽
0023c03: 和氣白牯黧奴笑滿腮且畢竟以何為驗遂舉拂子
0023c04: 打圓相云還見麼下座。
0023c05: 超輝顧氏請上堂僧問歷劫來事則不問薦揚一句
0023c06: 是如何師云腳下無拘繫香雲入蓋浮進云畢竟水
0023c07: 須朝海去到頭雲定覓山歸師云靈利人難得乃云
0023c08: 無計留春住殷勤請薦夫山僧默許可依樣畫葫蘆
0023c09: 以手打圓相云這箇是葫蘆底樣子已巳故承溪馬居
0023c10: 士就在這裏脫落根塵惺惺寂寂識破去來如夢幻
0023c11: 了知生死等空華是即是亦須撲碎始得復以手作
0023c12: 拋勢云葫蘆撲碎了也直得淨裸裸赤灑灑無倚無
0023c13: 依自由自在煩惱海中為雨露黃金地上起風雷是
0023c14: 即是要且無有證據展兩手云山僧一總證據去也
0023c15: 珍重亡靈乘此時腳跟在處不虧危行人急向機先
0023c16: 薦莫待空山叫子規喝一喝。
0023c17: 上堂巖頭和尚用三文錢索得箇妻秪解撈蝦摝蜆
0023c18: 不解生男育女直至如今門風斷絕山僧不用一文
0023c19: 錢索得箇妻也解撈蝦摝蜆也解生男育女直至如
0023c20: 今門風有賴大眾要識山僧妻麼舉拂子云歷劫相
0023c21: 隨只這是荊釵裙布我難拋。
0023c22: 上堂春已巳暮蜀魂夜半啼高樹誰家遊子肯歸來惱
0023c23: 殺落花紅滿路紅滿路留不住回思年少得幾時短
0023c24: 髮如銀無數數驀呈拄杖云惟有這箇木上座赤骨
0023c25: 律絕差互一步肩持闊一步若人解透意中玄管取
0023c26: 堂堂全體露卓拄杖云全體露也意中玄擲下云
0023c27: 擬籌量何劫悟。
0023c28: 嘉興府海鹽縣劉門朱氏法名超浩捐貲助
0023c29: 刻祈先嚴養朴公先慈呂氏張氏早生蓮界者
0023c30: 百癡禪師語錄卷第四終
