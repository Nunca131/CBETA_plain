0812b01: 
0812b02: 
0812b03: 
0812b04: 
0812b05: No. 1137
0812b06: 梵網經懺悔行法
0812b07: 
0812b08: 明　菩薩戒弟子　藕益智旭　述
0812b09: 經云。若有犯十戒者。應教懺悔。在佛菩薩形像前。
0812b10: 日夜六時誦十重四十八輕戒。苦到禮三世千佛。
0812b11: 若一七日。二三七日。乃至一年。要見好相。便得滅
0812b12: 罪。此金口明訓也。故知法華方等大悲占察等種
0812b13: 種行法。雖各有滅罪得戒功能。而於犯十戒者。仍
0812b14: 須別依梵網行法。方使標心不泛。所謂如從地倒。
0812b15: 還從地起。又此經所明千里無師。像前自受。但云
0812b16: 當以七日。佛前懺悔。得見好相。便得戒。若不得好
0812b17: 相。應二七三七。乃至一年。要得好相。而不云苦到
0812b18: 禮三世千佛。大意與瓔珞地持之自誓受戒同
0812b19: 耳。故向年已巳曾述學戒法。今則特為受菩薩戒之
0812b20: 後。犯十重者。別明懺儀。俾依三世諸佛出罪。既見
0812b21: 好相。則戒體完復。雖於比丘法中。不任僧用。而或
0812b22: 為菩薩沙彌。或為菩薩優婆塞。可無慚德。且密默
0812b23: 進道。直證無生。亦非分外事矣。其或八戒五戒。及
0812b24: 沙彌戒破根本者。依此懺法。見好相已巳。既得菩薩
0812c01: 大戒。亦仍可許進比丘戒。若小乘比丘破根本者。
0812c02: 依此懺悔見好相已巳。密達無生。或仍可附與學之
0812c03: 科。縱令障深。未成感應。而永斷相續。懇惻求哀。必
0812c04: 能閉惡趣門。植出世種也。略為十意。一嚴道場。二
0812c05: 淨三業。三香華供養。四讚禮歸依。五陳罪悔除。六
0812c06: 立誓誦戒。七苦到禮佛。八重修願行。九旋遶自歸。
0812c07: 十坐念實相。
0812c08: 一嚴道場
0812c09: 擇取閒靜堂室。掃灑清淨。中安盧舍那像。或釋迦
0812c10: 像。更安諸菩薩像亦得。但須有佛像為主。懸設幢
0812c11: 蓋。及繒綵旛華。種種莊嚴。須傾竭己巳財。盡心盡力。
0812c12: 至誠為之。勿得苟簡。亦勿化施主。必其貧窶無
0812c13: 措。方可隨緣求辦。
0812c14: 二淨三業
0812c15: 行者自念繇夙善故。今生幸得受戒。繇惡障故。而
0812c16: 復毀犯。我既毀犯三世諸佛所設淨戒。現今即是
0812c17: 地獄中人。生大慚愧。生大怖畏。如處溷廁。一心求
0812c18: 出。如繫牢獄。一心求脫。不得剎那念世間事。沐浴
0812c19: 清淨。著新潔衣。秉志虔誠。口無雜語。如捧滿油。懼
0812c20: 其滴墮。獨自專精。勿求伴侶。設有一二同犯戒者。
0812c21: 慚懼專志決定是一。方可同修。必以得見好相為
0812c22: 期。不論一七。二七。乃至一年。乃至畢世。心無中懈。
0812c23: 三香華供養
0812c24: 行者初至像前。緣想十方一切三寶。性同空。無
0813a01: 所不在。我罪障故。不見不知。然諸佛菩薩。於我向
0813a02: 所作罪。今所修行。悉知悉見。無有遺餘。譬如盲人。
0813a03: 在大眾中。所作所為。盲不見眾。眾皆見盲。今我亦
0813a04: 爾。無明所覆。妄於清淨法界體中。違犯禁戒。造極
0813a05: 重罪。早為諸佛菩薩所見所知。今日覺悟。慚懼悔
0813a06: 過。諸佛菩薩。亦必現前。知我見我。先起如是深信
0813a07: 解已巳。於十方三寶。如對目前。敷具竦立。口當唱云。
0813a08: 一切恭敬。
0813a09: 一心頂禮十方常住三寶。
0813a10: 總一禮已巳。燒香捧華。胡跪唱云。
0813a11: 嚴持香華。如法供養。
0813a12: 願此香華雲滿十方界供養一切佛
0813a13: 尊法諸菩薩無邊聲聞眾緣覺獨覺仙
0813a14: 無邊佛土中受用作佛事普熏諸眾生
0813a15: 皆發菩提心
0813a16: 以手散華。次復想云。我此香華十方。以為微妙
0813a17: 光明臺。諸天音樂天寶香。諸天肴天寶衣。不可
0813a18: 思議妙法塵。一一塵出一切塵。一一塵出一切法。
0813a19: 旋轉無礙互莊嚴。至十方三寶前。十方法界三
0813a20: 寶前。皆有我身修供養。一一皆悉法界。彼彼無
0813a21: 雜無障礙。盡未來際作佛事。普熏法界諸眾生。蒙
0813a22: 熏皆發菩提心。同入無生證佛智。想已巳起立。唱云。
0813a23: 供養已巳。一切恭敬一拜。
0813a24: 四讚禮歸依
0813b01: 行者修供養竟。一心緣念三寶真實功德。哀慕眷
0813b02: 變。誓不捨離。胡跪合掌。口出梵音。作是讚歎。
0813b03: 如來妙色身世間無與等無比不思議
0813b04: 是故今敬禮
0813b05: 如來色無盡智慧亦復然一切法常住
0813b06: 是故我歸依
0813b07: 善調心過惡及與身四種到不思議地
0813b08: 故我今敬禮
0813b09: 知諸爾法智身無罣礙於法無忘失
0813b10: 故我今敬禮
0813b11: 稽首過無量稽首無倫等稽首法自在
0813b12: 稽首超思惟
0813b13: 哀愍覆護我令法種增長逮及最後身
0813b14: 常在如來前
0813b15: 我所修福業此世及餘生由斯善根力
0813b16: 願佛恒攝受
0813b17: 偈出大寶積經勝鬘夫人會第四十八。
0813b18: 讚已巳。一叩首。起立唱云。
0813b19: 一心頂禮過去世。盡過去際一切諸佛。
0813b20: 拜下想云。能禮所禮性空寂。感應道交難思議。我
0813b22: 前。頭面接足歸命禮。至禮賢聖即以諸佛二字改
0813b23: 作賢聖二字。
0813b24: 一心頂禮未來世。盡未來際一切諸佛。
0813c01: 一心頂禮現在世。盡現在際一切諸佛。
0813c02: 一心頂禮過去世。盡過去際一切尊法。
0813c03: 想云。真空法性如空。常住法寶難思議。我身影
0813c04: 現法寶前。一心如法歸命禮。
0813c05: 一心頂禮未來世。盡未來際一切尊法。
0813c06: 一心頂禮現在世。盡現在際一切尊法。
0813c07: 一切頂禮過去世。盡過去際一切賢聖。
0813c08: 一心頂禮未來世。盡未來際一切賢聖。
0813c09: 一心頂禮現在世。盡現在際一切賢聖。
0813c10: 各一禮已巳。胡跪唱云。
0813c11: 我弟子某甲。從今時。盡未來際身。歸依佛。歸依法。歸
0813c12: 依賢聖僧。歸依正法戒。
0813c13: 三說已巳。一叩首。隨俯伏想云。我及眾生。無始常為
0813c14: 三業六根重罪所障。不見諸佛。不知出要。但順生
0813c15: 死。不知妙理。我今雖知。猶與眾生。同為一切重罪
0813c16: 所障。今對舍那。十方佛前。普為眾生。歸命懺悔。惟
0813c17: 願加護。令障消滅。
0813c18: 五陳罪悔除
0813c19: 行者歸依及運想竟。次應胡跪合掌。作是唱云。
0813c20: 普為法界。一切眾生。悉願斷除三障。至誠懺悔。
0813c21: 唱已巳。五體投地。復作是念。我與眾生。無始來今。由
0813c22: 愛見故。內計我人一。外加惡友二。不隨喜他一毫
0813c23: 之善三。惟三業。廣造眾罪四。事雖不廣惡心
0813c24: 布五。晝夜相續。無有間斷六。覆諱過失。不欲人知
0814a01: 七。不畏惡道八。無慚無愧九。撥無因果十。故於今
0814a02: 日。深信因果一。生重慚愧二。生大怖畏三。發露懺
0814a03: 悔四。斷相續心五。發菩提心。斷惡修善六。勤三
0814a04: 業。翻昔重過七。隨喜凡聖一毫之善八。念十方佛。
0814a05: 有大福慧。能救我。及諸眾生。從二死海。置三德
0814a06: 岸九。從無始來。不知諸法本性空寂。廣造眾惡。今
0814a07: 知空寂。為求菩提。為眾生故。廣修諸善。斷眾惡。
0814a08: 十。惟願盧舍那佛。一切世尊。慈悲攝受。聽我懺悔
0814a09: 運此順逆十心已巳。次應胡跪合掌。發露犯戒之罪。
0814a10: 求於十方。現住世間諸佛菩薩。以大慈悲。為我洗
0814a11: 滌。令得還淨。涕淚號泣。作如是說。
0814a12: 我弟子某甲至心懺悔。我及眾生。自性清淨。無明所
0814a13: 覆。不自覺知。以是因緣。長淪生死。今者。幸逢正法。秉
0814a14: 受律儀。煩惱亂心。復違學處。造作如是應隨所犯。或殺生。或偷盜。
0814a15: 或邪婬。或妄語。依事說之。無羞恥法。於佛法海。便為永棄。應墮阿
0814a16: 毗。大地獄中。猛火熾然。受無量苦。乃至備歷惡趣。無
0814a17: 解脫期。如是罪障。因果不。
0814a18: 諸佛菩薩。悉知悉見。我今發露。不敢覆藏。起正直心。
0814a19: 離曲行。奉對
0814a20: 十方。一切如來。已巳入大地。諸菩薩眾。不惜身命。悔過
0814a21: 求哀。普與眾生。洗滌往業。從前所作。願悉消除。自今
0814a22: 以後。誓不更造。惟願
0814a23: 諸佛。諸大菩薩。以大慈悲。憐愍於我。拔我罪根。施我
0814a24: 淨戒。
0814b01: 應須具足三說竟。起立唱云。
0814b02: 懺悔已巳。禮三寶一拜。
0814b03: 六立願誦戒
0814b04: 行者發露悔除已巳竟。應想罪無實性。既從緣生。還
0814b05: 從緣滅。罪惡既滅。堪住菩薩三聚淨戒。胡跪合掌。
0814b06: 作如是白。
0814b07: 仰啟十方。一切如來。已巳入大地。諸菩薩眾。我從今日。
0814b08: 盡於未來。誓不退捨。大菩提願。誓不遠離。三聚淨戒。
0814b09: 惟願十方。無邊無際。諸世界中。諸佛菩薩。第一真聖。
0814b10: 於我某甲。重願受持淨戒律儀。咸為作證。
0814b11: 白已巳。至誠展誦十重四十八輕戒法。於朗誦時。心
0814b12: 緣文義。勿令散亂。若一時不能全誦者。分作二時
0814b13: 三時。乃至六時共誦一周。亦可。
0814b14: 七苦到禮佛
0814b15: 行者隨誦戒經多少竟。叩首起立。添香致敬。一心
0814b16: 緣念三世諸佛。如對日前。殷重懇切。一一頂禮。
0814b17: 一心頂禮梵網教主盧舍那佛三禮。
0814b18: 一心頂禮本師釋迦牟尼佛。
0814b19: 次即頂禮三世三千諸佛。一佛一禮。或每時百拜。
0814b20: 或八十五十。或四十三十拜亦可。隨力多少。但令
0814b21: 相續無間。禮一部已巳。未獲好相。再禮一部。乃至十
0814b22: 部百部。直以得見好相為期。又行人色力若康。能
0814b23: 於七日中。禮三千佛一周。如是每七一部。相續無
0814b24: 間。彌善。設不能者。二七日方得一周。亦可。如是次
0814c01: 第。隨意多少禮竟。次復總禮一拜云。
0814c02: 一心頂禮盡十方三世一切諸佛。
0814c03: 一心頂禮梵網經菩薩心地品微妙尊法三禮。
0814c04: 一心頂禮大小乘毗奈耶藏。及十方三世一切尊法。
0814c05: 一心頂禮玄通華光主菩薩。華光王大智明菩薩摩
0814c06: 訶薩。
0814c07: 一心頂禮一生補處彌勒菩薩。及十方三世一切菩
0814c08: 薩摩訶薩。
0814c09: 一心頂禮持律大師優波離尊者。及一切聲聞緣覺
0814c10: 賢聖僧。
0814c11: 觀想偈如前應知。
0814c12: 八重修願行
0814c13: 行者禮三寶竟。添香致敬。胡跪合掌。隨順彌勒菩
0814c14: 薩往昔所修微妙勝行。奉對三寶。如在目前。作是
0814c15: 唱云。
0814c16: 我今歸命禮十方一切佛菩薩聲聞眾
0814c17: 大仙天眼者
0814c18: 亦禮菩提心遠離諸惡道能得生天上
0814c19: 乃至證涅槃
0814c20: 若我作少罪隨心之所生今對諸佛前
0814c21: 懺悔令除滅
0814c22: 我今身口意所集諸功德願作菩提因
0814c23: 當成無上道
0814c24: 十方國土中供養如來者及佛無上智
0815a01: 我今盡隨喜
0815a02: 有罪悉懺悔是福皆隨喜我今禮諸佛
0815a03: 願成無上智
0815a04: 十方大菩薩證於十地者我今稽首禮
0815a05: 願速證菩提
0815a06: 得證菩提已巳摧伏於魔軍轉清淨法輪
0815a07: 饒益眾生類
0815a08: 常願住世間無量俱胝劫擊於大法鼓
0815a09: 度脫苦眾生
0815a10: 我沒於欲泥貪繩之所繫種種多纏縛
0815a11: 願佛垂觀察
0815a12: 眾生雖垢重諸佛不厭捨願以大慈悲
0815a13: 度脫生死海
0815a14: 現在諸世尊過去未來佛所行菩薩道
0815a15: 我今願修學
0815a16: 具足波羅蜜成就六神通度脫諸眾生
0815a17: 證於無上道
0815a18: 了知諸法空無相無自性無住無表示
0815a19: 不生亦不滅
0815a20: 又如大仙尊善了於無我無補特伽羅
0815a21: 乃至無壽者
0815a22: 於諸布施事不執我我所為安樂眾生
0815a23: 施與無慳
0815a24: 願我所施物不假功用生觀察了知空
0815b01: 具施波羅蜜
0815b02: 持戒無缺減得佛淨尸羅以無所住故
0815b03: 具戒波羅蜜
0815b04: 忍辱如四大不生分別心以無瞋恚故
0815b05: 具忍波羅蜜
0815b06: 願以身心力發起大精進堅固無懈怠
0815b07: 具勤波羅蜜
0815b08: 以如幻如化及勇猛精進金剛等三昧
0815b09: 具禪波羅蜜
0815b10: 願證三昧智入於三脫門了三世平等
0815b11: 具慧波羅蜜
0815b12: 諸佛妙色身光明大威德菩薩精進行
0815b13: 願我皆圓滿
0815b14: 偈出大寶積經。彌勒菩薩所問會第四十二。云彌勒名稱者。勤修如是行。具六波羅蜜。安住於十地。
0815b15: 說已巳起立。作如是唱。
0815b16: 迴向發願已巳。歸命禮三寶一拜。
0815b17: 九旋遶自歸
0815b18: 禮竟起立。整理衣服。手執香爐。立定少頃。緣想三
0815b19: 寶賢聖。畟塞道場。各坐法座。以次旋身。一一遶。
0815b20: 安詳而轉。口作梵音唱云。
0815b21: 南無十方佛南無十方法
0815b22: 南無十方僧南無盧舍那佛
0815b23: 南無釋迦牟尼佛南無三世三千佛
0815b24: 南無梵網經菩薩心地品南無彌勒菩薩摩訶薩
0815c01: 如是稱名。或三或七。旋遶畢。還至像前。結三自歸。
0815c02: 自歸依佛　當願眾生　體解大道　發無上心
0815c03: 自歸依法　當願眾生　深入經藏　智慧如海
0815c04: 自歸依僧　當願眾生　統理大眾　一切無礙
0815c05: 和南聖眾
0815c06: 十坐念實相
0815c07: 行者禮懺竟。次應別就坐處。端身正坐。閉目合口。
0815c08: 調和氣息。如止觀前方便中廣明。次即諦觀向所
0815c09: 犯罪。為因心故犯。為因境故犯。為亦因心亦因境
0815c10: 故犯。為不因心。不因境故犯。若因心故犯。彼境不
0815c11: 現前時。何以無犯。若因境故犯。境自犯罪。不應我
0815c12: 犯。又若我因境犯。則聖人於境。何以不犯。若亦因
0815c13: 心亦因境故犯者為是心境各有犯性。待合方犯。
0815c14: 為是心境各無犯性。合乃生犯。若心境各有犯性
0815c15: 者。何須待合。又合時便有二犯。若心境各無犯性
0815c16: 者。合何能犯。如一砂無油。眾砂豈能出油。如是因
0815c17: 心。因境。雙因心境。尚自不得犯之生處。況復不因
0815c18: 心不因境而生犯耶。當知犯性。本自不生。我迷倒
0815c19: 故。於無心無境無持無犯性。妄計有心有境有於
0815c20: 違犯。如是違犯。本性空寂。非滅故空。作是觀已巳。於
0815c21: 心無所得。於境無所取。不見罪生相。不見罪滅相。
0815c22: 但以妄顛倒因緣故。非生似生以覺悟妄顛
0815c23: 倒因緣無性故。非滅說滅。是名觀罪性空。此觀若
0815c24: 得相續現前。自然煩惱漸薄。慧性漸開。即是得戒
0816a01: 之先容也。又觀此罪。為在內。為在外。為在中間。為
0816a02: 在過去。為在現在。為在未來。過去已巳滅。現在不住。
0816a03: 未來未有。云何有罪。又觀此罪為身造耶。為心造
0816a04: 耶。若身造者。地大造耶。水火風大造耶。空大造耶。
0816a05: 若心造者。心復云何。青黃赤白耶。長短方圓耶內
0816a06: 外中間耶。過現未來耶。心尚無形。安能造罪。如是
0816a07: 觀已巳。不得能造。不得所造但以無明熏習。妄顛
0816a08: 倒因緣。於無能無所性中。幻見能造所造。今以正
0816a09: 智如實觀察。身心既空。罪福無主。如彼霜露。慧日
0816a10: 能消。如久闇室。一燈能破。又觀此心。雖復本性空
0816a11: 寂。無能無所。無罪相。無福相。繇無相故。無礙無際。
0816a12: 不可思議。橫豎窮。無法不具。無法不造。隨其所
0816a13: 造一法。仍復即是全體大用。還具一切法。還造一
0816a14: 切法。無有一法而非所造。亦無一法而非能造。如
0816a15: 是觀已巳。即於罪相深達實相。實相即是本源成佛
0816a16: 常住法身三昧。此觀若成。必發戒體。是故經云。應
0816a17: 當靜觀察諸法真實相。不生亦不滅。不常復不斷。
0816a18: 不一亦不異。不來亦不去。如是一心中。方便勤莊
0816a19: 嚴也。如上事儀。名福德莊嚴。如上理觀。名智慧莊
0816a20: 嚴。有事儀而無理觀。不能清罪之源。有理觀而無
0816a21: 事儀。不能竭罪之流。譬如舊井。忽墜穢觸。宿水臭
0816a22: 濁新泉不來。理須汲盡。并撤汙泥。則泉泠然。不
0816a23: 改渫冽也。問曰。經中制令要見好相。坐時何不諦
0816a24: 觀諸佛相好乃令。推簡入空耶。答曰。欲觀諸佛相
0816b01: 好。須是戒根清淨。及了達是心作佛是心是佛者。
0816b02: 方可修習。今戒既有缺。解未必圓。若作意觀相。恐
0816b03: 招魔事。故必以空觀洗滌罪塵也。問曰。經云觀佛
0816b04: 相好。滅無量劫生死重罪。豈不能滌破戒垢。答曰。
0816b05: 觀相好者。實能滅罪。然須利智上根。方堪修習妙
0816b06: 觀。而惟簡性空。則是大乘初門。正治破戒心垢。問
0816b07: 曰。彼韋提希及五百侍女。何必盡是利智上根。答
0816b08: 曰。梵語韋提希。此翻思惟修。豈非利智。生值佛世。
0816b09: 親感佛臨。豈非上根。問曰五停心中。多障眾生應
0816b10: 修念佛觀。豈反招魔答曰。報障重者。令念佛功德
0816b11: 以除夙罪。亦未必單念相好。若現罪未輒求好
0816b12: 相。戒慧俱劣。魔必得便。問曰。若爾。則經中不應令
0816b13: 得好相。答曰。夫好相者。不可以有心求。不可以無
0816b14: 心得。今但深觀罪性本空。罪既拔已巳。自成感應。譬
0816b15: 如磨鏡。垢淨像現。方超有心無心二過。問曰圓覺
0816b16: 經明修三觀者非彼所聞一切境界。終不可取。今
0816b17: 既觀罪性空。設復得見好相。豈不境觀相違。答曰。
0816b18: 此事理二懺。秪期滅罪。原無著意求相之心。惟其
0816b19: 空觀既深。罪根永。感應道交。好相斯現。雖見好
0816b20: 相。仍了性空。故無喜動擾心。亦不驚愕亂意。如此
0816b21: 方是罪滅戒復之相。若見好相時。不與空觀相應。
0816b22: 或復喜動擾心。不能寂靜。或復驚愕亂意。不得輕
0816b23: 安。當知即是魔事。切須諳識。勿被境迷。爾時仍須
0816b24: 深入空觀。但念惟心。若是魔事。必漸隱沒。若實好
0816c01: 相。倍復增明。而能助發空慧。令無取著。故知推簡
0816c02: 法門。於滅罪障。有大功能。初心易入。令蕩無始
0816c03: 妄我法二執。頓達大乘實相正理。行者若能如是
0816c04: 事理二懺。精進勤修。不惟滅罪。亦有三根證相不
0816c05: 同。下根先獲戒品清淨。復有三品。一下品者。得諸
0816c06: 好夢。并覺諸根明淨。四大輕安。道心增長。二中品
0816c07: 者。於坐禪中。見諸靈瑞。光華。異香。善聲稱讚等。得
0816c08: 法喜樂。三上品者。於靜心中自見身相端嚴。威儀
0816c09: 無缺。篇聚戒相。次第現前。安隱無怖。中根證得定
0816c10: 品清淨。或發世間淨禪。或發亦世間亦出世禪。或
0816c11: 復發出世禪。是為三品。上根證得慧品清淨。或發
0816c12: 觀行。或階相似。或入分真。具如法華。三昧等廣明。
0816c13: 
0816c14: 梵網經懺悔行法終
