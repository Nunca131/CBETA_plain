0567c10: 
0567c11: 律學發軔卷下
0567c12: 
0567c13: 福州鼓山嗣祖沙門　元賢　述
0567c14: 資具
0567c15: 佛因見諸比丘在道行。皆大擔衣。思欲立制。時初夜。
0567c16: 在露地坐。著一衣。至中夜。覺寒。乃著二衣。至後夜。又
0567c17: 覺寒。乃著三衣。因作是念。當來比丘聽畜三衣。足以
0567c18: 遮寒。不許過畜。又。佛一日出王舍城。南遊至迦葉窟
0567c19: 前。見水田畦畔整齊。顧謂阿難曰。三世如來衣相如
0567c20: 是。乃命阿難教比丘作此衣。云。須知此是長條．此是
0567c21: 短條．此是葉．此是縫．此是第一縫．此是第二縫．此是
0567c22: 中縫．此條葉兩向衣。條相必等。田畦者。譬此衣生諸
0567c23: 功德。亦能為世福田也。用刀割截而成者。不為怨賊
0567c24: 所劫也。聽作安陀會。長四肘．廣二肘。聽作多羅僧。
0568a01: 僧伽黎。長五肘．廣三肘。肘量不定。佛言。當隨身分量。
0568a02: 葉極廣四指。極狹如穬麥。要須刺剌前去．或作馬齒
0568a03: 縫．或作鳥足縫。免塵入內。其有不縫合處。謂之明
0568a04: 孔。象田畦出水之竇也。緣四指施。後八指施紐。三
0568a05: 衣破。但緣不斷。不失受持。若壞。隨孔大小．方圓補及
0568a06: 如二指大。若不持三衣入聚落。犯突吉羅。入俗人處
0568a07: 不著紐者。家家突吉羅。衣若下壞。得倒著上。下安
0568a08: 紐。在道行。為護惜衣葉。聽背著入聚落。乃正著比丘
0568a09: 所在之處。衣常隨。如鳥兩翼。如見佛．禮佛．問訊二
0568a10: 師．入眾等。時應偏袒右肩。若請齋．坐禪．誦經．入聚落。
0568a11: 應覆兩肩。現福田相。
0568a12: 三衣總名袈裟。袈裟本是草名。可以染衣。因將彼草
0568a13: 目此衣號。諸師翻有多種。皆是義翻。非正翻也。其體
0568a14: 用布為之。獸毛．蠶口非所應也。其色用三種壞色。五
0568a15: 大上色非所應也。若以捨墮衣及邪命得衣。作不成
0568a16: 受。大衣限五日成。七衣限四日成。五衣限二日成。過
0568a17: 者。尼犯波逸提。比丘犯突吉羅。若成衣不受持者。突
0568a18: 吉羅。
0568a19: 經云。袈裟。乃聖賢標幟。隨順寂滅行．慈悲心。未得沙
0568a20: 門行。應起八法信重袈裟。一應起塔想。二應起寂滅
0568a21: 想。三應起慈想。四應起悲想。五應起如佛想。六應起
0568a22: 慚想。七應起愧想。八應起令我來世離三毒。具沙門
0568a23: 行想。
0568a24: 悲華經云。佛于寶藏佛前發願。願我成佛時。袈裟有
0568b01: 五種功德。一入我法中犯重．邪見。于一念中敬心尊
0568b02: 重。必于三乘授記。二天龍人鬼。若能敬此袈裟少分。
0568b03: 即得三乘不退。三若有鬼神．諸人得袈裟。乃至四寸。
0568b04: 飲食充足。四若眾生共相違背。念袈裟力尋生慈心。
0568b05: 五若持袈裟少分。尊重恭敬常得勝他。
0568b06: 大悲經云。但能性是沙門。汙沙門行。形是沙門。披著
0568b07: 袈裟者。於彌勒佛至樓至佛所。得入涅槃。無有遺餘。
0568b08: 論釋云。受禁戒是沙門性。剃髮染衣是沙門形。
0568b09: 海龍王經龍王白佛言。如此海中無數種龍。有四金
0568b10: 翅鳥。常來取食。願佛擁護。令得安樂。佛脫身上所著
0568b11: 皂衣。告龍王曰。汝取是衣。分與諸龍。皆令周於中。
0568b12: 有得一縷者。金翅鳥王不能觸犯。持禁戒者所願必
0568b13: 得。
0568b14: 永明壽禪師云。昔蓮花色比丘尼。曾為戲人。以披袈
0568b15: 裟作戲。承此功德。今遇釋迦牟尼佛獲羅漢果。無有
0568b16: 誠心尚獲四果。何況至誠。
0568b17: 律云。有四事到他國不著袈裟無罪。一者。無塔寺。二
0568b18: 者。無比丘僧。三者。有盜賊。四者。國王不好道。
0568b19: 安陀會。一名安怛羅婆沙。此云中宿衣。亦云作務衣。
0568b20: 長四肘．廣二肘。五條一長．一短。得割截作貼葉作。
0568b21: 亦得葉及縵作。新者一重。故者二重。正衣有四
0568b22: 種。謂。割截．貼葉．．縵也。從衣有二十二種。謂。割截．
0568b23: 貼葉二種。上下增減不同也。凡作務勞役．路途往
0568b24: 反．及睡時。當搭此衣。正缺。開將上二衣作從。受法
0568c01: 云。大德一心念。我比丘某甲此安會五條衣受。
0568c02: 一長一短割截衣持。三說。若是貼葉．葉。則改割
0568c03: 截二字。捨法云。大德一心念。我比丘某甲。此安
0568c04: 會。是我三衣數。先受持。今捨。一說。上二衣倣此。可
0568c05: 知。若獨住比丘三衣中有換易者。具威儀．手執衣。
0568c06: 心念口言云。我比丘某甲此安會五條衣。今捨。
0568c07: 三說。受亦如前。心念口言云。我比丘某甲此安
0568c08: 會五條衣。今受。三說。餘二衣倣此可知。若縵作者。
0568c09: 受。不言條相。但云。此縵安會今受持。捨。但云此
0568c10: 縵安會。今捨。餘詞同從衣。捨．受可知。
0568c11: 多羅僧。一名嗢怛羅僧伽。此云上著衣。亦云入眾
0568c12: 衣。長五肘．廣三肘。七條得割截．作貼葉。作新者。一
0568c13: 重。故者。兩重。正衣有二種謂。割截．貼葉也。從衣有
0568c14: 二十二種。亦是割截．貼葉。上下增減不同也。凡聽
0568c15: 講．修懺．禮佛．坐禪．布薩．自恣。一切入眾當搭此衣。
0568c16: 如缺。開將上下二衣作從。受捨法同前。
0568c17: 僧伽黎。一名僧迦胝。此云重複衣。又云雜碎衣。長五
0568c18: 肘．廣三肘。當比七衣加四寸。九條．十一條．十三條。
0568c19: 各二長．一短。名下品。十五條．十七條．十九條。各三
0568c20: 長一短。名中品。二十一條．二十三條．二十五條。各
0568c21: 四長一短。名上品。新者。二重。故者。四重。正衣有十
0568c22: 八種。謂割截．貼葉各九種也。從衣有六種。謂七條
0568c23: 有二種。五條有四種也。凡入王宮．入聚落．應供．說
0568c24: 法．禮三寶．禮和尚．阿闍黎。當搭此衣。正缺。開將下
0569a01: 二衣作從。受捨同前。
0569a02: 佛言。有五事得留僧伽黎。一有疑恐怖處。二有雨。
0569a03: 三疑有雨。四作僧伽黎未成。五浣染。
0569a04: 縵安陀會上下二衣。一云。縵條。言縵者。止是一幅不
0569a05: 割截。無水田相也。此乃式叉摩那．沙彌．沙彌尼所
0569a06: 受衣也。上衣量同七衣。准七衣用。下衣量同五衣。
0569a07: 准五衣用。受．捨法同前。但稱式叉摩那等三名為
0569a08: 異耳。
0569a09: 近日叢林中。絕不識有此衣。乃以大僧三衣直付
0569a10: 沙彌。其誤甚矣。
0569a11: 僧祗支。一名僧崎。一名僧迦。此翻掩腋衣。律云。
0569a12: 時比丘尼。露胸膞而行。居士見之譏嫌。白佛。佛制
0569a13: 作僧祗支覆肩衣。故尼受戒時。付三衣之外。加付
0569a14: 此二衣式。叉摩那．沙彌尼亦得受。祗支長二肘．廣
0569a15: 四肘。用覆左肩右開左。合受法。云。大姊一心念。我
0569a16: 比丘尼某甲。此僧祇支如法作。今受持。三說。捨云。
0569a17: 大姊一心念。我比丘尼某甲。此僧祗支是我五衣
0569a18: 數。先受持今捨。一說。式叉摩那．沙彌尼。受．捨法亦
0569a19: 同。但改名為異耳。
0569a20: 覆肩衣。或云即瞿修羅。十三資具中。名副祗支。此衣
0569a21: 與祗支不可著。著祗支則不著此。長．廣未詳受。
0569a22: 捨法亦倣祇支。
0569a23: 偏衫。非是佛制。因魏時請僧入內自恣。宮人見僧露
0569a24: 臂。不以為善。遂作衣施。因綴于左邊祗支上。因而
0569b01: 受稱偏衫。是祗支在左肩。偏衫在右肩。後人合之。
0569b02: 總名偏衫也。
0569b03: 尼師壇。此云坐具。昔佛一日巡行諸寮。見臥具多為
0569b04: 不淨所污。乃制坐具。為障身．障衣．障臥具也。初制
0569b05: 長四尺．廣三尺。後因迦留陀夷身量大。見佛來。故
0569b06: 以手挽尼師壇。佛問。何故。答言。欲令大耳。佛乃更
0569b07: 增半磔手。今當隨身之量。可加則加。新者。二重。故
0569b08: 者。四重。不得單作．不得雜用．不得淨施．不得離宿。
0569b09: 離宿得突吉羅罪。不須捨。佛制作新具。用舊具。揲
0569b10: 新具上。若無舊具。則已巳。佛初制袈裟角在左臂。坐
0569b11: 具在袈裟下。後年少比丘。儀容端美入城乞食。多
0569b12: 為女愛。由是制衣角在左肩。後衣角為風飄動。聽
0569b13: 以尼師壇鎮之。後外道達磨多問。比丘肩上片布
0569b14: 持將何用。答云。擬將坐之。達磨多云。此衣既可貴。
0569b15: 有大威靈。豈得以所坐之布而居其上。比丘無以
0569b16: 對。白佛。佛乃制還以衣角居左臂。坐具在衣下。但
0569b17: 不得垂尖角。如象鼻．羊耳等相。受法云。大德一心
0569b18: 念。我比丘某甲。此尼師壇應量作。今受持。
0569b19: 多羅。此云應量器。即常用食器也。出家在家九十
0569b20: 六種盡皆有。但俗人多用雜．寶．銅．鑞．木．石等。
0569b21: 且其制自殊。今釋子所用。惟有鐵．瓦二種。其式乃
0569b22: 世尊自作坯燒成。非一切人之所可共。乃恒沙諸
0569b23: 佛之標幟也。其量四分云。上一斗。下五升。恐
0569b24: 今人不能受持。十誦云。受秦三升。毗尼母云。下
0569c01: 升半。若過三升。不成受持。以此觀之。十誦之說為
0569c02: 當。其色合熏作黑色．赤色。又云。鳩鴿色．孔色。不
0569c03: 可作雜用。當敬之如目。比丘下。即是尼僧上。
0569c04: 五眾皆共受持。受法云。大德一心念。我比丘某甲。
0569c05: 此多羅應量受。常用故。三說。下四眾受法亦准
0569c06: 此。若無人時。獨受。即具威儀。手執。心念口言。
0569c07: 我比丘某甲。此多羅應量受。常用故。捨准上可
0569c08: 知。
0569c09: 迦絺那衣。此云功德衣。亦云慶賞衣。謂前安居人坐
0569c10: 夏已巳滿。功德勝故。以此慶賞之。乃七月十六日受
0569c11: 也。後安居人。不得。又云迦提者。此云昴星。以昴星
0569c12: 值此月。以此月得衣故名迦提也。受此衣時有五
0569c13: 利。謂得畜長財．離衣宿．受別請．別眾食．食前食後
0569c14: 至他家也。受此衣至十二月十五日。即捨與沙彌
0569c15: 等。復受三衣。此衣四周有緣五條。條作十隔。亦現
0569c16: 田相。若得新衣。若檀越施衣．若糞掃衣．非死人者。
0569c17: 新物揲作淨。若已巳浣。浣已巳納作淨。即日來。不經宿．
0569c18: 不以邪命得。方可受持。受時．捨時。俱當鳴鐘集僧
0569c19: 羯磨。具出自恣篇。
0569c20: 五納衣。用五種衣納成。一有施主衣。二無施主衣。三
0569c21: 往還衣。四死人衣。五糞掃衣。無施主衣。謂道傍棄
0569c22: 衣．河邊棄衣．螘穿破衣等。往還衣。謂天竺人亡眷
0569c23: 屬。以衣贈送至林中。取還施僧也。餘可知。十誦
0569c24: 云。納衣有十利。一在粗衣數。二少所求索。三隨意
0570a01: 可坐。四隨意可臥。五浣洗易。六少蟲。七易染。八難
0570a02: 壞。九更不餘衣。十不失求道。納衣成。不論重數。多
0570a03: 少不用淨施。但納成亦須現田相。不現田相者。不
0570a04: 許穿入聚落。
0570a05: 糞掃衣。凡十種。謂牛嚼衣．鼠咬衣．火燒衣．月水衣．
0570a06: 產婦衣．神廟衣．為風吹．鳥至他處者．塚間衣．求
0570a07: 願衣．王受職衣．往還衣十種。取來浣染過用。
0570a09: 大雨。佛命僧眾就雨中浴。婢見謂是裸形外道。歸
0570a10: 白母。母令再請。佛與眾僧俱來赴齋。食畢。母請施
0570a11: 雨浴衣。佛因制長六手廣二手半。
0570a12: 覆瘡衣。初以粗布作。舉起瘡痛。佛令用極細布為之。
0570a13: 長四手廣二手。
0570a14: 涅槃僧。或云泥縛些那．或云泥伐散那。狀略似此方
0570a15: 之裙無有帶。襻上將及心。下乃至踝。著時集衣為
0570a16: 。束之以帶。其帶大三指。繞腰可三匝云。
0570a17: 舍勒。譯云。內衣。即小涅槃僧也。作務及睡時著之。
0570a18: 漉水囊。護生行慈之要物也。故在六物之數。凡為僧
0570a19: 者。不可旦夕離身。其底用緻練。其匡用鐵。初漉時。
0570a20: 須深諦視。還放時。切忌損傷。大行由此而生。切莫
0570a21: 輕為小物。
0570a22: 錫杖。一名智杖。一名德杖。乃聖賢之標幟也。三錞念
0570a23: 三途．三災．三界之苦。四鈷．用斷四生。通中。高五尺。
0570a24: 用斷五道輪迴。十二環念十二因緣。三錞四鈷合
0570b01: 數成七。念七覺意。通鑽。成八念．八正道。除八難。上
0570b02: 分用錫。中分用木。下分用牙角。如法持之。現得威
0570b03: 儀。助後得果。速成正覺。
0570b04: 日用軌則
0570b05: 教法。上堂欲把時。先須淨手。於巾上拭手令乾。
0570b06: 中指夾巾。待斂歛鐘聲。即如法夾巾．把。念偈云。執
0570b07: 持應器。當願眾生。成就法器。受人天供。唵枳哩
0570b08: 枳哩日囉吽癹吒把。當用兩手捧下。令匙柄
0570b09: 向身。把不得太高。不得太低。以當胸為度。至所
0570b10: 坐處。先放巾．次放。常須離膝巾。不得安手
0570b11: 置膝上。不得傾中餘瀝滴前。展。念偈云。如
0570b12: 來應量器。我今得敷展。願共一切眾。等三輪空寂。
0570b13: 唵斯麻摩尼娑訶凡所受食。須令離床。念供
0570b14: 養時。右手大拇指捻無名指。左手持齊眉供。文
0570b15: 如常。出生念云。法力不思議。慈悲無障礙。七粒遍
0570b16: 十方。普施周沙界。唵度利益娑訶侍者送食。念
0570b17: 云。汝等鬼神眾。我今施汝供。此食遍十方。一切鬼
0570b18: 神共。唵穆力稜莎訶鳴指三下。午齋同此。不必
0570b19: 別念偈．回唱。僧云。佛制比丘。食存五觀。散心
0570b20: 雜話。信施難消。大眾聞磬聲。各正念。侍者鳴磬一
0570b21: 聲。作五觀想。一計工多少。量彼來處。二忖己巳德行。
0570b22: 全缺應供。三防心離過。貪等為宗。四正事良藥。為
0570b23: 療形枯。五為成道故。方受此食。初舉匙。願斷一切
0570b24: 惡。二匙。願修一切善。三匙。願所修善根。迴向眾生。
0570c01: 普成佛道。凡一口之飯。須匙頭一抄食。令匙頭直
0570c02: 入口。口不得大張。不得手安置食巾上而食。不得
0570c03: 用匙刮作聲。若有食遺落巾上。不得取食。
0570c04: 當聚安一處。待付與淨人。中。若有餘殘。不
0570c05: 得將歸房內。結齋念提．或消災。畢念云。所
0570c06: 謂布施者。必獲其利益。若為樂布施。後必得安樂。
0570c07: 次念。飯食已巳訖。如常受。念心經畢。偈云。財法二
0570c08: 施。等無差別。檀波羅蜜。具足圓滿。
0570c09: 出堂。先舉門頰邊。當令匙柄向身。執當胸。不
0570c10: 得顧視。出堂門外。須旁廊一邊行。先入堂亦然。歸
0570c11: 房須先以水浸。當用一大合水于中浸。皂角
0570c12: 可長二寸。若短當讓上座。不得亂安著。欲洗
0570c13: 。先須攬衣服。勿令著地。洗先用清水一遍。
0570c14: 次用中皂角汁。瀉用其盂外。上二分為淨。下
0570c15: 一分為觸。凡把。滌蕩瀉水不得高。當須曲腰低
0570c16: 頭瀉水。令去地一側手。用湯蕩取。即不損光。
0570c17: 若損光。即受膩難洗。洗去地七寸洗之。莫
0570c18: 使有聲。三易水欲棄水。不得洒地。棄洗水念偈
0570c19: 云。我以洗水。如天甘露漿。施與諸鬼神。悉令獲
0570c20: 飽滿。唵摩休囉悉娑訶
0570c21: 又有七事。一中有餘飯。不得便取棄之。二欲棄
0570c22: 中飯。當著淨地。三當用澡豆。若草葉。四澡不
0570c23: 得於淨地。當人道中。五澡當使下有枝。六當更
0570c24: 淨水。不得遠棄汙濺人。七欲棄中水。當去地四
0571a01: 寸。不得使有高下。
0571a02: 拭五事。一當更澡手拭令燥。二當持淨手巾著
0571a03: 膝上。三當拭裏使燥。四已巳拭表不得復拭裏。五
0571a04: 已巳燥。即當持淨手巾。并覆著囊。若未燥。當俟燥。如
0571a05: 有急事。當行。可著日中。若向火令燥。
0571a06: 分衛。應器常在左。帶應器之儀。出時當以外向。
0571a07: 得食來。還當以內向。所食便當願。若請飯時。不
0571a08: 得大撓刮中。不得叩案上。不得以食私所與．
0571a09: 若摘與狗。有來益食者。不得言不用。若已巳飽當以
0571a10: 手之。樹下飯時。不得水取淨草熟拭。
0571a11: 出行時。隨身。須口向外。不得挂于杖頭。
0571a12: 道中值師。當持著淨地．作禮．如事說。取師并
0571a13: 持。隨師後去。
0571a14: 持錫杖法。出錫時。從沙彌邊受得。即念偈曰。執持錫
0571a15: 杖。當願眾生。設大施會。示如實道。唵那那
0571a16: 吒底那帝娜夜儜吽癹吒行時。著左
0571a17: 下。以小指拘之。使兩頭平正。不令高下。住時。僧
0571a18: 著左足上。尼著右足上。不得著地若乞食。近至三
0571a19: 家．遠滿七家。若不得。更不容多過。若過。非行者法。
0571a20: 若限內。得食。持杖掛樹上。勿令著地。若無樹。著地
0571a21: 平處。不令傾側。眠時。杖與身相順。置之後。正與
0571a22: 身齊。不令前。行路止息時。頭當向日。勿令倒逆
0571a23: 違背。
0571a24: 持杖有十一事。一為地有蟲故。二為年朽老故。三
0571b01: 為分越故。四不得手持而前。五不得擔杖著肩
0571b02: 上。六不得橫著肩上垂兩頭。七出入見佛像。不聽
0571b03: 有聲。八持杖不得入眾。九不得妄持至舍後。十不
0571b04: 得持杖過中出。十一不得將杖指人畫地作字。有
0571b05: 四事過中得出。一遠請行宿。二至病患。家三送過
0571b06: 世者。四外道請。
0571b07: 復有五事。一三師俱出。不得持杖自隨。二四人共
0571b08: 行。除上座不得普持。三到檀越門好正威儀。四入
0571b09: 檀越門。三抖擻。三反不出。從至餘家。五乞食出。應
0571b10: 持杖著。左肘中央。
0571b11: 復有五事。一杖常在己巳房不。得離身。二不聽下頭
0571b12: 著地。三不聽杖許生衣。四日日須好磨拭。五杖欲
0571b13: 出時。當從沙彌邊受。若無沙彌淨人亦得。
0571b14: 下單。念偈曰。從朝寅旦直至暮。一切眾生自回互。若
0571b15: 于足下喪形軀。願汝一時生淨土。唵逸帝律耶
0571b16: 娑婆訶
0571b17: 行路不傷蟲。念偈曰。若舉于足。當願眾生。出生死海。
0571b18: 具眾善法。唵地利日利娑婆訶
0571b19: 嚼楊枝。念偈曰。嚼楊枝時。當願眾生。其心調淨。噬諸
0571b20: 煩惱。唵阿暮伽。彌摩。爾迦囉。僧輸禰．
0571b21: 頭摩。俱麼囉。爾僧輸陀耶。陀囉陀囉素彌麼
0571b22: 娑訶
0571b23: 洗面時。念偈曰。以水洗面。當願眾生。得淨法門。永無
0571b24: 垢染。唵娑訶
0571c01: 剃髮。念偈曰。剃除鬚髮。當願眾生。永離煩惱。究竟寂
0571c02: 滅。唵悉殿都漫多囉阤耶娑訶
0571c03: 飲水。念偈曰。佛觀一水。八萬四千蟲。若不持此。
0571c04: 如食眾生肉。唵悉波羅摩尼娑婆訶
0571c05: 沐浴。念偈曰。洗浴身體。當願眾生。心身無垢。內外光
0571c06: 潔。唵折囉惱迦吒娑婆訶
0571c07: 繞塔。念偈曰。右繞于塔。當願眾生。所行無逆。成一切
0571c08: 智。南無三滿多沒喃杜波杜波娑婆訶
0571c09: 登廁。鳴指三下。念偈曰。大小便時。當願眾生。棄貪嗔
0571c10: 癡。蠲除罪法。唵狠魯陀耶娑婆訶
0571c11: 洗淨。念偈曰。事訖就水。當願眾生。出世法中。速疾而
0571c12: 往。唵賀曩密栗帝娑婆訶
0571c13: 洗手。念偈曰。以水盥掌。當願眾生。得清淨手。受持佛
0571c14: 法。唵主迦囉耶娑訶
0571c16: 垢。唵室利曳娑娑訶
0571c17: 搭五衣。念偈曰。善哉解脫服。無上福田衣。我今頂戴
0571c18: 受。世世不捨離。唵悉耶娑婆訶
0571c19: 搭七衣。念偈曰。善哉解脫服。無上福田衣。我今頂戴
0571c20: 受。世世常得披。唵度波度波娑婆訶
0571c21: 搭大衣。念偈曰。善哉解脫服。無上福田衣。奉持如來
0571c22: 命。廣度諸眾生。唵摩訶迦波波吒悉帝娑訶
0571c23: 展坐具。念偈曰。坐具尼師壇。長養心苗性。展開登聖
0571c24: 地。奉持如來命。唵檀波檀波娑訶
0572a01: 登道場。念偈曰。若得見佛。當願眾生。得無礙眼。見一
0572a02: 切佛。唵阿密栗帝吽癹吒
0572a03: 臨睡時。念偈曰。以息時。當願眾生。身得安樂。心無
0572a04: 動亂。觀想阿字輪一氣持二十一遍。右而臥。
0572a05: 此篇偈。本非律中所有。但今律肆中率學之故。
0572a06: 載以備用。
0572a07: 受戒辯誤
0572a08: 戒律之學。自大智之後。鮮得其人。率皆迷謬相承莫
0572a09: 知其非。數百年如斯矣。今為略出數條以訂其。
0572a10: 普告同學。願依佛制。
0572a11: 一沙彌付三衣。律中沙彌止服縵安陀會。薩婆多
0572a12: 云。應持上下二衣。上衣當多羅僧。下衣當安陀
0572a13: 會。南山隨機羯磨中。亦有沙彌受縵安陀會法。根
0572a14: 本百一羯磨云。求寂之徒。縵條是服。披五條。誠
0572a15: 為非法。今此土師家。多付五衣。不知起于何時。若
0572a16: 據根本所云。五條亦所不許。多三衣乎。近日受戒
0572a17: 者。乃直以三衣頓付沙彌。大違佛制。非所應也。
0572a18: 比丘四人以上同羯磨。律中受比丘戒。初止一
0572a19: 人受。後為八難事起．及餘因緣。乃許三人同受。十
0572a20: 誦律云。不得一時唱說。令四人得受大戒。根本雜
0572a21: 事云。不得四人同受近圓。何以故。非眾為眾。而作
0572a22: 羯磨。理相違故。五分律云。一切不得羯磨四人。後
0572a23: 代諸師。不問多寡人數。一壇羯磨。其弊起于南
0572a24: 北二戒壇。以人多故遂一壇受之。然戒壇科儀止
0572b01: 稱三人。亦可知四人以上之非儀也。
0572b02: 尼同比丘受戒。律中比丘尼戒與比丘不同。其
0572b03: 受戒所問遮難。亦全不同。以男．女事異也。近年
0572b04: 師家說戒。乃以尼混入比丘中同受。是以女而受
0572b05: 男戒也。壇既混亂。非獨尼不得戒。并諸比丘俱不
0572b06: 得戒矣。思之。
0572b07: 一造衣非量。律制安會。長四肘廣二肘。多羅
0572b08: 僧。長五肘廣三肘。僧伽黎。亦然。近代師家。作小五
0572b09: 衣。不知何人作俑．杜撰甚矣。又有作五衣量與七
0572b10: 衣同者。亦非佛制。至于七衣．大衣。多作長六肘。既
0572b11: 多一肘不可搭。乃折在左臂上。予問其故。則曰。
0572b12: 釋子圓頂方袍。長五肘則不方也。不知方袍二字
0572b13: 本非佛說。何苦執定。況即作五肘。又何不可名為
0572b14: 方乎。俗習相傳。曾不自考。可勝嘆哉。
0572b15: 一輕棄亡僧衣。律制亡僧衣．。不許亡僧自授。亡
0572b16: 後。佛許與看病人。若看病人已巳有。可眾中白二羯
0572b17: 磨分散。但衣須從人受過。方可披搭也。近日師家。
0572b18: 多謂亡僧衣不可搭。乃教懸之樹上。任其爛壞。大
0572b19: 與律違。況佛謂衣。雖極破不可搭．亦不可輕棄。乃
0572b20: 至為燈炷。亦能為施者增福。今任其爛壞可乎。
0572b21: 一居士付衣。居士受五戒。不必搭衣。若受梵網戒．
0572b23: 所成。如大僧衣也。故佛曰。此衣一名三衣。亦名俗
0572b24: 服。豈可付以大僧衣乎。縱造單縫衣受持。亦難如
0572c01: 法。妻子同宿。則此衣置之何地。越法之罪。與日俱
0572c02: 積。則不若不持之為愈也。故慈雲辯之于前。雲棲
0572c03: 禁之于後。豈無識哉。
0572c04: 一不受學戒。佛制沙彌尼。欲進具戒必先受二年
0572c05: 式叉摩那戒。使其學大尼律儀。然後進具。故受大
0572c06: 尼戒時。問遮難畢。更問云。汝二年學戒否。答。已巳學。
0572c07: 又問。學戒清淨否。答。清淨。復向諸尼亦如是問。諸
0572c08: 尼亦如是答。是不受式叉戒。則不得大尼戒也。今
0572c09: 全不受此戒。且有言式叉摩那。是戴髮女者。迷謬
0572c10: 相承。其陋至此。真可痛也。
0572c11: 一妄改科文誤。受戒之法。諸部中俱有明文。昭慶戒
0572c12: 壇本已巳屬後人增飾。非大智照師之舊。如問遮難
0572c13: 有兩錯。三羯磨中有三錯。識者難以依用。近日有
0572c14: 師自恃明。全不知律。又妄以己巳意。更改將三衣。
0572c15: 先付與白衣習學。不知出自何律。至于臨壇多增
0572c16: 唱誦。悅人觀聽宛類應赴之儔。豈是弘律之則。若
0572c17: 肯閱律一。亦當自知其醜也。
0572c18: 一混亂登壇。凡受戒者。先請十師。請畢。十師登壇。
0572c19: 乃作白差教授師。教授師下壇。在眼見．耳不聞處。
0572c20: 問遮難。問畢。乃上壇白諸師。白已巳。始召戒子上壇。
0572c21: 此古規也。昭慶戒科亦如是。近年諸師將戒子俱
0572c22: 集一壇。請十師問遮難．及羯磨受戒。止在一處。但
0572c23: 將科文從頭念過一。既非佛制。亦非昭慶舊式。
0572c24: 不知成何軌則。混亂壇法。莫此為甚。智者當自考
0573a01: 之。
0573a02: 律家法數
0573a03: 戒有二種一性戒。謂其事性本是惡。昔來皆禁。如
0573a04: 殺．盜．婬．妄四戒是也。二遮戒。謂其事非惡。昔來未
0573a05: 禁。佛出世始禁。如飲酒一戒是也。
0573a06: 羯磨二意一成善如結界．受戒等是也。二治罪如
0573a07: 懺悔．及調伏永擯皆是也。
0573a08: 軍遲二用一淨用瓦。二觸用銅鐵。
0573a09: 頭陀二時正月十五至三月十五。八月十五至十
0573a10: 月十五。此二時中常行頭陀。
0573a11: 羯磨三種一單白羯磨。謂單白一遍者。二白二羯
0573a12: 磨。謂白一遍又羯磨一遍者。三白四羯磨。謂白一
0573a13: 遍又羯磨三遍者。此三種具一切羯磨。
0573a14: 羯磨三法一人獨居。但心念口言。三人以下同居。
0573a15: 對首同白。四人以上同居。集眾羯磨。
0573a16: 律有三名一毗尼。此云善制。亦云滅。二波羅提木
0573a17: 叉。此云保解脫。亦云別解脫。三尸羅此云戒。
0573a18: 持戒三心一厭諸有為。二求趣菩提。三悲愍有情。
0573a19: 夏臘三座一無夏至九夏名下座。二十夏至十九
0573a20: 夏名中座。三二十夏至四十夏名上座。五十夏已巳
0573a21: 去名耆宿。一切沙門之所恭敬。
0573a22: 食離三過一上味起貪。二中味起嗔。三下味起癡
0573a23: 故。必防心離過。
0573a24: 明相出有三一日初照閻浮提樹。身天作黑色。二
0573b01: 日照樹葉。天作青色。三日照過樹。天作白色。律中
0573b02: 言。明相出者。取白色為正。
0573b03: 安居離三過一無事遊行。妨修道業。二損傷物命。
0573b04: 違慈實深。三所為既非。故招世謗。
0573b05: 浴佛錢分三分一分佛中用。一分法中用。一分僧
0573b06: 中用。餘處不許用。
0573b07: 四種和尚一有法．有衣食。二有法．無衣食。三無法。
0573b08: 有衣食。四無法．無衣食。前二種可依後二種不可
0573b09: 依。
0573b10: 四不可附寄一老人。二遠處惡人。四大力。
0573b11: 四利須食一資身為道。二養身中蟲。三生施者福。
0573b12: 四破餓外道。
0573b13: 四種常住一常住常住。謂眾僧庫．寺舍．眾具．花
0573b14: 果．樹林．田園．僕畜。但得受用不許分賣。二十方常
0573b15: 住。謂僧家供僧常食。體通十方。唯局本處。三現前
0573b16: 現前。謂僧得施物。唯施此處現前僧故。四十方現
0573b17: 前。謂五眾既亡。所有輕物應分散。未羯磨時。十方
0573b18: 僧到者。皆得分。已巳羯磨後。十方僧到者。不得分。
0573b19: 四種邪命食一方口食。謂曲媚豪勢。通使四方。二
0573b20: 維口食。謂種種術卜筭吉。三仰口食。謂仰觀
0573b21: 星宿。以自活命。四下口食。謂種植田園．和合湯藥。
0573b22: 毗尼四義一是佛法中平地。萬善由之以生。二一
0573b23: 切佛弟子皆依戒住。一切眾生依戒而有。三是趣
0573b24: 涅槃之初門。四是佛法瓔珞。能莊嚴法身故。
0573c01: 尸羅四義一清涼義。離心熱惱故。二安隱義。能為
0573c02: 他世樂因故。三安靜義。能建立止觀故。四寂滅義。
0573c03: 得涅槃樂因故。
0573c04: 頭陀四食一乞食。二不作餘食法。三一坐食。四摶搏
0573c05: 食一器盛。
0573c06: 頭陀四位一衣。謂衲衣．三衣。二食。謂乞食．一坐食
0573c07: 等。三處。謂蘭若．塚間．樹下。四常。謂常坐此無次第。
0573c08: 乞食四意一福利群生。二折伏憍慢。三知身有苦。
0573c09: 四除去滯。
0573c10: 乞食四分一奉同梵行者。二與窮乞人。三與諸神
0573c11: 鬼。四自食。
0573c12: 五邪命一為利養故。現奇特相。二為利養故。自說
0573c13: 功德。三卜相吉。為人說法。四高聲現威。令人畏
0573c14: 敬。五說得供養。以動人心。
0573c15: 懺悔五法一偏袒右肩。二右膝地。三至心合掌。
0573c16: 四頭面禮足。五口說罪名。
0573c17: 五處供養一父。二母。三親教師。四軌範師。五病人。
0573c18: 佛言。比丘盡心盡壽供養父母。又云。我聽五處。縱
0573c19: 極破戒。亦應供養。
0573c20: 五不應遊一官家。二酒肆。三屠兒家。四婬女家。五
0573c21: 旃荼羅家。
0573c22: 五種闍黎一出家闍黎。二羯磨闍黎。三教授闍黎。
0573c23: 四受經闍黎。五依止闍黎。
0573c24: 五種水羅一方羅用絹。二尺或三尺。隨時大小作。
0574a01: 二法瓶即陰陽瓶也。三軍遲以絹繫口。繩懸水中。
0574a02: 待滿引出。四酌水羅。但取密絹方一搭手．或繫瓶
0574a03: 口。五衣角羅或中濾水。
0574a04: 五種淨地一起心。謂初造寺時定基已巳。一比丘應
0574a05: 起心於此寺。可一房為僧作淨。二共印持。謂定
0574a06: 基時。一比丘告眾比丘言。今諸具壽用心印定於
0574a07: 此寺。可一房為僧作淨。三如牛臥。謂寺中房舍
0574a08: 猶如牛臥房門。無有定所。縱元不作法。此處亦可
0574a09: 作淨。四故廢處。謂經久僧舍廢處如重來者。至
0574a10: 舊觸處即淨也。五秉法。作謂眾定某處秉白二羯
0574a11: 磨結淨界也。
0574a12: 比丘五德一怖魔。二乞士。三淨戒。四淨命。五破惡。
0574a13: 持齋五福佛言。一日持齋有六十萬歲糧。復有五
0574a14: 福。一少病。二身安。三少婬。四少睡。五生天知宿命。
0574a15: 經中凡言齋者。非止不食肉．不飲酒．不食五辛。更
0574a16: 當過午不食．及息諸惡業也。
0574a17: 入眾五法一須慈敬尊重于人。二應自卑下。如拭
0574a18: 塵巾。三知坐起俯仰得時。四在彼僧中不為雜語。
0574a19: 五不可忍事。亦應默然。
0574a20: 食果五種淨一火淨。二刀淨。三瘡淨。四鳥喙淨。五
0574a21: 不中種淨。此五種淨應食。是中刀淨．瘡淨．鳥喙淨。
0574a22: 應去子食。火淨．不中種淨。都食。復有五種淨。若皮
0574a23: 剝落．若皮．若腐．若破．若瘀燥。
0574a24: 睡眠五過一惡夢。二諸天不護。三心不入法。四不
0574b01: 思明相。五喜出精。
0574b02: 嚼楊枝五利一口滋味。二除熱。三除風。四消食。五
0574b03: 明目。
0574b04: 不嚼楊枝五過一口氣臭。二不別味。三不消。四
0574b05: 不引食。五眼不明。
0574b06: 食辛五失一生過。二天遠。三鬼近。四福消。五魔集。
0574b07: 入俗舍五法一入門小語。二攝身口意。三卑躬。四
0574b08: 善護諸根。五威儀詳序。令人生喜。
0574b09: 受菩薩戒獲五種利一者。十方佛愍念常守護。二
0574b10: 者。命終時正見心歡喜。三者。生生處。為諸菩薩友。
0574b11: 四者。功德聚戒度悉成就。五者。今後世性戒福慧
0574b12: 滿。
0574b13: 午後不食得五種福一少婬。二少睡。三得一心。四
0574b14: 無下風。五身安少病。
0574b15: 大比丘五事故經營一報佛恩。二長養佛法。三滅
0574b16: 凡劣眾。自貢高。四將來弟子折伏憍豪。五發啟將
0574b17: 來福業。
0574b18: 優婆塞五不應作一販賣畜生。二販賣弓箭刀仗
0574b19: 等。三沽酒。四壓油。五大色染業。外國壓油．染色俱
0574b20: 大傷物命。故不應作。
0574b21: 僧伽六和戒和同修．見和同解．身和同住．利和同
0574b22: 均．口和無諍．意和同悅。
0574b23: 比丘六物一僧伽胝。此云複衣。二嗢呾囉僧伽。此
0574b24: 云上衣。三安呾婆娑。此云內衣。四波嗢囉。此云。
0574c01: 五尼師但那。此云坐具。六里羅囉伐拏。此云濾
0574c02: 水羅。比丘以此六物隨身不可暫離。
0574c03: 持律七功德一能持佛內藏。二能善斷諍。三持戒。
0574c04: 四外道頂住以律故。五不咨他於眾說法無畏故。
0574c05: 六能斷有疑故。七能令正法久住故。
0574c06: 八事法滅相一好樂衣服。二縱逸嬉戲。三奴為比
0574c07: 丘。四婢為比丘尼。五不樂不淨觀。六毀謗毗尼。七
0574c08: 袈裟變白不受染色。八貪用三寶物。此八事近日
0574c09: 僧尼已巳犯其七。惟袈裟未變白也。不亦危乎。
0574c10: 九淨肉一不為己巳殺。二不見殺。三不聞殺。四不疑
0574c11: 為己巳殺。五自死。六鳥殘。七生乾。八不期遇。九前已巳殺。
0574c12: 乞食十利一自用活命。自偶不屬他。二施我者命
0574c13: 住三寶。然後當食。三長生悲心。四隨順佛教。五易
0574c14: 滿易養。六破憍慢法。七無見頂善根。八見我乞食。
0574c15: 餘者效我。九不與男女大小。有諸事故。十次第乞
0574c16: 生平等心。
0574c17: 乞食十法一為攝受諸有情。二次第。三不疲厭。四
0574c18: 知足。五為分布。六不嗜。七知量。八為善品現前。
0574c19: 九為善根圓滿。十為離我執。
0574c20: 粥有十利一色。二力。三壽。四樂。五詞清。六辨。七宿
0574c21: 食消。八風除。九止饑。十消渴。
0574c22: 飲酒十過一顏色惡。二下劣。三目視不明。四現嗔
0574c23: 恚相。五壞田業資生。六致疾病。七益訟。八惡名
0574c24: 流布。九智慧減少。十死墮惡道。
0575a01: 不殺得十種功德一於一切眾生得無所畏。二於
0575a02: 眾生得大慈心。三斷惡習業。四少病。五長命。六非
0575a03: 人所護。七無惡夢。八無怨。九不畏惡道。十命終生
0575a04: 善道。
0575a05: 十三資具一僧伽胝即大衣。二嗢呾囉僧伽即七
0575a06: 衣。三安呾婆娑即五衣。四尼師但那即坐具。五裙。
0575a07: 六副裙。七僧崎即掩腋衣。八副崎即瞿修羅。
0575a08: 九拭身巾。十拭面巾。十一剃髮衣。十二覆瘡衣。十
0575a09: 三藥資具衣。
0575a10: 食肉有十三種過一無始眾生皆我父母。二眾生
0575a11: 與己巳軀命無別。三傷損慈心。四增長殺業。五增長
0575a12: 債業。六增長羅剎習氣。七長積穢濁。八誦經禮佛
0575a13: 俱無功德。九學持印。俱不成就。十天神日遠。十
0575a14: 一惡鬼日親。十二畜生見之驚怖。十三死墮惡道。
0575a15: 奪比丘三十五事比丘犯粗惡罪作訶責羯磨竟
0575a16: 奪三十五事不應作。一不應授大戒。二不應受人
0575a17: 依止。三不應畜沙彌。四不應受僧差教授比丘尼。
0575a18: 五僧差教授不應作。六不應說戒。七僧中問毗尼
0575a19: 義不應答。八僧差作羯磨不應作。九僧中簡集智
0575a20: 慧者。共評論事。不得在列。十僧差作信命。不應作。
0575a21: 十一不得早入聚落。十二不得逼暮還。十三應親
0575a22: 近比丘。不應親近外道。十四應好順從比丘教。十
0575a23: 五不應作異語。十六眾僧隨所犯。為作訶責羯磨
0575a24: 已巳。不應復犯。十七亦不應犯相似罪。十八亦不應
0575b01: 犯從生罪。十九亦不應犯更重於此者。二十不應
0575b02: 嫌羯磨及羯磨人。二十一善比丘為敷座供養不
0575b03: 應受。二十二不應受他洗足。二十三不應受他安
0575b04: 洗足物。二十四不應受他拂革屣。二十五不應受
0575b05: 他揩磨身。二十六不應受他禮拜。二十七不應受
0575b06: 他合掌。二十八不應受他問訊。二十九不應受他
0575b07: 迎送三十不應受他持衣三十一不應舉比丘
0575b08: 作憶念三十二不應舉比丘作自言三十三不應
0575b09: 證他比丘事。三十四不應遮布薩．自恣。三十五不
0575b10: 應共比丘諍。
0575b11: 二十五護戒神
0575b12: 不殺生茶芻毗愈陀泥輸陀利輸陀尼
0575b13: 毗樓遮那波阿陀龍摩坻
0575b14: 娑羅桓尼和婆
0575b15: 不偷盜坻摩阿毗婆阿須輸婆羅尼
0575b16: 婆羅摩亶雄婆羅門地多
0575b17: 那摩呼多耶舍
0575b18: 不邪婬佛陀山陀樓多闍耶藪多婆
0575b19: 沮坻陀多耶阿羅多賴都耶
0575b20: 波羅那佛曇
0575b21: 不妄語阿提梵者珊即因臺羅因臺羅
0575b22: 阿伽風陀羅多佛曇彌摩多哆
0575b23: 多賴叉三蜜陀
0575b24: 不飲酒阿摩羅斯兜嘻那羅門闍兜帝
0575c01: 薩尼乾那波闍毗舍羅
0575c02: 迦摩比那闍尼佉
0575c03: 四種僧一四人僧。除授大戒．自恣．出罪。餘羯磨得
0575c04: 作。二五人僧。除授大戒．出罪．餘羯磨得作。三十人
0575c05: 僧。除出罪．餘羯磨得作。四二十人僧。一切羯磨得
0575c06: 作。
0575c07: 八難凡說戒．自恣等遇八難起。得略說。八難者。一
0575c08: 王。二賊三水四火五病六人七非人。八惡獸。
0575c09: 八事失夜比丘犯僧殘。行別住法。每夜須白眾。若
0575c10: 八事不白。謂之失夜。八事者。一往餘寺不白。二有
0575c11: 客比丘來不白。三有緣事自出界不白。四寺內徐
0575c12: 行比丘不白。五病不遣信白。六二．三人共一房宿。
0575c13: 七在無比丘處住。八不半月說戒時白。隨違一事
0575c14: 失一夜。得突吉羅罪。
0575c15: 
0575c16: 律學發軔卷下終
