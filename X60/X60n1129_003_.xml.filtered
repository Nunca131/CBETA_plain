0690b09: 
0690b10: 歸戒要集卷下
0690b11: 
0690b12: 東鼎湖山沙門釋　弘贊在輯
0690b13: 受八戒齋法
0690b14: 僧祇律云。佛告諸比丘。今是齋日。喚優婆塞淨洗浴。
0690b15: 著淨衣。受布薩。增一阿含經云。佛告優婆塞。當於八
0690b16: 日十四日十五日。往詣長老比丘所。一一受八戒。一
0690b17: 一受之。勿令失次。優婆塞戒經云。若優婆塞受持五
0690b18: 戒已巳。一月之中。不能六日受持八戒。供養三寶。得失
0690b19: 意罪。故懺法云。月無六齋。懶墯之業。灌頂經云。雖持
0690b20: 五戒具足。不於六日持八戒齋。猶華樹無果。婦人不
0690b21: 產。種穀不滋。治生無利。折耗失本。更無衣幘。不持齋
0690b22: 戒。無利如是。優婆塞戒經云。佛告善生長者。若有從
0690b23: 他。三受三歸。三受八戒。是名得具一日一夜優婆塞
0690b24: 齋。明相出時則失。是故。不得佛像邊受。要當從人。根
0690c01: 本清淨。受已巳清淨。莊嚴清淨。覺觀清淨。念心清淨。求
0690c02: 報清淨。是名三歸清淨齋法。若能如是歸依受八戒
0690c03: 者。除五逆罪。餘一切惡。悉皆消滅。若有難言。何緣五
0690c04: 戒。盡形壽受。八戒齋法。一日一夜。當言。如來善知法
0690c05: 相。通達無礙。作如是說。又如人重病。要須眾藥。和合
0690c06: 治之。若少一種。則不能治。何以故。其病重故。一切眾
0690c07: 生。亦復如是。具諸惡故。要眾戒。然後治之。若少一戒
0690c08: 則不能治。大方便經云。受八齋法。應言一日一夜不
0690c09: 殺等令言語決絕。莫使與終身戒相亂也。問曰。受八
0690c10: 戒法。得二日三日。乃至十日。一時受不。答曰。佛本制
0690c11: 一日一夜戒。不得過限。若有力能受。一日過已巳。次第
0690c12: 更受。如是隨力多少。不計日數。夫受齋法。必從他人
0690c13: 邊受。於何人受。五眾邊受。婆沙論問曰。近住律儀。云
0690c14: 何而得。答曰。從他教得。謂隨師教。自發誠言。恭敬受
0690c15: 得。又受戒者。要隨師語如師語而說。方得受。若先自
0690c16: 發言。或與師俱說。不得律儀。問曰。著何服飾。受此律
0690c17: 儀。答曰。常所受用。衣服嚴具著之。皆得受。若為暫時
0690c18: 莊嚴身者。必須棄捨。方受此戒。受時應齊一晝夜。不
0690c19: 增不減。謂清旦時。從師受得。至明清旦。律儀便捨。問
0690c20: 曰。若至午後。受此戒者。亦得戒不。答曰。應言不得。除
0690c21: 先要期。月八日等恒受齋戒。彼有餘緣。午前不憶。食
0690c22: 已巳方憶。深生慚愧。即請戒師。如法受者。亦得。薩婆多
0690c23: 論云。夫受齋戒。要從他受。必無授者。但心念口言。自
0690c24: 歸三寶。我持八戒。亦得。準此必無戒師。或師不識戒
0691a01: 相。方聽自受。若近處有師。心生慢惰。不往從受。而自
0691a02: 受者。亦不得戒。如俱舍論云。若不恭敬。不發律儀。若
0691a03: 不如法受者。但生妙行。不發律儀。增一阿含經云。若
0691a04: 受八關齋。先須懺悔前罪。然後受戒應如是懺悔言。
0691a05: 我某甲。從無始生死已巳來。至於今日。身業不善。殺。盜。
0691a06: 婬。口業不善。妄言。綺語。兩舌。惡口。意業不善。貪欲。瞋
0691a07: 恚愚癡邪見。如此眾罪。今向十方諸佛。諸大菩薩。得
0691a08: 道賢聖。現前師僧。求哀懺悔三懺已巳。教作如是受言。
0691a09: 我某甲。歸依佛。歸依法。歸依僧。一日一夜。為淨行優
0691a10: 婆塞女人。即云優婆夷。如來至真等正覺。是我世尊三說。次受三結。
0691a11: 我某甲。歸依佛竟。歸依法竟。歸依僧竟。一日一夜。為
0691a12: 淨行優婆塞。如來至真等正覺。是我世尊三說已巳。次受戒相。
0691a13: 如諸佛盡壽。不殺生。我某甲一日一夜不殺生。
0691a14: 如諸佛盡壽。不偷盜。我某甲一日一夜不偷盜。
0691a15: 如諸佛盡壽。不婬欲。我某甲一日一夜不婬欲。
0691a16: 如諸佛盡壽。不妄語。我某甲一日一夜不妄語。
0691a17: 如諸佛盡壽。不飲酒。我某甲一日一夜不飲酒。
0691a18: 如諸佛盡壽。不著香華鬘。不香塗身。我某甲一日一
0691a19: 夜不著香華鬘。不香塗身。
0691a20: 如諸佛盡壽。不歌舞倡伎。不往觀聽。我某甲一日一
0691a21: 夜不歌舞倡伎。不往觀聽。
0691a22: 如諸佛盡壽。不坐高廣大。我某甲一日一夜不坐
0691a23: 高廣大。
0691a24: 如諸佛盡壽。不非時食。我某甲一日一夜不非時食。
0691b01: 阿含經云。如上次第授已巳。當教發願。智度論云。當發願言。
0691b02: 我某甲。受行八戒。隨學諸佛。名為布薩。願持是福。不
0691b03: 墮三惡八難。亦不求輪王梵王。世界之樂。願斷諸煩
0691b04: 惱。逮得薩雲若。成就佛道若欲兼報四恩。求生淨土者。當作如是發願言。
0691b05: 我今以此八關戒齋功德。四恩總報。三有齊資。普與
0691b06: 眾生。同生淨土梵網經云。眾生受佛戒。即入諸佛位。位同大覺已巳。真是諸佛子。
0691b07: 增一阿含經云。若男子女人。欲得八關齋。離諸苦者。
0691b08: 得盡諸漏。入涅槃城。當求方便。成此八齋。人中榮位。
0691b09: 不足為貴。天上快樂。不可稱計。欲求無上之福者。當
0691b10: 求此齋。欲生六欲天。色。無色界天者。當持此齋。欲求
0691b11: 一方。二方。三方。四方。天子。轉輪聖王位者。亦獲其願。
0691b12: 欲求聲聞。緣覺。佛乘者。悉成其願。吾今成就。由其持
0691b13: 戒八戒。十善。無願不獲。大論問云。五戒。一日戒。何者
0691b14: 為勝。答曰。有因緣故。二戒俱等。但五戒終身持。八戒
0691b15: 一日持。又五戒常持。時多而戒少。一日戒時少。而戒
0691b16: 多。若無大心。雖復終身持。不如有大心。持一日戒。譬
0691b17: 如夫為將。雖復將兵終身。卒無功名。若英雄奮發。
0691b18: 禍亂立定。一日之勳。名天下。八戒比於餘戒。亦復
0691b19: 如是。成實論云。八戒優婆塞者。秦言善宿男。是人善
0691b20: 心。離破戒宿故。諸經論中。或名清信士。或言近佛男。
0691b21: 或云近住男。優婆夷則云清信女。近佛女。也。報恩經
0691b22: 云。若破八戒中重戒。後更受八戒。或受五戒。或受十
0691b23: 戒。或受大戒。及禪戒。無漏戒。一切不得。此中戒相。持
0691b24: 犯。如前五戒中說。唯五戒制離邪婬。此中全斷婬欲
0691c01: 為異。後之三戒。不著香華鬘。不香塗身者。謂不以諸
0691c02: 華貫之為鬘。名香為末。塗飾薰佩。及莊嚴衣具等。不
0691c03: 歌舞倡伎。不往觀聽者。謂不自習歌曲戲舞。作諸妓
0691c04: 樂。樗蒲圍棋等。及他人作時。亦不往觀聽。不坐高廣
0691c05: 大者。謂不坐臥過限。嚴麗莊校座等。如阿含經
0691c06: 云。梐下。足高尺六。非高。四尺。非廣。長八尺。非大。
0691c07: 越此量者。方明高廣大此是周尺。復有八種。初四約
0691c08: 物辯貴。體不合坐。下四約人辯大。縱令地鋪。擬於尊
0691c09: 人。亦不合坐。一金。二銀。三牙。四角。五佛。
0691c10: 六辟支佛。七羅漢。八師僧。不非時食者。謂不
0691c11: 過日中噉嚼五穀瓜果等。若日過西一線。即名非時。
0691c12: 經云。諸天早食。佛日中食。畜生日西食。鬼神夜食。今
0691c13: 受八戒。斷六道因。學佛中食。以表中道。離二邊過故。
0691c14: 食訖。須嚼楊枝。淨水口。去中餘津。若不嚼楊枝。口
0691c15: 中餘津尚存。即犯非時。如無楊枝。除毒樹。一切桃槐
0691c16: 苦澀等樹。皆可用之。今此八戒。諸經論中。或名八關
0691c17: 齋戒。或名八齋戒。或名八支戒。以第六第七戒。合為
0691c18: 一支。謂同於莊嚴處轉。故名八支。或名八種長養功
0691c19: 德法。名雖不一。而戒則同。謂以前八法。名為關戒。後
0691c20: 一不非時食。名之為齋。關謂關閉八惡。不起諸過。齋
0691c21: 以齊中為義。即是禁止八惡。令修中道也。復有釋云。
0691c22: 齋者。齊也。謂禁止六情。不染六塵。齊斷諸惡。具修眾
0691c23: 善。故名齋也。大方便經云。優波離。白佛言。夫八齋法。
0691c24: 通過中不食。乃有九法何以八事得名。答曰。齋法過
0692a01: 中不食為體。八事助成齋體。共相支持。名八支齋法。
0692a02: 是故言八齋。不云九也。成實論云。何故正離八事耶。
0692a03: 謂此八是門。由此八法。離一切惡。是中四是實惡。飲
0692a04: 酒是眾惡門。餘三是放逸因緣。是人離五種惡。是福
0692a05: 因緣。離餘三種。是道因緣。婆沙論問曰。八支律儀。幾
0692a06: 是尸羅支。幾是不放逸支。幾是遠離支。答曰。五是尸
0692a07: 羅支。謂離害生命。乃至離飲酒。一是不放逸支。謂離
0692a08: 非時食。餘二是遠離支。又前四是尸羅支。離性罪故。
0692a09: 第五是不放逸支。雖受尸羅。若飲諸酒。心便放逸。不
0692a10: 能護故。後三是遠離支。以能隨順厭離心故。厭離能
0692a11: 證律儀果故。此之八戒。名近住律儀。謂近阿羅漢住
0692a12: 以受此律儀。隨學彼故。或名長養。長養在家善根。令
0692a13: 近出家善根住故。此近住律儀。或有根本業道淨。而
0692a14: 近分不淨。如自在者。受此戒者。有人欲殺生命。擬
0692a15: 充所食。彼便告曰。我今受戒。不得殺生。留待明朝。殺
0692a16: 充所食。如刑戮等。亦爾。如是名為根本業道淨。而近
0692a17: 分不淨。世尊說彼所受戒。雖是勝業。而不獲大果。或
0692a18: 有根本業道淨。而近分亦淨。而惡尋思之所損害。謂
0692a19: 欲尋思。瞋尋思。害尋思。世尊說彼所受戒。雖是勝業。
0692a20: 而不獲大果。或有根本業道近分俱淨。非惡尋思之
0692a21: 所損害。而不攝受正念。謂六隨念佛。法。僧。戒。施。天。世尊說彼
0692a22: 所受戒。雖是勝業。而不獲大果。或有根本俱淨。非惡
0692a23: 尋思。攝受正念。而不回向解脫。為求生天欲樂等。故
0692a24: 受持戒。世尊說彼所受戒。雖是勝業。而不獲大果。若
0692b01: 有根本業道淨。乃至回向解脫。世尊說彼所受戒。是
0692b02: 殊勝業。能獲大果。由此應知。隨心優劣。所獲報殊。當
0692b03: 發大心。以求勝果。故八長養功德經。受戒已巳。發願言。
0692b04: 我持戒行。莊嚴自心。令心喜悅。廣修一切。相應勝行。
0692b05: 求成佛果。究竟圓滿。復說偈曰。我發無二最上心。為
0692b06: 諸眾生不請友。勝菩提行善所行。成佛世間廣利益。
0692b07: 願我乘是善業故。此世不久成正覺。說法饒益於世
0692b08: 間。解脫眾生三有苦。優婆塞戒經云。若有人以四大
0692b09: 寶藏。滿中七寶。持布施人。所得功德。不如有人一日
0692b10: 一夜。受持八戒。得無量果報。至涅槃樂。彌勒出時。百
0692b11: 年受齋。不如今日五濁世中。一日一夜持齋。無量壽
0692b12: 經佛言。汝等廣植德本。布恩施惠勿犯道禁忍辱。精
0692b13: 進。一心。智慧。轉相教化。為德立善。正心正意。齋戒清
0692b14: 淨。一日一夜。勝在極樂世界。為善百歲。齋法經云。譬
0692b15: 如天下十六大國。滿中眾寶。不可稱說。不如一日受
0692b16: 佛齋法。比其福者。十六大國。為一豆耳。雜譬喻經云。
0692b17: 一日持齋。有六十萬歲糧。非時不食。復有五福。一少
0692b18: 病。二身安。三少婬。四少睡。五生天識宿命。墮舍迦經。
0692b19: 云。月八日。十四日。十五日。二十三日。二十九日。三十
0692b20: 日。奉持八齋。一日一夜。福不可計。若賢善人。急欲得
0692b21: 阿羅漢道。若佛道者。生天者。端其心。一其意。一月十
0692b22: 五日。或二十日。受齋大善。大智度論云。若十二月。一
0692b23: 日至十五日。受持此戒。其福最多。此是如來現大神
0692b24: 通日也。問曰。何故六日受八戒修福德。答曰。是日鬼
0692c01: 神逐人。欲奪人命。疾病凶衰。令人不吉。以劫初聖人。
0692c02: 教人持齋修善治福。以避凶衰。是時齋法。不知受八
0692c03: 戒。直以一日不食為齋。後佛出世。始教一日一夜。如
0692c04: 諸佛受持八戒。過中不食。是功德。將人至涅槃樂。四
0692c05: 天王經中。佛說月六齋日。天使者太子。及四天王。自
0692c06: 下觀察眾生。不布施持戒。孝順父母者。便上忉利天。
0692c07: 以啟帝釋。帝釋諸天心皆不悅。說言。修羅種多。諸天
0692c08: 種少。若布施持戒。孝順多者。諸天歡喜。說言。天眾增
0692c09: 益。修羅減損。涅槃經云。佛告大王。波羅柰國。有屠兒
0692c10: 名曰廣頞。於日日中。殺無量羊。見舍利弗。即受八戒。
0692c11: 經一日一夜。以是因緣。命終得為北方天王毗沙門
0692c12: 子。如來弟子。尚有如是大功德果。況復佛也。賢愚經
0692c13: 云。阿槃提國中。有一老婢。晨夜走使。不得安處。小有
0692c14: 違失。便受鞭捶。衣不蔽形。食不充口。年老困悴。思死
0692c15: 不得。持瓶詣河取水。思惟是苦。舉聲大哭。時迦旃延
0692c16: 尊者。來至其所。問言。何以悲泣懊惱乃爾。白言。尊者。
0692c17: 我既年老。恒執苦役。加復貧窮。衣食不充。思死不得。
0692c18: 以故哭耳。尊者言。汝若貧者。何不賣貧。婢言。貧那得
0692c19: 賣。誰當買貧。尊者言。貧實可賣。如是至三。婢言。苟貧
0692c20: 可賣。我宜問方。大德。貧云何賣。尊者言。審欲賣者。一
0692c21: 隨我語答言諾。尊者告言。汝先洗浴。洗已巳。告言。汝當
0692c22: 布施。白言。尊者。我極貧困。身無手許完納。唯有此瓶
0692c23: 是大家許。當以何施。尊者即持與之。汝持此取
0692c24: 少淨水。如教取來奉上尊者。尊者受已巳。尋為願。次
0693a01: 教受八戒齋。後教念佛種種功德。問言。汝有住止處
0693a02: 不。答言。無也。若磨時。即磨下臥。舂炊作使。即臥其中。
0693a03: 或時無作。止宿糞堆。尊者言。汝好持心。恭謹走使。莫
0693a04: 生嫌恨。自伺大家。一切臥竟。密開其門。於門曲內。敷
0693a05: 淨草坐。思惟觀佛。莫生惡念。時老婢奉教歸家。依敕
0693a06: 施行。於後夜中。即便命終。生忉利天。大家蚤起。見婢
0693a07: 命終。瞋曰。此婢恒常不聽入舍。今暮何故乃於此死。
0693a08: 即使人草索繫。拽至林中。此女既生天上。與五百
0693a09: 天子娛樂。時舍利弗在忉利天。問言。汝因何福。生此
0693a10: 天中。答言。不知。舍利弗借其道眼。觀見故身。生天因
0693a11: 緣。由迦旃延。即將五百天子。來至林中。散華燒香。供
0693a12: 養死屍。諸天光明。照曜村林。大家見變。怪其所由。與
0693a13: 眾詣林觀看。見諸天子。供養此屍。即問天曰。此婢醜
0693a14: 穢。生存之時。人猶惡見。況今已巳死。何故諸天。而加供
0693a15: 養。時天子具說本末。生天因緣。即皆迴詣迦旃延所。
0693a16: 尊者。為諸天人。廣說妙法。所謂施戒生天之論。欲不
0693a17: 淨法。出離為樂。時彼天及五百天子。得須陀洹果。飛
0693a18: 還天宮。時在會眾。聞法已巳。各獲道。乃至四果。莫不
0693a19: 歡喜奉行迦旃延。以天眼觀見此婢。餘有一夜命在死即墮落地獄。受無量苦。故度之。法
0693a20: 句喻經云。東方有國名多羅波提。有婆羅門五百
0693a21: 人。相率欲詣恒水邊。三祠神池。沐浴垢穢。裸形求仙。
0693a22: 路由大澤。迷不得過。中路乏糧。遙見一大樹。如有神
0693a23: 氣。想有人居。馳趣樹下。了無所見。舉聲大哭云。饑渴
0693a24: 委厄。窮死斯澤。樹神現身問曰。道士。那來。今欲何行。
0693b01: 同聲答曰。欲詣神池。澡浴望仙。今日饑渴。幸哀矜濟。
0693b02: 樹神舉手。百味飲食。從手流溢。給眾飲食。皆得飽滿。
0693b03: 其餘飲食。足供路糧。臨別。詣神請問曰。本行何德。致
0693b04: 此巍巍。神曰。吾本所居。在舍衛國。時國大臣。名曰須
0693b05: 達。飯佛眾僧。於市買酪。無提酪者。倩我提之。住到精
0693b06: 舍。使我斟酌訖行澡水。儼然聽法。一切歡喜。稱善無
0693b07: 量。時我奉齋。暮還不。婦怪問我。不審何恨。我曰。不
0693b08: 恨也。見長者須達飯佛。請我奉齋。齋名八關。時婦瞋
0693b09: 忿言曰。瞿曇亂俗。奚足採納。君毀遺則。禍從此興。踧
0693b10: 迫不已巳。便共俱食。時我壽盡。神來生此。為此愚婦。破
0693b11: 我齋法。不卒其業。來生斯澤。作此樹神。提酪之福。手
0693b12: 出飲食。若全齋法。應生天上。封受自然。即為五百人。
0693b13: 而說頌曰。祠祀種禍根。日夜長枝條。唐苦敗身本。法
0693b14: 齋度世仙。按賢愚經及百緣經云。昔迦葉佛滅度之
0693b15: 後。遺法垂末。有二梵志。到比丘邊。俱受八戒。一願生
0693b16: 天。一願作國王。願生天者。歸家。婦呼共食。夫言。向受
0693b17: 佛齋。過中不食。婦曰。君是梵志。自有戒法。何緣乃受
0693b18: 異道之齋。今若相違。不共我飯。當以斯事語諸梵志。
0693b19: 擯汝不與會同。夫聞恐怖。便與婦非時而食。由破齋
0693b20: 故。後生龍中。其願作王者。持齋完具。得生王家。作大
0693b21: 國王。時王園中。多有甘果。守園之人。日日奉送。其人
0693b22: 後時。於園泉中。得一異柰。色香甚美。便作是念。我每
0693b23: 出入。常為門監所遮。當以此柰與之。門監得已巳。奉貢
0693b24: 黃門。黃門納竟。轉上夫人。夫人得柰。復用獻王。王食
0693c01: 此柰。甚覺甘美。便問夫人。展轉相推。到守園人。王即
0693c02: 喚來。而責之曰。如此美柰。何為不送。乃與他人。園人
0693c03: 於是具陳本末。王瞋語言。自今以後。常送斯柰。園監
0693c04: 啟王。此柰無種。何由可辦。王曰。若不能得。當斬汝身。
0693c05: 其人還園。舉聲大哭。其龍先身與王共受齋故。生於
0693c06: 王園泉中。時龍變身為人。從泉而出。問其哭由。園監
0693c07: 具說。龍聞入水。以金盤盛柰出泉。遣持奉王。并說吾
0693c08: 意。云吾及王。本是親友。昔在世時。俱為梵志。共受八
0693c09: 戒。各求所願。汝戒完具。得為人王。吾戒不全。故生龍
0693c10: 中。今欲奉八關齋法。求捨此身。當為吾覓八關齋文。
0693c11: 持來與我。若其相違。吾覆汝國。用作大海。園監以柰
0693c12: 奉王。具說龍意。王聞甚憂。良由時世無佛。法又滅盡。
0693c13: 齋文難得。有一大臣。王敕之曰。龍索齋法。仰卿得之。
0693c14: 若不得者。吾當殺卿。大臣歸家。甚懷憂惱。臣父見子。
0693c15: 面色不悅。問知委由。其父語曰。吾家堂柱。每放光明。
0693c16: 試破看之。必有異事。尋即破之。得經二卷。一是十二
0693c17: 因緣。二是八關齋文。得已巳奉王。王得歡喜。自送與龍。
0693c18: 龍得此經。便用好寶贈王。王及於龍。重修八戒。壽盡
0693c19: 生天。同共一處。至釋迦如來出世。從天來下。至於佛
0693c20: 所。佛為說法。時二天子。俱得須陀洹果。還歸天上。從
0693c21: 是已巳往。畢得涅槃按此八戒。無論已巳受五戒。未受五戒。皆得受之。或六齋日。自日。或
0693c22: 父母毋生日。諱日等。皆可受持。以資福慧。為出世之基。菩薩處胎經云。八關齋戒者。是諸佛之父母。謂由出生諸
0693c23: 佛故也。若受戒已巳。或遇破戒難緣相逼。寧可捨戒已巳。然後作之。不得犯戒罪。後還得受戒。欲捨戒時。無問出家
0693c24: 在家人邊。但向一人言。我今捨八戒不持。一說。即成捨。
0694a01: 
0694a02: 歸戒要集卷下終
0694a03: 
0694a04: 
0694a05: 
0694a06: 三歸音釋
0694a07: 如來乘如實道。來成正覺。故名如來。
0694a08: 佛梵音具云。佛陀。此云覺。功成妙智。道登圓覺。故
0694a09: 名為佛。窮理盡性。大覺之稱也。覺具三義。謂自
0694a10: 覺。覺他。覺行圓滿。肇法師曰。生死長夜。莫能自覺。
0694a11: 自覺。覺他者。其為佛也。福慧具足。金身丈六。三十
0694a12: 二相。八十種好。巍巍堂堂。眾聖之師。四生之慈父
0694a13: 也。
0694a14: 世尊佛有無量德。亦有無量名。今以十號德具。為
0694a15: 物欽重。天上人間。所共尊故。故曰世尊。
0694a16: 音炒。熬米麥磨為粉屑也。三昧此云正定。
0694a17: 僧梵音具云僧伽。此云眾。謂清淨和合眾。乃四比
0694a18: 丘已巳上之稱。受持如來二百五十大戒。所謂禁戒
0694a19: 守真。威儀出俗。故名僧也。
0694a20: 呵梨勒此云天主持來。此果為藥。功用至多。無所
0694a21: 不入。俗名訶子。
0694a22: 五比丘一憍陳如。二馬勝。三提。四婆敷。五拘利。
0694a23: 四諦法輪苦集滅道也。
0694a24: 阿羅漢此云無著。亦云不生。又名應真。謂一切煩
0694b01: 惱斷盡。於後世中。不受生死果報。應受一切人天
0694b02: 供養故。
0694b03: 耶舍伽此云寶稱。舍利弗此云身子。
0694b04: 目犍連此云釆菽氏。二人共領五百門徒。從佛出
0694b05: 家。俱成阿羅漢。
0694b06: 三迦葉一優樓頻螺迦葉。二伽耶迦葉。三那提迦
0694b07: 葉。此三兄弟。領一千徒弟。俱從佛出家。成阿羅漢。
0694b08: 須陀羅此云善賢。年一百二十歲。聞佛涅槃。來
0694b09: 至佛所。聞法悟道。出家成阿羅漢。
0694b10: 梵志梵語婆羅門。此云淨行。亦云梵志。梵者淨也。
0694b11: 謂是梵天之苗裔。唯天竺國有。餘國所無。其種別
0694b12: 有經書。世世相承。以道學為業。如此方儒宗。或出
0694b13: 家。或在家。多恃己巳道術。我慢人也。
0694b14: 四不壞信歸依三寶。并正法也。
0694b15: 釋迦文梵語釋迦。此云能文。是此方之言。義名能
0694b16: 儒。亦名能仁。是姓也。號牟尼。此云寂默。
0694b17: 三世佛三世者。過去。未來。現在。
0694b18: 五分所成一戒。二定。三慧。四解脫。五解脫知見。佛
0694b19: 以此五法成身。即五分法身。
0694b20: 學無學學。即初果。二果。三果聖人。有餘煩惱。尚須
0694b21: 學斷。故名為學。四果阿羅漢。煩惱斷盡。故名無學。
0694b22: 貝葉梵語貝多。此云岸形。其葉長廣。其色光潤。凡
0694b23: 所書寫。皆采釆用之。
0694b24: 三藏聖教經。律。論。
0694c01: 十二部經一契經。二重頌。三授記。四孤起。五無問
0694c02: 自說。六因緣。七譬喻。八本事。九本生。十方廣。十一
0694c03: 未曾有。十二論義。
0694c04: 三智一一切智。謂於一切內外諸法。能知能解。是
0694c05: 聲聞緣覺之智。二道種智。謂用諸佛一切道法。發
0694c06: 起眾生一切善根。是菩薩之智。三一切種智。謂能
0694c07: 以一種智。知一切諸佛之道法。知一切眾生之因
0694c08: 種。此是佛智也。
0694c09: 三諦三者。空。假。中也。諦者。審也。謂諦審一切法。即
0694c10: 空。即假。即中。即空是真諦。真即真空。泯一切法之
0694c11: 謂也。即假是俗諦。俗即世俗。立一切法之謂也。即
0694c12: 中是中諦。中即中正。統一切法之謂也。
0694c13: 三乘一菩薩。二緣覺。三聲聞。
0694c14: 七眾一比丘。二比丘尼。三式叉摩那。四沙彌。五沙
0694c15: 彌尼。六優婆塞。七優婆夷。
0694c16: 四向須陀洹向。斯陀含向。阿那含向。阿羅漢向。
0694c17: 四得四果聖人。
0694c18: 六神通神名天心。通名慧性。天然之慧。徹照無礙。
0694c19: 故名神通。一天眼通。二天耳通。三知他心通。四宿
0694c20: 命通。五神足通。六漏盡通。
0694c21: 世間八法一利。二衰。三毀。四譽。五稱。六譏。七苦。八
0694c22: 樂。
0694c23: 五德離身亦名五衰相。一寶衣垢穢。二寶冠華萎。
0694c24: 三腋下汗流。四身體臭穢。五不樂本座。
0695a01: 天帝釋梵語釋提桓因。此云能天主。謂能為三十
0695a02: 三天主也。姓憍尸迦。
0695a03: 忉利天梵語忉利。此云三十三。是欲界第二天。居
0695a04: 須彌山頂。四面各有八天。帝釋居中。共為三十三
0695a05: 也。
0695a06: 阿惟越致此云不退轉。證無生法忍菩薩。乃得不
0695a07: 退轉地。
0695a08: 毗婆尸此云勝觀。鬻音欲。賣也。
0695a09: 南無此云歸依。歸是反還之義。謂反邪歸正也。依
0695a10: 是依憑。謂憑三寶得出三塗。及三界故。亦云歸命。
0695a11: 謂心馳散六塵。令舉自命根。還歸本源。故曰歸命。
0695a12: 又舉自身命。歸投三寶。即以三寶為所歸。所歸以
0695a13: 救護為義。如大方便經云。譬如人有罪於王。投向
0695a14: 異國。以求救護。異國王言。汝求無畏。莫出我境。莫
0695a15: 違我教。必相救護。眾生亦爾。繫屬於魔。有生死罪。
0695a16: 歸向三寶。以求救護。若誠心三寶。更無異向。不違
0695a17: 佛教。魔王邪惡。無如之何。
0695a18: 摩尼此云離垢。即如意珠寶也。
0695a19: 涅槃此云圓寂。德無不備。謂之圓。障無不盡。謂之
0695a20: 寂。舊云不生不滅。乃三乘聖人所證者。
0695a21: 阿修羅此云非天。亦云無端正。男醜女端正故。宮
0695a22: 殿園林七寶所成。居大海底。常與天。
0695a23: 摩竭魚此云鯨魚。眼如日月。齒如白山。口如赤谷。
0695a24: 所謂吞舟魚也。
0695b01: 毗尼此云善治。謂自治貪瞋癡。亦能治眾生之惡。
0695b02: 即律藏也。
0695b03: 阿毗曇此云無比法。即論藏也。
0695b04: 阿含此云教。亦云法歸。謂萬法之淵府。總持之林
0695b05: 苑。乃大小乘教之通號。而小乘中別出四部。一增
0695b06: 一阿含。二長阿含。三中阿含。四雜阿含。
0695b07: 阿鼻地獄亦云阿毗。此云無救。亦云無間。罪人在
0695b08: 中。一劫受苦不可救。而無彈指頃息苦故。在贍部
0695b09: 洲下。第八重。縱廣八萬由旬。一人多人。皆滿其
0695b10: 中。
0695b11: 阿難此云慶喜。是佛從弟。出家侍佛。為傳燈二世
0695b12: 祖。
0695b13: 南贍部洲此云勝金洲。其土南狹北廣。縱廣七千
0695b14: 由旬。居須彌山南。
0695b15: 舍利三乘聖人身骨。皆名舍利。
0695b16: 西牛貨洲彼土多牛。以牛為貨故。其土縱廣八千
0695b17: 由旬。形如滿月。居須彌山西。
0695b18: 東勝身洲勝南贍部洲故。其土東狹西廣。形如半
0695b19: 月。居須彌山東。
0695b20: 北俱盧洲此云勝處。其土方正。縱廣一萬由旬。居
0695b21: 須彌山北。
0695b22: 辟支佛此云緣覺。悟十二因緣得道。中乘聖人。
0695b23: 十善身不殺。盜。婬。口不妄言。綺語。兩舌。惡口。意不
0695b24: 貪。瞋。邪見。
0695c01: 沙彌此云求寂男。出家稟受十戒。
0695c02: 沙彌尼此云求寂女。受持十戒。
0695c03: 式叉摩那此云學法女。於二年中。修學六法。然後
0695c04: 受比丘尼戒。
0695c05: 比丘尼此云乞士女。稟受三百四十八戒。
0695c06: 比丘此云乞士。外以乞食資身。福利檀越。內以乞
0695c07: 法資心。而長慧命。稟受二百五十大戒
0695c08: 五戒音釋。
0695c09: 至真等正覺如來斷盡一切煩惱。令身口意清淨。
0695c11: 切眾生。成無上覺。故名等正覺。
0695c12: 三惡道亦名三塗。謂地獄。餓鬼。畜生。
0695c13: 自在天梵語婆舍提。此言他化自在。謂奪他所
0695c14: 化而自娛樂。別行疏云。是欲界頂天。假他所作。以
0695c15: 成己巳樂。即魔王也。若大自在天。則居色界頂。字威
0695c16: 靈帝。
0695c17: 阿耨多羅三藐三菩提此云無上正等正覺。乃諸
0695c18: 佛所證之道。
0695c19: 三十六失善惡所起經云。飲酒三十六過。一資財
0695c21: 長瞋恚。六多不遂意。七智慧漸寡。八福德不增。九
0695c22: 福德轉減。十顯露秘密。十一事業不成。十二多增
0695c23: 憂苦。十三諸根闇昧。十四毀辱父母。十五不敬沙
0695c24: 門。十六不信婆羅門。十七不尊敬佛。十八不敬僧
0696a01: 法。十九親近惡友。二十捨離善友。二十一棄捨飲
0696a02: 食。二十二形不隱密。二十三婬欲熾盛。二十四眾
0696a03: 人不悅。二十五多增語笑。二十六父母不喜。二十
0696a04: 七眷屬嫌棄。二十八受持非法。二十九遠離正法。
0696a05: 三十不敬賢善。三十一違犯過非。三十二遠離圓
0696a06: 寂。三十三顛狂轉增。三十四身心散亂。三十五作
0696a07: 惡放逸。三十六身謝命終。墮大地獄。受苦無窮。
0696a08: 五陰色。受。想。行。識。
0696a09: 五欲色。聲。香。味。觸也。又財色名食睡。亦名五欲。
0696a10: 五一貪欲。二瞋恚。三睡眠。四掉悔。五疑也。
0696a11: 五神通如上六神通。除漏盡通。
0696a12: 五道一天。二人。三地獄。四餓鬼。五畜生。
0696a13: 黠慧上音轄。堅慧也。
0696a14: 閻羅王此云雙王。地獄主也。贍部洲下。過五十那
0696a15: 由他。是其住處。
0696a16: 伊羅龍王伊羅。此云臭氣。樹名也。此龍迦葉
0696a17: 佛時。作比丘。因折此臭樹葉。遂墮龍中。頭上生此
0696a18: 臭樹。受大苦惱。因以為名。
0696a19: 四等果人一須陀洹果。二斯陀含果。三阿那含果。
0696a20: 四阿羅漢果。
0696a21: 四禪初禪定。二禪定。三禪定。四禪定。梵語禪那。此
0696a22: 云靜慮。
0696a23: 四空定一空處定。二識處定。三無所有處定。四非
0696a24: 非想處定。
0696b01: 阿那般那此云出息入息。即數息觀也。
0696b02: 酒澱音電。橫罹音離。遭也。
0696b03: 一天下即南贍部洲也。
0696b04: 果蓏音裸。在木曰果。在地曰蓏。即蔓生者。
0696b05: 旃陀羅此云屠者。即屠殺手。
0696b06: 摴蒱上音樞。下音蒲。老子入胡作。今人擲之為戲。
0696b07: 泥犁此云無有。謂無有喜樂。或言無赦處。即地獄
0696b08: 也。
0696b09: 煖法如人以木鑽火。火雖未出。先得煖相。譬行者
0696b10: 修四諦觀。以定資慧。加功用行。以智慧火。燒煩惱
0696b11: 薪。雖未得無漏之智。已巳得智火前相。故名煖法。若
0696b12: 觀行轉明。善根無退。見道即證須陀洹果。
0696b13: 檀波羅蜜梵音檀。此云施。波羅蜜。此云到彼岸。
0696b14: 揣音團。四天下即四大部洲。
0696b15: 頌願即經中佛所說偈。願於彼。令得善利。如有
0696b16: 頌云。世間五欲樂。或復諸天樂。若比愛盡樂。千分
0696b17: 不及一。由集能生苦。因苦復生集。八聖道能超。至
0696b18: 妙涅槃處。所謂布施者。必獲其義利。若為樂故施。
0696b19: 後必得安樂
0696b20: 八戒音釋。
0696b21: 布薩此云淨住。又云天語淨住。人語或云精進。亦
0696b22: 云長養。通僧及俗。俱稟修行。所謂淨身口意。如戒
0696b23: 而住也。
0696b24: 八日十四日十五日此以上半月。下半月。各三日
0696c01: 言之。下半月。二十三日。即上半月初八日。二十九。
0696c02: 三十日。即上半月。十四。十五日。此名六齋日。
0696c03: 尸羅此云清涼。即戒之別名。謂能持戒。則貪瞋癡
0696c04: 諸煩惱。得清涼故。
0696c05: 明相出時謂日未出前二刻也。又云觀見手掌文
0696c06: 時。
0696c07: 五眾即出家五輩。一比丘。二比丘尼。三式叉摩那。
0696c08: 四沙彌。五沙彌尼。
0696c09: 三惡八難三惡。即三惡道。八難者。前三即三惡道。
0696c10: 四長壽天。壽五百劫。外道得無想定。故生其處。五
0696c11: 北俱盧洲。六盲聾瘖。七世智辯聰。謂世人邪智
0696c12: 聰利。習外書。不信出世正法。八生在佛前佛後。
0696c13: 此八者皆不得見佛聞法。故稱為難也。
0696c14: 輪王輪王有四。金輪王化被四洲。銀輪王則政隔
0696c15: 北俱盧洲。銅輪王則除北俱盧。及西牛貨洲。鐵輪
0696c16: 王則唯贍部洲。此四輪王將即大位。隨福所感。有
0696c17: 大輪寶。浮空來應。則感有金銀銅鐵之異。故為四
0696c18: 焉。
0696c19: 梵王居色界。初禪二禪中間。統小千界。
0696c20: 薩雲若此云一切智相。因名般若。果名薩雲若。
0696c21: 四恩一父母恩。二眾生恩。謂無始劫來。一切眾生。
0696c22: 輪迴六道。於多生中。互為父母故。三國王恩。四三
0696c23: 寶恩。三寶是良福田。能令眾生。出生死苦。至涅槃
0696c24: 樂。
0697a01: 三有謂欲界。色界。無色界眾生。有生有死故也。
0697a02: 六欲天一四王天。二忉利天。三夜摩天。四兜率天。
0697a03: 五化樂天。六他化自在天。
0697a04: 色無色界天色界。即四禪天。無色界。即四空天。
0697a05: 聲聞修四諦法。證得小乘四果。
0697a06: 緣覺梵名辟支佛。如前釋。
0697a07: 鬘音曼。貫花以嚴身首也。
0697a08: 五濁惡世一眾生濁。謂諸眾生。不畏惡業果報。不
0697a09: 修善法。二見濁。謂邪見增盛。不修善道。三煩惱濁。
0697a10: 謂諸眾生。多諸愛欲。貪瞋癡盛。惱亂心神。四命濁。
0697a11: 謂人壽轉減。百歲者稀。以惡業增故。三十二十十
0697a12: 歲。壽數長短不定。五劫濁。謂刀兵。饑饉。疾疫。三災
0697a13: 起時。眾生更相殺害也。
0697a14: 迦旃延此云文飾。亦云不定。
0697a15: 四果即上四果等人。
0697a16: 菩薩梵語具云菩提薩埵。今人尚略。故云菩薩。菩
0697a17: 提。佛道也。薩埵。此云大心眾生。謂有大心入佛道
0697a18: 也。又薩埵。名成眾生。謂用佛道成就眾生也。
