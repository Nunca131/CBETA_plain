0684b01: 宋文憲公護法錄卷第十
0684b02: 皇明金華宋濂著
0684b03: 雲棲袾宏　輯
0684b04: 虞山錢謙益訂
0684b05: 題跋
0684b06: 恭題　賜和托缽歌後
0684b07: 臣聞自昔賢聖之君多菩薩果位中人慈憫眾生故
0684b08: 乘願輪降生人間執符御曆如華嚴經云歡喜地菩
0684b09: 薩出世為閻浮提王其言蓋可證也欽惟　皇上撥
0684b10: 亂反正出斯民於塗炭而衽席之既臨　宸御洊建
0684b11: 無遮大會于鍾山度諸幽滯將行事　上致齋便閤
0684b12: 臣侍坐于側因問近者高行僧為誰臣以前住持開
0684b13: 元文康頗著托缽歌行世見寓古開善道場明日
0684b14: 　大駕幸鍾山召見文康索其歌觀之　天顏怡懌遂
0684b15: 敕奉御持歸又明日臣復入侍至夜二鼓　上命兩
0684b16: 黃門跪張于前且讀且和運筆如飛終食之間而章
0684b17: 已巳成矣臣得而伏讀焉援據經論滔滔弗竭至於西
0684b18: 域心宗中多及之嗚呼自非菩薩應身辨才無礙而
0684b19: 能遽至是邪越三日文康受　賜而歸裝潢成卷將
0684b20: 留鎮山門臣謂之曰前代帝王以王道真乘並用每
0684b21: 下璽書護其教蓋以陰翊王度而有功於烝民也
0684b22: 　上今俯和文康之歌所以推獎禪宗而勉勵其徒者
0684b23: 其意亦猶是也文康尚宜勒諸堅玟導宣　上德以
0684b24: 垂之無窮哉建會在洪武壬子冬十二月文康因被
0684b25: 是賜又明年甲寅春二月始拜手稽首而題其後云。
0684b26: 跋新刻圓覺修多羅了義經後
0684b27: 天界禪林有比丘曰惟肇具精進力樂善弗倦普願
0684b28: 一切有情共升清淨毘盧覺地於是募刊圓覺大經
0684b29: 以廣流布且是經者唐長壽二年天竺僧覺救所譯
0684b30: 蓋大雄氏為十二大士說本起因地究其所修不越
0684c01: 於三觀之義此所謂自誠而明去惑離愛其故為最
0684c02: 盛宜乎比丘拳拳樂此而不忘也金華宋濂胡跪合
0684c03: 掌為之贊曰。
0684c04: 如如圓覺心凡聖本同具何處有菩提更無煩惱者
0684c05: 真體遍太虛太虛本無相苟一執著間清淨且穢濁
0684c06: 雖不容纖塵未嘗離去之有如水中影影像本現前
0684c07: 眼耳與鼻口無一不具足若使善泅者捕影於水中
0684c08: 汪洋茫渺間見水不見影我身元是佛不待登圓覺
0684c09: 苟欲求證時即無能證者此為上根人談此無礙法
0684c10: 肇師大方便勸人真正修修之果何為孜孜在三觀
0684c11: 庶得袪愛縛超出生死海前言本非實只此可依據
0684c12: 竟登涅槃門非真亦非妄此以何因緣萬法本空故
0684c13: 跋法華經
0684c14: 烏傷溪上有一居士傅姓權名欲報母德無以自效
0684c15: 一旦思惟如妙法華實經中王至誠歸依當得分願
0684c16: 乃筆成卷乃鳩眾緣鍥于文梓用廣流通無相居士
0684c17: 驩喜讚歎為說偈曰如來三輪不思議五時演說度
0684c18: 迷情惟此法華真正門獨能廢權而立實四味之麤
0684c19: 皆已巳盡一乘之妙乃圓融從茲無二亦無三是則名
0684c20: 為最上乘若曰小大不相即不識何以攝群機欲暢
0684c21: 如來之本懷舍此莫求真實義粵自三譯來震旦塔
0684c22: 廟在在放光明譬如日月行中天不分淨穢皆照了
0684c23: 須知不假身外求心佛眾生元不別常境如如本無
0684c24: 相常智寂寂亦無緣三觀三諦皆現前不分後先與
0684c25: 中外居士欲報慈母德繕書入梓以流通一一毫端
0684c26: 現諸佛熾然說法遍十方見聞無不起信心共入毘
0684c27: 盧華藏海。
0684c28: 跋戒環師首楞嚴經解後
0684c29: 首楞嚴經其立題凡三一名遍知海妙蓮華王十方
0684c30: 佛母一名悉怛多般怛囉即白傘蓋無上寶印清淨海眼
0685a01: 灌頂章句合今題而為三其本指則五以人法為名
0685a02: 常住真心為體圓通妙定為宗返妄歸真為用上妙
0685a03: 醍醐為教大概欲使眾生開圓解立圓行登圓位證
0685a04: 圓果而已巳若稽其何時所說其在法華開權顯實之
0685a05: 後涅槃扶律談常之前乎蓋波斯琉璃之異代持地
0685a06: 耶輸之所證左右參驗誠足取信所以長水璿孤山
0685a07: 圓長慶巘泐潭月諸師號為科判名家未敢有易斯
0685a08: 說者予在虎林見五臺沙門善攝解本獨判楞嚴在
0685a09: 般若之後法華之前心雖奇其說而頗意其為一人
0685a10: 之私言今觀溫陵戒環師所論正與善攝同其謂阿
0685a11: 難既於法華諸漏已巳盡不應於楞嚴未盡諸漏而經
0685a12: 中言最後垂範實楞嚴法會之最後非臨滅之最後
0685a13: 者尤發善攝之所未發予竊自嘆玄理之在人心雖
0685a14: 南北之殊風土頓異而其不隨物以變遷者未嘗不
0685a15: 同惜予儒家者流弗悟建相分別之理無以知其孰
0685a16: 淺而孰深也謹用識其立題本旨及異同之說於卷
0685a17: 未具金剛觀察智者當能有以決之。
0685a18: 跋金剛經後
0685a19: 先佛所說大部般若合六百卷凡四處一十六會而
0685a20: 此金剛經實當第二處第九會第五百七十七卷姚
0685a21: 秦鳩摩羅什此云童壽天竺人始用華言翻定元魏菩提流
0685a22: 支陳真諦隋笈多唐玄奘義淨相繼各有所譯號為
0685a23: 六家唯什本詳略適中甚得義趣而梁蕭統復分第
0685a24: 為三十二故今特盛行于世其二十一分增多六十
0685a25: 二字即非什本而後人據五譯以鈔入之爾世之名
0685a26: 僧達賢銓釋此經殆且百家獨無著天親二論師配
0685a27: 一十八住斷二十七疑允合先佛微妙第一真實了
0685a28: 義濂欲據之作集解一部病於烽火未息志莫能遂
0685a29: 因繕錄成卷寘巾箱中朝夕玩繹庶幾了空名相洞
0685a30: 明覺地他日於一毫端現諸萬象破種種迷成種種
0685b01: 智尚未為晚也。至正十八年四月初一日無相居士
0685b02: 金華宋濂題
0685b03: 題四十二分金剛經後
0685b04: 龍舒王日休嘗病六家金剛經所譯各有未盡乃采
0685b05: 其文義優深似得佛語之真者集為一經而注釋之
0685b06: 復患梁昭明太子所分三十二分未盡玄理仍別立
0685b07: 章號析為四十有二學佛者喜其據義之弘博也遞
0685b08: 相流布唯恐其不傳余竊讀而病焉蓋六朝譯場所
0685b09: 選皆一時知名之士然又非止一人有譯語者有譯
0685b10: 義者有潤文者有證梵語者有正義者有唐梵相校
0685b11: 者不應舛錯之若是也其間或有不同誠以佛語廣
0685b12: 大包羅諸義而譯家各得其一意云耳日休華人素
0685b13: 不通天竺之語又未嘗親見所譯梵本何以攷知其
0685b14: 得失佛言微妙雖聲聞緣覺或有所未解又何以察
0685b15: 其偽真是皆不能無所疑也昔者孫明府患諸家譯
0685b16: 是經者文句增減違背佛意遂據天親無著論頌重
0685b17: 加刊削修成一部而斥長水孤山二師以為依句而
0685b18: 違義正與日休略同大慧杲公直以毀謗聖教闢之
0685b19: 孫之書因不行世日休與大慧為同時人惜乎不及
0685b20: 一見而箴其失也香巖仲模上人出示是經求題謾
0685b21: 書於後以俟大慧者之出云。
0685b22: 題何氏續書般若心經後
0685b23: 泉府都事東陽何公福僧心崇內典特粉黃金為泥
0685b24: 寫般若心經僅五十五字而公遽捐館舍後六十年
0685b25: 而公之孫觀光始補書為完經初公既寫是經藏篋
0685b26: 衍中時聞金石鏗鏘之聲家人亦不知為何祥觀光
0685b27: 偶見之遂續其後於是其聲遂絕噫亦異哉稽之在
0685b28: 昔宋慶曆中張文定公安道自禁林出守于滁入琅
0685b29: 琊僧舍見楞伽經二卷恍然悟其前身所書尚缺二
0685b30: 卷安道遂從而補之世號為二生經今都事公書之
0685c01: 於前而觀光續之於後祖與孫同一氣所生者也雖
0685c02: 曰異世而精神感通終出一軌較之二生不尤為至
0685c03: 近者乎竊惟心經凡更三譯實大部般若之樞要首
0685c04: 之以五蘊繼之以十二處十八界因其根有利鈍故
0685c05: 其說有廣略非夙有緣契莫能注意於斯觀光可謂
0685c06: 善繼先志者矣濂又聞安道既見楞伽開卷未終夙
0685c07: 障冰解從是有所悟入觀光他日於一言之下洞徹
0685c08: 心源其造詣未必出於安道之下也觀光尚勗之哉。
0685c09: 跋金剛經篆書後
0685c10: 是經功德如妙高山縱橫上下難以數量山雖難量
0685c11: 終有盡時喻如虛空庶幾無盡濂以古篆寫成卷軸
0685c12: 隨寫隨空不見有跡光明熾然遍覆大千是用持寄
0685c13: 穆菴禪師禪師所見禪師所言禪師所履與此般若
0685c14: 非同非別同別兩寘現前見佛。
0685c15: 題金書法華經後
0685c16: 右金書法華經七卷迺一軍校破燕都時所獲欲焚
0685c17: 經取金以資日用其第七卷已巳燬軍校之父愀然弗
0685c18: 寧遽持前六卷售于銕塔禪師禪師傾衣盂酬之未
0685c19: 幾高麗蔡洪司丞匍匐求觀觀已巳潸然泣曰此洪所
0685c20: 書以報父母之恩者也戎馬紛紜逃難解散豈意於
0685c21: 此重見之禪師益神異其事乃粉黃金為泥介舊友
0685c22: 穆菴康公請補書其亡予既書已巳合爪言曰是經在
0685c23: 處天龍護持將燬而弗之燬垂亡而弗之亡此何以
0685c24: 故蓋將放如來之慧光破眾生之重昏也雖然經之
0685c25: 功德不繫有無洞照十方初無一字火不能爇金不
0685c26: 能書一涉有為即第二義學佛之士又當於此而參
0685c27: 之也禪師名善慶號雲房古林茂公之法嗣年已巳八
0685c28: 十純實無偽行舊主正覺禪師院今退栖蔣山之西
0685c29: 菴云。洪武癸丑冬十一月二十九日冬至翰林侍講
0685c30: 學士金華宋濂記
0686a01: 跋七佛偈後
0686a02: 右七佛世尊慈憫群迷弘開頓門各說妙偈一首黃
0686a03: 庭堅稱為禪源者也偈蓋中天竺沙門支彊梁樓所
0686a04: 譯前魏陳留王時始至洛陽遂傳中國其辭雖七不
0686a05: 翅華嚴偈十萬之多三世諸佛傳心要指盡在是矣
0686a06: 初因吳僧道裕誦出不具翻譯人名義學者往往指
0686a07: 為謗議沈酣名相之深宜無怪者四明祖杲禪師嘗
0686a08: 閱齊祐律師所著出三藏記其薩婆多部紀載甚明
0686a09: 謂此乃禪門之宗勒石大天界寺流布四方嗚呼禪
0686a10: 師其能體佛之慈行者哉。
0686a11: 題錢舜舉應真圖
0686a12: 錢舜舉所貌應真渡水圖備極情態此畫史恒事爾
0686a13: 或者妄謂應真實然則過矣觀者當具金剛眼而弗
0686a14: 為紙墨所惑可也。
0686a15: 跋清涼國師所書栖霞碑代黃侍講今載侍講集中
0686a16: 唐攝山棲霞寺律大師碑華嚴疏圭清涼國師所書
0686a17: 也國師越之會稽人飛來山寶林寺實其得度故處
0686a18: 今住山同公舊讀裴相國所撰妙覺塔銘而知國師
0686a19: 得二主之筆法又聞趙魏公稱國師字畫之妙而知
0686a20: 相國之言為可徵每嘆其書罕傳於世今年春出游
0686a21: 吳中始從報恩萬歲寺住上人得此墨本歸而刻諸
0686a22: 石屬予志於下方謹按國師以大曆三年受詔入內
0686a23: 譯經為潤文大德是年三月二日律師示寂而碑之
0686a24: 建在明年三月十二日今去之已巳五百八十年睹其
0686a25: 遺刻法度森嚴神采奮發而國師之德容猶可藉是
0686a26: 想見也國師世壽百有二書此時甫三十有一或者
0686a27: 妄計其晚歲安住毘盧華藏必不復作如是游戲事
0686a28: 予竊不敢謂然法身大士應化人間於一毫端現諸
0686a29: 萬象卷舒無礙寂用常如塵心交入無非法果覽者
0686a30: 毋徒弊弊焉索之於形跡之間庶幾目擊而道存也。
0686b01: 題繼絕宗賦太璞詩後
0686b02: 右鏡中憶佛叟所賦太璞詩一章贈其弟子具菴法
0686b03: 師具菴久從叟受經傳三觀十乘之旨本末弗遺小
0686b04: 大兼舉叟甚愛之故因具菴之名如而字曰太璞
0686b05: 且為賦是詩惓惓以苦彫琢輕暗投為戒師弟子之
0686b06: 間可謂恩之至義之盡者也然而教中諸師自縉雲
0686b07: 至左溪以玄珠相付向晦冥息而已巳正不欲其暗投
0686b08: 況復雕之琢之以傷其璞哉叟之含意也亦深矣具
0686b09: 菴嚴奉叟戒秘藏不露道成之後沖然而若虛然而
0686b10: 玉氣燁燁上射斗牛終有不可掩者黑白同辭遂推
0686b11: 具菴為台宗巨擘具菴雖欲自閟孰得而閟之哉嗚
0686b12: 呼名者實之賓也實茂而名彰亦其理當然爾具菴
0686b13: 裝詩成軸而徵濂識之於是乎書。
0686b14: 跋一雨大師塔銘後
0686b15: 予觀朱長史所撰一雨大師塔銘不覺為之嘆曰嗟
0686b16: 乎精誠之至何所不應哉鄒衍慟哭六月降霜魯陽
0686b17: 揮戈白日退舍夫以匹夫之微尚能感天象之變況
0686b18: 學浮屠者志念專一而外物不足以汩其真乎大師
0686b19: 焚身而甘露降亦其理之恒爾長史乃疑大師之制
0686b20: 行庸庸爾碌碌爾何以致是也豈亦有宿因乎予則
0686b21: 曰是固不可知然亦有說當大師從容就火之時一
0686b22: 心唯知有雨爾無絲毛私意之于是則純乎天矣純
0686b23: 乎天天惡有不應哉在唐之時浦陽江上有僧曰祖
0686b24: 登禜雨三日不應登康侯山墜崖而死大雨即隨至
0686b25: 其事亦猶是爾祖登之歿鄉人至今尸祝之有如大
0686b26: 師者長史寵以雄文且勒石焉是皆嘉其有功於民
0686b27: 也嗚呼浮屠木茹澗飲者爾亦何與世事其憂民之
0686b28: 憂尚如此則夫有民社之寄而尸位素餐者可愧哉
0686b29: 可愧哉。
0686b30: 題江南八景圖後
0686c01: 圜悟諸子唯虎丘大慧倡道為尤盛東叟穎公則大
0686c02: 慧之曾孫癡絕沖公則虎丘之玄孫也二公皆能克
0686c03: 紹前烈其以江南八景圖相贈遺者豈留連於光景
0686c04: 者哉蓋心能轉物而不為物所轉雖繪事之微一山
0686c05: 一水一草一木無非見其自般若光中發現非知道
0686c06: 者要未足以識此也是卷癡絕歸之東叟東叟歸之
0686c07: 仰菴仰菴又一二傳而今天王講師藏之頗觀卷中
0686c08: 舊題始於宋嘉熙二年戊戌戍至今　國朝洪武四年
0686c09: 辛亥已巳歷一百三十四年其去作畫題詩時又不知
0686c10: 其幾春秋矣中間涉歷世變而獨能傲兀於劫火之
0686c11: 餘豈易易者哉中有暢文溪題識文溪蓋與剡源載
0686c12: 師初游亦名僧云。
0686c13: 題大慧禪師遺墨後
0686c14: 右大慧和尚杲公為僧清立所作疏凡一百九十四
0686c15: 言乃公七十一歲時書其凌厲橫逸之氣老而不衰
0686c16: 於此猶足見其彷彿人知仰公者唯知說法如雨如
0686c17: 雲覺悟群迷而不知其忠義耿耿注意於家國者甚
0686c18: 篤縱有知其忠義者而又不知其戲游翰墨循蹈矩
0686c19: 亦自可傳不朽嗚呼若公之應物無方是謂如神
0686c20: 龍變化不測者矣疏文不局於駢儷之體而特舉趙
0686c21: 州公案為言無非欲闡大法以昭示人人後來沈溺
0686c22: 葩藻而於道無補者其尚以公為鑒哉清立字無欲
0686c23: 公嘗稱其堅厲入道蓋亦佳隹士云。
0686c24: 題慈受禪師遺墨後
0686c25: 右慧林慈受禪師懷深遺墨三紙其一言布施其二
0686c26: 言小智之樂小法其三言書不必聖人合道者從鑿
0686c27: 鑿皆真實語有益後學蓋禪師乃雲門之八世孫蔣
0686c28: 山之第九祖真證實悟為人天師故其德聲洋溢乎
0686c29: 遠邇雖其身已巳歿而靈驗尤為著顯字畫本非其留
0686c30: 意者筆意圓熟動中規矩世之臨池苦心者或未能
0687a01: 遽及誠可寶也金壇一萬中師嘗分座說法於蔣山
0687a02: 因購獲之不翅見摩尼珠諷詠之久如聞禪師謦欬
0687a03: 之音雖然中師尚勉行其言毋母徒玩其遺墨而已巳也。
0687a04: 題恩斷江端元叟手跡後
0687a05: 予幼從柳文肅公遊輒聞以仁恩禪師經賈似道墓
0687a06: 詩有權握三朝位三事祗應知己巳是僧彬之句最得
0687a07: 詩人優遊不迫之意蓋似道歷三朝宰輔傲然以周
0687a08: 公自期一旦敗亡在朝公卿弗恤之在野士君子弗
0687a09: 恤之海內蚩蚩之民亦不卹之其卹之者唯承天主
0687a10: 僧彬木禪火焚遺骸授其仲子歸葬會稽之附子崗
0687a11: 耳似道誤國之罪可謂上通於天使其地下聞此詩
0687a12: 將有餘愧矣此實十四字史評有關於名教甚大今
0687a13: 因濟藏主以禪師手跡與元叟端公山居謠聯為一
0687a14: 卷詣余求題故為疏詩之義若此山居謠寄興高遠
0687a15: 綽有寒山子之風學道之人類能傳誦之茲不復深
0687a16: 論云。
0687a17: 跋日本僧汝霖文稿後
0687a18: 右日本沙門汝霖所為文一卷予讀之至再見其出
0687a19: 史入經旁及諸子百家固已巳嘉其博贍至於遺辭又
0687a20: 能舒徐而弗迫豐腴而近雅益歎其賢頗詢其所以
0687a21: 致是者蓋來游中夏者久凡遇文章鉅公悉趣事之
0687a22: 故得其指教深知規矩準繩而能使文字從職無難
0687a23: 也汝霖今汎鯨波東還以文鳴其國中蓋無疑矣嗚
0687a24: 呼汝霖禪家之流也蕩空諸相視五蘊四大猶為土
0687a25: 苴況身外之文乎苟執此而不遷或將與道相違矣
0687a26: 雖然汝霖遍參名山精於禪觀其於此義未嘗不知
0687a27: 之特以如幻三昧游戲於翰墨間爾游戲翰墨非難
0687a28: 而空其心為難所謂心空則一切皆空視諸世諦文
0687a29: 字雖有粗跡而本無粗跡雖有假名而實無假名惟
0687a30: 一惟二惟二惟一初何礙於道哉觀汝霖之文者又
0687b01: 當於此求之汝霖名良佐遠州高園人姓藤氏嘗掌
0687b02: 書記於蘇之承天寺繼同五山諸大老入鍾山點校
0687b03: 毘盧大藏經其同袍皆畏而愛之云。洪武九年春三
0687b04: 月翰林學士宋濂跋
0687b05: 題栖雲軒記後
0687b06: 余往年讀劉玄靖山栖志見其所載紫巖靈巖勝概
0687b07: 分明如畫時正當袢暑不覺涼颼生肘腋間今年夏
0687b08: 六月客有授予蘇太史棲雲軒記記為本菴上士作
0687b09: 其狀靈巖之景亦分明如畫蒸溽為之頓消嗚呼因
0687b10: 文辭而想見其處雅興遄發尚忘其時之燠炎況親
0687b11: 睹嵬眼耳之勝者乎蓋玄靖久栖此山太史亦嘗
0687b12: 出游覽故其言真切有足以動人也何文定公跋山
0687b13: 栖志有云想玄靖一時飛屐上下千峰紫翠間左浮
0687b14: 丘而右洪崖其風致猶前日也余今於太史之文亦
0687b15: 云若夫雲幻非幻契經多言之苟欲重宣其義非千
0687b16: 百年莫能盡他時或造山中當敷座於巒光水影間
0687b17: 為上士說法未晚也。
0687b18: 跋佛頂托缽歌諸文後
0687b19: 穆菴禪師康公耽樂法乘見諸履踐每念先佛以乞
0687b20: 食為事日中一食樹下一宿尚恐留情末法乃一切
0687b21: 悖之而唯嗜欲是滋是長於是著托缽之歌古者專
0687b22: 務精進無少懈怠得無上道亦無自滿之意末法乃
0687b23: 中道迷惑於未足中生滿足證於是書首楞嚴經十
0687b24: 種識陰之文在昔陀摩尸利刻苦修行獲遇堅牢比
0687b25: 丘相與激勵卒趨覺門而使彌樓犍陀佛法再興末
0687b26: 法乃壞散弗收鮮有誠心向道者於是錄堅牢石室
0687b27: 之偈其一則詠之以己巳意其二則證之以古辭大概
0687b28: 勉人捨妄入真無乖於聖教而已巳嗚呼禪師之慮至
0687b29: 此其可不為慟哭而流涕矣乎然而豪傑之士何世
0687b30: 無之若讀斯卷當有蹶然而興起者豈惟禪師望之
0687c01: 予亦望之。無相居士金華宋濂題
0687c02: 跋德禪師船居詩後
0687c03: 右船居詩十章唯菴然禪師所賦蓋禪師嗣法千巖
0687c04: 長公千巖則普應國師之弟子也普應證道之後因
0687c05: 欲避世多好船中居至大己巳酉泊儀真辛亥泊吳江
0687c06: 延祐丙辰泊南潯故詠船居者頗多而廣錄中所載
0687c07: 者僅一二耳今唯菴亦有斯詠其殆有所本歟然船
0687c08: 非水則不可行水非船則不可居必二者相資而後
0687c09: 成也無相居士則不謂然我非船何處不可行豈特
0687c10: 水哉我非水何處不可居豈特船哉是將有不假跡
0687c11: 而見不依形而存者矣唯菴以為何如唯菴之詩托
0687c12: 物為喻無非發明宗門心要有益學者予故推其祖
0687c13: 孫相承之故喜而為之書。
0687c14: 跋廬阜三笑圖
0687c15: 廬阜三笑圖蓋寫徵士陶淵明道士陸修靜及浮屠
0687c16: 慧遠也相傳圖始于盧楞伽世人臨摹者甚多而先
0687c17: 儒是非之者亦不少其非之者則曰慧遠卒晉義熙
0687c18: 十二年丙辰年八十三修靜沒于宋元徽五年丙辰
0687c19: 壽七十二丙辰相去正六十載推而上之修靜生于
0687c20: 義熙三年丁未慧遠亡時修靜纔十歲耳至宋元嘉
0687c21: 末修靜始來廬山則慧遠之亡已巳三十年餘淵明之
0687c22: 死亦二十餘歲矣若淵明生于晉興寧二年乙丑少
0687c23: 慧遠三十一歲終于元嘉四年丁卯距慧遠亡年已巳
0687c24: 五十矣固宜相從也安取所謂三笑哉其是之者則
0687c25: 曰自蘇長公作三笑圖贊而黃太史遂以三人者實
0687c26: 之如蒲傳正劉巨濟晁無咎之流皆明著之篇翰陳
0687c27: 舜俞造廬山記亦與太史正同此數公者皆號博學
0687c28: 多識修靜之事其有不考者乎蓋晉有兩修靜議者
0687c29: 弗是之察故遂致此紛紜也趙彥通廬岳獨笑之篇
0687c30: 乃黃口小兒強作解事者耳一者之論其不同有如
0688a01: 此者維楊郭君逵以此卷求題凡淵明之出處　國
0688a02: 朝諸大老若肅貞敏公楊文獻公商文定公及司業
0688a03: 硯公論之已巳詳區區末學何敢妄贊一辭姑取前輩
0688a04: 是非之未決者就洽聞之士質焉。
0688a05: 跋匡廬社圖
0688a06: 右匡廬十八賢圖一卷上有博古堂印識不知何人
0688a07: 所作描法學馬和之人物布置則彷彿東林石刻而
0688a08: 韻度過焉其二人相向立一人戴黃冠手觸人袂而
0688a09: 揚眉欲吐言者道士陸修靜也一人斂歛容而聽之者
0688a10: 法師慧遠也其一人冠漉酒巾被羊裘杖策徐行而
0688a11: 蕭散之氣猶可掬者陶元亮也其一人躡屩摳衣笑
0688a12: 指元亮者畢穎之也其一人執羽扇宴坐巴且林下
0688a13: 者遠之弟慧持也其一人與持對坐合爪豎二指者
0688a14: 僧跋陀也其一人俯仰其手操麈尾拂坐陀下者宗
0688a15: 少文也其一人居持右低首作禮而為貌甚恭者僧
0688a16: 曇順也其一人背被衣行一人持鐵如意一人展卷
0688a17: 讀一人美髯而反顧者則劉程之雷仲倫周道祖也
0688a18: 餘則余忘之矣又頗記程之蓮社史云歲在攝提格
0688a19: 七月戊辰朔二十八日乙未慧遠命正信之士豫章
0688a20: 雷次索等百有二十三人集于廬山般若臺精舍修
0688a21: 西方淨土之學今所畫止十八人取著名于時者也
0688a22: 人數增減相傳有不同者所記異辭也或疑修靜與
0688a23: 遠不共時者蓋晉有兩修靜此正世稱簡寂先生也
0688a24: 當是時晉室日微上下相疑殺戮大臣如刈草菅士
0688a25: 大夫往往不仕托為方外之遊如元亮道祖少文輩
0688a26: 皆一時豪傑其沉溺山林而弗返者夫豈得已巳哉傳
0688a27: 有之群賢在朝則天下治君子入山則四海亂三復
0688a28: 斯言撫圖流涕。
0688a29: 宋文憲公護法錄卷第十終
0688a30: 常熟縣居士宋奎光捐貲施刻　護法錄第十卷
0688a31: 天啟癸亥年秋月徑山化城寺識
