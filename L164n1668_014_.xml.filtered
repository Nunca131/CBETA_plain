0212a01: 御錄宗鏡大綱卷十四　　　　　　疏四
0212a02: 問人法俱空若實無我誰受生死依正果報
0212a03: 又誰厭苦求趣涅槃縛解去來昇沉等事答
0212a04: 雖無作者而有作業以眾緣力至於後世相
0212a05: 續不斷但以識為種能有厭求記憶等事如
0212a06: 涅槃經云佛言善男子一切眾生皆有念心
0212a07: 慧心發心勤精進心信心定心如是等法雖
0212a08: 念念滅猶故相似相續不斷故名修道乃至
0212a09: 如燈雖念念滅而有光明除破闇冥念等諸
0212a10: 法亦復如是如眾生食雖念念滅亦能令飢
0212a11: 者而得飽滿譬如上藥雖念念滅亦能愈病
0212a12: 日月光明雖念念滅亦能增長草木樹林善
0212a13: 男子汝言念念滅云何增長者心不斷故名
0212a14: 為增長以善惡之業因苦樂之果報非有人
0212a15: 我能作能受但是識持因果不亡如古師云
0212b01: 眾生為善惡而受其報者皆由眾生心識三
0212b02: 世相續念念相傳如今世現行五蘊由前世
0212b03: 識種為因起今世果今世有作業熏種而為
0212b04: 來世現行因展轉相續為因果故。大莊嚴
0212b05: 論問有縛則有解無我則無有縛若無有縛
0212b06: 誰得解脫答雖無有我猶有縛解何以故煩
0212b07: 惱覆故則為所縛若斷煩惱則得解脫是故
0212b08: 雖復無我猶有縛解從於過去煩惱諸業得
0212b09: 現在身及以諸根從今現世復造諸業以是
0212b10: 因緣得未來身及以諸根譬如穀子眾緣和
0212b11: 合故得生芽然此種子實不至芽種子滅故
0212b12: 芽便增長子滅故不常芽生故不斷佛說受
0212b13: 身亦復如是雖復無我業報不失。華嚴會
0212b14: 意問云若準六根無我誰造誰受耶答佛說
0212b15: 作善生天為惡受苦者此但因緣法爾非是
0213a01: 我能為受也若言是我非因緣者作惡何不
0213a02: 生天乃墮地獄耶我豈愛彼地獄故受苦耶
0213a03: 我既作惡而不受樂者故知善惡感報唯因
0213a04: 緣非是我也如論云因緣故生天因緣故墮
0213a05: 地獄是此意也問既言無我誰感因緣若言
0213a06: 無我但是因緣自為者草木亦稟因緣何不
0213a07: 生天與受苦耶答內外雖但稟因緣因緣有
0213a08: 二一善惡增上業因緣但感生天及地獄異
0213a09: 熟等二善惡等流業因緣生天者感寶地金
0213a10: 華墮地獄者感刀林銅柱等此是因緣業作
0213a11: 非我能為豈謂受報不同而計有我也故經
0213a12: 云無我無造無受者善惡之業亦不亡問若
0213a13: 言造業受報但是因緣非由我者何故有證
0213a14: 無我者雖有已巳造惡業因緣而不感受報耶
0213a15: 既得無我即不受報者故知我造惡業受報
0213b01: 非是業因緣也答由得無我已即斷惡業因
0213b02: 緣無彼因緣故不受報非謂有我無我受不
0213b03: 受也故經云因緣故法滅等此之謂也即以
0213b04: 如實推究我不可得是故無我唯六根也外
0213b05: 我所執外分有六塵也非實我所有若言見
0213b06: 聞等是我非是識者如聾盲人有我何不得
0213b07: 見聞等耶既聾盲等人雖有於我而不得見
0213b08: 聞者故知見是識非是我也是知於此根塵
0213b09: 識三處推擇唯有法而無我人。夫外計內
0213b10: 執我者皆於地水火風空識六大種中及身
0213b11: 內識煖息三事等起執今觀六大三事內唯
0213b12: 是識之一大世多堅執以為實我今只用於
0213b13: 內外三世中推自然無我無識內外推者只
0213b14: 如執識實在身內者且何者是識若言身分
0213b15: 皮內筋骨等是識者此是地大若言精血便
0214a01: 利等是識者此是水大若言身中煖觸是識
0214a02: 者此是火大若言折旋俯仰言談祗對是識
0214a03: 者此是風大除四大外唯是空大何者是識
0214a04: 各各既無和合豈有如一沙壓無油合眾沙
0214a05: 而豈有似一狗非師子聚狗而亦無此四
0214a06: 大種現推無體即是內空死後各復外四大
0214a07: 一一歸空即是外空內外俱空識性無寄又
0214a08: 內推既無識應在外者外屬他身自無主宰
0214a09: 及同虛空有何分別內外俱空中間奚有以
0214a10: 因內外立中間故但破內外中間自虛若識
0214a11: 內外空者應在三世何者因三世以辨識因
0214a12: 識以立三世若無有識誰分三世若無三世
0214a13: 何以明識以此三識若不思過去即想未來
0214a14: 過未不緣即住現在離三際外更無有識故
0214a15: 祖師云一念不生前後際斷今則念念成三
0214b01: 世念念識不住念念唯是風念念無主宰故
0214b02: 金剛經云過去心不可得未來心不可得現
0214b03: 在心不可得以因現在立過去因過去立未
0214b04: 來現在既不住過未亦無生互檢互無徹底
0214b05: 空寂但有微毫起處皆從識生今推既無分
0214b06: 別自滅分別既滅境界無依如依水生波依
0214b07: 鏡現像無水則波不起無鏡則像不生故知
0214b08: 非關法有法無但是識生識滅如金剛三昧
0214b09: 經偈云法從分別生還從分別滅滅是諸分
0214b10: 別是法非生滅如是洞達根境豁然自覺既
0214b11: 明又能利他普照故經偈云究竟離虛妄無
0214b12: 染如虛空清淨妙法身湛然應一切若不於
0214b13: 自身子細明察妙觀不習智眼全盲執妄迷
0214b14: 真以空作有若能善觀即齊諸聖如圓覺經
0214b15: 云爾時世尊告普眼菩薩善男子彼新學菩
0215a01: 薩及末世眾生欲求如來淨圓覺心應當正
0215a02: 念遠離諸幻常作是念我今此身四大和合
0215a03: 實同幻化此虛妄心若無六塵則不能有四
0215a04: 大分解無塵可得於中緣塵各歸散滅畢竟
0215a05: 無有緣心可見善男子彼之眾生幻身滅故
0215a06: 幻心亦滅幻心滅故幻塵亦滅幻塵滅故幻
0215a07: 滅亦滅幻滅滅故非幻不滅譬如磨鏡垢盡
0215a08: 明現善男子當知身心皆為幻垢垢相永滅
0215a09: 十方清淨譬如清淨摩尼寶珠映於五色隨
0215a10: 方各現諸愚癡者見彼摩尼實有五色圓覺
0215a11: 淨性現於身心隨類各應彼愚癡者說淨圓
0215a12: 覺實有如是身心自相亦復如是由此不能
0215a13: 遠於幻化是故我說身心幻垢對離幻垢說
0215a14: 名菩薩垢盡對除即無對垢及說名者善男
0215a15: 子此菩薩及末世眾生證得諸幻滅影像故
0215b01: 爾時便得無方清淨無邊虛空覺所顯發覺
0215b02: 圓明故顯心清淨心清淨故見塵清淨見清
0215b03: 淨故眼根清淨根清淨故眼識清淨識清淨
0215b04: 故聞塵清淨聞清淨故耳根清淨根清淨故
0215b05: 耳識清淨識清淨故覺塵清淨如是乃至鼻
0215b06: 舌身意亦復如是善男子根清淨故色塵清
0215b07: 淨色清淨故聲塵清淨香味觸法亦復如是
0215b08: 善男子六塵清淨故地大清淨地清淨故水
0215b09: 大清淨火大風大亦復如是善男子四大清
0215b10: 淨故十二處十八界二十五有清淨彼清淨
0215b11: 故十力四無所畏四無礙智佛十八不共法
0215b12: 三十七助道品清淨如是乃至八萬四千陀
0215b13: 羅尼門一切清淨善男子一切實相性清淨
0215b14: 故一身清淨一身清淨故多身清淨多身清
0215b15: 淨故如是乃至十方眾生圓覺清淨善男子
0216a01: 一世界清淨故多世界清淨多世界清淨故
0216a02: 如是乃至盡於虛空圓裹三世一切平等清
0216a03: 淨不動善男子虛空如是平等不動當知覺
0216a04: 性平等不動四大不動故當知覺性平等不
0216a05: 動如是乃至八萬四千陀羅尼門平等不動
0216a06: 當知覺性平等不動善男子覺性滿清淨
0216a07: 不動圓無際故當知六根滿法界根滿
0216a08: 故當知六塵滿法界塵滿故當知四大
0216a09: 滿法界如是乃至陀羅尼門滿法界善
0216a10: 男子由彼妙覺性滿故根性塵性無壞無
0216a11: 雜根塵無壞故如是乃至陀羅尼門無壞無
0216a12: 雜如百千燈光照一室其光滿無壞無雜
0216a13: 善男子覺成就故當知菩薩不與法縛不求
0216a14: 法脫不厭生死不愛涅槃何以故一切覺故
0216a15: 善男子此菩薩及末世眾生修習此心得成
0216b01: 就者於此無修亦無成就圓覺普照寂滅無
0216b02: 二於中百千萬億不可說阿僧祇恒河沙諸
0216b03: 佛世界猶如空華亂起亂滅不即不離無縛
0216b04: 無脫始知眾生本來成佛生死涅槃猶如昨
0216b05: 夢善男子如昨夢故當知生死及與涅槃無
0216b06: 起無滅無來無去其所證者無得無失無取
0216b07: 無捨其能證者無作無止無任無滅於此證
0216b08: 中無能無所畢竟無證亦無證者一切法性
0216b09: 平等不壞善男子彼諸菩薩如是修行如是
0216b10: 漸次如是思惟如是住持如是方便如是開
0216b11: 悟求如是云亦不迷悶所以凡夫迷夢怕怖
0216b12: 生老病死以二乘偏見厭離成住壞空若頓
0216b13: 悟之時不厭不怖全將生死法度脫於生
0216b14: 以生死性空故如釋迦如來不離不著生則
0216b15: 王宮降誕演獨尊之文老則壽八十年示遷
0217a01: 壞之法病則背痛偃臥警泡幻之身死則示
0217a02: 滅雙林顯無常之苦令小根者悟其遷變俾
0217a03: 大器者頓了圓常故知生老病死之中盡能
0217a04: 發覺行住坐臥之內俱可證真豈同怖厭凡
0217a05: 小之見乎。問涅槃經佛說有真我佛性之
0217a06: 理諸菩薩等皆申懺悔我等無量劫來常被
0217a07: 無我之所漂流今廣說無我者莫不違涅槃
0217a08: 之教否答今言無我者謂破凡夫外道迷唯
0217a09: 識理妄執心外實有我法如外道所執略有
0217a10: 三等一僧佉等執我體常周量同虛空隨
0217a11: 處造業受苦樂等二尼乾子執我其體雖常
0217a12: 而量不定隨身大小有卷舒故三出執我
0217a13: 體常至細如一極微潛轉身中作事業故餘
0217a14: 九十種所計我等不異此三故此等妄執俱
0217a15: 無道理唯成五見之邪思身見邊見邪見見取見戒禁取見
0217b01: 豈同四德之真我如涅槃經云外道言如瞿
0217b02: 曇說無我我所何緣復說常樂我淨佛言善
0217b03: 男子我亦不說內外六入及六識意常樂我
0217b04: 淨我乃宣說滅內外入所生六識名之為常
0217b05: 以常故名之為我有常我故名之為樂常我
0217b06: 樂故名之為淨夫真我者是佛性義常恒不
0217b07: 變非生因之所生具足圓成唯了因之所了
0217b08: 又如經云爾時世尊讚諸比丘善哉善哉汝
0217b09: 等善能修無我想時諸比丘即白佛言世尊
0217b10: 我等不但修無我想亦更修習其餘諸想所
0217b11: 謂苦想無常無我想世尊譬如人醉其心愐
0217b12: 眩見諸山河石壁草木宮殿屋舍日月星辰
0217b13: 皆悉回轉世尊若有不修苦無常想無我等
0217b14: 想如是之人不名為聖多諸放逸流轉生死
0217b15: 世尊以是因緣我等善修如是諸想爾時佛
0218a01: 告諸比丘言諦聽諦聽汝向所引醉人喻者
0218a02: 但知文字未達其義何等為義如彼醉人見
0218a03: 上日月實非回轉生回轉想眾生亦爾為諸
0218a04: 煩惱無明所覆生顛倒心我計無我常計無
0218a05: 常淨計不淨樂計為苦以為煩惱之所覆故
0218a06: 雖生此想不達其義如彼醉人於非轉處而
0218a07: 生轉想我者即是佛義常者是法身義樂者
0218a08: 是涅槃義淨者是法義汝等比丘云何而言
0218a09: 有我想者憍慢貢高流轉生死汝等若言我
0218a10: 亦修習無常苦無我等想是三種修無有實
0218a11: 義我今當說勝三修法二乘所修無常苦無我向下所說大乘真
0218a12: 實之法超三修曰勝苦者計樂樂者計苦是顛倒法無
0218a13: 常計常常計無常是顛倒法無我計我我計
0218a14: 無我是顛倒法不淨計淨淨計不淨是顛倒
0218a15: 法有如是等四顛倒法是人不知正修諸法
0218b01: 汝諸比丘於苦法中生於樂想於無常中生
0218b02: 於常想於無我中生於我想於不淨中生於
0218b03: 淨想世間亦有常樂我淨出世亦有常樂我
0218b04: 淨世間法者有字無義出世間者有字有義
0218b05: 何以故世間之法有四顛倒故不知義所以
0218b06: 者何有想倒心倒見倒以三倒故世間之人
0218b07: 樂中見苦常見無常我見無我淨見不淨是
0218b08: 名顛倒以顛倒故世間知字而不知義何等
0218b09: 為義無我者名為生死我者名為如來無常
0218b10: 者聲聞緣覺常者如來法身苦者一切外道
0218b11: 樂者即是涅槃不淨者即有為法淨者諸佛
0218b12: 菩薩所有正法是名不顛倒以不倒故知字
0218b13: 知義若欲遠離四顛倒者應知如是常樂我
0218b14: 淨釋曰夫迷四真實起八顛倒者無非人法
0218b15: 二我之見為生死之樞穴作煩惱之基址成
0219a01: 九結之樊籠開十使之業道二乘雖斷人我
0219a02: 常被無我之所漂流外道謬認識神恒為妄
0219a03: 我之所輪轉。如上剖析皆屬一期教門不
0219a04: 可於此定執有無迷於方便如廣百論云為
0219a05: 止邪見撥無涅槃故說真有常樂我淨此方
0219a06: 便言不應定執既不執有亦不撥無如是乃
0219a07: 名正智解脫問外塵無體唯識理成正教昭
0219a08: 然妙旨非謬今凡夫所執多徇妄情以見聞
0219a09: 之心熏習之力多執現見之境難斷纖疑前
0219a10: 雖廣明猶慮未信更希再示以破執情答法
0219a11: 性無量得之者有邊真如相空執之者形礙
0219a12: 如還原觀云真空滯於心首恒為緣慮之場
0219a13: 實際居在目前為名相之境起信鈔云若
0219a14: 是唯心則不合有境以心無相不可見故既
0219a15: 有所見云何唯心意云一切法從心起故所
0219b01: 起無體即是一心何用說見與不見根本是
0219b02: 心故又云境本非善但以順己已之情便名為
0219b03: 善境本非惡但以違己已之情便名為惡故知
0219b04: 妍醜隨情境無定體既無自體曷有境乎唯
0219b05: 心之門從茲明矣故知佛為信者說不為疑
0219b06: 者施垢重障深自生疑謗遮輕根利頓入元
0219b07: 微。問境唯世俗之有識通勝義之門者云
0219b08: 何為世俗諦云何說勝義諦答夫一切諦智
0219b09: 皆從無諦而起無諦者即絕待真心非是對
0219b10: 有稱無故云絕待猶如虛空非對小空而稱
0219b11: 大空從此無諦立一實諦此一實之名是對
0219b12: 三權而名一實三權者言權巧說三乘之法待虛名實此
0219b13: 是對待得名又從此一實對機約教或分開
0219b14: 一諦等此二諦者約情智而開如涅槃經云
0219b15: 如出世人之所知者名第一義諦世間人知
0220a01: 者為世諦仁王經云於解常自一於諦常自
0220a02: 二所以仁王雖分二諦智照常一涅槃本唯
0220a03: 一諦解惑分二斯則二而不二不二而二一
0220a04: 二自在為真二諦故昔人頌云二諦並非雙
0220a05: 恒乖未曾各即其義也生公云是非相待故
0220a06: 有真俗名生梁攝論云智障甚盲闇謂真俗
0220a07: 別執然法相務欲分析法性務在融通各據
0220a08: 一門勿生偏滯何者若但分析而不融通法
0220a09: 成差異若不分析事成混濫又無可融通則
0220a10: 性相歷然而非異事理融即而非同非異非
0220a11: 同圓中妙理又境則不礙真而恒俗智則不
0220a12: 礙寂而常照意以心寂對於境真心照對於
0220a13: 境俗以照對俗則心境非一以寂對真則心
0220a14: 境非異雖雙融空有二境寂照二心終不得
0220a15: 言境則不礙真而恒俗智則不礙照而恒寂
0220b01: 境則不礙俗而恒真智則不礙寂而常照中
0220b02: 觀論偈云若人不能知分別於二諦則於深
0220b03: 佛法不知真實義金剛般若不壞假名論云
0220b04: 佛所說法咸歸二諦一者俗諦二者真諦。
0220b05: 問既云約俗假立心境雙陳開之則兩分合
0220b06: 之則一味今約開義則互相生未有無心境
0220b07: 曾無無境心凡聖通論都有幾境答境有二
0220b08: 一眾生計所執情境心外見法名之曰境
0220b09: 二諸聖自在德用智境以從心現故成其妙
0220b10: 用智境又二一分劑境廣大無邊故二所知
0220b11: 境唯佛能盡故又有二種一是心境唯心現
0220b12: 故張心無心外之境張境無境外之心常合
0220b13: 一味故二是境界之境謂心境無礙隱顯同
0220b14: 時體用相成理事齊現。問覺王隨順世法
0220b15: 曲徇機宜欲顯無相之門先明有相之理因
0221a01: 方便而開真實假有作而證無生只如五蘊
0221a02: 初始以何為義答蘊者藏也亦云五陰陰者
0221a03: 覆也即蘊藏妄種覆蔽真心雜集論云蘊者
0221a04: 積聚義此約俗諦所釋若論真諦無一法可
0221a05: 聚以各無自體亦無作用故。故最勝王經
0221a06: 云佛告善天女五蘊能現法界法界即是五
0221a07: 蘊問處以何為義答論云識生長門義當知
0221a08: 種子義攝一切法差別義亦是處義問界以
0221a09: 何為義答是界分建立義以內外中間各對
0221a10: 待立故雜集論云一切法種子義謂依阿賴
0221a11: 耶識中諸法種子說名為界界是因義又能
0221a12: 持自相義又能持因果性義又攝持一切法
0221a13: 差別義問何因五蘊說唯有五答雜集論云
0221a14: 為顯五種我事故一身具我事謂內外色蘊
0221a15: 所攝二受用我事即受蘊三言說我事即想
0221b01: 蘊四造作一切法非法我事謂行蘊五彼所
0221b02: 依止我自體事謂識蘊是身具等所依我相
0221b03: 事義世間有情多於識蘊計執為我於餘蘊
0221b04: 計執我所。問何因處唯十二答雜集論云
0221b05: 由身及具能與未來六行受用為生長門故
0221b06: 唯依根境立十二處不依六種受用相識。
0221b07: 問何因界唯十八答雜集論云由身具等能
0221b08: 持過現六行受用性故身者謂眼等六根具
0221b09: 者謂色等六境過現六行受用者謂六識能
0221b10: 持者謂六根六境能持六識所依所緣故過
0221b11: 現六識能持受用者不捨自相故當知十八
0221b12: 以能持義故說名界。是以真諦不有世諦
0221b13: 非無迷之則一二情生悟之則性相無礙故
0221b14: 先德云真俗雙泯二諦恒存空有兩亡一味
0221b15: 常現。問萬法唯識正量可知又云境滅識
0222a01: 亡心境俱遣今觀陰入界等如上分析性相
0222a02: 宛然云何同境一時俱拂答上約世諦分別
0222a03: 似有非真但立空名終無實體所以首楞嚴
0222a04: 經微細推檢陰入界處一一皆空非因非緣
0222a05: 非自然性非因即是不自生非緣即是不他
0222a06: 生既無自他二法無法和合即是不共生非
0222a07: 自然性即是非無因生四句無生陰從何有。
0222a08: 破五陰文云佛告阿難譬如有人取頻伽
0222a09: 瓶塞其兩孔滿中擎空千里遠行用餉他國
0222a10: 識陰當知亦復如是阿難如是虛空非彼方
0222a11: 來非此方入如是阿難若彼方來則本瓶中
0222a12: 既貯空去於本瓶地應少虛空若此方入開
0222a13: 孔倒瓶應見空出是故當知識陰虛妄本非
0222a14: 因緣非自然性釋曰此破識陰也瓶喻於身
0222a15: 空喻於識故知虛空不動識無去來一陰既
0222b01: 虛四陰皆爾。故知色陰如勞目睛忽現空
0222b02: 華之相受陰如手摩觸妄生冷熱之緣想陰
0222b03: 如人說酸梅口中自然水出行陰如水上波
0222b04: 浪觀之似有奔流識陰如瓶貯虛空持之用
0222b05: 餉他國斯則非內非外不即不離和合既不
0222b06: 成自然亦非有若此是實則五陰不虛既
0222b07: 並世相而非真審知陰入而無體唯是性空
0222b08: 法界如來藏心無始無終平等顯現是以首
0222b09: 楞嚴經云佛告阿難是故如來與汝發明五
0222b10: 陰本因同是妄想汝體先因父母想生汝心
0222b11: 非想則不能來想中傳命如我先言心想酸
0222b12: 味口中涎生心想登高足心酸起懸崖不有
0222b13: 酸味未來汝體必非虛妄通倫口水如何因
0222b14: 談酸出是故當知汝現色身名為堅固第一
0222b15: 妄想即此所說臨高想心能令汝形真受酸
0223a01: 澀由因受生能動色體汝今現前順益違損
0223a02: 二現驅馳名為虛明第二妄想由汝念慮使
0223a03: 汝色身身非念倫汝身何因隨念所使種種
0223a04: 取像心生形取與念相應寤即想心寐為諸
0223a05: 夢則汝想念搖動妄情名為融通第三妄想
0223a06: 化理不住運運密移甲長髮生氣消容皺日
0223a07: 夜相代曾無覺悟阿難此若非汝云何體遷
0223a08: 如必是真汝何無覺則汝諸行念念不停名
0223a09: 為幽隱第四妄想又汝精明湛不搖處名恒
0223a10: 常者於身不出見聞覺知若實精真不容習
0223a11: 妄何因汝等曾於昔年一奇物經歷年歲
0223a12: 憶忘俱無於後忽然復前異記憶宛然曾
0223a13: 不遺失則此精了湛不搖中念念受熏有何
0223a14: 籌算阿難當知此湛非真如急流水望如恬
0223a15: 靜流急不見非是無流若非想元寧受妄習
0223b01: 非汝六根互用合開此之妄想無時得滅故
0223b02: 汝現在見聞覺知中串習機則湛了內罔象
0223b03: 虛無第五顛倒微細精想阿難是五受陰五
0223b04: 妄想成汝今欲知因界淺深唯色與空是色
0223b05: 邊際唯觸及離是受邊際唯記與忘是想邊
0223b06: 際唯滅與生是行邊際湛入合湛歸識邊際
0223b07: 此五陰元重疊生起生因識有滅從色除理
0223b08: 則頓悟承悟併消事非頓除因次第盡是以
0223b09: 若見五陰有即眾生世間若了五陰空即真
0223b10: 諦世間若達五陰實相即中道第一義正智
0223b11: 世間離此五陰三世間外更無一法能建能
0223b12: 立為俗為真一代時教所詮除此別無方便
0223b13: 悟此成佛迷此為凡唯是一心開合無異何
0223b14: 者以一陰名色四陰名心從心所生故稱為
0223b15: 色心是所依色是能依攝能歸所但是一心
0224a01: 本末元同體用常合宗鏡大旨於此絕言。
0224a02: 即知從來所執一切境界皆從識變盡逐想
0224a03: 生離識無塵識寂則諸塵並寂離想無法想
0224a04: 空則諸法皆空因緣自然俱成戲論知解分
0224a05: 別本末無從但有意言都無真實如此明達
0224a06: 頓悟前非終不更待空裏之華將期結果取
0224a07: 夢中之物擬欲牢藏杌見鬼空繩消蛇想渴
0224a08: 鹿罷馳於陽燄癡猿息弄於月輪遂乃靜慮
0224a09: 虛襟若凌空之逸翮隨緣養性猶縱浪之虛
0224a10: 舟畢故不造新任真而合道如是五陰六入
0224a11: 十二處十八界七大性等非是本來自然無
0224a12: 因而有非從今日和合因緣所生但是識心
0224a13: 分別建立今破此識性則七大性乃至一切
0224a14: 法皆空如尋流得源捕賊獲贓則無明怨對
0224a15: 生死魔軍應念俱消如湯沃雪唯如來藏妙
0224b01: 湛明心性真圓融十方界如波澄秋渚含
0224b02: 虛洞然雲朗晴空迥無所有所以首楞嚴經
0224b03: 云佛告阿難汝猶未明一切浮塵諸幻化相
0224b04: 當處出生隨處滅盡幻妄稱相其性真為妙
0224b05: 覺明體如是乃至五陰六入從十二處至十
0224b06: 八界因緣和合虛妄有生因緣別離虛妄名
0224b07: 滅殊不能知生滅去來本如來藏常住妙明
0224b08: 不動周圓妙真如性性真常中求於去來迷
0224b09: 悟生死了無所得是以先令照徹心境分明
0224b10: 後乃頓融須亡心境如華嚴演義云謂此華
0224b11: 嚴經中教人觀察若心若境如頌云欲知諸
0224b12: 佛心當觀佛智慧佛智無依處如空無所依
0224b13: 此令觀佛心也又頌云若有欲知佛境界當
0224b14: 淨其意如虛空此教觀佛境也次空心境頌
0224b15: 云法性本空寂無取亦無見性空即是佛不
0225a01: 可得思量無取即無境無見即無心又頌云
0225a02: 若有欲得如來智應離一切妄分別有無通
0225a03: 達皆平等疾作人天大導師即空心境也菩
0225a04: 薩凡夫所有心境觀照例知故經頌云知妄
0225a05: 本自真見佛則清淨又云心佛與眾生是三
0225a06: 無差別。問於世間法五蘊身中作何見解
0225a07: 成外道義云何通達成佛法義答外道不達
0225a08: 諸法因緣和合成諸蘊凡有所為皆是識陰
0225a09: 便於蘊上執有實我受用自在名為神主於
0225a10: 似常似一相續之中說有神性是外道義若
0225a11: 了內外和合因緣所成唯識所變似境所現
0225a12: 即第八識任持不斷似有相續即佛法義外
0225a13: 道不知將為實有迷無性之理執身見之愚
0225a14: 問前破五陰識義俱無云何建立唯識答一
0225a15: 為遣境故立識何者若不因識何以立境若
0225b01: 不顯識何以遣境二為以有妄想心故能知
0225b02: 名義何者若無妄則不能顯真若無真則不
0225b03: 能破惑故知破立在我染淨由心。問世間
0225b04: 無有一法不從緣生具何因緣能生萬法答
0225b05: 曾無心外法能與心為緣但是自心生還與
0225b06: 心為相義海云明緣起者如見塵時此塵是
0225b07: 自心現由自心現即與自心為緣由緣現前
0225b08: 心法方起故名為緣起法也經云諸法從緣
0225b09: 起無緣即不起乃至則知塵體空無所有今
0225b10: 悟緣非緣起無不妙但緣起體寂起恒不起
0225b11: 達體隨緣不起恒起如是見者名實知見何
0225b12: 謂實知見若見緣而不見體即是常見若見
0225b13: 體而不見緣即是斷見今從因緣而見性則
0225b14: 不落常於真性中而緣起則不墮斷名實知
0225b15: 見所以辯因緣行相者謂因事而顯理令理
0226a01: 不孤因理而成事令事融即。問般若無相
0226a02: 不受一塵云何又辯因緣答夫佛道正法皆
0226a03: 從緣生故云心法四緣生色法二緣起若執
0226a04: 不從緣生者皆非正法悉屬外道自然邪見
0226a05: 且心之一法若無第一親因緣者無有生現
0226a06: 行果之義則諸法不成立若無第二等無間
0226a07: 緣者則無開導引後生義無有相續全成間
0226a08: 斷若無第三所緣緣者則心無所慮處不能
0226a09: 牽心用心無所託乃心境俱成斷滅若無第
0226a10: 四增上緣者雖具前三緣若無增上即成障
0226a11: 礙法亦不生四緣具足方成心法若能明了
0226a12: 世間因緣所生之法方乃見無生之旨以即
0226a13: 生法達無生故且生法尚不知正因云何能
0226a14: 了無生妙理所以華嚴鈔云緣起深義佛教
0226a15: 所宗淨名經云說法不有亦不無以因緣故
0226b01: 諸法生法華經云諸佛兩足尊知法常無性
0226b02: 佛種從緣起是故說一乘又經云一切諸法
0226b03: 因緣為本中論云未曾有一法不從因緣生
0226b04: 是故一切法無不是空者則真空中道亦因
0226b05: 緣矣問涅槃經云若一切法從緣生者則知
0226b06: 無常是諸外道無有一法不從緣生則外道
0226b07: 有因緣矣答此明外道在因緣內執於緣相
0226b08: 以為常住是故破之言無常耳今明教詮因
0226b09: 緣妙理具常無常豈得同耶復宗者從多
0226b10: 分說所以因緣是所宗不應致疑故知唯是
0226b11: 一心緣起法門以法無自性隨心所現所現
0226b12: 之法全是自心所以本末相收皆歸宗鏡何
0226b13: 者內即是本外即是末以唯心義則內收外
0226b14: 託境生心則末亦收本若以法性為本法性
0226b15: 融通緣起相由則塵包大身毛容剎土故合
0227a01: 為一大緣起也故知有智慧無多聞有多聞
0227a02: 無智慧俱不達實相聞慧具足真見心原如
0227a03: 經云若欲學般若應學一切法又云若欲了
0227a04: 達因緣等無間緣所緣緣增上緣者應當學
0227a05: 般若智論釋云不破四緣之義唯破四緣之
0227a06: 執如水中之月不破所見只破所取故知但
0227a07: 有能取執情則非幻而成幻法若成無所得
0227a08: 慧則非幻尚自不生般若真性何所滯乎。
0227a09: 問八識之中覆真習妄何識造業何識為因
0227a10: 何識為依成其妄種答前五識取塵第六識
0227a11: 為因第七識計我造業第八識為依以此生
0227a12: 死苦果不斷楞伽經偈云如水大流盡波浪
0227a13: 則不起如是意識滅種種識不生釋云謂五
0227a14: 識取塵轉入六識六識記法為因七識攀緣
0227a15: 六識造善惡業得未來生死覆障八識不得
0227b01: 顯現若五識不取塵即無六識六識無故七
0227b02: 識不生七識不生故則無善惡業無善惡業
0227b03: 故即無生死無生死故如來藏心湛然常住
0227b04: 即是六七識滅建立八識又八識為五六七
0227b05: 識所依與諸識作因者即第六識心諸識依
0227b06: 之如水盡則無波浪六識滅七識亦不生故
0227b07: 云一念無明風鼓動真如海無明風盡識浪
0227b08: 不生則覺海性澄圓圓澄覺元妙問一切世
0227b09: 問因果相酬生死不絕於諸識中何識為主
0227b10: 答生滅因緣最初依阿賴耶識為體以意識
0227b11: 為用如是三世因果流轉不絕功在意識以
0227b12: 是義故意名相續識起信論云復次生滅因
0227b13: 緣者謂諸眾生依心意識轉此義云何以依
0227b14: 阿耶識有無明不覺起能見能現能取境
0227b15: 界分別相續說名為意此意復有五種異名
0228a01: 一名業識謂無明力不覺心動二名轉識謂
0228a02: 依動心能見境相三名現識謂現一切境界
0228a03: 相猶如明鏡現眾色像現識亦爾如其五境
0228a04: 對至即現無有前後不由功力四名智識謂
0228a05: 分別染淨諸差別法五名相續識謂恒作意
0228a06: 相應不斷任持過去善惡等業令無失壞成
0228a07: 熟現未苦樂等報使無違越已曾經事忽然
0228a08: 憶念未曾經事妄生分別是故三界一切皆
0228a09: 以心為自性離心則無六塵境界何以故一
0228a10: 切諸法以心為主從妄念起凡所分別皆分
0228a11: 別自心心不見心無相可得是故當知一切
0228a12: 世間境界之相皆依眾生無明妄念而得建
0228a13: 立如鏡中像無體可得唯從虛妄分別心轉
0228a14: 心生則種種法生心滅則種種法滅故。
0228a15: 御錄宗鏡大綱卷十四
0228b01: 音釋
0228b02: 筋音斤骨絡。壓乙甲切。愐音勉思也。眩于眷切音衒。酸澀上筭
0228b03: 平聲下森入聲。贓茲即切受賄也。
