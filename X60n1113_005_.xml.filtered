0110a01: 律苑事規卷第五
0110a02: 四明演忠律寺住持嗣祖比丘省悟編述
0110a03: 月　聖節啟建
0110a04: 啟建滿散佛祖誕忌日用諸儀律中無文今借澤山
0110a05: 師兄禪林備用為式編之然上堂入室告香備香問
0110a06: 訊兩展觸禮之類皆除去之原其坐具之制為護身
0110a07: 護衣故觸禮之法頭若至地身衣有污非所宜也如
0110a08: 白佛回向右語等文謹嚴切當有可用者依而行之
0110a09: 中間有用禪宗公案以律苑事相改而補之以備
0110a10: 乎行事云爾列之于后。
0110a11: 一啟建行香鈸及跪爐多有律院亦如是行香今取
0110a12: 之除去揖香出班問訊獨此一項行香鈸外皆不
0110a13: 用。
0110a14: 一禪規二展三禮今律規併作大展三拜詞語先寒
0110a15: 暄次敘事一併稱之住持不答拜但低身立受若
0110a16: 免拜則問訊直陳其事。
0110a17: 一禪規觸禮之法有污身衣盡除去之。
0110a18: 一大展九拜詞語先敘事次寒暄並同禪規。
0110a19: 一交代職事更立為主律院不曾行故去之。
0110a20: 一特為茶湯而揖坐揖香揖湯鳴板鳴並同禪規
0110a21: 新受職人送歸位等禮並去之。
0110a22: 啟建屆期禮加嚴肅僧員給假不許容情堂司預書
0110a23: 黃榜輪僧簿及上殿經目預辨啟建大牌及啟建疏
0110b01: 丈染疏隔宿備拌袱爐燭香合維那具威儀帶堂司行
0110b02: 者人僕拓拌詣方丈僉疏堂司行者通覆住持出即
0110b03: 燒香稟云來白啟建某節拜請和尚僉疏呈疏僉了
0110b04: 問訊而退此禮甚重理當依行大殿嚴設香花燈燭湯茶供儀
0110b06: 侍者下畢鳴行香鈸住持上香侍者捧香合禪規又有維那
0110b07: 揖香東西兩班對出上香問訊之禮香畢大眾同展三拜此拜佛為告
0110b08: 祝　天壽也住持不收具就跪爐非法也維那白佛
0110b09: 宣疏至右伏以住持再燒香展拜跪爐知客跪進手
0110b10: 爐侍者跪進香合宣疏畢知客跪接爐住持收具或
0110b11: 住持受州縣關請不在而前堂首座偏位跪爐堂司
0110b12: 行者跪進手爐復跪接爐座司茶頭跪進香合維那
0110b13: 舉楞嚴回向啟建　堂司行者隔日將輪僧簿請住
0110b14: 持頭首眾僧僉書上下字名具寫差單輪排經目于
0110b15: 上揭挂殿內至日住持同眾上殿看經各務嚴肅鳴
0110b16: 大鐘上殿各炷香三拜歸位看經維那當詣殿燒香
0110b17: 一炷大展三拜知客躬當點茶湯庫司嚴設香燭點
0110b18: 心湯荼堂司行者供送恐有缺典維那時常照拂至
0110b19: 晚鳴大鐘下殿每日僧員依戒輪定堂司庫子直殿
0110b20: 行者時時守坊官員到來拈香鳴鐘集眾諷經方丈
0110b21: 庫子迎送凡遇聖節啟散暫到客司給由隨身照證
0110b22: 今時不行住持領眾看經知事營供表務在虔誠當報
0110b23: 水土之恩也滿散節目並同堂司製疏具列經文例
0110b24: 留交割準備刷具凡住持公出歸日不問近遠鳴鐘
0110c01: 集眾門迎詣方丈人事眾散住持更不用巡寮報禮
0110c02: 也。
0110c03: 自佛偈玉毫騰輝　金色炳曜　具大人相　號正知　瞻之仰之　福滿沙界
0110c04: 又偈大圓滿覺　應跡西乾　心包大　量周沙界
0110c05: 回向上來諷誦洪因端為祝延　聖壽萬安金剛無量壽佛仁王菩薩云云至波羅蜜
0110c06: 伏願皇風永扇　帝道遐昌　佛日增輝　法輪常轉
0110c07: 跪由暫到一僧（某甲）上座今月巳日恭遇天節已於本寺啟散訖憑此為照者
0110c08: 年　月　日　（某甲寺）知客　某押　給
0110c09: 右語啟建伏以紅日升時四海賴照臨之慶紫雲深處
0110c11: 數之壽量
0110c12: 皇帝陛下恭願淵珠山玉令夷夏之歸仁車同
0110c13: 軌書同文盡山川之一統但臣僧某甲下情無任瞻
0110c14: 天望聖激切屏營之至　謹疏。
0110c15: 滿散伏以天開閶闔慶流虹遶雷於斯辰人華封悉
0110c16: 望日瞻雲於此際爰畢三旬之華藏聿嚴萬歲之山
0110c17: 呼恭願歷數在躬文明至治九五福曰富曰壽無彊
0110c18: 惟休八千歲為春為秋自今而始。
0110c19: 右語前敘意與後啟建牌恭
0110c20: 惟前敘意一同今不重筆也。
0110c21: ○啟建牌式純用黃紙楷書
0110c22: 　　大元國某道某路某寺
0110c23: 　　　　月　　日恭遇
0110c24: 　　天壽聖節本寺預於今月　　日恭就
0111a02: 　　　　金剛無量壽道場一月日逐日輪僧上殿披
0111a03: 　　　　閱
0111a04: 　　　　經文宣持
0111a05: 　　　　密號所萃
0111a06: 　　　　洪因端為祝延
0111a07: 　　今上皇帝聖壽萬安者
0111a08: 　　　　右　恭　惟
0111a09: 　　　　佛日洞明
0111a10: 　　　　天龍昭格
0111a11: 　　年　月　日　都監寺臣僧　某甲　住持　臣僧　某甲　謹言
0111a12: 盈　聖節官請開講
0111a13: 今時多於鄉下差請而來先用參官禮見上等以順
0111a14: 世情合用禮儀于后　轎番四人　排二人　行
0111a15: 者打備槌侍者一人　轎并蓆　油燭　法
0111a16: 被　香合　拂子　大香一片宜避諱字。
0111a17: 轉通禮宜官員一人執手爐至方丈請說法重祝讚也侍者問訊住持坐
0111a18: 轎香花鈸迎至法堂前側首出轎眾官前問訊眾去
0111a19: 頭袖住持轉身至中間手朝東西普同和南登座侍
0111a21: 此香不假裁培之力天生自然密為薰染之祥神化
0111a22: 莫測價重三千之界鼻資八百之功今月　　日恭
0111a23: 遇
0111a24: 天壽聖節奉為某道某路合屬文武官班熱向爐中
0111b01: 端為祝延
0111b02: 今上皇帝聖躬萬歲萬歲萬萬歲陛下恭願
0111b03: 閻浮提統是封疆殑伽沙俱為壽量　侍者接香以
0111b04: 左手插爐中右手拈從香一炷合插香宜子細不
0111b05: 可墜下住持上踏問訊欽衣趺坐中間有著鞋而坐者以便於後
0111b06: 起身也侍者下座問訊畢至東首側立次諸山出班問
0111b07: 訊叉手出班合掌歸位住持宜起身受禮不起亦得而無彼此
0111b08: 相敬之儀畢侍者揖眾官坐登座開合左手上香
0111b09: 一炷合轉身提坐具問訊住持謂之請法也側立
0111b10: 過拂子與住持住持舉提綱云。
0111b11: 今觀釋迦如來昔為護明菩薩未離都已巳誕王宮
0111b12: 未轉法輪已巳度諸有豈在無憂樹下出乎大術胎中
0111b13: 九水共沐一身八方各行七步指天指地三界稱尊
0111b14: 食麥食麻六載成道四十九年三百餘會經通五人
0111b15: 共說律為金口親宣所以道戒德難思冠超眾象為
0111b16: 五乘之軌導寔三寶之舟航依教建修定慧之功莫
0111b17: 等住持佛法群籍於茲息唱更能揭開戒網拶透玄
0111b18: 關明持犯離持犯相萬籟吟風窮真妄源千江印月
0111b19: 超凡入聖豈假他求見性明心還須自水朝東海
0111b20: 浩浩乎蕩蕩乎民無能名焉星拱北辰昭昭然歷歷
0111b21: 然吾無隱乎爾說禪講律共趣佛乘土普天咸歸
0111b22: 王化　良久云。
0111b24: 安床東以便後取住持合掌回向云某道某路總
0111c01: 官府或州或縣或司隨宜添改　月　日恭遇
0111c02: 天壽聖節預於　月　日恭就某寺大佛寶殿啟
0111c03: 建金剛無量壽道場一月日逐日輪官上殿拜首拈
0111c04: 香僧眾披閱經文揄揚佛號此時命某寺住持臣僧
0111c05: 某甲陞于此座講演毗尼妙儀一席所萃洪因端為
0111c06: 祝延
0111c07: 聖壽萬安者　次敘謝以手揖眾云　某甲樗櫪不
0111c08: 才濫叨律剎今月　日恭遇既曰祝贊不應敘謝可於迴向後便結座
0111c09: 今且隨時出之。
0111c10: 天壽聖節伏某州某司帖請某甲於今月　日開
0111c13: 屬文武官班諸位相公或行省官或朝廷差來官當先入之教禪律三
0111c14: 宗諸山師德江湖名勝高人俯臨座席為法作證祗
0111c15: 對之間不勝戰汗祝
0111c16: 聖人壽不敢一一敘德裝讚即容下座詣前申謝伏
0111c17: 惟慈察侍者於座東取拂子與住持了結座云。
0111c18: 記得律中道境既無量戒亦非一略則八萬四千廣
0111c19: 則無量無邊且道界境戒量與
0111c20: 當今皇帝聖躬壽量是同是別良久云天上有星皆
0111c21: 拱北人間無水不朝東　下座云久立眾慈伏惟珍
0111c22: 重座下即謝眾官及諸山師德為法作證也。
0111c23: 昃吳　千秋節開講
0111c24: 祝香提綱結座規式並與聖節同祝香云此香產靈於清淨
0112a01: 覺地育秀於光明寶林一統俱沐其恩連城豈酬其
0112a02: 價恭願　配德乾坤合明日月紹赫赫炎炎之祚成
0112a03: 巍巍蕩蕩之功克享天心永作人主　提綱。
0112a04: 文殊師利是法王子輔釋迦如來吉祥觀音稱安樂
0112a05: 人佐無量壽佛絲成線二掌浪鳴觀我如來淨法
0112a06: 界身本無出沒大悲願力示有去來暫離兜率陀天
0112a07: 下降迦毗羅國住胎出胎示八相而成道密說顯說
0112a08: 以五時而度人經律論三藏鼎分教禪律三宗派別
0112a09: 機緣不等提誘多方軌導聖戒德獨超於眾象住
0112a10: 持佛法毗尼實冠於群宗立教雖有萬門到家初無
0112a11: 二道法華開聲聞而佛月落不離天涅槃扶小律以
0112a12: 談常水流元在海超出四重樓閣決開五義分通翠
0112a13: 竹黃華盡是真如般若溪聲山色無非長舌淨身將
0112a14: 此最上乘以永無疆祚似玉藏右虹氣隱于山川如
0112a15: 雲升天龍澤沛乎宇宙慈風伏皇風而扇令旨體聖
0112a16: 旨而行歲祝千秋日享五福　然雖如是未審祝
0112a17: 壽底句如何舉似良久云曰壽曰富而多男願華
0112a18: 封之祝宜民宜人而受祿再賡周雅之章　結座
0112a19: 　古人有言大德必得其位必得其祿必得其名必得
0112a20: 其壽　因成四句。
0112a21: 瑤光貫月赤光高仙侶排空奏玉簫
0112a22: 梵壽如來添祿筭九天王母進幡桃
0112a23: 辰　聖節祝香
0112a24: 待眾宮立班喝拜了舉云僧祝讚時懷香出眾對
0112b01: 牌座前立定執香云。
0112b02: 威音王如來前栽倍種子三都田地獨露先春長生
0112b03: 天氣力裏茂長根苗萬國封疆普大蔭某道某路
0112b04: 月　　日恭遇
0112b05: 天壽聖節預於　月　日恭就某寺大佛寶殿啟
0112b06: 建金剛無量壽道場一月日。
0112b07: 若啟建直云此時無為若習儀云今當滿散此時習儀行禮無奉為若滿散云此時恭就某處滿散。
0112b08: 奉為本路合屬文武官班將此寶香爇向爐中端為
0112b09: 祝延　今上皇帝聖躬云云皇帝陛下恭願。
0112b10: 一人有慶遙瞻北關之尊萬壽無疆願南山之祝
0112b11: 了歸元位立之。
0112b12: 宿　聖節放生
0112b13: 眾官拜了僧道祝讚畢不用懷香至放生處但朝北
0112b14: 念放生文云。
0112b15: 聖誕今朝瑞氣多歡呼萬歲滿山河
0112b16: 大恩大德充天地鳶自翔雲魚躍波
0112b17: 念訖而散。
0112b18: 列　日月蝕祝香伏願
0112b19: 此香根盤一統葉覆大千孕日月之華精鍾天地之
0112b20: 秀氣某年某月日日夜月有食之某路某洲某司官與合
0112b22: 將此寶香熱向爐中專用祝延
0112b23: 今上皇帝聖壽萬安次伸奉日月宮天子以助威神
0112b24: 所冀　妖魔退舍陽德素魄還光究兩目於上天照群生
0112c01: 於下土念訖誦向。
0112c02: 張　祈雨請晴祝香伏願并祈雪
0112c03: 此香天地孕靈古今挺秀栴檀林更非別本兜樓波
0112c04: 獨羨佳名香雲心一縷纔飄甘澤通天色十分大沛開朗。
0112c05: ○佛天願雨佛慈有感聖德無私動下九天即解
0112c06: 龜疇之拆霖為三日足沾魚夢之祥。
0112c07: ○觀音願雨救苦導師觀音慈父將寶瓶之淨水
0112c08: 洒楊枝沾大地之焦枯頓甦禾稼一雨三日惠澤
0112c09: 滂沱萬廩千倉歡聲浹洽。
0112c12: 大有。
0112c13: ○祈晴釋迦世尊觀音慈父施無畏力用大悲心
0112c14: 掃淨碧天莫使癡雲作孽撥開皎日陡教大地生輝
0112c15: 五禾無淹溺之憂六種有收成之望如斯祈懇即賜
0112c16: 感彰。
0112c17: ○祈雪一冬得雪則年可格於屢豐三白呈祥則
0112c18: 天妙施於大巧裒集邇遐僧堂道昭告上下神祇天
0112c19: 道雖遙人心可感釋迦調御觀音導師以父母心副
0112c20: 眾生願溥三輪功用煎四大海水點點成華現十力
0112c21: 神通遍一統封疆皚皚積玉。
0112c22: 寒　大殿藏殿祝聖
0112c23: 凡旦望之日早懺之前眾誦大悲一遍住持燒香
0113a02: 值月旦望今辰謹集僧眾恭趨寶殿諷誦秘章揄揚佛
0113a03: 號所萃洪因端祝延　亦有住持自迴向
0113a04: 今上皇帝聖壽萬安皇太后皇后齊年皇太子叡筭
0113a05: 千秋遙望　聖躬祝陪天筭金剛無量壽佛延壽王
0113a06: 菩薩摩訶般若波羅蜜了不誦小經便乃禮懺懺畢
0113a07: 過堂早粥粥了鳴僧堂前鐘集眾鳴轉藏行者打
0113a08: 鈸鈸無所免之維那舉消災經遶藏行道三以
0113a09: 表法輪三轉期帝道遐昌也立定結經維那舉南無
0113a10: 無量壽佛迴向云。
0113a11: 大圓照中有華藏海功超造化道絕名言三光電卷
0113a12: 而實相閑六合雷奔而湛然寂不思議法難盡讚揚
0113a13: 諷誦消災威德經運轉天宮法寶輪藏稱揚佛號
0113a14: 所集洪因端為祝延云云如前。
0113a15: 又云三轉法輪於大千其輪本然常清淨天人得道
0113a16: 斯為證三寶從茲現世間今時初八二十三齋日亦
0113a17: 行轉藏諷說。
0113a18: 來　朝廷祈禱
0113a19: 凡遇焚修祈禱須虔誠齋沐如法鋪陳花果新鮮香
0113a20: 燭殊勝殿宇時時洒掃僧眾整肅威儀官員拈香加
0113a21: 禮迎送住持知事無涉他緣耆舊齋舍常切嚴淨期
0113a22: 必致功有攸歸山門祈禱庫司先覆住持意旨預
0113a23: 呈維那堂司行者報寮挂牌二時集眾諷誦啟散嚴
0113a24: 設供養克期功各冀專誠。
0113b01: 暑　如來降誕
0113b02: 將屆誕期堂司行者率眾財具數送庫司營供養此
0113b03: 古法也在住持講行維那命作者製右語既有霅溪法師禮文
0113b04: 不製亦得僉疏並與聖節同庫司預令行者嚴設毗藍園
0113b05: 內安太子銅像煎香湯安二小杓於盆內大佛前敷
0113b06: 陳供養至日辰時大眾各具威儀同詣大殿如諷誦
0113b07: 而立住持燒香歸位立定維那舉浴佛偈文如后有處多是
0113b08: 首座舉經舉佛可隨方也。
0113b09: 右旋浴佛宜備銅錢各歸蒲團位眾展具住持上香
0113b10: 復位同眾三拜不收具進前湯進食侍者下竟復
0113b11: 位眾三拜上香下點茶眾三拜禪規鳴三下講特為鱧眾跪
0113b12: 住持執爐維那舉香華二偈如結界儀中了住持舉禮文
0113b13: 總白頭至三請已巳眾起身住持舉白云佛偈天上天下無如
0113b14: 佛　如禮文中了維那進前宣疏了舉變食歸位眾三拜
0113b15: 做禮如禮文中以下皆維那舉唱做禮畢眾收具舉遺教經或安
0113b16: 樂行品了或迴向或只念願滅三障諸煩惱偈亦得云云後結云十方三世云云至波
0113b17: 羅蜜右旋而散回向云上來諷經功德回向真如實際
0113b18: 莊嚴無上佛果菩提四恩普報三有齊資法界眾生
0113b19: 同圓種智十方三世一切諸佛諸尊菩薩摩訶薩摩
0113b20: 訶般若波羅蜜云云。
0113b21: ○白佛偈
0113b22: 一月在天影涵眾水一佛出世各坐一花
0113b23: 白毫舒而三界明甘露洒而四生潤
0113b24: ○浴佛偈
0113c01: 我今灌沐諸如來淨智莊嚴功德聚
0113c02: 五濁眾生令離垢同證如來淨法身
0113c03: 右語　某道某路某縣某寺稟　如來遺教住持
0113c04: 比丘某甲與眾比丘等今月初八日伏值　本師
0113c05: 釋迦如來大和尚慶誕之辰聊營庶羞以伸供養
0113c06: 者。
0113c07: 右伏以兜率天宮不起于座而常說是法毗藍園內
0113c08: 乘大願力而示現受生顧上下與四維稱獨尊於三
0113c09: 界芳流像教屬此日之誕彌瑞涌龍淵當年之灌
0113c10: 沐本師釋迦如來大和尚伏願運甚深之智海回既
0113c11: 倒之狂瀾盛世光明上延　聖主無疆壽微塵含識
0113c12: 同證如來淨法身　　謹疏。
0113c13: 往　如來涅槃成道
0113c14: 佛忌禮文霅溪法師出之成道之禮亦不可缺而禪
0113c15: 林有古語錄之于后預日製疏率眾財營供養集眾
0113c16: 上香三拜湯進食三拜上香下進茶三拜禪規鳴
0113c17: 三下講特為禮眾跪舉香華二偈如結界儀中住持執爐舉禮文
0113c18: 總頭白佛宣疏變食做禮依岳法師禮贊禮畢眾收具舉遺
0113c19: 教經回向右旋而散並與佛誕禮同。
0113c20: ○白佛偈
0113c21: 淨法界身本無出沒大悲願力示有去來
0113c22: ○又成道
0113c23: 正覺山前明星而悟道大千界內駕慧日以流
0113c24: 輝。
0114a01: 右語涅槃疏語大智律師出之如芝園集第十三卷中今不再出。
0114a02: 疏節敘情與佛誕同但改慶誕為涅槃為異耳。
0114a03: 成道雪覆千山大地春回寒谷星明午夜覺天雲散長
0114a04: 空示六年苦行之因證歷劫進修之果某甲等叨承
0114a05: 末運忝嗣宗猷深懷麻麥之茲焉有愧處奉蘋蘩
0114a06: 之供理亦難忘　本師釋迦如來大和尚伏願光照
0114a07: 臨開發蒙昧大千國土永延
0114a08: 聖主福壽康寧一切眾生咸證如來智慧德相。
0114a09: 秋　蘭盆供
0114a10: 七月十五日蘭盆供堂司行者預率眾財具數送庫
0114a11: 司營供養以報父母恩德也染疏僉疏與聖節同至日於
0114a12: 大佛前敷陳供養大眾各具儀到殿與南山忌同住持上
0114a13: 香眾三拜不收具進前湯進食侍者下竟復位眾
0114a14: 三拜上香下點茶眾三拜跪不收具禪規鳴二下講特為茶
0114a15: 禮住持執爐維那奉香華二偈有處乃是首座舉唱了住持舉
0114a16: 禮文總白頭至請佛已巳眾起立歎三寶願了維那
0114a17: 宣疏變食歸位眾三拜做禮如靈芝禮文中畢眾收具舉蘭
0114a18: 盆經了眾回向云　以此修行修善根報答父母劬
0114a19: 勞德存者福樂壽無窮亡者離苦生安養四恩三有
0114a20: 諸含識三塗八難苦眾生俱蒙晦過洗瘕疵盡出輪
0114a21: 回生淨土十方三世云云右旋而散。
0114a22: 右語蘭盆疏語大智律師出之如芝園集第十三卷中。
0114a23: 收　南山靈芝祖忌
0114a24: 南山禮文孤山出霅溪出堪律師出靈芝禮文安律師出將屆忌辰堂
0114b01: 司預命染疏與聖節同右語齋路如后住持專誠山門執事
0114b02: 備辨東浙律苑維那做南山忌知客做靈芝忌一切
0114b03: 齋供所需皆出當忌者職事費錢以為出世根若
0114b04: 此孰肯留心於祖文者哉悲夫當忌者先委請執事
0114b05: 人借辨器皿分頭管之時提點法堂敷陳玩具晝參
0114b06: 頭差行者排辨守直法堂掛真嚴設祭筵爐瓶香几
0114b07: 一一如儀上間即設禪椅拂子衣架挂法衣下間設
0114b08: 椅子經案爐瓶香燭部文而已巳設床摺者非也堂司
0114b09: 行者覆方丈諸寮當晚諷經并覆來日半齋各具威
0114b10: 儀散忌諷經參前鳴僧堂前鐘集眾鳴特為湯
0114b11: 住持上香三拜不收具進前上湯侍者下竟復位三
0114b12: 拜進前揖湯問訊三拜收具直日人鳴引子維那舉
0114b13: 遺教經回向畢眾散　昏鐘鳴集眾諷經住持上香
0114b14: 維那舉經畢回向　次行堂參頭領眾排前喝參禮
0114b15: 拜諷經　作寮排列聲喏參拜諷經　次日早粥罷
0114b16: 住持如常上香上湯維那舉經回向　半齋鳴僧堂
0114b17: 前鐘集眾如常諷誦排立俟住持燒香歸位立定維
0114b18: 那舉南無南山祖師大智律師菩薩右旋從真前各歸蒲團位
0114b19: 展具三拜不收具點湯進食侍者下竟復位眾三拜
0114b20: 燒香下點茶眾三拜不收具鳴三下講特為茶
0114b21: 禮眾跪住持執爐維那舉然香偈散華偈了住持舉
0114b22: 禮文總白頭至三請已巳眾起身住持白真云代有覺人云云
0114b23: 端嚴具足云云眾隨念了維那進前宣疏畢舉變食歸位
0114b24: 眾三拜做禮如禮文中以下皆維那舉唱禮畢眾收具舉遺教經
0114c01: 了云願滅三障偈了十方三世云云了大眾右旋而
0114c02: 散山門設供無有品食。
0114c03: 初夜回向　悲願深重道大難名忝借潤於餘波致
0114c04: 有光於末裔仰冀真慈俯垂照鑑今月初三初一日伏值
0114c05: 南山靈芝大師示寂之辰營備香羞預伸供養諷誦經文
0114c06: 稱揚聖號所集殊勛上酬慈蔭伏願群機有賴報揚
0114c07: 太一芝苑之家風妙智無窮成就圓宗之根器十方三世
0114c08: 云云　又回向云　上來諷經功德奉為南山靈芝大師
0114c09: 莊嚴無上佛果菩提十方三世云云如前願滅三障偈亦得。
0114c10: 右語南山齋忌疏語大智律師出靈芝疏希顏法師出並在芝園集中。
0114c11: 冬　開山祖忌
0114c12: 當遵舊典不忘厥祖可力行之若檀越建寺就請開
0114c13: 山例當修忌或立事功於山門者勿拘也須當於法
0114c14: 堂中間鋪設集眾諷經展拜與南山忌同　回向云
0114c15: 寶明空海湛生死漩澓之波大寂定門融今古去來
0114c16: 之相仰冀真慈俯垂照鑑今月　　日伏值開山某
0114c17: 人和尚示寂之辰常住營備齋羞以伸供養比丘眾
0114c18: 諷誦經文稱揚聖號所集殊勳奉為真慈增崇品位
0114c19: 伏願曇華出現重開覺苑之春慧日長明永燭昏衢
0114c20: 之夜十方三世云云。
0114c21: 藏　諸祖忌
0114c22: 道行崇重功宰山門隔日法堂鋪設不可越例若例
0114c23: 祖忌如常粥罷諷經當請牌座法堂敷設供養依法
0114c24: 上香住持兩班展拜侍者班尾拜或大眾拜有處只
0115a01: 就祖堂下食一分諷經甚非禮也　回向　仰冀真
0115a02: 慈俯垂照鑑今月　日山門伏值前住當山第巳
0115a03: 代某人和尚示寂之辰營備香羞以伸供養諷誦經
0115a04: 文稱揚聖號所集殊勛奉為真慈增崇品位十方三
0115a05: 世云云。
0115a06: 閏　嗣法師忌
0115a07: 先德唯以弘闡宗乘發明自己巳誨示方來知有授受
0115a08: 以報德也禪宗近代大川做浙翁和尚忌橫川做天
0115a09: 目和尚忌方丈設位置食一分燒香一炷大展九拜
0115a10: 不許諷經二大老深有意焉然尊師重道禮不可虧
0115a11: 忌辰須設供衣閤中預計錢物歸常住置祭設供法
0115a12: 堂鋪陳法座挂真與南山忌同但不做禮須請時為
0115a13: 湯請名德西堂光伴到坐其右無則己巳之住持行禮
0115a14: 鳴三下退座堂司行者覆參前諷經挂牌報諸寮
0115a15: 并報來日半齋各具威儀散忌諷經昏鐘鳴集眾諷
0115a16: 經侍者令方丈客頭預請兩班耆舊伴真湯果於法
0115a17: 堂上間設位行者計位鋪排如法眷屬尊長同門兄
0115a18: 弟皆當請之小師師孫不可同食僧眾諷經散侍者
0115a20: 香上湯復位侍者燒香下湯行湯果次早粥罷上香
0115a21: 上湯住持展拜僧眾諷經回向　鄉人法眷隨即舉
0115a22: 經半齋鳴僧堂前鐘集眾與南山忌同住持上香展
0115a23: 具三拜不具上湯進食侍者下竟三拜燒香下
0115b01: 三下講特為禮退座具舉經回向而散凡諷經時
0115b02: 住持即在真左有法眷同列齋時入堂住持燒香一
0115b03: 炷大展三拜入位侍者行多見法堂諷經俵甚
0115b04: 非所宜。
0115b05: 餘　九祖頌
0115b06: 法正為初二法時三聰四覆五光隨
0115b07: 六雲洪七八智首九祖南山皆聖師
0115b08: 九祖聖師豈可稱其單諱為此頌者乃便於後人記
0115b09: 持耳非慢也今列之于后。
0115b10: 初祖法正尊者二法時律師三法聰律師
0115b11: 四道覆律師五慧光律師六道雲律師
0115b12: 七道洪律師八智首律師九南山律師
0115b13: 成　送法衣
0115b14: 專使首到客司人事知客同專使上侍司煩通報方
0115b15: 丈或即相接或在來早侍者令客頭報請兩班專使
0115b16: 插香先通客禮起爐前謝茶畢再插香三拜免則止
0115b17: 之柈袱托呈法衣信物入座光伴茶罷轉特為位
0115b18: 湯兩班同送安下處侍者引巡寮別日致祭拈衣
0115b19: 有佛事禮與下遺書同。
0115b20: 
0115b21: 律苑事規卷第五
