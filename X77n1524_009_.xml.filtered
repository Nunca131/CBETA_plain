0427a04: 
0427a05: 
0427a06: 補續高僧傳卷第九
0427a07: 
0427a08: 吳門華山寺沙門　明河　撰
0427a09: 習禪篇
0427a10: 宋　黃檗全禪師傳
0427a11: 道全。洛陽王氏子也。生不食葷血。父母使事其舅廣
0427a12: 愛演公得度。二十具戒。游彭城。歷壽春。受華嚴清涼
0427a13: 說於誠法師。朝授師說。夕能為其徒講。彭城有隱士
0427a14: 董君。識師非凡人也。勸游南方。問無上道師乃棄所
0427a15: 學。渡江。首從甘露禪師。茫無所見。復從棲賢秀禪師。
0427a16: 秀勇於誨人。示以道機。迷悶不能入。深自悔恨。至啗
0427a17: 惡食飲惡水以自礪。凡七年。秀游高安。事真淨文禪
0427a18: 師。五年而悟。告文曰。吾一槌打透無底藏。一切珍寶
0427a19: 皆吾有。文可之。自是言語偈頌。發如湧泉。高安太守。
0427a20: 請住石臺清涼。已巳徙黃檗。師為人。直而淳信。不飾外
0427a21: 事。元豐六年。師得疾甚苦。從醫於市。時眉山蘇轍。謫
0427a22: 高安。師謂之曰。君靜而惠。可以學道。且云。吾病夙業
0427a23: 也。殆不復起矣。君念道異時相見。毋相忘也。病小愈。
0427a24: 遠居山中。次年冬。轍移績溪將行。意師必來別。師竟
0427b01: 以病不出。十二月乙丑。與眾訣。趺坐而化。體香軟。停
0427b02: 十五日茶毗。得舍利光潔無數。年四十九。臘三十。葬
0427b03: 斷際塔之右。轍為銘焉。
0427b04: 石頭懷志上座傳
0427b05: 懷志上座。婺州吳氏子。年十四。事智慧院寶偁為師。
0427b06: 試所習落髮。性夷簡。飽經論。東吳學者尊事之。對
0427b07: 客曰。吾欲會天台賢首惟識三宗之義。衷為一書。以
0427b08: 息影跡之諍。適有禪者。居坐末曰。賢首宗祖師為誰。
0427b09: 志曰。杜順和尚。禪者曰。順有法身頌曰。懷州牛喫禾。
0427b10: 益州馬腹脹。天下醫人。灸左膊上。此義合歸天
0427b11: 台唯識二宗何義耶。志不能對。禪者曰。何不游方去。
0427b12: 志於是罷講。南詢至澗山。時雲菴和尚在焉。從之游
0427b13: 甚久。去游湘上。菴於石頭雲溪。二十餘年。氣韻閑淡。
0427b14: 遇客多不言。侍者問之。志曰。彼朝貴人。多知多語。我
0427b15: 粥飯僧。見之自然。口吻遲鈍。作偈曰。萬機休罷付癡
0427b16: 憨。跡時容野鹿參。不脫麻衣拳作枕。幾生夢在綠
0427b17: 蘿菴。或問住山何味。答曰。山中住。獨掩柴門無別趣。
0427b18: 三箇柴頭品字煨。不用揮毫文彩露。崇寧改元。志年
0427b19: 六十二矣。曳杖造龍安。人莫之留。一日問侍僧曰。日
0427b20: 何時。曰夕矣。遂笑曰。夢境相逢我睡已巳覺。汝但莫負
0427b21: 叢林。即是報佛恩德。言訖泊然而逝。收骨。塔於乳
0427b22: 下。
0427b23: 法雲杲師傳
0427b24: 佛照杲禪師。自妙年遊方。謁圓通璣公。命首眾秉拂。
0427c01: 機遲而訥。眾笑之。有赧色。次日僧堂點茶。見茶瓢墮
0427c02: 地跳躍。乃得應機三昧。後依真淨。因讀祖偈。豁然大
0427c03: 悟。謂人曰。我於紹聖三年十一月二十一日。悟得方
0427c04: 寸禪。出世住歸宗。尋被詔居淨因。杲以力參深到。語
0427c05: 不入時。凡示眾。舉老僧。寧八年。文帳在鳳翔府
0427c06: 供申。當年崩了華山四十里。壓倒八十村人家。汝輩
0427c07: 後生。茄子瓠子。幾時知得。或詰曰。寶華座上。何一向
0427c08: 談說世諦。杲曰。癡人。佛性豈有二耶。師在歸宗時。一
0427c09: 夜脩敬罷。坐僧堂地爐邊。忽見二僧入堂。一人龐眉
0427c10: 雪頂。一人少年。皆丰姿頎然。師心喜自謂。我座下有
0427c11: 如此僧。須臾二人出堂。師怪而尾之。見入佛殿中。師
0427c12: 亦隨入。燈影熒煌。爐中尚有火。師炷香禮佛。二僧復
0427c13: 出。仍襲其後。至佛殿前。因失所在。自念忘香匣在
0427c14: 殿。回取之。見殿門扃鑰。遂喚直殿行者。開門入。時見
0427c15: 爐中香煙未散。匣在寶上。莫諭其故。杲行道精
0427c16: 誠。冥通無礙。誠有不可思議者。
0427c17: 大通本禪師傳
0427c18: 善本。族董氏。漢仲舒之後也。其先家大康仲舒村。大
0427c19: 父琪。父溫。皆官於。遂為人。母無子。禱白衣大士。
0427c20: 誓曰。得子必以事佛。即蔬食俄娠。及生骨相秀異。方
0427c21: 晬而孤。母育於叔祖玠之家。既長博學。操履清修。母
0427c22: 亡哀毀過禮。無仕宦意。氣剛不屈。沉嘿白眼公卿。嘉
0427c23: 祐八年。至京師地藏院。試通經得度。習毗尼。隨喜雜
0427c24: 華。夜夢見童子。如世所善財。合掌導而南。既覺曰。
0428a01: 諸佛菩薩。加被我矣。其欲我南詢乎。時圓照道振吳
0428a02: 中。造焉。照一見知為法器。特顧之。服勤五年。盡得其
0428a03: 要。其整頓提撕之綱。研練差別之智。縱橫卷舒。度越
0428a04: 前規。一時流輩。無出其右。圓照倚之。以大其家。元豐
0428a05: 七年。遍遊居浮山太守岩。出世住婺州雙林。移錢塘
0428a06: 淨慈。繼圓照後。法席冠江浙。時號大小本云。上聞其
0428a07: 名。有詔住上都法雲寺。賜號大通禪師。師玉立孤峻。
0428a08: 未以言物。以色假人。王公貴人。施捨填門。而精
0428a09: 粗與眾共。住八年。請於朝。願歸老西湖。詔可。遂東還。
0428a10: 菴龍山崇德。杜門掃。與世相忘。天下願見不可得。
0428a11: 師臨眾三十年。未笑。及閑居時。抵掌笑語。問其故。
0428a12: 曰。不莊敬何以率眾。吾昔為叢林。故強行之。非性實
0428a13: 然也。所至見佛菩薩行立之像。不敢坐。伊蒲塞饌。以
0428a14: 魚胾名者不食。其真誠敬事。防心離過。類如此。大觀
0428a15: 三年十二月甲子。屈三指謂左右曰。止有三日。已巳而
0428a16: 果歿。有異禽。翔鳴于庭而去。塔全身于上方。閱世七
0428a17: 十五。坐四十五夏。
0428a18: 報恩傳
0428a19: 報恩。衛之黎陽人。族劉。世以武進。家喜事佛。母牛氏。
0428a20: 禱子於佛。夢佛指阿羅漢之而。既生有殊相。未
0428a21: 冠。舉方略。擢上第。調官北都。喟然歎曰。是何足了此
0428a22: 生。請於朝。欲謝簪纓。求出世法。上詰其故。對曰。臣祖
0428a23: 死王事。思報厚恩。惟有薰修之功。庶資冥福。神宗歎
0428a24: 異。親灑宸翰。賜名報恩俗名欽憲。就北都福壽寺。祝髮受
0428b01: 具。游歷諸方。聞投子青禪師之道。而往依焉。青識其
0428b02: 法器。一日凌晨入室。青問。天明也未。師曰。明矣。曰。明
0428b03: 則捲簾。師從之。頓爾開悟。心地洞然。亟以所得白青。
0428b04: 青韙之。留付巾匜。頗有年數。逮青順世。丞相韓公縝。
0428b05: 尹河南。延住嵩山少林。席未煖。詔改隨州大洪山律
0428b06: 寺為禪。命師居之。時大洪。基搆甚大。而蕪廢久。師闢
0428b07: 荊榛蓬藋。為像設堂。皇化豺狼狐狸。為鐘魚梵唄。更
0428b08: 定禪儀。大新軌範。由是大洪精舍壯觀。天下禪林。崇
0428b09: 寧二年。有詔命。住東京法雲。從駙馬都尉張公請也。
0428b10: 師志尚閑遠。閱歲懇還林澤。朝廷重違其請許之。徑
0428b11: 詣嵩山。旋趨大陽。屬大洪席。守臣乞奏還師于舊。
0428b12: 固辭弗獲。復坐道場。凡前日之未遑者。咸成就焉。師
0428b13: 勤于誨勵。學者輻。幾五百人。既振宗風。而戒律嚴
0428b14: 甚。終身敝衣。略不加飾。雖賜紫方袍。卒盤辟不敢當。
0428b15: 故權貴欲以師號言者。皆無復措意矣。政和改元。坐
0428b16: 化。塔于南塔。師異時。欲築室退居之所也。壽五十四。
0428b17: 坐夏三十二。弟子嗣法出世者。一十三人。有語錄三
0428b18: 卷集。曹洞宗派錄。受菩提心戒文。落髮受戒儀文。皆
0428b19: 行於世。丞相張無盡。於師深相契信。以書問三教
0428b20: 大要。師答曰。西域外道宗多途。要其會歸。不出有無
0428b21: 四見。謂有見。無見。亦有亦無見。非有非無見也。不
0428b22: 即一心為道。則道非我有。故名外道。不即諸法是心。
0428b23: 則法隨見異。故名邪見。如謂之有。有即有無。如謂之
0428b24: 無。無則無有。有無則有見競生。無有則無見斯起。若
0428c01: 亦有亦無見。非有非無見。猶是也。夫不能離諸見。則
0428c02: 無以明自心。無以明自心。則不能知正道。故經云。言
0428c03: 詞所說法。小智妄分別。不能了自心。云何知正道。又
0428c04: 曰。有見則為垢。此則未為見。遠離于諸見。如是乃見
0428c05: 佛。以此論之。邪正異途。正由見悟殊致故也。故清
0428c06: 以老莊計道法自然能生萬物。易謂太極生兩儀。一
0428c07: 陰一陽之謂道。以自然太極為因。一陰一陽為道。能
0428c08: 生萬物。則是邪因。計一為無。則是無因。試論之。
0428c09: 夫三界唯心。萬緣一致。心生故法生。心滅故法滅。推
0428c10: 而廣之。彌綸萬有而非有。統而會之。究竟寂滅而非
0428c11: 無。非無亦非非無。非有亦非非有。四執既亡。百非斯
0428c12: 遣。自然因緣。皆為戲論。無真實。但是假名。至若謂
0428c13: 太極陰陽。能生萬物。常無常有。斯為眾妙之門。陰陽
0428c14: 不測。是謂無方之神。雖聖人示悟多端。然既異一心。
0428c15: 寧非四見。若無為道。道則是無。若自然太極陰陽
0428c16: 為道。道則是有。常無常有。則是亦無亦有。陰陽不測。
0428c17: 則是非有非無。先儒以妙萬物為神。則非物。物物則
0428c18: 亦是無。故西天諸大論師。皆以心外有法。為外道。萬
0428c19: 法惟心。為正宗。以心為宗。則諸見自亡。言雖或異。
0428c20: 未足以為異也。心外有法。則諸見競生。言雖或同。未
0428c21: 足以為同也。儒家聖人。非不知之。乃存而不論耳。西
0428c22: 天外道。皆大權菩薩。示化度人。橫生諸見。曲盡異端。
0428c23: 以明佛法。是謂正道。是謂聖人。順逆皆宗。非思議所
0428c24: 能知矣。故古人有言。緣昔真宗未至。孔子且以繫心。
0429a01: 今知理有所歸。不應猶執權教。然知權之為權。未必
0429a02: 知權也。知權之為實。斯知權矣。是亦周孔老莊。設教
0429a03: 立言本意。一大事因緣所成。始成終也。然則三教一
0429a04: 心。同途異轍。究竟道宗。本無言說。非維摩大士。孰能
0429a05: 知此。
0429a06: 廣道者傳
0429a07: 希廣。天資純至。脫略世故。游方日。謁雲智和尚。問
0429a08: 興化打克賓意旨如何。智下禪床。展兩手吐舌示之。
0429a09: 師打一坐具。智曰。此是風力所轉。又問石霜琳。琳曰。
0429a10: 汝意如何。師亦打一坐具。琳曰。好一坐具。祗是不知
0429a11: 落處。又問真淨。亦如前。淨曰。他打你也打。師於言下
0429a12: 大悟。開法瑞州九。衲子宗仰。有戒上座者。善醫術。
0429a13: 分衛而歸。請師說法。戒出致問曰。如何是九境。答
0429a14: 曰。滔滔雙水。落落九重山。進曰。如何是境中人。答
0429a15: 曰。長者自長。短者自短。進曰。人境已巳蒙師指示。向上
0429a16: 宗乘事如何。答曰。喫得棒也未。戒作禮而退。師顧問
0429a17: 侍者曰。適來陞座。為何事。對曰。戒藥王啟請。師曰。金
0429a18: 毛獅子子。出窟便咆哮。且道。金毛師子子。是阿誰。良
0429a19: 久云。即是今晨戒藥王。即下座。晚依同門友深公于
0429a20: 寶。雪夜深與師擁爐談久。潛使人撤其臥具。及就
0429a21: 寢置而不問。須臾熟睡。鼻息如雷。其忘物忘我如此。
0429a22: 逸人李商老。寄以詩曰。已巳透雲菴向上關。熏爐茗
0429a23: 且開顏。頭顱無意掃殘雪。毳衲從來著壞山。瘦節直
0429a24: 疑青嶂立。道心長色白鷗閑。歸來天末一回首。疑在
0429b01: 孤靄間。師高風逸韻。可想而見矣。妙喜亦與
0429b02: 游。從言其大。是智叢林。以道者目之。真名稱厥實
0429b03: 也。
0429b04: 佛果勤傳
0429b05: 克勤。彭州崇寧駱氏子。世宗儒。師生。犀顱月面。骨相
0429b06: 不凡。從師受書。日記千餘言。偶過妙寂院。見佛書讀
0429b07: 之三復。悵然如獲舊物。曰。吾殆過去沙門也。始棄家
0429b08: 祝髮。從文照。通講說。又從敏行。授楞嚴。俄得病瀕死。
0429b09: 歎曰。諸佛涅槃正路。不在文句中。欲以聲求色見。如
0429b10: 釜投鼠矢污之。吾知其無以死矣。遂棄去。見真覺
0429b11: 勝公。勝方剃臂出血。指示師曰。此曹溪一滴也。師矍
0429b12: 然於時。大知識名稱遠聞者相望。持一徒步出蜀。
0429b13: 意所欲往。靡不至焉。首謁玉泉皓。金鑾信。又見大溈
0429b14: 。晦堂心。東林總。僉指為法器。而晦堂獨深加賞識。
0429b15: 最後見五祖演禪師。盡展機用。祖皆不諾。乃謂祖強
0429b16: 移換人。出不遜語。忿然而去。祖曰。待一頓熱病打時。
0429b17: 方思我在。到金山。染傷寒困極。平日見處。無得力者。
0429b18: 追繹祖言。乃自誓云。我病稍間。即歸五祖。病既愈。還
0429b19: 山。祖見之喜。命執侍方半月。會部使者。謁祖問佛法
0429b20: 大意。師從旁竊聽。忽有省。遽出。見飛上欄干。鼓翅
0429b21: 而鳴。即大悟。袖香入室。通所得。祖曰。佛祖大事。非小
0429b22: 根劣器所能造。汝既如是。吾助汝喜。因謂山中耆
0429b23: 老曰。我侍者參得禪也。伐一巨木。祖固止之。不聽。
0429b24: 祖怒奮挺而起。師立不動。祖投所持挺。笑而去。自是
0429c01: 遇物無疑。崇寧中。省親還蜀。諸老相謂曰。道西行矣。
0429c02: 時同門佛鑒慧勤。亦知名眾。遂目師為川勤別之。成
0429c03: 都師郭知章。請開法六祖。更昭覺凡八年。復出峽南
0429c04: 游。時張無盡。寓荊南。自以手提古佛。席卷諸方。見師
0429c05: 恍然自失。留居碧岩院。傾心事之傳燈錄云。張寓荊南。以道學自居。少
0429c06: 見推許。師艤舟謁之。劇談華嚴旨。要曰。華嚴現量境界。理事全真。初無假法。所以即一而萬。了萬為一。一復一。
0429c07: 萬復萬浩然莫窮。心佛眾生。三無差別。卷舒自在。無礙圓融。此雖極則。終是無風匝匝之波。公。于是。不覺促榻。
0429c08: 師遂問曰。到此。與祖師西來意。為同為別。公曰。同矣。師曰。沒交涉。公色慍。師曰。不見雲門道。山河大地。無絲毫
0429c09: 過患。猶是轉句。直得不見一色。始是半提。更須知有向上全提時節。彼德山臨濟非乎。公乃首肯。翌日。復舉事
0429c10: 法界理法界。至理專無礙法界。師又問。此可說禪乎。公曰。正好說禪也。師笑曰。不然。正在法界量裏。蓋法界量
0429c11: 未滅。若到事事無礙法界。法界量滅。始好說禪。如何是佛乾屎橛。如何是佛麻三斤。是故真淨偈曰。事事無礙。
0429c12: 如意自在。手把頭。口誦淨戒。出淫坊。未還酒債。十字街頭。解開布袋。公曰。美哉論。豈易得聞。于是。執師禮。
0429c13: 留居碧岩。復徙長沙道林。太保樞密鄧子常。上師德行。賜
0429c14: 紫服師號佛果。政和中。移延康蔣山。東南學者。赴之
0429c15: 如歸。至無地可容。名聞京師。被詔住天寧萬壽。召見
0429c16: 褒寵甚渥。建炎初。宰相李伯紀。奏住金山。高宗至維
0429c17: 揚。入對。賜名圓悟禪師。改雲居久之。復領昭覺。紹興
0429c18: 五年八月己已酉。微恙。留偈示眾。擲筆而逝。茶毗。舌齒
0429c19: 不壞。舍利五色無數。閱世七十有三。坐夏五十有五。
0429c20: 塔於昭覺之側。諡謚真覺禪師。師清淨無作。不入諸相。
0429c21: 示方便門。提引未悟。一聽其語。莫不愀然感動。有泣
0429c22: 下者。故住天寧時。一時王公貴人。道德材智。文學之
0429c23: 士。日造其室。車轍滿戶外。雖毗耶聽法。不能過也。度
0429c24: 弟子五百人。嗣法得眼。領袖諸方者。百餘人。方據大
0430a01: 叢林。匡眾說法。為後學標表。可謂盛矣。師自得法後。
0430a02: 聲名藉甚。繇嶽麓。徙蔣山。行成德備。每得天神訶護。
0430a03: 過金山時。賊趙萬。據鎮江擁兵數百。操戰艦。乘風欲
0430a04: 度。忽反風。雲霧晦冥連晝夜。不得度。乃止。比赴雲居。
0430a05: 道長廬。賊張遇奄至。盡劫所有。師衣獨存。又斂
0430a06: 上方賜物。置一篋中。寓儀真。師飭其徒往省。答曰。儀
0430a07: 真連夕大火。尚何求。師笑曰。汝第往。既至。官寺民。
0430a08: 鞠為瓦礫。而師篋封識如新。寓公安天寧。天堂長
0430a09: 老覺公。夢一女子。再拜而進曰。乞我東堂。為人天說
0430a10: 法。信宿而碧巖疏至。女子。即碧岩護法神也。安樂山
0430a11: 神。據雲居方丈。諸耆宿。皆徙避別室。師寘一榻。臥起
0430a12: 如平時。師福慧兩足。行解通脫。斷取世界。如掌中菴
0430a13: 摩勒果。是區區者何足言。然為世人傳聞讚歎。故不
0430a14: 得略也。
0430a15: 丹霞淳傳
0430a16: 子淳。州梓潼賈氏子。依縣之大安寺為童子。年二
0430a17: 十七。祝髮受具。禮道凝上人為師。通貫教乘。練達藝
0430a18: 學。至大陽訪芙蓉老人。叩以大事。芙蓉目師偉器。示
0430a19: 之曰。古人謂空已巳前承當。佛未出世體會。汝但退
0430a20: 步就己巳。萬不失一。安用多言。師言下大悟。侍芙蓉有
0430a21: 年。芙蓉。舉立僧。學識威儀。為眾標表。芙蓉深器重之。
0430a22: 以為洞上孤宗。斯人可托。自是名起叢林。崇寧間。王
0430a23: 公信玉。按刑京右。聞師名德。請住南陽丹霞山。道聲
0430a24: 益著。師說法直捷警悟。位下多賢哲士。如了如悟如
0430b01: 預。後皆為天人師。但道熟世。能為左右周旋。使師
0430b02: 得一意安唱。不至闕陷者預也。久之。以疾退居唐州
0430b03: 大乘西菴。隨州太守向公。復以洪山保壽為迫。不得
0430b04: 已巳應之。遂終於保壽。師性孤潔。氣和而貌剛。心慈而
0430b05: 言厲。自髫齔立志。至老不渝。以忘機為化本。以離識
0430b06: 為宗通。故能妙唱五位。橫壓諸方。可謂丈夫矣。塔在
0430b07: 洪山南。
0430b08: 守遂傳慶顯附
0430b09: 守遂。遂寧蓬溪章氏子。幼不茹葷酒。不好弄。事南麓
0430b10: 院自慶上人為童子。二十七得度。南游初抵玉泉。見
0430b11: 懃禪師。懃深器之。命副院事。歲餘走大洪。謁恩禪師。
0430b12: 上方丈纔展坐具。忽一小蟲。飛墮于地。遽引手拂之。
0430b13: 豁然大悟。恩肯之。俾總院事。說法一本於恩。政和戊
0430b14: 戌。賜號淨慈。隨州袁公灼。奏師道德堪表率叢林也。
0430b15: 俄遷水南。靖康丁未。退止德安山之延福院。時海
0430b16: 內大亂。江淮盜起。所在戒嚴。安守李公濟。慮師所居
0430b17: 荒。遠命移錫入城。建化城菴居之。賊圍城久。每攻輒
0430b18: 不利。乃曰。城中有異人。遂引去。鎮撫陳規。聞而歎曰。
0430b19: 異人誰歟。必吾淨嚴師也。紹興乙卯。宣撫司命居大
0430b20: 洪。學子望山而歸。極一時之盛。師亦誨人無倦。至丁
0430b21: 卯三月。示疾而化。師天質溫靖。與物無忤。且奉戒謹。
0430b22: 終身不服縑纊。不執財寶。不近玩好。士大夫以為貺。
0430b23: 隨得隨施。慈至蚤虱。不忍棄地。納之衣中。
0430b24: 慶顯。蜀廣安王氏子。誦寶公十二時歌。有省。參佛
0430c01: 性。又見宏智。皆有啟發。而瓣香所表信于人天。獨歸
0430c02: 淨嚴。以淨嚴。鍵槌穩密。所得獨深也。顯性恬淡。于
0430c03: 世念泊然無所起。其視榮名貴勢。等太浮雲。焉
0430c04: 起滅。不足當一盻。一時名公鉅卿。皆忘勢交之。京西
0430c05: 帥漕。列道行于朝。當道下省帖起。住大洪。賜號覺照
0430c06: 慧空佛智明悟大師。大洪一席。恩遂顯三世的承。道
0430c07: 望不少衰。可以觀其家風矣。
0430c08: 自覺傳禧誧附
0430c09: 自覺。青州王氏子。幼以儒業。見知于司馬溫公。然事
0430c10: 高尚。無意功名。落髮從芙蓉楷公游。履踐精密。契悟
0430c11: 超絕。出世住州大乘山普嚴寺。始至闢僧房。為海
0430c12: 會室。振大法音。遠近緇白。見聞攝受。自堂序庭廡。皆
0430c13: 易新之。使來觀者。如入廊廟。雖未羽儀悉生。恭謹
0430c14: 如聞簫韶。雖不知音。亦有樂意。故道腴味禪悅。自
0430c15: 拔于般若之門者多矣。寺謂。覺。長安人。有操行。斷
0430c16: 緣捨俗。師事大長老道楷。究竟大事。得骨與髓。士大
0430c17: 夫聞其言。翛然有遺世意。一時知識。無出覺右者。崇
0430c18: 寧間。詔居淨因。聲光益弘。一日示眾曰。祖師西來。特
0430c19: 唱此事。自是諸人。不肯委悉。向外馳求。投赤水以尋
0430c20: 珠。詣荊山而玉。殊不知從門入者。不是家珍。認影
0430c21: 迷頭。豈非大錯。直得宗門提唱。體寂無依。異念不生。
0430c22: 古今無間。森羅萬象。觸目家風。鳥道遼空。不妨舉步。
0430c23: 金報曉。丹鳳翱翔。玉樹花開。枯枝結子。祗有大陽
0430c24: 門下。日日三秋。明月堂前。時時九夏。要會麼。無影樹
0431a01: 垂寒月。海潮東注斗西移。
0431a02: 禧誧。亦得楷道。初住韶山。補天寧。復遷丹霞。將化。召
0431a03: 主事。分楮囊為四。眾僧童行常住津送各一。既而曰。
0431a04: 丹霞有箇公案。從來推倒扶起。今朝普示諸人。且道
0431a05: 是箇甚底。顧視左右曰。會麼。對曰不會。師曰。偉哉大
0431a06: 丈夫。不會末後句。遂就寢。右而化。
0431a07: 小南禪師傳海評附
0431a08: 系南。汀州張氏子。參祐禪師于潭之道林。獲印可。隨
0431a09: 遷羅漢。掌堂司。即分座接納。及祐移雲居。以師繼席。
0431a10: 學者翕然歸之。准世系。以黃龍是大父。名同而道望
0431a11: 逼亞。故叢林目為小南。尊黃龍。為老南云。洪覺範
0431a12: 謂。小南禪師。道眼明白。未為人知時。至東林照覺。
0431a13: 鳴鐘集眾。出迎於清溪之上。其徒大驚。自是名日益
0431a14: 著。將示寂。陞座告眾曰。羅漢今日。倒騎鐵馬。逆上須
0431a15: 彌。踏破空。不留朕。乃歸方丈。跏趺而逝。師以傳
0431a16: 道為志。閱七寒暑。住世四十有五白。雖所蘊未伸。暐
0431a17: 然名見當時。垂稱後世。雲居。可謂有子矣。參友海評。
0431a18: 所與師同受業者也。將出游。同院僧。夢二大蛇。一角
0431a19: 黑。各長數丈。遶院三匝。騰躍而去。黎明。師與評。別眾
0431a20: 游方。夢者撫背囑之曰。二子善自愛。他日法門龍象
0431a21: 也。評嗣廣鑑瑛。住開先。與師相。俱得名叢林間。號
0431a22: 廬山二龍云。
0431a23: 利儼傳
0431a24: 利儼。黃龍南嗣也。有天悟。為黃龍所重。開法廬陵之
0431b01: 隆慶。禪衲宗之。機鋒所至。猶太阿孟勞。剸犀徹札。無
0431b02: 留行者。時黃龍弟子。如東林總。晦堂心。羅漢祐。洞山
0431b03: 文。皆各闡化一方。師獨後出。有問。黃龍安視儼。龍曰。
0431b04: 其視以我。密契如此。師倡道。自寧乙卯。至元祐
0431b05: 辛未。十有七年。其法語之傳者絕少。皆自痛剪苛掃。
0431b06: 不啻卷雲收潦焉。故其法化之廣。不得與諸山齒。致
0431b07: 後世幾不知有師名也。惜哉。
0431b08: 法一傳常首座
0431b09: 法一。字貫道。太師襄陽郡王李公用和之玄孫也。世
0431b10: 居開封祥符。其母見老僧入夢而生。比成童。一切嬉
0431b11: 弄皆不顧。十七試太學為諸生。被服詩書。岸然自負。
0431b12: 從其翁仕淮南。欲任以官。不從。將棄家事長蘆賾公。
0431b13: 翁難之。母曰。此夙世沙門。勿奪其志。未幾賾歿。禮靈
0431b14: 岩通照愿公。得度登具。依之十年無所入。益刻苦奮
0431b15: 厲。時圓悟住蔣山。以大法炬許之。悟奉詔住京師天
0431b16: 寧。師侍行。會靖康之亂。悟還蜀間關。走謁艸堂清公
0431b17: 于山。一語頓明大法。紹興七年。泉守寶文劉子羽。
0431b18: 迎住延福院。丞相張公浚。帥福唐。徙住壽山。尚書梁
0431b19: 公汝嘉。守四明。又挽居雪竇。于是公卿大夫。想見風
0431b20: 采釆。爭先邀迎。惟恐弗及。天台萬年寺。在山谷窮處。其
0431b21: 徒闒茸。有司奏改為禪。率選名緇眾所信服者。為領
0431b22: 袖。師遂又徙萬年。間復一應長蘆。而歸萬年觀音院。
0431b23: 浹日示微疾。說偈入龕而逝。壽七十五也。師生於戚
0431b24: 里。長於華屋。而性與道合。不假師授。一念幡然。超塵
0431c01: 勞而臍覺岸。為世大知識。豈不謂豪傑歟。
0431c02: 法堂首座。開封人。丞相薛居正之裔。宣和七年。依長
0431c03: 沙益陽華嚴元軾下髮。遍游叢林。于首楞嚴經。深入
0431c04: 義海。自湖湘至萬年。謁雲巢雪。巢一師別號也。有契。
0431c05: 命掌牋翰。後首眾報恩。室中唯一矮榻。餘無長物。一
0431c06: 日忽語人曰。一月後不復留此。至期。往方丈謁。飯將
0431c07: 曉。書漁父詞於室門。就榻收足而逝。詞曰。此事楞嚴
0431c08: 常露有。梅花雪月交光處。一笑寥寥空。萬古風甌語。
0431c09: 迥然銀漢橫天宇。蝶夢南華方栩栩。班班誰跨豐干
0431c10: 虎。而今忘來時路。江山暮天涯。目送鴻飛去。
0431c11: 普交．有需二師傳
0431c12: 普交。慶元畢氏子。幼悟。未冠得度。往南屏聽台教。
0431c13: 偶為人所窮詰。遂發憤。改服游方。造泐潭乾公。足纔
0431c14: 及門。公即呵之。擬問。公曳杖逐出。一日忽呼師。至丈
0431c15: 室曰。我有古人公案。要爾商量。擬進語。公隨喝之。師
0431c16: 頓悟乃大笑。公下禪床。執師手曰。汝會佛法耶。師喝
0431c17: 而拓開。公大笑。于是名聞四馳。後歸桑梓。留天童。掩
0431c18: 關掃者八年。寺偶席。郡僚命師開法。恐其遁去。
0431c19: 預遣吏候於道。不得辭。師說法簡要。凡見僧來。必叱
0431c20: 曰。楖栗未擔時。為汝說了也。既而曰。且道說箇甚麼。
0431c21: 又曰。何不休歇去。執拄杖逐之。其機敏如此。有需者。
0431c22: 生莆田陳氏。亦得法於乾公。隱何巖南湖。懇田自食。
0431c23: 學者漸至。隨時開導之。部使者陳覺民。聞其名。以禮
0431c24: 延至福州鼓山。繼住雪。有二會語。為時傳誦。師接
0432a01: 物應緣。皆人所強。不得已巳就之。非所願也。後辭眾。結
0432a02: 艸菴于石門。作歌見志。其詞曰。吾結艸菴蔡溪側。四
0432a03: 顧巒皆峭壁。石門千仞鎖天津。來者欲登那措足。
0432a04: 住此菴中是何緣。不詩不頌亦不禪。饑來苦菜和根
0432a05: 。疊石為床困即眠。日照諸因驀驀。負暄孤坐情
0432a06: 何適。馴伏珍禽不飛。猿猱捫我衣中虱。閑搘瘦筇
0432a07: 六七尺。山行野步扶危力。披雲入艸不辭勢。逢人打
0432a08: 破脩行窟。或停松或坐石。靜聽溪泉鳴玉。源深洞
0432a09: 邃來不休。聲聲奏盡無生曲。雜羽流商誰辯的。五音
0432a10: 六律徒敲擊。有時乘興上高。大笑狂歌天地窄。初
0432a11: 陳聘君易在京師。謁乾公。問乃鄉里尊宿。何人可親。
0432a12: 公曰。子歸見需足矣。至是。與師偕隱石門。樂道終身
0432a13: 焉。
0432a14: 五祖自老傳
0432a15: 表自。懷安人也。依五祖演和尚。最久。未有省。時圓悟
0432a16: 分座接納。師親炙焉。悟曰。公久於老師法席。何須來
0432a17: 探水。脫有未至。舉我品評可也。師乃舉德山小參話。
0432a18: 悟高喚曰。吾以不堪為公師。觀公如是則有餘矣。遂
0432a19: 令再舉。至今夜不答話處。悟驀以手掩師口曰。但恁
0432a20: 麼看。師不勝憤。趨出以坐具槭地曰。那裏有因緣。只
0432a21: 教人看一句。于是朋輩競勉。未幾有省。悟私告五祖
0432a22: 曰。渠只得一橛。大法未明在。須臾鍛鍊。必為法器。居
0432a23: 無何。五祖宣言。請自立僧。實欲激其遠到。師聞之。深
0432a24: 有所待。一日上堂。以目顧師曰。莫妄想。便下座。師氣
0432b01: 不平。趨瑯琊啟公法社。久之。圓悟往撫存。遂于言下
0432b02: 大徹。乃同歸。五祖方命立僧。圓悟即還蜀演既委順。
0432b03: 郡守以師繼席焉。拈香云。若為今成都昭覺勤禪師
0432b04: 去。我於此時。如得其髓。為何不為他。不見道。魚因水
0432b05: 有。子由母親。自是。衲子四至不可遏。師牓侍者門曰。
0432b06: 東山有三句。道得即挂搭。衲子皆披靡。有一僧。坐
0432b07: 具徑造丈室曰。某甲道不得。祇要挂搭。師大喜。呼維
0432b08: 那於明下安排。師奇言妙旨。傳播諸方。諸方尊之
0432b09: 曰。自老惜法嗣不昌。僅一龍華高。而道聲亦不振。或
0432b10: 以圓悟於師有卵翼功。而師掩之所致云。
0432b11: 元禮首座普融知藏傳
0432b12: 元禮首座。閩人也。受業於焦山。初參演和尚於舒之
0432b13: 太平。凡入室。必謂曰。衲僧家明取緇素好。經二年始
0432b14: 發明。已巳見。詣方丈。演頷之。演遷五祖。以禮俱往。命分
0432b15: 座不就。時佛眼。年方十七。有疑不能決。演曰。禮會
0432b16: 得。因就禮請教焉。後佛眼出世。禮尚無恙。聞其所舉。
0432b17: 曰。遠兄名不得。禮崇寧間。復至五祖。或問。五祖
0432b18: 遷他向何處去。禮云。有眼無耳朵。六月火邊坐。曰。意
0432b19: 旨如何。禮云。家貧猶自可。路貧愁殺人。復有問。金剛
0432b20: 經云一切善法。如何是善法。禮起行曰。上是天。下是
0432b21: 地。中間坐的坐。立的立。喚甚麼作善法。其機敏如此。
0432b22: 終老于四明之瑞嚴。禮同鄉普融者。至五祖。祖舉倩
0432b23: 女離魂話問之。有契。呈偈云。二女合為一媳婦。機輪
0432b24: 截斷難回互。從來往返絕由。行人莫問來時路。後
0432c01: 凡遇僧來謁。則操閩音誦俚語曰。書頭教娘勤作息。
0432c02: 書尾教娘莫瞌睡。且道中間說甚。僧擬議。即推出。
0432c03: 掌藏鑰。諸方稱融智藏云。
0432c04: 真歇了禪師傳
0432c05: 清了。號真歇。蜀左綿安昌雍氏子。兒時抱入寺。見佛
0432c06: 喜動顏色。十一歲依聖果清俊道人出家。又七年試
0432c07: 法華得度。登講場習經論。能會大意。尋棄而力禪。傲
0432c08: 然挾拄杖以行。途次道俗遮留。皆掉首不顧曰。鵬
0432c09: 時節可艸艸耶。出川徑造丹霞淳禪師。霞問。如何是
0432c10: 空劫已巳前自己巳。師擬進語。霞與一掌。師豁然開悟。翊
0432c11: 日。霞為上堂當眾。詰其證詣。猶珠影隨。如谷響答。
0432c12: 洞徹源底也。後游五臺。之京師。浮汴抵長蘆。謁祖照。
0432c13: 祖照座下。龍象萬指。其中多英俊。師至。一語投機。延
0432c14: 為侍者。未幾。舉首座。分座說法。一眾大驚。宣和二年。
0432c15: 照以病退院。法座無主。夜夢人告曰。代師者蜀僧也。
0432c16: 既疑之曰。佛果耶。佛眼耶。竟席二年。及經制使
0432c17: 陳公至。儗補處乃首座也。即受請登座。為淳和尚燒
0432c18: 香。照病中歎曰。夢固云爾。吾求之遠也。照遷化。師執
0432c19: 喪盡禮。時江潮損田。秋無穫。眾遂絕糧。師躬行乞
0432c20: 食。施者聞而風至。供億山積。不知所從。日撾鼓陞堂。
0432c21: 誨人無倦。大扇宗風。建炎二年。退院絕錢塘。過梅
0432c22: 禮大士蹟。海漁戶七百餘家。聞師至。皆毀網棄所
0432c23: 業。其化物如此。天台守。三以國清致。不赴而赴雪。
0432c24: 既被旨。遷明之育王。又遷溫之龍翔興慶二院。乞就
0433a01: 閑。不許。移住臨安徑山。留五年。病歸長蘆。慈寧太后
0433a02: 還自金。建崇先顯孝寺于亭之麓。詔師為開山第
0433a03: 一世。以疾辭。不可辭。遂入院。暑而行。患益甚。猶陞
0433a04: 座說法。太后親臨。垂箔傾聽。出內帑修水陸大會。師
0433a05: 疾弗瘳。中使絡繹候問。師從容稱謝。須臾呼首座曰。
0433a06: 吾今行矣。于是瞑目。跏趺而逝。慈寧宮。降香賜祭。卜
0433a07: 寺西桃花塢。建塔以瘞全身。送者萬人。痛心隕涕。皆
0433a08: 有祖花彫零。禪林寒瘁之歎。諡謚悟空禪師。靜照之
0433a09: 塔。師儀相頎長。眉目秀。神宇靜深。量容機活。道無
0433a10: 前而遜無後有。無外而無中。故人從其化。不自知
0433a11: 也。珪竹菴。初住雁宕能仁。法緣未熟。師時在江心。特
0433a12: 過江迎歸方丈。大展九拜。以誘溫人。由是翕然歸敬。
0433a13: 任大法。不以門戶封溝。誠為祖域英標。僧林傑出也。
0433a14: 明河曰。真歇拜竹菴。與照覺迎羅漢。但知弘道。不
0433a15: 知為我。古人道德忠厚之至。此風絕響矣。
0433a16: 法恭傳自得暉
0433a17: 法恭。自號石叟。奉化林氏子。其母感胡僧入夢而
0433a18: 生。落髮受具戒。習南山律於湖心寺。聞天童宏智名
0433a19: 往從。問道。兄事暉自得。晝夕危坐。一日坐殿廡間。偶
0433a20: 聞僧語。入耳清徹。豁然開悟。流汗浹體。宏智。詰以所
0433a21: 得非謬。命居侍職。既而遍參諸識。見閑萬年。萬年試
0433a22: 為問。師掩耳出。艸堂清公不許。蹔到入室。師直造前。
0433a23: 奪拂子擲地上而出。一眾駭異。黃龍忠。置界方槌拂
0433a24: 于香案上。勘驗學者。師謂其侍者曰。和尚此一絡索
0433b01: 作何用。少頃一一拈起。問。過一機不來。莫言不道。侍
0433b02: 者白忠。乃撤去。三年復歸天童。主藏鑰。為第一座。分
0433b03: 座說法。宏智所舉宗要。師不為苟合。智愛而畏之。紹
0433b04: 興二十三年。光孝席。越帥移書宏智。求一本色人
0433b05: 補處。智以師應命。會應天塔壞。或請捨去。師曰。非我
0433b06: 尚誰為耶。塔成。始行遷能仁。隆興改元。侍郎趙公守
0433b07: 四明。迎主報恩。虜燼之餘。前人興造。所未備者。皆成
0433b08: 之。軒敞宏大。遂為一城蘭若之冠。乾道六年。退居小
0433b09: 溪之彰聖。明年榮陽郡王。起住瑞岩。闢舍宇以安眾。
0433b10: 開山田以足食。建傑閣。奉圓通大士。輪奐甚美大。參
0433b11: 范公請移雪竇。自得暉。歸自淨慈。遂以雪竇還之。復
0433b12: 居瑞岩。淳八年八月。示微疾。戒弟子。毋以藥石累
0433b13: 我。我將行矣。以書招自得。來相見如平時。付以後事。
0433b14: 作書遺別諸士大夫。并常往來者。遲明升座。說偈而
0433b15: 逝。壽八十。臘五十九。師天姿挺特。持律甚嚴。累主大
0433b16: 剎。起居寢食。率與眾共。不務緣飾。無他嗜好。峭直骨
0433b17: 鯁。不借人以辭色。有道者。力加提引。慧而狂者。必叱
0433b18: 之。臨安淨慈空席。力請。乃航海以避命。皇子魏王作
0433b19: 牧。每加禮敬。欲訪師山間。辭曰。路遠而險徒勞耳。
0433b20: 其嚴冷類此。
0433b21: 慧暉。字自得。會稽張氏子。甫二十。叩真歇於長蘆。微
0433b22: 有所證。旋里謁宏智。智。舉當明中有暗。不以暗相遇。
0433b23: 當暗中有明。不以明相。問之。語不契。初夜坐起。往
0433b24: 聖僧前燒香。而宏智適至。忽見頓明前話。次日入室。
0433c01: 智可之。許為室中真子。紹興丁巳。開法普陀。徙萬壽。
0433c02: 及吉祥雪竇。淳三年。補淨慈。七年。退歸雪竇而化。
0433c03: 丕相魏公曰。自得。如深雲中片石。石。則空門御
0433c04: 史也。諸方以為名言。
0433c05: 德朋禪師傳附守璋
0433c06: 德朋。鹽官顧氏子。初為邑名僧守璋弟子。服勤數載。
0433c07: 以紹興十八年。入徑山禮真歇了禪師。夜宿山下。歇
0433c08: 夢雙月入寺。詰朝。舉以白眾。適師至。歇心異之。相與
0433c09: 問答。機鋒峻密。若久于參請者。遂入室。朝夕體究。凡
0433c10: 四經寒暑。一日因觀為溜。以杵通竹節。有聲。豁然開
0433c11: 悟。歇可之。諸方號為竹筒和尚。及歇被旨住亭崇
0433c12: 先顯孝。師侍往。歇既化。遂奉旨繼宣法化。時二十三
0433c13: 年也。自是前後兩詔入慈寧殿。陞座說法。大悅聖心。
0433c14: 賜法衣。歲給牒度徒一人給侍。師以璋年老無養。請
0433c15: 謝院事歸省。許之。未兩年。復得旨住崇先。乾道三年。
0433c16: 無疾而逝。有澹堂竹筒語錄。行世。
0433c17: 璋。姓王氏。天資介特。七歲試經得度。戒行精潔。工于
0433c18: 詩。號文慧禪師。有柿園集。作晚春句曰。艸深煙景
0433c19: 重。林茂夕陽微。不雨花猶落。無風絮自飛。紹興二年。
0433c20: 高宗幸圓覺寺。親灑宸翰。書此一絕云。
0433c21: 
0433c22: 補續高僧傳卷第九
