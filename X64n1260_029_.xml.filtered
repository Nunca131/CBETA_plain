0224a10: 
0224a11: 列祖提綱錄卷第二十九
0224a12: 
0224a13: 武林十八理安禪寺住持婁東行悅集
0224a14: 請藏經提綱經函　迎經　開經　閱經　焙經　補經　曬經
0224a15: 楚石琦禪師新贖藏經上堂。舉雪峰一日普請搬柴
0224a16: 次。路逢一僧。乃擲下一段柴云。一大藏教只說者箇。
0224a17: 後來真如云。一大藏教不說者箇。師云。只者箇是
0224a18: 什麼。說與不說。且諸人向什麼處見二大老。中嶽能
0224a19: 起拂子云。提起則如是我聞。放下則信受奉行。師
0224a20: 云。若作佛法商量。眉鬚墮落。
0224a21: 真淨文禪師施主捨大藏經上堂。世出世間法。立
0224a22: 處皆相參。舉天便有地。舉北便知南。舉僧便見俗。舉
0224a23: 聖便明凡。以新當見舊。以經方顯。宜哉一一法。所
0224a24: 立皆雙兼。雙兼不涉二。所立無不堪。此大解脫門。智
0224b01: 者乃深諳。故石頭禪師云。當明中有暗。勿以暗相。
0224b02: 當暗中有明。勿以明相遇。明暗各相對。比如前後步。
0224b03: 乃拈拄杖云。且道是明是暗。跳得出也大奇。跳不出
0224b04: 且在明暗裏。只者明暗也大難明。遂擊香桌下座。
0224b05: 箬庵問禪師迎藏經到山示眾。玉軸金古佛心。萬
0224b06: 年長祝聖明君。林泉幸荷沾恩澤。永日寥寥謝太平。
0224b07: 開藏示眾。毗盧寶藏。八字打開。半滿偏圓。一句具足。
0224b08: 盈龍宮。溢海藏。總在者裏。還有委得底麼。鯨吞海水
0224b09: 盡。露出珊瑚枝。
0224b10: 朝宗忍禪師開藏上堂。捧起經云。始自鹿野苑。終至
0224b11: 提河。其間大小頓漸半滿偏圓。盡在者一毫頭上。
0224b12: 所以道。摩尼珠。人不識。如來藏裏親收得。遂打開云。
0224b13: 我今對眾打開時。一會靈山難辨別。休辨別。一切數
0224b14: 句非數句。與吾靈覺何交涉。直須言外度迷情。破塵
0224b15: 出經能事畢。其或未然。一任長期短期尋行數墨。尋
0224b16: 到臨末稍頭。依舊一卷是一卷。一帙是一帙。何故。
0224b17: 五千餘卷非文字。四十九年未曾。說下座。
0224b18: 愚庵及禪師閱藏上堂。終日看經。經頭一字因甚不
0224b19: 識。常年喫飯。千粒萬粒從一粒生因甚不知。卓拄杖
0224b20: 云。打破兩重關。泗州人見大聖。
0224b21: 竺雲曇禪師焙經上堂。海藏靈文經天緯地。琅玉
0224b22: 轉塞壑填溝。如來不說說。敲出鳳凰五色髓。迦葉不
0224b23: 聞聞。擊碎驪龍頷下珠。火為三世諸佛說法。義天
0224b24: 朗耀揭坤維。三世諸佛向火上說法。字不留空
0224c02: 鑄出黃金字。朵朵花開白玉蓮。湛寂凝然應真不借。
0224c03: 只如經歸藏。禪歸海。又作麼生。五千餘卷瘡疣紙。一
0224c04: 眾傳來耿夜光。
0224c05: 弘覺忞禪師請諸禪補書大藏上堂。三轉法輪於大
0224c06: 千。其輪本來常清淨。天人得道此為證。三寶於是興
0224c07: 世間。三寶既興。乾坤夷廓。天人得道。萬類昭蘇。是故
0224c08: 照燭昏衢法為明炬。津梁險道法為輿橋。高登彼岸
0224c09: 法為舟航。眼目人天法為開鑿。諸仁者。法利無窮贊
0224c10: 揚莫盡則置。只如威音那畔空劫已巳前。未有三寶名
0224c11: 字之時。佛在法先耶。法在佛先耶。若法在佛先。誰為
0224c12: 宣說之人。若佛在法先。尚昧進修之路。者裏得迸開
0224c13: 隻眼。親見佛法根源。則法自本來法。非從佛而流布。
0224c14: 佛自本來佛。非因法而禠成。非因法而禠成。則未離
0224c15: 兜率早降王宮。未出母胎度人已巳畢。非從佛而流布。
0224c16: 則始從光耀土終至提河。如是二時間未曾說一
0224c17: 字。恁麼則周金剛將青龍疏鈔一炬焚燒。小釋迦目
0224c18: 大般涅槃盡皆魔說。復有何過。其或未然。一毫頭上
0224c19: 重宣出。月指從教萬古標。
0224c20: 營建提綱劈草　開基　立磉　柱
0224c21: 劍門分禪師斬草云。皎皎明明非欠餘。千差萬別莫
0224c22: 能拘。卓庵斬草壺山頂。笑問時人見也無。
0224c23: 呆庵莊禪師開寺基示眾。昨日開荒地。請諸人
0224c24: 荊棘除瓦礫。本來基址已巳見分明。只有中間樹子
0225a01: 無人得。山僧今日未免別行方便。利刀剪盡繁枝
0225a02: 葉。鈍钁深鋤邪倒根。實地工夫成一片。住山斧子
0225a03: 無痕。
0225a04: 元叟端禪師普慶請開山上堂。法身無相。融攝十。
0225a05: 法眼無瑕。包羅萬象。淨。絕承當。赤洒洒。無空闕。
0225a06: 如天普似地普擎。直得一為無量無量為一。小中
0225a07: 現大大中現小。於一毛端現寶王剎。坐微塵裏轉大
0225a08: 法輪。正恁麼時。還有與子愚能長老相見者麼。若也
0225a09: 見。三十棒一棒也不較。若也不見。三十棒一棒也不
0225a10: 較。何故。知恩方解報恩。復舉世尊因地中布髮掩泥
0225a11: 公案。師云。適間禪客問一句來。老僧答一句去。可謂
0225a12: 徹頭徹尾。苟或遲疑。更聽一頌。無上寶王剎。當機誰
0225a13: 解看。然燈纔舉手。長者便標竿。解起天人敬。能摩星
0225a14: 斗寒。埋頭火宅者。今古自顢頇。
0225a15: 無用寬禪師太平乳山大佛殿立石磉。劄埋根永
0225a16: 不移。擎天拄地用施為。看他結頂訛處。萬古清風
0225a17: 播四維。
0225a18: 劍門分禪師柱云。法門傑出梁棟。高鎮群生福基。
0225a19: 不屬陰陽得失。不屬凡聖是非以。拄杖拄云。八面四
0225a20: 方承此力。茫茫宇宙幾人知。
0225a21: 林豫禪師佛殿柱上堂。此事如搆大廈相似。是
0225a22: 柱作柱。是梁作梁。全憑良匠權衡在手。規矩方圓無
0225a23: 不中的。今日夾山古蹟佛殿新成。護法光臨三門增
0225a24: 色。非惟叢林仰賴。十方諸佛異口同音高聲讚歎道。
0225b01: 佛子住此地。則是佛受用。常在於其中。經行及坐臥。
0225b02: 喝一喝下座。
0225b03: 上梁提綱
0225b04: 無用寬禪師大覺上梁。突出機先。一著徹頂。如何撈
0225b05: 摸。看他越樣施為。超過毗盧樓閣。輕輕置在上頭。一
0225b06: 任橫拈握。大眾見麼。聖壽無疆。萬民安樂。
0225b07: 三門上梁。法界全彰大施門。未曾舉起早驚人。眉毛
0225b08: 睫上威音國。雨順風調賀聖明。
0225b09: 太湖大殿上梁。撐天拄地立門庭。信手拈來用處親。
0225b10: 玉殿瓊樓一莖草。普天匝地放光明。良久云。起。覆
0225b11: 黃金丈六身。
0225b12: 淨戒寺鐘樓上梁。者箇大梁誰敢摸索。進則無門退
0225b13: 之則錯。輕輕置之頂頭。四面清風動寥廓。大眾見
0225b14: 麼。無用與你拈起向上一著。喝。
0225b15: 正覺寺大殿上梁今。日弘開正覺門。巍巍佛殿鎮乾
0225b16: 坤。一梁一柱天然好。突兀空四海尊。大眾見麼。玉
0225b17: 殿瓊樓草一根。梵音千載祝皇恩。
0225b18: 太湖選佛場上梁。正令單提向上機。當頭一著有誰
0225b19: 知。太湖吞空了。正是心空及第歸。
0225b20: 夢庵信禪師大殿上梁陞座。側金布地功名遠。疊木
0225b21: 如山利益高。箇事若非斤斧手。何緣海岸鎮波濤。永
0225b22: 寧如斯建立。全仗斤斧而成。若論福報人天。決定風
0225b23: 行草偃。還委悉麼。報佛只憑三寸舌。逢人傾盡一生
0225b24: 心。敘陳罷師復云。寶殿成功。首尾不過一載。同心共
0225c01: 力。敢言獨比無雙。今朝慶贊會齋。緇素臻於此。山
0225c02: 僧隨時應節。且要混俗和光。適來因見拋梁。豈免隨
0225c03: 波逐浪。所謂法不孤起仗境方生。觸處圓成隨宜建
0225c04: 立。敢問諸人。且道即今建立箇甚麼。不見道。拋梁東
0225c05: 禪門。別是一家風。爐爇沉煙滄海岸。願王聖筭永無
0225c06: 窮。拋梁西少林。節上轉生枝。一花五葉開敷後。結果
0225c07: 圓成處處奇。拋梁南善財。當日謾咨參。踏破草鞋歸
0225c08: 計日。千峰依舊色如藍。拋梁北趙州。庭人難識。青
0225c09: 蒼多愛歲寒心。認著依前還不得。拋梁上佛事。門中
0225c10: 無一向。夜魔黨與修羅。龍天八部皆歸仰。拋梁下
0225c11: 一片。堅牢無縫罅。地神捧出聳天心。永鎮滄溟歌聖
0225c12: 化。大眾。四方上下俱周也。乃畫一圓相云。且如者
0225c13: 箇饅頭又向什麼處拋。要知落處麼。如今普施諸人
0225c14: 去。覿面相呈不覆藏。咬著始知滋味好。百千萬劫轉
0225c15: 馨香。
0225c16: 挂寺額提綱
0225c17: 圓悟勤禪師蔣運使寄雲居山三大字仍請陞座。云。
0225c18: 法法圓融。心心寂。大包無外。文彩已巳彰。細入無間。
0225c19: 眼莫能觀。所以道萬法是心光。諸緣惟性曉。本無迷
0225c20: 悟人。只要今日。了今日便與麼坐斷報化佛頭。喚什
0225c21: 麼作心。喚什麼作性。恁麼說話已巳是截斷諸根了也。
0225c22: 且作麼生是截斷諸根處。放一線道通箇消息。還委
0225c23: 悉麼。大旱得甘雨。大熱得清涼。復有頌云。眾峰盤屈
0225c24: 屋耽耽。天上泓澄雨碧潭。渴驥怒猊三大字。高蹤千
0226a01: 古振名藍。
0226a02: 笑隱訢禪師挂立寺額示眾。金輪天子之。帝釋梵
0226a03: 王之宮。金榜昭回雲漢。銀盤屈蛟龍。朝夕百靈拱
0226a04: 護。人天萬福攸同。社稷山河鞏固。天曆永保帝。江
0226a05: 南諸道行御史臺欽奉聖旨以集慶路興龍潛邸改
0226a06: 建大龍翔集慶寺。今辰挂立賜牌額。住持臣僧某
0226a07: 望闕謝恩。祝延今上皇帝聖萬歲萬歲萬萬歲。欽
0226a08: 惟陛下聖哲生知。神武天縱。臨馭八極察民物之微
0226a09: 情。掃蕩群復祖宗之正統。故自即位薦降休祥。海
0226a10: 水不溢而百川安流。歲時告豐而五大熟。至若光
0226a11: 武復漢猶崇赤伏之符。肅宗保唐尚刻中興之頌。皆
0226a12: 誇一時之美。未有今日之聖明。爰作蓮宮。開八荒
0226a13: 之壽域。載揚竺典。壯萬世之丕圖。用答神庥。以祈民
0226a14: 福。臣僧既已巳對眾敷揚。復進一偈。上天寶書祈雨露。
0226a15: 金陵潛邸舊江山。九重閶闔香雲近。對越天威咫尺
0226a16: 間。
0226a17: 落成提綱
0226a18: 海會演禪師歸新僧堂上堂。十月今朝初一。新搆雲
0226a19: 堂已巳畢。聖眾已巳得安居。雅麗全勝舊日。於中受用之
0226a20: 時。凡百互相愛惜。願存古佛家風。三有四恩獲益。慶
0226a21: 懺別有上聞。具位題名立石。敢勸遠近諸檀越。記取
0226a22: 摩訶般若波羅密。忽有箇出來道。長老不妨好文章。
0226a23: 乃云。咄。白雲口裏道。誰敢道不好。
0226a24: 夢庵信禪師祖師閣畢工。如義道者感夢送到諸散
0226b01: 祖師四十軸。因陞座云。空裏釘橛。誰信有之。平地
0226b02: 上生堆。目前可驗。永寧無一錢建閣。建立而忽鼎
0226b03: 新。閣中無一像可歸。不期而聖師自至。仰瞻殊相。箇
0226b04: 箇古怪清奇。共慶遭逢。人人手舞足蹈。歎之不已巳欣
0226b05: 悟交懷。從前慕德之心一時放下。今則參知識。寸
0226b06: 步不移。名山異嶽休更他遊。總向此中坐觀風彩。莫
0226b07: 非因緣會遇時節使然。故得閣就功成。聖賢萃於茲
0226b08: 矣。還相委悉麼。鑿池不待月。池成月自來。
0226b09: 千巖長禪師新建僧堂上堂。拂子召大眾云。本來
0226b10: 無一物。赫赫動乾坤。擬議不來時。迢迢十萬里。無明
0226b11: 者裏只有一口劍。劍下有分身之意。亦有出身之路。
0226b12: 你若向活鱍鱍處倒。我便教你性命不存。你若在淨處坐地。我便教你雲生下。直須人境
0226b13: 俱奪殺活同時。自然海晏河清日上月下。何故宏開
0226b14: 選佛場。心空便作狀元郎。傳來只箇無文印。桂子香
0226b15: 中舉手忙。乃喝云。文生也。汝諸人是拖白。是末名。是
0226b16: 頭名。良久云。龍生金鳳子。衝破碧琉璃。復云。茲承天
0226b17: 龍禪寺無用貴首座偕生首座入山設齋俵襯。持大
0226b18: 道平長老香請曰。今春蒙松江蔡媽媽李氏淨心施
0226b19: 財建新僧堂完備。請和尚向彼中開堂說法。與淨心
0226b20: 相見。師曰諾。於是撾陞堂集眾而告之曰。無明以
0226b21: 十方世界作一箇僧堂。行與諸人同行。坐與諸人同
0226b22: 坐。乃至語默動靜折旋俯仰未與諸人有絲毫間
0226b23: 隔。所以雪峰云。僧堂前與汝相見了也。汝若頂門具
0226b24: 眼。便見無明與淨心在僧堂前相見。汝若更道在天
0226c01: 龍僧堂前相見。在伏龍僧堂前相見。我也知你是箇
0226c02: 瞎漢。不惜眉毛復示一頌。處世界。無所著。圓陀陀。光
0226c03: 爍爍。大中大。窄中窄。李氏淨心雖女流。宛有丈夫之
0226c04: 作略。針鋒上拄須彌盧。微塵中現寶王剎。天龍道。用
0226c05: 不盡。添得伏龍背地哂。赤肉團上壁立千仞。阿呵呵。
0226c06: 哩哩囉。東家作牛西家作馬。衲僧鼻孔一時穿。眼光
0226c07: 爍破四天下。復召大眾云。是甚麼。
0226c08: 石屋珙禪師入新僧堂上堂。直為柱。曲為梁。規中圓。
0226c09: 矩中方。匠氏取材之良也。歸其圓泯其方。捨其短取
0226c10: 其長。主人立法之妙也。所以福源僧堂建柱石于丙
0226c11: 子之孟春。畢斧斤于戊戌之重九。六洞一色
0226c12: 之明。萬瓦鱗鱗絕三種之滲漏。低頭不見地。還他
0226c13: 擔板禪和。仰面不見天。許蒙頭衲子。老竹溪豈止
0226c14: 一生行願。憍陳如頓增萬倍威光。遵行百丈叢林。壯
0226c15: 觀千年常住。直得十方諸佛異口同音宣說偈言。佛
0226c16: 子住此地。則是佛受用。常在于其中。經行及坐臥。又
0226c17: 有龐居士說箇頌子讚歎云。十方同聚會。箇箇學無
0226c18: 為。此是選佛場。心空及第歸。然雖如是。其柰張無盡
0226c19: 忍俊不禁出來道。汝等諸人即解樹頭喫子。不知
0226c20: 樹曲彔。殊不知作此堂者有損有益。居此堂者有利
0226c21: 有害。者般說話也怪伊不得。何故。人無遠慮必有近
0226c22: 憂。此事且拈放一邊。祇如衲僧自己巳分上得力句子
0226c23: 作麼生道。良久。饑餐渴飲渾無事。聽雨聽風閒打眠。
0226c24: 長翁淨禪師新起妙嚴慶懺陞座。推倒多年老鼠窠。
0227a01: 掃空平地笑呵呵。從頭架起生頭角。覆驢牛不厭
0227a02: 多。今朝成就大緣千古。發揮大事且道如何。斫額任
0227a03: 他門外客。到家還我箇中人。復舉文殊問無著近離
0227a04: 甚麼處。著云南方。殊云南方佛法如何主持。著云末
0227a05: 法比丘少奉戒律。殊云多少眾。著云或三百或五百。
0227a06: 師云春風勾引鷓鴣啼。著問文殊此間佛法如何主
0227a07: 持。殊云聖凡同居龍蛇混雜。著云多少眾。殊云前三
0227a08: 三與後三三。師云平地波瀾鐵船。者兩轉語要與
0227a09: 諸方眉毛撕結。更有兩轉語要與諸方點眼。或三百
0227a10: 或五百。銅錢鐵錢。省數足陌。前三三與後三三。蘿蔔
0227a11: 芋嬭。淺貯滿擔。諸方忽然眼開。決定拍手大笑。笑箇
0227a12: 甚麼。不笑巴便笑杜撰。雖然笑者還稀。忽有人問
0227a13: 天童多少眾。便向他道。新起妙嚴誇第一。一齊都在
0227a14: 畫圖中。
0227a15: 劍門分禪師建千眼大悲殿上堂。靈筵今古絕依附。
0227a16: 普天匝地從教舉。南無大悲觀世音。咄咄何曾在別
0227a17: 處。南無大悲觀世音。大通大願接迷情。口口念來知
0227a18: 幾幾。何如菩薩現全身。觀音菩薩鎮長在。寶殿興崇
0227a19: 無窒礙。上答皇恩無盡齡。情與非情同一會。
0227a20: 楚石琦禪師建萬佛閣上堂。一拽石。二搬土。發機不
0227a21: 用千鈞弩。無邊樓閣滿空。曠大劫來誰是主。誰是
0227a22: 主。須辨取。最好一梁對一柱。便下座。
0227a23: 箬庵問禪師進新齋堂示眾。古德不赴堂。蝦為子曲。
0227a24: 侍者云。和尚不曾出入。因甚莊上喫油。事因叮囑
0227b01: 起。教伊問庄主。大似詐明頭。侍者纔出門。庄主謝臨
0227b02: 屈。兩彩一賽。山僧今日將古人一副肺膽盡情揭露。
0227b03: 為諸人應箇時節。驀拈拂子。巍巍堂堂。輝輝煌煌。晨
0227b04: 時有粥。齋時有飯。汝諸人切忌違時失候。設或有箇
0227b05: 違時失候底。山僧也不罰伊。但喚行者多與他一杓
0227b06: 殘盆菜汁。若受用得著。也許伊向磬山門下提瓶挈
0227b07: 。喝一喝擊拂子。
0227b08: 鑄鑊提綱結進火
0227b09: 虎丘隆禪師謝鑄鑊街坊上堂。渠無面目底千聖不
0227b10: 敢近。方解入林不動草。入水不動波。變大地作黃金。
0227b11: 攪長河為酥酪。寸絲不挂通身無影像。便能入荒田
0227b12: 不揀。信手拈來。頭頭上顯。物物上明。收放臨時。更無
0227b13: 滲漏。所以道諸方說禪浩浩地。爭如我栽田博飯喫。
0227b14: 直饒居士深懷樂施。也未免剜肉成瘡。簡點將來。未
0227b15: 忘取捨。南泉打破粥鍋。雖然光前絕後。因甚眾人之
0227b16: 物將為自己巳受用。如今要全舊日家風。須是重新鑄
0227b17: 造。雖然一動一靜一進一退。總未有事在。畢竟作麼
0227b18: 生。還會麼。有意氣時添意氣。不風流處也風流。
0227b19: 劍門分禪師結示眾云。家常爐箇中開。一味馨
0227b20: 香養道胎。頓絕諸方膻臭氣。飽地笑咍咍。
0227b21: 山茨際禪師繼隱庵進火示眾。借得嶽山南一片。縛
0227b22: 成茅屋伴雲閒。今朝拈起無煙火。朵朵晴峰開笑顏。
0227b23: 法座成提綱
0227b24: 南石琇禪師法座成示眾。劫初有箇寶華座。孰謂今
0227c01: 朝始作成。為念眾生猶未了。故將隻手特經營。聲聞
0227c02: 欲上心先怯。列祖高陞話大行。謂是法空還不得。從
0227c03: 來佛道絕途程。
0227c04: 月江印禪師法座新成上堂。大眾。此處即是毗盧遮
0227c05: 那如來所處憍尸迦須彌山頂善法之堂。此座即是
0227c06: 普光明藏獅子之座。此即是寶積長者所獻之。
0227c07: 覆三千大千世界。此座高出八萬四千由旬。其堂
0227c08: 高一十六萬由旬。一一軒一一欄楯一一莊嚴藏。
0227c09: 交光相羅如寶絲網。如普賢毛孔。如彌勒樓閣。諸佛
0227c10: 剎海一一現前無壞無雜。所謂諸佛曾來入此堂。是
0227c11: 故此堂最嚴淨。諸佛曾來入此座。是故法座最吉祥。
0227c12: 諸佛曾受此寶。是故此最殊特。須知此堂此座
0227c13: 此不從天降不從地涌。皆從我山中牧石老禪根
0227c14: 本智中之所流出。窮三際則三際圓融。橫十方
0227c15: 則十方通暢。擊拂子。空可量風可繫。無能盡說佛
0227c16: 功德。
0227c17: 漢月藏禪師法座成上堂。巖巖獅座涌堂中。老衲披
0227c18: 衣坐法空。跨下狻猊忽返擲。一聲哮吼見威雄。喝一
0227c19: 喝曰。獅子踞地吼。佛祖倒身走。出頭天外看。只有萬
0227c20: 峰叟。喝一喝。
0227c21: 建寶塔提綱上塔珠　寶索相輪　塔告成
0227c22: 楚石琦禪師建寶塔上堂。僧問。昔日南泉和尚因趙
0227c23: 州問云如何是道。泉云平常心是道。如何是平常心。
0227c24: 師云敲取火掘地覓天。進云大好平常心。師云我
0228a01: 不如你。你自會得好。乃云。問既不弱。答得又奇。你道
0228a02: 契二大老不契二大老。還有道得者麼。試出來道看。
0228a03: 如無人道。自道去也。一分奉釋迦牟尼佛。一分奉多
0228a04: 寶佛塔。
0228a05: 南石琇禪師雙塔壽寧禪寺上塔珠誦法華經請陞
0228a06: 座。師拈香祝聖畢乃云。此法非思量分別之所能解。
0228a07: 惟有諸佛乃能知之。上是天。下是地。喚甚麼作此法。
0228a08: 若向者裏領略得去。便見靈山一會儼然未散。其或
0228a09: 未然。徑山未免畫蛇添足去也。須知此法頭頭上顯
0228a10: 物物上明。無一塵不是此法顯現之處。無一時不是
0228a11: 此法出生之時。所以世尊得之。從兜率降王宮。逾城
0228a12: 出家苦行成道。住世七十九年。說法三百餘會。末後
0228a13: 拈花示眾。以正法眼藏獨付飲光。諸祖得之。各立化
0228a14: 庭。共揚法道。或立一心三觀。或說十玄六相。或只直
0228a15: 指單傳。或設三玄五位。聖天子得之。仁及四海化及
0228a16: 萬。騶虞忽現而黃河澄清。暘谷來朝而虞淵入貢。
0228a17: 百僚得之。坐朝堂而揚政化。燮陰陽而撫黎庶。金湯
0228a18: 吾教柱石家。住持一源禪師得之。不動聲色檀施
0228a19: 雲歸。重修寶塔不日成之。現前大眾得之。不勞跬步
0228a20: 入此道場。六萬餘言若建瓴水。施財施力若見若聞。
0228a21: 無不是此法施設。無不是此法圓成。雖然。若喚作此
0228a22: 法則落聖解。不喚作此法則墮凡情。且作麼生即得。
0228a23: 拈拄杖云。拄杖子聞得出來對眾決斷去也。卓拄杖。
0228a24: 無二無二分。無別無斷故。大眾。正恁麼時。因齋慶讚
0228b01: 一句如何舉似。紫旃檀塔六七級。紅萏花三四枝。
0228b02: 唯庵然禪師上塔頂寶索上堂。連環。連環。
0228b03: 覿體全彰。眼眼相顧。其橫也穿空鼻頭。其也
0228b04: 住須彌鐵柱。親從惡辣鉗上煉得來。豈比尋常
0228b05: 麻纏紙裹。箇是谷瑤居士壯觀浮圖。騰今古底作
0228b06: 也。雖然如是。且道高懸倒挂一句如何舉似。四簷平
0228b07: 定香雲繞。萬世光華佛日長。
0228b08: 無用寬禪師泗洲大聖塔安相輪。突出空大法輪。
0228b09: 合尖頭上鎮乾坤。煌煌照燭威音外。颯颯清風散月
0228b10: 明。大眾見麼。倒騎瓠子咬崑崙。
0228b11: 楚石琦禪師怡雲居造石為佛塔成上堂。舉教中道。
0228b12: 若人以真金。日施百千兩。不如暫入寺。誠心一禮塔。
0228b13: 理上偏枯。若人靜坐一須臾。勝造八萬四千塔。寶塔
0228b14: 終久化為塵。一念至心成正覺。事上偏枯。直饒理事
0228b15: 雙亡正偏不立。要見多寶釋迦則未可在。還委悉麼。
0228b16: 龍袖拂開全體現。象王行處絕狐蹤。
0228b17: 建壽塔提綱定塔基　開塔基　立塔石塔心　開塔　閉塔
0228b18: 了庵欲禪師秀峰長老募緣建塔至上堂。舉玄沙侍
0228b19: 雪峰行次。峰指面前云者一片地好造箇無縫塔。沙
0228b20: 云高多少。峰顧視上下。沙云。人天福報不無和尚。若
0228b21: 是靈山授記未夢見在。峰云你又作麼生。沙云七尺
0228b22: 八尺。師云。一人平地上掘坑。一人空裏釘橛。後來
0228b23: 琅琊云。家肥生孝子。國霸有謀臣。師云。隨風倒柁漢。
0228b24: 今日秀峰長老正要造箇無縫塔。遠遠過我。不免贈
0228c01: 箇塔樣。良久云。會麼。高而無上。廣莫可極。淵而無下。
0228c02: 深不可測。浩浩波光。重重山色。一道清古今。八
0228c03: 面香風惹衣。擊拂子下座。
0228c04: 天如則禪師道友曾貫之為定水西原塔基示眾。我
0228c05: 與諸佛祖。同樂亦同苦。同死同時埋。同坑無異土。雖
0228c06: 然恁麼。就中也有些子不同處。老僧今日預先分付。
0228c07: 下土掩壙時。諸人著眼看。伏死不伏埋。從來是者漢。
0228c08: 無用寬禪師太湖開塔基示眾。徹底掀翻。是何基址。
0228c09: 深深插一神鍬。直要徹骨徹髓。喝聲云。古今。長
0228c10: 江大水。
0228c11: 立普同三塔石示眾。塞破空無縫罅。當頭一點太
0228c12: 訛。看他劄埋根去。潭北湘南會也麼。
0228c13: 冶父寺塔心示眾。突出空一點無。昂霄聳壑出
0228c14: 紅爐。通身不受人埋沒。赫赫隹聲播五湖。
0228c15: 真淨文禪師開馬祖塔日上堂。放過一著。落在第二。
0228c16: 有利無利。不離行市。家家門外綠楊垂。不獨春風折
0228c17: 桃李。馬祖堂開二月初二。觸目遇緣法門大啟。不如
0228c18: 歸去來。良久。向什麼處去。馬祖堂中燒香罷。僧堂裏
0228c19: 喫茶。
0228c20: 閉馬祖塔上堂。祖宗門下總有關子。應機接物有
0228c21: 開有閉。苟開而不能閉。喪家失計。閉而不能開。誰辨
0228c22: 往來。或開而能閉也。不妨遊戲。閉而能開也。重重善
0228c23: 財。或不開不閉時又作麼生。大眾。僧堂裏隨例軟餅
0228c24: 頭橫咬咬。喝一喝下座。
0229a01: 請行橋法語
0229a02: 元叟端禪師行新廣度橋。神機密用。妙應無方。示險
0229a03: 處津梁。作中流砥柱。橫身宇宙。直教通地通天。平步
0229a04: 雲霄。說甚度驢度馬。七凹八凸由此坦平。萬別千差
0229a05: 從茲融會。成一方之勝。壯千古之雄基。慶衍皇圖
0229a06: 輝騰佛日。正恁麼時。跟下縱橫十字一句作麼生
0229a07: 道。驟步云。無邊法界華嚴藏。共踏毗盧頂上行。
0229a08: 愚庵及禪師行重建行春橋。師召眾云。大橋雄跨石
0229a09: 湖。捨舊圖新喜落成。萬國車書通達道。三吳城郭
0229a10: 展修程。溪山出色增佳勝。簫行春樂太平。不動
0229a11: 頭登彼岸。十方一路要分明。好諸仁者。還他力量人。
0229a12: 辦此奇特事。功夫妙密機用縱橫。易深險成坦途。架
0229a13: 空為平地。高高處觀之不足。低低處仰之有餘。可
0229a14: 以津濟四生。可以梯航九有。直得輝騰佛日慶衍皇
0229a15: 圖牧。謳樵唱共履康莊。馬載驢駝咸臻實際。正與麼
0229a16: 時。且平步丹霄高超物表一句作麼生道。遂驟出云。
0229a17: 塵塵剎剎無留礙。直踏毗盧頂上行。
0229a18: 千巖長禪師婺州通濟橋成請行橋。大眾會麼。風清
0229a19: 月朗。地平天成。廉訪司相公洎文武官員已巳為諸人
0229a20: 說法了也。西峰雙林及諸尊宿已為諸人說法了也。
0229a21: 只將萬萬歲石橋上祝吾皇萬萬歲。恁麼則統十方
0229a22: 世界是一座通濟橋。不獨通濟婺州一城人。通濟天
0229a23: 下人去也。巍巍功業千古不磨。汝諸人人人常光現
0229a24: 前。箇箇壁立千仞。釋迦不前彌勒不後。行不行到不
0229b01: 到要且不干別人事。老僧到來也只因齋慶讚。何故。
0229b02: 當空架起蒼龍脊。不怕雙溪水流急。踏上高高高處
0229b03: 看。東西有路通南北。南北既通。東西有路。作麼生是
0229b04: 諸人最初一步。喝。看下。行至橋那邊復云。婺州橋
0229b05: 是趙州橋。今日大家行一遭。不獨度驢并度馬。人人
0229b06: 平步上青霄。
0229b07: 長翁淨禪師謝造橋上堂。去那邊去。來者裏來。中間
0229b08: 絕壑斷崖。且道如何相接。以拂子作彎橋勢曰。看。依
0229b09: 稀金磴。彷彿彩虹彎。人從橋上過。又作麼生。松蘿
0229b10: 景裏開天巧。翰墨光中入畫圖。
0229b11: 開田并謝提綱
0229b12: 白曰雲端禪師因興道者開田回示眾。三載區區弄水
0229b13: 泥。捎裙擗褲又扶。滿倉收稻方歸院。一任禪和韗
0229b14: 肚皮。且道韗底是禪是飯。乃云。因風吹火。用力不多。
0229b15: 山茨際禪師開田示云眾云。者一片田地。從上來分付
0229b16: 多少時矣。只為兒孫不肯。拋家撒業馳逐外遊。致令
0229b17: 祖父田園荊棘年生草茆日長。山僧今日將原本契
0229b18: 書揭示諸人。須要諸人各各急著精彩。認取者片田
0229b19: 地。斬無明草。除邪見林。然後放兩拋三深耕淺種。披
0229b20: 簑帶月挈耙連雲。到此不妨改禾莖為粟柄。變土塊
0229b21: 作黃金。都盧只在者片田地上顯現。大眾。正恁麼時。
0229b22: 且道承誰恩力。乃以钁頭地三下云。幾度賣來還
0229b23: 自買。為憐松竹引清風。
0229b24: 愚庵及禪師中秋謝開田耆舊上堂。僧問。百丈示眾
0229c01: 云。汝為我開田了。我為汝說大義。有僧開田了便問。
0229c02: 開田了也。請和尚說大義。丈展兩手。且道是說不說。
0229c03: 師云一舉四十九。進云恁麼則天人群生類皆承此
0229c04: 恩力。師云汝分上作麼生。進云。和尚今日開田。功昭
0229c05: 百世。學人請和尚說大義。畢竟如何展演。師云爛泥
0229c06: 裏有刺剌。僧禮拜。師乃云。百丈開田說大義。大舒兩手。
0229c07: 龍峰開田謝主事。豈可空然。擊拂子云。一片月生海。
0229c08: 幾家人上樓。
0229c09: 楚石琦禪師看田回上堂。舉溈山問仰山云何處來。
0229c10: 仰云田中來。溈云田中有多少人。仰插鍬叉手而立。
0229c11: 溈云今日南山大有人刈茅。仰拽鍬而去。雪竇云。諸
0229c12: 方咸謂插鍬話奇特。大似隨邪逐惡。據雪竇見處。仰
0229c13: 山被溈山一問。直得草繩自縛去死十分。妙喜云。仁
0229c14: 者見之謂之仁。智者見之謂之智。百姓日用而不知。
0229c15: 故君子之道鮮矣。師云。幸是無事。被妙喜老漢念一
0229c16: 道真言。直得天左旋地右轉。
0229c17: 
0229c18: 列祖提綱錄卷第二十九
