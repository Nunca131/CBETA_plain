0485a01: 攖寧大師語錄敘
0485a02: 
0485a03: 
0485a04: 
0485a05: 
0485a06: 
0485a07: 
0485a08: 
0485a09: 
0485a10: 
0485a11: 
0485a12: 
0485a13: 
0485a14: 
0485a15: 
0485b01: 
0485b02: 
0485b03: 
0485b04: 
0485b05: 
0485b06: 
0485b07: 
0485b08: 
0485b09: 
0485b10: 
0485b11: 
0485b12: 
0485b13: 
0485b14: 
0485b15: 
0485c01: 
0485c02: 
0485c03: 
0485c04: 
0485c05: 
0485c06: 
0485c07: 
0485c08: 
0485c09: 
0485c10: 
0485c11: 
0485c12: 
0485c13: 
0485c14: 
0485c15: 
0486a01: 
0486a02: 
0486a03: 
0486a04: 
0486a05: 
0486a06: 
0486a07: 
0486a08: 
0486a09: 
0486a10: 
0486a11: 
0486a12: 
0486a13: 
0486a14: 
0486a15: 
0486b01: 
0486b02: 
0486b03: 
0486b04: 
0486b05: 
0486b06: 
0486b07: 
0486b08: 
0486b09: 
0486b10: 
0486b11: 
0486b12: 
0486b13: 
0486b14: 
0486b15: 
0486c01: 
0486c02: 
0486c03: 
0486c04: 
0486c05: 
0486c06: 
0486c07: 喻指和尚荅三峰曹洞十六問序
0486c08: 明道貴契乎真虛履踐宜切乎真實故
0486c09: 法言有三設問有四法言者始寔而終
0486c10: 虛道之至也始虛而終實行之至也非
0486c11: 寔而非虛化之至也是以至人其心若
0486c12: 鏡其心若水包括六虛體備群表言而
0486c13: 世為天下法行而世為天下則雖終日
0486c14: 言而未嘗言也終日行而未嘗行也至
0486c15: 人無已而無所不已也發問者苦臨岐
0486c16: 而預扣辨真偽以明宗搜玄奧於未始
0486c17: 畏濁亂而迷流睹万里之神光急欲知
0486c18: 其所止聞一言而冰泮灼然水乳相投
0487a01: 飢不擇食飽即便休行不論程到家事
0487a02: 息學者全是問始忘言技空乃盡舍此
0487a03: 別立門墻翻新豎異朱紫之亂害莫甚
0487a04: 焉斯道也非深徹乎元始終垂白而未
0487a05: 明智者超然愚者自昧適扣
0487a06: 喻指和尚參請之餘師以荅三峰扣雲
0487a07: 門博山曹洞十六問示之其問也海內
0487a08: 寐然無聞幾十年矣喻指續荅万言豁
0487a09: 人之所未豁余讀之悲喜交集不意垂
0487a10: 老得聞極則事和尚以士薦嗜斯道合
0487a11: 為弁言余退而辭曰三峰問實中之虛
0487a12: 和尚答虛中之寔如麟經載筆尚不能
0487a13: 贊一辭況格外音響乎師云此三峰一
0487a14: 字誅心不可云權中之實惟公委之余
0487a15: 閱之者再退而啟曰聞命矣今聊指三
0487a16: 峰一言以明其發問之始五宗原敘并
0487a17: 結中以曹洞到浮山而率賓歸王法眼
0487a18: 雖入教而難逃至化唯此一事實餘二
0487b01: 則非真臨濟兒孫既專大任敢負前宗
0487b02: 每讀至此余更愕然豈投子之荷洞上
0487b03: 何其不昧任耶豈法眼之引教乘而絕
0487b04: 不明其宗耶滅他宗為臣妾任濟上獨
0487b05: 薦王耶當此二桂交陰急欲伐其左以
0487b06: 右自豎耶噫是何心哉春秋之世三尺
0487b07: 童子恥言五伯況證無我之道一何其
0487b08: 陋耶返而思之恐非法門盛典斯哲人
0487b09: 之病已夫寥寥諸方絕不與之對偶獨
0487b10: 得喻指是答誠揭千古隱疑絕萬世異
0487b11: 議學者斷斷焉能荷其任者竟篇靡不
0487b12: 汗服茫然負我者一字不是為與三峰
0487b13: 以洞山未睹影而傳寶鏡總入室而伏
0487b14: 繩床好箇斧子不當斷削古人至此
0487b15: 誠自負而負人以無我之中疊起人我
0487b16: 恐非真我也率賓而欲一當其住不忘
0487b17: 過歇余泛旁贊云賓則始終賓主則始
0487b18: 終主因其好之也一故頓起空王之玄
0487c01: 吼破影響之鳴條大匠運斤不無其舉
0487c02: 使郢人之堊漫谷繩翼者隨風撲落庶
0487c03: 不再嘵嘵白日挑燈汲汲而自失照矣
0487c04: 幸天之未喪斯文也丕歟法道干城猶
0487c05: 當勁敵一面。
0487c06: 檇李參學門人姚上士拜撰
0487c07: 于穆溪之天與堂
0487c08: 
0487c09: 
0487c10: 
0487c11: 蘭亭學人劉肇茲書
0487c12: 
0487c13: 敘
0487c14: 夫法運有隆替王化有春秋非獨今日為然也當宋
0487c15: 興以來海內宗匠亭亭雲湧傑出前人祖印雖為一
0487c16: 新未免雕文喪德時有徑山杲師振起先猷一掃諸
0487c17: 方盡除餘蔓不僅他宗可斥即其本師玄義亦不容
0487c18: 露布況能並躅於東鄰乎然而每輸誠于天童覺老
0487c19: 人者抑天何耶當陰萬時祖道凌夷雖二三主者砥
0487c20: 柱其間慣使沒意智一著其于玄位旨趣不欲提撕
0487c21: 誠恐流入曲學礙正知見五家宗眼晦不復明如三
0487c22: 峰藏老力持玄要轉叩君臣逆排太白為橛頭禪
0488a01: 如師子兒反搏父肉其能遺象王而不顧乎然而偏
0488a02: 折節於雲門澄老人者抑又何耶嗟夫藏老去世未
0488a03: 遙浚生晚學尚能見聞其志行至於杲師每夜參時
0488a04: 呵摘諸方音首座不禁含忍起而數之杲師為之禮
0488a05: 謝浚于衡陽得旨返杖淛中諦交天童仰契長蘆杲
0488a06: 師之意蓋可知矣前乎此者雖赴一參之請快一時
0488a07: 之舌晚年自省未必無失言之悔也余忝主弁山以
0488a08: 來每慨近時學者不識自宗唯務儱侗賓主君臣之
0488a09: 旨幾子掃地時養痾麻溪亟欲提撕適吾姪攖寧禪
0488a10: 師讀荅三峰啟雲門師翁十六問以質余細閱一過
0488a11: 且喜丁斯秋晚詳悉斯道也而有斯人也吾宗不致
0488a12: 寂寥矣第三峰設難喻指覆辭兩造之竟不過提掇
0488a13: 綱宗庶幾開俾來學原非偏逞臆見而然把卷者別
0488a14: 開心眼庶有發明且其首以雲岩先傳寶鏡而復以
0488a15: 過水得悟為洞山之漏逗再援大慧片言以欺壓之
0488a16: 夫不知洞山辭雲岩時非無悟也於過水時更有玅
0488a17: 證也猶夫大慧于圓悟處非無悟也于閱經時更有
0488a18: 妙證也不得謂大慧于產難因緣尚未明了天寧遽
0488a19: 爾妄授耶又不可謂大慧只會得勤老機緣尚未徹
0488a20: 準師用處耶他如南匾額獲三昧於獄中洪遷客入
0488a21: 無生于海外皆在得法以後之再證未可枚舉豈止
0488a22: 洞山為然哉今人中道自畫一知半解得少為之撞
0488a23: 著顢頇長老一印印定便有一種權魔入其心腹自
0488a24: 謂證悟無遺者滔滔若與敗種又安敢以偃鼠之腹
0488a25: 妄測江河耶果能悟洞山之所悟則知兩家鼓舞酬
0488a26: 唱如紅爐片雪閱者自宜審諸。
0488a27: 席林玄素體道人書于麻溪之明慶寺
0488a28: 
0488a29: 
0488a30: 
0488b01: 攖寧禪師語錄序
0488b02: 佛氏出離生死誘人超劫大指與儒本同顧其作用
0488b03: 既別流傳浸訛傍佛門戶僧非真僧猶假儒衣書士
0488b04: 非真士也孝不喜譚佛法獨喜讀曹溪壇經喜其自
0488b05: 為佛而不障佛魔挽諸迷眾歸之吾道所以云救也
0488b06: 故嘗謂韓昌黎之排佛盧曹溪之說法其道一也故
0488b07: 謂曹溪儒者也其對仕流疑問直教以孝義修行迺
0488b08: 真其志也若猶是遺棄倫物是則昌黎之所闢者耳
0488b09: 故嘗謂護佛法莫昌黎若也攖寧大師受法於曹洞
0488b10: 宗源印繼以正法眼直指全提所有法錄并答三峰
0488b11: 曹洞十六問契理契機佛祖慈航聖學至教悉抉統
0488b12: 貫世間出世皆有証入之門上智下愚盡受平等之
0488b13: 法嗚呼盡矣邇來緇流習沿師承大壞楊子之鄰人
0488b14: 亡羊既率其黨又請楊子之豎追之楊子曰亡一羊
0488b15: 何追者之眾鄰人曰岐路之中又有岐焉人有濱河
0488b16: 而處者習於水勇於泅操舟鬻渡利供百口裏糧就
0488b17: 學者成徒而溺死者半本學泅不學溺利害判絕若
0488b18: 此嗟乎大道以多岐亡羊學者以多方喪生大方明
0488b19: 眼須深知師旨毋徒為心都子所歎哉。
0488b20: 賜進士第河南道御史於越學人劉明孝拜題
0488b21: 夫百尺之枝忽施纖蔓大圓之鑑瞥滓鄰塵苟不辭
0488b22: 而闢之俾葛藤斬盡浮翳全融深恐兆妄滋惑復增
0488b23: 一則未了公案亦後死者之責也然非慧同鶖子語
0488b24: 若懸河智過於師正不許輕下註腳何以故南華云
0488b25: 彼亦一是非此亦一是非與其譽堯而非桀焉不如
0488b26: 兩忘而化於道雖然衛道則烏容不辯辯道之言不
0488b27: 厭其多非貴于多貴於徹也言徹則多言消歸少言
0488b28: 少言消歸無言矣三峰藏老無事尋事向吾　湛祖
0488b29: 啟問十六自賣破綻祖答姑置以俟來看不答之答
0488b30: 業已雷震虛空日炎碧漢初不藉後代兒孫補綴狐
0488c01: 裘淬磨歐冶峰迺詹詹間間遂謂諸方無可激揚傳
0488c02: 諸後五百年沒眼禪和揣籥摸象以為真有不易答
0488c03: 者豈不笑殺井蛙誤殺醯雞耶吾姪攖寧和尚忍俊
0488c04: 不住析疑剖惑直窮到底無復剩義重開湛祖之口
0488c05: 可使吐舌覆面重提藏老之耳堪令三日耳聾或疑
0488c06: 抨駁先哲支離義諦非掃除文字與無諍三昧之旨
0488c07: 不知置之不答將啟答於無窮有此一答可掃後來
0488c08: 欲答之端倪併掃前輩垂問之影跡喻指固忠臣祖
0488c09: 禰非操戈藏老也不特喻指未嘗有答即謂三峰未
0488c10: 嘗有問也可。弁山睦堂淨瑩題
0488c11: 攖寧靜禪師語錄目錄
0488c12: 第一卷
0488c13: 蕺山戒珠寺上堂十篇小參三篇
0488c14: 吳江喻指菴上堂五篇茶話四篇
0488c15: 第二卷
0488c16: 黎川羅漢寺上堂十三篇
0488c17: 第三卷
0488c18: 眠牛山結制小參七篇示眾十六篇
0488c19: 第四卷
0488c20: 拈古三十四則頌古五十五首
0488c21: 機緣十七則
0488c22: 第五卷
0488c23: 法語二十二篇佛事八則
0488c24: 贊十二首
0488c25: 和中峰國師樂隱詞十六首偈十二首
0488c26: 碑記一則
0488c27: 第六卷
0488c28: 續荅三峰曹洞十六問并著頌
0488c29: 
0488c30: 目錄終
0489a01: 攖寧靜禪師住蕺山戒珠寺結制語錄卷第一
0489a02: 門人德亮　編
0489a03: 書記德峨　錄
0489a04: 順治庚寅歲師於蘇州府吳江縣羅漢寺受紹興府
0489a05: 山會護法縉紳羅夢章鄭望裕邢淇瞻李泰若徐岱
0489a06: 淵唐敏一吳期生吳崆峒陶岸生魯季栗童在公劉
0489a07: 嵢嶁劉永侯劉靜甫劉伯繩諸大居士同文學裘孫
0489a08: 劉諸檀越并法侶妙德聖意等請拄戒珠寺九月二
0489a09: 十五日入院法語。
0489a10: 山門巍然突露頓絕遮攔古今卓立迥別尋常龍象
0489a11: 蹴踏作麼商量喝一喝云入得此門須奉重不勞門
0489a12: 外覓餘光。
0489a13: 王右軍像師指像云灑灕麗於枯藤奪崖透石鼓雲
0489a14: 雷於掌上驟雨旋風猶未是此翁妙用且道斯意如
0489a15: 何昔年捨宅為僧寺萬古輝煌作棟樑。
0489a16: 韋馱殿我主正汝摧邪兩兩行來步不移今日相看
0489a17: 擔荷此從教祖道徹玄微。
0489a18: 大殿三千七百年已巳前此老不與麼三千七百年以
0489a19: 後此老卻與麼與麼不與麼放過一著且看新長老
0489a20: 作何去就展坐具云源遠流長遂作禮。
0489a21: 伽藍殿昔受靈山付囑從來毫不放人邪正分於當
0489a22: 下那肯綽約疏親插香云今日煆凡煉聖仗君保護
0489a23: 弘深。
0489a24: 祖師室西天四七總是婆婆和和東土二三兩口何
0489a25: 無一舌怎奈祖禰不了到處被伊殃及插香云觸斷
0489a26: 兩頭機三更湧紅日。
0489a27: 方丈正法眼藏一錘擊碎涅槃妙心是甚壒按住
0489a28: 杖云拶透石人骨髓剔出金剛眼睛任汝三頭六臂
0489a29: 到來無地容身。
0489a30: 是日應林闍黎設供眾請上堂。
0489b01: 師至座前憲副羅夢章捧疏師接得拈起云此是羅
0489b02: 居士同諸檀護不忘靈山付囑要與當人徹頭徹尾
0489b03: 既然文彩已巳彰何必重添眉目顧左右云事因叮囑
0489b04: 起度疏維那宣畢師指座云人人可踏個個堪承更
0489b05: 欲山僧扭捏作麼不是符到奉行看取一場熱亂陞
0489b06: 座拈香云此一瓣香根盤大地法遍塵沙芬芳那畔
0489b07: 已巳前結秀不萌枝上驀地拈來供養
0489b08: 始祖釋迦文佛普願無盡含識聞茲契悟永斷疑根
0489b09: 此一瓣香天然尊貴不假功勛奉祝
0489b10: 九五之至尊伏願德以時化國以時寧此一瓣香經
0489b11: 天緯地左右司衡奉為　本省府鎮道臺府邑各衙
0489b12: 文武尊官願祈共輔皇綱庇恩萬姓此一瓣香宿承
0489b13: 願力擁護法壇奉為本山　護法大宰官羅王鄭邢
0489b14: 吳陶魯劉等大居士共徹劫外風光永作皇畿柱石
0489b15: 此一瓣香弁峰砍額蕺嶺揚眉供養本山中開法運
0489b16: 龍華瑞白師翁惟祈燈燈無盡道利人天復從懷中
0489b17: 拈出香云此一瓣香不住正偏寧居玄要昔日紫霞
0489b18: 納敗今朝蕺嶺款陳第二番拈出供養傳菩提達磨
0489b19: 正宗第四十三世。
0489b20: 天台先師嘯雲老和尚用酬法乳之恩維那白椎云
0489b21: 法筵龍象眾當觀第一義師豎拂云越古超今分外
0489b22: 奇個中消息絕思惟當臺寶鏡無私蔽果自男兒不
0489b23: 自欺山僧出吳門登越地船來陸來敲冰踏凍霜花
0489b24: 含夜月徹骨且風流越地吳山隨方任運所以道是
0489b25: 法住法位世間相常住與麼擔荷何必開眼受瞞諸
0489b26: 公聞如是舉唱便作平常是道麼且喜沒交涉應知
0489b27: 打麵還他州土麥唱歌須是帝鄉人殆今參玄之士
0489b28: 不務本實惟以裝載禪道佛法為事一見師家平實
0489b29: 為人便生大我慢若稍立參機如蠅聚唾較量將來
0489b30: 有甚底止豈不聞石頭大師云執事元是迷契理亦
0489c01: 非悟門門一切境回互不回互回而更相涉不爾依
0489c02: 位住諸昆仲此是我洞上法幢所由立也五位正偏
0489c03: 三種滲漏不出此也上士聞之識病識藥中下聞之
0489c04: 笑而不顧通身入水不知鼻酸須知死中應發活活
0489c05: 中應令死然後通身遍身羅籠不肯住呼喚不回頭
0489c06: 參學分中少許話會勿則門外支離沿途荊棘山僧
0489c07: 事不獲已巳蓋緣先師殃累當時今日不顧拖泥帶水
0489c08: 向人天眾前熱亂一番貴在全身領荷知重識輕于
0489c09: 中還有共扶玄化者麼顧左右良久擊拂云高山流
0489c10: 水齊爭調嬴得白雲出岫忙問明暗雙機學人不易
0489c11: 如何是渠今正是我師云蠱毒之鄉水莫嘗如何是
0489c12: 我今不是渠師云死貓頭子幾人換進云秪如洞山
0489c13: 睹影與高峰墮枕相去幾何師便棒云驢唇馬嘴漢
0489c14: 莫謗他好進云秪如和尚高陞此座法利人天祖父
0489c15: 孫源一門超出秦望山還解點首否師云急急如律
0489c16: 令又僧問雲門鼓笛弁嶽巴歌請師別出腔調師搖
0489c17: 拂云若遇知音不勞賞鑑進云露柱子跳擊碎寶
0489c18: 華王座和尚還許學人再參否師云東壁掛葫蘆僧
0489c19: 作禮起遶身一匝而出師喝云好個猢猻圈參頭結
0489c20: 椎云諦觀法王法法王法如是。
0489c21: 當晚小參有一語全規矩擬思量帶伴侶新長老口
0489c22: 如匾擔不解談玄說妙亦無規矩可全亦無伴侶可
0489c23: 帶又云一生參學事無成慇勤抱得旃檀樹此二句
0489c24: 今人錯會其意更兼覺範老漢錯下註腳總之字經
0489c25: 三寫烏焉成馬何似蘆花深處客夜深不坐釣漁磯
0489c26: 諸公以入院之初更要蕺山立新條令絕斷龍門宿
0489c27: 客看來也是醉後添盃喜得堂中班簇簇地盡是飽
0489c28: 參耆宿念我法門同相贊化幸然之甚適纔出方丈
0489c29: 時摸索得一句新鮮佛法欲將來供養大眾恰遇竹
0489c30: 簾一墜半句都沒了搔首顧左右云還是如何不然
0490a01: 問取露柱子去傍有一僧纔出師推住云堂中有人
0490a02: 在僧擬對師一掌便歸方丈。
0490a03: 結制日傅文宇胡清之陳德生居士等設供請
0490a04: 上堂。
0490a05: 師舉拂云造入蒼龍窟宅為探玄珠截歸香象行蹤
0490a06: 貴除金鎖須明掣電之機始可深經爐韝若依說黃
0490a07: 道白處轉得身時依然布袋裡老鴉有力之士將大
0490a08: 千國土橫拈倒豎劈空擲得粉碎法我情忘了無纖
0490a09: 毫過患方越安隱幢踐無憂界知與麼事何必九旬
0490a10: 禁足活受羅籠勿則傾心將四大交付龍天把從前
0490a11: 伎倆去盡奮大意氣徹底掀翻不負參學一生不空
0490a12: 師友策勵等閒線斷一切齊休又溈山道有句無句
0490a13: 如藤倚樹樹倒藤枯句歸何處蓋千古為衲僧徹骨
0490a14: 底句後大慧於此脫卻貼肉汗衫若非圓悟舉幾錯
0490a15: 一生看他先德不盡不住今人豈忍因循放過蕺山
0490a16: 不惜唇皮更為一頌請按下雲頭定其銖兩有句無
0490a17: 句石虎當途踞如藤倚樹嚼碎金剛杵樹倒藤枯肘
0490a18: 後鐵輪孤句歸何處鞭起崑崙柱連卓柱杖云相隨
0490a19: 來也好不堪立地是甚尿溺氣參頭問昔年弁嶽開
0490a20: 爐今日天台續燄還是人傑還是地靈師云我不識
0490a21: 彼進云子承父業家常事祖令孫行意若何師云須
0490a22: 知萬代金輪子進禮云一曲無絲韻萬籟和聲齊師
0490a23: 云未堪奉重吉先邢居士問百丈師翁於此開堂有
0490a24: 云秦望山頭雲靄靄鑑湖波底月團團今請和尚斬
0490a25: 新條令師云照顧腦門進云不惟紫霞峰頂笑傲煙
0490a26: 霞直令蕺嶺堂中輝增佛日師云好事不如無進云
0490a27: 如何是父子功齊一句師云古殿苔封後調羹知有
0490a28: 人士作禮云莫道相逢不出手寒煙繡壁又添新師
0490a29: 直視云高不成低不就。
0490a30: 上堂
0490b01: 若論個事適纔被上首一槌擊碎了也致使山河鼓
0490b02: 掌大地聞聲何假山僧口漉漉地以為極則事正與
0490b03: 麼地請休去好若停囚長智轉見不堪總之旋嵐倒
0490b04: 嶽不出功勛定國安邦猶存道合應知有異類中事
0490b05: 始離滲漏拈拂畫相復作相云葺葺芳草外展
0490b06: 足奮西河復振威一喝下座。
0490b07: 上堂
0490b08: 杲日迥當陽森羅俱透徹法法目前機直下難存跡
0490b09: 諸上座道無諂曲唯一真實外不放出內不放入冷
0490b10: 地看來是甚屎撅有個關頭為伊點出若領會得參
0490b11: 學事畢且道是那一關昨日三更時無孔鐵錘被蟭
0490b12: 螟蟲蛀得七穿八穴無孔鐵錘奮怒撞入睹史天宮
0490b13: 沖破了彌勒內院失卻布袋子且道在甚麼處還覓
0490b14: 得也未豎拂云總在這裡復拍案云我嘗於此切空
0490b15: 生問彌勒彌勒哭蒼天布袋笑不歇有甚奇有甚奇
0490b16: 九九秪是八十一分付諸人不煩久立僧問白雲纔
0490b17: 出岫彈指鳳鳳歸如何是臥龍風景師云山頭鼓白
0490b18: 浪進云山門與佛殿未立時和尚那裡度生師云北
0490b19: 斗裡橫身如何是戒珠的的意師云千年石吃萬年
0490b20: 松如何是方丈的的意師云入室不登堂登堂不入
0490b21: 室進云與麼則躍出一輪滿山河悉坦平師云也是
0490b22: 平地喫跌。
0490b23: 馬豁如陳無礙二居士率眾設供請上堂
0490b24: 乘風千里全憑電影攀鞍足下通玄須識目前無法
0490b25: 飄空玉露橫施枯木生花寶閣珠簾直透冰壺水月
0490b26: 塵塵爾剎剎爾展獅子之全威隱隱時密密時挾異
0490b27: 類之獨步了知達道人不貴通玄路較之從門入者
0490b28: 不是家珍奈何土壙人稀相逢者少山僧倒握肘後
0490b29: 靈符安忍坐沉英傑昔我弁山師翁以一喝分五位
0490b30: 發明洞上真宗蕺山繼茲祖室少為續貂以一拂列
0490c01: 五位即拈拂擊案云正與麼時驀然一擊此正中偏
0490c02: 也一擊之後正眼難窺此偏中正也正當一擊迥出
0490c03: 無句中有句超越玄路此正中來也拂擊齊呈功全
0490c04: 祖父此兼中至也拂擊俱消生佛不有此兼中到也
0490c05: 諸昆仲全提祖令則且置還知越格超方事麼復一
0490c06: 拂云無毛鐵鷂摶空去燄裡靈苗結子多應林闍黎
0490c07: 問五位君臣即不問如何是賓中主師云簷前雨滴
0490c08: 聲飄室如何是主中賓師云正令全提建化門如何
0490c09: 是賓中賓師云六街人簇簇遙指玉門孤如何是主
0490c10: 中主師云垂衣含妙旨密步踢雙明進云賓主已巳蒙
0490c11: 師指示向上還有事也無師云天空海際低進云過
0490c12: 在甚麼處師云到即不點進云大似紅爐飛片雪師
0490c13: 云點即不到便踴身下座。
0490c14: 信解禪人同魯居士設供請上堂
0490c15: 馬蹄殘跡鎖歸雪夜蘆花畫角聲孤吹出清霜玉露
0490c16: 老船子拋鉤撒網末遇神龍任公子七牛作犗不逢
0490c17: 蝦蟹須得與麼人堪承與麼事昔雲巖和尚示洞山
0490c18: 老祖云价闍黎承當個事大須審細山因過水睹影
0490c19: 徹見雲巖骨髓頓翻舊日所蘊以後建立家聲高提
0490c20: 密印剪異見邪途破野狐窟宅千古之下相承者希
0490c21: 如寶鏡三昧云重離六爻偏正回互莫是爻分體用
0490c22: 卦配君臣麼若如是牛頭伏羲早為劃斷又何待祖
0490c23: 師西來洞山舉唱若不如是爭奈親承寶鏡公驗宛
0490c24: 然不見道錯然則吉不可犯忤當明中有暗非賓中
0490c25: 主當暗中有明非主中賓明暗不相乖非妙協亦如
0490c26: 前後步非通途亦不是啐啄之機亦不是劫前之旨
0490c27: 蕺山一齊按下洞山面目何處立地諸仁當向此處
0490c28: 分疏得下始越古人門閫縱奪自如勿則劍去久矣
0490c29: 方乃刻舟卓柱杖云咸陽宮闕圖神鼎一定河山有
0490c30: 沛公郎下座。
0491a01: 直指和尚同吉先邢居士請上堂
0491a02: 師陞座直指和尚白椎畢師云靈木豁鴻濛霜花越
0491a03: 樣紅夜深漁火燒焦桐冰稜結起響叮咚吹破巫山
0491a04: 十二峰躍出猩猩耳又聾猩猩無語過橋東撞著前
0491a05: 村王老翁老翁捫虱頗從容扶過斷橋流水中忽相
0491a06: 應一交跌殺岑大蟲正欲相救忽有木上座無端惡
0491a07: 發不容下手轟轟撞碎了太虛空直饒女媧氏煉石
0491a08: 補天作用秪得袖手傍觀冷地走出布袋和尚高聲
0491a09: 喝住云止止我有個布袋子為虛空塞卻向前一擲
0491a10: 豈期袋角頭裂出個獨角水牯牛口似血盆牙如劍
0491a11: 戟將大千國土靈苗異種嚼得淨盡無餘此時佛祖
0491a12: 相聚攢眉蹙額無計可施山僧正在丈室齁齁熟睡
0491a13: 卻值同枝法兄直指和尚過訪邀逼蕺山普救這著
0491a14: 公案秪得持條斷貫索拈起絕魂符出來判斷一回乃
0491a15: 顧左一喝云天不缺東南顧右一喝云地不陷西北
0491a16: 復正身一喝云杲日麗天依然海晏河清任汝鬼面
0491a17: 神頭總被吾兄一槌擊碎正好解交更添個惡辣吉
0491a18: 先公獨步梅山首尾俱絕閒閒自適悶時打三盞何
0491a19: 處得愁來囊褁不住把個曹山顛酒傾出普同供養
0491a20: 諸仁者且道嘗是不嘗是嘗則被他喪身失命不嘗
0491a21: 則辜負來機還決斷得麼如或未然蕺山不免官路
0491a22: 當人情去也嘗者是靈衣不掛語無路打鼓調絃和
0491a23: 未齊太平曲奏官街臥不嘗是嚴陵薄視王侯志前
0491a24: 村沽得一天醉高臥漫誇金紫賜秪如竭盡今時何
0491a25: 處與主賓相見卓拄杖云雙枝傑出萬峰冷夜半行
0491a26: 人過雪山吉先居士問閉門自適獨步超方針芥相
0491a27: 投未審承誰恩力師云問取露柱進云恁麼則兩袖
0491a28: 雲煙翻翠嶺一聯奎璧煥獅樓師云少加贊歎爾銘
0491a29: 問萬象之中獨露身唯人自肯乃方親未審蕺山堂
0491a30: 中幾人點首師云從無此滯貨進云恁麼則衲子翻
0491b01: 身獅兒回踽去也師云木毬子不放你在進云秪如
0491b02: 台嶺往還事又作麼生師云桃源飛古岫白雪壓神
0491b03: 鵝士作禮云祖孫弘法父子同風師云同曲不同調。
0491b04: 上堂
0491b05: 連朝風雨不歇知寺眉毛廝結天龍不善調停缽盂
0491b06: 連聲叫屈直得禾山不能打鼓雪峰無力拋毬唯有
0491b07: 蕺山越格煙封戶絕游優也不要諸人在長連床睜
0491b08: 眉努目也不要你向寒灰裡吐焰添籌唯要你和心
0491b09: 嘔卻若道有放下倒掛三千劫若道無提起立地三
0491b10: 千劫不見香嚴老漢示眾云如人上樹口含一枝手
0491b11: 不攀枝足不踏枝有人問汝西來大意答他則喪身
0491b12: 失命不答則辜負來機諸公作麼抵對如或未善回
0491b13: 機且看蕺山把斷香嚴唇吻為他點綴一上倚拄杖
0491b14: 云透網金鱗絕眾流魚龍蝦蟹不同儔香嚴未舉應
0491b15: 先喪賊智徒教困玉樓即攛下拄杖和身撲地云救
0491b16: 取個救取個維那在傍一喝師起身連掌云大好不
0491b17: 唧溜遂趨歸方丈。
0491b18: 長至日兩序請小參
0491b19: 恰然好個寂靜大眾續卻正命露柱子忽地產下個
0491b20: 白髮嬰兒俏波波舞向堂中拱聽致令庭前古柏頓
0491b21: 吐未發之機永夜寒灰噴出管中密定唯我衲僧家
0491b22: 總不隨時令一任小人道消君子道長撮將來擲向
0491b23: 火爐頭燒卻不為急性顧左右云于中有不逐時令
0491b24: 者麼時有僧從傍一喝師云好一喝未有主在僧問
0491b25: 皮膚脫落盡唯有諸真實正當斯時請師選佛師云
0491b26: 我這裡不選佛進云恁麼辜負學人師云金屑雖貴
0491b27: 落眼成翳進云如是則人天海會沾恩去花雨繽紛
0491b28: 繚亂垂師指簾外云好大雪師復云若道不著時令
0491b29: 也是徐六擔板漢蕺山有個漁父詞不妨應個時節
0491b30: 乃舞拂云拍手呵呵兩岸蘆花並雪過老漁翁側立
0491c01: 披簑要釣個錦鱗歸去那管你一線添多低聲問你
0491c02: 意如何只教你坐斷了古今一色再不可做逐塊韓寒
0491c03: 盧好大哥好大哥你是何人便與麼向伊道我本是
0491c04: 越州城裡劉慶老賺來此倒掛袈裟善相扶跨洪波
0491c05: 撐得一隻無底船兒相送汝直教你掀翻海嶽趁蟭
0491c06: 螟吸盡了四海五湖便下座。
0491c07: 師誕日兩序率眾請上堂
0491c08: 師豎拂云古今天地古今日月先天不生後天不滅
0491c09: 玄中又玄眾妙難測擬欲相呈口門甚窄所謂寶閣
0491c10: 垂簾那許密移一步瓊枝深鎖寧容借色明功若是
0491c11: 有力大人不避龍巢虎穴今日蕺山本生父母忒不
0491c12: 著便脫下個癡骨董彼時未擅決斷以後闖入輪王
0491c13: 之室冒雨沖風遍參個事拶得性發把缽盂跌做破
0491c14: 沙盆袈裟扯似憨布袋被業風一陣吹向十字街頭
0491c15: 忽地來開個雜貨舖子篋中沒半文要誇敵國富慣
0491c16: 賣死貓頭有時拈頭作尾有時喚尾作頭有時首尾
0491c17: 俱換有時首尾俱不換叢中或遇個傍不甘的一聲
0491c18: 喝住道這廝如是攤街賣弄大好屋裡販揚州即時
0491c19: 扭下法座熟捶一頓非為分外饒伊恁麼來總是隨
0491c20: 人腳跟便令那叱太子析骨還父析肉還母然後本
0491c21: 身現大神通而為父母說法要且費盡周遮明眼人
0491c22: 前更增一笑不若蕺山拈出一種沒絃琴令迦葉不
0491c23: 能起舞乾闥婆王失音可教聾者能聽啞者能聲把
0491c24: 本生父母提起也得推倒也得報無可報酬無可酬
0491c25: 復以拂向空連劃云裂碎乾三連續起坤六斷填卻
0491c26: 離中虛隔斷坎中滿裂破孃生面皮切忌鳴聲熱碗
0491c27: 遂下座。
0491c28: 臘八解制上堂
0491c29: 踞虎頭收虎尾第一句下明斯旨重樓緝宇鎖不住
0491c30: 午夜寒風劍刃冰稜誰敢立一塵法界老蒼梧不棲
0492a01: 丹鳳明月窟寧舞青鸞憶我始祖當時平地絆倒秪
0492a02: 宜自討其便反至遍蔓葛藤牽連今日幸爾蕺山海
0492a03: 眾不坐他家床榻口吞佛祖氣宇如王放一線道則
0492a04: 草鞋似虎拄杖如龍收一線道則水雲密布萬法潛
0492a05: 蹤一任他摶風九萬里猶霑羽翼去以六月息尚塞
0492a06: 程塗不妨撒手便行那管船去陸去是則固是諸公
0492a07: 或過望海渡錢塘登保叔窣堵攢攢簇簇排闥不入
0492a08: 時忽鬧市裡迸出個跛足阿師把住道明頭來暗頭
0492a09: 來汝等又將何處分或有個漢云莫亂道誰云清早
0492a10: 起更有早行人一捺便走這裡猶不許汝在若撞著
0492a11: 蕺山更不與麼待他問時但一掌云不許夜行投明
0492a12: 須到設遇普化覿面來要且退身有分即如放行解
0492a13: 制一句作麼指陳卓拄杖云掣斷玄關金鎖去毘盧
0492a14: 寶印劈空開。
0492a15: 癸巳年四月八日吳江黃溪鎮眾信特建喻指
0492a16: 庵迎師掩關進庵日請上堂。
0492a17: 師陞座拈香祝聖畢瑞雲問昔日世尊出世普為群
0492a18: 生今日和尚掩關指喻後學一個雲興吐霧一個把
0492a19: 住要津除此二途請師舉示師打云腦後見腮莫與
0492a20: 住來進一喝云泥牛一度雲中舞石女攜笙海底吹
0492a21: 師云空劫已巳前如何拍調進云觸破千層浪沖開潭
0492a22: 底天師云未經返躑在天與問豎指云這個是喻如
0492a23: 何是指師云漫向腳跟下尋討士復豎指云這個是
0492a24: 指如何是喻師云碧眼胡僧目射人士復豎指云這
0492a25: 個不是喻不是指如何是喻指大意師云舌頭無骨
0492a26: 進云和風灑幽石甘雨滴疏林師云好句不成曲問
0492a27: 今日世尊現瑞喻指呈祥洞上玄宗請師的示師云
0492a28: 審細將來進云官不容針私通車馬如何是正中偏
0492a29: 師云鐵女透波心進云但有言說都無實義如何是
0492a30: 偏中正師云眉毛碎古鏡進云一人有慶兆民樂業
0492b01: 如何是正中來師云露柱早懷胎進云王登寶殿野
0492b02: 老謳歌如何是兼中至師云夜深挑蜀錦不犯始為
0492b03: 奇士良久進云如何是兼中到師云亞目總難窺進
0492b04: 云還鄉盡是兒孫事祖父從來不出門如何是不出
0492b05: 門的祖父師展兩手進云祖父既不出門兒孫如何
0492b06: 親近師云奉重方知師乃云慧日高懸豁千生之塵
0492b07: 夢玄珠突露徹萬丈之洪波古今不易道出平常祖
0492b08: 父田園阿誰無分所謂心同虛空界示等虛空法證
0492b09: 得虛空時無是無非法此著上祖釋迦降跡皇宮示
0492b10: 現奇奇特特變怪捏神末後拈花更添狼籍又撞出
0492b11: 金色頭陀一笑風前傾身酬價祖燈遠繼法遍河沙
0492b12: 無量法門消歸言外幸諸公信得真切故乃翻三千
0492b13: 年公案捨難捨之緣袛園給孤古今同調竹園精舍
0492b14: 點首功齊須知拈一莖草能為建立即可證大解脫
0492b15: 力大三昧力不退轉力無修證力山僧十載垂鉤沿
0492b16: 門撒網驀遇幾個瞻風撥草漢劈胸一撞秪得將錯
0492b17: 就錯放下絲綸直教塵封戶外別立生涯去也以拂
0492b18: 打圓相云憨憨懶唱閒庭曲把斷玄關絕主賓還有
0492b19: 識得主中主麼請著眼看即下座掩關。
0492b20: 師自封關法語
0492b21: 把住要津不通凡聖令行摩竭千聖絕聞垂簾室內
0492b22: 不知秪要外緣奉重度封帖云高峰千古案立地話
0492b23: 重新遂封。
0492b24: 丙申佛誕日喻指眾信迎師出關請上堂
0492b25: 師陞座學人問當年把斷關津象王隱跡今朝頓啟
0492b26: 金鎖獅子嚬呻把斷放行即且置正當恁麼時一句
0492b27: 請師舉唱師云入室不通耗覿面墮莖眉進云野老
0492b28: 謳歌漁翁擲釣為復威音那畔之神通為復今事門
0492b29: 頭之妙用師云不犯清波時汝試道看進云今日覷
0492b30: 破和尚師便棒進云一句迥超千聖外萬靈何處謝
0492c01: 無私師又打進一喝師連打云猶是階下漢士連喝
0492c02: 歸位師云大似敗將拖矛僧問豁開戶牖寶月流輝
0492c03: 逼塞虛空眾星拱北作麼生普蔭群生句師云有水
0492c04: 皆含月無山不帶雲進云塵塵剎剎玉轉珠回個裏
0492c05: 無私如何著眼師云君臣道合猶成昧賓主相逢尚
0492c06: 失宗進云一句絕遮攔千機齊烜赫師云看取腳下
0492c07: 學人問三年掩室摩竭令行適承和尚舉示玄關請
0492c08: 通個關中消息師云到來無你下口處進云恁麼則
0492c09: 但見花開落不知春去來師云不屬陰陽造化生作
0492c10: 麼生道士便喝師云羞也不識進云秪如不合伴的
0492c11: 人來關中主如何相見師云放汝三十棒進云和尚
0492c12: 也須照顧眉毛師云未識觸諱在師乃云獨照雙泯
0492c13: 過尾窗櫺猶墮格入廛垂手玄關直透尚迷津不若
0492c14: 隨分納些些免至畫蛇添足是以入毘耶之室白醭
0492c15: 口生行摩竭之風談玄無舌惟以坐看陰陽消長閒
0492c16: 聽花放鳥鳴任性不羈陸沉自適然素志如斯但事
0492c17: 無一向千日期圓聊伸款案特借山河大地為演無
0492c18: 量妙義還見無情說法麼豎拂云新篁解籜節奏桑
0492c19: 林之舞梅拖嫩綠渾忘鼎鼐之勳草木揮玄水雲共
0492c20: 唱得游刃有餘地頓消斧鑿之痕以此報檀度之恩
0492c21: 無恩不報酬佛祖之德無德不酬慶快千生法流萬
0492c22: 古雖與麼道然未透者亦不得等閒放過錯卻勝因
0492c23: 豈不聞裴休丞相云鬼神沉幽愁之苦鳥獸懷狘猶
0492c24: 之悲修羅方嗔天人正樂可以整心慮證菩提唯人
0492c25: 道能為耳人道不為吾末如之何也已巳矣諸菩薩箇
0492c26: 箇頂天立地猛烈丈夫何得被八風五欲活埋萬劫
0492c27: 千生改頭換面時何有今日果肯將智慧劍一刀斬
0492c28: 斷生死魔軍五陰怨賊坐致太平寧不深幸哉秪如
0492c29: 應節酬恩作麼生道卓拄杖云碧玉盤中烹石筍驪
0492c30: 珠腹內產雲芝爛煮虛空千日醉佛祖無門覷得渠
0493a01: 下座。
0493a02: 黎川菴主印源參常等設供請上堂
0493a03: 師陞座僧問一花現瑞多子承恩一句周隆十方慶
0493a04: 讚未審和尚如何通信師云持書不到家進云學人
0493a05: 頂戴有分師云腳跟下放汝三十棒僧以手呈具云
0493a06: 大眾看看龍門無宿客香海縱金鰲師打云猶遭點
0493a07: 額痕進云明眼宗師天然有在師云切忌詐明頭師
0493a08: 乃云以斯道覺斯民斷碑橫古路白月現黑月隱崑
0493a09: 崙草裡眠南閻浮提打鼓西瞿耶尼聞聲東弗于逮
0493a10: 扣機北越單那擊節非非想天逆擊一棒金剛際下
0493a11: 撲地翻身其中百億須彌百億日月百億世界納向
0493a12: 一毫孔中十方諸佛演大法義挑豁愚肓諸仁者秪
0493a13: 如一毫孔又納向甚麼處咄切忌道著直饒密步移
0493a14: 來腳跟下紅線未斷在南泉大師云三世諸佛不知
0493a15: 有狸奴白牯卻知有此事直須解向異類中行始可
0493a16: 紹隆玄化勿則盡是流俗閨閤中物開口便成過患
0493a17: 非惟不能與人點病自土也消他不得彼此何益哉
0493a18: 于中有知南泉行履處麼振綱居士撲地一旋而去
0493a19: 師喝云這畜生猶是亂跳卓拄杖云盤空鐵磨旋頭
0493a20: 角芳草叢叢吼石欄大眾不煩久立珍重。
0493a21: 師至石湖金僊老和尚請上堂
0493a22: 師陞座拈香云此一瓣香有倫有序唯德唯尊奉為
0493a23: 金僊堂上法叔老和尚惟冀法韻振三千祖風垂萬
0493a24: 億斂歛衣就座師拈拂云萬頃湖光遠駕長空之玉練
0493a25: 千枝翠色橫推數點之青螺高大門庭水雲異色格
0493a26: 高調古綿密家風靜上座自遠趨風懷香叩室頃承
0493a27: 玄化千載一時不意我老法叔寵渥太隆惡辣猶甚
0493a28: 勿顧外揚家醜命陞此座若今獅子林中何敢揚眉
0493a29: 播舌但蒙方命聊塞一時復舉拂召眾云此是我金
0493a30: 僊老人一生受用不盡底句子特借靜上座手中拈
0493b01: 出為諸公賞鑒由來錦上添花諒諸公久已巳得侍法
0493b02: 要豈敢再下註腳但老人平日驗人道個把定咽喉
0493b03: 唇吻除卻千態萬狀不得有語不得無語道將一句
0493b04: 來此正驗今時之法弊救萬世之弘規若能向這裡
0493b05: 擺脫得來覿面親見老人赤心片片今不肖續有一
0493b06: 偈並為傍敲把住咽喉唇吻萬仞懸崖卓立果是獅
0493b07: 子之兒當下便能返躑若在某分中拈有三句為供
0493b08: 養老人顧左右云且道是那三句第一句五道不通
0493b09: 耗何處立三玄第二句眉鋒掛利刃裂破率陀天第
0493b10: 三句手持火把子潦倒夜明前聽其緇素得出猶是
0493b11: 門庭邊事須知尊貴一路事別且道如何是尊貴的
0493b12: 的旨若要深登堂奧共相參請金僊老和尚去即下
0493b13: 座。
0493b14: 吳江文學量如吳居士為薦亡嗣文學不浮請
0493b15: 師對靈小參。
0493b16: 枕斷邯鄲破吾生之有寄花飄棘苑沉來去以無涯
0493b17: 擬將氣吐虹霓誰為水雲路隔師撫几云不浮公汝
0493b18: 髫年學冠德預耆英堪羨羡孝悌恭身頗奈文福未並
0493b19: 壽傾四六之中轉盻流光三祀空辜堂上椿萱忍割
0493b20: 友恭愛弟杳隔幽沉痛情可愍世既如斯但能知死
0493b21: 生不借何妨出沒自如到此說聖也不是說凡也不
0493b22: 是生也不是死也不是此是公一貫之道吾一諦之
0493b23: 理不聞先聖云諸行無常是生滅法莊周夢蝶渠不
0493b24: 是我蝶夢莊周我不是渠為公拈出一線頓教全體
0493b25: 如如復擊案云寂滅場中超性海毘盧界內迥無私。
0493b26: 戒珠結制茶話
0493b27: 僧問十方同聚會個個學無為請問和尚今夕數千
0493b28: 指圍繞如何得普令成佛去師云家家有路透長安
0493b29: 進云如何得獨步龍門去師舉茶甌云淺斟滿酌不
0493b30: 許濕口僧貯立師以杖擉退師乃云虛空含萬象大
0493c01: 海任魚龍會得目前法何須探別宗諸公既負笈遠
0493c02: 參十方雲集腳跟下事固是不缺分毫若不親履踐
0493c03: 一回如人說食終不能飽英俊者肯將個事自己巳顢
0493c04: 頇良馬見鞭影而行若待人鞭策得來決是個無血
0493c05: 性的漢但參玄之士亦必須經一番鎚煉方脫得野
0493c06: 狐氣味勿然盡為門頭戶底事學兩句口頭滑禪弄
0493c07: 幾節峭利機鋒於自己巳分上大好沒意思非唯虛喪
0493c08: 光陰空辜檀信在袈裟之下作地獄因更為可愍山
0493c09: 僧不是說老婆禪但今時末運目不奈看惡習遍熾
0493c10: 蕺山既據此位平日痛心之談盡情告報祈把所參
0493c11: 所學的都拋向他方世界之外雄糾糾立起新鮮意
0493c12: 氣提句無味語卓立面前直下如銀山鐵壁相似通
0493c13: 身排闥不入無一絲毫走作撲盲坐斷自然和底脫
0493c14: 落信不我欺若做模打樣來參五味禪萬劫千生亦
0493c15: 無了日各當照顧住住歸堂時切莫撞翻板棰爐柱
0493c16: 珍重。
0493c17: 師於天台送護國先和尚入塔回山示眾
0493c18: 師豎拂云國師塔樣耽原未善圖描造塔疏山反惹
0493c19: 羅山活葬揀點來俱不作家何似我先師嘯老人任
0493c20: 將活計付兒孫那管湘南併潭北順時而化不假安
0493c21: 排有偈無偈是甚尿氣雖則傑出諸方更添個蕺山
0493c22: 不肖子未解奉重將阿爺活埋向千巖萬壑之中令
0493c23: 教水雲絕聽眾兄弟又道不順非孝不奉非輔山僧
0493c24: 既作洞下兒孫何乃不知忌諱眾中可知過患麼乃
0493c25: 聳身云秋江清淺時白露和煙島良哉觀世音全身
0493c26: 入荒草復頓足云貓。
0493c27: 元章居士為師慶誕請茶話
0493c28: 混然至理非言說徹底須知絕意求若識趙州滋味
0493c29: 辣何須影裡覓生繇舉如意云此是萬法之源千靈
0493c30: 之母若人透得一機任汝橫吞豎嚼但要解吞應解
0494a01: 吐若吞得吐不得未免被菱角如針刺卻口毛栗如
0494a02: 彈塞卻喉果能裂出神龍之首則佛祖不能安汝名
0494a03: 天魔不能窺汝蹟勿則浪沉往返杳喪光陰昔歐陽
0494a04: 文忘公官洛中一日游嵩山卻去僕吏放意而往至
0494a05: 山寺修竹滿軒霜清烏啼文忠休於殿陛旁有老僧
0494a06: 閱經自若與語不甚顧答公異之問曰道人住山久
0494a07: 如對曰甚久也又問誦何經對曰法華公曰古之高
0494a08: 僧臨生死之際類皆談笑脫去何道致之耶對曰定
0494a09: 慧力耳又問今乃寂寥無有何哉老僧笑曰古之人
0494a10: 念念在定慧臨終安得亂今之人念念在散亂臨終
0494a11: 安得定文忠大喜不知膝之屈地師云你看學道者
0494a12: 不是徒然泛泛未能決其志終日在人我山中打迸
0494a13: 是非場裡橫身他時如何抵敵蓋疑信相半因而隨
0494a14: 情逐物臨窮方悔噬臍何及特此告報須知出母胎
0494a15: 從少至老盡未來際未曾離卻這個光明果能一腳
0494a16: 踏穿桶底何處有死生之所流轉但不是說了便休
0494a17: 今且乘風快便莫令失卻時日蕺山恁地熱亂還識
0494a18: 好惡否擊如意云不離當處常湛然覓即知君不可
0494a19: 見。
0494a20: 解制知浴設茶請示眾
0494a21: 露柱當天豁雙眼未為奇特蟭螟怒發吞大象理亦
0494a22: 宜然果是伶俐衲僧便可一捺便倒若隨人緇素得
0494a23: 來總是倚草附木漢過在紅線未斷撥著好似浪裏
0494a24: 拋毬徒費草鞋錢堪作何用上智之士一聞釋然中
0494a25: 下之流疑而愈滯蕺山與麼道自好慚惶煞人復舉
0494a26: 昔有一官人入寺至禪堂寺主隨行官人問曰諸位
0494a27: 在此作麼生對曰欲圖作佛官人笑云金屑雖貴落
0494a28: 眼成翳主無語師乃云好笑寺主恁不唧溜被俗漢
0494a29: 一問直得口如扁擔若遇蕺山但向他道在此換居
0494a30: 士眼睛非唯令俗漢屏卻咽喉亦見此中凜然難犯
0494b01: 諸仁者應知有佛處不得住無佛處急走過轉得快
0494b02: 便不負蕺山和身一拶如或未然明年更有新條在
0494b03: 惱亂春風卒未休。
0494b04: 修萬佛懺圓期上堂
0494b05: 師陞座學人問古鏡未磨時光臨萬象磨後為甚麼
0494b06: 不鑑師云我卻不識你進云恁麼則是處是彌勒無
0494b07: 門無善財師云猶借玉階行進云如是則學人別道
0494b08: 去也以手點空三下便作禮師云料掉沒交涉師乃
0494b09: 云香花雲寶幢雲乾闥婆王美樂音出生無盡諸功
0494b10: 德裂破三賢十地門雲從龍風從虎磁石吸針潮長
0494b11: 醋情與無情共一真萬象森羅鏡裏布如是知如是
0494b12: 住不見一法為伴侶智者能知罪性空坦然不怖于
0494b13: 生死大眾且道喚甚麼作罪性喚甚麼作涅槃若向
0494b14: 兩途冰泮得來則了即業障本來空如循罪福之階
0494b15: 未超向上一著所云未了應須償宿債莫謂與麼便
0494b16: 乃看作一切如幻之解總不落莽蕩之殃必將沉撥
0494b17: 無因果力能脫體一回千佛萬佛列聖諸賢悉是空
0494b18: 拳誑小兒所謂但以假名字引導于眾生如或分疏
0494b19: 不下再為汝等下個註腳不見南泉大師因陸亙大
0494b20: 夫問云弟子家中有片石或曾坐或曾臥欲鐫作佛
0494b21: 得麼泉云得莫不得麼泉云不得師云據南泉老漢
0494b22: 雖有先行之勢且無絕後之關直被個俗子將一片
0494b23: 石全身壓倒直至如今無展舒處若喻指門下即不
0494b24: 然待他問作佛得麼但云言不該典非君子之所談
0494b25: 莫不得麼一喝云門臨千尺井過者必攢眉于斯撿
0494b26: 點得下一期佛事以週如或未然跋涉不少卓拄杖
0494b27: 云會麼雖然春色沒高下無奈花枝有短長即下座。
0494b28: 師至弁山祝　元潔老和尚壽眾請上堂
0494b29: 師云日麗中天揭破虛空流活眼風生八表撥開萬
0494b30: 象始明宗事存函蓋合回途全祖父功勛理應箭鋒
0494c01: 柱展手合君臣大用具斯三昧始得運斤成風絕無
0494c02: 觸犯固知曹洞門庭承當不易作用光大渾似純金
0494c03: 砂汞銀鉛一時銷盡不肖遠叩祖山恭遇法叔降跡
0494c04: 之期為祝華封渴瞻嘉瑞不意恩寵太過特命兩序
0494c05: 諸兄邀登此座若論禪道佛法未入門來早已巳填溝
0494c06: 塞壑了也況兼祖庭之上獅王騰踏龍象縱橫又何
0494c07: 敢布鼓雷門自遭話墮若論慶讚一事欲以大千界
0494c08: 而為壽吾叔早已巳坐斷十方欲以須彌盧而為壽早
0494c09: 已巳碎如微塵欲以四大海而為壽早已巳一口吸盡欲
0494c10: 以玄玅義而為壽又不許立一元字腳在第一義諦
0494c11: 不容展舒于倫序分中安可簡略是以還有個商量
0494c12: 處官不容針蹔通車馬乃豎拂云我知虛空不可量
0494c13: 壽命不可量世界不可量壽命不可量眾生不可量
0494c14: 壽命不可量佛法不可量壽命不可量還有個最親
0494c15: 切最要緊不可量中一事諸公能知消息麼如或未
0494c16: 知今日勿敢越俎作速參取老人去何故待得叔
0494c17: 孫成禮樂始知不共汝同盤書記問閫外將軍多汗
0494c18: 馬就祖還家事若何師云不宰功勳進云人居大國
0494c19: 方為貴水到源頭始見清師云明眼自知進云如何
0494c20: 是慶誕一句師云人天仰企四海雲奔進云香稻啄
0494c21: 餘鸚鵡粒碧梧棲老鳳凰枝師云猶未是公著腳處
0494c22: 進云在和尚分中又作麼生師云不借借記作禮歸
0494c23: 位師下座。
0494c24: 嘉禾李又恂居士為亡室盛氏請師對靈
0494c25: 菱花鏡破俄沉合浦神珠閨閤香消頓失鸞凰良配
0494c26: 柳生於肘不知造物暗中移蝶夢為周未識我渠猶
0494c27: 問影智者觀斯聚散等浮雲去來如傳舍愚人自昧
0494c28: 情關固結汩沒愛河將此大光明藏翻為腐草螢星
0494c29: 豈不痛哉驀豎拳高聲召云盛氏善人汝會麼握則
0494c30: 成拳開則成掌一事兩名一身兩用又如一人左手
0495a01: 拈香心知必生善果右手持戟回看定起殺機亦一
0495a02: 心兩業明暗兩分到這裏打箇返觀未拈香執戟時
0495a03: 善惡二境何處生已拈香執戟後善惡二緣何處受
0495a04: 既無作者亦無受者此即是如來秘密藏金剛心不
0495a05: 妨以螢星腐草復作大光明藏始知本來成現凡情
0495a06: 聖見所作俱息以如意畫此相云當途截斷荊棘
0495a07: 林鐵壁銀山俱踢倒下座。
0495a08: 雲門顯聖寺結制示眾
0495a09: 知藏問一派曹溪水萬古遶雲門且道曹溪與耶溪
0495a10: 是同是別師云細柳營中非正令神堯何必論功高
0495a11: 進云滴水作江河還是師的用處麼師云若知帝力
0495a12: 不見堯天藏禮拜云恁麼則雲門峰頂滔天浪海底
0495a13: 揚塵見作家師云久知闍黎有此機要迺云奇特甚
0495a14: 奇特露柱生兩翼飛過須彌峰穿卻諸人鼻夜半迥
0495a15: 紅輪天明布黑月正眼不能窺萬機俱泯絕天上無
0495a16: 彌勒地下無彌勒仔細拈來看是甚乾屎橛咄咄咄
0495a17: 若向口角覓雌黃錯過三生六十劫是以參學之士
0495a18: 最初行腳要決擇法眼貴有師承一入爐韝從頂至
0495a19: 足去皮去毛敲骨敲髓撲得一點氣息也無轉過身
0495a20: 來向無人處深蓄厚養為人拈一機一境腳尖頭也
0495a21: 踢出箇佛來近今諸方為人亦拈出一機一境相對
0495a22: 學人如紙裏麻纏相似遇箇透網金鱗又無捉摸處
0495a23: 大似葉公畫龍一見真龍退身無地嗟乎蓋為不經
0495a24: 真師煆煉自救且不暇何能徹底為人故喻指目不
0495a25: 奈看收綸罷釣數十年來釋口不談箇事唯我雲門
0495a26: 法叔同心同眼獎古勵今真人不世今繼住祖山命
0495a27: 為傍分正化屈曲隨宜眾兄弟若識些子定動則不
0495a28: 辜一期方便秪如古人道天上無彌勒地下無彌勒
0495a29: 未審誰與安名為甚洞山遇此一問直得火爐震動
0495a30: 爾等還知答處否現前有問著喻指便與驀口一摑
0495b01: 云分明記取復拈拄杖云看看勿則葛坡久已巳化龍
0495b02: 去徒使蹤尋費長房不煩久立珍重。
0495b03: 師誕日兩序請陞座
0495b04: 參頭問仁主好生貞臣執法賢聖繼世法律無私昔
0495b05: 日世尊初生即今與和尚還有同異否師云夏寒冬
0495b06: 熱進云後遇雲門一棒又如何師云總是賊過後張
0495b07: 弓參作禮云恁麼則寶樹風鳴無量壽金繩霞映妙
0495b08: 高峰師云不煩伸贊僧問雲門風月萬古如新當斯
0495b09: 誕日如何應現師云爐峰向後耶水居東進云誕日
0495b10: 已巳蒙親指示半千衲子貴何從師豎拂云穿過那邊看
0495b11: 進云親得全提後皆成獅子兒師云恐汝不是同流
0495b12: 僧作禮云恁麼則寶鏡堂中提正令雙懸日月照乾
0495b13: 坤師云腦後識取迺云冰河發燄相看猶是涉廉纖
0495b14: 石筍抽條拈出早知成話墮輪扁得手要在忘功承
0495b15: 蜩意鉤貴乎不犯當暗中有明佛殿卻跨山門當明
0495b16: 中有暗山門騎佛殿得此機用在天而天在人而人
0495b17: 一毫頭上現寶王剎一微塵內轉大法輪如是君親
0495b18: 恩師長恩眾生恩一時報畢故居學地須知先聖垂
0495b19: 慈一機一境一語一脈必要裂破汝面門乾盡汝識
0495b20: 浪如黃龍禪師每以三句驗人一云我手何似佛手
0495b21: 二云我腳何似驢腳三云人人有箇生緣上座生緣
0495b22: 在甚麼處生平罕有契其機者目之黃龍三關古今
0495b23: 拈頌者更多錯解者不少今日承此恩力特將此三
0495b24: 句頌出為諸人應箇時節我手何似佛手圖窮忽現
0495b25: 匕首祖龍一見魂驚易水光衝牛斗我腳何似驢腳
0495b26: 虎兕忽遭出柙黔驢吞卻大蟲潘閬幾乎笑煞人人
0495b27: 有箇生緣寒窗鐵硯磨穿直待名登金榜露柱卻好
0495b28: 同年若人揀點得出三千七百齊捐捐後又如何展
0495b29: 兩手云即下座。
0495b30: 為秀水凝蘭盛居士對靈
0495c01: 持櫆未達榮枯眼旅館空遺在日思露宿草菴門外
0495c02: 冷霜天夜月隱歸期凝蘭盛公生平風流慷慨之懷
0495c03: 末後得撒手便行之快秖空不是玉是玉也大奇在
0495c04: 含靈不減分毫在諸佛難增點畫如是知如是住貴
0495c05: 在回機天上耶人間耶不妨獨步業歟福歟聖歟凡
0495c06: 歟卓拄杖一喝云分明記取。
0495c07: 解制陞座
0495c08: 僧問衝開碧浪即不問放出神鼇事若何師云腳下
0495c09: 波生進云覓火和煙得為甚玅高峰七日不相見師
0495c10: 云到即不點僧作禮云今日親見和尚師云要你知
0495c11: 休迺云揭起虛空蓋一層收來放去任縱橫草鞋似
0495c12: 虎威獰甚拄杖如龍活潑生踏倒玄關須轉步驀行
0495c13: 鳥道貴抽身諸方若遇談玄者切莫遭他鬼眼睛眾
0495c14: 兄弟一期既畢銀山鐵壁撞得破否猛虎金鈴汝解
0495c15: 得否驪龍玄珠汝摘得否若得相應不妨東去西去
0495c16: 盡大地總是汝毘盧真境稍涉廉纖正好按下雲頭
0495c17: 向冷湫湫地去思箇思不得的覓箇覓不得的思不
0495c18: 得的作麼思鐵網拋空神龍透海覓不得的作麼覓
0495c19: 夜半篩鑼賊身忽露恁麼舉揚還解交得麼遂擊拂
0495c20: 云能知減灶添兵處終不和身困馬陵下座。
0495c21: 
0495c22: 
0495c23: 
0495c24: 
0495c25: 
0495c26: 
0495c27: 
0495c28: 
0495c29: 
0495c30: 
