0230b13: 
0230b14: 宗門拈古集卷第四十
0230b15: 
0230b16: 古杭白巖嗣祖沙門　淨符　集
0230b17: △南九
0230b18: 汾陽太子院善昭禪師南九首山念嗣僧問如何是接初機
0230b19: 底句。陽曰汝是行僧。如何是辨衲僧底句。陽曰西
0230b20: 方日出卯。如何是正令行底句。陽曰千里特來呈舊
0230b21: 面。如何是立乾坤底句。陽曰。北俱盧州長粳米。食者
0230b22: 無瞋亦無喜。又曰。只將此四轉語。驗天下衲僧。纔見
0230b23: 汝出來。驗得了也。
0230b24: 翠巖芝云。先師將此四句語驗天下衲僧。仔細思
0230c01: 量。被天下衲僧一時勘破。
0230c02: 徑山杲云。諸人要識大愚麼。三年無改於父之道。
0230c03: 可謂孝矣。
0230c04: 汾陽示眾。識得拄杖子。行事畢。有作首山示眾
0230c05: 雲峰悅拈拄杖云。者個豈不是拄杖。那個是你行
0230c06: 事。復云。楖橫檐不顧人。直入千峰萬峰去。
0230c07: 溈山拈拄杖云。者個是拄杖。那個是行事。直
0230c08: 饒向者裏見得。於衲僧門下只是個脫白沙彌。若
0230c09: 也不識。且向三家村裏東卜西卜。忽然卜著也不
0230c10: 定。
0230c11: 泐潭澄云。識得拄杖子。入地獄如箭射。
0230c12: 靈隱嶽云。汾陽雖是開口見膽。未免落在第二頭。
0230c13: 驀拈拄杖云。者個不得喚作拄杖子．漆桶。參。
0230c14: 妙峰善云。識得拄杖子。行事畢。錯。識得拄杖子。
0230c15: 入地獄如箭。錯。老僧則不然。識得拄杖子。錯。復云。
0230c16: 妙峰三個錯。不是無病藥。龐公賣笊篱。清平道木
0230c17: 杓。
0230c18: 徑山琇拈拄杖云。者個喚作拄杖子。早是頭上安
0230c19: 頭。那堪更云識得行事畢。大小汾陽話作兩橛。
0230c20: 伏龍長云。識得拄杖子。更買草鞋行三十年。
0230c21: 雲居莊云。汾陽一條拄杖。換天下衲僧眼睛。
0230c22: 寶掌白云。今之禪和子。纔見人提起個拄杖子。便
0230c23: 向白木枝上著倒。莫說行事。要做個脫白沙彌
0230c24: 猶未得在。乃呈起拄杖云。者個是拄杖子。用識作
0231a01: 麼。皮下有血底。一手奪來作兩橛。山僧也只得
0231a02: 唾手休去。若是三搭不回。正好南天台北五臺。行
0231a03: 驢馬。無了日在。
0231a04: 普廕□舉伏龍語畢云。二尊宿一人坐殺天下衲
0231a05: 僧。至今走不得。一人走殺天下衲僧。至今坐不得。
0231a06: 大雲道識得者個穿鼻孔。到者裏直使天下衲
0231a07: 僧欲走走不得欲坐坐不得。然雖如是。報恩有分。
0231a08: 白巖符云。盡大地是條拄杖子。你作麼生識。不學
0231a09: 汾陽頭上安頭。別道一句看。擬議不來。劈脊便打。
0231a10: 汾陽示眾。拈拄杖曰。三世諸佛在者裏。為汝諸人無
0231a11: 孔竅。遂走向山僧拄杖裏去強生節目。
0231a12: 淨因成云。汾陽與麼示徒。大似擔雪填井。旁若無
0231a13: 人。山僧今日為汝諸人出氣。拈起拄杖云。三世諸
0231a14: 佛不敢強生節目。向山僧拄杖裏走出。向諸人
0231a15: 道。我不敢輕於汝等。汝等皆當作佛。
0231a16: 天童忞云。呼來遣去。許他二老死蛇活弄。然雖如
0231a17: 是。向上一竅未曾動著。山僧今日為諸人拈掇去
0231a18: 也。拈起拄杖云。識得者個。三世諸佛被諸人穿
0231a19: 鼻孔。若也未識。諸人鼻孔被三世諸佛穿。擲下
0231a20: 拄杖云。是個什麼。
0231a21: 汾陽示眾。夫學般若菩薩。當參活句。莫參死句。
0231a22: 天童忞云。有般漢聞恁麼說話。便商量道。有義味
0231a23: 是死句。無義味是活句。似則固似。怎奈摩斯吒心
0231a24: 肝不在樹頭上。此去彌勒佛下生時尚隔五十六
0231b01: 億七千萬歲在。然則畢竟作麼生是活句。靠拄杖
0231b02: 云。強中強。吉中吉。波羅會上有殊利。當門不用栽
0231b03: 荊棘。急力。明州城內近來少賊。顧侍者云。有人
0231b04: 守方丈麼。者云有。自云。山僧今秋防失脫。
0231b05: 汾陽因僧問。如何是祖師西來意。陽曰青絹扇子足
0231b06: 風。
0231b07: 中峰本云。拈得便用。道出平常。山高水。地久天
0231b08: 長。青絹扇子足風。是拈得便用耶。道出平常耶。
0231b09: 誰人知此意。令我憶汾陽。
0231b10: 汝州葉縣歸省禪師南九首山念嗣問僧。日暮投林。朝離何
0231b11: 處。曰新戒不曾。學禪縣曰。生身入地獄。下去。
0231b12: 智門寬代僧進語云。鑰匙在和尚手裏。
0231b13: 洞山聰云。者僧言中有響。許你是個作家。怎奈有
0231b14: 前無後。當時若是個俊俏衲僧。待道生身入地獄。
0231b15: 何不向道煩和尚引導。
0231b16: 葉縣因僧問。諸餘即不。問如何是今日施設。縣曰有
0231b17: 你者瞎驢在。曰與麼則打鼓弄琵琶。縣曰捺胃胄放屁
0231b18: 聲。
0231b19: 雲峰悅云。然則一期以勢欺人。其奈事不孤起。葉
0231b20: 縣老人失一隻眼。還有人撿點得出麼。你若撿
0231b21: 點得出。雲峰分半院與。你若撿點不出。良久云。橫
0231b22: 按鏌全正令。太平寰宇斬痴頑。
0231b23: 襄州谷隱山蘊聰慈照禪師南九首山念嗣上堂。十五日已巳
0231b24: 前諸佛生。十五日已巳後諸佛滅。十五日已巳前諸佛生。
0231c01: 你不得離我者裏。若離我者裏。我有子你。十五
0231c02: 日已巳後諸佛滅。你不得住我者裏。若住我者裏。我有
0231c03: 錐子錐你。且道正當十五日。用即是。用錐即是。正
0231c04: 當十五日。錐一時息。更擬問何如。回頭日又出。
0231c05: 昭覺勤云。放行處把住。把住處放行。雖是為人鉗
0231c06: 錘。怎奈傷鋒犯手。若是崇寧則不然。十五日已巳前。
0231c07: 不得住我者裏。若住我者裏。我放火燒你。十五日
0231c08: 已巳後。你不得離我者裏。你若離我者裏。我放火燒
0231c09: 你。正當十五日。化為萬斛明珠。撒在大千沙界。處
0231c10: 處盡放光明。各各急須著眼。
0231c11: 徑山杲云。張三玄三要。扶臨濟正宗。須是恁
0231c12: 麼人始得。雖然如是。雲門即不然。十五日已巳前。諸
0231c13: 佛本不曾生。十五日已巳後。諸佛本不曾滅。十五日
0231c14: 已巳前。你若離我者裏。我也不用你。一任橫擔
0231c15: 拄杖緊捎草鞋。十五日已巳後。你若住我者裏。我也
0231c16: 不用錐錐你。一任折拄杖高掛囊。且道正當
0231c17: 十五日。合作麼生。十五日前後。錐徒爾為。今朝
0231c18: 十五日。正好用錐。且作麼生用。路逢死蛇莫打
0231c19: 殺。無底籃子盛將歸。天寧琦云。用盡自己已心。笑破
0231c20: 他人口。
0231c21: 報恩秀云。妙喜向石門放行處把定。把定處放行。
0231c22: 終是撞頭磕額。賴有末後句。與天童同參。且道同
0231c23: 參底事作麼生。石女夜裁無縫錦。死蛇多出放生
0231c24: 籃。
0232a01: 伏龍長云。二大老把手上高山。怎奈旁觀者哂。且
0232a02: 道無明有甚長處。十五日已巳前諸佛生。以不生生
0232a03: 為生。十五日已巳後諸佛滅。以不滅滅為滅。十五日
0232a04: 已巳前。你若住我者裏。我用錐錐你。直須尸橫萬
0232a05: 里血濺梵天。十五日已巳後。你若離我者裏。我用
0232a06: 你。直須眉毛撕結鼻孔相拄。所以道十五日
0232a07: 前後錐常在手。正當十五日。大家要知有。一任
0232a08: 面南看北斗。草木叢林獅子吼。
0232a09: 棲霞成云。谷隱恁麼說話。大似手忙亂奈伊不
0232a10: 何。攝山即不然。十五日已巳前。你若住我者裏。一任
0232a11: 吟風嘯月。十五日已巳後。你若離我者裏。一任翫水
0232a12: 觀山。正當十五日又作麼生。意氣不從天地得。英
0232a13: 雄豈藉四時催。
0232a14: 谷隱因僧問。如何是夜半正明天曉不露。隱曰牡丹
0232a15: 花下睡兒。
0232a16: 廣胤標云。花明無月夜。聲急正秋天。今人動以
0232a17: 理事功位會他家裏事。似捧土培泰山。掬水沃
0232a18: 東海。直是遠在。且畢竟如何即是。竿頭絲線從君
0232a19: 弄。不犯清波意自殊。
0232a20: 谷隱入州看官。路逢延慶長老問。中路相逢。一句作
0232a21: 麼生道。隱曰某甲禮拜和尚有分。明日到院茶話次。
0232a22: 慶曰。昨日聞學士說新石門和尚。和尚久在石門。為
0232a23: 什麼新去。隱曰腦後合掌。
0232a24: 天寧琦云。石門道某甲禮拜和尚有分。延慶著賊
0232b01: 也不知。要識石門麼。李靖三兄久經行陣。雖然如
0232b02: 是。未免倚勢欺人。
0232b03: 谷隱因僧問。一陽纔起天地咸知。依時及節事如何。
0232b04: 隱曰午夜燈光連夕照。曰照後如何。隱曰茶香篆
0232b05: 一時清。
0232b06: 天童忞云。山僧則不然。有問一陽纔起天地咸知
0232b07: 依時及節事如何。但向道。長至來朝賀。昏鐘此夜
0232b08: 參。參後如何。大眾歸單打坐。兩序堂茶湯。
0232b09: 廣教玉云。慈照禪師答者僧話。要且無合殺。山僧
0232b11: 何連。棒出。倘或是個衲僧。必定有轉身一路。
0232b12: 谷隱因僧問。一處火發任從你救。八方齊發時如何。
0232b13: 隱曰快。曰還求出也無。隱曰若求出即燒殺你。僧禮
0232b14: 拜。隱曰直饒你不求出也燒殺你。
0232b15: 仁王教云。我不似谷隱聯纖。八方火發時如何。合
0232b16: 掌云。諸行無常是生滅法。生滅滅已巳寂滅為樂。
0232b17: 汝州廣慧元璉禪師南九首山念嗣參首山問。學人親到寶
0232b18: 山。空手回時如何。山曰家家門前火把子。慧曰某甲
0232b19: 從今不疑天下老和尚舌頭也。山曰。汝會處作麼生。
0232b20: 與我說來看。慧曰祇是地上水碙砂。山曰汝會也。慧
0232b21: 便禮拜。
0232b22: 徑山杲云。你道首山還他廣慧也無。若道他。
0232b23: 何故不與一棒。若道不他。何故不與一棒。有人
0232b24: 於此道得。妙喜與你一棒。
0232c01: 并州承天三交智嵩禪師南九首山念嗣示眾。第一單鎗甲
0232c02: 馬。第二甲馬單鎗。第三撒星排陣。第四衣錦還鄉。僧
0232c03: 便問如何是單鎗甲馬。交曰。不是金牙作。怎能射尉
0232c04: 遲。曰如何是甲馬單鎗。交曰。金鏃馬前落。婁樊喪膽
0232c05: 魂。曰如何是撒星排陣。交曰。陣雲橫海上。未辨聖明
0232c06: 君。曰如何是衣錦還鄉。交曰。四海無消息。回奉聖明
0232c07: 君。
0232c08: 天寧琦云。三交幸是太平時節。何得干戈相待。報
0232c09: 恩今日也不用單鎗甲馬。也不用甲馬單鎗。也不
0232c10: 用撒星排陣。也不用衣錦還鄉。寒來向火。熱則乘
0232c11: 。撒手到家人不識。了無一物獻尊堂。
0232c12: 大覺昇云。三交雖有圖王定亂之謀。不免為太平
0232c13: 奸賊。大覺無者許多般去就。能坐致太平。乃
0232c14: 拂子云。會麼。吾寧智不力。一紙賢於十萬師。
0232c15: △青九
0232c16: 郢州太陽警玄禪師青九梁山觀嗣上堂。夜半烏雞抱鵠卵。
0232c17: 天明起來生老鸛。毛鷹嘴鷺鷥身。共烏鴉為侶
0232c18: 伴。高入霄。低飛柳岸。向晚歸來仔細看。依稀似
0232c19: 雲中鴈。
0232c20: 崇先奇云。混不得。類不齊。太陽老人拈示殆盡。只
0232c21: 是罕遇知音。亭恁麼道。多少錯會者又向炭庫
0232c22: 裏作活計。
0232c23: 白巖符云。恁麼說話。若人委悉得。三病二光一時
0232c24: 透脫。不然。山僧且為你點破。舜若多神被無手人
0233a01: 將兔角杖打得通身紅爛。直得鮮血淋漓。大地如
0233a02: 雪。還委悉麼。直饒你委悉得。要見太陽猶隔一由
0233a03: 旬在。
0233a04: 太陽問僧甚處來。曰洪山。陽曰先師在麼。曰在。陽曰。
0233a05: 在即不無。請渠出來我要相見。僧曰。陽曰者個猶
0233a06: 是侍者。僧無對。陽曰喫茶去。
0233a07: 龍池微云。者僧將一條斷貫索到處要穿人鼻孔。
0233a08: 者回被明安老漢穿。直得措手不辦。雖然
0233a09: 明安老漢在洞下不無所長。若是臨濟棒折也未
0233a10: 放在。
0233a11: 崇先奇云。者僧果的從洪山來。只是錯傳洪山語。
0233a12: 以致費太陽常住茶湯。
0233a13: 太陽因僧問。如何是和尚家風。曰。滿瓶傾不出。大地
0233a14: 沒饑人。
0233a15: 報恩倫云。明安老漢不負問端。盡情吐露。可謂所
0233a16: 得甚簡。施設彌寬。丹霞道。罔象無心黃帝重。卞和
0233a17: 有志楚王嫌。雖謂知言。然亦只是矢上加尖。空中
0233a18: 著楔。要識明安家風麼。熱則乘寒向火。了無閒
0233a19: 事掛心頭。
0233a20: 崇先奇云。太陽老人從來家風嚴密。門庭廣大。可
0233a21: 惜者僧不是登龍者。
0233a22: 明州雪竇重顯禪師青九智門祚嗣到大龍問。語者默者不
0233a23: 是。非語非默更非。總是總不是拈。大用現前時人
0233a24: 知有。未審大龍如何。龍曰子有如是見解那。竇曰者
0233b01: 老漢瓦解消。龍曰放你三十棒。竇禮拜歸眾。龍
0233b02: 喚云。適來問話底僧出來。竇便出。龍曰甚處是老僧
0233b03: 瓦解消。竇曰轉見敗闕。龍作色曰叵耐叵耐。竇不
0233b04: 顧。後舉似南嶽福嚴雅雅曰。大龍何不與本分草料。
0233b05: 竇曰和尚更須行。
0233b06: 南問云。賓則始終賓。主則始終主。檢點將來。二
0233b07: 俱不了。山僧則不然。待問大龍如何。劈脊便棒。者
0233b08: 老漢今日瓦解消。連棒出。免得相鈍置。福
0233b09: 嚴云何不與本分草料。雪竇道和尚更買草鞋
0233b10: 行始得。我要問福嚴。本分草料甚麼處去也。拈
0233b11: 拄杖云。龍蛇易辨。衲子難瞞。
0233b12: 崇先奇云。雪竇老人大似個黠兒拾得風流袋。不
0233b13: 顧旁觀者哂。且道誰是旁觀。
0233b14: 白巖符云。逆剝龍鱗。倒拖兕尾。固是英雄豪傑流
0233b15: 事。然在大方老作。又當好笑。你道他笑個甚麼。他
0233b16: 笑道。新婦兒。方梳澡。六幅長裙就地掃。翻蹤馬上
0233b17: 握金鞭。不顧堂前有大嫂。
0233b18: 雪竇舉古德曰。眼裏著沙不得。耳裏著水不得。忽有
0233b19: 個漢信得及。把得住。不受人瞞。佛祖言教是什麼熱
0233b20: 鳴聲。便請高掛囊折拄杖。管取一員無事道
0233b21: 人。又曰。眼裏著得須彌山。耳裏著得大海水。一般漢
0233b22: 受人商量。佛祖言教如龍得水似虎靠山。須挑起
0233b23: 囊橫擔拄杖。亦是一員無事道人。復云。恁麼也不
0233b24: 得。不恁麼也不得。然後沒交涉。三員無事道人中。選
0233c01: 一人為師。
0233c02: 天童覺云。坐斷乾坤。建立世界。和光混俗。各有所
0233c03: 長。且道選那一人為師。驀拈拄杖云。穿過了也。
0233c04: 南堂欲云。高掛囊折拄杖。未是無事道人。挑
0233c05: 起囊橫擔拄杖。亦未是無事道人。恁麼也不得。
0233c06: 不恁麼也不得。然後沒交涉。亦未是無事道人。卓
0233c07: 拄杖喝一喝云。木馬火中嘶。黃昏後日出。
0233c08: 崇先奇云。雪竇雖則慈悲之故有落草之談。帶累
0233c09: 多少人生陷地獄。要識三員無事道人麼。也只是
0233c10: 官驛裏撮馬糞漢。
0233c11: 雪竇為道日損偈曰。三分光陰早二過。靈臺一點不
0233c12: 揩磨。區區逐日貪生去。喚不回頭怎奈何。
0233c13: 無禪才云。雪竇老漢顢顢頇頇儱儱侗侗。更參三
0233c14: 十年也未會禪在。然雖如是。土曠人稀。試聽下個
0233c15: 註。瞎摩醯三隻眼。南北東西路不分。千林落
0233c16: 葉無人掃。獨自松門展眠。
0233c17: 雪竇曰。大施門開無壅塞。忽有個衲僧出來。雪竇倒
0233c18: 退七百里。何故。臨危不悚人。
0233c19: 有老宿云。大施門開無壅塞。忽有個衲僧出來。兩
0233c20: 手分付。何故。心不負人面無慚色。
0233c21: 又老宿云。大施門開無壅塞。忽有個衲僧出來。三
0233c22: 十棒一棒也不較。何故。許人一物。千金不移。
0233c23: 天童忞云。靈峰今日亦大施門開無壅塞。忽有個
0233c24: 衲僧出來。且教他立在門外。何故。伊欠少個什麼。
0234a01: 雪竇因僧問。古人道有讀書人到來。意旨如何。竇曰
0234a02: 且在門外立。曰請師相見。竇曰任是顏回亦不通。
0234a03: 天童忞云。雪竇雖是真實相為。太殺不近人情。若
0234a04: 是天童有問。讀書人到來時如何。導之以德。請師
0234a05: 相見。齊之以禮。畢竟意旨如何。相逢相見呵呵笑。
0234a06: 更有春風春又春。
0234a07: 雪竇上堂起立曰。雪竇得與麼高。諸人得與麼矮。若
0234a08: 人道得齊肩句。許伊把定乾坤。
0234a09: 廣潤融云。雪竇恁麼說禪。忒殺齊頭故事。山僧則
0234a10: 不然。驀涌身上禪床拄杖云。廣潤得與麼高。諸
0234a11: 人得與麼矮。若人道得齊肩句。猶是兔子喫牛奶。
0234a12: 雪竇示眾。客從遠方來。遺我徑寸璧。中有四箇字。字
0234a13: 字無人識。
0234a14: 佛鑑懃云。客從遠方來。遺我徑寸璧。中有四箇字。
0234a15: 不必重拈出。
0234a16: 高峰妙云。二大老一人說易。一人說難。未免見有
0234a17: 偏枯。高峰則不然。客從遠方來。遺我徑寸璧。中有
0234a18: 四箇字。字字無平仄。
0234a19: 焦山傑云。前二老明中有暗。暗中有明。高峰半明
0234a20: 半暗。總未免偏枯。我則不然。客從遠方來。遺我徑
0234a21: 寸璧。中有四箇字。字字無點畫。
0234a22: 雪竇示眾。天得一以清。地得一以寧。衲僧得一以無
0234a23: 風浪興。爾若辨得。禍不入慎家之門。
0234a24: 天童悟云。者龍頭蛇尾漢錯下註。天得一以清。
0234b01: 地得一以寧。衲僧得一以無風浪興。以拄杖一時
0234b02: 散。
0234b03: 石佛伽云。大小雪竇慣向人前賣弄。我當時若在。
0234b04: 便與掀翻几案。
0234b05: 雪竇示眾。諸人要知真實相為麼。但上無攀仰。下絕
0234b06: 己已躬。自然常光現前。個個壁立千仞。
0234b07: 雲峰悅云。雪竇恁麼為人。入地獄如箭射。
0234b08: 廣教玉云。雪竇雖則養子之緣。怎奈無出身路。雲
0234b09: 峰路見不平。亦且枷上著杻。三角則不然。要知真
0234b10: 實相為。個個須從拄杖上翻身。其或未委。長連單
0234b11: 上有粥有飯。作麼生道。
0234b12: 白巖符云。雪竇恁麼為人。未見好手。我者裏則不
0234b13: 然。諸人要知真實相為麼。但饑來喫飯困來打眠。
0234b14: 只是不得動著。動著則入地獄如箭。
0234b15: 雪竇示眾。乾坤之內。宇宙之間。中有一寶。掛在壁上。
0234b16: 達磨九年面壁。不敢正眼著。如今衲僧要見。劈脊
0234b17: 便打。
0234b18: 昭覺勤云。雪竇妙中之妙。奇中之奇。向佛祖頭上
0234b19: 提持。衲僧頂門鑿竅。不妨自在。要且只見錐頭利
0234b20: 不見鑿頭方。若是山僧則不然。乾坤之內。宇宙之
0234b21: 間。中有一寶。拄杖云。在拄杖頭上。拈起也天回
0234b22: 地轉。放下也草偃風行。有時八臂三頭。有時壁立
0234b23: 千仞。如今莫道衲僧要見。直饒千聖出來列祖齊
0234b24: 至。並須倒退三千里。敢問大眾。且道什麼人合得
0234c01: 受用。分付天台木上座。突出南山鼻蛇。攛拄杖
0234c02: 下座。
0234c03: 寶壽方云。二老與麼說話。要提持者一著子。大似
0234c04: 壓沙取油。殊不知我王庫內無如是刀。
0234c05: 天界盛云。二老漢撥亂乾坤即不無。若是安定
0234c06: 國未敢相許在。杖人即不然。乾坤之內。宇宙之間。
0234c07: 中有一寶。良久。噫。無限珍奇何處用。前三三與後
0234c08: 三三。
0234c09: 福嚴容云。二大老一人說近。一人說遠。依稀越國。
0234c10: 彷彿揚州。山僧者裏則不然。乾坤之內。宇宙之間。
0234c11: 中有一寶。遂喝一喝。
0234c12: 洞山度云。者裏則不然。乾坤之內。宇宙之間。中有
0234c13: 一寶。驀拂子云。要見便見。要拈便拈。其或佇思
0234c14: 停機。莫怪洞山性躁。乃擊禪床喝一喝。
0234c15: 雪竇因僧問。黑荳未生芽時如何。竇曰透水透砂。生
0234c16: 芽後如何。竇曰餧驢餧馬。
0234c17: 廣教玉云。擴佛祖心印。提本分鉗錘。饒我雪竇。山
0234c18: 僧承大眾鋤荳。將今視古。也擬定個眼目。設有問
0234c19: 黑荳未生芽時如何。白雲峰倒卓。生芽後如何。西
0234c20: 河浪潑天。若道與古人別。法無異旨。若道與古人
0234c21: 同。語言又異。具眼者辨取。
0234c22: 雪竇到洞山聰處。山問。溈山水牯牛。上座作麼生會。
0234c23: 竇曰作後人標榜。山擬道。竇以坐具拂一下便行。山
0234c24: 曰且來上座。竇曰未參堂。
0235a01: 古南門云。雪竇好一頭水牯牛。只是不受人調制。
0235a02: 雖然。不唯標榜後人。亦乃標傍佛祖。
0235a03: 雪竇示眾。春山疊亂青。春水漾碧。寥寥天地間。獨
0235a04: 立望何極。便下座。顧謂侍者曰。適來有人看方丈
0235a05: 麼。曰有。竇曰作賊人心。
0235a06: 烏石道云。雪竇家私平生受用之物。盡情擲出與
0235a07: 諸人了也。烏石者裏雖然活計無多。也要諸人委
0235a08: 悉。且作麼生是烏石活計。卓拄杖云。燕語鶯啼春
0235a09: 日暖。園林是處百花香。
0235a10: 雪竇上堂。十方無壁落。四面亦無門。古人向什麼處
0235a11: 見客。或若道得接手句。許你天上天下。
0235a12: 崇先奇云。雪竇恁麼為人。何能坐斷得天下人舌
0235a13: 頭。當時若有個師僧出眾。但向他道。和尚話墮也。
0235a14: 不知待他眼目定動。拂袖便行。
0235a15: 靈峰祥云。我要問雪竇。你即今向甚處著此一問。
0235a16: 天台山德韶國師青九法眼益嗣示眾。通玄峰頂。不是人間。
0235a17: 心外無法。滿目青山。法眼聞曰。只此一頌。堪起吾宗。
0235a18: 徑山杲云滅法眼宗祇緣者一頌。
0235a19: 昭慶庭云。天不。地不載。無處隱身。水自綠。山自
0235a20: 青。纖毫礙眼。祇如通玄峰頂不是人間。且道是什
0235a21: 麼所在。一片落花飛。萬國春歸去。
0235a22: 天童悟云。新通玄則不然。今日別開一路。通玄峰
0235a23: 頂。別是人間。只緣不薦。錯認青山。喝一喝云。還薦
0235a24: 麼。便下座。
0235b01: 天台因僧問。乍離凝峰丈室。來坐般若道場。今日家
0235b02: 風。請師一句。台曰虧汝甚麼處。曰恁麼則雷音震動
0235b03: 乾坤界。人人無不盡沾恩。台曰。幸然未會。且莫探頭。
0235b04: 僧禮拜。台曰探頭即不中。
0235b05: 護國蘊云。國師恁麼答話。揭露佛祖家風則不無。
0235b06: 要且此僧未肯點頭。今日若有問山僧今日家風
0235b07: 請師一句。但向道。天台一萬八千丈。朝夕雲八
0235b08: 面封。
0235b09: 金陵清涼法燈泰欽禪師青九法眼益嗣開堂。山僧本欲居
0235b10: 山。藏拙養病過時。奈緣先師有未了底公案。出來與
0235b11: 他了。時有僧出問。如何是先師未了底公案。燈便
0235b12: 打曰。祖禰不了殃及兒孫。曰過在什麼處。燈曰過在
0235b13: 我殃及你。
0235b14: 翠巖芝云。為眾竭力。禍出私門。
0235b15: 雲峰悅云。者老漢一期與奪也似光前絕後。及乎
0235b16: 拶著。又龍頭蛇尾。如今莫有為清涼作主底麼。
0235b17: 昭覺勤云。法燈縱域中殺活。握閫外威權。直得氣
0235b18: 驚風標獨立。山僧卑志。本亦如斯。今日出來
0235b19: 祇緣五祖先師有個現成公案。對眾舉揚。有不惜
0235b20: 性命底出來挨拶看。如無。不免自拈自弄去也。喝
0235b21: 一喝擊拂子下座。
0235b22: 天童覺云。者僧若是個漢。出來便掀倒禪床。不惟
0235b23: 自己已有出身之路。亦免祖禰不了殃及兒孫。
0235b24: 東禪觀云。千鈞上弦必思鏖戰。寸鐵入手惟恐無
0235c01: 敵。者僧既不惜出來。好大家割捨理會。只恁麼
0235c02: 把伊塗糊一上。所以清涼公案至今未了。
0235c03: 仰山欽云。跨起家。法燈是則好手。其奈自身不
0235c04: 了。殃及祖翁。新護聖欲了先師公案。別有人在。且
0235c05: 道是阿誰。乃打噴啑一聲。
0235c06: 百丈雪云。山僧本欲潛棲巖壑養病過時。亦為先
0235c07: 師有不了公案。今日出來特為了。或有問雲門
0235c08: 有甚不了公案。只向他道。石女驚回霜夜夢。木人
0235c09: 撲落午天星。更問過在甚麼處。向道。易使清風梳
0235c10: 翠竹。難教明月住須彌。
0235c11: 古南門云。法燈可謂謙光導物。枉尺直尋。山僧則
0235c12: 不然。界不曾藏。雖踞孤峰絕頂。未不在水雲
0235c13: 深處。又何曾隱遯來。本師現在喫得屙得。有甚公
0235c14: 案不了。既然如是。今日又向諸人面前喚作麼。
0235c15: 祖燈續焰明無盡。只要頭得錦鱗。
0235c16: 龍唐敷云。當仁不讓。法燈固是作家。見義勇為。者
0235c17: 僧翻成特地。若是治平欲了先師公案。又且不然。
0235c18: 良久曰。鐵牛喫盡欄邊草。轟角春風匝地生。
0235c19: 杭州報恩慧明禪師青九法眼益嗣一日有新到參。恩問近
0235c20: 離甚處。曰城都。恩曰。上座離城都到此山。則城都少
0235c21: 上座。此間剩上座。剩則心外有法。少則心法不周。說
0235c22: 得道理即住。不會請去。僧無對。
0235c23: 洞山瑩代僧云。某甲縱說得道理。終不似和尚好。
0235c24: 瑞州洞山曉聰禪師青九文殊真嗣上堂。晨雞報曉靈。粥後
0236a01: 便天明。燈籠猶瞌睡。露柱惺惺。復曰。惺惺直言惺
0236a02: 惺。歷歷直言歷歷。明朝後日。莫認奴作郎。珍重。
0236a03: 崇先奇云。大眾。好言語。若人信受奉行。敢保一生
0236a04: 受記。從教三十年後有人道。亭和泥合水。
0236a05: 白巖符云。說到燈籠猶瞌睡。露柱惺惺處。便止。
0236a06: 不妨令人疑著。陽春雪曲難為和者。乃復云。惺惺
0236a07: 直言惺惺。歷歷直言歷歷。下里巴歌豈堪王者之
0236a08: 聽。雖然。他道不得認奴作郎。喫飯穿衣是奴。擎拳
0236a09: 指是奴。畢竟郎在甚麼處。
0236a10: 洞山示眾。天晴屋。乘時刈禾。輸納王租了。鼓
0236a11: 腹唱謳歌。
0236a12: 薦福璨云。打淨潔毬子誰人不會。開先則不然。天
0236a13: 晴屋。乘時刈禾。輸納王租了。秋冬事轉多。
0236a14: 呵呵呵。喚不回頭怎奈何。
0236a15: 枝山選云。洞山家法固是嚴密。撿點將來。惜乎太
0236a16: 殺安排。枝山者裏。田不耕。稅不納。幾間敗屋隨緣
0236a17: 修補。也無甚謳歌可唱。諸仁者。且道枝山家法與
0236a18: 洞山家法相去多少。
0236a19: 潭州北禪智賢禪師青九福嚴雅嗣除夕小參。年窮歲盡無
0236a20: 可與諸人分歲。老僧烹一頭露地白牛。炊黍米飯。
0236a21: 野菜。燒榾柮火。大家喫了唱村田樂。何故。免見倚
0236a22: 他門戶旁他墻。剛被時人喚作郎。便下座歸方丈。至
0236a23: 夜深維那入方丈問訊曰。縣裏有公人到。禪曰作甚
0236a24: 麼。那曰道和尚宰牛不納皮角。禪遂捋下頭帽擲地
0236b01: 上。那便拾去。禪下禪床擒住曰賊賊。那乃還帽曰。天
0236b02: 寒且還和尚。禪呵呵大笑。那出去。時法昌為侍者。禪
0236b03: 顧昌曰。者公案作麼生。昌曰潭州紙貴一狀領過。
0236b04: 仰山欽云。活剝耕牛。北山是則好手。其奈墻不
0236b05: 牢。被個販私鹽漢子和贓捉敗。天寧則不然。今夜
0236b06: 無可管顧。諸人不免烹個獨角泥牛。炊無米飯。唱
0236b07: 無聲曲。與諸人分歲。忽有個漢出來道。有公人索
0236b08: 和尚筋角。便與和聲一棒。何故。有功者賞。
0236b09: 寶華忍云。北禪將官路當人情。裝好體面。欽祖
0236b10: 貼別人不發積。連你一齊窮。靈祐則不然。也不烹
0236b11: 露地白牛。免得天寒地凍捋帽露頂。也不宰獨角
0236b12: 泥牛免。得年窮歲盡動棒勞神。然雖如是。畢竟如
0236b13: 何是分歲一句。乃拽杖便歸方丈。
0236b14: 寶壽方云。新雲門今夜無可與諸人分歲。也些
0236b15: 野菜。炊黍米飯。與眾兄弟喫了。燒榾柮火。也唱
0236b16: 個村田樂。只是不烹露地白牛。何故。不欲將常住
0236b17: 物私做人情。
0236b18: 佛川義云。埜山者裏也無潭底月可。也無嶺頭
0236b19: 雲可切。也無折角泥牛可宰。也無露地白牛可烹。
0236b20: 但向河中取火。枯木上拈花。緩操沒絃琴。謾吹
0236b21: 無孔笛。唱個菩薩蠻。與諸人分歲去也。良久云。哩
0236b22: 囉哩哩囉囉哩囉囉哩。
0236b23: 相州天平山從漪禪師青九清谿進嗣到西院旬日。自曰。
0236b24: 莫道會佛法。個舉話底人也無。院聞而默之。異日
0236c01: 上法堂。院召曰上座。漪舉首。院曰錯。進三兩步。院
0236c02: 又曰錯。近前。院曰。適來兩錯。是上座錯。是思明老
0236c03: 漢錯。曰是從錯。院曰錯錯。乃曰。上座且在者裏
0236c04: 過夏。共汝商量者兩錯。不肯便去。住後每舉前話
0236c05: 曰。我行時被業風吹到汝州。有西院長老勘我。連
0236c06: 下兩錯。更留我過夏。待共我商量。我不道恁麼時錯。
0236c07: 我發足向南方去時。早知錯了也。
0236c08: 首山念云。據天平作恁麼解會。未夢見西院在。何
0236c09: 故。話在。
0236c10: 昭覺勤云。如今人聞他道。未發足向南方時早知
0236c11: 道錯了也。便去卜度道。未行時自無許多佛法
0236c12: 禪道。及至行被諸方熱瞞。不可未行時喚地
0236c13: 作天喚山作水。幸無一星子事。若總恁麼作流俗
0236c14: 見解。何不買一片帽大家戴。有甚麼用處。佛法不
0236c15: 是者個道理。
0236c16: 龍翔訢舉雪竇頌畢云。者則公案叢林中商量者
0236c17: 多。決斷者少。中峰今日為諸人斷看。一人監主自
0236c18: 盜。一人賣賊放贓。一人知而不首。各與三十拄杖。
0236c19: 何也。速則易改。久則難追。
0236c20: 愚菴盂云。山僧要與二老把臂同行。西院要做他
0236c21: 家嫡骨兒孫。觀風知變。不昧其源。七事隨身。師子
0236c22: 威獰。有照有用。將道天平是個人。臨濟爪牙實有
0236c23: 望焉。那知是個抱橋柱洗澡漢。有欲與天平雪屈
0236c24: 者。試來與愚菴商量者四錯看。
0237a01: 五祖岡云。假使九洲之鐵。也難鑄此兩錯。
0237a02: 鳳山啟云。天平老釘樁搖櫓。將魚目要與龍王
0237a03: 富。可謂不知量矣。若也主賓互換與奪自如。非惟
0237a04: 不負西院。亦不致擔板到底。
0237a05: 西遯超云。古今知識判斷者多。要皆冬運機籌。各
0237a06: 立營寨。但未識孫吳兵法有主客。強弱之勢在我
0237a07: 耳。老夫今用唐虞三代之風。掃諸軍陣勢。貴圖
0237a08: 君尊臣奉。父嚴子順。以見太平景象。還會麼。莫帶
0237a09: 累二大老做了瞎漢。
0237a10: 白巖符云。適來者兩錯。是上座錯。是思明老漢錯。
0237a11: 錯錯。天平當時下得者兩錯。管取西院而休。
0237a12: 免見後來費許多唇舌。至今遭人撿點。
0237a13: 
0237a14: 宗門拈古集卷第四十
