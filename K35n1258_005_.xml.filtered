0747b01: 御製蓮華心輪文偈頌卷第五　富　
0747b02: 心字拘就觀字正文
0747b03: 心觀解運要佛運心而觀解談機要之深微詼教理行果之文化不定根機之器也。
0747b04: 齊真協羨古教演真乘齊洽漸協羨古聖之意廣開化利之規也矣。深寬
0747b05: 大訓教如來深意寬大妙用無窮雖則訓教一乘而乃權實俱攝也。迷因業善
0747b06: 苦眾生迷於因業感苦報以無窮如來善誘三車引之令出火宅也矣。
0747b07: 觀解運要齊佛觀三根領解運機要以令齊與受記果之名法輪因慈不斷者也。真協
0747b08: 羨古深化佛垂真實之意要協羨古聖之深機所以勸請釋迦廣陳化相也。寬大訓教
0747b09: 迷如來慈悲寬大訓教指迷故三周說法演二智之深要也。因業善苦心人天善業化有漏之
0747b10: 苦因教旨詮真破無心而執著者也。
0747b11: 解運要齊真世尊運要妙之說齊真理之談使解三乘同登一路者也。協羨古
0747b12: 深寬佛協和於所化令羨今古深寬量無邊際何有障者也。大訓教迷因大乘至教指訓
0747b13: 迷深咸令不滯於小因盡遣歸心於大道也矣。業善苦心觀眾生觀於無上菩提三歷於苦心佛指
0747b14: 善業因緣使修行證聖者也。
0747b15: 運要齊真協靈山之一乘將演運要之嘉祥起聖定以揚真協甚深之齊說之也。羨古
0747b16: 深寬大欲羨古聖深理必揚寬大名聞万行如修可獲聖果也矣。訓教迷因業地前菩薩
0747b17: 自迷因業佛為訓教根機尤與喻於藥草者也。善苦心觀解有漏善業感苦報以心疲聖智觀時
0747c01: 速能生於悟解者也。
0747c02: 要齊真協羨羨協真如要齊至理若其悟果因盡可撿身伏性者也。古深寬
0747c03: 大訓古聖深意寬大訓於群迷故向鷲現寶塔而示證者也。教迷因業善業善三歸
0747c04: 五戒果得人天不迷教大因必乘駕也矣。苦心觀解運若將苦心求法要觀解教言更須運智
0747c05: 興功可使超凡入聖者矣。
0747c06: 齊真協羨古夫欲齊真理羨古風更要探幽深研窮性相可協教旨也。深寬大
0747c07: 訓教如來一乘奧旨理事深寬七喻昭然訓教廣大是也。迷因業善苦佛示真詮豈迷因業善用
0747c08: 推求苦尋聖意即可矣也。心觀解運要心觀妙惠解運要機不著二邊是名中道也矣。
0747c09: 真協羨古深真如奧理協羨古深在菩薩以求之豈聲聞而能究者也。寬大訓教
0747c10: 迷佛智寬大訓教迷深雖至化城尚遙險道是其喻也。因業善苦心因業既善更要苦心不迷
0747c11: 繩上之自得吞中之寶者也。觀解運要齊若能觀解運要齊心教昇長者之車後與
0747c12: 輪之寶也矣。
0747c13: 協羨古深寬人協善道古自深寬若能體要求真更在探幽秘者也。大訓教
0747c14: 迷佛大教訓人自迷視妙藥以不執貧窮而猶走是其喻也。業善苦心觀
0747c15: 誠如業善無憂苦以于身亮彼聖緣在觀心而寘道。解運要齊真佛心解運要齊真遣爭
0747c16: 上於三車使同臻於萬行故也。
0747c17: 羨古深寬大羨古聖之意懷寬大之心能體解於真常深可齊於教旨也矣。訓教迷
0747c18: 因業如來訓教不使迷因皆令近識於業緣盡使遠求於佛果。善苦心觀解善能苦心
0748a01: 觀察解求要妙聖緣是真出家勤於佛事可也。運要齊真協要運心意齊協真乘持淨志以修身向蓮
0748a02: 經而體道可也。
0748a03: 古深寬大訓古諸佛深寬教化大訓群迷使盡證於真如遣咸歸於常樂。教迷因
0748a04: 業善夫流傳教法指導迷生善惡業因咸令了悟是佛深旨也。苦心觀解運苦為勤苦
0748a05: 心觀妙理要運智能體解至真合無上道。要齊真協羨夫要齊真智協羨非常探妙典
0748a06: 於甚深玄言於幽奧可不然乎。
0748a07: 深寬大訓教大訓之教理合無為無為深寬二乘不測靈山之會呵之顯焉。迷業
0748a08: 善苦若修迷業善果難成於八苦以終纏趣三乘而豈達也。心觀解運要心有
0748a09: 邪正觀之由人若修行解運正心即契蓮經要義也。齊真協羨古法華真理齊協三乘證之何羨
0748a10: 於古賢修者勤於來哲故經云我等云何不勤為法者也。
0748a11: 寬大訓教迷寬大訓者法華之文教彼迷生令悟大智無上記別咸使預焉。因業
0748a12: 善苦心十地未滿咸在中凡勝業與善勳自苦心而獲得誠是先轍人知之。觀解運
0748a13: 要齊觀空解相理事齊融運以群生同登彼岸平等要義斯之謂歟。真協羨古深
0748a14: 真含法界深顯玄微凡聖一如古今協羨幽固之理此可識之。
0748a15: 大訓教迷因如來降世說大乘經垂教訓於迷因俾堅修而證果能識衣寶可用無窮者矣。業
0748a16: 善苦心觀業有善惡苦有重輕向善以用心觀身而立戒證聖之利斯為漸也。解運要
0748a17: 齊真夫上士之流解行運用要齊真理庶為深誡萬古師資也。協羨古深寬協者和也
0748a18: 君子和而不同羨者慕也慕於古人深寬之德朴素既在真理明焉。
0748b01: 訓教迷因業訓教之言在於迷子慈父之稱於如來因宣火宅之談使識癡狂之業。善苦
0748b02: 心觀解善即十善苦即八苦人能向善背苦實由用心觀解雖居三界亦涅而不淄也。運要齊
0748b03: 真協運高邁之心趣出塵之要齊真理協於妙法之談終至無為可坐菩提之樹。羨古深寬大
0748b04: 古深者孔聖深意也制禮樂以導民寬大者法華盛會也變土田而集化雖內外有殊同可羨焉也。
0748b05: 教迷因業善如來垂教理在指迷使群生皆背於業因眾聖修集於善果也。苦心觀
0748b06: 解運佛也行苦三祇心堅六度觀有情之根熟運後德以化身開示法門令解悟入。要齊真協
0748b07: 羨要者三要陰符義焉真者一真法華理矣儻協齊於二諦能修練而證之亦可羨矣。古深寬大
0748b08: 訓古者往也深者淵也如來說法教旨深淵或說四諦於鹿林或闡三周於鷲嶺乃寬大訓。
0748b09: 迷因業善苦迷於真性因善業以起思見覺其言認苦身而妄解。心觀解運要
0748b10: 起了心即觀解自性運動機要能理究真如也。齊真協羨古心出方外便能齊協真如相泯
0748b11: 塵緣羨合古佛令。深寬大訓教佛道深寬大覺之性顯矣訓教迷遠塵之義照然地種莫窮
0748b12: 利樂斯在。
0748b13: 因業善苦心因悟本真得業思而便善万行起無苦法而逼心。觀解運要
0748b14: 齊若能解運自心要齊佛智可以觀身實相觀佛亦然。真協羨古深學道之人若獲協真
0748b15: 之趣演法之智不羨古德之深。寬大訓教迷寬者也大者普也垂於訓教悟彼迷執三空
0748b16: 之旨故普而利樂。
0748b17: 業善苦心觀業思若善即苦心觀真於一切時曾無暫間也。解運要齊真
0748b18: 由達解故運動施為要齊真際能出十方。協羨古深寬過去諸佛得名古也利生說法深而能寬
0748c01: 一切有情故多協羨。大訓教迷因起大願心垂於訓教悟彼迷生使識因也。
0748c02: 善苦心觀解悟真理時曰勝義善苦心觀解立世俗名。運要齊真協
0748c03: 既曰達悟要運行以齊真化彼眾生協塵心而本淨。羨古深寬大羨者慕也慕三乘求法之深心
0748c04: 寬者廣也廣今古大悲之行願如佛。訓教迷因業大垂訓教悟迷因起業之流或順機爾
0748c05: 貧子衣中之寶。
0748c06: 苦心觀解運佛因苦心觀解為照本源既而證果運悲還興後智。要齊真協
0748c07: 羨如來起要妙之智齊彼真空協羨諸佛所行設於化利也。古深寬大訓城中有四大王
0748c08: 居其一焉垂訓化民寬深於今古也。教迷因業善如來演教善化利於人天迷業修因要推求於
0748c09: 根本也矣。
0748c10: 心字拘就苦字倒文
0748c11: 心苦善業若夫苦修善業心在因緣將來合理契真進趣漸階聖道也。迷教
0748c12: 訓大寬大聖出興起教昭訓唯寬利樂益彼迷人。深古羨協真燈佛之
0748c13: 示化流光瑞以詮真鷲嶺談微述古深而羨協。齊要運解觀世出世間體解要齊於理事空
0748c14: 不空見觀知必運於一真中道自分無為可顯。
0748c15: 苦善業因迷苦心善業因迷真界若能解了任性優遊無善可修無惡可斷。教訓
0748c16: 大寬深孔聖垂於教訓大播五常如來談彼有空偏祛二障化利深旨寬而可羨者。古羨
0748c17: 協真齊羨者美也協者和也上古名人莫不和美其性齊於真理。要運解觀
0748c18: 心若能取要用心運於知解觀於實相速了真源。
0749a01: 善業因迷教起善業因建福田事此人天之勝報亦勿迷於教旨。訓大
0749a02: 寬深古古者過去聖人也心存大願深踐無為訓導四生寬而能慱也。羨協真齊
0749a03: 要羨協諧真理事相明智上士必齊擅其要也。運解觀心苦運用照解觀於
0749a04: 自心達彼本空苦樂無撓矣。
0749a05: 業因迷教訓業因愛起逐妄迷真喻教訓之不從朽宅而爭入。大寬深
0749a06: 古羨大者非小也寬者廣博也佛之化土大而廣博今古聖哲唯深仰羨。協真齊
0749a07: 要運協彼真詮齊於至理每嘆二乘之各運莫臻一路之原非佛而誰能云於津要也。解
0749a08: 觀心苦善修真之人以觀心為要道不增苦本常從善緣是能了解。
0749a09: 因迷教訓大因彼群迷乃異三周之教使悟大訓終忻一記之談矣。寬深古羨
0749a10: 協蓮華妙喻長者真心陳教勸以能寬能深於今古而人協人羨。真齊要運解說真
0749a11: 俗二諦於理事齊陳是如來不思議心要群品至誠運解。觀心苦善業眾生之心狂如猿鹿
0749a12: 唯貪虛妄之見不崇真善之業法華之誨其觀之。
0749a13: 迷教訓大寬如來大寬方便教訓迷愚令歸常樂之門使入正真之道。深古羨
0749a14: 協真蓮經妙典理趣宏深和協真如古今羨仰窮幽極祕體解者誰。齊要運解
0749a15: 觀齊要道者非智不可以觀之運解心者非不可以了之尋求妙義洞達至真為開士也。心苦善
0749a16: 業因佛垂至教利彼尤多見苦者遣識業因聞善者令心悟本指示果同不矜哀。
0749a17: 教訓大寬深如來施廣大之談示深寬之教演一真之妙義訓五性之根機凡體聖心自貽
0749a18: 伊祉。古羨協真齊古之求善皆要齊真協喻月之淨心體如蓮之妙道馨香不墜誠可
0749b01: 羨哉。要運解觀心如能運轉心機解觀真要蓮華菡萏馨香不染於塵泥佛性分
0749b02: 明皎潔豈沉於煩惱。苦善業因迷八苦十善七喻五乘業因自執於迷善惡爰彰於影響
0749b03: 極此而談豈虛也哉。
0749b04: 訓大寬深古佛乘廣大訓教深寬道妙而超越古今德備而羅籠天地名稱高遠不可
0749b05: 量哉。羨協真齊要如觀妙善之門協淨真之意將齊至道要采玄言積德累功
0749b06: 事無虛設。運解觀心苦夫運智興功觀心體妙達解苦空之理式歸解脫之門就此而
0749b07: 談於何不可也。善業迷教如知教理行果不迷善惡業興二智以求真向三乘而採祕
0749b08: 可不云乎。
0749b09: 大寬深古羨佛智寬大深古難窮羨仲尤多解達甚經云盡思共度量不能則
0749b10: 佛智。協真齊要運夫和協真智要運解心深推究於一乘必修齊於六度誠能如是得道奚
0749b11: 疑也。解觀心苦善了達名解照燭日觀道既在於苦心善要於自作。業因
0749b12: 迷教訓善惡業因千差万別眾生迷執教訓誠難勞我世尊廣垂教法。
0749b13: 寬深古羨協必若深寬自古難窮於佛智誠如協羨迄今莫測於聖言欲玄微
0749b14: 竟殫視聽者也。真齊要運解若欲合齊於真理要運解於智能阿難獨預於多
0749b15: 聞鶖子偏彰於廣惠咸聆善價思以齊之。觀心苦善業如來以後得智觀眾生心苦
0749b16: 與樂興慈運悲隨善業皆令出要也。因迷教訓大聲聞以因迷小果諸佛以教訓大乘
0749b17: 諒體解於真詮在修心而無爽也。
0749b18: 深古羨協真自因及智修證協古聖深規利物化生演說在談真指要三乘羨慕
0749c01: 唯妙蓮經。齊要運解觀要齊佛行當運悲於五道之人或化群機先觀解於一真
0749c02: 之理。心苦善業因心知勝報皆由善業因緣將會無為假苦修眾行。迷教訓
0749c03: 大寬若以不迷權教乃可訓以大乘示彼寶方令知寬。
0749c04: 古羨協真齊古聖所羨以道協於真乘利物無疲心齊於法界。要運解
0749c05: 觀心一乘深旨万法要源皆令運解以觀心即是如來之本意。苦善業因迷
0749c06: 眾生迷於覺性乃修十善業因招感有漏苦身三界四生往復。教訓大寬深大覺寬深
0749c07: 之意設三乘群生訓教之當談一雨。
0749c08: 羨協真齊要仰觀俯察至真之道難齊遠慮深思羨協之心徒積以要而言胡不
0749c09: 如是。運解觀心苦觀心運想了解苦空出三界以超然向四生而自在。善業
0749c10: 因迷教窮乎善業諄不迷因唯一味之教言止六塵之紛擾。訓大寬深古
0749c11: 夫訓之以大教寬之以深恩眾生未識於指歸菩薩猶興於悲智百王遵仰自古如然。
0749c12: 協真齊要運協者和也和以自心齊於至道將證真空之理要運般若之知万法安
0749c13: 然一心自泰也。解觀心苦善心苦善者即苦心修善也若三省於日再鑒於時乃可云
0749c14: 於解觀也。業因迷教訓若善業不崇迷教訓將使知其因果是乃說彼貫花五
0749c15: 性渭分三乘涇辯也。大寬深古羨大者覺皇也寬者深古也覺皇演教深廣無涯
0749c16: 善利洪纖蓮經之謂。
0749c17: 真齊要運解欲齊諸佛真智要運勝解修行八識四智能圓方可證於平等。
0749c18: 觀心苦善業苦樂果報善業招若解觀察心源乃可合於正理。因迷
0750a01: 教訓大善因果迷悟不同是故慈尊大垂訓教令知於開示悟入要證佛果菩提者矣。
0750a02: 寬深古羨協天地造化至寬至深在古有不測之談於今也徒知協羨將同佛道
0750a03: 亦可淺深而論之。
0750a04: 齊要運解觀要齊佛之勝行解觀身欲運動於慈舟令達彼岸者也。心苦
0750a05: 善業因若解苦心修善感業報以無虧遠為入聖之因近獲人天之果者也。迷教
0750a06: 訓大寬教訓迷徒假大寬之智令出離咸歸清淨之門。深古羨協
0750a07: 真深妙真如往古之賢皆羨勳修智惠漸協證以何難。
0750a08: 要運解觀心至要真理運用隨緣諸佛正解觀時覺心乃可明了。苦善業
0750a09: 因迷因迷六境十善業以崇修為昧三乘如來說於八苦令解悟也。教訓大寬
0750a10: 深佛演正教訓誘大千寬化於六道四生深談於三乘五性。古羨協真齊古賢
0750a11: 哲之協羨齊真道之本源息万慮以安神乃歸心於淨妙。
0750a12: 運解觀心苦夫運四無量心觀六趣苦盡令悟解悉入無餘是佛深旨。善業因
0750a13: 迷教善哉佛智能示果因迷業者如墜刻舟受教者喻解衣獲寶。訓大寬深
0750a14: 古大垂教訓誠如善逝之微言廣示深寬無出如來之奧典不思議智自古難量。羨協真
0750a15: 齊要羨之以真如齊之以要道必協和於庶品在利濟於群生。
0750a16: 解觀心苦善勞生之心唯苦是務若解觀察必成善因。業因迷教
0750a17: 訓業者思也能招感於善之報起或造業因迷教訓故使然也。大寬深古羨大者
0750a18: 大乘妙法也理寬而深古今上士皆所羨仰也。協真齊要運真者非假妄所協求
0750b01: 真者要運心揀於假妄齊乎妙道。
0750b02: 觀心苦善業心觀苦諦皆由集業為因順理益生乃可名為勝善。因迷
0750b03: 教訓大眾生因迷覺性如來以訓教大乘說諸法以皆空同歸於一真法界。寬深
0750b04: 古羨協寬則羅蘢万像深乃包括太虛古往今來徒懷協羨如求至妙聖乃窮之。真
0750b05: 齊要運解要齊真際解運觀心離四句絕百非乃可洽於妙理。
0750b06: 心字拘就聞字正迴文
0750b07: 心聞解義要耳聞心解要妙之義顯彰開示悟入盡使歸於佛道。中真
0750b08: 淨羨著真淨之中法空勝菩薩方能羨悟聲聞未著求。深分大智
0750b09: 教佛深大智教分六度深詮廣妙門令捨四生流浪。恭因性善譽夫善因得
0750b10: 果乃成法性之根基恭以修身見獲馨香之譽遠。
0750b11: 聞解義要中經有甚深之義人有上中下根稱性所聞各解其要。真淨
0750b12: 羨著深真如清淨二乘仰以羨深法界圓融十地登而著。分大智教
0750b13: 恭分大智教化被黎元道而可恭唯佛之旨。因性善譽心因自然之本性能順
0750b14: 洽於人倫由此善譽名彰心亦轉增勝善。
0750b15: 解義要中真能解深義要在得中離二執以觀心抱一真而體妙。淨羨
0750b16: 著深分清淨妙理愛羨誠深著意澄袖難分聖旨。大智教恭因夫論深智
0750b17: 莫若如來大闡教門恭行誘化群迷未悟示以正因。性善譽心聞人之性善令譽有聞
0750b18: 如懷慕道之心必潔向真之旨。
0750c01: 義要中真淨真淨者非止潔身寂念也六塵自若五蘊非空不向背以生心乃真
0750c02: 中之要義。羨著深分大自古名人述於三教皆以化民為大體若語其神用理分淺深唯妙
0750c03: 法之文可著羨也。智教恭因性佛者大智也教談性相理盡果因故使天上人間同
0750c04: 知恭信者。善譽心聞解夫邪正在心善由己巳聞諸善而必習解諸而不為美譽自
0750c05: 高漸階聖道也。
0750c06: 要中真淨羨修行之流悟真淨之理是得法中之要故乃人之羨欽也。著深
0750c07: 分大智若欲名聞炳著必深通教源或是化利群生智慧終分大小者也。教恭
0750c08: 因性善恭如蓮之教得善性之因宿習未忌體真斯在。譽心聞解義佛說
0750c09: 修心能遮眾若於義而能解必擅譽以遐聞長善之稱於茲顯矣。
0750c10: 中真淨羨著諸法之中真如本淨眾生若能仰羨著功漸證可然。深分
0750c11: 大智教佛具大智深遠難思分布教而利生隨根性而獲果也矣。恭因性善
0750c12: 譽夫美名令譽心要在於高明入聖超凡性必恭因善行也。心聞解義要心解
0750c13: 妙義要聞教以修崇廣演化人誠羨歸於正道也矣。
0750c14: 真淨羨著深內證真淨深理外著顯於形嚴人天仰羨之時必超昇於聖果。分
0750c15: 大智教恭分大智身開三乘教恭惟信向之時定取自乘之果。因性善譽
0750c16: 心因本有種性起勝善資心當成佛果之時譽遠聞於沙界。聞解義要中學人多聞
0750c17: 解義要得中道指歸不著二邊之時方契一真之理也。
0750c18: 淨羨著深分淨心信解愛羨果因著想求真深分教理可不善哉。大智
0751a01: 教恭因依教起智依智起行恭發大心因趣聖道。性善譽心聞人求
0751a02: 善利兼譽遠聞如其伏性撿身更在修心練智可也。解義要中真如解聖義要在處中
0751a03: 斷妄求真可合大道也。
0751a04: 羨著深分大著者立也諸佛立意談真深而且顯群生羨而湊泊大小名分一雨所滋
0751a05: 甘苦自異。智教恭因性夫苦行三祇方成四智豈可因循其性能圓無上之功教文顯焉恭
0751a06: 而可恭也。善譽心聞解發菩提心修出世業解法華之旨當堅勸教之誠人天所聞
0751a07: 咸稱善譽。義要中真淨且修身立德義要處中覷淨看真理期無滯於世出世斯可
0751a08: 為先者也。
0751a09: 著深分大智夫欲著述教法分別深義假大智力可如然。教恭因
0751a10: 性善人能恭信教典因善性以如然更若起行修真必證三乘之果。譽心聞解
0751a11: 義夫學道之流不希名譽若聞深義心能解了也。要中真淨羨万類
0751a12: 之身中含真際要分染淨方顯一如至於求道之流淂不羨而甄別。
0751a13: 御製蓮華心輪文偈頌卷第五
0751a14: 甲辰歲高麗國大藏都監奉
0751a15: 彫造
