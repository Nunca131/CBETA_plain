0389c05: 
0389c06: 
0389c07: 楞嚴說通卷之三
0389c08: 巴郡了菴居士劉道開纂述
0389c09: 成都昭覺沙門方　示鑒訂
0389c10: 復次阿難。云何六入本如來藏妙真如性。
0389c11: 此下顯如來藏不離六根也。不言根而言入者。以
0389c12: 通能入所入故。如眼根流逸奔色等。為能入。眼以
0389c13: 受色等。為所入也。觀下吸字。正與入字相應。以
0389c14: 六根各能吸入所對之塵故也。開合原無此科。要
0389c15: 即內六處耳。○此先徵起云。復次阿難。云何六入
0389c16: 本如來藏妙真如性。
0389c17: 阿難。即彼目睛瞪發勞者。兼目與勞。同是菩提。瞪發
0389c18: 勞相。
0389c19: 此明眼入本如來藏也。阿難。我前云譬如淨目。瞪
0389c20: 以發勞。別見狂華。是以狂華為勞相矣。然不但狂
0389c21: 華是勞相也。即此目睛與所瞪之勞。又同是菩提
0389c22: 心上所發之勞相也。如子固是父之所生。而兼父
0389c23: 與子。又同是祖之所生也。○鍾云。前喻以瞪為勞
0389c24: 相。目為淨相。此并淨目亦為勞相。兼目與勞。即影
0390a01: 見俱眚四字。見與見緣也。○又云。同是菩提瞪發
0390a02: 勞相。便是識精元明注。菩提即精也。元明也。瞪
0390a03: 字勞字。即識也。別業同分二種妄見。皆生其中。
0390a04: 菩提即真如。瞪字乃真如中所生無明。勞即業識。
0390a05: 發見居中二句等。即轉現二相。言下便有勞歇即
0390a06: 是菩提。縱未歇勞。菩提不忘。二意。
0390a07: 因於明暗二種妄塵。發見居中。吸此塵象。名為見性。
0390a08: 此見離彼明暗二塵。畢竟無體。
0390a09: 有此眼根。因于明暗二種妄塵中。粘湛發見。見精
0390a10: 映色。即吸此塵相而名為見性。只是根攬塵而得
0390a11: 名。可見但有其名而已巳。夫離明見暗。而見不隨明
0390a12: 滅。離暗見明。而見不隨暗滅。似為有體。今若明暗
0390a13: 雙離。畢竟見性作何形狀。當知但是託塵妄現。而
0390a14: 實無其體也。○問。前說緣心離塵無體。以顯見性
0390a15: 有體。此又言見性離塵畢竟無體者何故。答。前以
0390a16: 阿難認定緣心。不肯放捨。故就根中指性。令識真
0390a17: 心。今因已巳領真性。尚執六根別有體相。未融一性。
0390a18: 故復言見性無體。雖說見性。乃根中局執之自性。
0390a19: 非同前離眼廓周之見性也。是前顯性。而此破相。
0390a20: 所以異矣。更深究之。此之破相。亦欲其離相即妙
0390a21: 真如性耳。則顯性之旨。依舊同矣。豈如緣心。真破
0390a22: 其一定無體哉。○鍾云。以見性對緣心。則緣心為
0390a23: 妄。以如來藏對見性。則見性亦帶妄。妄無自體。總
0390a24: 歸于真。畢竟二字。乃了義之謂。
0390b01: 如是。阿難。當知是見非明暗來。非於根出。不於空生。
0390b02: 何以故。若從明來。暗即隨滅。應非見暗。若從暗來。明
0390b03: 即隨滅。應無見明。若從根生。必無明暗。如是見精。本
0390b04: 無自性。若於空出。前矚塵象。歸當見根。又空自觀。何
0390b05: 關汝入。是故當知。眼入妄。本非因緣。非自然性。
0390b06: 如是阿難。據世情妄計。皆謂此見乃從根出。否則
0390b07: 從塵生。從空生耳。當知是見。非從明暗來。非于根
0390b08: 出。不於空生。何以故。若謂此見從明來者。則當暗
0390b09: 之時。已巳隨明滅。應不見暗。從暗亦然。而何以見暗
0390b10: 見明。是則不從塵生矣。若謂此見從根生者。單根
0390b11: 能生見性。則何以雙離明暗。而如是見精。本無自
0390b12: 性。是則不從根生矣。若謂此見從空出者。空離根
0390b13: 塵。則根塵俱成可見。進即觀塵。退可觀根。又空自
0390b14: 能見。何關汝根之入。是則不從空生矣。是故當知。
0390b15: 此一眼入也。無有實體。故。無所從來。故妄。然所
0390b16: 以無實自體者。以其體即真如。所以不從三處者。
0390b17: 以其出自藏性。本即是非因緣非自然之妙性。乍
0390b18: 現眼入而已巳。所謂眼入本如來藏者如此。阿那律
0390b19: 以葡萄朵換天眼。從此悟入也。○四科七大。總是
0390b20: 指示阿難。在日用見色聞聲。穿衣喫飯處。討尋頭
0390b21: 腦。祖師家教人看話頭。便是此意。但祖師不肯輕
0390b22: 易興人說破。令其自猜自疑。自對自覓。畢竟此見
0390b23: 從何處起。久久捱拶。到工夫純熟。向冷地裡。驀然
0390b24: 親見。便得千了百當。決不輕易道出眼入妄四
0390c01: 字。故香嚴云。我不重先師佛法。只重先師不與我
0390c02: 道破。如來慈悲太煞。急推赤心。寘人腹中。故開口
0390c03: 便為人說破。此如來禪祖師禪之所以異也。○鍾
0390c04: 云。約世情。根出乃為正計。餘二防轉計也。
0390c05: 阿難。譬如有人。以兩手指。急塞其耳。耳根勞故。頭中
0390c06: 作聲。兼耳與勞。同是菩提。瞪發勞相。因於動靜二種
0390c07: 妄塵。發聞居中。吸此塵象。名聽聞性。此聞離彼動靜
0390c08: 二塵。畢竟無體。如是。阿難。當知是聞非動靜來。非於
0390c09: 根出。不於空生。何以故。若從靜來。動即隨滅。應非聞
0390c10: 動。若從動來。靜即隨滅。應無覺靜。若從根生。必無動
0390c11: 靜。如是聞體。本無自性。若於空出。有聞成性。自非
0390c12: 空。又空自聞。何關汝入。是故當知。耳入妄。本非因
0390c13: 緣。非自然性。
0390c14: 此明耳入本如來藏也。阿難。眼家以瞪目而見空
0390c15: 華。耳家以塞耳而聞頭響。同一勞也。兼耳與勞。同
0390c16: 是菩提瞪發勞相。目勞止見空華。菩提發勞。則
0390c17: 見聞嘗覺知齊發矣。有此耳根。因於動而有聲。
0390c18: 靜而無聲。二種妄塵中。發聞吸塵。名聽聞性。而此
0390c19: 聞性。若離此動靜二塵。畢竟無體。如是阿難。當知
0390c20: 是聞。非動靜來。非根出。非空生也。何以故。若謂此
0390c21: 聞從靜境生。則動境現時。此聞即隨靜滅。應非聞
0390c22: 動。而聞萬竅怒號者為誰。若謂此聞從動境生。則
0390c23: 靜境現時。此聞即隨動滅。應無覺靜。而知此寂然
0390c24: 無聲者是誰。若從根生。不假動靜。亦復無聞。若從
0391a01: 空出。空既能聞。應名為耳。不名空。又空自聞。何
0391a02: 關耳入。是故當知。耳入妄。本即是非因緣非自
0391a03: 然之妙性而已巳。所謂耳入本如來藏者如此。觀音
0391a04: 大士。以新卷葉換圓通根。從此悟入也。○此惟有
0391a05: 聞成性即非空。與歸當見根之文小異。餘並準
0391a06: 上。瞪乃眼之妄相。而耳鼻舌身意五。皆借用之。
0391a07: 阿難。譬如有人。急畜其鼻。畜久成勞。則於鼻中。聞有
0391a08: 冷觸。因觸分別通塞實如是乃至諸香臭氣。兼鼻
0391a09: 與勞。同是菩提。瞪發勞相。因於通塞二種妄塵。發聞
0391a10: 居中。吸此塵象。名聞性。此聞離彼通塞二塵。畢竟
0391a11: 無體。當知是聞非通塞來。非於根出。不於空生。何以
0391a12: 故。若從通來。塞則聞滅。云何知塞。如因塞有。通則無
0391a13: 聞。云何發明香臭等觸。若從根生。必無通塞。如是聞
0391a14: 機。本無自性。若從空出。是聞自當迴汝鼻。空自有
0391a15: 聞。何關汝入。是故當知。鼻入妄。本非因緣。非自然
0391a16: 性。
0391a17: 此明鼻入本如來藏也。阿難。譬如有人。急縮其鼻。
0391a18: 縮久成勞。則鼻中聞有冷觸。因觸分別通塞實
0391a19: 二相。以例諸香臭氣。兼鼻與勞。同是菩提瞪發勞
0391a20: 相。有此鼻根。因于通塞二種妄塵。發聞居中。吸此
0391a21: 塵象。名聞性。而此聞性。若離彼通塞二塵。畢竟
0391a22: 無體。當知是聞非從通與塞來。非于根出。亦非空
0391a23: 生。何以故。若從通來。應不知塞。如因塞有。通應無
0391a24: 聞。云何又聞香臭。若從根生。不假通塞。亦無聞性。
0391b01: 若從空出。聞既在空。亦應迴汝鼻。如歸當見根
0391b02: 也。又空自有聞。何關鼻入。三處無從。是故當知。鼻
0391b03: 入妄。本即是非因緣非自然之妙性而已巳。所謂
0391b04: 鼻入本如來藏者如此。此槃特迦以雙垂爪換撩
0391b05: 天鼻孔處也。○誌公云。終日添香換水。不知身是
0391b06: 道場。果能向聞香聞。臭處打失鼻孔。便與三世諸
0391b07: 佛。同一鼻孔出氣。蘇子由云。畜鼻徑參真面目。掉
0391b08: 頭不受別鉗鎚。所以世人急畜而成勞。特迦調息
0391b09: 而成道。○冷因畜有。不畜本無。鼻入之妄。類如是
0391b10: 矣。實。亦通塞之義。故惟以通塞致辨。香臭又通
0391b11: 時所。
0391b12: 阿難。譬如有人。以舌吻。熟令勞。其人若病。則有
0391b13: 苦味。無病之人。微有甜觸。由甜與苦。顯此舌根不動
0391b14: 之時淡性常在。兼舌與勞。同是菩提。瞪發勞相。因甜
0391b15: 苦淡二種妄塵。發知居中。吸此塵象。名知味性。此知
0391b16: 味性。離彼甜苦及淡二塵。畢竟無體。如是。阿難。當知
0391b17: 如是苦淡知。非甜苦來。非因淡有。又非根出。不於
0391b18: 空生。何以故。若甜苦來。淡則知滅。云何知淡。若從淡
0391b19: 出。甜即知亡。復云何知甜苦二相。若從舌生。必無甜
0391b20: 淡及與苦塵。斯知味根本無自性。若於空出。空自
0391b21: 味。非汝口知。又空自知。何關汝入。是故當知。舌入
0391b22: 妄。本非因緣。非自然性。
0391b23: 此明舌入本如來藏也。阿難。譬如有人。以舌自舔
0391b24: 其吻。舔之不已巳。令此舌勞。或病無病。甜苦味生。若
0391c01: 論舌根。惟有淡性。兼舌與勞。同是菩提瞪發勞相。
0391c02: 以此舌根。因于甜苦與淡二種妄塵中。發知吸塵。
0391c03: 名知味性。此知味性。若離彼甜苦及淡二塵。畢竟
0391c04: 無體。阿難當知此嘗甜與淡之知。非甜若來。非因
0391c05: 淡有。又非根出。亦非空生。何以故。若甜苦來。應滅
0391c06: 于淡。若從淡出。應亡于甜。云何又知甜苦二相。若
0391c07: 從舌生。不假甜淡苦塵。亦無知性。若於空出。但以
0391c08: 空自當知味。不必用口。然後乃知。又空自知。
0391c09: 何關汝入。離塵無體。無所從來。是故當知。舌入
0391c10: 妄。本即是非因緣非自然之妙性而已巳。所謂舌入
0391c11: 本如來藏者如此。此憍梵提在嚼飯處所證法
0391c12: 門也。○且道將甚麼喫茶喫飯。若向此中尋得舌
0391c13: 頭落處。便知覆大千世界廣長舌相。元不曾離
0391c14: 吻邊。嚼飯處。○鍾云。甜苦。動味也。淡。靜味也。
0391c15: 三味。約動靜二塵。
0391c16: 阿難。譬如有人。以一冷手。觸於熱手。若冷勢多。熱者
0391c17: 從冷。若熱功勝。冷者成熱。如是以此合覺之觸。顯於
0391c18: 離知。涉勢若成。因於勞觸。兼身與勞。同是菩提。瞪發
0391c19: 勞相。因於離合二種妄塵。發覺居中。吸此塵象。名知
0391c20: 覺性。此知覺體。離彼離合違順二塵。畢竟無體。如是。
0391c21: 阿難。當知是覺非離合來。非違順有。不於根出。又非
0391c22: 空生。何以故。若合時來。離當已巳滅。云何覺離。違順二
0391c23: 相亦復如是。若從根出。必無離合違順四相。則汝身
0391c24: 知。元無自性。必於空出。空自知覺。何關汝入。是故當
0392a01: 知。身入妄。本非因緣。非自然性。
0392a02: 此明身入本如來藏也。觸是身家所對之塵。二手
0392a03: 俱是身根。但舉二手之冷熱。而身入一切妄覺。皆
0392a04: 類于此。阿難。譬如有人。以一冷手。觸於熱手。冷多
0392a05: 則熱者從冷。熱勝則冷者成熱。此冷熱二觸。合時
0392a06: 知合。離時知離。以此合覺。顯于離知。或以熱涉冷
0392a07: 而使冷成熱。或以冷涉熱而使熱成冷。涉勢若成。
0392a08: 皆因勞觸而已巳。兼身與勞。同是菩提瞪發勞相。本
0392a09: 此身根。因于離合二種妄塵。發覺居中。吸此塵象。
0392a10: 名知觸性。而此知觸覺觸之體。若離彼離合。及離
0392a11: 合中有違有順之二塵。畢竟無體。如是阿難。當知
0392a12: 此覺觸之覺。非離合來。非違順有。不於根出。又非
0392a13: 空生。何以故。若謂此覺合時來者。當其離時。此覺
0392a14: 已巳滅。云何覺離。乃至違順二相。違時順滅。順時違
0392a15: 滅。亦復如是。若謂此覺從根出者。必無離合違順
0392a16: 四相。欲身知。亦無自性。若謂此覺從空出者。空
0392a17: 自知覺。何關汝入。離塵無體。無所從來。是故當知。
0392a18: 身入妄。本即是非因緣非自然之妙性而已巳。所
0392a19: 謂身入本如來藏者如此。此畢陵婆蹉。在忍痛處
0392a20: 所證法門也。○違順者。如熱見重裘。冷得絺綌。是
0392a21: 違。夏得涼風。寒得煖火。是順。雖開四相。終惟二塵
0392a22: 也。○觸有合觸。有離觸。然無合不能顯離。必因兩
0392a23: 相涉時。覺其為合。然後兩不相涉時。知其為離。故
0392a24: 曰以此合覺之觸。顯于離知。合離二覺。皆因涉顯。
0392b01: 然涉勢因何而成。只因兩手相摩之勞相而已巳。
0392b02: 阿難。譬如有人。勞倦則眠。睡熟便寤。覽塵斯憶。失憶
0392b03: 為忘。是其顛倒生住異滅。吸習中歸。不相踰越。稱意
0392b04: 知根。兼意與勞。同是菩提。瞪發勞相。因於生滅二種
0392b05: 妄塵。集知居中。吸撮內塵。見聞逆流。流不及地。名覺
0392b06: 知性。此覺知性。離彼寤寐生滅二塵。畢竟無體。
0392b07: 此明意入本如來藏也。阿難。意根勞相。難言之矣。
0392b08: 譬如有人。身心勞倦。則睡而眠。睡之既熟。便醒而
0392b09: 寤。寤而覽塵斯憶。眠而失憶為忘。忘而又憶。憶而
0392b10: 又忘。如是顛倒。首尾循環。剎那之頃。為生。為住。為
0392b11: 異。為滅。如初憶為生。正憶為住。始忘為異。忘盡為
0392b12: 滅。滅已巳又生。生已巳又滅。生滅不停。此皆是無始習
0392b13: 氣。吸此習氣。中歸意根。四相遷流。前然不離。舉此
0392b14: 四相。而意入一切妄知。皆類于此。故稱意知根。兼
0392b15: 意與勞。同是菩提瞪發勞相。然生住異滅。相雖有
0392b16: 四。總名法塵。實惟生滅二塵而已巳。根能攬塵。因于
0392b17: 生滅二種妄塵。集知居中。五根言發。此言集者。發
0392b18: 謂現行。集謂種子。以前五根現行。皆從此中種子
0392b19: 發生也。于是吸撮內之浮塵。如流逸奔色。流逸奔
0392b20: 聲等。然五根但能緣自分現量境。不能一一互緣。
0392b21: 故見不到聞。聞不到。不到嘗。嘗不到覺。此意
0392b22: 知根。皆能緣能知。有時見逆流于聞。有時聞逆流
0392b23: 于見。如是五根。往往流于不及之地。是則名為昭
0392b24: 昭靈靈覺知之性。然此覺知之性。本非真知。若離
0392c01: 彼寤而生寐。而滅之二塵。畢竟無有實體。○法名
0392c02: 內塵。即退去諸法影像也。亦名落謝塵。
0392c03: 如是。阿難。當知如是覺知之根。非寤寐來。非生滅有。
0392c04: 不於根出。亦非空生。何以故。若從寤來。寐即隨滅。將
0392c05: 何為寐。必生時有。滅即同無。令誰受滅。若從滅有。生
0392c06: 即滅無。誰知生者。若從根出。寤寐二相。隨身開合。離
0392c07: 斯二體。此覺知者。同於空華。畢竟無性。若從空生。自
0392c08: 是空知。何關汝入。是故當知。意入妄。本因非緣。非
0392c09: 自然性。
0392c10: 非惟無體。亦復無所從來。如是阿難。當知此覺知
0392c11: 根。非寤寐來。非生滅有。不於根出。亦非空生。何以
0392c12: 故。若謂此覺知性從寤來者。當寐之時。已巳隨寤滅。
0392c13: 而今昏昏熟睡。又現許多夢境者為誰。若從寐來。
0392c14: 亦復如是。若謂此覺知性。從生時有。滅時即隨生
0392c15: 已巳滅。其受滅者是誰。若從滅有。生時則同滅已巳無。
0392c16: 其知生者又誰。是則不從塵來矣。若謂惟根自出。
0392c17: 而無關寤寐。殊不知人身中肉心。狀如蓮華。開則
0392c18: 明而合則昏。寤則開而寐則合。故此寤寐二相。常
0392c19: 隨身開合。無時暫離。若汝覺知之根。離此二塵。此
0392c20: 覺知者。將同空華。畢竟無性。而世間之人。非寤則
0392c21: 寐。曾有離于寤寐者哉。是則不從根出矣。若謂此
0392c22: 覺知性從空而生。空自有意。自是空知。何關汝入
0392c23: 耶。是則非從空生矣。無體無從。是故當知意入
0392c24: 妄。本即是非因緣非自然之妙真如性。隨緣乍現
0393a01: 而已巳。所謂意入本如來藏者如此。此大迦葉從意
0393a02: 知根入寶明空海所證法門也。○意即心之別名
0393a03: 也。五根攬塵。惟此意根。八識轉覺。惟此意根。三界
0393a04: 唯心。惟此意根。萬法唯識。惟此意根。當知此意知
0393a05: 根。不獨為天地根。為萬物根。為無明根。為諸識根。
0393a06: 為生死根。抑且為涅槃根。為菩提根。轉凡成聖。正
0393a07: 在乎此。若打破此關。喚作正知。喚作始覺。本覺。
0393a08: 圓覺。妙覺。無上覺。一切覺。究竟覺。此是開佛知見
0393a09: 一大關鍵處。○此章極善形容意根處。在生住異
0393a10: 滅四字。而形容殆盡。尤在寤寐二境。想人生世間。
0393a11: 除了熟寐時。那一刻不是意識流行處。那一刻不
0393a12: 是生住異滅變換處。即在熟睡之中七顛八倒。幻
0393a13: 成夢境。亦是獨頭意識用事。生住異滅。亦未嘗停。
0393a14: 所以斷送諸人。汩沒生死。然迷者以為有體。悟者
0393a15: 知其無體。非無體也。即以如來藏性為體也。會入
0393a16: 之意深哉。○入處界三科。破法有三種差別。一者
0393a17: 約緣破。不局本法。廣破外緣也。如滅火不徑撲火。
0393a18: 但抽去其薪。火自滅矣。以火無自體也。二者更互
0393a19: 破言二法相依而立。即須更互破之。如蛟水相依。
0393a20: 兩皆為患。除之者。驅蛟。絕水之本。泄水。破蛟之居
0393a21: 也。三者從要破。此有兩種。一者二法從要破。如兩
0393a22: 木相倚而立。但推倒一邊。二皆倒矣。二者三法從
0393a23: 要破。如筋膠角三。合為弓。而膠為其要。但除去其
0393a24: 膠。則筋角皆不成弓矣。此之六入。全是約緣破。塵
0393b01: 即其緣也。下十二處。兼更互及二法從要破。眼色
0393b02: 耳聲四處。更互破也。餘八處。二法從要破也。後十
0393b03: 八界。全是三法從要破也。然文雖從要。而意實並
0393b04: 破。非同六入正意在根也。學者詳之。○六入竟。
0393b05: 復次阿難。云何十二處。本如來藏妙真如性。
0393b06: 此開色合心為愚色不愚心者說也。色本是一。開
0393b07: 為五根六塵。成十一處。故曰開色。心若對上五陰。
0393b08: 則合受想行識之四。對下十八界。則合六識。及意
0393b09: 根之七。總收為意之一處。故曰合心。處。方所也。又
0393b10: 定在也。此十二處。元一圓融清淨寶覺。由眾塵隔
0393b11: 越。無狀異生。各分疆界。如六國然。不得混成一統。
0393b12: 故令阿難處處攻擊。若破一處。則十一處。不待招
0393b13: 降而自服矣。故其攻擊處。皆不施巧計。不設雲梯。
0393b14: 但借現前挺杖。直驅之耳。初卷七處破心。是破心
0393b15: 無處所。此十二處。是破處無處所也。○先徵起云。
0393b16: 復次阿難。云何十二處。本如來藏妙真如性乎。
0393b17: 阿難。汝且觀此祇陀樹林及諸泉池。於意云何。此等
0393b18: 為是色生眼見。眼生色相。阿難。若復眼根生色相者。
0393b19: 見空非色。色性應銷。銷則顯發一切都無。色相既無。
0393b20: 誰明空質。空亦如是。若復色塵生眼見者。觀空非色。
0393b21: 見即銷亡。亡則都無。誰明空色。是故當知。見與色空。
0393b22: 俱無處所。即色與見二處妄。本非因緣。非自然性。
0393b23: 此明見色二處本如來歲也。法相宗以見相二分。
0393b24: 喻如蝸牛兩角。出則成雙。縮則為一。以彼皆從自
0393c01: 證分變現故。故世尊舉現前見色處詰之曰。且汝
0393c02: 尋常。但說一切法仗因托緣而生。即今開眼見祇
0393c03: 陀林。及諸泉池。於意云何。還是因祇陀林。生汝眼
0393c04: 中之見。而見此祇陀林乎。抑亦因汝眼中之見。生
0393c05: 祇陀林。而汝得見之乎。此二句。便是金剛圈。栗棘
0393c06: 蓬。即三世諸佛。分疏不下矣。若謂是汝眼根。生此
0393c07: 祇陀林。而汝得見者。則汝眼根見空之時。不見祇
0393c08: 林。而祇林便應銷滅。銷則顯發諸相一切都無。夫
0393c09: 空色相際而顯。色相既無。更有何物。顯其空質耶。
0393c10: 謂眼生空相。亦復如是。若謂此祇陀林。生汝眼見。
0393c11: 而令汝見祇陀林者。則汝眼觀空時。非是觀色。既
0393c12: 無能生之色。自無所生之見。見既銷亡。而見空見
0393c13: 色。更是何物。謂空生眼見。亦復如是。是故當知。見
0393c14: 與色空。俱無內外定在之處所。色不生眼。眼自寂
0393c15: 滅。眼不生色。色自寂滅。而執色興見實有二處者。
0393c16: 皆是妄。見色一體。本來但是一非因緣非自
0393c17: 然之妙性而已巳。此優波尼沙陀悟入處也。○始曰
0393c18: 俱無處所。次曰二處妄。顯是平破。不同上之正
0393c19: 破六入。塵惟帶言而已巳。○鍾云。眼不生色。色無處
0393c20: 所也。色不生眼。見無處所也。妄者。無體也。無處
0393c21: 則無體。無體而以真如為體。故曰本非因緣非自
0393c22: 然之妙真性也。餘五倣此。
0393c23: 阿難。汝更聽此祗陀園中食辦擊鼓。眾集撞鐘。鐘鼓
0393c24: 音聲前後相續。於意云何。此等為是聲來耳邊。耳往
0394a01: 聲處。阿難。若復此聲來於耳邊。如我乞食室羅筏城
0394a02: 在祇陀林則無有我。此聲必來阿難耳處。目連迦葉
0394a03: 應不俱聞。何況其中一千二百五十沙門。一聞鐘聲。
0394a04: 同來食處。若復汝耳。往彼聲邊。如我歸住祇陀林中
0394a05: 在室羅城別無有我。汝聞鼓聲。其耳已巳往擊鼓之處。
0394a06: 鐘聲齊出。應不俱聞。何況其中象馬牛羊種種音響。
0394a07: 若無來往。亦復無聞。是故當知。聽與音聲。俱無處所。
0394a08: 即聽與聲二處妄。本非因緣。非自然性。
0394a09: 此明耳聲二處本如來藏也。阿難。汝更聽此祇陀
0394a10: 園中。食辦則擊鼓矣。眾集則撞鐘矣。鐘鼓音聲。前
0394a11: 後相續矣。于意云何。此等為是聲音來汝耳邊而
0394a12: 聞之乎。汝耳往于聲處而聞之乎。抑為無來往而
0394a13: 聞之乎。阿難。若謂聲來耳邊者。一聲不能至多
0394a14: 耳。猶一身不能往二處。如我乞食于室羅筏城。
0394a15: 則祇陀林中。無有我矣。此聲既來阿難耳處豈能
0394a16: 又至多人耳處。則目連迦葉。應不俱聞。何況其中
0394a17: 千二百五十之眾。乃此眾人。一聞鐘聲。同來食處。
0394a18: 一眾俱聞。應不是聲來耳邊矣。若謂耳往聲邊者。
0394a19: 一耳不能往多聲。亦猶一人不能並至兩處。如
0394a20: 我歸于祇陀林中。則室羅城。無有我矣。且爾當聞
0394a21: 鼓聲時。其耳既往擊之處。安能又至他聲音處。
0394a22: 則鐘聲齊出。應不俱聞。以鐘處無耳也。何況其中
0394a23: 象馬牛羊。種種音響。乃一齊俱聞。應不是耳往聲
0394a24: 邊矣。計往來者皆非。只得轉計無來無往。若謂無
0394b01: 來往者。耳根聲塵。各住本位。兩不相到。則應聲發
0394b02: 而耳不復聞。乃又非無聞。應不是無來往矣。二計
0394b03: 俱非如此。是果何故而然哉。亦由相妄性真而已巳。
0394b04: 自相妄言。當知聽與音聲。各皆周。俱無一定處
0394b05: 所。即聽與聲。二處自體。亦不可得。權小妄局。了無
0394b06: 實義。處既妄。是則尚無二處。說誰來往。及不來
0394b07: 往乎。自性真言。當知聽與音聲。非畢竟無法。但惟
0394b08: 一非因緣非自然之妙性而已巳。此憍陳如悟入處
0394b09: 也。○蓮師曰。假如鐘鼓樓。介城中央。南風作。則北
0394b10: 城聞之。而南不聞。北風作。則南城聞之。而北不聞。
0394b11: 風送聲而人得聞。何嘗不是聲來耳邊。但眾生粘
0394b12: 湛發聽。失本妙圓。局而礙之。束而小之。是以風順
0394b13: 則聞。風逆則否。為境轉而不得自在。耳之過也。非
0394b14: 聲之故也。又如隔垣聽音響。遐邇俱可聞。既垣不
0394b15: 礙音。何為城內一人。面城而語。城外一人。附城而
0394b16: 聽。乃杳然無聞乎。此亦耳之過也。非垣與城之故
0394b17: 也。是以耳通者徹聽。或聽一世界。乃至恒沙世界。
0394b18: 而無盡也。○坡仙云。若言聲在琴絃上。放在匣中
0394b19: 胡不鳴。若言聲在指頭上。何不于君指上聽。從此
0394b20: 悟出。
0394b21: 阿難。汝又此爐中栴檀。此香若復然於一銖。室羅
0394b22: 筏城四十里內。同時聞氣。于意云何。此香為復生旃
0394b23: 檀木。生於汝鼻。為生於空。阿難。若復此香。生於汝鼻。
0394b24: 稱鼻所生。當從鼻出。鼻非旃檀。云何鼻中有旃檀氣。
0394c01: 稱汝聞香。當於鼻入。鼻中出香。說聞非義。若生於空。
0394c02: 空性常恒。香應常在。何藉罏中爇此枯木。若生於木。
0394c03: 則此香。因爇成。若鼻得聞。合蒙氣。其騰空。
0394c04: 未及遙遠。四十里內。云何已巳聞。是故當知。香鼻與聞。
0394c05: 俱無處所。即與香二處妄。本非因緣。非自然性。
0394c06: 此明鼻香二處本如來藏也。終日聞香。不知香之
0394c07: 來處。只為不曾詳究從何而出。故曰。阿難。汝又
0394c08: 此罏中旃檀。但然一銖。舉室羅城四十里內。俱聞
0394c09: 香氣。於意云何。此香為復生於栴檀木乎。生于汝
0394c10: 鼻乎。為生于空乎。阿難。若謂此香生於汝鼻者。既
0394c11: 稱鼻生。即當從鼻而出。然鼻非旃檀。肉體不是香
0394c12: 體。云何發香之用。而鼻中有旃檀氣。且所稱聞香
0394c13: 者。謂香從鼻入也。若曰鼻中出香。出不可以言聞。
0394c14: 而說聞又不合義。是則非生於鼻矣。若謂此香生
0394c15: 於空者。空常在。而香亦常存。何藉罏中爇而後有。
0394c16: 是則非生於空矣。若謂此香生於旃檀木者。則此
0394c17: 香。因爇成而鼻得聞。若鼻得聞合當蒙其
0394c18: 氣。然其雖然騰空。未及遙遠。四十里之遠。云何
0394c19: 已巳聞。是則非生於木矣。詳究香塵。尚無生處。而
0394c20: 性又豈有處哉。是故當知香與鼻聞。俱無處所。即
0394c21: 與香。二處體性。了不可得。本即是非因緣非自
0394c22: 然之妙性而已巳。此香嚴得五分法身香處也。○此
0394c23: 單徵香塵了無生處。所謂二法從要破也。舊註疑
0394c24: 其有違法相合中之知。不知此是法性了義。正破
0395a01: 法相。豈反以彼而難此。據法性根塵各皆周。一
0395a02: 體無分。而離知合知。皆為戲論。但尋常之香。鼻必
0395a03: 蒙。方顯合知為不了義。惟此異香。不待蒙。不
0395a04: 待合知。是為了義。故佛取之。有深意也。香鼻與聞。
0395a05: 當是香與鼻聞之誤。言鼻言聞。似兼浮塵勝義二
0395a06: 根。然以根對塵。仍為二處。非有三法也。
0395a07: 阿難。汝常二時眾中持。其間或遇酥酪醍醐。名為
0395a08: 上味。於意云何。此味為復生於空中。生於舌中。為生
0395a09: 食中。阿難若復此味生於汝舌。在汝口中。祗有一舌。
0395a10: 其舌爾時已巳成酥味。遇黑石蜜。應不推移。若不變移。
0395a11: 不名知味。若變移者。舌非多體。云何多味一舌之知。
0395a12: 若生於食。食非有識。云何自知。又食自知。即同他食。
0395a13: 何預於汝。名味之知。若生於空。汝噉空。當作何味。
0395a14: 必其空。若作味。既汝舌。亦汝面。則此界人。
0395a15: 同於海魚。既常受。了不知淡。若不識淡。亦不覺。
0395a16: 必無所知。云何名味。是故當知。味舌與嘗。俱無處所。
0395a17: 即嘗與味二俱妄。本非因緣。非自然性。
0395a18: 此明舌味二處本如來藏也。人莫不飲食也。鮮能
0395a19: 知味也。故令其向盂邊。討箇滋味出處。故曰。阿
0395a20: 難。汝常二時。於眾中持乞食。其間或遇酥酪醍
0395a21: 醐。名為上味。於意云何。此味為復生於空中乎。生
0395a22: 於舌中乎。為生於食中乎。阿難。若謂此味生於汝
0395a23: 舌。則汝一舌。應知一味。如既成酥味。遇黑石蜜。應
0395a24: 不推移。然若不變移而獨知一味。則又不名知味。
0395b01: 若變移而知別味。則舌非多體。云何多味。而惟一
0395b02: 舌之知。是則此味不生舌中明矣。若謂此味生於
0395b03: 食中。食非有識。云何自知為甜為苦。縱使食能自
0395b04: 知。此食即同他人。無預於汝。何故稱汝名知味者。
0395b05: 是則此味不生於食明矣。若謂此味生於空中。汝
0395b06: 噉空。作何滋味。若作鹹味。空皆鹹。既鹹汝舌。
0395b07: 亦應鹹汝之面。則此界人。受其鹹味。皆同海魚。既
0395b08: 常受鹹。必不知淡。若不識淡。亦不可謂覺鹹。既一
0395b09: 無所知。又不可名知味之人。是則不生於空明矣。
0395b10: 既不在此三處。是則味性無處。而嘗性又豈有處。
0395b11: 是故當知。味與舌嘗。俱無處所。即嘗與味。二俱
0395b12: 妄。相妄性真。本即是非因緣非自然之妙性而已巳。
0395b13: 要知此味不離當處。若果識得地頭。不勞咀嚼。百
0395b14: 味具足。此是藥王得一味禪處也。
0395b15: 阿難。汝嘗晨朝。以手摩頭。於意云何。此摩所知。誰為
0395b16: 能觸。能為在手。為復在頭。若在於手。頭則無知。云何
0395b17: 成觸。若在於頭。手則無用。云何名觸。若各各有。則汝
0395b18: 阿難。應有二身。若頭與手一觸所生。則手與頭。當為
0395b19: 一體。若一體者。觸則無成。若二體者。觸誰為在。在能
0395b20: 非所。在所非能。不應空與汝成觸。是故當知。覺觸
0395b21: 與身。俱無處所。即身與觸二俱妄。本非因緣。非自
0395b22: 然性。
0395b23: 此明身觸二處本如來藏也。世尊尋常戒弟子
0395b24: 一日三摩其頭。口自誦云。守口攝意身莫犯。如是
0395c01: 行者得度世。故弟子一遵其法而摩頭也。故曰。阿
0395c02: 難。汝依我法。每於晨朝。以手自摩其頭矣。即此摩
0395c03: 頭處。亦不知蹉過多少。且汝正當以手摩頭時。則
0395c04: 手知有頭。頭知有手。是誰為能觸。而生此知。為手
0395c05: 觸頭。即手為能觸。而生此知乎。為頭觸手。即頭為
0395c06: 能觸。而生此知乎。若以手為能觸而生此知者。則
0395c07: 觸知在手。頭則成無知之物。云何知手之觸我頭。
0395c08: 而成觸乎。若以頭為能觸。而生此知者。則觸知在
0395c09: 頭。手則成無用之物。云何知頭之觸我手。而名觸
0395c10: 乎。若頭與手各有一知。則汝阿難。應有二身。若頭
0395c11: 與手只有一知。則手與頭。應成一體。若一體者。不
0395c12: 應成觸。若二體者。此觸當何所屬。為屬能觸。為屬
0395c13: 所觸。若觸屬能。則在手在頭。皆成能觸。而無所觸。
0395c14: 既無所觸。豈空與汝成所觸乎。若觸屬所。則在
0395c15: 手在頭。皆成所觸。而無能觸。既無能觸。豈空與
0395c16: 汝成能觸乎。夫約二觸。則一知二知。了不可定。約
0395c17: 一觸。則一體二體。無所適從。是故當知。所覺之觸。
0395c18: 與能覺之身。俱無處所。即身與觸。二俱妄。二相
0395c19: 既。一性自實。本即是非因緣非自然之妙性而
0395c20: 已巳。此是陀婆羅。在澡浴邊模根處也。○當
0395c21: 知觸塵與諸塵不同。諸塵皆與根對。今此手頭。皆
0395c22: 是身根。無外觸塵。假摩以成觸相。而根塵互不可
0395c23: 分。雖非假設。亦有取例之意。同例諸觸。皆類此之
0395c24: 妄。自顯其無二處。而惟一性矣。○賀云。頭手二
0396a01: 體。一能一所。觸若在能。誰為所觸。觸若在所。誰為
0396a02: 能觸。有能無所。觸又不成。豈空與汝成所耶。有
0396a03: 所無能。觸亦不成。豈空與汝成能耶。
0396a04: 阿難。汝常意中所緣善惡無記三性。生成法則。此法
0396a05: 為復即心所生。為當離心別有方所。阿難若即心者。
0396a06: 法則非塵。非心所緣。云何成處。若離於心。別有方所。
0396a07: 則法自性。為知非知。知則名心。異汝非塵。同他心量。
0396a08: 即汝即心。云何汝心更二於汝。若非知者。此塵既非
0396a09: 色聲香味離合冷煖及空相。當於何在。今於色空。
0396a10: 都無表示。不應人間更有空外。心非所緣。處從誰立。
0396a11: 是故當知。法則與心。俱無處所。則意與法二俱妄。
0396a12: 本非因緣。非自然性。
0396a13: 此明意法二處本如來藏也。阿難。汝常時意中憧
0396a14: 憧擾擾。所緣或善或惡。或非善非惡。而名無記。此
0396a15: 之三性。皆是前五根所取現行落卸現成影子。各
0396a16: 有軌則。而為意家所緣之境。名曰法塵。此法為復
0396a17: 即意根之心所生乎。為當離心。別有方所乎。阿難。
0396a18: 若此法塵即是心者。此法則非是塵。不是意家所
0396a19: 緣之境。云何得成意根所緣之處乎。若此法塵離
0396a20: 心而別有處所者。則法塵自性是有知乎。是無知
0396a21: 乎。若以為知。則應名心。不名法塵。既與汝根識別
0396a22: 異而非塵者。則另是一心。豈不同他人心量乎。若
0396a23: 謂不同他心即汝心者。則應不相對待。無有二相。
0396a24: 今何心境相對。宛然與汝為二乎。若以為非知者。
0396b01: 當即是外塵。即當有所表示。然此塵既非色聲香
0396b02: 味與離合冷煖之觸。及空等相。離此諸塵。當在
0396b03: 何處。今於色空之間。都無表示。不應人間。更有空
0396b04: 外。而為法塵所容之處。縱居空外。又非外塵。則非
0396b05: 心之所能緣。依心所緣。方立法處。既非心所緣。則
0396b06: 法處從誰立。乎合知與非知而計離者非。合離與
0396b07: 即而計離即者皆非。是法終無處矣。法無處。而意
0396b08: 豈有處。是故當知。法則與心。俱無處所。則意與法。
0396b09: 二俱妄。本即是非因緣非自然之妙性而已巳。此
0396b10: 空生悟入處也。故知六根無對。皆是無諍法門。諸
0396b11: 境含。盡冥不二之道。即今眾生境界。真是不可
0396b12: 思議。何用遠求諸聖作用。而自鄙劣哉。○賀云。前
0396b13: 云。法則非塵。非心所緣者。近而不可緣也。後云。不
0396b14: 應人間更有空外心非所緣者。遠而不能緣也。非
0396b15: 心所緣。一體而不能緣也。如眼不能見眼。心非所
0396b16: 緣。無體而無可緣也。如眼不見兔角。○十二處竟。
0396b17: 復次阿難。云何十八界本如來藏妙真如性。
0396b18: 此開色開心為心色俱愚者說也。界者。種族義。界
0396b19: 限義。今取界相不相紊亂為義。以對塵者根。當根
0396b20: 者塵。中間了別者為識。各有界限。故三六合成一
0396b21: 十八界。然界雖三六。體即是一。故先徵起云。復次
0396b22: 阿難。云何十八界。本如來藏妙真如性。○界攝百
0396b23: 法頌曰。根塵各五界。十色隨自名。八王歸七心。八
0396b24: 十二皆法。意根界。即第七識。而七八相依。故第
0396c01: 八亦意根所收也。法塵。尋常但屬色法。或曰。法塵
0396c02: 無相而有影。故半心。半色。即應十分半色。七分半
0396c03: 心也。
0396c04: 阿難。如汝所明。眼色為緣。生於眼識。此識為復因眼
0396c05: 所生以眼為界。因色所生以色為界。阿難。若因眼生。
0396c06: 既無色空。無可分別。縱有汝識。欲將何用。汝見又非
0396c07: 青黃赤白。無所表示。從何立界。若因色生。空無色時。
0396c08: 汝識應滅。云何識知是空性。若色變時。汝亦識其
0396c09: 色相變遷。汝識不遷。界從何立。從變則變。界相自無。
0396c10: 不變則恒。既從色生。應不識知空所在。若兼二種。
0396c11: 眼色共生。合則中離。離則兩合。體性雜亂。云何成界。
0396c12: 是故當知。眼色為緣生眼識界。三處都無。則眼與色。
0396c13: 及色界三。本非因緣。非自然性色界者。色識界也。略一識字。餘五例此。
0396c14: 此明眼色識三本如來藏也。阿難。我從前種種開
0396c15: 導。復恐汝不得明了。今復就汝所已巳明者。更為汝
0396c16: 說。即汝尋常解得眼根色塵。內外相對。於其中間。
0396c17: 生於眼識。內外中間。故成三界矣。但不知此識為
0396c18: 從眼生。名為眼所生識。即以眼為界限乎。為從色
0396c19: 生。名為色所生識。即以色為界限乎。阿難。若謂此
0396c20: 識從眼根生。即以眼根為界限者。識以了塵。既無
0396c21: 色空二塵。無可分別。縱生汝識。將何所用。以無塵
0396c22: 不用識也。且根塵相對。表示內外。然後識界。立於
0396c23: 中間。今無塵單根。而汝見根。本不可見。又非青黃
0396c24: 赤白之色相。但為一體。無復內外以表示。將以何
0397a01: 為中聞。而立於識界乎。以單根不立界也。是則界
0397a02: 義不成於自生矣。若謂此識從色塵生。即以色塵
0397a03: 為界限者。則當空相現前時。此識已巳隨色滅。不合
0397a04: 識空。云何識知是空性。若謂諸色遷變時。汝識
0397a05: 又識其色相遷變。則是汝識不隨色遷滅矣。色滅
0397a06: 而汝識不遷。是識獨存。無復對待。更與何法分限。
0397a07: 而立其界乎。非但不遷無以立界。縱從其遷變。則
0397a08: 應已巳歸變滅。而並其界相皆無矣。界相自無。亦不
0397a09: 可說以色為界。非但變滅不能識空。縱使不變。即
0397a10: 成恒性。恒常與色一體。與空無干。誰識空者。今既
0397a11: 識空。定非以色為界。是則界義不成於他生矣。若
0397a12: 謂此識兼斯二種眼根色塵。合而共生者。此根與
0397a13: 塵。若合一處。其間自無空隙。容識而中界之。識即
0397a14: 應離而在旁。何成中界。又此根塵若離在兩處。則
0397a15: 所生之識。亦當分在兩處。而與之各合。半合根。半
0397a16: 合塵。亦不得為中界。兩合則離。中離則亂。體性雜
0397a17: 亂。云何成界。是則界義不成於共生矣。如是推求。
0397a18: 而此眼識。不自生。不他生。不共生。如汝所解眼色
0397a19: 為緣生眼識界。所生眼識。既不成界。能生眼色。何
0397a20: 後成緣。良以中界既無。內外叵得。所謂為緣生識。
0397a21: 不過順世權立。都無實義。相妄如此。然則眼根色
0397a22: 塵。及色識界三。畢竟從何處來。本即是非因緣非
0397a23: 自然之妙性而已巳。豈有三相可得哉。此舍利弗悟
0397a24: 入處也。○三惟徵詰於識。準前弓喻所謂三法從
0397b01: 要破也。又如三家比憐而住。撒其中家左右界墻。
0397b02: 則三家界限。俱不成矣。○賀云。經文破法。有相對
0397b03: 破。有相承破。此段相承而破。所謂挨身棍也。初言
0397b04: 若云色有。應不識空。則緊承識字云。若言能識。便
0397b05: 不成界。何以故。以色遷識存。孤立無侶故。又緊承
0397b06: 不遷云。若言從變。亦不成界。何以故。以識歸變滅
0397b07: 故。又緊承變字云。若言不變。應同前難。何以故。以
0397b08: 識性恒故。○鍾云。變與不變。皆應不立界。而交錯
0397b09: 成文。前以從變為不識空。而後以不從變為不識
0397b10: 空。前以不變為不立界。而後以從變為不立界。文
0397b11: 極巧矣。
0397b12: 阿難。又汝所明。耳聲為緣。生於耳識。此識為復因耳
0397b13: 所生以耳為界。因聲所生。以聲為界。阿難。若因耳生。
0397b14: 動靜二相。既不現前。根不成知。必無所知。知尚無成。
0397b15: 識何形貌。若取耳聞。無動靜故。聞無所成。云何耳形。
0397b16: 雜色觸塵。名為識界。則耳識界。復從誰立。若生於聲。
0397b17: 識因聲有。則不關聞。無聞則亡聲相所在。識從聲生。
0397b18: 許聲因聞而有聲相。聞應聞識。不聞非界。聞則同聲。
0397b19: 識已巳被聞。誰知聞識。若無知者。終如草木。不應聲聞
0397b20: 雜成中界。界無中位。則內外相。復從何成。是故當知。
0397b21: 耳聲為緣。生耳識界。三處都無。則耳與聲及聲界三。
0397b22: 本非因緣。非自然性。
0397b23: 此明耳聲識三本如來藏也。阿難。又汝所明耳聲
0397b24: 為緣。生於耳識。此識為復因耳所生。以耳為界乎。
0397c01: 抑因聲所生。以聲為界乎。阿難。若謂此識因耳所
0397c02: 生者。則是但從勝義根生。而有聲之動。無聲之靜
0397c03: 之二相。俱不現前。既無前境。根自無知。若實無知。
0397c04: 更有何識。無境則無聞。無聞則無識也。若取肉
0397c05: 耳能聞。謂浮塵根亦能生識者。既無動靜二相。而
0397c06: 聞無所成矣。以勝義根尚不能生識。云何將此無
0397c07: 知之耳形。雜色塵觸塵。同一無情所攝者。強名為
0397c08: 識界。而欲生識耶。既勝義不可。浮塵不可。決知耳
0397c09: 識非因耳生。畢竟從誰立界乎。若謂此識生於聲
0397c10: 者。識因聲有。不假聞根。豈知無聞則聲且不有。從
0397c11: 何生識。縱許識從聲生。亦許因聞根而有聲相。識
0397c12: 既與聲為一。則聞聲之時。亦應聞識。若不聞識。則
0397c13: 聲與識二。應非生識之界。若果聞識。則識亦同聲。
0397c14: 全無知覺。識既無知。已巳被耳聞。知聞識者。又是何
0397c15: 物。若謂更無有知知聞識者。則汝便應同於草木
0397c16: 矣。既單根不出。獨塵不生。不應根塵交雜。以成中
0397c17: 界。既曰交雜。即不成中矣。夫必有中位。方分內
0397c18: 外。今無中界。何分內外界乎。如是推求。而此耳識
0397c19: 不自生。不他生。不共生。是故當知。耳聲為緣。生耳
0397c20: 識界。三處都無。相全是妄。則耳與聲。及聲識界三。
0397c21: 性全是真。本即是非因緣非自然之妙性而已巳。此
0397c22: 是普賢悟入處也。
0397c23: 阿難。又汝所明。鼻香為緣。生於鼻識。此識為復因鼻
0397c24: 所生以鼻為界。因香所生以香為界。阿難。若因鼻生。
0398a01: 則汝心中。以何為鼻。為取肉形雙爪之相。為取知
0398a02: 動搖之性。若取肉形。肉乃身。身知即觸。名身非鼻。
0398a03: 名觸即塵。鼻尚無名。云何立界。若取知。又汝心中。
0398a04: 以何為知。以肉為知。則肉之知。元觸非鼻。以空為知。
0398a05: 空則自知。肉應非覺。如是則應空是汝。汝身非知。
0398a06: 今日阿難應無所在。以香為知。知自屬香。何預於汝。
0398a07: 若香臭氣。必生汝鼻。則彼香臭二種流氣。不生伊蘭
0398a08: 及栴檀木。二物不來。汝自鼻。為香為臭。臭則非香。
0398a09: 香應非臭。若香臭二俱能聞者。則汝一人應有兩鼻。
0398a10: 對我問道。有二阿難。誰為汝體。若鼻是一。香臭無二。
0398a11: 臭既為香。香復成臭。二性不有。界從誰立。
0398a12: 此明鼻香識三本如來藏也。阿難又汝所明鼻香
0398a13: 為緣。生於鼻識。此識為復因鼻所生。而以鼻為界
0398a14: 乎。抑因香所生。而以香為界乎。阿難。若謂此識因
0398a15: 鼻所生以鼻為界者。則汝心中以何為鼻。為取肉
0398a16: 形雙爪之相。浮塵根者。為鼻乎。為取知動搖之
0398a17: 性。勝義根者。為鼻乎。若取肉形。肉乃身。身知即
0398a18: 觸。鼻轉為身。知轉為觸。是失其鼻之實矣。且名身
0398a19: 即非鼻。名觸即是塵。是失其鼻之名矣。名實皆非。
0398a20: 則鼻尚無名。從何立界。是則不因浮塵根生明矣。
0398a21: 若取知之性。又汝心中。以何為知。若以鼻頭之
0398a22: 肉為知。即同前之身知即觸矣。若以鼻孔之空為
0398a23: 知。空若有知。則鼻頭之肉。應無知覺。且鼻孔之空。
0398a24: 既有知性。則一切處空。皆應是汝鼻上之肉。既無
0398b01: 知性。則汝身之肉。皆應非知。空既是汝。則空
0398b02: 無在。汝阿難亦應無在。身既無知。則縱身有在。而
0398b03: 亦應不覺其在於何處矣。夫勝義之知。既不依肉。
0398b04: 又不依空。然則依香為體乎。若以香為知性者。
0398b05: 既轉將自知。成他香知。彼自有知。何干於汝。且香
0398b06: 臭二氣。元不從鼻生。故非知性也。若謂香臭二
0398b07: 氣。生于汝鼻者。則彼二種流氣。反不生于伊蘭及
0398b08: 栴檀木矣。當栴檀伊蘭二物不來時。汝自其鼻。
0398b09: 為香為臭。若汝鼻本臭。必不兼聞於香。汝鼻本香。
0398b10: 必不兼聞於臭。若雙聞香臭。須當雙具二鼻。有二
0398b11: 鼻。則有二體。對我問道。有二阿難。誰為汝之真體
0398b12: 乎。若執鼻惟是一。所生香臭。亦當渾合而無二者。
0398b13: 則鼻既為香。香復成臭。互相傾奪。以至二性俱無。
0398b14: 是則根知尚無自體。識界從誰立乎。展轉推求。不
0398b15: 因勝義根生又明矣。浮塵勝義。皆不能生識。是則
0398b16: 此識不因鼻生也更明矣。○此科非香知處。不可
0398b17: 濫下香生之文。此因破鼻生識界。而遂追究取何
0398b18: 為鼻。既破浮塵。復究勝義之知。依何為體。由是破
0398b19: 肉與空。而遂及於香。是但破香具鼻根之知。非同
0398b20: 下之破香生識也。細心者辨之。
0398b21: 若因香生。識因香有。如眼有見不能觀眼。因香有故。
0398b22: 應不知香。知即非香。不知非識。香非知有。香界不成。
0398b23: 識不知香。因界則非從香建立。既無中間。不成內外。
0398b24: 彼諸聞性。畢竟妄。是故當知。鼻香為緣。生鼻識界。
0398c01: 三處都無。則鼻與香及香界三。本非因緣。非自然性。
0398c02: 若謂此識因香所生。以香為界者。則是識因香有
0398c03: 矣。如見因眼有。既不能返觀乎眼。識因香有。又豈
0398c04: 能返知乎香。若曰能知。即非香生。若曰不知。即不
0398c05: 名識。然若不知香。豈但非識而已巳哉。將必并香識
0398c06: 二界。俱不成立矣。何以故。香非知有。是香不由
0398c07: 識而顯。據此即應香界不成。以香必假知而顯。離
0398c08: 知豈得自成乎。識不知香。是識不緣香而發。據此。
0398c09: 即應識界不立。以識必托香而立。無香豈得自立
0398c10: 乎。因界即指識界。言以界具因義故也亡識壞界。其過無窮。是則此
0398c11: 識不因香生也又明矣。夫中間識界。既以叵得。而
0398c12: 內外根塵。亦復不成。內外不成。則能共生者無實。
0398c13: 中界不立。則所共生者非真。嗅聞之識性。豈不畢
0398c14: 竟妄哉。是故當知。鼻香為緣。生鼻識界。三處都
0398c15: 無。相全是妄。則鼻與香。及香識界三。性全是真。本
0398c16: 唯一非因緣非自然之妙性而已巳。此孫陀羅難陀
0398c17: 悟入處也。○此下諸界。不同前界但惟破識無生。
0398c18: 今雖亦約於識。乃並破根塵了不可得。後方結
0398c19: 言無可立界。平破之旨。於此益明。下皆放此。○鍾
0398c20: 云。按兩鼻一鼻。承香臭來。香臭二氣。承以香為知
0398c21: 來。以香為知。與以肉為知。以空為知。承若取知
0398c22: 以何為知來。若取知。與為取肉形。承若因鼻生
0398c23: 以何為鼻來。因鼻所生。以鼻為界。與因香所生。以
0398c24: 香為界。承鼻香為緣生鼻識來。一本雙枝。枝復數
0399a01: 枝。愈演愈繁。紏錯難理。宜細玩之。
0399a02: 阿難。又汝所明。舌味為緣。生於舌識。此識為復因舌
0399a03: 所生以舌為界。因味所生以味為界。阿難。若因舌生。
0399a04: 則諸世間甘蔗烏梅黃連石鹽細辛薑桂。都無有味。
0399a05: 汝自嘗舌。為甜為苦。若舌性苦。誰來嘗舌。舌不自嘗。
0399a06: 孰為知覺。舌性非苦。味不自生。云何立界。若因味生。
0399a07: 識自為味。同於舌根。應不自嘗。云何識知是味非味。
0399a08: 又一切味。非一物生。味既多生。識應多體。識體若一。
0399a09: 體必味生。鹹淡甘辛和合俱生諸變異相。同為一味。
0399a10: 應無分別。分別既無。則不名識。云何復名舌味識界。
0399a11: 不應空生汝心舌字誤識。舌味和合。即於是中。元無
0399a12: 自性。云何界生。是故當知。舌味為緣。生舌識界。三處
0399a13: 都無。則舌與味及舌界三。本非因緣。非自然性。
0399a14: 此明舌味識三本如來藏也。阿難。又汝所明舌味
0399a15: 為緣。生於舌識。此識為復因舌所生。以舌為界乎。
0399a16: 抑因味所生。以味為界乎。阿難。若謂此識因舌生
0399a17: 者。則是不假外之味塵。而舌之體上。自能分別成
0399a18: 味。則諸世間。甜而甘蔗。酸而烏梅。苦而黃連。鹹而
0399a19: 石鹽。辣而細辛薑桂。反為無味矣。以味自在舌也。
0399a20: 味既在舌。汝自嘗舌。為甜耶。苦耶。姑舉一味。若舌
0399a21: 性苦者。則汝舌已巳成苦味。又誰來嘗舌。既不能自
0399a22: 嘗其舌。云何覺知舌之成苦味耶。若謂舌性非苦。
0399a23: 則此舌尚不能自生其味。云何立界以生識乎。是
0399a24: 則此識不生於舌明矣。若謂此識因味生者。則是
0399b01: 不假內之舌根。而識自為味矣。識即是味。味不嘗
0399b02: 味。同於舌不嘗舌。云何知其是味非味耶。又一切
0399b03: 之味。原非一物所生。能生之味。既從多物。則所生
0399b04: 之識。亦應多體。如母多子亦應多矣。是以味之多。
0399b05: 壞識之一也。若曰識體是一。體從味生。所生之識
0399b06: 非多。則能生之味應一。然則鹹淡甘辛。和合不同。
0399b07: 變異各出者。應同一味。而無分別。如子一母亦應
0399b08: 一矣。是以識之一。壞味之多也。且識之得名。正以
0399b09: 其能分別耳。分別既無。則不名識矣。識尚無名。云
0399b10: 何復與味舌分為三界乎。是則此識不生于味明
0399b11: 矣。不因舌生。不因味生。除舌與味。不應空。生汝
0399b12: 舌識。然則計無因生者亦非矣。若謂舌味和合者。
0399b13: 根塵既已巳合一。無兩開各自之性。豈有中間空隙。
0399b14: 以容識界之生乎。然則計共生者亦非矣。非自生。
0399b15: 非他生。非共生。非無因生。畢竟從何處來。是故當
0399b16: 知。舌味為緣。生舌識界。三處都無。相全是妄。則舌
0399b17: 與味。及舌識界三。性全是真。本唯一非因緣非自
0399b18: 然之妙性而已巳。此富樓那悟入處也。
0399b19: 阿難。又汝所明。身觸為緣。生於身識。此識為復因身
0399b20: 所生以身為界。因觸所生以觸為界。阿難。若因身生。
0399b21: 必無合離二覺觀緣。身何所識。若因觸生。必無汝身。
0399b22: 誰有非身知合離者。
0399b23: 此明身觸識三本如來藏也。阿難。又汝所明。身觸
0399b24: 為緣。生於身識。此識為復因身所生。以身為界乎。
0399c01: 因觸所生。以觸為界乎。阿難。若謂此識因身生者。
0399c02: 彼合覺之觸。顯於離知。有此離合二緣。乃有覺觀
0399c03: 之身識。必無合離二者。以為覺觀之緣。此身又何
0399c04: 所識乎。是則單根不立。而非從自生矣。若謂此識
0399c05: 因觸生者。凡言觸者。是物來觸身。而身知其為冷
0399c06: 煖滑也。然必先有吾身。而後知此冷煖滑之
0399c07: 相為合為離。若但從觸生。而必無汝身。又誰有非
0399c08: 身而知合知離者。是則獨境不生。而非從他生矣。
0399c09: 阿難。物不觸知。身知有觸。知身即觸。知觸即身。即觸
0399c10: 非身。即身非觸。身觸二相。元無處所。合身即為身自
0399c11: 體性。離身即是空等相。內外不成。中云何立。中不
0399c12: 復立。內外性空。則汝識生。從誰立界。是故當知。身觸
0399c13: 為緣。生身識界。三處都無。則身與觸及身界三。本非
0399c14: 因緣。非自然性。
0399c15: 阿難。若謂徒物則不能自觸而生知。必與身合。方
0399c16: 知有觸。是身與觸合。而後共生此識乎。然既曰身
0399c17: 知有觸。則此知性。固歷然而顯矣。汝又審此知性。
0399c18: 為知身乎。知觸乎。若言知身。則此知即是觸知。何
0399c19: 以故。觸者。身之對也。此之知性。必與觸一。而後可
0399c20: 對知於身也。若言知觸。則此知即是身知。何以故。
0399c21: 身者。觸之對也。此之知性。必與身一。而後可對知
0399c22: 於觸也。此但屬於一邊。何以為共生乎。且此知也。
0399c23: 既單屬觸。便不得兼屬於身。即觸非身也。既單屬
0399c24: 身。便不得兼屬於觸。即身非觸也。竟不得兼於一
0400a01: 邊。何以為共生乎。然則此知在身在觸。元無定所。
0400a02: 若離觸而合身。則此知為身自體性矣。若離身而
0400a03: 合觸。則此知為空等相矣。即此觸知。在內在外。
0400a04: 皆無定在。內外不成。中云何立。能生之根塵不成。
0400a05: 所生之識亦不成也。中不復立。內外性空。所生之
0400a06: 識不成。能生之根塵亦不成也。三皆無位。界無從
0400a07: 立。何有共生之理。不自生。不他生。不共生。是故當
0400a08: 知。身觸為緣。生身識界。三處都無。相全是妄。則身
0400a09: 與觸。及身識界三。性全是真。本唯一非因緣非自
0400a10: 然之妙性而已巳。此優波離悟入處也。
0400a11: 阿難。又汝所明。意法為緣。生於意識。此識為復因意
0400a12: 所生以意為界。因法所生。以法為界。阿難。若因意生。
0400a13: 於汝意中。必有所思。發明汝意。若無前法。意無所生。
0400a14: 離緣無形。識將何用。又汝識心。與諸思量。兼了別性。
0400a15: 為同為異。同意即意。云何所生。異意不同。應無所識。
0400a16: 若無所識。云何意生。若有所識。云何識意。唯同與異
0400a17: 二性無成。界云何立。
0400a18: 此明意法識三本如來藏也。阿難。又汝所明。意法
0400a19: 為緣。生於意識。此識為復因意根所生。而以意為
0400a20: 界乎。抑因法塵所生。而以法為界乎。阿難。若謂此
0400a21: 識因意生者。於汝意中。必有所思之法塵。而後顯
0400a22: 意根之相。塵存則意存也。若無前所思之法塵。意
0400a23: 根亦無所生矣。塵亡則意亡也。抑且離此法塵之
0400a24: 緣。并意根亦無形相可辨。縱使意能發識。亦將何
0400b01: 所用乎。又汝識心之意識。與諸思量之意根。兼以
0400b02: 了別為自性。而分能生之根。所生之識。畢竟根識
0400b03: 是同是別。若謂識同於意。則識即是意。云何乃名
0400b04: 意為能生。識為所生。若謂識異於意而不同。即當
0400b05: 墮於無情。而應無所識。既無所識。不得名為從意
0400b06: 所生。若有所識。則識與意同了別性。云何是識。云
0400b07: 何是意。唯同與異。根識二性。尚不能辨。憑何而立
0400b08: 生識之界乎。是則此識不從自生也明矣。
0400b09: 若因法生。世間諸法。不離五塵。汝觀色法及諸聲法
0400b10: 香法味法及與觸法。相狀分明。以對五根。非意所攝。
0400b11: 汝識決定。依於法生。今汝諦觀。法法何狀。若離色空
0400b12: 動靜通塞合離生滅。越此諸相。終無所得。生則色空
0400b13: 諸法等生。滅則色空諸法等滅。所因既無。因生有識。
0400b14: 作何形相。相狀不有。界云何生。是故當知。意法為緣。
0400b15: 生意識界。三處都無。則意與法及意界三。本非因緣。
0400b16: 非自然性。
0400b17: 若謂此識因法生者。世間諸法。不離色聲香味觸
0400b18: 之五塵。現見五塵。歷歷分明。以對五根。皆非意根
0400b19: 所攝。若謂汝識不從意生。決定依於法塵而生。汝
0400b20: 且諦觀法塵之法。作何形狀。若離色空動靜通塞
0400b21: 甜淡合離諸外塵。而此生滅影子。欲別有實體。超
0400b22: 前諸相而獨存。不可得也。所以言生。則是色空諸
0400b23: 法之影子生。離彼諸相。決不更有實生之體。言滅。
0400b24: 則是色空諸法之影子滅。離彼諸相。決不更有實
0400c01: 滅之體。是則法塵生滅。即是五塵生滅。離五塵而
0400c02: 別無法塵生滅可得。且所因之法塵。求其體相。尚
0400c03: 不可得。況因法塵所生之識。有何形相可見乎。既
0400c04: 法塵之相狀尚且不有。而欲立界以生識。惡可得
0400c05: 哉。是則此識不從他生也明矣。不自生。不他生。畢
0400c06: 竟從何處來。是故當知。意法為緣。生意識界。三處
0400c07: 都無。相全是妄。則意與法。及意識界三。性全是真。
0400c08: 本即是非因緣非自然之妙真如性而已巳。此目犍
0400c09: 連悟入處也。合而論之。十八界中。皆是意識建立
0400c10: 根本。立處尚空。所生枝葉何有。既無處所可得。又
0400c11: 無界限可憑。事誑理。情危勢劣。惡見之根株盡
0400c12: 拔。妄識之巢穴齊傾。獨朗真心。周圓法界。故宗鏡
0400c13: 云。若直下能了內心。不疑外境。心若了得。外境皆
0400c14: 空。則觸目寓情。無非妙性。泥塗瓦礫。盡是家珍矣。
0400c15: ○此闕根塵合辨之科。愚謂意法本自無相。非同
0400c16: 前五根塵。有實性境。況分破中。又極明其無。故
0400c17: 無復共生之相可破。非闕文也。○鍾云。文中止將
0400c18: 意法識三起辨。而諸註必他引分心意識。又于識
0400c19: 中分一識七識八識。殊覺支離矯亂。又識心即識。
0400c20: 思量了別皆意。從蓮師也。與舊註異。覽者勿疑。○
0400c21: 舊說已巳上可當法界觀中明空即色觀。○四科中
0400c22: 所指如來藏。是指薪以告其有火也。指井以告其
0400c23: 有水也。指以告其有風也。指芥孔以告其有空
0400c24: 也。至後七大所顯本如來藏。是充薪火之量。與大
0401a01: 千世界之量等。充井水之量。與香水海等。充風
0401a02: 之量。與毗嵐風等。充芥孔之量。與無邊空等。乃
0401a03: 至充蜎飛蝡動之量。皆與佛知佛見等無差別也。
0401a04: ○十捌界竟。
0401a05: 阿難白佛言。世尊。如來常說。和合因緣。一切世間種
0401a06: 種變化。皆因四大和合發明。云何如來因緣自然二
0401a07: 俱排擯。我今不知斯義所屬。惟垂哀愍。開示眾生中
0401a08: 道了義無戲論法。
0401a09: 世尊前破妙覺不屬因緣。阿難已巳領性體非因緣
0401a10: 等。而諸法因緣之執如故焉。今聞陰入處界。悉非
0401a11: 因緣和合故。又起斯疑。前疑一性。而此疑萬相
0401a12: 也。意謂。妙覺性是寂滅法。是第一義。不屬因緣。已巳
0401a13: 聞命矣。至於陰入處界。是生滅法。是第二義。定屬
0401a14: 因緣。云何世尊例皆擯棄。且世尊尋常談說。皆以
0401a15: 和合因緣為宗。謂一切世間情與無情。根身器界。
0401a16: 各具多種變化。皆因地水火風。四大和合而出現。
0401a17: 則應擯棄自然。不應擯棄因緣。云何如來。因緣自
0401a18: 然。二俱排擯。若昔日之不擯是。則今日之擯非也。
0401a19: 若今日之擯是。則昔日之不擯非也。且昔日之不
0401a20: 擯。似墮有見。今日之擯。似墮無見。既落一邊。殊非
0401a21: 中道。似屬戲論。而非了義。我今不知此排擯旨趣。
0401a22: 畢竟為何等教法中所收屬。惟垂哀愍。開示我等
0401a23: 眾生。中道了義。無戲論法焉。○夫萬法因緣有生。
0401a24: 正屬有門戲論。權應初心之言。而阿難反執之為
0401b01: 了義。今經剖相出性。而斯妙性。不滯於有為。故非
0401b02: 因緣。不墮於無為。故非自然。正中道了義。而阿難
0401b03: 見其一切排擯。反疑為偏空戲論。此固常情迷惑
0401b04: 顛倒。溺有佈空之故習。故佛於下文深責之。
0401b05: 爾時世尊。告阿難言。汝先厭離聲聞緣覺諸小乘法。
0401b06: 發心勤求無上菩提。故我今時為汝開示第一義諦。
0401b07: 如何復將世間戲論妄想因緣。而自纏繞。汝雖多聞。
0401b08: 如說藥人真藥現前不能分別。如來說為真可憐愍。
0401b09: 我當為汝分別開示。亦令當來修大乘者通達實相。
0401b10: 阿難默然。承佛聖旨。
0401b11: 此先痛責愚迷而後許說也。爾時世尊告阿難言。
0401b12: 汝昔日愛樂小乘。故我為說因緣和合。諸小乘法。
0401b13: 不了義教。今汝厭離聲聞緣覺諸小乘法。殷勤啟
0401b14: 請無上菩提。故我今日為汝顯示最上第一義諦。
0401b15: 汝既不能領荷。反將昔日所聞世間戲論。妄想因
0401b16: 緣。自纏自繞。而不肯捨者何耶。且世間人。皆稱汝
0401b17: 為多聞第一矣。及聞真諦。不能信解。正如有人熟
0401b18: 記本草。不識真藥。及乎拈示。不能分別。反生疑惑。
0401b19: 如來說為真可憐愍者此也。然此第一義諦。離言
0401b20: 說相。離心緣相。本不可分別。不可開示。今汝既以
0401b21: 論妄想因緣纏繞。故我亦以方便為汝分別開
0401b22: 示。然此番開示。不獨令汝通達實相。亦令將來求
0401b23: 大乘者。通達實相。而共遊於如來藏海焉。於是阿
0401b24: 難默然無言。承佛聖旨。○經自佛與阿難釋迷悶。
0401c01: 即責其不達實相。今將明七大。又復標許。則知三
0401c02: 大科所出藏性。即是實相。在六根。體所具妙精
0401c03: 明元。在四科。全相所即妙真如性。在七大。當體所
0401c04: 本如來藏心。以至清淨本然。周法界。方是一切
0401c05: 法真實之相。如是知者。即為通達實相矣。
0401c06: 阿難。如汝所言。四大和合。發明世間種種變化。阿難。
0401c07: 若彼大性體非和合。則不能與諸大雜和。猶如空
0401c08: 不和諸色。若和合者。同於變化。始緣相成。生滅相續。
0401c09: 生死死生。生生死死。如旋火輪。未有休息。阿難。如水
0401c10: 成還成水。
0401c11: 阿難惟問四大之相。而佛雙約性相以答之。以
0401c12: 權教所談。雖依性說相。而性是密意。不言即性。阿
0401c13: 難久習其教。迷空循相。故計和非和。展轉不能忘。
0401c14: 今佛與之洗前舊見。故性相雙舉。而仍以性融相。
0401c15: 必相得性融。始可以雙祛二計也。諸大即相也。
0401c16: 諸大之性。即如來藏心也。○佛言。阿難。如汝所言
0401c17: 四大和合。發明世間種種變化。則是四大種性。與
0401c18: 四大實色。雜和而成變化矣。然此性體。果和合耶。
0401c19: 非和合耶。阿難。若彼大性非和合者。則不能與諸
0401c20: 相雜和。猶如空之不和諸色矣。豈知性能隨緣
0401c21: 而成相永異空之頑斷。故非不和合也。若彼大
0401c22: 性為和合者。則應與相同遷。因始有終。因終復始。
0401c23: 而始終相成。從生至滅。滅復繼生。而生滅相續。順
0401c24: 次而生死死生。間隔而生生死死。如轉蛻業化。則生而復生。故曰
0402a01: 生生。中陰命終。則死而復死。故曰死死如旋火輪。未有休息矣。豈知
0402a02: 相實不能變性。不同火輪之不息。故非是和合也。
0402a03: 問今何現成輪轉。答月岸不移。雲舟見動。若果真動。豈能悟之而頓息乎且性相本非
0402a04: 二物。但有隨緣不變二義而已巳。吾為汝再申一喻。
0402a05: 阿難。性雖一本。能隨緣而成相。既不如空之一
0402a06: 於不和。當知何等乎。當如水結成。水雖一體。
0402a07: 寒則結而成。無所和合。而現和合之相。豈可謂
0402a08: 之一定屬於非和合乎。相雖萬殊。能融而歸性。既
0402a09: 不如火輪之不息。當如何等乎。當如還成水。
0402a10: 水雖凝結成。融之而依然是水。但似和合。而終
0402a11: 無變遷。豈可謂之一定屬於和合乎還字當玩若真和合則變
0402a12: 矣。如青黃和合即變為緣。豈能還為青黃乎。○問。阿難惟執和合。佛何
0402a13: 不□和合兼破之。答。二計相待。若不兼破。則破
0402a14: 和合之後。必又以為非和合矣。兼破者。杜轉計也。
0402a15: ○鍾云。若諸四大之性。不和四大之相。則性居相
0402a16: 外。二不相雜。猶如空。不和諸色矣。此即偏于自
0402a17: 然。墮於常見。以知不變。而不知隨緣故。夫真如隨
0402a18: 緣而成相。豈同頑空哉。必不然也。若和合者。則真
0402a19: 如性。隨相變遷。始終生滅。生死死生。生生死死。如
0402a20: 旋火輪。無有休息矣。此則偏于因緣。墮于斷見。以
0402a21: 知隨緣。而不知不變故。夫真如不變而守性。豈同
0402a22: 變化等相哉。又不然也。
0402a23: 汝觀地性。麤為大地。細為微塵。至塵。析彼極微
0402a24: 色邊際相。七分所成。更析。即實空性。阿難。若此
0402b01: 。析成空。當知空出生色相。汝今問言由和
0402b02: 合故出生世間諸變化相。汝且觀此一塵。用幾
0402b03: 空。和合而有。不應合成。又塵析入
0402b04: 空者。用幾色相。合成空。若色合時。合色非空。若空
0402b05: 合時。合空非色。色猶可析。空云何合。
0402b06: 此明地大元非和合而有也。且所謂非不和合而
0402b07: 實非和合者。請即地大以明之。欲觀地大。當觀地
0402b08: 性。汝且追究地之根元體性。彼麤而大地。細而微
0402b09: 塵。皆地性之所在也。由麤而析。展轉至塵。此
0402b10: 塵。乃析彼極微色邊際相。分為七分所成者。
0402b11: 可謂微之又微。極之更極矣。更析。遂至於空
0402b12: 矣。色邊際相者。乃色法之邊際。過此將無色相也阿難。若此。可以析
0402b13: 成空者。當知空。亦可出生色相。而轉成。
0402b14: 如見空華滅于空遂計空中出華。大抵不達萬相真原出于藏心者。未有能出此計者也。故西域凡小。
0402b15: 與此方無極太極之論。皆不外此繆執耳汝今問言由和合故。出生世
0402b16: 間諸變化相。正此空生之謂也。然和合須
0402b17: 有數量。或二或三。和合為一。汝且觀此一塵。
0402b18: 用幾空。和合而有耶。若不合空。豈是合成
0402b19: 耶。聞合他成自者矣。未有合自成自者也。是
0402b20: 則若執諸相合。須此。亦是和合。若此既
0402b21: 是和合。須是合空而成。乃可謂之真和合矣。且色
0402b22: 之邊際於空。既須合空而成色。空之邊際於
0402b23: 色。亦須合色而成空。若塵析入空者。用幾色
0402b24: 相。合成空耶。若曰。色但合色。不能合空。而合色
0402c01: 非空者。則亦知空但合空。不能合色。而合空非色
0402c02: 矣。云何空出生色相耶。且由入空。而名之
0402c03: 曰析。色相有。猶可折也。若空云合空非有。
0402c04: 云何合耶。知空之不可合。則知非和合而成。
0402c05: 既非和合。則地大元非和合而有。和合之計。
0402c06: 豈實義耶。○按阿難惟據麤相。如來究至細塵良
0402c07: 以既執諸相和合。須以至細之塵為元始也。然細
0402c08: 塵與空為。必至合空之謬。故惟明一空不可合。
0402c09: 則和合之計。自可番轉而破盡矣。
0402c10: 汝元不知如來藏中。性色真空。性空真色。清淨本然。
0402c11: 周法界。
0402c12: 此正立己巳宗以顯色空皆出如來藏也。變地而稱
0402c13: 色者。地為諸色之本也。夫色不出空。空不合色。
0402c14: 畢竟地大從何而來。究其源委。本是如來藏中之
0402c15: 物耳。汝尋常但知析色為空。合空成色。而不知如
0402c16: 來藏中。性具之色。即真體之空。性具之空。即真體
0402c17: 之色。空色互融。渾涵未發。清淨無染。本然元具。極
0402c18: 於無外。貫於無內。而周法界。其全體有如此者。
0402c19: ○此如來藏。與前所稱。理一而義有差別。中字可
0402c20: 味。今以喻明。如大富長者。藏中寶物無限。每有宅
0402c21: 舍。必出藏寶。廣列堂閣之間。然但千萬分中之一
0402c22: 分而已巳。深藏而未發現者。實無邊量。故上四科。如
0402c23: 但指堂閣之寶。說其皆是藏中之物。今此七大。如
0402c24: 說此但藏中少分。而彼未發現者。一一充滿。隨時
0403a01: 隨處。應用無窮也。性色二句。以性真二字無異。故
0403a02: 影互用之。若不影互。應有四句。如云性色真空。真
0403a03: 空性色。性空真色。真色性空。義方全也。問。此與般
0403a04: 若所談色即空空即色同乎。否耶。曰。實大不同。
0403a05: 般若等。惟據目前所對已巳發現諸相而言。今此不
0403a06: 對目前諸相。惟深談如來藏中未發之理。故此色
0403a07: 字。非但揀於實色。實顯異於事相俗諦中即空之
0403a08: 色。此空字。非但揀於斷滅等空。實顯異於事相真
0403a09: 諦中即色之空也。○鍾云。如來藏中。性本自空。不
0403a10: 待析色成空也。性本自色。不待合空成色也。
0403a11: 隨眾生心。應所知量。循業發現。
0403a12: 全體既立。妙用斯彰。性海淵涵。流出諸法。但九界
0403a13: 眾生。心有染淨。量有大小。業有善惡。故各隨其心。
0403a14: 各應其量。各循其業。而發起現行。轉如來藏而為
0403a15: 藏識。轉法性身而為根身。轉法性土而為器界。是
0403a16: 謂從性起相。全相即性。所以說地大即藏中之性
0403a17: 也。○眾生攝盡九界有情。心以根性言。量以心知
0403a18: 言。根性有勝有劣。心知有大有小。若但以劣心小
0403a19: 量致之。則應之以麤少之色者。固無不副其心而
0403a20: 滿其量。若能以勝心大量致之。則應之以廣妙之
0403a21: 色者。亦無不副其心而滿其量也。循業發現者。一
0403a22: 者。世出世間一切淨妙之色。若不循彼種種淨業。
0403a23: 雖欲發現。不可得也。二者。三塗四惡一切苦穢之
0403a24: 色。若不戒彼種種染業。雖欲不發現。不可得也。○
0403b01: 問。悟人既須循業。佛循業否。答佛在因位循之。果
0403b02: 發之後。但惟隨心。尚無量之可應。何有業之可循。
0403b03: 惟除示現。無實業也。
0403b04: 世間無知。惑為因緣及自然性。皆是識心分別計度。
0403b05: 但有言說。都無實義。
0403b06: 夫既曰循業發現業之起也。似有由籍。故世間淺
0403b07: 智眾生。執此生起之近由。而遂惑為因緣性。曾不
0403b08: 達隨緣不變之體。周法界。何所藉於因緣。業之
0403b09: 成也。似難改移。故世間無智眾生。執此難改之現
0403b10: 量。而遂惑為自然性。曾不達不變隨緣之用。隨心
0403b11: 應量。何得泥於自然。因緣。則計和合。自然。則計非
0403b12: 和合。然此皆是眾生意識分別計度推類廣之。凡
0403b13: 有言說。盡如和合是非之類。都無實義。若從性起
0403b14: 相。全相即性之旨。豈其然哉。所謂如來藏現為地
0403b15: 大者如此。此持地菩薩所證法門也。○當知世尊
0403b16: 說法。初未離因緣自然。但善用因緣自然耳。又
0403b17: 何曾擯棄哉。○又當知陰等四科。皆先剖破相妄。
0403b18: 然後結顯性真。今此七大。乃悟自性淵海。流出諸
0403b19: 法。故純標性真。杳無妄字面。誠法性宗之獨談。
0403b20: 非惟超般若。而亦大異於前文也。
0403b21: 阿難。火性無我。寄於諸緣。汝觀城中未食之家。欲炊
0403b22: 爨時。手執陽燧。日前求火。阿難。名和合者。如我與汝
0403b23: 一千二百五十比丘。今為一眾。眾雖為一。詰其根本。
0403b24: 各各有身。皆有所生氏族名字。如舍利弗婆羅門種。
0403c01: 優樓頻螺迦葉波種。乃至阿難瞿曇種姓。阿難。若此
0403c02: 火性。因和合有。彼手執鏡。於日求火。此火為從鏡中
0403c03: 而出。為從艾出。為於日來。阿難。若日來者。自能燒汝
0403c04: 手中之艾。來處林木皆應受焚。若鏡中出。自能於鏡
0403c05: 出然於艾。鏡何不鎔。紆汝手執。尚無熱相。云何融泮。
0403c06: 若生於艾。何藉日鏡光明相接。然後火生。汝又諦觀。
0403c07: 鏡因手執。日從天來。艾本地生。火從何方。遊歷於此。
0403c09: 如來藏中。性火真空。性空真火。清淨本然。周法界。
0403c10: 隨眾生心。應所知量。阿難當知。世人一處執鏡。一處
0403c11: 火生。法界執。滿世間起。起世間。寧有方所。循業
0403c12: 發現。世間無知。惑為因緣及自然性。皆是識心分別
0403c13: 計度。但有言說。都無實義。
0403c14: 此明火大本出如來藏也。阿難。四大之中。惟火性
0403c15: 無我。寓物成形。如憑柴憑炭。全託諸緣。則無當體
0403c16: 可捉也。阿難。汝觀城中未食之家。欲炊爨時。手執
0403c17: 陽燧。向日前求火。阿難。若謂此火名和合者。必先
0403c18: 有分開之相。以為和合之本。如我與汝一千二百
0403c19: 五十比丘。號為一眾。是真和合。然眾雖為一。語其
0403c20: 根本。各各有身。有生。有氏族各字。如鶖子出淨裔
0403c21: 種。木瓜林出大龜氏。乃至阿難日種為姓。苟無自
0403c22: 出之本。誰來和合乎。阿難。若此火性。因和合有。應
0403c23: 同舍利弗等。各有氏族所生矣。彼手執鏡。於日求
0403c24: 火時。此火為從鏡中而出。以鏡為根本乎。為從艾
0404a01: 出。為於日來。以艾以日為本乎。阿難。若從日來。既
0404a02: 能燒艾。來處林木。皆應先焚。而何以不焚。則非日
0404a03: 來矣。若從鏡出。未然于艾。鏡應先鎔。乃不惟不鎔。
0404a04: 紆汝手執。尚無熱相。云何融泮。則非鏡出矣。若生
0404a05: 於艾。艾應自生。何藉日鏡。光明相接而後生。則非
0404a06: 艾生矣。不寧惟是。即日鏡與艾。三物亦各有所從
0404a07: 來。如鏡因手執。日從天來。艾本地生。而火獨從何
0404a08: 方。遊歷於此。既無從來。其何以為和合之本乎。且
0404a09: 凡謂之和合者。須同一處。交雜而成。今日在天上。
0404a10: 鏡在人手。懸遠相隔。安有如是之和合者。開之既
0404a11: 無從生之處。合之又無和合之相。豈應火光。無所
0404a12: 從來而自有乎。可躍然會矣。我已巳發明。汝猶不知
0404a13: 如來藏中。性火真空。性空真火。清淨本然。周法
0404a14: 界。如是隨心。如是應量。任世間人。一處執鏡。一處
0404a15: 火生。小莫破也。法界執。滿世間起。大莫載也。至
0404a16: 於起世間。而尚謂其有方所可限乎。總是妙真
0404a17: 如性。循業發現而已巳。世間無知。惑為因緣自然。皆
0404a18: 是意識卜度。凡有言說。都無實義。何足與言斯義
0404a19: 哉。此烏芻瑟摩所證法門也。○崔豹古今註云。陽
0404a20: 燧者。以銅為之。如鏡之狀。照物則影倒。向日則火
0404a21: 出。○開合所分。酷似不自生。不他生。不共生。不無
0404a22: 因生。然文雖似。而旨各別。彼因人執萬法有生。故
0404a23: 詳破生相。顯其無生而已巳。此因昧法真源。而妄謂
0404a24: 出於和合。故詳審從來。令其悟真本元而後已巳。故
0404b01: 彼主於破。而此重在審也。
0404b02: 阿難。水性不定。流息無恒。如室羅城迦毗羅仙斫迦
0404b03: 羅仙及頭摩訶薩多等諸大幻師。求太陰精。用和
0404b04: 幻藥。是諸師等。於白月晝。手執方諸。承月中水。此水
0404b05: 為復從珠中出。空中自有。為從月來。阿難。若從月來。
0404b06: 尚能遠方令珠出水。所經林木。皆應吐流。流則何待
0404b07: 方諸所出。不流明水非從月降。若從珠出。則此珠中。
0404b08: 常應流水。何待中宵。承白月晝。若從空生。空性無邊。
0404b09: 水當無際。從人及天。皆同滔溺。云何復有水陸空行。
0404b10: 汝更諦觀。月從天陟。珠因手持。承珠水盤。本人敷設。
0404b11: 水從何方。流注於此。月珠相遠。非和非合。不應水精
0404b12: 無從自有。汝尚不知如來藏中。性水真空。性空真水。
0404b13: 清淨本然。周法界。隨眾生心。應所知量。一處執珠。
0404b14: 一處水出。法界執。滿法界生。生滿世間。寧有方所。
0404b15: 循業發現。世間無知。惑為因緣及自然性。皆是識心
0404b16: 分別計度。但有言說。都無實義。
0404b17: 此明水大本出如來藏也。阿難。水性不定。隨雨露
0404b18: 之有無。川源之盈竭。而流息無恒。如室羅城中。迦
0404b19: 毗羅仙。青色斫迦羅仙。鴛鴦及頭摩。赤蓮華訶薩
0404b20: 多等。諸大幻師。欲求太陰之精。用和幻藥。妄計水
0404b21: 從月出。乃於望前白月之夜。月正當午。光皎如晝。
0404b22: 手執方諸。陰燧水精珠也承月中水。此水為復從珠中出
0404b23: 乎。為空中自有乎。為從月來乎。阿難。若從月來者。
0404b24: 珠在遠方。尚能令其出水。其所經之林木。皆應令
0404c01: 其吐流矣。如月當正南。則自珠以南之林木。皆其
0404c02: 所經遊處。或珠在平地。則高阜以上之林木。皆其
0404c03: 所經遊處。故皆應吐流也。流則何待方諸所出。若
0404c04: 不流者。明水非從月降矣。若從珠出者。則此珠中。
0404c05: 常應出水。何待中宵承月而後水生乎。若從空生
0404c06: 者。空無邊。水亦無際。從人至天。皆同滔溺。云何復
0404c07: 有水陸空行之物。愈不成義矣。汝更諦觀。月從天
0404c08: 升。珠因手持。承珠之盤。人所陳設。三物皆有自來。
0404c09: 獨水從何方。流注於此。除空添盤者以空無從來不可取例也又復
0404c10: 月之與珠。相去甚遠。不雜一處。非和非合。開合俱
0404c11: 窮。不應水精。無所從來。而忽然自有。然則畢竟從
0404c12: 何而有乎。我已巳為汝說過兩番。汝尚不知如來藏
0404c13: 中。性水真空。性空真水。清淨本然。周法界。隨眾
0404c14: 生心。應知所量。是故一處執珠。一處水出。法界
0404c15: 執。滿法界生。生滿世間。寧有方所。仔細推尋。皆是
0404c16: 循業發現而已巳。彼世間無知。惑為因緣自然者。皆
0404c17: 從六識起計執。於情即有。於理即無。徒有言說。
0404c18: 豈有實義哉。此月光童子所證法門也。
0404c19: 阿難。風性無體。動靜不常。汝常整衣。入於大眾。僧伽
0404c20: 梨角。動及傍人。則有微風。拂彼人面。此風為復出袈
0404c21: 裟角。發於空。生彼人面。阿難。此風若復出袈裟角。
0404c22: 汝乃披風。其衣飛搖。應離汝體。我今說法。會中垂衣。
0404c23: 汝看我衣。風何所在。不應衣中有藏風地。若生空。
0404c24: 汝衣不動。何因無拂。空性常住。風應常生。若無風時。
0405a01: 空當滅。滅風可見。滅空何狀。若有生滅。不名空。
0405a02: 名為空。云何風出。若風自生被拂之面。從彼面生。
0405a03: 當應拂汝。自汝整衣。云何倒拂。汝審諦觀。整衣在汝。
0405a04: 面屬彼人。空寂然。不參流動。風自誰方。鼓動來此。
0405a05: 風空性隔。非和非合。不應風性無從自有。汝宛不知
0405a06: 如來藏中。性風真空。性空真風。清淨本然。周法界。
0405a07: 隨眾生心。應所知量。阿難。如汝一人微動服衣有微
0405a08: 風出。法界拂。滿國土生。周世間。寧有方所。循業
0405a09: 發現。世間無知。惑為因緣及自然性。皆是識心分別
0405a10: 計度。但有言說。都無實義。
0405a11: 此明風大本出如來藏也。阿難。風性無體。動靜不
0405a12: 常。如搖箑則動。不搖則靜之類。汝常整衣。入於大
0405a13: 眾。汝僧伽角。僧伽大衣也忽然而動。及彼傍人。則有
0405a14: 微風。拂彼人面。此風為復出袈裟角乎。抑發於
0405a15: 空乎。生彼人面乎。阿難。若謂此風出袈裟角者。則
0405a16: 袈裟即風。汝披袈裟。乃披風耳。風性搖動。亦應其
0405a17: 衣飛搖而離汝體。且汝衣既風。則我衣亦風。我今
0405a18: 說法。會中垂衣。汝看我衣。風何所在。不應衣中。有
0405a19: 藏風之地也。是則不從衣生矣。若謂此風生於
0405a20: 空者。常人執此更多。如言則生風是也。然既云
0405a21: 空生。即當自生。何又假衣動為緣。如汝衣不動。便
0405a22: 亦無拂乎。且空以常住為體性。風以生滅為體性。
0405a23: 以風從空。則風亦應常。以空從風。則空亦應滅。滅
0405a24: 風可見也。滅空何狀乎。然則有生有滅。即不名為
0405b01: 空。既名不生滅之空。云何生滅之風。反從之
0405b02: 而出乎。是則非從空出矣。若謂此風生於被拂之
0405b03: 面者。從彼面生。即當順拂于汝。何得只待汝整衣
0405b04: 之時。而又倒拂於彼。不拂於汝也。是則非從面生
0405b05: 矣。汝更審諦而觀。整衣在汝。面屬彼人。空不動。
0405b06: 風自誰方。鼓動來此。必執以為從空來者。則風動
0405b07: 空靜。體性乖隔。隔則非和非合。決空不生此只就風與空
0405b08: 性體乖隔而說。與前二大專明非和合者。稍異既空不生風。不應風性。無
0405b09: 從自有。我已巳三番開示。汝猶宛然不知如來藏中。
0405b10: 云云實義。汝可不求所謂實義哉。此琉璃光所證
0405b11: 法門也。○且如密室之中。若云有風。風何不動。若
0405b12: 云無風。遇緣即起。故知風大不動。動屬諸緣。又推
0405b13: 諸緣。各各不有。緣緣之中。俱無自性。但是心動。反
0405b14: 推自心。心亦不動。以心無形。起處不可得。即知皆
0405b15: 從真性起。若真性不起。方見真性十方界。性合
0405b16: 真空。故曰性風真空。性空真風也。○何謂性空。合
0405b17: 論云。若地性是實。則不可易。法身菩薩。能變大地
0405b18: 為金。地種頓失。前豈真實。水性若實。則不可易。天
0405b19: 人見水。謂是琉璃。餓鬼見水是火。魚見是室廬。則
0405b21: 國有布。名曰火浣。則豈是實。風性是實。則不可易。
0405b23: 濕性。水為濕性。寒則轉為堅性。故龍勝云。地水火
0405b24: 風都無實法。亦但有名字。無智人謂地等為實。聖
0405c01: 人慧眼觀之。但是誑。譬如小兒見鏡中像。歡喜
0405c02: 欲取。大人觀之。但誑惑人眼。故知無實地水火風。
0405c03: 所以盤山云。三界無法。何處求心。四大本空。佛依
0405c04: 何住。璇璣不動。寂爾無言。覿面相呈。更無餘事。可
0405c05: 作此中總註也。○鍾云。云何倒拂者。謂風生彼
0405c06: 面。則自汝整衣。衣中原自無風。汝衣無風。而彼面
0405c07: 有風。拂汝為順。今彼面所生之風。反拂彼面。豈非
0405c08: 倒拂乎。
0405c09: 阿難。空性無形。因色顯發。如室羅城去河遙處。諸剎
0405c10: 利種。王族及婆羅門。淨行毗舍。首陀。商賈農夫兼頗羅墮。栴陀
0405c11: 羅等。屠者新立安居。鑿井求水。出土一尺。於中則有一
0405c12: 尺空。如是乃至出土一丈。中間還得一丈空。
0405c13: 空淺深。隨出多少。此空為當因土所出。因鑿所有。無
0405c14: 因自生。阿難。若復此空。無因自生。未鑿土前。何不無
0405c15: 。唯見大地。無通達。若因土出。則土出時。應見空
0405c16: 入。若土先出。無空入者。云何空因土而出。若無出
0405c17: 入。則應空土元無異因。無異則同。則土出時。空何不
0405c18: 出。若因鑿出。則鑿出空。應非出土。不因鑿出。鑿自出
0405c19: 土。云何見空。汝更審諦諦審諦觀。鑿從人手。隨方運
0405c20: 轉。土因地移。如是空。因何所出。鑿空實。不相為
0405c21: 用。非和非合。不應空無從自出。
0405c22: 此直指空大合前四大歸如來藏也。阿難空性無
0405c23: 形。方圓大小。初無一定。但因實色顯發耳。如室羅
0405c24: 城中。去河遠處。諸剎利種。以至栴陀羅等。因立安
0406a01: 居。鑿井求水。初出土一尺。于中則有一尺空。乃
0406a02: 至出一丈土。得一丈空。空之淺深。隨出土之多
0406a03: 少。多則深。而少則淺。深與淺皆空也。此空為當因
0406a04: 土所出乎。因鑿所有乎。抑無因自生乎。阿難。若此
0406a05: 空無因自生者。則未鑿土前。何不無。而大地
0406a06: 無通達。則是明因鑿有。何成無因耶。若此空因土
0406a07: 出者。須土先出而空後入。如開池引水者可也。然
0406a08: 土出可見。空入何相。既無空入之相。則計因土出
0406a09: 而有空者妄矣。既言空無出入。則土未出時。應即
0406a10: 有空。而空土一體。元無異因。無異則同。同則出即
0406a11: 同出。乃當土出時。空何不出耶。益見因土出者非
0406a12: 也。若此空因鑿出者。便應只是鑿空。不曾鑿土。則
0406a13: 出亦出空。而應非出土矣。若因非鑿出故。而轉計
0406a14: 不因鑿出。與鑿無干。則鑿自出土。應不見空。今何
0406a15: 隨鑿隨見空耶。是則因鑿不因鑿。都無是處也。
0406a16: 汝更審諦。諦審諦觀。極其詳審。鑿從人手。選地施
0406a17: 功。土因地移。從地中移出皆。不與空為緣。而如是
0406a18: 空。因何所出耶。無因非是實法故不取例若必執以為從鑿
0406a19: 出者。則鑿須鑿實。空仍是。實二法。不相為用。
0406a20: 其用相背。不成和合相生之義。開合俱窮。不應
0406a21: 空。無從自出。
0406a22: 若此空。性圓周。本不動搖。當知現前地水火風。
0406a23: 均名五大。性真圓融。皆如來藏。本無生滅。阿難。汝心
0406a24: 昏迷。不悟四大元如來藏。當觀空為出為入。為非
0406b01: 出入。
0406b02: 然則空畢竟何來。世人皆知地水火風。名為四
0406b03: 大。而不知空亦大也。若此空之性。圓而周。本
0406b04: 不動搖者。當名何等。當知與現前地水火風。均名
0406b05: 五大。而此五大。同一性真圓融。皆是如來藏本無
0406b06: 生滅者而已巳。然指空為藏。汝或不疑。指四者皆藏。
0406b07: 恐汝心昏暗迷癡。定執四大和合。不肯捨其舊習。
0406b08: 不悟四大元如來藏。如不悟者。汝但例觀空大。以
0406b09: 審其有出有入乎。為無出入乎。若悟空大不動周
0406b10: 圓。非出非入。非不出入者。即悟四大非和非合。非
0406b11: 不和合矣。而尚疑其不皆如來藏哉。
0406b12: 汝全不知如來藏中。性覺真空。性空真覺。清淨本然。
0406b13: 周法界。隨眾生心。應所知量。阿難。如一井空空生
0406b14: 一井。十方空。亦復如是。圓滿十方。寧有方所。循業
0406b15: 發現。世間無知。惑為因緣及自然性。皆是識心分別
0406b16: 計度。但有言說。都無實義。
0406b17: 且也。愈說愈昏。汝全不知如來藏中。性具之覺。即
0406b18: 真空。性具之空。即真覺體。清淨本然。周法界。
0406b19: 隨心應量。圓滿無方。只為循業發現。而有此相。彼
0406b20: 無知。惑為因緣自然者。皆是六識用事。其言豈
0406b21: 有實義哉。此空藏菩薩所證法門也。○性覺真
0406b22: 空二句。比前變其文。而復顛倒其句。以前俱用本
0406b23: 大。與空相融。此則本大即是空字。若準前例。合云
0406b24: 性空真空。文不可別。今將前指性之空。換為覺字。
0406c01: 則此中之空。乃是空之空字。若照前不顛倒。合
0406c02: 云性空真覺。性覺真空。今文上下交換。義亦無
0406c03: 耳。
0406c04: 阿難。見覺無知。因色空有。如汝今者在祗陀林。朝明
0406c05: 夕昏。設居中宵。白月則光。黑月便暗。則明暗等。因見
0406c06: 分析。此見為復與明暗相并大空為同一體。為非
0406c07: 一體。或同非同。或異非異。阿難。此見若復與明與暗。
0406c08: 及與空。元一體者。則明與暗。二體相亡。暗時無明。
0406c09: 明時無暗。若與暗一。明則見亡。必一於明。暗時當滅。
0406c10: 滅則云何見明見暗。若明暗殊。見無生滅。一云何成。
0406c11: 若此見精。與暗與明。非一體者。汝離明暗及與空。
0406c12: 分析見元。作何形相。離明離暗。及離空。是見元同
0406c13: 龜毛兔角。明暗空三事俱異。異字訓作離字從何立見。明
0406c14: 暗相背。云何或同。離三元無。云何或異。分空分見。本
0406c15: 無邊畔。云何非同。見暗見明。性非遷改。云何非異。汝
0406c17: 屬空。壅歸大地。如是見精因何所出。見覺空頑。非
0406c18: 和非合。不應見精無從自出。
0406c19: 此直指見大合前五大歸如來藏也。見大。即根大
0406c20: 也。總攝六根。但舉眼根以為例耳。然但取根中之
0406c21: 性。非取浮塵。故雖言見等。而不言眼等也。此一節。
0406c22: 先約見之與塵為同異等。以破和合之妄執也。此
0406c23: 中塵相二三開合不定。如總言色空。是合明暗以
0406c24: 對空也。只言明暗。是開色攝空也。兼言明暗空。是
0407a01: 開色以對空也。只言見空。是舉空攝色以對見也。
0407a02: 互為隱顯。文字組織之妙也。見覺者。猶言見性也。
0407a03: 阿難。見性離塵。無別所知。但因色空二相而有。我
0407a04: 今歷舉目前現塵。如朝明夕暗。晝之明暗也。白月
0407a05: 黑月。夜之明暗也。因此明暗等相。而見得分析。此
0407a06: 見為復與明暗相。并非明暗之太空。為同一體
0407a07: 乎。為非一體乎。為或同或異乎。為非同非異乎。阿
0407a08: 難。此見若與明暗空。元一體者。則明與暗。互相
0407a09: 凌奪。暗時無明。明時無暗。若與一合。必與一違。合
0407a10: 則見生。違則見滅。云何見明見暗。故知明暗任殊。
0407a11: 而見體恒在。顯其非是一體也。若此見精。與明暗
0407a12: 等。非一體者。汝離明暗。及與空。此分析見元。作
0407a13: 何形相。必求其相。祗同龜毛兔角而已巳。明暗
0407a14: 空。三者皆離。則此見元無自體。又從何立見乎。由
0407a15: 前言之。宜或異矣。由後言之。宜或同矣。然而明暗
0407a16: 畢竟相背。與見明見暗者異。云何或同。離明暗空
0407a17: 三者。元無自體。云何或異。若是。則非同非異乎。然
0407a18: 見相本是一體。欲分空分見。本無邊畔可分。云何
0407a19: 非同。見暗見明。見性不遷。塵殊見一。顯然不同。云
0407a20: 何非異。一同。二異。三或同或異。四非同非異。展轉
0407a21: 推求。皆不可得。汝更細審。不徒細。而加以漸細。不
0407a22: 徒審。而加以審詳。諦觀已巳是切察。而又審於諦。審
0407a23: 于觀。必窮其原而後已巳。則見明從太陽。暗隨黑月。
0407a24: 推而至於通屬空。壅歸大地。皆有自來。而如是
0407b01: 見精。因何所出乎。若謂不從明暗。定出於空者。見
0407b02: 則有覺。空秪是頑。覺之與頑。體非和合。知非出空。
0407b03: 開合俱窮。不應見精。無從自出。然則畢竟從何而
0407b04: 出哉。○見覺。即見性也。常居現量。不起分別。故曰
0407b05: 無知。然必因色空而顯。所謂不變隨緣也。
0407b06: 若見聞知。性圓周。本不動搖。當知無邊不動空。
0407b07: 并其動搖地水火風。均名六大。性真圓融。皆如來藏。
0407b08: 本無生滅。阿難。汝性沉淪。不悟汝之見聞覺知本如
0407b09: 來藏。汝當觀此見聞覺知。為生為滅。為同為異。為非
0407b10: 生滅。為非同異。汝曾不知。如來藏中。性見覺明。覺精
0407b11: 明見。清淨本然。周法界。隨眾生心。應所知量。如一
0407b12: 見根見周法界。聽觸覺觸覺知妙德瑩然。周
0407b13: 法界。圓滿十方。寧有方所。循業發現。世間無知。惑為
0407b14: 因緣及自然性。皆是識心分別計度。但有言說。都無
0407b15: 實義。
0407b16: 此會相歸性也。若此見精。與聞知等。性圓周。本
0407b17: 不動搖者。當知與不動之空。猶動之地水火風。
0407b18: 均名六大。性真圓融。皆如來藏。本無生滅者而已巳。
0407b19: 阿難。由汝沉淪。溺於權見。無超拔之智。不悟汝之
0407b20: 見聞覺知。覺兼鼻舌身言六根皆如來藏。汝當觀此見聞
0407b21: 覺知。就自體為生為滅。對外塵為同為異。為非生
0407b22: 滅。為非同異。若悟得見等非生滅同異。亦非不生
0407b23: 滅同異。則知藏性圓常。非和合。亦非不和合矣。汝
0407b24: 曾不知。如來藏中。性中之見。即覺上之明。真覺之
0407c01: 精。即性明之見。準上性色真空性空真色同例。皆是以性融相之詞性見相
0407c02: 即。此如來藏中未發真體。全見而覺。非凡夫結根
0407c03: 之見。全覺而見。非二乘冥寂之覺。清淨本然。周
0407c04: 法界。隨眾生心。應所知量。而妙用呈焉。就一根而
0407c05: 言。此一見根。即周法界。而聽。而。而觸。而覺觸。
0407c06: 而覺知。總是妙性之德用。瑩然不昧。周圓滿。寧
0407c07: 有方所可執耶。此無他。循業發現而已巳。或循淨業
0407c08: 乃至更現無量根身。或循染業。乃至獨現狹劣根
0407c09: 身。無量根身。如千手千眼之類。狹劣根身。如蜎飛蠕動之類此孰非隨心應量
0407c10: 之大用。而世間無知。惑為因緣云云豈有實義哉。
0407c11: 此大勢至證圓通處也。○問。此既惟取根中之性。
0407c12: 則前已巳開顯其全為性體。今何勞復融之而為大
0407c13: 乎。答。約此經別意。則開悟證入。皆依六根。故前特
0407c14: 開顯為性之全體。約諸經通意。則惟如來藏。方為
0407c15: 性之總相。故今仍以六根融入如來藏也。○鍾云。
0407c16: 性見覺明覺精明見者。言性中之見。即本覺之明。
0407c17: 本覺之明。即性明之見。豈汝向以眼為見哉。○賀
0407c18: 云。因阿難認四大和合。故上段責其不悟四大。因
0407c19: 阿難認見性為眼。故此段責其不悟見大也。
0407c20: 阿難。識性無源。因於六種根塵妄出。汝今觀此會
0407c21: 聖眾。用目循歷。其目周視。但如鏡中無別分析。汝識
0407c22: 於中。次第標指此是文殊。此富樓那。此目犍連。此須
0407c23: 菩提。此舍利弗。此識了知。為生於見。為生於相。為生
0407c24: 空。為無所因突然而出。阿難。若汝識性。生於見中。
0408a01: 如無明暗及與色空。四種必無。元無汝見。見性尚無。
0408a02: 從何發識。若汝識性。生於相中。不從見生。既不見明。
0408a03: 亦不見暗。明暗不矚。即無色空。彼相尚無。識從何發。
0408a04: 若生於空。非相非見。非見無辨。自不能知明暗色空。
0408a05: 非相滅緣。見聞覺知。無處安立。處此二非。空則同無。
0408a06: 有非同物。縱發汝識。欲何分別。若無所因。突然而出。
0408a07: 何不日中別識明月。汝更細詳。微細詳審。見託汝睛。
0408a08: 相推前境。可狀成有。不相成無。如是識緣。因何所出。
0408a09: 識動見澄。非和非合。聞聽覺知。亦復如是不應識緣無從自出。
0408a10: 此直指識大合前六大總歸如來藏也。根塵但約
0408a11: 六種。而無七八者。以八即前之根大。而七亦即是
0408a12: 意根故也。性字。猶言體相。非謂真性也。阿難。識性
0408a13: 無源。起滅。狀如野燒。但因六種根塵。假託而
0408a14: 起。今且約現前眼識因根塵而妄起者。以例論之。
0408a15: 汝今觀此會聖眾。用目循歷。觀即根也。聖眾即
0408a16: 塵也。循歷即識也。其目周視。但如鏡中。無別分析
0408a17: 萬象對照。一念不生。正是根相汝識於中此即眼識兼隨
0408a18: 眼意識眼識。名隨念分別。但對性境。初起一念不帶名言。隨眼意識。名計度分別。亦對性境起。第二念計
0408a19: 執名字。如標文殊等。是也。然此自眼家以例餘四皆然。至于意家。離前五識。獨頭自緣。獨影塵境。亦在例
0408a20: 中次第標指。此是文殊。以至此是舍利弗。此識一
0408a21: 一了知者。為生于見乎。為生于相乎。為生于空
0408a22: 乎。為無所因。突然而出乎。阿難。若汝識性生于見
0408a23: 中者。便應無明暗色空四種塵相。而汝見自能生
0408a24: 識矣。然而去塵無根。見性尚無。從何發識。是則單
0408b01: 根不生矣。若汝識性。生于相中者。便應不假見根。
0408b02: 不消見明。不消見暗。而相自生識矣。然而除根無
0408b03: 塵。既不矚明暗。亦不睹色空。彼相尚無。識從何發。
0408b04: 是則單境不生矣。若謂此識是從空生。非相非見
0408b05: 者。若非見。則色空莫辨。同上去根無塵。若非相。則
0408b06: 根無從立。同上除塵無根。處此非相非見之間。識
0408b07: 體若空。則同龜毛。識體若有。非同物象。既無自體。
0408b08: 安能有用。縱發汝識。欲何分別。是則離根塵而言
0408b09: 識從空生。尤不可也。若謂此識為無所因。突然而
0408b10: 出者。則目中無月。忽起分別明月之識。真突然矣。
0408b11: 而識豈若是。是則言無因生者。尤不可也。汝更細
0408b12: 詳微細詳審。見託汝睛。相推前境。根塵歷然。可狀
0408b13: 成有。不相成無。色空宛然。四者各不相混。而如是
0408b14: 識緣。因何所出乎。必單執從見出者。則識有分別
0408b15: 名動。見無分別名澄。識動見澄體非和合。彼聞聽
0408b16: 覺知。皆澄屬也。皆非和合則皆非識所從生。展轉
0408b17: 推窮。不應識緣。為無從而自出耶。
0408b18: 若此識心。本無所從。當知了別見聞覺知。圓滿湛然。
0408b19: 性非從所。兼彼空地水火風。均名七大。性真圓融。
0408b20: 皆如來藏。本無生滅。阿難。汝心粗浮。不悟見聞發明
0408b21: 了知本如來藏。汝應觀此六處識心。為同為異。為空
0408b22: 為有。為非同異。為非空有。汝元不知如來藏中。性識
0408b23: 明和。覺明真識。妙覺湛然。周法界。含吐十。寧有
0408b24: 方所。循業發現。世間無知。惑為因緣及自然性。皆是
0408c01: 識心分別計度。但有言說。都無實義。
0408c02: 若此識心。本不從根塵諸緣所出者。當知此了別
0408c03: 之識。與見聞覺知之根。圓滿湛然。非局方所。兼彼
0408c04: 空地水火風。均名七大。會相歸見。會相見歸識。
0408c05: 而何相何見何識。總是性真圓融。皆如來藏本無
0408c06: 生滅者而已巳。阿難。汝心麤浮。惑於相之淺談。而
0408c07: 乏于精切之深慧。不悟見聞等六根所發了知之
0408c08: 識。本如來藏。汝應觀察六處識心。是同是異。是空
0408c10: 若是異。不應性中相知。若是空。不應現有分別。若
0408c11: 是有。不應了無朕跡。俱非亦然。是非雙泯。自然一
0408c12: 真獨湛。矣且世人皆知識為識也。覺為覺也。汝亦
0408c13: 同此。我雖重重開示。至今元舊不知如來藏中性
0408c14: 真之識。即妙明之知。本覺之明。即性真之識。相融
0408c15: 相即。然則何必謂之識哉。雖直稱妙覺可也。此妙
0408c16: 覺性體。湛然常明。周法界。顯為大用。含吐十方
0408c17: 空。彌綸無間。寧有方所。此無隨心應量者。心即識心。量即識量。不復自
0408c18: 隨如眼不見眼也而乍現為識者。只為循業發現。諸識
0408c19: 各由種子方起。種子須由宿業。故須循業。雖然發
0408c20: 現。不離真體。此義不明。世間無知。惑為因緣自然。
0408c21: 都為認此識心。起計執。至有轉識成覺。種種議
0408c22: 論。皆屬權談。豈有實義哉。此彌勒所證圓通門也。
0408c23: ○鍾云。萬法生成。不離四大。而依空建立。因根有
0408c24: 覺。因識有知。所以有七也。無處不有曰大。七大該
0409a01: 陰入處界。疊疊顯發。前方談其一一皆是真性。後
0409a02: 乃談其一一皆周法界。前顯法法當體真常。後顯
0409a03: 法法圓融周。由淺入深也。○前云地水火風空
0409a04: 本如來藏圓融周。至六入。十二處。十八界。但言
0409a05: 其本如來藏。而未及其圓融周也。故此處拈出
0409a06: 見識二大。以補前義。見。根也。地水火風空。塵也。識。
0409a07: 識也。六入。十二處。十八界。不出根塵識三。故曰拈
0409a08: 出見識以補前義也。似複非複。似略非略。此亦文
0409a09: 字錯綜磊落處。解經者。固不以文字為重。然不知
0409a10: 作文之法。則于經義理。未免觸處成礙也。○四
0409a11: 科之文。段段結云。無有處所。七大之文。段段皆云。
0409a12: 寧有方所。皆是心目所在一句根本。發出許多枝
0409a13: 葉。以阿難頭頭認有方所。故世尊法法破除。向後
0409a14: 世尊說出因明立所。方知所立之處。入流亡所。方
0409a15: 知除所之法。所之一字。真迷悟之大關也。○問。此
0409a16: 經首先正破識心。七處曲搜。畢竟無體。乃至顯見
0409a17: 文中。又復旁兼而破。未少假寬容。何後于十八
0409a18: 界。即已巳許為如來藏心。妙真如性。至此。愈稱其周
0409a19: 法界。含吐十。即是性之全體。是何前乃妄之
0409a20: 至。而後則真之極乎。答。前約初心悟修。須從方便。
0409a21: 決擇真妄。捨生死根本。取涅槃妙心。則識須破盡。
0409a22: 決定不用。後約圓解普融。無法不真。無法不如。乃
0409a23: 至剎塵念劫。無非一真法界。何況識心。不融法界
0409a24: 乎。○舊說以上可當法界觀中空色無礙觀。不知
0409b01: 此上皆對阿難之妄執而一一會妄以歸真。正惟
0409b02: 攝事歸理。融相入性而已巳。尚未及於從性起相。從
0409b03: 理成事。是則三藏之中正屬空如來藏。而強以三
0409b04: 觀三諦判之者。欠研審也。
0409b05: 爾時阿難。及諸大眾。蒙佛如來微妙開示。身心蕩然。
0409b06: 得無罣礙。是諸大眾。各各自知心十方。見十方空。
0409b07: 如觀手中所持葉物。一切世間諸所有物。皆即菩提
0409b08: 妙明元心。心精圓。含褁十方。反觀父母所生之身。
0409b09: 猶彼十方空之中吹一微塵。若存若亡。如湛巨海
0409b10: 流一浮漚。起滅無從。了然自知。獲本妙心常住不滅。
0409b11: 禮佛合掌。得未曾有。於如來前。說偈讚佛。
0409b12: 此敘悟也。爾時阿難。及諸大眾。蒙佛如來。微妙開
0409b13: 示。如破妄心有三。一七破以密示無處。二重徵以
0409b14: 顯訶非心。三縱奪以決其無體。是所以破妄心者。
0409b15: 可謂極微細而盡精妙矣。顯真心亦三。一示見等。
0409b16: 而剋就根性。以指其實體。二示陰等。廣融諸相。以
0409b17: 明其一體。三示地等而極顯圓融。以彰其全體。是
0409b18: 所以顯真心者。亦極微細而盡精妙矣。既蒙如此
0409b19: 開示。于是向之身心泰然者。轉為蕩然。得大自在。
0409b20: 得大受用。不復繫罣隔礙矣。且不獨阿難。是諸大
0409b21: 眾。各各自知此心十方界。其量無邊。向來只
0409b22: 是藉佛語而知。不是自知。今方自肯自信。不隨人
0409b23: 口吻轉矣。向也。見量極於初禪。今則見十方空。如
0409b24: 觀掌中貝葉等物矣。向也。為物所轉。或觀物非心。
0409c01: 或謂物為妄。今則見一切世間諸所有物。皆是菩
0409c02: 提妙明元心矣。向也。昏擾擾相。以為心性。決定惑
0409c03: 為色身之內。今則已巳知心精圓。含褁十方。世
0409c04: 人尋常皆謂空褁界。界褁身。身褁心。重重拘縛。曾
0409c05: 無超越。今心褁十方。身包空外。內外轉換。大小變
0409c06: 更。真所謂妙能轉物。而反觀父母所生肉身。若空
0409c07: 中一塵。存亡莫定。海中一漚。起滅無從。不復棄海
0409c08: 認漚。認漚為海矣。向也。不知真際所詣。不知寂常
0409c09: 心性。不知身心顛倒所在。不知見性是心。不知陰
0409c10: 入處界是如來藏。不知七大周法界。今則了然
0409c11: 自知。毫無疑惑矣。向也。世尊發明寶明妙性。元所
0409c12: 圓滿。常住心地。無奈徒獲此心。而未敢認。今則獲
0409c13: 本妙心。常住不滅。不待認矣。此正阿難地一聲
0409c14: 時。懸崖撒手處。所謂秤錘移到徹稍頭。忽然拶落
0409c15: 翻筋斗也。於是禮佛合掌。得未曾有。而阿難即以
0409c16: 所見所悟處。於如來前。說偈讚佛焉。○賀云。破妄
0409c17: 中。并見精亦破。是破到微妙處。顯真中。并萬象皆
0409c18: 真。是顯到微妙處。故曰微妙開示也。○鍾云。自知
0409c19: 心句。是大頭腦。向下由大及小。層層照破。皆承
0409c20: 知字來。又以了然自知二句總結之。初卷世尊首
0409c21: 言不知常住真心。可見知之一字。眾妙之門。當不
0409c22: 知時。只道空中有萬物。萬物中有身。身中有心。
0409c23: 是則至大無如空。至小無如心矣。今也。眼目頓
0409c24: 開。忽見心量。周法界。始知空生大覺中。不過手
0410a01: 中一葉耳。空且如此。何況空中所有之物。又何況
0410a02: 父母所生之身。此時觀萬物。全一真心。不復為
0410a03: 物所轉矣。此時唯有心精含包十方。反觀肉身。渺
0410a04: 小妄。不復惑心為在色身之內矣。向來世尊責
0410a05: 我不知常住真心。今日到此。方始了然自知。如乞
0410a06: 食窮兒。頓獲寶珠。安得不歡喜讚歎。發願報恩耶。
0410a07: 兩自知字。上下相應。
0410a08: 妙湛總持不動尊。首楞嚴王世希有。銷我億劫顛倒
0410a09: 想。不歷僧祇獲法身。
0410a10: 首句。讚佛也。妙湛。讚真諦。般若德也。總持。讚俗諦。
0410a11: 解脫德也。不動。讚中諦。法身德也。尊者。十號之一
0410a12: 也。首楞嚴王四字。讚法也。世希有三字。雙嘆佛法
0410a13: 皆難遭也。顛倒想者。謂我法二執分別也。如執緣
0410a14: 塵分別以為心相。計五蘊四大以為身相。迷心在
0410a15: 色身之內。認物為己巳。迷己巳為物。身心萬法。謂各有
0410a16: 體性。四大悉疑因緣和合等。皆是億劫之所惑者。
0410a17: 今併銷之矣。僧祇者。唯識謂地前歷一僧祇。初地
0410a18: 至八地。歷一僧祇。九地至佛地。歷一僧祇。然後獲
0410a19: 究竟法身。今不勞經歷三阿僧祇。即獲法身者。彼
0410a20: 約漸修。此約頓悟。以漸修言之。則從微至著。自信
0410a21: 住行向以至等覺。方證極果。以頓悟言之。則一念
0410a22: 不生。前後際斷。即名為佛。尚不涉地位階差。豈歷
0410a23: 僧祇哉。昔廣額屠兒。至佛座下。無明頓息。乃置刀。
0410a24: 謂佛曰。世尊。我是千佛一數。佛即印可。夫以放下
0410b01: 屠刀。便預佛數。今阿難法眼清明。其言獲也宜矣。
0410b02: 願今得果成寶王。還度如是恒沙眾。將此深心奉塵
0410b03: 剎。是則名為報佛恩。
0410b04: 此悟後發願也。當我未見法身時。自謂唯佛一人。
0410b05: 獨得覺性。一切眾生。悉皆無分。故我上不求佛道。
0410b06: 下不度眾生。今日乃知佛與眾生。平等無二。故我
0410b07: 願求佛果。亦願度生。世尊既以種種方便。委曲詳
0410b08: 示。令我得見此平等法。如此深恩。實難酬報。今我
0410b09: 辨此二種深心。上則承事塵劫諸佛。下則度脫塵
0410b10: 剎眾生。是則堪報難報之深恩。所謂真龍得水。便
0410b11: 脫興波作浪矣。
0410b12: 伏請世尊為證明。五濁惡世誓先入。如一眾生未成
0410b13: 佛。不終於此取泥洹。
0410b14: 此申明度生之願也。我昔在法華會上。畏此娑婆
0410b15: 五濁惡世。諸惡熾盛。剛強難化。故發願異國持經。
0410b16: 今見平等法身。重興大願。故于五濁惡世。誓願先
0410b17: 入。度盡眾生方入滅度。如一眾生未成佛。我亦不
0410b18: 取泥洹也。地藏所謂眾生度盡。方證菩提。即此廣
0410b19: 大心也。
0410b20: 大雄大力大慈悲。希更審除微細惑。令我早登無上
0410b21: 覺。於十方界坐道場。舜若多性可銷亡。爍迦羅心無
0410b22: 動轉。
0410b23: 然我願如此。安能保其必遂哉。我粗惑雖除。根
0410b24: 中積生無始習。與諸無名分劑頭數。猶未能盡。
0410c01: 故冀世尊大雄大力。及大慈悲。暗中加被。審除細
0410c02: 惑。令我四住頓盡。二死永亡。早成正覺。作道場。
0410c03: 方得了當耳。至若我上求下化之誓。其堅何如。彼
0410c04: 空性無體。不可銷亡者也。然而或可銷亡。而我此
0410c05: 金剛堅固之心。終無退轉。所謂空有盡。我願無
0410c06: 窮者也。世尊其鑒之哉。○舜若多。空也。爍迦羅。堅
0410c07: 固也。一蒙開示。頓獲本心。行布不礙圓融。故雖未
0410c08: 及斷惑。不妨全獲法身。後經理則頓悟。乘悟并消
0410c09: 是也。更願得果。登無上覺。圓融不礙行布。故雖全
0410c10: 獲法身。不妨更去細惑。更歷諸果。後經事須漸除。
0410c11: 因次第盡是也。能破眾生惑之堅體。曰大雄。能拔
0410c12: 眾生惑之深根。曰大力。能與眾生二嚴之樂。曰大
0410c13: 慈。能拔眾生二死之苦。曰大悲。四住。欲愛住地。色
0410c14: 愛住地。無色愛住地。見一切處住地也。二死。分段
0410c15: 生死。變易生死也。○從入正宗至此說法一周名
0410c16: 破妄顯真周說空如來藏一大科竟。
0410c17: 楞嚴說通卷三
