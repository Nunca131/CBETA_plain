0209a10: 
0209a11: 
0209a12: 
0209a13: 大佛頂如來密因修證了義諸菩薩萬行首楞嚴經
0209a14: 纂註卷第十
0209a15: 唐　天竺沙門　般剌密諦　譯
0209a16: 唐　烏萇國沙門彌伽釋迦譯語
0209a17: 唐菩薩戒弟子前正議大夫同中
0209a18: 書門下平章事清河房融筆受
0209a19: 明　檇李沙門　真界　纂註
0209a20: 阿難彼善男子修三摩地至此則名為行陰區宇。
0209a21: 通敘想滅行現也。浮動妄習。晝明則想。夕瞢則夢。
0209a22: 汩亂性真。莫得而一。擾動覺明。莫得而靜。故想陰
0209a23: 盡者。夢想消滅。寤寐恒一。覺明靜。猶如晴空也。
0209a24: 五陰前麤後細。故想盡則無麤重影事。雖觀萬象
0209b01: 而無想念。故如鏡鑑明。無黏無受照應。了無
0209b02: 陳習。惟一精真。明極如此。故幽隱行陰。於是披露
0209b03: 也。行為萬化生滅根元。故其相披露。則十二類生
0209b04: 之元無不殫見。各命由緒。識也。同生基。行也。蓋謂
0209b05: 雖未能通其十二種類受命元由。已巳能見彼生類
0209b06: 俱由行起。名此行陰為同生基。野馬。陽浮埃也。
0209b07: 擾動幽隱。故譬野馬。乍生乍滅。故云熠熠。無復麤
0209b08: 影。故云清擾。雖無麤流逸相。既行陰未盡。則於根
0209b09: 塵尚有微細流逸。故名行陰為根塵樞穴也。
0209b10: 若此清擾熠熠元性至幽隱妄想以為其本。
0209b11: 明破行陰以超眾生濁也。行陰習擾成性。故稱元
0209b12: 性元習。能滅擾習。則歸元澄之本。而遷流相盡矣。
0209b13: 故如波瀾滅。化為澄水也。生滅不停。業運常遷。名
0209b14: 眾生濁。故行盡則超之。行陰密移。曾無覺悟。故曰
0209b15: 幽隱妄想。
0209b16: 阿難當知是得正知奢摩他至是人墜入二無因論。
0209b17: 夢想消亡。寤寐恒一。故稱正知奢摩他。又稱凝明
0209b18: 正心。皆想盡之相也。外魔皆因心召。故想盡凝明。
0209b19: 則天魔不至。因無想覆。方得研窮行陰也。生類本。
0209b20: 即同生基。於本類中生元露者。於同生基見己巳行
0209b21: 元也。由見生元披露。故發觀觀之。以於圓元中妄
0209b22: 生邪計。故墜入二無因論。此總標所計也。
0209b23: 一者是人見本無因至墮落外道惑菩提性。
0209b24: 生機全破者。由無想陰所覆。故得行陰披露也。乘
0209c01: 於下。謂由定中發宿命通。乃令眼根彰此力用。業
0209c02: 流灣環。行陰流轉也。善惡業緣。唯識變造。是人八
0209c03: 萬劫外。尚不見行。何況於識。故從此來起無因計。
0209c04: 二者是人見末無因至一切物象皆本無因。
0209c05: 由見。生滅根元。不達業理。謬執自然。遂謂人竟生
0209c06: 人。乃至黑竟為黑。從八萬劫無復改移。縱八萬劫
0209c07: 滿。人還生人。烏還是黑。云何而有見菩提成菩提
0209c08: 之事耶。故計一切物象。皆本於無因也。
0209c09: 由此計度亡正知至第一外道立無因論。
0209c10: 牒結二無因也。肇師云。外道末伽黎。謂眾生苦樂。
0209c11: 不因行得。皆自然耳。正同斯計。當知諸見不出四
0209c12: 句。謂斷。常。雙亦。雙非也。上二無因。即斷見。下四
0209c13: 常。及一分無常一分常。乃至死後俱非。即後三句。
0209c14: 餘之所計。皆源流於此。
0209c15: 阿難是三摩中諸善男子至是人墜入四常論。
0209c16: 所計四種。一切法。生滅相續。而不失壞。故名
0209c17: 常。結名圓常。圓即也。
0209c18: 一者是人窮心境性至不曾散失計以為常。
0209c19: 是人於勝定中。以心境二法為所窮處。因修習故。
0209c20: 能知二萬劫中眾生。循環不滅。故計為常。
0209c21: 二者是人窮四大元至不曾散失計以為常。
0209c22: 此人定中。以四大性為所窮處。因修習故。能知四
0209c23: 萬劫中眾生。生滅不失。故計為常。
0209c24: 三者是人窮盡六根至窮不失性計以為常。
0210a01: 六根及末那執受。即八識也。言六根者。舉所依根。
0210a02: 顯能依識也。心意識中本元。即識性也。此人觀中。
0210a03: 以八識之性為所窮處。故能知八萬劫中眾生。循
0210a04: 環不失。遂計為常。此認識神。而妄計為常也。
0210a05: 四者是人既盡想元至第二外道立圓常論。
0210a06: 想元。想陰也。生理。行陰也。妄謂流轉生滅。皆屬想
0210a07: 心。今已巳永滅。則理中自然成不生滅。不知行陰即
0210a08: 生滅元。此即生滅中計不生滅也。由此下。總結前
0210a09: 四。
0210a10: 又三摩中諸善男子至一分無常一分常論。
0210a11: 於自他境妄起倒見。其類有四。各計一分無常一
0210a12: 分有常。
0210a13: 一者是人觀妙明心至彼生滅者真無常性。
0210a14: 妙明圓湛。離我我所。而行者於此妄立神我。從是
0210a15: 計我凝不動。而諸眾生於中生死。遂計自為常。
0210a16: 計他無常也。
0210a17: 二者是人不觀其心至劫不壞處名究竟常。
0210a18: 國土非一。行人既觀十方。故見未壞者計之為
0210a19: 常。見已巳壞者計為無常也。
0210a20: 三者是人別觀我心至從我流出名無常性。
0210a21: 微塵。喻精微也。謂由心精密運。令身生滅故。計為
0210a22: 無常。而心不壞滅。計為常。
0210a23: 四者是人知想陰盡至第三外道一分常論。
0210a24: 此就四陰以計常無常也。蓋幻陰一體。遷流一相。
0210b01: 因其見今妄昔。故以流者為常。遷者為滅也。
0210b02: 又三摩中諸善男子至是人墜入四有邊論。
0210b03: 分位有四。謂三際分位。見聞分位。彼我分位。生滅
0210b04: 分位。
0210b05: 一者是人心計生元至計相續心名為無邊。
0210b06: 生元流用。行陰也。因遷流計三際。以過者已巳滅。來
0210b07: 者未見。故名有邊。現在相續。故名無邊。不知真際
0210b08: 本非有邊無邊也。
0210b09: 二者是人觀八萬劫至有眾生處名為有邊。
0210b10: 前以不見為有邊。此以無聞為無邊。乃回互倒計
0210b11: 也。
0210b12: 三者是人計我知至無邊之心但有邊性。
0210b13: 我能知一切眾生。則一切眾生現為我知。故我
0210b14: 得無邊性。由不能知彼人性。故計彼性以為有
0210b15: 邊也。
0210b16: 四者是人窮行陰空至第四外道立有邊論。
0210b17: 因窮行陰。而心見籌度。故計一陰為半生半滅。根
0210b18: 身器界一切皆然。此則以生為有邊。滅為無邊也。
0210b19: 又三摩中諸善男子至不死矯亂計論。
0210b20: 以邪倒故。於知見中狂解不決。遂矯亂其語也。準
0210b21: 婆沙論釋。外道計天常住。名為不死。計不亂答。得
0210b22: 生彼天。若實不知而輒答者。恐成矯亂。故有問時。
0210b23: 答言。祕密言辭。不應皆說。或不定答。佛法訶云。此
0210b24: 真矯亂。故名不死矯亂論。今之邪人。妄謂得道。
0210c01: 而中無主正。矯惑於人者。多類此四。
0210c02: 一者是人觀變化元至令彼前人遺失章句。
0210c03: 於一生滅行陰。分為八義別見。謂變恒生滅增減
0210c04: 有無也。用心別見。即異見也。答中略舉六義。以所
0210c05: 見而為所得。即以所見而答。故云亦生亦滅等。
0210c06: 二者是人諦觀其心至除無之餘無所言說。
0210c07: 互互無。即念念滅相也。得證者。悟一切法皆無也。
0210c08: 三者是人諦觀其心至除是之餘無所言說。
0210c09: 各各有。即念念生相也。言無言是。皆不明答。
0210c10: 四者是人有無俱見至不死矯亂計論。
0210c11: 言境枝者。枝如樹枝。差互不一。由心亦生亦滅。故
0210c12: 見境亦有亦無也。
0210c13: 又三摩中諸善男子至如是循環有十六相。
0210c14: 無盡流。即行相續相也。以生滅滅生相繼不絕。故
0210c15: 計死後有相。或自下。謂由心顛倒故。固執色身。以
0210c16: 色是我。此即色是我也。又謂我體圓色為我有。
0210c17: 即我大色小。色在我中。前緣。即目前之色也。色屬
0210c18: 我。即離色是我也。行中相續云我在色。即色大我
0210c19: 小。我在色中。於色作此四計。受想行陰亦然。故成
0210c20: 十六相。皆計死後復有也。不計識陰者。以幽祕未
0210c21: 現故。
0210c22: 從此或計畢竟煩惱至死後有相心顛倒論。
0210c23: 此旁計有為無為諸法。畢竟並驅者。謂煩惱菩提
0210c24: 不相陵滅。皆後有故。言五陰者。從通結也。
0211a01: 又三摩中諸善男子至如是循環有八無相。
0211a02: 陰性消散。謂色受想滅也。生理。即行陰。謂無受想。
0211a03: 則行亦滅也。此約四陰。現在因亡。未來果滅。因果
0211a04: 合論故成八非。
0211a05: 從此或計涅槃因果至死後無相心顛倒論。
0211a06: 前旁計諸法後有。此旁計諸法後無。
0211a07: 又三摩中諸善男子至死後俱非起顛倒論。
0211a08: 行存。有相也。受想滅。無相也。以前後相例。則存者
0211a09: 終無。雖有非有。滅者曾有。雖無不無。四陰雙計。故
0211a10: 成八非。
0211a11: 色受想中見有非有至皆言死後有相無相。
0211a12: 色等三陰。先雖是有。而今破盡。故云非有。例行亦
0211a13: 爾。此四非有也。行遷流內觀無不無者。若將行陰
0211a14: 例前為無。現且念念遷流不斷。此又非無。行既非
0211a15: 無。前三亦爾。此四非無也。如是循環等。謂將四陰
0211a16: 循歷相例。一一皆見非有非無。今言有無者。有即
0211a17: 非無。無即非有也。
0211a18: 又計諸行性遷訛故心發通悟有無俱非實失措。
0211a19: 此又約生滅流變以計俱非也。現見諸行遷變。生
0211a20: 中無滅故非無。滅中無生故非有。由是通悟。一切
0211a21: 皆非有非無。故云有無俱非。實失措者。謂諸法
0211a22: 既非有無。豈可定其實。故云實失措。
0211a23: 由此計度死後俱非至死後俱非心顛倒論。
0211a24: 後際下。釋死後俱非之義。無可道者。言有不有。言
0211b01: 無不無。現在尚爾。豈況死後不覺不知而可道耶。
0211b02: 故計死後俱非也。
0211b03: 又三摩中諸善男子至是人墜入七斷滅論。
0211b04: 見行陰念念滅處。名後後無。由是妄計設生人天
0211b05: 七處。後皆斷滅。
0211b06: 或計身滅或欲盡滅至死後斷滅心顛倒論。
0211b07: 身滅。即欲界人天二處也。欲盡。初禪也。苦盡。二禪
0211b08: 也。極樂。三禪也。極捨。四禪及無色也。是名七際。謂
0211b09: 七際事相。皆現前消滅。更無復生。終歸斷滅也。
0211b10: 又三摩中諸善男子至五現涅槃心顛倒論。
0211b11: 見行滅復生。名後後有。妄於五處計涅槃果。言轉
0211b12: 依者。謂轉生死依涅槃也。或於欲界悟圓明理。遂
0211b13: 以欲界即轉依處。或以初禪離憂。二禪離苦。三禪
0211b14: 極喜。四禪極捨。即轉依處。是謂五現涅槃也。迷有
0211b15: 等者。不知此天皆屬有漏。非無為果。非究竟也。
0211b16: 阿難如是十種禪那狂解至作大覺王清淨標指。
0211b17: 前云禪那現境。乃天魔候得其便。此云禪那狂解。
0211b18: 乃心魔自起深孽。凡見道不真。多歧妄計。皆即狂
0211b19: 解。是謂心魔。最宜深防也。汝等下。令弘宣人。將如
0211b20: 來語為生保持覆護。使魔不侵。孽不作。不墮
0211b21: 邪歧。不取小證。而直登覺位。是謂作大覺王標指
0211b22: 也。然則楞嚴垂教。待生者甚厚。望行人者非輕。
0211b23: 吾徒宜勉旃。
0211b24: 阿難彼善男子修三摩地至此則名為識陰區宇。
0211c01: 通敘行滅識現也。行為世間遷流之體性。擾動生
0211c02: 機之綱紐。補特酬業之深。能隱晦性天。馳逸六
0211c03: 根。汩擾內湛。為浮根塵究竟樞穴。故行陰盡者。生
0211c04: 機綱紐。然隳裂。補特深。感應懸絕。而性天將
0211c05: 大明悟。六根無復馳逸。以不馳逸。故內內湛明。以
0211c06: 無樞穴。故入無所入。反動而靜。深之又深。故云內
0211c07: 內也。涅槃性天。為五陰所覆。昏如長夜。前三陰盡。
0211c08: 如雞初鳴。雖為兆。猶沈二陰。精色未分。此行陰
0211c09: 盡。如雞後鳴。惟餘一陰。故云將大明悟。受命元由。
0211c10: 識陰也。以行滅識現故深達。無樞穴故可觀。無遷
0211c11: 流故可執。不作業故不召。以見能變十方依正識
0211c12: 體。故云已巳獲其同。性天精色雖未明徹。而幽祕之
0211c13: 相已巳發現矣。此識陰之相也。然經中內內湛明之
0211c14: 說。解自長水至於環師。皆以內內為止觀深入之
0211c15: 效。故云深之又深。因吳興集解。謂內內或作內外。
0211c16: 然亦未敢妄改聖經。厥後不知何人妄改。故遵經
0211c17: 語及義海正之。
0211c18: 若於召已巳獲同中至顛倒妄想以為其本。
0211c19: 明破識陰以超命濁也。召同中。即十二類命元
0211c20: 識陰也。若於此中。以定慧力消磨六門。使根合而
0211c21: 不分。界開而不隔。則見聞圓通。六根互用。由是外
0211c22: 之世界。內之身心。無復留礙。此識陰盡之相也。性
0211c23: 本一真。由塵隔越。性用之間。同異失準。名為命濁。
0211c24: 故識盡則超之。識乃妄覺影明。元無自體。由顛倒
0212a01: 起。故名罔象無顛倒妄想。
0212a02: 阿難當知是善男子至背涅槃城生外道種。
0212a03: 識由行流。故行空則還元。既空行陰。則已巳滅生滅。
0212a04: 尚依識元。故寂滅未圓。由於定中漸破識陰。消磨
0212a05: 六門。故能令己巳六知根合無隔。諸類覺性通融
0212a06: 不二。能入圓元也。圓元。即融根隔通諸類之識元。
0212a07: 若於所歸圓元識陰。而立為真因。則墮因所因執。
0212a08: 蓋真因非所。有所皆妄。娑毗外道。認阿賴耶識未
0212a09: 形之前。冥然初相。為所歸真因。正同此也。以心有
0212a10: 所得。果有所歸。即因即果。皆墮所妄。所以違圓通
0212a11: 背涅槃也。
0212a12: 阿難又善男子窮諸行空至生大慢天我圓種。
0212a13: 識元為自體。而謂一切眾生自此流出。遂執我
0212a14: 能生彼。而實不能。故曰能非能執。摩醯首羅。即色
0212a15: 頂天王也。妄計我能現起無邊眾生。亦能非能類。
0212a16: 能為心。能事果者。計我能為彼依。能成彼事也。大
0212a17: 慢天。即摩醯首羅天也。不能謂能。故名大慢。圓
0212a18: 者。計我體圓空界也。
0212a19: 又善男子窮諸行空至背涅槃城生倒圓種。
0212a20: 以識元為所歸依。故疑彼能生我及一切法。遂計
0212a21: 生起流出之處。為真常無生之體。此則在生滅中
0212a22: 妄計常住。既惑真不生性。又迷現生滅法。以非常
0212a23: 為常。故名常非常執。既計彼能生我。即與計自在
0212a24: 天能生一切者同矣。由依識元妄計常住。故曰立
0212b01: 因依心成妄計果。由計妄識為不生滅。能生身心
0212b02: 及一切法。故名倒圓。
0212b03: 又善男子窮諸行空至背涅槃城生倒知種。
0212b04: 所知。即所觀識陰也謂識有知。而一切法由知變
0212b05: 起。因計知體圓諸法。遂立異解。謂無情皆有
0212b06: 知。無所簡擇。故曰無擇知。此以無知為知。故名
0212b07: 知無知執。婆吒。霰尼。二外道也。執一切覺。謂執一
0212b08: 切有知。此謬計圓知以為因心。則果終謬矣。以
0212b09: 無知為知。是倒知也。問。常說無情有性。無情作佛。
0212b10: 何異此文邪執乎。答。不然。常住真心。一體不二。用
0212b11: 諸妄想。依正乃分。是故眾生草樹。悉如空華。當知
0212b12: 草樹山河。皆是有情自心所變。故說有情有佛性
0212b13: 時。即草樹有性。說有情成佛時。即草樹成佛。以心
0212b14: 外無境故。華外無空故。波不離水故。執情不了。乃
0212b15: 謂一一草木各各有知。遂說木死為人。人死為木。
0212b16: 未明一體。謬計圓也。
0212b17: 又善男子窮諸行空至背涅槃城生顛化種。
0212b18: 識陰盡者。消磨六門。諸根互用。今此未盡。則於定
0212b19: 中纔得隨順而已巳。因隨圓互。便於圓化之中。妄計
0212b20: 一切皆能發生勝果。謂火能顯發光明。乃至塵能
0212b21: 成就器界。遂則邪求邪觀。而勤心崇事。執為能生
0212b22: 勝果。而實不能。故名生無生執。即三迦葉波諸外
0212b23: 道之儔也。既迷真心。從物求冀。則因果皆妄。顛倒
0212b24: 化理。名顛化種。
0212c01: 又善男子窮諸行空至背涅槃城生斷滅種。
0212c02: 觀理不諦。誤墮無。故於圓明識性之中。計皆
0212c03: 無。於是絕滅化。歸於永滅。而不知其非。名歸無
0212c04: 歸執。舜若多。云空。言無想舜若。即執斷空外道也。
0212c05: 由執斷空故。以圓無為因心。成空亡之斷果。永
0212c06: 滅依。即外道之涅槃也。
0212c07: 又善男子窮諸行空至背涅槃城生妄延種。
0212c08: 圓常。精圓。皆識元也。以精圓長不傾逝。遂欲固保
0212c09: 其身與之並存。且身本無常。實不可貪。而妄貪堅
0212c10: 久。自不知其非。名貪非貪執。阿斯陀。此云無此。即
0212c11: 長壽僊也。彼雖延長。然終歸壞滅。今此欲固妄身
0212c12: 以求常住。故云趨長勞果。不應延而延。故云妄延。
0212c13: 勞應作牢。聲之誤也。
0212c14: 又善男子窮諸行空至背涅槃城生天魔種。
0212c15: 以識陰為十二類生之命元。彼我互通。識陰若盡。
0212c16: 眾生命盡。我命亦盡。誰證真常。誰為所化。故便於
0212c17: 定中化諸欲境。以留塵勞。不令銷盡也。依此邪思
0212c18: 欲證真常。而不知其非。名真無真執。吒枳迦羅。能
0212c19: 化欲境自娛。即欲頂自在天類也。因其邪思。感生
0212c20: 天魔。惟恣塵欲。名熾塵果。媛。美女也。
0212c21: 又善男子窮諸行空至背涅槃城生纏空種。
0212c22: 命明者。即識陰也。蓋生滅由識。精麤由業。故依四
0212c23: 諦分別決擇。以苦集為麤偽。以滅道為精真。於是
0212c24: 專修道因。求感滅果。以少為足。故居滅即休。斯特
0213a01: 定性聲聞上慢之儔也。此則圓精應為因心。成趣
0213a02: 寂之小果爾。精應者。即決擇麤業。惟求精應。證於
0213a03: 偏真。纏空趣寂而已巳。
0213a04: 又善男子窮諸行空至生覺圓明不化圓種。
0213a05: 融淨覺明。即識精也。雖無惑習。圓融清淨而未離
0213a06: 於識。故云覺明。若以此為深妙。立為果證。則定性
0213a07: 緣覺獨覺而已巳。此則圓覺為因心。成湛明之滯
0213a08: 果爾。以所覺止於圓融覺明。而定性不迴。故名覺
0213a09: 圓明不化圓種也。上陳五十魔境。皆是識情錯解
0213a10: 邪悟。未得正見者。擬心動念。皆墮其中。雖證緣覺
0213a11: 辟支。猶為迷佛菩提。亡失知見。所以覺皇苦口垂
0213a12: 慈。勦心辨析。欲人之不迷不失也。然則如之何而
0213a13: 可得也。當於五十位類。審諦觀察覺已巳。心念不墮
0213a14: 其中斯得矣。
0213a15: 阿難如是十種禪那至從始成就不遭岐路。
0213a16: 窮道失趣。故中途成狂。因依迷惑。故於未足中生
0213a17: 滿足證。所愛先習。即無始習氣也。以所愛先習各
0213a18: 有所偏。故休息歸寧之地不一。是以前八依之。終
0213a19: 墮惡道。後二依之。不成增進。最宜深防也。前防心
0213a20: 魔。此防見魔。助道之要盡矣。
0213a21: 如是法門先過去世至圓滿菩提歸無所得。
0213a22: 先聖乘此心開得道。後學固宜勉究也。識盡。則消
0213a23: 磨六門。故諸根互用。從互用中。入金剛慧。發圓明
0213a24: 心。即心開事也。直超信等。入如來海。歸無所得。即
0213b01: 得道事也。妙莊嚴海者。統眾德。合異流。不嚴而嚴。
0213b02: 無證而證之果海也。前稱首楞嚴萬行為妙莊嚴
0213b03: 路。則趨此而已巳。然此云從互用中能入菩薩金剛
0213b04: 乾慧者。即前云返流全一欲愛乾枯乾有其慧也。
0213b05: 此云圓明精心於中發化者。即前云六用不行十
0213b06: 方國土皎然清淨也。此云如淨璃內含寶月者。
0213b07: 即前云譬如璃內懸明月也。但前明依位漸修。
0213b08: 此顯一超直入。頓漸為異耳。
0213b09: 此是過去先佛世尊至究竟修進最後垂範。
0213b10: 總結五陰辨魔之意。使知深防也。奢摩他中毗婆
0213b11: 舍那者。即定之慧也。覺明。謂妙覺圓明也。蓋先佛
0213b12: 世尊。由覺明分析止觀微細魔事。故靡不委悉。行
0213b13: 人識之。則心垢洗除。諸魔殄滅。直至菩提無乏少
0213b14: 也。若諸下。為愚鈍無知者。敕勸持以祛魔魅也。
0213b15: 汝當下。誡令欽奉最後垂範。褫。猶喪也。
0213b16: 阿難即從座起聞佛示誨至如演若多迷頭認影。
0213b17: 此問五陰之本。及頓漸因界也。然如來將明五陰
0213b18: 妄想。先示本無諸妄。故云精真妙明等。蓋生死妄
0213b19: 業。塵垢妄緣。真淨性中既無所留。全因妄發。乃至
0213b20: 空亦因妄起。斯元下。牒明從真起妄之相。令識
0213b21: 妄。謂妙明精真本無諸相。由迷妄故生諸世間。
0213b22: 則世間相畢竟妄。故喻迷頭認影。由是則五陰
0213b23: 相中五妄為本。從可知矣。
0213b24: 妄元無因於妄想中至五陰本因同是妄想。
0213c01: 明妄無因。不容計度也。知妄所起。可說因緣。不知
0213c02: 所起。因緣何有。況推自然。得非妄計耶。是故下。結
0213c03: 指五陰本因既同是妄。則五陰亦非實矣。
0213c04: 汝體先因父母想生至名為堅固第一妄想。
0213c05: 想為妄影像。欲愛深。遺體自想愛流出。故曰
0213c06: 體因父母想生。陰心乘想愛冥求。故曰心於想中
0213c07: 傳命。酢梅等說。以驗體因妄結。故與妄理相應。若
0213c08: 非妄倫。則妄不能感也。體因想生。心因想起。命因
0213c09: 想傳。諸想交固以成色陰故名堅固妄想。
0213c10: 即此所說臨高想心至名為明第二妄想。
0213c11: 臨高空想。而酸澀真發。由因受生者。謂因想故受。
0213c12: 生也。能動色體。即形受酸澀也。汝今下。正示受相。
0213c13: 謂因違順之幻境。生損益之妄受。則受陰無體。
0213c14: 有所明。故名明妄想。
0213c15: 由汝念慮使汝色身至名為融通第三妄想。
0213c16: 念慮。情也。色身。實質也。實不倫而能相使者。
0213c17: 由想融之也。心生想。形取實物。心形異用而能
0213c18: 相應者。由想通之也。至於寤寐搖變。使心隨境。使
0213c19: 境隨心。皆融通妄想也。
0213c20: 化理不住運運密移至名為幽隱第四妄想。
0213c21: 此若非汝。指化理不住等。云何體遷。詰其甲長髮
0213c22: 生等。如必下。若謂體遷實是汝者。何不覺此相代
0213c23: 之相。以不覺故。行陰生滅。名為幽隱。
0213c24: 又汝精明湛不搖處至第五顛倒細微精想。
0214a01: 精湛不搖。識體也。見聞覺知。識用也。非真常而執
0214a02: 常。故牒云名恒常者。若實精真不容妄習。今能藏
0214a03: 昔。宛不遺失。即妄習也。則湛雖不搖。而念念受熏。
0214a04: 其容妄多矣。以湛非真湛。特幽潛不覺。故譬急流
0214a05: 之水。幽潛流注。不可測知。此真憶想之元。容妄之
0214a06: 體也。直須消磨六門。使妄習無寄。然後可滅。串。常
0214a07: 習也。幾。微也。蓋言見聞覺知之中。念念熏習微細
0214a08: 之相。即是第五顛倒細微精想。似無曰罔。似有曰
0214a09: 象。其體精微。故名罔象無顛倒精想也。
0214a10: 阿難是五受陰五妄想成至湛入合湛歸識邊際。
0214a11: 初二句。結前。汝今下。明界相。五受陰。亦曰五取蘊。
0214a12: 由一念迷妄。受此取此以自蔽藏也。言因界者。本
0214a13: 無有界。由妄相因也。故色不自色。因空有色。成色
0214a14: 邊際。乃至滅不自滅。因生有滅。成行邊際。湛入合
0214a15: 湛歸識邊際者。上湛即生滅。下湛即不生滅。所謂
0214a16: 生滅與不生滅和合名阿梨耶識。故歸識邊際也。
0214a17: 此五陰元重疊生起至何所不明再此詢問。
0214a18: 真譬劫波巾體。識譬初結。色譬最後結也。生因識
0214a19: 有者。如後結依初結生。滅從色除者。如解從後解
0214a20: 也。五陰生起從細至麤。由迷真有識乃至有色。滅
0214a21: 則從麤至細。必破色而後受現。乃至破行而後識
0214a22: 現也。理則頓悟乘悟併消者。謂了陰無體。五陰併
0214a23: 亡也。事非頓除因次第盡者。謂理雖頓悟。事假漸
0214a24: 除。如巾雖無異。結須漸除也。若不漸除。則有解無
0214b01: 行執理迷事。終非正修真三摩地也。
0214b02: 汝應將此妄想根元至知有涅槃不戀三界。
0214b03: 令以此義自覺覺他。永斷妄元。齊歸正果也。上明
0214b04: 助道分竟。正宗大分。文終於此。下乃流通分也。
0214b05: 阿難若復有人滿十方至算數譬喻所不能及。
0214b06: 校量顯勝。流通是法也。蓋以法示人。能消劇報。變
0214b07: 苦為樂。如此其勝者。使人因之明心見性。脫粘復
0214b08: 湛解六亡一。破陰褫魔。不歷僧祇獲寶王果故也。
0214b09: 彼既如是。則此消劇報。猶淺近言耳。誠將與彼同
0214b10: 證也。
0214b11: 阿難若有眾生能誦此經至直成菩提無復魔業。
0214b12: 上勸流通。此勸誦持及依教修行也。
0214b13: 佛說此經已巳比丘比丘尼至皆大歡喜作禮而去。
0214b14: 皆在會聽眾也。聖僊童子。即天僊類。大力鬼神。諸
0214b15: 護法者。隨所證量。皆得法喜也。
0214b16: 
0214b17: 大佛頂如來密因修證了義諸菩薩萬行首楞嚴經
0214b18: 纂註卷第十
0214b19: 
0214b20: 
0214b21: 
0214b22: 
0214b23: 
0214b24: 
0214c01: 
0214c02: 
0214c03: 
0214c04: 
0214c05: 
0214c06: No. 300-E
0214c07:  後序
0214c08: 原夫佛所得法。甚深難解。以舍利弗大智。猶盡思不
0214c09: 能測。註釋若為盡之。而何用纂為。曰。古德不云乎。纔
0214c10: 有信入。皆可為人。從是長水溫陵諸家。雖皆當世英
0214c11: 才。智超品。而不無麤妙相形。顯晦異趣。其間集眾
0214c12: 美而會大成。豈云小補。此纂註之所由作也。第諸家
0214c13: 所註。各擅一長。使於註不能洞燭言。則糾纏而鮮
0214c14: 要。於己巳不能深會佛意。亦紛還而無宗。猶夫未纂也。
0214c15: 幻師於楞嚴。則積功二十餘年。易凡四五度。其照
0214c16: 徹諸家同異。如指諸掌。故自甲午結夏徑山清涼。演
0214c17: 說至五十五位。恍然信入。又作五十五頌。註以頌顯。
0214c18: 頌以註證。而楞嚴之義彰彰矣。纂註委悉。已巳見經前
0214c19: 引中。而頌文仍綴卷末。以便披閱。觀者按圖而索之。
0214c20: 庶乎不得於註猶得於頌。而幻師為人之心。誠深且
0214c21: 切也。或有謂予曰。近世講席。方贅疣諸解。而此輒勞
0214c22: 勞纂輯而復頌之。能逃添足之誚乎。予曰。此為佛語
0214c23: 玄微。忌在說破。欲學者自求而得之斯可耳。既已巳形
0214c24: 之言矣。與註釋何異哉。且言說僅濟一時。而復非人
0215a01: 不繼。即令代不乏人。而傳久失真。必須得文可證。故
0215a02: 知註不迷人。人迷於註。脫肯自求而得。豈於註釋有
0215a03: 妨。而防彼執註為經者。至捨註而取言。亦一義也。聞
0215a04: 者意解。遂併識之。
0215a05: 萬歷歲在乙未仲春望日來吳沙門釋如奇書於徑
0215a06: 山喝石山房
0215a07: 
0215a08: 
0215a09: 
0215a10: 
0215a11: 
0215a12: No. 300-F
0215a13:  首楞嚴經頌
0215a14: 頌海眾雲集求示深奧為楞嚴發起一章
0215a15: 諸來清眾集祇林欽想慈嚴布法雲敷座宴安示
0215a16: 深奧遞相欣慶未曾聞
0215a17: 頌頒匿王請佛阿難行乞誤墮婬室為發起教緣一章
0215a18: 匿王延佛入宮闈齋畢無言竟爾歸知彼術加難
0215a19: 解脫故光說破重圍
0215a20: 不遑僧次獨歸遲欽仰無遮行等慈乞食婬坊遭
0215a21: 幻術加持力實難思
0215a22: 未全道力枉多聞得息婬機仗密音提獎歸來同
0215a23: 見佛慚惶悲泣恨何深
0215a24: 頌請示最初方便一章
0215b01: 創問菩提本起因瞿曇詰處意何親可憐不識衣
0215b02: 中寶流浪窮途作乞人
0215b03: 頌有三摩提名大佛頂首楞嚴王至七處徵心一章
0215b04: 廓然清淨本無方真照無私體自光滯有著空情
0215b05: 未瞥何能得見法中王
0215b06: 頌不知真際請示奢摩他路一章
0215b07: 不知真際溺多聞婬術交加惡見縈請示奢摩他
0215b08: 路法欲知真際息迷情
0215b09: 頌指所迷眾示二種根本一章
0215b10: 凡夫逐妄枉沈淪迷性修行非正因指示菩提生
0215b11: 死本令人識妄自知真
0215b12: 頌舉拳詰心復認能推一章
0215b13: 舉拳驗見詰其心復認能推是本真一昧奢摩他
0215b14: 路矣無邊生死自相親
0215b15: 頌破能推之心一章
0215b16: 動屬前塵靜法塵一離二境即無情能推覺觀從
0215b17: 茲滅修證無生孰與行
0215b18: 頌不知寂常心性請示妙心道眼一章
0215b19: 二障相纏昧寂常性天慧日兩無光法幢大建高
0215b20: 揮抹心眼清明萬法忘
0215b21: 當機猶佇佛慈音故問陳如悟道因若識主空元
0215b22: 不動寂常真性在當人
0215b23: 屈指飛光意甚殷那堪認物逐前塵若知見性元
0215b24: 無動身境消亡契本真
0215c01: 頌云何發揮證知此心不生滅地觀河之見一章
0215c02: 罔知覺性無生滅即以觀河見指迷悟得本來無
0215c03: 變異不勞動步證菩提
0215c04: 頌若此見聞必不生滅認妄為真一章
0215c05: 見聞知覺本非真遺失圓明認影塵棄海認漚情
0215c06: 已巳妄執漚為海轉迷津
0215c07: 頌承佛妙音悟妙明心元所圓滿等一章
0215c08: 承佛圓音悟性真其如所獲但緣塵能知指客咸
0215c09: 無實心法雙亡見本人
0215c10: 頌若我心性各有所還八還辯見一章
0215c11: 明暗諸緣悉有還圓明見性自無遷因迷本淨無
0215c12: 還者常被漂淪深可憐
0215c13: 頌我雖識此見性無還云何得知是我真性一章
0215c14: 萬形雖異性無殊周河沙體湛如驀忽相逢無
0215c15: 孔鼻即知自足不求餘
0215c16: 頌若此見性必我非餘縮夾絕一章
0215c17: 迷卻真心逐外塵方圓大小橫交陳一能轉物全
0215c18: 空體應用無方妙入神
0215c19: 頌若此見精必我妙性乃至無是非是一章
0215c20: 見性未圓能所立內心外境豈融通是非物我情
0215c21: 忘也一覺圓融萬法同
0215c22: 頌見見之時見非是見破妄見顯真見一章
0215c23: 真見猶然絕照功能緣之見合消融妄真俱盡離
0215c24: 還遣水色山光觸處逢
0216a01: 頌因迷見見非見許示奢摩他觀照一章
0216a02: 妄見無容可識真離見相罔知歸只因慶喜增
0216a03: 迷悶許示三摩觀照微
0216a04: 頌覺所覺眚覺非眚中示奢摩他觀照釋見見非見
0216a05: 疑一章
0216a06: 寂而常照萬緣空照覺無私混寂中所覺既空真
0216a07: 照寂從前迷悶自銷融
0216a08: 頌因緣自然和合與不和合前後諸章
0216a09: 和合因緣及自然空華猶是翳於先執除緣謝心
0216a10: 明露翳去華亡空體圓
0216a11: 頌汝猶未明等會通藏性至說偈讚佛一章
0216a12: 浮塵幻相本來真不覺俄興萬象陳人法兩亡無
0216a13: 滯礙山河全露法王身
0216a14: 頌清淨本然云何忽生及地性障礙空性通問一
0216a15: 章
0216a16: 萬法由來絕異同擬思量際昧真宗認明遙落無
0216a17: 明裏立所深沈有漏中背覺合塵諸相礙滅塵合
0216a18: 覺眾緣通滿慈迷卻圓融理翻累瞿曇話更重
0216a19: 頌示妄無因一章
0216a20: 未明諸妄本無因曲引狂人認影真狂歇推因無
0216a21: 可得即知諸妄亦無因
0216a22: 頌汝但不隨分別三種相續三緣斷故三因不生一
0216a23: 章
0216a24: 分別忽忘狂性歇因緣從此永無生覺心本淨周
0216b01: 沙界何藉劬勞修證成
0216b02: 頌賜屋求門請示本發心路及攝伏攀緣法門一章
0216b03: 悟心廣大絕邊涯漂泊之人已巳得家若示其門深
0216b04: 入奧圓常佛智粲心華
0216b05: 頌初審因地發心答無餘涅槃本發心路問一章
0216b06: 修行之要貴因真心地真時道易親以湛旋流得
0216b07: 元覺涅槃證入亦非新
0216b08: 頌次審煩惱根本答攝伏攀緣入佛知見問一章
0216b09: 煩惱之元在六情脫黏復湛眼清明欲成無上
0216b10: 知覺超越三祇不涉程
0216b11: 頌請示結解之元及六解一亡等一章
0216b12: 縛脫元來無二門粘兮交結解兮分六根解脫真
0216b13: 猶泯莫自循聲迷本聞
0216b14: 頌請示圓通本根一章
0216b15: 本根未達問何殷異路交陳念豈純若昧此方真
0216b16: 教體安知遲速不同倫
0216b17: 頌敕諸聖各陳圓通一章
0216b18: 敕令諸聖各陳因七大諸緣混入神究竟歸元無
0216b19: 二致須知方便不同津
0216b20: 頌敕選圓通本根一章
0216b21: 諸聖圓通已巳雜陳敕令大智選當根不知此土何
0216b22: 方便堪教眾生息苦輪
0216b23: 頌奉敕揀選圓通本根一章
0216b24: 覺海圓澄性本然瞥生一念起諸緣依根復湛空
0216c01: 漚滅真照靈明洞大千
0216c02: 歸元妙性本無殊方便之門煞有餘欲使初心容
0216c03: 易入須依聞性莫憑
0216c04: 諸聖圓通固所珍此方教體在音聞能旋倒妄聞
0216c05: 聞性證入三摩豈滯文
0216c06: 頌請示攝心遠魔四種清淨明誨一章
0216c07: 入定先須攝四心免教魔事得相侵惑亡業謝根
0216c08: 塵淨頓入無生覺海深
0216c09: 頌示持消習一章
0216c10: 現業易違憑自力宿殃難脫藉神功修行方便無
0216c11: 他術盡在瞿曇顯密中
0216c12: 總頌三漸次及五十七位一章
0216c13: 妙性圓明絕悟迷本無煩惱與菩提三重漸次梅
0216c14: 休渴五位階梯葉止啼有作固宜為妄縛無修安
0216c15: 得是真離夢中行盡江南路覺後方知步不移
0216c16: 別頌違現業得無生法忍一章
0216c17: 返流全一想心空一念圓明與佛同以故如來密
0216c18: 圓妙明然顯現淨心中
0216c19: 如來慧月性天明行者禪河定水清無去無來光
0216c20: 現常相涉入了無情
0216c21: 別頌獲無生忍成乾慧地一章
0216c22: 欲愛乾枯慧性明十方國土皎然清根塵脫落無
0216c23: 生獲覺路從茲漸次行
0216c24: 別頌五位并等覺一章
0217a01: 五位修行功漸深法流水接始圓因從茲順逆相
0217a02: 交也妙覺菩提已巳極鄰
0217a03: 則頌得初乾慧窮盡妙覺成無上道一章
0217a04: 自獲無生發聖位迥超極造未圓明因茲證得初
0217a05: 乾慧無上菩提始極成
0217a06: 發心畢竟二無殊鏡體無殊光有殊五十五番磨
0217a07: 瑩後須知鏡體本如如
0217a08: 頌單複十二皆以金剛止觀證入一章
0217a09: 如是重重單複陳本何心行以趨登始從乾慧終
0217a10: 圓妙皆用金剛止觀升
0217a11: 頌無生法忍即金剛止觀意
0217a12: 始獲無生因地心金剛觀察即真因寂而常照諸
0217a13: 緣息止觀圓明本一真
0217a14: 頌請示經名一章
0217a15: 見道修行證果圓綺筵未散樂頻諠文殊為廣流
0217a16: 通意啟請經名萬古傳
0217a17: 頌精研七趣戒備失錯一章
0217a18: 妙覺圓明絕聖凡只因迷妄起天仙夢中歷歷形
0217a19: 諸趣覺後空空無大千
0217a20: 頌詳辨魔境深防邪誤至圓滿菩提歸無所得一章
0217a21: 法筵將罷眾無詢攬几迴容復倚真止觀中微
0217a22: 細事自非詳辨若為憑
0217a23: 止觀之中境異陳預須辨識在於心臨時了了無
0217a24: 迷惑真照圓明空五陰
0217b01: 識陰盡時根互用從茲頓入覺圓明一超直至如
0217b02: 來地圓滿菩提何所成
0217b03: 頌校量顯勝讚法流通一章
0217b04: 七寶盈空供佛陀示人一念福何多能令證性超
0217b05: 塵累財施無常法不磨
0217b06: 
0217b07: 
0217b08: 
0217b09: 
0217b10: 
0217b11: No. 300-G
0217b12:  五陰辨魔說
0217b13: 夫圓明心體。凝然湛寂。猶若太空。廓爾清明。方之圓
0217b14: 鏡。良由俄焉晦昧。動念瞥興。空華競發。痕垢爭生。五
0217b15: 陰妄想以翳圓明。五重魔境而攻法性。於是然智燈
0217b16: 以祛昏惑。仗慧劍而斬魔軍。雖離念精明。尚為色陰。
0217b17: 所覆。如明目者。見為幽暗所扃。十種境。或善或惡。定
0217b18: 中現起。不取著。是魔是佛。一掃齊平。色陰盡時。見佛
0217b19: 心體。如明鏡裏。洞見面形。體雖具。猶為受蔽。而未能
0217b20: 運用。如寐者。為鬼所魘。而不能動身。悲等十心。於焉
0217b21: 競起。不作聖解。魔境消沈。故受陰盡。得意生身。隨心
0217b22: 自在。鳥出籠。於十方界。任意縱橫。六十聖位之因雖
0217b23: 具。擾動麤浮之想尚縈。十種愛心。想中橫起。天魔鬼
0217b24: 魔。大奮威神。徒恃神力。但為其客。成就破亂。由汝主
0217c01: 人。是以想陰盡。魔不得便。照諸境。如鏡鑑明。麤想既
0217c02: 息。清擾始形。故行陰生。如靜水波瀾微起。猶陽燄野
0217c03: 馬奔騰。四邪見行中雲踊。十外道定裏風生。行陰盡
0217c04: 時。沈細綱紐隳裂。雞後鳴際。性天精色不昏。慧照朗
0217c05: 然。心魔殄滅。生滅行盡。幽祕相生。於是認識神而妄
0217c06: 起異計。著諸見而橫發迷情。或居魔道。或滯小乘。所
0217c07: 愛先習寢息。見魔於是銷鎔。由是得識陰盡諸根互
0217c08: 用。從乾慧超至後心。五陰既盡。五想不生。想既不生。
0217c09: 諸魔自滅。如是則昏動俱息。心體圓明。魔齊降。法
0217c10: 城永固矣。
