0300c07: 
0300c08: 
0300c09: 
0300c10: 楞嚴經略疏卷之三
0300c11: 福州鼓山湧泉禪寺沙門　元賢　述
0300c12: 云何六入本如來藏妙真如性至非自然性。
0300c13: 六入謂六塵所入之處即六根也經言六入本如來
0300c14: 藏妙真如性者以其妄也眼入則如人以目瞪視
0300c15: 而見空中有華此華固為妄而眼入之妄亦如
0300c16: 之以此見性全依明暗二塵發起若無明可見無暗
0300c17: 可見則見之實體果安在哉自既無體必疑別有所
0300c18: 從來以為從明暗來乎若從明來應不見暗若從暗
0300c19: 來應不見明不可言從明暗來也以為從根出乎若
0300c20: 從根出必無明暗明暗雙離見無自性不可言從根
0300c21: 出也以為從空生乎空包根塵前既見塵返當見根
0300c22: 又空自有見何關汝眼不可言從空生也自既無體
0300c23: 來亦無處是故當知眼入妄本一妙性所詐現而
0300c24: 已巳耳入則如人以兩手自塞其耳而聞頭中有聲此
0301a01: 聲固為妄而耳入之妄亦如之以此聞性全依
0301a02: 動靜二塵發起若無動可聞無靜可聞則聞之實體
0301a03: 果安在哉自既無體必疑別有所從來以為從動靜
0301a04: 來乎若從動來應不聞靜若從靜來應不聞動不可
0301a05: 言從動靜來也以為從根出乎若從根出不涉動靜
0301a06: 動靜雙離聞無自性不可言從根出也以為從空生
0301a07: 乎空既有聞何云空又空自有聞何關汝耳不可
0301a08: 言從空生也自既無體來亦無處是故當知耳入
0301a09: 妄本一妙性所詐現而已巳鼻入則如人急畜其鼻而
0301a10: 聞鼻中有冷觸此觸固為妄而鼻入之妄亦如
0301a11: 之以此臭聞性全依通塞二塵發起若無通可聞無
0301a12: 塞可聞則聞之實體果安在哉自既無體必疑別有
0301a13: 所從來以為從通塞來乎若從通來應不聞塞若從
0301a14: 塞來應不聞通不可言從通塞來也以為從根出乎
0301a15: 若從根出不待通塞通塞雙離聞無自性不可言從
0301a16: 根出也以為從空生乎聞自外來自當迴汝鼻又
0301a17: 空自有聞何關汝鼻不可言從空生也自既無體來
0301a18: 亦無處是故當知鼻入妄本一妙性所詐現而已巳
0301a19: 舌入則如人以舌自其吻妄有苦甜及淡之味此
0301a20: 味固為妄而舌入之妄亦如之以此知味性全
0301a21: 依甜苦及淡二種妄塵發起若無苦甜及淡可知則
0301a22: 知之實體果安在哉自既無體必疑別有所從來以
0301a23: 為從苦甜及淡來乎若從苦甜來應不知淡若從淡
0301a24: 來應不知苦甜不可言從苦甜及淡來也以為從根
0301b01: 出乎若從根出不待外味外味若無知無自性不可
0301b02: 言從根出也以為從空生乎空自有味汝口何以能
0301b03: 知又空自有知何關汝口不可言從空生也自既無
0301b04: 體來亦無處是故當知舌入妄本一妙性所詐現
0301b05: 而已巳身入則如人以兩手自相觸而覺冷熱及離之
0301b06: 相此相固為妄而身入之妄亦如之以此覺相
0301b07: 全依離合二塵發起若無合可覺無離可覺則覺之
0301b08: 實體果安在哉自既無體必疑別有所從來以為從
0301b09: 合離來乎若自合來離當不覺若自離來合當不覺
0301b10: 不可言從合離來也以為從根出乎若從根出不假
0301b11: 合離合離既離覺無自性不可言從根出也以為從
0301b12: 空生乎空自有覺何關汝身不可言從空生也自既
0301b13: 無體來亦無處是故當知身入妄本一妙性所詐
0301b14: 現而已巳意入則如人勞倦則眠眠熟則寤其眠中攬
0301b15: 塵則憶失憶則忘其顛倒生滅之相刻刻不停乃是
0301b16: 吸宿習而中歸意根此相最為妄而意入之妄
0301b17: 亦如之以此知性全依生滅二塵發起若無生滅可
0301b18: 知則知之實體果安在哉自既無體必疑別有所從
0301b19: 來以為從寤寐生滅來乎若從寤來為寐者何若從
0301b20: 生來受滅者誰不可言從寤寐生滅來也以為從根
0301b21: 出乎若從根出不依寤寐生滅外塵俱無知無自性
0301b22: 不可言從根出也以為從空生乎空自有知何關汝
0301b23: 意不可言從空生也自既無體來亦無處是故當知
0301b24: 意入妄本一妙性所詐現而已巳。○譬如有人勞倦
0301c01: 則眠節詳上文皆是假設之事不由外境而內自變
0301c02: 現者也今準上文則此飾亦是假設倦眠不由外境
0301c03: 而夢中自現此顛倒之相以顯意入之妄也今說者
0301c04: 錯作實法則違上文假設之例且與下集知居中數
0301c05: 語相濫矣詳之。
0301c06: 云何十二處本如來藏至非自然性。
0301c07: 十二處者即六根對六塵各有定位故曰處也經言
0301c08: 十二處本如來藏妙真如性者以其妄也根色三
0301c09: 處權教中有見色相生之說未為了義佛今破之若
0301c10: 謂眼能生色相者常眼見空之時眼中應是空性無
0301c11: 有色性色性若銷則色相自當全泯色相全泯誰顯
0301c12: 其空今眼無色性而色相未泯不可謂色從眼生也
0301c13: 若謂色能生眼見者當眼觀空之時無色生見見應
0301c14: 銷亡見既銷亡誰辨空色今見能辨空色不可謂見
0301c15: 從色生也夫眼色有定處方有相生若不相生當知
0301c16: 無定處同為妄本一妙性所詐現而已巳耳聲二處
0301c17: 凡俗皆言耳聲往來然後成聞佛今破之若謂聲來
0301c18: 耳邊應止到一人之耳不到他人之耳云何一鐘聲
0301c19: 而大眾普聞不可謂聲來耳邊也若謂耳往聲處應
0301c20: 止往一處不能別有所往今汝既聞鼓聲而復兼聞
0301c21: 他聲不可謂耳往聲處也若謂兩不相往來則各住
0301c22: 本位了不相涉豈成聞哉夫耳聲有處方有往來及
0301c23: 不往來若非往來亦非不往來當知二無定處同為
0301c24: 妄本一妙性所詐現而已巳鼻香二處佛今單就香
0302a01: 處破之若謂香從鼻生鼻非栴檀何故乃作栴檀之
0302a02: 氣又汝稱聞香當從鼻入今從鼻出非聞義也若謂
0302a03: 香生於空空性不變香應常在何藉焚此枯木然後
0302a04: 有香若謂香生於木焚旃檀者煙未及遠而四十里
0302a05: 內鼻此聞香木氣與鼻邈不相涉從何有聞三處窮
0302a06: 之香無生處則鼻聞之因香而發者豈有實哉當知
0302a07: 二無定處同為妄本一妙性所詐現而已巳舌味二
0302a08: 處佛今單就味處破之若謂味生於舌舌惟是一當
0302a09: 成一味云何遇物變移若無變移不名知味若有變
0302a10: 移應有多舌云何多味一舌能知若謂味出於食食
0302a11: 則非識云何有知又食自知何關汝舌而稱汝舌之
0302a12: 知乎若謂味出於空空有何味假如空作鹹味則
0302a13: 界之人處鹹味中仝於海魚長受鹹味無能少脫何
0302a14: 由知淡既不識淡豈能知己巳之為鹹哉鹹淡莫辨何
0302a15: 稱知味三處窮之味無生處則舌知之因味而發者
0302a16: 豈有實哉當知二無定處仝為妄本一妙性所詐
0302a17: 現而已巳身觸二塵佛亦單就觸處破之觸之一塵不
0302a18: 屬外色以身合境現冷煖澀滑等相為觸故能觸是
0302a19: 有知根所觸是色境也今以手摩頭則二俱有知能
0302a20: 所莫辨以手為能觸頭應無知云何復成頭之觸以
0302a21: 頭為能觸手應無用云何復成手之觸若謂頭手各
0302a22: 有一觸則成二覺應是二身若謂頭手合成一觸則
0302a23: 頭手渾成一體若是一體觸則不成以觸必須兩合
0302a24: 也若是二體觸果何在在能觸則所觸非觸在所觸
0302b01: 則能觸非觸云何二體而成一觸在能在所二俱不
0302b02: 可不應空而能成觸反覆窮之觸竟莫定則身覺
0302b03: 之因觸而發者豈有實哉當知二無定處同為妄
0302b04: 本一妙性所詐現而已巳意法二處佛亦單就法處破
0302b05: 之此法若以為即心是心非塵云何心緣之而成處
0302b06: 若以為離心則此法為有知為無知以為有知則即
0302b07: 是心而又異於己巳心則同他人心若即己巳心云何心
0302b08: 境相對宛成二相以為無知則此法既非外色應在
0302b09: 色空之外非心所緣處從誰立反覆窮之法無定處
0302b10: 則意知之從法而發者豈有實哉當知二無定處同
0302b11: 為妄一妙性所詐現而已巳。○經言鼻是合中知則
0302b12: 鼻須蒙煙氣然後有聞今言四十里內聞香不待鼻
0302b13: 蒙煙氣甚與教相相違古謂是取聖人根力猛利又
0302b14: 謂是異香殊勝之力二說俱未當愚謂離中知合中
0302b15: 知俱法相宗權說非為了義今經了義豈可相難今
0302b16: 舉此香不待合知正以見合知之未盡理也又如耳
0302b17: 謂是離中知而今經亦謂若無往來亦復無聞則離
0302b18: 中何知又嘗見鐘聲隨風則遠聞無風則不聞是亦
0302b19: 似聲到耳邊而後聞也豈離中知乎故知言離言合
0302b20: 俱為戲論今經深旨應須默識。
0302b21: 云何十八界本如來藏至非自然性。
0302b22: 十八界者根塵識皆六各分內外中為界也根塵前
0302b23: 已巳詳破故茲專破六識如眼識若從眼生依眼為界
0302b24: 乎因眼則不待色無色則識無分別縱有何用又界
0302c01: 由相對而立單見無對內外不分從何表示而立為
0302c02: 中界也若從色生依色為界乎空無色時眼識應滅
0302c03: 眼識若滅云何知空眼識不滅則獨存無對更從誰
0302c04: 分限而立為中界也非但識不滅無以立界縱識變
0302c05: 滅而色興識俱泯界相何有非但識變滅無以知空
0302c06: 縱不變滅而識既從色生亦應不知空也若從眼色
0302c07: 共生兩依眼色為界乎謂根與塵合為一則根非塵
0302c08: 塵非根而中離謂根與塵分為二則根混塵塵混根
0302c09: 而兩合根塵之體性先雜亂而無定又何以立識之
0302c10: 中界乎是故當知眼色識三處俱無本一妙性之所
0302c11: 詐現而已巳如耳識若從耳生以耳為界乎既無聲相
0302c12: 耳何有知無知則無識矣若取肉形之耳尚可有聞
0302c13: 聲相既泯聞亦不成豈可但以無知之形名為識界
0302c14: 若從聲生以聲為界乎則識不關聞無聞則無聲矣
0302c15: 縱詐聲因聞有然識為聲之所生聞聲必兼聞識不
0302c16: 聞則聲非生識之界聞識則識乃仝於外塵況識已巳
0302c17: 被聞豈更有知聞者必當如草木之無知矣若從耳
0302c18: 聲共生兩依耳聲為界乎聲聞交雜中界不成界無
0302c19: 中位內外亦亡更從何立界也是故當知耳聲識三
0302c20: 處俱無本一妙性之所詐現而已巳如鼻識若從鼻生
0302c21: 以鼻為界乎不知以何為鼻如取肉形則屬於身有
0302c22: 知即觸不可名鼻若取知之性則此性不在肉不
0302c23: 在空亦不在香俱不可名鼻鼻尚不可得況依之立
0302c24: 界也若從香生以香為界乎識生於香應不知香能
0303a01: 知則非香生不知則不得名識若不知香豈但無識
0303a02: 并香亦不可得矣若從鼻香共生兩依鼻香為界乎
0303a03: 鼻香俱破則中間叵得中界不成則內外何立是故
0303a04: 當知鼻香識三處俱無本一妙性之所詐現而已巳舌
0303a05: 識若從舌生以舌為界乎是不假外味而舌自有味
0303a06: 也舌若有味誰來嘗舌舌若無味界云何立若因味
0303a07: 生以味為界乎識即是味應不自知又味既非一識
0303a08: 應多體識若是一味應俱同又分別既無云何名識
0303a09: 舌味俱非豈應空乃能生識若因舌味其生兩依
0303a10: 舌味為界乎二者合一則內外各無自性又豈有中
0303a11: 間而生識界哉是故當知舌味識三處俱無本一妙
0303a12: 性之所詐現而已巳如身識若因身生以身為界乎既
0303a13: 無離合身識何有若因觸生以觸為界乎觸若無身
0303a14: 焉覺離合若因身觸共生兩依身觸為界乎夫物不
0303a15: 能徒觸而有知必因身而後知觸則身知即是觸以
0303a16: 觸無異知也觸知即是身以身無異知也又汝之身
0303a17: 定非身以即觸之知也汝之觸定非觸以即身之知
0303a18: 也又觸合於身即成一體無二相也觸離乎身俱等
0303a19: 空亦無二相也由是而觀內外既中間又安能
0303a20: 成中間既并內外而俱弗有矣更從誰立界乎是
0303a21: 故當知身觸識三處俱無本一妙性之所詐現而已巳
0303a22: 如意識若從意生以意為界乎意必緣法而後有若
0303a23: 無前法意從何發意既無形則根塵悉泯雖有識將
0303a24: 焉用又汝識心與意根為同為異若謂識同於意云
0303b01: 何更說意生若謂識異於意意既有知識當無識無
0303b02: 識則非意之類何云意之所生有識則既與識為二
0303b03: 必當轉識其意宛轉窮之同異莫辨憑何立識界也
0303b04: 若因法生以法為界乎此法全無實體但是外塵攬
0303b05: 入意根或生或滅總屬外影所因之法既所生之
0303b06: 識豈實又何界生之可得也是故當知意法與識三
0303b07: 處俱無本一妙性之所詐現而已巳。○又汝識心與諸
0303b08: 思量兼了別性為同為異古有多解俱未委今詳經
0303b09: 文識心二字緊承上意識來當是意識無疑諸思量
0303b10: 兼了別性即意根也意根即七識能恒審思量亦頗
0303b11: 兼了別之性也此是佛審此意識與意根為同為異
0303b12: 故下文即云同意則意等云云。
0303b13: 阿難白佛言世尊至都無實義。
0303b14: 前四科皆曰非因緣非自然性阿難躡是起疑謂一
0303b15: 真之性可說不涉因緣至於萬法必由因緣和合而
0303b16: 成云何同於自然二者俱非斯義深遠不知所在故
0303b17: 請佛垂示也佛既深責其迷而復設喻以明之謂諸
0303b18: 大之性體本自成定不與諸緣和合則當如空之
0303b19: 不和諸色而大性能假緣成相非不和合也謂諸大
0303b20: 之性全無自體必依諸緣和合而成則當如旋火之
0303b21: 輪隨相而遷而大性不與相同遷非和合也既非如
0303b22: 空之不和又非如火輪之和合然則將如何等乎
0303b23: 當如水成還成水耳有生滅喻隨緣之用也
0303b24: 水體如故喻不變之體也即性成相全不變而隨緣
0303c01: 即相是性全隨緣而不變性相但有兩名實無兩體
0303c02: 豈可執其為和合不和合哉今以地性明之彼麤為
0303c03: 大地細極俗見析之即入空遂計空
0303c04: 積之出生色相當其成也不知用幾空合成
0303c05: 及其析而成空也又不知用幾色相合成
0303c06: 空合色定不成空則合空豈能成色況色猶可析空
0303c07: 不可合故知謂和合成地大者皆戲論耳汝元不知
0303c08: 此地性之源委直出於如來藏心藏心中性具之色
0303c09: 全是實體之空性具之空即是真體之色以其不涉
0303c10: 事相故曰清淨本然以其一即全體故能周法界
0303c11: 此即所謂不變之體也此體豈局於不變哉復能隨
0303c12: 眾生心應所知量隨業而發現焉眾生之心有勝劣
0303c13: 所知之量有廣狹則其業有大小淨穢之不一此性
0303c14: 循其所感各成其用上極諸佛下極三途雖等差萬
0303c15: 殊總之一循業發現之相也此即所謂隨緣之用也
0303c16: 不變則非因緣隨緣則非自然彼計為因緣自然者
0303c17: 皆是識心分別妄有言說豈為實義哉下六大義皆
0303c18: 倣此此科為因緣自然深明實義皆前所未發者前
0303c19: 四科必破相妄方會一真今則性體自具七大一一
0303c20: 皆真前舉心之全體乃云周法界今則一一大各
0303c21: 周法界又前破妄歸真止似空如來藏今則全體
0303c22: 即用全用歸體三藏圓融於茲見矣故此科實為稱
0303c23: 性之極談也。○性色真空性空真色二句乃藏心中
0303c24: 有此二義自相融即故皆曰性曰真非如般若宗中
0304a01: 真妄相即之意也下六大皆然且空見識三大其文
0304a02: 稍變義亦不異如空大云性覺真空性空真覺者秪
0304a03: 是因本大是空不可云性空真空故易云性空真覺
0304a04: 也見大云性見覺明覺精明見者言性具之見即覺
0304a05: 體之明覺體之精即性明之見也識大云性識明知
0304a06: 覺明真識者言性真之識即妙明之知本覺之明即
0304a07: 真體之識也皆性大相融之義耳當知了別見聞覺
0304a08: 知二句溫陵云別指諸識甚難通準前二大詳之當
0304a09: 是會前根大方成七大不然則止六大何云七大乎。
0304a10: 爾時阿難及諸大眾至心無動轉。
0304a11: 此乃阿難及大眾領悟而贊佛也自初卷決擇心見
0304a12: 終至四科七大多方發明身心之影執盡破偏權之
0304a13: 戲論俱捐使其悟此一心超萬法而全無可測融萬
0304a14: 法而靡有不包真體圓妙周遍法界微妙開示極至
0304a15: 於此故能身心蕩然得無罣礙者妄情頓空也各各
0304a16: 自知心十方者覺體全現也覺湛周含吐十
0304a17: 故見十方空如手中葉萬法性真本如來藏故一切
0304a18: 物即菩提妙心悟心量之廣大如是故反觀父母所
0304a19: 生之身其微如塵其幻如漚而忽無所有至此始
0304a20: 獲本妙常住之心故深自慶幸而說偈讚佛也妙湛
0304a21: 者覺海圓澄物不能汩即奢摩他觀體也總持者藏
0304a22: 心圓遍含褁十方即三摩地觀體也不動者妙體常
0304a23: 寂本無生滅即禪那觀體也此三皆無上最尊之法
0304a24: 合之為一首楞嚴大定佛上文委曲詳明無非此意
0304b01: 故阿難於此讚之得此大定則無始之倒想頓銷本
0304b02: 有之法身頓獲故發願成佛度生以報佛之恩德但
0304b03: 法身初建細惑未盡何以登無上覺哉是以更冀佛
0304b04: 審除之也。○按此經阿難初以三觀為請故說者從
0304b05: 此以前多判屬三觀然亦判有不同有自決擇心見
0304b06: 直至七大文終總判為空觀者有將四科以前判屬
0304b07: 空觀四科判屬假觀七大判屬中觀者有將四科七
0304b08: 大俱判屬假而中觀更在後文者詳考經意俱不可
0304b09: 通愚意此經圓妙舉一即三況佛之所說何硬定
0304b10: 何處說空何處說假何處說中不過隨問隨答以開
0304b11: 顯一心之妙而三觀之義自彰矣若先立三觀死法
0304b12: 而割裂佛語以就之豈善通經者矣。
0304b13: 楞嚴經略疏卷之三
