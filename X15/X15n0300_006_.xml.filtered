0179a01: 
0179a02: 
0179a03: 
0179a04: 大佛頂如來密因修證了義諸菩薩萬行首楞嚴經
0179a05: 纂註卷第六
0179a06: 唐　天竺沙門　般剌密諦　譯
0179a07: 唐　烏萇國沙門彌伽釋迦譯語
0179a08: 唐菩薩戒弟子前正議大夫同中
0179a09: 書門下平章事清河房融筆受
0179a10: 明　檇李沙門　真界　纂註
0179a11: 爾時觀世音菩薩即從座起至從聞思修入三摩地。
0179a12: 觀音者。觀世言音。圓悟圓應之號也。於音言觀者。
0179a13: 以觀智照之。不以耳識聞之也。所謂入流亡所。則
0179a14: 以觀不以聞可知矣。所師之佛亦名觀音者。因果
0179a15: 相符。古今一道也。達耳之謂聞。著心之謂思。治習
0179a16: 之謂修。三者圓明。是謂三慧。
0179a17: 初於聞中入流亡所至生滅既滅寂滅現前。
0179a18: 此敘入圓通之本因也。言入流亡所者。由初於聞
0179a19: 中。以圓修慧。反照聞性。不隨聲塵流逸。故得逆彼
0179a20: 業流。亡所聞相。而所入寂也。所入既寂。動靜不生。
0179a21: 觀慧漸增。能聞亦盡。所覺之聞既離。能覺之智亦
0179a22: 寂。境智不立。空覺極圓。所空觀智既亡。能空空覺
0179a23: 亦滅。則生滅相盡。圓通之性全體現前。即所謂有
0179a24: 照有覺。俱名障礙。照與照者同時寂滅也。
0179b01: 忽然超越世出世間至與諸眾生同一悲仰。
0179b02: 由圓通之性現前。世出世法不能限礙。十方法界
0179b03: 圓明洞達。獲二殊勝。此即圓照三昧也。以其圓洞。
0179b04: 故上合諸佛。下合生。無間然者。上合諸佛。遂能
0179b05: 愍物與慈。應機與樂。即三十二應是也。下合生。
0179b06: 故知其悲仰。隨與苦。即十四無畏是也。
0179b07: 世尊由我供養觀音至成三十二應入諸國土。
0179b08: 此敘三十二應之本也。如幻者。幻人作為。本於無
0179b09: 作。以喻熏修應機。即為無為。亡情絕解也。聞熏聞
0179b10: 修者。謂熏修皆不離聞也。因依聞性熏修。結惑淨
0179b11: 盡。三昧現前。則與如來同一慈力。故能隨緣應化。
0179b12: 凡皆如幻而已巳。三十二應者。現十法界身。圓應
0179b13: 機也。開之有三十二。合之惟四聖六凡。攝盡類。
0179b14: 世尊若諸菩薩入三摩地至而為說法令其解脫。
0179b15: 由圓通性現。與佛同力。故能現佛身也。修正定。取
0179b16: 正果。進求無餘。曰進修無漏。無明垂盡。種智將圓。
0179b17: 曰勝解現圓。斯可以得佛。故現佛身為說果法。令
0179b18: 其解脫者。使其圓滿菩提。歸無所得也。第十地菩
0179b19: 薩。坐華王座。垂成正覺。猶有學佛煩惱。亦須別佛
0179b20: 說教。斷最後無明。方成佛道。斯即其事也。
0179b21: 若諸有學寂靜妙明至而為說法令其解脫。
0179b22: 獨覺者。出無佛世。觀物變易。自覺無生。故號獨覺。
0179b23: 樂獨善寂。求自然慧。故曰寂靜妙明。緣覺者。稟佛
0179b24: 之教。觀緣悟道。故云緣覺。知迷勝性由十二緣。於
0179c01: 是斷至無明。則緣斷而勝性現矣。性因緣斷而現。
0179c02: 故曰緣斷勝性。勝妙現圓者。各約自乘理智。已巳現
0179c03: 已巳圓。但未克證。今現身說法。使其證入。即令解脫
0179c04: 也。
0179c05: 若諸有學得四諦空至而為說法令其解脫。
0179c06: 三果已巳前。賢位聖位。俱屬有學。見道一十六心。斷
0179c07: 四諦下惑。證生空理。故曰得四諦空。初果後。進斷
0179c08: 三界八十一品俱生。品品皆證一分擇滅無為。故
0179c09: 云修道入滅。說法解脫之義。准上可知。四聖不舉
0179c10: 菩薩者略也。
0179c11: 若諸眾生欲心明悟至而為說法令其成就。
0179c12: 此應諸天也。梵王。即色天主。名為尸棄。此云頂髻。
0179c13: 纓珞明四禪皆有王。今言梵者。應是初禪之頂。以
0179c14: 有覺觀語言之法。得為千界之主。說法者。如金光
0179c15: 明云。大梵天王說出欲論。解脫者。令離欲塵也。帝
0179c16: 釋。即欲界第二天主。說法。即十善法也。自在天。是
0179c17: 欲界頂天。大自在。即色頂摩醯首羅天。然初舉梵
0179c18: 王。復自欲天超至色頂。以明無剎不現也。
0179c19: 若諸眾生愛統鬼神至而為說法令其成就。
0179c20: 上舉正統。此舉臣輔也。天將軍。為帝釋上將。統領
0179c21: 鬼神。四天王。臣於帝釋。統領世界。四天太子。即那
0179c22: 吒之類。能驅鬼神。
0179c23: 若諸眾生樂為人王至而為說法令其成就。
0179c24: 應王臣士庶也。自金輪至粟散。皆人王也。粟散。即
0180a01: 國小王。散於天下。如粟之多。長者具十德。謂姓
0180a02: 貴。位高。大富。威猛。智深。年耆。行淨。禮備。上歎。下歸。
0180a03: 故為族姓之主。世間推讓也。隱居求志。行義達道。
0180a04: 名居士。愛談名言。即典雅之言也。三台。輔相。州牧。
0180a05: 縣長。悉號宰官。婆羅門。此云淨行。愛諸數術。即和
0180a06: 合占相。推步盈也。
0180a07: 若有男子好學出家至而為說法令其成就。
0180a08: 應入道四眾也。戒。謂比丘二百五十。尼倍之。言律
0180a09: 言禁者。比丘所持常律而已巳。尼則禁切尤詳。優婆
0180a10: 塞優婆夷。謂近事佛法男女。以五戒自守。堪任近
0180a11: 事出家二眾故。
0180a12: 若有女人內政立身至而為說法令其成就。
0180a13: 應主婦童真也。天子三公九卿等掌外政。三后九
0180a14: 妃等掌內政。所以修治家國。女主。即后妃也。命婦。
0180a15: 即公卿之妻受錫命者。國夫人。如論語君之妻
0180a16: 曰君夫人。大家。如後漢扶風曹世叔妻者。同郡班
0180a17: 彪之女。名昭。字惠姬。和帝數召入宮。令皇后貴人
0180a18: 師事焉。號曰大家。
0180a19: 若有諸天樂出天倫至而為說法令其成就。
0180a20: 應八部雜類也。藥。此云輕捷。乾闥婆。此云香陰。
0180a21: 新翻尋香行。帝釋樂神也。阿脩羅。新翻非天。以諂
0180a22: 詐無天行故。準普門品八部。此闕迦樓羅。即金翅
0180a23: 鳥也。緊那羅。形似人而頭有角。因呼為疑神。天帝
0180a24: 絲竹樂神也。小劣乾闥婆。摩呼羅伽。地龍。肇公云
0180b01: 大腹行也。有形。如休咎精明等。無形。如空散銷
0180b02: 沈等。有想。如神鬼精靈等。無想。如精神化為土木
0180b03: 金石等。皆非人也。六凡不舉地獄者。此類方沈幽
0180b04: 昏。未能聞法。則以施無畏力拔之。
0180b05: 是名妙淨三十二應至無作妙力自在成就。
0180b06: 結前應化。會歸所本也。示同類。心絕愛見。名妙
0180b07: 淨。依無作智。起大神用。名無作妙力。無作無為。隨
0180b08: 緣汎應。名自在成就。
0180b09: 世尊我復以此聞熏聞修至獲十四種無畏功德。
0180b10: 此明十四無畏之本也。蓋菩薩所證圓通之理。
0180b11: 在眾生悲仰之中。故云同也。由我不自觀音。而彼
0180b12: 獲脫苦。由我知見旋復。而彼不能燒。故云於我身
0180b13: 心獲無畏德。良以眾生悲仰純一同菩薩心。故感
0180b14: 聖加而獲諸無畏。此中意顯菩薩功德。故但云於
0180b15: 我身心獲無畏也。
0180b16: 一者由我不自觀音至觀其音聲即得解脫。
0180b17: 不自觀音以觀觀者。謂不隨聲塵所起知見。反照
0180b18: 自性也。不起知見。則無所妄。反照自性。則一切真
0180b19: 寂。無復苦惱可得。故令眾生隨觀其聲即得脫苦
0180b20: 也。斯蓋顯稱名脫苦之速。故云觀其音聲即得解
0180b21: 脫。非令苦惱眾生反觀音聲也。
0180b22: 二者知見旋復至大水所漂水不能溺。
0180b23: 由旋六根而復圓通。無復水火之相。故令眾生水
0180b24: 火不能燒溺也。
0180c01: 四者斷滅妄想心無殺害至亦如吹光性無搖動。
0180c02: 殺害起於妄想。既滅妄想。則心無殺害。故令眾生
0180c03: 入於鬼國鬼不能害也。熏於妄聞成真聞性。一根
0180c04: 既圓。則六根銷復同於聲聽。無復形礙。故令刀兵
0180c05: 猶如割水吹光也。
0180c06: 六者聞熏精明明法界至經過險路賊不能劫。
0180c07: 聞熏精明。爍彼幽暗。故不能視也。音性圓銷。則內
0180c08: 無所繫。觀聽返入。則外無所累。故枷鎖自脫也。音
0180c09: 聞兩立。則物我成敵。今滅音圓聞。則內外無待。故
0180c10: 能生慈力。無復怨敵矣。藥叉。如前。羅剎。云可畏。
0180c11: 鳩槃茶。厭魅鬼。毗舍遮。噉精氣鬼。富單那。熱病鬼。
0180c12: 九者熏聞離塵色所不劫至諸阿顛迦永離癡暗。
0180c13: 眾生以欲習合塵故為色劫。能以金剛三昧熏聞
0180c14: 成性。遂能離塵。成性則欲愛乾枯。離塵則根境不
0180c15: 偶。故雖有妖色。不能劫動矣。瞋由違情而起。對境
0180c16: 而生。音性純淨。無復妄塵。故圓融無違。無能所對。
0180c17: 無違無對。則不瞋矣。癡由妄塵所蔽。無明所覆。銷
0180c18: 塵則無蔽。旋明則無覆。故外之法界。內之身心。凝
0180c19: 瑩朗徹。離癡暗矣。性障。即癡也。阿顛迦。此云無善
0180c20: 心。內業有十。而壞滅法身。惟婬怒癡為甚。故舉三
0180c21: 以兼餘。
0180c22: 十二者融形復聞不動道場至眾人愛敬有相之女。
0180c23: 融形則礙滅。復聞則性真。故涉入世間。而無動無
0180c24: 壞。能十方供微塵佛。稟承其法各為法子。供佛
0181a01: 足福。稟法足慧。而能紹繼法王。有男子之道。故能
0181a02: 應其求也。六根圓通者。謂六根脫出六塵。同一圓
0181a03: 通性也。以同一性。故明照無二。圓通故含十方界。
0181a04: 明照故立大圓鏡。無二故立空如來藏。具此能承
0181a05: 順法門。受領無失。承順即坤儀柔德。受領即閨門
0181a06: 能事。有女子之道。故能應其求也。此既令求者滿
0181a07: 願。是亦拔其苦。而施與無畏也。
0181a08: 十四者此三千大千至施無畏力福備眾生。
0181a09: 圓通本根。妙含法界。一多平等。彼我無二。故令持
0181a10: 我名。福等於彼。當知修習得真圓通。則一身多身。
0181a11: 此界他方。一福德一名號。各各圓。無復涯異也。
0181a12: 是名下。總結。
0181a13: 世尊我又獲是圓通至四不思議無作妙德。
0181a14: 牒前所證。標起下文也。四者。謂現眾多容。誦一一
0181a15: 攝化眾生。圓應所求。不思議者。謂理出於無為。
0181a16: 神應於不測。是名不思議無作妙德。然前亦現形
0181a17: 應求。獨此名不思議者。前則略顯。此復深明。如於
0181a18: 一身現八萬首臂。固莫得而思議也。
0181a19: 一者由我初獲妙妙聞心至救護眾生得大自在。
0181a20: 由我初獲者。即指初於聞中所得也。妙妙聞心者。
0181a21: 謂初亡根塵。而心固已巳妙矣。此對麤之妙。非絕待
0181a22: 之妙。繼而境智雙亡。能所俱寂。故云妙妙。由是則
0181a23: 心精遺聞。六根不隔。一覺圓融。應現無滯也。首為
0181a24: 六用之總。臂表提接之悲。目表照了之智。各依本
0181b01: 數充之。以至八萬四千者。表依根本六用。根本智
0181b02: 悲。而汎應塵勞。得大自在也。一體之中。塵勞萬法。
0181b03: 慈威定慧。無所不備。而繼二十四聖示現者。明彼
0181b04: 所現雖各一端。圓而會之咸極於此。使悟入者。不
0181b05: 止二十五門。頓了八萬塵勞。法界理事。曾不離吾
0181b06: 一圓融淨覺之體。能同能異。即一即多。無邊剎海。
0181b07: 德用周。十方身土。境相相入。邪正吉凶之術。養
0181b08: 生安物之方。法法圓通。塵塵具足矣。或曰。八萬四
0181b09: 千。特表法耳。一身何所施乎。是特以有思惟心。測
0181b10: 度菩薩圓通境界也。夫身含十。毛端現剎。彼空
0181b11: 與剎。又不啻如首臂而已巳。彼八萬四千首臂。猶人
0181b12: 之八萬四千毛孔耳。未足異也。聖人之言。即事即
0181b13: 理。既曰不思議德。無以限意思之議之。爍迦羅。云
0181b14: 金剛。堅固不壞也。母陀羅。云印。各有妙印也。清淨
0181b15: 寶目。離塵合覺也。慈以攝化。威以折伏。定以復湛。
0181b16: 慧以開覺。通指眾多妙容也。
0181b17: 二者由我聞思脫出六塵至捨身珍寶求我哀愍。
0181b18: 由我六根脫出六塵。成一圓融寶覺。故得如聲度
0181b19: 垣不能為礙。因無礙故。能現形誦。施與無畏也。
0181b20: 本根清淨。則一切無著。故能令眾生捨諸慳著也。
0181b21: 求我哀愍者。哀愍受之。而為施作佛事也。
0181b22: 四者我得佛心證於究竟至求大涅槃得大涅槃。
0181b23: 得佛心者。謂上合諸佛本妙覺心也。由得佛心證
0181b24: 於究竟。故能以珍寶供養諸佛。傍及眾生。使彼所
0181c01: 求如願也。
0181c02: 佛問圓通我從耳門至故觀音名十方界。
0181c03: 結答本因也。初於聞中入流亡所等。是從耳門得
0181c04: 圓照也。由得圓照三昧。故隨緣應化得大自在。因
0181c05: 入下。結歸本根。由我下。明因果名實。謂因心能以
0181c06: 觀照返聽。故果號觀音。實洞十方。故名亦界。
0181c07: 爾時世尊於師子座至梵唄詠歌自然敷奏。
0181c08: 前說圓通之法。此顯圓通之瑞而應之也。諸佛五
0181c09: 體同放寶光者。表證性明極。則寶覺圓融全體發
0181c10: 現也。寶光交照。表自他之理互融。會中菩薩羅漢。
0181c11: 即二十四聖之儔。佛光亦灌其頂者。印其修證等
0181c12: 無優劣也。林木演音。表依正之性不二。謂圓通既
0181c13: 現前。則一切聲是佛聲。一切色是佛色。無非悟入
0181c14: 之處。無非圓通之理也。大眾普獲金剛三昧者。因
0181c15: 此皆能破惑障悟圓通也。天雨寶華。空現寶色。地
0181c16: 隱山河。界含塵剎。表證圓通性。則無作妙行自然
0181c17: 分披。寶明空覺全體發現。有為習漏當不復生。眾
0181c18: 塵廓然無復隔越也。梵唄詠歌自然敷奏者。能使
0181c19: 法界永離眾苦。常得妙樂也。聖人所演圓通法門。
0181c20: 奧旨妙利詳悉若此。故眾瑞詳而應之。
0181c21: 於是如來告文殊師利至何方便門得易成就。
0181c22: 印前所證。敕選根門也。歸元證性。雖無差別。隨方
0181c23: 應機。自有難易。故敕大智選擇也。
0181c24: 文殊師利法王子奉佛慈旨至承佛威神說偈對佛。
0182a01: 文殊智德之主。言用莫測。斷割無疑。與奪眾心。誰
0182a02: 不緘默。故承佛旨敬而說偈。於說偈中。將揀根門。
0182a03: 先明覺性。次辨迷妄。後示歸元。於歸元中選耳根
0182a04: 為易者。謂若無迷悟。豈有修行。蓋迷一真。遂成諸
0182a05: 妄。物無終否。故有悟期。悟逐根門。遂分遲速。故唯
0182a06: 選耳根。為初心方便也。
0182a07: 覺海性澄圓圓澄覺元妙。
0182a08: 真覺之性。猶如大海澄湛圓明。而圓澄覺性元來
0182a09: 自妙。此即人人本來圓通者也。
0182a10: 元明照生所至想澄成國土知覺乃眾生。
0182a11: 元明照。即上本明之性也。圓澄覺體。本來明照。由
0182a12: 迷本明而起無明。故生所也。有相當情。無相即隱。
0182a13: 故云所立照性亡。性真既隱。空覺遂分。根器二界。
0182a14: 遂因迷頑妄想安立。故妄想凝結。則成無情國土。
0182a15: 妄識知覺。則成有情眾生。則彼澄妙者。莫得而圓。
0182a16: 莫得而通矣。
0182a17: 空生大覺中至漚滅空本無況復諸三有。
0182a18: 牒上以明迷澄圓而成根器。融根器則歸澄圓也。
0182a19: 大覺海中。本絕空有。由迷風飄鼓。妄發空漚。而諸
0182a20: 有生焉。迷風既息。則空漚亦滅。所依諸有遂不可
0182a21: 得。而空覺圓融復歸元妙矣。有漏兼有情。三有含
0182a22: 情器。諸三有。指微塵國土中三有也。
0182a23: 歸元性無二至初心入三昧遲速不同倫。
0182a24: 此明選擇圓通之意也。蓋二十五聖。歸元無異。方
0182b01: 便不同。在乎聖性。逆順皆通。不容料揀。其如初心
0182b02: 遲速異宜。故須選擇也。所謂順逆者。觀音耳根則
0182b03: 順。餘聖諸門則逆。蓋對此方之機說也。
0182b04: 色想結成塵至能所非涉云何獲圓通。
0182b05: 前憍陳那等因六塵圓悟。而此皆揀去者。彼所謂
0182b06: 聖性無不通。此所謂初心不同倫。則凡所不取。皆
0182b07: 以不宜初心。意取耳根獨宜也。今揀六塵。以色能
0182b08: 起想結塵。使精性不徹。聲唯局名句味。不該不。
0182b09: 味。意味也。伊。猶唯也。香因根有。離則元無。味非本
0182b10: 然。因舌知有。觸因身顯。無身不明。此皆因根而覺。
0182b11: 有無不恒。故不能獲圓通也。法塵非相。獨意能緣。
0182b12: 內潛意根。故稱內塵。能所角立。能非是所。既不
0182b13: 涉。云何獲圓。
0182b14: 見性雖洞然至想念不可脫云何獲圓通。
0182b15: 見性但約四維以論。故虧一半。鼻闕中交。故云支
0182b16: 離。蓋圓通之性涉入無間者。既有支離。不能無間。
0182b17: 云何獲圓。舌不因味而能覺了。乃為無端。且舌根
0182b18: 為識所依。應名舌入。今文語倒。但是舌入非無端
0182b19: 耳。身與觸塵。皆合知而離不知。故云同也。既離皆
0182b20: 不知。則各非圓覺觀矣。蓋圓通之性冥會萬法者。
0182b21: 既知與無知各有涯量。不能冥會。云何獲圓。湛了
0182b22: 終無見。如精了不能徹也。以雜亂思。於湛了性終
0182b23: 無能見故。
0182b24: 識見雜三和至念緣非離物云何獲圓通。
0182c01: 論云二和生識。謂根境和合。識生其中。今言三和
0182c02: 者。能所合說也。三者和合。窮之本自無體。故曰非
0182c03: 相。根境和合則有。不合則無。故曰無定也。普賢用
0182c04: 心聞。故能知他方沙界外事。此由修法界行大因
0182c05: 所生。非初心能入也。孫陀羅散亂。佛欲攝住其心。
0182c06: 令觀鼻端。此特權機而已巳。蓋真心無住。有住則妄
0182c07: 矣。教依舌識說法。開悟必先成就辨才者。如富樓
0182c08: 那從曠劫來辨才無礙。佛教說法成阿羅漢。豈非
0182c09: 開悟先成者耶。然其所說名句之體。且非無漏之
0182c10: 法。是故簡之。波離持戒使無所犯。但檢束其身而
0182c11: 已巳。無身則無所束。故不該不也。目連神通。本乎
0182c12: 宿因。何關軌法意識而得顯現。且意識有念有緣。
0182c13: 不能離物。云何獲圓。法即軌法。分別即意識也。
0182c14: 若以地性觀至因果今殊感云何獲圓通。
0182c15: 持地平填。尚涉有為。非實聖性。月光水觀。未離想
0182c16: 念。難契如如。蓋如如之理。非覺觀之法故也。烏芻
0182c17: 瑟摩聞說欲火而生厭離。是厭有也。既有欣厭。非
0182c18: 真解脫。璃光觀風性動則與寂對。有對非覺也
0182c19: 晦昧為空。故云昏鈍非覺。無覺異覺。云何獲圓。彌
0182c20: 勒修唯識觀。而所觀之識念念生滅。存心觀之己巳
0182c21: 妄。況獲圓通耶。勢至修念佛行。而念性即生滅法。
0182c22: 依生滅因求常住果。是殊感也。已巳上二十四聖。皆
0182c23: 由所得圓通本根。非此土當機。乃為所簡。又若不
0182c24: 杜塞諸門。焉能令一門深入。故知簡聖。全是為機。
0183a01: 豈文殊之有慢心。諸聖之有慚德。古謂此等龍門
0183a02: 點額。寧不長吁者。鄙哉。
0183a03: 我今白世尊至欲取三摩提實以聞中入。
0183a04: 前揀諸門。此選耳根也。娑婆世界耳根最利。故用
0183a05: 音聲以為佛事。由從耳根聞聲。引起聞慧。緣名句
0183a06: 文。即聞無聞。故云清淨在音聞也。因聞教已巳。然後
0183a07: 思惟修習。取三摩地。亦不離聞。故云欲取三摩實
0183a08: 以聞入也。然聖人設教隨方不同。或有佛土以佛
0183a09: 光明而作佛事。或有佛土以佛菩提樹而作佛事。
0183a10: 乃至或以園林臺觀。或以空。或以寂無說示。如
0183a11: 香積佛國無文字說。但以眾香。令諸天人得入律
0183a12: 行。而此方教體。必藉音聞。欲取正定必由聞入者。
0183a13: 各隨機緣故也。蓋彼諸佛土無非利智。故機緣默
0183a14: 契出乎言象。而堪忍眾生迷本循聲昏惑障重。必
0183a15: 藉聞熏聞修以銷塵除障。然後可入。然以聞為入
0183a16: 者。特得其門而已巳。必期於遺聞反聞。然後為至也。
0183a17: 夫至於遺聞反聞。則佛光明菩提樹。乃至寂無說
0183a18: 示處。皆可入矣。
0183a19: 離苦得解脫至救世悉安寧出世獲常住。
0183a20: 初聯歎觀音脫苦得樂也。於沙劫入塵國。歎三十
0183a21: 二應也。得自在施無畏。歎四不思議十四無畏也。
0183a22: 妙音觀音。歎隨德之名也。梵音潮音。歎隨名之實
0183a23: 也。以說法不滯為妙音。尋聲救苦為觀音。音性無
0183a24: 著為梵音。應不失時為潮音。末聯總歎眾德。能救
0183b01: 世間苦。能與出世樂也。
0183b02: 我今啟如來至五根所不齊是則通真實。
0183b03: 觀音所說。即從耳門圓照得真圓通等事。目非下。
0183b04: 初斥眼等五根不得真通。隔垣下。獨取耳通之真
0183b05: 也。口鼻身俱合中知。若將身以合方知句。居口鼻
0183b06: 上。其義方順。蓋語倒耳。
0183b07: 音聲性動靜至覺觀出思惟身心不能及。
0183b08: 動靜有無。皆屬聲塵。耳根圓離。不隨生滅。是則常
0183b09: 性之真也。無聲號無聞。指阿難聞鐘之事。縱令下。
0183b10: 讚顯常性也。五根皆待意思。有無不常。唯耳在夢
0183b11: 能聞杵音。是不為不思而無也。又耳根聞性。出乎
0183b12: 覺觀思惟。勝餘根矣。
0183b13: 今此娑婆國至豈非隨所淪旋流獲無妄。
0183b14: 此令旋流返本也。謂心性不明。依聲論明。欲人達
0183b15: 本忘言耳。而人返迷本循聲。以至落邪淪妄。豈非
0183b16: 隨聲之所淪溺。故令旋流返本以息妄淪也。娑婆
0183b17: 學者。多徒事強記。落邪淪妄。不知返本。故託阿難
0183b18: 以警之。上來佛命文殊。於二十五行選揀當根。使
0183b19: 阿難開悟。文殊說偈對佛。至此揀根既畢。下乃宣
0183b20: 告阿難以及大眾。發明旋倒聞機反聞自性之說。
0183b21: 是亦密奉如來開悟之慈旨也。後至誠如佛世尊
0183b22: 下。復結歸對佛之辭以終偈焉。
0183b23: 阿難汝諦聽至將聞持佛佛何不自聞聞。
0183b24: 金剛如幻三昧。即觀音如來所授如幻聞熏聞修
0183c01: 金剛三昧也。三世諸佛皆從此出。故名佛母。汝聞
0183c02: 下。責過勸修。謂將汝循聲之妄聞。以持佛佛之言
0183c03: 教。何不反聞自性以求解脫乎。上聞。能照之智。下
0183c04: 聞。所照之理。
0183c05: 聞非自然生至一根既返源六根成解脫。
0183c06: 聞即耳根。聲即耳境。上既警其自聞。今乃略示修
0183c07: 相。蓋根因境有。皆即妄塵。故應以觀旋而脫之。而
0183c08: 無能脫者。斯返真源。一根返真。六皆脫妄矣。
0183c09: 見聞如幻翳至摩登伽在夢誰能留汝形。
0183c10: 見聞幻翳。指妄根也。三界空華。指妄境也。以皆妄
0183c11: 故。聞復則翳除。塵銷則覺淨。所以根返源而塵清
0183c12: 淨也。根塵既銷。覺體圓淨。覺圓淨故。內瑩發光。故
0183c13: 得寂照含於空。卻觀世間猶如夢事。且摩登在
0183c14: 夢。了不可得。誰能留汝使不解脫哉。
0183c15: 如世巧幻師至息機歸寂然諸幻成無性。
0183c16: 喻明一返六脫也。幻師。喻一精明。幻作男女。喻動
0183c17: 成六根。機。喻動心。息機寂然諸幻無性。喻一返六
0183c18: 脫。蓋諸根運動。本於一機。故休息一機而歸寂然。
0183c19: 則諸幻無性也。
0183c20: 六根亦如是至餘塵尚諸學明極即如來。
0183c21: 合上一返六脫也。一精明。合上幻師。分成六和合。
0183c22: 合上幻作諸男女。一處成休復。合上息機歸寂然。
0183c23: 六用皆不成。合上諸幻成無性。蓋六根流逸。本乎
0183c24: 一心。故以觀慧反照。使一處休復。則六用不成。想
0184a01: 塵識垢。應念消亡。即得妙圓明性。細惑未盡。尚須
0184a02: 修學。惑盡明極。即如來矣。
0184a03: 大眾及阿難至我亦從中證非惟觀世音。
0184a04: 結指耳根。令其從事也。蓋聞機外逸。則迷本循聲。
0184a05: 故名顛倒。能以觀慧旋倒聞機。反照聞性。則脫根
0184a06: 塵。獲聞自性。即資此性成無上道。此圓通實如是
0184a07: 也。涅槃門者。出生死證真常之要道也。三世果人
0184a08: 莫不由此。未來學人當依是法。
0184a09: 誠如佛世尊至非是長修學淺深同說法。
0184a10: 成就不生不滅涅槃妙心。惟耳根為最。餘則佛之
0184a11: 威神如被。令即己巳事而捨塵勞。非始終長修。淺深
0184a12: 同說之法也。欲其長修同說。無如觀音法門矣。如
0184a13: 那律失明而旋見。畢陵觸刺剌而遺身。烏芻厭欲而
0184a14: 登覺。持地待佛而銷塵。皆即己巳事而已巳。
0184a15: 頂禮如來藏至圓通超餘者真實心如是。
0184a16: 初二句禮佛。謂果體之中。含藏功德。超脫諸漏。不
0184a17: 可以有無思議也。次二句請加。方便下。結歸本根。
0184a18: 真實心者。文殊指已巳選圓通心也。
0184a19: 於是阿難及諸大眾至阿耨多羅三藐三菩提心。
0184a20: 敘海眾聞法獲益也。阿難等方悟圓通從耳根入。
0184a21: 故云明了其家所歸道路。蓋圓通妙門。言下頓開。
0184a22: 諸佛正果。由斯可冀。故觀佛菩提及大涅槃。身心
0184a23: 了然。特少進趨耳。故譬遠遊未歸。明了道路也。普
0184a24: 會大眾。亦悟聞性。銷塵旋明。故得本離塵。獲法眼
0184b01: 淨。性比丘尼。由妙性圓通。諸漏永盡。成阿羅漢。無
0184b02: 等等者。物無與等。而能與物為等。此得妙圓通。上
0184b03: 同下合之德也。無量眾生皆發是心者。因聞是道
0184b04: 而希慕願樂也。
0184b05: 阿難整衣服於大眾中至於菩提心得無退屈。
0184b06: 因悟圓通從耳根入。故云心圓明。悲欣者。悲昔
0184b07: 不聞。欣今得悟。又念未來眾生未悟故悲。觀現前
0184b08: 大眾得益故欣也。菩薩四誓。以度人為先。如來十
0184b09: 號。以應世為本。當知五住究盡。二死永亡。方云得
0184b10: 度。今阿難現居分段。故曰未度。雖然。且欲將以是
0184b11: 法度人。而恐末劫多難。邪魔妄作。易退覺心。故請
0184b12: 攝心遠魔。安立道場清淨軌則也。然修道文初。先
0184b13: 明止觀二決定義。次示解結當於結心。以至諸聖
0184b14: 所陳。文殊所示。依之修行。可謂至矣。此復問攝心
0184b15: 遠魔之法者。良由末世眾生。心浮力弱。不先持戒。
0184b16: 難入正定。故重發起世尊。舉揚清淨明誨。令人因
0184b17: 戒生定。因定發慧。則三決定義具。而修行之要始
0184b18: 備矣。是以雖示止觀修進之方。必假重施戒品。至
0184b19: 於下明三種漸次。及五十七位。即依此進修。窮盡
0184b20: 妙覺。則知此三。乃出苦之要津。證聖之捷徑也。
0184b21: 爾時世尊於大眾中至是則名為三無漏學。
0184b22: 此示攝心遠魔之要也。言三決定義者。謂此三乃
0184b23: 決定成佛之因。佛佛決定說。行人決定修也。三藏
0184b24: 之中。毗奈耶律藏。此大小乘戒之通稱。小乘稟法
0184c01: 為戒。麤治其末。大乘攝心為戒。細絕其本。法戒則
0184c02: 無犯而已巳。心戒則無思犯也。夫能攝心。則定由是
0184c03: 生。慧由是發。三者圓明。則諸漏永盡。故名三無漏
0184c04: 學。此下別示四重。則十戒之初。婬殺盜妄。四波羅
0184c05: 夷。為根本重罪。所謂其心不婬。其心不偷者。皆使
0184c06: 無思犯也。攝持軌則。莫尚乎此。能如是攝心。則不
0184c07: 墮魔鬼等道。故知心戒誠。攝心遠魔之要術也。
0184c08: 阿難云何攝心我名為戒至各各自謂成無上道。
0184c09: 眾生皆因婬欲而正性命。故纏生死。若欲愛乾枯。
0184c10: 則殘質不續矣。魔亦多智修禪。為不斷婬。故不成
0184c11: 聖道。帶婬修禪。必落此類。且犯四重禁。罪在地獄。
0184c12: 今以修禪之功。且落魔鬼等道。若約未來輪轉。則
0184c13: 應備歷三途。
0184c14: 我滅度後末法之中至第一決定清淨明誨。
0184c15: 末世眾生。無正法眼。多被魔惑。預須戒備。勿遭誘
0184c16: 攝也。但貪欲愛。不顧陷墜。名落愛見坑。諸經戒殺
0184c17: 居首。為設化以慈悲為本。此經婬戒居首。為真修
0184c18: 以離欲為本。蓋欲氣麤濁。染污妙明。欲習狂迷。易
0184c19: 失正受。續生死。喪真常。莫甚於此。故須首戒。而為
0184c20: 清淨第一明誨也。觀阿難起教。示遭邪染。而厥初
0184c21: 發心。先厭欲濁。至於三漸次中。一一首懲。然後身
0184c22: 心妙圓。獲大安隱。十信初心。由欲愛乾枯。而慧性
0184c23: 圓明。遂階等妙。諸世間人。由心不流逸。澄瑩生明。
0184c24: 漸乎六天。是故真修內攝。必先離欲也。
0185a01: 是故阿難若不斷婬至不如此說即波旬說。
0185a02: 婬機者。婬謂婬事。機謂婬心。心能發業故曰婬機。
0185a03: 心事俱離。離性亦離。則一無所住。故菩提可冀也。
0185a04: 阿難又諸世界六道眾生至食眾生肉名為釋子。
0185a05: 佛化初行。隨事漸制。權許五淨耳。不見。不聞。不疑。
0185a06: 自死。鳥殘。為五。神力所化。本無命根。名淨。此乃小
0185a07: 乘權宜。若真慈真脫。皆在所斷。故梵網初演。涅槃
0185a08: 終談。莫不切禁也。此列五淨。而他經或三或七。涅
0185a09: 槃或九者。特開合耳。淨肉。又除人蛇象馬驢狗獅
0185a10: 子狐豬獼猴十種之外。蓋此十種。縱不見不聞而
0185a11: 殺。亦不可食也。
0185a12: 汝等當知是食肉人至取諸眾生血肉充食。
0185a13: 修禪避罪。反乃行殺。塞耳避人。反乃高聲。是欲隱
0185a14: 彌露也。不故蹋。不故拔。仁慈之至。猶及草木。況食
0185a15: 眾生肉耶。
0185a16: 若諸比丘不服東方至不如此說即波旬說。
0185a17: 東方不無裘毳。西土不無絲綿。各以多分言也。酬
0185a18: 還宿債。不遊三界。上句當在下。譯人語倒也。足不
0185a19: 離地者。劫初之人。體有飛光。足若御雲。由乎食地
0185a20: 肥。啗香稻。故其體堅重。而足不離地也。身。血肉骨
0185a21: 髓也。身分。裘毳乳酪也。身服食。心貪求。故曰二途
0185a22: 必須併斷也。
0185a23: 阿難又復世界六道眾生至各各自謂成無上道。
0185a24: 不與而取。皆為偷盜。分越所酬。猶徵其剩。況乃盜
0185b01: 取。得無反徵。此所以生死相續也。邪道奸欺。偷者
0185b02: 必落其類。
0185b03: 我滅度後末法之中多此妖邪熾盛世間至由是疑
0185b04: 誤無量眾生墮無間獄。應作稗。恐傳寫之訛。故註以稗義釋之。
0185b05: 方。法也。僧祗律云。乞食謂之分衛。謂分施眾僧。衛
0185b06: 護道力。肇法師云。乞食略有四義。一為福利眾生。
0185b07: 二為折伏憍慢。三為知身有苦。四為除去滯著。今
0185b08: 經令其捨貪不自熟食。即除去滯著也。成菩提道。
0185b09: 即衛護道力。福利眾生也。寄於下。謂殘生寓於三
0185b10: 界。如旅泊然。而示一往還。去已巳無返。如是了知。豈
0185b11: 事畜藏。何所顧戀。皆所謂循方也。不能循方。潛奸
0185b12: 稱善。自謂果人。異言惑。令人恐怖失心。巧取多
0185b13: 求。過處其家耗散。敗法毀則。故號賊人。雖服佛之
0185b14: 服。而大法小販。是假我衣服。稗販如來。稗販。言小
0185b15: 販也。甚至稱造業為佛法。非具戒為小乘。負己巳靈
0185b16: 於闡提。誤眾生於地獄。若斯人也。可不痛哉。
0185b17: 若我滅後其有比丘至如我馬麥正等無異。
0185b18: 身為業本漏緣。無始已巳來為之貪求積債。今能捨
0185b19: 之作無上業。故能酬宿債脫諸漏也。蓋一切難捨
0185b20: 無過己巳身。難捨能捨。則自餘貪愛決能棄捨。故曰
0185b21: 是人於法已巳決定心。苟能捨身。而心不決捨。則徒
0185b22: 增業苦。無益於道。故下云必使身心二俱捐捨也。
0185b23: 佛為宿詬比丘可食馬麥。故證果後於毗蘭邑食
0185b24: 之。示宿債必酬也。
0185c01: 汝教世人修三摩地至不如此說即波旬說。
0185c02: 衣不畜。視毀如讚。此於利害二途。身心俱捨也。
0185c03: 身肉骨血與眾生共。則不私其身。不顧其生。又捨
0185c04: 之至也。行能至此。則其心不偷可知矣。阿含稱所
0185c05: 畜物。可以資身進道。薩婆多論許百物各可畜一。
0185c06: 皆不了義也。
0185c07: 阿難如是世界六道眾生至沈三苦海不成三昧。
0185c08: 於四果十地未得謂得。名大妄語。貪其供養。求己
0185c09: 尊勝。名愛魔。妄起邪見。謂已巳齊聖。名見魔。皆大妄
0185c10: 也。一顛迦。即一闡提。貝多羅樹以刀斷。則不復活。
0185c11: 喻大妄人永絕善根。三苦海者。三途也。
0185c12: 我滅度後敕諸菩薩至如噬臍人欲誰成就。
0185c13: 佛密因者。即菩薩羅漢所行密行也。若以密行輕
0185c14: 告未學。即泄佛密因。此既云唯除命終陰有遺付。
0185c15: 則不輕言未學泄佛密因矣。我教比丘下。牒未得
0185c16: 謂得。求己巳尊勝之事。而深責也。淨名曰。直心為道
0185c17: 場。無假故。左傳噬臍。謂終莫能及也。今之自稱
0185c18: 得上人法者多矣。宜以經言為誡。
0185c19: 若諸比丘心如直絃至不如此說即波旬說。
0185c20: 向以妄。故終莫成就。此能真實。故印其成就也。
0185c21: 上明四重戒竟。初標三學。而終止四戒者。定慧已
0185c22: 備前二決定義及諸聖觀門矣。
0185c23: 大佛頂如來密因修證了義諸菩薩萬行首楞嚴經
0185c24: 纂註卷第六
