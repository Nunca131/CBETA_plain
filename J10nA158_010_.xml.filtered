0054b01: 密雲禪師語錄卷第十
0054b02: 嗣法門人通門編
0054b03: 頌古
0054b04: 世尊初生。
0054b05: 纔出胞胎脫體彰指天指地為人揚引他無限癡男
0054b06: 女天上人間沒處藏。
0054b07: 世尊敕阿難持缽。
0054b08: 佛佛儀容要現前瞿曇為說老婆禪可憐慶喜
0054b09: 去猶待人呼倒剎竿。
0054b10: 世尊拈花。
0054b11: 世尊脫體風流迦葉渾身賣俏當時百萬人天只見
0054b12: 拈花微笑。
0054b13: 女子出定。
0054b14: 出得出不得無在無不在女子與瞿曇靈山元一隊
0054b15: 君不見臺山路口驀直婆明州市裡憨布袋。
0054b16: 楞嚴經世尊於大眾中舒金色臂摩阿難頂告示
0054b17: 阿難及諸大眾有三摩提名大佛頂首楞嚴王具
0054b18: 足萬行十方如來一門超出妙莊嚴路。
0054b19: 大慈世尊真大慈舉手以摩阿難頂咸作哀憐攝受
0054b20: 看幾人能此發深惺。
0054b21: 吾不見時何不見吾不見之處若見不見自然非
0054b22: 彼不見之相若不見吾不見之地自然非物云何
0054b23: 非汝。
0054b24: 空山不見人但聞人語響返景入深林復炤青苔上。
0054b25: 若能推者即是汝心則是認賊為子修山主云若
0054b26: 能推者不是汝心則是認賊為子。
0054b27: 如今推也是子是賊度體裁衣短長自識。
0054b28: 若能轉物即同如來。
0054b29: 若能轉物即如來黃面瞿曇好掌腮未舉已巳前先薦
0054b30: 得翻身獨步上天台。
0054c01: 圓覺經居一切時不起妄念於設妄心亦不息滅
0054c02: 住妄想境不加了知於無了知不辨真實。
0054c03: 明明見了非他見了了嘗知無別知山月如銀牽老
0054c04: 興閒行不覺過峰西。
0054c05: 法華經假使滿世間皆如舍利弗盡思共度量不
0054c06: 能測佛智。
0054c07: 如何是佛智其汝謾商量人貧覺智短馬瘦見毛長
0054c08: 咦嘻咄參。
0054c09: 此經開方便門示真實相深固幽遠無人能到。
0054c10: 你知我不知我到你不到彼此自分明咄哉黃面老。
0054c11: 金剛經凡所有相皆是虛妄若見諸相非相即見
0054c12: 如來。
0054c13: 明明百草頭明明祖師意衲僧若恁麼何曾摸著疊。
0054c14: 經首題字。
0054c15: 以字不成八字錯碧眼胡兒難註腳我土聰明人強
0054c16: 名天將夫子為木鐸。
0054c17: 維摩默然。
0054c18: 居士何曾是默然文殊不二妄加呈白雲影裡怪石
0054c19: 露只可惺惺不可名。
0054c20: 七賢聖女遊屍陀林。
0054c21: 陰陽不涉間田地叫不應山何處所突然伸出個拳
0054c22: 頭無根樹子花朵朵。
0054c23: 舍利弗入城遙見月上女出城。
0054c24: 僧女相逢在市廛交頭接耳語喃喃月上女太無端
0054c25: 如他去也甚何堪。
0054c26: 迦葉召阿難。
0054c27: 金襴傳外別何傳驀召阿難似可堪倒卻門前剎竿
0054c28: 著阿難依舊被他謾。
0054c29: 傅大士見梁武帝不起。
0054c30: 大小傅大士一款便成招雖然身不動爭柰舌頭搖。
0055a01: 傅大士披衲頂冠靸履見梁武帝。
0055a02: 道冠儒履佛袈裟無限平人被此遮三事問來三指
0055a03: 破至今猶有眼生花。
0055a04: 布袋和尚。
0055a05: 一個破布袋袋盡大千界無柰渾身沒處藏卻向人
0055a06: 前生捏怪。
0055a07: 達磨面壁。
0055a08: 老胡九年冷坐爭柰無人勘破我若當時看見劈脊
0055a09: 一拳打倒。
0055a10: 三祖懺罪。
0055a11: 滿身瘋恙滿身愁覓罪分明叵得繇從此通身都改
0055a12: 變正生瘋處正風流。
0055a13: 五祖弘忍大師。
0055a14: 誰是前身孰後身分明有口也難伸無端累彼周家
0055a15: 女疑殺世間多少人。
0055a16: 道明禪師趁盧行者。
0055a17: 妄將衣缽便為然不信端繇有悟緣盡力不能提得
0055a18: 起始疑衣缽不虛傳不虛傳乞方便莫思惡兮莫思
0055a19: 善正與麼時明上座那個分明本來面。
0055a20: 忠國師三喚侍者。
0055a21: 國師三喚出枯腸侍者連聲舉廣長負吾負汝重註
0055a22: 腳至今天下亂摶量。
0055a23: 南嶽懷讓禪師。
0055a24: 恁麼來兮甚麼物不似一物還似屈堂堂直下用無
0055a25: 私後代兒孫施棒喝。
0055a26: 青原行思禪師。
0055a27: 聖諦不為階不落還似情存捨兩頭臥龍若解翻身
0055a28: 轉始可全提向上籌。
0055a29: 青原因僧問佛法大意云廬陵米作麼價。
0055a30: 青原老喫廬陵飯米價猶來似不知端的見他何大
0055b01: 意莫教辜負兩行眉。
0055b02: 馬祖三十年不曾少鹽醬。
0055b03: 馬師說法足鹽醬盡十方人皆供養若是衲僧沾著
0055b04: 唇一條窮命通身喪。
0055b05: 百丈捲席。
0055b06: 馬祖陞堂百丈捲席分明一貫兩個五百。
0055b07: 馬祖即心即佛非心非佛。
0055b08: 即心即佛非心非佛大小馬師舌頭無骨。
0055b09: 馬祖不安。
0055b10: 日面月面晝夜嘗現孰信盲人卻自能見。
0055b11: 百丈野狐。
0055b12: 不昧不落舌拄上齶一任諸人胡穿亂鑿。
0055b13: 不落不昧聲出皮袋百丈野狐兩個一對。
0055b14: 百丈再參馬祖。
0055b15: 馬師喝下意非嘗百丈聾時據有方堪笑而今效顰
0055b16: 者誰知黃檗舌頭長。
0055b17: 女子哭上法堂。
0055b18: 爺娘俱喪孰為親大哭嗥咷苦獨身選日一時都葬
0055b19: 卻至今疑殺世間人。
0055b20: 南泉牧牛。
0055b21: 不如隨分綃些些一種風流出當家兩角橫分開正
0055b22: 眼騰騰任運自生涯。
0055b23: 南泉庄上喫油餈。
0055b24: 偷喫油餈阿誰見你不說不知不識廉恥。
0055b25: 南泉平嘗心是道。
0055b26: 平嘗心是道南泉是王老日用事無餘全身入荒草。
0055b27: 歸宗斬蛇。
0055b28: 廬嶽宗師特異嘗險行惡道作慈航賺他無限癡男
0055b29: 女開眼堂堂入鑊湯。
0055b30: 盤山云光境俱忘復是何物洞山云光境未忘復
0055c01: 是何物。
0055c02: 忘不忘時境復何思量貧恨一身多可憐昔日王羲
0055c03: 之卻寫黃庭換白鵝。
0055c04: 東寺云心不是佛智不是道劍去久矣爾方刻舟。
0055c05: 衝開碧落松千尺截斷紅塵水一溪飽食高眠人不
0055c06: 識日從東畔又沉西。
0055c07: 魯祖面壁。
0055c08: 池陽老子本堂堂纔見僧來轉放光獨耀無私人不
0055c09: 薦翻為面壁錯商量。
0055c10: 龐居士參馬祖。
0055c11: 一口吸盡西江水多少行人作道理野老年來氣力
0055c12: 頹只顧早眠井晏起。
0055c13: 龐居士無生話偈。
0055c14: 男不婚女不嫁團圞共說無生話無生話沒縫罅三
0055c15: 十山藤猶好打。
0055c16: 龐婆入鹿門寺作齋。
0055c17: 維那對眾要宣揚卻自婆婆做一場梳插髻邊便歸
0055c18: 去闍黎不薦太茫茫。
0055c19: 藥山石上坐次。
0055c20: 不為不閒坐笑倒破灶墮有人來問我正好驀面唾。
0055c21: 藥山陞座眾纔集便下座歸方丈師著語云看破
0055c22: 了也院主問其故山云經有經師論有論師爭怪
0055c23: 得老僧師著語云看破了也。
0055c24: 一看破二看破人人鼻孔下頭大珍重諸人摸取好
0055c25: 若摸錯時休怪我。
0055c26: 藥山看經。
0055c27: 梵語唐言總一般言端端更語端端要知遮得何人
0055c28: 眼試把牛皮仔細看。
0055c29: 李翱見藥山。
0055c30: 雲在青天水在瓶藥山無地可容身真金自是真金
0056a01: 價終不和沙賣與人。
0056a02: 丹霞燒水佛向火。
0056a03: 木佛燒來身體暖眉鬚墮落面皮光明明果報無藏
0056a04: 處堪笑時人亂度量。
0056a05: 溈山踢倒淨瓶。
0056a06: 百丈舉起少火溈山直下看破翻身踢倒淨瓶壓倒
0056a07: 華林首座。
0056a08: 溈山見劉鐵磨來云老牸牛汝來也磨云來日臺
0056a09: 山大會齋和尚還去麼溈放身作臥勢磨便出去。
0056a10: 一似戲話一似相罵得人一牛還人一馬作臥便行
0056a11: 可知禮也。
0056a12: 溈山問仰山終日與子商量成得甚麼邊事仰空
0056a13: 中畫一畫溈云若不是吾終被汝惑。
0056a14: 忙忙空裡畫一畫寂子已巳被溈山惑一畫溈山不受
0056a15: 瞞千古萬古堪為則。
0056a16: 黃檗在鹽官殿上禮佛。
0056a17: 一棒一條痕一掌一握血要知不著佛法僧所得試
0056a18: 看血痕何處出。
0056a19: 裴相國拓佛安名。
0056a20: 佛之一字繇來覺馬字驢名總一般了知性字原無
0056a21: 我喚著東西便喜歡。
0056a22: 子湖看狗。
0056a23: 于湖一隻狗取人足心首未見忽聞名渾身覺一口。
0056a24: 白馬曇炤禪師。
0056a25: 一生叫快活臨終卻叫苦拈起枕子時大蟲元是虎
0056a26: 珍重諸人切忌莽鹵擬議量東秦西魯。
0056a27: 陸亙大夫問南泉天地同根話。
0056a28: 天地同根物一體黃鶯啼在深花裡可憐大夢未醒
0056a29: 人空聽好音迷自己巳。
0056a30: 夾山參船子。
0056b01: 離鉤三寸如何道一橈打入洪波跳忽覺來時自點
0056b02: 頭請續此句。
0056b03: 趙州問南泉知有底人向甚麼處去泉云山前檀
0056b04: 越家作一頭水牯牛去州云謝師指示泉云昨夜
0056b05: 三更月到窗。
0056b06: 擎頭戴角果軒昂趙老當頭奪父強知有底人何處
0056b07: 去月明依舊炤寒窗。
0056b08: 趙州四佛。
0056b09: 泥佛不度水堪笑趙州賣口嘴金佛不度爐丈夫誰
0056b10: 肯受糊塗木佛不度火覿面何曾辜負我真佛內裡
0056b11: 坐無限平人多蹉過。
0056b12: 庭前柏樹子。
0056b13: 趙州柏樹子撐天兼拄地頂門眼豁開我卻不是你。
0056b14: 趙州密密意。
0056b15: 冷地分明事極精等閒觸著便生情閑時事著忙時
0056b16: 用會處應教用處親。
0056b17: 趙州喫茶去。
0056b18: 逢人豈是閒開口堪笑都從語脈走留坐喫茶珍重
0056b19: 去到底未聞獅子吼。
0056b20: 趙州洗缽話。
0056b21: 喫粥了也洗缽去大似茫茫無本據有本據其僧自
0056b22: 是無藏處。
0056b23: 趙州狗子無佛性。
0056b24: 狗無佛性全提正令擬議思量錯過窮命。
0056b25: 臨濟三頓棒。
0056b26: 連打三番不展眸更饒一撥始昂頭築拳鼓掌威獰
0056b27: 甚虎尾虎頭通併收。
0056b28: 臨濟枉遭三頓棒累及兒孫恨不消一報到頭還一
0056b29: 報至今代代不相饒。
0056b30: 最喜當仁不讓人築拳鼓掌絕疏親可憐千百年前
0056c01: 事直至如今有幾人。
0056c02: 臨濟凡見僧入門便棒便喝。
0056c03: 祖令全提繼後蹤示徒端不在從容棒頭擊起隈岩
0056c04: 虎霹靂轟騰臥海龍。
0056c05: 臨濟兩堂首座同時下喝。
0056c06: 一條拄杖兩人扶試問諸人會也無滿目堂堂通是
0056c07: 漢幾個男兒是丈夫。
0056c08: 大隨隨他去。
0056c09: 壞亦壞兮隨亦隨幾人於此轉猜疑山僧為汝分明
0056c10: 說壞壞隨隨個是誰。
0056c11: 陳操尚書登樓勘僧。
0056c12: 羅籠不住喚無回猶是憨憨強主哉拶著返身驀頭
0056c13: 擲衲僧行腳眼方開。
0056c14: 德山參龍潭。
0056c15: 潭不見龍不現親到龍潭遭一箭紙燈吹滅眼方開
0056c16: 棒上縱橫光焰焰。
0056c17: 洞山解制。
0056c18: 不出門草出門草大丈夫兒通踏倒隨流任運本來
0056c19: 身遍界莫非無價寶。
0056c20: 洞山因僧問如何是衲僧孔竅云十八女兒不繫
0056c21: 裙。
0056c22: 倒腹傾腸說與君不須疑慮更紜紛衲僧孔竅無遮
0056c23: 蔽十八女兒不繫裙。
0056c24: 令遵井索話。
0056c25: 窊籬木杓錢貫井索伶利衲僧都來拋卻丈夫自有
0056c26: 衝天志萬里天邊飛一鶚。
0056c27: 投子大同禪師因僧問月未圓時如何子云吞卻
0056c28: 三個五個云圓後如何子云吐卻七個八個。
0056c29: 要吞便吞要吐便吐投子投子圓前圓後。
0056c30: 投子因僧問和尚住此山有何境界云丫角女子
0057a01: 白頭絲。
0057a02: 人來相問山何境徹底從頭舉似伊急著眼莫遲疑
0057a03: 丫角女子白頭絲咦。
0057a04: 投子指菴前石。
0057a05: 投子布山漫天網雪峰走入伊圈套當時一徑轉身
0057a06: 行卻使投子也疑我。
0057a07: 仰山指雪獅子。
0057a08: 捏聚成形人競觀仰山指示有來端要知逾過此色
0057a09: 者普請諸人試自看。
0057a10: 仰山因僧思問禪宗頓悟入門的意如何話。
0057a11: 凡聖初無有二倫返思思底許誰親相逢盡道休官
0057a12: 去林下何曾有一人。
0057a13: 米胡和尚令僧問仰山今時人還假悟也無仰云
0057a14: 悟即不無爭柰落第二頭胡深肯之。
0057a15: 迷悟都來第二頭個中唯悟可為儔若還一息不繇
0057a16: 悟觸境依前隨事流。
0057a17: 三角菴主因賊魁索寶震威喝之遂遇難。
0057a18: 僧家所蓄非嘗珍特貴人間解濟人縱遇兇人無異
0057a19: 志真真真寶真果真。
0057a20: 興化上堂一喝不作一喝用話。
0057a21: 虎驟龍驤作者機電光石火較猶危當陽喝下全身
0057a22: 現後代兒孫取次吹。
0057a23: 三聖逢人即出。
0057a24: 興化與三聖一出一不出君不見寒山拾得無處藏
0057a25: 只為豐干太饒舌。
0057a26: 無著五臺遇文殊。
0057a27: 無著當年去五臺偶遇文殊接話陪前後三三多少
0057a28: 數筭來忽覺笑顏開。
0057a29: 婆子拋兒。
0057a30: 的子親兒撒手拋目前何物更籠牢堂堂大道乾坤
0057b01: 廓要在英雄意氣豪。
0057b02: 一個親兒也不消光前絕後赤條條憧憧四海參尋
0057b03: 者認子為娘當得麼。
0057b04: 疏山大黃。
0057b05: 有問冬來意京中出大黃若人吞下肚屙淨一條腸。
0057b06: 南院赤肉團。
0057b07: 壁立千仞赤肉團作家相見面相看分明太煞分明
0057b08: 甚不是其人吐氣難。
0057b09: 玄沙三種病人。
0057b10: 三種病人作麼接諸方施設盡皆息若到吾門別有
0057b11: 長一棒打來都教徹。
0057b12: 玄沙問文桶頭下山幾時歸云三五日沙云歸時
0057b13: 有無底桶子將一擔歸文無對。
0057b14: 從來一個無底桶無始劫擔到今時玄沙覿面為提
0057b15: 起無柰桶頭猶不知。
0057b16: 首山因僧問如何是佛法大意云楚王城畔汝水
0057b17: 東流。
0057b18: 楚王城畔水東流逐色隨聲那得休若是英靈山類
0057b19: 者腰纏騎鶴上楊州。
0057b20: 巖頭參德山問是凡是聖。
0057b21: 是凡是聖兩羅籠喝越乾坤海嶽空禮拜處還更一
0057b22: 摑洞老巖頭絕謂蹤。
0057b23: 鹽官因僧問如何是本身盧舍那官云與我過淨
0057b24: 瓶來僧移淨瓶至官云卻安舊處著僧送至本處
0057b25: 復來問官云古佛過去久矣。
0057b26: 日用無非是本身隨聲逐色不相親覿面指呼猶不
0057b27: 薦今古何曾有二人。
0057b28: 雪峰因入山採得一枝木其形似蛇於背上題云
0057b29: 本自天然不假雕琢寄長慶安安云本色住山人
0057b30: 且無刀斧痕。
0057c01: 本無名與狀雕琢便成文直下猛提取用去自超群。
0057c02: 百丈惟政禪師有老宿見日影透窗問窗就日日
0057c03: 就窗政云長老房中有客歸去好。
0057c04: 窗就日日就窗不認物便認光覿面喚醒無別事頓
0057c05: 然獨脫好歸房。
0057c06: 雲門日日是好日。
0057c07: 日日是好日何處辨端的曝得老韶陽是甚乾屎橛。
0057c08: 雲門看山。
0057c09: 日裡看山夜間打眠西來祖意十萬八千。
0057c10: 雲門透法身句。
0057c11: 北斗裡藏身不必論疏親舉頭天外看誰是我般人。
0057c12: 雲門餬餅。
0057c13: 相罵饒你接嘴相唾饒你潑水若是雲門餬餅切忌
0057c14: 咬他滋味。
0057c15: 雲門須彌山。
0057c16: 不生一念還有過焦面大蟲當路坐問著韶陽老古
0057c17: 錐須彌山子來遮我。
0057c18: 雲門露。
0057c19: 殺佛殺祖雲門露機輪絕處難回互文殊握劍逼如
0057c20: 來盡法無民誰解顧。
0057c21: 雲門答諸佛出身處云東山水上行幻有和尚答
0057c22: 諸佛出身處云西河火裡坐。
0057c23: 東山水上行西河火裡坐愧我總不知長伸兩腳臥。
0057c24: 雲居膺禪師因僧在房內念經隔窗問闍黎念者
0057c25: 是甚麼經云維摩經膺云不問維摩經念者是甚
0057c26: 麼經僧從此悟入。
0057c27: 閉戶悄悄靜念經誰知窗外有人聽重重及問念甚
0057c28: 麼始覺聲聲徹骨惺。
0057c29: 不問維摩念甚經雲居徹底老婆心其間些子淆訛
0057c30: 處多少行人認識神。
0058a01: 雲居何必話。
0058a02: 何必不必兩人評出覿面當機攔腮劈脊。
0058a03: 曹山井覷驢。
0058a04: 井覷驢驢覷井珍重行人休認影龐公參見馬大師
0058a05: 一口吸卻西江盡。
0058a06: 曹山因僧問子歸就父為甚麼父全不顧山云理
0058a07: 合如是云父子之恩何在山云始成父子之恩云
0058a08: 如何是父子之恩山云刀斧斫不開。
0058a09: 子歸就父父全不顧彼此兩忘浩然獨步。
0058a10: 溈山有句無句。
0058a11: 有句無句如藤倚樹雙手劈開全身獨露樹倒藤枯
0058a12: 句歸何處大笑呵呵正好面唾。
0058a13: 香林因僧問如何是祖師西來意云坐久成勞。
0058a14: 西來祖意坐久成勞神光不會立雪齊腰。
0058a15: 洞山麻三斤。
0058a16: 如何是佛麻三斤洞山渾是一團筋說與世間人不
0058a17: 信無言童子笑忻忻。
0058a18: 法眼因僧問如何是曹源一滴水云是曹源一滴
0058a19: 水韶國師聞已巳豁然。
0058a20: 滴水還將滴水酬分明非馬亦非牛可憐逐浪隨流
0058a21: 者不見天台暗點頭。
0058a22: 風穴因僧問如何是佛云杖林山下竹筋鞭。
0058a23: 杖林山下竹筋鞭拈起元來手指尖放下莫嫌無覓
0058a24: 處通身枝節自天然。
0058a25: 五祖戒因僧問如何是佛云踏著秤鎚硬似鐵。
0058a26: 踏著秤鎚硬似鐵啞子得夢向誰說淨名杜口於毘
0058a27: 耶釋迦掩室於摩竭。
0058a28: 智門蓮花。
0058a29: 未出已巳出當面不識直指曲談蓮花荷葉。
0058a30: 汾陽因僧問如何是西來意云青絹扇子足風涼。
0058b01: 青絹扇子足風涼汾州用處不尋嘗龍袖拂開全體
0058b02: 現萬象明明絕覆藏。
0058b03: 慈明因僧問如何是佛云水出高源。
0058b04: 水出高源迥異流五湖四海不同儔滔滔流向人間
0058b05: 去罕過親曾到地頭。
0058b06: 瑯琊答長水話。
0058b07: 長水如是問瑯琊如是答清淨本然云何忽生山河
0058b08: 大地。
0058b09: 大愚芝因僧問如何是佛云鋸解秤鎚。
0058b10: 鋸解秤鎚直截單提若人不會別喚沙彌。
0058b11: 楊岐三腳驢。
0058b12: 三腳驢子弄蹄行騰騰步步契無生楊岐知你猶未
0058b13: 省湖南長老兩眉橫。
0058b14: 楊岐問僧金剛圈你作麼跳栗棘蓬你作麼吞。
0058b15: 巨海垂香餌漫天布網羅從他吞跳者我只笑呵呵。
0058b16: 五祖演問僧倩女離魂那個是真的。
0058b17: 不用求真唯須息見如何若何攔腮劈面。
0058b18: 五祖演舉昔日有秀才著無鬼論一日鬼現身云
0058b19: 你道無我秀才無語祖云當時只舉手作鵓鳩
0058b20: 嘴云谷谷孤。
0058b21: 說有道無徒費力現身無語較些些鵓鳩嘴也鵓鳩
0058b22: 啼百怪千妖總一家。
0058b23: 五祖演展手問僧云因何喚作手。
0058b24: 因何喚作手舉起便知有若也自顢頇徒勞開嘴口。
0058b25: 佛果勤凡垂問學者擬議則一拳。
0058b26: 從來佛法無多盡力當胸一拳頓令凡胎俗骨便成
0058b27: 大覺金仙。
0058b28: 應菴示眾。
0058b29: 盡力道不得底句不在天台定南嶽踏穿草履歸來
0058b30: 自笑錯下註腳。
0058c01: 應菴問密菴如何是正法眼密云破砂盆。
0058c02: 正法眼藏破砂盆蓋覆乾坤海嶽昏從上家私狼藉
0058c03: 下代代兒孫一口吞。
0058c04: 荊叟因癡鈍室中舉如何是佛答云爛東瓜。
0058c05: 如何是佛爛東瓜笑倒叢林老作家白鷺下田千點
0058c06: 雪黃鸝上樹一枝花。
0058c07: 婆子燒庵。
0058c08: 正當與麼時驗賊不驗贓可憐者漢子將謂別商量。
0058c09: 師因侍者問洞山正偏五位偈旨乃云逐位念
0058c10: 將來者朗誦云正中偏三更初夜月明前莫怪
0058c11: 相逢不相識師打云還識麼偏中正失曉老婆
0058c12: 逢古鏡分明覿面更無真師打云還見麼正中
0058c13: 來無中有路出塵埃但能不觸當今諱師打云
0058c14: 合取口兼中至兩刃交鋒要迴避好手還同火
0058c15: 裡蓮師打云還知落處麼兼中到不落有無誰
0058c16: 敢和師打云落在甚麼處秖如人人盡欲出嘗
0058c17: 流折合還歸炭裡坐又作麼生師打云又恁麼
0058c18: 去也者云請和尚各為頌出師頌云。
0058c19: 正中偏一棒當頭絕謂言直指分明人不會逐語生
0058c20: 情墮正偏。
0058c21: 偏中正一棒當頭全正令若人不會更尋思蹉過自
0058c22: 家窮性命。
0058c23: 正中來棒下無生擊處間離相離名全體現縱橫任
0058c24: 運出塵埃。
0058c25: 兼中至一棒當頭沒迴避自古當仁不讓人臨機各
0058c26: 各全意氣。
0058c27: 兼中到一棒當頭絕素皂任運相將只麼行誰更昏
0058c28: 昏炭裡坐。
0058c29: 師因閱大慧頌汾陽十智同真云兔角龜毛眼
0058c30: 裡栽鐵山當面勢崔巍東西南北無門入曠劫
0059a01: 無明當下灰師云此頌只有當面二字間隔似
0059a02: 乎兩橛不若壁立二字妥貼復閱覺範頌乃述
0059a03: 一頌云。
0059a04: 十智同真面目全行人不薦可生憐故將條棒當頭
0059a05: 打直指同真與要玄。
0059a06: 因眾禪者頌洞山尊貴話井著語呈師師乃著
0059a07: 語云氣格生成復頌云。
0059a08: 從來氣格自生然無位真人面目全若也有人來問
0059a09: 我當胸劈脊秪麤拳。
0059a10: 舉溈山云老僧百年後山下檀越家作一頭水
0059a11: 牯牛左脅書五字云溈山僧某甲當恁麼時喚
0059a12: 作溈山僧又是水牯牛喚作水牯牛又是溈山
0059a13: 僧自古至今答者不少老僧亦答云分身兩處
0059a14: 看復頌云。
0059a15: 分身兩處看圓通無畔岸縱設萬億名難離這個漢。
0059a16: 潘吳二道人以海底泥牛四句偈乞註解師云
0059a17: 余智識暗短不能詮釋但有六十棒在二十棒
0059a18: 打高峰和尚四十棒打二道人然後為汝下個
0059a19: 註腳汝作棒會入地獄如箭射不作棒會入地
0059a20: 獄如箭射更試問二道人合作麼生。
0059a21: 海底泥牛銜月走空中木馬怒雷吼驀然跳上脊梁
0059a22: 騎拍手呵呵笑破口。
0059a23: 巖前石虎抱兒眠日炙風吹知幾年忽覺然聲振
0059a24: 地翻身直過九重天。
0059a25: 鐵蛇鑽入金剛眼一念回光即便見見得分明沒兩
0059a26: 人依舊從前本來面。
0059a27: 崑崙騎象鷺鷥牽約不後兮推不前直下須明無異
0059a28: 旨莫隨言語亂鑽研。
0059a29: 總頌。
0059a30: 堪笑高峰老作家妄將四句驗龍蛇可憐逐語生情
0059b01: 者卻向糟中去取查。
0059b02: 因諸禪者頌大隨覆龜話師亦頌云。
0059b03: 已巳上都來逐物移並無一個自繇兒老僧若也當時
0059b04: 見一腳掀翻履與龜。
0059b05: 
0059b06: 
0059b07: 
0059b08: 
0059b09: 
0059b10: 密雲禪師語錄卷十終
