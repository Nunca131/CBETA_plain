0963c01: 玉泉其白富禪師語錄卷下
0963c02: 嗣法門人明宣等編
0963c03: 拈古
0963c04: 世尊初生一手指天一手指地周行七步目顧四方
0963c05: 云天上天下唯吾獨尊雲門云我當時若見一棒打
0963c06: 殺與狗子喫貴圖天下太平。
0963c07: 拈云調御師向無機處顯大機卻是自相漏逗雲
0963c08: 門於本分處不本分禍入私門當時若是坐斷舌
0963c09: 頭免致天下人賣弄唇齒。
0963c10: 百丈野狐。
0963c11: 拈云不落因果不昧因果一隊無孔銕鎚道道看
0963c12: 有智主人二俱不立。
0963c13: 世尊一日陞座大眾集定文殊白槌云諦觀法王法
0963c14: 法王法如是世尊便下座。
0963c15: 拈云世尊陞座向無梯航處設梯航文殊白椎非
0963c16: 漸次中言漸次檢點將來煞有淆訛具眼者請向
0963c17: 下座處道一句來。
0963c18: 女子出定。
0963c19: 拈云三人證龜成鱉則不無怎奈傍觀者哂復云
0963c20: 誰是傍觀者。
0963c21: 世尊在靈山會上拈花示眾是時眾皆默然惟迦葉
0963c22: 尊者破顏微笑世尊云吾有正法眼藏涅槃妙心實
0963c23: 相無相微妙法門不立文字教外別傳付囑摩訶迦
0963c24: 葉。
0963c25: 拈云世尊拈花靈龜拽尾迦葉微笑影跡難除百
0963c26: 萬人天略較些子噫毋借人口換氣。
0963c27: 世尊於涅槃會上以手摩胸告大眾云汝等善觀吾
0963c28: 紫磨金色之身瞻仰取足勿令後悔若謂吾滅度非
0963c29: 吾弟子若謂吾不滅度亦非吾弟子時百萬億眾悉
0963c30: 皆契悟。
0964a01: 拈云調御師無端向人天面前撒沙撒土將百萬
0964a02: 億人眼睛瞞卻輥入黑暗窟裏還有開眼底麼。
0964a03: 馬大師因僧問離四句絕百非請師直指西來意師
0964a04: 云我今日勞倦不能為汝說問取智藏去僧乃問藏
0964a05: 藏云何不問和尚曰和尚教來問藏云我今日頭痛
0964a06: 不能為汝說問取海兄僧遂問海海云我到者裏卻
0964a07: 不會僧回舉似祖祖云藏頭白海頭黑。
0964a08: 拈云馬師父子鋒頭太硬將人活埋幸者僧清機
0964a09: 險峻且三位老宿都無出身之路你還見抱贓叫
0964a10: 屈底人麼。
0964a11: 陸亙大夫問南泉弟子家中有片石亦曾坐亦曾臥
0964a12: 如今欲鐫作佛得麼泉云得得大夫云莫不得麼泉
0964a13: 云不得不得。
0964a14: 拈云南泉善赴來機未免隨人起倒大夫擅弄慣
0964a15: 串索也是將錯就錯可憐六月向火炙得鼻頭酸。
0964a16: 大夫嘗問南泉弟子家中於一瓶內養得一鵝兒今
0964a17: 來長大欲出此鵝不得碎瓶不得損鵝未審和尚有
0964a18: 何方便泉召云大夫大夫應諾泉云出也。
0964a19: 拈云南泉老人費許多氣力未免就窠打劫若到
0964a20: 玉泉門下便與他和瓶碎何故瞌睡當不得
0964a21: 死。
0964a22: 大梅示徒云來莫可抑往莫可追從容聞鼯鼠聲乃
0964a23: 云即此物非他物汝善護持吾當逝矣。
0964a24: 拈云一是因風吹火一是冒雨撐船且信一半。
0964a25: 五祖演中節示徒云昔有秀才造無鬼論論就放筆
0964a26: 一鬼現身斫額云汝爭奈我何老僧若見以手作鵓
0964a27: 鳩嘴向伊道谷谷孤。
0964a28: 拈云秀才筆尖上墨水未乾打不溼紙五祖一令
0964a29: 如敕伏尸萬里玉泉待伊現身云汝爭奈我何呸
0964a30: 一聲饒伊手口齊動只道得八成。
0964b01: 大愚芝示眾云大家相聚喫莖虀若喚作一莖虀入
0964b02: 地獄如箭射。
0964b03: 拈云大小大愚莫謂齒落血流舌頭墮地也不知。
0964b04: 五祖演云釋迦彌勒猶是他奴且道他是阿誰。
0964b05: 拈云諸人還識得他麼直饒識得面孔分明未免
0964b06: 猶是他奴在何故且道他又是誰。
0964b07: 僧問佛日弼禪師如何是毘盧印弼云草鞋踏雪僧
0964b08: 云學人不會弼云步步成跡。
0964b09: 拈云佛日和尚不辭婆心徹底為人檢點將來未
0964b10: 免翻成鈍置忽有人問玉泉如何是毘盧印但言
0964b11: 籀字不成文又道學人不會云文彩已彰。
0964b12: 溈山云老僧百年後向山下作一頭水牯牛左肋書
0964b13: 五字云溈山僧某甲此時若喚作溈山僧又是水牯
0964b14: 牛喚作水牯牛又是溈山僧且道喚作甚麼。
0964b15: 拈云以拄杖橫按云溈山僧即今在者裏且道水
0964b16: 牯牛在甚麼處卓一卓云溪西雞齊啼。
0964b17: 南泉兩堂爭貓泉遇之拈起貓云道得即不斬道不
0964b18: 得即斬卻眾無語泉便斬之趙州外歸泉舉前話州
0964b19: 乃脫草鞋頂頭上便出泉云子若在卻救得貓兒。
0964b20: 拈云王老師一場漏逗趙州老賊過張弓故臭遍
0964b21: 天下無人救得了。
0964b22: 僧問趙州萬法歸一一歸何處州云我在青州做領
0964b23: 布衫重七斤。
0964b24: 拈云趙州七斤破衲許多翻騰從前不解浣洗至
0964b25: 今臭不堪聞。
0964b26: 僧問藥山平田淺草塵鹿成群如何射得塵中塵山
0964b27: 云看箭僧放身便倒山云侍者拖出者死漢僧便走
0964b28: 山云弄泥團漢有什麼限。
0964b29: 拈云百步而止雖死猶活就地而倒喪身失命者
0964b30: 僧縱解腦後拔箭待他出頭來也只在草窟裏幌。
0964c01: 丹霞燒木佛。
0964c02: 拈云丹霞燒木佛禦寒也如由基箭院主墮落鬚
0964c03: 眉正令當行雖然如是得失在甚麼處。
0964c04: 古者云者一片田地分付來多時也我立地待汝搆
0964c05: 去法眼云者一片田地分付來多時也我坐待汝搆
0964c06: 去佛果云者一片田地分付來多時也我今當眾慶
0964c07: 懺。
0964c08: 拈云看者三個老漢只謂閒不過賣弄伎倆玉泉
0964c09: 也不兢兢吒吒一味取慎逍遙寒燒榾柮撥紅火
0964c10: 熱則乘涼把扇搖。
0964c11: 偈
0964c12: 示野雲禪人
0964c13: 野雲箭疾任飛騰宇宙橫空絕點塵但得殘霞收拾
0964c14: 靜明明獨露一孤輪
0964c15: 示潔然禪人
0964c16: 一念不生真淨界凝然皎潔更無瑕吾門多少英靈
0964c17: 子只為貪求被物遮
0964c18: 示元空靜主
0964c19: 丈夫立志要超群莫向枯巖學死墩蒲團坐破百千
0964c20: 個依前日午打三更
0964c21: 示圓靜禪人
0964c22: 個事元來本自如闍黎莫謂有親疏和身放下非庸
0964c23: 易馳騁徒勞涉異途
0964c24: 示心田禪人
0964c25: 朝朝何必苦心田費盡機關亦枉然待汝智窮伎倆
0964c26: 盡元來滋味一般酸
0964c27: 示大癡禪人
0964c28: 子湖狗子太無情犯著阿師也斷魂不與闍黎通一
0964c29: 線相逢又道少知音
0964c30: 示體用禪人
0965a01: 有心覓道道轉遐無念怎麼放過他坐斷有無全體
0965a02: 用山河大地絕週遮
0965a03: 示恆參上座
0965a04: 穿衣喫飯非他得一段光明毋自欺未向其中親撒
0965a05: 手不知心苦待何時
0965a06: 示應徹園頭
0965a07: 山家活計钁頭邊時雨時雲莫放閒子若一毫功不
0965a08: 及許多園圃入荒煙
0965a09: 示湛吟莊主
0965a10: 挽定繩頭駕定犁須從方寸把工施鏵頭脫處高睜
0965a11: 眼土塊元來本是泥
0965a12: 示明本禪者
0965a13: 明得本來一段風百千諸佛體皆同子今自不承當
0965a14: 也任往雲山幾萬重
0965a15: 示峨睿禪彥
0965a16: 臨濟家私不覆藏尋常拋放在雲堂個中恨無知音
0965a17: 者一喝從教手腳忙
0965a18: 示琇睿禪者
0965a19: 青年立志欲逃禪切莫隨流涉外緣招手隔江直取
0965a20: 去如今此輩罕逢焉
0965a21: 示當軒行者
0965a22: 賦性溫良真切直行藏卻與世相宜先天一物隱何
0965a23: 處多少人來又著疑
0965a24: 示石禪人
0965a25: 此事明明不覆藏當人於此要承當輕輕觸著娘生
0965a26: 鼻汗下通身徹骨涼
0965a27: 示瑔石牧子
0965a28: 顛蹶狂牛一索牽調馴水草漫加鞭挽回自得天真
0965a29: 性種月耕風本自然
0965a30: 示真誠沙彌
0965b01: 立心學道貴真誠溽暑祁寒總一心漆桶驀然箍子
0965b02: 脫十方世界露全身
0965b03: 示石禪人
0965b04: 鑄就一番銕心腸大凡作用莫尋常腳跟點地非他
0965b05: 物本是吾人一段光
0965b06: 示瑂石香燈
0965b07: 靈源莫待暗昏昏時把心燈晝夜明禪室悠悠光皎
0965b08: 潔朗然洞徹本來人
0965b09: 示惺石勤策
0965b10: 長年行海意如然苦戀工夫志不遷缽盂有口通消
0965b11: 息法門堪作一旛竿
0965b12: 示嘯石禪人
0965b13: 己事有無己自知神機萬變倩阿誰南泉不是忒無
0965b14: 力暗轉繩頭放過渠
0965b15: 示石禪人
0965b16: 钁鋤一怲似鋒解用之時活似龍截斷多生塵業
0965b17: 網出家方信有全功
0965b18: 示岫石禪人
0965b19: 粥去飯來從汝用試思喫者是阿誰忽然咬著舌頭
0965b20: 血吐出面前紅一堆
0965b21: 示玄學上人
0965b22: 一筆蘸乾太液池半肩挑盡五湖冰衲僧作略能如
0965b23: 是不負當人一片心
0965b24: 示慧曉丁居士
0965b25: 頂門慧眼曉如日爍破虛空號太玄那個男兒甘自
0965b26: 昧揮開萬象別壺天
0965b27: 示慧本楊居士
0965b28: 個事本來沒甚奇穿衣喫飯現成底到頭一著君須
0965b29: 薦妙在呵呵大笑時
0965b30: 示慧定張居士
0965c01: 兩岸歸來雪滿身一腔風月向誰傾驀然冷地旄星
0965c02: 瓊始信從前錯用心
0965c03: 示慧光王居士
0965c04: 剔起眉毛莫放閒頓除劣勝與談玄冰肌雪骨同梅
0965c05: 質水滴年深石也穿
0965c06: 維那一日率眾乞開示師云近代禪者多實為生死
0965c07: 者少若論此事非大丈夫必不能為也何故此段
0965c08: 大事因緣乃成佛作祖了脫生死大事豈尋常可得
0965c09: 也先要發向上機立向上志發大誓願要信得及放
0965c10: 得下話頭乃悟道之根疑情是見地之本時將末法
0965c11: 人命轉促無常交參一入幽塗累劫難出畢竟此生
0965c12: 要了明者件大事便得快活自由不被生死業網牽
0965c13: 絆倘此生不了有何交涉一息不來轉頭不知是何
0965c14: 面孔良可悲也在此勢立千夫難敵之勇百折不回
0965c15: 之心詣知識邊或請個話頭或經教未明公案領在
0965c16: 八識田中時時參究刻刻提撕勿令斷絕參須真參
0965c17: 悟須實悟寒暑不遷其初安危莫奪其志不得賣弄
0965c18: 虛頭發言先要誠實只是一念萬年萬年一念如斯
0965c19: 參去歲深月久功成果熟時節到來其機自發倏然
0965c20: 迸破疑團始得大休大歇也有等機淺之流抱個話
0965c21: 頭作個猜謎相似只望求人說破知識婆心豈肯誤
0965c22: 賺待自悟去若向此中無下手處自生退悔返不信
0965c23: 話頭是悟道之機參禪了脫生死與同流者曰歷代
0965c24: 說禪說道者亦未免死亡何故自勞筋骨苦其形軀
0965c25: 不如穿些喫些受用些是正經的事大限到來未免
0965c26: 一死而已豈有二耶蒼天蒼天此輩愚人乃佛法中
0965c27: 大魔自斷命根自投網罟良可嘆也此輩不唯彌勒
0965c28: 下生千佛出世不能救也亦是無始劫來業識影子
0965c29: 深重不曾遇佛法故有等學人裝點知識賣弄虛頭
0965c30: 開口即是機鋒出手便是拈拳胡喝亂喝顯異惑眾
0966a01: 順之則喜逆之則怒其知識等與佛齊觀必須究竟
0966a02: 使一切人歸正路頭不契其機返生誹謗說知識無
0966a03: 冤親平等有愛惡之心即掉臂而去撞入魔黨將古
0966a04: 人千七百則公案從頭一一註解設或一聞如箭入
0966a05: 心自云此知識纔有徹底為人處惜乎乍入宗門之
0966a06: 輩披如來衣行天魔事渣滓佛海荊棘祖庭將世尊
0966a07: 大全之旨返為戲具也諳兄弟不聞先聖有停餐輟
0966a08: 飲廢寢忘勞者有脅不至席立願三年者有十年二
0966a09: 十年在此中作活計者至于歷代諸尊宿不勝枚舉
0966a10: 豈先哲有賺殺後昆耶眾兄弟及痛念生死大事不
0966a11: 憚百里之遙來到蟠龍共守寂寥不得虛過時光各
0966a12: 憤勇猛當下了明勘破諸方善知識舌頭也。
0966a13: 普說
0966a14: 師云昨日二十九今朝是三十數目甚分明循環無
0966a15: 間息無間息與他覿體不相識師召大眾云且道他
0966a16: 是阿誰一僧云謝茶師云喫茶時謝茶不喫茶時又
0966a17: 作麼生僧云謝茶師云釘樁搖櫓漢。
0966a18: 舉臨濟問僧甚處來僧云定州來濟拈棒僧擬議濟
0966a19: 便打僧不肯濟云汝已後遇明眼人去在僧後到三
0966a20: 聖舉前話聖拈棒僧擬議聖亦打師云者僧決不從
0966a21: 定州來何故若端的是定州僧何被臨濟傾家破
0966a22: 產殃及兒孫也師良久云諸兄弟明眼人前不得錯
0966a23: 舉謝茶。
0966a24: 萬菴以小參普說當供玉泉恰逢淡泊且不妨攀例
0966a25: 以表殷勤遂展兩手云和盤托出了也大眾下口著
0966a26: 緊防噎殺。
0966a27: 雲門餅子趙州茶下口方知滋味佳信手拈來輕
0966a28: 碎中有一物不沾牙且道是那一物待無人時與
0966a29: 伊說。
0966a30: 分燈
0966b01: 融徹圓頂禪人
0966b02: 性宗一義諦當觀選佛場開正法筵龍象四來雲集
0966b03: 會雲施電卷舞三台
0966b04: 慧空智海禪人
0966b05: 楚湘行腳渡西軒踏破煙霞任指南當下了明正法
0966b06: 眼拈提祖令振三玄
0966b07: 融穆圓宗禪人
0966b08: 早年離師易他方誘物難老當身益壯歸院祖燈懸
0966b09: 玟睿明崑禪人
0966b10: 的的西來大意宗流芳千古應無窮一條白棒揮霹
0966b11: 靂撥轉娑婆四海龍
0966b12: 琳睿明宣禪人
0966b13: 法幢高豎在西東任爾爐鎚億萬鎔七尺烏藤吩咐
0966b14: 汝撐持祖道仰輝弘
0966b15: 頌古
0966b16: 世尊初生。
0966b17: 地一聲海岳昏何緣自己卻稱尊識來調御舌頭
0966b18: 也三界都盧一個人。
0966b19: 法華云是法住法位世間相常住。
0966b20: 是法住法位世間相常住水流江漢去雲入紫微都。
0966b21: 世尊睹明星。
0966b22: 堆堆黃葉雪峰寒坐久成勞夜夢譫且喜明星刺著
0966b23: 眼自尊自大到何年。
0966b24: 世尊拈花。
0966b25: 四十九年說盡麼人天眾裏好哥哥頭陀一見呵呵
0966b26: 笑放不下兮漏逗何。
0966b27: 女子出定。
0966b28: 文殊出不得罔明入不得女子與瞿曇有耳聽不得。
0966b29: 趙州狗子。
0966b30: 狗子佛性論有無依然壁上挂葫蘆舌頭墮地君知
0966c01: 否辜負高陽酒一壺。
0966c02: 趙州一日在佛殿上見文遠侍者禮佛以杖打
0966c03: 遠一下遠云禮佛也是好事州云好事不如無。
0966c04: 扶起放倒意若何無端特地起風波棒頭有眼明如
0966c05: 日遠老通身挂緣羅。
0966c06: 萬法歸一一歸何處。
0966c07: 展銕旗鼓握霜刃劍一歸何處萬法裏現。
0966c08: 南泉斬貓。
0966c09: 南泉據令不尋常白刃臨機孰敢當頭戴草鞋如救
0966c10: 得死尸猶不臭諸方。
0966c11: 嚴陽尊者問趙州一物不將來時如何州云放
0966c12: 下著陽云一物不將來放下個甚麼州云放不
0966c13: 下擔取去陽當下大悟。
0966c14: 人人認作現成底無底草鞋付與誰幸荷嚴陽苕帚
0966c15: 柄兩手持去埽東西。
0966c16: 趙州三佛。
0966c17: 泥佛不度水日炙與風吹形山無處覓那許著眼窺
0966c18: 金佛不度爐寒光匝地敷霹靂海門闊含元萬像殊
0966c19: 木佛不度火灰飛滿大羅碎琉璃瓶清光何處無。
0966c20: 本來面目。
0966c21: 本來面目隨情應物體取非有用處非無叫呼聲未
0966c22: 絕當人已出戶。
0966c23: 又。
0966c24: 本來面目隨物應物鴨寒下水雞寒上樹。
0966c25: 溈山水牯牛。
0966c26: 莫道溈山不道牛白雲影裏看撐舟輕煙盪盡狼煙
0966c27: 息野水長天一色秋。
0966c28: 鳥窠吹布毛。
0966c29: 幸然無事可相酬去路迢迢嶮更憂拈起布毛風電
0966c30: 急移山倒海一時休。
0967a01: 主人公。
0967a02: 主人公不尋常兩道銕橫眉一付冷心腸通身無影
0967a03: 像遍界不曾藏不曾藏的體全身露堂堂。
0967a04: 黃龍三關。
0967a05: 我手何似佛手隨分拈棒弄塵全提殺活臨機逼得
0967a06: 須彌倒走。
0967a07: 我腳何似驢腳動步無非踏著驀地踢翻崑崙白刃
0967a08: 紅旗閃爍。
0967a09: 人人有個生緣吾宗直旨單傳逢人斬頭截角管取
0967a10: 血濺梵天。
0967a11: 佛手驢腳與生緣總取還他一串穿安置中原大唐
0967a12: 國風吹日炙到驢年。
0967a13: 三種師子。
0967a14: 三種師子不尋當張牙露爪氣如王光吞劍刃錐鋒
0967a15: 疾銕額銅頭也斷腸。
0967a16: 汾陽三句總頌。
0967a17: 汾陽三句轉崑崙雲綻青天月到村開合卷舒隨逸
0967a18: 目天明依舊又黃昏。
0967a19: 汾陽三訣。
0967a20: 第一訣勝奇絕手把無孔鎚敲落一輪月。
0967a21: 第二訣無言說握柄太阿鋒殺人要見血。
0967a22: 第三訣一條銕忽遇謝三郎提起驀頭楔。
0967a23: 三句。
0967a24: 第一句的體分明休擬議高著眼百艸頭邊祖師意。
0967a25: 第二句白日青天轟霹靂休側耳直下分明須薦取。
0967a26: 第三句妙用臨機如箭疾石火光那個男兒知端的。
0967a27: 浮山九帶總頌。
0967a28: 九帶全提正令行舌頭墮地眼橫睛臨機突出威音
0967a29: 外末後何須再問津。
0967a30: 正法眼藏。
0967b01: 世尊不說迦葉不聞祖禰不了殃及兒孫。
0967b02: 涅槃妙心。
0967b03: 劫前本自無拘束佛眼何曾識得伊一點圓明無影
0967b04: 相恁他南北與東西。
0967b05: 十智同真。
0967b06: 十智同真浩太玄就中一點許誰傳千年鰲脊老逾
0967b07: 健百尺竿頭任縱橫。
0967b08: 臨濟四喝。
0967b09: 一喝金剛劍自揮威風凜凜透坤維輕輕舉動傷鋒
0967b10: 手屍橫遍界血星飛。
0967b11: 一喝師子踞地時玲瓏豈肯穴間棲萬里狐狸潛蹤
0967b12: 跡銅頭銕額也頭低。
0967b13: 一喝將為探影艸皮骨肺肝盡知曉較驗輕重機電
0967b14: 急擬思量處枉徒勞。
0967b15: 一喝不作一喝用銕蛇鑽入酒糟甕好要分明舉似
0967b16: 人秖因舌頭千斤重。
0967b17: 三要。
0967b18: 第一要絕朕兆覿面無回互寶鑑當空照。
0967b19: 第二要無巧妙縱奪機電掣匝地寒光耀。
0967b20: 第三要深玄奧泥牛吞卻月石虎迎風嘯。
0967b21: 無鑐鎖。
0967b22: 四稜著地內空空廓落玄機振祖風世界乾坤都鎖
0967b23: 斷中留日月過西東。
0967b24: 無孔鎚。
0967b25: 軟似山鋼硬似泥大悲千手亦難提拈來安置芙蓉
0967b26: 地無限天龍也皺眉。
0967b27: 無星秤。
0967b28: 條條赤體沒些痕曾試青州衫七斤分兩錙銖毫髮
0967b29: 叩休將錯認定盤星。
0967b30: 無孔笛。
0967c01: 生來格調氣多清不屬陰陽造化成逸興頻吹雪曲
0967c02: 韻驚翻石虎望龍吟。
0967c03: 無縫塔。
0967c04: 參天兩地影團團突兀無文萬象全卻被耽源委悉
0967c05: 後今古無人描得全。
0967c06: 無絃琴。
0967c07: 不用斧斤鐫琢成南薰一調了無聲坐中誰是知音
0967c08: 客聽取分明韻更清。
0967c09: 無底缽。
0967c10: 快暢團團一缽盂大庾嶺上是全提人天應供非千
0967c11: 手釘飯頻炊接上機。
0967c12: 無根樹。
0967c13: 日炙風吹幹不摧挺然卓立合坤維不同萬象增榮
0967c14: 茂影覆人天別一枝。
0967c15: 無底籃。
0967c16: 不假工夫功自成收藏四海毒龍獰高懸無影枝頭
0967c17: 上電閃星馳篩月明。
0967c18: 無底船。
0967c19: 呈橈舞棹出前溪帆影橫斜掣電飛逸興蘆花深雪
0967c20: 裏滿船空載月明歸。
0967c21: 行實
0967c22: 康熙戊辰長至日首座融徹領大眾入方丈乞師自
0967c23: 述行實師云莫揚家醜塗污人耳目眾再三誠請師
0967c24: 堅止之至己巳夏佛誕前一日因師病篤徹仍領眾
0967c25: 入室復乞示誨師云何勞大眾重重繁瑣師見其殷
0967c26: 殷只得對眾拈出余本蜀南眉州人父姓龔諱輔母
0967c27: 劉生於天啟七年十二月二十九日午時也齠齔之
0967c28: 年一日聞鄉人請法師講金剛經余偕父詣彼法席
0967c29: 總無所知至經完提唱世尊捨皇宮入雪山苦行因
0967c30: 緣余聞之不勝暢然心中默想使我今生出家如此
0968a01: 修行滿我願也遂回白母母峻阻余堅志甚切心中
0968a02: 惱悶兩日弗飲父遂問其故母舉吾志白父父曰出
0968a03: 家因緣卻非小可恐此子三生有願故出斯言果欲
0968a04: 實念設齋送伊出家了其前願余聞此語不勝忻悅
0968a05: 於甲戌歲禮古渝慈航主法剃染法名德富侍師恆
0968a06: 從講席丁亥歲隨師至遵義開演經期值一禪者提
0968a07: 唱悟本禪師幼歲從師念般若心經至無眼耳鼻舌
0968a08: 身意處忽以手捫面問師曰某甲有眼耳鼻舌何故
0968a09: 言無師驚異曰吾非汝師指往五洩山禮勝默禪師
0968a10: 剃落予聞此語生大慚愧從此放下死心將者公案
0968a11: 每每提撕放之不下吾性愚機鈍諦觀教典曲徑多
0968a12: 門不得脫灑常隨師方外靜時少亂時多終日懊惱
0968a13: 舉措無由費盡心力無一點縫罅被昏散二魔所攪
0968a14: 自揣業識深沉三生未獲勳修於佛法中不能悟入
0968a15: 遂淚下如雨至次日臨眾聽講物我渾然一切不知
0968a16: 至若心有住即為非住少有契入胸中凝滯豁然頓
0968a17: 釋轍身出外有禪者曰佛法未周汝出來作麼予曰
0968a18: 將此作佛法會敢保未夢見在僧曰汝具甚麼眼敢
0968a19: 恁麼道予曰道破即不堪僧曰也要大家知予曰用
0968a20: 知作麼僧咄予便掌自後披閱諸祖語錄始知聖道
0968a21: 之權實正如空中鳥跡水底魚蹤也期圓隨師至岷
0968a22: 山法輪院閱經數載至丁酉辭本師詣圓覺山大如
0968a23: 和尚座下圓具遂命演毘尼仍回法輪師命峨眉施
0968a24: 茶一夏而歸是時本師染恙藥石罔效予覽教典昔
0968a25: 玄奘曾為師割股之說予效之是夜人盡時焚香禮
0968a26: 拜就左股上割肉煎湯持本師榻前請服本師接著
0968a27: 手中嗅而問曰此是何藥予曰是某善士所採艸藥
0968a28: 囑人盡時方服本師服之就枕而臥予侍榻少頃師
0968a29: 乃放聲大淚予胡跪云師何故如斯本師曰吾年八
0968a30: 十皆去時也汝何行此苦法欲救吾耶世間一切總
0968b01: 屬幻化況色形耶縱使百年亦不免也予曰德富有
0968b02: 何苦法本師曰汝猶瞞我予夢寐中忽有神人告曰
0968b03: 和尚壽筭滿矣奈徒行苦行秖延十日也予泣曰德
0968b04: 富欲效前人所行祈師常住在世為眾生津梁也師
0968b05: 曰雖則如是爾猶未空予復禮拜而出本師竟終于
0968b06: 己亥春三月十四果旬日也予送師入塔訖三年服
0968b07: 滿辭眾檀越詣灌邑唐家寺開戒壇閒暇披閱子史
0968b08: 一日有感曰義學秖益多聞難禦生死生死不了學
0968b09: 奚益哉予便束包行腳參遍諸方後仍旋灌邑值怕
0968b10: 參大德以郫筒玉泉虛席請予主之庚申昭覺丈老
0968b11: 人遊崇寧福昌予偶遇老人把手曰你然何藏在者
0968b12: 裏予曰未曾藏老人呵呵大笑予禮拜次日老人回
0968b13: 昭覺予歸玉泉老人寄扇一柄書偈云昨過福昌信
0968b14: 言行福昌有賊據其門問其所以徵其信曾劫含元
0968b15: 殿裏人後省覲老人于昭覺數遭惡辣鉗鎚記為種
0968b16: 草以源流杖拂授之偈曰古城遺堞起翔龍出入玉
0968b17: 泉萏菡中一聽老僧垂示後風雲雷雨盡相從予堅
0968b18: 辭曰力量輕微難擔大任本師曰近來法門秋晚佛
0968b19: 法埽地借重扶持遂拜受之老僧德涼行寡只堪隨
0968b20: 緣消舊以終殘喘有效亮座主之志方如願也不憶
0968b21: 本邑自覓張居士為期主請開法幸蒙法兄懶石佛
0968b22: 冤問潮三位和尚輔弼命予陞座是以聊拈瓣香勉
0968b23: 登曲彔木床用報師恩予赧顏抱愧薰蕕共囿魚目
0968b24: 混珠今因諸子必欲老僧納敗缺老僧元來無事殊
0968b25: 期露盡家醜重帶枷鎖其末後事付在他時何堪瑣
0968b26: 瑣諸子嗣後履踐宗乘切莫作者般去就勿勞久立
0968b27: 一眾作禮而退。
0968b28: 書問
0968b29: 復慧菴居士
0968b30: 來翰云業海漫漫未委何處是岸此未委二字便是
0968c01: 捷徑路頭恰好下手向者裏須下一番精采屏除見
0968c02: 聞覺知只教前後際斷任是佛法世法打成一片至
0968c03: 無一片影子時節自然不用些毫氣力而信步到岸
0968c04: 也此復。
0968c05: 復嚴先生
0968c06: 金山謂東坡先生胸藏萬卷提起父母未生前事茫
0968c07: 然無下手處今讀來翰莫謂山僧不識好惡先生亦
0968c08: 無下手處總向有無內外中間尋討若向空劫以前
0968c09: 領荷可稱敏手切忌閫外打之遶作活計殊不知此
0968c10: 事不著者些氣息亦非語言可詮形相可表只一個
0968c11: 平懷做去始契其機若論于文學中明此事任君才
0968c12: 過李杜志奪項劉到者裏未免無下手處。
0968c13: 寄楊居士
0968c14: 寒則同寒熱則同熱此二語甚是應時應節但未知
0968c15: 穿衣喫飯迎賓待客之時曾獲一回汗出徹體清涼
0968c16: 否直饒居士與麼去老僧還要問汝上日到玉泉被
0968c17: 老僧一掌打落鼻孔未委落在何處即今尋著否耶
0968c18: 若尋著與老僧通個消息來若未然再來喫玉泉棒
0968c19: 何如。
0968c20: 復竹浪法兄
0968c21: 攔路接人赤心為眾往來衲子無不稱羨古佛也吾
0968c22: 師法道源遠流長人天慶幸弟但欽心敬服而已自
0968c23: 念年來齟齬延喘日嬰實法門中一無用人也何當
0968c24: 吾兄刻念往往貺步玉泉未遑親馳趨謝。
0968c25: 復東山李長者
0968c26: 彩飾祇園金鋪聖地非夙有靈種曾受記者曷能
0968c27: 發此勝妙心耶真乃居士贊揚法化誠為金湯利己
0968c28: 利人一種大悲心也仍蒙不棄山埜翰詔遠頒欲祈
0968c29: 講論金剛般若以洽群生其奈貧道無文山林樵牧
0968c30: 之姿何堪斯任既荷盛念豈便推辭但孤笻瘦影白
0969a01: 拂袈裟秖宜寄于林邊詎寧造東山之名藍也來人
0969a02: 旋歸肅此奉復。
0969a03: 雜著
0969a04: 輓草堂充裕和尚
0969a05: 充公銕馬出三關踏破乾坤沒底籃一段風流歸故
0969a06: 里空留法社賴誰攀
0969a07: 輓龍藏大朗和尚
0969a08: 七十四年老衲子今朝撒手樂歸西臨行一調還鄉
0969a09: 曲唱出威音那畔機
0969a10: 光嚴送屢生上座歸寶城
0969a11: 相親未久別攜笻嘿忖從前逸興濃此去雲山千萬
0969a12: 疊長天一色月輪同
0969a13: 寄鑑徹居士
0969a14: 雙飛日月急如梭無耐人生身老何線下不明己分
0969a15: 事更於何處出纏痾
0969a16: 四威儀
0969a17: 山中行緩步出林嶒嶺頭上踏碎一堆雲
0969a18: 山中住身窮道眼富覷破來大地無一物
0969a19: 山中坐人境俱不奪爛榾柮日燒三兩個
0969a20: 山中臥曲肱而枕著猛醒來星斗都驚落
0969a21: 結期
0969a22: 雲集緇流建法幢全提殺活任施彰厥中賓主無回
0969a23: 互人境相忘花雨香
0969a24: 笑殺玉泉漏逗機家私徹底挂橫眉傍敲正打於方
0969a25: 寸跳出金毛師子兒
0969a26: 佛事
0969a27: 為素監寺起龕
0969a28: 不問去來不涉程途正與麼時如何是素監寺出身
0969a29: 句以杖擊龕云倒跨楊岐三腳驢。
0969a30: 為圓誠禪人起龕
0969b01: 頓脫娘生皮袋好個昇平世界本自了無幻化生老
0969b02: 病死何來指龕云放便倒扶便起星流電激三千里。
0969b03: 為瑞松禪人起龕
0969b04: 秖解任麼去不解任麼來五步雖存七步不活暨解
0969b05: 任麼來又解任麼去還他朝遊西天暮歸東土漢始
0969b06: 得何故腳跟無線如蓬轉信步渠儂得自由。
0969b07: 為祐監院火
0969b08: 輔弼玉泉招提老婆心切不已驀然打破漏殼皮囊
0969b09: 拋向者裏攛炬云老僧助渠三昧火燎卻闍黎銕面
0969b10: 皮。
0969b11: 為圓參副寺火
0969b12: 渠號圓參了聖超凡娑婆知有此苦何緣來此一番
0969b13: 下炬云今日當頭不避火也曾幾跳金剛圈。
0969b14: 為真祥禪人撒骨
0969b15: 樹倒藤枯紅爐焰滅弄盡骨董更無漏泄津送長江
0969b16: 冰清玉潔拋至江內云掣開骸骨撒波心如淨琉璃
0969b17: 含寶月喝一喝。
0969b18: 為圓賢火
0969b19: 郫筒井蟠龍山總是闍黎不二關下炬云火蛇劈面
0969b20: 來虛空徹底翻咦。
0969b21: 塔銘
0969b22: 粵稽剎剎誕真拘羅示寂在成周昭穆二王之間彼
0969b23: 其時名雖出自西方法未流於震旦自化人來作中
0969b24: 天臺以奉之而教興始及秦皇禁沙門室利房等因
0969b25: 見金人出戶靈異昭然信從者遂眾嗣是清涼顯節
0969b26: 益事尊崇教乃大著焉歷代以來耆臘苾芻傳燈續
0969b27: 焰由摩訶迦葉至三十二祖弘忍雖宗門各出而三
0969b28: 緣四諦指趣同歸其中之證果登岸得法要而振宗
0969b29: 風者莫可殫述直以了悟真空明心見性為上乘界
0969b30: 非幻也世之人謂祝髮披緇遂可澄緣淨業不知本
0969c01: 來自有夙具功行出乎尋常乃能度愛河而褰欲網
0969c02: 光像教以覺群迷不然何成佛作祖之寥寥也繫惟
0969c03: 玉泉其白富禪師其庶幾乎師本眉山人也其族姓
0969c04: 龔父諱輔母劉誕師于明之丁卯齠齡穎慧敏悟性
0969c05: 成會講金剛寶法默契妙旨因而決意空門禮慈航
0969c06: 和尚薙染而夙志以酬圓具于大如律師漸修日茂
0969c07: 凡諸子史靡不通微一日師感世相無常嘆曰義學
0969c08: 秖益多聞難禦生死生死不了學奚益哉遂束包行
0969c09: 腳歷遍諸方參丈老人于昭覺老人授師心要大法
0969c10: 而紹續焉繼而卓錫郫筒之玉泉開建精藍高懸赤
0969c11: 幟是時宗風大振四來者雲興霞委千株毓秀萬指
0969c12: 圍遶識者謂曹溪正脈唯師任之良有以也且師道
0969c13: 韻奇偉素性沖然凡所禮接非道契不偕凡所經行
0969c14: 非闡教不出即虎溪惠遠何以過之況磨磚成鏡契
0969c15: 馬祖得道之年聚石點頭際竺老談經之日其以證
0969c16: 即心即佛者此其時也自是克圓善果道有傳人回
0969c17: 首靈山拈花可笑揚鈴隻履了大意于西來息死勞
0969c18: 生脫幻形于東土何罣何礙任去任來當前自有解
0969c19: 人奚暇向葛藤窩裏再煩饒舌哉雖請偈留偈未免
0969c20: 著相于當機而一言再言無非授受之微旨乃知現
0969c21: 在涅槃即波羅法會也師偶示微恙門人圓頂入室
0969c22: 定省師曰身病本無生因病從緣起病緣不相礙虛
0969c23: 空亦復爾是日夜未央師問蓮漏幾許侍僧曰午夜
0969c24: 矣師遂索水沐浴訖趺坐說偈曰了悟三空寂寂全
0969c25: 無一點巴鼻今朝化緣已巳滿翻身靠倒須彌言訖奄
0969c26: 然而逝因值夏熱炎天之時暑氣流蒸之際軀留弗
0969c27: 火面顏不易神光儼然愈勝于生覯睹者咸嘖嘖異
0969c28: 之增發聖心時康熙庚午仲夏廿七日也殊不知金
0969c29: 剛不壞身原無生滅夫豈片晷終朝所能徵其存歿
0969c30: 也哉則謂師也沒者真也即夢也抑謂師也存者夢
0970a01: 也寧非真乎但色空真界知者幾人不事標題清修
0970a02: 莫顯爰并其族貫里氏詳誌于碣以為由俗歸真之
0970a03: 寶筏也卜真宅于蟠山左腋之陽建窣堵波以祀之
0970a04: 因為其銘。
0970a05: 銘曰。
0970a06: 去來不可斷至性非明滅雙足已現林
0970a07: 而彼自鳴咽光生玉鏡中道茂金輪徹
0970a08: 空遺磚石窟徒令蒼苔茁借問蓮花萼
0970a09: 阿誰授真訣得渡自能渡江蘆不待折
0970a10: 請將方寸因同向牟尼說
0970a11: 時
0970a12: 康熙壬申正陽月佛誕日漹江賜進士弟子遯菴王
0970a13: 庭詔沐手拜撰
0970a14: 
0970a15: 
0970a16: 康熙乙亥仲呂月佛誕日板藏嘉禾楞嚴寺般若坊
0970a17: 　附藏流通
0970a18: 　　　　　　　　　　　嘉興倪爾繩梓行
0970a19: 　　　　　　　　　　　嘉善李文伯書
0970a20: 玉泉其白富禪師語錄卷下終
0970a21: 
0970a22: 
0970a23: 
0970a24: 
0970a25: 
0970a26: 
0970a27: 
0970a28: 
0970a29: 
0970a30: 
0970b01: 蟠龍山玉泉融徹頂禪師語錄序
0970b02: 教中道但落言詮終非實義所以初祖達磨將此公
0970b03: 案袖入華夏不用語言文字直指人心見性成佛斯
0970b04: 旨傳來久矣信之者似粟如麻體之者星中揀月今
0970b05: 我玉泉法姪融徹禪師齠齡薙染不務外學其語言
0970b06: 文字置之弗問只知向上一著晝參夜參蘊在胸中
0970b07: 依其白和尚椎拂之下四十餘稔一日聞舉風旛話
0970b08: 言下打翻漆桶如披雲見日大地平沉始知無量劫
0970b09: 前事不異今時所謂元是舊時人不改舊時行履處
0970b10: 常用藥山三條篾束取肚皮隨處住山因伊本師其
0970b11: 和尚化去紳衿緇素及同門昆仲等請繼玉泉之席
0970b12: 迫不得已拽杖歸來遂有垂示機要皆從胸中流出
0970b13: 實非語言文字也若論其直指見性之旨而徹公其
0970b14: 人焉予見其履真踐實豈忍默無言哉謹贅數語于
0970b15: 弁云。
0970b16: 時
0970b17: 康熙乙亥佛誕日青城竹浪徹生謹識
0970b18: 
0970b19: 
0970b20: 
0970b21: 
0970b22: 
0970b23: 
0970b24: 
0970b25: 
0970b26: 
0970b27: 
0970b28: 
0970b29: 
0970b30: 
0970c01: 玉泉融徹頂禪師語錄
0970c02: 嗣法門人　明盛　明聰　等編
0970c03: 
0970c04: 康熙己巳七月朔一日光嚴鑄顏和尚及紳衿耆舊
0970c05: 緇素等請師繼席上堂詣座云不禮彌勒高揖釋迦
0970c06: 者到來作麼生行履良久云欲窮千里目更上一重
0970c07: 樓便登拈香云此瓣香秉先天正氣奪日月精華爇
0970c08: 向爐中供養釋迦文佛歷代祖師伏願燈傳悠遠正
0970c09: 眼恒明此一瓣香非形非狀應在機先爇向爐中端
0970c10: 為祝延
0970c11: 當今皇帝萬歲萬萬歲文武官僚高增祿位伏願佛
0970c12: 日與舜日同輝金輪共法輪併轉此一瓣香威音那
0970c13: 畔拾來人天眾前拈出供養傳曹溪正脈第三十七
0970c14: 世上其下白本師富老和尚用酬法乳斂衣敷座白
0970c15: 椎竟僧問如何是死句師云石虎抱兒眠進云如何
0970c16: 是活句師云無言童子口吧吧進云如何是不死不
0970c17: 活句師云古路無人到清風自往還乃云新成樓閣
0970c18: 向南開靈明一點映亭臺當陽剖露人天眼赤體條
0970c19: 條適意便豎拂子云還委悉麼如或未然聽取一頌
0970c20: 颯颯清風不暫停一回拈起一回新金襴亦自傳迦
0970c21: 葉磚頭瓦礫盡知音喝一喝下座。
0970c22: 辛未結制期主慧惺毛居士設齋請上堂詣座云者
0970c23: 個曲彔木覯面無回互舉步任高登踏斷凡聖路遂
0970c24: 陞拈香云此瓣香植種子威音那畔榮幹于太極之
0970c25: 先爇向爐中祝延
0970c26: 今上皇帝萬歲萬萬歲當道尊官現前請主伏願元
0970c27: 首明哉股肱良哉庶士康哉此一瓣香天莫能覆地
0970c28: 莫能載爇向爐中供養前住光嚴得戒大如和尚現
0970c29: 住昭覺師翁丈老人用酬毒手之恩此一瓣香生子
0970c30: 不萌枝上長在太素峰前今朝落在玉泉手裏第一
0971a01: 回拈出供養傳臨濟正宗第三十三世上其下白本
0971a02: 師和尚用酬法乳上首白椎云法筵龍象眾當觀第
0971a03: 一義師云天上無雙日閻浮有至尊萬年松不老壽
0971a04: 筭等乾坤眾中還有識此人麼問向上宗乘即不問
0971a05: 如何是臨濟家風師便喝進云如何是函蓋乾坤句
0971a06: 師云八臂那吒提不起進云如何是截斷眾流句師
0971a07: 云銕蛇橫古路進云如何是隨波逐浪句師云汝問
0971a08: 我答進云三句蒙師指慧惺設齋如何相酬師便打
0971a09: 乃云今朝十月十五行者考鐘伐鼓玉泉結制上堂
0971a10: 驚起魚龍躍舞只將白棒提持大地山河莽鹵坐斷
0971a11: 諸佛關鍵綱維從上列祖衲僧擬議思量一棒打折
0971a12: 驢腰莫言不道良久云因先師有則未了公案被現
0971a13: 前四眾命頂上座出來與先師了卻承慧惺居士合
0971a14: 家來山供眾只得因齋慶贊結九旬之期掉轉鎗旗
0971a15: 將三連六斷為爐金烏玉兔為亦任金銀銅銕磚
0971a16: 頭瓦礫煉成一片是聖是凡煆成一體總教放出無
0971a17: 位真人與山僧同一鼻孔把手並行諸人還識無位
0971a18: 真人麼宛脫丘結椎云諦觀法王法法王法如是。
0971a19: 昭覺雪師翁辦齋命上堂問六門緊閉還有出入者
0971a20: 麼師云亂走作麼進云滿天星斗即不問如何是半
0971a21: 夜日頭紅師打云頂門薦取乃云金剛正眼照徹十
0971a22: 虛心光朗耀萬象全彰所以道昭昭于心目之間相
0971a23: 不可睹晃晃于色空之內義不可窮與天地同根萬
0971a24: 物一體佛佛授受而授此也祖祖相傳而傳此也葛
0971a25: 藤且置即今報恩一句作麼生道棒頭有眼明千古
0971a26: 喝下山崩水倒流。
0971a27: 上堂諸佛本無說祖師未曾聞留下一轉語千古鎮
0971a28: 乾坤且道是甚麼語喝一喝云今朝冬月一萬卉
0971a29: 俱凋悉玉泉爐增焰山門輝佛日驀召眾云是何朕
0971a30: 兆良久云庭前生瑞艸好事不如無復喝一喝。
0971b01: 上堂一切法不生一切法不滅森羅及萬象明明熾
0971b02: 然說頂上座到者裏有口秪堪挂在壁上。
0971b03: 上堂喝一喝云于斯薦得一生參學事畢不勞覿體
0971b04: 承當其或未然不免矢上加尖去也驀豎拂子云白
0971b05: 拈賊無異色以拂子拋下座云拋向前誰識得眾中
0971b06: 有識得者麼良久云趙錢孫李周吳鄭王。
0971b07: 佛成道日上堂調御六載錯用心卻是無繩自縛身
0971b08: 睜得眼來花亂墜今朝誤認定盤星阿呵呵會也麼
0971b09: 山河大地平如掌萬象森羅總法身。
0971b10: 上堂問如何是趙州關師便喝進云有佛處不住時
0971b11: 如何師云金屑雖貴落眼成翳進云無佛處急走過
0971b12: 又作麼生師云潔白地上不許撒沙乃云雲山疊疊
0971b13: 錦水洋洋鶯啼鶴唳艸秀花香本自現成公案何更
0971b14: 覓水淘江昔日圓通老漢不開生藥舖單賣死貓頭
0971b15: 玉泉無藥舖可開亦無貓頭可賣驀豎拳云只有者
0971b16: 個且道與古人相去多少良久云家家明月誰無分
0971b17: 處處青山總白雲。
0971b18: 上堂此事元來要自強拏雲攫霧露堂堂蟠龍山裏
0971b19: 家風別放出鯨鱗吼大方喝一喝。
0971b20: 解制上堂滿散縱橫得自由酬恩報德更無憂雲絲
0971b21: 月餌俱收卻任意行藏別世流九十日已前雙垂鼻
0971b22: 孔九十日已後鼻孔雙垂即今九十日已滿玉泉無
0971b23: 可供養以拂子作此○相云秖有者個雲門公案亦
0971b24: 任諸人咬嚼顧左右云逢人不得錯舉。
0971b25: 佛誕大慈法伯懶石和尚送法衣至上堂問世尊初
0971b26: 生是何意旨師云師子吼進云生後如何師云無畏
0971b27: 說乃云釋迦降誕不肖遠孫無可供養以拂子作
0971b28: 相云頂上座只有者個聊表微誠還委悉麼脫或未
0971b29: 然更聽一頌頻跨香象降皇宮七步周行稱大雄四
0971b30: 十九年曾漏泄拈花微笑浪施功今日蒙大慈法伯
0971c01: 和尚耑使賜法衣助揚法化驀拈袈裟角云此是昔
0971c02: 日大庾嶺頭提不起的落在玉泉手裏如雲普覆似
0971c03: 地普擎對眾拈出爛打葛藤紅爐飛雪無棲泊一點
0971c04: 恩波散作霖。
0971c05: 上堂乾坤之內日月之中唯有一物今古攸同敢問
0971c06: 大眾是甚麼物若識恁麼物還須恁麼人。
0971c07: 祈齡上堂初分混沌列三才道人無事任徘徊千年
0971c08: 嶺畔青松翠水滿池中月自來。
0971c09: 清明上堂爻象初分瑞氣濃當陽涌出一輪紅棒頭
0971c10: 點出威音旨法雨時傾起臥龍毛吞巨海承渠力芥
0971c11: 納須彌理事融山家不會論花甲一度山青春又逢。
0971c12: 小參昨日霜花拂檻前今朝黃葉落翩翩禪人眼底
0971c13: 休著屑覷破元來不值錢諸禪德有疑即問知過即
0971c14: 改操金剛斧秉智慧劍凡聖到來一刀兩斷做個出
0971c15: 格漢子不惟己躬事畢要且不受人瞞。
0971c16: 小參古德云大疑大悟小疑小悟不疑不悟玉泉不
0971c17: 然有疑墮坑落塹有悟撒沙撒土何故本自無迷
0971c18: 道甚麼悟如鏡中像水中月眼見最分明只是難收
0971c19: 攝縱收攝舉似明眼人不得。
0971c20: 晚參月大有三十月小二十九大眾請喫茶切莫打
0971c21: 溼口若還打溼口杖頭劈脊摟。
0971c22: 示眾玉泉有口也難言坐斷千差亦弗然覿面相承
0971c23: 提祖意只教切切悟心田心田悟無邊業海成甘露
0971c24: 髑髏常放白毫光有甚佛兮有甚祖。
0971c25: 示眾今朝二十三推車上竹竿到頭須著力莫待有
0971c26: 循環諸禪德向著力處道一句看良久云玉泉恁麼
0971c27: 也是矢上加尖。
0971c28: 示眾時當季冬十五梅花撲面鼓舞木人穿靴歸漢
0971c29: 石女帶帽來楚大火焰中轉法輪烘烘烈烈勢難阻
0971c30: 煉得須彌無處藏身海神跳如虎大眾還知麼玉
0972a01: 泉到此露全身屈指數來正十五正十五誰人解打
0972a02: 虛空鼓。
0972a03: 示眾玉泉無法亦無禪二六時中好打眠有人問道
0972a04: 西來意覿面當機只一拳。
0972a05: 示眾呈拄杖云老僧拄杖子與諸人說法已竟大眾
0972a06: 聞麼良久云不免與諸人頌出拄杖說法為覓知音
0972a07: 一句單提海晏河清拽拄杖歸方丈。
0972a08: 頌古
0972a09: 女子出定
0972a10: 一段真風絕正偏拋頭露面現倪端那伽大定非出
0972a11: 入鼻孔都盧缺半邊
0972a12: 丹霞燒木佛
0972a13: 覷破浮塵徹底空寒將木佛火來烹金剛舍利名非
0972a14: 實帶累傍觀身爛紅
0972a15: 大顛擯首座
0972a16: 接拍須還子弟風傍敲正打顯奇工南山下雨北山
0972a17: 黑青艸池中隱活龍
0972a18: 無位真人
0972a19: 者個郎當漢分明常相見頭頭境上彰法法塵中現
0972a20: 八面絕遮攔十方俱坐斷天上人間尊剎那即周遍
0972a21: 住居無相國時復空王殿
0972a22: 觀音像
0972a23: 應身三島碧波中剎海無邊示面容日度恒沙無量
0972a24: 眾聞思修證總皆空咦總皆空婆心切切運悲風
0972a25: 初祖像
0972a26: 一臉落腮古怪形狀眼空四海君王不讓言語兜兜
0972a27: 嗒嗒心體空空蕩蕩見水脫鞋兮蘆花洸漾履水如
0972a28: 地兮熊耳山上九年面壁兮人天榜樣道是阿誰達
0972a29: 磨和尚
0972a30: 又
0972b01: 老胡碧眼訪梁王語不投機自主張一葦蘆花江上
0972b02: 渡九年面壁接神光接神光千古兒孫滿大唐
0972b03: 慈航師翁像
0972b04: 八十四年作賊歷遍天涯自得窮盡教乘骨董識取
0972b05: 乾坤一色咦要委師翁指趣頻觀海宇風月
0972b06: 本師其白老人像
0972b07: 吾師之像描亦非真吾師之德贊一弗能曰有兮一
0972b08: 塵不立曰無兮橫亙古今若將眼見終難見耳裏觀
0972b09: 身不是身
0972b10: 大如和尚
0972b11: 天地為廬一衲飄然曾經劫火適意逃禪歷遍寰宇
0972b12: 垂手入廛欲贊師德于萬斯年
0972b13: 聯芳
0972b14: 玥睿明盛禪人
0972b15: 少年立志要孤窮日用尋常覓己躬但得心空歸及
0972b16: 第利生接物續吾宗
0972b17: 璐睿明聰禪人
0972b18: 年來于此覓行藏氣骨無凡鎮紀綱七尺烏藤分付
0972b19: 後拈椎豎拂播諸方
0972b20: 明修寂鏡禪人
0972b21: 月下傳衣會也麼蟠龍峰有養龍窩他年致雨騰霄
0972b22: 漢一曲陽春唱凱歌
0972b23: 古林隆玉禪人
0972b24: 芒鞋踏上毘盧頂瓦礫磚頭盡放光萬仞峰頭堪獨
0972b25: 步祝吾香也喝諸方
0972b26: 應緣普聞禪人
0972b27: 一志南來始遇吾箭鋒相拄道心孤龜毛一柄親拈
0972b28: 付爐宏開任展舒
0972b29: 璸睿明慶禪人
0972b30: 真風占斷萬機先捉敗虛空喫銕鞭臨濟綱宗隨倒
0972c01: 弄單刀直入萬峰寒
0972c02: 偈
0972c03: 夜坐
0972c04: 清幽子夜踞爐前兀坐衣披星斗寒腦後神光非色
0972c05: 相輝騰霄漢碧空懸
0972c06: 示隆玉禪人
0972c07: 日透玄關唱哩囉燈籠露柱笑呵呵百千三昧全機
0972c08: 用一竅通兮百竅和
0972c09: 示普聞禪人
0972c10: 真機脫略畫堂前覷著令人心膽寒十八童兒堪戲
0972c11: 舞月明簾外轉身難
0972c12: 示空一禪人
0972c13: 佛性有無句總全偷心死盡意便便西來的旨離文
0972c14: 字何勞舌上更談玄
0972c15: 示明懷行者
0972c16: 日用事兒本現前爐灰撥盡骨毛寒大千沙界投鍼
0972c17: 芥八字眉毛額上懸
0972c18: 示睿禪人
0972c19: 蟠龍山裏玉泉宮逼得生蛇化活龍且去深山深隱
0972c20: 隱雷鳴天外好騰空
0972c21: 示徒明崙
0972c22: 無明窟裏學參禪總被貢高名利牽若是胸中癡夢
0972c23: 破等閒徹底盡拋翻
0972c24: 示珴睿禪人
0972c25: 把住牢關莫放參一拳拳定只須穿桶箍驀地分明
0972c26: 爆橫身宇宙自翛然
0972c27: 示丹青
0972c28: 清淨國中寂滅土千般萬種從斯出一毫頭上放光
0972c29: 明塞滿虛空何所住
0972c30: 挽張居士
0973a01: 寄跡閻浮數十春萬緣放下歇孤心而今解唱還鄉
0973a02: 曲撫掌呵呵笑一聲
0973a03: 悼法伯懶和尚
0973a04: 裂破乾坤格外新倒騎銕馬露全身揚鞭直入無生
0973a05: 國任運騰騰自主賓
0973a06: 佛事
0973a07: 為本師入金桶云吾師六十三撒手出玄關一段真
0973a08: 消息白雲自往還咦者老漢寸絲不挂灑灑落落不
0973a09: 留朕跡作將來眼。
0973a10: 為寄凡禪人起龕
0973a11: 以杖擊云年登八十四撒手歸家去請出入闍維與
0973a12: 汝通消息。
0973a13: 下火以炬打○相云八十四年行腳今朝衣線擺脫
0973a14: 助渠一把丙丁即此西方極樂呵呵紅爐煉出白蓮
0973a15: 開劫外風光飛玄鶴。
0973a16: 入塔師一喝云狹路相逢怎放得過無縫塔前著眼
0973a17: 觀那許藏頭並露腳白雲影裏識端倪從今始證無
0973a18: 生樂便入。
0973a19: 為顯缽道者火
0973a20: 咳唾掉背祖師禪一性圓明徹法源撫掌呵呵登海
0973a21: 岸望中隱隱出雲端。
0973a22: 下火舉火炬云高著眼莫擬議覿面親陳有誰識銀
0973a23: 山銕壁絕遮攔處處縱橫任遊戲老僧助渠一把火
0973a24: 紅爐焰裏通消息。
