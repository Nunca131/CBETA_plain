0155c01: 費隱禪師語錄卷第十
0155c02: 嗣法門人隆琦等編
0155c03: 小參
0155c04: 春日小參僧問陽春一布萬物皆輝即不問陽春一
0155c05: 布是如何師云燒痕方轉緣進云恁麼則有意氣時
0155c06: 添意氣不風流處也風流師云含雨未萋萋乃云春
0155c07: 光曉聞啼鳥頭頭明物物了就瞥然無剩少一躊躇
0155c08: 打之遶直闖到驢年不知何日了春風堆裏謾高眠
0155c09: 梅柳與君通一竅遂豎拂子云還會麼有僧云會得
0155c10: 師云瞎以拄杖約退。
0155c11: 小參云當人個事不涉程途不是目前妙理亦非格
0155c12: 外玄符所以法是常法道是常道人是常人我是常
0155c13: 我恁麼見得則丁丁超佛越祖對對絕親滅疏拈卻
0155c14: 當陽一隻眼笑看楊岐三腳驢復舉三聖禪師云我
0155c15: 逢人即出出則不為人興化禪師云我逢人即不出
0155c16: 出則便為人師云據二大老一人藏頭露尾一人藏
0155c17: 尾露頭未免致人不了多生疑見今日山僧向人天
0155c18: 眾前提持批判可謂全身手腳一齊俱露且作麼生
0155c19: 說個俱露底話坐斷千差路堂堂是本人。
0155c20: 小參僧問當陽一句埋沒宗風格外真規超越祖意
0155c21: 請問和尚拄杖子甚麼人得師便打進云撐天拄地
0155c22: 去也師云還我端的來僧豎拳師又與一棒乃云英
0155c23: 靈衲子俊俏禪和葛藤搥斷踢碎舊窠不圖成佛作
0155c24: 祖只要跳出網羅所以羅籠不肯住呼喚不回頭古
0155c25: 聖不安排至今無處所直似橫空寶劍孤光溢目摩
0155c26: 挲鐵柱截斷眾流用去功不浪施不用鬼神莫測畢
0155c27: 竟行履在甚麼處棒頭直下翻身轉沙界大千一口
0155c28: 吞。
0155c29: 小參云踏著當地不拾人涕唾不走人舊路明月簾
0155c30: 外不足安身荊棘林堆一時靠倒猛虎口裏拔舌饑
0156a01: 鷹爪下奪肉快刀利劍上明明知有出身之路轟雷
0156a02: 激電處歷歷曉其進退之謀不惟顯擒龍捉虎之作
0156a03: 略抑且具殺佛滅祖之手段要是恁麼人方可入臨
0156a04: 濟門下從容話會故云垂萬里鉤駐千里烏騅布漫
0156a05: 天網打衝浪鯤鯨不是分外安排亦非無端造就蓋
0156a06: 道出常情機通格外不許瞌睡漢敲磚打瓦秪要超
0156a07: 方眼擊節知音如是提唱還會麼且作麼生說個踏
0156a08: 著當地底一句卓拄杖云不離當處常湛然覓則知
0156a09: 君不可見。
0156a10: 除夜小參僧問百千日月閑中度三十除宵去復來
0156a11: 時如何師云赤歷地僧豎一指云其奈者個何師打
0156a12: 云收取去乃云纖毫脫盡時理極情忘際曠劫主人
0156a13: 公突出無眼鼻所以不見有生不見有死不見有涅
0156a14: 槃解脫不見有真如妙性廓落無依闃然獨證且道
0156a15: 末後一句意旨如何明年更有新條在惱亂春風卒
0156a16: 未休。
0156a17: 小參云大道淵源曾無蓋覆歷歷現成不假思湊恁
0156a18: 麼會得便見天地同根萬物一體古今天地古今日
0156a19: 月古今山河古今物理行也如是住也如是坐也如
0156a20: 是臥也如是乃至折旋俯仰生死去來悉皆如是是
0156a21: 法住法位世間相常住驀豎拂云劈面來也急著眼
0156a22: 覷。
0156a23: 冬至小參云不涉陰陽底句還有道得者麼僧問一
0156a24: 陽已巳度先春信昨夜寒梅鬥雪開如何是一陽師與
0156a25: 一棒云急急如律令乃云群陰剝盡一陽來復盡天
0156a26: 下人跳不出驀拈拄杖云唯有者條拄杖自古至
0156a27: 今從年竟歲不可指目既不可指目則無陰陽之相
0156a28: 亦無寒暑可述脫體頓超千聖頂明明獨露吞諸物
0156a29: 乃卓一卓云還會麼歸方丈。
0156a30: 小參僧問空劫已巳來和尚在那裏安身立命師置拄
0156b01: 杖於香几僧豎拳師云是何消息僧禮拜師云暗裏
0156b02: 畫符乃云者個便是全彰意氣如虎靠山似龍得水
0156b03: 拏雲攫霧浪滔天咆哮威獰聲震地奪佛祖權衡展
0156b04: 向上巴鼻丹霞燒卻木佛院主鬚眉墮地喝一喝遂
0156b05: 舉趙州示眾云金佛不度爐木佛不度火泥佛不度
0156b06: 水真佛內裏坐山僧逐句下一轉語為註腳去也金
0156b07: 佛不度爐達磨原是老臊胡木佛不度火堪笑嵩山
0156b08: 破灶墮泥佛不度水個個都有一張嘴真佛內裏坐
0156b09: 動轉施為渾是我恁麼會得則三條椽下七尺單前
0156b10: 踏本分地雖然如是猶恐平地上死人無數灼然出
0156b11: 得荊棘林方為好手還有活弄者麼乃拈拄杖一時
0156b12: 打退。
0156b13: 對靈小參問慈雲初臨此土法雨普潤大千向上宗
0156b14: 乘即不問請問閔老夫人即今向什麼處安身立命
0156b15: 師云靈光燭古今進云恁麼則淨光一片耀今古花
0156b16: 落花開總是春師云透脫千差路進云橫身出宇宙
0156b17: 何處不稱尊師云蹉過了也問且道先靈還假追薦
0156b18: 也無師云不妨疑著進云天上人間無著處塵塵剎
0156b19: 剎現全身師云更說什麼進云一句了然超百億師
0156b20: 云下文又作麼生僧擬進語師便喝遂以拄杖向香
0156b21: 几左右擊一擊云諸佛妙道歷祖玄機八字打開了
0156b22: 也已巳故錢氏閔老夫人要見直下便見要悟直下便
0156b23: 悟更莫舉心動念思惟卜度自然了生死絕去來離
0156b24: 悲喜忘哀樂于常寂光中灑灑脫脫自由自在若也
0156b25: 舉心動念思惟卜度則諸佛妙道歷祖玄機特地迷
0156b26: 背生與死差來與去異悲喜交併哀樂相生正是攀
0156b27: 緣起倒業識茫茫無本可據而今閔老夫人若要一
0156b28: 念明本據空業識忘哀樂離悲喜一去來超生死又
0156b29: 以拄杖拍香几云就向棺木裏瞠眼常寂中開悟心
0156b30: 花發明炤十方剎隨處現身導利群品故曰淨法界
0156c01: 身本無出沒大悲願力示現受生諸佛妙道如金博
0156c02: 金歷祖玄機似水投水無勝無劣非得非失若地擎
0156c03: 山不知山之孤峻似石含玉不知玉之無瑕但得恁
0156c04: 麼去就更不捏目生花且正當恁麼時一句作麼生
0156c05: 道從今契得單提後遍界蓮開火裏花卓拄杖下座。
0156c06: 小參云刀不自割鏡不自炤瞥爾知歸當下便了若
0156c07: 是伶俐衲僧聞恁麼道便乃呵呵大笑卻許他有些
0156c08: 俊俏何以到處逢場驀面欺萬人頭上翻觔斗不為
0156c09: 分外還有麼眾無對師云元來一隊漆桶以拄杖打
0156c10: 趁。
0156c11: 小參僧問仰山插鍬意旨如何師卓拄杖云會麼進
0156c12: 云拔鍬便行又作麼生師放倒拄杖子乃云據本就
0156c13: 位分明坐斷千差曉句會機便能橫三豎四生擒虎
0156c14: 兕活捉獰龍手拳腳踢格外提持任是超佛越祖當
0156c15: 前無處出氣且據本就位一句作麼生道行到水窮
0156c16: 處坐看雲起時。
0156c17: 為老和尚示寂請小參師云尋常謂此方緣盡他方
0156c18: 顯他方緣盡此方顯者是教途化儀之說須知老和
0156c19: 尚大人知見大人機智大人境界大人受用盡十方
0156c20: 是個自己巳遍法界是個全身非此非他無出無沒雖
0156c21: 示個生生固不生雖示個滅滅猶不滅不生不滅亙
0156c22: 古彌存董信女一向皈依老和尚念德修德知恩報
0156c23: 恩特請山僧於人天眾前至誠表揚不是堆裏挖土
0156c24: 亦非錐上加尖惟是沒量大人分明知其端的且正
0156c25: 當恁麼時老和尚轉身一句在什麼處遂以拄杖一
0156c26: 時打散。
0156c27: 小參云當人個事描固不真便爾翻身畫亦難象塞
0156c28: 斷人天路頭佛祖不敢近傍不須曠劫修因直下千
0156c29: 了百當喝一喝便歸方丈。
0156c30: 小參舉雪峰示眾云南山有一條鱉鼻蛇汝等諸人
0157a01: 切須好看師云蛇無頭不行長慶云今日堂中大有
0157a02: 人喪身失命師云張開蛇口雲門以拄杖攛向面前
0157a03: 作怕勢師云露出蛇斑僧舉似玄沙沙云須是我稜
0157a04: 兄始得師云與蛇揩癢雖然如是我卻不與麼僧云
0157a05: 和尚作麼生沙云用南山作麼師云跳出蛇窠乃云
0157a06: 當時雪峰會裏者一群蛇今日被山僧挑向拄杖頭
0157a07: 上要教他生也得要教他死也得要教他不生亦得
0157a08: 要教他不死亦得所謂把住則四方無路放行則草
0157a09: 叢裏輥現前兄弟還有與古人出氣者麼有則出來
0157a10: 為蛇畫足無則山僧放者一群蛇咬殺汝諸人去也
0157a11: 以拄杖一時打退。
0157a12: 小參舉佛果遠祖云通身是眼見不及通身是耳聞
0157a13: 不徹通身是口說不著通身是心鑑不出今日不肖
0157a14: 兒孫則不然通身是眼見個什麼通身是耳聞個什
0157a15: 麼通身是口說個什麼通身是心鑑個什麼於此會
0157a16: 得面目儼然秪者是不須更問西來意廓落群方獨
0157a17: 步行從前不與法為侶直得佛果遠祖立身無地那
0157a18: 許見聞覺知直下現成誰論過去來今且全身獨步
0157a19: 一句作麼生道一雙眼蓋乾坤廓啟口橫吞宇宙空
0157a20: 對靈小參僧問香煙繚繞燈燭交輝正恁麼時未審
0157a21: 薦只居士在什麼處安身立命師云清風明月下進
0157a22: 云恁麼則不離當處即蓮邦師云元是昔時人僧云
0157a23: 謝師答話便歸位師遂舉拂子云舉不顧即差互擬
0157a24: 思量何劫悟山僧舉似去也不是心不是佛不是物
0157a25: 居士若向者裏回顧得去則為回光返炤旋本還元
0157a26: 了知從前頭出頭沒虛生浪死今日於常寂光中無
0157a27: 依無倚自由自在無有煩惱可捨亦無菩提可取故
0157a28: 曰取不得捨不得不可得中只麼得就向不可得中
0157a29: 作得主坐得斷自然靈光獨耀迥脫根塵體露真常
0157a30: 即如如佛然則不假纖毫修學心無相光中長自在
0157b01: 卓拄杖下座。
0157b02: 小參云當頭一著不可名邈纔擬纖毫千差萬錯所
0157b03: 以三世諸佛只言自知歷代祖師全提不起一大藏
0157b04: 教詮註不及唯許本分衲僧默爾知歸當陽坐斷不
0157b05: 求玄妙不立知見一毫頭上安身百億界外伸腳極
0157b06: 其孤迥巍峨不止壁立萬仞任是佛來祖來天來龍
0157b07: 來纔見開口便與一摑透脫直截始與他覿體不違
0157b08: 且道他是阿誰驀豎拳云切莫當面蹉過。
0157b09: 除靈請小參師陞座云藏身處沒蹤跡沒蹤跡處莫
0157b10: 藏身遂以拄杖卓一卓云若向者裏會去則踢脫青
0157b11: 春廿餘載從今不戀畫樓新空花水月應拋卻物外
0157b12: 逍遙樂本真雖然如是切莫道山僧點破須是鄭孺
0157b13: 人自悟始得又以拄杖卓一卓下座。
0157b14: 請對靈小參孝子問一口吞盡無邊剎是何人境界
0157b15: 師云看腳下進云腳跟不穩師云與汝三十棒進云
0157b16: 謝和尚師便喝乃云大道之體本無悟迷現成獨運
0157b17: 不假修持只因不惺見倒惑生造三界業故有輪轉
0157b18: 以拄杖拍香几云若向者裏會得就棺木裏開眼黃
0157b19: 泉下翻身便見從前起倒業緣了不可得生死去來
0157b20: 悉皆無有親契本來面目獨證固有真常正當恁麼
0157b21: 時歸元復本一句作麼生道靈光一段超情謂耀古
0157b22: 騰今絕去來喝一喝卓拄杖下座。
0157b23: 小參云終日窮究要從根本上著到若不從根本上
0157b24: 著到非入於玄妙定墮於平實一入玄妙則被玄妙
0157b25: 遮障而自己巳不能透脫無繇得到大自在田地苟墮
0157b26: 平實則坐死地不能施大機發大用見有通方手眼
0157b27: 格外提持全無辨別所謂灼然出得荊棘林方是好
0157b28: 手且根本上著到一句作麼生道遂起身云山僧今
0157b29: 日據本去也。
0157b30: 春日小參僧問爆竹數聲催臘去梅花幾點送春來
0157c01: 催去送來即不問目前光景事如何師云斬新條行
0157c02: 新令進云現成境界為什麼特地師云惱亂春風卒
0157c03: 未休乃舉世尊在靈山會上拈花示眾是時眾皆默
0157c04: 然惟有迦葉尊者破顏微笑世尊曰吾有正法眼藏
0157c05: 涅槃妙心實相無相微妙法門不立文字教外別傳
0157c06: 付囑摩訶迦葉師云自古及今盡大地人無有一個
0157c07: 不具完全大備何故要世尊拈花迦葉微笑便為不
0157c08: 立文字教外別傳為復是賣弄自己巳為復是無風起
0157c09: 浪驀豎拂子云春色滿園關不住一枝紅杏出墻來
0157c10: 對靈小參師陞座云生從何來死從何去覿面提持
0157c11: 要知落處遂卓拄杖云查氏董孺人還會麼若向者
0157c12: 裏會得則生也全體恁麼來死也全體恁麼去去來
0157c13: 只是一體生死亦無二致百苦交煎總不妨立命安
0157c14: 身有本據且本據在什麼處又卓拄杖云生也不道
0157c15: 死也不道便下座。
0157c16: 小參僧問昔日世尊以正法眼藏付囑摩訶迦葉未
0157c17: 審和尚將個什麼以為傳授師便打云闍黎露布了
0157c18: 也進云恁麼則男兒自有沖天志不向他人行處行
0157c19: 師云早已巳隨他腳跟轉乃云明明舉處人人曉會不
0157c20: 許承當那容蓋覆所以道一念不生全體現六根纔
0157c21: 動被雲遮斷除妄想重增病趣向真如亦是邪直得
0157c22: 離四句絕百非突出眼睛超物外了無生死絕周遮
0157c23: 請小參僧問四大分張即不問一物鎮長靈是如何
0157c24: 師云充天塞地進云恁麼則超凡入聖去也師云猶
0157c25: 加塗汙問金粟山頭雲舒卷大洋海底浪滔天龍門
0157c26: 盡是滹沱客傾湫倒嶽是如何師便打云還有闍黎
0157c27: 立地處麼進云恁麼則禹門三級浪平地一聲雷去
0157c28: 也師又打云少賣弄乃云言前薦得觸樹迷封句下
0157c29: 精通坐井窺天直饒離四句絕百非會得猶未是衲
0157c30: 僧安身立命之所在只如表自禪人既然亡過即今
0158a01: 在什麼處若道在佛界魔宮分明墮坑落塹更云在
0158a02: 人間天上亦是埋沒風月且正當恁麼時是如何撩
0158a03: 起便行休伴侶呵呵三笑更超方表自臨終纏綿寄中云衲僧撩起便
0158a04: 行表自遂呵呵三笑而逝。
0158a05: 小參云今朝正月十五底事如何揭露百億部洲上
0158a06: 堂三十三天打鼓蟭螟火裏吞龍巨鰲水中噉虎盲
0158a07: 龜跳上天跛鱉走飛他土目前有路超方不識誰
0158a08: 能忽悟試問諸人如何是今日悟底一句有僧一喝
0158a09: 師云不是者個消息僧無語師云不但似聾抑且如
0158a10: 瞽下座。
0158a11: 對靈小參僧問紅輪畢竟沉西去未審靈魂往那方
0158a12: 師云一點座中圓進云恁麼則生也全體現死也全
0158a13: 體現師云即今在甚麼處進云蒙師指出金剛眼天
0158a14: 上人間得自繇師云亡靈說多謝乃云脫體無依在
0158a15: 此行天堂地獄莫欣憎生前贏得閒閒地乘此閒閒
0158a16: 遍界騰人天莫與為伴佛祖豈能規繩透脫超方一
0158a17: 隻眼霜花映水碧層層便下座。
0158a18: 請小參問把斷要津不通凡聖即不問現今於人天
0158a19: 眾前當機一句又作麼生道師云與汝三十棒進云
0158a20: 世尊說法四十九年當處發生隨處滅盡既是滅盡
0158a21: 聲未絕師云又要潑許多惡水作麼僧云恁麼則一
0158a22: 句了然超百億師云自首者原其罪乃云賣田請說
0158a23: 法無法可廝當但信天真事完全脫體彰更有傅大
0158a24: 士云夜夜抱佛眠朝朝還共起起坐鎮相隨語默同
0158a25: 居止纖毫不相離如身影相似欲識佛去處秪者語
0158a26: 聲是大小傅大士雖然說得現成爭奈話作兩橛令
0158a27: 人于二六時中卻有個佛同眠同起同坐同止如龜
0158a28: 負圖自取喪身之兆若在面前好與三十拄杖爭似
0158a29: 嵩江超普陸居士賣兩畝田到金粟與眾僧結個飯
0158a30: 緣卻不著佛求不著法求不著僧求但恁麼信受行
0158b01: 持不計萬別千差透過無明窠臼且道意旨如何打
0158b02: 麵還他州土麥唱歌須是帝鄉人卓拄杖下座。
0158b03: 小參師云有不顧危亡底猛將請出來相見一僧纔
0158b04: 出師云敗軍不斬僧無語及師說法畢其僧又出擬
0158b05: 問師直打退乃云業本無性罪亦無生無生無性全
0158b06: 體顯現故曰諸法不自生亦不從他生不共不無因
0158b07: 是故說無生無生之理上從四聖下及六凡縱橫該
0158b08: 攝平等不二所謂若有色若無色若有想若無想我
0158b09: 皆令入無餘涅槃無餘涅槃即是無生之理然則人
0158b10: 生在世所作之業返而觀之直下冰釋業既冰釋則
0158b11: 了生死生死既了輪迴亦脫于日用之中閑閑地可
0158b12: 可地不求福慧而福慧自臻不遣災厄而災厄自除
0158b13: 秪如返本還元一句作麼生道驀然一擲太虛外鼻
0158b14: 孔依然搭上唇卓拄杖下座。
0158b15: 剃度請小參僧問師姑元是女人做意旨如何師云
0158b16: 鍋是鐵鑄進云恁麼則覿體了無男女相迥然獨露
0158b17: 句超方師云缽盂重安柄乃云一法若有毘盧墮在
0158b18: 凡夫萬法若無普賢失其境界去此二途畢竟如何
0158b19: 話會若向者裏分曉得來可謂破無明網出三界家
0158b20: 更說什麼五欲塵勞恩愛纏繞其或未然秪知事逐
0158b21: 眼前過不覺老從頭上來下座。
0158b22: 滿懺金剛經請小參師云經謂凡所有相皆是虛妄
0158b23: 若見諸相非相即見如來然則目前山河大地明暗
0158b24: 色空是諸相作麼生是如來又五蘊六入十二處是
0158b25: 諸相作麼生是如來若作恁麼見解則撥波求水離
0158b26: 相覓佛不能契真終成幻化始不知波外無水離相
0158b27: 無佛山河大地明暗色空是如來作麼生是諸相五
0158b28: 蘊六入十二處是如來作麼生是諸相遂以拄杖卓
0158b29: 一卓云若向者裏分曉得去則金剛體性時時現前
0158b30: 般若智慧念念相應故曰應如是知如是見如是信
0158c01: 解不生法相法相既不生則從本至今更非第二人
0158c02: 亦無第二念從今日去盡未來際亦無第二人更非
0158c03: 第二念男子身中入正定女子身中從定起女子身
0158c04: 中入正定男子身中從定起出入既然不隔古今何
0158c05: 曾間離還信麼卓拄杖下座。
0158c06: 追薦請小參僧問今日忽遇個不恁麼底兒孫來又
0158c07: 作麼生接師云正好與伊一頓進云恁麼則金刀削
0158c08: 去千年髮都來依樣畫葫蘆師云墮坑落塹漢乃云
0158c09: 據本提持迥無滲漏亙古彌今性天朗耀越色超聲
0158c10: 心光獨炤更說有死有生正是腦門著楔有去有來
0158c11: 亦是平地喫交始不知生本不生死本不死來無所
0158c12: 從去無所至故曰處生死流驪珠獨耀于滄海踞涅
0158c13: 槃岸桂輪孤朗于碧天生死即是涅槃涅槃不異生
0158c14: 死所以古人有問答云如何是生死業求大涅槃者
0158c15: 是如何是大涅槃造生死業者是如是則伊亡過先
0158c16: 靈正是現無相身說寂滅法與十方諸佛歷代祖師
0158c17: 同居無上大涅槃中更教山僧說個什麼豈不見云
0158c18: 人人自有通霄路死死生生本自如便下座。
0158c19: 小參舉古人云百丈三日耳聾不在馬祖一喝邊黃
0158c20: 檗吐舌不在百丈耳聾處是汝諸人還識百丈黃檗
0158c21: 麼若識得他二人到方丈來喫一鍾茶一僧隨後至
0158c22: 云裝聾作啞師徵云那個裝聾是誰作啞僧無語而
0158c23: 出師云將成九仞之山猶欠一簣之土。
0158c24: 懺罪請小參云罪性不在內不在外不在中三際覓
0158c25: 之不得則罪性如夢如幻如泡如影若是靈根宿種
0158c26: 底人見恁麼道便乃了知從前眼如是見耳如是聞
0158c27: 鼻如是嗅舌如是嘗身如是觸意如是知圓光獨脫
0158c28: 不興憎愛與從上聖賢同本同元同應同用收放自
0158c29: 如縱橫無礙更說有無明煩惱冤愛纏繞正是如蠶
0158c30: 作繭自纏自縛說有聖凡迷悟男女貴賤亦是遊人
0159a01: 迷路且當人剋的諦當一句作麼生本來大道非男
0159a02: 女覿體明明不掩藏。
0159a03: 對靈小參云覺靈不昧洞鑒非虛死生不二無欠無
0159a04: 餘所以當人從父母生來養育長大治家理業婚男
0159a05: 嫁女乃至經歷事務萬別千差以拂子打圓相云總
0159a06: 不離者個從今日去外息諸緣內心無喘心身寂滅
0159a07: 虛而靈寂而妙稱性論量非思量分別之所能解又
0159a08: 以拂子打圓相云亦不離者個然則生固不離者個
0159a09: 死猶者個不離拂子跳上三十三天觸著帝釋鼻
0159a10: 孔東海鯉魚打一棒雨似盆傾到者裏更須知有轉
0159a11: 機就位底時節生住於生死住於死聖住於聖凡住
0159a12: 於凡彼此各不知法法不相到故曰鐘中無鼓響鼓
0159a13: 中無鐘聲鐘鼓不交參句句無前後既無前後說什
0159a14: 麼生又論什麼死正是當人解脫無累之候且正當
0159a15: 恁麼時透脫一句作麼生道兩手撒開隨步樂騰騰
0159a16: 三界不拘留卓拄杖下座。
0159a17: 對靈小參僧問老氏云內觀其心不見其心外觀其
0159a18: 形不見其形豎拳云這個又作麼生師云無為鄉裏
0159a19: 坐進云恁麼則有物先天地無形本寂寥師云一款
0159a20: 便成招僧禮拜師云墮也僧喝一喝師云已巳遲八刻
0159a21: 問未審吾師在那方師云水去還歸海進云恁麼則
0159a22: 覿面來也師云月落不離天乃云無為禪德在生出
0159a23: 入先師之門驀豎拂云還會者個麼若也會得則知
0159a24: 是般事便休其或未然不妨打個之遶生也不可得
0159a25: 死也不可得佛也不可得祖也不可得禪也不可得
0159a26: 道也不可得若作恁麼見解則墮無為無事人猶是
0159a27: 金鎖難必須舉一明諸目機銖兩橫三豎四坐七走
0159a28: 八辨驗龍蛇權衡佛祖為人天師作將來眼堪報不
0159a29: 報之恩共助無為之化雖然如是正眼觀來猶是平
0159a30: 白地上撒沙清淨鏡裏添塵不特見笑大方亦被露
0159b01: 柱勘破既爾歸根得旨一句作麼生道自從步入鶴
0159b02: 峰後一任青山笑點頭喝一喝便下座。
0159b03: 超果寺結制日晚參云早間上堂問話者甚多不能
0159b04: 備錄然直饒問如雲興答似瓶瀉佛手驢腳針來線
0159b05: 去於建化門頭鬧熱一場即得若在當人分上正眼
0159b06: 觀來料掉沒交涉正是紅線套索玄絲不斷爭如超
0159b07: 果寺裏猛火爐邊逼教禪命不存佛性靡有然後卻
0159b08: 與清風明月高山流水任緣遍普南贍部洲喫飯北
0159b09: 俱盧洲坐臥入廛垂手接物利生與人解粘去縛抽
0159b10: 釘拔楔著著有出身之路言言是斬釘截鐵纔見其
0159b11: 妙故曰懸崖撒手自肯承當絕後再蘇欺君不得其
0159b12: 或未然依稀似曲纔堪聽又被風吹別調中復舉高
0159b13: 峰大師云海底泥牛啣月走鐵樹夜開花巖前石虎
0159b14: 抱兒眠露柱日懷胎鐵蛇鑽入金剛眼木女騎牛出
0159b15: 佛殿崑崙騎象鷺鷥牽燈籠緣壁上天台據高峰四
0159b16: 句語格外提持山僧四句語提持格外會得也兩個
0159b17: 五百分明一貫若也不會更入紅爐重新再煆為甚
0159b18: 如此從前將謂茅長短燒了方知地不平。
0159b19: 小參師舉拂子云一向波波望外求無門可入始甘
0159b20: 休盡期更欲談禪道直下誰知碗脫丘所以道去年
0159b21: 貧未是貧今年貧始是貧去年貧猶有卓錐之地今
0159b22: 年貧錐也無香嚴老子造到恁麼田地仰山猶謂如
0159b23: 來禪許師弟會祖師禪且猶未在若有見處不妨再
0159b24: 道香嚴又云我有一機瞬目視伊若還不會別喚沙
0159b25: 彌仰山纔云且喜閑師弟會祖師禪了也此亦可謂
0159b26: 舉一不得舉二放過一著落在第二且祖師禪與如
0159b27: 來禪是一是二悟則事同一家不悟則萬別千差若
0159b28: 挨到臘月三十日來是祖師禪是如來禪總用不著
0159b29: 遂良久云到者裏毫釐繫念三途業因瞥爾情生萬
0159b30: 劫羈鎖苟有纖毫脫不盡招風招雨亂啾啾大眾珍
0159c01: 重便歸方丈。
0159c02: 對靈小參師據座舉拂子云佛祖之道廓同太虛當
0159c03: 人本性無欠無餘生也全體恁麼來死也全體恁麼
0159c04: 去且去來不以象動靜不以形形無其形象無其象
0159c05: 湛然常住風規獨露故曰無常生死法與我沒相干
0159c06: 若能如是見不用哭蒼天正當今日追薦一句又作
0159c07: 麼生道紫羅帳裏翻身轉九品蓮香遍界聞便下座。
0159c08: 除夕小參云臘月三十日到來不知當時釋迦老子
0159c09: 作麼生折合想必亦將口門挂在壁上致令後代奇
0159c10: 特男子休去歇去一念萬年萬年一念去都教個個
0159c11: 銀山鐵壁人人鐵壁銀山未審現前大眾還得恁麼
0159c12: 一回也未若得恁麼一回也則可暗裏橫抽骨明中
0159c13: 坐舌頭其或未然只知梅眼笑長空不識霜花侵佛
0159c14: 面復舉昔日長慶稜禪師云總似今日老胡有望後
0159c15: 來保福禪師云總似今日老胡絕望據二尊宿一人
0159c16: 依稀越國一人彷彿揚州山僧者裏則不然總似今
0159c17: 日石牛放卵撞破上頭關自身沒處放十字街頭覓
0159c18: 總無孤峰頂上滔天浪遂喝一喝便起身。
0159c19: 入室
0159c20: 師問僧云有句無句如藤倚樹意旨如何僧云大家
0159c21: 在者裏師云樹倒藤枯句歸何處意旨如何僧拂袖
0159c22: 便行師云秖如溈山放下泥盤呵呵大笑又作麼生
0159c23: 僧回首師便打又僧進師云世尊初生意旨如何僧
0159c24: 作指天指地勢師云上他釣了也僧一喝師云蓋覆
0159c25: 了也僧禮拜云謝和尚入室師頷之師問僧云離卻
0159c26: 玄妙心性如何是向上全提事僧指桌云但問取他
0159c27: 師乃打云正問他僧云作個善知識話頭也不識師
0159c28: 又打云莫謗山僧好師問僧破沙盆意旨如何僧云
0159c29: 佛殿對經樓師云離了此又作麼生僧云門外青山
0159c30: 個個高師頷之春日入室僧進師云等閒識得東風
0160a01: 面萬紫千紅總是春如何是東風面僧云少年一段
0160a02: 風流事秪許佳隹人獨自知師云汝腳何似驢腳僧喝
0160a03: 一喝師云異日再商量古風進師問云古人不出方
0160a04: 丈門庄上喫油餈意旨如何風云是他屋裏事師云
0160a05: 是什麼事風云某甲歸堂去也師云怎奈古人公案
0160a06: 何風云舉似和尚了也師打云何不親切道一句風
0160a07: 擬議師又打云顢頇作麼風便走出鐵舟進師問云
0160a08: 清風翻白羽野老笑相親意旨如何舟云張公喫酒
0160a09: 李公醉師云昨日有人從北京來為什麼不得鎮江
0160a10: 信舟擬議師便打師問侍者公衡云有句無句如藤
0160a11: 倚樹意旨如何衡云突出難辨師云樹倒藤枯句歸
0160a12: 何處又作麼生衡云且過一邊師以手作圓相云者
0160a13: 個九十六種圓相中是什麼義衡便禮拜師打云墮
0160a14: 也獨冠進師問云西方日出卯意旨如何冠云扶桑
0160a15: 人種陝陜西田師打云者一棒又作麼生冠便喝師又
0160a16: 打云何不別道一句冠頓足一下師連打出僧進師
0160a17: 問云描不成畫不就意旨如何僧呈坐具師云者是
0160a18: 坐具僧云師作坐具會那師打云者一棒是賞你是
0160a19: 罰你僧云我者裏無賞罰師又打云好惡也不知。
0160a20: 費隱禪師語錄卷第十終
