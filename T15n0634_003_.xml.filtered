0479c01: 
0479c02: 佛說大乘智印經卷第三
0479c03: 
0479c04: 西天三藏寶法大師賜紫沙門
0479c05: 智吉祥等奉　詔譯
0479c06: 爾時會中復有殑伽沙那庾多數一切菩薩。
0479c07: 聞佛如來說是三摩地。離諸障礙心得解脫。
0479c08: 於陀羅尼祕密深法。隨意悟入印證明了決
0479c09: 定住持。復有六十八那庾多菩薩。於百千劫
0479c10: 已修習禪定解脫。離諸妄想生死怖畏。常樂
0479c11: 熏修微妙勝行。聞此最上三摩地法心懷踴
0479c12: 躍。於阿耨多羅三藐三菩提得不退轉。證陀
0479c13: 羅尼音聲辯才得無礙解。復有六十億諸天
0479c14: 及人。聞佛所說智印法門。歡喜無量恭敬讚
0479c15: 歎禮拜供養。而於阿耨多羅三藐三菩提。心
0479c16: 生愛樂。於三摩地甚深勝法。無有疑惑咸生
0479c17: 信解。於菩提心堅固不捨。於智印門勇猛精
0479c18: 進。由大願力修諸善本。根性成熟便得住於
0479c19: 阿惟越致。信受如來所行行願。心意決定無
0479c20: 諸退屈。于時世尊。知彼善根因緣純熟欲授
0479c21: 其記。告諸菩薩言。善哉善哉。汝等從此過三
0479c22: 十億劫。各各於諸佛國土。具足修習六波羅
0479c23: 蜜。所有難行最勝行願。一切皆能圓滿成就。
0479c24: 種習俱盡得大菩提。皆當作佛。悉同一號。名
0479c25: 無畏如來。汝天人眾諸善男子。已於過去無
0479c26: 量佛所。植眾善本信樂大乘。今於此會得聞
0479c27: 如是微妙甚深希有之法欣樂受持。諸善男
0479c28: 子。汝等從此過億千劫。同得作佛。皆同智印
0479c29: 如來。爾時世尊為此菩薩及天人眾授佛記
0480a01: 已。普觀眾會以柔軟音。語妙吉祥童真菩薩
0480a02: 言。我觀此會菩薩天人。雖各於彼最上菩提
0480a03: 發堅固心勇猛不退。未能於彼末世邪見道
0480a04: 中建立正法。唯汝能於三千世界五濁惡時。
0480a05: 利益安樂一切眾生。方便守護分別演說。於
0480a06: 一切處廣令流布。使離虛妄及諸愛染。不為
0480a07: 名譽之所縛著。爾時妙吉祥童真菩薩。從座
0480a08: 而起端容整服。右膝著地胡跪合掌頂禮世
0480a09: 尊。持種種華以為供養。瞻仰讚歎得未曾有。
0480a10: 而白佛言。善哉世尊。如我觀察一切諸法。皆
0480a11: 不可得。而我願樂守護無上正等菩提。及願
0480a12: 樂心亦不可取。世尊。此菩提道性離分別。非
0480a13: 在內外中間。無見無聞非取非捨。圓滿寂靜
0480a14: 不可相求。離戲論故。是時會中。復有三百
0480a15: 酤胝菩薩。從座而起頭面作禮恭敬讚歎。而
0480a16: 白佛言。我等亦當守護世尊無量阿僧祇那
0480a17: 庾多酤胝數劫所得阿耨多羅三藐三菩提祕
0480a18: 密甚深難解之法。於未來世方便為人。受持
0480a19: 讀誦敷繹妙義。書寫恭敬供養。于時一切菩薩
0480a20: 作是語已。各各脫身所著上衣而用供養。發
0480a21: 是願竟退坐一面。爾時世尊告彌勒菩薩摩
0480a22: 訶薩言。汝能具足廣大慈悲。於後末世若諸
0480a23: 眾生不樂正法。於如是時護持此法。令諸眾
0480a24: 生不生邪見。爾時彌勒菩薩摩訶薩。於世尊
0480a25: 前頭面作禮。而白佛言。我當願於五濁惡世。
0480a26: 方便守護是三摩地令不斷絕。使諸邪見散
0480a27: 亂眾生。漸次悟入摩訶衍曩最勝妙法。世尊
0480a28: 復告彌勒菩薩言。今此會中三百八千酤胝
0480a29: 菩薩。安住是法信解受持心生願樂。精進修
0480b01: 學誓不退捨。復有菩薩心未堅固。而於是法
0480b02: 不能受持亦不愛樂。於後末世五濁劫中。不
0480b03: 能護持如來無量阿僧祇劫庾多酤胝劫數。
0480b04: 所修阿耨多羅三藐三菩提法。於是法中轉
0480b05: 生諍訟及諸煩惱。不能任持愛樂修學。彌勒
0480b06: 菩薩復白佛言。世尊。云何菩薩而不愛樂最
0480b07: 上勝法。若有菩薩意欲修習如是法行。發幾
0480b08: 種心而能成就。爾時世尊告彌勒菩薩言。諦
0480b09: 聽諦聽。善男子。由諸菩薩俱生我法。愚癡闇
0480b10: 鈍以為障礙。雖有智慧而不明了。故於菩提
0480b11: 無決定心。數數退捨多不愛樂。若有菩薩欲
0480b12: 於如是勝三摩地智印上乘堅固趣求意樂證
0480b13: 入。應於菩提發七種心。云何七種。一者如佛
0480b14: 世尊往昔因地。訪善知識不惜身命。為求
0480b15: 佛道發菩提心。二者於諸微妙一切勝法。愛
0480b16: 樂修學專心守護。為如是等發菩提心。三者
0480b17: 現諸有情有種種苦。晝夜憂惱無解脫時。起
0480b18: 大悲心普欲救拔。為如是等發菩提心。四者
0480b19: 普欲利益一切眾生無怨親想。皆得快樂自
0480b20: 在解脫。為如是等發菩提心。五者普於一切
0480b21: 諸眾生等。歡喜布施方便攝受。令離怖畏於
0480b22: 如來法不生怯弱。為如是等發菩提心。六
0480b23: 者見諸菩薩發菩提心。而生欣樂親近修學。
0480b24: 同諸菩薩發菩提心。七者為聞如來身相殊
0480b25: 勝功德圓滿第一清淨。為求出世無垢聖果
0480b26: 發菩提心。善男子。如是菩薩。發此七種最勝
0480b27: 妙心。能於無上正等正覺漸次成就。不捨眾
0480b28: 生守護正法。是名七種發菩提心。善男子。若
0480b29: 諸菩薩。善能修習四無量心。學佛如來甚深
0480c01: 法藏。復能成就五種勝法。是諸菩薩具足名
0480c02: 曰阿惟越致。彌勒菩薩復白佛言。世尊。云何
0480c03: 五法得不退轉。善男子。一者於諸眾生起平
0480c04: 等心。於自眷屬不生親昵。於他有情亦不厭
0480c05: 捨。二者見諸有情而得利養。深生歡喜善言
0480c06: 讚美。不生憎嫉煩惱之心。三者於佛如來微
0480c07: 妙勝法。意願聽聞及欲宣說。為欲護持如是
0480c08: 法藏不惜身命。廣布流通相續不斷。四者所
0480c09: 有資生種種財寶無有慳。悉能惠施一切有
0480c10: 情。及以上妙飲食湯藥。平等普濟皆令充足。
0480c11: 五者於諸如來所得最上勝功德法廣大智慧
0480c12: 祕密總持。歡喜愛樂精勤修學。是為菩薩五
0480c13: 種勝法。應當於此決定趣求心不退轉。佛告
0480c14: 彌勒菩薩摩訶薩。復有五法其性剛強。能障
0480c15: 菩提不得解脫。云何五法。一者於三乘法不
0480c16: 能解了。二者貪求利養而無厭足。三者常懷
0480c17: 慳惜不能惠捨。四者諂曲不實無時間斷。五
0480c18: 者口但談空不了諸相。彌勒菩薩。如是五法。
0480c19: 慣習剛強覆障菩提。不能成就無上聖果。復
0480c20: 有五法。若諸菩薩而能具足。即於如來所說
0480c21: 勝法。開導演說堅固修習入聖性地。如是菩
0480c22: 薩名為阿惟越致。云何五法。一者無我遠離
0480c23: 相縛不執自他。二者無法遠離封著世俗勝
0480c24: 義軌持自性。三者智性智相平等不二。無諸
0480c25: 憎愛。寂靜湛然。四者不著菩提及與眾生不
0480c26: 愚善惡因果漸次。五者了知如來功德色身
0480c27: 神通變化成道入滅差別之相。善男子。如是
0480c28: 五法具足了知名阿惟越致。能成無上正等
0480c29: 正覺。爾時世尊。而說偈言。
0481a01: 無智眾生類妄說法非法
0481a02: 論世俗語言研求於好醜
0481a03: 自身口意業而不能守護
0481a04: 專意修習者愛樂於寂靜
0481a05: 行持戒忍辱言語常柔軟
0481a06: 能護持菩提如犀樂獨處
0481a07: 捨離於闠常樂居空寂
0481a08: 如鹿在深山悉無諸怖畏
0481a09: 如是修行者如風無所著
0481a10: 為護持深法能捨於身命
0481a11: 其心無所欲動靜與施為
0481a12: 咸皆為饒益智慧常明敏
0481a13: 不愚諸境相後五濁惡世
0481a14: 無信諸有情不能受是法
0481a15: 觸處生疑惑無所能覺了
0481a16: 妄行於邪行狂亂心顛倒
0481a17: 如是愚癡人於此菩提法
0481a18: 而不能守護亦不樂修習
0481a19: 我念過去世於燈明佛所
0481a20: 聞是三摩地而發意修習
0481a21: 復過於百千酤胝劫數已
0481a22: 復有佛出世號名曰髻幢
0481a23: 為無量眾生說此三摩地
0481a24: 第一會說法而有八十億
0481a25: 那庾多菩薩心得不退轉
0481a26: 第二會眾數七十那庾多
0481a27: 第三會說法復有七十三
0481a28: 那庾多菩薩皆住不退地
0481a29: 其佛壽長遠身所出光明
0481b01: 廣六十由旬復有比丘僧
0481b02: 九百千酤胝遠離諸苦縛
0481b03: 皆得阿羅漢時有轉輪王
0481b04: 號名曰福上統領閻浮提
0481b05: 地里計其數七百千由旬
0481b06: 王者四天下嬪妃及婇女
0481b07: 其數六酤胝而有千王子
0481b08: 諸相悉具足其土號光慧
0481b09: 人民皆快樂有八百酤胝
0481b10: 諸城及園苑上妙眾華果
0481b11: 種種皆嚴好摩尼寶莊嚴
0481b12: 如諸天境相爾時轉輪王
0481b13: 而於睡夢中間有佛出世
0481b14: 其名曰髻幢於是夢覺已
0481b15: 尋將所領眾臣佐及人民
0481b16: 百六十酤胝而來至佛所
0481b17: 為聞三摩地時王聞是經
0481b18: 甚深真實法心生大歡喜
0481b19: 即以諸國土咸皆施於佛
0481b20: 而以為供養於一切國土
0481b21: 用上妙栴檀各起諸精舍
0481b22: 園林皆具足金銀諸珍寶
0481b23: 種種而嚴飾如是供養佛
0481b24: 經於八萬歲安住佛法中
0481b25: 能遠離諸惡於情及非情
0481b26: 常興修勝善棄捨諸愛樂
0481b27: 深心無所欲唯以真實語
0481b28: 化利諸眷屬而於一日中
0481b29: 所伸諸供養其數無有邊
0481c01: 如是供養佛為求三摩地
0481c02: 得名生佛家是最上真實
0481c03: 甚深微妙法非住相能求
0481c04: 非妄心所得而此三摩地
0481c05: 名如來智印時王聞是法
0481c06: 棄國而出家經於八萬歲
0481c07: 常習三摩地而於晝夜中
0481c08: 未曾有懈廢佛於長時中
0481c09: 說法廣開悟是髻幢如來
0481c10: 後入般涅槃王造窣波
0481c11: 六十四酤胝一一窣波
0481c12: 各五百傘蓋七寶以莊嚴
0481c13: 及諸眾妓樂然百千香燈
0481c14: 光明普照曜種種供養具
0481c15: 皆悉廣嚴備積累計其數
0481c16: 七萬三千歲復為諸眾生
0481c17: 說是三摩地無相殊勝法
0481c18: 其心無所住若為人恭敬
0481c19: 供養讚歎者心亦不生喜
0481c20: 遠離諸有相及以諸術
0481c21: 常護持正法經八千酤胝
0481c22: 七十那庾多安住如來法
0481c23: 寂然常快樂於一切學處
0481c24: 而無不具足成就菩提法
0481c25: 三業悉清淨於諸已受學
0481c26: 繫心無間斷於所未學法
0481c27: 精進勤修習以大智慧力
0481c28: 及勝解印持思惟常憶念
0481c29: 而無有忘失遠離諸戲論
0482a01: 及以諸異想非如惡世中
0482a02: 妄行菩提行雖教化有情
0482a03: 貪求於名譽為利養說法
0482a04: 安住諸有相言一切皆空
0482a05: 實不了空性是即名為著
0482a06: 悟心與說異邪命不清淨
0482a07: 及行於非法口但能談空
0482a08: 心為相所縛若修如是行
0482a09: 究竟無所得時福上輪王
0482a10: 即今安樂國無量壽佛是
0482a11: 爾時王千子今此賢劫中
0482a12: 千佛世尊是今此大會中
0482a13: 我前聽法者時同王出家
0482a14: 為比丘者是憶念於往昔
0482a15: 酤胝那庾多一切佛法中
0482a16: 出家聞正法聞悉能解了
0482a17: 由是無量劫行種種方便
0482a18: 供養於諸法不著菩提相
0482a19: 安住實際中得見燈明佛
0482a20: 福智皆平等如為我授記
0482a21: 未來世成佛號名曰釋迦
0482a22: 佛說大乘智印經卷第三
