0509a02: 凡遇圓相即是標辭與同其上文。
0509a03: 阿難白佛言世尊云何逆流深入
0509a04: 一門能令六根一時清淨。前佛所勸意
0509a05: 明如來藏體清淨本然由乎強覺分成六妄若能返照從一根門入
0509a06: 一性海法界一相更無六一之異故云深入一門六根清淨今阿難
0509a07: 將謂六根有實元是一體若是一體又何分六故令請示一六之由。
0509a08: 佛告阿難汝今已巳得須陀洹果已巳
0509a09: 滅三界眾生世間見所斷惑。解孤山曰
0509a10: 見諦所斷之惑即八十八使也。然猶未知根中積
0509b01: 生無始虛習彼習要因修所斷得。
0509b02: 修道所斷之惑即八十一思也。何況此中生住異
0509b03: 滅分劑頭數。生住異滅即同體無明也分劑頭數謂初
0509b04: 住以上至于妙覺四十二品也○一六之情正是法執執根是實
0509b05: 有一六故阿難初果雖破我執尚有所餘煩惱俱生猶未斷故況此
0509b06: 法執是所知障無明住地此障最細名為根中生住異滅分劑頭數
0509b07: ○標八十八使者謂苦下具一切貪瞋癡慢疑身見邊見邪見見取
0509b08: 戒禁取集滅離三見謂身邊邪三見道除於二見謂身見邊見上界
0509b09: 不行恚謂欲界四諦下見道門中惑都三十二上二界四諦下都除
0509b10: 瞋止有二十八使二界共五十六使通前欲界三十二成八十八使
0510a01: 此八十八種麤重分別煩惱兼是能障見諦之惑也初果人所斷故
0510a02: 云見所斷惑無始虛習者謂小乘修道中思惟惑也亦謂之四俱惑
0510a03: 分別俱生一貪二瞋三癡四慢此是欲界俱生四惑到小乘第三果
0510a04: 始盡斷色界思惑除瞋無色界亦爾二界共六并欲界四都十使此
0510a05: 皆修道中惑通前八十八都九十八使也此是小乘四果中我執分
0510a06: 別我執俱生經云何況此中生住異滅分劑頭數者大乘中法執也。
0510a07: 今汝且觀現前六根為一為六。如
0510a08: 文○標六一若存是非鋒起。
0510a09: 阿難若言一者耳何不見目何不
0510a10: 聞頭奚不履足奚無語。若言一者六用應
0510b01: 同眼合能聞足應解說今汝不然。
0510b02: 若此六根決定成六如我今會與
0510b03: 汝宣揚微妙法門汝之六根誰來
0510b04: 領受阿難言我用耳聞佛言汝耳
0510b05: 自聞何關身口口來問義身起欽
0510b06: 承。若言六異應不相干一處問經二何致問。
0510b07: 是故應知非一終六非六終一終
0510b08: 不汝根元一元六。初二句結前互破後二句顯無
0510b09: 一六根體元無何一六之有乎○解非一終六用中相背故非六終
0510b10: 一性中相知故而此六一同異失並是虛妄終不下正顯真性無
0511a01: 一六相。
0511a02: 阿難當知是根非一非六由無始
0511a03: 來顛倒淪替故於圓湛一六義生
0511a04: 汝須陀洹雖得六銷猶未亡一。圓
0511a05: 明藏體非一六之異○無始顛倒六根強生聞說解六又執是一一
0511a06: 六形待虛妄相生沒於四流遷改不息知見移易變一為六故云淪
0511a07: 替雖得六銷猶未亡一者據汝所解雖欲除六而不除一以執六根
0511a08: 是一體故又初果人不取六塵名為六銷執根有體名未亡一般若
0511a09: 云須陀洹名為入流而無所入不入色聲香味觸法涅槃亦云須陀
0511a10: 洹人雖生惡國以道力故不作諸惡不因六塵所惑不造新業或認
0511b01: 六塵銷處見惑不生執一無為果體故云猶未亡一○解猶未亡一
0511b02: 者執有涅槃也以小乘所證全是無明故資中云不因六塵所造新
0511b03: 業名得六銷尚迷六根而為一體故未亡一私謂沇師所解一體之
0511b04: 義異乎涅槃但一義未明耳應知下文見精乃至知精元是一體。
0511b05: 如太虛空合器由器形異名
0511b06: 之異空除器觀空說空為一。太虛譬如
0511b07: 來藏器喻六根異空如見精等。彼太虛空云何
0511b08: 為汝成同不同何況更名是一非
0511b09: 一則汝了知六受用根亦復如是。
0511b10: 太虛如來藏也器六塵也異空六根也法界藏體非一非六由
0512a01: 塵發知成六根異塵若不緣根無所偶六既不立一亦不成尚非同
0512a02: 異之名豈安一六之相。
0512a03: 由明暗等二種相形於妙圓中黏
0512a04: 湛發見。本一圓常妙湛明性所相妄現分明暗殊明暗相形
0512a05: 動覺湛性性相和合執成妄覺故云黏湛發見斯則所妄既立生汝
0512a06: 妄能○解孤山曰黏湛發見者生汝妄能也下文云流逸奔色即熾
0512a07: 然成異也私謂黏湛發見者由明暗等塵染起淨性也他皆倣此。
0512a08: 見精映色結色成根。見精即妄覺也能所相
0512a09: 熏互相交織根結便成故云結色成根。根元目為清
0512a10: 淨四大。既覺明相雜黏湛合成由是名為清淨四大即勝義
0512b01: 根也○解檇李曰此勝義根雖用能造所造八法為體是不可見有
0512b02: 對色能照境發識乃聖人所知之境其義深遠非同塵境麤淺故名
0512b03: 清淨此是染中說淨非無漏妙明之淨也。因名眼體如
0512b04: 蒲萄朵浮根四塵流逸奔色。勝義根
0512b05: 色屬不可見而有對礙故寄世俗根所依處蒲萄之相表顯勝義奔
0512b06: 取本境明暗之相故云流逸奔色下之五根大意皆然故不細釋例
0512b07: 如此知○解此浮塵根亦名世俗根以麤淺易知故翻前立名亦用
0512b08: 能所八法為體今言四塵者但舉所造也問浮塵但以勝義為依處
0512b09: 不能照境發識何言流逸奔色答理實勝義然浮塵是所依處舉所
0512b10: 依顯能依也又連上清淨四大為言義亦無失。
0513a01: 由動靜等二種相擊於妙圓中黏
0513a02: 湛發聽聽精映聲卷聲成根根元
0513a03: 目為清淨四大因名耳體如新卷
0513a04: 葉浮根四塵流逸奔聲。聽精即妄覺也既
0513a05: 動靜互相擊發鼓真成妄失真湛性遂發聽精卷彼聲影結影成根
0513a06: 聲性虛散故須卷攝以成聽義既卷成根還如卷葉。
0513a07: 由通塞等二種相發於妙圓中黏
0513a08: 湛發精映香納香成根根元
0513a09: 目為清淨四大因名鼻體如雙垂
0513a10: 爪浮根四塵流逸奔香。通塞相發覺明映香
0513b01: 於妙圓湛結成鼻處香氣上騰根垂下取如雙垂爪。
0513b02: 由恬變等二和相於妙圓中黏
0513b03: 湛發嘗嘗精映味絞味成根根所
0513b04: 目為清淨四大因名舌體如初偃
0513b05: 月浮根四塵流逸奔味。恬變交妄真黏合
0513b06: 心境相結攬以成根約所依相如初偃月。
0513b07: 由離合等二種相摩於妙圓中黏
0513b08: 湛發覺覺精映觸摶觸成根根元
0513b09: 目為清淨四大因名身體如腰鼓
0513b10: 顙浮根四塵流逸奔觸。離合觸摩湛圓隨妄
0514a01: 覺觸相待摶取成根能造所造二具八法是不可見寄所依處如腰
0514a02: 鼓顙。
0514a03: 由生滅等二種相續於妙圓中黏
0514a04: 湛發知知精映法攬法成根根元
0514a05: 目為清淨四大因名意思如幽室
0514a06: 見浮根四塵流逸奔法。妙圓無動生滅妄陳
0514a07: 和湛成知知還攬法根境既結奔趣無休以六根中隨一攝故如前
0514a08: 五根亦名四大居在身中不彰其相如幽室見然此意根本由生滅
0514a09: 妄塵所結妄塵不離妄覺影明若以有色無色為諍論者猶邀空華
0514a10: 結為空果故此所明六皆四大無相違也○解孤山曰根元下此取
0514b01: 由圓心根為慮知之所託也故勝義根還是清淨四大如幽室見即
0514b02: 浮塵根為意思託附如處幽室正法念經云如蓮華開合者是也。
0514b03: 阿難如是六根由彼覺明有明明
0514b04: 覺失彼精了黏妄發光。性覺之體本有真
0514b05: 明由彼妄覺影明忽起遂令真覺隱於精了失真照性妄覺影明自
0514b06: 相黏執熏變擊發結成六種知見之光故此六根由迷發現發現之
0514b07: 相廣見上文○解由彼覺明真明也有明明覺妄明也迷彼真明故
0514b08: 云失彼精了成此妄明故云黏妄發光。
0514b09: 是以汝今離暗離明無有見體離
0514b10: 動離靜元無聽質無通無塞性
0515a01: 不生非變非恬嘗無所出不離不
0515a02: 合覺觸本無無滅無生了知安寄。
0515a03: 由境有根如風起浪境風不息識浪奚窮故離塵境無根識耳○
0515a04: 標離於六境何有六根。
0515a05: 汝但不循動靜合離恬變通塞生
0515a06: 滅明暗如是十二諸有為相。不隨六
0515a07: 境也。隨拔一根脫黏內伏伏歸元真
0515a08: 發本明耀耀性發明諸餘五黏應
0515a09: 拔圓脫。圓脫圓銷也執境成根因根有礙執心不起諸見自
0515a10: 亡○既不相纏自然圓脫下文云見聞如幻翳三界若空華聞復翳
0515b01: 根除塵消覺圓淨淨極光通達故云伏歸元真發本明耀楞伽云不
0515b02: 了心及緣則生二妄想了心及境界妄想則不生妄既不生即發明
0515b03: 耀皆斯義也○標復云一根既返真源六用自然休復○解私謂阿
0515b04: 難所疑一入六淨正釋在此。
0515b05: 不由前塵所起知見明不循根寄
0515b06: 根明發由是六根互相為用。見聞覺
0515b07: 知由塵所發畢竟無體今非此等斯揀妄也明不下顯真謂真妙覺
0515b08: 明不循根境即不逐緣生不因境起了然自覺即是性明圓覺亦云
0515b09: 無知覺明不依諸礙此亦揀非知覺顯是真明豈依根塵而始顯發
0515b10: 故云寄也由是寄故互相為用○解寄二種根覺明開發故千二百
0516a01: 功德根根互用也孤山曰用有真似似如法華真如華嚴。
0516a02: 阿難汝豈不知今此會中阿那律
0516a03: 陀無目而見。阿那律陀云無滅斛飯王子以多睡故
0516a04: 如來呵之從此精進七日不眠則失雙目佛令修天眼繫念在緣四
0516a05: 大淨色半頭而發見障內外明暗皆矚照三千界如觀掌果故云無
0516a06: 目而見。跋難陀龍無耳而聽。跋難陀云賢喜
0516a07: 與難陀龍常護摩伽陀國雨澤以時國無飢年沙王年報大會報
0516a08: 龍之恩人皆歡喜從此得名難陀云歡喜為目連所降無耳而聽未
0516a09: 詳緣起。殑伽神女非鼻聞香。殑伽亦云恒伽
0516a10: 此云天堂來此河從無熱惱池南面銀象口出流入東印度主呵之
0516b01: 神是女故云神女非鼻聞香未見其緣。憍梵跋提異
0516b02: 舌知味。正云笈房底此云牛相經云我有口業於過去世
0516b03: 輕弄沙門世世生生有牛病者牛凡食後常事虛哨時人稱為
0516b04: 牛也異舌者未見別緣或可既云牛相即其牛舌也而能辨了人
0516b05: 所食味故云異舌知味。舜若多神無身覺觸
0516b06: 如來光中映令暫現既為風質其
0516b07: 體元無。舜若多云空即主空神也無色界天亦是此類隨其
0516b08: 所主亦無色質既為風質者此約體不可見故云元無以佛力故故
0516b09: 能暫現亦顯有定自在色無業色也無色界天淚下如雨正是此事。
0516b10: 諸滅盡定得寂聲聞如此會中摩
0517a01: 訶迦葉久滅意根圓明了知不因
0517a02: 心念。得滅盡定大小俱有然修意不同謂滅六全盡七染分摩
0517a03: 訶迦葉入雞足山待彌勒佛俱舍即云已巳入涅槃餘說入定聖說雖
0517a04: 爾若例今經付囑阿難故知入定涅槃俱不可測既知身在已巳滅意
0517a05: 根圓明了知不妨作用故維摩云不起滅定而現諸威儀即斯義也
0517a06: 然上所說欲顯真覺不假根塵且引六人略以為比於中有業報者
0517a07: 有修得者有發真者○修得發真全是真用業報所感以淺沉深俱
0517a08: 是不由於根而覺知無失耳○解然此六人或是凡夫業報或是小
0517a09: 聖修得斯皆妄力尚不依根何況圓脫豈無互用。
0517a10: 阿難今汝諸根若圓拔已巳內瑩發
0517b01: 光如是浮塵及器世間諸變化相
0517b02: 如湯銷應念化成無上知覺。三
0517b03: 界萬法皆由無明妄念而得分別今六根既拔塵無所黏妄念不生
0517b04: 性明內瑩故得浮塵幻相器界虛空一體圓成歸無上覺故下文云
0517b05: 聞復翳根除塵消覺圓淨○淨極光通達寂照含虛空來觀世間
0517b06: 猶如夢中事又云汝等一人發真歸元十方虛空悉皆消殞況諸世
0517b07: 界在虛空耶斯則萬法融真一切常住無情成佛復何疑怪若謂無
0517b08: 情不能起行無成佛義斯則何異猶邀空華結為空果法空智塞我
0517b09: 相見深無情若使不成心外有法宛爾空談圓實心語相違豈不謬
0517b10: 哉○解私謂真智如湯妄境如了妄即真化成智覺。
0518a01: 阿難如彼世人聚見於眼若令急
0518a02: 合暗相現前六根黯然頭足相類
0518a03: 彼人以手循體外繞彼雖不見頭
0518a04: 足一辨知覺是同。此則近以六根隔越不相通
0518a05: 用尚有知覺同者豈況真覺須假根塵耶○六根無辨故云黯然頭
0518a06: 足不分故云相類若以手摸頭足明辨與見無異故云知覺是同○
0518a07: 解前明真覺不由於根故舉那律無目能見等今示真覺不假於緣
0518a08: 故指世人暗中有辨也彼人即合眼之人循體謂繞他人之體知覺
0518a09: 是同言暗中知覺與明中所見不殊凡夫尚有不假明緣而能有辨
0518a10: 況聖人真覺何藉緣發乎。
0518b01: 緣見因明暗成無見不明自發則
0518b02: 諸暗相永不能根塵既銷云何
0518b03: 覺明不成圓妙。初二句指妄謂從根境緣所生見
0518b04: 故云緣見不明下結真謂不逐緣生不由境起○湛然常照明不能
0518b05: 發暗不能純一真覺內瑩清淨此體發現根塵識心一時圓妙故
0518b06: 前文云應念化成無上智覺○解緣見指妄不明下顯真略示明暗
0518b07: 諸緣例爾。
0518b08: 阿難白佛言世尊如佛說言因地
0518b09: 覺心欲求常住要與果位名目相
0518b10: 應。如文○標前文云若於因地以生滅心為本修因而求佛乘
0519a01: 不滅不生無有是處。
0519a02: 世尊如果位中菩提涅槃真如佛
0519a03: 性菴摩羅識空如來藏大圓鏡智
0519a04: 是七種名稱謂雖別清淨圓滿體
0519a05: 性堅凝如金剛王常住不壞。菩提云
0519a06: 知覺即智果涅槃云寂滅即斷果離偽妄無遷改故曰真如照察不
0519a07: 變名為佛性菴摩羅云無垢離障所顯即白淨無垢識也不與妄染
0519a08: 相應含藏無量功德名空如來藏能現身土離倒圓成鑒周萬有名
0519a09: 大圓鏡智七名雖別一體無殊堅固凝然常住不動如金剛也○解
0519a10: 孤山曰七名雖異其體元同要其所歸秖是究竟所顯一心三諦耳
0519b01: 無染無故清淨圓滿不遷不變故體性堅凝金剛王喻於堅義也。
0519b02: 若此見聽離於明暗動靜通塞畢
0519b03: 竟無體猶如念心離於前塵本無
0519b04: 所有。離塵無體六根皆然故前舉見聽後指意根猶如者指
0519b05: 辭也○標此阿難執斷為常蓋示相懷疑也。
0519b06: 云何將此畢竟斷滅以為修因欲
0519b07: 獲如來七常住果世尊若離明暗
0519b08: 見畢竟空如無前塵念自性滅進
0519b09: 退循環微細推求本無我心及我
0519b10: 心所將誰立因求無上覺。因緣所起自
0520a01: 體本無故云畢竟斷滅進退推求無我心者以分別不亡真覺難顯
0520a02: 但有斷滅不覺妙常故云將誰立因求無上覺○標此全同圓覺普
0520a03: 賢徵釋用心也彼經云若彼眾生知如幻者身心亦幻云何以幻還
0520a04: 修於幻若諸幻性一切盡滅則無有心誰為修行云何復說修行如
0520a05: 幻云云○解私謂進退循環者進思常果退惟修因又進思修因退
0520a06: 惟斷滅疑情宛轉如循環然。
0520a07: 如來先說湛精圓常違越誠言終
0520a08: 成戲論云何如來真實語者惟願
0520a09: 大慈開我蒙。如來說有湛精圓常洎今所推唯
0520a10: 是斷滅明言雖有考實元無若此相違真實何在豈不同於兒戲之
0520b01: 論耶○標前文云若於因地以生滅心為本修因無有是處故云違
0520b02: 越誠言也。
0520b03: 佛告阿難汝學多聞未盡諸漏心
0520b04: 中徒知顛倒所因真倒現前實未
0520b05: 能識恐汝誠心猶未信伏吾今試
0520b06: 將塵俗諸事當除汝疑。分別真妄能所強
0520b07: 生為顛倒因迷常執斷名為真倒今以現事驗令知悉無執斷滅故
0520b08: 云當除汝疑。
0520b09: 即時如來羅羅擊鍾一聲問
0520b10: 阿難言汝今聞不阿難大眾俱言
0521a01: 我聞鐘歇無聲佛又問言汝今聞
0521a02: 不阿難大眾俱言不聞時羅羅
0521a03: 又擊一聲佛又問言汝今聞不阿
0521a04: 難大眾又言俱聞。標阿難未曉聞復翳根除塵銷
0521a05: 覺圓淨只認隨塵起滅蓋示相曲為今時迷者也。
0521a06: 佛問阿難汝云何聞云何不聞阿
0521a07: 難大眾俱白佛言鐘聲若擊則我
0521a08: 得聞擊久聲銷音響雙絕則名無
0521a09: 聞。擊鐘三問審定稱誾欲轉問宗又令重擊　一則成矯亂
0521a10: 一則顯其性常令知生滅之中有不生滅不因聲滅不因聲生生滅
0521b01: 圓離即常真實斯則了然常住何斷滅之有乎。
0521b02: 如來又羅擊鐘問阿難言爾
0521b03: 今聲不阿難大眾俱言有聲少選
0521b04: 聲銷佛又問言爾今聲不阿難大
0521b05: 眾答言無聲有頃羅更來撞鐘
0521b06: 佛又問言爾今聲不阿難大眾俱
0521b07: 言有聲。少選猶少頃也有頃猶頃刻也皆時之少分也三問
0521b08: 三答只是定其言聲○標有聲之時是聲塵自起無聲之時是聲塵
0521b09: 自滅而此聞性本自不生今亦無滅阿難示相迷常執斷洗蕩疑情
0521b10: ○解少選有頃皆顯理問。
0522a01: 佛問阿難汝云何聲云何無聲阿
0522a02: 難大眾俱白佛言鐘聲若擊則名
0522a03: 有聲擊久聲銷音響雙絕則名無
0522a04: 聲。問聲有無令釋所以前答聞之有無亦以鐘聲起歇為釋今
0522a05: 答聲之有無亦以鐘聲起歇為釋將驗其情隨言印順耳。
0522a06: 佛語阿難及諸大眾汝今云何自
0522a07: 語矯亂大眾阿難俱時問佛我今
0522a08: 云何名為矯亂佛言我問汝聞汝
0522a09: 則言聞又問汝聲汝則言聲唯聞
0522a10: 與聲報答無定如是云何不名矯
0522b01: 亂。斥破意者此聞若因聲有則不離聲若離聲有此是真聞汝今
0522b02: 但執隨聲之聞此聞既不離聲只合是聲不合名聞又言是聲又言
0522b03: 是聞既隨言印順故成矯亂○解此約聞性責於聞聲也夫聞性離
0522b04: 聲無生無滅何因擊鐘而言其聞既言其聞何故再擊又言其聲是
0522b05: 知言聞不合謂聲言聲不合謂聞自語矯亂為不誣矣。
0522b06: 阿難聲銷無響汝說無聞若實無
0522b07: 聞聞性已巳滅同于枯木鐘聲更擊
0522b08: 汝云何知知有知無自是聲塵或
0522b09: 無或有豈彼聞性為汝有無聞實
0522b10: 云無誰知無者。初二句牒其所計若實下五句破
0523a01: 其斷無若實此聞隨聲而滅則汝一身應如木石再擊鐘時如何聞
0523a02: 響知有下五句對釋無生有無之知自屬聲境且不關聞故云自是
0523a03: 聲塵或無或有聞性常然未曾起滅故云豈彼聞性為汝有無聞實
0523a04: 下二句反結有性聞若實無證無者誰既若知此是無聞者驗知不
0523a05: 滅豈隨聲無。
0523a06: 是故阿難聲於聞中自有生滅非
0523a07: 為汝聞聲生聲滅令汝聞性為有
0523a08: 為無。聞性不動其猶鏡明聲生聲滅正如影像豈由影像有去
0523a09: 有來令其鏡明為生為滅故下文云音聲性動靜聞中為有無無聲
0523a10: 號無聞非實聞無性聲無既無滅聲有亦非生生滅二圓離是則常
0523b01: 真實○解文有兩節初知有等以聞對聲正簡妄聞以顯真聞知猶
0523b02: 聞也次是故下以聲對聞正簡聲塵以顯聞性汝聞妄聞也。
0523b03: 汝尚顛倒惑聲為聞何怪迷以
0523b04: 常為斷終不應言離諸動靜閉塞
0523b05: 開通說聞無性。鏡明不動影像隨形苟見像之去
0523b06: 來而曰鏡之起滅者倒之甚矣聲聞無辨遂迷故此結勸不可更言
0523b07: 離聲無性○標聲是塵聞是性性如明鏡塵如影像○解前阿難通
0523b08: 疑六根離塵無體云何將此斷滅為因欲獲常果如來所以別顯聞
0523b09: 性為常者誠欲發耳根圓通之機也。
0523b10: 如重睡人眠熟枕其家有人於
0524a01: 彼睡時擣練舂米其人夢中聞舂
0524a02: 擣聲別作他物或為擊鼓或為撞
0524a03: 鐘即於夢時自怪其鐘為木石響
0524a04: 於時忽寤遄知杵音自告家人我
0524a05: 正夢時惑此舂音將為鼓響阿難
0524a06: 是人夢中豈憶靜搖開閉通塞其
0524a07: 形雖寐聞性不。睡人六識歸種思覺不行但
0524a08: 任運聞即真聞性若唯約喻睡人應無聞性但約不隨根起非由作
0524a09: 意故是真聞如下文云縱令在夢想不為不思無覺觀出思惟身心
0524a10: 不能及故知即顯真聞不須約喻。
0524b01: 縱汝形銷命光遷謝此性云何為
0524b02: 汝銷滅。形命雖遷真常不動妄識尚在況乎聞性隨汝銷謝
0524b03: ○解所舉事驗妄識至而真性不昧也復恐惑者謂寐雖不昧
0524b04: 死豈不滅耶故重示云縱汝形銷等。
0524b05: 以諸眾生從無始來循諸色聲逐
0524b06: 念流轉曾不開悟性淨妙常不循
0524b07: 所常逐諸生滅由是生生雜染流
0524b08: 轉。隨塵生滅逐念流動無始至今未嘗停息不能於妙常寂絕
0524b09: 念而遊於真覺明亡緣而照雜染流轉生之又生區區若是何由取
0524b10: 證○標從無始來循諸色聲者由迷己已為物故於是中觀大觀小六
0525a01: 道四生昧覺性也。
0525a02: 若棄生滅守於真常常光現前根
0525a03: 塵識心應時銷落想相為塵識情
0525a04: 為垢二俱遠離則汝法眼應時清
0525a05: 明云何不成無上知覺。若能忘緣內照不
0525a06: 逐前塵塵既不緣根無所偶返流全一六用不行淨覺現前寂照明
0525a07: 露斯則守於真常根塵銷落也想相即境情即是根根境識三俱能
0525a08: 染汙障翳般若於無主法不能明了故名塵垢今既遠離於法明見
0525a09: 即是證無生忍故云法眼應時清明於大菩提斯可希冀耳○標守
0525a10: 於真常常光現前者下文云塵既不緣根無所偶十方國土皎如
0525b01: 璃內含寶月根境識三即三德祕藏也○解通別二惑俱名塵垢真
0525b02: 似所證皆號法眼此眼具五方曰清明。
0525b03: 
0525b04: 
0525b05: 首楞嚴經義海卷第十四　頗四
0525b06: 音釋
0525b07: 分劑分扶間切劑在詣切分劑限量也。黏女廉切相著也。絞古巧切。
0525b08: 顙寫曩切。沙梵語也此云模實蒲丁切。抽之切。肖才笑
0525b09: 切齧也。良刃切鄙也。矯舉夭切妄也。擣練擣都皓切敲也練郎
0525b10: 甸切熟素繒也。遄市緣切疾也。
