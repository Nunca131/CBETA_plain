0545a03: 
0545a04: 顯揚聖教論卷第十四
0545a05: 
0545a06: 無著菩薩造
0545a07: 三藏法師玄奘奉　詔譯
0545a08: 成善巧品第三
0545a09: 復次於此論體九事等中應善了知七種善
0545a10: 巧。何等為七。頌曰。
0545a11: 於諸蘊界處及眾緣起法
0545a12: 處非處根諦善巧事應知
0545a13: 論曰。住正法者。應善了達如是七種善巧之
0545a14: 事。問何故唯立七種善巧。答世間愚夫多如
0545a15: 是計。頌曰。
0545a16: 身者自在等無因身者住
0545a17: 流轉作諸業及增上二種
0545a18: 論曰。於諸蘊中不善巧故。執諸蘊體為我身
0545a19: 者。於諸界中不善巧故。執自在等為身生因
0545a20: 或執無因身自然起。以不了達從自種因身
0545a21: 得生故。所以者何。界者功能種子族姓因等
0545a22: 名差別故。於諸處中不善巧故。執有身者依
0545a23: 身而住取外境界。於緣起中不善巧故。執有
0545a24: 身者流轉生死。由不善知處非處故。執有身
0545a25: 者能造諸業。由不善知諸根諸諦。執有二種
0545a26: 增上身者。謂愛非愛業果增上者。及染污清
0545a27: 淨增上者。由不善知苦集兩諦。計有染污增
0545a28: 上者。由不善知滅道兩諦。計有清淨增上者。
0545a29: 頌曰。
0545b01: 於身者等起實我所住持
0545b02: 流轉者作者及諸增上義
0545b03: 染污若清淨起七種愚癡
0545b04: 對治此應知攝七種善巧
0545b05: 論曰。如前總說二種增上分別顯示二種愚
0545b06: 癡。謂增上義愚癡及染污清淨愚癡。誰依七
0545b07: 種身等愚轉。頌曰。
0545b08: 妄計我身者依止諸根住
0545b09: 於境界迴轉受用愛非愛
0545b10: 言說所依住作者有覺者
0545b11: 由於差別蘊總見一身者
0545b12: 論曰。身者愚者。由不了知色蘊體故。計有一
0545b13: 我依止五根於境界轉。由不了知受蘊體故。
0545b14: 計有受者受用一切愛非愛事。由不了知想
0545b15: 蘊體故。別計有我言說依住。不知想是言說
0545b16: 依故。如薄伽梵說。如其所想起於言說。由不
0545b17: 了知行蘊體故。計有作者。由不了知識蘊體
0545b18: 故。計有覺者。非唯有識以諸世間於識蘊體
0545b19: 起覺想故。如是愚夫。於諸差別蘊自相中。總
0545b20: 起一種身者。愚癡即計身者。以之為我。復次
0545b21: 等起愚者。頌曰。
0545b22: 迷惑初因故計常因無因
0545b23: 論曰。世間愚夫。或於身所有初因而生迷惑
0545b24: 故。執不平等因。謂有常住自在天毘瑟弩天
0545b25: 自性等因。或說無因。謂撥無一切能生因體。
0545b26: 復次實我所住持愚者。頌曰。
0545b27: 我住持諸根能觸及能受
0545b28: 論曰。計我住持諸根能觸。順苦受觸順樂受
0545b29: 觸。及能領受若樂若苦。
0545c01: 復次流轉作者增上義及染污清淨愚者。謂
0545c02: 計有各別住持身者我已。頌曰。
0545c03: 從此死生處計有流轉者
0545c04: 法非法作者及彼果增上
0545c05: 於修習邪行計為染污者
0545c06: 於修習正行妾＝妄【三】【宮】妾＝妄【宋】【元】【明】【宮】妾妄計解脫者
0545c07: 論曰。彼愚癡者。於彼彼死生處。計有實我生
0545c08: 死流轉即此實我。造作後世法非法因即為
0545c09: 此實我。於彼果自在受用故。彼果法生即此
0545c10: 實我。依於果法習行邪行計為染者。修行正
0545c11: 行計為解脫者。頌曰。
0545c12: 佛未出於世如是愚癡轉
0545c13: 由佛現世間說七種善巧
0545c14: 論曰。此中顯示依如是時。如其所應外道愚
0545c15: 癡眾生還滅。由此七種善巧言說。不共一切
0545c16: 諸外道故。此中蘊善巧者。頌曰。
0545c17: 知世等別故能除一合想
0545c18: 即離與解脫眾生不可得
0545c19: 多種及總略共有差別轉
0545c20: 增益損減智蘊善巧應知
0545c21: 論曰。世等別者。謂諸蘊去來等體性差別。如
0545c22: 薄伽梵說。諸所有色若過去若未來若現在若
0545c23: 內若外若若細若劣若勝若遠若近等。乃
0545c24: 至廣說。由勝智慧如實知故。於諸蘊中捨一
0545c25: 合想。即是還滅。又於諸蘊中補特伽羅性不
0545c26: 可得。何以故。即於諸蘊眾生不可得。離於諸
0545c27: 蘊眾生亦不可得。解脫諸蘊眾生亦不可得。
0545c28: 如薄伽梵告西爾迦。汝於色蘊見如來耶。乃
0545c29: 至汝於識蘊見如來耶。西爾迦答。不也喬答
0546a01: 摩。如是乃至廣說。於彼經中說色等蘊。若總
0546a02: 若別補特伽羅皆不可得。今於此中但略說。
0546a03: 總於五蘊是不可得。如是已說。了知色等相
0546a04: 差別故。及能遠離彼所對治增益執故。於諸
0546a05: 蘊中自相共相皆得善巧。又復蘊者。是積聚
0546a06: 義。能善了知是積聚義。名蘊善巧。此積聚義
0546a07: 復有四種。謂多種義。總略義。共有轉義。增益
0546a08: 損減義。此中顯示諸蘊自體及彼障斷勝利。
0546a09: 是名蘊善巧。云何界善巧。頌曰。
0546a10: 見三因生故說名界善巧
0546a11: 從無始自種多種種生起
0546a12: 由此及於此取者不可得
0546a13: 依自智成故能除下劣性
0546a14: 論曰。由觀根境識三法。從自因而生。名界善
0546a15: 巧。所以者何。由彼諸法無始流轉從自種生
0546a16: 多生起及種種生起。當知多生起者。如經言。
0546a17: 非一界故。種種生起者。如經言。種種界故。復
0546a18: 次由依諸根於諸境界能取之我不可得故。
0546a19: 能知所作依自成立。不由大自在天等。是故＝中【元】【明】故中
0546a20: 凡所欲為不生下劣自在修習。此中＝故【元】【明】中故顯示界
0546a21: 善巧自體及彼障斷勝利。是名界善巧。云何
0546a22: 處善巧頌曰。
0546a23: 知諸觸諸受由二種生門
0546a24: 依止於觸故當知處善巧
0546a25: 如法處天處後後所依止
0546a26: 由世俗諦故＝二【三】【宮】【聖】故＝二【宋】【元】【明】【宮】【聖】故二了知二種性
0546a27: 論曰。由善了知觸生門體建立二處。謂根及
0546a28: 境。如是由能生義故名為處。猶如世間修善
0546a29: 法所名為法處。又善了知諸受依觸。是故建
0546b01: 立觸為彼處。如是所居住義故名為處。猶如
0546b02: 世間天像住所名為天處。又復觸受二法生
0546b03: 時。依世俗故了知二性。謂觸者受者由觸能
0546b04: 觸對受能領納。此中顯示就勝義諦。觸者受
0546b05: 者皆不可得。就世俗諦二皆可得。是名處善
0546b06: 巧。云何緣起善巧。頌曰。
0546b07: 知未斷無常因能生諸果
0546b08: 自相續相似名緣起善巧
0546b09: 眾生不可得而有捨續者
0546b10: 由了達甚深四種緣起故
0546b11: 論曰。能善了知從未永斷無常之因能生諸
0546b12: 果。名緣起善巧。謂如經說。此有故彼有。此
0546b13: 生故彼生。如其次第。又能善知由從此因於
0546b14: 自相續生諸果法。謂如經說。非緣餘生而有
0546b15: 老死等。又善了知從相似因生諸果＝善【宋】【元】果善法。謂如
0546b16: 經說。身惡行者能感不不樂不愛不可意
0546b17: 異熟身。妙行者。能感與上相違可意等異熟。
0546b18: 如是等。復次即諸蘊相續名捨命者及續生
0546b19: 者補特伽羅性不可得。由善了知四種甚深
0546b20: 緣起故。謂不從自生。不從他生。非自他生。非
0546b21: 無因生。此中顯示緣起自體及彼障斷勝利。
0546b22: 是名緣起善巧。云何處非處善巧。頌曰。
0546b23: 不作不趣得二餘體不轉
0546b24: 淨見無餘業非我自在二
0546b25: 如是智能知處非處善巧
0546b26: 於自果定處異此說非處
0546b27: 論曰。若不見我於因果二處而得自在。名處
0546b28: 非處善巧。謂不作故。不趣故。不得故。二體不
0546b29: 轉故。餘體不轉故。淨見無餘業故。云何不作。
0546c01: 謂不純作妙善行故。是故無有自在之我。云
0546c02: 何不趣謂離妙行不往善趣故。如經言。無處
0546c03: 無容行身惡行。乃至得生天上。必無是處。乃
0546c04: 至廣說。云何不得。謂離善方便無漏聖道。定
0546c05: 不能得道果所攝畢竟清淨。如經言。無處無
0546c06: 容不永斷五蓋。乃至不修七遍覺支能正證
0546c07: 得苦盡邊際必無是處。云何二體不轉。謂無
0546c08: 處無容非前非後。有二如來出現於世。乃至
0546c09: 廣說。云何餘體不轉。謂離丈夫身外餘身必
0546c10: 無有作轉輪王等。如經言。無處無容女人得
0546c11: 作轉輪聖王。乃至廣說。云何淨見無餘業。謂
0546c12: 如經言。無處無容聖見具足補特伽羅故斷
0546c13: 物命。乃至受第八有。必無是處。有是處者。
0546c14: 謂諸異生。
0546c15: 今於此中言不作者。謂所計我於因不得自
0546c16: 在。不得者通於因果。淨見無餘業亦爾。餘唯
0546c17: 於果。又處非處者。於自果決定名之為處。當
0546c18: 知於餘名為非處。由無倒慧於此善巧是名
0546c19: 處非處善巧。此中顯示處非處善巧自體及
0546c20: 彼障斷勝利。云何根善巧。頌曰。
0546c21: 於能取生住及染污清淨
0546c22: 無理我觀餘於彼果增上
0546c23: 於如是方便名為根善巧
0546c24: 謂於取生住染淨增上故
0546c25: 論曰。若不見我於能取等是增上故名根善
0546c26: 巧。何以故。非所計我觀餘因緣。於能取等增
0546c27: 上自在。即餘因緣於能取等是增上故。是故
0546c28: 計我。不應道理。所言諸根於能取等是增上
0546c29: 者。謂眼等六根於取六境是增上。男女二根
0547a01: 於能生相續是增上。命根一種於相續住是
0547a02: 增上。五受根於染污是增上。信等八根於清
0547a03: 淨是增上。此中顯示根善巧自體及彼障斷
0547a04: 勝利。是名根善巧。云何諦善巧。頌曰。
0547a05: 二自性苦故合故不應理
0547a06: 由無因有因及五種譬喻
0547a07: 如是隨覺故應知諦善巧
0547a08: 隨覺未曾見未受義因緣
0547a09: 論曰。由能善觀我於染淨二法非順道理名
0547a10: 諦善巧。何等為二。謂自性苦故。與苦合故。云
0547a11: 何自性苦故。謂若我自性是苦者。為無因為
0547a12: 有因。若無因者。常應染污。若有因者。應先清
0547a13: 淨後方染污。故不順理。云何與苦合故。謂引
0547a14: 五喻皆不順理。何以故。若言苦與我合者。不
0547a15: 應如兩木共合。有不攝出離性過故。亦非如
0547a16: 有情與木共合。有出離過故。亦非如火與薪
0547a17: 共合。有性壞過故。亦非如衣與染色共合。於
0547a18: 我體上如白淨色少分亦不可得故。亦非如
0547a19: 心心法合。何以故。心是能取與此同緣一境
0547a20: 等可名相應。於我無此義故。不順道理。又由
0547a21: 觀見未曾見義及彼因緣。又復觀見未曾受
0547a22: 義及彼因緣。名諦善巧。謂從昔來未曾了見
0547a23: 苦集二諦及彼因緣。從昔已來未曾了見。未
0547a24: 曾經受滅道兩諦及彼因緣。此中顯示出世
0547a25: 智自體及彼障斷勝利。是名諦善巧。頌曰。
0547a26: 當知諸善巧差別二十三
0547a27: 異攝論為先後最極清淨
0547a28: 論曰。應知蘊等善巧差別復有二十三種。謂
0547a29: 異攝論善巧。聞所生智善巧。思所生智善巧。
0547b01: 修所生智善巧。順決擇分智善巧。見道智善
0547b02: 巧。修道智善巧。究竟道智善巧。練根智善巧
0547b03: 發神通智善巧。不善清淨世俗智善巧。善清
0547b04: 淨世俗智善巧。勝義智善巧。不善清淨相有
0547b05: 分別智善巧。善清淨相有分別智善巧。善清
0547b06: 淨相無分別智善巧。成所作前行智善巧。成
0547b07: 所作智善巧。成所作後智善巧。聲聞智善巧。
0547b08: 獨覺智善巧。菩薩智善巧。最極清淨智善巧。
0547b09: 此中異攝論善巧復有二種。一種種攝善巧。
0547b10: 二種種論善巧。
0547b11: 種種攝善巧者有十一種。所謂界攝乃至更
0547b12: 互攝。界攝者。謂諸蘊等自種子所攝。相攝者。
0547b13: 謂諸蘊等自相共相所攝。種類攝者。謂諸蘊
0547b14: 等遍自種類所攝。分位攝者。謂諸蘊等順樂
0547b15: 受等分位所攝。不相離攝者。謂諸蘊等由一
0547b16: 法攝一切蘊等。以彼眷屬不相離故。時攝者。
0547b17: 謂諸蘊等過去未來現在各別相攝。方攝者。
0547b18: 謂諸蘊等依方而轉。若依此方所生即此方
0547b19: 所攝。全攝者。謂諸蘊等具足五十八十二等
0547b20: 所攝。一分攝者。謂諸蘊等各別少分所攝。勝
0547b21: 義攝者。謂諸蘊等真如相所攝。更互攝者。謂
0547b22: 諸蘊等更互相攝。
0547b23: 種種論善巧者。謂於蘊等種種問答方便善
0547b24: 巧。如以一行為。問應以順前句順後句四句
0547b25: 無事句。答如有。問言若有界攝即有相攝耶＝邪【聖】下同耶邪。
0547b26: 設有相攝復有界攝耶。且應依眼以四句。答
0547b27: 或有界攝無相攝。謂生有色界不得眼。設得
0547b28: 已＝以【三】【宮】【聖】已＝以【宋】【元】【明】【宮】【聖】已以失。若諸異生生無色界。或有相攝無界
0547b29: 攝。謂阿羅漢最後眼。或有界攝亦有相攝。謂
0547c01: 除上所說餘有眼位。或有無界攝亦無相攝。
0547c02: 謂阿羅漢眼壞失者。生無色界。已見諦者。及
0547c03: 已入無餘般涅槃界。如於眼如是分別。於餘
0547c04: 一切隨其所應當廣分別。如以界攝對相攝。
0547c05: 如是以界攝對餘攝。展轉一行應廣分別。如
0547c06: 是以餘攝對餘攝除前前對後後。皆應以一
0547c07: 行道理如其所應當廣分別。復次若法蘊所
0547c08: 攝此法界所攝耶。設法界所攝此法蘊所攝
0547c09: 耶。此應以順前句答。若法蘊所攝此法亦界
0547c10: 所攝。或法界所攝非蘊所攝。謂無為法。如以
0547c11: 蘊對界如是以蘊乃至對諦應依一行道理廣
0547c12: 辯相攝。如蘊對餘如是以界對處等乃至以
0547c13: 根對諦應廣分別。
0547c14: 此中不善清淨世俗智善巧者。即是順決擇
0547c15: 分智善巧。善清淨世俗智善巧者。即是出世
0547c16: 後得世間智善巧。勝義智善巧者。即是見道
0547c17: 智善巧。如是三種即是不善清淨相有分別
0547c18: 智善巧。善清淨相有分別智善巧。善清淨相
0547c19: 無分別智善巧。如是三＝二【宮】三二種即是成所作前行
0547c20: 智善巧。成所作智善巧。成所作後智善巧。又
0547c21: 前三種差別者。未斷煩惱生非煩惱對治。已
0547c22: 斷煩惱生非煩惱對治。已斷煩惱生是煩惱
0547c23: 對治差別故。中三種差別者。即此三種由有
0547c24: 分別無分別世俗勝義智性差別故。後三種
0547c25: 差別者。謂即此三種顯示斷前行智性正斷
0547c26: 道智性彼後時智性差別故。如是九智依相
0547c27: 續。補特伽羅差別復建立四種應知。
0547c28: 〔顯揚聖教論〕－【明】顯揚聖教論成無常品第四
0547c29: 復次如先所說。若欲正修行遍知等功德者。
0548a01: 謂遍知苦等。云何於苦遍知。謂於苦諦遍知
0548a02: 無常苦空無我。今隨次第應廣成立。此中成
0548a03: 無常者。謂應顯示無常體性及無常差別。云
0548a04: 何無常。何等差別。頌曰。
0548a05: 無常謂有為三相相應故
0548a06: 無常義如應六八種應知
0548a07: 論曰。無常性者。謂有為法與三有為相共相
0548a08: 應故。一生相。二滅相。三住異相。又無常義
0548a09: 差別者。如其所應或六或八應知。何等六
0548a10: 八。頌曰。
0548a11: 無性壞轉異別離得當有
0548a12: 剎那續病等心器受用故
0548a13: 論曰。六種無常者。一無性無常。二失壞無常。
0548a14: 三轉異無常。四別離無常。五得無常。六當有
0548a15: 無常。八種無常者。一剎那門。二相續門。三病
0548a16: 門。四老門。五死門。六心門。七器門。八受用
0548a17: 門。此中剎那相續二種無常遍一切處。病等
0548a18: 三無常在於內色。心無常唯在於名。器受用
0548a19: 二無常在於外色。此中無性無常者。謂性常
0548a20: 無故。名曰無常。餘變異無常有十五種頌曰。
0548a21: 變異應當知十五種差別
0548a22: 所謂分位等八緣所逼故
0548a23: 下界具一切中界離三門
0548a24: 具三種變異上界復除器
0548a25: 論曰。十五種變異者。謂分位變異。乃至一切
0548a26: 種不現盡變異。分位變異者。謂從嬰兒位乃
0548a27: 至老時前後不相似各別變異。顯變異者。謂
0548a28: 從妙色鮮肌潤澤膚體乃至變為惡色肌枯
0548a29: 膚體。形變異者。謂肥＝肌【三】【宮】肥＝肌【宋】【元】【明】【宮】肥肌瘦等變異。興盛變
0548b01: 異者。謂眷屬資財及戒見等興盛。與此相違
0548b02: 〔名〕－【三】，名＝多【宮】〔名〕－【宋】【元】【明】，名＝多【宮】名多衰退變。異支節變異者。謂先具諸支節後
0548b03: 變為不具。寒熱變異者。謂於寒時踡跼戰慄。
0548b04: 熱則舒適流汗希求冷煖等變異。他所損害
0548b05: 變異者。謂手足蹴搏蚊虻觸等。身體變異。疲
0548b06: 倦變異者。謂因走跳騰躑等。身勞變異。威儀
0548b07: 變異者。謂四威儀前後易脫。損益變異。觸對
0548b08: 變異者。謂由順苦樂等觸變異故苦樂等受
0548b09: 變異。染污變異者。謂心所有貪瞋等大小兩
0548b10: 惑嬈亂變異。病等變異者。謂先無病苦後為
0548b11: 重疾所逼身體變異。死變異者。謂先有壽命
0548b12: 後空無識前後變異。青瘀等變異者。謂命終
0548b13: 後身色青瘀脹爛乃至骨鎖＝璅【三】【宮】【聖】＊鎖＝璅【宋】【元】【明】【宮】【聖】＊鎖璅等變異。一切種
0548b14: 不現盡變異者。謂骨鎖璅位燒壞離散彼一切
0548b15: 種都無所見變異。
0548b16: 又此十五種變異由與八緣相應。八緣者。一
0548b17: 積時貯畜。二他所損害。三受用虧＝【聖】＊虧減。四時
0548b18: 節推謝。五火所燒。六水所壞。七風所燥。八異
0548b19: 緣合。積時貯畜者。謂經時久故。有色之法不
0548b20: 離本處自然朽敗。他所損害者。謂由他種種
0548b21: 逼惱因緣前後變異。受用虧減者。謂於種種
0548b22: 所受用物為各別主宰之所食用損減變異。
0548b23: 時節推謝者。謂冬時寒雪夏日暑雨。叢林藥
0548b24: 草或盛或衰。火所燒者。謂大火縱逸國城聚
0548b25: 落悉為灰燼。水所壞者。謂大水漂漫閈里邑
0548b26: 居並隨淪沒。風所燥者。謂大風飄鼓潤衣濕
0548b27: 地速令乾＝曝【三】【宮】＝曝【宋】【元】【明】【宮】曝。異緣合者。謂多貪者與瞋緣合
0548b28: 時貪纏止息發起瞋纏。如是多瞋多癡者與
0548b29: 餘煩惱緣合應知亦爾。如是諸識異境現前
0548c01: 亦爾。復次是無常義於欲界中一切具有。於
0548c02: 色界中除病老受用三門無常。又有觸染死
0548c03: 三種變異。如色界所說諸無常義。當知無色
0548c04: 界亦爾。唯除器門。頌曰。
0548c05: 無性義無常遍計之所執
0548c06: 所餘無常義依他起應知
0548c07: 論曰。無性義所攝無常義。當知遍計所執相
0548c08: 攝。餘無常義依他起相攝。圓成實相中無無
0548c09: 常義。如是已顯無常義差別及三相所攝。又
0548c10: 如世尊說。諸無常者皆悉是苦。有何意耶。頌
0548c11: 曰。
0548c12: 諸無常皆苦眾苦所雜故
0548c13: 迷法性愚夫得為害不覺
0548c14: 論曰。由重若＝苦【宮】【聖】若苦所雜無常。此無常性是行苦
0548c15: 故苦。及由變壞苦所依止故苦。是故道諦非
0548c16: 苦。以非苦相所雜無常義故。於此法性迷惑
0548c17: 愚夫。不能了達常無常義。又為已得現前無
0548c18: 常之所惱害。前說剎那無常遍行一切。此無
0548c19: 常義非世間現證故應成立頌曰。
0548c20: 由彼心果故生已自然滅
0548c21: 後變異可得念念滅應知
0548c22: 論曰。彼一切行是心果故。其性纔生離滅因
0548c23: 緣自然滅壞。又復後時變異可得。當知諸行
0548c24: 皆剎那滅。云何應知諸行是心果耶。頌曰。
0548c25: 心熏習增上定轉變自在
0548c26: 影像生道理及三種聖教
0548c27: 論曰。由道理及聖教證知諸行是心果性。道
0548c28: 理者。謂善不善法熏習於心。由心習氣增上
0548c29: 力故諸行得生。又脫定障心清淨者。一切諸
0549a01: 行隨心轉變。由彼意解自在力故種種轉變。
0549a02: 又由定心自在力故。隨其所欲定心境界影
0549a03: 像而生。是名道理。聖教者。謂三種聖言。如經
0549a04: 中說。心將引世間心力所防護隨心生起已
0549a05: 自在皆隨轉。又說。是故苾芻。應善專精如正
0549a06: 道理觀察於心。乃至廣說。又說。苾芻當知。言
0549a07: 城主者。即是一切有取識蘊。是名聖教。問彼
0549a08: 諸行自然滅壞道理。云何應知。答由四種因
0549a09: 緣。頌曰。
0549a10: 生因相違故無住滅兩因
0549a11: 自然住常過當知任運滅
0549a12: 論曰。非彼生因能滅諸行。生滅兩種互相違
0549a13: 故。又無住因令諸行住。若必有者應成常住。
0549a14: 行既不住何用滅因。又餘滅因性不可得。若
0549a15: 行生已自然住者。彼應常則住成大過。如是
0549a16: 有住滅因及自然住並有過故。當知諸行任
0549a17: 運壞滅。頌曰。
0549a18: 非水火風滅以俱起滅故
0549a19: 彼相應滅已餘變異生因
0549a20: 論曰。若水火風是滅因者。不應道理。由俱生
0549a21: 滅故。若彼水等是滅因者。爛燒燥物不應前
0549a22: 相續滅已復變異相續生。何以故。即無體因
0549a23: 為有體因。不應理故。然水火風與爛等物相
0549a24: 應滅時。能為彼物後變生因。除此功能。水等
0549a25: 於彼更無餘力。復次若執滅相為滅因者。此
0549a26: 能滅相與所滅法為俱時有為不俱耶。若爾
0549a27: 何過。頌曰。
0549a28: 相違相續斷二相成無相
0549a29: 違世間現見無法及餘因
0549b01: 論曰。彼能滅相與所滅法。若言俱有者不應
0549b02: 道理。有相違過故。若言不俱亦不應理。有彼
0549b03: 相續斷過失故。又此滅因能滅法者。為體是
0549b04: 滅為體非滅。若體是滅即應一法有二滅相。
0549b05: 若體非滅應無滅相。有如是過故不應理。又
0549b06: 違世間現見相故。不應執滅是滅壞因。何以
0549b07: 故。世間共見餘有體法是滅壞因。不見滅法
0549b08: 是滅因故。又若滅法是滅因者。為唯有滅
0549b09: 即能滅法為更待餘事耶。此兩種因俱有過
0549b10: 失。若唯有滅即能滅法者。若時有滅。爾時法
0549b11: 體畢竟應無。若更待餘事者。應即餘事為滅
0549b12: 壞因。不應計滅為滅壞因。復次云何應知。後
0549b13: 變異可得故諸法剎那滅。頌曰。
0549b14: 非身乳林等先無有變異
0549b15: 亦非初不壞最後時方滅
0549b16: 論曰。一切世間身乳林等內外諸法。於最後
0549b17: 時變異可得。是故先時體無變易。不應道理。
0549b18: 又非先時無有滅壞。最後方滅無異因故。如
0549b19: 是先不變異後不變故。先無滅壞後不滅故。
0549b20: 當知諸行念念變滅。是故彼法剎那義成＋（義）【元】【明】成成義。如
0549b21: 是成立無常性已。一切外道邪分別所計我
0549b22: 自在自性極微覺等常住之法皆不成立。云
0549b23: 何我常不得成立。頌曰。
0549b24: 位思煩惱分非常變異故
0549b25: 此若無變異受作脫非理
0549b26: 論曰。由所計我有苦樂等位善惡等思貪瞋
0549b27: 等煩惱時分差別。是故無常。所以者何。此所
0549b28: 計我由樂等故。有少變異者不應是常。若都
0549b29: 不變不應計為受者作者及解脫者。彼法有
0549c01: 無我無別故。復次亦無自在體性常住能生
0549c02: 世間。何以故。頌曰。
0549c03: 功能無有故攝不攝相違
0549c04: 有用及無用為因成過失
0549c05: 論曰。所計自在無有功能出生世間。所以者
0549c06: 何若此自在生世功能無有因緣自然有者。
0549c07: 汝何不許一切世間無因自有。若此功能業
0549c08: 為因者。何不信受一切世間以業為因。若此
0549c09: 功能以求方便為因生者。何不信受一切世
0549c10: 間以自功力為因得生。
0549c11: 又若自在世間所攝墮＝隨【明】墮隨在世間而言能生一
0549c12: 切世間。是則道理相違。若此自在非世間攝。
0549c13: 是則解脫解脫之法能生世間。不應道理。又
0549c14: 若自在須有用故諸生世間離生世間用不成
0549c15: 者。是則自在。於此須用無有自在自成過失。
0549c16: 若此自在雖生世間無所須者。不應化生一
0549c17: 切世間。或此自在有如顛＝癲【三】【宮】【聖】顛＝癲【宋】【元】【明】【宮】【聖】顛癲狂愚夫之過。又此
0549c18: 自在生世間者。為唯自在為因生諸世間。為
0549c19: 亦更待其餘因耶。若唯自在體為因者。如自
0549c20: 在體本來常有世間亦爾。不應更生。若亦少
0549c21: 待其餘因者。此所待因若無有因。一切世間
0549c22: 亦應如是。若有餘因世間亦爾。從餘因生何
0549c23: 須自在。故立自在有多過失。復次執有自性
0549c24: 常住為因。不應道理。何以故。頌曰。
0549c25: 自性變異相有無不應理
0549c26: 無差別無常有差別五失
0549c27: 無相亦無因非自性恒變
0549c28: 先無有變異我應常解脫
0549c29: 論曰。若計自性是常則應非變異因。所以者
0550a01: 何。所計自性。非有變異相。亦非無變異相。故
0550a02: 不應理。若此自性與餘變異相無差別者。應
0550a03: 是無常。若有差別成五種過。一無相過。離變
0550a04: 異相餘自性相少分亦不可得故。二非因過。
0550a05: 世間不見常住之法是生因體故。三非自性
0550a06: 過。世間不見非彼種類為彼自性故。四常住
0550a07: 自性於一切時起變異過。以不待餘因故。五
0550a08: 此自性未生變異之前我解脫過。若如是者
0550a09: 後時不應起諸變異。復次計極微常不應道
0550a10: 理。何以故。頌曰。
0550a11: 常造不應理由二三因故
0550a12: 財有情增上極微非常住
0550a13: 論曰。所計極微常性造作俱不應理。云何常
0550a14: 性不應道理。由二因故。汝極微性為由細故
0550a15: 性是常住。為由異類性是常耶。若由細者。細
0550a16: 羸劣故不應常住。若由異類者此相不可得。
0550a17: 從非地等造地等物。不應道理云何造作不
0550a18: 應道理。由三因故。一由方所。二由因緣。三由
0550a19: 自體云何由方所故造作不應道理。謂從極微
0550a20: 造作物。為過彼量為不過耶。若不過者。
0550a21: 質礙物應如極微不可執取。又復世間不見
0550a22: 質礙不明淨物同在一處故不應理。若過彼
0550a23: 量者。過量之處質礙物非極微成應是常
0550a24: 住。若復計有餘極微生。是則極微應非常住。
0550a25: 云何由因緣故。謂若汝計由和合性為因緣
0550a26: 故建立餘物令和合者。此和合性為生已能
0550a27: 作因緣為未生耶。若生已者。所和合物和合
0550a28: 已後無有少異和合性可得故。不應理。若未
0550a29: 生者。則無體性無體為因。不應道理。云何由
0550b01: 自體故。此極微性造物時。不應如種生芽＝牙【宋】【宮】【聖】芽牙。
0550b02: 如種極微應滅壞故。不應如乳極微應變異
0550b03: 故。不應如陶師極微勤劬不可得故。是故造
0550b04: 作不應道理。雖無常住極微而有劫初器世
0550b05: 間等受用物生諸有情業增上力故不由極微。
0550b06: 是故極微常住不應道理。復次執有常覺不
0550b07: 應道理。何以故。頌曰。
0550b08: 無常為彼依次第差別轉
0550b09: 諸受等異故當知覺無常
0550b10: 論曰。眼識等覺依止無常眼等起故。於色等
0550b11: 義次第轉故。眾多相貌差別轉故。樂等諸受
0550b12: 貪等諸惑施等善思位分異故。於一常覺如
0550b13: 是轉異。不應道理。何因緣故世間有情無常
0550b14: 性有而不取執常住性無而種種執耶。頌曰。
0550b15: 於無常無智四顛倒根本
0550b16: 當知世上進愚癡力轉增
0550b17: 論曰。以於無常無智起故。實有無常而不取
0550b18: 執。實無常性種種執生。非唯常倒無智為因
0550b19: 然。四顛倒皆以無智為其根本。何以故。以於
0550b20: 無常不如實知故。於無常法起常顛倒。於苦
0550b21: 起樂顛倒。於不淨起淨顛倒。於無我起我顛
0550b22: 倒。由有如是次第義故。薄伽梵說。若法無常
0550b23: 彼必是苦。若法是苦彼必無我。當知由＝有【明】由有世間
0550b24: 道得上進時。不斷無智漸進上地。於無常性
0550b25: 愚癡之力轉更增上。何以故。如欲界中破壞
0550b26: 變易及別離等諸無常相現可了知。上地無
0550b27: 有。復次何因緣故。於無常性無智起耶。頌
0550b28: 曰。
0550b29: 由放逸懈怠見昧乏＝之【三】【宮】【聖】乏＝之【宋】【元】【明】【宮】【聖】乏之資糧
0550c01: 惡友非正法當知無智因
0550c02: 論曰。無常無智有七種因。一放逸。二懈怠。
0550c03: 三倒見。四愚昧。五未多積集菩提資糧。六由
0550c04: 惡友。七聞非正法。以於境界樂及靜慮樂起。
0550c05: 放逸故於無常性不如實知。設不放逸而復
0550c06: 懈怠。設不懈怠而復倒＝到【聖】倒到見。設無倒見而復愚
0550c07: 昧。設不愚昧而未積集菩提資糧。設已修習
0550c08: 菩提資糧而隨惡友。又復從彼聞非正法故。
0550c09: 於無常不如實知。復有何因不了無常妄執
0550c10: 常轉。頌曰。
0550c11: 不如理作意憶念前際等
0550c12: 相似相續轉於無常計常
0550c13: 論曰。由二種因起於常執。一由不如理作意。
0550c14: 二由憶念前際等事。由前際等事相似相續
0550c15: 轉故。於餘世間亦計常住。復次如前所說。三
0550c16: 有為相非唯剎那。何以故。頌曰。
0550c17: 生初後中間取三有為相
0550c18: 論曰。三有為相由眾同分一生所攝。謂初生
0550c19: 時取為生相。最後死時取為滅相。於二中間
0550c20: 相續住時取為住異。如是建立三有為相應
0550c21: 知。頌曰。
0550c22: 無常調伏智當知由二因
0550c23: 論曰。於無常性如實智入由二種因。一由念
0550c24: 住。二由緣起。由念住故於諸境界繫心令住。
0550c25: 由緣起故達彼法性。如經中說。見集起法於
0550c26: 身念住。乃至廣說。頌曰。
0550c27: 彼見有六種及緣起四種
0550c28: 論曰。無常性見當知六種。一世俗智。謂乃至
0550c29: 順決擇分位。二勝義智。謂乃至出世道位。三
0551a01: 聲聞智。謂除無性無常義。四菩薩智。謂於一
0551a02: 切無常義。五不善清淨。謂彼二學智。六善清
0551a03: 淨謂彼二無學智。又緣起法當知有四種道
0551a04: 理。何等為四。頌曰。
0551a05: 自種故非他待緣故非自
0551a06: 無作故非共用故非無因
0551a07: 論曰。由四道理入無常性。謂諸行法不從他
0551a08: 生。自種起故。亦非自生。待外緣故。亦非俱
0551a09: 生。俱無作故。亦非無因。彼二於生有功用故。
0551a10: 顯揚聖教論卷第十四
