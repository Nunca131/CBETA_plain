0011b10: 
0011b11: 
0011b12: 成唯識論卷第三
0011b13: 
0011b14: 護法等菩薩造
0011b15: 三藏法師玄奘奉　詔譯
0011b16: 此識與幾心所相應。常與觸作意受想思相
0011b17: 應。阿賴耶識無始時來乃至未轉。於一切
0011b18: 位恒與此五心所相應。以是遍行心所攝
0011b19: 故。觸謂三和。分別變異。令心心所觸境為
0011b20: 性。受想思等所依為業。謂根境識更相隨
0011b21: 順故名三和。觸依彼生令彼和合。故說為
0011b22: 彼。三和合位皆有順生心所功能說名變
0011b23: 異。觸似彼起故名分別。根變異力引觸起
0011b24: 時。勝彼識境。故集論等但說分別根之變
0011b25: 異。和合一切心及心所。令同觸境是觸自
0011b26: 性。既似順起心所功能。故以受等所依為
0011b27: 業。起盡經說受想行蘊一切皆以觸為緣
0011b28: 故。由斯故說識觸受等因二三四和合而
0011b29: 生。瑜伽但說與受想思為所依者。思於行
0011c01: 蘊為主勝故舉此攝餘。集論等說為受
0011c02: 依者以觸生受近而勝故。謂觸所取可意
0011c03: 等相與受所取順益等相。極相近引發勝
0011c04: 故。然觸自性是實非假。六六法中心所性故。
0011c05: 是食攝故。能為緣故。如受等性非即三和。
0011c06: 作意謂能警心為性。於所緣境引心為業。
0011c07: 謂此警覺應起心種引令趣境故名作意。
0011c08: 雖此亦能引起心所。心是主故但說引心。
0011c09: 有說令心迴趣異境。或於一境持心令
0011c10: 住故名作意。彼俱非理。應非遍行不異
0011c11: 定故。受謂領納順違俱非境相為性。起愛
0011c12: 為業。能起合離非二欲故。有作是說。受有
0011c13: 二種。一境界受。謂領所緣。二自性受。謂領
0011c14: 俱觸。唯自性受是受自相。以境界受共餘相
0011c15: 故。彼說非理。受定不緣俱生觸故。若似觸
0011c16: 生名領觸者。似因之果應皆受性。
0011c17: 又既受因應名因受。何名自性。若謂如王
0011c18: 食諸國邑。受能領觸所生受體名自性受。
0011c19: 理亦不然。違自所執不自證故。若不捨
0011c20: 自性名自性受。應一切法皆是受自性。故
0011c21: 彼所說但誘嬰兒。然境界受非共餘相。領
0011c22: 順等相定屬己者名境界受。不共餘故。想
0011c23: 謂於境取像為性。施設種種名言為業。謂
0011c24: 要安立境分齊相方能隨起種種名言。思謂
0011c25: 令心造作為性。於善品等役心為業。謂
0011c26: 能取境正因等相。驅役自心令造善等。此
0011c27: 五既是遍行所攝。故與藏識決定相應。其
0011c28: 遍行相後當廣釋。此觸等五與異熟識行相
0011c29: 雖異。而時依同所緣事等。故名相應。此識
0012a01: 行相極不明了。不能分別違順境相。微細
0012a02: 一類相續而轉。是故唯與捨受相應。又此相
0012a03: 應受唯是異熟。隨先引業轉不待現緣。
0012a04: 住＝任【三】【宮】住＝任【宋】【元】【明】【宮】住任善惡業勢力轉故。唯是捨受。苦樂二受
0012a05: 是異熟生。非真異熟待現緣故。非此相應。
0012a06: 又由此識常無轉變。有情恒執為自內我。
0012a07: 若與苦樂二受相應。便有轉變。寧執為我。
0012a08: 故此但與捨受相應。若爾如何此識亦是惡
0012a09: 業異熟。既許善業能招捨受此亦應然。捨
0012a10: 受不違苦樂品故。如無記法善惡俱招。如
0012a11: 何此識非別境等心所相應互相違故。謂欲
0012a12: 希望所樂事轉。此識任運＝業【三】【宮】運＝業【宋】【元】【明】【宮】運業無所希望。勝
0012a13: 解印持決定事轉。此識瞢昧無所印持。念
0012a14: 唯明記曾習事轉。此識昧劣不能明記。定
0012a15: 能令心專注一境。此識任運剎那別緣。慧唯
0012a16: 簡擇德等事轉。此識微昧不能簡擇。故此
0012a17: 不與別境相應。此識唯是異熟性故。善染
0012a18: 污等亦不相應。惡作等四無記性者。有間
0012a19: 斷故定非異熟。法有四種。謂善不善有覆
0012a20: 無記無覆無記。阿賴耶識何法攝耶。此識唯
0012a21: 是無覆無記異熟性故。異熟若是善染污者。
0012a22: 流轉還滅應不得成。又此識是善染依故。
0012a23: 若善染者互相違故。應不與二俱作所依。
0012a24: 又此識是所熏性故。若善染者如極香臭應
0012a25: 不受熏。無熏習故染淨因果俱不成立。
0012a26: 故此唯是無覆無記。覆謂染法。障聖道故。
0012a27: 又能蔽心令不淨故。此識非染。故名無覆。
0012a28: （無）＋記【三】【宮】（無）＋記【宋】【元】【明】【宮】記無記謂善惡。有愛非愛果及殊勝自體可記
0012a29: 別故。此非善惡。故名無記。
0012b01: 觸等亦如是者。謂如阿賴耶識唯是無覆無
0012b02: 記性攝觸作意受想思亦爾。諸相應法必同
0012b03: 性故。又觸等五如阿賴耶。亦是異熟所緣行
0012b04: 相俱不可知。緣三種境五法相應。無覆無
0012b05: 記。故說觸等亦如是言。有義觸等如阿賴
0012b06: 耶。亦是異熟及一切種。廣說乃至無覆無記。
0012b07: 亦如是言無簡別故。彼說非理。所以者何。
0012b08: 觸等依識不自在故。如貪信等不能受
0012b09: 熏。如何同識能持種子。又若觸等亦能受
0012b10: 熏。應一有情有六種體。若爾果起從何種
0012b11: 生。理不應言從六種起。未見多種生一
0012b12: 芽＝牙【宋】【宮】芽牙故。若說果生唯從一種。則餘五種便為
0012b13: 無用。亦不可說次第生果。熏習同時勢力
0012b14: 等故。又不可說六果頓生。勿一有情一剎
0012b15: 那頃六眼識等俱時生故。誰言觸等亦能受
0012b16: 熏持諸種子。不爾如何觸等如識名一切
0012b17: 種。謂觸等五有似種相名一切種。觸等與
0012b18: 識所緣等故。無色觸等有所緣故。親所緣
0012b19: 緣定應有故。此似種相不為因緣生現識
0012b20: 等。如觸等上似眼根等非識所依。亦如似
0012b21: 火無能燒用。彼救非理。觸等所緣似種等
0012b22: 相後執受處方應與識而相例故。由此前
0012b23: 說一切種言定目受熏能持種義。不爾本
0012b24: 頌有重言失。
0012b25: 又彼所說亦如是言無簡別故。咸相例者定
0012b26: 不成證。勿觸等五亦能了別觸等亦與觸
0012b27: 等相應。由此故知。亦如是者隨所應說非
0012b28: 謂一切。阿賴耶識為斷為常。非斷非常
0012b29: 以恒轉故。恒謂此識無始時來一類相續常
0012c01: 無間斷。是界趣生施設本故。性堅持種令
0012c02: 不失故。轉謂此識無始時來念念生滅前後
0012c03: 變異。因滅果生非常一故。可為轉識熏成
0012c04: 種故。恒言遮斷轉表非常。猶如瀑流＝暴流【三】【宮】下同瀑流＝暴流【宋】【元】【明】【宮】下同瀑流暴流因
0012c05: 果法爾。如瀑流水非斷非常相續長時有
0012c06: 所漂溺。此識亦爾。從無始來生滅相續非
0012c07: 常非斷。漂溺有情令不出離。又如瀑流
0012c08: 雖風等擊起諸波浪而流不斷。此識亦爾。
0012c09: 雖遇眾緣起眼識等而恒相續。又如瀑流
0012c10: 漂水下上＝上下【三】【宮】下上＝上下【宋】【元】【明】【宮】下上上下魚草等物隨流不捨此識亦爾。
0012c11: 與內習氣外觸等法恒相隨轉。如是法喻
0012c12: 意顯此識無始因果非斷常義。謂此識性無
0012c13: 始時來剎那剎那果生因滅。果生故非斷。因
0012c14: 滅故非常。非斷非常是緣起理。故說此識
0012c15: 恒轉如流。過去未來既非實有。非常可爾。
0012c16: 非斷如何。斷豈得成緣起正理。過去未來＝來未【宋】【元】【宮】未來來未
0012c17: 若是實有可許非斷如何非常。常亦不成
0012c18: 緣起正理。豈斥他過己義便成。若不摧邪
0012c19: 難以顯正。前因滅位後果即生。如秤＝稱【三】【宮】秤＝稱【宋】【元】【明】【宮】秤稱兩頭
0012c20: 低昂時等。如是因果相續如流。何假去來
0012c21: 方成非斷。因現有位後果未生。因是誰因。
0012c22: 果現有時前因已滅。果是誰果。既無因果誰
0012c23: 離斷常。若有因時已有後果。果既本有。何
0012c24: 待前因。因義既無果義寧有無因無果豈
0012c25: 離斷常。因果義成依法作用。故所詰難非
0012c26: 預我宗。體既本有用亦應然。所待因緣亦
0012c27: 本有故。由斯汝義因果定無。應信大乘緣
0012c28: 起正理。謂此正理深妙離言因果等言皆假
0012c29: 施設。觀現在法有引後用。假立當＝常【元】【明】當常果對
0013a01: 說現因。觀現在法有酬前相。假立曾因對
0013a02: 說現果。假謂現識似彼相現。如是因果理
0013a03: 趣顯然。遠離二邊契會中道。諸有智者應
0013a04: 順修學。有餘部說雖無去來而有因果恒
0013a05: 相續義。謂現在法極迅速者猶有初後生滅
0013a06: 二時。生時酬因滅時引果。時雖有二而體
0013a07: 是一。前因正滅後果正生。體相雖殊而俱是
0013a08: 有。如是因果非假施設。然離斷常。又無前
0013a09: 難誰有智者捨此信餘。彼有虛言都無實
0013a10: 義。何容一念而有二時。生滅相違寧同現
0013a11: 在。滅若現在生應未來。有故名生既是現
0013a12: 在。無故名滅寧非過去。滅若非無生應非
0013a13: 有。生既現有滅應現無。又二相違如何體
0013a14: 一。非苦樂等見有是事生滅若一時應無
0013a15: 二。生滅若異寧說體同。故生滅時俱現在有
0013a16: 同依一體理必不成。經部師等因果相續
0013a17: 理亦不成。彼不許有阿賴耶識能持種故。
0013a18: 由此應信大乘所說因果相續緣起正理。
0013a19: 此識無始恒轉如流乃至何位當究竟捨。阿
0013a20: 羅漢位方究竟捨。謂諸聖者斷煩惱障究竟
0013a21: 盡時名阿羅漢。爾時此識煩惱重永遠離
0013a22: 故說之為捨。此中所說阿羅漢者通攝三
0013a23: 乘無學果位。皆已永害煩惱賊故。應受世
0013a24: 間妙供養故。永不復受分段生故。云何知
0013a25: 然。決擇分說諸阿羅漢獨覺如來皆不成
0013a26: 就阿賴耶故。集論復說若諸菩薩得菩提
0013a27: 時頓斷煩惱及所知障成阿羅漢及如來
0013a28: 故。若爾菩薩煩惱種子未永斷盡非阿羅
0013a29: 漢應皆成就阿賴耶識。何故即彼決擇分
0013b01: 說不退菩薩亦不成就阿賴耶識。彼說二
0013b02: 乘無學果位迴心趣向大菩提者。必不退
0013b03: 起煩惱障故。趣菩提故。即復轉名不退菩
0013b04: 薩。彼不成就阿賴耶識。即攝在此阿羅漢
0013b05: 中。故彼論文不違此義。又不動地已＝以【三】【宮】＊已＝以【宋】【元】【明】【宮】＊已以上菩
0013b06: 薩。一切煩惱永不行故。法駛＝駃【宮】駛駃流中任運轉
0013b07: 故。能諸行中起諸行故。剎那剎那轉增進
0013b08: 故。此位方名不退菩薩。然此菩薩雖未斷
0013b09: 盡異熟識中煩惱種子。而緣此識我見愛等
0013b10: 不復執藏為自內我。由斯永捨阿賴耶名。
0013b11: 故說不成阿賴耶識。此亦說彼名阿羅漢。
0013b12: 有義初地已以上菩薩。已證二空所顯理故。
0013b13: 已得二種殊勝智故。已斷分別二重障故。
0013b14: 能一行中起諸行故。雖為利益起諸煩惱。
0013b15: 而彼不作煩惱過失。故此亦名不退菩薩。
0013b16: 然此菩薩雖未斷盡俱生煩惱。而緣此識
0013b17: 所有分別我見愛等不復執藏為自內我。由
0013b18: 斯亦捨阿賴耶名。故說不成阿賴耶識。此
0013b19: 亦說彼名阿羅漢。故集論中作如是說。十
0013b20: 地菩薩雖未永斷一切煩惱。然此煩惱猶
0013b21: 如藥所伏諸毒。不起一切煩惱過失。一
0013b22: 切地中如阿羅漢已斷煩惱。故亦說彼名
0013b23: 阿羅漢。彼說非理。七地已前猶有俱生我見
0013b24: 愛等。執藏此識為自內我。如何已捨阿賴
0013b25: 耶名。若彼分別我見愛等不復執藏說名為
0013b26: 捨。則預流等諸有學位。亦應已捨阿賴耶
0013b27: 名。許便違害諸論所說。地上菩薩所起煩惱。
0013b28: 皆由正知不為過失。非預流等得有斯
0013b29: 事。寧可以彼例此菩薩。彼六識中所起煩
0013c01: 惱。雖由正知不為過失。而第七識有漏心
0013c02: 位任運現行執藏此識。寧不與彼預流等
0013c03: 同。由此故知彼說非理。然阿羅漢斷此識
0013c04: 中煩惱重究竟盡故。不復執藏阿賴耶
0013c05: 識為自內我。由斯永失阿賴耶名說之為
0013c06: 捨。非捨一切第八識體。勿阿羅漢無識持
0013c07: 種。爾時便入無餘涅槃。然第八識雖諸有
0013c08: 情皆悉成就。而隨義別立種種名。謂或名
0013c09: 心。由種種法熏習種子所積集故。或名
0013c10: 阿陀那。執持種子及諸色根令不壞故。或
0013c11: 名所知依。能與染淨所知諸法為依止故。
0013c12: 或名種子識。能遍任持世出世間諸種子
0013c13: 故。此等諸名通一切位。或名阿賴耶。攝藏
0013c14: 一切雜染品法令不失故。我見愛等執藏
0013c15: 以為自內我故。此名唯在異生有學。非無
0013c16: 學位不退菩薩有雜染法執藏義故。或名異
0013c17: 熟識。能引生死善不善業異熟果故。此名唯
0013c18: 在異生二乘諸菩薩位。非如來地猶有異熟
0013c19: 無記法故。或名無垢識。最極清淨諸無漏法
0013c20: 所依止故此名唯在如來地有。菩薩二乘及
0013c21: 異生位持有漏種可受熏習。未得善淨第
0013c22: 八識故如契經說。
0013c23: 如來無垢識是淨無漏界
0013c24: 解脫一切障圓鏡智相應
0013c25: 阿賴耶名過失重故最初捨故此中偏說。異
0013c26: 熟識體菩薩將得菩提時捨。聲聞獨覺入無
0013c27: 餘依涅槃時捨。無垢識體無有捨時。利樂
0013c28: 有情無盡時故。心等通故隨義應說然第
0013c29: 八識總有二位。一有漏位。無記性攝。唯與
0014a01: 觸等五法相應。但緣前說執受處境。二無漏
0014a02: 位。唯善性攝。與二十一心所相應。謂遍行
0014a03: 別境各五善十一。與一切心恒相應故。常樂
0014a04: 證智＝知【三】【宮】智＝知【宋】【元】【明】【宮】智知所觀境故。於所觀境恒印持故。於
0014a05: 曾受境恒明記故。世尊無有不定心故。於
0014a06: 一切法常決擇故。極淨信等常相應故。無染
0014a07: 污故。無散動故。此亦唯與捨受相應。任運
0014a08: 恒時平等轉故。以一切法為所緣境。鏡智
0014a09: 遍緣一切法故。
0014a10: 云何應知此第八識離眼等識有別自體。
0014a11: 聖教正理為定量故。謂有＝言【宋】有言大乘阿毘達磨
0014a12: 契經中說。
0014a13: 無始時來界一切法等依
0014a14: 由此有諸趣及涅槃證得
0014a15: 此第八識自性微細。故以作用而顯示之。
0014a16: 頌中初半顯第八識為因緣用。後半顯與
0014a17: 流轉還滅作依持用。界是因義。即種子識
0014a18: 無始時來展轉相續親生諸法故名為因。依
0014a19: 是緣義。即執持識無始時來與一切法等為
0014a20: 依止故名為緣。謂能執持諸種子故與現
0014a21: 行法為所依故即變為彼及為彼依。變
0014a22: 為彼者謂變為器及有根身。為彼依者謂
0014a23: 與轉識作所依止。以能執受五色根故眼
0014a24: 等五識依之而轉。又與末那為依止故第
0014a25: 六意識依之而轉。末那意識轉識攝故如眼
0014a26: 等識依俱有根。第八理應是識性故亦以第
0014a27: 七為俱有依。是謂此識為因緣用。由此有
0014a28: 者由有此識。有諸趣者有善惡趣。謂由
0014a29: 有此第八識故執持一切順流轉法令諸
0014b01: 有情流轉生死。雖惑業生皆是流轉。而趣是
0014b02: 果勝故偏說。或諸趣言通能所趣。諸趣資具
0014b03: 亦得趣名。諸惑業生皆依此識。是與流轉
0014b04: 作依持用。及涅槃證得者由有此識故有
0014b05: 涅槃證得。謂由有此第八識故。執持一切
0014b06: 順還滅法令修行者證得涅槃。此中但說
0014b07: 能證得道。涅槃不依此識有故。或此但說
0014b08: 所證涅槃。是修行者正所求故。或此雙說涅
0014b09: 槃與道。俱是還滅品類攝故。謂涅槃言顯所
0014b10: 證滅。後證得言顯能得道。由能斷道斷所
0014b11: 斷惑究竟盡位證得涅槃。能所斷證皆依此
0014b12: 識。是與還滅作依持用。又此頌中初句顯
0014b13: 示此識自性無始恒有。後三顯與雜染清淨
0014b14: 二法總別為所依止。雜染法者謂苦集諦。即
0014b15: 所能趣生及業惑。清淨法者謂滅道諦。即所
0014b16: 能證涅槃及道。彼二皆依此識而有。依轉
0014b17: 識等理不成故。或復初句顯此識體無始相
0014b18: 續。後三顯與三種自＝目【明】自目性為所依止。謂依他
0014b19: 起遍計所執圓成實性。如次應知。今此頌中
0014b20: 諸所說義離第八識皆不得有。即彼經中
0014b21: 復作是說。
0014b22: 由攝藏諸法一切種子識
0014b23: 故名阿賴耶勝者我開示
0014b24: 由此本識具諸種子故能攝藏諸雜染法。
0014b25: 依斯建立阿賴耶名。非如勝性轉為大等。
0014b26: 種子與果體非一故。能依所依俱生滅故。與
0014b27: 雜染法互相攝藏。亦為有情執藏為我。故
0014b28: 說此識名阿賴耶。已入見道諸菩薩眾得
0014b29: 真現觀名為勝者。彼能證解阿賴耶識。故
0014c01: 我世尊正為開示。或諸菩薩皆名勝者。雖見
0014c02: 道前未能證解阿賴耶識。而能信解求彼
0014c03: 轉依。故亦為說。非諸轉識有如是義。解深
0014c04: 密經亦作是說。
0014c05: 阿陀那識甚深細一切種子如瀑流
0014c06: 我於凡愚不開演恐彼分別執為我
0014c07: 以能執持諸法種子。及能執受色根依處。
0014c08: 亦能執取結生相續。故說此識名阿陀那。
0014c09: 無性＝姓【宮】＊性姓有情不能窮底故說甚深。趣寂種性
0014c10: 不能通達故名甚細。是一切法真實種子。
0014c11: 緣擊便生轉識波浪恒無間斷猶如瀑流。
0014c12: 凡即無性姓。愚即趣寂。恐彼於此起分別執
0014c13: 墮諸惡趣障生聖道。故我世尊不為開演。
0014c14: 唯第八識有如是相。入楞伽經亦作是說。
0014c15: 如海遇風緣起種種波浪
0014c16: 現前作用轉無有間斷時
0014c17: 藏識海亦然境等風所擊
0014c18: 恒起諸識浪現前作用轉
0014c19: 眼等諸識無如大海恒相續轉起諸識浪。故
0014c20: 知別有第八識性。此等無量大乘經中。皆別
0014c21: 說有此第八識。諸大乘經皆順無我違數
0014c22: 取趣。棄背流轉趣向還滅。讚佛法僧毀諸
0014c23: 外道。表蘊等法遮勝性等。樂大乘者許能
0014c24: 顯示無顛倒理契經攝故。如增壹等至教
0014c25: 量攝。又聖慈氏以七種因證大乘經真是佛
0014c26: 說。一先不記故。若大乘經佛滅度後有餘為
0014c27: 壞正法故說。何故世尊非如當起諸可怖
0014c28: 事先預記別。二本俱行故。大小乘教本來俱
0014c29: 行。寧知大乘獨非佛說。三非餘境故。大乘
0015a01: 所說廣大甚深非外道等思量境界。彼經論
0015a02: 中曾所未說。設為彼說亦不信受。故大乘
0015a03: 經非非佛說。四應極成故。若謂大乘是餘佛
0015a04: 說非今佛語。則大乘教是佛所說其理極成。
0015a05: 五有無有故。若有大乘即應信此諸大乘
0015a06: 教是佛所說。離此大乘不可得故。若無大
0015a07: 乘聲聞乘教亦＝故不【元】教亦故不應非有。以離大乘決定
0015a08: 無有得成佛義。誰出於世說聲聞乘。故
0015a09: 聲聞乘是佛所說。非大乘教不應正理。六
0015a10: 能對治故。依大乘經勤修行者皆能引得
0015a11: 無分別智。能正對治一切煩惱。故應信此
0015a12: 是佛所說。七義異文故。大乘所說意趣甚深。
0015a13: 不可隨文而取其義便生誹謗謂非佛
0015a14: 語。是故大乘真是佛說。如莊嚴論頌此義
0015a15: 言。
0015a16: 先不記俱行非餘所行境
0015a17: 極成有無有對治異文故
0015a18: 餘部經中亦密意說阿賴耶識有別＋（別）【宮】別別別自性。
0015a19: 謂大眾部阿笈摩中密意說此名根本識。是
0015a20: 眼識等所依止故。譬如樹根是莖等本。非
0015a21: 眼等識有如是義。上坐部經分別論者俱密
0015a22: 〔意〕－【三】【宮】〔意〕－【宋】【元】【明】【宮】意說此名有分識。有謂三有。分是因義唯
0015a23: 此恒遍為三有因。化地部說此名窮生死
0015a24: 蘊。離第八識無別蘊法窮生死際無間斷
0015a25: 時。謂無色界諸色間斷。無想天等餘心等滅。
0015a26: 不相應行離色心等無別自體。已極成故。
0015a27: 唯此識名窮生死蘊。說一切有部增壹經中
0015a28: 亦密意說此名阿賴耶。謂愛阿賴耶．樂阿賴
0015a29: 耶．欣阿賴耶．阿賴耶。謂阿賴耶識是貪總
0015b01: 別三世境故立此四名。有情執為真自內
0015b02: 我。乃至未斷恒生愛著故。阿賴耶識是真
0015b03: 愛著處。不應執餘五取蘊等。謂生一向苦
0015b04: 受處者於餘〔五〕－【三】【宮】〔五〕－【宋】【元】【明】【宮】五取蘊不生愛著。彼恒厭
0015b05: 逆餘五取蘊念我何時當捨此命此眾同分
0015b06: 此苦身心令我自在受快樂故。五欲亦非
0015b07: 真愛著處。謂離欲者於五妙欲雖不貪著
0015b08: 而愛我故。樂受亦非真愛著處。謂離第三
0015b09: 靜慮染者雖厭樂受而愛我故。身見亦非
0015b10: 真愛著處。謂非無學信無我者雖於身見
0015b11: 不生貪著而於內我猶生愛故。轉識等亦
0015b12: 非真愛著處。謂非無學求滅心者雖厭
0015b13: 轉識等而愛我故。色身亦非真愛著處。離
0015b14: 色染者雖厭色身而愛我故。不相應行離
0015b15: 色心等無別自體。是故亦非真愛著處。異
0015b16: 生有學起我愛時雖於餘蘊有愛非愛而
0015b17: 於此識我愛定生。故唯此是真愛著處。由
0015b18: 是彼說阿賴耶名。定唯顯此阿賴耶識。
0015b19: 已引聖教當顯正理。謂契經說雜染清淨
0015b20: 諸法種子之所集起。故名為心。若無此識
0015b21: 彼持種心不應有故。謂諸轉識在滅定等
0015b22: 有間斷故。根境作意善等類別易脫起故。
0015b23: 如電光等不堅住故。非可熏習。不能持
0015b24: 種。非染淨種所集起心。此識一類恒無間
0015b25: 斷如苣＝勝【宋】【元】【宮】勝等。堅住可熏。契當彼經所說心
0015b26: 義。
0015b27: 若不許有能持種心。非但違經亦違正
0015b28: 理。謂諸所起染淨品法無所熏故不熏成
0015b29: 種則應所起唐捐其功。染淨起時既無因
0015c01: 種。應同外道執自然生。色不相應非心性
0015c02: 故。如聲光等理非染淨內法所熏。豈能持
0015c03: 種。
0015c04: 又彼離識無實自性寧可執為內種依止。
0015c05: 轉識相應諸心所法。如識間斷易脫起故。不
0015c06: 自在故。非心性故。不能持種亦不受熏。
0015c07: 故持種心理應別有。有說六識無始時來
0015c08: 依根境等前後分位事雖轉變而類無別。
0015c09: 是所熏習能持種子。由斯染淨因果皆成。
0015c10: 何要執有第八識性。彼言無義。所以者何。
0015c11: 執類是實則同外道。許類是假便無勝用
0015c12: 應不能持內法實種。又執識類何性所攝。
0015c13: 若是善惡應不受熏。許有記故。猶如擇
0015c14: 滅。若是無記善惡心時無無記心此類應斷。
0015c15: 非事善惡類可無記。別類必同別事性故。
0015c16: 又無心位此類定無。既有間斷性非堅住。
0015c17: 如何可執持種受熏。又阿羅漢或異生心
0015c18: 識類同故應為諸染無漏法熏。許便有失。
0015c19: 又眼等根或所餘法與眼等識根法類同應
0015c20: 互相熏。然汝不許。故不應執識類受熏。
0015c21: 又六識身若事若類。前後二念既不俱有如
0015c22: 隔念者非互相熏。能熏所熏必俱時故。執
0015c23: 唯六識俱時轉者。由前理趣既非所熏。故
0015c24: 彼亦無能持種義。有執色心自類無間前
0015c25: 為後種因果義立。故先所說為證不成。彼
0015c26: 執非理無熏習故。謂彼自類既無熏習。如
0015c27: 何可執前為後種。又間斷者應不更生。二
0015c28: 乘無學應無後蘊。死位色心為後種故。亦
0015c29: 不應執色心展轉互為種生。轉識色等非
0016a01: 所熏習前已說故。有說三世諸法皆有。因果
0016a02: 感赴無不皆成。何勞執有能持種識。然經
0016a03: 說心為種子者起染淨法勢用強故。彼說
0016a04: 非理。過去未來非常非現如空花等。非實
0016a05: 有故。又無作用不可執為因緣性故。若
0016a06: 無能持染淨種識一切因果皆不得成。有
0016a07: 執大乘遣相空理為究竟者。依似比量撥
0016a08: 無此識及一切法。彼特違害前所引經。智斷
0016a09: 證修染淨因果皆執非實成大邪見。外道
0016a10: 毀謗染淨因果亦不謂全無。但執非實故。
0016a11: 若一切法皆非實有菩薩不應為捨生死
0016a12: 精勤修集菩提資糧。誰有智者為除幻敵
0016a13: 求石女兒用為軍旅。故應信有能持種
0016a14: 心依之建立染淨因果。彼心即是此第八
0016a15: 識。
0016a16: 又契經說有異熟心善惡業感。若無此識
0016a17: 彼異熟心不應有故。謂眼等識有間斷故。
0016a18: 非一切時是業果故。如電光等非異熟心。
0016a19: 異熟不應斷已更續。彼命根等無斯事故。
0016a20: 眼等六識業所感者猶如聲等。非恒續故。
0016a21: 是異熟生非真異熟。定應許有真異熟心
0016a22: 酬牽引業遍而無斷變為身器作有情依。
0016a23: 身器離心理非有故。不相應法無實體故。
0016a24: 諸轉識等非恒有故。若無此心誰變身器。
0016a25: 復依何法恒立有情。又在定中或不在
0016a26: 定有別思慮無思慮時理有眾多身受生
0016a27: 起。此若無者不應後時身有怡適或復勞
0016a28: 損。若不恒有真異熟心。彼位如何有此身
0016a29: 受。非佛起餘善心等位。必應現起真異熟
0016b01: 心。如許起彼時。非佛有情故。由是恒有真
0016b02: 異熟心。彼心即是此第八識。
0016b03: 又契經說有情流轉五趣四生。若無此識
0016b04: 彼趣生體不應有故。謂要實有。恒遍無雜。
0016b05: 彼法可立正實趣生。非異熟法趣生雜亂
0016b06: 住此起餘趣生法故。諸異熟色及五識中業
0016b07: 所感者不遍趣生。無色界中全無彼故。諸
0016b08: 生得善及意識中業所感者。雖遍趣生起
0016b09: 無雜亂而不恒有。不相應行無實自體。皆
0016b10: 不可立正實趣生。唯異熟心及彼心所實
0016b11: 恒遍無雜。是正實趣生。此心若無生無色
0016b12: 界起善等位應非趣生。設許趣生攝諸有
0016b13: 漏生無色界起無漏心。應非趣生便違
0016b14: 正理。勿有前過及有此失故。唯異熟法是
0016b15: 正實趣生。由是如來非趣生攝。佛無異熟
0016b16: 無記法故。亦非界攝非有漏故。世尊已捨
0016b17: 苦集諦故。諸戲論種已永斷故。正實趣生既
0016b18: 唯異熟心及心所。彼心心所離第八識理不
0016b19: 得成。故知別有此第八識。
0016b20: 又契經說有色根身是有執受。若無此識彼
0016b21: 能執受不應有故。謂五色根及彼依處。唯現
0016b22: 在世是有執受彼定由有能執受心。唯異熟
0016b23: 心先業所引非善染等。一類能遍相續執受
0016b24: 有色根身。眼等轉識無如是義。此言意顯眼
0016b25: 等轉識皆無一類能遍相續執受自內有色
0016b26: 根身。非顯能執受唯異熟心。勿諸佛色身
0016b27: 無執受故。然能執受有漏色身唯異熟心。
0016b28: 故作是說。謂諸轉識現緣起故。如聲風等。
0016b29: 彼善染等非業引故。如非擇滅。異熟生者
0016c01: 非異熟故。非遍依故。不相續故。如電光
0016c02: 等。不能執受有漏色身。諸心識言亦攝心
0016c03: 所。定相應故如唯識言。非諸色根不相應行
0016c04: 可能執受有色根身。無所緣故。如虛空等。
0016c05: 故應別有能執受心。彼心即是此第八識。
0016c06: 又契經說壽煖識三更互依持得相續住。若
0016c07: 無此識能持壽煖令久住識不應有故。
0016c08: 謂諸轉識有間有轉如聲風等。無恒持用
0016c09: 不可立為持壽煖識。唯異熟。識無間無
0016c10: 轉猶如壽煖。有恒持用故可立為持壽
0016c11: 煖識。經說三法更互依持。而壽與煖一類
0016c12: 相續。唯識不然。豈符正理。雖說三法更互
0016c13: 依持而許唯煖不遍三界。何不許識獨有
0016c14: 間轉此於前理非為過難。謂若是處具有
0016c15: 三法無間轉者可恒相持。不爾便無恒相
0016c16: 持用前以此理顯三法中所說識言非詮
0016c17: 轉識。舉緩不遍豈壞前理。故前所說其理
0016c18: 極成。又三法中壽煖二種既唯有漏。故知彼
0016c19: 識如壽與煖定非無漏。生無色界起無漏
0016c20: 心。爾時何識能持彼壽。由此故知有異熟
0016c21: 識一類恒遍能持壽煖。彼識即是此第八
0016c22: 識。
0016c23: 又契經說諸有情類受生命終必住散心非
0016c24: 無心定。若無此識生死時心不應有故。
0016c25: 謂生死時身心昧。如睡無夢極悶絕時。明
0016c26: 了轉識必不現起。又此位中六種轉識行相
0016c27: 所緣不可知故。如無心位必不現行。六種
0016c28: 轉識行相所緣有必可知。如餘時故。真異
0016c29: 熟識極微細故。行相所緣俱不可了。是引業
0017a01: 果一期相續。恒無轉變。是散有心名生死
0017a02: 心。不違正理。有說五識此位定無。意識取
0017a03: 境。或因五識。或因他教。或定為因。生位
0017a04: 諸因既不可得。故受生位意識亦無。若爾有
0017a05: 情生無色界後時意識應永不生。定心必
0017a06: 由散意識引。五識他教彼界必無。引定散心
0017a07: 無由起故。若謂彼定由串習力後時率爾
0017a08: 能現在前。彼初生時寧不現起。又欲色界初
0017a09: 受生時串習意識亦應現起。若由惛昧初
0017a10: 未現前此即前因。何勞別說。有餘部執。生
0017a11: 死等位別有一類微細意識。行相所緣俱不
0017a12: 可了。應知即是此第八識。
0017a13: 極成意識不如是故。又將死時由善惡業
0017a14: 下上身分冷觸漸起。若無此識彼事不成。
0017a15: 轉識不能執受身故。眼等五識各別依故。
0017a16: 或不行故。
0017a17: 第六意識不住身故。境不定故。遍寄身中
0017a18: 恒相續故。不應冷觸由彼漸生。唯異熟心
0017a19: 由先業力恒遍相續執受身分。捨執受處
0017a20: 冷觸便生。壽煖識三不相離故。冷觸起處即
0017a21: 是非情。雖變亦緣而不執受。故知定有此
0017a22: 第八識。
0017a23: 又契經說識緣名色。名色緣識。如是二法
0017a24: 展轉相依譬如蘆束俱時而轉。若無此識
0017a25: 彼識自體不應有故。謂彼經中自作是釋。
0017a26: 名謂非色四蘊。色謂羯邏藍等。此二與識相
0017a27: 依而住如二蘆束更互為緣恒俱時轉不相
0017a28: 捨離。眼等轉識攝在名中。此識若無說誰
0017a29: 為識。亦不可說名中識蘊謂五識身。識謂
0017b01: 第六。羯邏藍時無五識故。又諸轉識有間
0017b02: 轉故。無力恒時執持名色。寧說恒與名色
0017b03: 為緣。故彼識言顯第八識。
0017b04: 成唯識論卷第三
