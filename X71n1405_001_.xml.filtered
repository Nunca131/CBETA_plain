0022b01: 
0022b02: No. 1405-A
0022b03: 
0022b04: 景定元年夏四月。徑山比丘正彬。袖一編書。過余而
0022b05: 言曰。吾師石溪佛海禪師之沒。且六年矣。門弟子錄
0022b06: 其語鋟梓。而未有敘引。無以傳不朽。惟公知吾師為
0022b07: 深。願以為請。余於是竊有感焉。文公朱夫子。初問道
0022b08: 延平。篋中所。惟孟子一冊。大慧語錄一部。公於異
0022b09: 端。闢之甚嚴。顧獨尊信其書如此。是豈無所見而然
0022b10: 哉。方秦檜柄國。自公卿大夫。無敢違忤。大慧藐然一
0022b11: 衲子。乃能援復讎大義。抗言無諱。至語檜云。曹操挾
0022b12: 天子。以令天下。今公挾夷狄。以令天子。雖身被南遷
0022b13: 之禍。而名震海內。與張橫浦胡忠簡輩。相頡頏。蓋嘗
0022b14: 竊窺其書。其要言精義。往往多與孟子合。所謂貧賤
0022b15: 不能移。威武不能屈者。大慧有焉。文公之所取。固在
0022b16: 此而不在彼也。石溪之在蔣山也。有王氏子。實介甫
0022b17: 苗裔。挾權貴勢。規取山中地。為墓田。石溪爭之不得。
0022b18: 則鳴鼓說偈而去之。以為是其先世。以學術誤天下
0022b19: 者。而吾徇其請。獨不為山靈笑乎。乃往趨東淛。遊
0022b20: 佳山水。將終老焉。自是名重一時。不惟搢紳諸公知
0022b21: 之
0022b22: 聖天子亦知之。主名山。錫徽號。寵靈赫奕。視大慧所
0022b23: 遭遇無間。嗚呼老檜之兇燄。舉世畏之。而大慧能抗
0022b24: 之。介甫之遺孽。當路主之。而石溪能排之。雖其用力
0022c01: 有難易。而卓見偉識。如出一人。自非聰明才智。有學
0022c02: 問識道理。疇克爾耶。然則是編也。與大慧語錄。並行
0022c03: 於世可也。若夫傳松源祖衣。紹楊岐正。說八萬四
0022c04: 千偈。談三十二義法。此袈裟下事。非余所能知。獨取
0022c05: 其超絕於流俗。而有補於世教者。表而出之。冠於篇
0022c06: 首。是亦朱夫子之遺意也。師眉山人。名心月。姓王氏。
0022c07: 家世業儒云。是歲七月既望。中奉大夫。宗正少卿。兼
0022c08: 國史院編修官。實錄院檢討官。渤海劉震孫序。
0022c09: 
0022c10: 
0022c11: 
0022c12: 石溪和尚語錄目次
0022c13: 
0022c14: 卷上
0022c15: 序
0022c16: 建康府報恩禪寺語錄
0022c17: 建康府能仁禪寺語錄
0022c18: 建康府蔣山太平興國禪寺語錄
0022c19: 平江府虎丘山雲巖禪寺語錄
0022c20: 臨安府靈隱景德禪寺語錄
0022c21: 臨安府徑山興聖萬壽禪寺語錄
0022c22: 卷中
0022c23: 秉拂小參普說法語
0022c24: 卷下
0023a01: 題偈頌讚佛祖自讚
0023a02: 小佛事新添
0023a03: 
0023a04: 石溪和尚語錄目次終
0023a05: 
0023a06: 
0023a07: 
0023a08: 
0023a09: 
0023a10: No. 1405
0023a11: 石溪和尚語錄卷上
0023a12: 
0023a13: 石溪佛海禪師初住建康府報恩禪寺語錄
0023a14: 侍者　住顯　編
0023a15: 入院。指三門。不立孤危。不坐平實。轉身有路。舉步超
0023a16: 方。正在報恩門外。且如何入得報恩門。喝一喝。
0023a17: 佛殿。前佛後佛。一身多身。總在這裏。插香云。以此為驗。
0023a18: 踞方丈。百煉不變。一槌便成。還同頑鈍爐。若為施
0023a19: 工。見解玄微。機鋒峭峻。正是膏肓良醫。如何發藥。新
0023a20: 報恩。雖非爐。又非良醫。狹路相逢。拍禪床云。放過
0023a21: 不可。
0023a22: 拈帖。寰中天子。塞外將軍令。佛祖出頭。也須乞命。
0023a23: 今日合作麼生。度帖與維那云。將逐符行。
0023a24: 拈疏。渾崙撲不破底句。如風吹水。自然成文。雖然。
0023b01: 切忌向口角瀾翻處薦取。
0023b02: 拈法衣。披牯牛皮。輥瞎驢隊。帶水拖泥。東倒西。黃
0023b03: 梅七百無人會。
0023b04: 指法座。此座高廣。吾不能陞。舍利弗敗闕猶可。若佛
0023b05: 若祖天下老師。高陞此座。敗闕愈甚。今日不免為他
0023b06: 拔本去也。便陞座。拈香云。此一瓣香。恭為
0023b07: 今上皇帝。祝延　聖壽。萬歲萬歲萬萬歲。次拈香云。
0023b08: 此一瓣香。奉為　權府都運大卿。洎諸司官僚。資陪
0023b09: 祿筭。次拈香云。此一瓣香。奉為
0023b10: 前住雲居。後住紫金。掩室先師大和尚。用酬法乳之
0023b11: 恩。遂就座。乃云。從前把定。一切人性命。在月上座手
0023b12: 裏。今日放行。月上座性命。在一切人手裏。莫有放不
0023b13: 過者麼。僧問。暫輟鍾山板首。來登報恩道場。四眾咸
0023b14: 臻。願聞法要。師云。石城東畔冶城西。進云。大眾欣然
0023b15: 去也。師云。今日不著便。進云。如何是最初句。師云。大
0023b16: 地載不起。進云。如何是末後句。師云。倒腹傾腸說向
0023b17: 誰。進云。此句。在雲居得。雲頂得。師云。浮生穿鑿不相
0023b18: 關。僧禮拜。師云。過去已巳過去。未來則未至。正當見在
0023b19: 靈山單傳之旨。少林直指之宗。還有分付處也無。還
0023b20: 有荷擔分也無。有則東土不傳西祖印。無則今日一
0023b21: 會坐立儼然。月上座雖則翻著戲衫。入此戲場。要且
0023b22: 不打者笛。莫有辨明得底麼。出來橫身擔荷。和者
0023b23: 場子一時掀翻。要見佛法。有所分付。直饒與麼。也未
0023b24: 與你點頭在。何故。一百五十難放君　復舉。首山和
0023c01: 尚示眾云。佛法付與國王大臣。且道付箇什麼。須是
0023c02: 迦葉師兄始得。師云。首山與麼提唱。大似重處偏墜。
0023c03: 殊不知。付囑國王大臣底。五百年前。被昇元閣與御
0023c04: 街裏人說了。直得一四天下。和氣靄然。且道說箇什
0023c05: 麼。須是首山老人始得。
0023c06: 當晚小參。問答不錄。師云。有即是無。無即是有。捩轉
0023c07: 鼻孔眼睛。纔擬與麼。便不與麼。換盡心肝五臟。咬斷
0023c08: 去住。裂破古今。自然花衢柳巷。浩浩處。古佛家風。
0023c09: 古寺閑房。冷湫湫時。道人活計。同聲相應。同氣相求。
0023c10: 剔起眉毛。面目見在。只如僧問曹山。佛未出世時如
0023c11: 何。山云。曹山不如。出世後如何。不如曹山。且道。出世
0023c12: 未出世。如與不如。訛在什麼處。善能切磋底。道一
0023c13: 句子。救取新長老。有麼。良久云。長因送人處。憶得別
0023c14: 家時。　復舉。寶公令人傳語思大。何不下山。教化眾
0023c15: 生。目視雲漢作麼。思大云。三世諸佛。被我一口吞盡。
0023c16: 有甚眾生教化。師云。思大向孤峰頂上。自謂多少奇
0023c17: 特。被人於十字街頭。飛片瓦一擊。便乃和身掇轉。要
0023c18: 知麼。不圖打草。也要驚蛇。
0023c19: 道舊至。上堂。遂舉拂子云。高山流水。擊節者稀。石火
0023c20: 電光。交肩者少。將拂子。復安舊處云。不得草堂諸故
0023c21: 人。洎合一場。
0023c22: 臘八上堂。先覺六年苦行。於臘八明星現時。成等正
0023c23: 覺。良久云。八十翁翁輥毬。不顧通身是泥水。
0023c24: 元朝上堂。拈拄杖云。元正啟祚。萬物咸新。山形主丈
0024a01: 子。只麼黑鱗皴。時來也解笑翻身。卓主丈云。倒腹傾
0024a02: 腸為君說。唱歌須是帝鄉人。
0024a03: 上堂。正月又過半了也。跛跛挈挈。還得相應也未。若
0024a04: 謂開口道著。信步踏著。三歲孩兒。也解恁麼道。且通
0024a05: 途合轍一句。作麼生。理能伏豹。
0024a06: 掩室和尚忌。燒香云。甌一句。聲前密布。佇思停機。
0024a07: 熱喝出去。於此見先師。未識先師。識先師。未見先師。
0024a08: 而今要見先師。識先師麼。插香云。先師過去久矣。
0024a09: 上堂。忌口自然諸病減。多情未免有時勞。貧居動便
0024a10: 成違順。只得清閑一味高。報恩今日事。為什麼被白
0024a11: 雲祖師道了也。拍禪床云。好日多同。
0024a12: 上堂。十五日已巳前。知有道不得。家居芳草渡。身在杏
0024a13: 花村。十五日已巳後。道得不知有。一家有事百家忙。河
0024a14: 裏失錢河裏摝。正當十五日。天朗氣清。惠風和暢。首
0024a15: 座大眾。各惟萬福。西家已巳富憂不足。東老雖貧樂有
0024a16: 餘。無角鐵牛眠得穩。一生不用暗嗟吁。
0024a17: 上堂。終日忙忙。那事無妨。如何是那事。會得入地獄
0024a18: 如箭。若也不會。終日忙忙。那事無妨。
0024a19: 佛生日上堂。連城之璧本無瑕。何事生來便撒沙。跛
0024a20: 阿師知落處。好冤家有惡冤家。
0024a21: 結夏上堂。四月十五日。建康府城西古寺某。與見前
0024a22: 徒屬。若聖若凡。情與無情。以拂子打圓相云。同向者
0024a23: 裏禁足安居。於一切時。婬坊酒肆。魚市行。出沒卷
0024a24: 舒。縱橫自在。苟或未然。且向鬼窟裏作夢。
0024b01: 上堂。過去底。以手劃一劃云。一劃劃斷。只今兩眼對
0024b02: 兩眼。喚作語得麼。更說未來底作麼生。還曾夢見
0024b03: 也未。試頂省看。三十年後。開眼尿床。切莫鈍置好。
0024b04: 上堂。金烏飛玉兔走。目前事看不透。十日前五日後。
0024b05: 喝一喝云。誰敢咳嗽。
0024b06: 上堂。說得歷歷落落。絕涓滴滲漏。未必能行。行得綿
0024b07: 綿密密。無絲毫間斷。未必能說。說到行到。咄。悔不慎
0024b08: 當初。
0024b09: 謝職事上堂。長期百二十日。九十日已巳過。此事得不
0024b10: 得。拈向一邊。雖曰市門頭。主丈子可曾動著。道伴
0024b11: 交肩。語意俱足。鹽貴米賤。寺主自知。手雲覆手雨。
0024b12: 且落在阿誰分上。良久云。赤心片片。
0024b13: 上堂。無背面有孔竅。轉相親轉料掉。鳳臺平石城小。
0024b14: 喝一喝云。日下孤燈。果然失照。
0024b15: 散夏上堂。報恩住院。方第一夏。二時粥麤。有甚
0024b16: 氣力。管他二千年前。靈鷲山頭。是非得失。只見六月
0024b17: 十六。七月十二日。大風吹雨。從東北來。駕起潮頭。傷
0024b18: 損甚眾。惟城西。地勢稍高。殊無霑濕。遂高聲云。諸上
0024b19: 座。照顧下。
0024b20: 謝道舊上堂。門內有君子。門外君子至。江西馬大師。
0024b21: 道。六耳不同謀。相逢不下馬。各自奔前程。趙州又
0024b22: 道。道人呈漆器。平常辯似懸河。到此也難分雪。何故。
0024b23: 坐中盡是江南客。
0024b24: 開爐上堂。舉僧問葉縣。自遠趍風。乞師一接。縣夾火
0024c01: 示之云。會麼。僧云不會。縣云。爐中添炭猶嫌冷。路上
0024c02: 行人只守寒。師云。好一爐宿火。輕輕觸著。烈焰熾然。
0024c03: 今日香匙火。一時分付了也。夜深一撥。燎面門。
0024c04: 莫言不道。
0024c05: 壽慶節上堂。威音已巳前。空劫那畔。消息未兆。正體全
0024c06: 彰。殊勝吉祥。盡在于是。以何為驗。九天瑞氣曉盤。
0024c07: 四海同觀奉母儀。
0024c08: 上堂。橫按主丈云。便與麼去。如渴得漿。如旱得雨。喜
0024c09: 從何來。憂從何去。卓主丈云。野老不知堯舜力。鼕鼕
0024c10: 打祭江神。
0024c11: 上堂。昨日同木上座。遊鍾山回。極目田疇。栽插俱畢。
0024c12: 今秋得熟。一飽可期。何幸如之。何喜如之。更願邊城
0024c13: 無鼙。太平曲子大家吹。舉主丈云。是何曲調。
0024c14: 上堂。一人出沒於寒暑之中。寒暑不能及。一人優游
0024c15: 於寒暑之外。寒暑不可禁。且道二人中。那箇有長處。
0024c16: 上堂。不動步而行。不動口而說。少室巖前。因什麼伎
0024c17: 倆俱盡。良久云。恩大難酬。
0024c18: 上堂。竺土大僊心。東西密相付。拈主丈云。者裏知得
0024c19: 來處。劈脊一棒。我亦不惜。若也躊躇。謹白參玄人。光
0024c20: 陰莫度。
0024c21: 上堂。九年少室。懸待槌。一宿曹溪。如膠投漆。若與
0024c22: 麼會。三十年後。滿面慚惶。喝。
0024c23: 謝金山法屬上堂。拈主丈云。主丈子。拈起也。列列挈
0024c24: 挈。攪楊子江千丈之洪波。放下也。澄澄泠泠。注中
0025a01: 泉一滴之止水。且道。拈起是。放下是。卓主丈一下。
0025a02: 上堂。舉拂子云。此經為最上乘者說。若人受持。成就
0025a03: 第一希有之法。即名荷擔阿耨菩提。大眾。先聖立地
0025a04: 相待。還覺眼耳熱麼。以拂子。擊禪床。下座。
0025a05: 元日上堂。昨日送殘年。東村王老夜燒錢。今朝賀新
0025a06: 歲。張翁喫酒李翁醉。輕如泰華。重若鴻毛。佛法商量。
0025a07: 世諦流布。一任一任。只如能為萬象主一句。作麼生。
0025a08: 看取令行時。
0025a09: 謝首座舊住上堂。拈主丈云。此是太白峰前。交肩共
0025a10: 用底句。別來浙東西。江南北。浩浩地。總未曾動著。今
0025a11: 幸水雲再會。未免風月平分。卓一下云。若非正菴。大
0025a12: 難委悉。
0025a13: 上堂。與麼則易。不與麼則難。不與麼則易。與麼則難。
0025a14: 金烏飛上玉欄干。眨上眉毛子細看。
0025a15: 四月八上堂。二千餘年前。迦毗羅園。有則公案。百億
0025a16: 四天下。阿蘭若地。不改條章。今朝為他翻去也。便
0025a17: 下座。
0025a18: 謝知事上堂。上刀山。攀樹。雙暗雙明。裂開捻聚。倒
0025a19: 跨楊岐三驢。踢斷巖頭末後句。誰是其人。目前薦
0025a20: 取。
0025a21: 上堂。盡大地是清淨猊臺。極萬象為廣長舌相。演說
0025a22: 是法。曾無間然。正與麼時。誰是毗盧師。誰為法身主。
0025a23: 喝一喝。
0025a24: 結夏上堂。四月十五。西天此土。四七二三。面面相。
0025b01: 更相告曰。自今結制之後。坐臥經行。循規蹈矩。照顧
0025b02: 水牯牛。莫教犯人苗稼。侵他水土。中有一人。拊掌兩
0025b03: 下云。低聲低聲。皇天無親。唯德是輔。
0025b04: 上堂。一即三。三即一。剩則不足。少則有餘。相續得去
0025b05: 底。道將一句來。自代云。七十三八十四。
0025b06: 青苗會上堂。憶昔東山演祖有云。每日起來。驅溈山
0025b07: 牛。扶地藏。拄臨濟棒。擔仰山鍬。耕白雲田。七八年
0025b08: 來。漸成家業。是則是。大似打獨弄雜劇。未免手忙
0025b09: 亂。不若使溈山驅牛。地藏扶。仰山擔鍬。臨濟拄棒。
0025b10: 白雲耕田。歲歲年年坐花利。何故。他家自有好兒
0025b11: 孫。祖父從來不出門。
0025b12: 上堂。有巴鼻沒消息。匙挑不上。針劄不入。少室九年
0025b13: 看不出。立雪斷臂。用盡心力。也只。三拜依
0025b14: 位而立。直至而今無處。舉手云。屋力。
0025b15: 上堂。開口道得著道不著。總是第二句。去藥忌。還
0025b16: 我第一句來。
0025b17: 謝陳知縣施法上堂。空為。須彌為槌。知音之
0025b18: 士。手同歸。報恩今日也打一槌。拈主丈。卓一下云。
0025b19: 直得群聾皆聳。諸夢自除。又卓一下。非唯觀世音。我
0025b20: 亦從中證。又卓一下。
0025b21: 上堂。纔擬恁麼。便不恁麼。不假一槌。還同。只如
0025b22: 玄沙未徹。雲門話墮。又作麼生。拍禪床一下。
0025b23: 解夏上堂。一葉落天下秋。布袋今朝又解頭。古路不
0025b24: 曾生寸草。慈明何事過汾州。
0025c01: 上堂。空無邊故。世界無邊。世界無邊故。眾生無邊。
0025c02: 眾生無邊故。心行差別。亦復無邊。橫按主丈云。空
0025c03: 世界。眾生心行。在什麼處。劃一劃云。若不得流水。還
0025c04: 應過別山。
0025c05: 上堂。無頭無尾。無背無面。知之則隔。向之則遠。見之
0025c06: 則瞎。言之則謇。隔則半合半開。遠則同出同處。瞎則
0025c07: 全體作用。謇則一句提持。乃顧視左右云。會麼。去
0025c08: 久矣。
0025c09: 上堂。目前無法。意在目前。三平二滿。七穴八穿。不是
0025c10: 目前法。非耳目之所到。枯木龍吟。髑髏虎嘯。要見夾
0025c11: 山麼。風回京口潮未平。月在華亭人已巳老。
0025c12: 至日上堂。南天台北五臺。牛頭沒馬頭回。昨夜三更
0025c13: 舉手相賀。且喜六陰俱剝。一陽復來。但願荊棘林。變
0025c14: 為松栽。拈主丈云。水邊林下人。管什麼來不來。栽
0025c15: 不栽。卓一下。只麼聊聞猛提取。縱饒碓觜也花開。
0025c16: 座主至上堂。衲僧家。橫擔主丈。天下江山。無處不到。
0025c17: 甚處是亮座主隱身處。十經五論。無一不知。那裏是
0025c18: 良遂知處。明暗色空。無有不見。如何是德山見處。直
0025c19: 饒知得親。見得到。三十棒未到你在。
0025c20: 佛涅槃上堂。花開世界春。春歸花自合。釋迦老子七
0025c21: 十九年。大似勞而無功。有能著隻眼於開謝之表。則
0025c22: 異色殊香。不妨將錯就錯。
0025c23: 道舊至上堂。到處築著磕著。為什麼到處推尋不見。
0025c24: 終日寂寂寥寥。為什麼終日排遣不暇。不因道伴來
0026a01: 相訪。欲剖斯心誰得知。
0026a02: 謝維那上堂。巖頭大師道。物為上。逐物為下。大似
0026a03: 嚼餧嬰兒。性燥底。一槌定當。高登法戰場中。因甚
0026a04: 不入者保社。喝一喝。
0026a05: 結夏上堂。百草顛微塵裏。聖與凡同居止。示實相談
0026a06: 妙義。九旬中不出是。會也無。莫過於此。
0026a07: 上堂。結夏半月了也。一句子。全開全合。全暗全明。拈
0026a08: 來分兩破。放下又渾崙。若道只這便是昇元閣。曾未
0026a09: 點頭。喝一喝云。又向甚處去也。
0026a10: 上堂。舉東山演祖示眾云。以四大海水。為一枚硯。以
0026a11: 須彌為一管筆。有人向空裏。書得祖師西來意五
0026a12: 字。老僧大展坐具。禮他三拜。若寫不得。佛法無靈驗。
0026a13: 師云。直是好笑。東山年臘最高。偏事褫筆硯。又不破
0026a14: 錢買紙。教人。於空中。描邈祖師西來意。報恩雖是
0026a15: 晚生。今日看來。這般老婆心。也不消得。何故。文彩全
0026a16: 彰。
0026a17: 上堂。舉別示眾云。不是風動。不是幡動。盧行者命
0026a18: 若懸絲。仁者心動。訝郎當漢。又恁麼去。或者易後語
0026a19: 云。救得一半。果若如此。魚目亂明珠。有屈無雪處。大
0026a20: 眾。不是風動。不是幡動。高聲云。不是心動。莫有全身
0026a21: 奉重者麼。
0026a22: 上堂。乾坤之內。宇宙之間。中有一寶。掛在壁上。達磨
0026a23: 九年。不敢正眼著。而今衲僧要見。劈脊便打。雪竇
0026a24: 大似詞窮理盡。腕頭有餘力者。出來。試扶持看。
0026b01: 蔣山癡絕和尚至。上堂。昔在白雲山中。得一則因緣。
0026b02: 些縫罅。了不可得。今鍾山尊叔光臨。未免。借水獻
0026b03: 花。貴圖家聲不墜。上大人丘乙己巳。化三千七十士。爾
0026b04: 小生八九子。佳作人。噁。忘末後句了也。良久云。好
0026b05: 語不可說盡。便下座。
0026b06: 中秋上堂。舉玄沙示眾云。世尊云。吾有正法眼藏。付
0026b07: 囑摩訶大迦葉。猶如話月曹溪。拂猶如指月。山
0026b08: 出眾云。月。沙云。這阿師。就我月。山不肯。歸眾云。
0026b09: 道我問他月。師云。作家相見。因甚有肯。有一肯。莫
0026b10: 是玄沙。搆不得他山麼。莫是山。識不破玄沙麼。
0026b11: 若與麼。未可稱曹溪門下。若解撥開細霧。放出清光。
0026b12: 自然南瞻部洲。北單越。
0026b13: 臘八上堂。夜寒錯認定盤星。金屑霏霏翳眼睛。教壞
0026b14: 平人至今日。惺惺地不惺惺。且甚處不惺惺。你諸
0026b15: 人。還曾點檢麼。開眼也著。閉眼也著。
0026b16: 上堂。顧視左右云。利刀剪。令人愛。便下座。
0026b17: 元宵上堂。教中道。譬如一燈。然百千燈。燈燈無盡。如
0026b18: 何是最初一燈。或道。山河大地。日月星辰。此正是他
0026b19: 影子。向光未發已巳前。倒轉舌頭。答我一問來。
0026b20: 掩室和尚忌。燒香云。者老凍。無擒虎兕底爪牙。無
0026b21: 辨龍蛇底眼腦。無奔流度刃底手。無嗅土知機底
0026b22: 巴鼻。昔年狹路偶相逢。只有一些不賭。是如今冷地
0026b23: 思量。揭諦揭諦。波羅揭諦。
0026b24: 借庵遺書至。上堂。葉落歸根。來時無口。會得恁麼說
0026c01: 話。最初末後。不離于今。海角天涯。總在這裏。石虎
0026c02: 江走。泥牛入海眠。蹤跡既無。消息亦絕。阿呵呵。見也
0026c03: 麼。等閑拗折蒼龍角。移身跳過新羅。大眾。借庵來
0026c04: 也。錯。
0026c05: 上堂。舉趙州問僧。曾到此間麼。僧云。曾到。州云。喫茶
0026c06: 去。又問僧。曾到此間麼。僧云。不曾到。州云。喫茶去。院
0026c07: 主遂問云。曾到。喫茶去。不曾到。為什麼也喫茶去。州
0026c08: 召院主。主應喏。州云。喫茶去。師云。趙州如餓虎當途。
0026c09: 遇物即噬。院主橫身。果遭一口。而性命猶在。
0026c10: 艮巖首座至。上堂。頻頻喚汝不歸家。貪向門前撮土
0026c11: 沙。每到年年三月裏。滿城開盡牡丹花。箇是為未到
0026c12: 家者說。能冷眼一。則東山老人。隱身無路。報恩今
0026c13: 日。為到家者舉。還知麼。遂府出盂。
0026c14: 結夏上堂。九旬禁足。三月護生。護生須殺。禁足須行。
0026c15: 雲天。雨過山青。出門句裏入門句。鼻直眼橫眉
0026c16: 亦橫。
0026c17: 上堂。一夏三箇月。已巳過兩箇月。子細好生觀。只餘一
0026c18: 箇月。說與林下人。莫空度歲月。或云。好箇頌子。不合
0026c19: 落韻。只向道。一任檢責。
0026c20: 上堂。一九二九。百拙千醜。昨日今朝。地天寥。少林
0026c21: 門下客。立處雪齊腰。千載令人恨不消。
0026c22: 元宵上堂。紹定癸巳。上元佳節。室內一盞燈。寒光
0026c23: 然別。獵師神箭。挑之不焰。毗嵐猛風。吹之不滅。諸佛
0026c24: 眾生。在其光中。出沒舒卷。日月星辰。在其光中。互相
0027a01: 燦發。豈獨建鄴一城人。觀之不足。亦使盡大地人。見
0027a02: 之歡悅。忽有人道。今年常住無。不應如是點照。只
0027a03: 向他道。今佛放光明。故作如是說。
0027a04: 掩室和尚忌。燒香。打圓相。女人拜。老楊岐。偏。依
0027a05: 稀兔子喫牛嬭。今日薰香瀹盞茶。豈是貧人思舊債。
0027a06: 上堂。空劫已巳前。綿綿密密。既往莫追。空劫已巳後。密密
0027a07: 綿綿。未來且置。正當空劫。綿綿處密密。密密處綿綿。
0027a08: 以何為證。攣卷枯樹子。春信在其中。
0027a09: 上堂。一夜春風浩浩。拂盡千花百草。十二危樓一倚
0027a10: 欄。珊瑚枝頭日杲杲。
0027a11: 上堂。舉雲門示眾云。聞聲悟道。見色明心。乃舉手云。
0027a12: 觀世音菩薩。將錢買胡餅。放下手云。是饅頭。師著
0027a13: 語云。方始瞥地。東山云。聞聲悟道。見色明心。引手作
0027a14: 打杖勢云。掤八囉扎。師著語云。熟處難忘。復云。此
0027a15: 二老。一人推倒見聞。不離見聞。一人扶起聲色。不墮
0027a16: 聲色。乃舉拂子云。還免得麼。擊禪床云。不因紫陌花
0027a17: 開早。爭得黃鶯下柳條。
0027a18: 上堂。拈主丈云。主丈子。無規繩。有准則。長不得短不
0027a19: 得。恰好亦不得。畢竟如何。作是觀時為正觀。若他觀
0027a20: 者即邪觀。
0027a21: 佛生日上堂。釋迦老子道。天上天下。唯吾獨尊。若能
0027a22: 直下承當。正好東潑西潑。
0027a23: 上堂。結夏五日了也。寒山子作麼生。眼倒生筋。水牯
0027a24: 牛又作麼生。昨夜今朝又明日。主人翁。諾。笑殺傍
0027b01: 觀。
0027b02: 蔣山和尚至。上堂。是年水澇華藏世界。有二十重。外
0027b03: 有浮幢王剎。莫測涯涘。此娑婆世界。正在第十三重。
0027b04: 初祖泛巨舟。自西天三周寒暑。而至金陵。舉此一端。
0027b05: 餘皆可見。如今撮在主丈頭上。拈主丈云。有時洪波
0027b06: 浩渺。有時一滴也無。換了多少人眼睛。嬴得北山尊
0027b07: 叔不滿一笑。且笑箇什麼。一灘高百尺。十灘高百丈。
0027b08: 斫額望成都。成都在天上。
0027b09: 上堂。新學用工。猶如習射。彎弓架箭時。手眼俱親。久
0027b10: 久自然。破塵破的。今日山僧。試放一箭。遂舉手云。看
0027b11: 看。眾舉目。乃云。中也。
0027b12: 開爐上堂。得也與麼。未得也與麼。寒燒殺人。冷地
0027b13: 不可臥。今與諸人。撥紅爐向活火去也。丹霞燒木佛。
0027b14: 因甚院主眉鬚墮。參。
0027b15: 上堂。乾峰示眾云。法身有三種病。二種光。一一透得。
0027b16: 始解歸家穩坐。餌不拋。雲門云。菴內人。為甚不見
0027b17: 菴外事。一釣便上。後來僧問雲門。如何是透法身句。
0027b18: 門云。北斗裏藏身。可謂頭正尾正。只如三種病二種
0027b19: 光。作麼生。喝一喝云。又是從頭起。
0027b20: 道舊至。上堂。昨日遊山。一夜困睡。至五更三點。有三
0027b21: 客。同至相見。就坐因問。近離甚處。一人曰。長蘆。問雅
0027b22: 諱。曰不識。為甚不識。曰達大道兮過量。通佛心兮出
0027b23: 度。又問其次。曰近離。鍾山。問雅諱。曰不知。因甚不知。
0027b24: 曰內外中間總無。境上施為渾大有。又問其次。曰
0027c01: 近離鄮峰。問雅諱。客便喝。因甚便喝。曰有節非干竹。
0027c02: 三星遶月宮。山僧隨聲。亦與一喝。張觀察在傍曰。賓
0027c03: 主相逢。此何理也。山僧不免向道。自古上賢猶不識。
0027c04: 造次之流豈可明。
0027c05: 冬至上堂。并謝道舊。六陰剝。一陽復。寒谷交肩。春容
0027c06: 可掬。少室山高難措足。斷絃須是鸞膠續。
0027c07: 上堂。中靜悄悄。靜中浩浩。側耳聽不聞。舉步行
0027c08: 不到。沒訛勿尋討。作鳴。鵲作鵲噪。
0027c09: 上堂。舉雲門問僧。光明寂照河沙。豈不是張拙秀
0027c10: 才語。僧云是。門云話墮也。師云。將軍費盡腕頭力。射
0027c11: 中那知是石頭。
0027c12: 天基節上堂。至人無己已。言猶在耳。萬法作本根。天地
0027c13: 相終始。畢竟以何為驗。一占帝與九齡夢。三聽山呼
0027c14: 萬歲聲。
0027c15: 遷祖堂。上堂。九年面壁。有理難伸。三日耳聾。無辭可
0027c16: 措。堪悲堪笑。自昔自今。盡道以心傳心。一向將錯就
0027c17: 錯。年代深遠。案難稽。既然呷汁罪同。合與一狀領
0027c18: 過。
0027c19: 上堂。此一坐具地。內無王稅。復無征徭。已巳曾和中心
0027c20: 樹子。隨契券。一時交付。畢竟那邊一至。與誰為鄰。
0027c21: 浴佛上堂。佛在母胎中一轉語。幸自可憐生。出母胎
0027c22: 來。一向隨婁溲打之遶。輥一身泥水。累及後人。一年
0027c23: 一度。以一盆湯洗之。則且置。母胎中一轉語。作麼生。
0027c24: 依依稀稀水三點。曲曲彎彎月一。
0028a01: 上堂。髑髏前成團成塊。一喚便回。跟下絕毫絕釐。
0028a02: 三撥不動。且過在什麼處。
0028a03: 上堂。月不破五。歲不滿百。窄處放教寬。寬處捻教窄。
0028a04: 如天之俊。如當路之白額。敢有近傍者麼。骼。
0028a05: 結夏上堂。九十日安居。二千年聖制。念念三世十方。
0028a06: 步步十方三世。何如市裏。保壽面目全露。肉案頭。
0028a07: 盤山自心密契。喝一喝云。使府近有指揮。不許攀條
0028a08: 援例。
0028a09: 青苗會上堂。若論此事。如人作田相似。須知者一片
0028a10: 田地。祖翁活業。努力深耕。及時下種。忽逢甘澤。自然
0028a11: 發生。旱則澆灌。澇則通。滋養靈苗。俟其秀實。以南
0028a12: 泉鎌子。刈將來。普化連枷。從頭打過。麤舂細。既
0028a13: 有盧公淨淘熟炊。寧無雪嶠。渾家一飽。頓忘百飢。報
0028a14: 恩因齋慶讚。也是家常。畢竟所種底。是穀是麥。若道
0028a15: 總在裏許。可煞瞞盰。要端的麼。但願有錢留客醉。也
0028a16: 勝騎馬傍人門。
0028a17: 上堂。機先領旨。海晏河清。句下明宗。天回地轉。除
0028a18: 在我。建立非他。阿呵呵。拂子云。見也麼。擊禪床云。
0028a19: 子過新羅。
0028a20: 上堂。六月火邊坐。有眼無耳朵。鐵蛇鑽不入。鐵牛衝
0028a21: 不破。畢竟如何。有眼無耳朵。六月火邊坐。
0028a22: 上堂。散夏餘五日。那事穩也未。爭似長汀子。低頭打
0028a23: 覺睡。不管你。金烏東昇。玉兔西墜。生死到來。甚處回
0028a24: 避。搖手云。低聲低聲。墻壁有耳。
0028b01: 上堂。古人底今人底。道著道不著。一場沒巴鼻。象王
0028b02: 回旋。師子遊戲。拍禪床云。洎合扶不起。
0028b03: 上堂。去年今年。八月九月。一樹兩樹。丹桂離披。三枝
0028b04: 四枝。黃花漏泄。於斯見面不相逢。於斯相逢復相別。
0028b05: 老豐干心未歇。騎箇無齒大虫。只管見人饒舌。阿呵
0028b06: 呵。南北東西。一團生鐵。
0028b07: 元正上堂。元正啟祚。千門萬戶。眾物咸新。山間水。
0028b08: 堂中首座。千花包褁。洎諸大眾。卷舒同用。各各伏惟
0028b09: 尊候萬福。鎮海明珠。崑山美玉。豈不見。摩醯首羅天
0028b10: 人。擘破面皮。亞三目。堪與人天為軌躅。
0028b11: 上堂。一處是。千處百處。非而亦是。一處非。千處百處。
0028b12: 是而亦非。是而亦非。非而亦是。此兩句語。以那句為
0028b13: 主。拍禪床云。是非裏薦取。
0028b14: 上堂。古德道。暫時不在。如同死人。且道不在。在什
0028b15: 麼處。喝。大好不在。
0028b16: 掩室和尚忌燒香。甌峰布鐵連陣。我曾長袖拂開。甌
0028b17: 峰擲金剛圈。我曾鐵鞭擊碎。沒仇讎處起仇讎。無怨
0028b18: 對中作怨對。今日何以報之。插香云。報之以此為最。
0028b19: 上堂。露柱燈籠。為諸人說底。是第二句。國師良久。是
0028b20: 第二句。真實第一句作麼生。擬將心意學玄宗。大似
0028b21: 西行向東。
0028b22: 結夏上堂。以大圓覺。為我伽藍。過去諸佛。罪不重科。
0028b23: 見在菩薩。理無曲斷。未來學人。咄。切忌草裏輥。
0028b24: 上堂。舉趙州訪一菴主。問云。有麼有麼。主起拳頭。
0028c01: 州云。水淺不是泊船處。又訪一菴主。問云。有麼有麼。
0028c02: 主亦起拳頭。州云。能縱能奪。能殺能活。遂禮拜。師
0028c03: 云。能縱能奪。能殺能活。也是慣得其便。
0028c04: 上堂。喝一喝云。者裏不許。鑽龜打瓦。便下座。
0028c05: 上堂。機先轉步。句下騰身。與夫睡來合眼。來開口
0028c06: 底。相去幾何。莫有善窺鞭影者麼。
0028c07: 上堂。直下猶難會。尋言轉更賒。拈主丈云。不得喚者
0028c08: 箇作主丈子。莫有轉身吐氣者麼。不得亂走。
0028c09: 解夏上堂。去年七月十五。去去留之不住。今年七月
0028c10: 十五。住住推之不去。去也師子翻身。住也象王回顧。
0028c11: 且道。去年底是。今年底是。若有道得。分一半與之。若
0028c12: 道不得。一時分付。且分付箇什麼。一時分付與春風。
0028c13: 上堂。舉僧問曹山。雪覆千山。為什麼。孤峰不白。山云
0028c14: 須知有異中異。僧云。如何是異中異。山云。不墮眾山
0028c15: 色。師云。混不得類不齊。六爻宛轉見重離。夜深下視
0028c16: 千山白。不是其中人不知。
0028c17: 山堂。我有一言。徹根徹源。舉之不全。聽之不圓。擬問
0028c18: 如何。蒼天蒼天。
0028c19: 上堂。我有一語。通今貫古。全主全賓。全規全矩。直下
0028c20: 承當。未敢相許。
0028c21: 上堂。我有一機。對面提持。石火莫及。電光罔追。乃仄
0028c22: 掌云。咦。
0028c23: 上堂。我有一要。千差齊照。未曾拈花。不勞微笑。擬問
0028c24: 如何。雲橫海嶠。
0029a01: 上堂。我有一句。非默非語。日用見成。一時分付。拍禪
0029a02: 床云。依前罔措。
0029a03: 上堂。舉東山演祖道。今夏諸莊旱損。吾總不憂。堂中
0029a04: 一百禪人。不會狗子無佛性話。深以為憂。師云。荷擔
0029a05: 大法。不得不然。報恩諸莊旱損。亦何足憂。堂中五七
0029a06: 兄弟。盡會狗子無佛性話。深以為憂。何故。鑊湯無冷
0029a07: 處。
0029a08: 辭報恩上堂。跛跛挈挈。列列。跛跛挈挈處。匙挑
0029a09: 不上。列列時。炎天散雪。十有二年。來住此地。楊
0029a10: 岐家風。未曾漏泄。今漏泄。秤鎚元是一團鐵。
0029a11: 住建康府能仁禪寺語錄
0029a12: 侍者　宗煥　編
0029a13: 入院。踞方丈。烹金之爐。鑄人之模。淨名一默。國師三
0029a14: 呼。雖然如是。你諸人。又向甚麼處摸索。喝一喝。
0029a15: 拈帖云。青山白雲。紅塵市。見成公案。理當即行。為
0029a16: 什麼不知有。度帖與維那云。公驗分明。
0029a17: 陞座。拈香。祝
0029a18: 聖罷。遂就座。僧問。馬祖陞堂。百丈卷席。意旨如何。師
0029a19: 云。非父不生其子。進云。只如馬祖歸方丈。又作麼生。
0029a20: 師云。還見馬大師麼。進云。雪竇道。正令不行。拗曲作
0029a21: 直。又且如何。師云。又得傍人證明。進云。能仁門下。忽
0029a22: 有箇漢。出來卷席。和尚如何祗對。師云。落在第二。
0029a23: 僧禮拜。師乃云。掩關摩竭。三七日思惟不能。面壁少
0029a24: 林。一九年推窮不到。如將折。攪動滄溟。只要魚龍
0029b01: 知水為命。知則知矣。還曾夢見麼。新能仁因行掉臂。
0029b02: 將金彈子。作泥彈子。撒向諸人面前了也。面赤不如
0029b03: 語直。眼親曷若手親。莫有手眼俱親者麼。良久云。若
0029b04: 無。新能仁今日失利。
0029b05: 舉五洩參石頭云。一言相契則住。不契則去。石頭據
0029b06: 坐。五洩拂袖便行。頭召上座。洩回首。頭云。從生至老。
0029b07: 只是這箇。回頭轉腦作什麼。五洩大悟。遂拗折主丈。
0029b08: 師云。五洩問頭。如猛虎出穴。石頭據坐。似師子當門。
0029b09: 拂袖便行。令人疑著。末後因甚向三婆兩嬭。哆哆和
0029b10: 和處。方悟去。還曾夢見麼。
0029b11: 當晚小參。山遙海闊古蘭若。月白風清老比丘。萬象
0029b12: 森羅總賓客。相逢莫不小低頭。乳峰道。一花開大地
0029b13: 春。古佛為什麼不著便。你若透得。也許伊是箇金毛
0029b14: 獅子。師云。阿呵呵。與麼說話。正是作賊人心。山僧
0029b15: 不是普州人。斷不入這保社。因甚數日來。泥裏水裏。
0029b16: 直得眼不見鼻孔。與麼不著便。莫有出手相救底麼。
0029b17: 良久云。把梢把柂并搖櫓。分付同舟共濟人　復云。
0029b18: 出得塵來又入塵。休論便重復便輕。試看門外清溪
0029b19: 水。動靜由來一樣清。
0029b20: 開爐上堂。一番風雨送寒來。底事開爐爐未開。寄語
0029b21: 參玄諸上士。冷湫湫處且相隈。所以道。休去歇去。古
0029b22: 廟香爐去。冷湫湫地去。古人與麼道。也是寒燒殺
0029b23: 人。喝一喝。
0029b24: 上堂。冠駢闐。已巳為諸人。說不可思議法門。拈主丈
0029c01: 云。今請木上座。從頭註破。卓一下。
0029c02: 上堂。張智慧弓。發堅固箭。重重鐵壁。疊疊銀山。那邊
0029c03: 更那邊。一透一切透。忽被雄師百萬。客三千。打一
0029c04: 圍遶時。如何轉身。咄。眼若不睡。諸夢自除。
0029c05: 上堂。庫對僧堂。三門朝佛殿。南來與北來。一見一
0029c06: 切見。見後如何。客是主人相師。
0029c07: 臘八上堂。晝見日夜見星。妙高山色青又青。便與麼
0029c08: 去。不惟打失鼻孔。亦乃失眼睛。且過在於何。黃河
0029c09: 從源濁。
0029c10: 上堂。舉汾陽示眾云。識得主丈子。一生參學事畢。師
0029c11: 云。古人略露星兒。可謂一了百了。能仁今日別作箇
0029c12: 商量。舉主丈云。者箇是主丈子。諸人那箇不識。既已巳
0029c13: 識得了。宜善護持。
0029c14: 上堂。青蘿夤緣。直上寒松之頂。白雲淡泞。出沒太
0029c15: 之中。國師在諸人眼睛裏出頭來。眉毛上翻身去。若
0029c16: 也見得分明。始知萬法本閑。惟人自。
0029c17: 聖節上堂。黃河清聖人生。君臨四海。子育群情。還會
0029c18: 麼。從茲鼙臥邊城。永日寥寥賀太平。
0029c19: 上堂。吾有大病。非世所醫。茗溪老人。言猶在耳。是什
0029c20: 麼病。攢簇不得底病。扶持不起。人人皆有。莫謗他好。
0029c21: 正起處不得。咄咄。諸佛不病。為伊惺惺。惺惺正是
0029c22: 病。眾生若病。即非眾生。曾為宕子。偏念客情。曹山可
0029c23: 謂識病者。今日山僧。也要與茗溪相見。他道。吾有大
0029c24: 病。非世所醫。只向道。請歸方丈歇去。管取病者不病
0030a01: 者識病者。瓦解消。
0030a02: 掩室和尚忌燒香。甌阜山頭。龍蛇陣上。將頭不猛。累
0030a03: 及三軍。自此江西湖南。便與麼去。吳山蜀水。紛紛紜
0030a04: 紜。重城夜月。青山白雲。一度思君復恨君。
0030a05: 江東陳招捕制置。為陣亡請陞座。問答不錄。靈山舉
0030a06: 花。飲光微笑。少林面壁。神光點頭。自爾四七單傳。二
0030a07: 三直指。不與物我為侶。不與聖凡同。寂爾忘緣。超
0030a08: 然自得。曹溪之後。江西已巳來。明大機顯大用。倒使司
0030a09: 農印。高提王庫刀。掃蕩欃槍。剪除賊。肅清寰宇。建
0030a10: 立太平。乃顧視大眾云。者裏承當得去。功不浪施。苟
0030a11: 或未然。淮山雨過添新綠。疑是將軍破虜心。復有一
0030a12: 偈。赤心報國丈夫兒。進退存亡已巳自知。世英雄寧
0030a13: 畏死。一時忠勇更無誰。冶城夜月將軍墓。蔣岳春雲
0030a14: 武帝祠。從此龍光山下寺。龜哥也著載豐。
0030a15: 佛涅槃上堂。十五日已巳前佛生。佛未曾生。你諸人在
0030a16: 我這裏。不得起攀仰之心。十五日已巳後佛滅。佛未曾
0030a17: 滅。你諸人在我這裏。不得起追思之想。正當今日。攀
0030a18: 仰之心既無。追思之想亦寂。你諸人在我這裏。合作
0030a19: 麼生。喝一喝。
0030a20: 上堂。三月二十五。芳春餘幾許。一道平常心。顛言及
0030a21: 倒語。謾道舉手摘楊花。那知漫空飛柳絮。流光猛
0030a22: 提取。喫粥了也。洗盂去。
0030a23: 上堂。舉世尊。見文殊在門外立。乃云。文殊文殊。何不
0030a24: 入門來。文殊云。我不見一法在門外。何得教我入門
0030b01: 來。師云。說得道理好。頌云。不見一法在門外。平地無
0030b02: 端自活埋。若是金毛師子子。急須移步入門來。咦。
0030b03: 上堂。禪禪萬萬千。眉插耳垂肩。千花影裏。百草頭
0030b04: 顛。或時空裏釘橛。或時旱地上生蓮。引得寒山子
0030b05: 笑掀天。吟得新詩一兩聯。足成三百篇。喝一喝。習氣
0030b06: 猶在。
0030b07: 謝莊主上堂。青山為家。白雲作戶。穩密田園。鴉飛不
0030b08: 度。腹臺前一轉頭。不覺四月二十五。
0030b09: 上堂。長安甚。我國晏然。古人一期酬對。不妨奇特。
0030b10: 未有出身之路。喚什麼作我國。縱遇鋒刀常坦坦。假
0030b11: 饒毒藥也閑閑。
0030b12: 上堂。九十日克期取證。八十日已巳過。有預通箇消息
0030b13: 底麼。良久云。異獸藏頭角。靈禽惜羽毛。
0030b14: 解夏上堂。舉僧問風穴。九夏賞勞。請師言薦。穴云。出
0030b15: 岫拂開龍洞雨。汎波僧涌囊花。師云。論功惜賞。總
0030b16: 未作家。若問能仁。只向道。好將一滴曹溪水。散作人
0030b17: 間三日霖。
0030b18: 上堂。一句如鐵橛子。少室秤提不起。曹溪搖撼不動。
0030b19: 有伎倆者。一任左扶右持。無伎倆者。不妨全體受用。
0030b20: 喝一喝云。巴蓬集壁。去天一尺。
0030b21: 上堂。敲床拊桉。邪法熾然。指擎拳。正宗平墜。忘言
0030b22: 得旨。滯迷封。一句投機。離宮失殿。畢竟如何。喝一
0030b23: 喝。
0030b24: 上堂。舉僧問國師。如何是本身盧舍那。國師云。與老
0030c01: 僧過淨瓶來。僧將淨瓶至。國師云。安舊處著。僧將
0030c02: 淨瓶安舊處。復問如何是本身盧舍那。云古佛過去
0030c03: 久矣。雲門道。無朕。雪竇道。直得一手指天。一手指
0030c04: 地。爭得無。還會麼。雲在嶺頭閑不徹。水流下太忙
0030c05: 生。師云。古佛動地放光。可憐只麼蹉過。雲門千手掩
0030c06: 之不能。雪竇千眼觀之不足。若會去。雲在嶺頭。若也
0030c07: 不會。水流下。會麼。拍禪床下座。
0030c08: 上堂。拈主丈云。鱗皴主丈子。非長亦非短。東行西行
0030c09: 處。十分著力。歸家穩坐時。一味不管。著力處是我同
0030c10: 流。不管時吾之道伴。且道伴同流。是一是二。靠主丈
0030c11: 云。見成公案。
0030c12: 上堂。龍蟠虎踞。今古嶷然。楚水秦淮。滔滔無間。問著
0030c13: 因甚麼道不會。
0030c14: 上堂。舉僧問巖頭和尚。利斬天下。誰是當頭者。巖
0030c15: 頭云。暗。僧擬進語。巖頭云。鈍漢。師云。者僧一。擬取
0030c16: 天下人頭。到巖頭面前。先折一命。直至而今不再活。
0030c17: 上堂。藏身處沒蹤跡。沒蹤跡處莫藏身。古人與麼說
0030c18: 話。未出窠子。如今鍾山上把手。御街裏挨肩。與麼說
0030c19: 話。還出得窠子也無。良久云。緩緩。
0030c20: 上堂。舉馬大師示眾云。凡有言句。是提婆宗。以此箇
0030c21: 為主。師頌云。玉轉珠回著眼看。有相干處沒相干。只
0030c22: 將此箇以為主。喝一喝云。一倚天星斗寒。
0030c23: 謝莊主上堂。進一步退一步。钁頭钁底無回互。以一
0030c24: 機奪一機。沒便宜處討便宜。插鍬叉手田中事。是即
0031a01: 擔泉帶月歸。記取話頭。
0031a02: 臘八上堂。金輪殿上。捨重從輕。正覺山前。弄真象假。
0031a03: 將無邊空。剜一孔籠。於一孔籠。顯示無邊空。盡
0031a04: 大地窮未來。情與無情。把作一狀領過。不受他瞞底。
0031a05: 同往大殿。展坐具。禮三拜。看伊面皮厚多少。
0031a06: 上堂。舉雲門云。十五日已巳前。即不問。十五日已巳後。道
0031a07: 將一句來。自代云。日日是好日。師云。蜀山楚水。江北
0031a08: 江南。步步穩密。念念相諳。前三三後三三。眨上眉毛
0031a09: 早不堪。畢竟如何。參。
0031a10: 上堂。凜凜孤風藏不得。倒騎角虎出山來。大唐國裏
0031a11: 人無數。酒糟喚不回。喚得回。笑容未動。牙爪先
0031a12: 開。有捋虎鬚者麼。喝一喝。
0031a13: 掩室和尚忌燒香。笑密庵巧。喜松源拙。掃臨濟喝。折
0031a14: 德山棒。自謂不躡前蹤。又道拋三放兩。自謂無法與
0031a15: 人。又道開口不在舌頭上。阿呵呵。者老漢。今日被我
0031a16: 點撿了也。還有不甘底麼。禍不入謹家之門。遂插香。
0031a17: 上堂。舉僧問古德。如何是佛。古德云。清談對面。非佛
0031a18: 而誰。師頌云。偃蹇蒼髯十萬本。參差翠玉數千竿。風
0031a19: 敲月戶三秋冷。雨打茅堂六月寒。
0031a20: 上堂。德山一棒。臨濟一喝。家貧難辦素。事忙不及草。
0031a21: 三千里外見訛。未免蝦跳不出斗。卓主丈一下。喝
0031a22: 一喝。
0031a23: 上堂。是句亦。非句亦。辜恩負義漢。聞與麼道。便
0031a24: 與麼去。未免落在第八。何故。水雲月色疑無地。花柳
0031b01: 春風別是村。
0031b02: 上堂。舉僧問陳尊宿。以一重去一重。即不問。不以一
0031b03: 重去一重時如何。宿云。昨日茄子。今日種冬瓜。師
0031b04: 云。籠中白。意在雲霄。網底遊魚。龍門難度。睦州老
0031b05: 人。賴遇者擔板漢。
0031b06: 端午上堂。今朝端午。不欲先作採藥去。只據見定
0031b07: 用底。亦能殺人。亦能活人。如何是見定用底。喝一喝
0031b08: 云。只與麼去。和骨頭換也不定。
0031b09: 解夏上堂。結夏解夏。靈山舊制。鵝以瓶拘。魚以網繫。
0031b10: 拈主丈。卓一下云。風雷變化在今時。霄漢振飛何更
0031b11: 擬。有麼。再卓主丈一下。
0031b12: 上堂。舉僧問五祖。一大藏教。是箇切。未審切箇什
0031b13: 麼字。祖云。八囉娘。師云。東山老人。雖則滿口鄉談。不
0031b14: 妨奇特。看來是類格切。何以見得。別國為親。
0031b15: 住建康府蔣山太平興國禪寺語錄
0031b16: 侍者　祖定　編
0031b17: 師於嘉二年。九月十九日。在徑山受請。
0031b18: 無準和尚。引座云。寶公寶山之寶。非青黃赤白
0031b19: 等色。亦非大小方圓等相。三賢莫辨。十聖那知。
0031b20: 是故。公亦祕惜。若非其人。未易分付。今日石溪。
0031b21: 不涉安排計較。突然在前。無心而得。既得之已巳。
0031b22: 亦不以為奇特。眩曜於人。是則故是。爭奈我此
0031b23: 千百衲子。心久矣。皆欲一見。是以鳴集眾。
0031b24: 慇懃請。願陞此座。於香煙起處。放此寶光。令
0031c01: 我一眾。因此寶光。獲見此寶。同得受用。盡未來
0031c02: 際。永無退失。然雖恁麼。更有一事。不得不疑。或
0031c03: 有箇沒意智漢。不識好惡。犯眾出來道。蔣山蔣
0031c04: 山。不得將常住物。作自己已人情。吾姪須自作
0031c05: 支遣。莫教累及老叔。恐人無憑。先此奉白。
0031c06: 師拈帖云。羅籠得住。以此不住。呼喚不回。以此
0031c07: 又回。且訛在什麼處。度帖云。惱亂春風卒未休。
0031c08: 指法座。天下徑山。第一導師。所踞之座。千百衲子。常
0031c09: 共圍遶。盡大地人。仰之不及。因甚今日。新蔣山入
0031c10: 一分。快便難逢。乃陞座。僧問。本自無心有所求。無邊
0031c11: 寶藏自相投。誌公和尚遙招手。人在凌霄暗點頭。學
0031c12: 人上來。願聞法要。師云。五峰煙。水泠泠。進
0031c13: 云。記得寶公大士。令人傳語思大和尚。何不下山教
0031c14: 化眾生。目視雲漢作什麼。此意如何。師云。三臺須是
0031c15: 大家催。進云。思大云。三世諸佛。被我一口吞盡。何處
0031c16: 有眾生可度。又作麼生。師云。一撥便轉。進云。當初若
0031c17: 是和尚。未審如何祗對。師云。去久矣。僧禮拜。
0031c18: 師乃顧視大眾云。還知麼。五峭峙。雙徑岧。非其
0031c19: 人不可到。親到者乃方知。我觀此會。千百龍象。無一
0031c20: 不是親到者。且二千年前。靈鷲真規。何異今日。還辨
0031c21: 明得麼。還透得過麼。若也辨明得。透得過。不妨江之
0031c22: 南北。浙之東西。嶮布危分。疆拓土。忽被徑山不放
0031c23: 過時如何。相逢不下馬。各自奔前程。敘語不錄。復云。
0031c24: 適來堂上尊叔。指出寶公寶山之寶。對眾分付。且令
0032a01: 放此寶光。供養大眾。庶因此光。獲見此寶。與麼提掇。
0032a02: 照用齊顯。與奪雙行。一點瞞諸人不得。諸人分上。語
0032a03: 默動靜。轉轆轆地。還瞞得堂頭。一點也無。可謂此寶
0032a04: 放光。交相照映。若教小姪。頭上安頭。不免犯將常住
0032a05: 作自己已人情之誡。有一事。不容不疑。徑山門下。忽
0032a06: 有箇出來緩緩道。與麼放光。總是說底。畢竟寶在什
0032a07: 麼處。又如何支遣。良久云。洎乎錯下註。
0032a08: 入院踞方丈。顧視大眾云。山僧已巳是一杓兩杓。潑你
0032a09: 諸人了也。有攢眉便回者。跟下自領一頓。苟或遲
0032a10: 回。待獨龍崗點頭。為你說破。
0032a11: 拈帖。衲僧家。尋常鼻孔遼天。去住自在。為什麼。剛被
0032a12: 這箇捩轉。度帖云。煩維那。為我分雪。
0032a13: 陞座。拈香祝
0032a14: 聖罷。遂就座。僧問。記得保壽開堂。三聖推出一僧。意
0032a15: 旨如何。師云。金將火試。進云。保壽便打。又作麼生。師
0032a16: 云。不可放過。進云。三聖道。恁麼為人。非但瞎這僧
0032a17: 眼。瞎鎮州一城人眼去在。。師云。為人須為徹。進
0032a18: 云。保壽擲下主丈歸方丈。又且如何。師云。象王行處
0032a19: 絕狐蹤。進云。新蔣山今日開堂。有何垂示。師云。主丈
0032a20: 未到你喫在。進云。可謂今古應無墜。分明在目前。師
0032a21: 云。放過一著。僧禮拜。師乃云。圓悟一關。全無肯路。把
0032a22: 定則雲橫嶽立。斫額不容。放行則地闢天開。橫身有
0032a23: 分。此猶是諸方共用底。須知更有放行處把定。通幽
0032a24: 有徑。到者還迷。把定處放行。竹戶松。靄然和氣。所
0032b01: 以杖頭刀尺。裁剪臨時。袖裏風雲。開遮在我。新蔣山
0032b02: 與麼告報。諸人不得與麼流通。何故。太子巖高風月
0032b03: 異。一回親到始應知　復舉適來禪客。問。保壽開堂
0032b04: 三聖推出一僧。保壽便打。聖云。恁麼為人。非但瞎
0032b05: 這僧眼。瞎鎮州一城人眼去在。壽擲下主丈歸方
0032b06: 丈。師云。江西頂髓。濟北眼睛。非具通天作略底。莫能
0032b07: 擔荷。又非作略通天底。莫能成褫。雖然。未免吾宗掃
0032b08: 土而盡。拈主丈云。古人且置。今日合作麼生。遂靠主
0032b09: 丈云。近見不如遠聞。
0032b10: 當晚小參。曉披北山雲。暮宿北山雨。來為北山人。須
0032b11: 辨北山主。舉拂子云。若已過圓悟關。昇寶山堂。入正
0032b12: 傳室底。自然與山中主人。面面相看。春風和氣。敢問
0032b13: 寶公大士。未剖面門之前。為甚描也描不成。也
0032b14: 不就。要知落處麼。風行草偃憑誰委。水滴冰生只自
0032b15: 知　復舉。寶公大士云。大道只在目前。要且目前難
0032b16: 。欲識大道真體。不離聲色言語。乃一指云。這箇
0032b17: 是色。拍禪床云。者箇是聲。說底是言語。大道真體。在
0032b18: 什麼處。急須著眼看仙人。莫看仙人手中扇。
0032b19: 上堂。簷頭滴滴。分明歷歷。好片祖師心。無端已巳狼籍。
0032b20: 只如觀世音菩薩。將錢買胡餅。放下手。是一塊生
0032b21: 。訛在什麼處。
0032b22: 接雪峰癡絕和尚書上堂。客從京都來。手持福建信。
0032b23: 說道。石門嶮鐵關牢。何似蟠龍萬仞高。無角鐵牛
0032b24: 攔不住。登象骨鼓波濤。大眾。雪峰毬子輥也。退步
0032c01: 斫牌者誰。
0032c02: 上堂。是不是。非不非。交肩過。手歸。南泉不出方丈。
0032c03: 為什麼在莊喫油。今兮昔兮同一時。知音知後更
0032c04: 誰知。
0032c05: 上堂。舉僧問投子。定慧等學。明見佛性。此理如何。投
0032c06: 子云。打水用桶。舀粥用杓。又南泉問黃蘗。定慧等學
0032c07: 明見佛性時如何。蘗云。十二時中。不依倚一物。始得。
0032c08: 師云。問頭一同。答處各異。參黃蘗底。須是見投子。見
0032c09: 投子底。須是參黃蘗。若一穿穿過。蔣山主丈子。未點
0032c10: 頭在。
0032c11: 上堂。道遠乎哉。觸事而真。聖遠乎哉。體之即神。百丈
0032c12: 遭喝。三日耳聾。水潦被踏。起來大笑。何似一指頭禪。
0032c13: 一生受用不盡。喝一喝云。俱胝來也。
0032c14: 謝冬齋秉拂上堂。香積世界。以香飯作佛事。娑婆世
0032c15: 界。以音聲為道場。我此一眾。不離本處。歷四十二恒
0032c16: 河沙國土。親到上方。飽飫眾香。頃刻之間。經二千一
0032c17: 百餘年。還至本處。聽演妙法。忽被多口老淨名。道其
0032c18: 施汝者。不名福田。供養汝者。墮三惡道。又作麼生。只
0032c19: 向道。慚愧慚愧。
0032c20: 上堂。鍾阜龍盤。石城虎踞。牛首橫前。方山傍住。正傳
0032c21: 閣上。一觀不覺雙眉聚。何故。秦淮一帶西流去。
0032c22: 上堂。舉青原和尚。僧問。如何是佛法大意。原云。廬陵
0032c23: 米作麼價。師頌云。廬陵米價沒高低。直下承當已巳是
0032c24: 遲。多少牙人并販子。來升合較毫。
0033a01: 上堂。拈主丈。卓一下云。七佛已巳前只與麼。又卓一下
0033a02: 云。七佛之後亦復然。卓一下。片雲生晚谷。孤下遼
0033a03: 天。
0033a04: 上堂。心王如不動。六國自安寧。其或咬定牙關。翻轉
0033a05: 面具。利刀斫斷。大斧鑿開。又如何道得不涉功勳句。
0033a06: 聖節滿散上堂。仁王一卷經。舒卷甚分明。諸佛及眾
0033a07: 生。無非受持者。與麼說話。正是序分。如何是正宗分。
0033a08: 良久云。有星皆拱北。無水不朝東。
0033a09: 上堂。舉僧問廣德。如何是佛。德云。戟門開見墜仙。
0033a10: 僧問悟空。戟門開見墜仙。意旨如何。悟空云。假饒
0033a11: 親見釋迦文。智者咸言不是佛。德云。悟空古佛。豈止
0033a12: 羊二十口。師云。二古佛。一人斬新建立。一人倒底掀
0033a13: 翻。且道。建立底是。掀翻底是。若也定當得出。豈止羊
0033a14: 二十口。
0033a15: 上堂。沒訛處最訛。美玉無瑕貴切磋。幾度渾崙
0033a16: 提不起。鼠肝虫臂總由他。復云。彩奔齪家。
0033a17: 上堂。十一十二。無處回避。十四十五。充塞寰宇。者邊
0033a18: 那邊。或去或住。一箭上紅心。黃金如糞土。
0033a19: 上堂。事無一向。智有千差。有時丁一卓二。有時放兩
0033a20: 拋三。若向丁一卓二處見伊。伊不在丁一卓二處。若
0033a21: 向放兩拋三處見伊。伊不在放兩拋三處。忽有箇出
0033a22: 來道。你口勞勞地底。只向他道。莫錯認定盤星。
0033a23: 上堂。拈主丈云。四七二三。天下老和尚。因甚麼向這
0033a24: 裏納敗。卓一下云。不是標名事褫。如來寶杖親蹤
0033b01: 跡。
0033b02: 浴佛上堂。風磨湛湛真空體。雨洗如如法界身。大地
0033b03: 山河并萬象。今朝與佛共生辰。且道。是那箇佛。低聲
0033b04: 低聲。
0033b05: 結夏上堂。以大圓覺。為我伽藍。漫天網子。身心安居。
0033b06: 平等性智。住了也。還有透得出底麼。喝一喝。
0033b07: 上堂。舉睦州問僧。什麼處來。僧云。那邊劄。州云。老僧
0033b08: 屈。僧云。和尚即得。州云。檐枷過狀。劈脊便打。師云。這
0033b09: 僧據虎頭捋虎鬚。竟莫逃虎口之厄。雲云。睦州何
0033b10: 用繁辭。那邊劄。劈脊便打。斬釘截鐵。不無雲。擒縱
0033b11: 之機。還睦州始得。
0033b12: 上堂。說時默。默時說。處處投機。門門合轍。正是空
0033b13: 裏釘橛。須信空便是橛時如何。喝一喝。
0033b14: 上堂。阿呵呵。昨夜三更時。足低頭假。惺惺石
0033b15: 呼云。主人翁惺惺著。自倒還自起。便乃舉頭。只見西
0033b16: 天數息繫念。東土危坐搖頭。被巖頭公喝云。何不
0033b17: 眠去。咄。洎合瞌破鍾樓。
0033b18: 謝兩班上堂。大廈非一木可支。巨舟須眾手可濟。眾
0033b19: 手既集。亦復同心。南北東西。無往不利。以手指右邊
0033b20: 云。截流一句子。更看把梢人。復云誰。
0033b21: 上堂。久晴不雨則旱。旱固可憂。久雨不晴則澇。澇亦
0033b22: 可憂。不旱不澇。尤為可憂。既不旱澇。憂箇什麼。不曾
0033b23: 下得春時種。空向田頭望有秋。
0033b24: 上堂。舉鹽官喚侍者。將犀牛扇子來。者云破也。官云。
0033c01: 扇子既破。還我犀牛兒來。侍者無對。師云。清風動地。
0033c02: 投子云。不辭將出。恐頭角不全。師云。與侍者出氣。
0033c03: 雪竇云。我要不全底頭角。師云。重處偏墜。石霜云。若
0033c04: 還和尚即無也。師云。何不早道。雪竇云。犀牛兒猶在。
0033c05: 師云。猶欠蹄角在。保福作相。師云。身似不似。雪
0033c06: 竇云。適來何不將出。師云。恰是。保福云。和尚尊年。別
0033c07: 請人好。師云。跳作麼。雪竇云。可惜勞而無功。師云。
0033c08: 也好穿。復云。鹽官索一犀牛兒。得一犀牛兒。引得
0033c09: 眾角森然。尾巴齊露。其間皮毛同異。骨骼高低。總被
0033c10: 雪竇無星秤尾。缺畫尺頭。分寸錙銖。秤量俱定。只有
0033c11: 些子訛。抑不得已巳。復說頌云。犀牛扇子破多時。全
0033c12: 暗全明。問著元來總不知。最為親切。無限清風與頭
0033c13: 角。成群作隊。盡同雲雨去難追。鼻繩在我手裏。大眾
0033c14: 若要清風再復。頭角重生。何獨雪竇門下。彼一時此
0033c15: 一時。有能平展家風。自然古今不墜。扇子既破。還我
0033c16: 犀牛兒來。莫有清風步步者麼。良久云。雲月溪山面
0033c17: 面殊。
0033c18: 上堂。我有一句子。待秦淮流向東。即向汝道。便下座。
0033c19: 上堂。舉雲門示眾云。人人盡有光明在。看時不見暗
0033c20: 昏昏。作麼生是諸人光明。自代云。庫僧堂。師云。高
0033c21: 舉慧炬。助佛光明。向庫僧堂裏著到。
0033c22: 上堂。四月十五。雲龍風虎。掃蕩欃槍。肅清寰宇。五月
0033c23: 十五。松巒竹塢。明月作龕。白雲閉戶。即今六月十五。
0033c24: 又作麼生。喝。毒蛇橫古路。
0034a01: 山前行道上堂。山前田地誰為主。喜見靈苗戰晚風。
0034a02: 將謂年年求歲稔。由來歲歲願年豐。且年豐歲稔。是
0034a03: 同不同。向田頭田尾行一遭。驀然踏著也不定。
0034a04: 解制上堂。四月十五日。結布袋頭。拈主丈云。主丈
0034a05: 子。卷卷攣攣。轉仄無路。今日解開。主丈子作麼生。卓
0034a06: 一下云。旱天施雨澤。平地鼓風濤。
0034a07: 上堂。舉乾峰示眾云。法身有三種病二種光。一一透
0034a08: 得。始解歸家穩坐。師云。三種病二種光。即不問。且如
0034a09: 何是法身。不識廬山真面目。只緣身在此山中。
0034a10: 開爐上堂。密密綿綿細著工。從來此室不通風。庭前
0034a11: 三尺齊腰雪。身在靄然和氣中。為什麼明招道。箇裏
0034a12: 風頭稍硬。且歸暖處商量。喝一喝云。不得瞌睡。
0034a13: 上堂。雨從何來。風作何色。有人於此代一轉語。可謂
0034a14: 饑饉劫中飲食。焦枯境裏雲雷。山僧作一頭驢。米
0034a15: 歸來。別甑炊香。供養有分。忽有人道。下語即不辭。
0034a16: 亦不無。且米在什麼處。只向他道。太無厭生。
0034a17: 謝冬齋秉拂上堂。於食等者。於法亦等。於法等者。於
0034a18: 食亦等。法食雙運。平等普熏。解空因什麼。被淨名所
0034a19: 呵。兩彩一賽。
0034a20: 上堂。舉僧問香林。如何是室內一盞燈。林云。三人證
0034a21: 龜成鱉。師頌云。風前敲落瑚枝。白玉鞭頭直下垂。
0034a22: 要識香林家住處。水晶宮殿草離離。
0034a23: 臘八上堂。我佛入深山。六載冷相守。中夜一舉頭。南
0034a24: 辰對北斗。於此眼皮穿。一場成漏逗。普觀大地人。此
0034b01: 事皆具有。至今二千年。公案宛如舊。不見趙州曾有
0034b02: 言。修行變作不唧。
0034b03: 上堂。直上直下。七佛已巳前。閑家潑具。喝一喝云。
0034b04: 少室鐵牛。黃梅石女。
0034b05: 元宵上堂。百丈下堂句。雲門顧鑒咦。進前叉手立。端
0034b06: 的許誰知。若也知去。譬如一燈傳百千燈。燈燈無盡。
0034b07: 若也未知。切忌向燈影裏走。
0034b08: 掩室和尚忌燒香。這老子。虎據甌。十有二年。目光
0034b09: 電卷。嘯韻風生。有入其穴。斂歛其目。編其鬚。其尾。騎
0034b10: 之而不得下者。過在阿誰。悔不慎當初。
0034b11: 上堂。舉山垂語云。老僧咸通年已巳前。會得法身邊
0034b12: 事。咸通年已巳後。會得法身向上事。雲門問。如何是法
0034b13: 身邊事。山云。枯樁。如何是法身向上事。山云。非枯樁。
0034b14: 門云。還許學人說道理也無。山云。許。門云。枯樁豈不
0034b15: 是明法身邊事。非枯樁豈不是明法身向上事。山云。
0034b16: 是。門云。法身還該一切也無。山云。作什麼不該。門遂
0034b17: 指淨瓶云。法身還該這箇也無。山云。闍黎莫向淨瓶
0034b18: 邊會。門遂作禮。師云。山僧當時若見。也只以手拍一
0034b19: 拍云。笑倒傍觀。復頌云。法身向上法身邊。會得咸通
0034b20: 無後先。一箇矬來一箇跛。擔為一擔更無偏。
0034b21: 上堂。古古今今路。朝朝暮暮行。因甚者一搭子踏不
0034b22: 著。無邊香水海。百億須彌盧。撮來如粟粒大。因甚見
0034b23: 不到。良久云。只為分明極。翻令所得遲。便下座。
0034b24: 上堂。立足於萬仞懸崖之巔。方有撒手之理。分身於
0034c01: 三尺露刃之下。方有斷命之時。有斷命之時。有撒手
0034c02: 之理。方言絕後再甦。欺君不得。而今莫有絕後再甦
0034c03: 底麼。喝一喝。
0034c04: 上堂。平懷常實事同風。正在昏昏夢中。扶起脊梁
0034c05: 重猛省。莫教蹉過五更鍾。眾中或有箇出來道。已巳蹉
0034c06: 過了也。只向他道。一釣便上。
0034c07: 謝知事上堂。一句子。有時坐斷乾坤。籠今古。有時
0034c08: 風高月冷。海晏河清。有時變化晦明。興雲致雨。今日
0034c09: 總拋向面前。切不得世諦流布。
0034c10: 上堂。欄拭目舊山川。疊疊峰巒帶曉煙。不是夢中
0034c11: 論夢事。今朝正是普通年。起一指云。以此為證。
0034c12: 上堂。舉趙州云。苦沙鹽大麥醋。菽黍米虀萵苣。又
0034c13: 云。無襠無口。頭上青三五斗。師云。趙州老人。
0034c14: 賣弄不少。
0034c15: 退院上堂。白髮垂垂一葉身。今年貧似去年貧。住山
0034c16: 不與山為主。水石煙雲也笑人。
0034c17: 住平江府虎丘山雲巖禪寺語錄
0034c18: 侍者　宗茙　光玉　編
0034c19: 入院。踞方丈。與麼也在我。不與麼也在我。明眼漢。擔
0034c20: 主丈。遶天下橫行。為什麼。透這些子不得。喝。
0034c21: 拈府帖。舉帖云。二千年前。靈山付囑品。二千年後。吳
0034c22: 地流通分。度帖云。煩維那。普告大眾。
0034c23: 陞座。拈香祝
0034c24: 聖罷。遂就座。垂語云。一尋秋水逼人寒。幾度臨崖著
0035a01: 眼看。不動鋒鋩提得去。早知傷手犯波瀾。莫有不犯
0035a02: 波瀾底麼。僧問。昔日鍾山頂上。慣釣鯨鯢。今朝海湧
0035a03: 峰頭。大開爐。正恁麼時。祝　聖一句。作麼生道。師
0035a04: 云。祥光生六合。瑞氣遶乾坤。進云。古人道。據虎頭
0035a05: 虎尾。第一句下明宗旨。如何是第一句。師云。虎頭虎
0035a06: 尾一時。僧禮拜。師乃云。佛未出世。祖不西來。一
0035a07: 人人鼻孔遼天。壁立千仞。洎乎蘇州有常州有。是第
0035a08: 二句。江南無江北無。是第八機。直饒截斷吳松。拓開
0035a09: 海湧。正在虎丘門外。只如跨虎丘門。陞虎丘堂。入虎
0035a10: 丘室。見虎丘人。摩捋虎鬚。雍容談笑。又是阿誰分
0035a11: 上事。莫言深遠無人到。滿目青山皆故人　復舉乳
0035a12: 源和尚示眾云。西來的的意。也不易舉。時有僧出。源
0035a13: 便打云。而今是什麼時節出頭來。師云。盡道乳源恁
0035a14: 麼提唱。如虫禦木。殊不知。這僧未出頭時。已巳落他陷
0035a15: 了也。
0035a16: 當晚小參。教中道。見見之時。見非是見。見猶離見。見
0035a17: 不能及。且道。見箇什麼。古人道。知而無知。不是無知。
0035a18: 而說無知。知箇什麼。與麼則語默動靜。不墮見聞覺
0035a19: 知。見聞覺知。不離語默動靜。所以圓悟禪師。舉拳問
0035a20: 隆祖云。見麼。隆祖云。見。圓悟打一拳云。頭上安頭。隆
0035a21: 祖大悟。且道那裏是它頭上安頭處。者裏見得。頓超
0035a22: 知覺。獨脫見聞。處處全彰。頭頭顯露。千車共轍。四海
0035a23: 一家。虎頭虎尾。一時。又如何轉側。江上青山殊
0035a24: 未老。屋頭春色放教遲　復舉乾示眾云。法身有
0035b01: 三種病二種光。一一透得。方解歸家穩坐。雲門云。庵
0035b02: 內人。為什麼不見庵外事。乾峰呵呵大笑。門云。正是
0035b03: 某甲疑處。乾云。子是什麼心行。門云。也要和尚委悉。
0035b04: 師云。把手同歸者。琅琅笑語新。移身藏北斗。舉步入
0035b05: 南辰。少室殘冬雪。武林三月春。轆轤千萬偈。頑石兩
0035b06: 眉伸。
0035b07: 謝普門首座。留兩班上堂。白雲舉雪竇頌云。偶續靈
0035b08: 峰照夜燈。遽泛鐵舡下滄海。承天此日也隨例。泛一
0035b09: 隻鐵舡。文殊普賢。招頭把柂。觀音彌勒。打篙搖櫓。山
0035b10: 僧嬴得坐地看楊州。師云。白雲祖師。清白傳家。古今
0035b11: 榜樣。虎丘喜有見成舟楫。招頭把柂。打篙搖櫓。一一
0035b12: 見成。惟是諳水別波瀾。坐舡頭者。捨普門而誰。山
0035b13: 僧亦不敢端坐看楊州。何故。舡上無散工。
0035b14: 上堂。知之而行。見之而止。對面白雲千萬里。言中定
0035b15: 旨。語外明宗。一重一重復一重。良久云。斯門寂寂無
0035b16: 關。清坐不知誰與同。
0035b17: 上堂。舉石霜在溈山。篩米次。溈山云。施主物。不得拋
0035b18: 撒。石霜云。不敢。溈山乃拾起一粒。你道不敢。者箇是
0035b19: 什麼。霜無語。溈山云。你莫輕者一粒。千粒萬粒。從者
0035b20: 一粒生。霜云。者一粒。從什麼處生。溈山呵呵大笑。遂
0035b21: 告眾云。米裏有虫。師云。溈山慈悲心安在。非惟兩度
0035b22: 放過。又且掘地深埋。當時若是臨濟門下。管取別有
0035b23: 長處。
0035b24: 謝道舊上堂。三十年前。得一轉語。不在天台南嶽。便
0035c01: 在江西湖湘。有時千思萬思。思之不來。三十年後。不
0035c02: 復思矣。又在前。且道是什麼一轉語。清風來故人。
0035c03: 上堂。摩竭陀國。少室峰前。盡力道不得底。一時分付
0035c04: 阿誰。良久云。塞壑填溝猶自可。風吹日炙可憐生。
0035c05: 浴佛上堂。舉世尊初下生來。一手指天。一手指地。云
0035c06: 天上天下。惟吾獨尊。後來雲門云。我當時若見。一棒
0035c07: 打殺。與狗子喫。貴圖天下天平。阿呵呵。一場好笑。且
0035c08: 笑箇什麼。未出胞胎事已巳蹉。出胞胎後轉訛。韶陽
0035c09: 主丈頭邊眼。供佛燒香不在多。
0035c10: 謝兩班上堂。舉道吾問雲。大悲菩薩。用許多手眼
0035c11: 作麼。云。如人背手摸枕子。又陸大夫。問南泉。大
0035c12: 悲菩薩。用許多手眼作什麼。泉云。如國家用大夫作
0035c13: 麼。師云。二尊宿。一人理上主持。一人事上施設。未免
0035c14: 各有偏枯。有問虎丘。大悲菩薩。用許多手眼作麼。即
0035c15: 鞠躬云。全火祗候。
0035c16: 上堂。天高地迥。海闊山遙。秋風襲衣。主丈跳。只如
0035c17: 萬里無寸草處。還有人道得麼。看下。
0035c18: 上堂。初三十一。上上大吉。中九下七。有口掛壁。雙林
0035c19: 傅大士。儒履道冠。蔣山梁寶公。剪刀曲尺。笑倒生公
0035c20: 臺畔石。
0035c21: 上堂。有句無句。如藤倚樹。樹倒藤枯。毒蛇橫路。咄咄
0035c22: 咄。縮頭去。
0035c23: 上堂。舉琅云。汾陽先師道。汾陽門下。有西河獅子。
0035c24: 當門踞坐。但有來者。即便咬殺。作何方便。入得汾陽
0036a01: 門。見得汾陽人。琅者裏。也有踞地獅子。若有來者。
0036a02: 即自喪身失命。作何方便。入得琅門。見得琅人。
0036a03: 師云。二尊宿。起模樣。只要控人入路。山僧也有箇
0036a04: 方便。不用入其門。見其人。只消吒沙地。哮吼一聲。壁
0036a05: 立千仞。便乃踞其窟穴。其爪牙。還有恁麼者麼。拍
0036a06: 禪床一下。
0036a07: 上堂。十五日前。處處逢渠。問著。為什麼道不知。十五
0036a08: 日後。拍拍是令。問著為什麼道不會。正當十五日。龍
0036a09: 蛇易辨。衲子難瞞。舉拳云。且道。山僧手內是什麼。參。
0036a10: 臘八上堂。昨夜三更。文殊普賢二人。在善法堂前。一
0036a11: 云。大覺世尊。今日成等正覺。一云。世尊從曠劫已巳來。
0036a12: 成等正覺。如是二人。分辨不已巳。被王老師。各與二十
0036a13: 主丈。一時出。雖然。官不容針。也有一問趙州道。棒
0036a14: 教誰喫。喝。只知問過。不知正令已巳行。
0036a15: 上堂。揀擇於是非句外。呈露於啐機先。總是草窠
0036a16: 裏輥。莫有透關底麼。老僧罪過。
0036a17: 上堂。諸佛機。祖師意。百草頭。雙眉底。不可得而一。不
0036a18: 可得而二。趙州關即且置。雲門曲作麼生。一堂風冷
0036a19: 淡。千古意分明。
0036a20: 元朝上堂。劉右司施法衣囑云。清惠公所製。遇陞座
0036a21: 說法一披。大眾。座已巳陞。衣已巳披。法作麼生說。但得雪
0036a22: 消去。自然春到來。
0036a23: 州府散　聖節陞座。問答不錄五須彌盧之高。未足
0036a24: 為高。以其高可窮。四大海水之深。未足為深。以其深
0036b01: 可測。空法界之量。不足為廣。以空法界之量可
0036b02: 量。世界微塵之數。不足為多。以世界微塵之數可數。
0036b03: 遂舉拂子云。如是之法。不可窮。不可測。不可量。不可
0036b04: 數。如是之法。既如是。聖人之壽亦如是。要會如是之
0036b05: 法麼。以拂子擊禪床云。如是如是。
0036b06: 因雪上堂。五九四十五。太陽開門戶。一點微雲何處
0036b07: 來。散作人間三日雨。曉來忽推。所見非常處。白玉
0036b08: 作樓臺。爛銀為國土。鹽官王老師。歡喜無著處。拈起
0036b09: 須彌槌。擊動空。清音聞遠近。雅韻貫今古。法眼
0036b10: 和一通。聽之猶莽鹵。古人有言兮。千年田八百主。
0036b11: 掩室和尚忌拈香。最初機。末後句。有准繩。沒規矩。豈
0036b12: 可錯承當。豈可錯分付。遂舉香云。若道有分付。辜負
0036b13: 先師。若道無分付。亦是辜負先師。有道得者麼。插香
0036b14: 云。寥寥此日一爐香。鐵作心肝也斷腸。
0036b15: 上堂。即心即佛。黃葉作黃金。非心非佛。蝦跳不出斗。
0036b16: 不是心不是佛不是物。喝一喝云。去久矣。
0036b17: 上堂。初五初十。鐵蛇鑽不入。有也莫將去。無也莫將
0036b18: 來。雖然南嶽自南嶽。天台自天台。那更峨嵋對五臺。
0036b19: 撫禪床下座。
0036b20: 上堂。斬關之用。截鐵之機。若非作家。不免傷鋒犯手。
0036b21: 平高就下。拆半裂三。雖是作家。亦未免拖泥帶水。只
0036b22: 如春雷一震。蟄戶自開。因甚道。龍無龍句。
0036b23: 上堂。有所說野干鳴。無所說獅子吼。山僧恁麼道。正
0036b24: 是野干鳴。畢竟如何是獅子吼。眾中有麼。出來哮吼
0036c01: 一聲看。如無。拈主丈云。主丈子代一轉語。卓一下。
0036c02: 即翁首座相訪上堂。仰山夢往天宮說法。雖則惺惺。
0036c03: 未免落在第二。爭似即翁在靈山。與老僧交承第一
0036c04: 座。其所說之法。諸人知麼。今古應無墜。分明在目前。
0036c05: 上堂。舉大慧問無著。古德不出方丈。因甚到莊喫油
0036c06: 。師云。探竿影草。無著云。和尚放某甲過。與和尚
0036c07: 道。師云。興波作浪。大慧云。我放你過。師云。騎賊馬趕
0036c08: 賊。無著云。某甲也放和尚過。師云。贓在賊在。大慧云。
0036c09: 油。師云。窮教到底。無著便喝。師云。鯨吞海水盡。
0036c10: 露出瑚枝。
0036c11: 浴佛上堂。舉藥山浴佛次。問遵布衲云。只浴得者箇。
0036c12: 不浴得那箇。遵云。把將那箇來。山休去。師云。藥山休
0036c13: 去。直得三十二相。八十種好。一時現前。然雖如是。也
0036c14: 好與一杓。
0036c15: 上堂。舉演祖云。夫為善知識者。驅耕夫之牛。奪飢人
0036c16: 之食。驅耕夫之牛。令他苗稼滋盛。奪飢人之食。令他
0036c17: 永絕飢。松源師翁云。雖然逼到萬仞崖頭。放身捨
0036c18: 命。須是你當人。自肯始得。既是驅耕奪食。如何得苗
0036c19: 稼滋盛。永絕飢。師云。松源恁麼道。大似計窮力盡。
0036c20: 將諸人作死馬醫。殊不知。長空雨散雲後。一段風
0036c21: 光屬當家。
0036c22: 上堂。虎丘家風。內空外空。十分富貴。十分貧窮。有時
0036c23: 揚聲止響。有時詐啞佯聾。猶是平常小脫空。且如何
0036c24: 是大脫空。良久云。六耳不同謀。
0037a01: 上堂。閏月十五。風生庭戶。三十二大人相。啾啾唧唧。
0037a02: 餓吵窮煎。千百億隨類身。去去來來。朝朝暮暮。牛溲
0037a03: 馬浡。十倍增光。明月夜光。分文不直。井樓上轆轤。幸
0037a04: 自轉轆轆地。路傍試石。分身兩處看。有恁麼會。滴
0037a05: 水難消。
0037a06: 雲谷藏主至上堂。山僧四十年前。得時新一物。而
0037a07: 今道伴相訪。只得拈出。且道是什麼物。青山門外白
0037a08: 雲飛。楊柳溪邊引客歸。莫坐來頻勸酒。自從別後
0037a09: 見君稀。咦。
0037a10: 上堂。三條椽下。七尺單前。澒澒洞洞底。而不知有寂
0037a11: 寂寥寥。寂寂寥蓼底。而不知有澒澒洞洞。忽若靜
0037a12: 兩忘。是非不及一句。試道看。
0037a13: 法堂上堂。大慈悲為室。諸法空為座。三世諸佛。共
0037a14: 盡法界眾生。同居此室。同處此座。各務本事。轉大法
0037a15: 輪。只如玉泉仰面數屋角。德山背身著草鞋。又作麼
0037a16: 生。老矣難禁風雨夕。聊將片瓦為遮頭。
0037a17: 上堂。千說萬說。不若親面一見。高聲召大眾。眾舉首。
0037a18: 乃云。有眼無耳朵。六月火邊坐。
0037a19: 淳祐丙午。八月初一日。在寺受靈隱請。拈
0037a20: 黃。示眾云。諸人還知麼。黃金殿上輕招手。佛地位
0037a21: 人齊點頭。今日落在微僧手中。請對眾說破。
0037a22: 陞座拈香云。此一瓣香。恭為
0037a23: 今上皇帝。祝延　　聖壽。萬歲萬歲萬萬歲。就座問
0037a24: 答畢。乃云。此段風光。無在不在。天地以之覆載。日月
0037b01: 以之照臨。佛祖以之流慈。君王以之敷化。故我
0037b02: 聖天子。皇圖丕闡。睿澤滂流。山林枯槁之餘。亦預沾
0037b03: 濡之數。誤蒙　聖恩。補靈山席。自慚衰朽。豈堪是
0037b04: 任。因思瞎堂叔祖。松源師翁。皆自此山。而遷彼處。方
0037b05: 四十年。今微僧得踵前躅。一門三世。如斯際遇。豈偶
0037b06: 然哉。此生他生。何以云報。舉拂子召大眾云。誓傳西
0037b07: 祖不傳旨。仰祝南山億萬春　復舉太宗皇帝問僧。
0037b08: 甚處來。僧云廬山臥雲庵。帝曰。臥雲深處不朝天。因
0037b09: 甚到此。僧無語。雪竇代云。難逃至化。新靈隱。快便難
0037b10: 逢。別一轉語。臥雲深處不朝天。因甚到此。只奏云。今
0037b11: 日親奉　天顏。便下座。
0037b12: 辭眾上堂。　書來自九重天。寶墨琳琅色尚鮮。移
0037b13: 取間枯樹子。和根植向鷲峰巔。須知心自無心。豈
0037b14: 墮去來之轍。境不自境。那形彼此之端。海湧峰飛來
0037b15: 峰。手同歸。生公臺韜光庵。交肩共語。正恁麼時。還
0037b16: 著得別之一字也無。拍禪床一下云。珍重雲山。不勝
0037b17: 戀戀。
0037b18: 住臨安府景德靈隱禪寺語錄
0037b19: 侍者　仁安　應儼　等編
0037b20: 入院。指三門。外息諸緣。心行無路。入得無門之門。猶
0037b21: 較昔日三步。喝一喝。靈蹤不在猿啼處。
0037b22: 佛殿。以香指佛云。者老子。有彌天之過。累及平人。卒
0037b23: 無了日。我儂雖不入你保社。以不平報不平。放過又
0037b24: 爭得。便插香。
0037c01: 拈　黃。髻中珠。只者是。如優曇花時一現爾。顧視
0037c02: 左右云。要知端的麼。坐斷意根。方能側耳。
0037c03: 拈疏。雲興泉湧。玉轉珠回。且道。是隨波逐浪句。是截
0037c04: 斷眾流句。試請辨看。
0037c05: 拈松源和尚衣。大庾嶺頭。黃梅夜半。爭之不足。讓之
0037c06: 有餘。而今公案見成。不免將錯就錯。捧起衣云。敢問
0037c07: 此衣。白雲傳來。松源留下。明什麼邊事。惱亂春風卒
0037c08: 未休。便披衣。
0037c09: 松源和尚。住靈隱日。欲付此衣。垂三轉語。而無契
0037c10: 者。遂留塔所。囑云。三十年後。有我子孫。來住此山。
0037c11: 當以此衣付之。守塔小師。宗禮藏主。付衣。後一日
0037c12: 云。衣有所付。吾見先師無愧矣。遂書偈而化。
0037c13: 陞座拈香。此一瓣香。恭為
0037c14: 今上皇帝。祝延　　聖壽。萬歲萬歲萬萬歲。
0037c15: 皇帝陛下。恭願。金輪統御。華藏十三重世界。盡入提
0037c16: 封。玉葉騰芳。大椿八千歲春秋。永嚴　聖筭。次拈香
0037c17: 云。此一瓣香。奉為　大丞相國公。　樞密相公。
0037c18: 　大參相公。洎　合朝文武百官。增崇祿筭。伏願。高扶
0037c19: 舜日。共扇　堯風。舟斯民。金湯佛氏。次拈香云。此
0037c20: 一瓣香。奉為　判府安撫詳定尚書。洎合府官僚。資
0037c21: 陪祿筭。伏願。高超元凱。下視龔黃。襲千載之雅風。
0037c22: 萬之春色。又拈香云。此一瓣香。奉為
0037c23: 前住天上雲居。次住紫金峰頂。掩室先師大和尚。用
0037c24: 酬法乳之恩。遂就座。僧問。昔年麻谷訪南泉。振錫三
0038a01: 回自遶旋。只聽聲聲言不是。訛一句請師宣。師云。
0038a02: 公案見成。進云。記得麻谷到章敬。遶禪床三匝。振錫
0038a03: 一下。卓然而立。意在於何。師云。針劄不入。進云。章敬
0038a04: 云是是。又作麼生。師云。未是好心。進云。又到南泉。遶
0038a05: 禪床三匝。振錫一下。卓然而立時如何。師云。胡孫打
0038a06: 筋斗。進云。南泉為什麼道不是。師云。徐六擔板。進云。
0038a07: 麻谷云。章敬道是。和尚為什麼道不是。南泉云。章敬
0038a08: 則是。是汝不是。訛在甚處。師云。殺人刀活人。進
0038a09: 云。又道此是風力所轉。終成敗壞。南泉具什麼眼。師
0038a10: 云。老老大大。進云。三十年後。專為流通。師云。不得錯
0038a11: 舉。進云。只如今日。開堂祝　聖一句。如何話會。師云。
0038a12: 萬年松上一枝藤。僧禮拜　師乃云。教中道。我本無
0038a13: 心。有所希求。今大法王寶。自然而至。月上座。豈是有
0038a14: 心。今　君王之寶。自天而下。大眾要識大法王寶麼。
0038a15: 左邊擊拂子云。只這是。要識　君王之寶麼。右邊擊
0038a16: 拂子云。只者是。靈利漢一見便見。乃知大法王寶。即
0038a17: 君王之寶。君王之寶。即大法王寶。所以松源師翁自
0038a18: 虎丘。持此寶。登此山。求此人。兩手分付。今三十餘年。
0038a19: 成不了公案。山僧亦自虎丘來。又付以法衣為信。若
0038a20: 然者。今日不免為他了。舉拂子云。有心用處還應
0038a21: 錯。無意求時宛然　復舉。本朝太宗皇帝。有僧朝
0038a22: 見云。陛下還記得麼。帝曰。甚處相見。僧云。靈山一別。
0038a23: 直至如今。帝曰。以何為驗。僧無語。師云。太宗高垂天
0038a24: 鑒。一拶當機。者僧淵默雷聲。所供是實。雖然如是。未
0038b01: 能坐斷天下人舌頭。微僧今日借水獻花去也。靈山
0038b02: 一別直至如今。以何為驗。遂起身鞠躬叉手云。即日
0038b03: 恭惟。聖躬萬歲。
0038b04: 當晚小參。心同空界。示等空法。證得空時。無
0038b05: 是無非法。為甚道。古交如精金。百煉色不回。今交
0038b06: 如暴流。忽生塵埃。禪月大師。只見錐頭利。不見鑿
0038b07: 頭方。且如山僧。去春與諸公相別。今復際遇。可謂一
0038b08: 會靈山猶儼然也。若非松歲寒之操。精金不變之
0038b09: 交。安能如是。豈不見。臨濟示眾云。我欲建立黃蘗宗
0038b10: 旨。誰為我成褫。時普化克符二人。出問訊下去。次日
0038b11: 上問。昨日和尚道什麼。濟便打。二人便禮拜。阿剌剌。
0038b12: 臨濟恁麼建立。二人恁麼成褫。也大遠在。山僧無一
0038b13: 法可建立。要諸人大家成褫。且道成褫箇什麼。八
0038b14: 月秋何處熱　復舉楊岐再參慈明。便問。幽鳥語喃
0038b15: 喃。辭雲入亂峰時如何。明云。我行荒草裏。子又入深
0038b16: 村。岐云。官不容針。更借一問。明便喝。岐云。好喝。明又
0038b17: 喝。岐亦喝。慈明連下兩喝。岐便禮拜。師云。一人跨三
0038b18: 驢。一人騎三角虎。三家村裏交肩。萬仞崖頭移步。
0038b19: 雖然。漆桶相揩。爭柰二俱話墮。喝。
0038b20: 謝新舊兩班上堂。泛鐵船下滄海甚易。拈燈籠掛露
0038b21: 柱即難。以其難者。土曠人稀。相逢者少。以其易者。前
0038b22: 梢後柂。皆得其人。且道。行看東南。坐觀西北。又作麼
0038b23: 生。以主丈。卓一下云。眾眼難瞞。
0038b24: 上堂。於三七日中。思惟如是事。阿呵呵。者老漢敗闕
0038c01: 了也。還有人點檢得出麼。若點檢得出。不妨白日青
0038c03: 上堂。一言道盡。滴水難消。千眼頓開。墮坑落。臨危
0038c04: 不悚。未見其人。既去復來。置而莫錄。降茲已巳往。宜善
0038c05: 知非。如更云云。利不斬。更有一人。且居門外。拍
0038c06: 禪床下座。
0038c07: 上堂。昨夜三更。文殊跨五臺。普賢騎峨嵋。登天台入
0038c08: 南嶽。與羅浮支提共會。在你諸人眼裏耳裏。話東家
0038c09: 杓柄短長。西家鍋子大小。只見諸人紙被蒙頭。都不
0038c10: 釆覽。依舊各自散去。驀拈主丈卓一下云。自覺年來
0038c11: 身老大。各宜安分過殘生。
0038c12: 上堂云。龍吟霧擁。虎嘯風生。正落今時。家常茶。妙
0038c13: 峰孤頂。因甚七日不逢。擬心追求。已巳在他山之上。且
0038c14: 道過在什麼處。拈主丈。卓一下。下座。
0038c15: 上堂。舉僧問雪竇。如何是雪竇正主。雪竇云。何不問
0038c16: 雪竇山中人。僧云。恁麼則把定乾坤去也。雪竇云。出
0038c17: 門惟恐不先到。當路有誰長待來。師云。問處有准的。
0038c18: 答不負來機。召大眾云。還見雪竇正主麼。青山對面
0038c19: 少人識。徒看白雲空卷舒。
0038c20: 天基節上堂。微僧陞此寶座。以空為口。萬象為舌。
0038c21: 講一遍仁王壽量品。又恐上下天竺講師。聽得將謂
0038c22: 攙行奪市。不免且解箇題目。以拂子。擊禪床云。一彈
0038c23: 少室無私曲。盡是千秋萬歲聲。
0038c24: 元正上堂。新年頭佛法。鏡清道有。明教道無。二俱失
0039a01: 利。須是決之於拄杖子始得。遂拈拄杖云。新年頭佛
0039a02: 法是有耶。拄杖子不答。是無耶。拄杖子亦不答。有無
0039a03: 新舊。一時拈時如何。卓拄杖一下云。巡堂喫茶。
0039a04: 上堂。簇簇上來。之不回。簇簇下去。留之不住。於斯
0039a05: 立片時。瞬目不揚眉。且如何是百丈下堂句。有甚近
0039a06: 傍處。
0039a07: 上堂。橫按拄杖。召大眾云。莫有透得者裏過底麼。朝
0039a08: 三千暮八百。翻手雲覆手雨。若透未過。今不是古。古
0039a09: 不是今。試跳看。卓拄杖一下。
0039a10: 掩室和尚忌拈香。巴陵三轉語。南源女人拜。人貧智
0039a11: 短。馬瘦毛長。靈鷲峰頭一炷香。
0039a12: 上堂。二僧卷簾。一得一失。兩堂下喝。賓主歷然。畢竟
0039a13: 誰是主誰是賓。那箇得那箇失。良久云。野老從教不
0039a14: 展眉。且圖家國立雄基。
0039a15: 上堂。舉黃魯直太史。參晦堂。晦堂請魯直。講二三子
0039a16: 以我為隱乎。吾無隱乎爾。不契。及遊山。聞木犀香。
0039a17: 問魯直云。還聞麼。魯直云。聞。堂云。吾無隱乎爾。魯直
0039a18: 忽然契悟。師頌云。渠儂家住白雲鄉。南北東西路渺
0039a19: 茫。幾度欲歸歸未得。忽聞巖桂送幽香。
0039a20: 上堂。眼中物。物中眼。雪峰輥三箇毬。睦州擔一片板。
0039a21: 恁麼會去。無事不辦。便下座。
0039a22: 上堂。大僊心。休莽鹵。三十三。錯分付。細推窮在何處。
0039a23: 只知昨日雨今日晴。而不知今日晴昨日雨。靈雲陌
0039a24: 上桃花飛。翻憶玄沙未徹語。
0039b01: 謝秉拂斡齋上堂。法不可說。離語言文字故。法不可
0039b02: 求。離見聞覺知故。昨夜兩堂首座。不可說而說。汝等
0039b03: 諸人。不可求而求。是以四事供養。爭敢辭勞。萬兩黃
0039b04: 金。亦合消得。山僧恁麼道。莫有兩指夾鼻者麼。自云。
0039b05: 誰敢。
0039b06: 承天和尚遺書至上堂。設有一法過於此者。我亦見
0039b07: 之。如夢如幻。是故短蓬和尚。覺斯夢境。因之為出沒
0039b08: 之場。知彼空花。因之為修習玩具。末後一句。坐斷千
0039b09: 差。還知落處麼。尊貴位中留不住。肯為林下守株人。
0039b10: 上堂。秋風襲衣。兄弟東去西去。山僧有一轉語。舉似
0039b11: 相送。第一不得錯聽。第二不得錯會。第三逢人不得
0039b12: 錯舉。三處無過。猶是謗老僧。莫有免得底麼。拈拄杖
0039b13: 卓一下。
0039b14: 松源和尚忌拈香。未見此老人已巳前。上是天下是地。
0039b15: 既見此老人之後。山是山水是水。一別五十年。恩怨
0039b16: 通身是。恩則且置。怨箇什麼。沒量大人。不起。累
0039b17: 了兒兮累了孫。惱亂春風何日已巳。
0039b18: 上堂。常在途中久不歸。可怜庭戶草離離。青山門外
0039b19: 忽相見。問著剛然道不知。且道知而道不知。不知而
0039b20: 道不知。這裏有三十棒。若也未分。山僧自領。
0039b21: 上堂。舉僧問多福。如何是多福一叢竹。福云。一莖兩
0039b22: 莖斜。僧云。學人不會。福云。三莖四莖曲。師頌云。此君
0039b23: 面目甚分明。曲曲斜斜是幾莖。但得一回親見後。不
0039b24: 隨風雨聽聲。
0039c01: 上堂。日月照臨不到。天地覆載不著。劫火壞處彼常
0039c02: 安。萬法泯時全體現。隨流不變。處常寧。一道恩光。
0039c03: 阿誰無分。古人以此為事貫帶。事既如此。理作麼生。
0039c04: 古人瞞山僧不得。山僧也瞞諸人不得。向官不容針
0039c05: 處。道將一句來。便下座。
0039c06: 上堂。作麼生。是什麼。獅子當門。猛虎據坐。千人萬人。
0039c07: 一箇半箇。石火電光中。掣斷黃金。擬議依然還蹉
0039c08: 過。
0039c09: 送故舊歸古渝上堂。山蒼蒼。水茫茫。直下是。非相當。
0039c10: 整三玄戈甲。淬三要鋒鋩。舉意非他物。回眸即故鄉。
0039c11: 好將馬祖舊遊地。題作渝州選佛場。
0039c12: 謝秉拂冬齋上堂。舉天親菩薩。升兜率內宮。謁慈氏。
0039c13: 聞一座說法回。已巳經三年。無著問云。內宮慈氏。說什
0039c14: 麼法。天親云。只說這箇法。惟是梵音清雅。令人樂聞。
0039c15: 師云。宛爾不同。昨夜首座說底。豈不是者箇法耶。都
0039c16: 寺設供。豈不是這箇法耶。忽有人問。者箇是什麼法。
0039c17: 只向道。藕絲孔裏騎大鵬。等閑挨落天邊月。
0039c18: 上堂。一九二九。相逢不出手。今冬和氣可人。山僧出
0039c19: 手。與諸人相見去也。若合掌太僧生。若叉手太俗生。
0039c20: 畢竟作麼生相見。以手點空三下云。一二三。
0039c21: 鑄鍋上堂。若論此事。如大冶烹金。鼓扇烈火。千萬
0039c22: 煉。去盡頑。純是真金。然後入範模。鑄成大器。豈不
0039c23: 見。百丈再參。被馬祖震威一喝。三日耳聾。黃蘗聞之。
0039c24: 不覺吐舌。當恁麼時。不喚作大爐鑄成。則不可。若
0040a01: 喚作大爐鑄成。則壓良為賤。然雖如是。即今莫有
0040a02: 不受烹煆底麼。喝一喝。下座。
0040a03: 上堂。雲門一曲。臘月二十五。驚起陝陜府鐵牛。撞倒石
0040a04: 霜角虎。時節既相當。因緣難莽鹵。莫有善酬唱底麼。
0040a05: 拈拂子云。山僧自歌自唱去也。以拂子擊禪床。下座。
0040a06: 上堂。古人用底今人用。今人為底古人為。但一處
0040a07: 訛。不是川僧咬蛇定。被浙僧扛。我且問你。訛在
0040a08: 古人分上。在今人分上。相見無言情意足。不愁別後
0040a09: 見君稀。
0040a10: 元宵上堂。盡大地是諸人自己已。總萬象是自己已光明。
0040a11: 因什麼動轉施為。撈天摸地。山僧今日。因齋慶讚。點
0040a12: 盞孤燈。助發光明去也。南高峰對北高峰。
0040a13: 上堂。臨濟道。我有時奪人不奪境。有時奪境不奪人。
0040a14: 此為中下之機。若遇上上人來。人境俱奪。人境俱不
0040a15: 奪。全體作用。只如中下之機。與上上根仝到。又如何
0040a16: 相見。良久云。如王秉由王意。似鏡當臺要絕觀。
0040a17: 謝練塘和尚上堂。德山入門便棒。徹底老婆心。臨濟
0040a18: 入門便喝。慈悲成古倒。靈隱門下。又作麼生。玉笛一
0040a19: 吹雲外曲。知音知後更誰知。
0040a20: 上堂。舉僧問洞山。寒暑到來。如何回避。山云。何不向
0040a21: 無寒暑處回避。僧云。如何是無寒暑處。山云。寒時寒
0040a22: 殺闍黎。熱時熱殺闍黎。師云。洞山門下。正偏五位。回
0040a23: 互旁通。正位雖正偏。偏位雖偏正。畢竟如何是
0040a24: 無寒暑處。喝一喝云。莫瞌睡。
0040b01: 上堂。是目前機。非目前法。有時放兩拋三。有時斬釘
0040b02: 截鐵。只如古人道。登於九仞之上。吾亦與之俱。困於
0040b03: 九淵之下。吾亦與之俱。明什麼邊事。良久云。不惟荒
0040b04: 草裏。又更入深村。
0040b05: 謝後堂首座上堂。舉趙州會下。二僧相推。不肯作第
0040b06: 一座。院主白州。州云。總教伊作第二座。主云。教誰作
0040b07: 第一座。州云。裝香著。院主裝香了。州云。戒香定香慧
0040b08: 香。師云。趙州老人尋常道。諸方難見易識。我者裏易
0040b09: 見難識。點檢將來。也是和麩糶麵。當時待他道裝香
0040b10: 著。只向他道。正是第二座。還有不甘底麼。
0040b11: 青苗上堂。舉東山和尚云。山前一片閑田地。叉手叮
0040b12: 嚀問祖翁。幾度賣來還自買。為憐松竹引清風。靈源
0040b13: 和尚。下箇註云。理得山前地。安閑即祖翁。乾坤無
0040b14: 外界。松竹有清風。師云。二大老。只知松竹清風之樂。
0040b15: 而不知稼穡之艱難。山僧效顰去也。人人有一坐具
0040b16: 地。占斷猶來自祖翁。四界打量量不盡。及時耕種待
0040b17: 秋風。
0040b18: 上堂。峭峻門庭。平白道路。擔板睦州。面壁魯祖。不問
0040b19: 南來北來。東去西去。須信長年不出戶。
0040b20: 上堂。纔有是非。紛然失心。汝等諸人。開眼則心念紛
0040b21: 飛。閉眼則夢魂擾擾。且如何免得。良久云。無端無端。
0040b22: 上堂。坐在千聖頂頭行。在三途底裏。不涉萬緣。不守
0040b23: 自己已。直饒與麼不與麼。猶是玄沙道底。
0040b24: 上堂。舉王常侍訪臨濟。同至僧堂前。常侍云。者一堂
0040c01: 僧。還看經麼。濟云。不看經。侍云。還坐禪麼。濟云。不坐
0040c02: 禪。常侍云。畢竟教伊作什麼。濟云。總教伊成佛作祖。
0040c03: 侍云。金屑雖貴。落眼成翳。濟云。將謂是箇俗漢。師云。
0040c04: 門內有君子。門外君子至。常侍現宰官身。與臨濟激
0040c05: 揚此事即不無。點檢將來。猶欠一著。且道在常侍分
0040c06: 上。臨濟分上。具眼者。試點檢看。
0040c07: 上堂。摩竭掩室。分明戴角擎頭。毗耶杜詞。豈是卷旗
0040c08: 陣。清機歷掌。明鏡當臺。一句作麼生。赤踏霜雪。
0040c09: 方知徹骨寒。
0040c10: 上堂。袖頭打領。腋下剜襟。皆是尋常裁剪。只如放下
0040c11: 剪刀曲尺。又向甚處摸索。良久云。南山雲起北山雲。
0040c12: 上堂。昨夜冷泉亭。會前後諸亭來謁見。山堂以風和
0040c13: 日暖。跨東西。昇南北峰。觀海門之潮。掬西湖之月。
0040c14: 忽聽三更三點。不覺而散。為甚如此。而更相
0040c15: 涉。不爾依位住。
0040c16: 上堂。舉東山演祖。一日上堂。作手勢云。弄弄。是
0040c17: 什麼。自云。雷乃發聲。師云。東山恁麼道。也是春行夏
0040c18: 令。
0040c19: 佛涅槃上堂。若以色見我。以音聲求我。是人行邪道。
0040c20: 末後以手摩。告眾云。汝善觀吾紫磨金色之身。今
0040c21: 日即有。明日即無。者老子。兩處露影。一處橫身。且道
0040c22: 前頭底是。後頭底是。
0040c23: 上堂。春山青春水綠。獨立危亭看不足。李花白桃花
0040c24: 紅。一色同中又不同。知音惟有寒山子。拊掌歌笑臨
0041a01: 春風。
0041a02: 上堂。閏二月十有五。靈山有語今分付。心洞十方。通
0041a03: 今貫古。途路未歸人。朝朝復暮暮。不醉桃花村。定入
0041a04: 杏花塢。何如相喚復相呼。飛來峰下喫茶去。
0041a05: 上堂。舉大愚和尚云。大家相聚喫莖虀。喚作莖虀。入
0041a06: 地獄如箭射。師云。既是喫莖虀。為什麼。不喚作一莖
0041a07: 虀。這裏東咬西嚼。忽然咬著。入地獄如箭射。
0041a08: 上堂。大眾。堂堂相貌。鼻直眼橫。喚什麼。作無形段金
0041a09: 剛大士。飢渴飲。困臥行。又喚什麼。作無位真人。
0041a10: 眾中有箇出來道。長老且莫放憨。只向道。明日不得
0041a11: 普請。
0041a12: 上堂。不貪香餌味。可謂碧潭龍。舉拂子云。莫有躍浪
0041a13: 衝波。呈頭角底麼。
0041a14: 上堂。舉大通智勝佛。十劫坐道場。佛法不現前。不得
0041a15: 成佛道。師頌云。修行作佛人無數。目無非是亂花。
0041a16: 十劫坐來還。不圖打草要驚蛇。
0041a17: 上堂。恁麼恁麼。鼻直眼橫。不恁麼不恁麼。三頭八臂。
0041a18: 恁麼也得。不恁麼也得。鈍鳥蘆。困魚止濼。恁麼也
0041a19: 不得。不恁麼也不得。若教頻下淚。滄海也須乾。
0041a20: 上堂。拈拄杖示眾云。靈山布一箇漫天網子。道得道
0041a21: 不得。總在這裏。只如羅籠不住。呼喚不回底。又作麼
0041a22: 生。卓一下云。一網打就。
0041a23: 上堂。重關未闢。百匝千重。萬戶俱開。七穿八穴。只如
0041a24: 萬戶未開時如何。良久云。將謂山河俱隔礙。往來只
0041b01: 在一微塵。
0041b02: 因雪上堂。六載青山。少林半夜。住明白裏。不在明白
0041b03: 裏。示一色邊。不滯一色邊。塞壑填溝。普天匝地。只如
0041b04: 片片不落別處。龐翁便掌。又作麼生。夜深各自知寒
0041b05: 冷。莫待齊腰三尺深。
0041b06: 上堂。舉溈山侍立百丈。夜深。丈云。看爐中。有火也無。
0041b07: 溈山云。無。百丈自去。深深撥得少火。夾起云。你道無。
0041b08: 者箇。次日遊山次。丈云。將得火來麼。山云。將得來。
0041b09: 遂拾一枝柴。吹兩吹。度與百丈。丈云。如虫禦木。師云。
0041b10: 溈山老人。自別靈山之後。三為國王。打失話頭了也。
0041b11: 向者裏。錯認定盤星。轉見沒交涉。今日開爐。火種
0041b12: 有無。不免自家點檢。遂舉拂子吹云。偶爾成文時節
0041b13: 至。且非依樣葫蘆。
0041b14: 謝後堂并化主上堂。分第二座於兜率內宮。公案見
0041b15: 在。取一於香積世界。清規宛然。眾目所觀。若為
0041b16: 證據。良久云。月色靜中見。泉聲幽處聞。
0041b17: 上堂。一非一。二非二。仰面不見天。低頭不見地。恁麼
0041b18: 說話。淈中有些分曉。一即一。二即二。仰面見青天。
0041b19: 低頭亦見地。恁麼說話。分曉中有些淈。大眾且道。
0041b20: 淈底是。分曉底是。良久云。歸上科。
0041b21: 淳祐十年。六月廿一日。在寺受徑山請。捧
0041b22: 黃。謝
0041b23: 恩畢。上堂云。旃檀林裏老檀樹。飽閱風霜不記春。自
0041b24: 謂摧頹已巳無用。又霑雨露一番新。
0041c01: 辭眾上堂。緣會此山。前後七載。荷諸道舊。相共扶持。
0041c02: 粗成保社。會聚巾。實倍於前。如幻機緣。幸成于後。
0041c03: 雲樓峭峙。月殿岧。二塔鼎新。五亭復舊。藏典缺而
0041c04: 再備。像設壞而重新。是皆有所自來。山懷豈忘知感。
0041c05: 自愧老不知止。復有雙徑之行。不容回互者。
0041c06: 天子之命也。今則庚暑正熾。專使促行。不免與合山
0041c07: 尊眾。湖海禪流。暫爾相別。各宜護持。初無離合之殊。
0041c08: 豈有去來之相。復云。雲樓月殿璃地。無住無依一
0041c09: 片心。莫謂相逢又相別。他年再見只如今。
0041c10: 臨安府徑山興聖萬壽禪寺語錄
0041c11: 侍者　永珍　祖森　等編
0041c12: 入院。據方丈。與麼來者。以左手拍禪床云。過者邊立。
0041c13: 不與麼來者。以右手拍禪床云。過者邊立。與麼不與
0041c14: 麼。又作麼生。花須連夜發。莫待曉風吹。
0041c15: 陞座。拈香。祝
0041c16: 聖罷。遂就座。僧問。書來自九重天。象駕崢嶸別冷
0041c17: 泉。雙徑雲俱改觀。請師一句祝堯年。正與麼時。願
0041c18: 聞法要。師云。帝與九齡夢。嵩呼萬歲聲。進云。記得僧
0041c19: 問百丈。如何是奇特事。丈云。獨坐大雄峰。此意如何。
0041c20: 師云。誰敢額。進云。者僧便禮拜。又作麼生。師云。也
0041c21: 好膽大。進云。百丈便打。此僧還甘也無。師云。放過不
0041c22: 可。進云。古人且置。今日若有人。問如何是奇特事。和
0041c23: 尚作麼生對。師云。你莫要捋虎鬚麼。僧禮拜。師云。放
0041c24: 你三十棒。師乃舉拂子。示眾云。我此法印。為欲利益
0042a01: 世間故說。山僧行五十年。住持三十載。未動著。
0042a02: 今日既到凌霄頂。雙徑禪林。與諸人把手同歸。正
0042a03: 在此日。以拂子擊禪床云。諸人如是見。如是知。如是
0042a04: 信解。如是護持。則山僧入院。一場佛事。功不浪施。堪
0042a05: 報不報之恩。以助無為之化。又擊拂子云。且置是事。
0042a06: 復舉。佛照和尚。住此山日。　孝宗皇帝詔問。世尊入
0042a07: 山。修道。六年而成。所成者何事。佛照奏云。將為陛下
0042a08: 忘。師云。　孝宗倒腹傾腸。金湯佛氏。佛照抱頭撮
0042a09: 。覿面當機。則不無。畢竟所成者何事。從前汗馬無
0042a10: 人識。只要重論代功。
0042a11: 上堂。召大眾云。山僧自靈隱來登此山。得與諸人相
0042a12: 見。一無所有。只提得一瓶東西水。數片南北山雲。
0042a13: 今日拈來。平等供養。或有箇道。甚處青山無此物。何
0042a14: 須特地當人情。只向道。莫輕微。久立。
0042a15: 上堂。我有一語。在在處處。提起分開。放下聚。兩手
0042a16: 持來。一手分付。江西曾有言。拍禪床云。以此箇為主。
0042a17: 上堂。舉馬祖。一日令智藏。馳書上徑山。山接書開見。
0042a18: 一圓相。乃於中下一點。封回。國師聞得乃云。欽師猶
0042a19: 被馬師惑。後來雪竇云。雪竇見處。也要諸人共知。祇
0042a20: 者馬師。當時出。早自惑也。師云。江西清平世界。輕
0042a21: 動干戈。徑山。行陣久經。不勞餘力。南陽。忍俊不禁。也
0042a22: 入一分。雪竇。一代拈提宗師。到者裏。作初行時
0042a23: 語。也是杭州紙貴。
0042a24: 謝兩班上堂。觀音大士。一身有八萬四千。母陀羅臂。
0042b01: 美則美矣。若做箇偏衫子。向甚處著許多袖口。爭似
0042b02: 徑山自有眾務。各出隻手。自然無事不辦。雖然富嫌
0042b03: 千口少。
0042b04: 謝監上堂。八月初一。好箇消息。積雨報初晴。新
0042b05: 生八極。禾稻滿田疇。催人早拾。一顆顆一粒粒。宜
0042b06: 愛惜。莫教遍地成狼籍。直待去年今年。官租私租。一
0042b07: 時還畢。不妨一飽忘百飢。鼓腹謳歌度殘日。且道歌
0042b08: 作麼生謳。快活快活。
0042b09: 山鄉歸上堂。一月相拋不出門。幾經花縣幾村。桑
0042b10: 麻影裏炊香早。松竹陰中笑語溫。幽磬朝離迎白日。
0042b11: 鍾晚泊送黃昏。捲旗陣歸來也。誰是知恩與報
0042b12: 恩。
0042b13: 上堂。十月十有五。敗葉堆雲。寒風推戶。明下東司
0042b14: 頭。東行西行。總是提持處。參玄人須記取。古人有言
0042b15: 兮。百歲光陰。切莫度。
0042b16: 浴佛上堂。黃面老爺。自法界藏身。流出正體智。從正
0042b17: 體智。流出後得智。從後得智。流出大悲心。上從兜率
0042b18: 下降閻浮。如河如漢。如山如丘。入生死海。逆生死流。
0042b19: 以法為城。以慈為舟。惺惺寂寂。優優悠悠。半合半開。
0042b20: 雙放雙。被人喚作麻三斤。乾屎橛。西天老比丘。或
0042b21: 折他殿宇。或一棒打殺。可謂恩大難酬。多事皆因強
0042b22: 出頭。今日誕辰。不肖孫。間說偈言。空手把鋤頭。步行
0042b23: 騎水牛。人從橋上過。橋流水不流。動地清風來未休。
0042b24: 咄。下座佛殿別聽因由。
0042c01: 端午上堂。月五日亦五。那堪時正午。採藥藥最靈。問
0042c02: 疾疾即愈。因思七佛師。曾被善財。信手拈來。瞞瞞
0042c03: 盰盰。隨手發去。莽莽鹵鹵。何如審察色。細切濃煎。
0042c04: 使其一服。通身冷汗如雨。自然佛病祖病法身病。眾
0042c05: 生顛倒病。都無棲泊處。不然。被李胡子張道婆。土
0042c06: 書符。未免欺汝。山僧別有一方。普施大眾。令一箇箇。
0042c07: 安樂而去。卓拄杖一下。咄。
0042c08: 舉乾峰示眾云。舉一不得舉二。放過一著。落在第二。
0042c09: 雲門出眾云。昨日有人。從天台來。往徑山去。師云。
0042c10: 乾峰舉話。雲門著語。不是覿面之機。亦非隔身之句。
0042c11: 檢點將來。只解同生。不能同死。千載之下。莫有同生
0042c12: 同死底麼。試出頭看。
0042c13: 啟建天基節上堂。時拜左右相賢明宰輔聖明君。好
0042c14: 語山中喜得聞。願飲淳風餐至化。五香敬作一爐焚。
0042c15: 元正上堂。拈拄杖云。拄杖子我且問你。如何是新年
0042c16: 頭佛法。卓拄杖一下。此外別有奇特事也無。卓一下。
0042c17: 春煦發生無硬地。假饒鐵樹也開花。又卓一下。
0042c18: 滿散聖節。清淨慈門剎塵數。共生如來一妙相。以大
0042c19: 願力出世間。示梵玉身宣正法。三十六旬有六日。惟
0042c20: 有此日最吉祥。稽首慇懃一瓣香。萬歲千秋為壽考。
0042c21: 掩室和尚忌燒香。聞名於紫雲之前。渾家富貴。識面
0042c22: 於甌峰之後。徹骨貧窮。只知驅耕奪飢。未許移換
0042c23: 。一回飲水。積恨填。如斯漏洩家私。何啻減師半
0042c24: 德。便插香。
0043a01: 上堂。三十年來尋客。甚生氣宇。幾回葉落又抽枝。
0043a02: 訝郎當漢。自從一見桃花後。作麼生。直至如今更不
0043a03: 疑。可惜坐在者裏。我此一會七百餘眾。心憤憤口悱
0043a04: 悱。還有見此不平者麼。拍禪床一下云。各自頂省看。
0043a05: 御書傳衣石谿四大字至。上堂。　宸奎飛下九重天。
0043a06: 鳳舞鸞翔墨色鮮。水石山雲最佳處。慇懃一炷玉爐
0043a07: 。
0043a08: 上堂。祖師道。山上有鯉魚。井底有蓬塵。須信千年桃
0043a09: 李核。依然仁是舊時仁。拂子云。大眾何似生。便下
0043a10: 座。
0043a11: 上堂。舉拂子云。敲空作響。以拂子擊空云。阿爺爺。阿
0043a12: 爺爺。擊木無聲。又擊禪床云。喚什麼作聲。便恁麼去。
0043a13: 猶較生公半月程。
0043a14: 明堂大禮。天使降香祈晴。陞座。祝香。所冀明堂大禮
0043a15: 天色晴霽者。伏願。性空智日。佼舜日以長明。覺地慈
0043a16: 風。仰　皇風而永扇。乃就座。有僧出問。諸佛說不到
0043a17: 處說一句。句句朝宗。諸佛行不到處行一步。步步踏
0043a18: 著。且如何是諸佛說不到處底一句。師云。文彩已巳彰。
0043a19: 進云。如何是諸佛行不到處底一步。師云。清風匝地。
0043a20: 進云。記得僧問福昌和尚。金烏未出時如何。昌云。眾
0043a21: 人皆仰望。其意如何。師云。好箇話頭。進云。出後如何。
0043a22: 福昌云。萬國盡觀光。又作麼生。師云。公案見在。進云。
0043a23: 正恁麼時。如何祝贊。師云。願將清淨教。長奉聖明君。
0043a24: 僧禮拜。師乃云。舉花微笑。單傳見性之宗。面壁忘言。
0043b01: 直指安心之要。當機分付。豈涉思惟。覿面承當。不容
0043b02: 擬議。是以一人應運。千佛同源。如優曇花。時一出現。
0043b03: 塵塵顯瑞。剎剎斂歛氛。譬如東方日輪騰空。清淨光明。
0043b04: 無幽不燭。凡在區宇。悉荷照臨。皆由一念感通。自然
0043b05: 萬善同會。正當恁麼時如何。舉目碧空淨如洗。金烏
0043b06: 飛上玉欄干。有一頌。　尊臨四海聖明君。步步毗
0043b07: 盧頂上行。自己法身只者是。巍然千古振佳聲。
0043b08: 上堂。入理深談。古人說了也。門庭施設。古人用了也。
0043b09: 鳥道玄路。古人行了也。針筒線袋。古人棄了也。且道
0043b10: 今日又作麼生。釣竿斫盡重栽竹。但得金鱗心便休。
0043b11: 上堂。佛法世法。拈向一邊。祖意教意。靠在一壁。只如
0043b12: 久雨不晴。畢竟衲僧皮革。向甚處晒眼。以拂子指云。
0043b13: 嗚那裏。
0043b14: 結制上堂。五峰對峙。雙徑迂盤。去王舍城。甫近百里。
0043b15: 有大藂林。海上第一。水雲萬指。走使千人。以寶祐改
0043b16: 元。四月既望。遵靈山舊典。同此安居。息念熏修。克期
0043b17: 取證。眾中忽有箇不墮眾數底。出來撫掌呵呵大笑。
0043b18: 又且如何理論。喝一喝。只恐不是玉。是玉也大奇。
0043b19: 中夏上堂。大眾。九十日克期取證。今已巳中夏。前四十
0043b20: 五日。昨日已巳去。後四十五日。今日方來。諸兄弟。於其
0043b21: 間。所修所證。所得所悟底。是有是無。是正因是邪解。
0043b22: 出來併咽喉唇吻。道一句。離見聞覺知。發一機。
0043b23: 道一句。使天回地轉。發一機。使鬼哭神號。山僧要知。
0043b24: 免得背地裏埋冤。有一夏空過之嘆。良久云。有麼。不
0043c01: 許夜行。投明須到。
0043c02: 上堂。舉崔相國。問國一祖師云。某甲欲出家參禪。得
0043c03: 否。祖師云。出家乃大丈夫事。非將相之所能為。師云。
0043c04: 發千鈞之弩。用七札之箭。國一祖師。又似倚勢欺人。
0043c05: 猶幸崔相國。度量洪。談笑自若。後二百年。石門舉
0043c06: 似李都尉。尉不覺中此毒。乃作頌曰。參禪須是鐵漢。
0043c07: 著手心頭便判。直趣無上菩提。一切是非莫管。徑山
0043c08: 今日不免土上加泥去也。自家冷暖自家知。莫管他
0043c09: 人是與非。說未到時行得到。無端辜負兩莖眉。
0043c10: 上堂。舉密庵和尚示眾。拈拄杖云。迷時只迷者箇。卓
0043c11: 一下。悟時只悟者箇。迷悟兩忘。糞掃堆頭。重添。
0043c12: 師云。密菴老人。年老心孤。不覺泥裏水裏。引得後代
0043c13: 兒孫。說迷說悟。末後雖然救得一半。猶在門外。
0043c14: 上堂。涅槃心。差別智。一非一。二非二。自古諸上賢。曾
0043c15: 未達斯理。舉拂子云。直饒恁麼會得。也是烏龜行陸
0043c16: 地。擊禪床。下座。
0043c17: 上堂。然燈之前。六六三十六。然燈之後。九九八十一。
0043c18: 數目甚分明。因甚數不出。數得出。弄到彌勒下生。依
0043c19: 舊杳無消息。遂舉拂子云。者箇。
0043c20: 水鄉歸上堂。溪山送別出門日。雲水相迎得路時。七
0043c21: 佛軌儀持去。滿船載得月明歸。
0043c22: 上堂。車轔轔馬蕭蕭。行人弓箭各在腰。正與麼。龍驤
0043c23: 虎踞。霧擁雲屯。選甚偃月長蛇。管取百戰百勝。安南
0043c24: 拱手。塞北歸降。且如何。說箇功成賞一句。清風生
0044a01: 五竺。杲日麗真丹。
0044a02: 日本僧。馳本國丞相問道書至。上堂。五髻峰頭望海
0044a03: 東。煙重重又水重重。同人相見論心事。又得西來一
0044a04: 信通。且道西來意。作麼生通。拈拄杖。卓一下。
0044a05: 上堂。舉南陽國師。三喚侍者。侍者三應。師云。有是父
0044a06: 有是子。國師云。將謂吾辜負汝。是汝辜負吾。師云。
0044a07: 如在靈山。親聞此語。雪竇云。國師三喚。點即不到。師
0044a08: 云。雲生嶺上。侍者三應。到即不點。師云。月轉波心。將
0044a09: 謂吾辜負汝。是汝辜負吾。謾雪竇一點不得。師云。
0044a10: 試道看。雲門云。作麼生是國師辜負侍者處。會得也
0044a11: 是無端。師云。結舌有分。雪竇云。元來不會。師云。來也
0044a12: 來也。門云。作麼生是侍者辜負國師處。粉骨碎身未
0044a13: 足酬。師云。又與麼去。雪竇云。無端無端。師云。步步追
0044a14: 隨。投子云。抑逼人作麼。師云。低聲低聲。雪竇云。垛根
0044a15: 漢。師云。看下。興化云。一盲引眾盲。師云。以己已妨人。
0044a16: 雪竇云。端的瞎。師云。利動君子。法眼云。且去別時來。
0044a17: 師云。敗也敗也。雪竇云。瞞我不得。師云。被瞞了也。玄
0044a18: 沙云。是侍者會。師云。那裏是會處。雪竇云。停囚長
0044a19: 智。師云。隨邪逐惡。趙州云。如人暗中書字。字雖不成。
0044a20: 文彩已巳彰。師云。路轉深村。雪竇便喝。師云。好一喝。有
0044a21: 人問雪竇。雪竇便打。師云。猶較些子。復云。山遙海闊。
0044a22: 月白風清。一曲沒絃琴。幾人相共賞。山僧把不定。山
0044a23: 邊水際打一遭。滿眼滿耳。總是希聲。要窮端的麼。年
0044a24: 老心孤德不孤。平常三諾對三呼。聲前將謂吾辜汝。
0044b01: 句後那知汝負吾。會也無。斯文不在者之乎。
0044b02: 佛海禪師號至。謝
0044b03: 恩上堂。祝
0044b04: 聖罷乃云。道出常情。禪超數量。禪超數量。作麼生參。
0044b05: 道出常情。作麼生學。語默不及處。文彩未彰時。便領
0044b06: 略得去。如天普。似地普擎。如雨露之滋霑。如日月
0044b07: 之照燭。九州四海。悉稟威靈。草木虫魚。咸承恩力。臣
0044b08: 僧生緣西蜀。學慕南宗。八十年渴飲飢。一萬里瞻
0044b09: 風撥草。濫叨巨剎。皆荷　國恩。自惟林間枯槁之餘。
0044b10: 獲被　天上徽猷之號。如斯際遇。實謂希逢。只如知
0044b11: 恩報恩一句。又作麼生道。天高群象正。海闊百川朝。
0044b12: 復舉　太宗皇帝。因僧朝見。僧云。陛下還記得麼。帝
0044b13: 曰。甚處相見。僧云。靈山一別。直至如今。帝曰。以何為
0044b14: 驗。僧默然。輒伸一頌。靈山一別二千年　聖世重逢
0044b15: 豈偶然。細掬清泉揩老眼。豁開雲霧見青天。
0044b16: 上堂。寶出匣。孰敢當鋒。聖箭離弦。誰堪嚙鏃。機先
0044b17: 坐斷。不妨水滴生。句下承當。未免飛火亂。以平
0044b18: 報不平者。豈無一箇半箇。以不平報不平者。直是罕
0044b19: 逢。撫禪床云。幾擬黃金鑄子期。
0044b20: 上堂。明頭來。咄。暗頭來。咄。四方八面來。咄咄咄。總不
0044b21: 與麼來時如何。頭枕天台。踏南嶽。
0044b22: 上堂。雲漫漫。水漫漫。往來一致。高下同觀。炊無米。
0044b23: 飽不來人。甚易。喫粥了也。洗盂去。還難。難難。冬不
0044b24: 寒臘後看。
0044c01: 
0044c02: 石溪和尚語錄卷上
