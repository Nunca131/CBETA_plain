0259a01: 大明三藏法數卷第二十一　　　　碣三
0259a02: 上天竺前住持沙門一如等奉　集註
0259a03: 六觸生愛出阿毘達磨發智論觸即觸亦對也。【一眼
0259a04: 觸生愛】謂眼能觸對一切世間所有青黃
0259a05: 赤白等種種之色貪愛不捨是名眼觸生
0259a06: 愛。【二耳觸生愛】謂耳能觸對一切世間所
0259a07: 有絲竹歌詠等種種之聲貪愛不捨是名
0259a08: 耳觸生愛。【三鼻觸生愛】謂鼻能觸對一切
0259a09: 世間所有栴檀沉水等種種之香貪愛不
0259a10: 捨是名鼻觸生愛。【四舌觸生愛】謂舌能觸
0259b01: 對一切世間所有珍羞美饌等種種之味
0259b02: 貪愛不捨是名舌觸生愛。【五身觸生愛】謂
0259b03: 身能觸對男女身分柔細滑及世間所
0259b04: 有種種上妙衣服等貪愛不捨是名身觸
0259b05: 生愛。【六意觸生愛】謂意能觸對一切世間
0259b06: 所有色聲香味觸等種種之法貪愛不捨
0259b07: 是名意觸生愛。
0259b08: 六垢法出華嚴孔目并顯宗論垢穢也謂此六法皆能
0259b09: 穢污真心故名為垢。【一誑】誑虛妄也謂以
0259b10: 不實之言欺己巳欺人也。【二】也謂以
0260a01: 巧言取於人使其親厚於己已也。【三憍】憍
0260a02: 慢也謂重己巳輕人而無謙讓之德也。【四惱】
0260a03: 惱侵撓也謂其無利樂之行常懷侵撓之
0260a04: 心使人不安其所也。【五恨】恨怨恨也謂有
0260a05: 一言忤意即起瞋忿之心常懷怨恨也。【六
0260a06: 害】害傷害也謂無慈憫之心而行毒之
0260a07: 行傷害於物也。
0260a08: 六漏出大乘阿毘達磨雜集論漏即失也落也謂因煩惱
0260a09: 惑業漏落三界生死也三界者欲界色界無色界也。【一
0260a10: 漏自性】謂六根對於六塵而起貪瞋癡等
0260b01: 煩惱諸惑由惑造業遂招三界生死是則
0260b02: 惑自性業為有漏之因是名漏自性六根者眼
0260b03: 根耳根鼻根舌根身根意根也六塵者色塵聲塵香塵味塵觸塵法塵也。【二漏
0260b04: 相屬】謂有漏之法屬心心所及眼等諸根
0260b05: 相應而有是名漏相屬心心所者心即第六識心心所即受想行
0260b06: 也。【三漏所縛】謂有漏善法相續不斷招後
0260b07: 世生是名漏所縛有漏善法即天人所修五戒十善等法也。【四
0260b08: 漏所隨】謂如在欲界天人生死中亦為餘
0260b09: 界諸有漏法之所隨逐是名漏所隨餘界者即
0260b10: 十界中修羅界餓鬼界畜生界地獄界也。【五漏隨順】謂雖為有
0261a01: 漏煩惱所隨然能順於正道擇對治建
0261a02: 立無漏是名漏隨順無漏者謂不漏落三界生死也。【六漏
0261a03: 種類】謂阿羅漢現世惑業雖已斷盡尚餘
0261a04: 有漏五蘊之身亦由前世煩惱所起是名
0261a05: 漏種類梵語阿羅漢華言無學五蘊者色蘊受蘊想蘊行蘊識蘊也。
0261a06: 依正無礙六句出華嚴經依謂依報即世間國
0261a07: 土也為身所依故名依報正謂正報即五
0261a08: 陰身也正由業力感報此身故名正報既
0261a09: 有能依之身即有所依之土故國土亦名
0261a10: 報也六道眾生因有漏業而感生死之身
0261b01: 即依穢惡國土而住諸佛菩薩因無漏清
0261b02: 淨業而感法性之身即依清淨國土而住
0261b03: 今云依正無礙者蓋言諸佛居常寂光土
0261b04: 而於果後示現下三國土及九界身化諸
0261b05: 眾生以不思議神通之力或身中現土土
0261b06: 中現身身土圓融變現自在故名依正無
0261b07: 礙五陰者色陰受陰想陰行陰識陰也六道者天道人道修羅道餓鬼道畜生道
0261b08: 地獄道也有漏業者謂六道眾生由所作業漏落生死也無漏業者謂二乘菩薩由
0261b09: 修戒定慧清淨之業不漏落生死也常寂光土者常即法身寂即解脫光即般若也
0261b10: 下三國土者同居土方便上實報土以對上常寂光土故云下也九界者菩薩界緣
0262a01: 覺界聲聞界天界人界阿修羅界餓鬼界畜生界地獄界也。【一依內現
0262a02: 依】依內現依者謂於一國土復現一切國
0262a03: 土也如成就品偈云一一塵中難思剎隨
0262a04: 眾生心普現前一切剎海靡不周如是方
0262a05: 便無差別是也剎梵語具云剎摩華言土田今略言剎即國土也。
0262a06: 【二正內現正】正內現正者謂於一身中復
0262a07: 現一切身也如僧祇品偈云於一細毛
0262a08: 端處有不可說諸普賢如一毛端一切爾
0262a09: 如是乃至法界是也。【三正內現依】正內
0262a10: 現依者謂於一身中復現一切國土也如
0262b01: 經偈云於一微細毛孔中不可說剎次第
0262b02: 入毛孔能受彼諸剎諸剎不能毛孔是
0262b03: 也。【四依內現正】依內現正者謂於一切國
0262b04: 土復現一切身也如現相品偈云一切剎
0262b05: 土微塵數常現身雲悉充滿普為眾生放
0262b06: 大光各雨法雨稱其心是也。【五依內現依
0262b07: 正】依內現依正者謂於國土微塵中現無
0262b08: 數佛身復現一切佛剎如現相品偈云一
0262b09: 一塵中無量身復現種種莊嚴剎是也。【六
0262b10: 正中現正依】正中現正依者謂於自身中
0263a01: 即現諸佛之身復現諸佛國土如成就品
0263a02: 偈云一切剎土入我身所住諸佛亦復然
0263a03: 汝應觀我諸毛孔我今示汝佛境界是也
0263a04: 所住諸佛即現正也示佛境界即現依也。
0263a05: 六種震動出華嚴經六種震動者動起涌三種
0263a06: 是形震吼擊三種是聲於形聲中各舉一
0263a07: 種故言震動六種中復各有三相遂成十
0263a08: 八種震動之相也。【一動】動者搖颺不安之
0263a09: 謂動有三相一方獨動名動四方俱動名
0263a10: 動八方齊動名普動。【二起】起者自下
0263b01: 漸高之謂起有三相一方獨起名起四方
0263b02: 俱起名起八方齊起名普起。【三涌】涌
0263b03: 者忽然騰舉之謂涌有三相一方獨涌名
0263b04: 涌四方俱涌名涌八方齊涌名普涌。
0263b05: 【四震】震者隱隱出聲之謂震有三相一方
0263b06: 獨震名震四方俱震名震八方齊震名
0263b07: 普震。【五吼】吼者雄聲猛烈之謂吼有三
0263b08: 相一方獨吼名吼四方俱吼名吼八方
0263b09: 齊吼名普吼。【六擊】擊者砰磕發響之謂
0263b10: 擊有三相一方獨擊名擊四方俱擊名
0264a01: 擊八方齊擊名普擊砰披萌切磕克合切水激石曰砰石
0264a02: 相築曰磕。
0264a03: 六種動相出大乘同性經并大智度論相即涌沒之相涌
0264a04: 謂涌起沒謂隱沒也以東西南北中邊互
0264a05: 而言之故有六種焉亦名六種震動。【一東
0264a06: 涌】謂於世界東方而涌也。【二西沒】謂於世
0264a07: 界西方而沒也。【三南涌】謂於世界南方而
0264a08: 涌也。【四北沒】謂於世界北方而沒也。【五中
0264a09: 涌】謂於世界中間而涌也。【六邊沒】謂於世
0264a10: 界邊際而沒也。
0264b01: 六根出首楞嚴經根即能生之義謂六根能生六識
0264b02: 故名六根。【一眼根】謂眼能於色境盡見諸
0264b03: 色瑜伽論云能觀眾色是也。【二耳根】謂耳
0264b04: 能聞眾聲瑜伽論云數由此故聲至能
0264b05: 聞是也。【三鼻根】謂鼻能聞香氣瑜伽論
0264b06: 云數由此故能於香是也。【四舌根】謂舌
0264b07: 能於食味瑜伽論云能眾味數發言
0264b08: 論是也。【五身根】謂身為諸根之所依止瑜
0264b09: 伽論云諸根積聚是也。【六意根】謂意於五
0264b10: 塵境界若好若惡悉能分別也五塵者色塵聲塵香
0265a01: 塵味塵觸塵也。
0265a02: 六根功德出首楞嚴經六根功德者六根所具之
0265a03: 功德也而此功德雖具於六根之內而涉
0265a04: 乎世界而成故有一千二百之數量所謂
0265a05: 世為遷流界為方位三世四方宛轉十二
0265a06: 流變三疊一十百千是也三世者過去現在未來也四方
0265a07: 者東西南北也宛轉十二者以四方涉三世三世涉四方而成十二也流變三疊一
0265a08: 十百千者乃以三世遷流變易之數而成三疊也初從三世涉於四方疊成十二之
0265a09: 數一疊也又以此十二之數變一為十則疊成一百二十二疊也復以此一百二十
0265a10: 之數變十為百則疊成一千二百三疊也故云流變三疊一十百千也以此
0265b01: 方世一千二百之數而成乎六根功德者
0265b02: 蓋由眾生六根織妄相成世界相涉而所
0265b03: 緣境量不出三世四方故也然此六根功
0265b04: 德以體具言之則各有一千二百以了別
0265b05: 功用言之則優劣全不同是故眼鼻身
0265b06: 三根惟有八百功德耳舌意三根則具有
0265b07: 一千二百也織妄者根塵相織妄有諸相也。【一眼根八百功
0265b08: 德】謂眾生一身方位具前後左右四方若
0265b09: 以一千二百功德定其數量則四方各具
0265b10: 三百之數共成一千二百今眼根惟八百
0266a01: 者以眼但能見前方三百左右各二百五
0266a02: 十共成八百之數也所謂三分言功一分
0266a03: 無德故知眼根惟八百功德。【二耳根千二
0266a04: 百功德】謂耳能周隨彼聲之動處雖則
0266a05: 有近有遠耳若靜則十方無遺故知耳
0266a06: 根圓滿一千二百功德。【三鼻根八百功德】
0266a07: 謂鼻能聞通出入息息出則能取香息
0266a08: 入則能聞香出入之中無能故曰而闕中
0266a09: 交所謂三分言功而中交一分之德故
0266a10: 知鼻根惟八百功德。【四舌根千二百功德】
0266b01: 謂舌能宣揚世間出世間一切諸法言說
0266b02: 雖有限量其理則無窮盡此怚論其言說
0266b03: 不論嘗味以其嘗味之功劣言說之德勝
0266b04: 故知舌根圓滿一千二百功德。【五身根八
0266b05: 百功德】謂身能覺觸了知逆順苦樂之境
0266b06: 以其與物合時則有知覺與物相離則不
0266b07: 知覺所謂三分言功一分無德故知身根
0266b08: 惟八百功德。【六意根千二百功德】謂意根
0266b09: 靜默一切世間法出世間法無不包容故
0266b10: 知意根圓滿一千二百功德世間法即人天所修之法
0267a01: 出世間法即三乘人所脩之法。
0267a02: 六根互用出楞嚴經六根互用者謂眼等六根更
0267a03: 互而有其用也如涅槃經云如來一根則
0267a04: 能見色聞聲香別味覺觸知法一根既
0267a05: 爾餘根亦然此真六根互用也若據法華
0267a06: 經法師功德品中所明謂人以持經力故
0267a07: 得勝根用雖未入初地亦能一根具五根
0267a08: 用此相似六根互用也若此言阿那律陀
0267a09: 無目而見等為六根互用者經云不由前
0267a10: 塵所起知見明不循根寄根明發由是六
0267b01: 根互相為用是也明不循根者謂真妙覺明不循根境即不逐緣
0267b02: 生不因境起了然自覺也寄根明發者謂真妙覺明不依根塵而始顯發特寄於根
0267b03: 塵而顯發耳由此寄故互相為用也。【一阿那律陀無目而見】
0267b04: 梵語阿那律陀華言如意謂其於過去世
0267b05: 以一食施辟支佛感九十一劫受如意樂增
0267b06: 一阿含經云佛在給孤獨園為眾說法那
0267b07: 律於中眠睡佛以偈呵曰咄咄何為睡螺
0267b08: 螄蚌蛤類一睡一千年不聞佛名字那律
0267b09: 聞已己達曉不眠遂失眼根獲天眼通觀三
0267b10: 千世界猶如掌果故云無目而見辟支梵語具云
0268a01: 辟支迦羅華言緣覺掌果者掌中之果也。【二難陀龍無耳而
0268a02: 】梵語難陀華言善歡喜謂其能護國土
0268a03: 雨澤以時瓶沙王年為一會以報之百姓
0268a04: 聞皆歡喜故也以其無耳能故云無耳
0268a05: 而梵語瓶沙又云頻婆娑羅華言模實以身模充實也。【三殑伽神
0268a06: 女非鼻聞香】梵語殑伽華言天堂來河名
0268a07: 謂此河源自雪山頂無熱惱池流出故也
0268a08: 此女即主河之神遂以為名以其無鼻能
0268a09: 聞故云非鼻聞香。【四憍梵提異舌知味】
0268a10: 梵語憍梵提華言牛法華文句云昔
0268b01: 五百世曾為牛王牛若食後常事虛蓋
0268b02: 其餘報未除舌嘗味時亦事虛故人稱
0268b03: 為牛以其異舌而能嘗味故云異舌知
0268b04: 味。【五舜若多神無身覺觸】梵語舜若多華
0268b05: 言虛空即主空神也纂要云但無麤相之
0268b06: 身亦有微妙之色經云如來光中令暫
0268b07: 現其質如風以其無身而能知觸故云無
0268b08: 身覺觸。【六摩訶迦葉圓明了知不因心念】梵
0268b09: 語摩訶迦葉華言大飲光謂其修滅盡定
0268b10: 意根已巳滅雖滅意根而能了知一切諸法
0269a01: 故云圓明了知不因心念滅盡定者受想心滅身證此定
0269a02: 也。
0269a03: 龜藏六出法句譬喻經佛在世時有一道人在河邊
0269a04: 樹下學道十二年中想念不除六根貪染
0269a05: 曾無寧息不能入道佛知其可度化作沙
0269a06: 門至彼寄宿須月明有龜從河中出來
0269a07: 至下復有水狗飢行求食便欲噉龜龜
0269a08: 乃縮其頭尾及與四足藏於甲中遂不能
0269a09: 噉於是道人問沙門曰此龜有護命之鎧
0269a10: 水狗不能加害沙門荅云吾念世人不如
0269b01: 此龜不知無常放恣六情外魔得便即說
0269b02: 頌曰藏六如龜防意如城慧與魔戰勝則
0269b03: 無患六根者眼根耳根鼻根舌根身根意根也梵語沙門華言勤息六情即六
0269b04: 根也。【一頭喻眼】頭喻眼者謂龜以頭藏於甲
0269b05: 中以譬眾生收攝眼根不令觀色則不被
0269b06: 一切色塵之所害也。【二前左足喻耳】前左
0269b07: 足喻耳者謂龜以前左足藏於甲中以譬
0269b08: 眾生收攝耳根不令聞聲則不被一切聲
0269b09: 塵之所害也。【三前右足喻鼻】前右足喻鼻
0269b10: 者謂龜以前右足藏於甲中以譬眾生收
0270a01: 攝鼻根不令香則不被一切香塵之所
0270a02: 害也。【四後左足喻舌】後左足喻舌者謂龜
0270a03: 以後左足藏於甲中以譬眾生攝舌根
0270a04: 不令嘗味則不被一切味塵之所害也。【五
0270a05: 後右足喻身】後右足喻身者謂龜以後右
0270a06: 足藏於甲中以譬眾生攝身根不令覺
0270a07: 觸則不被一切觸塵之所害也。【六尾喻意】
0270a08: 尾喻意者謂龜以尾藏於甲中以譬眾生
0270a09: 攝意根不令知法則不被一切法塵之
0270a10: 所害也。
0270b01: 六識出法界次第六識者眼耳鼻舌身意各有識
0270b02: 也謂依五根能見五塵而為五識於五塵
0270b03: 境而起分別為第六識。【一眼識】謂眼根若
0270b04: 對色塵即生眼識眼識生時但能見色而
0270b05: 未起分別也。【二耳識】謂耳根若對聲塵即
0270b06: 生耳識耳識生時但能聞聲而未起分別
0270b07: 也。【三鼻識】謂鼻根若對香塵即生鼻識鼻
0270b08: 識生時但能香而未起分別也。【四舌識】
0270b09: 謂舌根若對味塵即生舌識舌識生時但
0270b10: 能嘗味而未起分別也。【五身識】謂身根若
0271a01: 對觸塵即生身識身識生時但能覺觸而
0271a02: 未起分別也。【六意識】謂意根若對法塵即
0271a03: 生意識意識生時即能於五塵之境分別
0271a04: 善惡好醜也。
0271a05: 六種味出阿毘達磨俱舍論謂凡調和飲食之味各有所
0271a06: 宜無出此之六種雖進修道行之人不尚
0271a07: 於味然滋益色力亦由於此所謂身安則
0271a08: 道隆故有六味之須也。【一淡味】淡薄味也
0271a09: 味之淡者是受諸味之體也。【二鹹味】鹹鹽
0271a10: 味也其性潤能滋於肌膚故味之調者必
0271b01: 以鹽為首。【三辛味】辛辣味也其性熱能煖
0271b02: 腑臟之寒故味之辣者為辛。【四酸味】酸酢
0271b03: 味也其性涼能解諸味之毒故味之酢者
0271b04: 為酸。【五甘味】甘甜味也其性和能和脾胃
0271b05: 故味之甜者為甘。【六苦味】苦苦味也其性
0271b06: 冷能解腑臟之熱故味之冷者為苦。
0271b07: 六入出法界次第入即趣入之義謂六根為六識
0271b08: 所依能入六塵故名六入。【一眼入】謂眼根
0271b09: 為識所依能入於色故名眼入。【二耳入】謂
0271b10: 耳根為識所依能入於聲故名耳入。【三鼻
0272a01: 入】謂鼻根為識所依能入於香故名鼻入。
0272a02: 【四舌入】謂舌根為識所依能入於味故名
0272a03: 舌入。【五身入】謂身根為識所依能入於觸
0272a04: 故名身入。【六意入】謂意根分別五塵能入
0272a05: 於法故名意入。
0272a06: 六塵出涅槃經塵即染污之義謂能染污情識而
0272a07: 使真性不能顯發涅槃經中稱此六塵名
0272a08: 六大賊以能劫奪一切善法故也。【一色塵】謂
0272a09: 青黃赤白之色及男女形貌色等是名色
0272a10: 塵。【二聲塵】謂絲竹環佩之聲及男女歌詠
0272b01: 聲等是名聲塵。【三香塵】謂栴檀沉水飲食
0272b02: 之香及男女身分所有香等是名香塵。【四
0272b03: 味塵】謂種種飲食肴美味等是名味塵。
0272b04: 【五觸塵】觸即也謂男女身分柔軟細滑
0272b05: 及妙衣上服等是名觸塵。【六法塵】謂意根
0272b06: 對前五塵分別好醜而起善惡諸法是名
0272b07: 法塵。
0272b08: 六種力出增一阿含經【一小兒啼為力】謂小兒欲有
0272b09: 所求不能言語唯事啼哭故名小兒啼為
0272b10: 力。【二女人瞋為力】謂女人柔弱有所爭說
0273a01: 必依瞋恚而起故名女人瞋為力。【三沙門
0273a02: 忍為力】梵語沙門華言勤息謂沙門常以
0273a03: 忍辱為心而能禦諸惡境無所瞋恚故名
0273a04: 沙門忍為力。【四國王憍慢為力】謂國土威
0273a05: 勢尊重天下歸伏故名國王憍慢為力。【五
0273a06: 羅漢專精為力】羅漢梵語具云阿羅漢華
0273a07: 言無學謂羅漢修行精進勇猛心不放逸
0273a08: 故名羅漢專精為力。【六諸佛慈悲為力】佛
0273a09: 梵語具云佛陀華言覺謂佛運慈悲之心
0273a10: 弘益一切眾生無所障礙故名諸佛慈悲
0273b01: 為力。
0273b02: 六種夢出華嚴經隨演義鈔【一正夢】正夢者謂內心
0273b03: 無所感動而自形於夢也。【二噩夢】噩夢者
0273b04: 謂因內心有所驚愕而形於夢也噩韻會作愕。
0273b05: 【三思夢】思夢者謂因內心有所思惟而形
0273b06: 於夢也。【四夢】夢者謂因晝有所見夜
0273b07: 則形於夢也。【五喜夢】喜夢者謂因內心有
0273b08: 所欣喜而形於夢也。【六懼夢】懼夢者謂因
0273b09: 內心有所怖懼而形於夢也。
0273b10: 六種身風出顯宗論【一入息風】謂諸眾生處胎
0274a01: 位時先於中有業風起穿身成如藕
0274a02: 根莖復有外風漸從口鼻相續而入名入
0274a03: 息風。【二出息風】謂入息風適至身內有風
0274a04: 續出名出息風。【三發語風】謂風從中生
0274a05: 流轉衝喉動唇舌由此勢力而能發聲
0274a06: 名發語風。【四除棄風】謂有別風蠲內穢物
0274a07: 心生苦受欲除棄之以風引出因此風力
0274a08: 令身安穩名除棄風。【五隨轉風】謂有別風
0274a09: 隨身支諸毛孔轉名隨轉風。【六動身風】
0274a10: 謂身動轉皆屬於風名動身風。
0274b01: 捨由六緣舊名捨心由六出俱舍論【一由受心斷壞故捨】謂
0274b02: 心先受一切惡法今或得戒得定作是念
0274b03: 言我從今時棄先所受是名由受心斷壞
0274b04: 故捨。【二由勢力斷壞故捨】謂由淨信力故煩
0274b05: 惱勢力自然斷壞如弓放箭勢力盡時便
0274b06: 止是名由勢力斷壞故捨。【三由作業斷壞
0274b07: 故捨】謂如所受惡法作諸惡業由改悔故
0274b08: 後更不作是名由作業斷壞故捨。【四由事
0274b09: 物斷壞故捨】謂所施諸物及所施為等事皆
0274b10: 悉斷壞無常是名由事物斷壞故捨。【五由
0275a01: 壽命斷壞故捨】謂所依壽命有斷壞故是
0275a02: 名由壽命斷壞故捨。【六由善根斷壞故捨】
0275a03: 謂起加行斷壞欲界一切非色善法是名
0275a04: 由善根斷壞故捨非色善法者謂非色界善法乃欲界之善法根
0275a05: 斷即上生色界也。
0275a06: 六種論出瑜伽師地論謂擇是非議論得失故名
0275a07: 為論。【一言論】謂以一切言說擇是非辯
0275a08: 論得失故名言論。【二尚論】尚高也尊也謂
0275a09: 世間一切事理隨所尊尚隨所應聞擇
0275a10: 是非辯論得失故名尚論。【三諍論】諍止也
0275b01: 謂以言論互止其失也或因諸欲更相侵
0275b02: 奪而起或因身口惡行互相譏毀而起或
0275b03: 因有無等見彼此執而起皆由未離欲
0275b04: 界貪瞋癡惑堅執縛更相發忿而起
0275b05: 諍興種種論故名諍論。【四毀謗論】謂人懷恨
0275b06: 發憤或以麤惡語或以不遜語或以不實
0275b07: 語等更相毀謗故名毀謗論。【五順正論】謂
0275b08: 人隨順正法為諸眾生研究義理擇是
0275b09: 非令斷疑惑故名順正論。【六教導論】教即
0275b10: 教訓導即導引謂擇是非辯論得失教
0276a01: 導於人令其開悟真實之智心未定者令
0276a02: 心得定心已定者令得解脫故名教導論。
0276a03: 僧用六物出僧祇律并翻譯名義【一僧伽】梵語僧伽
0276a04: 華言合又云重謂割之合成而重疊也
0276a05: 此衣於說法時。【二多羅僧】梵語多
0276a06: 羅僧華言上衣謂加於安陀會之上也
0276a07: 此衣於入眾禮誦時。【三安陀會】梵語安
0276a08: 陀會華言中宿衣謂於宿睡及作務時。
0276a09: 【四漉水囊】會正記云西方用白東土宜
0276a10: 用密若是生小虫直過可取熟為
0276b01: 之此護生之具故比丘用之梵語比丘華言乞士。【五
0276b02: 多羅】梵語多羅華言應器發軫鈔云
0276b03: 應法之器也謂體色量三者皆須與法相
0276b04: 應體有二泥及鐵也色者熏作黑赤色或
0276b05: 孔雀咽色鴿色量者大受三斗小受一斗
0276b06: 半故名應器。【六尼師壇】梵語尼師壇華言
0276b07: 坐具或云坐衣業云長四尺廣三尺是
0276b08: 也。
0276b09: 七佛出翻義名義七佛者謂過去莊嚴劫中三佛
0276b10: 現在賢劫中四佛也劫梵語具云劫波華言分別時節莊嚴劫
0277a01: 者謂此劫中多所莊嚴也賢劫者謂此劫卜多賢人也。【一毘婆尸佛】
0277a02: 梵語毘婆尸華言有四以其如月圓智滿
0277a03: 則云見魄盡惑亡則云淨觀既圓且淨
0277a04: 則云勝觀勝見是為七佛之首也。【二尸棄
0277a05: 佛】梵語尸棄華言火又云持髻謂無分別
0277a06: 智最為尊上處於心頂也過毘婆尸佛三
0277a07: 十劫後而成正覺無分別智者即根本智謂為眾智之本也。【三
0277a08: 毘舍浮佛】梵語毘舍浮華言一切自在
0277a09: 謂煩惱斷盡於一切處無不自在而為莊
0277a10: 嚴劫中千佛之最後一佛也煩惱者無明也。【四拘
0277b01: 留孫佛】梵語拘留孫華言所應斷謂斷一
0277b02: 切煩惱永盡無餘於賢劫中第九劫人
0277b03: 壽至六萬時出世成佛為千佛首。【五
0277b04: 俱那含牟尼佛】梵語俱那含牟尼華言金
0277b05: 寂謂金則明現寂則無礙也大智度論又
0277b06: 名迦那迦牟尼華言金仙人謂身金色故
0277b07: 也人壽減至四萬時於閻浮提出世成
0277b08: 佛梵語閻浮提華言勝金洲。【六迦葉佛】迦葉梵語具云
0277b09: 迦葉波華言飲光謂身光顯赫能飲蔽一
0277b10: 切光明故也人壽減至二萬時出世成
0278a01: 佛。【七釋迦牟尼佛】梵語釋迦牟尼華言能
0278a02: 仁寂默能仁是姓寂默是字以寂默故不
0278a03: 住生死以能仁故不住涅槃悲智雙運利
0278a04: 物無窮故立此號也人壽減至一百時
0278a05: 出世為賢劫中第四佛。
0278a06: 婆伽婆七義出涅槃經婆伽婆者總萬德至極之
0278a07: 名也經云婆伽婆具此七義不翻華言者
0278a08: 多含義故即五種不翻之一也五種不翻者秘密不
0278a09: 翻多含義不翻此方無不翻順古不翻生善不翻。【一能破煩惱】破
0278a10: 者裂斷也煩惱者昏煩之法惱亂心神也
0278b01: 謂如來斷諸煩惱乃至無明之惑淨盡無
0278b02: 餘故云能破煩惱。【二能成就諸善法】謂如
0278b03: 來於往昔無量劫中恭敬父母和尚諸師
0278b04: 上座乃至脩行六度四無量等一切善法
0278b05: 故云能成就諸善法劫梵語具云劫波華言分別時節六度者
0278b06: 一布施二持戒三忍辱四精進五禪定六智慧也四無量者慈無量悲無量喜無量
0278b07: 捨無量之四心也。【三善解諸法義】謂如來於無量
0278b08: 劫中脩習信進念定慧善根常為法利不
0278b09: 為食利若讀若誦而於諸法義理無不通
0278b10: 達曉了故云善解諸法義信進念定慧名為五根亦名五
0279a01: 力謂信則信於正道助道之法進則於正助之道精進勤脩也念則觀想思念正助
0279a02: 之道也定則攝心在定慧則內性自照也。【四有大功德無能勝】
0279a03: 謂如來於無量劫常脩出世間心及出家
0279a04: 心無為之心無諍訟心而能成就無上大
0279a05: 菩提心故云有大功德無能勝梵語菩提華言道。
0279a06: 【五有大名聞遍十方】謂如來能具十力四
0279a07: 無所畏常樂我淨之德大千世界無不聞
0279a08: 知故云有大名聞遍十方也十力者是處非處智力過
0279a09: 現未來業報智力諸禪解脫三昧智力諸根勝劣智力種種解智力種種界智力一
0279a10: 切至處道智力天眼無礙智力宿命無漏智力永斷習氣智力也四無所畏者一切
0279b01: 智無所畏漏盡無所畏說障道無所畏說盡苦道無所畏也常樂我淨者不遷不變
0279b02: 名常離生死苦名樂自在名我惑盡名淨也。【六能種種大惠施】
0279b03: 謂如來於無量劫中常為眾生而行布施
0279b04: 乃至衣服珍寶頭目髓腦無所惜故云
0279b05: 能種種大惠施。【七無量阿僧祇劫吐女根】梵
0279b06: 語阿僧祇劫華言無數時吐者不受之義
0279b07: 即出離也謂如來於初阿僧祇劫尸棄佛
0279b08: 時已巳離女身永不復受故云吐女根也梵語
0279b09: 尸棄華言火又云持髻。
0279b10: 如來七勝事出優婆塞戒經【一身勝】謂如來身真金
0280a01: 色相好光明而自莊嚴一切無比眾生樂
0280a02: 見無有厭足是名身勝。【二法住勝】謂如來
0280a03: 既於諸法自得利益住於真如法位又復
0280a04: 憐愍一切眾生皆欲令其安住於此與己巳
0280a05: 無異是名法住勝真如法位者謂一切諸法皆以真如理性而為
0280a06: 位也。【三智勝】謂如來所具智慧無量無邊非
0280a07: 諸聲聞緣覺所及是名智勝。【四具足勝】謂
0280a08: 如來於行命戒見四者無不具足非諸聲
0280a09: 聞緣覺所及是名具足勝行者六度梵行即布施持戒忍
0280a10: 辱精進禪定智慧也命者清淨正命也戒者大小戒品也見者清淨正見也。【五
0280b01: 行處勝】謂如來所脩百千三昧九種大禪
0280b02: 一切勝行具足圓滿非諸聲聞緣覺菩薩
0280b03: 所及是名行處勝梵語三昧華言正定九種大禪者自性禪一切
0280b04: 禪難禪一切門禪善人禪一切行禪除煩惱禪此世他世禪清淨淨禪也菩薩梵語
0280b05: 具云菩提薩埵華言覺有情。【六不可思議勝】謂如來所
0280b06: 有神通道力萬行圓成諸法具足聲聞緣
0280b07: 覺菩薩不能測其少分是名不可思議勝。
0280b08: 【七解脫勝】解脫者離諸繫縛自在無礙也
0280b09: 謂如來一切煩惱惑業淨盡無餘自在無
0280b10: 礙超勝一切故名解脫勝。
0281a01: 七種無上出菩薩地持經【一身無上】謂如來以三十
0281a02: 二相八十種好莊嚴其身世出世間無有
0281a03: 超過其上是名身無上也三十二相者足下安平相千輻
0281a04: 輪相手指纖長相手足柔軟相手足縵網相足跟滿足相足趺高好相如鹿王相
0281a05: 手過膝相馬陰藏相身縱廣相毛孔生青色相身毛上靡相身金色相身光面各一
0281a06: 丈相皮膚細滑相七處平滿相兩腋滿相身如師子相身端直相肩圓滿相四十齒
0281a07: 相齒白齊密相四牙白淨相頰車如師子相咽中津液得上味相廣長舌相梵音深
0281a08: 遠相眼色如金精相眼睫如牛王相眉間白毫相頂肉髻成相也八十種好一指爪
0281a09: 狹長二手足指圓三手足各等無差四手足圓滿五筋盤結六兩踝深隱七行步
0281a10: 正直八行步威容齊整九行步安平十行步有儀十一回身視十二支節殊勝十
0281b01: 三骨節交結十四膝輪圓滿十五隱處妙好十六身支潤滑十七身容教肅十八身
0281b02: 支堅固十九身支安定二十身相端嚴二十一身有圓光二十二腹形方正二十三
0281b03: 臍深右旋二十四臍厚妙相二十五肌膚勻淨二十六手掌充滿二十七手文深長
0281b04: 二十八唇色紅潤二十九面門圓滿三十舌相長廣三十一發聲威震三十二音韻
0281b05: 美妙三十三鼻高脩直三十四諸齒方整三十五諸牙明潔三十六目廣清淨三十
0281b06: 七眼相脩廣三十八眼睫齊整三十九雙眉脩長四十雙眉綺靡四十一雙眉高朗
0281b07: 四十二耳厚脩長四十三兩耳相好四十四容儀端麗四十五額廣圓滿四十六身
0281b08: 分殊勝四十七首髮脩長四十八首髮香潔四十九首髮齊整五十首髮堅固五十
0281b09: 一首髮光滑五十二身分堅實五十三身體莊嚴五十四諸竅清淨五十五身力充
0281b10: 美五十六身相嚴好五十七面輪脩廣五十八顏貌舒泰五十九面顏光澤六十身
0282a01: 支嚴淨六十一毛孔出香六十二面門出香六十三首相妙好六十四身毛纖柔六
0282a02: 十五法音圓辯六十六頂相高妙六十七指網分明六十八行不履地六十九神力
0282a03: 自持七十威德遠震七十一音聲和雅七十二觀機說法七十三一音演說七十四
0282a04: 次第說法七十五等觀有情七十六先觀後作七十七相好具足七十八頂骨堅實
0282a05: 七十九顏容奇妙八十胸臆妙好。【二道無上】謂如來以慈
0282a06: 悲之道自利利他度脫無量無邊諸天世
0282a07: 人世出世間無有超過其上是名道無上
0282a08: 也。【三見無上】謂如來以正戒正見正威儀
0282a09: 正命之法成就其身如此之見世出世間
0282a10: 無有超過其上是名見無上也。【四智無上】
0282b01: 謂如來具法無礙智義無礙智辭無礙智
0282b02: 樂說無礙智故能遍知一切諸法辯說融
0282b03: 通了無凝滯世出世間無有超過其上是
0282b04: 名智無上也法無礙者謂通達諸法分別無滯也義無礙者謂了知諸
0282b05: 法義理通達無滯也辭無礙者謂於諸法義理隨順眾生為其演說也樂說無礙者
0282b06: 謂隨順眾生所樂聞法而為說也。【五神力無上】謂如來神
0282b07: 通之力不可思議世出世間所有神力無
0282b08: 有超過其上是名神力無上也。【六斷障無
0282b09: 上】謂如來能斷一切煩惱業障永盡無餘
0282b10: 世出世間無有超過其上是名斷障無上
0283a01: 也。【七住無上】謂如來本住大寂滅定而復
0283a02: 有三種住一者住聖人之位二者多於天
0283a03: 中住三者多於淨土中住世出世間無有
0283a04: 超過其上是名住無上也。
0283a05: 如來有七種語出涅槃經【一因語】謂如來於現在
0283a06: 因中說未來果如云眾生樂殺乃至樂行
0283a07: 邪見以此為因是人當受地獄果報若不
0283a08: 樂殺生乃至不行邪見以此為因是人當
0283a09: 受天人果報是名因語。【二果語】謂如來於
0283a10: 現在果中說過去因如云貧窮眾生顏貌
0283b01: 醜陋不得自在此之果報皆由是人前世
0283b02: 破戒嗔無有慚愧之心而為其因若見
0283b03: 眾生多財巨富諸根完具威德自在此之
0283b04: 果報皆由是人前世持戒布施精勤慚愧
0283b05: 無有嗔之意而為其因是名果語。【三因
0283b06: 果語】謂如來說眾生現在六入觸等之果
0283b07: 乃由過去之業為因如來亦說六入觸等
0283b08: 能起惑業為未來之因而招未來之果是
0283b09: 名因果語六入者眼入色耳入聲鼻入香舌入味身入觸意入法也。【四
0283b10: 喻語】謂如來說法為眾生根鈍非由譬喻
0284a01: 則不能領解如師子王以喻佛身乃至大
0284a02: 象王大龍王波利質多羅七寶聚大海
0284a03: 須彌山舡師導師若是等喻皆名喻語梵語
0284a04: 波利質多羅華言圓生以其枝葉四布也七寶者金銀琉璃玻硨磲瑪赤真珠
0284a05: 也梵語須彌華言妙高。【五不應語】謂如來說法必依
0284a06: 真俗二諦之理真則言一切法離性離相
0284a07: 皆即中道俗則言世間出世間之法法法
0284a08: 宛然不可斷滅如是說者無不於理相應
0284a09: 言不應者如云天地可合河不入海如是
0284a10: 等說於理不應故名不應語。【六世流布語】
0284b01: 謂如來隨順眾生凡所演說即同世間流
0284b02: 布之語如說男女大小車乘房舍乃至城
0284b03: 邑僧坊之類是名世流布語。【七如意語】謂
0284b04: 如來於諸眾生凡所教誡悉如其意方便
0284b05: 而說如云我所訶責毀禁之人令彼自責
0284b06: 護持禁戒乃至說諸眾生悉有佛性為令
0284b07: 不放逸故之類是名如意語。
0284b08: 周行七步出涅槃經周者周四方上下四維也
0284b09: 經云如來於閻浮提林微尼園示現從毋
0284b10: 摩耶而生生已巳即周行七步唱如是言我
0285a01: 於天人阿修羅中最尊最上父母人天見已巳
0285a02: 驚喜生希有心而諸人等謂是嬰兒而我
0285a03: 此身無量劫來久離是法如來身者即是
0285a04: 法身非是肉血筋骨髓之所成立隨順
0285a05: 世間眾生法故示為嬰兒也梵語閻浮提華言勝金洲
0285a06: 梵語林微尼或云藍毘尼華言脫處摩耶梵語具云摩訶摩耶華言大術佛母也
0285a07: 梵語阿修羅華言無端正嬰兒者小兒也劫梵語具云劫波華言分別時節。【一
0285a08: 南行七步】南行七步者示現欲為無量眾
0285a09: 生作上福田故也。【二西行七步】西行七步
0285a10: 者示現生盡永斷老死是最後身故也。【三
0285b01: 北行七步】北行七步者示現已度諸有生
0285b02: 死故也。【四東行七步】東行七步者示為眾
0285b03: 生而作導首故也。【五四維行七步】四維者
0285b04: 東南東北西南西北也四維行七步者示
0285b05: 現斷滅種種煩惱四魔種性成於如來應
0285b06: 正遍知故也四魔者天魔陰魔死魔煩惱魔也正遍知者即如來十號
0285b07: 之一也。【六上行七步】上行者謂升虛空而行
0285b08: 也上行七步者示現不為不淨之物之所
0285b09: 染污猶如虛空故也。【七下行七步】下行者
0285b10: 謂從虛空而下也下行七步者示現法雨
0286a01: 滅地獄火令彼眾生受安隱樂為毀禁戒
0286a02: 者示作霜雹而能淨洗其故也。
0286a03: 華嚴七處說出華嚴經隨演義鈔華嚴者因行如華
0286a04: 莊嚴果德也七處者佛說華嚴經之處也
0286a05: 所謂人間三處即菩提場普光明殿逝多林
0286a06: 天上四處即忉利天夜摩天兜率天他化
0286a07: 天也。【第一處菩提場】梵語菩提華言道謂
0286a08: 佛在摩竭提國阿蘭若菩提場中始成正
0286a09: 覺於此處說如來依正果報法門共六品
0286a10: 經一世主妙嚴品二如來現相品三普賢
0286b01: 三昧品四世界成就品五華藏世界品六
0286b02: 毘盧遮那品也梵語摩竭提華言善勝又云無惱梵語阿蘭若華言
0286b03: 閑靜處菩提場者如來成道之場也。【第二處普光明殿】普光
0286b04: 明殿者謂其殿眾寶所成光明映照也又
0286b05: 佛於中說法普放光明故也此處凡三番
0286b06: 聚會共說十八品經初於此處說十信等
0286b07: 法門共六品經一如來名號品二四聖諦
0286b08: 品三光明覺品四菩薩問明品五淨行品
0286b09: 六賢首品次於此處說等覺法門凡十一
0286b10: 品經一十定品二十通品三十忍品四阿
0287a01: 僧祇品五壽量品六菩薩住處品七佛不
0287a02: 思議品八十身相海品九如來隨好光明
0287a03: 品十普賢行品十一如來出現品後於此
0287a04: 處說離世間法即經中離世間品也。【第三
0287a05: 處忉利天】梵語忉利華言三十三即須彌
0287a06: 山頂帝釋所居之處也此處說十住等法
0287a07: 門共六品經一升須彌山品二山頂偈讚
0287a08: 品三十住品四梵行品五發心功德品六
0287a09: 明法品也梵語須彌華言妙高帝釋梵語釋提桓因華言能天主今言帝
0287a10: 釋者華梵舉也。【第四處夜摩天】梵語夜摩華言
0287b01: 善時謂此天時時唱快樂故也此處說十
0287b02: 行等法門共四品經一升夜摩天品二夜
0287b03: 摩偈讚品三十行品四十無盡藏品也。【第
0287b04: 五處兜率天】梵語兜率華言知足謂於五
0287b05: 欲境上知止足故也此處說十回向等法
0287b06: 門共三品經一升兜率天品二兜率偈讚
0287b07: 品三十回向品也五欲者色欲聲欲香欲味欲觸欲也。【第六
0287b08: 處他化天】他化者諸欲樂境不勞自化皆
0287b09: 由餘天所化而自在受用故也此處說十
0287b10: 地法門即經中十地品也。【第七處逝多林】
0288a01: 梵語逝多華言勝林即給孤獨園此處說
0288a02: 入法界法門即經中入法界品也給孤獨園者即
0288a03: 給孤長者買祇陀太子之園以奉佛也。
0288a04: 華嚴經題七字義出華嚴經大第三卷【一大】大即當
0288a05: 體得名常為義謂曠兼無際體不變易
0288a06: 窮三際橫十方也三際者即過去現在未來三世也。
0288a07: 【二方】方即就法得名軌持為義謂雙持體
0288a08: 相十界常規能令一切眾生師軌而生
0288a09: 也雙持體相者體即是性謂持性與相也十界者佛界菩薩界緣覺界聲聞界天
0288a10: 界人界修羅界餓鬼界畜生界地獄界也。【三廣】廣即從用得
0288b01: 名包為義謂稱性而周用無有盡包容
0288b02: 法界普遍十方也。【四佛】佛即就人得名覺
0288b03: 照為義謂覺斯玄妙開解一切悟大夜之
0288b04: 重昏朗萬法之幽邃也。【五華】華即從喻得
0288b05: 名感果嚴身為義謂行敷榮心華開覺萬
0288b06: 行圓成眾德備體也。【六嚴】嚴即功用得名
0288b07: 資粧為義謂曠劫脩成眾法悉備資廣大
0288b08: 之體用粧真應之佛身也劫梵語具云劫波華言分別時
0288b09: 節。【七經】經即能詮得名貫攝為義謂蘊無
0288b10: 窮之性相注無竭之湧泉貫玄凝之妙義
0289a01: 攝無邊之海會也。
0289a02: 觀心釋華嚴經題七字出華嚴經【一大是心體】大
0289a03: 即常也也体即心體也謂此心體含容
0289a04: 法界稱性周遍平等廣不變不遷無外
0289a05: 無際故云大是心體。【二方是心相】方即方
0289a06: 法相即軌持也謂無邊法相恒沙性德皆
0289a07: 由此心軌持含攝故云方是心相。【三廣是
0289a08: 心用】廣即包用即業用也謂此心業用
0289a09: 廣無際而能出生萬法應用無盡故云
0289a10: 廣是心用。【四佛是心果】佛即覺也果即菩
0289b01: 提之果也謂能離諸煩惱覺了萬法具一
0289b02: 切智而得無上菩提乃是證此心之果非
0289b03: 從外得故云佛是心果梵語菩提華言道。【五華是
0289b04: 心因】華即喻也因即行也謂以種種萬行
0289b05: 之因華皆由此心而能開覺故云華是心
0289b06: 因。【六嚴是心功】嚴即莊嚴功即功用也謂
0289b07: 能以萬行因華莊嚴法身果體皆由此心
0289b08: 運用之功故云嚴是心功。【七經是心教】經
0289b09: 即能詮之名教即言量也謂於一文一句
0289b10: 諸法眾理行布圓融地位法門皆由此心
0290a01: 詮量該通故云經是心教。
0290a02: 七種立題出天台四教儀集註陏天台智者大師謂一
0290a03: 大藏經題不出人法譬三者而已巳因以單
0290a04: 複具足不同遂立為七種也。【一單人立題】
0290a05: 單人者如佛說阿彌陀等經是也謂釋迦
0290a06: 佛為能說之人阿彌陀佛為所說之人此
0290a07: 經以兩土果人立名故云單人立題梵語釋迦
0290a08: 華言能仁梵語阿彌陀華言無量壽兩土果人者釋迦佛為娑婆國土之果人彌陀
0290a09: 佛為極樂國土之果人也。【二單法立題】單法者如大般
0290a10: 涅槃等經是也謂大般涅槃以法立名故
0290b01: 云單法立題梵語般涅槃華言滅度謂大患永滅超度生死是究竟之
0290b02: 法也。【三單譬立題】譬者比喻之義如梵網等
0290b03: 經是也謂梵網以譬喻立名故云單譬立
0290b04: 題梵網者謂梵天寶網其目不同以譬戒律之目亦各各不同也。【四人法
0290b05: 立題】人法者如文殊問般若等經是也謂
0290b06: 文殊是人般若是法以二者合言故云人
0290b07: 法立題文殊梵語具云文殊師利華言妙德梵語般若華言智慧。【五法
0290b08: 譬立題】法譬者如妙法蓮華等經是也謂
0290b09: 妙法是法蓮華是譬以二者合言故云法
0290b10: 譬立題。【六人譬立題】人譬者如如來師子
0291a01: 吼等經是也謂如來是人師子是譬以二
0291a02: 者合言故云人譬立題。【七具足立題】具足
0291a03: 者如大方廣佛華嚴等經是也謂大方廣
0291a04: 是法佛是人華嚴是譬也以三者具足故
0291a05: 云具足立題。
0291a06: 法華七喻出法華文句【一火宅喻】火譬眾生五濁
0291a07: 等苦宅譬三界謂三界眾生為五濁八苦
0291a08: 之所煎逼而不得安隱猶大宅被火所燒
0291a09: 而不能安居故以火宅為喻也五濁者劫濁見濁煩
0291a10: 惱濁眾生濁命濁也三界者欲界色界無色界也八苦者生苦老苦病苦死苦愛別
0291b01: 離苦怨憎會苦求不得苦五陰盛苦也。【二窮子喻】謂二乘之
0291b02: 人無大乘功德法財之所莊嚴猶貧窮之
0291b03: 子乏衣食之資以活身命故以窮子為
0291b04: 喻也二乘者聲聞乘緣覺乘也大乘功德法財者即六度萬行也。【三藥
0291b05: 草喻】藥草者譬三乘人根性也草有三種
0291b06: 謂小草中草大草小草喻天人中草喻聲
0291b07: 聞緣覺大草喻藏教菩薩藥草雖有大小
0291b08: 不同若蒙雲雨霑潤皆得敷榮茂能治
0291b09: 眾病以喻三乘之人根器雖高下不同若
0291b10: 蒙如來慈雲法雨潤澤則能成大醫王普
0292a01: 救品故以藥草為喻也三乘者聲聞乘緣覺乘菩薩乘
0292a02: 也。【四化城喻】無而忽有名化防非禦敵名
0292a03: 城以喻涅槃能防見思之非禦生死之敵
0292a04: 也謂如有人欲至寶所而於中途退還有
0292a05: 聰慧導師權化作城暫止息然後令其得
0292a06: 至寶所以譬二乘之人初聞大教中即忘
0292a07: 失流轉生死故世尊權設方便令其先斷
0292a08: 見思煩惱而暫證真空涅槃以為穌息然
0292a09: 後到於究竟寶所故以化城為喻也梵語涅槃
0292a10: 華言滅度見思者謂意根對法塵起諸分別曰見眼耳鼻舌身五根對色聲香味觸
0292b01: 五塵起諸貪愛曰思也寶所者喻實相之理即究竟大涅槃也。【五衣珠喻】
0292b02: 衣珠者衣中之珠也謂如有人至親友家
0292b03: 醉酒而臥親友即以寶珠繫其衣內而不
0292b04: 覺知自受貧苦後因親友告言汝身衣內
0292b05: 自有無價寶珠何為衣食乃至如是其人
0292b06: 於是得珠受用無極以喻二乘之人昔於
0292b07: 大通佛所曾下大乘之種因無明所覆不
0292b08: 能覺了後因如來方便開示遂乃得證大
0292b09: 乘之果利樂無窮故以衣珠為喻也。【六髻
0292b10: 珠喻】髻珠者輪王髻中之珠也輪王喻如
0293a01: 來髻喻二乘權教珠喻一乘實理珠在髻
0293a02: 中猶實理為權所隱也此謂如來於法華
0293a03: 會上開權顯實授記二乘而得作佛猶輪
0293a04: 王解髻中之珠以與功臣故以此為喻也。
0293a05: 【七醫子喻】醫喻如來子喻三乘人也謂諸
0293a06: 子無知飲他毒藥心即狂亂父設方便令
0293a07: 服好藥以瘥其病此譬三乘之人信受權
0293a08: 教不得正道如來設諸方便令服大乘法
0293a09: 藥速除苦惱無復眾患故以醫子為喻也。
0293a10: 大明三藏法數卷第二十一
