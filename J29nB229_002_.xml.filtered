0239b01: 法瀾澂禪師語錄卷下
0239b02: 嗣法門人清杲編次
0239b03: 荊州菩提場語錄
0239b04: 康熙十四年十二月闔郡護法諸山耆宿送法衣錦
0239b05: 帳祝壽請就菩提場開堂師拈法衣曰黃梅夜半傳
0239b06: 來此大庾嶺頭又相逢鍼去線來成一片蓋覆人天
0239b07: 不露蹤。
0239b08: 上堂指法座菩提座最崚嶒是誰敢蹋上頭行欲登
0239b09: 菩提座須是菩提人喝一喝便陞。
0239b10: 拈香此一瓣香根盤大地蔭覆蒼生爇向爐中祝延
0239b11: 今上皇帝聖躬萬歲恭願人人歌舜日處處樂堯年
0239b12: 此一瓣香得之者價重連城聞之者毛孔生香奉為
0239b13: 闔國文武官僚伏願君愛如掌珠民親若特怙此一
0239b14: 瓣香塞太虛而無相包群品而有形奉為現住真州
0239b15: 地藏禪寺沙翁海老和尚用酬法乳之恩伏願垂正
0239b16: 眼於末世樹弘範於萬年就座垂語弘揚大法人皆
0239b17: 會舌覆三千道不難還有道得恰好者麼僧出問和
0239b18: 尚千秋四眾臨筵如何是慶祝一句師拈拄杖曰與
0239b19: 他增箇光彩進曰恁麼則紅日當空照師曰縱橫豈
0239b20: 有私問十方如來無量壽菩提堂上又如何師曰識
0239b21: 得主中主人人壽量同乃曰河沙世界當體無外日
0239b22: 月奔忙其中光彩法法全彰物物無礙有時拈起波
0239b23: 羅華驚起頭陀笑滿腮普眼菩薩長垂手樓閣門前
0239b24: 善財來分明有箇賓主句得遇知音口不開既是得
0239b25: 遇知音因甚口不開喝一喝。
0239b26: 上堂僧問道本無形法有當機且當機一句如何道
0239b27: 師曰爾我相對面進曰世尊未出母胎說法已巳畢和
0239b28: 尚今日因甚又如此叨呾師曰劍為不平離寶匣藥
0239b29: 因救病出金瓶進曰一條拄杖活如龍觸天觸地展
0239b30: 家風師曰汝切忌被他觸破骷髏進曰佛與眾生既
0239c01: 同一箇鼻孔因甚又有優劣師曰夢裏多少欣歡事
0239c02: 覺後不知何處消乃拈拄杖曰拄杖子現神通情與
0239c03: 無情顯現中上穿三世諸佛鼻孔下豁一切眾生心
0239c04: 胸有時在十字街頭和泥合水有時在孤峰頂上嘯
0239c05: 月吟風赤條條八面玲瓏光灼灼氣宇吞虹復卓一
0239c06: 下曰幾度伴歸明月夜今朝扶過斷橋東。
0239c07: 復舉神秀禪師曰身是菩提樹心如明鏡臺時時勤
0239c08: 拂拭勿使惹塵埃六祖曰菩提本無樹明鏡亦非臺
0239c09: 本來無一物何處惹塵埃師曰二大老一箇抱贓叫
0239c10: 屈一箇認奴作郎撿點將來俱未見菩提端的今日
0239c11: 菩提聊成一偈舉似諸人遂卓拄杖曰箇是菩提樹
0239c12: 灼然明鏡臺照徹當人面何處是塵埃。
0239c13: 久雨祈晴上堂鍾鼓齊鳴眾集師登法座曰住便歸
0239c14: 方丈。
0239c15: 臘八上堂僧問三界眾生皆是凡夫未審和尚是聖
0239c16: 是凡師拈拄杖曰識得拄杖子麼僧無語師連打數
0239c17: 下曰汝道是聖是凡乃曰報曉明星逐夜忙瞿曇忽
0239c18: 睹面皮黃慚愧通身無著處贏得人間稱覺皇豎拂
0239c19: 子曰明星現也切忌癡獃妄想。
0239c20: 復舉雲門曰無量劫來穿衣不曾挂著一縷無量劫
0239c21: 來喫飯不曾咬著一米今日菩提場中傳此千佛大
0239c22: 戒披衣持盔營辦香齋若言咬著披著未知落處若
0239c23: 言不曾咬著披著亦未知落處畢竟如何良久曰雲
0239c24: 散水清孤月朗到頭終不背塵寰。
0239c25: 上堂僧問出林還又入林中重整披緇舊梵宮今日
0239c26: 菩提瑞氣靄多因臘德起香風只如昔年披剃今日
0239c27: 開堂還是天然有種還是特地傳來師曰拄杖撐開
0239c28: 新日月芒鞋蹋破舊乾坤乃曰衲僧垂手貴乎作家
0239c29: 石鞏架箭秘魔擎叉雲門拈餅趙州喫茶禾山打鼓
0239c30: 雪峰弄蛇今日菩提無別指廓開門戶任還家天然
0240a01: 一路頭頭見豈必拈華與笑華。
0240a02: 復舉龐居士曰難難難十石油麻樹上攤龐婆曰易
0240a03: 易易百艸頭邊祖師意靈昭女曰也不難也不易饑
0240a04: 來喫飯倦來睡師曰三人證龜成鱉則不無若是衲
0240a05: 僧向上事猶未夢見如何是衲僧向上事拈拄杖曰
0240a06: 手握莫邪全正令太平寰宇斬癡頑。
0240a07: 余赫尹三筆帖式請上堂卓拄杖曰即此意任縱橫
0240a08: 一點靈光徹古今萬象得而增彩色幾箇知恩解報
0240a09: 恩莫不是勇猛精進為法忘身莫不是努力進前戰
0240a10: 退魔軍得勝回朝狼煙息大家團圞話無生。
0240a11: 誕日上堂拈拄杖曰即此含法界即此絕形名凡聖
0240a12: 空中華佛國若微塵有問年多少孤光籠古今妙哉
0240a13: 親一見人人合本真復卓一下曰三玄三要四賓主
0240a14: 五位君臣九十六種圓相一大藏所說語言文字猶
0240a15: 如胡餅觀音菩薩將錢買來放下手時原來是箇饅
0240a16: 頭會麼喝一喝。
0240a17: 結制上堂僧問嫩桂一枝荊南永茂永茂且置如何
0240a18: 是一動一靜師曰除卻動靜向汝道進曰如何是一
0240a19: 靜師曰鬧浩浩進曰如何是一動師曰寂悄悄進曰
0240a20: 動靜俱無又作麼生師曰死水不藏龍有水皆
0240a21: 含月無山不帶雲師曰切莫錯認定盤星問擎卻孃
0240a22: 生鼻孔方知劫外春風識得菩提一路分明覿面相
0240a23: 逢如何是覿面相逢底事師拈拄杖曰者裏是甚麼
0240a24: 所在進曰天華散彩去也師曰莫眼華乃曰偶爾禪
0240a25: 衲聚首喜與聖凡同遊菩提無可施設只得將無作
0240a26: 有禪堂寮舍聊備二時粥飯應手但能開得大口吞
0240a27: 卻四大部洲只如情與無情又向甚麼安身立命良
0240a28: 久曰平生肝膽向人傾箇中那有元字腳。
0240a29: 西堂三旬請上堂僧問千年公案今日重新如何是
0240a30: 慶生句師曰青天白日進曰如何是父母未生前面
0240b01: 目師卓拄杖曰是箇甚麼進曰如何是已巳生面目師
0240b02: 打曰向者裏會取問風雲聚會華雨繽紛七珍八寶
0240b03: 請師拈出師曰一二三進曰大眾如何受用師曰三
0240b04: 二一問賓主酬唱即不問如何是與虛空同壽師曰
0240b05: 無古無今進曰北海慶祝又如何師曰有始有終乃
0240b06: 曰瞿曇初生便言天上天下唯吾獨尊血腥猶在淨
0240b07: 梵王宮一十九載無窮快樂習染成風雪山夜睹三
0240b08: 十成道志滿寰宇掀翻海嶽說法四十九年不曾談
0240b09: 著一字末後拈華飲光默契雖是世出世間大丈夫
0240b10: 所為奈何公案不了今日未免帶累卓拄杖曰世間
0240b11: 有道歸王化幾箇男兒酬聖明。
0240b12: 復舉老子謂孔子曰使道而可獻則人莫不獻之於
0240b13: 其君使道而可進則人莫不進之於其親使道而可
0240b14: 以告人則人莫不告其兄弟使道而可以與人則人
0240b15: 莫不與其子孫地藏海和尚曰老聃之言陋矣地藏
0240b16: 今日要獻可以獻要進可以進要告人可以告人要
0240b17: 與人可以與人不費纖力安用躊躇遂展兩手曰吾
0240b18: 無隱乎爾師曰我和尚雖有廣大慈悲人天普施爭
0240b19: 奈罕遇其人菩提今日兩手分付還有承當者麼喝
0240b20: 一喝。
0240b21: 彌陀誕日說戒見聞請上堂僧問戒定慧即不問如
0240b22: 何是彌陀降生意旨師曰一聲喚醒癡憨夢淨土蓮
0240b23: 華當處開進曰戒壇嚴淨戒德冰霜還有祥瑞麼師
0240b24: 曰禮佛三時未是苦盔盂兩度觜唇勞乃曰持戒比
0240b25: 丘絕貪瞋又得彌陀喚一聲渾身都在塵剎裏覓箇
0240b26: 知音徹底傾且道喚來傾箇甚麼豎拂子曰即此見
0240b27: 聞非見聞無餘聲色可呈君。
0240b28: 尼上機禪師六旬請上堂拈拄杖曰果然一見意宛
0240b29: 然妙有神機格外傳塵點劫來原不二河沙壽算喻
0240b30: 難宣三玄三要明斯旨十智同真面目全溷法界而
0240c01: 無相和四生而不遷復卓拄杖曰喚作拄杖子則觸
0240c02: 不喚作拄杖子則背不觸不背畢竟喚作甚麼喝一
0240c03: 喝曰今日天晴。
0240c04: 復舉達磨祖師命門人曰時將至矣汝等盍各言所
0240c05: 得乎時有道副對曰如我所見不執文字不離文字
0240c06: 而為道用祖曰汝得吾皮尼總持曰我今所解如慶
0240c07: 喜見阿佛國一見更不再見祖曰汝得吾肉道育
0240c08: 曰四大本空五陰非有而我見處無一法可得祖曰
0240c09: 汝得吾骨最後慧可禮拜依位而立祖曰汝得吾髓
0240c10: 師曰皮肉骨髓之分大似諒才補職只如二祖禮拜
0240c11: 依位而立意作麼生卓拄杖曰會麼不是弄潮人徒
0240c12: 勞遭點額。
0240c13: 解制上堂十字街頭結箇制東西南北任來去猛然
0240c14: 解開布袋頭跳出陳年舊窠臼跳得出跳不出彌勒
0240c15: 世尊手有力用盡神通緊挈住任汝計校百千般畢
0240c16: 竟何能跳得出殊不知跳得出也在裏許跳不出也
0240c17: 在裏許。
0240c18: 上機同朱鳳樓李馥之常華宇李元卿詹東樓等送
0240c19: 千佛衣法被請上堂僧問直指單傳即不問雪裏梅
0240c20: 開意若何師曰時節到來藏不住進曰河沙世界千
0240c21: 佛繞大地山河一障屏師曰簫笛箜篌音韻殊進曰
0240c22: 光映珠簾千戶月風生法院一聲鐘師曰好言語乃
0240c23: 曰瞻之在前忽焉在後體無證而不顯妙有神而乃
0240c24: 傳寒潭月影靜夜鐘聲隨扣擊以無虧觸波瀾而不
0240c25: 散有時拈起毘盧印贏得面南看北斗威音那畔為
0240c26: 屏障倒著袈裟四部洲十聖三賢諸品流都在光中
0240c27: 頭出現卓拄杖曰會麼。
0240c28: 荊州報恩禪寺語錄
0240c29: 本省提臺徐公建報恩寺上堂若人欲識佛境界當
0240c30: 淨其意如虛空遠離妄想及諸取令心所向皆無礙
0241a01: 汝等還識令心所向皆無礙麼即今天清地寧時康
0241a02: 道泰四海樂無虞普天承至化大將軍建寺報君親
0241a03: 報佛祖并資法界含靈無恩不報無德不酬如此可
0241a04: 謂令心所向皆無礙我林下衲僧又如何揮拂子曰
0241a05: 人人軒豁頂門眼四海熙熙樂太平。
0241a06: 師六旬上堂天地永久日月恒明虛空常在誰死誰
0241a07: 生世間甲子數一遍又到明年是丙寅。
0241a08: 上堂百艸思抽箭梅華先送香相逢道新喜春光日
0241a09: 浙長鳳楚華甲滿祈禱壽無疆但願道心如今日管
0241a10: 教事事出情常。
0241a11: 機緣
0241a12: 問僧人人有箇影子因甚蹋不著僧曰步步蹋著師
0241a13: 曰蹋著則喪身失命僧喝師便打。
0241a14: 僧問瞻之在前忽焉在後時如何師豎起竹篦曰不
0241a15: 得喚作前後速道速道僧擬議師打出。
0241a16: 僧問如何是不生不滅底意旨師曰森羅萬象四聖
0241a17: 六凡僧擬對師打退又一僧禮拜歸位師曰道得分
0241a18: 明又一僧亦禮拜歸位師曰你未夢見。
0241a19: 問僧汝號甚麼僧曰雙融師曰一不成單二不成雙
0241a20: 作麼生融僧無語師便喝。
0241a21: 僧問四大分張死了燒了那裏是安身立命處師展
0241a22: 兩手曰一坑埋卻。
0241a23: 僧號見聞師曰未見未聞時如何僧喝師便打。
0241a24: 僧問父母未生前如何是本來面目師曰你問我荅
0241a25: 會麼。
0241a26: 僧問如何是眉毛眼上橫師擘面掌曰你向別處看
0241a27: 僧罔措師便歸方丈。
0241a28: 普請搬柴師至柴處問直歲那箇是底歲曰睡倒底
0241a29: 是師曰何不豎起歲無語師肩柴便行。
0241a30: 問侍僧山僧今日落堂有幾人道得恰好僧曰學人
0241b01: 不知師曰有眼有耳因甚不知僧曰道破不堪師曰
0241b02: 汝試道看僧禮拜師打曰汝向者裏躲跟。
0241b03: 僧問如何是西來大意師拈拄杖僧喝師便打。
0241b04: 問僧從上諸祖所傳箇甚麼僧曰只知明心見性不
0241b05: 知何物可傳師喝僧忽有省。
0241b06: 師住度門僧問久響楞伽峰今借翻箇觔斗師豎扇
0241b07: 曰翻看僧罔措師曰楞伽峰今日失利。
0241b08: 王中丞秦翰林訪師王問和尚還有夢麼師曰有王
0241b09: 曰和尚夢如何師一喝曰公夢見麼王曰水月空華
0241b10: 而已巳師謂秦曰公如何秦曰也無水月也無空華師
0241b11: 曰畢竟如何秦一喝師曰好箇消息秦悚然師曰馬
0241b12: 祖以前不知將甚麼拓出秦曰馬祖以前不知將甚
0241b13: 麼拓出師呵呵大笑。
0241b14: 入室
0241b15: 僧進師曰速道速道僧曰明明相見師曰明明相見
0241b16: 箇甚麼僧頓足一下師曰腳忙手亂僧曰從來不隨
0241b17: 人師曰如何是立定處僧擬議師打出。
0241b18: 僧進師曰親切道將來僧曰覿面即不見師曰因甚
0241b19: 不見進曰動靜始分明師曰分明處道將來僧曰處
0241b20: 處綠楊堪繫馬家家有路透長安師曰走煞闍黎。
0241b21: 拂機進師曰現成公案速道拂曰不落二三師曰一
0241b22: 又如何拂曰一任縱橫師曰汝試縱橫看拂喝一喝
0241b23: 便出。
0241b24: 僧進師便喝僧曰霹靂虛空無影相師曰汝不知者
0241b25: 一喝落處僧便喝師曰看者一員戰將今日敗露了
0241b26: 也僧又喝師和聲打出。
0241b27: 問僧現成公案道道僧曰今日打七已巳畢師曰你底
0241b28: 事作麼生僧曰覿面消息不發引師曰覿面消息且
0241b29: 置你因甚麼不發引僧擬對師打出。
0241b30: 請益進師曰今日不放過你僧曰昨日已巳道過師曰
0241c01: 今日事作麼生僧禮拜師曰算不得。
0241c02: 僧進以坐具打圓相復頓足一下師曰亂跳僧曰識
0241c03: 得孃生面拈來不覆藏師拈拄杖曰者箇僧禮拜
0241c04: 師曰卻被拄杖子吞了。
0241c05: 問僧親切處道將來僧曰能為萬象主不逐四時凋
0241c06: 師曰即今事作麼生僧喝師打出。
0241c07: 僧問菩提本無樹明鏡亦非臺豎拳曰者箇是甚麼
0241c08: 師便打僧曰本來無一物何處惹塵埃師直打出復
0241c09: 呵呵大笑以手招僧曰汝來汝來本來無一物何事
0241c10: 惹塵埃。
0241c11: 偈頌
0241c12: 示張樂成
0241c13: 誰信塵中爾獨能合歡聚首笑相親只為迦葉傳來
0241c14: 久也效龐公現此身
0241c15: 示焦守府
0241c16: 日用尋常覿面時頭頭無礙是心歸若能觸目全身
0241c17: 現玅舞場中任指揮
0241c18: 示雪嶽耆宿
0241c19: 尋聲逐色波中月默照猶然夢裏猜當下若能親一
0241c20: 見通身毛孔吼如雷
0241c21: 示善信監院
0241c22: 出入道難測胸中別有知歷年芒履破只為到家時
0241c23: 示了悟塔主
0241c24: 了然悟得其中旨佛也眾生無處安塔戶夜開千丈
0241c25: 月全身倚在玉闌干
0241c26: 示惟恒禪人
0241c27: 惟有恒心悟是佛不知餘外用工夫但能觸物空雙
0241c28: 眼月滿清光何處無
0241c29: 世尊拈華
0241c30: 拈華有意誰堪見舉目當陽覓轉殊百萬人天安不
0242a01: 會勞他迦葉一胡盧
0242a02: 南泉斬貓
0242a03: 善言善語話不休一刀兩段絕支吾艸鞋幸有安頭
0242a04: 上贏得孤光照畫圖
0242a05: 靈雲桃華
0242a06: 桃華偶爾露天真觸碎靈雲腦後門夢醒豈因枝上
0242a07: 月等閒收拾有誰論
0242a08: 百丈耳聾
0242a09: 等閒豎拂意何濃一喝直教三日聾徹底家私都蕩
0242a10: 盡西江從此立宗風
0242a11: 萬物一體
0242a12: 粉碎虛空見萬物萬物粉碎見虛空瞥然寂寂全身
0242a13: 泯月在波中顯正宗
0242a14: 女子出定
0242a15: 罔明女子與瞿曇依俙相似雪波瀾有時紅日當空
0242a16: 照雪月波華何處看
0242a17: 臨濟棒
0242a18: 誰謂有三頓一棒絕言詮大法無今古滅卻瞎驢邊
0242a19: 如意
0242a20: 觸案全身現拈來徹體彰虛空通逼塞何處有封疆
0242a21: 佛事
0242a22: 為得戒澤和尚入塔以拄杖畫地曰長江水天上月
0242a23: 辯得分明有何交涉爭似我師願力深縱橫無礙法
0242a24: 常說問甚釋迦待甚彌勒度盡眾生方休歇舉靈骨
0242a25: 曰今朝聊示與人看無縫塔中光皎潔。
0242a26: 為無染禪師舉火者箇皮囊人人脫不得看破今朝
0242a27: 如湯消雪烈燄爐中撒手歸三三兩兩天機洩。
0242a28: 為淨明禪師起龕死而為陰生而為陽不生不死當
0242a29: 處家鄉還知當處家鄉麼到頭終不藉舟航。
0242a30: 舉火妙淨明心體寂恒常更無一物火內清涼欲識
0242b01: 當人真面目灰飛煙滅露堂堂。
0242b02: 入塔日出東方來日落西方去來則光含萬物去則
0242b03: 藏身無蹟任君蹋遍閻浮提終當消歸者一步者一
0242b04: 步且置如何是淨公藏身無蹟處以拂子指塔戶曰
0242b05: 通身無縫罅盡日白雲間。
0242b06: 為鐵女寺隱覺禪師舉火昔日如此來今朝如此去
0242b07: 識得本來面生死任游戲且道如何是本來面烈焰
0242b08: 光中親證得三世如來脫垢衣。
0242b09: 為行腳僧舉火蹋遍乾坤為甚腳跟不點地通身放
0242b10: 下方知處處是家鄉擲火炬曰勝熱婆羅今覿面眉
0242b11: 毛鼻孔碧稜稜。
0242b12: 為映蓮禪師舉火精進勇猛日行持蓮經七軸終朝
0242b13: 誦臨行不必再叮嚀烈燄之中飛彩鳳。
0242b14: 為盡虛舉火盡虛無內外四大總無依欲識當人面
0242b15: 大海火星飛。
0242b16: 為體宗起龕蹋遍乾坤徒沾泥水覽盡名山眼中熱
0242b17: 鬧殊不知袈裟下事別有生涯體上座臨末稍頭還
0242b18: 知落處麼以拄杖指龕曰驀直去。
0242b19: 舉火一二三四五六七七六五四三二一要知此箇
0242b20: 循環事河沙諸佛也難覓既不能覓流轉三界是箇
0242b21: 甚麼但能識取本源頭說甚心空及第歸。
0242b22: 為尼元正起龕秋月皎秋風涼驚起客途思故鄉堂
0242b23: 堂大道眼前路秋水茫茫須自行。
0242b24: 舉火龍女十八變明珠解放光會得歸元處覿體絕
0242b25: 承當擲火炬曰何妨雪上更加霜。
0242b26: 為慧菴禪師入塔法身無相塔戶何能關得住般若
0242b27: 無知虛空權借作皮囊黃金骨鎖不二門一念萬年
0242b28: 向此住。
0242b29: 為藻雪禪師舉火紅爐燄裏飛點雪面目儼然如何
0242b30: 說沙界雖寬著不下太虛無邊猶嫌窄真人無位入
0242c01: 長安亙古亙今無休歇無休歇火內蟭蟟吞皓月擲
0242c02: 下火炬。
0242c03: 為純真禪師起龕相逢一笑已巳親承覓心無處露本
0242c04: 真大道從來無言說更將何物舉似君雖然百尺竿
0242c05: 頭急進步到家不必問途程。
0242c06: 入塔含蓋乾坤體中玄威音那畔有誰傳會得祖師
0242c07: 端的旨劫火洞然也閒閒以拄杖指塔戶曰陰陽不
0242c08: 到處一片白雲眠。
0242c09: 為王濟之舉火三十餘年牢把著白雲影裏鐵舟浮
0242c10: 虛空嚼碎有滋味大地看來一舌頭此是我王公家
0242c11: 嘗茶飯只如今日劫火發時如何迴避真金入火後
0242c12: 百煉見光煇。
0242c13: 為喬玉秀舉火畫餅難充饑畫蛇易添足一輪今古
0242c14: 月誰道有圓缺喬公喬公莫沉吟識取火後鬚眉赤
0242c15: 便燒。
0242c16: 為清玉舉火是玉須剖出荊山不用尋明明親切句
0242c17: 六月火一盆。
0242c18: 為玄暢舉火綿綿細雨長空淚陣陣霜風萬木悲此
0242c19: 去黃泉無旅店途程杳杳意何歸只如無所從來亦
0242c20: 無所去又作麼生舉火炬曰識取紅爐片雪飛。
0242c21: 為詹東樓起棺諸佛出身處東山水上行葉落歸根
0242c22: 時遍地是黃金東樓東樓不必別追尋條條都是到
0242c23: 家程。
0242c24: 為惟覺舉火大道無難惟在一覺既已巳覺矣萬象銷
0242c25: 鎔且道銷鎔後如何莫隨知解轉看取令行時。
0242c26: 為赫母舉火金棺涌出玉玲瓏包裹乾坤造化中其
0242c27: 間更有微玅事情與無情一道同赫母今朝歸去路
0242c28: 欻然火起烜天紅。
0242c29: 為朱清寧起棺聖凡歸元處別是一乾坤去來無異
0242c30: 路玅用有多門棺內休瞠眼歸家罷問程。
0243a01: 為悟玄舉火列燄貫空情識斷眼光無處著塵埃煆
0243a02: 成不壞金剛體任運消遙歸去來。
0243a03: 為董福寰掩棺者老居士一向鉗錘在手必要結就
0243a04: 羅紋今日通身放下方知四大本空木直裰兒今著
0243a05: 上錦上鋪華又一層。
0243a06: 為閻氏舉火箇裏原無二方便現剎塵面目分明在
0243a07: 識取本來人幽閨深閣留不住一朵紅雲送爾行火
0243a08: 內翻身真是好銀山鐵壁都靠倒。
0243a09: 法瀾澂禪師塔記附
0243a10: 師諱原澂號法瀾荊州枝江陳氏子幼而英敏迥異
0243a11: 諸兒每念生死無常雖豪傑不能免若非學出世法
0243a12: 終沉苦海如是集憂至年二十詣菩提場禮夙成禪
0243a13: 師祝髮為僧二十五於大澤法師處受具三十三參
0243a14: 天王沙翁海和尚俾職監院又任堂司後升第一座
0243a15: 一日海豎拂子曰汝向者裏會得百味具足師言下
0243a16: 契悟海特以信拂授之出世住天王度門轉菩提本
0243a17: 省提督軍門徐公治都建報恩寺延師開山為第一
0243a18: 代師四坐道場因緣輻輳報恩將欲畢工忽示微疾
0243a19: 凡問疾至者師不以寒敘述直拈箇事覿面激揚
0243a20: 舒卷自如毫無顧念至夜分泊然而逝實康熙二十
0243a21: 八年三月初七日也師生明天啟六年丙寅十二月
0243a22: 初十日世壽六十四僧夏四十四門弟子建塔於報
0243a23: 恩寺之左今書大概以識歲月云爾。門人清杲記
0243a24: 
0243a25: 
0243a26: 　弟子徐清寅黃永昌陳國鼎智海清能清泰
0243a27: 　本真宗永等敬刻板存嘉興府楞嚴寺誾
0243a28: 　大藏流行
0243a29: 　康熙二十八年己巳閏三月上浣　　謹識
0243a30: 法瀾澂禪師語錄卷下終
