0232b13: 
0232b14: 
0232b15: 准提淨業卷之三
0232b16: 
0232b17: 顯密雙修觀行說前總論。後分顯密。俱依顯密心要
0232b18: 如來一代聖教。不出顯密兩門。於顯教中。雖五教不
0232b19: 同。而華嚴一經最尊最妙。是諸佛之髓。菩薩之心。具
0232b20: 包三藏。總含五教五教者。小始終頓圓也。而華嚴為圓教。義理廣博。其中最津要者唯。
0232b21: 別行普賢行願品一卷。是華嚴之關鍵。修行之樞機。西天道流。無不依之修行也。於密部中。
0232b22: 雖五部有異。而准提一最靈最勝。是諸佛之母。菩
0232b23: 薩之命。具包三密。總攝五部五部者。一佛部。是諸佛。二蓮華部。是菩薩。
0232b24: 三金剛部。是金剛神。五羯磨部。鬼神。此五部復各有五准提。總攝二十五部也。若
0232c01: 雙依顯密二宗修者。上上根也。謂心造法界帝網等
0232c02: 觀。口誦准提六字等。此有二類。一久修者。顯密齊
0232c03: 運。二初習者。先作顯教。普賢觀已巳。方乃三密加持。或
0232c04: 先用三密竟。然後作觀。二類皆得。故仁王般若陀羅
0232c05: 尼釋。并仁王儀軌皆云。若不修三密門。不依普賢行
0232c06: 願得成佛者。無有是處。又華嚴經字輪儀軌云。夫欲
0232c07: 頓入一乘。修習毗盧遮那法身觀者。先應發起普賢
0232c08: 行願。復以三密加持身心。則能悟入文殊師利大智
0232c09: 慧海。是知上根須要顯密雙修。中下之根。隨心所樂。
0232c10: 或顯或密。科修一門皆得。
0232c11: 顯教
0232c12: 依圓教修行。略分為二。初悟毗盧法界。後修普賢行
0232c13: 海。且初悟毗盧法界者。謂華嚴經所說。一真無障礙
0232c14: 法界。或名一心。於中本具三世間一器世間。謂一切國土。二眾生世間。
0232c15: 謂一切有情。三智正覺世間。謂一切聖人。四法界一事法界。二理法界。三事理無礙法界。四事事
0232c16: 無礙法界。全此全彼。而無障礙。即知包羅法界。圓裹十方。
0232c17: 全是一真大法界心。於此一真大法界內所有。若凡
0232c18: 若聖。若理若事。隨舉一法亦皆全是大法界心。乃至
0232c19: 唯舉一塵亦皆全是大法界心。華嚴經云。華藏世界
0232c20: 所有塵一一塵中見法界。又一塵既是大法界心。於
0232c21: 此一塵大法界內。復舉一塵亦皆全是大法界心。若
0232c22: 橫若。重重舉之。重重皆是大法界心。故清涼大師
0232c23: 於華嚴十地品疏。說帝網無盡一心也。一切眾生從
0232c24: 無始來。迷妄不知無盡法界是自身心。於中本具帝
0233a01: 網無盡色心功德。即與毗盧遮那身心齊等。將自
0233a02: 家無障無礙佛之身心。顛倒執為雜染眾生。譬如金
0233a03: 輪聖王。統四天下。身智具足。富樂無比。忽然昏睡。夢
0233a04: 為蟻子。於夢位中。但認己巳為蟻子。不覺本是輪王。是
0233a05: 故欲求成就究竟佛果。切須悟此毗盧法界。若未悟
0233a06: 此法界。縱經多劫。修習萬行。徒自勞苦。不得名為真
0233a07: 實菩薩。亦不能生如來家。故華嚴經云。不了於自心。
0233a08: 云何知正道。彼由顛倒慧。增長一切惡。清涼云。不依
0233a09: 此悟。所作非真。自為修行。元來結業。後修普賢行海
0233a10: 者。既得了悟無障礙法界。於自本心。於中本具十華
0233a11: 藏世界微塵數相好帝網無盡神通功德。與十方諸
0233a12: 佛更無差別。奈無始局執妄情。習以性成。卒難頓盡。
0233a13: 致令自家神通功德不能盡得自在受用。故須稱去聲
0233a14: 自家毗盧法界修本有普賢行海。令無盡功用疾得
0233a15: 現前。華嚴經云。修此法者。少作功力。疾得菩提。雖普
0233a16: 賢行海。浩汗無涯。今就觀行。略示五門。一諸法如夢
0233a17: 幻觀。二真如絕相觀。三事理無礙觀。四帝網無盡觀。
0233a18: 五無障礙法界觀。且初諸法如夢幻觀者即當事法界觀。謂
0233a19: 常觀一切染淨諸法。全體不實。皆如夢幻。此能觀智
0233a20: 亦如夢幻。華嚴經云。譬如夢中見種種諸異相。世間
0233a21: 亦如是。與夢無差別。又云。度脫諸眾生令知法。如幻
0233a22: 眾生。不異幻了。幻無眾生。又金剛經云。一切有為法
0233a23: 如夢幻泡影。如露亦如電。應作如是觀。肇公云。兮
0233a24: 妄兮三界不實。夢兮幻兮六道無物。一切眾生從無
0233b01: 始來。執一切法。而為實有。致使起惑造業。循環六道。
0233b02: 若常想一切名利怨親三界六道全體不實。皆如夢
0233b03: 幻。則愛惡自然淡薄。悲智自然增明此夢幻觀。圓覺疏中。名起幻消
0233b04: 塵觀。天台名假觀。亦名方便隨緣止。謂分明鑑照曰觀。寂然不亂曰止。便觀中便有止。止中便具觀。乃止觀雙
0233b05: 運也。餘諸止觀准此解之。若人雖信解圓教。而煩惱厚重。不能習得此夢幻觀者。應作不淨觀。謂觀身五種不
0233b06: 淨。一種子不淨。二住處不淨。三自體不淨。四自相不淨。五究竟不淨。天台云。從足至頭。從頭至足。循身觀察。唯
0233b07: 見脹壞爛。大小便道。蟲膿流出。臭劇死狗。觀自身竟。復觀他人。乃至觀一切世間有情之身。皆是不淨。或作
0233b08: 骨璅觀。應先觀想。自身額上皮肉爛墜。唯見白骨漸漸從狹至寬。想於一頭皮肉爛墜。見於白骨。乃至全身皆
0233b09: 見白骨。既見自身。復觀餘人。漸次觀於一城一國。乃至遍地骨璅充滿。復從寬至狹。想於一身。唯見眉間少
0233b10: 許白骨。專注一緣。如是修習。乃至得定。此觀成就。一切貪愛自然消亡。或作數息觀。應從淺至深。次第進修。先
0233b11: 須調和自家氣息。不不滑。專注一心。數出入息。先數入息。後數出息。從一至十。終而復始。想心在數。不令散
0233b12: 亂。若覺自心。不假功力。任運從一至十。住數息中。然更一心隨息出入。若息入時。心乃隨之從鼻至喉。至心臍
0233b13: 臗。脾脛乃至指。若息出時。心亦隨之。息出離身。為至一磔一尋等。一心恒隨息之出入。若覺心息。任運相依。
0233b14: 然更繫念。唯在眉間。或在鼻端。安止其心。觀息住身。如珠中縷。為冷為暖。為損為益。若覺身湛然悅樂。然更諦
0233b15: 觀微細之息。及觀全身三十六物內外不淨。又觀心識剎那不住。如是修習覺息出入。遍諸毛孔。心眼開明。徹
0233b16: 見身內三十六物。及諸蟲戶。方更轉修其餘行門。更有別說。恐繁且止。如經中說。觀出入息。三世諸佛。入道之
0233b17: 初門也。或作我空觀。應須作意推尋。今此之身。本來無我。但是色心二法。和合為相。色有地水火風之四類。所
0233b18: 謂毛髮爪齒。皮肉筋骨。髓腦垢色。皆是其地。涕唾膿血。津液涎沫。痰淚精氣。大小便利。皆是其水。暖是其火。動
0233b19: 轉是風。心有受想行識之四類。所謂領納是受。取像是想。造作是行。了別是識。於此八類。何者是我。若皆是我。
0233b20: 即有八我。又況色中復有三百六十段骨。段段各別。皮毛筋肉。肝心脾腎各不同。是諸心數等亦各不同。見不
0233b21: 是聞。喜不是怒。既有此眾多之物。不知定取。何者為我。若皆是我。我即百十一身之中。多生紛亂。離此之外。復
0233b22: 無別法。翻覆推我。皆不可得。便知此身但是眾緣假和合相。本來無我。行者晝夜恒作此觀甚妙。為一切眾生。
0233b23: 從無始來。執身為我。因寶此我。貪求名利。欲榮益我。嗔違情境。恐侵損我。愚癡之情。非理計較。今既常觀此身
0233b24: 本來無我。即三毒自滅。三毒既滅。三界自離也。或作法空觀。應須諦觀此身色心二法。色有地水火風。心有受
0233c01: 想行識。於此八法。一一諦觀。皆從緣生。都無自性。八法當體皆是空也。初心行者。宜習此等觀門。隨心所樂。或
0233c02: 一或二。乃至五種。皆得修習。二真如絕相觀者即當理法界觀。於中安心。
0233c03: 復有三門。一者常觀法界。唯是一味清淨真如。本
0233c04: 無差別事相。此能觀智亦是一味真如。華嚴經云。一
0233c05: 切法無生。一切法無滅。若能如是解。諸佛常現前。又
0233c06: 七祖禪師云。無念念者。即念真如。六祖釋無念云。無
0233c07: 者無諸相。念者念真如。此乃想念諸法。全是真如。雖
0233c08: 然想念本無想念之相。故起信論云。雖念無有。能念
0233c09: 可念此中所想真如。即是頓教中所說絕待真心也。謂絕待一心。彌滿清淨中。不容他一切妄相。本
0233c10: 來是無。絕待真心。本來清淨。華嚴經云。法性本空寂。無取亦無見性。空即是佛。不可得思量。起信論云。一切諸
0233c11: 法。從本已巳來。離言說相。離名字相。離心緣相。畢竟平等。無有變易。不可破壞。唯是一心。故名真如。謂大乘終教。
0233c12: 隨眾生迷。說有色身。山河空大地世間諸法。令諸眾生翻妄歸真。了達色身山河空大地。世間諸法全是
0233c13: 一味妙明真心。今頓教中。本無色身山河空大地。世間諸法本是一味。絕待真心。故清涼云。總不說法相。唯
0233c14: 辨真性。即知周法界。本是一味。絕待真心。寂然清淨不生不滅。不增不減。一切眾生從無始來。不了此心。妄
0233c15: 見諸相。猶如眼病。橫見空華。圖覺經云。妄認四大。為自身相。六塵緣影。為自心相。譬彼病目見空中華。又云。如
0233c16: 來因地修緣覺者。知是空華。即無流轉。亦無身心。受彼生死。非作故無。本性無故。此門行者常想一切諸法。唯
0233c17: 是一味清淨真如。本無生滅。是名真如三昧。亦名一行三昧。亦名無生三昧二者若念起
0233c18: 時。但起覺心。故七祖云。念起即覺。覺之即無修行妙
0233c19: 門。唯在於此。即此覺心。便名為觀。此亦雖起覺心。本
0233c20: 無起覺之相此門行者。一切時中心念若起。但起覺心。便是修行要妙之門。三者擬
0233c21: 心即差。動念便乖。但棲心無寄。理自玄會。故華嚴經
0233c22: 云。法性本空寂。無取亦無見性。空即是佛。不可得思
0233c23: 量。又古德云。實相言思斷。真如絕見聞。此是安心處。
0233c24: 異學徒云云。此但任其本性自照。更不起新生慧解。
0234a01: 故圓覺經云。但諸菩薩及末世眾生。居一切時。不起
0234a02: 妄念。於諸妄心。亦不息滅。住妄想境。不加了知。於無
0234a03: 了知。不辨真實。又賢首云。若起心作凡行聖行。非是
0234a04: 真行。不作一切行。行心無寄。是名大行。此門即以本
0234a05: 性自照名觀此門行者。一切時中。心無所寄。是名真修。雖然備修萬行。於萬行中。心無所寄。又禪
0234a06: 宗東夏七代祖師所傳心要。而有三門。攝盡無遺。一見性門。先須了悟。絕待真心。一切妄相本無真心。本淨即
0234a07: 心。是佛非假外求。即前頓教一心是也。二安心門。如上所說。想念真如等三門。是也。三發行門。須備修菩薩六
0234a08: 度萬行。具依三門。即是正禪。隨闕一門。便成偏見。達磨云。我法以心傳心。不立文字。此心是一切眾生清淨本
0234a09: 覺。亦名佛性。欲求佛道。須悟此心。即是見性門。又云。如是安心。所謂壁觀。令修道人。心住真理。寂然無為。喻似
0234a10: 墻壁。不起分別。即是安心門。又云。如是發行所謂四行。一報怨行。謂修道人若受苦時。當自念云。我從昔無
0234a11: 數劫中。棄本逐末。流浪諸趣。多起怨憎。違害無限。今雖無犯。是我宿怨。惡業果熟。非天非人所能見與甘心忍
0234a12: 受。都無怨訴。經云。逢苦不憂。何以故。識達故。二隨緣行。謂修道人若得勝報榮譽等事。當自念言。一切諸法皆
0234a13: 從緣生。是我過去修因所感。今方得之。緣盡還無。何喜之有。得失隨緣。心無增減。喜風不動。嗔風不生。三無所
0234a14: 求行。世人長迷。處處貪著。名之為求。智者悟真理。將俗及二界九居。猶如火宅。有身皆苦。誰得而安。於三界內。
0234a15: 無稱願樂。經云。有求皆苦。無求乃樂。四稱法行。謂性淨真理。目之為法。而此理性本無慳等一切萬惡。應稱理
0234a16: 性。修布施等一切萬善。斯之四行即是發行門。又草堂禪師圓覺疏中。亦有三門。大同於此。一先悟圓覺性。謂
0234a17: 一味清淨真心。二次發菩提心。謂大悲大智太願。三後修菩薩行。謂六度萬行等法。斯之三門。禪學之者甚為
0234a18: 切要。若不圓修三門。無由離諸邪見。謂古來禪宗諸家語錄。多分但應當時根宜。或唯說見性。或但言安心。或
0234a19: 只談發行。又於安心發行中。復各有多途。或但明一途等云云。今此諸門心若通達。然後披覽諸禪教。乃各知
0234a20: 其旨歸。三事理無礙觀者即當事理無礙法界觀。謂常觀一切染
0234a21: 淨事法。緣生無性。全是真理。真理全是一切染淨事
0234a22: 法。如觀波全是溼。溼全是波。故起信論云。雖念諸法。
0234a23: 自性不生。而復即念。因緣和合。善惡之業。苦樂等報。
0234a24: 不失不壞理不礙事也。如溼性雖一。不礙波浪成多。雖念因緣善惡業報。
0234b01: 而亦即念性不可得事不礙理也。如波浪雖多。不礙全是溼性。若習假空中三觀者。
0234b02: 謂想一切諸法緣生無性。舉體全空。即是空觀。如觀鏡中。像全無實體。若想一切諸法。雖有不實。皆如夢幻。即
0234b03: 是假觀。如觀鏡中。像有而不實。如想一切諸法。全是一味。妙明真心。如前終教所明廣大真心是也。即是中觀
0234b04: 如觀明鏡。此之三觀。或單修一門。或漸次俱修或一時齊修。在器取捨。四帝網無盡觀
0234b05: 者即當事事無礙法界觀。於中略示五門。一禮敬門。二供養門。
0234b06: 三懺悔門。四發願門。五持誦門。初禮敬門者。謂想盡
0234b07: 空法界。塵塵剎剎。帝網無盡三寶前。各有帝網
0234b08: 無盡自身。每一一身。各禮帝網無盡三寶。每一一三
0234b09: 寶前。各有自家帝網無盡身禮。更想此一門。盡未來
0234b10: 際無有休歇。念念相續無有間斷。身語意業無有疲
0234b11: 厭清涼云。不入此觀。徒自疲勞。或且入純門。想法界。純是毗盧佛。或准提等每一尊前。且想一身禮。
0234b12: 更若難入。且想十尊佛。每一尊前。有一身禮。習之稍熟。漸增百尊千尊。乃至無盡。下准此門習之。供
0234b13: 養懺悔。發願持誦。俱詳觀行中帝網無盡觀者。謂帝網中所貫之珠。交光
0234b14: 相映。一珠之光復入千珠。千珠之光復入一珠。而此一珠之光。復相含攝。重重無盡。作此觀時。所修禮敬。各門
0234b15: 皆法界。或坐中作此觀想。或禮佛燒香奉華懺悔發願時。暫入此觀。或持。課誦經時。先作此觀想竟。然後持
0234b16: 誦甚妙。或無香華等。但合掌入此觀門。功德亦無窮盡。上之五門既爾。其餘行
0234b17: 門准此習之。若習相即觀者。而有四句。一者一即一。
0234b18: 謂觀一毛即一耳時。一耳同時即一毛。二者一切
0234b19: 即一。三者一即一切。此兩句應合而觀之。謂觀一切
0234b20: 塵。即一佛時。一佛同時。即一切塵。四者一切即一
0234b21: 切。謂觀一切人。即一切佛時。一切佛同時。即一切
0234b22: 人。每句之中。一切諸法例准觀之。若習相入觀者。亦
0234b23: 有四句。一者一攝一帶之入一。謂觀一人攝一佛帶
0234b24: 之。將入一菩薩中。如東鏡攝南鏡帶之將入西鏡中。
0234c01: 二者一攝一切帶之入一。謂觀一華攝一切河帶之
0234c02: 將入一山中。三者一切攝一帶之入一切。謂觀一切
0234c03: 塵攝一佛帶之將入一切毛中。四者一切攝一切帶
0234c04: 之入一切。謂觀一切樹攝一切神帶之將入一切海
0234c05: 中。每句之中。一切諸法例准觀之。此相即相入。二觀
0234c06: 隨觀。每句之中。復有總觀別觀。多觀心。恐繁不示。
0234c07: 但專心修鍊。自然曉達。故裴公法界觀序云。但使學
0234c08: 人冥此境於自心。心慧即明。自見無盡之義。不在備
0234c09: 通教典。碎列科段。若習同時具足相應觀者。但隨觀
0234c10: 一法。同時具足法界諸法也。其餘玄門例此解之。若
0234c11: 有樂習圓宗三觀三止者。謂行者觀一人時。便成三
0234c12: 觀三止。且就一人之身。具明三諦。人身假相有。故名
0234c13: 俗諦。人身緣生無。色性體空。故名真諦。人身假相。無
0234c14: 別自性。舉體全是寂照真理。名中道諦。然此三諦體
0234c15: 用無礙。空有相觀。即一而三。即三而一。法本如是。依
0234c16: 此三諦。行者觀察成三觀三止。謂行者心觀人身假
0234c17: 相幻有。名假觀。即此觀心了假相時。離實有執。名方
0234c18: 便隨緣止。又觀人身色體全空。名為空觀。即此觀心
0234c19: 了色空時。離於色體實有之執。名體真止。又觀人身
0234c20: 舉體全是中道實性。名中道觀。即此觀心離相有執。
0234c21: 及離體空執。名遠離二邊分別止。如是觀心。於一念
0234c22: 中。齊現三諦。義立三觀。離二種執。義立三止。三觀三
0234c23: 止只是一心。即一常六。即六常一。將此一心。契同所
0234c24: 觀。三諦體用。空有無礙之境。心境常融。復常歷然。既
0235a01: 觀一人之身。而成三觀三止。觀一切法。例皆如是。問
0235a02: 曰。夫大行統唯無念。何以此帝網相即等觀。令人起
0235a03: 無盡想念。豈不疲役身心耶。答云。若此見者。是離念
0235a04: 外求無念者。尚未得於真無念。真無念者。念本無無。
0235a05: 何能更得念與無念之相礙。又若得真無念。但是無
0235a06: 盡行中之一行。豈得總遮無盡之圓行耶。此問答意。
0235a07: 出華嚴大疏。若不習帝網相即等觀。終不能得無礙
0235a08: 佛果。今有小根。聞此法門。嫌繁亂。全不介懷。昔人
0235a09: 云。井蛙不能居海。泰山難以處囊是也按帝網無盡觀。原文中止
0235a10: 說禮敬五門。其餘行門以後俱作小註。今前五門收入觀行。即以此補入大文。此中所說相即相入。及三止
0235a11: 三觀。正觀門中微妙法旨。非為剩語。又前事法界中。不淨等觀既在所收。皆即微妙觀心。以圓心達法。無法不
0235a12: 圓。須深心善會可也。五無障礙法界觀者即當四法界所依總法界觀。謂常
0235a13: 觀想一切染淨諸法。舉體全是無障礙法界之心。此
0235a14: 能觀智。亦想全是法界之心。華嚴經云。知一切法即
0235a15: 心自性。成就慧身。不由他悟。又清涼云。若知觸物皆
0235a16: 心。方了心性。今此無障礙法界中。本具三世間四法
0235a17: 界一切染淨諸法。未有一法出此法界。而此法界全
0235a18: 此全彼。互無障礙。則知根根塵塵全是無障礙法界。
0235a19: 若於四威儀中。常觀根根塵塵皆是重重無盡法界。
0235a20: 即習普眼之境界也此觀是一切三昧觀門根本。若常修習一切三昧觀門。自然現
0235a21: 前。上來所說諸觀門。或樂總修者。或修一二者。任情
0235a22: 皆得。但專切修鍊。一生不克。三生必圓。又行者須起
0235a23: 思想。想得現前。常現不隱。方是華嚴圓教真行。清涼
0235a24: 疏主。事事無礙十玄門中。多有六句。前五句是起想
0235b01: 修鍊。鍊得現前。更不想鍊。雖不想鍊。常現不隱。方成
0235b02: 第六句行。法界觀云。深細思之。令現在前圓明顯現。
0235b03: 稱行境界圭山禪師釋云。思之令現。為真解也。已巳現即不更思。雖不更思。而亦常現不隱。方為
0235b04: 實行。又一行禪師云。先須起想。想得現前。然後用般若
0235b05: 空而淨除之。即成不思議大用。頓入佛果。若不起心
0235b06: 觀之。錯會般。若意也縱爾入空。亦失圓頓之道。圓宗
0235b07: 行者。鍊修功至。豁然言亡慮絕。了了分明。方為真行。
0235b08: 若得如是。四威儀中常見不思議境界。願修道者。於
0235b09: 此留心。本來如是。但昧之不見　又修心行者。或有
0235b10: 諸善惡夢境。或逢種種魔障。或現種種違順境界。
0235b11: 或聞種種善惡之聲。或諸蟲蟻身上行走。或身心
0235b12: 不安。多想多慮。或入觀時種種相現。不與本觀相應
0235b13: 等。皆須觀之。如夢如幻。全體非實。或觀之皆是自家
0235b14: 真心。起信論云。當念唯心。境界則滅。終不為惱。已巳上
0235b15: 顯教。
0235b16: 附略法界觀門頌
0235b17: 終南杜順和尚創製法界觀門。末後略出此頌。附此以見無障礙法界之義。
0235b18: 若人欲識真空理身內真如還遍外
0235b19: 情與無情共一體處處皆同真法界
0235b20: 秪用一念觀一境一切諸境同時會
0235b21: 於一境中一切智一切智中諸法界
0235b22: 一念照入於多劫一一念劫收一切
0235b23: 時處帝網現重重一切智通無罣礙
0235b24: 按顯教中修普賢行海。依四法界。開立五門。而法
0235c01: 界觀。約為三重。一真空觀。揀情妄以顯理。二理事
0235c02: 無礙觀。融事理以顯用。三周遍含融觀。攝事事以
0235c03: 顯玄。至於溥融無礙。則十方三世一念齊收。如一
0235c04: 月千江。波波具含淨月。萬燈一室。光光各顯全燈。
0235c05: 主伴同時。聖凡一家。物物全真。受用自在。而真空
0235c06: 觀。實其初門也。彼云。法界宗中。無孤單法。離理無
0235c07: 事。若單觀於事。即是情計之境。故除事界。惟顯真
0235c08: 空。而意已巳該悉矣。且實色不即真空。揀實色而幻
0235c09: 色始彰。幻色即真空也。斷空不即幻色。揀斷空而
0235c10: 真空始顯。真空即幻色也。有無不計。人法俱忘。帝
0235c11: 網重重。一多互遍。而後謂之溥融無礙。彼外道小
0235c12: 乘著斷空者。毋論乃初心菩薩計色相。以為真空。
0235c13: 於義實濫。不可不從。密修中一一鎔鍊。所謂鏡裏
0235c14: 原無影。影顯鏡明也。今此五觀中。初觀諸法如
0235c15: 夢幻。即合真空之意。不可錯會。圓覺經云。知幻即
0235c16: 離。不作方便。離幻即覺。亦無漸次。豈可以形礙色
0235c17: 相。毫無轉動。而遂以為幻空也哉。若於此勘得真。
0235c18: 即毗盧法界本來寂滅。三止三觀當下圓修。性德
0235c19: 行海實非階級也○咄請如是入。最初一步要分
0235c20: 明。直透長安無異路。
0235c21: 密教
0235c22: 前顯教圓宗。須要先悟毗盧法界。後依悟修。滿普賢
0235c23: 行海。得離生死。證成十身無礙佛果。如病人得好藥
0235c24: 方。須要自知分兩炮炙法。則合成服之。方能除病身
0236a01: 安。今密圓神。一切眾生并因位菩薩。雖不解得。但
0236a02: 誦持之便。具毗盧法界。普賢行海自然得離生死。成
0236a03: 就十身無礙佛果。如病人得合成妙藥。雖不知分兩
0236a04: 和合法。則但服之。自然除病身安。故首楞嚴經云。諸
0236a05: 佛密秘密之法。唯佛與佛。自相解了。非是餘聖所
0236a06: 能通達。但持誦之。能滅大過。速登聖位。般若經云。總
0236a07: 持猶妙藥。亦如天甘露。能療眾惑病。服者常安樂。又
0236a08: 理趣經中。如來說有五藏。一經藏。如牛乳。二律藏。如
0236a09: 酪。三論藏。如生酥。四般若藏。如熟酥。五陀羅尼藏。如
0236a10: 醍醐。醍醐之味。乳酪等中。最為第一。能除諸病。令諸
0236a11: 有情身心安樂西天多用醍醐療病。陀羅尼者。經律等中。最為
0236a12: 第一。能除諸罪。令諸眾生解脫生死。速證涅槃安樂
0236a13: 法身。彼理趣疏云。性德力大。密功強。解行雖劣。解
0236a14: 脫則疾。問曰。賢首大師等。但判華嚴經為圓。餘教皆
0236a15: 非。今判陀羅尼又是圓教。豈不違賢首等耶。答云。圓
0236a16: 宗有二。一顯圓。二密圓。賢首但據顯教。正判華嚴為
0236a17: 圓。今神變疏鈔。曼荼羅疏鈔。類彼顯圓。判斯密教亦
0236a18: 是圓宗。顯密既異。乃諸師無違也。
0236a19: 又一切諸佛皆從陀羅尼所生。樓閣經云。真言是諸
0236a20: 佛之母。成佛種子。若無真言。終不能成無上正覺。又
0236a21: 三藏教盡從陀羅尼所出。故最上大乘寶王經中。說
0236a22: 有四乘。一聲聞乘。二圓覺乘。三方廣大乘。四最上金
0236a23: 剛乘。謂陀羅尼藏是也。一切法皆從金剛乘陀羅尼
0236a24: 中流出。神變鈔云。千流萬派。起自崑崙積石之山。十
0236b01: 二分經。出乎總持秘密之藏。又萬行總從陀羅尼所
0236b02: 流。謂真言中。每一一字。全是無相法界。萬行無不從
0236b03: 法界所流。故持明藏儀軌經云。唵字即是無相法界。
0236b04: 神變疏云。無相法界全是真言。真言全是無相法界。
0236b05: 又真言一名三藏。有持者皆號三藏。謂真言中。每
0236b06: 一一字皆含戒定慧三。且萬行不出六度。六度不離
0236b07: 三學。既真言名三藏。即知真言總含萬行。真言是總
0236b08: 行。其餘法門是支流行門也又別頌云。開無相門圓寂宗。字字觀照金剛定。
0236b09: 又云。瑜伽妙旨傳心印。摩訶衍行總持門。如一行禪師。是中夏聖人。贊述神變真言。智者禪師得宿命通。廣示
0236b10: 持儀軌。契符禪師人問最上乘法。直教持誦密言。古來禪師皆贊持。信是諸佛之母。教行之本源也。
0236b11: 大教王經云。七俱胝如來三身讚說准提菩薩真言。
0236b12: 能度一切聖賢。若人持誦。一切所求悉得成就。不久
0236b13: 證得大准提果。是知准提真言。密藏之中。最為第一。
0236b14: 是真言之母。神之王　一切四眾但解言語者。行
0236b15: 住坐臥四威儀中。而易誦習。又但口誦。便是真行。能
0236b16: 除煩惱。安樂法身。不假備通教典。佛頂陀羅尼疏云。
0236b17: 齋戒不稟而自備。果證不遠而自得。消難獲利。自行
0236b18: 化他。因人果人摩不由此而辦其事。又曼荼羅疏云。
0236b19: 念如來之神。心心暗契如來心。諷菩薩之密言。願
0236b20: 願冥符菩薩願。何生死而不逃。何涅槃而不得。是知
0236b21: 神行門省略。功德甚深。普引七眾。速至菩提。最為
0236b22: 要道　又真言行者。持誦神。課數滿時。身語意三
0236b23: 所作善惡之業。皆得成無漏功德法門。故白傘蓋頌
0236b24: 云。誦滿一萬八千遍。遍遍入於無相定。號成堅固金
0236c01: 剛幢自在。得名人中佛。大悲心陀羅尼經云。誦持陀
0236c02: 羅尼者。口中所出言音。若善若惡。一切天龍聞者。皆
0236c03: 是清淨法音。又偈云。譬如靈丹藥。點鐵成金寶。誦持
0236c04: 陀羅尼。變凡作聖賢　又顯教中。有自力他力二門。
0236c05: 十住論念佛鏡等說。一自力門。謂修六度萬行等。名
0236c06: 難行道。如人陸地步行千里程則遲到。二他力門。謂
0236c07: 念佛等。名易行道。如人水路乘船行千里程則疾到。
0236c08: 今真言中。密具自他二力。謂大乘寶王等諸經中說。
0236c09: 真言行者日日得具六波羅蜜。圓滿功德。又佛頂頌
0236c10: 云。不持齋者名持齋。不持戒者名持戒。僧破二百五
0236c11: 十戒。比丘尼犯八波羅。聞念佛頂陀羅尼。便得具足
0236c12: 聲聞戒。則是自力門。又真言中。每一一字。皆是諸佛
0236c13: 全身。末法中一字經云。吾滅度之後。變身作此
0236c14: 等。即是他力門彼佛頂疏云。菩薩行門。隨行則具。今不行而備。神之力云云。然實與
0236c15: 持者之力。合而言之。故云密具自他二力。又諸經說。真言行者現世
0236c16: 能成無上菩提。故樓閣經云。我於無量俱胝百千劫。
0236c17: 難行苦行。猶不得菩提。由纔聞陀羅尼故。加行相應。
0236c18: 便成正覺。又神變疏。判陀羅尼。為大不思議成佛神
0236c19: 通乘。謂依餘門成佛。如乘羊馬行千里程。經久方到。
0236c20: 依陀羅尼門成佛。如乘神通行千里程。舉意便到。所
0236c21: 至處雖無異。所乘法有遲疾也。又餘門成佛。如磨黃
0236c22: 石。取如意珠。依真言門成佛。如神通力。取如意珠。又
0236c23: 云。如餘菩薩。為求菩提。雖難行苦行。如救頭燃。經無
0236c24: 量劫。尚不能得。如是成就真言行者。不虧法則。只於
0237a01: 此生得菩提也。
0237a02: 又觀音有六字大明陀羅尼。一切如來皆不知其所
0237a03: 得之處。因位菩薩云何得知。乃至說蓮華上佛成佛
0237a04: 竟。方經歷諸佛。求此六字大明等。問曰。佛具一切智。
0237a05: 豈不知得陀羅尼也。答有三義。一者表此陀羅尼最
0237a06: 勝最深。令人生於尊重。所以言佛不知而自求之。二
0237a07: 者謂權教中佛不能知得圓宗密。如小乘極果不
0237a08: 能知得大乘深法。三者密宗神。即體便是圓圓果
0237a09: 海。故佛不得。今六字大明准提神。即體便是圓圓
0237a10: 果海也。故神變鈔云。金剛手方可探其賾。蓮華眼始
0237a11: 能窺其奧。問曰。何以凡夫而得持誦。答云。今密教中
0237a12: 說。以真言不思議力。令凡夫三業。同如來三業。而得
0237a13: 持誦　問曰。上說密部包廣包深難思難議。未審此
0237a14: 法被何根器。答云。真言既有五教不同。根器亦乃五
0237a15: 種各異。五教中陀羅尼。各總被當教內上中下三根
0237a16: 也。故曼荼羅疏中亦說。陀羅尼通被勝劣諸根　又
0237a17: 云。一切真言更無勝劣。皆是毗盧遮那大不思議秘
0237a18: 密心印一代教中。乃至鬼神所說真言。皆是毗盧遮那如來欲普門益生。全體變作彼鬼神類。而
0237a19: 說真言。非實鬼神能說真言。餘類皆爾。一切陀羅尼皆被不思議圓根。
0237a20: 故佛頂頌云。神通勝化不思議。陀羅尼門最第一。今
0237a21: 有未曾鑽仰密教者。多云陀羅尼藏唯被下根。斯言
0237a22: 甚謬。且諸經中。說陀羅尼或名最上乘。或名無上乘。
0237a23: 或名金剛乘。或名不思議乘。豈可唯被下根耶。故清
0237a24: 涼云。以淺為深。有符理之得。以深為淺。有謗法之愆。
0237b01: 冀諸學者。切宜留心。不得固執先聞。而生輕忽。已巳上
0237b02: 密教。
0237b03: 按密教中。但標持誦儀軌。即具觀行。所謂三密相
0237b04: 應。非有二法也。為有口誦而心不誦者。故立觀行。
0237b05: 此云口誦。便是真行。不假備通教典。當知密有
0237b06: 不思議神力。被不思議圓根。前云隨觀梵書一字。
0237b07: 即具帝網無盡之行門。今可云隨誦真言一週。即
0237b08: 入毗盧難思之法界。深淺獲益。性德無殊。未可執
0237b09: 此而議彼也。若是出世高流。決當刻期修證。古有
0237b10: 定散之判持誦為散善。修觀為定善。與其散也。寧定口誦。必貴
0237b11: 於心。惟今計難易之分。先其難。然後易。九仞毋虧
0237b12: 於一簣○咄請如是觀。不是幾番寒徹髮。怎得梅
0237b13: 花撲鼻香。
0237b14: 密利益
0237b15: 為人多不知密教勝深。故此讚揚。用警未聞。若實一向捨顯讚密。亦非通人。華嚴經云。受一非餘魔所攝
0237b16: 持。勸諸後學。若顯若密。或性或相。行則任在一門。信須圓通無礙。以下皆說准提陀羅尼功德也。
0237b17: 葉衣觀自在菩薩經云。陀羅尼能除一切有情災禍。
0237b18: 疾疫饑饉。劫賊刀兵。水旱不調。星宿失度。亦能增長
0237b19: 福德。國界豐盛。人民安樂。國王男女皆得長壽。又蘇
0237b20: 婆呼童子經云。離真言外。更無別法。能與眾生樂者。
0237b21: 廣如諸陀羅尼經說　菩提場莊嚴陀羅尼經最勝
0237b22: 總持經等皆說。若書寫陀羅尼。置佛像中。塔中杵中。
0237b23: 或書在幢上。堂殿上。或紙素竹帛上。或樺皮牆壁板
0237b24: 木等上。有眾生得視者。或身手觸者。或影中過者。
0237c01: 或真言字上塵飄在身者。又或書之戴在頂上者。身
0237c02: 上者衣中者。或書之幡上。若風吹幡。動其幡。所指處
0237c03: 眾生。或書鐘鼓鈴鐸螺鈸等出聲物上。有聞聲者。此
0237c04: 上來所說諸眾生等。縱有五無間之罪。諸佛不懺之
0237c05: 業。悉皆滅盡。來世生諸佛國。何況親持誦者。故昔人
0237c06: 云。五無間之極罪。應念雲消。十惡業之巨愆。纔聞霧
0237c07: 散。又隨求頌云。縱犯波羅十惡罪。煞阿羅漢及尊親。
0237c08: 五逆根本七無遮。應念隨聲消滅。真言聖力功無
0237c09: 量。故我稱讚不思議　又無垢淨光經尊勝經等皆
0237c10: 說。若亡人廣造惡業。死墮三塗。真言行者即稱亡人入
0237c11: 名字。專心誦。亡者應時。得離惡趣。生於天上。又以
0237c12: 真言土砂或蓮華。散亡者墓上屍上。亡者即得生
0237c13: 於諸佛淨土。又亡人衣物。或身分骨肉等。得持人
0237c14: 影所著。亦得生諸佛國。又書陀羅尼。置亡人骨上
0237c15: 屍上。亡人即得生於天宮。故先哲云。塵飄影爍。神翫
0237c16: 天宮。土散水霑。識分惡趣　問曰。亡人造業既成。已巳
0237c17: 墮三塗之中。云何真言行者。或稱亡人名字。或土
0237c18: 砂置屍塚上。便令亡人轉惡道苦。得佛國樂耶。非唯
0237c19: 俗士懷疑。兼乃緇流難信。答云。智者以譬喻得解。今
0237c20: 舉喻況之。如世禁之人。禁火不燒。禁刀不斫。禁
0237c21: 不螫。尚能變有毒而作無毒。豈況如來神。不能改
0237c22: 苦得樂耶。又如列子。書說師文善彈琴。正當春時而
0237c23: 叩商絃。以召南呂。涼風總至。草木成實商金音屬秋。南呂八月律。
0237c24: 由得秋氣。草木成實。正秋而叩角絃。以激夾鍾。涼風徐迴。草木
0238a01: 發榮角木音屬春。夾鐘二月律。由得春氣。草木榮華。當夏而叩羽絃。以召黃
0238a02: 鐘。霜雪交下。川池暴凍羽水音屬冬。黃鐘十一月律。得冬氣故。凝陰冰凍。及
0238a03: 冬而叩徵絃。以激蕤賓。陽光熾烈。堅冰立散徵火音屬夏。蕤
0238a04: 賓五月律。得夏氣故。堅冰消散。此是世間彈琴之術。尚能變秋作春。
0238a05: 更冬為夏。況如來大不思議神。豈不能改惡道苦
0238a06: 得佛國樂耶。又莊子云。六合之外。聖人存而不論。華
0238a07: 嚴經說。十地菩薩一舉足量智功德。九地菩薩不能
0238a08: 知。況我如來是諸聖中王。所有秘密心印。豈可以凡
0238a09: 夫妄情而欲籌量者哉。其猶井坎之魚。爭知東海之
0238a10: 深廣也。確宜諦而信之。故觀世音菩薩秘密藏神
0238a11: 經云。若有受持神之者。凡有所作。必得成就。唯須
0238a12: 深信。不得生疑　又六字陀羅尼經普賢陀羅尼經
0238a13: 等皆說。真言行人能除種種身心病苦。或四大種種
0238a14: 病。或五臟種種病。或鬼神所作種種病。或宿業所感
0238a15: 種種病。如是等病。以神不思議力。悉能除愈。又一
0238a16: 切貪嗔癡心病自然消滅。故白傘蓋陀羅尼經云。若
0238a17: 有宿習貪心等。不能除滅。應當一心誦我神。如摩
0238a18: 登伽女與阿難。是曩劫恩愛。以我力。愛心永斷。成
0238a19: 阿羅漢。彼是婬女。無心修行。神冥資。速證無學。何
0238a20: 況本心求菩提者。又大悲經云。志心稱念陀羅尼。婬
0238a21: 欲火滅邪心除　又如意輪等諸陀羅尼經說。真言
0238a22: 行人現能增長一切福慧。凡所出言。人皆信受。所用
0238a23: 衣物財寶等。舉意從心。能令五百由旬內人天鬼神。
0238a24: 盡來歸仰。又自然通曉一經切律論。并世間典籍。或
0238b01: 得總持不忘。日記千頌。故大佛頂經云。若讀若誦陀
0238b02: 羅尼者。此諸眾生。縱其自身不作福業。十方如來所
0238b03: 有功德。悉與此人。又云。若持神。不生疑悔。是善男
0238b04: 子。於此父母所生之身。不得心通。十方諸佛。便為妄
0238b05: 語。又云。未精進者令得精進。無智慧者令得智慧等。
0238b06: 如世間藥餌。尚能令人去除睡眠。增長精神。豈況神
0238b07: 不生智慧耶　問曰。諸佛本意令斷貪嗔等。何
0238b08: 令人起貪心。求世事名利等耶。答云。諸佛有不思議
0238b09: 度生方便。謂有不肯真求菩提。且隨其所樂。令持
0238b10: 求之。由神不思議力。所求之事盡得遂心。一切罪
0238b11: 業亦得消滅。自然超凡入聖。如小兒有病不肯服藥。
0238b12: 被有智醫人塗在母乳。其小兒本食母乳。不覺服著
0238b13: 良藥。除病苦。故索心經云。若有眾生。設以諂
0238b14: 曲。為求富貴名利等。得聞此。彼諸眾生。生生處處
0238b15: 成就智慧福聚之香。真言境界不可思議也。
0238b16: 密護持
0238b17: 又末法中一字等諸陀羅尼經說。持者於四方
0238b18: 向五百驛內。諸惡星曜鬼神天魔等。盡皆馳散而去。
0238b19: 有發善心守護者不去。若有故爾不去作障礙者。便
0238b20: 令頭破百分。身心粉碎。由是行者無諸魔障。得至菩
0238b21: 提　問曰。有人言持者。能惹魔障。今何說能離
0238b22: 魔障。答曰。此是閭巷之談。聖教無文。今密部諸經皆
0238b23: 說。陀羅尼能離魔障。且置勿論。如顯教法華經中。恐
0238b24: 有講誦修習法華者。有魔障起。故說陀羅尼品。令除
0238c01: 惡魔。故彼經云。若不順我。惱亂說法者。頭破作七
0238c02: 分。如阿梨樹枝。又釋摩訶衍論。令坐禪人須得誦
0238c03: 除魔。又止觀云。若諸魔障。惱亂坐禪行者。當誦大乘
0238c04: 方等教中諸治魔。若出禪時。亦當誦。又金光明
0238c05: 經說十地菩薩尚以護持。何況凡夫。故首楞嚴經
0238c06: 云。若不持而坐道場。令其身心遠諸魔事。無有是
0238c07: 處。又云。末世眾生樂修三昧。恐同邪魔。應當勸令持
0238c08: 戒神。若未能誦。寫於禪室。或戴身上。一切諸魔。所
0238c09: 不能動　又諸經說。真言行者四威儀中。有無量天
0238c10: 龍八部諸金剛眾。常守護之。故廣大圓滿無礙大悲
0238c11: 心陀羅尼經云。誦持陀羅尼者。是無畏藏。龍天善神
0238c12: 常護持故。又云。若能如法誦。即有一切善神龍王
0238c13: 金剛密跡。常隨衛護。不離其側。如護眼睛。如護己巳命。
0238c14: 又持者。若在空山曠野。獨宿孤眠。是諸善神番代
0238c15: 宿衛。辟除災障。若在深山。迷失道路。善神龍王化作
0238c16: 善人。示其正道。若逢賊陣。被他抄掠。墮落他國。善神
0238c17: 龍王接還本土。若在山林曠野乏少。水火龍王護故
0238c18: 化出水火。故彼頌云。龍王眾聖同慈護。百千三昧頓
0238c19: 薰修。又大佛頂陀羅尼經說。設有眾生。於散亂心。口
0238c20: 持神。常有八萬四千那由恒河沙俱胝金剛藏王
0238c21: 菩薩種族。一一皆有諸金剛眾。而為眷屬。晝夜常隨。
0238c22: 侍衛此人。縱令魔王求其方便。終不可得。諸小鬼神
0238c23: 去此善人十由旬外。若魔眷屬欲來侵擾是善人者。
0238c24: 諸金剛眾而以寶杵損碎其首。猶如微塵。恒令此人
0239a01: 所作如願。故彼頌云。八萬四千金剛眾。行住坐臥每
0239a02: 隨身。密部諸經廣說。護持誦之人。凡有所作。必得
0239a03: 成就。唯須深信。不得生疑。
0239a04: 按密護持等。姑就其一節言之。言密而顯可知
0239a05: 也。言釋而三教可知也。先師塘南先生言。戒德
0239a06: 之嚴。鬼神所欽。因舉一先輩素不入婬房酒肆。偶
0239a07: 宿舟中。友人欲毀其戒。乃佯為雅集之所。故邀而
0239a08: 留之。夜深呼妓者。為侑觴先輩。乃覺即趨出。不避
0239a09: 險闇。俄有持燈者曰。我往舟去。先輩隨之。將及舟
0239a10: 欲涉水。持燈者曰。我舟也。順便負過比上舟。持
0239a11: 燈者不見。聞者驚歎。此未持密。而護持亦若是
0239a12: 矣。吾乃知顯密二修不離心觀心觀者。即康誥所
0239a13: 謂顧諟天之明命也。明命固萬靈之所必欽。而何
0239a14: 顯與密之分耶。有問近溪先生曰。我聞先生論。天
0239a15: 命之謂性。見得隨處。皆天豈不暢快。先生曰。天命
0239a16: 所在。即生死禍福之所在也。不知悚然生些懼怕。
0239a17: 更侈然。謂可順適。則天命一言。反作汝之狂藥
0239a18: 矣。世多豁達空故。先生指點人心。以日用現前為
0239a19: 真機。即以敬畏天命為實德。其言曰。大出自天。機
0239a20: 原自統。博本平地。命亦自純。至矣至矣。聖狂危微。
0239a21: 判在於此。我輩不可不知所以護持之理。
0239a22: 淨業圓修說
0239a23: 觀無量壽佛經說。三輩往生。皆云發菩提心。至上品
0239a24: 上生章。則云發三種心。謂至誠心。深心。迴向發願心
0239b01: 也。妙宗引起信釋云。一者直心。正念真如故。二者深
0239b02: 心。樂集一切善行故。三者大悲心。欲拔一切眾生苦
0239b03: 故。夫至誠心固。即所謂直心也。何者正念真如。無
0239b04: 曲故。無巧偽故。然則至誠即是菩提。菩提無生。而何
0239b05: 以言往生。又何以分淨分穢。而必西方之生也。曰菩
0239b06: 提無生而無不生。方便分別。實無分別。約化儀而定。
0239b07: 向順。實相以無方其為一。真無礙法界一也。如普賢
0239b08: 行願云。一塵中有塵數剎。一一剎有難思佛。此不思
0239b09: 議境界。豈容有淨穢之分。而云面見彼佛阿彌陀。即
0239b10: 得往生安樂剎。此不思議清淨解脫。又何以往生
0239b11: 為礙耶。當知毗盧法界不隔毫端。常寂光土不離當
0239b12: 念。全彼全此。無有障礙。集諸善行。窮未來際。即深心
0239b13: 也。廣度眾生。滿菩提願。即迴向發願心也。准提圓宗
0239b14: 含攝六度萬行。一一觀門與此相合。所當圓修者此
0239b15: 也　或疑十六觀經。初標落日懸鼓。惟念西方。准提
0239b16: 。鏡面東朝月。東西相違。不知白月東昇。但取其圓
0239b17: 明表背塵合覺之智。紅日西墜。則指其方向。標安養
0239b18: 極樂之歸。若達法界。一心則圓融。不礙行布。皆即菩
0239b19: 提道場也　彌陀經言。若人念佛。臨命終時。必生西
0239b20: 方。又觀經云。念佛之人生西方者。蓮分九品。蓋此念
0239b21: 佛法門。不論男女僧俗。不論賢愚貴賤。但一心念佛。
0239b22: 隨其功行大小。九品往生。顯密心要驗成行相。持
0239b23: 之人亦分九品。上品成就三密。變成三身。只於此生
0239b24: 得證無上菩提之果。夫念佛念。同一念也。觀佛觀
0239c01: 字。同一觀也。所貴一心不亂。福慧雙修。世出世間成
0239c02: 就白法功德。其於淨土。決定往生。前觀行五門中。如
0239c03: 禮拜供養。是福邊事。懺悔發願持誦。是慧邊事。若先
0239c04: 悟毗盧法界後。修普賢行海。則一切所修。皆即稱性。
0239c05: 成就慧身。更無差別也。儒者重智。故有水母無蝦之
0239c06: 喻。釋門亦重智。故有目足交資之譚。要未有舍悟。而
0239c07: 言修者准提重般若前說准提菩薩三目第九手持般若經卷。即重金剛智慧意也。
0239c08: 西方表金剛。意旨可知。
0239c09: 淨業正願
0239c10: 理由智導行。由願興行願得均理智兼備。故證此三
0239c11: 昧。以願為根本也。夫願者樂也欲也。欲生西方淨土。
0239c12: 樂見阿彌陀佛。必須發願。如無願心。則善根沉沒。華
0239c13: 嚴經云。不發大願。是為魔事。所以普賢廣無邊願海
0239c14: 彌陀有六八願門。是知十方諸佛。上古先賢。皆因願
0239c15: 力而得成就菩提。故云法門廣大。無願不從。又懺云。
0239c16: 眾生無邊誓願度。煩惱無盡誓願斷。法門無量誓願
0239c17: 學。佛道無上誓願成。此則謂之四弘誓願。故我慈照
0239c18: 集懺。恐人著性迷理。乃云。自性眾生誓願度。自性煩
0239c19: 惱誓願斷。自性法門誓願學。自性佛道誓願成。此四
0239c20: 句直明真。理欲令一切人於自性中。度了一切妄念
0239c21: 眾生。所謂邪迷雜想。貪癡嫉妒。嗔恚惡毒等心故。令
0239c22: 發大誓願自性自度也。又於自性中。斷除一切煩惱。
0239c23: 所謂塵勞業識。邪思惡念。猶如浮雲。障覆自性。光明
0239c24: 不現。故令發大誓願。自斷除之。永不令起。又於自性
0240a01: 中。修學一切法門。所謂念佛三昧悲智行願無量法
0240a02: 門故。令發大誓願。自悟自修。常無退失。直至菩提。不
0240a03: 以得少為足。又於自性中。自信有佛。發大誓願。常自
0240a04: 觀照。自願成佛菩提。此乃慈照老心切明明。與後
0240a05: 人開了一個門戶。只要你諸人。自信自肯。從這裏入
0240a06: 頭悟自性。彌陀達唯心淨土。入諸佛境界。成就無上
0240a07: 菩提。嗟乎世之善人。不知此意。向外別求。何異持神
0240a08: 珠而巡乞也。
0240a09: 慈照云。有行無願。其行必孤。有願無行。其願必。無
0240a10: 行無願。空住閻浮。有行有願。直入無為。此乃佛祖修
0240a11: 淨業之根本也。備觀今時。信人皈依佛會。或為病苦
0240a12: 而發心。或為報親而舉意。或為保扶家宅。或為怖罪
0240a13: 持齋。雖有信心。而無行願。雖云念佛不達本根。凡修
0240a14: 善緣皆為了還。心願罕有。為自己巳生死發心念佛。求
0240a15: 生淨土者。往往香燭道場祝願迴向之辭。皆是表獻
0240a16: 神明消災延壽而已巳。故與經懺本意相違。不合諸佛
0240a17: 本願。縱使一生修誦。不明理趣。錯用工夫。是謂終日
0240a18: 數他寶。自無半錢分也。
0240a19: 今持准提發願者。或為成就世緣。亦不相妨。但要
0240a20: 歸於正願。所謂淨業圓修者此也。
0240a21: 發菩提願
0240a22: 無上佛果名曰菩提。若發此心。決定成佛。淨行法門
0240a23: 曰。凡修淨土。須善發心。若為自己巳。厭五濁。忻九品。則
0240a24: 違菩提心。是聲聞行。不應發也。若為眾生。起大悲心。
0240b01: 求生彼國。希速成就。道力神通歷十方。救度一切
0240b02: 令共成佛。則順菩提心。是菩薩行。應當發也。今勸淨
0240b03: 業高流。凡欲利己巳利他。須是發心立志。應於三寶前。
0240b04: 虔奉香花。志心發願。云南無佛南無法南無僧。弟子
0240b05: 某從於今日。發此大心。不為自求人天福報。緣覺聲
0240b06: 聞乃至權乘諸位菩薩。唯依最上乘法。發菩提心。願
0240b07: 與現生父母。及多生父母。法界眾生。一切冤親。同生
0240b08: 淨土。皆得不退轉。於阿耨多羅三藐三菩提。如是三
0240b09: 說。此心時時要發。日日常然。所以善財一生證果。龍
0240b10: 女八歲成佛。地獄發心。頓超十地。沙彌發意。已巳越二
0240b11: 乘。可謂一氣回元運。恩沾萬物深矣。
0240b12: 三種淨業。第三發菩提心者。疏中標為大乘不共之
0240b13: 業。謂不同凡夫二乘之所發心也。蓋無上正覺。名曰
0240b14: 菩提。是諸佛究竟之果德。眾生本源之佛性。修大乘
0240b15: 者。依圓頓無作四諦發自性。四弘誓是。謂發菩提心。
0240b16: 乃眾行之首。履道之初。終始該羅。不可暫廢。華嚴經
0240b17: 云。菩提心者。猶如種子能生一切諸佛法故。菩提心
0240b18: 者。猶如良田能長。眾生白淨法故。菩提心者。猶如大
0240b19: 地能持一切諸世間故。菩提心者。猶如淨水能洗一
0240b20: 切煩惱垢故。菩提心者。猶如大風普於世間無所礙
0240b21: 故。菩提心者。猶如盛火能燒世間諸見薪故。問菩提
0240b22: 理本性自周圓。何假發心故興妄念。答般若經云。若
0240b23: 菩薩知心性即是菩提。而能發起大菩提心。是名菩
0240b24: 薩。又上首菩薩云。吾於無所求中。而故求之。知一切
0240c01: 法皆無所發。而發菩提心。所證真如。如外無智。能發
0240c02: 妙智。智外無如。雙照雙遮。不存不泯。不二而二。理智
0240c03: 自分。二而不二。能所俱寂。
0240c04: 六度萬行齊修
0240c05: 六度者。布施持戒忍辱精進禪定智慧。六波羅蜜也。
0240c06: 若念佛人專修三昧。學出世間。須達乎至善。要知六
0240c07: 度萬行不出一心。於一心中。一切法俱備。如浴大海
0240c08: 已巳用諸河水也。如萬種香為丸。若燒一丸。具足眾味。
0240c09: 如人取寶獲如意珠王。一切眾寶出生無盡也。何以
0240c10: 知其然。執持一句阿彌陀佛。故得三昧。一念之中。與
0240c11: 理相應。諸法現前。六度萬行皆悉具足。布施則心無
0240c12: 染著。持戒則不起妄緣。忍辱則能所俱忘。精進則心
0240c13: 無所間斷。禪定則動靜俱寂。智慧則不立絲毫。乃一
0240c14: 度之中出無量度。度度之內。如帝網羅。但知一心本
0240c15: 空自然。萬行具足。是故八萬四千法門。八萬四千智
0240c16: 慧。八萬四千功德。皆從一念。念佛心中出生也。華嚴
0240c17: 經賢首菩薩言。佛子。於一切時中。善用其心。則獲一
0240c18: 切勝妙功德。可謂一性圓通一切性。一法合一切
0240c19: 法。
0240c20: 按念佛三昧真言三昧。持誦不同。其為萬行圓修
0240c21: 一也。
0240c22: 決生淨土
0240c23: 或問今見世人念佛者。多生西方。成佛者少。何也。答
0240c24: 此有三故。一者口雖念佛。心中不善。以此不得往生。
0241a01: 奉勸世人。既是念佛。便要依佛所說。積德修福。要孝
0241a02: 順父母。要忠事君王。要兄弟相愛。要夫婦相敬。要至
0241a03: 誠信實。要柔和忍耐。要公平正直。要陰方便。要慈
0241a04: 愍一切。不殺害生命。不凌辱下人。不欺壓小民。但有
0241a05: 不好心起。著力念佛。定要念退。這不好心。如此纔是
0241a06: 念佛的人。定得成佛。二者口雖念佛。心中胡思亂想。
0241a07: 以此不得往生。奉勸世人。念佛之時。按定心猿意馬。
0241a08: 字字分明。心心照管。如親在西方。面對彌陀。不敢散
0241a09: 亂。如此纔是念佛的人。定得成佛。三者口雖念佛。心
0241a10: 中只願來生富貴。或說我等凡夫料得西方。無有我
0241a11: 分。止圖來世。不失人身。此則不合佛心。佛指引你生
0241a12: 西方。你自不願生。以此不得往生。奉勸世人。凡念
0241a13: 佛者。決意求生西方。休得疑惑。且如天宮富貴福盡
0241a14: 也。要墮落。何況人間富貴。能有幾時。若說你是凡夫。
0241a15: 西方無分。則聖賢都是凡夫。做安知你。不生西方也
0241a16: 便可發廣大心。立堅固志。誓願往生。見佛聞法。得無
0241a17: 上果。廣度眾生。如此纔是念佛的人。定得成佛。
0241a18: 真信修行之士端的。是要生西方極樂世界。專意一
0241a19: 念持一句阿彌陀佛。只此一念是我本師。只此一念
0241a20: 即是化佛。只此一念是破地獄之猛將。只此一念是
0241a21: 斬群邪之寶。只此一念是開黑暗之明燈。只此一
0241a22: 念是度苦海之大船。只此一念是脫生死之良方。只
0241a23: 此一念是出三界之徑路。只此一念是本性彌陀。只
0241a24: 此一念達唯心淨土。但要記得這一句阿彌陀佛在
0241b01: 念。莫教失落。念念常現前。念念不離心無事也。如是
0241b02: 念有事也。如是念安樂也。如是念病苦也。如是念生
0241b03: 也。如是念死也。如是念如是一念。分明不昧。又何必
0241b04: 問人。覓歸程乎。可謂行船盡在把梢人達者同遊涅
0241b05: 槃路。
0241b06: 普賢願王得生極樂
0241b07: 華嚴經行願品普賢菩薩。於逝多林末會。發十大願
0241b08: 王。其一一願皆云空界盡眾生界盡。我此大願無
0241b09: 有窮盡。是人臨命終時。最後剎那。一切諸根悉皆散
0241b10: 壞。一切威勢悉皆散失。輔相大臣。宮殿內外。象馬車
0241b11: 乘。珍寶伏藏。無復相隨。唯此願王不相離捨。於一切
0241b12: 時。引導其前。一剎那中。即得往生極樂世界。到已巳即
0241b13: 見阿彌陀佛。其人自見生蓮花中。蒙佛授記。得授記
0241b14: 已巳。經無數劫。普於十方不可說不可說世界。以智慧
0241b15: 力。隨眾生心而為利益。乃至能於煩惱大苦海中。拔
0241b16: 濟眾生。令其出離。皆得往生極樂世界。貞元疏云。問
0241b17: 不求生華藏期生極樂何耶。答有四意。一者有緣故。
0241b18: 二欲使眾生歸憑情一故。三不離華藏故。四即本師
0241b19: 故。行願鈔曰。有緣者彌陀願重。偏接娑婆人也。歸憑
0241b20: 情一者。若聞十方皆妙。彼此融通。則初心茫茫。無所
0241b21: 依託。故方便引之。不離華藏者。極樂去此。但十萬億
0241b22: 佛土。華藏中所有佛剎。皆微塵數。故不離也。即本師
0241b23: 者如。經第三十九云。或有見佛無量壽觀自在等共
0241b24: 圍繞。疏判云。讚本尊遮那之德也。疏又云。華藏剎海
0241c01: 皆遮那境。無量壽佛去十萬億。未出於剎種之中。
0241c02: 豈非本師隨名異化也。道純法師曰。問普賢行願是
0241c03: 華嚴流通。何故於世界海中。偏指極樂。既信解圓宗。
0241c04: 十方佛剎皆可往生。結歸西方。必有深旨。答普賢為
0241c05: 善財海眾。說願王已巳。結歸西方者。蓋為信解圓宗人。
0241c06: 入文殊智。修普賢行。福慧事理皆稱法界。此大心人。
0241c07: 雖妙悟本明頓同諸聖。然猶力用未充未及。如來出
0241c08: 現普利眾生。所以暫依淨土。親近彌陀海眾。直至成
0241c09: 佛。故經曰。親如來無量光現前。授我菩提記。蒙彼
0241c10: 如來授記已巳。化身無數。百俱胝智力廣大十方。普
0241c11: 利一切眾生界　准提發願迴向淨土即此意也。
0241c12: 按准提淨業觀門。與華嚴法界觀門。正等無異。皆
0241c13: 即毗盧遮那清淨法身。但明正因。必獲正果。無疑
0241c14: 矣。今有不達法界之理。而必欲於相外覓無相者。
0241c15: 此非撥無以為達。則必滯寂而沉空。楞嚴經云。即
0241c16: 離一切見聞覺知。內守幽閒。猶為法塵分別影事。
0241c17: 若誦真言持名號。即無此過。觀行相應必得入
0241c18: 於毗盧法界。如顯密圓通所稱者。亦已巳備矣。若龍
0241c19: 樹菩薩弘揚准提讚云。准提功德聚寂靜心常誦。
0241c20: 又云。遇此如意珠。定獲無等等。夫無等等者。菩提
0241c21: 正果也。而寂靜心。則菩提正因也。謂寂靜心常誦
0241c22: 又未聞以持誦而礙禪寂者也。第亦有專希福利。
0241c23: 不求慧因者。此則世情太重。未免買櫝還珠之誚。
0241c24: 夫如意珠而第世福之成就已巳耶。余故以淨業續
0242a01: 之。願諸仁者發菩提心。毋掩衣中珠而辜此良遇
0242a02: 可也。
0242a03: 供佛利生儀
0242a04: 夫祈道者。若非上供三寶。下拯四生。福慧無因增長。
0242a05: 今於密藏之內。錄出要妙之門。冀諸四眾依而行之。
0242a06: 若欲供養佛法僧三寶者。應先於三寶像前。五體投
0242a07: 地。普禮法界無盡佛法僧三寶。口誦普禮真言七
0242a08: 遍。真言曰。
0242a09: 唵縛日曰囉二合勿由真言不思議力。自然遍法界無
0242a10: 盡三寶前。皆有自身。盡皆禮拜奉事也每至晨昏。或入寺禮佛等
0242a11: 時。宜誦此真言。方始以飲食香花等。隨力所辦之物。并盛飲
0242a12: 食器物等。皆以普通吉祥印印之右手大拇指與無名指相捻。餘三指
0242a13: 皆舒散。誦淨法界真言。加持二十一遍。真言曰。
0242a14: 由誦字。真言加持及手印力。其飲食器物
0242a15: 等。自然清淨。法界也。次誦無量威德自在光明勝
0242a16: 妙力變食真言。加持二十一。真言曰。
0242a17: 那謨薩怛他多盧枳帝唵參婆囉參婆囉吽
0242a18: 由加持力。其飲食等。即變成諸天種種餚上味。
0242a19: 奉獻供養。滿十方佛法僧三寶。亦為讚歎勸請。隨喜
0242a20: 功德。後結出生供養印二手當心合掌。以上節指頭右壓左頭相交。復安在頂上。
0242a21: 誦出生供養真言。二十一遍。真言曰。
0242a22: 唵由誦唵字。真言及印。不思議力。自然遍法界。
0242a23: 有無盡。香花燈燭。幢旛傘。衣服臥具。樓閣宮殿。音
0242a24: 樂歌舞等。種種諸供養具。盡供養遍法界無量佛法
0242b01: 僧三寶諸天等若無飲食香花。但佛像前。手結此印。口誦此真言。亦自然有無盡供養。遍
0242b02: 供養法界無盡諸三寶也。
0242b03: 若施諸仙。以盡飲食。盛滿一器。誦前變食二七遍。
0242b04: 投於淨流水中。即變成天仙美妙之食。供養百千俱
0242b05: 胝恒河沙數諸仙。彼諸仙等得加持食。各各成就根
0242b06: 本所願諸善功德若有善男子善女人等。以此密言。加持於食。施彼諸仙。能令現世壽
0242b07: 命延長。福德安樂。心所見聞。正解清淨。具足成就。梵天威德一切冤讎。不能侵害。
0242b08: 若濟餓鬼。每於晨朝。及一切時。悉無障礙。取一淨器。
0242b09: 盛少淨水。置少飯及諸餅食。以左手執器。右手作寶
0242b10: 手印以大拇指壓頭指中指小指。舒無名指。用攪食上施仙食。亦作此印。誦前變食
0242b11: 七遍。加持已巳。然後稱四如來名號。南無多寶如來能除
0242b12: 餓鬼慳業。得福德圓滿。南無妙色身如來能破餓鬼醜陋形。得色相具足。南無
0242b13: 廣博身如來能令餓鬼喉咽寬大所施之食。悉皆充足。南無離怖畏如來。
0242b14: 能除餓鬼一切怖畏。得離鬼趣稱四如來名號已巳。彈指七遍。取於食
0242b15: 器。於淨地上。展臂瀉之或淨石上。生食臺上淨器中皆得。作此施已巳。
0242b16: 於四方百千俱胝那由他恒河沙數餓鬼前。各有摩
0242b17: 伽陀國七七斛食。受此食已巳。悉皆飽滿。盡捨鬼趣。生
0242b18: 於天上若有比丘比丘尼優婆塞優婆夷。常以此密言及四如來名號。加持於食。施諸餓鬼便能
0242b19: 具足無量功德。短命之者壽命延長。薄福之者福德增榮。又得顏色鮮潔。威德強盛。速能滿足。檀波羅蜜一切
0242b20: 非人夜羅剎諸惡鬼神。皆畏是人。不敢侵害。若欲施水。取水一掬。用甘露
0242b21: 。之七遍。散於空中。其水一滴。即皆變成十斛甘
0242b22: 露。一切餓鬼得飲之。無有乏少。皆得滿足。甘露
0242b23: 曰。
0242b24: 南無素嚕皤耶怛他謁多耶怛姪他唵素嚕素嚕皤
0242c01: 囉素嚕皤囉素嚕娑婆訶
0242c02: 曼荼羅疏云。夫為道者祈運為宗。上若不供諸佛菩薩。何處展智欲求菩提。下若不濟諸神餓鬼。何處行悲。以
0242c03: 成薩若。有信之流。無遺斯業。
0242c04: 若欲利益一切有情者。每至天降雨時。起大悲心。仰
0242c05: 面向空。誦勝觀自在菩薩甘露真言。二十一遍。其雨
0242c06: 滴所霑。一切有情盡滅一切惡業重罪。皆獲利樂。又
0242c07: 若誦此陀羅尼者。所有過現作四重五過。謗方等經。
0242c08: 一闡提罪。悉皆消滅。無有遺餘。身心輕利。智慧明達。
0242c09: 若身若語。悉能利樂一切眾生。若有眾生。廣造一切
0242c10: 無間等罪。若得遇此持明人影。暫其身。忽得共語。
0242c11: 或聞語聲。彼人罪障悉皆消滅。真言曰。
0242c12: 曩謨囉怛曩二合怛囉二合夜野曩謨阿哩也二合路枳
0242c13: 帝濕二合囉野比薩怛囉二合野摩賀薩怛二合野
0242c14: 摩訶迦嚕抳迦野怛你也二合他唵度度迦度
0242c15: 娑二合賀樂略者。只唵字已巳下持之。唵字已巳上是皈敬辭。唵字等是正也。若書此陀羅尼於
0242c16: 鐘鼓鈴鐸等一切出聲物上。或有擊吹振出聲。一切眾生聞此聲者。悉皆清淨。命終得生西方淨土。中迦嚕
0242c17: 抳迦野已巳上即大悲。前八句也。首句或落一喝字。又翻譯之不同耳。上來供佛利生
0242c18: 諸真言等。若不能都各誦持書寫。皆用准提真言亦
0242c19: 得。故持明藏儀軌經云。此准提似如意珠。若有行
0242c20: 人。處處用之。皆得成就是也。
0242c21: 
0242c22: 准提淨業三卷終
