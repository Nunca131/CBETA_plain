0887c01: 
0887c02: 大方廣佛華嚴經疏卷第五十一
0887c03: 
0887c04: 唐清涼山大華嚴寺沙門澄觀撰
0887c05: 離世間品第三十八已上入第五十三經
0887c06: 初明來意。來意有三一分來。前明修因契
0887c07: 果生解分。則於法起解。今明託法進修成
0887c08: 行分。則依解起行義次第故。二會來者。前
0887c09: 會因圓果滿生解之終。此會正行處世無染。
0887c10: 通於始終故次來也。三品來者。前品出現之
0887c11: 果殊勝。今明依彼起行圓融。故次來也雖
0887c12: 一分一會一品是同。所對既殊。來意亦別。第
0887c13: 二釋名。亦有三別。一分名者。沒彼位名但
0887c14: 彰行法。欲顯行位無礙。前後圓融。故以名
0887c15: 也。二會名者。約法不異分名。約處名三會
0887c16: 普光明殿之會。第七重會會終歸始故。雖
0887c17: 越四天同為生解之會。今復重會通對彼
0887c18: 分始終。依解成行故會普光。而前分生解
0887c19: 差別故。寄歷處以顯淺深。今分起行圓
0887c20: 融故。一會並收因果。亦表成行。不離普
0887c21: 光明智故。此中不隔餘處。何有重會之
0887c22: 義＝意【甲】義意若約次第。前時後時即是重義。若約圓
0887c23: 融。就義名重故。不動前二而升四天。二
0887c24: 七相望亦何所隔。明知。約義亦猶燈光涉
0887c25: 入無礙。亦似燈炷重發重明。約人名普慧
0887c26: 普賢問答之會。三品名有二。一得名。二釋
0887c27: 名今初又二。一異名。下文十義至彼當辨。
0887c28: 有別行本名度世經。度即離義。又有別行。
0887c29: 名普賢菩薩答難二千經。此就能離人法
0888a01: 受稱。二正辨本稱。總由超絕世染。故受
0888a02: 其名。別有三義。一約法。二約行。三約位。約
0888a03: 法之中先世後離世。有三類。一約事相有
0888a04: 二世間謂器及有情。此約依正分之。二約
0888a05: 細亦二。一有為世間。二無為世間。此約
0888a06: 分段變易分之。以變易非三有攝。名之無
0888a07: 為。故勝鬘云。有為生死無為生死。然細雖
0888a08: 殊體不出二。三約染淨有三。於初二中。
0888a09: 加智正覺示同世間。不同世故。如地論
0888a10: 辨。二明離者。離有二義。一性離。世間性空
0888a11: 即是出世間故。二明事離行成無染故。力
0888a12: 林頌云。三世五蘊法說名為世間。彼滅非世
0888a13: 間。如是但假名。滅通二義。於事離中。有似
0888a14: 離真離分離全離。次下當辨。二約行者略
0888a15: 為四句。一隨二離三俱四泯。言隨者。凡夫
0888a16: 沈溺世蘊非離非隨。二乘無悲不能隨
0888a17: 世。雖離非真。菩薩能隨方為真離。故以
0888a18: 隨釋離。二離者。有大智故了世性離。處而
0888a19: 不染亦異凡小。三俱者。悲故常行世間智
0888a20: 故不染世法。既以世與性離無二。為其
0888a21: 境故。以悲智無二為其行。境行融通有其
0888a22: 三句。一悲無不智則世無不離。是以常在
0888a23: 世間。未曾不出。二智無不悲故。離無不
0888a24: 世。是以恒越世表無不遊世。三雙融故動
0888a25: 靜無二。唯是一念所謂無念。無念等故世與
0888a26: 出世無有障礙。四俱泯者。謂境既世與性
0888a27: 離形奪兩亡。故令＝今【甲】令今悲智俱融二念雙絕。
0888a28: 又由境行相由形奪齊離。則絕待離言。融
0888a29: 前四句皆無障礙。方為真離世間也。三約
0888b01: 位者。凡夫染而非離。二乘分離非真。謂果
0888b02: 離分段因唯事離。非今所明。菩薩具上真
0888b03: 行可得名離。而非究竟。唯佛為離故。經
0888b04: 云。佛常在世間而不染世法。然今文中。備
0888b05: 六位之行即是行離。行所依位即是位離。故
0888b06: 若事若理若因若果。皆名離也。二釋名者。
0888b07: 約法事離無他受稱。離非世間即相違釋。
0888b08: 若約性離。通持業釋。約行四句。前三句俱
0888b09: 通持業相違二。事理離故。泯句並非六釋。
0888b10: 亦可持業泯即離故。第三宗趣。頓彰六位
0888b11: 理事二離為宗。令體性離頓成真離究竟為
0888b12: 趣。第四釋文。長科十分。一序分。二三昧分。
0888b13: 三發起分。四起分。五請分。六說分。七結勸
0888b14: 分。八現瑞分。九證成分。十重頌分。今初有
0888b15: 三。一器世間圓滿義如前釋。二妙悟下智正
0888b16: 覺世間圓滿。與三＝三與【甲】與三三與不可說下眾生世間圓
0888b17: 滿。二中明佛二十一種殊勝功德。廣引諸
0888b18: 論＝諭【甲】論諭已見升兜率品。今但略明。初句為總具
0888b19: 下二十一種功德。故云妙悟皆滿。後二行
0888b20: 下別。於中前四自利餘皆利他。前中一智
0888b21: 德。二斷德。三恩德。四作用平等德。今初二
0888b22: 行永絕即於所知一向無障轉功德。佛地
0888b23: 經名不二現行。不字此宜言無。即永絕義。
0888b24: 謂佛智德離所知障。非如聲聞極遠時處
0888b25: 等有不知。故有知不知即是二行。今無不
0888b26: 知故云永絕。二達無相法。則於有無無二
0888b27: 相。真如最勝清淨能入功德。彼經名趣無相
0888b28: 法。趣謂趣入即此達義。然無相法體即真
0888b29: 如。無彼有無二相故名無相。諸法中最淨
0888c01: 無客塵。令自他入勝於二乘。名最勝清淨。
0888c02: 三住於佛住者。即無功用佛事不休息功德。
0888c03: 世親釋云。謂住佛所住無所住處。此即釋
0888c04: 經於此住中常作佛事無有休息。此即解
0888c05: 論。四得佛平等即於法身中。所依意樂作事
0888c06: 無差別功德。謂諸佛有三事無差。一所依
0888c07: 智同。二益生意樂同。三報化作業同。故云
0888c08: 平等。五到無障處。則修一切障對治功德。
0888c09: 世親〔釋〕－【甲】釋云。謂一切時常修覺慧對治一切
0888c10: 障。故此明覺慧為能治。一切障即二障為
0888c11: 所治。六不可轉法。即降伏一切外道功德。
0888c12: 謂教證二道他不能動故。七所行無礙。即
0888c13: 生在世間不為世法所礙功德。謂利衰
0888c14: 等。八法不能拘故。八立不思議。即安立正
0888c15: 法功德。謂安立十二分教。餘不能思故。九
0888c16: 普見三世即授＝拔【甲】授拔記功德。謂記別過未皆如
0888c17: 現在故。十身恒充滿一切國土。即一切世界
0888c18: 示現受用變化身功德。謂二種身遍二種
0888c19: 國。故十一智恒明達一切諸法。即斷疑功德。
0888c20: 謂自於一切境善決定。故能決他疑。十二
0888c21: 了一切行。即令入種種行功德。二釋攝論
0888c22: 易故不解。意云遍了一切有情性行。隨根
0888c23: 令入故。十三盡一切疑。即當來法生妙智功
0888c24: 德。謂聲聞言其全無善根。如來知其久遠
0888c25: 微善。後當生故。十四無能測身。即如其勝
0888c26: 解示現功德。謂隨諸有情種種勝解。現金
0888c27: 色等身。雖現此身而無分別。如末尼等故
0888c28: 無能測。十五一切菩薩等所求智。即無量
0888c29: 所依調伏有情加行功德。謂由無量菩薩
0889a01: 所依為欲調伏諸有情故。發起加行。佛增
0889a02: 上力聞法為先獲得妙智。異類菩薩攝受付
0889a03: 囑。展轉傳來相續無間＝聞【甲】間聞而轉。由此證得一
0889a04: 切菩薩等所求智。意云。佛智為一切菩薩等
0889a05: 所求故。十六到佛無二究竟彼岸。即平等法
0889a06: 身波羅蜜多成滿功德。平等即無二義。無二
0889a07: 法身為波羅蜜多所依。十七具足如來平等
0889a08: 解脫。即隨其勝解。示現差別佛土功德。此
0889a09: 中解脫即是勝解。隨物勝解所宜。如來勝
0889a10: 解能現金銀等土。佛佛皆然故云平等。十八
0889a11: 證無中邊佛平等地。即三種佛身方處無分
0889a12: 限功德。世親云。謂佛法身不可分限爾所
0889a13: 方處受用變化。亦不可說爾所世界。十九
0889a14: 盡於法界即窮生死際。常現利樂一切有情
0889a15: 功德。二十等虛空界即無盡功德。謂佛實
0889a16: 智如空無盡故。今經缺最後窮未來際。總
0889a17: 別合有二十一句義如前說。然佛地攝論
0889a18: 約受用身。此約十身。所以知者。處摩竭提
0889a19: 國是變化土。而歎受用功德。明知二身二
0889a20: 國本相融故。不要地前地上。則五位通見
0889a21: 故。第三眾生世間圓滿中二。先舉數歎德。
0889a22: 後其名下列名歎德。前則多人具德。後則
0889a23: 勝人具德。前中二先舉數揀定。二悉具菩薩
0889a24: 下歎具勝德分三。初總標。二所謂下別顯。
0889a25: 後成就下總結。別中十九句皆不出方便
0889a26: 智慧。分二。前十歎自分德。後於一念下九
0889a27: 句勝進德。今初前八皆有〔智〕－【甲】智慧方便。依
0889a28: 體起用故。前五以善能為句首。六知空不
0889a29: 壞業果。七知根器別明識病。八持法化
0889b01: 之後二明有方便慧。皆即事歸實。後勝進
0889b02: 中。初句總明速成果智。餘皆果智之用。及
0889b03: 後總結文並可知。第二列名歎＝結【甲】歎結德中二。初列
0889b04: 名結數。二皆悉下歎德。文有十句。初總餘
0889b05: 別。別中一契理願圓普眼滿故。二攝法上
0889b06: 首為普化故。三受＝授【甲】受授持正法有普慧故。四
0889b07: 不斷佛種普見有性故。五知佛化儀光普
0889b08: 徹故。六示現成佛觀見無故。七淨染機照
0889b09: 其源故。八摧他障有智幢故。九證法界
0889b10: 覺法性故。上之九句別明。則初句為願餘
0889b11: 八為行。通說則皆普賢願。宿誓今滿故。如
0889b12: 十大願。並普賢行現緣所作故。故總句云
0889b13: 成就行願。又此十句十人通具。文云皆悉
0889b14: 成故。亦句顯一人之德當釋名故。故總句
0889b15: 為普賢。餘九如次前已配釋。大文第二爾時
0889b16: 普賢。下三昧分。普賢入者是會主故。說普
0889b17: 行故。佛華嚴者。萬行披敷嚴法身故。即以
0889b18: 法界行門心海為體。持無限故。說法成行發
0889b19: 起為用。依此能故。大文第三入此三昧時
0889b20: 下明發起分。先明地動警群機故。後顯出
0889b21: 聲令聞法故。前皆有加而無發起。此有發
0889b22: 起而無加分者。前表解可從他故。有他
0889b23: 加此表行由已立故。自力發起。又表行依
0889b24: 解起無別法故不加。攝解成行亦須入
0889b25: 定。聖旨多端不可一準。大文第四然後從
0889b26: 下。起分三義如前。大文第五爾時普慧下請
0889b27: 分分三。初〔總〕－【甲】總標問意。二佛子下正顯問端。
0889b28: 三善哉佛子下結請願說。今初當機眾集說
0889b29: 法時至此為問意。何以前來諸會先問後定。
0889c01: 今乃翻此此有二意。一說儀無定。前表重
0889c02: 法感而後應。此明悲深觀機欲說。眾既已
0889c03: 集故先入定令知說主。二約所表則前明
0889c04: 從相入實。以成正解。此中依體起用以成
0889c05: 正行。故不同也。普慧問者。稱法界慧能發
0889c06: 行故。一人問者行獨已成非如解故。第二
0889c07: 正顯問端中有二百句。其別行。度世經別
0889c08: 作六番問答。番番之中皆先問次答。後動地
0889c09: 現瑞。顯益證成。古來諸德皆依彼文用科
0889c10: 此經以為六段。初二十句問十信行。二從
0889c11: 發普賢心下二十句。問十住行。三從力持
0889c12: 下三十句問十行之行。四從如寶住下二十
0889c13: 九句。問十迴向行。五從身業下五十句。問
0889c14: 十地行。六從觀察下五十一句。問因圓果
0889c15: 滿行。其第四段中。句雖三十以無礙用一
0889c16: 句是總標虛句故。此有五十一句。此經總三
0889c17: 遍說六位。此當第二約行說也。以普賢行
0889c18: 該六位故。故度世經初請云。唯願解說諸
0889c19: 菩薩行。從始至終令無疑故。彼經雖不配
0889c20: 於信等。既云從始至終。末後復明成佛。則
0889c21: 知決是六位之行。此經所以不問答相間
0889c22: 者。意取位中之行不取位故。如下＝于【甲】下于圓融。
0889c23: 若剋定約位。何殊差別因果。此經上下及
0889c24: 本業經等。判於六位。皆以信未入位十住
0889c25: 為首。謂三賢十聖等妙覺故。今何以不開
0889c26: 等覺而取信耶。此有深意。彼及此前意在
0889c27: 於位。取位成說。今此意明於行。故十信之
0889c28: 行正居行始。等覺之位有其三義。或攝屬
0889c29: 前十地勝進。或攝屬後即名佛故。或別
0890a01: 開位無垢地故。今為說行攝屬因圓之中
0890a02: 故。五十一句唯後四句屬妙覺位。餘皆等覺。
0890a03: 若爾此中依言依菩提心等。豈非發心住
0890a04: 耶。此難尤非。第二段初發普賢心豈非發
0890a05: 心住耶。十信之初豈無發心耶。故賢首云。
0890a06: 菩薩發意求菩提。非是無因無有緣。等正
0890a07: 是發心所依。不究斯旨空張援據。大文第
0890a08: 六爾時普賢菩薩告下。說分中二。先總告＝答【甲】告答。
0890a09: 二佛子下正答。答前門二百問。問一答十以
0890a10: 顯無盡。成其二千。普賢勝行故。英公云。雲
0890a11: 興二百問瓶瀉二千酬。釋此二千略為五
0890a12: 門。一約因果。二分行位。三顯普別。四明統
0890a13: 收。五辨行相。前問例此。今初有四。一約大
0890a14: 位前五為＝位【甲】為位因。後一為果。或後四門為果餘
0890a15: 皆是因。二約細辨。一一皆徹佛果故諸文
0890a16: 末皆結得佛。是則二千並通因果。三或總
0890a17: 屬因普賢位行示成佛故。四或皆屬果。下
0890a18: 文多云雖得成佛不斷菩薩行故。二分
0890a19: 行位者亦有四義。一束行成位分。成六分
0890a20: 故。二總屬位收。以行並是位中行故。三總
0890a21: 屬行。普賢行體不依位故。四一行遍六位。
0890a22: 位位通修故。如此無礙方為普賢行。然文正
0890a23: 顯後二以攬行成位位虛行實故。故問答
0890a24: 併舉。不分六番意在此也。三普別者。謂一
0890a25: 行相必遍一切。然恒不雜。不雜故別義殊
0890a26: 分。必遍故普義該攝。猶如錦文眾色成文。
0890a27: 常普常別縷縷交徹非如繡。成行法亦爾。
0890a28: 即普是別即別成普皆無障礙。若爾此則普
0890a29: 別具足。何以獨名普賢行耶。非謂守普
0890b01: 而不能別。亦非作別而失於普。實謂＝為【甲】謂為能
0890b02: 別而不壞普。故名普賢行也。又普必有別
0890b03: 但語一別。未必有普。如一縷非錦非是錦
0890b04: 中縷故。四統收攝者。復有四重。一以位收
0890b05: 位。六位各各收一切位故。一位即具二千。
0890b06: 為萬二千行也。上云一地之中具足一切
0890b07: 諸地功德。二以門收門即二百門。一一各
0890b08: 收一切門。即成二百。二百為四萬行。三以
0890b09: 行收行一行具一切行。則有二千箇。二千
0890b10: 行成四兆行。四以略攝廣。此二千行下頌
0890b11: 結云。如大地一塵。以此一塵之略說不離
0890b12: 十方之廣地。是故攝廣亦無不盡。此乃等
0890b13: 無極之法界。越無際之虛空。下頌云。虛
0890b14: 空可度量菩薩德無盡。斯之謂矣。五辨行
0890b15: 相。即隨文釋。釋寄相別即分六段。今初二
0890b16: 百句。答前信行二十句問。文分三別。初九門
0890b17: 明自分行滿。二入諸菩薩下八門勝進行圓。
0890b18: 三差別智下三門。明二行究竟。今初一門一
0890b19: 類即為九段。首明依者。起行所依故。謂依
0890b20: 託菩提心等成萬行故。賢首品云。菩薩發
0890b21: 意求菩提。非是無因無有緣等。然二百門
0890b22: 多分五別。一總標二徵數。三列釋四結數。
0890b23: 五顯修勝益。或缺後二。或缺第五至文當
0890b24: 知。今此依中文具有五。初二可知。就列釋
0890b25: 中十句各先標名。後釋義。一依菩提心者。
0890b26: 十皆名依。已為眾行之首。而菩提心復是十
0890b27: 中之初。以是萬行之本故。貫二千之首。釋
0890b28: 云不忘失者。忘失菩提心修諸善根。則是
0890b29: 魔業故。依斯不忘能成萬行。此句為總。二
0890c01: 上雖內有勝心。若外＝行【甲】外行不依善友。行亦無
0890c02: 成故。大聖謂善財言。求善知識是無上菩
0890c03: 提最初因緣。釋云如一者。若不心行符契
0890c04: 豈為我友。三若不增修善根遇友何益。四
0890c05: 隨所修善須到彼岸。五非獨十度觸境皆
0890c06: 通。上四自利。六願七行並通自他。上皆依
0890c07: 法後三依人。八勝侶智同。九十唯佛究竟
0890c08: 為所依處故。淨心供養以成福德。長稟慈
0890c09: 訓以成智嚴。又前五自分後五勝進。六廣
0890c10: 菩提心。七廣二＝三【甲】二三四五。後三廣第二四結可
0890c11: 知。五顯修勝益者。由依上十成佛大智。
0890c12: 為一切所依斯為勝益。豈得不修故亦名
0890c13: 勸修。第二奇特想者。前依因緣以成諸行。
0890c14: 今依勝相＝想【甲】相＝想【甲】想以攝善根。翻妄想源次所依
0890c15: 故。並出常想受奇＝可【甲】奇可特名。即上文中常欲利
0890c16: 樂諸眾生等利益之想也。十中一以他善同
0890c17: 己者。隨喜於他情無彼此故。互為主伴
0890c18: 相資益故。同體性故。即我所行故。自他相
0890c19: 即故。四六願行亦然。二一毫微善皆是佛因
0890c20: 故。法華中舉手低頭皆已成佛。三下至闡
0890c21: 提皆有佛性故。五思益云。知離名為法故。
0890c22: 七諸性相法佛所證故。文殊云。我不見一
0890c23: 法非佛法者。皆不可得故。諸軌儀法皆佛所
0890c24: 流。涅槃云。外道之法。亦如來正法之餘故。八
0890c25: 因言契理。而理非言故名言道。九佛以覺
0890c26: 他圓滿故為慈父。十如來即諸法如義故無
0890c27: 有二。益中無想之想名善巧想。第三十
0890c28: 種行。依勝想之解造修大行。想唯在心行
0890c29: 通三業。空想不行亦無成辦＝辨【甲】辦辨。即上文中
0891a01: 修學處也。釋中唯九者。準晉本此脫第三
0891a02: 善學一切戒。具十為五對。一下化上求。二
0891a03: 止惡進善。三妙止深觀。四修因嚴剎。五敬友
0891a04: 事師。第四善知識者。行起必依善友故。次
0891a05: 明之。未知善令知。未識惡令識故。凡所順
0891a06: 益皆我善友故。十皆益也。上云。即得親近
0891a07: 善知識。是第五精進者。行友既具必須策勤。
0891a08: 於此十事離身心相。而進修不雜故。上云
0891a09: 勤修佛功德。第六心得安隱。進成二利故
0891a10: 獲心安。自利故智心安。利他故悲心安。即
0891a11: 上文增上最勝心。十中初一行本。次二離過。
0891a12: 一無諍三昧離一切諍。二越凡小。凡謂凡夫
0891a13: 愚即愚法小乘。次二進善次三證入。一入位
0891a14: 二入法。三入益。謂謗有二義。一言。此非
0891a15: 佛說等其過彌大。二細謂說不契實其過則
0891a16: 微。若無細謗證實方能。後二因圓果滿。得
0891a17: 益中究竟安隱。謂菩提涅槃。第七成就眾生
0891a18: 者。上通明二利心安。今別明利物成就故。
0891a19: 上云則能慈愍度眾生。然有二義。一以此
0891a20: 十通用成＝生【甲】成生就一切眾生。二各成一類眾生。
0891a21: 謂一成就慳貪貧窮眾生。二成恃形色憍
0891a22: 慢眾生。三疑法。四佷戾。五貪愛。六樂二乘。
0891a23: 七不樂嚴剎。八不欣佛果。九邪歸依。十邪
0891a24: 智狡猾。以經中十法如次成就。第八戒者。
0891a25: 欲成就眾生須自止惡行善。十中若忘菩
0891a26: 提心。乃至諸根犯境皆名破菩薩戒。故上
0891a27: 云堅固大悲心則不破也。此十三聚如應
0891a28: 思之。第九受記法者。既離過德成。自驗已
0891a29: 行必招當果故。自知受記故。上云若得無
0891b01: 生深法忍。則為諸佛所授＝受【甲】授受記。即此中一義。
0891b02: 一見理深悲即發心。殊勝得果無疑。若因
0891b03: 他厭苦則非殊勝。未定得記。二無厭修。三
0891b04: 長時修。四無餘修。五契理修。餘五可知。於
0891b05: 此十中隨有其一。即自知得記此辨得記
0891b06: 之行。非顯受記相殊。如瑜伽等。又此約十
0891b07: 信橫具。餘約豎位不同。上來自分行竟。第
0891b08: 二八門明勝進行中。既自分行成故。勝進入
0891b09: 諸所入之處等。即為八段。今初入菩薩。入
0891b10: 有二義。一證得義。二觀達義。入因則通證。
0891b11: 通達入果唯達未證。此下五門皆是智入。
0891b12: 四五二入亦通身入。今此即是入因。所以
0891b13: 入者。即彼所修是我所修。互相資益為同
0891b14: 行故。故度世經名不相求短。即上文中神通
0891b15: 深密用等十句＝四結【甲】十句四結可知。第二入諸如來是入
0891b16: 果。所以入者必當證入故。上云則以佛德
0891b17: 自莊嚴。第三入眾生行。前二入能化。此明
0891b18: 入所化心行等。上云悉能調伏諸眾生等。
0891b19: 問中脫於行＝心【甲】行心字。行有多種如文可知。十
0891b20: 時非時。謂熟未熟等。不知時者非大法師。
0891b21: 第四入世界。對佛是依報。對生是化處。上
0891b22: 云普隨諸趣而現身。結云普入者。不離此
0891b23: 十故一時頓入。非前後故。第五入劫者。即
0891b24: 是化時。此下三門皆是成上一念悉知無有
0891b25: 餘也。十中前五直入。後五約相即入。此
0891b26: 相即入有二意。一彼劫相即智入彼故。二
0891b27: 由彼劫相攝相入故。但入能攝即入彼所
0891b28: 攝等。餘如前發心品。第六說三世者。前劫
0891b29: 此世長短有異通皆時分。並是十世隔法異
0891c01: 成。十中前九別。後一總。別中三世各三故成
0891c02: 九世。未來是續起法故。未來未來名為無盡。
0891c03: 過去已起故。過去過去不名無盡。現在現
0891c04: 在即事可見。例過未之現在故云平等。過
0891c05: 未之現在非可見故。但對前後立現在名。
0891c06: 然此三世何以成九。古人釋云。義說為九寶
0891c07: 唯有五。意云。如五日相望。前三為過去三
0891c08: 世。從後取三為未來三世。處中取三為現
0891c09: 在三世。若依此釋。進無九世之體。退過三
0891c10: 世之數。云何一念得具九耶。今謂若不令
0891c11: 九緣起相由但以三世緣起相由。即九世成
0891c12: 矣。謂過去因現未。則過去之中有現未。現
0891c13: 未各因二世亦然。是以三世各三故。中觀
0891c14: 云。若法所因出是法不異因。中論破執則
0891c15: 一中有三為過。此明離過之用。則一中有
0891c16: 三為德。以病成藥。豈不良哉。總云一念
0891c17: 者。前之九世相望以立。今攝末歸本不離
0891c18: 一念。即此一念現在。是過去未來。是未
0891c19: 來過去。自具三世。三世相由九十具矣。故以
0891c20: 一融九雖九而常一。以九融＝別【甲】融別一雖一而
0891c21: 常九。九一無礙。沒果絕言假十圓融為入
0891c22: 門矣。況積念成世念外無世耶。又無念等
0891c23: 故。又法性同故。此有四義。後三通於餘宗。
0891c24: 第七知三世者。前之二段明法上之時。此
0891c25: 辨時中之法。即化生之法。隨彼安立而化
0891c26: 故。是上所知之法故。晉經名三世間。度
0891c27: 世經名入於三處。皆意取其中事也。十中
0891c28: 初七知安立諦。次一通二。成上安立事
0891c29: 無有盡。生下非安立性無可盡。後二＋（句）【甲】二二句知
0892a01: 非安立。第八無疲厭心。既所化無邊。求法化
0892a02: 之而無厭怠。由上即知煩惱無所起故。十
0892a03: 中初四上求。次四下化。後二通二謂遊剎近
0892a04: 佛化生故。思惟二利行法故。上八門勝進
0892a05: 行竟。第三有三門。明前二行究竟。今初一
0892a06: 門明所持差別智究竟。上云則以智慧辯才
0892a07: 力。隨眾生心而化誘也。第二陀羅尼即能持
0892a08: 究竟。上云修行諸度勝解脫等。十中初一聞
0892a09: 持。次四義持。次四廣聞持之用。後一收上
0892a10: 義持。又初四如次持教行理果。次二重顯
0892a11: 持行。即定慧故。次一持理不思議故。次二
0892a12: 重顯教。後一重顯果。第三說十種佛。上能
0892a13: 持所持皆是佛法。〔今知法〕－【甲】今知法主究竟。上云則
0892a14: 得灌頂而升位等。十信滿心便得〔佛〕－【甲】佛故。然
0892a15: 此十佛與下十種見佛名義全同。與前十
0892a16: 身名有同異。而義亦無＝不【甲】無不殊。一示成正覺
0892a17: 故。即前菩提身。二願生兜率故。與前全同。
0892a18: 三萬行因感故。即前相好莊嚴身。四自身舍
0892a19: 利住持故。即力持身。五涅槃佛化必示滅故。
0892a20: 即前化身。六法界佛真無漏界故。即前法身。
0892a21: 七依唯心故。即威勢身。雖光明亦能攝伏。
0892a22: 心伏最勝如慈心降魔等。八常在定故即福
0892a23: 德身。定為福之最故。九了本性故即前智
0892a24: 身。大圓鏡智平等性智皆本有故。故下云
0892a25: 明了見十隨所欲樂無不現故。即意生
0892a26: 身故。晉經云如意佛然＝身然佛【甲】佛然身然佛佛就內覺身多就
0892a27: 相故。立名不同餘廣如別章。略如八地。大
0892a28: 文第二發普賢心下有二十門。答前二十句
0892a29: 問。明十住行法。古德同分為四。初六門別
0892b01: 明發心住義。二十種波羅蜜下六門。明餘
0892b02: 九住中所成內德行。三從十種說法下三門。
0892b03: 明諸住中外化行。四從十種自在下有五門。
0892b04: 明無礙殊勝行非不有理。今取順十住。
0892b05: 經文二十門如次明十住行。但與前行互
0892b06: 有廣略影顯。解中之行。廣無盡故。若依圓
0892b07: 融行行遍通。若不壞相不妨次第。初四門
0892b08: 明初住行。二三各有二門。四五各一。後五
0892b09: 皆二門。今初四門明發心住。初一總明。後三
0892b10: 別顯。今初總發名普賢心。前十住中自分
0892b11: 之內。即緣佛十力發心。但廣發心之境。今
0892b12: 發普賢心則廣發心之相。影略明故。普賢
0892b13: 心者即菩提心。〔菩提心〕－【甲】菩提心就果以明普賢心。
0892b14: 約相用說。橫周法界豎窮未來故。十中初
0892b15: 三悲護眾生心。次六約起願心。於中一求
0892b16: 果智。即前緣佛十力。二求因行。三豎。四廣。
0892b17: 四皆上求願。忍施下化願。後一智心即三心
0892b18: 菩提也。又前七護小乘。於中初三護陜
0892b19: 心。後四護小心。餘三護煩惱心故。異凡小
0892b20: 是菩提心。又初三眾生無邊誓願度。度生
0892b21: 無故一切施也。次一佛道無上誓願成。
0892b22: 次三法門無盡誓願學。後三煩惱無邊誓願
0892b23: 斷。即四弘誓願觀理發心。二有十種普賢
0892b24: 行法下。別明菩提心。此門即大願心。亦即
0892b25: 是前勝進行。所謂勤供養佛樂住生死等。
0892b26: 文相多同恐繁不會。三有十種大悲。即別
0892b27: 明悲心。初一總謂外無善友可依。內無自
0892b28: 德可怙故。餘九別。初五欲求眾生。但縱目
0892b29: 前之情故。次一有求眾生故。沒生死海。
0892c01: 後三邪梵行求眾生。無明邪見之所病故。
0892c02: 但欲邪法故。四有十種菩提心。因緣別顯
0892c03: 智心觀境。推理發心別故。此與前自分行
0892c04: 中發心因緣。亦互影略。十中前五以薩埵
0892c05: 為緣初句總餘四別。別中一令滅妄苦。二
0892c06: 得真滅。三斷癡集。四證真道。即推無作四
0892c07: 諦理發菩提心。後五以菩提心為緣。初二
0892c08: 福智因。後三希福智果。然上二段文含二
0892c09: 意。一成上發心住中行。二成下治地住中
0892c10: 行。謂十種大悲。即廣彼自分中十心之一。
0892c11: 菩提因緣前五。即彼自分中初之五心。一利
0892c12: 益二大悲。三安樂四憐愍五安住。後五即彼
0892c13: 此互缺。第二近善知識下二門。正明治地
0892c14: 住中行。此門明勝進中。近善知識文中標
0892c15: 內兼是顯意。列中前六事友。後四同修無
0892c16: 異。求者不求名聞利養及過失故。二十種
0892c17: 清淨＋（下）【甲】淨淨下即勝〔進〕－【甲】進近友之果。故云起如是心即
0892c18: 得。此十即是前文了達。於義如法修行。遠
0892c19: 離愚迷安住不動。梵云波利戍提。此有二
0892c20: 義。一遍清淨即此十種。二極清淨即下第六
0892c21: 十四段。列中初六三業淨。前三體淨後三用
0892c22: 淨。次二主伴果報淨。後二願行淨。第三波
0892c23: 羅蜜下有二門。明修行住中行。此門即自分
0892c24: 行。彼開一慧為十觀察。今總顯修具修
0892c25: 十度。十度皆總相而釋。一一多含故。施云
0892c26: 一切皆捨等。智即方便。進趣佛力權智立
0892c27: 以智名。神通即力度。晉名神力法即是智。
0892c28: 從所知名法。二十種智隨覺。由前行成無
0892c29: 倒了達隨事隨理善覺知故。即前勝進
0893a01: 十法觀察眾生界等。亦有影略恐繁不會。
0893a02: 第四證知一門。明生貴住中行＋（五）【甲】行行五。即彼自分
0893a03: 行由前了達故。能證知證故。於聖教中生。
0893a04: 十中初三總知一切法。次五廣前知眾生。九
0893a05: 菩薩行願即前業行中攝。後一即知涅槃
0893a06: 對生死故。其勝進但了佛法。無別行相故。
0893a07: 略不明。第五十種力。即具足方便住中行。
0893a08: 準梵本此名積集。即方便具足之義。下第
0893a09: 九十五即是十力。前十住中但云所修諸行
0893a10: 皆為眾生。不知修何。今顯所修之行。又入
0893a11: 即了達。兼其勝進解眾生等。於中前六解法
0893a12: 力。餘四上求力。第六十種平等下二門。明
0893a13: 正心住。此門即自分行。由了平等故聞讚
0893a14: 毀心定不動。然平等之言通有三義。一事
0893a15: 等。謂十類各各相望。如說眾生等有佛性。
0893a16: 乃至諸佛同一法身。一心一智等。二者理等。
0893a17: 謂此十類等一真故。三心等。由了前二即
0893a18: 之於心故。於十境不生高下。十中一於眾
0893a19: 生等謂無怨親故。二於善惡不生分別
0893a20: 故。三見染見淨無高下故。四同一真道而
0893a21: 出離故。五無一善根不為佛故。六於諸同
0893a22: 行如自己故。七一一大願徹來際故。八不
0893a23: 謂般若勝檀等故。九隨一一行徹事理
0893a24: 故。十不謂此佛此最勝故。二十種佛法實
0893a25: 義句者。即彼勝進中行。與前雖少前而
0893a26: 義多同。於中初一約遍計都無實故。次四
0893a27: 約依他。後五約圓成。一無名相中假名說
0893a28: 故。餘四各一義可知。第七說十種法下有
0893a29: 二門。明不退住中行。於中初一自分。後一
0893b01: 勝進。前中由能說深廣法故聞說心不退
0893b02: 轉。十中＝所以【甲】十中所以說業性等。成如來力。隨義演說
0893b03: 令菩薩不退。涅槃二十八中廣明退不退
0893b04: 相。餘文可知。二十種持。持謂受持奉行。非
0893b05: 但宣之於口。十句可知。第八十種辯才下
0893b06: 二門。明童真住中行。此門即自分行。由三
0893b07: 業無失故。有無著辯。由知眾生欲解故辯
0893b08: 令他喜。後門即彼勝進。現變化自在身等。
0893b09: 皆自在義。第九十種無著下二門明王子住
0893b10: 中行。此門由無著故。能善知十法。後門由
0893b11: 平等故。勝進學法王處法。第十十種出生智
0893b12: 下二門。明灌頂位中行。此門明成就十智
0893b13: 學佛十智。後十種變化故。能動剎等。然此
0893b14: 變化即實。如化非要化作。上來數段文相
0893b15: 並顯。雖有深旨類前可知。
0893b16: 大方廣佛華嚴經疏卷第五十一
