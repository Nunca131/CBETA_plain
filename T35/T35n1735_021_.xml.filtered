0654b06: 
0654b07: 大方廣佛華嚴經疏卷第二十一
0654b08: 
0654b09: 唐清涼山大華嚴寺沙門澄觀撰
0654b10: 升夜摩天宮品第十九
0654b11: 第十九經自下第三中賢十行會。初來意者。酬前
0654b12: 十行問故。匪知之艱行之為＝惟【甲】為惟艱。前解此
0654b13: 行。若膏明相賴＝類【甲】賴類目足更資。故次來也。次品
0654b14: 來者。此會四品分三。初二品當會由致。次一
0654b15: 品當會正宗。後一品勝進趣後。於由致中。後
0654b16: 品明讚德顯體。此品先明感應道交。前會已
0654b17: 終將陳後說。故次來也。二釋名者。會名有
0654b18: 三。一約處名夜摩天宮會。夜摩此云時分。
0654b19: 即空居之首表十行。涉有化物宜適其時。
0654b20: 時而後言聞者悅伏。時而後動見者敬從。涉
0654b21: 有依空即事入玄。託此而說。約人名功
0654b22: 德林。約法名十行會。並如後釋。三皆依主。
0654b23: 次品名者。大同於會。然梵本中。上無升字
0654b24: 下有神變。譯者以升為神變。升為神變略
0654b25: 有四義。一不離前三而升此故。二升一處
0654b26: 即升一切處故。三升已廣其處故。四前後
0654b27: 同時無障礙故。謂佛以圓遍之身。不起而
0654b28: 升時分天宮。升屬如來夜摩。約處相違釋
0654b29: 也。前升須彌後升兜率。準此可知。三宗趣
0654c01: 者。會品之宗並如名說。意趣可知。四釋文
0654c02: 者。一品長分為十。第一本會圓遍。謂前會不
0654c03: 散而說後會故。初句遍因。十方下遍相。亦
0654c04: 有主伴等並如上說。但處加須彌。則而演
0654c05: 說法通上三會。第二爾時世尊下。不離而
0654c06: 升。第三時夜摩下。天王見佛並如前會。第
0654c07: 四即以下。各嚴殿座。初一句總依空起行。
0654c08: 故云化作。無著導行故曰蓮華。一行含多
0654c09: 所以稱藏。餘如上說。百萬已下別顯嚴相。
0654c10: 於中四。初明座體備德嚴。皆云百萬位漸
0654c11: 增故。次百萬夜摩下。明座旁圍繞嚴。三從百
0654c12: 萬下法門行德嚴。文有八句。攝為四對。一
0654c13: 因緣。二福智深心契理故。三願行四體用。無
0654c14: 生法體之所起故。四末後一句法教流通嚴。
0654c15: 第五時彼下請佛居殿。第六時（諸）＋佛【甲】佛諸佛下如來
0654c16: 受請。第七爾時下各念昔因。然晉經亦有
0654c17: 樂音止息。今略無者譯人之意。謂不如十解
0654c18: 會事歸理。不云樂音止息。不及迴向事理
0654c19: 無礙。不云熾然。退可同前進可齊後。故
0654c20: 並略之。第八偈讚十佛。此十佛是前會十佛
0654c21: 之前。如次十佛明位漸高念昔亦遠。理實
0654c22: 三世諸佛皆同此說。餘如前會。文亦有二。
0654c23: 先明此界後辨結通。前中十偈亦各有四。
0654c24: 初句標名讚別德。次句通顯具吉祥。三憶
0654c25: 曾入此殿。四結處成勝極。亦初一句諸頌
0654c26: 不同。初二字別名次二字通號。下三字別德。
0654c27: 亦皆以下別德釋上別名。一以聞十方釋
0654c28: 成名稱。二以世間燈釋寶王義。珠有夜光
0654c29: 可代燈者。為寶中王。佛有智光照無明
0655a01: 夜。故曰寶王。三四五六義並可知。七以世
0655a02: 燈釋勝天者。身智光照勝於天故。八以論
0655a03: 雄釋無去者。具勇智辯不可動故。九十
0655a04: 可知。又此中殿各舉別名。初一嚴體下皆寶
0655a05: 之別德。謂此寶清淨。以用莊嚴殊勝無垢。
0655a06: 此寶發香是香必妙。能嚴之寶無所不見。
0655a07: 可謂普眼如是。嚴者。是善莊嚴無處不嚴。
0655a08: 名普嚴也。又善嚴者善因生故。第九爾時世
0655a09: 尊入下。佛同升殿。第十此殿下。處忽寬容並
0655a10: 如前會。
0655a11: 夜摩宮中偈讚品第二十
0655a12: 〔初〕－【甲】初來意者。助化讚揚故。說行體性故。行所
0655a13: 依故。然三天偈讚來意宗趣大旨是同。但解
0655a14: 行願以為異耳。（二）＋釋【甲】釋二釋名（三）＋宗【甲】宗三宗趣亦不異前。約
0655a15: 處約行少有別耳。四釋文者。文亦有三。一
0655a16: 集眾。二放光。三偈讚。初中有十。一明集因。
0655a17: 亦即各隨其類。為現神通也。二十方下主＋（辨）【甲】主主辨
0655a18: 菩薩。三一一下＋（明）【甲】下下明眷屬數。四從十萬下來處分
0655a19: 量。然顯數隨位增。信十住百迴向是萬。此
0655a20: 合當千而云十萬。或譯人之誤。或是十百則
0655a21: 傳寫之誤。五其名下列菩薩字。同名林者
0655a22: 表十行建立故。行類廣多故。聚集顯發故。
0655a23: 深密無間故。扶庇映故。此十菩薩。表行之
0655a24: 體也。可以意消息之。六此諸菩薩下。來處
0655a25: 剎名同名慧者。十解之慧行所依故。七此諸
0655a26: 菩薩各於下。明所事諸佛。同名眼者。以智
0655a27: 導行了了分明。成有目之足故。斯即十行當
0655a28: 位之果佛。於此位顯者皆名眼故。宜以當
0655a29: 界之佛與當界菩薩。共相屬對思而釋之。八
0655b01: 是諸下至已設敬。九隨所下參而不雜。十如
0655b02: 此下結通無盡。第二爾時下放光足上。謂
0655b03: 跌背行必動故。背依輪指得有用故。表行
0655b04: 依信解而成用故。餘同前會。第三爾時功
0655b05: 德林下。明說偈讚＝儀【甲】讚儀。十菩薩說即為十段。亦
0655b06: 以東方為始。上方為終。各有說偈所依。謂
0655b07: 承佛力等。今初菩薩。且就能說。積行在躬
0655b08: 功德圓滿。故名功德。若就所歎。歎佛勝德
0655b09: 故云功德林。有十二頌。以是會主總敘此
0655b10: 會普遍之事。於中二。初八述讚奇特。後四
0655b11: 舉德釋成。前中四。初一偈敘此品放光。次
0655b12: 二敘前品感應。次三敘此品眾集。後二明
0655b13: 自在普周。後四舉德釋成中二。前二舉因顯
0655b14: 用。後二辨果用深廣。於中一體用自在。上
0655b15: 半不去遍至。下半卷舒相盡。謂一身即多。則
0655b16: 一相不可得。多即是一則多相不可得。是故
0655b17: 恒一恒多恒非一多。由此自在。一塵內身無
0655b18: 不周于十方。遍十方身並潛一塵＝身【甲】塵身之內。皆
0655b19: 悉圓遍非分遍。故難思議也。後一深廣相
0655b20: 成。上半牒廣辨深。下半釋深顯廣。謂不住
0655b21: 故無處不至。不去故不離本位。此釋深也。
0655b22: 塵毛等處無不普入。廣無邊也。第二上明
0655b23: 功德此辨智慧。悟此除冥難遇之慧。故
0655b24: 名慧林。偈中歎此十頌分三。初一明佛難
0655b25: 遇。次六別釋難遇。於中亦三。初二益廣難
0655b26: 遇。次一因圓難遇。後三果深難遇。三有三
0655b27: 偈校量〔顯〕－【甲】顯勝。於中初一長時大行校量。次
0655b28: 一長時供佛校量。後一勝物供佛校量。第三
0655b29: 勝林悟勝義甚深之法。故偈歎深廣無涯之
0655c01: 德。十頌分二。初三明佛德廣博。後七顯法
0655c02: 體甚深橫豎互顯。前中初二喻況。後一法合。
0655c03: 喻言孟夏月者取意譯也。梵本敵對翻云後
0655c04: 熱月。西域如來聖教。一歲立為三際。謂熱雨
0655c05: 寒。西域記云。從正月十六日。至五月十五
0655c06: 日為熱時。則後熱月。言兼得此方孟夏後
0655c07: 半餘之二際。各有四月準釋可知。赫日之
0655c08: 言。但取陽光時長難窮其際耳。彼方或為
0655c09: 四時。與此名同。但以正月黑半為首耳。不
0655c10: 見此文妄為異解。後七中令於依他修
0655c11: 三無性觀。以餘之二性不離依他故。由於
0655c12: 二性成依他故。謂圓成是依他體性。遍計
0655c13: 但橫執依他。又迷真似現故。即依三性說
0655c14: 三無性。三性尚一豈有三無。三無但是即
0655c15: 有之無。三性但是即無之有。有無不二為
0655c16: 一實性。有無形奪性亦非性故。於一依他中
0655c17: 具修諸觀。文即分三。初三作生無自性性
0655c18: 觀。次二兼修勝義無自性性觀。後二修相無
0655c19: 自性性觀。今初即分為三。初偈正觀無生。
0655c20: 初句果空。謂緣生果法非先有體。從世性微
0655c21: 塵。及未來藏因緣心識中來。若有來處即
0655c22: 先已有。如鳥來棲樹何得言生。次句因空
0655c23: 既無有果。對何說因。又世性等。亦是妄計
0655c24: 因緣有故。次句雙遣所從。是因所生是果。又
0655c25: 初句不自生。次句不他生。次句不共生。又初
0655c26: 句非先有而生。次句非先無而生。次句非半
0655c27: 有半無。三義各以末句息妄成觀。次偈以
0655c28: 無生釋無滅。略有三義。一無生可滅故。二
0655c29: 無待對故。三例生從緣故。後偈觀成利益。
0656a01: 經。云無生即是佛。故論云。若見因緣法。則
0656a02: 為能見佛。依他因緣即無生故。次二偈約依
0656a03: 他。兼修勝義無自性性觀中。前偈遣所觀。
0656a04: 上半辨觀。下半明益。各含二義故致兼言。
0656a05: 一者成前。謂非唯能相之生。生即無生。所
0656a06: 生法體從緣無性。即無所有。此顯依他無
0656a07: 生是圓成。性益云深者即事而真故。二云無
0656a08: 生真性亦無所有。即彼勝義無自性。性益云
0656a09: 深者真性不立故。後偈遣能觀然有二義。
0656a10: 一成前所觀。謂以無性故無有能了。如
0656a11: 無有人能了龜毛長短大小。知無所了是
0656a12: 究竟了。二是正遣能了。既無所了亦無能
0656a13: 了。能所兩亡為究竟解。後二偈明相無自性
0656a14: 性觀。中初偈正明後偈總結。前中上半顯執。
0656a15: 不了國等依他謂為現見。妄計為生故。晉
0656a16: 經云。所言有生者。當知由所生。下半明觀。
0656a17: 若知無性則離遍計故。後偈總。結稱於事
0656a18: 理之實以觀世等。故善說也。第四以信樂
0656a19: 力聞深不畏。名無畏林。偈歎信向益深德
0656a20: 故。十頌分二。初一所信之境。謂法身體即法
0656a21: 界。智身證極法界。致令應用之身不動而
0656a22: 遍。後九聞信之益分五。初一聞信離惡。次
0656a23: 二辨其難聞。次三明聞信成佛。將過去已
0656a24: 成證現未當成。四有一偈明聞必有由。勵
0656a25: 物起願。五有二頌顯起行益。第五拒妄崇
0656a26: 真。拒迷崇智名為慚愧林＝故【甲】林故。偈讚如來大
0656a27: 智勝益。十頌分三。初三法說難思。次六以
0656a28: 喻並決。後一結德歸佛。今初初偈明聞生
0656a29: 勝益。令物希聞自在法者即佛智也。次偈
0656b01: 佛窮種智故下位難思。後偈顯智從生。此
0656b02: 文反顯。然有二意。一者成前。謂欲生智慧
0656b03: 當於佛求佛。無不知故。不應求之於凡
0656b04: 凡暗冥故。猶搴芙蓉必於深水。而於木末
0656b05: 安可得耶。二者成後智。從熏習自種而生。
0656b06: 不從煩惱無智所生。是故下。言二心不同
0656b07: 時。屬自愚智故故應慎所習也。若爾何以。
0656b08: 經言煩惱泥中有佛法矣。此說在纏如來
0656b09: 藏故。然此大智從藏德生。非從迷起。若爾
0656b10: 煩惱即菩提。復云何通。約體性故。從所迷
0656b11: 故。如波與濕。然實義者真妄愚智。若約相
0656b12: 成二門峙立。若約相奪二相寂然。雙照二門
0656b13: 非即非離。若說一者離之令異。如此章中。
0656b14: 若云異者合之令同。如後章是善須得
0656b15: 意。勿滯於言。若準晉經。云非從智慧生。
0656b16: 亦非無智生。了達一切法滅除世間闇。則
0656b17: 顯智體絕於愚智。不稱實了則名無智。
0656b18: 此偈雙明性相。後喻但顯二相不同。二並決
0656b19: 中二。先五明二性相違。後一辨功能不等。
0656b20: 今初。唯第二偈三句是喻。餘偈喻合。各有半
0656b21: 偈。一約色非色者。非色謂心緣慮質礙體性
0656b22: 不同故。二中有二喻。相無相者理事相反。生
0656b23: 死涅槃真妄相反。雖同一體。分別義門不相
0656b24: 是故。三成之與壞約相別故。四初心後心時
0656b25: 不同故。五諸識身所用別故。緣會不同故眼
0656b26: 無耳用。又此眼識不合餘根。識身同識尚
0656b27: 不相合。愚智。性異安得相生。二功能不等
0656b28: 者。非唯二性各別。然智能滅愚愚不滅智。
0656b29: 藥能去毒毒不去藥。亦猶明能滅闇闇不
0656c01: 滅明。三一偈結歸如來。出世表故難值
0656c02: 遇。第六勤觀理事同無差別。離身心相故
0656c03: 名精進。十頌總相顯佛此德。前即無差之
0656c04: 差。此乃差之無差。二章相接顯非即離。亦互
0656c05: 相成。十頌分二。初一約法雙標。後九就喻
0656c06: 雙釋。今初也。初句標其所知。五類之法皆無
0656c07: 有差。餘三句對人以顯。次句揀非餘境。下
0656c08: 半唯佛究盡。後九釋中前五釋所知。後四釋
0656c09: 能知。前中初四正釋。後一遣疑。前中皆上半
0656c10: 喻。下半法無差所由。在於末句。然其能喻
0656c11: 不離諸法。取其所易喻其所難耳。一體色
0656c12: 無別喻。此喻為總。喻雖是一法合有二該
0656c13: 橫豎故。豎約理事交徹。法者事也非法理
0656c14: 也。色即空故。亦可法真法也非法妄法也。
0656c15: 取文雖異義旨乃同。謂如金之黃色與金
0656c16: 體斤兩性無差別。隨取互收。合中金是所
0656c17: 依喻其真法。色是能依喻妄非法。以妄無
0656c18: 體攬真而起。則真無不隱唯妄現也。以真
0656c19: 體實妄無不盡唯真現也。是則無體之妄不
0656c20: 異體實之真。故云無有異也。亦同密嚴如
0656c21: 金與指環展轉無差別。橫者異法相望。法
0656c22: 者可軌之法也。非法者。不可軌之法也。又法
0656c23: 謂有法非法謂無故。中論釋法不生非法。
0656c24: 云有不生無故。體性無異者。謂同如故。然
0656c25: 前義正順於喻。後義乃順標中。諸法之言要
0656c26: 由初義性相無差。方得顯於後義事事無
0656c27: 差。若但用後義。未顯相全同性。那得顯
0656c28: 於事事同於一性。第二偈假名不實喻。以
0656c29: 真奪俗是故無差。攬緣成眾生。即虛非眾
0657a01: 生。所遣既無能遣＝既【甲】遣既安有。故俱無實。以喻諸
0657a02: 法皆無實義。並從緣故。若以正報為眾生。
0657a03: 依報非眾生。乃全是所喻非實之相。尚難顯
0657a04: 了。三三世互無喻。喻無相故無別。謂若未
0657a05: 來有過去者。應名過去何名未來。故知定
0657a06: 無過現之相。文舉一隅應反餘二。諸法無
0657a07: 相如彼互無。此以差別喻無差別。四四相
0657a08: 非實喻。喻無性故無差別。生等四相離所
0657a09: 相法。無別自性。一切諸法離所依理。無別
0657a10: 自性。此以相無喻於性無。後遣疑者。疑云
0657a11: 若都無別。云何見有性相等殊。故此釋云。
0657a12: 亦如涅槃體離有無百非斯絕。而強立名
0657a13: 字曰餘無餘。諸法亦然。真俗並虛分別成
0657a14: 異。若離分別則無一切境界之相。第二四
0657a15: 偈。喻能知者皆展轉遣疑。初偈疑云。既有
0657a16: 分別則有能知。故釋云。離所數物無能數
0657a17: 數。既所知無性何有能知。無知之知是真了
0657a18: 法。次復疑云。若依向喻能數喻能知。能知
0657a19: 雖無所知猶有故。復用能數法以喻所知。
0657a20: 智慧差別以喻能知。反覆相遣顯無差理。
0657a21: 謂一上加一名之為二。乃至百千。皆是諸
0657a22: 一。由能數智作百千解故。晉譯中第三句。
0657a23: 云皆悉是本數。今譯明一多相待故。無體
0657a24: 性喻彼妄想。於無性中計為有無耳。次又
0657a25: 疑云。都無能所何名佛智。故釋云。能所雙
0657a26: 亡佛智斯顯。故所知妄法如世成壞。能知真
0657a27: 智湛若虛空。尚不初成況當有敗。如出現
0657a28: 品。又權智照俗同世成壞。權即是實如不
0657a29: 離空。末偈疑云。佛智既等應用何殊。釋云。
0657b01: 隨心妄取佛無異相。又謂常無常如各取
0657b02: 空。佛智雙非如空無別。第七智了三種世
0657b03: 間。性相諸邊不動。故名力林。十頌顯佛離
0657b04: 相真智。於中分三。初四遍明世間。次五雙
0657b05: 遣世及出世。後一觀成利益。今初略有二
0657b06: 觀。初二偈攝末歸本觀。顯眾生世間空。後二
0657b07: 緣生無作觀。兼顯器世間空。今初也。初二
0657b08: 句。推假名眾生不出三世。顯是無常。次二
0657b09: 句推三世眾生不出於蘊。顯無有我。次
0657b10: 句蘊由業生。以明果空顯非邪因。次句推
0657b11: 業唯心明心外無法。次句體心如幻。不離
0657b12: 性空及與中道。如幻無性故。非有非無故。
0657b13: 末句以本例末。則上五一如皆展轉緣生故。
0657b14: 二緣生無作觀中。初偈無作故緣成。後偈緣
0657b15: 成即無作。今初言不自他作者。通遣諸非。
0657b16: 一約外道非自性等作。亦非梵天等他作。
0657b17: 但以虛妄無業報故。廣如三論破。二約小
0657b18: 乘非同類因自作。亦非異熟因他作。以皆相
0657b19: 待無自性故。三約因緣相待。如十地論及對
0657b20: 法所明。四約以因望果。中論云。自作及他
0657b21: 作。共作無因。作如是說。諸苦於果則不然
0657b22: 此自他言含於二意。一以果為自以因為
0657b23: 他。論云。果法不能自作已體故。二以因
0657b24: 為自以緣為他。此明不從因緣。無果待
0657b25: 對故。離既不成合亦不成故。論云。若彼此
0657b26: 共成應有共作。若彼此尚無作。何況無因。
0657b27: 作彼此即自他也。下半二意。一不礙緣成
0657b28: 以遣無因。二非但不礙幻有。亦由有空義
0657b29: 故能成因果。是則不動真際建立諸法。又
0657c01: 非但說於苦四種義不成。一切外萬物四
0657c02: 義皆不成。成壞之言顯兼器界。後偈緣成即
0657c03: 無作者。向約幻有。雖言成壞幻有即空故
0657c04: 不應說。是則不壞假名而說實相。第二五
0657c05: 頌雙遣中。初半偈假徵。次半標答。次偈出體
0657c06: 釋成蘊是世間緣成。寂滅即出世間故。淨名
0657c07: 經云。世間性空即是出世間。一體說二故云
0657c08: 假名。次二句徵蘊名體。世以蘊為體。蘊以
0657c09: 何為體。次二句標答。上句答體下句答名。
0657c10: 應名無生五蘊。既云性不可滅。則顯前非
0657c11: 事滅。次一偈釋成空故不滅亦非事在。不
0657c12: 滅則知本自不生。（此）＋是【甲】是此是無生義。後〔一〕－【甲】一偈例出
0657c13: 世間。顯智正覺世間。亦應緣無性。又證無
0657c14: 性之理為自體故。末後一偈明觀益者。佛
0657c15: 以實〔法〕－【甲】法為其體故。見法則常見佛也。第
0657c16: 八照理觀佛而起正修。故名行林。十頌觀
0657c17: 佛體相普周德。於中分二。前七約喻顯修。
0657c18: 後三見實成益。前中復二。初二地種無性普
0657c19: 周喻。喻佛無生遍應德。後五業相無依成事
0657c20: 喻。喻佛難思現用德。於中二。三偈喻二偈
0657c21: 合。前中初一明業果互依。次偈明相依無
0657c22: 性。業不離生故業性空。因業有生故生無
0657c23: 來處。後偈雙結難思顯成真觀。若逆推其
0657c24: 本。業復有因卒至無住。無住無本故無所
0657c25: 見。無見之見方了業空。二頌合中。初偈難思
0657c26: 普應。合上業果互依。次二句。以互不相是。
0657c27: 合互依無性。身若是佛轉輪王等即是如來。
0657c28: 佛若是身。正覺之心應同色相。後二句結
0657c29: 示真體。唯如唯智。合第三偈難思達本。二
0658a01: 有三偈明見實中。初頌見佛即了法。以見
0658a02: 佛稱性不疑同體故。次偈見法即見佛。了
0658a03: 法即性淨。知佛不住性相故。後偈明了正
0658a04: 修行。照了無相心寂＝即【甲】寂即分別。寂照雙流故名
0658a05: 正念。則從佛法生是法王子故。又上三偈初
0658a06: 知離名為法。次知法名為佛。後知無名為
0658a07: 僧。窮見三寶之實〔體〕－【甲】體也。第九照心本末
0658a08: 名為覺林。十頌顯於具分唯識。大分為二。
0658a09: 前五約喻顯法。後五法合成觀。前中二。前
0658a10: 二約事後三約心。乍觀此喻似前喻所作
0658a11: 後喻能作。細尋喻意。前喻親。故喻真妄
0658a12: 依持。後喻心境依持。然依生滅八識。但有
0658a13: 心境依持而即如來藏心故。有真妄依持。
0658a14: 以會緣入實差別相盡。唯真如門。即前喻
0658a15: 所顯。攝境從心不壞相故。是生滅門。即後
0658a16: 喻所明。存壞不二唯一緣起。二門無礙唯是
0658a17: 一心。故下合中但明心造欲分義別。喻顯
0658a18: 二門。是名具分唯識。今初。二偈真妄依持即
0658a19: 真如門。攝一切法也。初偈初句總喻一心。
0658a20: 次句喻＝遇【甲】喻遇隨緣熏變成依他也。次句不了
0658a21: 依他故成遍計。第四句喻依他相盡體即圓
0658a22: 成。後偈喻依圓真妄非即離義。上半不即
0658a23: 能所異故。大種中無色身所觸故。色中無大
0658a24: 種眼所見故。又能造無異畫色差別故。喻妄
0658a25: 依真能所異故。性無差別相不同故。下半
0658a26: 不離義。謂所造青等。離能造地等無別體
0658a27: 故。假必依實同聚現故。喻妄必依真性相
0658a28: 交徹故。然大必能造色。非色能造大。喻妄
0658a29: 必依真起真不依妄生。故不云也。然不離
0658b01: 於色有大種可得。後三＝二【甲】三二約心者。喻於唯
0658b02: 識心生滅門。於中初一亦明心境不即離義。
0658b03: 上半不即。心中無彩畫。不可見故。彩畫中
0658b04: 無心。無慮知故。喻能變所變見相別故。下
0658b05: 半不離隨心安布故。喻離心則無境界相
0658b06: 故。要由心變於境。非是境能變心。故云唯
0658b07: 識。不言唯境。但云然不離於心有彩畫可
0658b08: 得。不言然不離於畫而有心可得。次一
0658b09: 偈喻能所變之行相。明畫師巧思不住。變態
0658b10: 多端。所畫非心誰相知者。法合彼心者。真
0658b11: 妄和合心也。恒言遮斷。不住遮常。如瀑流
0658b12: 故。含一切種故云無量相。甚深細名難思
0658b13: 議。次句頓現萬境。下句喻所變境。離心無
0658b14: 體。又常不住者。無住為本故。無量難思總
0658b15: 標深廣。下二句釋。示現一切廣故難思。各不
0658b16: 相知深故難思。三一偈。重喻上來不相知義。
0658b17: 謂非唯所畫之法。自不相知。喻所變之境
0658b18: 無有體性。能畫之心念念生滅。自不相知
0658b19: 故。亦不能知於所畫。雙喻心境皆無自性。
0658b20: 各不相知故。言不能知自心而由心故畫。
0658b21: 又雖不知畫心。而由心能畫。喻眾生雖迷
0658b22: 心現量而心變於境。又由不能知所畫。但
0658b23: 畫於自心故。能成所畫。喻眾生由迷境唯
0658b24: 心方能現妄境。又喻正由無性方成萬境。
0658b25: 故云諸法性如是。第二五偈合中分四。初一
0658b26: 偈合。初二句初句合。最初句心者。即總相之
0658b27: 心也。下三句合。第二句諸世間者。即諸彩色
0658b28: 此句為總。下出諸相即蘊界處。故云無法
0658b29: 不造故。晉譯云造種種五蘊。正法念云。心
0658c01: 如畫師手。畫出五彩黑青赤黃白及白白。故
0658c02: 上文云。布諸彩色。畫手譬心六色。如次喻
0658c03: 地獄鬼畜修羅人天。若言種種則十法界。
0658c04: 五蘊等法皆心所造。次二頌合前初偈下半。
0658c05: 於中二。初一舉例以合。由成前諸言。謂如
0658c06: 世五蘊從心而（起）＋造【甲】造起造。諸佛五蘊亦然。如佛五
0658c07: 蘊。餘一切眾生亦然。皆從心造。然心是總相
0658c08: 悟之名佛。成淨緣起。迷作眾生。成染緣
0658c09: 起。緣起雖有染淨心體不殊。佛果契心
0658c10: 同真無盡。妄法有極故不言之。若依舊譯。
0658c11: 云心佛與眾生。是三無差別。則三皆無盡。
0658c12: 無盡即是無別之相。應云心佛與眾生。體
0658c13: 性皆無盡。以妄體本真故亦無盡。是以如來
0658c14: 不斷性惡。亦猶闡提不斷性善。又上三各
0658c15: 有二義。總心二〔義〕－【甲】義者。一染二淨。佛二義者。
0658c16: 一應機隨染。二平等違染。眾生二者。一隨流
0658c17: 背佛。二機熟感佛。各以初義成順流無差。
0658c18: 各以後義為反流無差。則無差之言含盡
0658c19: 無盡。又三中二義。各全體相收。此三無差成
0658c20: 一緣起。上約橫論。若約一人心即總相。佛
0658c21: 即本覺。眾生即不覺。乃本覺隨緣而成此二。
0658c22: 為生滅門。下半此二體性無盡。即真如門。隨
0658c23: 緣不失自真性故。正合前文大種無差。若
0658c24: 謂心佛眾生三有異者。即是虛妄取異色
0658c25: 也。後一偈反勢合。謂妄取異色則不知心
0658c26: 行。若知心行普造世間。則無虛妄。便了真
0658c27: 實。即正合大種無差。兼明觀益。三一偈有
0658c28: 二義。一雙合前真妄心境不即離義。上半合
0658c29: 前二三偈之上半。即前互無不即之義。心即
0659a01: 能變及心體故。身即所變。謂有根身是識相
0659a02: 分及性之相故。下半雙合前兩偈。下半不離
0659a03: 之義。謂雖不相住。而依心現境依體起用。
0659a04: 作諸佛事體用不礙。為未曾有。二又將合
0659a05: 前第四偈。謂上半合前恒不住義。及各不
0659a06: 相知。而能作佛事。合示現一切色。自在未
0659a07: 曾有合無量難思議。為兼此義。不以互無
0659a08: 言之而言不住。譯之妙也。晉經但云心亦
0659a09: 非是身。但得前文互無之義。末後一偈結勸
0659a10: 即反。合前畫師不知心喻。若不知心常畫
0659a11: 妄境。觀唯心造則了真佛。上半有機下半
0659a12: 示觀。然有二釋。一云。若欲了佛者應觀
0659a13: 法界性。上一切差別皆唯心作。以見法即見
0659a14: 佛故。二觀法界性是真如門。觀唯心造即
0659a15: 生滅門。是雙結也。又一是真如實觀。一是唯
0659a16: 心識觀。大乘觀要不出此二。觀此二門唯
0659a17: 是一心。皆各總攝一切法盡。二諦雙融無礙
0659a18: 一味。三世諸佛證此為體故。欲知彼者。應
0659a19: 當觀此既為妙極。是以暫持能破地獄。第
0659a20: 十鑒達諸佛超色聲。心言路絕故云智
0659a21: 林。頌顯此德十頌分二。初一標章後九解
0659a22: 釋。今初。若準晉本。第四句云所思不可思。
0659a23: 則四句皆標章。今經則上三句標章。第四句
0659a24: 總結。謂標章遮過令不依識。明佛三業非
0659a25: 凡境故。第四總結顯德示智入門。謂若了
0659a26: 唯一真心。言思斯絕則合菩提之體故。梵本
0659a27: 第四句。云於不思何思。即是以一真心而
0659a28: 成三業。三業不離一真形奪相融。不可以
0659a29: 一多思也。又非唯佛之三業同一真心。亦
0659b01: 與觀者真心非異非一。故難思議。若能離於
0659b02: 思議則終日見聞。亦無所見聞矣。後九別
0659b03: 釋中。即分三別。初二釋不可取。次四釋不
0659b04: 可見。後三釋不可聞。今初也。初半偈奪以
0659b05: 正釋。後一偈半縱＝從【甲】＊縱從以生過。然有量等實通
0659b06: 三業。為對下二且就智明。有如理智不可
0659b07: 言量。有如量智不可言無。又一智即是
0659b08: 一切智故。眾智所用不相雜故。後縱從中初
0659b09: 半。縱其令取必無果利。後一偈顯取之失。
0659b10: 夫說法者。當如法說法無所得而欲取得。
0659b11: 心計有說執石為寶。是謂自欺。理無謂有
0659b12: 是為自誑。終不契理。故云。己事不成污他
0659b13: 心識故不令眾喜。又以量無量取則墮斷
0659b14: 常。自損損他故皆不可。第二有四偈。歎佛
0659b15: 色身深奧釋不可見。章文分為二。初一法
0659b16: 說後三喻況。今初。非色現色故稱為妙。物感
0659b17: 斯現是曰無邊。又色即空故邊即無邊。又淨
0659b18: 識所現空色相融。故身分總別。乃至一毛皆
0659b19: 無邊量。攝德無盡。具上三義豈可以盡言。
0659b20: 次三喻中分二。初一摩尼隨映喻。喻佛地
0659b21: 實無異色。隨感便現故言無色而現色。喻
0659b22: 全似法。故但合云。佛亦如是。後二偈淨空現
0659b23: 色喻。喻佛法身體非是色。能現妙一切諸
0659b24: 色。初偈喻後偈合。四句對前。但二三前此
0659b25: 是分喻。故委合之。以空但不可眼見。而可
0659b26: 心知。佛所現色心行處絕。故為分喻。心眼
0659b27: 尚不能見。況肉眼哉。此即見中絕思議也。
0659b28: 問二喻。豈不違經上云有無邊妙色。今云
0659b29: 非色無色耶。亦違諸論佛有妙色為增上
0659c01: 緣。古德云。若約初教大乘義。如前說。若
0659c02: 實教大乘。佛地無此色聲相功德。但有
0659c03: 大智大悲大定大願諸功德等。然諸功德等
0659c04: 並同證真如。若眾生機感。即現色無盡。既
0659c05: 無不應機時。故所現色亦無斷絕。此以隨
0659c06: 他為自。更無別〔他〕－【甲】他自。約此為有。故云。無
0659c07: 邊妙色。今約自說。不約隨他。故云無色非
0659c08: 色也。亦可前喻初教後。喻實教。有云。若爾
0659c09: 彼能現體為有無耶。十蓮華藏塵數之相。皆
0659c10: 示現耶。八地七勸。言佛色聲皆無有量。寧
0659c11: 不違耶。若執佛果。唯有如如及如如智獨
0659c12: 存者。無漏蘊界窮未來際。遍因陀羅網皆
0659c13: 非實事。亦違涅槃滅無常色而獲常色。此
0659c14: 義具如智慧莊嚴經說。然上二解各是一理。
0659c15: 並符經論。今當會之。攝末從本唯如如智。
0659c16: 自受用色智所現故。攝相從性但有如如。
0659c17: 既所現即如。何妨妙色。故有亦無失。然如外
0659c18: 無法何要須現。萬法即如如即法身。更何所
0659c19: 現。故云唯如如。及如如智獨存。於理未失。
0659c20: 如色相即有無交徹。若定執有無恐傷聖
0659c21: 旨。故今二喻前後相成。摩尼現色但云無
0659c22: 色。無即但是無他。非無自體。淨空現色既
0659c23: 云非色。非即非其自體。不獨無他。前喻自
0659c24: 受用身後喻法身。此二不二為佛真身。故
0659c25: 下經云。佛以法為身清淨如虛空。所現眾
0659c26: 色形令入此法中。第三三偈。釋所聞不可
0659c27: 聞中。初約應聲緣感。便應離相離性故。聲
0659c28: 非如來應不差機。非聲之聲故云不離。故
0659c29: 以聲取是行邪道。若離聲取未免斷無。次
0660a01: 頌約體釋。湛然不遷。心離分別。尚非心見
0660a02: 安可耳聞。猶如天鼓無心出故。此即聞中
0660a03: 不思議也。後偈釋疑。疑云。為是有法不
0660a04: 可聞耶。為是無法無＝不【甲】無不可說耶。上半順理後
0660a05: 句答。次疑云。若爾何以現聞教法。下半釋
0660a06: 云。但自心變非佛說也。若依權教。此約有
0660a07: 影無本。然本影相望通有四句。若依此宗
0660a08: 果海離言故無有說。用隨機現謂如是說。
0660a09: 而此本質亦是自心餘如懸談中說。
0660a10: 大方廣佛華嚴經疏卷第二十一
