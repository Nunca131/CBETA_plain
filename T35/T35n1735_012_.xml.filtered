0582b01: 
0582b02: 大方廣佛華嚴經疏卷第十二
0582b03: 
0582b04: 唐清涼山大華嚴寺沙門澄觀撰
0582b05: 第二別明種剎香海。雙釋二章者。謂香海
0582b06: 依剎海。剎種依香海。諸剎依剎種。亦有長
0582b07: 行偈頌。長行分三。初總舉諸海所依。二次
0582b08: 第別顯海種及剎。第三總略結釋。今初也。上
0582b09: 來雖復但標剎種及剎二章。而釋依住中。
0582b10: 皆云依海故列海數。此多香海。並在剎海
0582b11: 地面故云所依。言如帝網者。大都分布則
0582b12: 似車輪。其有別者。謂帝釋殿網貫天珠成。
0582b13: 以一大珠當心。次以其次大珠貫穿匝繞。
0582b14: 如是展轉遞繞經百千匝。若上下四面四角。
0582b15: 望之皆行伍相當。今此香海。雖在地面分
0582b16: 布相似。又有涉入重重之義。故云如也。第
0582b17: 二諸佛子此最中下。次第別顯諸海種剎。文
0582b18: 分為三。初辯中間一海。次辯右旋十海。後
0582b19: 明十海所管之海。然十海各管不可說佛剎
0582b20: 塵數之海。總顯則有十不可說佛剎塵數。次
0582b21: 第說者。但有一百一十一海。餘皆略指。今初
0582b22: 中央一海。文分為二。先明香海出華以持
0582b23: 剎種。後有不可說下。明所持世界。前中有
0582b24: 三。初香海名。以多華發光故。亦由菩薩行
0582b25: 華而為因故。二華名。謂以香摩尼嚴此華
0582b26: 故。又從摩尼底而出生故。約法即萬行圓
0582b27: 明之所成故。海能有華故受華名。華依於
0582b28: 海。取海底稱。三種名約事寶光遠照故約
0582b29: 法。其世界種。正是所含種子。一一皆有大
0582c01: 智光明遍照法界義故。性德互嚴故。第二
0582c02: 所持世界中三初總舉大數。次其最下方下。
0582c03: 別辯二十層大剎。後諸佛子下類結所餘。初
0582c04: 文可知。第二別辯中。準標及結。皆有不可
0582c05: 說剎塵。其別辯中。但列十九佛剎塵數。為
0582c06: 二十重。其能繞剎。但有二百一十佛剎塵數。
0582c07: 下當會釋。二十層即分二十段。最下層中文
0582c08: 有七事。一舉名。二辯際。謂世界所據之際。
0582c09: 如金剛際。三依住。若準此名大同剎種所
0582c10: 依蓮華。而舊釋云。於前無邊香海所出華上。
0582c11: 更有此華。持此一界者。以例上諸層別
0582c12: 有依住故。為此釋何妨最下依於總華思
0582c13: 之。四形如摩尼者。為摩尼狀有於八楞。
0582c14: 似方不方似圓不圓。故異下八隅。五上覆。
0582c15: 六眷屬。七本界。佛名離二障垢。智眼清淨照
0582c16: 世如燈。然佛德無邊。各隨一義。二層已去
0582c17: 或有八事。謂加去此遠近故。或有九事。
0582c18: 加純淨言故。準此若無此言即通染淨。此
0582c19: 上眷屬漸加剎數中間。諸事可以準知。五中
0582c20: 云普方者。都望即方。而一面之中。亦有多
0582c21: 角隅。〔隅〕－【甲】＊〔隅〕－【甲】＊隅即是角文體容爾＝耳【甲】爾耳。其＝第十一至【甲】其第十一至第十三＋（層）【甲】三三層主
0582c22: 剎即此娑婆。言形如虛空者。靜法云。大小
0582c23: 乘經。並說虛空體無形質。不可見相。今
0582c24: 云有形者。迴文者誤。梵本云。三曼多周圓第
0582c25: 縛皤曩天宮伽伽那虛空阿楞迦羅莊嚴蓋覆僧塞恒
0582c26: 那形狀迴文應以形狀置周圓之前。虛空安
0582c27: 天宮之上。然後合綴飾云其形周圓以空居
0582c28: 天宮莊嚴之具而覆其上。靜法此正深有理
0582c29: 致今依經通之。亦有理在。謂空雖無形
0583a01: 隨俗說故。以俗典指空為天。謂天為圓
0583a02: 穹其形如。故說天勢圍平野。亦如法華
0583a03: 云。梵王為眾生之父。亦隨俗說耳。第十五
0583a04: 云形如卍字者。靜法云。室離靺瑳本非是
0583a05: 字。乃是德者之相。正云吉祥海雲。眾德深廣
0583a06: 如海。益物如雲。古來三藏。誤譯洛剎。曩
0583a07: 為惡剎遂以相為字故為謬耳。今義通＝然【甲】今義通然
0583a08: 此相以為吉祥萬德之所集成。因目為萬。
0583a09: 意在語略而義含。合云萬相耳。餘並易了＋（三第十四至第二十辯竟）【甲】了了三第十四至第二十辯竟。
0583a10: 第三類結所餘。此中非唯結數。兼總顯上
0583a11: 文所依住等。文分為四。一總結都數。二各
0583a12: 各所依下結形類。三此一一下結眷屬。四如
0583a13: 是所說下。彰其所在。今初即舉本剎種結
0583a14: 有若干。此所結剎定是主剎。以下文指此
0583a15: 不可說佛剎。更有兩重繞故。其直上中間。但
0583a16: 有十九佛剎。而結有不可說者。以傍＝旁【甲】＊傍旁論
0583a17: 故。不爾。豈一剎種最下唯一主剎。故知如向
0583a18: 所說。主剎橫共論。有不可說故。下結其
0583a19: 所在。云及在香水河中思之。二結形類中
0583a20: 初三列十門。既言周匝圍遶。則知旁去。二
0583a21: 所謂下。廣說十門形狀有十八事。望前剎
0583a22: 種形中。闕須彌山形及嚴具形。餘皆全同。但
0583a23: 此約剎為異耳。三如是等下。結歸都數。三
0583a24: 結眷屬中。然有兩重主伴。此一一者。指上
0583a25: 不可說塵數也。若望前文主剎。直上繞數漸
0583a26: 增。今總相說故云一一。各有十剎塵也。又
0583a27: 是欲顯無盡義故。一一復有如上所說微塵
0583a28: 數者。如上之言文含二義。一即總指前能繞
0583a29: 所繞之數。繞一世界。不欲繁文。故云如上。
0583b01: 二者如上亦用十佛剎為能繞也。依此則
0583b02: 似譯人文繁理隱。何不言一一復有十佛
0583b03: 剎塵數耶。若依前義。則譯者之妙。四彰所
0583b04: 在。即最中香海既言及在香河明知傍旁去。
0583b05: 已下入第九經第二明右旋十海。即繞處中之海。有
0583b06: 其十也。各有種剎十海即為十段。今初
0583b07: 第一離垢焰藏海。文二。先牒中海以定方。
0583b08: 即是所繞從東為首。二次有下。明能繞之
0583b09: 海。於中二。先明海華剎種。後此中最下方
0583b10: 下。明種所持剎。有二十重。下九海例然。今
0583b11: 第一海二十重中。各有七事。一相去遠近。二
0583b12: 剎名。三形狀。四所依。五上覆。六眷屬。七佛
0583b13: 號。或有說體。或說清淨。即或八或九。其第
0583b14: 一重無去遠近。但有最下方言。然文並可
0583b15: 知。有難即釋。其第十四重中云。形如四洲
0583b16: 者。水中可居曰洲。準俱舍東洲如半月。南
0583b17: 洲如車。西洲如滿月。北洲＝則【甲】洲則畟方。四洲形異。
0583b18: 而云如者則全似此界也。此中文無標結
0583b19: 大數準例可知耳。第二從諸佛子此離垢焰
0583b20: 藏＋（香水）【甲】藏藏香水海南下。第二無盡光明輪海。此下九海文
0583b21: 皆有二。先牒前海為所依。後有香水海下
0583b22: 明能依之海。皆不牒中海為所繞。故云南
0583b23: 也。第三海去但言右旋。又不云南者。十海
0583b24: 如環。繞於中海故不正南也。如以十疊＝碟【甲】疊碟
0583b25: 繞於一盤方所可見。又第二已去。或無蓮
0583b26: 華者。前總釋種中云。或有依蓮華住。或有
0583b27: 依海故或無也。後能依之海。文亦有二。先
0583b28: 明海華剎種。〔後〕－【甲】後此中最下方下＋（二明）【甲】下下二明。所持之剎。
0583b29: 二十重中。初一世界文即有七。後一文八加
0583c01: 純淨故。中間唯三。謂相去數量剎名佛號。餘
0583c02: 八海例然。已辯二海。第三金剛寶焰光明海。
0583c03: 第四帝青寶莊嚴海。第五金剛輪莊嚴底海。
0583c04: 第六蓮華因陀羅網海。第七積集寶香藏海。
0583c05: 第八寶莊嚴海。第九金剛寶聚海。第十天城
0583c06: 寶堞海。文並可知。有欲解釋剎中佛名。足可
0583c07: 留思已下入第十經。第三大段。從第十經去。明十海
0583c08: 所管之海。一海各管不可說佛剎塵數。現文
0583c09: 但各說十。即為百海。亦有剎種及所持剎。
0583c10: 十海即為十段。但記次前十海之名。此文居
0583c11: 然易了。十段中一一有二。謂先標能管之
0583c12: 海以定方。後次有下。列所管之海次第。於
0583c13: 所管中各有三節。初從能管海邊。次列
0583c14: 九。唯第一段。九中闕一。二如是等下。總結
0583c15: 一海所管之大數。三其最近下廣說最近輪
0583c16: 圍一海。於中文皆有二。初舉海種名體。第
0583c17: 二此中最下方下所持之剎。亦皆二十重。於
0583c18: 中超間文有四節。一舉下層。二超至第十
0583c19: 等。金剛幢者。即中央香海。剎種中第十重剎。
0583c20: 三更超至〔第〕－【甲】第十三者。以等此中央娑婆
0583c21: 故。四更至第二十重者。以最上故。言最
0583c22: 上者。剎種最上。若云二十重最上。何以得
0583c23: 此最上之名。設不欲繁文。何以不加乃至
0583c24: 最上耶。然超間者。意存略故。云齊等者恐
0583c25: 失次故。又上下橫皆相當故。又此隨所
0583c26: 管海有不可說。皆望本能管之海。方面
0583c27: 一道布列故。下但云此海之外不言右旋
0583c28: 等。第五金剛輪莊嚴底香海所管。但列九海
0583c29: 而結文。及最近輪圍之海九行許經。諸梵
0584a01: 本中皆同此闕。準前後例。此必定有第十
0584a02: 海所管。近輪圍海。所持二十重剎內。最初文
0584a03: 云。此中最下方有香水海名因陀羅華藏者。
0584a04: 從香字至藏字並長。由前已說香水海
0584a05: 故。前諸海中無此例故。縱依海無過在文
0584a06: 不便。前第一海所管中。九海闕一。今此長
0584a07: 者多是梵本脫漏。後人注之。誤書相似貝
0584a08: 葉耳。餘並可知。十海次第。但觀次前疏文
0584a09: 不俟重舉。第三總略結釋。文分為五。一總
0584a10: 結都數。謂一海各管一不可說。十海即有
0584a11: 十不可說一海一種。是以數同。二皆依下結
0584a12: 海種所依。謂即是前能持剎海。本大蓮華彼
0584a13: 名種種光明香幢。今此乃云現菩薩形等
0584a14: 者。是此一華隨義異名。有此用故。與前最
0584a15: 中海底名同以中間海底即此大華之體中
0584a16: 受總稱故。取大華體。名或是譯者之誤。三
0584a17: 各各下。結種異門。此與前釋剎種章。及世
0584a18: 界成就中十相參大同。四此一一下。結種中
0584a19: 之剎。言成世界網者。一一世界猶如網孔
0584a20: 遞相接連。如以網持橫交絡。皆悉相當。
0584a21: 如天珠網五於華藏下結歸華藏即建立之
0584a22: 處。上來雙釋二章長行竟。第二重頌。總有
0584a23: 一百一偈。分二。初一明華藏自體。初句標
0584a24: 名。次句不壞分量。即同真性。次句具德莊
0584a25: 嚴末句無礙安住。餘一百偈頌所持剎網。於
0584a26: 中二。初九頌能持剎種。餘頌所持諸剎。初
0584a27: 中初一頌參而不雜。次一安布行列。次一剎
0584a28: 種體嚴。次二辨形。次一依住。次二方所趣
0584a29: 入。後一佛力加持。第二頌種所持剎。九十一
0584b01: 偈多頌結文。但一二不同。謂體及形餘皆同
0584b02: 也。大分十段。第一有二十八頌。明剎異由
0584b03: 因緣。即結中各各眾生遍充滿。下云種種眾
0584b04: 生居故。及各各佛力所加持。至文當見。第
0584b05: 二有二頌顯剎微細。即結中各各普趣入。
0584b06: 第三十頌明世界體性。結文即無。義見前
0584b07: 經。第四五頌。明世界各各莊嚴具。第五五頌
0584b08: 明各各莊嚴際無間斷。此二如結名。第六
0584b09: 有十頌。明世界形狀。義見上文。第七二頌。
0584b10: 明各各劫差別。第八有八偈。明各各佛出
0584b11: 現。此二亦如結名。第九有十。頌光明有無
0584b12: 即各各放寶光明。及各各光明雲覆。第十有
0584b13: 十一頌明音聲善惡。即各各演法海。今初為
0584b14: 二。初半偈標章。種種多端故曰難思。餘偈
0584b15: 廣釋難思之相。於中分二。前九偈半喻顯。
0584b16: 後十八偈法說。前中分三。初三偈半明由
0584b17: 染因剎有成壞。初一偈半明種。則長時剎
0584b18: 有成壞。次一偈剎種雖一居剎有殊。後偈
0584b19: 結歸業種。次有三偈明由淨因。一淨心因。
0584b20: 二佛願通因緣。後一明淨業因。後三通結
0584b21: 染淨因。一隨心染淨因。二分別起業因。即以
0584b22: 正喻依。亦是以因喻緣。心即是因招異熟
0584b23: 果。果之妙蓋由業緣。三一偈雙明心業。
0584b24: 行即業故。亦喻眾生同處異見。後十八偈法
0584b25: 說中分三。初六明染淨。次四明成壞。後八
0584b26: 明苦樂。今初分二。前二顯淨相不同。後四
0584b27: 對因以辯。於中初一唯染由煩惱故。次二
0584b28: 通染淨心。業通善惡故。屬於菩薩及眾生
0584b29: 故。後一唯淨。以屬佛故。二有四偈顯成壞
0584c01: 中。初一壞細存。壞由惡業＝業惡【甲】惡業業惡存由二因一
0584c02: 約佛二善業者。故法華云。我淨土不毀天人
0584c03: 常充滿。然滅雖不俱而起必同處。雖曰同
0584c04: 處而恒相無故難思也。次偈業存處立。次偈
0584c05: 世相不同。性無生滅。後偈結歸因緣。內由
0584c06: 心變則染淨萬差。外假佛緣于何不淨。三
0584c07: 八偈明苦樂中三。初三總相。約剎論苦樂。
0584c08: 次三約一剎中有三惡趣。後二明人天樂。
0584c09: 第二一一毛下。二偈顯剎微細。初偈舉果。
0584c10: 後偈對因以辯。第三十偈明體性中。亦兼
0584c11: 餘義隨釋可知。第四五頌。明莊嚴。第五有
0584c12: 五偈。明莊嚴際中攝三世嚴故。無間斷
0584c13: 結歸佛故。一塵普見。第六或有眾多剎下。
0584c14: 十偈明剎形差別。第七二偈。明剎住時分。
0584c15: 第八有八偈。明佛出多少。文並可知。第九
0584c16: 十偈光明有無。初一無後九有。第十有十一
0584c17: 頌剎中音聲善惡。初二惡道唯惡。次三人天
0584c18: 通善惡。後六佛菩薩善而非惡。正顯各各
0584c19: 演說法海也。
0584c20: 毘盧遮那品第六已下入第十一經
0584c21: 初來意者。前明此因之果。今辯前果之因。
0584c22: 答前因問故次來也。因是果因故標果稱。
0584c23: 又不以人取法知是誰因。前品初言。毘
0584c24: 盧遮那曠劫修因之所嚴淨。今方顯其事。二
0584c25: 釋名者。略云光明遍照。廣如前釋。三宗趣
0584c26: 者。明因廣大為宗。證成前果為趣。四釋
0584c27: 文一品分三。初總明本事之時。二有世界
0584c28: 下。別顯本事之處。三彼勝音世界。最初劫中
0584c29: 下。別顯時中本事。今初即二佛剎塵數劫也。
0585a01: 二辨處中亦三。第一總明剎海。第二此世界
0585a02: 海下。別明一剎。略無剎種。剎名勝音者。
0585a03: 多佛出世說法音故。次彰其相。後說劫名
0585a04: 可知。第三諸佛子彼勝音下的指一方。如今
0585a05: 娑婆中。別說一四天下也。於中亦三。初總
0585a06: 明感應之處。第二諸佛子此林東下。別明能
0585a07: 感居人。第三諸佛子彼大林中下。別顯道場
0585a08: 嚴事。今初有三。初明香海者。非持種之海。
0585a09: 即如今四洲之海耳。二其海下。海出華山。三
0585a10: 於其山下。明山頂之林。先標舉後顯嚴。說
0585a11: 此林者佛於中現也。說城居人者總舉所
0585a12: 化也。第二別明能感居人中亦三。初標主
0585a13: 伴二城。二釋主城。三釋伴城。今初雖有天
0585a14: 城以佛出故人城為主。二清淨下廣釋主
0585a15: 城。於中先顯處嚴。城上守禦曰櫓。繞城別
0585a16: 築土臺曰敵。優羅等。即青赤黃白四
0585a17: 色蓮華。從＝後【甲】從後此大城下彰其人勝。〔三〕－【甲】三其城次
0585a18: 南下＋（三）【甲】下下三。略釋伴城。於中先辨城名居類。後此
0585a19: 一一下。顯圍繞莊嚴。世界不同安立少異。
0585a20: 不可例此也。第三明道場中。先辨場嚴。
0585a21: 二其道場前下。明蓮華香海為佛現故。大
0585a22: 文第三別顯時中本事。文分為二。先總舉
0585a23: 劫中多佛。後其第一下。一一別顯。正彰本
0585a24: 事。經來不盡故無總結。今初將欲說別。先
0585a25: 舉其總。言最初劫者。即種種莊嚴劫也。既
0585a26: 云最初。即此後更有大劫。於理無違。第二
0585a27: 正顯本事中歷事四佛。即為四別。第一逢
0585a28: 一切功德山須彌勝雲佛。第二波羅蜜善眼
0585a29: 莊嚴佛。第三最勝功德海佛。第四名稱普聞
0585b01: 蓮華眼幢佛。各有諸佛子言。就初佛中文
0585b02: 分為六。第一總標佛號。第二先瑞熟機。第三
0585b03: 正顯佛興。第四毫光警召。第五當機雲集。第
0585b04: 六廣演法門。今初也。一切功德山者。福德
0585b05: 崇峻不可仰也。復言須彌者。定慧高妙難
0585b06: 傾動也。言勝雲者。慈覆智潤廣無邊也。第
0585b07: 二諸佛子下。先瑞熟機分二。初現瑞熟機。
0585b08: 二其世界中下。瑞機熟。前中三。初標現
0585b09: 時。謂百年前。次此摩尼下。正顯瑞相有其
0585b10: 十種。於中說前世所行者。示其種子將成
0585b11: 熟故。說佛名號令憶念故。說大行願。使修
0585b12: 發故說轉法輪。使當聽習生法眼故。後現
0585b13: 如是下結瑞意也。二機熟可知。第三爾時
0585b14: 下。正顯佛興。於中分二。初一處道成。二如
0585b15: 於下結通廣遍。初中先總。後其身下＋（二）【甲】下下二別。別
0585b16: 顯勝德略有十相。一示身相。法無不在。
0585b17: 本自普周。智與理冥故。等彼真界。能令色
0585b18: 相隨彼。融通法界塵毛重重全遍。二悲相。不
0585b19: 捨因行無所不生。三成相。理行時處為一
0585b20: 切道場。身智俱遊名為普詣。四色相湛然
0585b21: 常住稱為妙色。色色無邊故云具足。並無
0585b22: 質累是謂清淨。五勝相色容蔽於大眾。威
0585b23: 德攝於群魔。力無畏圓。何能映奪。六貴相。
0585b24: 無邊寶相圓明可貴。超過聖帝故曰分明。
0585b25: 七應相不往普現如鏡中像。八無礙相。有
0585b26: 感斯見無隔山河。九者化相。化從真流源
0585b27: 無有異。十吉祥相。身智光照普稱世間。此
0585b28: 上大同經初。二結通中且結同類一界。餘皆
0585b29: 略也。第四爾時下毫光警召。文分為五。一
0585c01: 放光處顯中道故。二王＝主【甲】王主光名。發動＝勤【甲】動勤宿種
0585c02: 生起新善故。善根有三。一者生福及不動
0585c03: 業。以施忍智三而為善根。二厭苦求滅以
0585c04: 信等為根。三求無上慧。以四等不放逸五
0585c05: 法。為根。通說善根。以依聖教發心為性。
0585c06: 故云音也。三眷屬數無盡法故。四照分齊。充
0585c07: 滿十方通方教故。五若有下明光勝益。文
0585c08: 有十句。一無明重者自覺智開。二煩惱深者
0585c09: 息現行惑。三勤修難出裂五蓋網。四三障
0585c10: 重者摧諸障山。五未解脫者淨心垢種。六
0585c11: 未信大者發起入住。七闕資糧者生其勝
0585c12: 善。八未入地者除五怖畏。九色累功用滅
0585c13: 身心苦。十滯無生者見佛趣果。此約差別
0585c14: 對治以釋。若約橫配。生善見理。可以準
0585c15: 思第五當機雲集中文二。先通顯諸王雲集
0585c16: 致敬。後諸佛子下。別彰諸王雲集儀式。於
0585c17: 中分二。先廣明喜見。後略列諸王。今初即
0585c18: 正出本事之緣。文分為六。第一標名辨統。
0585c19: 二總辨眷屬。三威光得益。四偈讚如來。五
0585c20: 父王宣誥。六俱行詣佛。初文可知。第二夫
0585c21: 人下總顯眷屬者。有德曰夫人。有色曰采
0585c22: 女。王子別本云。二萬五千者。別梵本也。案
0585c23: 瓔珞本業經上卷。云十住銅輪寶瓔珞。百福
0585c24: 子為眷屬。生一佛土受佛學行。教化二天
0585c25: 下。銀輪寶瓔珞五百子。金輪一千子。初地四
0585c26: 天王一萬子。二地忉利天王二萬子。三地已
0585c27: 上乃至淨居天王。但云眷屬亦如是。故知
0585c28: 無過二萬子者。若三界王即當等覺。又以
0585c29: 一切菩薩為眷屬。案喜見所統但以城言。
0586a01: 又見佛興至第三佛。方云去世。五百銀輪
0586a02: 斯為正也。或約教異理亦可通。上首云大
0586a03: 威光者。有大威德聖＝其【甲】聖其道光明故。第三爾時
0586a04: 下。威光得益文分為二。先舉因總標。後何
0586a05: 謂下列益明體。皆從勝用標名。一佛德圓
0586a06: 滿摧障稱輪。定中能知故受斯稱。二此總
0586a07: 持能持諸佛普法。三即空涉有名為方便。
0586a08: 斯則權實雙行。為不共般若。稱體用之廣
0586a09: 大。四以二嚴調伏真實慈也。五法雲震音
0586a10: 能拔苦本。六稱理法喜故德無邊。自他俱慶
0586a11: 心為最勝。七知離名法法亦應捨。如實捨
0586a12: 也。八善巧起用平等無思。通從此生。故名
0586a13: 為藏。九盡眾生界荷負無疲。要令信解
0586a14: 為大願也。十所有辯才皆入佛智。自他俱
0586a15: 照是曰光明。此上十法。初三功德法。次四熏
0586a16: 修法。後三起化法。多言大者。境界無邊稱性
0586a17: 廣大。智契貫達並受證名。第四偈讚如來。
0586a18: 文分為二。先說偈之由。後正陳偈頌。十偈
0586a19: 分三。初二示佛出現既滅闇。難遇不可
0586a20: 失時。次五＋（偈）【甲】五五偈令觀佛德。有德有慈真可歸
0586a21: 也。後三引例勸歸。無遠不歸固宜往見。第
0586a22: 五父王宣誥＝告【甲】＊誥告文分為二。初宣誥告所因。以聞
0586a23: 讚故。太子道深親承佛益。王機猶淺轉假
0586a24: 他聞。二正以偈誥告。〔偈有〕－【甲】偈有十一＋（偈）【甲】一一偈分〔之為〕－【甲】之為
0586a25: 三。初三＝初有三偈【甲】初三初有三偈集眾勸觀。次七＝偈【甲】偈令辦供。鄭注
0586a26: 禮云。巾猶衣也。謂〔以〕－【甲】以繒綵衣帶＋（牽繫）【甲】帶帶牽繫於車。廣雅
0586a27: 云。馭駕也。〔餘並可知〕－【甲】餘並可知。後一偈勸齎＝齎供【甲】勸齎齎供供佛。
0586a28: 第六俱行詣佛。初導從持供。後至而設敬。
0586a29: 第二復有妙華下。略列諸王文易可知。第
0586b01: 六時彼如來下廣演法門文分為五。一佛
0586b02: 轉法輪。二威光獲益。三以偈讚述。四傳化
0586b03: 眾生。五佛加讚勵。今初也。佛解脫用主教。宣
0586b04: 示剎塵眷屬。隨機益殊。第二是時大威下。得
0586b05: 益中初總後別。總中上說三世佛法。即佛昔
0586b06: 所集也。既見佛得益。轉受菩薩之名。所謂
0586b07: 下別。智即是體光明語用。所照境殊故分十
0586b08: 一也。一深定智明。一切法聚。略有三義。一
0586b09: 正定等三。二善惡等三。三總收一切。不出
0586b10: 有為無為二種法聚。二位相收一味性現。故
0586b11: 云平等。定中證此名彼三昧。二大心智明。
0586b12: 謂後後因果。皆入初心。略有三義。一後因
0586b13: 初得故。言一切悉入。若修塗＝途【甲】塗途至在初步。
0586b14: 學者祿在其中。二菩提直心正念真如。真如
0586b15: 門內攝一切法。三者三德開發初＝顯前【甲】發初顯前後圓融。
0586b16: 初發心時便成正覺故。三大智智明法界者。
0586b17: 所照之體大也。普光明者。即相大也。智慧光
0586b18: 明遍照法界義故。蘊恒沙性德故名為藏。
0586b19: 妄惑本空。故云清淨明見。稱眼見性肉眼
0586b20: 即同佛眼。四大願智明。知諸佛法願為本
0586b21: 故。五大行智明。無邊果德此行入故。六速疾
0586b22: 智明。謂趣入無生功用不退。無功大力一
0586b23: 行含多。受斯稱也。七神通智明。三輪幹事
0586b24: 出離不能。八大福智明照福嚴故。九大解
0586b25: 智明。謂佛勝解力成莊嚴海。十佛用智明。普
0586b26: 周法界。十一佛德智明。降魔制外。後三佛
0586b27: 境故。但了知餘可證知。故云得入。第三以
0586b28: 偈讚述文分二別。先因後偈。偈中分三。初
0586b29: 一標益體用。次八顯用所見。於中前七見
0586c01: 因後一見果。三一偈發願思齊。即前品初
0586c02: 修治大願也。第四傳化眾生文分為三。初
0586c03: 明自悟。二為一切下。明轉悟他顯示十法。
0586c04: 與前自得十一有同有異。文並可知。三今
0586c05: 如須彌山下。利他之益。第五如來讚勵中。偈
0586c06: 有十一。初三讚發心得法大果當成。次四
0586c07: 對劣顯勝進者圓德。次二外加。內智決證
0586c08: 無疑。後二舉一例餘。行者即得＋（初逢一切功德山佛已竟）【甲】得得初逢一切功德山佛已竟。第二遇
0586c09: 第二佛文分為二。先結前生後。二正顯佛
0586c10: 興。今初。謂將說後佛。故總論劫壽明多小
0586c11: 劫者。欲顯多佛現故。說人壽佛壽者。由
0586c12: 佛壽促而人壽長。故得威光一生歷事三佛。
0586c13: 二彼佛滅下。〔正〕－【甲】正顯佛興。文分為五。一明滅
0586c14: 後佛興。二相獲益。三讚德勸詣。四眷屬
0586c15: 同歸。五聞經悟入。今初也。此中佛名。謂智
0586c16: 導萬行皆到彼岸。見性了了故名善眼。果
0586c17: 由因飾是曰莊嚴。二爾時下。威光相獲
0586c18: 益中二。先相即獲益之由也。二即得下
0586c19: 正獲益也。先列後結。列有十種。一念佛三
0586c20: 昧者。菩薩之父故首明之。乃至十地不離
0586c21: 念佛。無邊海藏門者。蘊積名藏深廣稱海。
0586c22: 然略有三義。一由此定中見多佛故。下文
0586c23: 云。以佛為境界專念而不捨。是人得見佛
0586c24: 其量與心等。由念能見所以稱門。二一一
0586c25: 佛德。是無邊海藏。由念能知所以稱門。云
0586c26: 何無邊海。劫海所修有行願海。成就色身
0586c27: 有相好海。成就智身有辯才海。建立念
0586c28: 處有名號海。修諸助道有功德海。安立＝處【甲】立處
0586c29: 眾生有淨剎海。如是諸海一一無邊。各各
0587a01: 出生蘊積名藏。三無邊勝德由念佛生故。
0587a02: 此一門深廣蘊積。何者念法性身則契如
0587a03: 理。念功德身成無邊德。念相好身證無邊
0587a04: 相。障無不滅德無不生。一言蔽諸總由念
0587a05: 佛。從此通悟所以稱門。即此一門說不可
0587a06: 盡。二總持大智能達深法。三無緣普應。四
0587a07: 等除熱惱。五佛深德海蘊積力用。菩薩緣
0587a08: 此喜遍身心。六悲則心慼喜便浮動。深契
0587a09: 法性則曠若虛空。悲喜兩亡。為平等清淨。
0587a10: 七般若者。覺法實性離分別也。有可離
0587a11: 者非真離也。知自性離不復離也。無離
0587a12: 之離即真法界。真法界者。本來清淨。法界清
0587a13: 淨即般若清淨。般若清淨則萬法本淨。萬法
0587a14: 淨者。無淨無不淨為真淨也。實相般若為
0587a15: 萬法之體。觀照冥此眾德攸依。故云身也。
0587a16: 八通用智俱〔故〕－【甲】故無礙隨現。九入法之深離
0587a17: 說之垢。十智照佛法淨所知障。含藏眾德。
0587a18: 二如是下。結中明歷事增進。故云十千。通
0587a19: 達之言釋前即得。第三爾時下。讚德勸詣
0587a20: 文分為二。初說偈後偈益。偈中分三。初一
0587a21: 偈歎希慶遇。二有七偈歎佛勝德。於中三。
0587a22: 初三身業。次三語業。後一意業。三有二偈
0587a23: 勸眾同歸。後諸佛子下偈益可知。第四時大
0587a24: 威光下。眷屬同歸。第五其佛下。聞經悟入文
0587a25: 分為三。初佛為說經。二當機獲益。三如來
0587a26: 讚述。今初主經。法界體性大方廣也。清淨佛
0587a27: 也。莊嚴即華嚴也。有多眷屬者。顯此教圓。
0587a28: 二彼諸下當機獲益。亦有十益。既云大眾。
0587a29: 或一人得一。或二三四或具十者。威光先證
0587b01: 故略不標。大眾之言亦已含矣。故下佛讚。然
0587b02: 此十事略為二釋。一者如次配於十地十
0587b03: 度。或取地義或取度義者。達一切法本來
0587b04: 清淨名清淨智。不取淨相是名方便。即初
0587b05: 地入證之智也。二則二地離破戒垢。是所除
0587b06: 障。照諸善品即戒光明。三即忍度。忍為上
0587b07: 嚴一切愛樂。四無剎不入無法不照。無見
0587b08: 不淨。是為精進增廣眾行。約地義釋。以
0587b09: 諸道品。燒無盡惑成無邊光。五趣向諸行
0587b10: 能入俗也。禪度增故性能離垢。涉俗化物
0587b11: 成福德雲。不迷實理為光明幢。六般若現
0587b12: 前名隨入證。照深緣起名法海光。七功用
0587b13: 已遠將入無功。為深發趣。權實無礙為大
0587b14: 莊嚴。八見法實性。無功而修為極妙見。由
0587b15: 此智慧復得灌頂故。仁王經云。後之三地
0587b16: 同遣無明。同無功用故。非灌頂地是灌頂
0587b17: 智。九顯了藥病。是功德海相辯才遍應。若
0587b18: 月影流光。十智圓離障。方於佛願而生信
0587b19: 解。故曰出生。二者此上十門。隨一一事以
0587b20: 立其名。未必全將配於地位。或通配諸位。
0587b21: 或復不次。以人無量隨證＝量【甲】證量不同。普賢巧說
0587b22: 故。文含多義。第三時彼下。如來述讚十頌分
0587b23: 二。前六讚其已具勝德當成極果。皆前半
0587b24: 已獲。後半當證。獨第四偈三句是因。後四偈
0587b25: 行齊佛因當如佛證。皆三句舉佛行。後一
0587b26: 句齊佛德。然此中述讚望前遇光得益及
0587b27: 向大眾所得。多有相同義。必述上可以意
0587b28: 消息之。遇第三佛文分為六。一如來出時。
0587b29: 前佛滅後等時也。二彼摩尼下。正明現世。
0587c01: 立斯號者。功德海滿無加過也。三時大威
0587c02: 光下。威光往供。四時彼如來下。佛為說經。
0587c03: 見普法故名為普眼。以慧為性故曰光明。
0587c04: 況一眼即十眼。融無障礙。眼外無法方真普
0587c05: 眼。以諸緣發見即緣各為根。因沒果中緣
0587c06: 皆號眼。故全色為眼。恒見色而無緣。全
0587c07: 眼為色恒稱見而非我矣。五爾時下威光
0587c08: 得益。五度皆福定為最。大寂無不照名普
0587c09: 光明。得此已下彰其定用。福非福言略有二
0587c10: 意。一福即是善非福是罪。二福即是相非福
0587c11: 即性。雙了性相故。經云。福德即非福德性。
0587c12: 此即深也了一切者廣也。故有海言。遇於初
0587c13: 佛但得十者。自力未勝故。次佛十千者道
0587c14: 轉深故。今唯一者道已滿故。第六時彼佛下。
0587c15: 如來記別。十一偈分四。初四顯具菩提心。
0587c16: 謂初有願。次偈有悲。四有智光。三兼精進。
0587c17: 通策三心故。菩提心圓當成妙智。次四上＝土【甲】上土
0587c18: 入佛境。三有一偈示其果相得同諸佛。
0587c19: 四有二偈。讚其現能利他住普賢行。遇第
0587c20: 四佛文分為四。一佛出入中。二天王就供。
0587c21: 三如來說法。四得益還歸。今初。約相目類
0587c22: 青蓮。約德心無所染。相德高顯名稱外彰。
0587c23: 摧邪眾歸故曰幢也。二是時下。天王就供中
0587c24: 二。先明菩薩行進。報處天宮。此城即是品
0587c25: 初所列之一。後知佛可歸持華往供。三時
0587c26: 彼下說經。方便之言略有三種。一無實權施
0587c27: 曲巧方便也。二理本無言假言而言。大方便
0587c28: 也。三權實無滯。亦大方便。事理皆彰方曰
0587c29: 普門。四時天王下。得益還歸中。聞上普門
0588a01: 正受安住。法喜無盡故名曰藏。由此證達
0588a02: 諸實相海。此劫之中。十須彌塵數如來。今但
0588a03: 云四。又無結會古今現證得益等者。經來
0588a04: 未盡故也。若結會者。應云爾時威光菩薩
0588a05: 者毘盧遮那是等。所信因果會竟。
0588a06: 如來名號品第七此下第二修因契果生解分第二會初從此第十二經
0588a07: 盡第十三經菩薩問明品
0588a08: 將釋此品。五門分別。初來意者先明分來。
0588a09: 前既舉果令生信樂。今明能生因果信解
0588a10: 故。次來也。二會來者。生解之中信為其首
0588a11: 故。又前舉所信之境。今明能信之行。故次
0588a12: 來也。三品來者。前品舉因顯果。成所信之
0588a13: 境。今舉果辨因。彰能信之行。果中三業身
0588a14: 為其總。故先來也。又遠答前名號海問故。
0588a15: 二釋名亦三。初分名修因契果生解分。謂
0588a16: 修五位之圓因。成十身之滿果。令諸菩薩
0588a17: 解此相故。即生修因契果之解。依主釋也。
0588a18: 二會名。約處名普光明殿會。然有三釋。一
0588a19: 以殿是寶成光普照故。二佛於其中放普
0588a20: 光故。三佛於殿中。說普法門慧光照世。故
0588a21: 立其名。依前一義即依主釋。後二有財。約
0588a22: 法則名信行之會。三品名。如來現相品已
0588a23: 釋。召體曰名表德為號。名別號通。一切諸
0588a24: 佛通具十號。名釋迦等則不同故。如來即
0588a25: 十之一。品中正說隨機就德以立別名。既
0588a26: 表德之名。則亦名亦號。如來之名號依主釋
0588a27: 也。三宗趣亦三。初分宗。謂以修生修顯因
0588a28: 果為宗。令諸菩薩修行契入為趣。二會宗
0588a29: 者。若就總望。信解行德攝位為宗。通成佛
0588b01: 果為趣。信能必到如來地故。近望唯信為
0588b02: 宗成位為趣。若依長科十分之宗。此下三
0588b03: 品以為一分。即果用應機周遍法界。以為
0588b04: 其宗。依此起信為趣故。此亦＝一【甲】亦一名正報因
0588b05: 果。亦是所信。信何法門信佛身名等於眾
0588b06: 生。則知我名如佛名也。信佛法門隨宜
0588b07: 而立。知我妄念苦集亦全法門信佛意業光
0588b08: 明遍照。則知自心無不知覺故。先古諸德。
0588b09: 亦將上三品舉果分收。三品宗者。顯佛名
0588b10: 號周遍為宗。隨機調化利益為趣。或上二
0588b11: 皆宗生信為趣。第四問答。問五周因果差別
0588b12: 平等不同。何以分名合之為一。答通生差
0588b13: 別平等解故。離於修生說何修顯故。問前
0588b14: 會舉果本為生信。今何重舉名號等三。答
0588b15: 凡約境生信有其二義。一標舉境法明有
0588b16: 所在。二攝以就心令成信行。前會約初義。
0588b17: 此會約後義。又前會果廣因略。故名舉果。
0588b18: 此會因廣果略故總攝為因。先依後正文影
0588b19: 略耳。若約鉤鎖者。自屬正報果故不同第
0588b20: 七會說所成果。此中自辯信所依故。問何
0588b21: 不入定。以未入位性不定故。若爾十定豈
0588b22: 散善耶。然說法之儀通有四句。一定後說如
0588b23: 諸會。二說後定如無量義經等。三定中說如
0588b24: 第九會。無出言故。四不入說如此信中及
0588b25: 第七會。諸文非一。第九表證唯證能說。一
0588b26: 得永常不礙起用故。第七為表常在定
0588b27: 故。又入為受加。彼不須加故不須入說。
0588b28: 後入者說在行故。將起後故。是知動寂唯
0588b29: 物聖無常規。故下文中辯十信之用。一方
0588c01: 入正定餘方起出說。自在無礙也。餘會摩頂
0588c02: 後說。此會說後摩頂。是知此經體勢縱橫不
0588c03: 可定準。第五釋文。若隨義約品科十分之
0588c04: 中。此下三品。當果用應機普周分。若約隨
0588c05: 法就會科十分之中。此一會當第二能信成
0588c06: 德會。今就四番問答科。從此終第七會。即
0588c07: 當第二修因契果生解分。若順諸會應直
0588c08: 分問答。今為順文一會分三。第一序分。第
0588c09: 二請分。第三說分。今先序分具如經初。但
0588c10: 加普光以為小異。略分為三。初標主時處。
0588c11: 二始成下別顯三事。三與十佛下。輔翼圓滿。
0588c12: 二中分三。初別顯說時。二於普光下別顯
0588c13: 說處。處在菩提場東南可三里許熙連河曲。
0588c14: 彼河之龍為佛造此今舉總攝別。前標國
0588c15: 名以本收末。上舉場＝揚【甲】場揚稱故。下不動覺樹
0588c16: 而遍十方。三妙悟下別顯主德。亦即示成
0588c17: 正覺之相也。準第八會初及深密經等。皆
0588c18: 說佛有二十一種功德。升兜率品當廣明
0588c19: 之。今文有初十句。亦略釋耳。十句之中初
0588c20: 總餘別。總中妙悟皆滿者。妙悟晉經名善覺。
0588c21: 論經名正覺。良以。梵音云蘇含於妙善及正
0588c22: 等故。譯者隨取悟即覺也。雙照真俗故稱
0588c23: 妙悟。備下諸句異於因人。故復稱滿。別中
0588c24: 一二行永絕者。煩惱所知生死涅槃。皆名二
0588c25: 行。俱不現前名為永絕。二達無相法者。清
0588c26: 淨真如名無相法。達者了也。三如來常住大
0588c27: 悲。任運利樂。又常安止聖天梵住。故云住
0588c28: 於佛住。四所證。能證。及以化用皆等諸佛。
0588c29: 五具能治道解脫障故。六所說教法外道
0589a01: 不能轉故。七行諸世間違順魔怨＝冤【甲】怨冤不能
0589a02: 礙故。八安立教法超言念故。九於三世境
0589a03: 若事若理。了達記別無錯謬故。具此九別
0589a04: 成初總句。同異成壞準思可知。第三輔翼圓
0589a05: 滿。文分二別。一標數揀定。二歎其勝德前
0589a06: 中菩薩揀非凡小。補處明非下位。他方而
0589a07: 來非舊眾也。言一生者。釋有二義。一約
0589a08: 化相。謂如彌勒。此復有三。一人中一生。二
0589a09: 天上一生。三下降一生。正取天中二。約實
0589a10: 報一生。謂於四種變易生死中。唯有末後一
0589a11: 種。名無有生死一位所繫。此文多約化相
0589a12: 耳。二普善下歎＋（佛）【甲】歎歎佛德。德雖無量略歎一。普
0589a13: 善觀察者能觀智也。普有二義。一普眾同有
0589a14: 此德。二普觀十境善有三義。一善知相。二
0589a15: 善知無相。三善知此二無礙。眾生界下。明
0589a16: 其所觀。皆具上三義。十中初是總句所化眾
0589a17: 生。次此生何來。由迷法界起於世界。我當
0589a18: 令彼住涅槃界淨諸業果故。須識心行
0589a19: 之病文義之藥。令厭世間欣出世間。不盡
0589a20: 有為不住無為。上辨橫觀十法。今達三
0589a21: 世觀涅槃。知已現當證觀諸業已現當造
0589a22: 果報。已現當受心行已現當發餘可類知。
0589a23: 亦以六相融之。第二時諸菩薩下。請分中
0589a24: 二。先舉人標念。後若世尊下。正顯問端。然
0589a25: 句雖五十問但四十。以第二十句是說意
0589a26: 故。此四十問。望第一會有同有異。後二十
0589a27: 句全同。前二十句大同小異。又復前後不同。
0589a28: 初十句即前第三十海。前會即總說所觀深
0589a29: 廣。此則別說如來依正。以前會中為總故。
0589b01: 此會別顯信所依故。故前會皆致海言。此
0589b02: 中但云剎等。第二十句前名菩薩十海。此
0589b03: 列住等行位。前通諸會總顯圓融行布因
0589b04: 故。此約當分。欲顯差別因之相故。後二十
0589b05: 句雖則全同前總此別。又前即所信。今辨
0589b06: 所成。欲顯所信所成體無異故。文句全同。
0589b07: 若唯約義亦可分三。謂初十句。問佛德應
0589b08: 機無方大用。辨因所依果。次十句。問菩薩
0589b09: 行位即果所成因。後二十句。佛果勝德。顯
0589b10: 因所成果。是則以佛為緣而起於因。還以
0589b11: 此因而成於果。是此分之大意也。故論云。
0589b12: 多聞熏習。無不從此法身流。無不還證
0589b13: 此法身。即其義也。今取文義俱便。大分為
0589b14: 二。初十句直爾疑問。後三十句引例請問。
0589b15: 義不異前然。所依所成文應互有。但是影
0589b16: 略不欲繁辭故。初會直爾興問。即此中引
0589b17: 例。此中引例即彼直問又前但明一重所信
0589b18: 故。合三十句果。今為分二段。故間之以
0589b19: 因。今初十句先總顯請意。後開示下別列所
0589b20: 疑。十句依正間問者。正報應機必依剎故。
0589b21: 亦表依正無障礙故。五句依者。一剎類。二
0589b22: 莊嚴。三清淨。四體性。五成就。上五即前二
0589b23: 海。廣如四五二品。其佛住等五句即正報大
0589b24: 用。一佛身遍住諸剎。佛心常住大悲。二所
0589b25: 具功德。及所證法性。三隨機說法。四作用威
0589b26: 光。五修行得證現成菩提。然此五即前會七
0589b27: 海。一即佛海。二即解脫海。三即演說海。四即
0589b28: 變化海。五即名號。及壽量海。波羅蜜海。其眾
0589b29: 生海但是所化故略不舉。含諸海中。此之
0589c01: 十句下。有言說及現相答。至下當知。第二
0589c02: 如十方下。引例請問。文分為三。初十句標
0589c03: 彼說意。明其有悲。後三十句。舉彼所說顯
0589c04: 其有智。末後一句結以正請。彼佛既爾。此
0589c05: 亦宜然。初中初句總。謂令諸菩薩行願成就
0589c06: 故。餘九為別。一上繼佛種。二云何繼。以救
0589c07: 眾生故。三云何救。令離惑故。四如何救。知
0589c08: 彼根行故。五以何救說法藥故。六成何
0589c09: 益。一除集諦染。二決道諦疑。三拔苦希望。
0589c10: 四證滅愛處故。又成菩薩行具悲智也。
0589c11: 具此悲智何所為耶。令佛種不斷。佛種不
0589c12: 斷有何相耶。謂成三德。救護眾生成就
0589c13: 恩德。永斷煩惱成於斷德。了知諸行成於
0589c14: 智德。諸行有三。一者心行。二所行行。三所
0589c15: 了行。謂一切行無常無相。即所了也。云何救
0589c16: 護演說諸法。云何永斷淨諸雜染。永斷煩
0589c17: 惱種現雙亡。除諸雜染謂唯現惑。云何成
0589c18: 智。謂永斷疑網。智成何益斷諸希望。惑除
0589c19: 何益滅諸愛著。一切著者。著有著空著行
0589c20: 著果。不著諸法正智現前悲救眾生佛種
0589c21: 不斷。是菩薩之要也。諸佛之本意也。所陳
0589c22: 諸問。一一皆有斯益。又釋。一切菩薩是所成
0589c23: 就。云何成就。不斷佛種即自成就。救護眾
0589c24: 生成就於他。云何救護。謂離二障永斷煩
0589c25: 惱。無煩惱障。了知一切無所知障。以何方
0589c26: 便能斷二障。謂說諸法此煩惱障。其相云
0589c27: 何。謂愛與見。除諸雜染絕愛煩惱。永斷疑
0589c28: 網絕見煩惱。此所知障。其相云何。謂於境
0589c29: 不了有所希望。法執未忘一切生著。今相
0590a01: 無不了何所希望。達法性空當何所著。二
0590a02: 障既寂二智現前。成菩提涅槃。謂不斷佛
0590a03: 種則菩薩成就矣。第二說諸菩薩下。舉彼所
0590a04: 說。文分為二。初十句問因。後二十句問果。
0590a05: 今初文有九句。昔云。欠第九十忍一句。又
0590a06: 以十信自不成位是住方便攝在住中。故
0590a07: 不別問。故仁王經教化品云伏忍聖胎三十
0590a08: 人。十信十止十堅心故。信住不分也。有義
0590a09: 云。有四義故信不入位。一進退不定故。二
0590a10: 雜修十心。無定階降故。三未隨法界修
0590a11: 廣大行故。四未得法身。顯佛種性故。由
0590a12: 斯不開十信。則成此會及第三會俱答十
0590a13: 住問也。十行第四會答。十迴向第五會答。十
0590a14: 藏第四會中答。以藏有二義。一收攝義。謂
0590a15: 收攝諸行以用迴向。故答在迴向之前二
0590a16: 出生義。以出生地上證智故。問居迴向之
0590a17: 後。十地第六會答。十願初地中答。十定十通
0590a18: 第七會答。各有自品。十頂一種答文不顯。
0590a19: 古有多釋。一云。準梵網經。說十忍後有心
0590a20: 地法門。即此十頂。理亦可通。但彼經說處乃
0590a21: 有十一。初無菩提場會。但云方坐千光王
0590a22: 座及妙光堂說十世界海。其二三四。與此三
0590a23: 四五會處法全同。他化十地次第亦同。而化
0590a24: 樂天說十禪定。初禪說十金剛心。二禪說
0590a25: 十願。三禪說十忍。四禪摩醯首羅宮。說我
0590a26: 本源蓮華藏世界盧舍那佛所說心地法門。
0590a27: 不云重會普光及祇園重閣次第。又別難可
0590a28: 會通。又此中問因。後更有果問。故彼佛心
0590a29: 地。即後如來地等。非十頂也。有云。僧祇品
0590b01: 答以準瓔珞等覺。別有頂位以因位窮終。
0590b02: 今僧祇中說十大數。數中之極故云十頂。彼
0590b03: 問雖十答有多數。對上定通。亦非其類故
0590b04: 不可也。有云。壽量品答。彼中十重佛土。皆上
0590b05: 為下頂極。至賢首佛剎名為十頂。又佛名
0590b06: 第二。名此十一世界為上首故。但舉此初
0590b07: 後十一。即顯過百萬阿僧祇世界壽量之數。
0590b08: 此為標首。首即頂故。然復彼無別問。似有
0590b09: 少理。但標此十界將為問端。對十地等甚
0590b10: 不相例。今謂。新舊梵本俱無忍問。答中即
0590b11: 有故。知彼忍即此頂也。言十頂者。因位終
0590b12: 極。十定十通皆等覺位。十忍居後。又得頂
0590b13: 名。問中約位終極。故名為頂。答據法門忍
0590b14: 受。以智印定故云忍也。非位終極。不具十
0590b15: 忍非有十忍。不極因位。二文更顯。故十忍
0590b16: 品末云。通達此忍門成就無礙智。超過一
0590b17: 切眾轉於無上輪等。既言超過即是頂義。
0590b18: 亦猶四善根中忍頂法門。義相類故。不爾忍
0590b19: 無別問。空答何為。設欲成十應脫十信。十
0590b20: 信雖未成位。亦隨法界修廣大行。德用殊
0590b21: 勝別一會答應有問故。若將十忍已下四
0590b22: 品。共答頂問於理無失。俱是等覺之終極
0590b23: 故。第二二十句。問所成果。全同初會。於中
0590b24: 亦初十句。明內德成滿。後十句體相顯著。初
0590b25: 中如來神力。前會名佛加持。即神力加持故。
0590b26: 神通約外用無壅。神力約內有幹能。離世
0590b27: 間品各有十事。其相自別。言無礙者。謂如
0590b28: 來所作無能障礙也。上文名無能攝取等。
0590b29: 義皆同也。後十中辯才是語業。智慧是意業。
0590c01: 最勝是身業。準前會中。唯欠佛光明之一
0590c02: 句。餘如前釋。其所答文亦如前引出現不
0590c03: 思議相海品說。但前總會故引此文。所引之
0590c04: 文正答今問。說者宜重引之。三願佛下結
0590c05: 請。請同彼說故致亦言。請分竟。第三說分。
0590c06: 於中通下六會。答此所問。準問長科亦為
0590c07: 三分。此初三品答所依果問。二問明已下。
0590c08: 答所修因問。三從不思議品下。答所成果
0590c09: 問。其平等因果。因乃果中之因。果乃此果之
0590c10: 用。故屬果收。初＝別【甲】初別中分二。先如來現相答。由
0590c11: 其念請故。又如來證窮故。後文殊言說答。伴
0590c12: 助主故。假言顯故。今初分二。一佛現神通。
0590c13: 二眾海雲集。今初。知其心念者。領念請
0590c14: 也。現神通者。示相答也。言隨類者。有其
0590c15: 三義。一隨疑者所宜異故。謂或示色令見。
0590c16: 以聲令聞冥資令曉。皆是現通。以法界身
0590c17: 圓明頓現也。二隨疑者流類別故。三隨疑
0590c18: 者所疑異故。謂若疑十信。即見如來足輪
0590c19: 放光周乎法界等。若疑十住。則見如來足
0590c20: 指放光百剎塵外菩薩集等。如放光一事既
0590c21: 爾。餘相皆然。故知初會現相遍於九會。此
0590c22: 會現通通於一分。結集隨義編之作次耳。
0590c23: 故下三會。皆有不起覺樹之言。第二現神通
0590c24: 下。眾海雲集即現相。答初十句之問。光現
0590c25: 佛剎答佛剎問。剎有金色等是剎莊嚴。既
0590c26: 以金成亦答剎體。彼剎菩薩亦剎莊嚴。菩薩
0590c27: 大寶以為嚴故。亦剎清淨純淨。佛剎唯菩薩
0590c28: 故。淨修梵行是剎成就淨土行故。亦剎清淨
0590c29: 所修淨故。此已上答五句依問。兼答五句
0591a01: 正報土。各有佛及見如來坐蓮華藏。是答
0591a02: 佛住。現通放光是答威德。名不動智等是
0591a03: 答法性。見佛轉法輪是答說法。佛成正覺是
0591a04: 答菩提。文雖在下義皆此具。光明覺現即
0591a05: 現此故。十方眾集即為十段。一一方內文各
0591a06: 有八。一遠近。二土名。三佛號。四上首。五眷
0591a07: 屬。六詣佛。七到已致敬。八化座安坐。去此
0591a08: 遠近皆十剎塵數者。前會為說所信因果深
0591a09: 廣。故須遠集華藏之外十方剎海。今為說
0591a10: 於生解因果漸漸增修。故但集娑婆次之
0591a11: 剎。信行最劣故。復云十。後後漸增至法界
0591a12: 品。還集剎海。初不云一直云十者。表無
0591a13: 盡故。要剎塵者。比餘勝故。為有所表故。
0591a14: 分階級非初信等。不是通方故。結及證成
0591a15: 十方齊說。又隨迷名外悟處名來。而實佛
0591a16: 土本無遠近。土皆名色者。表信現故。亦
0591a17: 表顯然可生信故。佛號同智者。有信無智
0591a18: 增無明故。信中之智。本覺起故。主同名首
0591a19: 者。梵云室利。一名四實一首二勝。三吉祥四
0591a20: 德。是以譯者前後不同。今通用之以信為
0591a21: 首。攝諸位故。次第行中信最勝故。甚難得
0591a22: 故。於生死中創發信心。為吉祥故。信能
0591a23: 增長智功德等。一切德故。此十菩薩同表
0591a24: 信門故。皆名室利。各隨一門達一切法。故
0591a25: 復有差。次文當釋。亦有傳云。梵云室利。此
0591a26: 云吉祥。室利云首。亦是一理。眷屬皆十剎
0591a27: 塵者。表一一行攝無盡德故。皆詣佛者。有
0591a28: 歸向故。餘如前會。又下菩薩名等。皆是表
0591a29: 法。菩薩表所行之行。本剎表所證之理。佛
0591b01: 名表所得之智。今初東方言金色者。心性
0591b02: 無染與緣成器。為自體故。本智如空離覺
0591b03: 所覺。湛然不動動即是妄。非曰智故。又縱
0591b04: 成佛果不異凡故。即本覺智住心真如。菩
0591b05: 薩妙德者。慧達佛境。處處文殊由慧揀擇。
0591b06: 契於本智故分因果。二覺首者。覺心性也。
0591b07: 無性不礙隨緣。隨緣不礙無性無礙智也。
0591b08: 不染而染染而不染。俱難了知為妙色也。
0591b09: 三財首者。法財教化即滅闇智。了眾生空
0591b10: 如蓮不著。四寶首者。真俗無違可珍貴故。
0591b11: 善知業果不犯威儀。性相無違。唯一乘旨。
0591b12: 是為唯嗅瞻蔔華矣。五德首。了達如來應
0591b13: 現說法之功德故。即是明於法相。又了佛
0591b14: 德心明白也。若有此智。如青蓮華最為第
0591b15: 一。六目首。福田照導如目將身。平等福田。
0591b16: 為究竟智。是最可重故云金色。佛為福田
0591b17: 以佛為境故。同上文殊依金色界。七精進
0591b18: 首。正教甚深必在精進。能策萬行為最勝
0591b19: 智。圓明可貴故。復云寶。八法首。法門雖多
0591b20: 必在正行。於法能行方得自在。得般若之
0591b21: 堅利。為金剛色。九智首。佛之助道雖無量
0591b22: 門。智為上首能淨萬行。故云梵智。智淨體
0591b23: 淨猶若玻明徹無染。十賢首。前佛後佛一
0591b24: 道清淨。由自性善故稱曰賢。能知此賢是
0591b25: 觀察力。觀察本性常平等故。又十佛相望不
0591b26: 動是體。餘皆是用。十菩薩相望。文殊珠為總。
0591b27: 餘皆是別。以總導別故。九菩薩不離妙德。
0591b28: 以前後流例略為此釋。惟虛己而求之。不
0591b29: 信此理。甚深法門於我何預。
0591c01: 大方廣佛華嚴經疏卷第十二
