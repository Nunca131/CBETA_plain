0814b03: 
0814b04: 
0814b05: 大方廣佛華嚴經疏卷第四十一
0814b06: 
0814b07: 唐清涼山大華嚴寺沙門澄觀撰
0814b08: 第七遠行地。所以來者。已說緣起相應慧
0814b09: 住。寄於緣覺。次說有加行有功用無相住。
0814b10: 寄菩薩地故次來也。瑜伽云。前地雖能多
0814b11: 住無相作意。而未能令無相作意無間無缺。
0814b12: 多修習住為令滿故。次有此來。又前功用
0814b13: 未滿今令滿故。言遠行者。通有四義。成唯
0814b14: 識云至無相住功用後邊。出過世間二乘道
0814b15: 故。此有三義。同於本分已如前釋。解深密
0814b16: 云。能遠證入無缺無間無相作意。與清淨
0814b17: 地共相接。故名遠行。此有二義。初義即
0814b18: 三中無相揀異前地云無間缺。後義由
0814b19: 後地即能遠去故。故下經云。二界中間此能
0814b20: 過故。亦是前行後遠。攝大乘云。至功用行最
0814b21: 後邊者。但是一義。世親釋云。雖一切相不
0814b22: 能動搖。而於無相猶名有行者。此解功用
0814b23: 之言。謂起功用住無相故。金光明經同深
0814b24: 密初義。莊嚴論中同深密後義。雖有四義
0814b25: 然通有二義。立遠行名。一從前遠來至功
0814b26: 用邊。二此功用行邊能遠去後位故。十住
0814b27: 論云。去三界遠近法王位。故名遠地。仁王
0814b28: 名遠達地者。亦通二義。然其能遠去行正
0814b29: 是無相故。所離障離細相現行障。謂六地執
0814c01: 生滅細相現行故。此生滅相即是二愚。一細
0814c02: 相現行愚。謂執有緣生流轉細生相故。二
0814c03: 純作意求無相愚。即執有細還滅相故。以
0814c04: 純作意於無相勤求。未能空中起有勝行。
0814c05: 至此地中方能斷之。以常在無相故不執
0814c06: 生。更不作意勤求無相。故能證得法無差
0814c07: 別真如。以了種種教法。同真無相故。以能
0814c08: 空中起有勝行故。成方便度。二行雙行乃
0814c09: 至亦得無相之果。故知。以純無相不礙起
0814c10: 行。為此地別義。次正釋文亦有三分。初讚
0814c11: 請中有十二頌。前十讚。後二請。前中分四。
0814c12: 初二天眾讚說主。次一天主光雲供佛。表
0814c13: 智契法身故。三有一頌天眾慶聞。四有六
0814c14: 頌。天女樂音讚佛。於中初一顯聲因緣。餘
0814c15: 五正顯讚詞。於中初四讚寂用無礙。後一
0814c16: 明起用所由。即悲智無礙將說雙行。故承
0814c17: 力讚此。後請可知。第二正說分中二。先行
0814c18: 後果。行中有五種相差別。一樂無作行對
0814c19: 治差別。二彼障對治差別。三雙行勝差別。四
0814c20: 前上地勝差別。五彼果差別。五中初一是趣
0814c21: 地方便。即當入心。餘四為住出心在果。又
0814c22: 住中初一即初住地。次一正住地。次一說雖
0814c23: 在後義該始終。後一地滿。初言樂無作者。
0814c24: 樂著般若觀空故。即細相現行障。此地隨
0814c25: 有不著為能對治。二謂向雖能治前地樂
0814c26: 空之心。以其有量有功用即復是障故。修
0814c27: 無量無功用行。以為對治。三垢障既盡故。止
0814c28: 觀雙行。四明此地功用過前六地。勝後三
0814c29: 地。上即後也。五由地滿故說雙行果。今初
0815a01: 分中有四。初結前標後。二何等下徵顯其
0815a02: 相。三菩薩以如是下結行功能。四入已下彰
0815a03: 其分齊。今初具足六地行已。即是結前義。
0815a04: 含所治無相行故。以般若無相行滿。於此
0815a05: 生著非增上行故。次欲入下明其標後。十
0815a06: 種方便即是能治。謂前樂無作不名方便。不
0815a07: 能起增上行。非殊勝道。今以十種不捨
0815a08: 眾生法無我智。以為能治治前樂心。名方
0815a09: 便慧。便能攝取增上行故名起殊勝道。是
0815a10: 則即有修空故不住空。是空中方便慧。即
0815a11: 空涉有故不住有。是有中殊勝道。道即行
0815a12: 也。所行殊勝故名增上。於何增上。謂前所寄
0815a13: 世出世中。即空故勝於世間。即能涉有故
0815a14: 勝出世間。前六地中。雖亦修悲不住於無。
0815a15: 而在寂不能出。空方作故。不得方便殊勝
0815a16: 之名。雖行空行有而多著空。但名樂無作
0815a17: 治。二徵顯中。所以勝行得增上無勝者。由
0815a18: 下十義故。義各二句皆上句觀空。下句涉有。
0815a19: 上句得下句。即成空中方便慧。下句得上
0815a20: 句。即成有中殊勝行。不滯空有並致雖言。
0815a21: 論主攝十為四種功德。謂前三各一後七為
0815a22: 一故。一初句即護惡行因事。菩薩惡行有
0815a23: 其二種。一不樂利樂。二起愛見。今由上句
0815a24: 故無愛見。由下句故能利樂。若二中互闕
0815a25: 皆有惡行。今由二句護之。為無愛見之
0815a26: 悲因事。二即財及身勝因事。由供佛故。獲
0815a27: 財及身。由得平等故。二事皆勝。勝財則隨
0815a28: 物所須。勝身隨意取其何類。三護善根因
0815a29: 事。善根即勤集福德為菩提資糧。今以即
0815b01: 空智而集。是得彼勝因增上。令所集功德
0815b02: 法皆成增上波羅蜜行。名之為護。雖有
0815b03: 慈悲但是增上意樂故。三皆自利。後七同是
0815b04: 利他。合為第四攝眾生因事。即為七種。初
0815b05: 一隨物受生。次二化令離障。後四攝令住
0815b06: 善。初中願力受生。為作眾生上首。故須莊
0815b07: 嚴三界。但是願生非由業惑。故云遠離。二
0815b08: 說對治故。謂示起煩惱。欲令治斷而知
0815b09: 性寂。方為第一義治。令見常自寂故。三
0815b10: 為滅智障故。障有四種。如五地隨世智中
0815b11: 說。令隨眾生心作書論等無量事業。而為
0815b12: 能治。四於大法眾會集故。為物起嚴土行。
0815b13: 此明依報下。三明正報三輪益物。五即
0815b14: 身業無身現身者。令生五福。謂見聞親近
0815b15: 供養修行故。自身無身同佛法身故。下二
0815b16: 亦然。六即口業。轉法輪故。七即意業。於
0815b17: 無長短中隨問善釋。記三世事起三世行
0815b18: 故。第三總結勝能。中論釋云。此十種發起
0815b19: 殊勝行。共對攝取。對治攝取者。皆上下二句
0815b20: 相對。名為共對。由此上下各能對治。皆上
0815b21: 句治凡下句治小。隨治不同義如前說。由
0815b22: 二攝取名殊勝行。對治前障。四彰分齊者。
0815b23: 明無相無間故。無相地名從此而立。此亦
0815b24: 即攝前不退住。不同前六。前六得住地已
0815b25: 捨入地心。以修解入非以行入。此以行
0815b26: 入故。常行不捨名不退住。第二佛子菩薩
0815b27: 摩訶薩住此第七下。彼障對治。即攝無著行。
0815b28: 有量功用皆不著故。言對治者有二種相。
0815b29: 一修行無量種。治前有量障。二此菩薩作
0815c01: 是念下。修行無功用行治前有功用障。今
0815c02: 初有二十句。攝成十對。一一對中。皆上句
0815c03: 明境界無量為所知所化。後句明佛德業
0815c04: 無量。為能知能化。菩薩入彼佛化以用化
0815c05: 生。要則攝十為五。即五無量界。初一對眾
0815c06: 生無量。論云。隨所化何等眾生。此對為總。
0815c07: 十對皆為利眾生故。言何等者。類非一故。
0815c08: 釋經無量之言。隨所者。隨多類宜。而以無
0815c09: 量化眾生業而化故。二有一對。眾生住何等
0815c10: 處。謂住世界無量。以淨土行化故。三有二
0815c11: 對。以何等智慧化。初對橫窮諸法智。後對
0815c12: 窮三世智。皆是種智。二對約其所知。皆
0815c13: 是法界無量。四有三對。明調伏界無量。初
0815c14: 二對明以何等心。於中初對隨眾生信樂。
0815c15: 種種天身菩薩以名色身化故。謂心隨其樂
0815c16: 同修天行。得天身故。口隨其信。以名句
0815c17: 身說彼行故。第二對知昔根欲不同。以隨
0815c18: 類音稱根說故。次一對以何等行。謂知現
0815c19: 在心行不同。以遍趣行說對治故。五有三
0815c20: 對。明調伏方便界。論云。置何等乘。謂置三
0815c21: 乘故。初對為聲聞說智道。令證滅故。次
0815c22: 對為緣覺說深智。令知因緣故。後對為
0815c23: 菩薩說地度集成事。稱彼方便涉有故。第
0815c24: 二修無功用行中二。先加行趣求。後佛子
0815c25: 此菩薩下正顯修行。今初先牒前無量。為
0815c26: 所趣求。我悉下要期以無功無相攝取彼
0815c27: 境。無分別者。謂不取性相忘緣等照即無
0815c28: 相觀也。加以無功無相尤勝。然任放天性不
0815c29: 由勤策。自然而行。亡功合道名無功用。八
0816a01: 地方證。今要心住彼故云應以。由功用行
0816a02: 此已滿故。此則修行無功。非如八地任運
0816a03: 無功也。二正顯中。初牒前觀智。次常勤修
0816a04: 下是修行相。方便已下是所修法。即前空中
0816a05: 方便慧。有中殊勝行。既以無功無相智。修
0816a06: 能治功用有相之障。後安住不動顯觀成相。
0816a07: 此即行成不動。非如八地相用不動。第三
0816a08: 無有一念下辨雙行勝。文分四別。一二行
0816a09: 雙無間。二常不捨下信勝。三此菩薩於念念。
0816a10: 下能作大義＝聲【甲】義聲。四佛子此十下菩提分差別。
0816a11: 四中前三別顯。後一總該。三中前一自分。後
0816a12: 二勝進。今初無有一念休息廢捨者。正顯雙
0816a13: 行無間之義。謂不捨前不動之止觀察之觀。
0816a14: 為止觀二行雙行。一念不休即無間義。次
0816a15: 行住下顯無間時。謂四儀睡寤舉睡夢者。
0816a16: 以昧況審。二信勝者。論云。彼無量智中殊
0816a17: 異義莊嚴相現前。專念故者。專念忍可即是
0816a18: 信義。常信前十無量。二嚴佛境故名為勝。
0816a19: 三作大義者。一念頓具十度之行。義利廣
0816a20: 故念念修起。故名為作。文中二。先總明。後
0816a21: 何以下徵釋。徵云。十度行異一念寧圓。釋
0816a22: 文分二。先明能具所以。由悲智雙運故。後
0816a23: 所有下顯所具之相。檀通悲智忍唯約悲。
0816a24: 餘皆約智。然此中十相。意令一念十相不
0816a25: 同故。三檀等中隨取其一。可以意得。理實
0816a26: 無所不具故。下菩提分中。云一切皆滿前
0816a27: 六可知。但釋後四。方便涉事云無量智。以
0816a28: 是智故。又能出生施等行願。以攝眾生故
0816a29: 名方便。願中由此願智。能求八地已上上
0816b01: 上大波羅蜜。攝取彼勝行故。次力中以是
0816b02: 智故。遠離布施等障故。不為彼動智中。
0816b03: 以是智故。布施等一切種差別如實了知。
0816b04: 為化眾生故。此四相皆從用立名。通成前
0816b05: 六。亦有別成前六等。並如初會中辨。一念
0816b06: 具十念念皆然。初心欲修至此方得。四菩
0816b07: 提分差別中。有四種相。前二攝善。後二離
0816b08: 過。一依大乘行。謂十度自利此即大義。結
0816b09: 文為顯十度通二義故。論將屬後巧用經
0816b10: 文。二四攝者。即依教化眾生。三四持等。即
0816b11: 依煩惱障增上淨故。謂依四持為所住處。
0816b12: 以三解脫為所依門。修行三十七品則得
0816b13: 煩惱障淨。任持自分故名為持。亦名四家
0816b14: 所住處故。四者一般若家此是能照。二者諦
0816b15: 家即是所照。三捨煩惱家。四苦清淨家。由初
0816b16: 二勝業離此惑苦。若約別說。初一見道前。
0816b17: 次三即見修無學。四略說下依智障清淨。以
0816b18: 無所不具故。離塵沙無明。第四爾時解脫
0816b19: 月下。前上地勝差別中二。初明勝前六地。
0816b20: 二何以故菩薩從初下明勝後三地。勝即增
0816b21: 上義。前中二。先問。問意云。若先已具此何
0816b22: 獨言若先未具何得成此。後答中三。初標
0816b23: 次徵後釋。釋中二。先別顯此地勝相。功用行
0816b24: 滿。即自分滿足。得入下勝進趣後。由此二
0816b25: 義故能勝前智慧。即八地證智自在。即五
0816b26: 通大用十自在等。二佛子下。通示諸地滿相。
0816b27: 即遠釋十地皆滿足言。近釋七地功用滿語
0816b28: 故。論徵云。云何此地中方便行滿足。方便
0816b29: 即功用也。具十方便故。論自釋云。彼餘世間
0816c01: 出世間中。更起殊勝行。是故此七地中起一
0816c02: 切佛法故者。謂前三世間。次三出世。此則更
0816c03: 互各一殊勝行。今一切中具起所以名滿。
0816c04: 初地願中具。二地戒中具。三地聞中具。而云
0816c05: 願增長者。欲依如來智慧利眾生。故餘可
0816c06: 知。七地一切者。瑜伽論中說佛功德。七地
0816c07: 皆得八地。成就九地具足十地。圓滿有少
0816c08: 餘障。未名清淨。離已即是清淨菩提。二明
0816c09: 勝後三地。文中四。一法二喻三合。四因論
0816c10: 生論。今初先徵後釋。徵意云。何以前六各一
0816c11: 至七。方具一切。釋云。從初積集至此成故。
0816c12: 此酬前徵。由此便能令後三地勝行成就。
0816c13: 斯乃勝後勝前。但約能入八地勝後。令後
0816c14: 地無功行成。乃至十地。要由積功以至無
0816c15: 功之功故。合中有雜染行。合雜染世界。然
0816c16: 有二義。一即前六。二通前七有清淨行。合
0816c17: 純淨界。即後三地中間難過。亦有二義。一
0816c18: 若六地為雜。則七地為中間。若七地皆雜。
0816c19: 則從七至八即曰中間。難過者。猶娑婆之
0816c20: 於極樂。淨穢域絕。前六後三難過亦爾。要
0816c21: 得此地大願方便。方能越之。淨由此到染
0816c22: 由此過故。此一地最為勝要。四因論生論
0816c23: 中。先問後答。問意云前後可知。但言中間
0816c24: 為何所屬。答意明非染非淨亦得名為亦
0816c25: 染亦淨。故名中間。於中二。先通將七地對
0816c26: 後彰劣。攝此第七通於染淨。則成前七地
0816c27: 皆是染淨相雜。非純染行故。論云。從初地
0816c28: 來離一切煩惱。示現如是此地名為染淨。
0816c29: 非染行故。二佛子此第七下。別將此地對
0817a01: 前彰勝。顯此第七雙非染淨故。成前第七
0817a02: 是中間義。今初通中有法喻合。法中初標
0817a03: 離惑業顯是淨故。次以迴向下釋上淨義。
0817a04: 以二因故。後然未下。即由上二顯同前
0817a05: 染非報行故。次喻中輪王。喻七地隨分捨
0817a06: 功用道故。梵王喻於八地報得。初禪游千
0817a07: 界故。然法中對問。但明前七。喻中舉勝顯
0817a08: 劣故。兼明上地合文準此可知。第二別明
0817a09: 此地雙非染淨。初總明盡超過多貪等者。盡
0817a10: 超故勝前。求佛之心為貪。厭世為瞋。取空
0817a11: 著有為癡。至此盡超。又初地超貪。檀度
0817a12: 滿故。二三超瞋。尸忍滿故。三亦超癡。得聞
0817a13: 持故。四地超慢。道品離我相故。五地超
0817a14: 疑。了諸諦故。六地超見。入般若故。此地
0817a15: 總超隨惑等。常在觀故。故云盡超。而云多
0817a16: 者顯非報行故。則細者未超。次住此下正
0817a17: 明形前望後以顯雙非。後何以下釋雙非
0817a18: 義。常在觀故。惑不現行即過前也。有功用
0817a19: 行名求未滿。即劣後也。功用即是煩惱。以
0817a20: 有起動故。第五佛子菩薩住。此第七下彼
0817a21: 果分中。論主此中名雙行果。此果實通諸
0817a22: 分。以雙行是正住行。親生此果故。又以雙
0817a23: 行該於諸分皆雙行故。名雙行果。文分四
0817a24: 果。一業清淨。二得勝三昧。三得過地。四得
0817a25: 勝行。遠公云。初即彼障對治果。二即雙行果。
0817a26: 三即前上地勝果。勝行轉增故。四即樂無作
0817a27: 行對治果。以彼方便及＝乃【甲】及乃起勝行滿足在此
0817a28: 故。又初一即自他二行雙行。二即定慧雙行。
0817a29: 三即悲智等雙行。四即寂用雙行。就初果中
0817b01: 復分四種。一者戒清淨。於中初約性戒明
0817b02: 戒。但三業淨。後所有已下約制聽明戒。則
0817b03: 惡止善行。二世間所有下世間智淨。此辨行
0817b04: 用。三此菩薩下明得自身勝。此明行體。論
0817b05: 云心行二平等無與等者。謂深心及妙行為
0817b06: 二。深心即證行猶是前十方便妙行。即教行
0817b07: 亦是前起勝行。此二齊起故云平等。不同前
0817b08: 地有無間生。四諸禪下明得勝力。謂得禪
0817b09: 等現前勝功德力故。上三自分此一勝進。
0817b10: 文中二。初明離定障。禪等已見品初。論云。
0817b11: 寂滅樂行故。此釋三昧是現法樂住禪。次
0817b12: 云滅定三摩跋提者。以三摩底有其五
0817b13: 種。一四無色。二八勝處。三十遍處。四滅盡
0817b14: 定。五無想定。前四菩薩多入為化眾生。後
0817b15: 一不入非聖法故。今於五中正意在於滅
0817b16: 定故。論別明下解脫月亦因此言。問何位
0817b17: 中能入滅定也。後此地下離智障可知。第
0817b18: 二佛子菩薩住此地入菩薩下。明三昧勝分
0817b19: 二。初別舉十名後入如是下總結多類。今
0817b20: 初前五自利。後五利他。又前五起解。後五成
0817b21: 行。又前五現法樂住。後五利益眾生。前中
0817b22: 初二知理。次二知教義。後一知事。一云善
0817b23: 觀擇者。依未觀義伏心令觀。二依已觀
0817b24: 義重更思審故。論經。云善思義三昧。三依
0817b25: 一名說無量義故云最勝。四依一義說無
0817b26: 量名。故云分別。義含於名故稱為藏五依
0817b27: 通一切五明處。如事實故。後五中初一依
0817b28: 煩惱障淨。真如觀堅固根故。般若云不動
0817b29: 法界故。真如觀為堅。起信云。真如三昧為
0817c01: 諸定之本故。此云根。此一顯行深。後四依
0817c02: 智障淨以顯行廣。為治四障故。經即能治
0817c03: 障在文外。四中初一助道。次二證道。後一
0817c04: 不住道。初智通者。治勝功德障。智通即是
0817c05: 勝德。下三倣此。以智與通化利鈍二類。令
0817c06: 入一實故名為門。二治無礙智障雙照事
0817c07: 理。二法界為業故。三治於深上佛法怯弱
0817c08: 障。大悲勝利安住涅槃能建大事。是佛深
0817c09: 上故。四治不住行障。種種義藏者。種種善
0817c10: 根故。此善能生不住故名為藏。修有為善
0817c11: 根故不住涅槃。修無為善根故不住生
0817c12: 死。種種善根即無住之門。後結可知。第三
0817c13: 是菩薩得此下明過地。於中三。一行修善巧
0817c14: 過。二作業廣大過。三修行勝入過。今初過法
0817c15: 有二。一巧智二深悲。過相亦二。一下過二
0817c16: 乘。二上過智地。智慧地即八地無功用智。由
0817c17: 此地中雙觀止觀。便至彼處法流水中。任
0817c18: 運雙流趣佛智海。二佛子菩薩住此下。作業
0817c19: 廣大過中二。先正顯過。後解脫月下彰過分
0817c20: 齊。今初中先對下彰出過。言無相者。即前
0817c21: 樂無作。對治無量者即前無量對治。入定離
0817c22: 相。二乘容有而非無量故。此無量顯異二
0817c23: 乘。善淨之言顯過下地。謂修方便行滿足
0817c24: 故。後得無生法忍光明。對上彰入過。是彼
0817c25: 八地無生法忍明相現前故。下地未得故。
0817c26: 二彰過分齊中二。先難即執前。同後難。後
0817c27: 答即揀後。異前答。有法喻合。法中非自力
0817c28: 者。障現行故。喻中王家即如來家。王后即得
0817c29: 真法喜。修二利故名為王相。合中大法即
0818a01: 法中佛果法。自所行者。即殊勝行。智慧力者
0818a02: 即方便智。於此二中常不出觀故。是自力
0818a03: 能過。此約寄位廣如初地中辨。餘文可知。
0818a04: 三佛子下明行修勝入過。謂非但如前廣多
0818a05: 無量。而力用難測深無分量。勝而過也。論
0818a06: 云。神力亦無量者。神即難測義也。文中言甚
0818a07: 深者。即遠入無底故。遠離者彼前障滅故。
0818a08: 無行者無相之行。無所行故。彼前六地不
0818a09: 能行故。常行者此無間故。得此三業即當
0818a10: 體深入過。勤求下即趣後勝入。故二乘亦有
0818a11: 離彼相業。而得少為足。不能上求菩提。
0818a12: 求故過也。是故已下結雙行過。第四解脫月
0818a13: 下明得勝行。於中二。先得寂滅勝行。在定
0818a14: 不住故。即方便智也。二佛子此菩薩下得發
0818a15: 起勝。即起殊勝行。前中先問後答。答中先明
0818a16: 得法分齊。六地入深緣起之實際。未念念入
0818a17: 者有出觀故。後今住下辨勝過劣。於中有
0818a18: 法喻合。法中先正明得而不證。後此菩薩
0818a19: 下出不證所以。以得方便。即寂起用故。
0818a20: 成不思議三業故。能不起滅定現諸威儀。
0818a21: 喻云善巧力者。知行船法。知水相故。準
0818a22: 大品經。未善巧前亦有其喻。方便未成入
0818a23: 水便敗故。合云波羅蜜船。即般若等也。以
0818a24: 願力者。是方便不捨有因。二明發起勝行
0818a25: 中。亦是上來已攝無著行。此下攝平等隨順
0818a26: 一切眾生迴向。且依發起勝行文分為二。
0818a27: 初牒前標後。由得滅定三昧。不作證智
0818a28: 故。成後大方便也。後雖示下正顯勝行。經
0818a29: 有十句。論為八種共對治攝。謂後三為一
0818b01: 故。能治所治二行共俱互相攝故。如示生
0818b02: 死為所治。以恒住涅槃為能治。能治攝於
0818b03: 所治。則不為生死所染。亦得以涅槃為所
0818b04: 治。示現生死為能治。能治攝於所治而不
0818b05: 證於涅槃。他皆倣此。八中初一為總。故云
0818b06: 生死涅槃。論云。一起功德行。謂入生死為
0818b07: 福業事故。淨名云。生死畏中當依如來功
0818b08: 德之力。不入生死海不得無價寶珠。何有
0818b09: 功德。二上首攝餘行。謂既示生死必為上
0818b10: 首。攝眷屬故。三願取有行。非業所拘故。處
0818b11: 而不染。四家不斷行。謂雖言不染而示有
0818b12: 妻子。名家不斷。雖然不燒者。示有常修梵
0818b13: 行故。唯此一句。具空中方便慧有中殊勝
0818b14: 行。上下皆應倣此。從略故無。五者入行。謂
0818b15: 非獨化凡。亦轉二乘入佛慧故。六資生
0818b16: 行。謂雖知五欲即道含攝佛法。而飲食資
0818b17: 身睡夢資神皆順五欲。十軍是魔境界。七
0818b18: 退行謂示老病死衰。退即四魔等法不行其
0818b19: 因名超魔道。八者轉行。謂初四化凡。次一
0818b20: 化小。次二化魔。今由自行不染故。轉凡
0818b21: 之惑今＝令【甲】今令絕其因。此有三種。一見貪轉。外道
0818b22: 著諸見故。如佛示學二仙。今彼轉捨諸見
0818b23: 著故。二障礙轉。如佛示學書算等。三所有
0818b24: 下貪轉。如佛處於王宮不生染著。第二位
0818b25: 果。初調柔中文亦有四。初調柔行體中亦有
0818b26: 法喻合。法中亦三。初緣。次於彼下能練行。
0818b27: 言護持正法者。由方便行滿守護於他故。
0818b28: 得於三界為大師所以能護。三利益眾生下
0818b29: 明所練淨。論云。此地釋名應知者。即以經
0818c01: 文為釋名。謂利益眾生是有中殊勝行。法忍
0818c02: 清淨即空中方便智。此二是行。善根轉更增
0818c03: 勝者明功用究竟。即是遠義。喻中金喻證
0818c04: 智信等善根。眾寶間錯者。即一切菩提分法
0818c05: 方便行功用滿足故。令前善根轉勝。第二佛
0818c06: 子譬如日光下明教智淨。先喻後合。喻中光
0818c07: 義如前地。而此日光盛故勝彼月光。以月
0818c08: 光清涼如般若故。日光用廣如方便故。餘
0818c09: 並可知。第三重頌。二十一頌分三。初十七
0818c10: 頌半頌位行。次二頌半頌位果。後一頌歎
0818c11: 勝結說。前中分五。初四頌樂無作行對治。
0818c12: 次二頌彼障對治中無量。略不頌無功用
0818c13: 行。三有三頌頌雙行無間。四有五頌頌前
0818c14: 上地勝分。言三諍息者。約忍度故。又得
0818c15: 法光明故無有諍。五有三頌半頌雙行果
0818c16: 已下入第三十八經第八不動地。所以來者。瑜伽云。雖
0818c17: 於無相作意無缺無間。多修習住。而未能
0818c18: 於無相住中。捨離功用。又未能得於相
0818c19: 自在。修習得滿故次來也。又約寄位。初之
0818c20: 三地寄同世間。次有四地寄三乘法。第八
0818c21: 已去寄顯一乘故。莊嚴論釋第七地云。近
0818c22: 一乘故。梁論亦說。八地已上以為一乘。是
0818c23: 知從前差別進入一乘。故次來也。言不動
0818c24: 者。總有三義。故成唯識云。無分別智任運相
0818c25: 續。相用煩惱不能動故。謂任運故功用不
0818c26: 能動。相續故相不能動。總由上二煩惱不
0818c27: 動。與本分大同。而金光明云。無相正思惟
0818c28: 修得自在。諸煩惱行不能令動。但有二義。
0818c29: 由相於前已不動故。行即功用。攝論云。由
0819a01: 一切相有功用行。不能動故。此則略無煩
0819a02: 惱無性。釋意云。第七地行動相不動。此中
0819a03: 行相俱不動。世親同此。解深密云。由於無
0819a04: 相得無功用。於諸法中不為現前煩惱所
0819a05: 動。此但約煩惱不動上二。十住論云。若天
0819a06: 魔梵沙門婆羅門。無能動其願故。此即約
0819a07: 人不能動。人亦是相。仁王名等觀地者。上
0819a08: 皆對他立名。此約當體受稱。即無相觀。下
0819a09: 經自有釋名至彼當知。若不動名。諸論雖
0819a10: 異並不出前三。故所離障。亦離無相中作
0819a11: 加行障。由有加行。未能任運現相及土。
0819a12: 此地能斷。說斷二愚。一於無相作功用愚。
0819a13: 二於相自在愚。令於相中不自在故。其所
0819a14: 證如名不增減。以住無相不隨淨染有
0819a15: 增減故。即此亦名相土自在所依真如。證
0819a16: 此真如現相現土皆自在故。故所成行亦
0819a17: 名無生法忍。相土自在。及所得果。即定自
0819a18: 在等。皆由無相無功用故。次正釋文亦有
0819a19: 三分。初讚請中有十二頌分二。前十讚後
0819a20: 二請。前中二。初二天王天眾供讚。後八天女
0819a21: 樂讚。於中二。初二標讚所依。餘六正顯讚
0819a22: 德。總讚如來身土自在。將說身土自在地
0819a23: 故。於中毛端約剎論處。毛孔約身。六中前
0819a24: 四依正互在。五依正重重。六轉變自在。兼結
0819a25: 無盡。後請可知。第二正說分中＝中分【甲】分中中分二。先地行
0819a26: 後地果。前中有七種差別。一總明方便集
0819a27: 作地分。二入一切法本來無生下。得淨忍分。
0819a28: 三佛子菩薩成就此忍下。得勝行分。四佛子
0819a29: 菩薩住此第八地以大下。淨佛國土分。五佛
0819b01: 子菩薩成就如是身智下。得自在分。六此菩
0819b02: 薩如是入已下。大勝分。七佛子此菩薩智地
0819b03: 下。釋名分。七中初二是趣地方便。一是遠
0819b04: 方便。總前七地集作此地方便故。二是近方
0819b05: 便。前地得忍光明。此修熟令淨故。三是初住
0819b06: 地行。謂依前淨忍發起勝修故。次二即安
0819b07: 住地行。謂四是正住之始。依前勝行。更起
0819b08: 修淨佛土之行。五即正住之終。由淨土行成
0819b09: 德無礙。六是地滿行。此地望前通皆是勝。今
0819b10: 復地滿。勝中之勝故云大勝。七即辨德彰
0819b11: 號通於始終。又前二分即是入心。餘是住
0819b12: 心。今初分二。先標集德處。謂總前七地非
0819b13: 獨第七。第七雖亦有下十法而非次第。以
0819b14: 是功用行滿無功用際故總集之。即四節中
0819b15: 當第三也。後善修已下正顯所集。有十一
0819b16: 句分二。前三同相。諸地通行故。後八別相。
0819b17: 諸地異修故。同中三句。一二種無我上上證
0819b18: 故。此即證道地地轉勝。名上上證。巧證不
0819b19: 著經。云方便。二善淨諸道者。不住道清淨
0819b20: 故。悲智雙運故名為諸。三善集助道者。彼
0819b21: 方便智行所攝。滿足助菩提分法故。方便
0819b22: 是前證道。行即不住道。悲智等行故。菩提分
0819b23: 即是彼二所攝之助。助彼二故。後大願下別
0819b24: 相攝八為七。一初地大願攝持能至此故。
0819b25: 二二地攝善戒中如來力加故。彼經為證十
0819b26: 力四無所畏等故。是故我今等行十善等。即
0819b27: 上承佛力。三地中因修自證禪定神通。名
0819b28: 自善力所持。四常念下。論云。四地中所說法
0819b29: 分別智教化智障淨勝念通達佛法者。謂前
0819c01: 十法明門。是智分別即前觀察。依彼智明
0819c02: 入如來所說法中。次教化智。即彼經清淨分
0819c03: 中。以十種智成就法故生如來家。障淨
0819c04: 勝者。即彼論釋謂滅三地智障。攝四地勝
0819c05: 智故。上之二段皆念通達佛法故。與此同。
0819c06: 五地中有十種平等深淨心。故云善淨深
0819c07: 心。此心即是思覺。六能成下六地中三種大
0819c08: 悲故。云成就福德。三皆觀因緣集。即成就
0819c09: 智慧。七中二句以近此地故。初空中方便
0819c10: 智有中殊勝行。皆是大慈大悲不捨眾生行。
0819c11: 次句即前以無量眾生界。故入無量智道。第
0819c12: 二淨忍分有十五句分三。初十正明無生
0819c13: 忍。次四明無生忍淨。後一結得忍名。然無
0819c14: 生忍略有二種。一約法。二約行。約法則諸
0819c15: 無起作之理。皆曰無生。慧心安此故名為
0819c16: 忍。即正明中意。約行則報行純熟智冥於
0819c17: 理。無相無功曠若虛空。湛猶渟海。心識妄
0819c18: 惑寂然不起。方曰無生。即淨忍中意。前一
0819c19: 猶通諸地。未得於後不稱淨忍今初段中
0819c20: 言一切法者。總該萬有理事之法入即證
0819c21: 達。以歷事難窮。略陳其十。十中相從為四
0819c22: 無生。前七為一名事無生。後三各一。二自
0819c23: 性無生。三數差別無生。四作業無生。四中一
0819c24: 破相。二破性。三因泯。四果離。即前二破相
0819c25: 入如。後二證實捨相。若寄位初加行。二
0819c26: 正體。四後得。三通始終。又四中約法性收
0819c27: 不出真妄。妄法本空稱曰無生。真法離相
0819c28: 亦曰無生依佛性等論說三性無生如初
0819c29: 會說。事無生中前四不增正顯無生。後三不
0820a01: 減亦即無滅。法本不生今則無滅。以初攝後
0820a02: 皆曰無生。別言七者為治七種實故。實者
0820a03: 隨相執定故。一淨分法中本有實。謂計自性
0820a04: 住性為事物有。今為治此故云本來無生。
0820a05: 本性離故。先若有生後應滅故。二新新生
0820a06: 實。計習所成性為實。治此云無起。從緣
0820a07: 起故。三相實。即計前二性所生行相。治此
0820a08: 云無相。前二能生無故。四後際實。謂計於
0820a09: 佛果後際出纏。治此云無成。真如出纏非
0820a10: 新成故。菩薩成佛時煩惱作菩提故。上四
0820a11: 初一自性住佛性。次二引出。後一至得果性。
0820a12: 又此四展轉釋疑可知。五先際實。謂對佛
0820a13: 果後際。眾生煩惱為先。治此云無壞。煩惱
0820a14: 即空。無可壞故。菩薩未成佛時菩提作煩
0820a15: 惱故。染淨和合以為眾生。前遣淨分。此遣
0820a16: 染分。又前即不空藏。此即空藏皆不可得。六
0820a17: 論。云盡實諸眾生者。謂執眾生念念盡故。
0820a18: 揀上煩惱故。特云諸眾生。故上經云。一切
0820a19: 凡夫行莫不速歸盡。治此云無盡。其性如
0820a20: 虛空故。七論。云雜染實淨分中者。謂修行
0820a21: 位中轉染向淨。治此云無轉。若定有實不
0820a22: 可轉故。論經云不行。謂能轉之行不可得
0820a23: 故。第二無性為性者。即自性無生。此則顯
0820a24: 詮。論經云非有有性者。明非有彼定執自
0820a25: 性。此則遮詮。遮顯雖殊義旨不異。無性即
0820a26: 是法無我理。此理既以無性為其自性。則
0820a27: 自體無性。非是先有今無。亦非全無真體。
0820a28: 故云為性。以前觀事無生正忍此理故。故
0820a29: 論云彼觀事故。是此忍不得言無。斯則非
0820b01: 有非無以顯中道。此二亦不二。又此理亦
0820b02: 非所觀事外故。論云。所有觀法無我理。無
0820b03: 二相故。斯則非即非離無二為中道義。第
0820b04: 三初中後際皆悉平等者。即數差別無生。於
0820b05: 三時中。染淨法不增減故。謂先際非染增淨
0820b06: 減。後際非淨增染減。中際亦非半增半減。
0820b07: 以知三際皆空無自性故。然準瑜伽。前三
0820b08: 句約三世。此中約位以明三際故。論就染
0820b09: 淨明之。第四無分別下作業差別無生界位。
0820b10: 作用名業差別。如智貫之則無差別。無差
0820b11: 別即是無生。下如是理如上如是智如。智如
0820b12: 於真理故無分別。此智是佛究竟入處。今菩
0820b13: 薩證如同佛入處故。論云。於真如中淨無
0820b14: 分別佛智故。如是四種皆是示現無生忍
0820b15: 觀。第二離一切下明忍淨中。初句離障。後
0820b16: 三顯治。前言離者。論云示現行遠離。謂契
0820b17: 實捨妄名行遠離。揀非心體離也。所離一
0820b18: 切略有二種。一離心者。離報心憶想分別。
0820b19: 謂第八異熟識轉現遍行。亦不行故。二離意
0820b20: 識者。離方便心憶想分別。論云離攝受分
0820b21: 別性想故。謂六七識及中心所等。亦不行
0820b22: 故。是則心行處滅名離一切想。後無所取下
0820b23: 明治。上但明所治非有。今明能治不無故。
0820b24: 論云。想者遠離障法想。非無治法想者。治即
0820b25: 無分別智。所以明此有二義故。一揀異斷
0820b26: 滅外道無想二乘滅盡故。二揀異如來。尚
0820b27: 是照寂。非寂照故。故云。此想於下地有三
0820b28: 種勝。一無功自然行故。云無所取著。謂無
0820b29: 取果心任性自進故。此顯治妙。二遍一切
0820c01: 法想故。云猶如虛空。此顯治廣。三入真如
0820c02: 不動自然行故。云入一切法如虛空性。此
0820c03: 顯治深。此則入於起信離念相者。等虛空
0820c04: 界無所不遍。法界一相故。云入一切法如
0820c05: 虛空性。然論云。不動自然行者。任性趣故。
0820c06: 非謂有彼自然行心故。上離即止。此治即
0820c07: 觀。無功雙運唯證相應。勿滯言也。結名可
0820c08: 知。
0820c09: 大方廣佛華嚴經疏卷第四十一
