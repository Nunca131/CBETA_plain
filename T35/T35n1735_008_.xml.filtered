0556c03: 
0556c04: 
0556c05: 
0556c06: 大方廣佛華嚴經疏卷第八
0556c07: 
0556c08: 唐清涼山大華嚴寺沙門澄觀撰
0556c09: 自下第八。明座內眾流分。於中長分十段。
0556c10: 一明出處。二顯眾類。三列眾名。四結眾數。
0556c11: 五興雲供。六供眾海。七敬繞佛。八座本方。
0556c12: 九歎德能。十申偈讚。今初座即是總。寶等
0556c13: 為別。如是已下結廣從略。非獨輪等故云
0556c14: 一切。所以此能出者。良以。座該法界依正。
0556c15: 混融一一纖塵。無不廣容普遍。座所遍剎
0556c16: 恒在座中。故從中出。非是化也若約法空
0556c17: 之因。及法空之座。則萬行為嚴能生菩薩。
0556c18: 二一一下。顯眾類皆菩薩故。三其名下列
0556c19: 眾名。出處既多名亦多種。略舉上首十名
0556c20: 耳。即如次十方。四如是等下結眾數。嚴具
0556c21: 非一故。有眾多剎塵。五此諸菩薩下興供
0556c22: 雲。六彼諸下供眾海。眾多菩薩各興剎塵供
0556c23: 雲。已重疊難思。況相續不絕。而諸供具皆
0556c24: 稱雲者。乃有多義。謂色相顯然。智攬無性
0556c25: 從法性空無生法起能現所現。無所依
0556c26: 應用而來故。來無所從。用謝而去故。去無
0556c27: 所至。而能含慈潤法雨。益萬物重重無
0556c28: 礙。有雲像焉。上下諸文雲義皆爾＝耳【甲】爾耳。七現
0556c29: 是雲已下。明敬繞佛。順向殷重瞻望不足。
0557a01: 乃至百千。八隨其下。坐本方參而不雜也。
0557a02: 如師子子亦師子故菩薩座亦名師子。自
0557a03: 化自坐者。自心智現還自安處故。諸佛菩薩
0557a04: 坐多跏趺者。為物軌故。智論引偈云。若結
0557a05: 跏趺坐身安入三昧等。九是諸菩薩下。歎
0557a06: 其德能者。有十二句。初總餘別。（二）＋別【甲】別二別顯一一
0557a07: 各是一種清淨廣大。略束為三。初三明三業
0557a08: 清淨廣大。一智證普法。二身隨佛行。三語入
0557a09: 辯海中。一義求亦通三業。次三明得法清
0557a10: 淨廣大。一獲自分解脫。二住勝進果位。三
0557a11: 遍具諸持。普門地言即同經初已踐如來普
0557a12: 光明地。後五福智清淨廣大。初二正明。後
0557a13: 三重顯。今初中一智安理事故云善住。二
0557a14: 福無不修故生信喜。然三世平等經初已
0557a15: 明。今更略示。謂依生及佛善住平等。且依
0557a16: 佛說佛佛平等。法身智身無增減故。若依
0557a17: 眾生。生生平等煩惱業苦有支皆等。若生佛
0557a18: 相望者。凡夫現＝見【甲】現見在等佛過去。進修得果等
0557a19: 佛現在。成佛究竟等佛常住。此約三世互
0557a20: 望。煩惱佛則本有今無。眾生則本無今有。
0557a21: 菩提則眾生本有今無諸佛則本無今有。約
0557a22: 迷悟異則說本今。涅槃之性非三世攝。故
0557a23: 知三世有法無有是處。若以性淨而說。則
0557a24: 佛與眾生現今平等。而不妨迷悟之殊。是
0557a25: 故三乘亦有差別。亦無差別。眾生寂滅即是
0557a26: 法身。法身隨緣即是眾生故。寂滅非無之眾
0557a27: 生。恒不異真而成立。隨緣非有之法身。恒
0557a28: 不異事而顯現是故染淨三世一切諸法。無
0557a29: 不平等。況稱性互收。如是解者。名為善住
0557b01: 一切智地。如地能生終歸於地。萬法依於
0557b02: 佛智究竟。還至一切智也。後三重顯中。一
0557b03: 淨前福障故。令諸福無邊清淨。二成上智
0557b04: 慧。由觀法界虛空。三近勝緣故成前二十。
0557b05: 爾時下說偈讚佛中。十菩薩各別說偈。即
0557b06: 為十段。就初海慧頌中。歎佛身座。初五歎
0557b07: 佛身具德。一讚智慧。二讚功德。三＋（讚）【甲】三三讚神通。
0557b08: 四＋（讚）【甲】四四讚因深。五＋（讚）【甲】五五讚果勝。後五歎所坐嚴麗。此眾既
0557b09: 從座現。故多歎座。文並可知。第二雷音菩
0557b10: 薩十頌歎座及地。文分三別。初四直歎座
0557b11: 可知。次三歎於場地。即轉顯座嚴。於中初
0557b12: 一總顯因深德廣。故嚴事難思。金剛下別顯。
0557b13: 末後一句結瑩寶座。後三偈歎地上之嚴。
0557b14: 於中前二地神興供嚴。後一佛力展轉嚴。
0557b15: 第三眾寶光髻菩薩讚中。獨讚場地殊異德。
0557b16: 十頌分二前五德用圓備。後五法化流通。
0557b17: 言如佛座上所應演者。九會五周之文。一
0557b18: 化隨宜之說。已具演於場地之中。第四大
0557b19: 智日頌歎佛所處宮殿。十頌分二。初一總
0557b20: 明。次段讚處彰人。故此偈標人顯處。凝者
0557b21: 嚴整之貌。睟者視也。謂肅然而視。後九別明。
0557b22: 於中二。前四明宮殿體攝眾德。即廣其前
0557b23: 半。後五明妙用自在。即廣其後半。今初。初
0557b24: 一宮殿雖耀佛坐增明。即廣前炳然照耀宮
0557b25: 殿中也。次二頌略辯＝辨【甲】辯辨七嚴。結以智海。廣上
0557b26: 凝睟處法堂也。謂內持寶柱簷垂金鈴。外
0557b27: 列門階上羅華帳。寶樹交映寶瓔周垂。為
0557b28: 七嚴也。闥小門也。洞達也。如雲布者。重重
0557b29: 無量次次相承也。上云凝睟則目視不瞬。
0557c01: 特由內無識浪故云智海湛然。次一頌。羅
0557c02: 以寶網列以香幢。布以焰明覆以嚴具。結
0557c03: 云超世。即廣上世尊處法堂也。光如雲布
0557c04: 者。若彩雲向日上下齊明也。後五中。一羅
0557c05: 身雲以調生。正顯前文現十方土。二寶樹
0557c06: 現三世之嚴。三略舉多嚴。四即上諸嚴卷
0557c07: 攝多嚴重重佛坐。五結歎無盡主伴雲會。第
0557c08: 五不思議菩薩。通讚場樹自在德。十頌分
0557c09: 二。初一總顯。謂宿因願力深廣難思。神
0557c10: 通現緣生果嚴淨。後九別顯分三。初五歎
0557c11: 樹具德嚴場。於中初二身幹森聳。次二枝葉
0557c12: 蔭映。後一華果芬輝。二有一偈。歎場地。
0557c13: 蓮網謂蓮華布地則下轉光輪。寶網羅空則
0557c14: 雲間響發。三有三偈。歎樹自在。初一收入。
0557c15: 後二出生。第六百目菩薩頌中。雙歎場樹
0557c16: 備德。自在法化宣流。前九偈各一門。後一結
0557c17: 嚴周遍並顯可知。第七金焰頌。歎佛十方
0557c18: 功德。一頌一力下。諸經文屢明十力。是佛不
0557c19: 共之德。佛佛等有菩薩緣此發心。梵行品云。
0557c20: 復應修習。一一力中有無量義。悉應諮問。
0557c21: 故不可不知。然大般若五十三。顯揚＋（論）【甲】揚揚論第四。
0557c22: 對法第十四廣辯。今略以七門分別。一立
0557c23: 意。二釋名。三自性。四作業。五次第。六差別。
0557c24: 七釋文。然了其名則知作業。對文料揀差
0557c25: 別易見。故將作業差別。并釋別名。並於釋
0557c26: 文中顯。今初立意者。智論意云。顯佛大人
0557c27: 有真實力。令外道心伏。二乘希向菩薩倣
0557c28: 之。能成辦大事。終獲其果故須辯之。如
0557c29: 來唯一諸法實相智力。此力有十種用。故說
0558a01: 為十。謂於十境皆委悉正知故。由時品類
0558a02: 相續分別。有無量力。度人因緣故但說十。
0558a03: 足辦其事。謂以初力。知可度不可度。次業
0558a04: 力。知有障無障。以定力知味著不味著。以
0558a05: 根力知智多少。以欲力知所樂。以性力
0558a06: 知深心所趣。以至處力籌量眾生解脫門。
0558a07: 以宿命力分別先所從來以生死力分別
0558a08: 生處好醜。以漏盡力知眾生得涅槃佛以
0558a09: 此十度生審諦故但說十。第二釋名。初總
0558a10: 後別。今初總名力者。能摧怨敵義。不可屈
0558a11: 伏義。故說名力。瑜伽云。與一切種。饒益一
0558a12: 切有情。功能具相應故。畢竟勝伏一切魔
0558a13: 怨。大威力故。說名為力。對法云。善除眾魔
0558a14: 善記問論。故十名力。十者是數。帶數釋也。
0558a15: 別名至文當釋。三自性者。瑜伽五十七云。
0558a16: 佛具知根慧根為體。對法論云。若定若慧。
0558a17: 及彼相應諸心心所為性。菩薩地。總以五
0558a18: 根為性。統其文義應具六種。一最勝體
0558a19: 故。決擇分中慧根為性。二引生體。對法兼
0558a20: 定。三剋實體。菩薩地云。五根為性由慧勝
0558a21: 故。且說十力慧為自性。所以但言處非處
0558a22: 等智力。不言信進等力。四相應體。對法兼
0558a23: 取相應心法。四蘊為性。五眷屬體。五蘊為
0558a24: 體。定共道共無漏色等。助為體故。此雖無
0558a25: 文理必應爾＝是【甲】爾是。遮犯戒垢助摧怨故。六依
0558a26: 此經。融一切法以為其性。無礙法界理應
0558a27: 爾故。四作業者。即是辯相至文當顯。五次
0558a28: 第者。諸文或有前。各有所由。此文所列
0558a29: 次第。與十住全同。淨行品則界在解前。梵
0558b01: 行品禪定解脫當其第三。宿命居天眼之後。
0558b02: 餘同此。次瑜伽四十九。及智論二十七。亦禪
0558b03: 居第三。餘同此次。且依論明次第者。智論
0558b04: 云。初力為總餘九為別。於初力中分別有
0558b05: 九故。初一力通知萬法。下九展轉開之。謂
0558b06: 初令知因緣果報。故起業力。次業煩惱故
0558b07: 縛淨。禪定解脫故。解令去縛就解。次根有
0558b08: 利鈍。鈍者為有造業。利者為不生故。集業
0558b09: 由善惡二欲成上下根。此二種欲由二種
0558b10: 性。以有種種性因緣故。行二種道。謂善道
0558b11: 惡道。次知其過去審彼未來。次以方便壞
0558b12: 其因緣果報相續。故說漏盡。瑜伽有多門
0558b13: 次第廣如第五十說。上來依論次第。而今
0558b14: 禪居第七者。二論梵行。為對自業。有離欲
0558b15: 不離欲。故禪居第三。此經十住為對遍趣
0558b16: 行。有清淨不清淨。故居第七。若習欲成性
0558b17: 即界居欲後若由性起欲則界居欲前。若
0558b18: 執常者先說宿住。若為執斷先辯其天眼。
0558b19: 餘無別理故經論皆定。六差別者。謂＝為【甲】＊謂為此十
0558b20: 力展轉相望。亦有差別。亦無差別。至文
0558b21: 當明。七釋文。然此經宗異義。皆融攝故。一
0558b22: 一力中具攝十力。乃至包盡法界。是以宿命
0558b23: 乃云智包三世。天眼則見盡法界。非唯見
0558b24: 盡。佛眼如空即是法界。非唯智包。亦能毛
0558b25: 孔頓現。業力即觀法性。豈唯＝惟【甲】唯惟但是有為。約
0558b26: 門有殊故他宗不壞。第一偈即處非處智
0558b27: 力。謂善因樂果斯有是處。善因苦果無有
0558b28: 是處。惡因苦果等例上可知。處者建立義。
0558b29: 依義起義。能建立果與果為依。能起果
0558c01: 法故立處名。於此正知故名智力。其作業
0558c02: 者。即如實知因之與果。及能降伏無因惡
0558c03: 因種種諍論。既遍知已可度者度。不可度
0558c04: 者為作因緣。文中上半往因。下半顯智力。
0558c05: 於諸境界正解明了。即辯此力通知一切
0558c06: 法也。第二偈。即過未現在業報智力。瑜伽
0558c07: 名自業智力。今言一切業者。謂於三世中
0558c08: 善等三業。及順現等皆名自業。於自所作
0558c09: 受用果業。如實知故。與初何別。若正了知
0558c10: 所造善等業感愛等果。此由初力。若了能
0558c11: 造善惡等業感愛等果。是自業力。文中上半
0558c12: 往因。下半現果。第三偈。即根勝劣智力。謂信
0558c13: 等五根。此軟中上名為勝劣。於此正知。及
0558c14: 能於彼如應如宜。為說正法。即是作業。偈
0558c15: 中三句往因。一句今果。四即種種解智力。亦
0558c16: 名勝解。謂若從他起信以為其先。或觀諸
0558c17: 法以為其先。成軟中上愛樂名種種勝解。
0558c18: 亦名為欲。欲謂為信喜好樂。如或貪財利
0558c19: 或好名聞。好定好慧種種不同。如來正知。
0558c20: 令捨不淨。增長於淨。此與前根何異根約
0558c21: 宿成智有多少。解約現起好樂不同。論云。
0558c22: 若照諸根為先。彼彼法中種種意樂。是根
0558c23: 智力。若正分別意樂差別。是解智力。在文
0558c24: 可見。五即種種界智力。界即性也謂或一二
0558c25: 三四五乘性等。或貪瞋癡等分行等。乃至
0558c26: 八萬四千行名種種性。性即種子即解現行。
0558c27: 故智論云＝去【甲】云去。性名積集相。又九十云。性內欲
0558c28: 外用性作業必受果報。欲或不爾。瑜伽云。
0558c29: 若照勝解所起相似種子。此由解力。若
0559a01: 照即彼種子差別。由界智力。若習欲成性。
0559a02: 復云何別。欲唯大地一數。性通諸數。即寬
0559a03: 陜＝狹【甲】＊陜狹不同也。智論云。習欲成性性名深心。事
0559a04: 欲名隨緣起。若性即種子與根何異。根唯信
0559a05: 等優劣。性通善惡不同。以信等望果寬長。
0559a06: 能生人天三乘聖道。為道之根。三善根但是
0559a07: 翻對不望果義。尚不名根。況性通於惡。
0559a08: 豈得＝有【甲】得有同耶。偈云悉能顯現毛孔中者。謂非
0559a09: 唯佛智如空包納眾生之性。毛孔內空亦現
0559a10: 眾生之界耳。六即一切至處道智力。論名
0559a11: 遍趣行智力。遍即一切。趣即至也。行即道
0559a12: 也。謂諸眾生種種所行。若出離行不出離行。
0559a13: 各能至果。如行有漏行生五道中。行無漏
0559a14: 行至涅槃果。名遍趣行。若知如是種類行
0559a15: 跡趣入。此由界智。若知即彼行跡＝【甲】＊跡一切品
0559a16: 類。如是行跡能令雜染。如是行跡能令
0559a17: 清淨。此由遍趣智力。初力處對非處。此中
0559a18: 但明至處。又初力指因。為得果之處。此約
0559a19: 果是酬因之處。故不同也。經中初句總標。
0559a20: 次一念即能知迅速。下十二字。所知時處。
0559a21: 後一句委悉開示。七即禪定解脫三昧智力。
0559a22: 淨行品中。加於染淨通漏無漏故。佛皆善
0559a23: 知。及知依此所得諸果。故名智力。此與自
0559a24: 業智力何別。若了諸有能修諸定。即彼能
0559a25: 入而非所。餘名自業力。若了依如是靜慮
0559a26: 等定。現三神變。無倒教授所化有情。此由
0559a27: 靜慮智力。偈中上半所知。下半善用。言佛
0559a28: 為示現者。示其諸定現三神變。令有情喜
0559a29: 使滌煩惱。即令去染而得清淨。八即宿住
0559b01: 隨念智力。謂過去境本生本事住宿世。故
0559b02: 名為宿住。於此宿住而起隨念。念俱行智
0559b03: 名宿住智力。瑜伽云。若知前際隨念一切趣
0559b04: 因。是遍趣力。若知前際名姓。苦樂等事名
0559b05: 宿住力。此與智論云何會釋。謂彼論云。但
0559b06: 知宿命所經。不知諸業因緣相續。但名為
0559b07: 通凡夫亦得。若兼知業因緣相續則名為
0559b08: 明。二乘能得。若知上二無量無邊則名為
0559b09: 力。斯則力亦知因矣故應通云。若但知因
0559b10: 是遍趣力。若雙知者。即宿住力。瑜伽為對
0559b11: 遍趣之因。故但云果耳。文中初句標。能念
0559b12: 智包三世者。三世全在佛智之中。況於隨
0559b13: 念。不知三世從門別。故但云宿住。剎那悉
0559b14: 現即包現之時極促現毛孔中。即能現之處
0559b15: 至微。第三句。即所現所念之事廣。第四句結
0559b16: 歸智力。非唯能念亦能現也。九天眼智力。
0559b17: 獨此從所依以立名也。若從境者。瑜伽名
0559b18: 生死智力。謂死此生彼墮善惡趣。大小好醜
0559b19: 皆能正知。知前際生死。名為宿住。要知後
0559b20: 際得此力名。今文乃云佛眼者。若約五眼。
0559b21: 餘眼在佛皆佛眼故。此非經宗。今依十眼。
0559b22: 佛眼能見如來十力故。故此一力即攝十
0559b23: 力。舉一為例餘九皆然。文中初句體大。次
0559b24: 句用廣。次句用勝。以無等故。後句結其甚
0559b25: 深。故唯佛能演。既言普見法界非局未來。
0559b26: 約宗別故。於未來門普見法界也。十漏盡
0559b27: 智力。於自解脫無惑無疑。亦知眾生漏盡
0559b28: 涅槃。於此正知名為智力。文中。初二句所
0559b29: 斷。諸結即現行。隨眠即種子。習氣即餘習。
0559c01: 二乘不能盡習亦不能盡他漏。故不名
0559c02: 力。後半顯佛能滅。然上十力智即是體。力
0559c03: 即是用。然智即力更無別性。此中宿住隨念
0559c04: 相應智力。是近釋。自餘從境皆依主釋
0559c05: 設＝說【甲】設說天眼從所依。亦依主釋。若宿住是境。隨
0559c06: 念相應智力。亦依主釋。然此十力望於自事。
0559c07: 各於自事中。大如水能淨如火能燒。各有
0559c08: 自力。若約總攝初力為大。若約辦得涅
0559c09: 槃漏盡為大。若以無礙解脫而為根本。則
0559c10: 平等平等。第八法界頌中。歎佛往修十度
0559c11: 行滿。今得果圓。十一頌分二。初一總餘十
0559c12: 別。今初也。佛威神力略有三類。一者俱生
0559c13: 力。謂風不動衣等。二者聖威力。謂通明等
0559c14: 種種功德。三者法威力。謂波羅蜜圓滿法
0559c15: 力。令五根中無諸非淨。四支百節有無量
0559c16: 力。故名堅固不可壞法身常身無邊之身。
0559c17: 言遍十方者即無邊身。廣大示現謂變化身。
0559c18: 無分別者。平等智身。大菩提行者。波羅蜜身。
0559c19: 昔所滿足者。眾行先成。皆令見者。大果今出。
0559c20: 二有十頌別顯二頌一度。皆上半往修因。下
0559c21: 半今得果。十度之義。十行十地一經始末亦
0559c22: 多辯之。須粗識其相。略啟十門。一釋名。二
0559c23: 出體。三辯相。四建立。五次第。六相攝。七修
0559c24: 證。八約教。九觀心。十釋文。今初又二。先通
0559c25: 名後別稱。今初。通稱波羅蜜多者。唯識云。
0559c26: 要七最勝之所攝受。方可建立波羅蜜多。
0559c27: 一安住最勝謂要安住菩薩種性。二依止最
0559c28: 勝。謂要依止大菩提心。三意樂最勝。謂
0559c29: 要慈愍＝【甲】愍一切有情。四事業最勝。謂要具
0560a01: 行一切事業。五巧便最勝。謂要無相智之所
0560a02: 攝受。六迴向最勝。謂要迴向無上菩提
0560a03: 七清淨最勝。謂要不為二障間雜。即三時
0560a04: 無悔。若七隨闕非到彼岸。故此十度應各
0560a05: 四句分別。其別稱及出體。三辨相至文當
0560a06: 釋。四建立者。為十地中對治十障證十真
0560a07: 如。故但有十。為對六蔽漸修佛法。漸熟
0560a08: 有情故但說六。六中前三增上生道。感大
0560a09: 財體及眷屬故。後三決定勝道。能伏煩惱
0560a10: 成熟有情及佛法故。又前三饒益有情。施
0560a11: 財不惱忍彼惱故。後三對治煩惱。勤修加
0560a12: 行永伏永滅故。又由前三故不住涅槃。由
0560a13: 後三故不住生死。能為無住涅槃資糧。後
0560a14: 唯四者助六令滿。方便助前三。願助精進。
0560a15: 力助靜慮智助般若。如深密說。五次第者。
0560a16: 謂由前前引發後後。及由後後持淨前前。
0560a17: 又前前後後細。易難修習次第如是。六
0560a18: 相攝者。此十一一皆攝一切波羅蜜多。互相
0560a19: 順故。般若論云。檀義攝於六。資生無畏法
0560a20: 等。智論云。有未莊嚴波羅蜜即不攝者。
0560a21: 有已莊嚴波羅蜜即相攝者。今此經文必具
0560a22: 攝十。若但說六六攝後四。若開為十。第六
0560a23: 唯攝無分別智。後四皆是後得智攝。七修證
0560a24: 者。五位通修佛方究竟。十約因位總有
0560a25: 三名。謂初無數劫。施等勢力尚微。被煩惱
0560a26: 伏。但名波羅蜜多。第二劫去勢力漸增。能
0560a27: 伏煩惱。名近波羅蜜多。第三僧祇勢力轉增
0560a28: 能畢竟伏一切煩惱。名大波羅蜜多。故上下
0560a29: 文中。屢言廣大波羅蜜也。八約教者。諸教
0560b01: 可思此教要須一一融攝。徹果該因。九觀
0560b02: 心者可以意得。十釋文中。第一偈明施度。
0560b03: 輟己惠人名之為施。即以無貪及所起三
0560b04: 業。而為其性。此有三種。謂財法無畏。止半
0560b05: 因中大悲行施。已該此三。此悲亦是七最勝
0560b06: 中前三最勝。下半果中財能資身。無畏益
0560b07: 心。法資法身。故得果身身最殊妙。三皆悅
0560b08: 物故見者必喜。亦由具七最勝故。身殊妙
0560b09: 也。二戒度。防非止惡名之為戒。即受學菩
0560b10: 薩戒時。三業為性。戒有三種律儀攝善得
0560b11: 淨身果。攝眾生戒能除物苦。遍十方者。無作
0560b12: 戒身等眾生故。三忍者。堪受諸法未能
0560b13: 忘懷名之為忍。此約生忍。又忍即忍可。
0560b14: 忍即是慧。雙忍事理。即以無瞋精進審慧及
0560b15: 彼所起三業為性。忍亦有三。謂耐怨害忍。
0560b16: 安受苦忍。諦察法忍。偈云。信解真實即諦察
0560b17: 法也。色相圓滿前二忍果。放淨光明第三
0560b18: 忍果。四精進〔者〕－【甲】者。練心於法名之為精。精
0560b19: 心務達目之為進。以勤及所起三業為性。
0560b20: 亦有三種。一被甲。二攝善。三利樂。初句通
0560b21: 前二。以被甲精進。瑜伽釋云。設千大劫為
0560b22: 一日夜處於地獄。〔唯〕－【甲】唯為脫一眾生故。次
0560b23: 句即第三。下半通三果也。因既離身心相
0560b24: 故。果能身遍十方。五禪者＝那【甲】者那梵云禪那。此
0560b25: 云靜慮。即以等持為性。亦有三種。謂安住
0560b26: 引發辦事。既引起神通辦利生事。故見者
0560b27: 深喜。現法樂住諸惑不行。又資慧斷惑。故
0560b28: 見者惑滅。六般若者。般若梵言。此翻為慧。
0560b29: 推求諦理名之慧也。此及後四。皆擇法為
0560c01: 體。亦有三種。一生空無分別。二法空無分
0560c02: 別。三俱空無分別。攝論以加行正體後得
0560c03: 為三。約六度說。瓔珞以照有照無及照
0560c04: 中道。而為三者。唯＝惟【甲】唯惟約法空。三觀之義至
0560c05: 下當明。慧導萬行。故云修諸行海。言具
0560c06: 足者。具上三也。因如有目。故果獲身
0560c07: 智二光能滅諸闇。七方便者。即善巧也。方
0560c08: 謂方法便謂便宜。下四但各二種。今初謂
0560c09: 迴向方便。拔濟方便。文云。種種化生。即拔
0560c10: 濟善巧。所修成就。兼於迴向菩提。所化無
0560c11: 邊。果得十方而橫遍。為物取果豎窮來
0560c12: 際而不休。八願者。即希求要誓。有義。
0560c13: 〔即〕－【甲】即以欲勝解及信為性。亦有二種。謂求
0560c14: 菩提願利樂他願。由初願故出現世間。
0560c15: 由後願故救生不息。九力者。不可屈伏
0560c16: 故隨思隨修。任運成就。亦有二種。謂思擇修
0560c17: 習。今言法力。即思擇諸法而修習故。攝論
0560c18: 由此二力。令前六度無間現前。經云成自
0560c19: 然力。即無師而成。不習而無不利。何能壞
0560c20: 哉。十智度。決斷名智謂如實覺了。亦有二
0560c21: 種。謂受用法樂智。成熟有情智。無性論云。
0560c22: 由施等六成此智。復由此智成立六種。
0560c23: 名受法樂。由此妙智能正了知此施戒等。
0560c24: 饒益有情。經云普門智。總含二智。別配即
0560c25: 初句成熟有情。次句即受用法樂。此二無
0560c26: 二故。成無礙力舒光普照。第九雲音頌。述
0560c27: 菩提樹摩尼果中。歎佛往修十地行果。十
0560c28: 一頌分二。初一總舉。謂佛果大用。由昔
0560c29: 地行及結說處。餘十次第各述一地。地義
0561a01: 當品廣明。今皆略述而已。初地略述四義。一
0561a02: 加行多劫。諸論皆說地前為一僧祇。已為
0561a03: 無量。更有異說恐厭繁文。二標入地名。三
0561a04: 出生廣智。謂生如來家見法實性。得妙觀
0561a05: 察平等性智故。四普見佛海。同下願智果
0561a06: 中。二地四義。一舉法標名。二別地行相。三
0561a07: 修行時分。四供佛多少。三地四義。一舉法
0561a08: 標名。世間中極云積福德。二修諸禪定。三
0561a09: 忍度偏多。四聞持廣博。四地四義。一歎慧
0561a10: 標名。世無等故二了道品境異凡夫故。
0561a11: 二起慈悲異小乘故。四淨身土離身見
0561a12: 故。五地四義。一標入地。謂積集福智故云
0561a13: 普藏。十平等心故曰等門。三＝二【甲】三二標地名。三真
0561a14: 俗極違會令相順。四諦法俗境無不等觀。
0561a15: 六地有四。一歎行。二標名。三正顯行相。即
0561a16: 了緣起法。四明地用。得十空三昧故。七地
0561a17: 有四。一先標果用。二照達群機。三雙行巧
0561a18: 攝。四寄行標名。八地四義。一別地行相。
0561a19: 二明淨土果。三略釋地名。四歎地結說。九
0561a20: 地四義。一標地作用。二善達教法。三標示
0561a21: 地名。四廣行多劫。十地有四。一標起地名。
0561a22: 二含藏法雨。三能蔽如空重。四深廣難
0561a23: 測。故云佛境。諸偈多有結說文並可知。
0561a24: 第十善勇猛說頌儀中。前文多〔皆〕－【甲】皆觀眾會。
0561a25: 此觀十方者。觀眾表無偏心。觀方表說周
0561a26: 遍。二文影略。十頌歎佛體用應機自在德。
0561a27: 文分為三。初一總顯。次八別明。後一結歎
0561a28: 歸佛。一一頌中各有四義。今初總歎佛令物
0561a29: 悟入福智。有四義者。一多眾。二心異。三悟
0561b01: 智。四了福莊嚴即福也。亦通二嚴。皆佛令
0561b02: 爾＝聞【甲】爾聞故顯眾德即為歎佛。別中一見佛體
0561b03: 用。亦四義。一起願。二具行。三見體。四見
0561b04: 用。二見法身。一勝故無等。二淨故無礙。三
0561b05: 大故周遍。四深廣故包含。三見佛色身。一色
0561b06: 妙。謂如金等。二相具十華藏相等。三光盛。
0561b07: 謂常放等。四隨機變。謂三尺無邊等。四
0561b08: 見佛智身。一無礙。〔無二礙故〕－【甲】無二礙故。真俗無礙故。
0561b09: 二等空稱法性故。三知根。四巧現。五了佛
0561b10: 音聲。一音普遍。二說應器。三言同類。四
0561b11: 應無礙。六見佛光明。一多種。二遍照。三見
0561b12: 佛。四現變。七見佛毛光。一顯光名。二明出
0561b13: 處。三示往因。四令信悟。八見佛福相。一見
0561b14: 福相。二了福因。三示因體。四明見處。後一
0561b15: 結歎德廣。一數多。二深廣。三用普。四結說。
0561b16: 謂推功歸佛謙己無能。上來總明第八大
0561b17: 座內眾流竟。自下第九明天地徵祥。謂
0561b18: 動地興供即是顯證。上來佛成正覺。眾海
0561b19: 雲集。各申慶讚顯佛高深。而下稱機情
0561b20: 上協佛願。故世主為之興供。天地為之呈
0561b21: 祥。就文分二。先動地後興供。前中三。一動
0561b22: 處。二動因。三動相。今初自陜狹之寬。且云華
0561b23: 藏。約下結通。實周法界。諸天重重並華藏
0561b24: 之內。故云其地何所不該。又染淨融故。
0561b25: 雖標摩竭而地震華藏。二動因中就主顯
0561b26: 勝。但明佛力感應道交。亦由物機。然汎
0561b27: 明動因。總有其十。今當轉法輪亦兼成道
0561b28: 餘如別章。三動相者。其地下是震即是聲。
0561b29: 動即是形聲兼吼擊。形兼起踊。故有六種。
0561c01: 此六各三成十八相。搖颺不安為動。自下
0561c02: 漸高為起。忽然騰舉為踊。隱隱出聲為震。
0561c03: 雄聲郁遏為吼。砰磕發響為擊。十八相者。
0561c04: 唯一方動直爾名動。四方若次第。若一時動
0561c05: 者名為遍動。若八方次第。或一時動名普
0561c06: 遍動。又四方八方十方如次名三相動。又一
0561c07: 方獨動。十方次第動。十方同時動。又為
0561c08: 三相。餘五例之。然動何所為。依勝思惟梵
0561c09: 天經。所為有七。一令諸魔怖故。二為說
0561c10: 法時。大眾心不散亂故。三令放逸者生
0561c11: 覺知故。四令眾生知法相故。五令眾生觀
0561c12: 說法處故。六令成熟者得解脫故。七令隨
0561c13: 順問正義故。此上七緣正是今經所為。地
0561c14: 論有四。非當此文。上約外器。若心地聖賢
0561c15: 地法性地。亦有震動等義可以虛求。二興
0561c16: 供中三。一標數。同生之眾亦得稱主。為物
0561c17: 依故。二所謂下略列。三此諸下結遍。第
0561c18: 十如此下結通無盡。文分有二。一結華藏
0561c19: 內。二結華藏外。前中亦二。先舉此界。二其
0561c20: 華藏下。類華藏中一切世界。於中三。初
0561c21: 類眾海興供。一切世界者。謂華藏中有十不
0561c22: 可說佛剎微塵數世界種。一一種中。各有
0561c23: 不可說不可說佛剎微塵數世界。彼等一切
0561c24: 諸世界中悉有世主而為供養。二其一切
0561c25: 下。類佛坐道場。然有二義。一彼諸世主。各
0561c26: 供當處之佛。二彼諸世主。亦供此佛。此
0561c27: 佛亦坐彼界道場。三一一下類結大眾得法。
0561c28: 於中有十一句。為聞法得益。得益有三。
0561c29: 一聞益。各各信解故。謂信其言而解其義。
0562a01: 二思益。謂於所對審緣慮故。三修益。修益
0562a02: 有七。一修門。謂三昧方便故。二修法。謂資
0562a03: 糧助道故。三修果契理成就故。四修益。隨
0562a04: 有所得成法喜故。五修轉。各各趣入無量
0562a05: 乘門。及眾生界故。六修同悟解法門。合先
0562a06: 聖故。七修極。修極有三。一大悲極。入佛神
0562a07: 通境。入佛神通境。但為益生故此成恩德。
0562a08: 二大智極。入佛力境。如來力境悲智超絕。
0562a09: 無能及故成佛智德。三自在極。入如來解
0562a10: 脫門。盡一切障心境自在。成佛斷德。亦即
0562a11: 是前諸解脫門。二如於此下。結華藏外謂
0562a12: 以華藏例於法界。各有此會同為一大法
0562a13: 界會。方是華嚴無盡說耳。上來十段。總明教
0562a14: 起因緣分竟。
0562a15: 大方廣佛華嚴經疏卷第八
