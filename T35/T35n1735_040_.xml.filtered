0806b05: 
0806b06: 
0806b07: 大方廣佛華嚴經疏卷第四十
0806b08: 
0806b09: 唐清涼山大華嚴寺沙門澄觀撰
0806b10: 第二一心所攝門中。然此一門乃含多意。且
0806b11: 分二別。一推末歸本門。二如來於此下。本
0806b12: 末依持門。今初依論三觀。初約相諦。即當
0806b13: 第二第一義諦觀。論生起云。云何第一義差
0806b14: 別如是證第一義則得解脫彼觀故。此明
0806b15: 修觀所以。以第一義是緣生之性。若見緣
0806b16: 性則脫緣縛。故修彼觀。而論經雖云皆一
0806b17: 心作意。取能作一心故云第一義觀。論云。
0806b18: 但是一心者。一切三界唯心轉故。此言則總
0806b19: 轉者。起作義。亦轉變義。然此一文諸教同引
0806b20: 證成唯心。云何一心而作三界。略有三義。
0806b21: 一二乘之人。謂有前境不了唯心。縱聞
0806b22: 一心但謂真諦之一。或謂由心轉變非皆
0806b23: 是心。二異熟賴耶名為一心。揀無外境故
0806b24: 說一心。三如來藏性清淨一心理無二體。故
0806b25: 說一心。此初一心菩薩不為此觀。後二一
0806b26: 心經意正明通於三觀。約清淨一心為第
0806b27: 一觀。通此二心為後二觀。後二一心略如
0806b28: 問明。廣開有十。初之一門假說一心。謂實
0806b29: 有外法但由心變動故。下之九門實唯一
0806c01: 心。二相見俱存故說一心。此通八識及諸
0806c02: 心所。并所變相分本影具足。由有支等熏習
0806c03: 力故。變現三界依正等報。如攝大乘及唯
0806c04: 識等諸論廣說。三攝相歸見故說一心。亦
0806c05: 通王數。但所變相分無別種生。能見識生
0806c06: 帶彼影起。如解深密經。二十唯識。觀所緣
0806c07: 緣論。具說斯義。四攝數歸王故說一心。唯
0806c08: 通八識以彼心所依王無體亦心變故。如
0806c09: 莊嚴論說。五以末歸本故說一心。謂七轉
0806c10: 識皆是本識差別功能無別體故。楞伽云。藏
0806c11: 識海常住境界風所動。種種諸識浪騰躍而
0806c12: 轉生。又云。譬如巨海浪無有若干相。諸識
0806c13: 心如是異亦不可得。既云離水無別有浪。
0806c14: 明離本識無別前七。六攝相歸性故說一
0806c15: 心。謂此八識皆無自體。唯如來藏平等顯現
0806c16: 餘相皆盡。經云。一切眾生即涅槃相等。楞伽
0806c17: 云。不壞相有八無相亦無相。如是等文誠
0806c18: 證非一。七性相俱融故說一心。謂如來藏
0806c19: 舉體隨緣成辦諸事。而其自性本不生滅。即
0806c20: 此理事渾融無礙。是故一心。二諦皆無障
0806c21: 礙。起信云。依一心法有二種門。乃至不相
0806c22: 離故。又密嚴云。佛說如來藏以為阿賴耶
0806c23: 及如金與指環喻等。又勝鬘云。自性清淨
0806c24: 心不染而染。難可了知。染而不染亦難可
0806c25: 了知。皆明性淨。隨染舉體成俗即生滅門。
0806c26: 染性常淨本來真淨。即真如門。斯則即淨之
0806c27: 染不礙真而恒俗。即染之淨不破俗而恒
0806c28: 真。是故不礙一心雙存二諦。深思有味。八
0806c29: 融事相入故說一心。謂由心性圓融無礙
0807a01: 以性成事。事亦鎔融不相障礙。一八一切
0807a02: 一中解無量等。一一塵內各見法界。天人
0807a03: 脩羅不離一塵。其文非一。九令事相即故
0807a04: 說一心。謂依性之事事無別事。心性既無
0807a05: 彼此之異事。亦一切即一。上文云。一即是多
0807a06: 多即一等。十帝網無礙故說一心。謂一中有
0807a07: 一切。彼一切中復有一切重重無盡。皆以
0807a08: 心識如來藏性圓融無盡故。上之十門初一
0807a09: 小教。次三涉權。次三就實。後三約圓中
0807a10: 不共。若下同諸乘通十無礙。一部大宗非
0807a11: 獨此品隨一一門成觀各異。可以虛求。第
0807a12: 二本末依持門。此下終於十門皆是世諦差
0807a13: 別。緣相本寂但應觀真。何以復觀世諦差
0807a14: 別。論云。隨順觀世諦即入第一義故。俗為
0807a15: 真詮了俗無性方見真耳。中論云。若不知
0807a16: 世諦不得第一義。故此觀有六。一何者。是
0807a17: 染染依止觀。即雙辨能依所依攝此半門。
0807a18: 二因觀觀染因故。攝次二門。三攝過觀唯
0807a19: 苦集故。四護過觀護凡邪見故。五不厭厭觀
0807a20: 防小慢故。上三次第各攝一門。六深觀顯
0807a21: 因緣之理妙過情取故。此攝後三門。六中
0807a22: 初二建立染相。次一就染觀過。次二正觀
0807a23: 防非。後一觀行深極。今此半門。即染依止
0807a24: 觀因緣有分為染。而此染相依止一心故。
0807a25: 論云。此是二諦差別。以純真不生單妄不
0807a26: 成一心之真雜染之俗。此二和合有因緣集。
0807a27: 經中三。初總謂依一心分別十二。則十二
0807a28: 為一心所持。而特言如來說者。一心頓具
0807a29: 非佛不知故。謂顯如來過去覺緣性已等
0807b01: 相續起。展轉傳說故。次徵意云。十二有支三
0807b02: 世行列。前後引生。何以今說皆依一心。後
0807b03: 釋中論無別解。古來諸德。但云離本識心
0807b04: 一切不成。而其釋相經生越世。此雖不失
0807b05: 依持之義未為得旨。今謂說主巧示非唯
0807b06: 三世不離真心。今一念心頓具十二。彌顯
0807b07: 前後不離一心。此同俱舍第九明剎那十
0807b08: 二因緣也。是以此一門中含多緣起。一含
0807b09: 攝論二種緣起。彼第二云。若略說緣起有
0807b10: 二。一分別自性緣起。謂依阿賴耶識諸法生
0807b11: 起。即今一心依持。二分別愛非愛緣起。謂十
0807b12: 二緣起。於善惡趣能分別愛非愛。種種自
0807b13: 體為緣性故。即通今釋文及前後九段。二
0807b14: 含俱舍第九四種緣起。一者剎那。二者連
0807b15: 縛。三者分位。四者遠續。後三通餘九門。此
0807b16: 中正當第一。彼云。云何剎那。謂剎那頃由
0807b17: 貪行殺等具有十二。彼廣說相與此大同。
0807b18: 故今不必依次。意顯一心頓具。隨事貪欲
0807b19: 與心共生者。此則總指所行之事。貪事非
0807b20: 一。隨取一事於一念中則具十二。謂行
0807b21: 此貪事必依心起。復了別前境故。心即識
0807b22: 支。事是行者。貪事即是意業之行。若形身
0807b23: 口亦是二行。不知貪過。能招於苦名於
0807b24: 行迷惑。與無明及心共生是名色者。名色是
0807b25: 總。為二所依名與共生故。晉經云。識所依
0807b26: 處為名色故。俱舍云。識俱三蘊總稱名色。
0807b27: 意明。以受蘊自是受支故。名色增長是六
0807b28: 處者。不生五識唯名十界。五識依生乃名
0807b29: 十處。識依相顯即是增長增長之言宜譯為
0807c01: 開顯。俱舍云。住名色根說為六處。謂六根
0807c02: 是別。以別依總開成於六。稱住名色。貪
0807c03: 必對境為觸受必領觸。貪即是愛名受無
0807c04: 厭。愛攝不捨即是欲取。愛取潤前六支成
0807c05: 有故。但前諸有支生即是有義。有所起者。即
0807c06: 前諸法起便是生義。生熟為老者。物生即異
0807c07: 故。老壞為死者。剎那滅故。又依大乘當相
0807c08: 壞故故經云。初生即有滅。不為愚者說故。
0807c09: 此若不斷則名連縛。十二支位五蘊皆名分
0807c10: 位。即此順後無始來有。名為遠續。大小理
0807c11: 通。或六八識異耳。非聖教量孰信斯旨。論
0807c12: 主不解殆似遺。此文正辨同時異體十二
0807c13: 有支。若同時同體亦具十二。謂迷第一義
0807c14: 即是無明。有漏有取便名為行。體即是識亦
0807c15: 即名色。即是意處對境名觸。領境名受染
0807c16: 境名愛。著境名取招報為有。體現名生
0807c17: 即異滅為老死。以此十二有支約時通說。
0807c18: 總有六種。一依五世說十二支。謂過去無
0807c19: 明行復從過去。過去煩惱生此則煩惱生惑
0807c20: 業。過去二因生現五果。則惑業生苦。若現
0807c21: 生未來未來更生未來。則苦復生苦。此依
0807c22: 三世推因徵果假說有五。非約展轉不
0807c23: 墮無窮。二依三世。三依二世。四依一世
0807c24: 前後建立如初門中辨。五同時異體。六同
0807c25: 時同體。即如此文。二約大悲隨順觀中。即
0807c26: 當第二餘處求解脫。謂是凡夫愚癡顛倒。常
0807c27: 應於阿賴耶識及阿陀那識中求解脫。及
0807c28: 於餘處我我所中。求解脫故。經明唯是一
0807c29: 心。則心外無我法。當於一心中求。亦同淨
0808a01: 名諸佛解脫當於眾生心行中求。言阿賴
0808a02: 耶此云藏識。能藏一切雜染品法令不失
0808a03: 故。我見愛等執藏以為自內我故。此名唯
0808a04: 在異生有學。阿陀那者。此云執持。執持種
0808a05: 子及色根故。此名通一切位。此二即心之別
0808a06: 名。論主意明。心含染淨故雙舉二名。釋一
0808a07: 心義。求義云何。若有我執成阿賴耶。若我
0808a08: 執亡則捨賴耶名。唯阿陀那持無漏種。則
0808a09: 妄心斯滅。真心顯現故。下偈云。心若滅者。生
0808a10: 死盡。即妄滅也。非心體滅。三約一切相智
0808a11: 觀。即當第二依止＝心【甲】止心觀。明此緣集依於二種。
0808a12: 一依第一義已如前說。二依心識即是今
0808a13: 文。前唯約淨。此通染淨依義如前。又前即
0808a14: 依真起妄。此則顯妄依真。第三自業助成
0808a15: 中亦三。初約相諦觀者。此下二門即當因
0808a16: 觀。因觀有二。一他因觀。二自因觀。遠公云。
0808a17: 行望無明異故名為他因。從前無明生後
0808a18: 無明。名為自因。他因小通自因有妨。以論
0808a19: 云自因觀者離前支無後支。經言無明因
0808a20: 緣能生諸行故。今謂他因者。全賴前支生
0808a21: 後支故。此揀自性故。大悲觀中揀於冥性。
0808a22: 一切相觀名為方便。唯從無明生於行故。
0808a23: 名為自因。此揀餘因能生於行。亦猶於酪
0808a24: 定從乳生。不從石出故。大悲觀破於自在
0808a25: 等因。一切相智顯因緣相故。三觀取意小
0808a26: 異文旨大同。諸德不尋論文妄為異釋。今
0808a27: 此一門即他因觀。經明各有二業。則一是
0808a28: 自業。二是助成。而云他者。特由無明迷
0808a29: 於所緣方為行因。若了所緣寧起妄行。又
0808b01: 初明自業顯是他義。二明生後顯是因義。
0808b02: 餘十一支倣此思準。然生起之因即增上緣。
0808b03: 以緣名因從通義說。於四緣中諸支相望。
0808b04: 增上定有故。緣起經及此文中。唯明有一。
0808b05: 餘之三緣有無不定。故略不明。謂愛望於
0808b06: 取有望於生。有因緣義。以愛增為取識
0808b07: 增為有故。若說識支是業種者。行望於識。
0808b08: 亦作因緣。餘支相望無因緣義。而集論說
0808b09: 無明望行有因緣者。依無明時業習氣說
0808b10: 無明俱故。假說無明實是行種。瑜伽論說
0808b11: 諸支相望無因緣者。依現愛取唯業有說。
0808b12: 上四位相望明有因緣。初二定實。次一不
0808b13: 定。後一假說。無明望行愛望於取。生望老
0808b14: 死有餘二緣。並以現行相望。無間引生故。
0808b15: 行等思心可反緣故。有望於生受望於愛。
0808b16: 無等無間有所緣緣。以種望現故。所生現
0808b17: 行緣種故。餘支相望二俱非有。此中且
0808b18: 依近順次。不相雜亂。實緣起說。異此相
0808b19: 望為緣不定。以其逆順各有次第及超間
0808b20: 故。為緣既多義不同。經約揀要從定有
0808b21: 說。又約因言已含餘三。其十二支各初自
0808b22: 業。不異前之二門。論主唯解老死二業者。
0808b23: 以此難故。舉一例諸。然無明無因老死無
0808b24: 果故。前十一各與後支為生起因。老死無
0808b25: 果與誰為因。經文意顯與無明為因。則無
0808b26: 明非無因老死非無果故。云不覺知故。相
0808b27: 續不絕不覺知者。即無明也。是以十二因緣
0808b28: 猶如尋環如汲井輪。無有斷絕。反顯若
0808b29: 能覺知則無復生死。論主總以二業為後
0808c01: 生因。故云壞五陰身。能作後生因以不見
0808c02: 知故。能作後生因。意明前陰但滅則後陰
0808c03: 生故。初為因後意不知。即是無明。無明為
0808c04: 因則十二支相續不絕。不見此意徒自云
0808c05: 云。二約大悲隨順觀。四觀之中。此下四段
0808c06: 明第三異道求解脫。論云。顛倒因有三種
0808c07: 性因。自在因苦行因及無因。此有四因如
0808c08: 次四門破之。前三是邪因故併云顛倒。一
0808c09: 性即冥性。謂僧佉計此為所知因。謂知此
0808c10: 冥性即得解脫故。前云異處求解脫顯其
0808c11: 理非此中。雖云所知意取行非。二即迦羅
0808c12: 鳩馱計自在天。為所求因。謂自在天瞋眾生
0808c13: 受苦。自在天喜眾生受樂。求其喜故。三刪
0808c14: 闍夜計苦行。為所修因。但修苦行以酬往
0808c15: 業。則得解脫故。四無因。即阿耆多計眾生
0808c16: 不由因得。萬法自然。若知此者便得解脫。
0808c17: 眾生於上邪因無因異道中求經。欲以正
0808c18: 折邪故舉四門。令於中求。不應於上邪
0808c19: 見中求。此門即破冥性。謂因緣有支各二種
0808c20: 業。而能生彼因緣事。不由冥性故。斷前
0808c21: 支緣則後支不續。一生之中便得解脫。汝
0808c22: 之冥性縱八萬劫知亦無脫期。三約一切相
0808c23: 智觀即當第三方便觀。謂因緣有支各有二
0808c24: 業為起後方便。若滅前前即不生後後。
0808c25: 是解脫方便。第四不相捨離中。三門同前。初
0808c26: 約相諦。即當自因觀。自因之義已見上文。
0808c27: 又論云。自因觀者。無明等自生因觀緣事故。
0808c28: 謂離前支無後支故。如不離無明有行
0808c29: 等。則無明唯是行自因也。以是自故令行
0809a01: 不斷。以是因故但云助成。若唯不離無
0809a02: 明有行。則成太即。不應言無明緣行。若
0809a03: 全離無明有行則成太離。無明則非行因
0809a04: 故。論云。異則不成不即不離則名自因。亦
0809a05: 二義成矣。故論主引中論偈云。眾因緣生法
0809a06: 是則不即因。亦復不異因。非斷亦非常。初
0809a07: 句汎舉也次句以是所生非能生故。亦復不
0809a08: 異因者。從於能生生所生故。非斷亦非常
0809a09: 者。不即故不常。不異故不斷。又不即因故
0809a10: 果不斷因不常。不異因故果不常因不斷。又
0809a11: 以不即故因果俱不斷。不異故因果俱不常。
0809a12: 非無因常故。又亦反此。非相續常故。又
0809a13: 以不離是不即故。即不常為不斷思之。
0809a14: 文中先順後逆。順中而論云。無明有二種。一
0809a15: 子時。二果時。是中子時者。令行不斷。有二
0809a16: 種義故。緣事示現者。子是種子果是現行現
0809a17: 行之果雖前已謝故不取之。種子續故令
0809a18: 行不斷。能助成行故取子時。亦可初起無
0809a19: 明名之為子。遷至行時名之為果。由前
0809a20: 等引之力令行不斷。助成行故偏取子時。
0809a21: 餘十一支皆有二時。例此可了。後逆觀。論
0809a22: 云。先際後際滅中際亦無。是故不說者。十二
0809a23: 因緣不出三際。過未既無中豈得有。是故
0809a24: 不說有不斷助成義。又不說者。滅則滅前
0809a25: 諸義故。不假說子果等殊。二約大悲隨順
0809a26: 觀破顛倒因中。以自在天為眾生因。今
0809a27: 以無明等為行等因。尚不從於餘支。豈得
0809a28: 從乎自在。三約一切相智觀。即當第四因
0809a29: 緣相觀。有支無作故者。既由前前令後後
0809b01: 不斷。助成後後。則後後無性。何有前前能
0809b02: 作後後。即以無作為緣之相。是種智境。第
0809b03: 五三道不斷。一依論相諦中六觀之內名攝
0809b04: 過觀。謂以三道攝十二支。則顯有支但攝
0809b05: 於苦因果過患業惑是因。苦即是果亦有順
0809b06: 逆。初順觀中文含二義。一約三世。則過去
0809b07: 無明現在愛取名為煩惱。雖同煩惱過去迷
0809b08: 於本際與無明名現在牽生後果由於＝欲【甲】於欲
0809b09: 愛取。從其本末隱顯互彰。行有是業者。宿
0809b10: 業名行。現業名有。雖同是業。過去已定當
0809b11: 相名行。未來未有業能有之功能立稱。現
0809b12: 在五果未來二果。同皆是苦。現報已定當相
0809b13: 受名。未來來起從過患立。若約二世前十
0809b14: 同世。則煩惱有二能發能潤。雖諸煩惱皆能
0809b15: 發潤。於發業位無明力增。潤業受生。愛取
0809b16: 力勝各偏受名。以無重發唯一無明數數
0809b17: 溉灌。故分愛取。業亦有二。未潤已潤。未潤
0809b18: 名行初造作故。已潤名有近生當有故。若
0809b19: 總取識等種為所潤。則亦苦攝故。唯識云。
0809b20: 有支一分是業所攝。就苦七中五約種說。二
0809b21: 約現行種位難知。依當果位別顯為五。果
0809b22: 位易了故。唯立二如前說。三道皆言不
0809b23: 斷者。謂從三煩惱生於二業。從彼二業復
0809b24: 生七苦。七復生三故如輪轉。如淨意菩薩
0809b25: 十二因緣論廣明。後前後際下逆觀分二。初
0809b26: 明對治斷。謂斷前際無明行及後際愛取
0809b27: 有。則七苦不生。後如是。三道下。明自性斷。
0809b28: 故淨意云。一切世間法唯因果無人。但從諸
0809b29: 法空還生於空法。是則生滅因果。如二束蘆
0809c01: 互相依立。不能獨成則知無性。二我俱空。
0809c02: 二約大悲觀中。即當破異道求中苦行因
0809c03: 計。謂以業惑而為苦因。欲求脫苦當斷
0809c04: 業惑反修苦行。是起妄業。計苦行心即是
0809c05: 煩惱。如是妄想寧是解脫樂因。三一切相智
0809c06: 觀中。即第五入諦觀。三道苦集諦故。謂業
0809c07: 惑皆集故。瑜伽云。生老死現法為苦。識等
0809c08: 五當來為苦者。五約種說故。唯識云。十二
0809c09: 皆苦諦攝。取蘊性故。五亦集諦業煩惱性故。
0809c10: 此則業惑通於二諦。約其逆觀即滅道諦。
0809c11: 滅分別心亦即道故。又體三道即性淨三德
0809c12: 涅槃。佛性一實諦故。第六三際輪迴。初約相
0809c13: 諦名護過觀。謂說三際護三過故。三際
0809c14: 不同諸教三說。一依唯識合能所引開能
0809c15: 所生故。前十現在後二未來。十因二果定不
0809c16: 同世。因中前七與愛等三。或同或異。謂生
0809c17: 報定同後報便異。若二三七各定同世。如是
0809c18: 一重因果足顯輪轉及離斷常。此則但以二
0809c19: 世具十二支。不許三世兩重因果。若爾云
0809c20: 何三際。今之二果乃是前際十因之果。二依
0809c21: 智論俱舍。生引俱開。初二過去次八現在。後
0809c22: 二未來故成三世。現八之中前五是果。酬於
0809c23: 過去。後三是因復招未來。則二重因果各
0809c24: 具三道。可得抗行。三依此經意明三世
0809c25: 故。開能所引為前中際。為遮前七定同世
0809c26: 故。復示眾明迷本際故。二屬過去合能
0809c27: 所生。總為後際。為遮愛等但是潤故。示因
0809c28: 招果。令厭因故以因從果。五屬未來則
0809c29: 能所引生。及所發潤皆容互有。經無生死
0810a01: 者。同許為果。略不明之論經具也。明文昭
0810a02: 然。何為唯取二世不受三耶。已知大意。
0810a03: 次正釋文。文有順逆順中有二。先明一往
0810a04: 三世。後於是下。明流轉三世。今初云無明
0810a05: 緣行是觀過去者。觀有二義。一觀現在生
0810a06: 是過去二因所作。二則知識等。是彼過去當
0810a07: 來之果。因果相屬反覆相成。如是方名見
0810a08: 過去因義能防三過。言識乃至受是觀現
0810a09: 在者。亦有二義。一觀現在識等由過業得
0810a10: 二。復知識等能得未來果報。以不得對治
0810a11: 依起愛等故。現在目故。分兩向明其
0810a12: 二義。言愛乃至有是觀未來者。此未來因
0810a13: 決得來果。一往定故。二流轉三世者。謂不
0810a14: 得對治復有後世。於後世上轉生後世。
0810a15: 後後無窮已知三際。云何護過。謂外與內
0810a16: 因緣之法。立三種過。一者一切身一時生
0810a17: 過。何以故。無異因故。此過從前自因而
0810a18: 生。謂既無自在等而為異因。唯無明行為
0810a19: 識等因。行有多種。何以不得六道齊生。二
0810a20: 者自業無受報過。何以故。無作者故。此過
0810a21: 從於無作緣生。作者即我。三者失業過。何
0810a22: 以故。未受果報業已謝故。此過從於無常
0810a23: 緣生。此上辨過云何護耶。若見三際則能
0810a24: 護之。然過去業有三種義故不得報。一未
0810a25: 作二作已未潤三得對治。今無明緣行則
0810a26: 顯已作。現識等五則顯已潤。已受愛取有。
0810a27: 三則知未得對治。於已作業既有潤未潤。
0810a28: 殊斯為異因。已潤則受生報。未潤則受後
0810a29: 報。潤未潤殊。豈得六道一時齊受。此為異
0810b01: 因何用自在。既自造異因自招二報。非他
0810b02: 身受。何言自業無受報耶。假者自造何用
0810b03: 我耶。若已作業不得對治。潤則便生知業
0810b04: 不失。因雖先滅勢力續故。現見得報不可
0810b05: 言失。三過度矣。後無明滅下逆觀。即得對治
0810b06: 義。此滅則彼滅。是觀待斷。又因觀能滅揀自
0810b07: 性滅故云觀待。然十二緣三世並備。但隨
0810b08: 化隱顯分三令知過去因招今苦器。今
0810b09: 斷愛等當果不生。則愚癡絕命於慧刃。愛
0810b10: 水焦乾於智火。高羅四開於六趣無生。超
0810b11: 逸於八極矣。二約大悲隨順觀。治異道求
0810b12: 中。無因之見示三際因果。既先際二是中際
0810b13: 五因。中際之三是後際二因。若無如是等
0810b14: 事。眾生亦無。斯因有矣。何得言無。三約一
0810b15: 切相智中。當力無力信入依觀。論云。先中後
0810b16: 際化勝故。謂此三際為因義邊皆名有力。為
0810b17: 果義邊名為無力。若約三世。前際於現五
0810b18: 有力。於當二無力。中際愛等於當二有力。
0810b19: 於現無力。以斯三際化彼凡夫。令信入依
0810b20: 行。化中之勝。如是窮究為種智境。第七三苦
0810b21: 聚集。初約相諦。即當六觀之中第五不厭
0810b22: 厭觀。論云。厭種種微苦分別所有受皆是
0810b23: 苦故。此約微細行苦。又云。及厭種種苦
0810b24: 故。此約壞及苦。苦皆凡夫不厭菩薩厭故。
0810b25: 又初微苦二乘不厭。菩薩亦厭。二乘雖知
0810b26: 捨受。行苦不窮委細。有無量相及變易苦。
0810b27: 故云不知。文中亦有順逆。順中從相增說
0810b28: 以配三苦。前五遷流相顯名為行苦。觸受
0810b29: 二支觸對生苦。故云苦苦。餘但壞樂故名
0810c01: 壞苦。老死壞生亦名壞苦。若準瑜伽唯識。
0810c02: 十二支全分皆行苦攝。有漏法故。十二支少
0810c03: 分苦苦攝。十二支中各容有苦故。十一少
0810c04: 分壞苦所攝。以老死位中多無樂受。依樂
0810c05: 立壞所以言無。若約壞生如今經說。若依
0810c06: 捨受以立行苦。則除老死。老死位中無容
0810c07: 捨故。以此三苦從三受生。謂苦受生苦苦。
0810c08: 樂＝業【甲】樂業受生壞苦捨受生行苦故。二苦皆言少
0810c09: 分者。十二支中具三苦性。若是二苦必是
0810c10: 行苦。故言全分。有是行苦而非二苦。又是
0810c11: 二苦各不攝二故云少分。逆觀可知。二約
0810c12: 大悲隨順觀。此下四段當第四求異解脫。謂
0810c13: 不識真解脫求三界苦等為解脫。故名之
0810c14: 求異＝異求【甲】求異異求真解脫者。有四種相。一離一切苦相。
0810c15: 二無為相。三遠離染相。四出世間相。此四
0810c16: 即涅槃樂常淨我故。涅槃云。於世間法自
0810c17: 在遠離名為我故。故下四段經。明其但有
0810c18: 四妄而無四德。今此明其有苦無樂故。論
0810c19: 云。彼行苦事隨逐乃至無色有縛。彼計無
0810c20: 色為涅槃者。豈非妄苦耶。三約一切相
0810c21: 智。此當第七增上慢非增上慢信入觀。不如
0810c22: 實知微苦。我慢即增上慢。若知微苦非增
0810c23: 上慢。不知令知名為信入。第八因緣生滅。
0810c24: 亦名從緣無性。初約一切智觀。此下三門
0810c25: 皆明深觀。謂四句求緣皆無有生。無生而
0810c26: 生故曰深觀。此門明不自生不他生。第九
0810c27: 門明不共生。第十門明不無因生。釋此四
0810c28: 句略有二意。一破邪。二顯理。理外妄計曰
0810c29: 邪。邪亡則理顯。理顯則惑亡反覆相順。然自
0811a01: 他等四是計是依。不之一字是藥是理。窮生
0811a02: 之理不出自等。自等若無生將安寄。故以
0811a03: 不不之則惑亡理顯。然其所計略有三類。
0811a04: 一者外道。謂冥性為自梵天為他。微塵和
0811a05: 合為共。自然為無因。又此四計亦是僧佉衛
0811a06: 世。若提子勒沙婆也。二小乘同類因為自。異
0811a07: 熟因為他。俱有因為共。計無明支託虛而
0811a08: 起。亦曰無因。上計亦通大乘執相之者。三
0811a09: 約大乘。果法為自眾緣為他。合此為共
0811a10: 離此為無因。又賴耶自種為自眾緣為他。
0811a11: 合此為共離此為無因。又法從真起為自。
0811a12: 從妄起為他。合此為共離此為無因。所計
0811a13: 雖眾但顯正理。諸計自妄。顯理復二。一約
0811a14: 無生以顯深觀。二約生無生無礙以顯深
0811a15: 觀。先中略為二解。一約展轉釋法從緣故
0811a16: 不自生。既無有自對誰說他。又一切法總
0811a17: 為自故。又他望於他。亦是自故。既無有他
0811a18: 故不他生。自他不立合誰為共。有因尚
0811a19: 不生無因何得生。二約因緣形奪釋。故對
0811a20: 法云。自種有故不從他。待眾緣故非自作。
0811a21: 無作用故不共生。有功能故非無因。論解
0811a22: 同此。若爾自種有故則是自生。豈曰無生。
0811a23: 此乃假自破他非立於自。次句假他遣自。
0811a24: 故中論云如諸法自性不在於緣中也。下
0811a25: 二句例然。惟審詳之。二約無礙者。但因
0811a26: 緣生果各有二義。謂全有力全無力緣望於
0811a27: 果。若全有力則因全無力。故云因不生緣生
0811a28: 故。云不自生。二因望果全有力亦然。故云
0811a29: 緣不生。自因生故。故不他生。三二力不俱
0811b01: 故不共生。四二無力不俱故不無因。此復
0811b02: 二義。一約用則力用交徹。有相入義。謂有
0811b03: 力攝無力故。故十忍品云。菩薩善知緣起
0811b04: 法。於一法中解眾多。眾多法中解了一等。
0811b05: 二據體有空不空。有相即義。謂非但因力
0811b06: 歸緣。亦乃因體由緣而顯。全攝同緣因如
0811b07: 虛空故。上文云。一即是多多即一等。力無
0811b08: 力必俱故。常相即入是為無盡。大緣起甚深
0811b09: 之觀。文中亦有順逆。初順觀中。經云。無明
0811b10: 緣行者牒也。無明因緣能生諸行者釋也。論
0811b11: 云。有分非他作自因生故。此以不他生釋
0811b12: 經因字。謂如行支唯從無明。故云自因。即
0811b13: 上自因觀也。二者非自作緣生故。此以不
0811b14: 自生釋經緣字。謂行支但假無明為緣。非
0811b15: 有行自體。在無明中從自而生。即他因觀。但
0811b16: 取揀餘不親生故名因。顯前非後故名緣。
0811b17: 非謂四緣之因緣也。餘並可知。二約大悲
0811b18: 觀。即異求中。計非想等以為涅槃。又計妙
0811b19: 行為解脫者。非是常德但是生滅。故可
0811b20: 悲之。三約一切相智觀。此及後門名無始
0811b21: 觀。此有二意。一若約俗說。因緣為生滅之
0811b22: 本。生死無際故因緣無始。二約真說。見法緣
0811b23: 集無有本性可依故名無始。即淨名云從
0811b24: 無住本立一切法故。染淨真性皆無始終。
0811b25: 顯染可除。但云無始餘如別說。論云。中際
0811b26: 因緣生故後際生。即舉此第八門隨順縛
0811b27: 故。即第九門。謂但一念從緣生即是不生。故
0811b28: 無始也。不言初際生者。意顯無初故。今
0811b29: 不起妄即不生故。第九生滅繫縛者。亦名
0811c01: 似有若無。初一切智觀中明不共生。文中三。
0811c02: 初順觀。經中但明無明為緣縛行。令行繫
0811c03: 屬無明。斯則緣生而為不共者。論云。非二
0811c04: 作但隨順生故。無知者故。作時不住故。意
0811c05: 謂但行順無明。緣不得不生。互無知者。故
0811c06: 非二作。若爾但隨順生即是共生。何要知者。
0811c07: 故末句云。既從緣生則念念不住。誰為共耶。
0811c08: 此同對法無作用故。又中論。云和合即無
0811c09: 性。云何和合生。次無明滅下逆觀。謂滅但
0811c10: 滅於繫縛。既無共生安有共滅。言有生
0811c11: 滅皆是繫縛。三類餘可知。二約大悲觀。
0811c12: 謂彼外道異求非想天等。為解脫者。菩薩
0811c13: 觀之但是染縛。非是涅槃真淨之德。三約
0811c14: 一切相智觀明無始觀中。隨順縛故而生
0811c15: 非有本也。第十無所有盡觀。亦名泯同平
0811c16: 等。三觀之中。初一切智觀。即深觀中顯非
0811c17: 無因。經亦三節。初順觀中由行從無明緣生。
0811c18: 緣生即無性故云隨順無所有。次逆觀中。滅
0811c19: 亦緣滅緣滅無滅。方順盡滅之理。然論經順
0811c20: 觀云。是隨順有者。顯無性緣生故。不能
0811c21: 不有。二經雖殊同明緣生故非無因。無因
0811c22: 何失若無因生。生應常生非不生也。何以
0811c23: 故。無定因故。此即縱破。亦可恒不生何以
0811c24: 故。無因生故。此即奪其生義故無因生。非
0811c25: 佛法所樂。以無因能生大邪見故。二約大
0811c26: 悲隨順觀。即求異解脫中。外道計非想無所
0811c27: 有處等為涅槃。以順有故。非是出世故。
0811c28: 無我德而妄計解脫。故可悲之。三約一切
0811c29: 相智觀。當第九種種觀。此即世諦觀。由隨
0812a01: 順有故。有欲色無色愛等之殊。故云種種。
0812a02: 即真順有未失順無。上來別釋十門竟。自
0812a03: 下第三總結十名。既云逆順觀察。則前二
0812a04: 門闕逆觀者。乃文略耳。然此逆順。若對法
0812a05: 第四名為染淨。染淨中各有逆順。論云。雜
0812a06: 染逆順故。清淨逆順故染中順者。無明緣行
0812a07: 等故。逆者。謂誰老死集乃至無明故。緣起經
0812a08: 云。由誰有故而有老死。如是老死復由何
0812a09: 緣。初句推因後句審因。清淨逆順者。無明
0812a10: 滅則行滅順也。由誰滅無故老死滅無逆也。
0812a11: 今文略無。但約染淨為逆順。耳。言諸緣起
0812a12: 者。十二非一曰諸。前前為緣令後後起。又
0812a13: 由煩惱繫縛。往諸趣中數數生起故名緣
0812a14: 起。亦云緣生生即起義。亦約果說。餘如瑜
0812a15: 伽第九第十三十一九十三。唯識第八。上來
0812a16: 多依此諸論解十名可知。然各攝三觀體
0812a17: 勢星羅。今重以十門本意收攝初門。明染
0812a18: 淨因起。二明緣起本源。三因果有空。四相
0812a19: 成無作。五陳其諦理。六力用交參。七窮苦慢
0812a20: 除。八形奪無始。九有無無本。十真俗無違。
0812a21: 復收十門不出五意。初門迷理成事。次
0812a22: 門理事依持。次六成事義門。第九事理雙＝總【甲】雙總
0812a23: 泯。後一事理無礙。故唯四門不出事理。若
0812a24: 從事理無礙交徹則涉入重重。若依事理
0812a25: 逆順雙融。則真門寂寂。故法性緣起甚深甚
0812a26: 深。即此因緣名因佛性觀。緣之智即因因
0812a27: 性。因因至果成菩提性。因性至果成涅槃
0812a28: 性。因果無礙是緣起性。惟虛己而思之。自
0812a29: 下大文第三佛子菩薩至以如是下。明彼果
0812b01: 勝。亦前攝正心住。故知緣生此下。攝善現
0812b02: 行故。三空等現前。依論云果者。有五種相。
0812b03: 一得對治行勝及離障勝。二得修行勝。三
0812b04: 得三昧勝。四得不壞心勝。五得自在力勝。
0812b05: 各有佛子以為揀別。唯第二段有二佛子。
0812b06: 初中分二。先明對治勝。後菩薩如是下。明
0812b07: 離障勝。今初。即三解脫門。亦名三三昧。三
0812b08: 昧即當體受名。解脫依他受稱。此三能通
0812b09: 涅槃解脫故名為門。文中二。初牒前後正
0812b10: 顯。今初意通五果。由前十觀得此三空等
0812b11: 果故。謂以三空觀緣。得第一第三果。三悲
0812b12: 觀緣得第二第四果。三望於初。初是能治
0812b13: 三是所成。四望於二。二是能修四是堅固。
0812b14: 第五通從二觀而生。亦可展轉而生。由有
0812b15: 治故離障。離障故行勝。有治故三昧勝。三
0812b16: 昧勝故心不壞心。不壞故得自在也。二
0812b17: 知無我下。正顯三空。三空各有別顯總結。
0812b18: 初空門中別顯有三。初三句明眾生空。次
0812b19: 自性空明法空。此上二句明二我體空。三
0812b20: 無作受顯二我作用空。由體空故。並不能
0812b21: 作因受果。結云現前者。智與境冥故。二無
0812b22: 相門中亦三。一者滅障即觀諸有支。皆自
0812b23: 性滅。謂若入空門不得空。亦不取空相
0812b24: 則事已辦。若見法先有後說為空。及取空相。
0812b25: 非真知空故名為障。故修無相。了自性滅
0812b26: 則不取空障。二所以不取者。得對治故。
0812b27: 謂知空亦復空。名畢竟解脫。三既有能治
0812b28: 治於所治。則念想不行。故云無有少法相
0812b29: 生。能所斯寂則無相現前。三無願門亦有三
0812c01: 種相。一依止。謂依前入空無相方得無願
0812c02: 故。二體即無有願求。不求三界等故。三勝
0812c03: 即大悲化生勝二乘故。又上三空通緣諸法
0812c04: 實相。觀於世間即涅槃相故。亦不同二乘。
0812c05: 餘如智論二十二說。第二明離障勝中。先
0812c06: 牒前修。由修得離故。初離三想是空門所
0812c07: 離。次離有無想是無相門所離亦無願門所
0812c08: 離。不見有可求故。已知離障云何為勝。
0812c09: 經中三句次第勝五四地。及此地方便故。謂
0812c10: 於五地中以十平等深淨心。遠離四地身
0812c11: 淨我慢。此用深空滅離二我。故此勝也。二
0812c12: 四地中。以道品治三地中正受出沒等慢。
0812c13: 此用空觀以離作受故勝。三此地方便。但
0812c14: 用十平等破顯有無今此地滿用深無相
0812c15: 破遣有無。一切蕩盡。故此勝也。第二大悲
0812c16: 轉增下。修行勝中二。先總明。修心悲增心中
0812c17: 修故。是利他心為未滿。菩提下。兼於自利。
0812c18: 亦修所為。言悲增者。前觀十平等已起三
0812c19: 悲。今十門觀緣。彌悲眾生纏於妄法。後作
0812c20: 是念下別顯。於中二。先明修行。後而恒下。
0812c21: 明修勝。今初又二。先發勇猛修行。謂勵志
0812c22: 始修故。後佛子下。明丈夫志修行。果決終
0812c23: 成故。又初則悲智勇修。後則窮證性相。今
0812c24: 初先智。後悲智中先知後厭。初中上二句明
0812c25: 緣有合離。謂業惑相資有為方生。如無明
0812c26: 緣行等。後二句明緣有具闕。集即是具。謂
0812c27: 業惑隨闕必不轉生。如雖有行無愛潤等。
0812c28: 後我如是下厭。既知有為苦過必斷和合集
0812c29: 因。然為下。修悲益物不盡有為。二丈夫志
0813a01: 修中。初厭相。見彼有為多過。是對礙法故
0813a02: 厭之。後無有下。證性由了有為自性。同相
0813a03: 本無生滅。便能滅於對礙而與理冥。第二
0813a04: 修勝者。謂不住勝相現前故。有三種勝。一初
0813a05: 二句明般若因勝。以是不住所以躡前大
0813a06: 智而起悲故。二即得下。般若體現勝。般若是
0813a07: 通名無障礙智。是別稱無礙佛智。雖未成
0813a08: 就。今般若能照此智。此智前相名曰光明。光
0813a09: 明即門也。三成就如是下。明般若用勝。亦是
0813a10: 不住之相。謂上二句涉事不失理。故不住
0813a11: 有為。後二句見理不壞事。故不住無為。即
0813a12: 有為涅槃平等證故。以菩提下。不住所為智
0813a13: 慧助道未滿足故。不住有為功德助道未
0813a14: 滿足故。不住無為又俱未滿故。俱不住。
0813a15: 廣如淨名下卷。大品中亦云。菩薩念言。今
0813a16: 是行時非證時故。即此所為亦是所以。第三
0813a17: 明三昧勝中二。先明空定。後如是十無相
0813a18: 下。例顯餘二。前中復二。先舉十上首。後此
0813a19: 菩薩下。總結多門。今初十中論分為四。一
0813a20: 除第四前五名觀。二以第四名不放逸。
0813a21: 三以第七名得增上。四以餘三名為因事。
0813a22: 今初觀是觀解。前三就相觀空。一入空者。
0813a23: 是人空。亦是總句。二即法空。三即取前二
0813a24: 空為第一義。觀之亦空。後二就實觀空。謂
0813a25: 四觀本識空。如來藏包含無外故云大空。
0813a26: 五觀七轉識。不離如來藏和合而起。皆無
0813a27: 自體故云合空。楞伽云。七識亦如是心俱
0813a28: 和合生。又云。不壞相有八無相亦無相也。
0813a29: 二不放逸者。依解起行行修究竟。故名第
0813b01: 一。論云。分別善修行故。自分第一也。修行
0813b02: 無厭足故。勝進第一也。三得增上者。因修
0813b03: 成德功德起故。四因事者。依德起用故。有
0813b04: 三種用。初一自利名智障淨因事。謂分別是
0813b05: 智障。今得如實空能淨分別。後二利他。一
0813b06: 教化眾生因事。依空起悲故不捨離二願。
0813b07: 取有因事由得空故。故離染。隨順有故
0813b08: 不離諸有。上依論解已為深妙又此十空。
0813b09: 與涅槃經十一空多同少異。更依釋之前
0813b10: 八證實空。後二起用空。入空即彼內空外空
0813b11: 內外十二入故。自性即性空。非今始無故。
0813b12: 第一義空名義全同。第一空者。彼名空空。謂
0813b13: 前空但空第一義。今明若有若無本來自空
0813b14: 故。彼經云。是有是無是名空空。是是非是
0813b15: 是是名空空。謂是非亦當體空故。如是空
0813b16: 空。乃是二乘所迷沒處。十地菩薩通達少分。
0813b17: 故名第一。今亦約少分也。大空名同彼名
0813b18: 般若波羅蜜。合即內外空也。合無合故起即
0813b19: 有為空。八即無為空。如實即無為故。不捨等
0813b20: 二名義俱別。若欲會者。九即無始空。無始
0813b21: 不離生死而即空故。十即無所有空。謂離
0813b22: 與不離皆無所有故。餘結等可知。第四不
0813b23: 壞心果。此下二段。亦即攝隨順堅固一切善
0813b24: 根迴向。此為進善後起大行。今初。不壞
0813b25: 心者。由障滅行成。若智若悲皆不退壞。文
0813b26: 有十句。初總餘別。別有九種不壞。一信理
0813b27: 決定。二行堪調柔。三不怖甚深。四自乘不
0813b28: 退。五勝進無息。六泯絕自他。七利生無邊。
0813b29: 八上求地智。九巧化眾生。亦可對前十三
0813c01: 昧心以明不壞。恐厭繁文。九並堅固皆云
0813c02: 不壞。十皆具足名悉圓滿。第五自在力勝
0813c03: 中二。初顯其相。後佛子下結其分齊。前中
0813c04: 十句。初總。不懼下別。總云此心者。此前十
0813c05: 心順佛菩提者。能深入趣向故。論云。得般若
0813c06: 波羅蜜行力勝能深入故。則知此前十心皆
0813c07: 是般若現前心也。別中九句。依上十不壞心
0813c08: 而得自在趣向。一不懼異論即能伏他力。二
0813c09: 上入智地名斷疑力。得法空故。三自乘不
0813c10: 動力。以離小故。四密處決信力。趣鏡智故。
0813c11: 此與前二前者。此二相成故。五諸魔不壞
0813c12: 力。以精進故。六治惑堅固力。住智明故。七
0813c13: 遍治力。具三空故。處有不染故。八化生力
0813c14: 即前第九方便相應。九智障淨力。即前上求
0813c15: 智。地前智居中導二悲故。此智居後。顯悲
0813c16: 智相異故。第二結中由般若現前故。順忍
0813c17: 明利。言第三者。三品忍中為最上故。第二
0813c18: 位果中三果同前。就調柔中分四。初調柔
0813c19: 行。二教智淨。三別地行相。四結說地名。前
0813c20: 中有法喻合。法中三。初鍊行緣。次悉以下能
0813c21: 鍊行。於中聞已受持下是得義持。三昧慧光
0813c22: 是所持義。隨順修行此句示現得義持因。因
0813c23: 何事耶。謂因依前三昧勝故。得如實奢摩
0813c24: 他等憶持不捨。正顯能持。又得已下亦是所
0813c25: 持。三經於下明所鍊淨轉更明淨者。解脫
0813c26: 彼障故。又由前證得彼佛法藏義故。喻中
0813c27: 真金喻證。亦喻信等。璃喻方便智。由方
0813c28: 便智數磨。令出世證智發教智光轉勝前
0813c29: 也。合中方便慧即上不住道。合前璃。隨
0814a01: 逐觀察合數磨瑩。轉更明淨者。般若現前故。
0814a02: 轉復寂滅者。證智脫彼障故。二譬如月下
0814a03: 明教智淨。以月光寬大勝於前地。但取月
0814a04: 輪為喻也。四種風輪者。出現品有能持等
0814a05: 四種風輪。非今四輪。以彼不是壞散風故。
0814a06: 有散壞風復無四種。未見經論不可定
0814a07: 斷。且就義釋。即四時之風春曰和風。喻煩
0814a08: 惱魔順愛心故。夏曰炎風。喻於蘊魔多熱
0814a09: 惱故。秋曰風。亦曰金風。喻於死魔果
0814a10: 熟收殺故。冬曰寒風。喻於天魔敗藏人善
0814a11: 故。行四魔行即是魔道。餘文可知。攝報中
0814a12: 言聲聞難問無能屈者。已知二乘緣諦等
0814a13: 故。第三重頌。二十二頌分三。初十七偈頌
0814a14: 位行。次四頌位果。後一結說。前中三。初二
0814a15: 頌一句頌勝慢對治。二有十偈三句。頌不
0814a16: 住道行勝。三有四偈頌彼果勝。二中有三。
0814a17: 初一句頌總顯心境。次九偈一句頌別明
0814a18: 觀相。即為十段。第一有二偈半頌有支行
0814a19: 列。二一偈頌攝歸一心。既云心滅則生死
0814a20: 盡。故知不可唯約真心。以真妄和合是說
0814a21: 依心。即真之妄既滅。即妄之真不無故。起
0814a22: 信云。但心相滅非心體滅。三一偈頌自業
0814a23: 差別。四半偈頌不相捨離。五半偈頌三道不
0814a24: 斷。六一偈越頌第七三苦聚集。七一偈頌
0814a25: 第六三際輪環。八半偈越頌第九生滅繫縛。
0814a26: 九有半偈頌因緣生滅。十有三句頌無
0814a27: 所有盡觀。第三十種下五句頌總結十名三
0814a28: 如是下頌彼果勝中。初二頌對治勝。次一
0814a29: 頌修行勝。次半偈頌三昧勝。後二句通頌
0814b01: 後二勝。以義通故。位果等可知。
0814b02: 大方廣佛華嚴經疏卷第四十
