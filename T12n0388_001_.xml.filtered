1107b13: 
1107b14: No. 388
1107b15: 大雲無想經卷九
1107b16: 
1107b17: 盲今已□□□□□□□□□□□□□□以
1107b18: 憐愍心，受我等□□□□□□□□□□於
1107b19: 先所，作眾罪心，□□□□□□□□□□重
1107b20: 罪得滅，漸生善法，□□□□□□□□□量
1107b21: 眾生，得無根信。無量□□□□□□□□眾
1107b22: 生，發阿耨多羅三藐三菩提心。□□□□。
1107b23: 爾時，會中有一梵志，名曰直道，即從坐起，驚
1107b24: 愕舉手，而作是言：「大眾盡知，瞿曇沙門是大
1107b25: 妄語。先常說言：『作五逆罪，誹謗正法，毀呰聖
1107b26: 人，用招提僧物及佛法物，犯四重禁，污比丘、
1107b27: 比丘尼，邪見，是十種人，是地獄種。現在不能
1107b28: 斷欲界結，證沙門果，不能增長無上正法。』今
1107b29: 者乃說：『有正信心，悔先所作，罪則得滅，還能
1107c01: 增長，如來正法。不信之者，名地獄人；有正信
1107c02: 者，名如法住。』云何瞿曇作二種說？信我法者，
1107c03: 名為正見；不信我法，名為邪見。瞿曇沙門不
1107c04: 觀先言，復說是語：『如是一切，云何得名一切
1107c05: 智也？』瞿曇沙門，非一切智、非一切見，說一切
1107c06: 見。諸外道等，亦作是說：『我一切智、我一切
1107c07: 見。信我道者，名為正見；信瞿曇者，名為邪
1107c08: 見。』如是二語，有何差別？若無差別，云何分別
1107c09: 是正、是邪？」爾時，世尊告大雲密藏菩薩摩訶
1107c10: 薩言：「善男子！諦聽，諦聽！一切眾生，為四顛倒
1107c11: 之所圍遶，復有四不具法，所謂戒、見、威儀、正
1107c12: 命。因是八法，能令眾生行黑闇處，不能分別
1107c13: 邪之與正，法與非法。「善男子！是直道梵志，於
1107c14: 大眾中，驚舉手言：『沙門瞿曇，作虛妄語。』是言
1107c15: 即虛。善男子！一切法虛，如來能說，是故，如來
1107c16: 不為妄語。一切諸法，無性、無定、無體、無緣，不
1107c17: 可定說，空無出滅，不名為物，無淨不淨，如夢
1107c18: 如幻，如水中月，如熱時炎，如聲嚮，如乾闥
1107c19: 婆城、龜毛、兔角；貪瞋癡體，無有真實，因惡
1107c20: 覺觀，而便出生。本無今有，以有還無。善男
1107c21: 子！一切眾生，不知是相，是故唱言：『沙門瞿
1107c22: 曇，作二種語，虛妄而說。』「如來雖說，十種眾生，
1107c23: 信者，則能除滅眾罪；不生信者，則入地獄。善
1107c24: 男子！若有罪人，能作如是觀法相者，是人名
1107c25: 信，能滅眾罪；如其不能如是觀者，名為無信，
1107c26: 是地獄人。「善男子！有師子吼無上梯智，回復
1107c27: 無生忍，無邊神足法門陀羅尼，菩薩摩訶薩
1107c28: 若有成熟恐就熟是陀羅尼，於大會中，宣說一偈，
1107c29: 則能摧滅一切邪見，破顛倒心及心數法；離
1108a01: 一切疑，能破慳貪瞋恚癡垢。「善男子！若復有
1108a02: 人，具無量罪，聞是持已，於七日中，至心念
1108a03: 佛，不念一切世間之事、諸煩惱結，是人即見
1108a04: 一切三界、三世、陰入界；猶如大風，是人爾時，
1108a05: 心如風等，觀一切法，三界、三世、諸陰入界，都
1108a06: 無所著，不可宣說。是人名為，不著三界諸陰
1108a07: 入界。作是觀時，於三界中，不名清淨，不名不
1108a08: 淨，不名解脫，不名繫縛，不名為此，不名為
1108a09: 彼，不名凡夫，不名聖人，不名為去，不名為
1108a10: 住。是人終不為凡夫法之所誑惑；斷一切想，
1108a11: 見倒心倒，見五欲樂，如風如空。雖從世法，說
1108a12: 有五欲，而其內心，都不染著，不生不滅，而能
1108a13: 斷除一切惡法，如先所說，十種眾生。「善男子！
1108a14: 是梵志者，以不解故，唱如是言：『沙門瞿曇，作
1108a15: 二種言，虛妄所說。』善男子！若人能觀如是法
1108a16: 相，是人即得無生法忍。若得是忍，當知是人
1108a17: 決定得成無上道果。若有善男子、善女人，獲
1108a18: 得如是陀羅尼門，心喜讚誦，惠念三寶，至心
1108a19: 供養，是人則為，一切人天之所恭敬，亦為天
1108a20: 人四大天王之所擁護。雖未解脫，亦能除滅
1108a21: 一切重罪——業障、煩惱障、報障、法障。乃至夢中，
1108a22: 終不失於菩提之心。具足獲得四無礙智，不
1108a23: 為世法之所染污，猶如蓮花。離諸怖畏，四魔
1108a24: 大怨，不能為惡。能增長善法，凡有所說，眾樂
1108a25: 聽受。見皆生憐，憐已能救。遠離邪書，不善惡
1108a26: 友。身無四百四病，能濟眾生一切患苦。常施
1108a27: 眾生，歡喜快樂。隨所生處，諸根完具。四無量
1108a28: 心，無能動轉。見怖畏者，心生愍念，如親父
1108a29: 母，常為眾生。樂見愛念，雖不貪利，而為一切
1108b01: 之所供養。遠離五蓋，樂順善法。「若客因緣，暫
1108b02: 時睡眠，夢中則見，十方如來諸菩薩等。如是
1108b03: 菩薩初未聞法，悉皆得聞，分別十善及十惡
1108b04: 法，示生死苦；開大方便，說菩薩戒。即聞法已
1108b05: 生喜信，以是因緣，捨命之時，心不退轉，不生
1108b06: 怖畏，見十方佛，所言不錯，捨身即得生淨妙
1108b07: 土，見佛聞法。常親近佛，修五神通，習自然
1108b08: 生，不由他得。常得化生，不由三惡。不失見
1108b09: 佛，樂聞正法，供養眾僧。「何以故？善男子！是
1108b10: 陀羅尼法門，乃是一切過去諸佛之所宣說，
1108b11: 為滅惡世眾生罪故。過去諸佛，了了喜見。未
1108b12: 來之世，諸惡眾生，不能親近，諸善知識，遠離
1108b13: 正道，行於黑闇，修習邪見，常住煩惱重病之
1108b14: 中，去菩提道。以是因緣，過去諸佛，悉共演說，
1108b15: 是陀羅尼。善男子！若有現在十方諸佛，亦共
1108b16: 宣說，是陀羅尼；若有未來十方諸佛，亦共宣
1108b17: 說是陀羅尼，皆共為滅，直道梵志！等逆罪故。」
1108b18: 爾時，世尊告直道梵志：「善男子！汝說：『眾生五
1108b19: 大身者，是名五陰、十二入、十八界。』是五陰中，
1108b20: 乃至十八界中，眾生顛倒，生於我想；因我想
1108b21: 故，流轉生死，猶如車輪。眾生以是四倒因緣，
1108b22: 盲生、盲死，受無量苦，離人天樂及無上樂，心
1108b23: 無慚愧、正信、智慧。是故，便說：『四大、五陰、十二
1108b24: 入、十八界，是我、我所。』善男子！我今問汝，隨汝
1108b25: 意答。汝法地大，即是我、我所耶邪？」「不也，世尊！因
1108b26: 是地大，則便有我。」「善男子！若從地大而有
1108b27: 我者，我即是地，地即是我。是故，地亦名地，
1108b28: 亦名為我，亦名眾生，亦名壽命，亦名欲器，
1108b29: 亦名增長，亦名士夫，亦名摩納，亦名為作，
1108c01: 亦名使作，亦名為起，亦名使起，亦名說者，
1108c02: 亦名使說，亦名為受，亦名使受，亦名為知，
1108c03: 亦名使知，其餘諸大及法入界，亦復如是。善
1108c04: 男子！一切諸大陰入界等，悉不名我，乃至使
1108c05: 知，悉不名我。善男子！一切諸大陰入界等，過
1108c06: 去、未來、現在，非我、我所。是故，諸大陰入界等，
1108c07: 不可取持，不生、不滅、不作，不可見聞。善男子！
1108c08: 眼空、色空、眼識空，三法因緣觸亦空，四法因
1108c09: 緣受亦空。是故，一切諸法無主，不得自在，無
1108c10: 此無彼。善男子！如是諸大陰入界等，非男非
1108c11: 女，心心數法，不名為男，不名為女。以是因
1108c12: 緣，一切諸法，皆如虛空，念念生滅，無自性
1108c13: 故，猶如電光，不可宣說。「若人殺人，得殺罪
1108c14: 者，是人為以現在身心得罪；為以過去身心
1108c15: 得罪；為以未來身心得罪。」梵志言：「世尊！過去
1108c16: 已滅；未來未生；現在無住。」佛言：「以是因緣，
1108c17: 應無殺罪。若言有殺，云何名殺？地不殺地，餘
1108c18: 一切大陰入界等，亦復如是。」梵志言：「世尊！因
1108c19: 緣惡心故，名之為殺。」佛言：「善男子！汝云何
1108c20: 言，因惡心故，得名殺者？如是惡心，住在何
1108c21: 處？為在欲界，為在色界，無色界耶？虛空耶？
1108c22: 意界耶？有為界耶？無想界耶？有漏界耶？無漏
1108c23: 界耶？有界耶？無界耶？善男子！若有人發於惡
1108c24: 心，作五逆罪，誰是發耶？如是心者，以何為
1108c25: 性？誰轉是心，作善、不善？住在何處，而作此
1108c26: 轉？若無作者及無受者，汝云何言，有我、我
1108c27: 所？」爾時，梵志默然不言。「善男子！以何因緣，默
1108c28: 然不答。」梵志言：「世尊！我今已得入是法門，見
1108c29: 一切法，無作、無取、無住、無性、無體，不可宣說；
1109a01: 猶如虛空，熱時之炎，夢幻水月。世尊！一切諸
1109a02: 法，無有住處，無彼、無此。是故，我今默然無言。」
1109a03: 佛言：「善哉，善哉！善男子！是名師子吼無上梯
1109a04: 智，回復無生忍，無邊神足法行陀羅尼法門，
1109a05: 斷一切苦，入大智門，是菩提道之初行也，斷
1109a06: 二種生，遠離煩惱塵埃。如是法門，不與一切
1109a07: 聲聞、辟支佛共。「善男子！汝等雖復殺父、殺母，
1109a08: 唯得重業，不得逆罪。汝今復得入是法門，生
1109a09: 大信心，漸漸當得，消滅無餘。」梵志聞已，心大
1109a10: 歡喜，即前禮佛，長跪叉手白佛言：「世尊，我
1109a11: 頑闇，謗佛所說，今以逆罪，并謗佛咎，於如來
1109a12: 前，誠心懺悔。」「善男子！汝今此罪，欲留餘不？」
1109a13: 「世尊！云何名為餘？」「善男子！雖生慚愧，發露懺
1109a14: 悔，若不發阿耨多羅三藐三菩提心，是名為
1109a15: 餘；若能憐愍一切眾生，發阿耨多羅三藐三
1109a16: 菩提心，是名無餘。是人亦能斷四顛倒，亦得
1109a17: 聖智，親近梵住，增長善法，善根堅固，雖有
1109a18: 緣，不能令退得無礙智。」爾時，直道梵志等，無
1109a19: 量那由他眾生白佛言：「世尊！我等今者，至心
1109a20: 憐愍，為一切眾生故，發阿耨多羅三藐三菩
1109a21: 提心，悔先所作。唯願！如來大慈憐愍，受我重
1109a22: 懺。重願如來為我等故，說師子吼無上梯智，
1109a23: 回復無生忍，無邊神足法門陀羅尼。是陀羅
1109a24: 尼，不與聲聞、辟支佛共。雖有共者，我所不求；
1109a25: 我今所求，如來第一義，無上智陀羅尼，能莊
1109a26: 嚴一切善法，一切世法，佛無上智無畏施等陀
1109a27: 羅尼。為大眾增長善法，不忘不失，至心受持，
1109a28: 能破四倒，成菩提道，壞一切結及諸惡業。是
1109a29: 陀羅尼，是諸菩薩摩訶薩等之大寶聚，無上
1109b01: 三昧。以是因緣，能令菩薩，乃至夢中，心無退
1109b02: 轉。有所至處，若沙門眾、婆羅門眾、剎利眾
1109b03: 中，心無所畏。常樂惠施，懃行精進。遠離一
1109b04: 切惡、不善業。能令怨敵，生歡喜心。離諸放逸、
1109b05: 邪書、邪見及惡知識，亦能調伏如是等人。常
1109b06: 能演說無礙法門，令說法者，無有病苦及諸
1109b07: 惡事，不為諸魔之所得便。常知宿命。得化生
1109b08: 身，離諸惡有。常得親近十方諸佛，聽受正法，
1109b09: 供養眾僧。世尊！是陀羅尼，名為一切菩薩摩
1109b10: 訶薩祕密之藏。唯願！如來！生憐愍故，分別解
1109b11: 說。」佛言：「善哉，善哉！善男子！是陀羅尼，悉能
1109b12: 成就無量善法，如法所說。諦聽，諦聽！當為汝
1109b13: 說。」爾時，世尊即為說之：「波　迦　啵
1109b14: 迦　多迦　陀邏毘提　波邏半遮那
1109b15: 目呿　波邏朱那坭　波邏坭　毘喏提
1109b16: 　扇　波邏那因提梨　遠離色香味
1109b17: 　遠離顛倒　能燒一切毒　能遠離一切惡
1109b18: 鬼惡道病　無礙法門　具足法門　真實智
1109b19: 法門　無礙心　大法施　具足法施　能破
1109b20: 五蓋莎呵
1109b21: 「善男子！若佛弟子，比丘、比丘尼、優婆塞、優婆
1109b22: 夷，受持如是陀羅尼，讀誦、書寫。若月八日，
1109b23: 淨自洗浴，著新衣服，淨其內心，在佛前像前、
1109b24: 塔前、舍利前，千遍讀誦，以劫貝縷一百八結，
1109b25: 以用繫頭，是人若與惡眾共行，能令一切不
1109b26: 見其形，臥無惡夢，是名陀羅尼一句。「善男子！
1109b27: 復有一句，所謂：「雖　優牟　頗藍牟
1109b28: 　優波闍　拘嘶　闍　不失意心堅
1109b29: 　電心如法住　次等住　能生如來智光
1109c01: 　未　毘頭末　藪　　無礙
1109c02: 寂靜　念心增長　莎呵
1109c03: 「若有善男子！善女人！受持如是陀羅尼句，讀
1109c04: 誦、書寫。當於佛前、像前、塔前、舍利前，千遍讀
1109c05: 誦，飲黑蜜蓮化漿，一日之中，能誦千偈，得
1109c06: 他心智。善男子！若有善男子、善女人、比丘、比
1109c07: 丘尼、優婆塞、優婆夷，在寂靜處，誠心如法，行
1109c08: 是陀羅尼，是人不過七日，獲得四禪，壞欲界
1109c09: 結，見十方佛，得如證意三昧，能化眾生，滅一
1109c10: 切障，所謂業障、報障、煩惱障；能淨眾生，所謂
1109c11: 諸根；能燋眾生，一切煩惱、顛倒等結；親近住
1109c12: 於賢聖之道，無能令其退轉菩提；親近一切
1109c13: 智，不從他因，而生智慧，得一切佛，三世無礙
1109c14: 無畏法門。以是三昧因緣力故，得發願力，能
1109c15: 淨一切諸惡眾生，速得阿耨多羅三藐三菩
1109c16: 提。」說是陀羅尼時，是大會中，八萬四千那由
1109c17: 他眾生，得是陀羅尼；八那由他眾生，除重業
1109c18: 因緣，得如法忍；無量眾生，未發聲聞心令發，
1109c19: 未發緣覺心令發；無量眾生，未發阿耨多羅
1109c20: 三藐三菩提心令發；無量眾生，於菩提心，得
1109c21: 不退轉。
1109c22: 爾時，大雲密藏菩薩摩訶薩白佛言：「世尊！未
1109c23: 來之世，若有比丘、比丘尼、優婆塞、優婆夷，受
1109c24: 持讀誦是大雲經，是等當得何等功德？復能
1109c25: 滅除何等煩惱？復能遠離何等果報？復得何
1109c26: 等智慧之力？何時當得，大乘智慧，能度無邊，
1109c27: 生死大海？何時當轉無上法輪，施諸眾生清
1109c28: 淨法眼？」佛言：「善男子！如是義者，悉不應答。」
1109c29: 大雲菩薩，如是三請，佛亦不答。爾時，文殊師
1110a01: 利白佛言：「世尊！如是經典，當付囑誰，調伏
1110a02: 未來諸惡眾生？世尊！未來之世，有剎利旃陀
1110a03: 羅，婆羅門、毘舍、首陀旃陀羅；或有未聞如是
1110a04: 經時；或以惡事，加於四部。以是業緣，無量歲
1110a05: 中，於三惡道，受是果報。唯願！如來！為滅如是
1110a06: 旃陀羅等惡業果故，以是果故，經典付囑侍
1110a07: 者。」佛言：「文殊師利！我涅槃後，此佛世界，真
1110a08: 正王種，斷滅無餘；弊惡之人，當為王者。如是
1110a09: 惡人，斷正王法，憍慢嫉，心無慚愧，多行放
1110a10: 逸，非歸依處，而作歸依。如是國土，所有大臣、
1110a11: 長者、沙門、婆羅門等，亦復如是，破戒慳貪，心
1110a12: 無慚愧，具十惡法，不信三寶，無供養心，不能
1110a13: 求請，常樂宣說無因、無果。菩薩摩訶薩見是
1110a14: 國土所有眾生，如是習惡，即便移至他方淨
1110a15: 土。諸菩薩等，既移去已，此之世界，惡世惡時，
1110a16: 即便熾盛，眾生多病，穀米勇貴，四兵競起，互
1110a17: 相抄劫，皆由眾生不知足故！「善男子！我當付
1110a18: 誰如是經典？誰能於是惡眾生中，分別解說？
1110a19: 善男子！若有人能堪忍飢渴，種種苦惱，罵詈、撾
1110a20: 打，不惜身命，是人乃能流布是典於未來世。
1110a21: 若有是者，我當以是無上正典，而付囑之！」爾
1110a22: 時會中，有一菩薩，名曰無畏功德疾行，即從
1110a23: 坐起，頭面作禮，長跪白佛言：「世尊！我能於是
1110a24: 無量世中，受無量苦，若刖手足、破頭、出目、飢
1110a25: 渴、寒熱、撾打、罵詈，乃至三惡道苦，當為流布
1110a26: 如來是經。我能通於如來世界，所有大城村
1110a27: 邑聚落，若龍、若鬼，流布是經。為斷眾生四顛
1110a28: 倒故，令其持戒，懃行精進，正見具足，成就六
1110a29: 波羅蜜，得無上菩提故。」佛言：「善哉，善哉！善男
1110b01: 子！如汝所願，汝悉能作，令無量眾生，施作佛
1110b02: 事。善男子！汝所願者，能得具足六波羅蜜，速
1110b03: 成阿耨多羅三藐三菩提。善男子！雖有無量
1110b04: 大眾，如汝等輩，實為難得；未來世中，受汝語
1110b05: 者，亦復難得；雖難有受者，生於重信、持讀誦
1110b06: 說、分別示教，亦復難得。若未來世中，有能
1110b07: 受持、讀誦、解說、書寫、樂教，是人則得十事功
1110b08: 德：身常無病；不求供養衣服、飲食、臥具、醫藥
1110b09: 自然而得；不求善友，而得親近；十方諸佛，所
1110b10: 共愛念；凡所說法，人樂聽受；得舍摩他、毘婆摩
1110b11: 舍那；具足世義及出世義；身心寂靜；增長三
1110b12: 寶；得無上陀羅尼。善男子！我雖說其十事功
1110b13: 德，若能教人懺悔，除滅無量惡罪，亦復獲得
1110b14: 無量福德。復次，善男子！如是之人，若能至心，
1110b15: 於未來世，受持、讀誦、廣為人說，得無量福。是
1110b16: 人捨命，了了得見十方諸佛。諸佛各言：『汝善
1110b17: 男子！生我世界，聽我正法，斷於四倒，滅諸惡
1110b18: 法，成就聖智，住於梵住。受我法已，常得化
1110b19: 生，斷三惡道，速得阿耨多羅三藐三菩提，乃
1110b20: 至得入大般涅槃。』是人聞已，生歡喜心，即得
1110b21: 生彼諸淨佛土。「善男子！如是之人，受是法已，
1110b22: 所在生處，諸根具足，得上妙色，一切眾生
1110b23: 之所樂見。得三寶信，能設供養。若聞正法，即
1110b24: 得解脫，壞一切業。所受正法，堅持不失，獲得
1110b25: 一切陀羅尼門。聲聞、緣覺、菩薩三昧，能過聲
1110b26: 聞、辟支佛道，復能教化無量眾生，住於梵住。
1110b27: 若有未來，受持是語，當得成就，如是功德。」文
1110b28: 殊師利白佛言：「世尊！是菩薩能發如是難得
1110b29: 之心，正應當以是經付囑。」爾時，世尊告無畏
1110c01: 功德疾行菩薩：「今以此經，付囑於汝！」爾時無
1110c02: 畏功德疾行菩薩與無量菩薩，敬承佛教，受
1110c03: 是經典。梵住等無量梵天，紺目等無量帝釋，
1110c04: 四天王等無量鬼神，難陀、婆難陀等無量龍
1110c05: 王，亦共受持。無量眾生，發阿耨多羅三藐三
1110c06: 菩提心。
1110c07: 大雲無想經卷第九
1110c08: 　　　　清信女張宣愛所供養經
1110c09: 　　　　歲在水卯正月十一日寫訖
