0539c12: 
0539c13: 
0539c14: 成唯識論述記卷第九本
0539c15: 
0539c16: 沙門基撰
0539c17: 論。若唯有識至說有三性。述曰。雖有七
0539c18: 頌釋外難中而分為二。初二頌答唯有識
0539c19: 便違理難。後五頌答唯有識便違經難。
0539c20: 後中有二。初三頌釋無境三自性不成難。
0539c21: 後二頌釋有識三無性不成難　於此初
0539c22: 中有四。初總問。二略答。三徵。四釋。此即初
0539c23: 也　今難意云。若離內識外法無者。但有
0539c24: 一性不應說三。經既說三故非唯識。
0539c25: 論。應知三性亦不離識。述曰。此略答也。非
0539c26: 說性有三便非唯有識。即不離識而說三
0539c27: 故。
0539c28: 論。所以者何。述曰。外人詰也。三不離識
0539c29: 之所以者何等是耶。
0540a01: 論。頌曰至非不見此彼。述曰。下廣答也。頌
0540a02: 中有三。初二頌辨三性。後一頌初三句明
0540a03: 性一．異。第四句明內證時圓成．依他先後證
0540a04: 見。初二頌中。初一頌解初性。次半頌解依
0540a05: 他。次半頌解圓成。餘文可解。
0540a06: 下釋之中文分為二。初釋頌文。後諸門解
0540a07: 釋。解本頌＝解【甲】＊頌解中文復分二。初別解頌解文。後
0540a08: 此中意說以下。總釋頌意結答所問。別釋
0540a09: 頌中文又分三。初辨三性。次辨不異一義。
0540a10: 後辨證見先後　別解三性文分為三。或
0540a11: 分為二。初釋第一頌遍計所執性。及解次
0540a12: 半頌依他起性。相對明故合為一也。後解餘
0540a13: 半頌圓成實性。初中分二。初但解遍計所
0540a14: 執。後合與依他對明。
0540a15: 論。周遍計度故名遍計。述曰。解所執中
0540a16: 二說。此即是前難陀等解。釋初句頌遍計二
0540a17: 字。周義釋遍。度義釋計。唯第六識能周遍
0540a18: 計度。第七識等是此類故亦名遍計。但可名
0540a19: 計而非遍故。今依正義。由此應作四句分
0540a20: 別。有遍而非計。謂無漏諸識。有漏善識等能
0540a21: 遍廣緣。而不計執者。有計而非遍。謂第七
0540a22: 有漏識。有亦遍亦計。謂有漏染污我．法執第
0540a23: 六識等。有非遍非計。謂有漏五識。及第八
0540a24: 識等。
0540a25: 問此遍計何名彼彼。
0540a26: 論。品類眾多至虛妄分別。述曰。以此計心
0540a27: 品類眾多或二三等。至下當知。說為彼彼。
0540a28: 此體是何。謂能遍計虛妄分別。即是一切能
0540a29: 起遍計依他性心。
0540b01: 將釋第二句解上句。并釋由字。
0540b02: 論。即由彼彼至所遍計物。述曰。妄分別故
0540b03: 遍計種種所遍計物。物者體也。即能計心起
0540b04: 所執也。
0540b05: 此體是何。
0540b06: 論。謂所妄執至自性差別。述曰。此性即是
0540b07: 所虛妄執。蘊．處．界等一切義理。若法若我
0540b08: 此二種中自之體性及差別義。此即心外非
0540b09: 有法也。即是由有能計心體計有物也。上
0540b10: 句遍計之言。出能計心等體。以遍計行相
0540b11: 顯其法體。第二句中遍計之言。即能遍計心
0540b12: 之行相。前以行相出彼法體。後以行相明
0540b13: 起計失　問此所計法自性非有。何故名物
0540b14: 及名種種　答隨能計心。故說為物。心多
0540b15: 品故說為種種體非種種也。又所計無法
0540b16: 亦可名物。有．無二法皆名物故。言種種
0540b17: 者。隨能遍計妄分別心計此無物。當情亦
0540b18: 有種種相故。
0540b19: 論。此所妄執至所執自性。述曰。解第三句。
0540b20: 此第二句所妄執心外法．我．自性．差別體性
0540b21: 非有。如龜毛等體定無故。總名遍計所執
0540b22: 自性。
0540b23: 論。如是自性至不可得故。述曰。次第四句。
0540b24: 如是第三句遍計所執。自性都無所有。非
0540b25: 少可有故名都無。依他性法少可有故。何
0540b26: 以知無。理．教二法子細推徵不可得故。如
0540b27: 前第七卷等所引理教。
0540b28: 此即一翻但解初性。下第二師釋。初略但釋
0540b29: 初頌。後廣對依他。兼釋次半頌。
0540c01: 論。或初句顯能遍計識。述曰。義與前同。
0540c02: 論。第二句示所遍計境。述曰。所依執處。與
0540c03: 前師異。此以理言。通彼依他．圓成二性。下
0540c04: 自當知。然攝大乘等但說依他。安足處故。
0540c05: 稍相近故。凡夫境故。易可知故。理通成
0540c06: 實。
0540c07: 論。後半方申至不可得故。述曰。後半頌即
0540c08: 下二句。方申遍計所執性義非有。前第七卷
0540c09: 中已廣顯非有故。然如攝論第四．五卷說能
0540c10: 遍計。即此初句。所遍計即此第二句。遍計所
0540c11: 執自性乃成。即此中下半頌。
0540c12: 上但重解初頌所執。自下廣解初頌。及依他
0540c13: 起。下廣解三種為三。然第三句中與依他
0540c14: 合解。既言初句是能遍計。故論次問。
0540c15: 論。初能遍計自性云何。述曰。此問辭也。下
0540c16: 先廣遍計。後廣彼彼。
0540c17: 論。有義八識至皆能遍計。述曰。此安惠等。
0540c18: 執即通三性。有漏之心無非執者。五．八識
0540c19: 唯有法執。七唯有人。六通二種。
0540c20: 論。虛妄分別為自性故。述曰。若有漏心有
0540c21: 如無漏不起執者。即不應言虛妄分別。
0540c22: 若不執心名妄分別。即無漏心應名虛妄
0540c23: 分別之心。即＝既【甲】即既以此理明有漏心皆能遍計。
0540c24: 楞伽．中邊等文。皆言八識是妄分別。
0540c25: 論。皆似所取能取現故。述曰。聖教中說二
0540c26: 取名執。有漏諸心既似能取．所取相現故
0540c27: 皆有執。非有取心不名取故。非無執心
0540c28: 似二取故。一切經論皆有此文。攝大乘論
0540c29: 第四卷中。及辨中邊皆作是說。
0541a01: 論。說阿賴耶至為所緣故。述曰。所執自性
0541a02: 之妄執習氣。即能執心等種子。瑜伽第五十
0541a03: 一．及顯揚等。說阿賴耶識以遍計所執自性
0541a04: 妄執種為所緣故。若有漏心有不執者。有
0541a05: 有漏種第八不緣。何故論說第八緣妄種。
0541a06: 瑜伽第七十六．及解深密經。說第八緣相．
0541a07: 名．分別習氣。五十一說緣遍計種。故遍計
0541a08: 種通有漏一切心。即善心等中許有法執
0541a09: 安惠等師義。
0541a10: 下第二護法等師。
0541a11: 論。有義第六至是能遍計。述曰。下文有三。
0541a12: 一標宗。二立證。三會違。此初也。全非五．
0541a13: 八識。亦非一切心。執我法者方能計故。
0541a14: 所以者何。
0541a15: 論。唯說意識能遍計故。述曰。下證有十。十
0541a16: 故字是。若能計心通八識者。如何攝論第
0541a17: 四但說意耶。
0541a18: 問如第七識亦能遍計。而彼論中唯說意
0541a19: 識不言第七。豈七不能。七識既能而不說
0541a20: 者。明五．八識亦能不說。
0541a21: 論。意及意識名意識故。述曰。第七名意。
0541a22: 其＝與【甲】其與第六識合而言之。總名意識即是已說。
0541a23: 誰言不說。如小乘中業．業道。思但是業而
0541a24: 非是道。貪等三法是道非業。身．語二法亦
0541a25: 業亦道。總合為言但名業道。第七名意。第
0541a26: 六名意識。總合名意識。故無前難　安惠
0541a27: 等云。何故不許唯第六識能遍計度。餘之
0541a28: 七識雖亦能計。不能遍計攝論不說。非餘
0541a29: 不計。攝論第四本．釋二論皆作此解。云第
0541b01: 六識能周遍計度。體順彼名。餘不然故彼論
0541b02: 不說。又汝如業．業道合說者我亦爾。第七
0541b03: 名意。五．八名識。第六名意識。彼論總合
0541b04: 為言名意識。亦有何過。故知八識皆能遍
0541b05: 計。
0541b06: 論。計度分別能遍計故。述曰。五．八既無計
0541b07: 度。明無分別而不起執。攝論本第四云。當
0541b08: 知意識是能遍計。有分別故。乃至是故意
0541b09: 識無邊行相而轉。普於一切分別計度故名
0541b10: 遍計。非五．八識能普計故。若爾第七不能
0541b11: 普計。應非此收。此言不爾。三分別中計度
0541b12: 分別。能為七中有相分別乃至不染。非五．
0541b13: 八識有此能故。其第七識有計度故可是
0541b14: 此收。五．八不爾。無性云。意識有分別者。
0541b15: 由能顯示．隨念分別所雜糅故。顯示者即
0541b16: 計度。非是自性。餘亦有故。此為正解　前
0541b17: 師云。計度分別計相高五．八即無。自性．任
0541b18: 運．有相分別此等細者五．八說有。理亦何
0541b19: 爽。雖攝論約計度分別為言不言五．
0541b20: 八。五．八二識實能遍計。又一切八識簡無
0541b21: 漏心故言意識能有分別。非謂唯言第六．
0541b22: 七識。世親攝論唯言由此品類能遍計度。
0541b23: 不簡何者。無性偏解本論。故以顯示等言
0541b24: 簡別。此有何妨。
0541b25: 後＝復？後難之云。
0541b26: 論。執我法者必是惠故。述曰。非五．八識恒
0541b27: 與惠俱寧容有執。前師云若計度惠五．
0541b28: 八無細者亦有。若爾何故惠數非是遍行。
0541b29: 論。二執必與無明俱故。述曰。我．法二執必
0541c01: 無明俱。非善心中有無明故。彼無癡善根
0541c02: 性相違故。彼前師言此有何失。我如汝小
0541c03: 乘尋．伺俱起。尋．伺性順可許俱起。善心．無
0541c04: 明性便相返。
0541c05: 論。不說無明有善性故。述曰。瑜伽等論皆
0541c06: 不說故。下二障中當引彼文。如何善心內
0541c07: 而說有無明。
0541c08: 彼若言一切有漏皆名不善。說名為善行相
0541c09: 輕故者。
0541c10: 論。癡無癡等不相應故。述曰。相違之法不
0541c11: 相應故。如無慚與慚不得俱起。癡．無癡等
0541c12: 例亦應然。
0541c13: 若言有漏皆是不善。無癡與癡非謂相應。
0541c14: 癡相輕微＝徵【甲】微徵名無癡者。
0541c15: 論。不見有執導空智故。述曰。若無漏心必
0541c16: 二空觀隨一現起。若有漏心必有法執。即加
0541c17: 行智既有法執。如何能導空智現前。非由
0541c18: 於水引火生故。非闇為先導明生故。
0541c19: 論。執有達無不俱起故。述曰。又加行心隨
0541c20: 順聖教作我法空觀名曰達無。既有法執
0541c21: 名為執有。如何執有心。與達無之智而俱
0541c22: 起也。彼既不俱起。明加行心非有法執。
0541c23: 論。曾無有執非能熏故。述曰。又若有漏心
0541c24: 皆有法執。法執之心必有勢力。應異熟生
0541c25: 心亦是能熏。有漏之心有勢用故。如善．惡
0541c26: 等。然汝執第八亦非能熏。是異熟心無勢
0541c27: 用故。不見有執勢用之心無能熏者。應
0541c28: 第八識亦是能熏。不爾便與比量相違。
0541c29: 若爾何故楞伽。中邊上卷等。言三界八識皆
0542a01: 妄分別。顯揚十六說亦同此。
0542a02: 論。有漏心等至虛〔妄〕－【甲】妄分別。述曰。下文會違
0542a03: 有三。此初會也。為會彼云。雖前位等作二
0542a04: 空觀而是假相。不如無漏證實理故。一切
0542a05: 八識名妄分別。非妄分別皆是執心。若有漏
0542a06: 心有非執者。如何說有二取相現。中邊第
0542a07: 一。說虛妄心．心所似二相現故。皆有執也。
0542a08: 論。雖似所取至亦有執故。述曰。此會第二
0542a09: 違有二。一會。二難。此會．及初難。諸有漏心。
0542a10: 雖似所取．能取相現。而非一切能遍計心。
0542a11: 由依他起善．無記心。雖有二取現非皆起
0542a12: 執。非以似二便計一切皆能遍計。有計度
0542a13: 分別二取相現之心能遍計故。彼中邊論唯
0542a14: 據六．七二識為論。若似二取皆是執者。勿
0542a15: 無漏心亦有執故。一切菩薩．二乘後得無漏
0542a16: 之智。有二取．相應皆有執。佛地第七。但
0542a17: 說二乘無漏有執。准二十釋。菩薩後得亦
0542a18: 有法執。與佛地不同。彼但說二乘無漏有
0542a19: 執。此但言佛無顯餘亦有。
0542a20: 論。如來後得應有執故。述曰。難前師言。
0542a21: 佛應有執。有二取相故。如諸菩薩現二
0542a22: 相故。若救言如來後得無二相者。違聖教
0542a23: 失。且無相分違佛地經。
0542a24: 論。經說佛智至如鏡等故。述曰。第八俗＝佛？俗智
0542a25: 名大圓鏡也。謂現法樂．聲聞．八部莊嚴道
0542a26: 場。即變化聲聞等是。第七識平等。乃至成所
0542a27: 作智皆有現能。故佛四智皆有二相。故論說
0542a28: 言現身．土等如鏡等故。勿謂餘智皆此
0542a29: 譬喻。但可現相義可同故。此證無漏有相
0542b01: 分也。
0542b02: 論。若無緣用應非智等。述曰。若如來智無
0542b03: 見分者。即無緣用應非智等。此即違理。
0542b04: 等者等取餘心．心所。難云。如來．菩薩無漏
0542b05: 四智品。應非是智品。無見分等故。如虛
0542b06: 空等。既成此已翻向上成。謂凡夫．二乘等
0542b07: 有漏善及無記智品并無漏心品。應無法執。
0542b08: 非染污心有二相故。如佛無漏智品。彼計
0542b09: 如來無漏智品非有執故。本業瓔珞經下卷。
0542b10: 云明．闇一相善．惡一心等者。是洴沙王國
0542b11: 安陀偈師＝師偈？偈師義。故知前師所說非也。
0542b12: 前師難云。若有漏心非皆有執。說藏識緣
0542b13: 種何獨遍計。
0542b14: 論。雖說藏識至故非成證。述曰。此會第三
0542b15: 違。更有別釋如第二卷。此中且據有漏強
0542b16: 者謂遍計種。不言有漏種皆是遍計。既爾
0542b17: 復不言第八唯緣遍計種子。既無唯言。明
0542b18: 第八所緣之種更有多也。
0542b19: 次護法論師總結上也。
0542b20: 論。由斯理趣至有能遍計。述曰。由此如上
0542b21: 所說理趣。唯於有漏第六．第七二心之品
0542b22: 有能遍計。五．八名識入意識攝未見文
0542b23: 故。故非五．八能遍計也。此等徵逐佛地第
0542b24: 七二障中徵。下二障中自當對辨。
0542b25: 此則廣前遍計二字。自下廣前彼彼之言。
0542b26: 論。識品雖二至故言彼彼。述曰。識品雖二
0542b27: 者。第六．七二識也。總名遍計以是一故。更
0542b28: 不須論。但言二等　攝大乘第四說。遍計
0542b29: 有二。一自性計。二差別計。世＝也【甲】世也親釋云。如
0542c01: 於眼等計自性。於此計為常無常等之差
0542c02: 別　七十三說一無差別．二有差別。復有
0542c03: 二。一〔名〕－【甲】名加行。二名施設　顯揚十六說。
0542c04: 一文字。二非文字。又有二。一分別自體。二
0542c05: 分別所依緣事。攝八分別者是。七十四說。
0542c06: 一隨覺。二隨眠　三者謂一我。二法。三用。
0542c07: 或自性．隨念．計度分別。如對法第二說　四
0542c08: 者攝論說。一自性計。二差別計。三有覺計謂
0542c09: 善名言者。四無覺計謂不善名言者。七十
0542c10: 三說。一計自相。二計差別。三計所取。四計
0542c11: 能取　五者攝論說。一依名計義。二依義
0542c12: 計名。三依名計名。四依義計義。五依二
0542c13: 計二。顯揚十六。及七十三。說一種五與此
0542c14: 同。七十三＋（文）【甲】三三文又有五。一計義自性。此有四
0542c15: 謂計自相等。二計名自性。此有二謂無差
0542c16: 別等。三計染自性。謂有貪等。四計淨自性。
0542c17: 與染相違。五計非染淨自性。謂此色是能．
0542c18: 所取等。復有五種。一貪。二嗔。三合會。四
0542c19: 別離。五捨隨與等。顯揚十六與此文同。復
0542c20: 有五。一無常計常。二苦計樂。三不淨計淨。
0542c21: 四無我計我。五於諸相中遍計所執自性執
0542c22: 　六者顯揚十六說。一自性計。謂計色等實
0542c23: 有相。二差別計。謂計色等實有色無色等。
0542c24: 三覺悟計。謂善言者執。四隨眠計。謂不善
0542c25: 言者執。五加行計。此有五謂貪．嗔等。六名
0542c26: 遍計。謂此有二。謂文字．非文字所起　七
0542c27: 者即七分別。謂有相．無相．任運．尋求．伺察．
0542c28: 染污．不染污。如瑜伽第一．對法第二說　八
0542c29: 者即八分別生三事顯揚十六等說。八分別
0543a01: 者。一自性分別。謂分別色等想事色等自性。
0543a02: 二差別分別。三總執分別。四我分別。五我所
0543a03: 分別。六愛分別。七不愛分別。八愛不愛俱相
0543a04: 違分別。三事者。一謂戲論所依想色事。二
0543a05: 見．我慢事。三貪．嗔．癡事。此等廣解八分別
0543a06: 生三事。如瑜伽第三十六．顯揚十六說　九
0543a07: 者以理為之即緣九品計。執九地亦然。九
0543a08: 結俱品執亦是　十者即攝論第四說。對法
0543a09: 第十四雖名分別非能遍計。一根本分別。
0543a10: 第八識。二緣相分別。色等識。三顯相分別。眼
0543a11: 等識并所依。四緣相變異分別。老等變異。五
0543a12: 顯相變異分別。變異所有變異。六他引分別。
0543a13: 聞不正法類。七不如理分別。外道類。八如
0543a14: 理分別。聞正法類。九執著分別。我見類。十
0543a15: 散動分別。即十散動。十散動亦為十。此能
0543a16: 遍計分別之體。又對法第十二。說於見無
0543a17: 見見等十。又十相十八空所除。如七十七
0543a18: 說　十一者即十一識。謂身．身者識等。緣
0543a19: 此十一生分別名十一分別。如攝論說　十
0543a20: 二者十卷楞伽第四說。一言語分別。樂言語
0543a21: 故。二可知分別。三相分別。四義分別。五實體
0543a22: 分別。六因分別。七見分別。八建立分別。九生
0543a23: 分別。十不生分別。十一和合分別。十二縛
0543a24: 不縛分別。別緣十二處生分別亦是　十三
0543a25: 者無也　十四者十四不可記事分別　十五
0543a26: 者亦無　十六者十六空所除。或三空所除。
0543a27: 顯揚十五云一根縛．二有情縛等　十七者
0543a28: 對法第十二說。謂相．見等　十八者十八空
0543a29: 所除。乃至二十句我．我所見。二十空所除。二
0543b01: 十五句我．我所見。對法第十二。二十八見．六
0543b02: 十二見等。故此論中言十等也。七十四等
0543b03: 說。隨依他起爾所分量遍計亦爾。故無量
0543b04: 種。此論言等。此一一＝二【甲】一一二皆如所引諸論各自
0543b05: 廣分別。不別煩引。
0543b06: 上來已廣初行第一句訖。自下廣第二句。
0543b07: 論。次所遍計自性云何。述曰。若言能遍計
0543b08: 已問答訖。言所遍計自性是何。
0543b09: 論。攝大乘說至所緣緣故。述曰。三性之中
0543b10: 是依他起。言所緣緣必是有法。遍計心等以
0543b11: 此為緣。親相分者必依他故。不以圓成而
0543b12: 為境也。彼不相似故。攝論第四唯說依他
0543b13: 性是所遍計。
0543b14: 論。圓成實性寧非彼境。述曰。此外人問。七
0543b15: 十六說勝義無性。無如所執勝義相也。至
0543b16: 下當知。亦以彼為所緣緣。非是相分。
0543b17: 不相似故。極遠故。
0543b18: 論。真非妄執至亦所遍計。述曰。依他是妄。
0543b19: 可計少分為彼相分。此真不然。不相近
0543b20: 故。遠亦不遮。
0543b21: 論。遍計所執至故非所遍計。述曰。所執雖
0543b22: 是遍計心境。而非所緣緣故非所遍計。所
0543b23: 遍計者據有法故。境義同通無法名境。所
0543b24: 緣緣局無法即非。故唯依他是所遍計。七十
0543b25: 四說。由何故遍計。由依他起。即是此也。
0543b26: 何故七十四。又說遍計所執非凡．聖智境
0543b27: 以無相故言俱非境　似＝以【乙】似以相分者非無
0543b28: 法故。無法非所緣緣。所緣緣者必是有法。
0543b29: 彼性可言所緣之境。故彼言境而非是緣。
0543c01: 以無體故。非不對心說為非境。是故此
0543c02: 性說為應知。若非對心云何令知。又說遍
0543c03: 計唯凡境故。此即廣前第二句頌訖。佛知
0543c04: 無不。若知如何成所緣。若不知如何言遍
0543c05: 智。此義應思如第七卷唯識中解。
0543c06: 自下廣前第三四句。并解第二頌中初句。
0543c07: 論。遍計所執其相云何。述曰。問體相也。
0543c08: 論。與依他起復有何別。述曰。問二差別合
0543c09: 二問也。
0543c10: 論。有義三界至遍計所執。述曰。此師有二。
0543c11: 初立宗。後引證偏答初問。諸心．心所雖各
0543c12: 體是一自證分。而似依他二分而生。謂見．
0543c13: 相分。諸經論中說二取者。是此二也。如是
0543c14: 二分雖似體有。理實無也。此之二相中邊等
0543c15: 說為計所執。
0543c16: 論。二所依體至緣所生故。述曰。答第二問
0543c17: 顯二差別。此二所依識等體事。實從緣生。
0543c18: 此性非無名依他起。從虛妄分別種子緣
0543c19: 生故。此師意說。唯自證分是依他有。所取．
0543c20: 能取見．相二分是計所執。如龜毛等是無法
0543c21: 故。
0543c22: 論。云何知然。述曰。下引證。云何知彼二
0543c23: 分非有。
0543c24: 論。諸聖教說至遍計所執。述曰。辨二差別。
0543c25: 虛妄分別是依他起。舊中邊云虛妄總類者
0543c26: 三界心．心所。新翻論云三界心．心所是虛妄
0543c27: 分別。顯揚十六云分別體性謂三界心．心所。
0543c28: 瑜伽攝論等皆有此言。謂三界心．心所故依
0543c29: 他起。從因緣生。其二取名遍計所執。舊中
0544a01: 邊頌云。無二有此無。長行云。無二者謂無
0544a02: 所取能取。有此無者有此二取無。新翻無二
0544a03: 有無故。攝論．顯揚等此文非一。
0544a04: 今此第一即安惠等多師並說此義。下護法
0544a05: 等菩薩方更分別。
0544a06: 論。有義一切至遍計所執。述曰。第二師說。
0544a07: 文中有四。一標宗。二引證。三破斥。四結
0544a08: 正。見．相二分因緣生者亦依他起。依此二
0544a09: 分妄執定實為有為無亦有亦無非有非無。
0544a10: 為一為異。為俱不俱等。此以有無為一
0544a11: 偏句。一異為二偏句為首。俱不俱通二處。
0544a12: 此二見．相方名遍計所執。非因緣生二法
0544a13: 名遍計所執。
0544a14: 因會前師次引文證。
0544a15: 論。諸聖教說至依他起故。述曰。下引證也。
0544a16: 攝大乘論第四卷說唯識二種種。彼云唯識
0544a17: 此言唯量彼言二者此名唯二。彼自解言。
0544a18: 唯量者無境故。唯二者有見．相故。種種者
0544a19: 種種行相而生起故。由有相．見得成二種。
0544a20: 故見．相分是依他起。佛地經說。現身．土等。
0544a21: 及前第二卷所引四至教。皆有二．三．四分
0544a22: 故言種種。皆名依他起故。又種種者是見
0544a23: 分．相分各有種種行相義。如攝論說。
0544a24: 論。相等四法至依他起攝故。述曰。又五法
0544a25: 中相等前四。唯除真如　十一識者。一身。二
0544a26: 身者。三受者。四彼所受。五彼能受。六世。七
0544a27: 數。八處。九言說。十自他別。十一善惡趣死生
0544a28: 識。眼等五根名身。五識所依意界名身者。
0544a29: 第六意識所依意界名受者識。此等三識以
0544b01: 六內界為性。色等六塵名彼所受。六識界
0544b02: 名能受。似三時影現名世。似一等算名
0544b03: 數。似村等現名處。似見．聞等言說相現
0544b04: 說名言說。起我．我所執名自他別。似五趣
0544b05: 等相現名善惡趣死生識。此等門義如攝論
0544b06: 說。此中既言身識．所受識．處識．言說識．善
0544b07: 惡趣生死合五識名依他起故。相分亦依
0544b08: 他也。瑜伽七十二三。顯揚十二．十六明五
0544b09: 法。攝論第四明十一識及相．名等。彼皆說
0544b10: 為依他起攝。故知二分非計所執。論言等
0544b11: 者等相識等色＋（等）【甲】色色等處等。
0544b12: 論。不爾無漏至遍計所執。述曰。下破斥中
0544b13: 有五過難。此為第一。若諸相分非依他者。
0544b14: 佛等無漏後得智品所變二分應名所執。應
0544b15: 立量云。有漏非染見．相二分。非計所執。是
0544b16: 非染心現二分故。如無漏心現二分等。
0544b17: 論。許應聖智至有漏亦爾。述曰。若許無漏
0544b18: 見．相二分如二乘等亦計所執。則應聖智
0544b19: 不緣自依他相分等生。若緣相生便計所
0544b20: 執。能緣依他所有智品。應非道諦。有相分
0544b21: 故。如有漏心。若不許聖智雖有二分非計
0544b22: 所執。應知有漏心亦應爾有二分故。如無
0544b23: 漏心。
0544b24: 論。又若二分至體非有故。述曰。第二難也。
0544b25: 若有漏二分皆是計所執者。應非所緣緣。彼
0544b26: 言計所執許二非有故。如兔角等。彼計二
0544b27: 分非所緣緣。所緣緣者陳那破他就他為
0544b28: 論。我既唯識何藉緣生。
0544b29: 論。又應二分至應無二分。述曰。第三難。所
0544c01: 執二分。不熏成種。以無法故。如石女兒。
0544c02: 即後識等應無二分。然彼所計。所有二分
0544c03: 種生之時。但自證現行是依他起。種生二分
0544c04: 便計所執。故為此難。不爾此文是逐他義。
0544c05: 非謂極成。
0544c06: 論。又諸習氣至能作因緣。述曰。第四難也。
0544c07: 有漏習氣是識相分。相分既非有。豈體非有
0544c08: 之法能作因緣。假法如無非因緣故。汝執
0544c09: 相分體非有故。彼執種子非真有體。自證
0544c10: 分緣仍非相分。今說自宗言相分攝故為
0544c11: 此難。
0544c12: 論。若緣所生至無異因故。述曰。第五難也。
0544c13: 從緣所生不離於識內之二分非依他起。
0544c14: 二分所依依他起識體。例亦應爾。無異所以
0544c15: 彼此可別。若心外二分非因緣生可非依
0544c16: 他起。然彼師計。能生之種有二。能生所生
0544c17: 現行。及計所執。故以自證為例。例之應立
0544c18: 量云。因緣所生二分。是依他起。因緣種子生
0544c19: 故。如自證分。又唯自證分。如何緣證自證。
0544c20: 如何緣種。豈一心中亦量非量。得自緣故。
0544c21: 許有見分即無此失。若更立分者。即初自
0544c22: 證不自內緣亦見分攝。
0544c23: 論。由斯理趣至皆依〔他〕－【甲】他起。述曰。結正也。
0544c24: 解二句為二。若為初性。及依他起合為門
0544c25: 者。此初師結。若分三性各別明。以下解依
0544c26: 他。由斯理趣眾緣所生心．心所體。及相．見
0544c27: 分。異生．二乘有漏．無漏皆依他起。善順聖
0544c28: 教不違理故。
0544c29: 解第二頌初句。及遍計所執體性非有答
0545a01: 問其相。二師異說有體無體寬狹不同。辨
0545a02: 二性別答第二問。總是廣前第一頌訖。并
0545a03: 解第二頌初句。因結上文兼生下故。自下
0545a04: 解第二頌第二句。
0545a05: 論。依他眾緣而得起故。述曰。釋頌中緣所
0545a06: 生之三字也。釋依他義。
0545a07: 論。頌言分別至亦圓成故。述曰。釋分別字
0545a08: 唯局有漏。兼顯不說淨分所由。或從此
0545a09: 下方解第二句。以上總解第一句也。今此
0545a10: 頌中應知且說染分依他。謂分別法因緣所
0545a11: 生。雜染諸法名為分別。依他因緣之所生
0545a12: 故。或染依他為分別緣之所生故。唯雜染
0545a13: 故。此中依他唯說染分。淨分依他亦圓成故。
0545a14: 顯通二性。明淨依他不名分別。染依他起
0545a15: 唯依他故。顯此頌中唯明染分。
0545a16: 論。或諸染淨至依他起攝。述曰。第二又解。
0545a17: 或諸染．淨心．心所法皆名分別。能緣慮故。
0545a18: 此中通說。非由淨故便不緣慮。言能緣故。
0545a19: 是則一切染．淨依他。是此頌中依他起攝。皆
0545a20: 名分別故　若爾染．淨色．不相應。應非此
0545a21: 中依他起攝。不能緣慮非分別故　答曰
0545a22: 不然。說心等時彼亦此攝。不離心故。唯識
0545a23: 門故　問若爾何故致能緣言　答顯能緣
0545a24: 心遍諸染淨皆名分別。並能慮故。非緣慮
0545a25: 言簡除色等。色等雖不能緣。不離心等故
0545a26: 亦此攝。
0545a27: 次下解圓成實性。先解第二頌第三句。
0545a28: 論。二空所顯至名圓成實。述曰。依二空門
0545a29: 所顯真理。一圓滿。二成就。三法實性。具此
0545b01: 三義名圓成實。
0545b02: 如何真如具此三義。
0545b03: 論。顯此遍常體非虛謬。述曰。由此真如一
0545b04: 者體遍。無處無故。即是圓滿義。二者體常。
0545b05: 非生滅故。即是成就義。三者體非虛謬。諸
0545b06: 法真理。法實性故。即此體言貫通三處。論
0545b07: 影略故通上常．遍也。
0545b08: 且言體遍欲顯何義。
0545b09: 論。簡自共相虛空我等。述曰。遍簡自相。諸
0545b10: 法自相局法體故。不通於餘。若通於餘便
0545b11: 非自相。故唯真如能遍諸法　常顯何義。
0545b12: 常簡共相。諸法無常．空．無我等雖遍諸法。
0545b13: 體非實有。謂諸法上無體無用名空．無我。
0545b14: 非有實體貫通諸法。唯有觀心無共相體
0545b15: 如前已說。既爾不應說彼體性是常法。故
0545b16: 言真如常簡彼共相　又非虛謬言。意顯
0545b17: 何等義。非虛謬簡虛空．我等。小乘．外道執
0545b18: 虛空．我亦體是常。能遍諸法。說彼虛謬非
0545b19: 法實性。故非虛言簡異虛空。非謬之言即
0545b20: 簡我等。等妄執故。又言等者。等衛世師大
0545b21: 有．和合。僧佉自性。雖彼計遍。又體是常。今
0545b22: 言彼體是虛謬性非定有體故復言等。即
0545b23: 唯真如具此三義。圓成實言如次配屬。
0545b24: 問曰若爾淨分依他體非常．遍。如何亦是圓
0545b25: 成實攝。
0545b26: 論。無漏有為至亦得此名。述曰。淨分有為
0545b27: 亦具三義。一者離倒。體非染故。是實義。二
0545b28: 者究竟。諸有漏法加行善等。不能斷惑非
0545b29: 究竟故。諸無漏法體是無漏。能斷諸染是
0545c01: 究竟故。是成義。三者勝用周遍。謂能普斷一
0545c02: 切染法。普緣諸境緣遍真如。故言第三勝
0545c03: 用周遍。是圓義。由具三義與真如同。故淨
0545c04: 依他亦得稱為圓成實性。舊中邊上亦說。無
0545c05: 為無變無倒成就入真實性。一切有為皆道
0545c06: 所攝。無顛倒成就故。境界品類中無顛倒
0545c07: 故。得入真實性。無變者常義。無顛倒非
0545c08: 虛謬義。成就者遍義。由上三義真如名成
0545c09: 實。淨分依他但有體遍＝境【甲】遍境。俱無顛倒。但是此
0545c10: 中第一．第三。無究竟義。新翻中邊第二卷
0545c11: 云。真如涅槃無變異故名圓成實。有為總
0545c12: 攝一切聖道。於境無倒故亦名圓成實。合
0545c13: 此二種但有此中初．三之義。攝論四說。何
0545c14: 緣名圓成實。由無變易故。即此常義。清淨
0545c15: 所緣。即此遍義。一切善法最勝性故。即此體
0545c16: 非虛謬。諸法實性。今彼論中但當真如圓成
0545c17: 實性。非淨依他亦圓成攝。義不具故。此中
0545c18: 通攝義皆同也。
0545c19: 論。然今頌中說初非後。述曰。雖有．無為
0545c20: 諸淨分法皆圓成實。然今頌中說初真如名
0545c21: 圓成實非後淨分。不能簡別自．共相等三
0545c22: 義勝故。淨分依他。一非所證。二非法性。故
0545c23: 今頌中說初非後。
0545c24: 此解第三句圓成實三字。次解於彼。及第
0545c25: 四句。初總。後別。
0545c26: 論。此即於彼至真如為性。述曰。此總解也。
0545c27: 此圓成實於前所說彼依他起上。於一切
0545c28: 時常無第一遍計所執。常是恒義。一切時
0545c29: 義。遠離無義。離過失義。三性之中所執為
0546a01: 初故名前也。此圓成實依他起上無計所
0546a02: 執。二我既空。依此空門所顯真如為其自
0546a03: 性。梵云瞬若此說為空。云瞬若多此名空
0546a04: 性。如名空性不名為空。故依空門而顯
0546a05: 此性。即圓成實是空所顯。此即約表詮顯
0546a06: 圓成實　問空為門者。為智是空。空為異
0546a07: 智　答空是智境。空體非智。智緣彼空之
0546a08: 時。顯此真如故。
0546a09: 論。說於彼言至不即不離。述曰。下重釋第
0546a10: 三句於彼二字。即約遮詮顯圓成實。頌第
0546a11: 三句言於彼者。顯此與依他不即不離。
0546a12: 依他是所於。真如是能於。非即一法有所能
0546a13: 於。顯如與依他體非即故。若是即者。真如
0546a14: 應有滅。依他應不生。言不離者。即於彼
0546a15: 依他上有真如故。非不於彼。不可言離。
0546a16: 若全離者如應非彼依他之性。應離依他
0546a17: 別有如性。云何言於彼。故於彼言顯不即
0546a18: 離。此中唯有空。於彼亦有此也。
0546a19: 論。常遠離言至理恒非有。述曰。釋第四句
0546a20: 常遠離字。謂遍計所執是妄所執。此非暫無。
0546a21: 恒時無故名常。此體非有故名遠離。
0546a22: 既遠離言無計所執。更致前言此何所用。
0546a23: 論。前言義顯不空依他。述曰。遍計所執依
0546a24: 他前說。今空於所執不空於依他。
0546a25: 前言顯此頌中但言常遠離前遍計所執已
0546a26: 空計所執。更言性者此復何用。
0546a27: 論。性顯二空至離無性故。述曰。意言。真如
0546a28: 是空之性。非即是空。空為所由如方顯故。
0546a29: 如體空者何所妨也。真如離有。及離無相。
0546b01: 若言於空雖離有相非離空相。故此空言
0546b02: 非真如體。故致性言深為有用　真如離
0546b03: 空名空性。真如離有名有性。病多起有但
0546b04: 說空門。若空病生亦立有性。此意總顯圓
0546b05: 成實性於依他上無前所執所顯之性。故
0546b06: 遮．表門皆有所以。
0546b07: 此解第二頌下二句訖。雖二頌不同。明三
0546b08: 性體訖。下明三性異不異相。即第三頌。於
0546b09: 中有三。一解法。二解喻。三結之。
0546b10: 論。由前理故至應是無常。述曰。下解第三
0546b11: 頌中初三句。此與依他起非異不異者。攝
0546b12: 論等皆對三性明異不異。此中但對依他
0546b13: 起者。以此二性有法相對。非計所執以無
0546b14: 體故。彼約性對。故三皆對。此約體對。彼一
0546b15: 無體。故但對二。此中論言由前不即離理
0546b16: 故。若依他起與彼定異。真如應非彼之實
0546b17: 性。既與彼異故非彼性。若全不異。此真如
0546b18: 性應是無常。依他非常此彼同故。
0546b19: 論。彼此俱應至用應無別。述曰。又釋一義。
0546b20: 依他彼。真如此。既體一俱應是淨非淨境。
0546b21: 以體一故。中邊第一云。無二有無故。非有
0546b22: 亦非無。非異亦非一。是說為空相。正與此
0546b23: 同。七十四說。唯此真如聖智境。依他起凡．聖
0546b24: 智境。又依他境體不淨。真如境體是淨。二性
0546b25: 既一。彼依他境體應亦淨。真如境體應不
0546b26: 淨。又依他既通凡．聖境。真如應亦然。既爾
0546b27: 即根本無分別智。與後得智應無別體。本
0546b28: 智本緣如。亦緣依他故。後得緣依他。亦緣
0546b29: 真如故。此約見分以為妨難。故二無別。攝
0546c01: 論云。由依他種生成依他。由遍計所緣相
0546c02: 故。遍計所遍計故成遍計所執。由即此自
0546c03: 性成圓成實。如所遍計不如是有故。故
0546c04: 三性非異非不異。世親云。謂意識是遍計。
0546c05: 此依他起為所取所緣境性能生遍計。是故
0546c06: 亦名遍計所執。即依他起為境生遍計心
0546c07: 義名計所執性。即釋遍計所緣相故。是所
0546c08: 遍計故者。即彼意識名遍計。緣彼相貌為
0546c09: 所取境為所遍計。由此依他亦名計所執
0546c10: 性。謂依他起為遍計心之所緣故。亦名計
0546c11: 所執。前即為境能生計心名計所執。後為
0546c12: 計心之所緣故名計所執。總解本論。是一
0546c13: 義也。無性云。非異者。依他起有。計所執無。
0546c14: 有望於有可得言異。有望非有非可異
0546c15: 故。彼既是無。望何為異。非不異者。有與
0546c16: 非有不成一故。依他不淨。圓成淨故。故彼
0546c17: 三性非異非不異。此為一解。又由依他是
0546c18: 我．色等遍計所執所依止故。依他起名計所
0546c19: 執。遍計所緣相故。即是依他為計所執之所
0546c20: 依。名計所執也。此與前世親別。又依他起
0546c21: 是我．色等意識遍計所遍計故。即依他起
0546c22: 為能遍計之所計執名計所執。彼云由此
0546c23: 意趣假說依他為計所執。
0546c24: 此解第三頌上二句故此與依他非異非不
0546c25: 異訖。下釋下第三句。
0546c26: 論。云何二性非異不異。述曰。此問譬喻。
0546c27: 論。如彼無常無我等性。述曰。頌言如無常
0546c28: 等性。等取無我。及空等故。無我亦復言等。
0546c29: 論。無常等性至非彼共相。述曰。若定異者。
0547a01: 應彼行法非無常等。如青非黃以是異故。
0547a02: 不全異者。無常等此應非彼行等之共相。
0547a03: 如色非色共相。與色不異故。
0547a04: 論。由此字論作斯此喻顯至相待有故。述曰。結上文
0547a05: 也。由此道理二性不一異。諸法與法性理
0547a06: 必應然。依他是法。如是法性。道理應爾。所
0547a07: 以者何。勝義．世俗相待立故。謂若有俗理必
0547a08: 有真。若無真時待何為俗。非龜毛望兔
0547a09: 角可說異一。以體無故。若有真時理必
0547a10: 有俗。若無俗者待何為真。由斯道理故前
0547a11: 三真亦名為俗。真家俗故。故後三俗亦名
0547a12: 為真。俗家真故。如斯勝理故彼二性非異
0547a13: 非一。
0547a14: 次第三段釋第四句非不見此彼。
0547a15: 論。非不證見至依他起性。述曰。下文有二。
0547a16: 初總。後別。此初也。今言見者。非謂眼見意
0547a17: 識比見。但是無漏親證見也。見者聖惠親所
0547a18: 得義。非不見此此即圓成。而能見彼彼依
0547a19: 他起。即一見言義通二性。密合巧言故。頌
0547a20: 但說非不見此彼　要達真理方了依他。
0547a21: 寧說依他是凡夫境。以心上現雖不了達
0547a22: 但親所取。若論了達唯聖非凡。若親為境
0547a23: 凡夫亦得。故彼此說亦不相違。如世有人親
0547a24: 見一物然不能識。凡境亦爾。
0547a25: 論。未達遍計至依他有故。述曰。釋此所以
0547a26: 有二。初釋。後成。此釋也。地前等位未達遍
0547a27: 計所執之性體是空無。終不如實知依他
0547a28: 有。妄所執力翳彼依他。除彼翳時依他自
0547a29: 現。知妄所執無。依此無門證圓成實便了
0547b01: 依他。今從所無門說。故言了所執空知依
0547b02: 他有。此解也。又無分別智。若不先達所
0547b03: 執性空真如妙理。其後得智終不實知依他
0547b04: 為有。顯無分別智證二性也。
0547b05: 問既要知真方了事俗。為俱為後。
0547b06: 論。無分別智至如幻事等。述曰。先證真如
0547b07: 已後得智中。方能了達依他起性如幻事．陽
0547b08: 炎八喻等也。非初見位一時雙見。第五地
0547b09: 後。及佛能爾。至下當知。
0547b10: 論。雖無始來至虛妄變現。述曰。下成前也。
0547b11: 一切異生心．心所法。已能緣自相．見分等。
0547b12: 雖親得依他。由我．法執恒俱起故。不知
0547b13: 自心．心所虛妄顯現。由此不能了依他也。
0547b14: 乃至八喻。謂無始來見分緣自相分。自證緣
0547b15: 自見分。亦緣自身證自證分。證自證分亦緣
0547b16: 自自證故。故言緣自相．見分等。由我．法執
0547b17: 第七識等三性之心恒俱行故。不如實知
0547b18: 自心虛妄如幻事等。
0547b19: 論。猶如幻事至非有似有。述曰。此顯依他
0547b20: 非真實有舉喻以成。如大般若廣說其相。
0547b21: 攝大乘說。云何無義而成所行境界。為除
0547b22: 此疑說幻事喻。云何無義心．心所轉。為此
0547b23: 說陽炎。云何無義有愛．非愛受用差別。為
0547b24: 此說夢境。云何無義淨．不淨業愛．非愛果
0547b25: 差別而生。為此說鏡像。彼言影像。云何無
0547b26: 義種種識轉。為此說光影。云何無義種種
0547b27: 言說戲論相轉。為此說谷響。云何無義而
0547b28: 有實取諸三摩地所行境轉。為此說水月。
0547b29: 云何無義有諸菩薩無顛倒心。為辨有情
0547c01: 諸利樂事故思受生。為此說變化。彼世親．
0547c02: 無性第五皆廣解。不能煩引。中邊論中亦
0547c03: 有八喻喻計所執。如彼抄會。顯依他性
0547c04: 喻如此八。體非實有是虛妄有似彼真有。
0547c05: 故說依他非有似有。
0547c06: 論。依如是義至雖有而非真。述曰。此是厚
0547c07: 嚴經頌。雖依他有而非真有。要見真已後
0547c08: 見依他。與長行同。
0547c09: 此上文段准義應知。總是別解彼三頌訖
0547c10: 也。下第二段今總解彼三頌意也。於中有
0547c11: 三。初總。次別。後結。
0547c12: 論。此中意說至心心所法。述曰。此總也。
0547c13: 論。謂心心所至依他起性。述曰。此下別也
0547c14: 　謂心心所。即自證分　及所變現。即相．
0547c15: 見＝是【甲】見是分。眾緣生故如幻事等。非有似有誑
0547c16: 惑愚夫。愚夫等不了謂為實有。故名誑惑。
0547c17: 名依他性。
0547c18: 論。愚夫於此至遍計所執。述曰。於此依他。
0547c19: 橫執我法或是有．或是無。或俱．或不俱。或
0547c20: 是一．或是異。或俱．或不俱。或是實．或是不
0547c21: 實。或俱．或不俱如是等。今此有．無一．異為
0547c22: 首。俱．不俱通二處。等者等一切執。但執所
0547c23: 執如空華等。若性若相無少是有。一切都
0547c24: 無者名遍計所執。此遍計執亦依圓成而
0547c25: 起。此中但言依依他者。以心相分影像是
0547c26: 依他性。依此執為圓成實故。從實為言但
0547c27: 說依他。又依他起是安足處。稍可言說。及
0547c28: 擬宜故。但執依他。圓成不爾故不說也。實
0547c29: 亦依執。如二乘無常．無我．無樂淨等。
0548a01: 論。依他起上至名圓成實。述曰。於依他起
0548a02: 彼所妄執我．法俱空。此空所顯識．及心所。
0548a03: 一切相分等真性。名圓成實。
0548a04: 論。是故此三不離心等。述曰。此總結也。故
0548a05: 此三性不離心．心所．相分等。此即略解三
0548a06: 性體相。上來第一廣解三性。第二略解三
0548a07: 性訖。
0548a08: 論。虛空擇滅至何性攝耶。述曰。下諸門釋＋（此為第二）【乙】釋釋此為第二。
0548a09: 於中有二。初以十一門辨。後總指例。今別
0548a10: 問答故成十一。於中子細諸門極多。此為
0548a11: 第一。論中問意。如無漏有為具二義故。依
0548a12: 他．圓成二性所攝。此擇滅等等取不動．想
0548a13: 受滅等。有言無漏收。有論亦言苦諦等攝。
0548a14: 此於三性何性攝耶。
0548a15: 論。三皆容攝。述曰。此略總答。
0548a16: 論。心等變似至圓成實攝。述曰。如論可
0548a17: 知。即顯。諸論言無漏者。無漏心變。言苦諦
0548a18: 等攝者。有漏心變。亦不相違既言苦等。心
0548a19: 所變者。依他起攝。此唯定也。不多執空而
0548a20: 感生死。略不說集。理亦集攝。不善心執。如
0548a21: 勝論等。此說多分故苦諦收。
0548a22: 為顯此義因述上來所說依他義亦不定。
0548a23: 故次論云。
0548a24: 論。有漏心等至圓成實。述曰。有漏心等。及
0548a25: 所變空等。定屬依他。以相．與見必同有漏．
0548a26: 無漏性故。唯依他起。無漏心等。及所變空
0548a27: 等。容二性攝。以有緣起無倒理故。即由
0548a28: 二重三性體異。故攝不同。若說空等為無
0548a29: 漏者。容二性攝。體不定故。苦諦等收。唯依
0548b01: 他起。體即定故。此但分別有體假空等。非
0548b02: 計所執。彼無體故。
0548b03: 論。如是三性至相攝云何。述曰。第二七真
0548b04: 如相攝。如解深密。及七十七。顯揚第三。中
0548b05: 邊第二。佛地第七等。廣解真如有諸門釋。
0548b06: 舊中邊說真如名分破真實。今新翻云差
0548b07: 別真實。為七種者從能詮說。非真如體
0548b08: 可名差別。論中初問。次答。此為問也。
0548b09: 下答中初出七體。後辨相攝。
0548b10: 論。七真如者至流轉實性。述曰。一切有為
0548b11: 法生滅性。性即真如。約詮名生滅。言性即
0548b12: 彼如。約詮為言。下准當知。舊中邊名生起
0548b13: 真實。新翻不同。以下准知。七＝三【甲】七三十七．顯揚等。
0548b14: 解唯緣起法如。此中通言一切有為法。彼
0548b15: 據內法根本流轉唯言緣起。此中通說一
0548b16: 切法體。亦不相違。
0548b17: 論。二實相真如至所顯實性。述曰。因二空
0548b18: 門所顯如性。七十七說。即我法性。我法性
0548b19: 言我法之性非即我法。我法無故。顯揚．中邊
0548b20: 亦同於此。以下同處更不引之。下准應知。
0548b21: 舊中邊名相真實。
0548b22: 論。三唯識真如至唯識實性。述曰。顯揚云。
0548b23: 心染＝深【甲】＊染深眾生染深。心淨眾生淨。見識真如便能
0548b24: 知此染深淨心等。約詮即依他。據理即真如。
0548b25: 七十七名了＝分【甲】＊了分別真如。識了分別也。
0548b26: 論。四＝曰【甲】四曰安立真如至謂道實性。述曰。下四是
0548b27: 四聖諦。舊中邊云。依處．邪行．清淨．正行真
0548b28: 實名異。今新翻名。體與此同。諸文無異。此
0548b29: 約詮門義別說七。廢詮談體即唯一如。七
0548c01: 十七云。由流轉．安立．邪行三真如故。一切
0548c02: 有情平等平等。此約除佛餘名有情故。前
0548c03: 第三云佛非有情。故不言佛無苦．集故。
0548c04: 顯揚又說無始流轉實性。即是緣生故流轉
0548c05: 如。亦非佛有。又設＝說【甲】設說一切有為皆是流轉。然
0548c06: 佛法身體離生滅亦無流轉。又流轉如雖
0548c07: 通有為法。唯約有漏故佛言無。由實相．
0548c08: 了分別二如故。一切諸法平等平等。一切諸
0548c09: 法皆無我．法皆唯識故。由清淨真如故。三
0548c10: 乘菩提平等平等。此約滅諦。三乘皆得有
0548c11: 餘．無餘二涅槃故。勝鬘經云。聲聞不得涅
0548c12: 槃者依別意說。下自當知。以所證涅槃
0548c13: 說能證菩提平等。或菩提性境亦名菩提。即
0548c14: 舊云智處也。由正行真如故。聽聞正法
0548c15: 緣總境界。勝止．觀所攝受平等平等。由有
0548c16: 此如方能聽聞正法等故。此如若廢詮談
0548c17: 體性。一一皆具無不平等。若談體約詮故
0548c18: 此四種道理平等。此中復約二乘行位。證時
0548c19: 分齊等。皆如理知。
0548c20: 論。此七實性至二智境故。述曰。既出體已。
0548c21: 次相攝者。七皆圓成攝。二智境故。謂實相．唯
0548c22: 識．清淨三如根本智境。餘四真如後得緣故。
0548c23: 此約增上。若談如體。一即七如皆根本智
0548c24: 境。約詮為論七皆後得境。就約詮顯體三．
0548c25: 四境別。顯揚十六說與此同。
0548c26: 論。隨相攝者至妄執雜染深故。述曰。中邊
0548c27: 云此三二性攝。所以者何。若妄所執三。皆遍
0548c28: 計所執攝。若約詮雜染三。皆依他收。遍計執
0548c29: 心唯染依他故。三如之相染依他故。三如之
0549a01: 相體雜染攝非圓成實。
0549a02: 論。餘四皆是圓成實攝。述曰。亦約詮無漏
0549a03: 故。中邊云此唯聖境。聖智所顯故　問何
0549a04: 故唯識非前二性。正行一種不通依他
0549a05: 　答遍計所執多不執唯識。依他起性少能知
0549a06: 唯識。故非前二攝。正行約離過義。不言
0549a07: 通依他。據實而言。前通前二性。此後通依
0549a08: 他。亦無過失。又七皆三性於理不違。所執．
0549a09: 心變．如體異故。論中既約隨相而言。亦無
0549a10: 過失。
0549a11: 論。三性六法相攝云何。述曰。三性．六法相
0549a12: 攝門。此為問也。
0549a13: 論。彼六法中至緣生理故。述曰。六法如文。
0549a14: 瑜伽第三有此六法。然無相攝。皆具三性
0549a15: 者。並可妄所執皆遍計所執。無為所執者
0549a16: 有展轉義。如前已說。皆緣生故依〔他〕－【甲】他起攝。
0549a17: 無為亦心緣變故。如理應知。六法皆有妄
0549a18: 執．緣生之道理。理即真如。亦圓成實。此約
0549a19: 通義。辨中邊云。色家所執性。色依他性。色圓
0549a20: 成性亦名為色故各通三性。若別談者。前五
0549a21: 通二性。依他起法通有無漏故。後一唯成
0549a22: 實。非生滅故。此除假無為。假無為如前通
0549a23: 三性。或通說假亦唯圓成。如上假故。此辨有
0549a24: 法。非計所執。
0549a25: 四五事相攝門。有二五事如別抄解。
0549a26: 論。三性五事相攝云何。述曰。初問＝門【甲】問門可知。
0549a27: 論。諸聖教說相攝不定。述曰。此總答彼相
0549a28: 攝不定。
0549a29: 論。謂或有處至不攝五事。述曰。初是瑜伽
0549b01: 七十四．顯揚第六．及第十六說。前四依他。後
0549b02: 一圓成實。三無性論第一卷。佛性論第二卷
0549b03: 並同此說。然非此所引。不依彼故　五事。
0549b04: 相．名．分別．正智．真如。如七十三四等廣解。
0549b05: 論。彼說有漏至皆依他起字論作攝起。述曰。逐難會
0549b06: 也。彼瑜伽等說。有漏心等所變分二。能變為
0549b07: 一。能所詮異故。餘文可解。有漏有戲論有
0549b08: 能所詮。起名．相等故。無漏不爾。此辨有體
0549b09: 五事不攝初性。七十四云。問若依他起亦
0549b10: 正智攝。何故但說依他緣計所執自性執
0549b11: 應知。答彼唯說染分依他非淨分者。若淨
0549b12: 分者亦緣無執。許通二性。餘二性易故略
0549b13: 不說。
0549b14: 論。或復有處至圓成實攝。述曰。舊中邊上
0549b15: 卷。新第二說。彼有頌文不能煩引。下皆准
0549b16: 知。
0549b17: 論。彼說有漏至圓成實攝。述曰。約見相門。
0549b18: 不約詮門。前約詮門。今依見．相。設能詮名
0549b19: 亦相中攝。見分相故。餘自證．見分等名分
0549b20: 別。能緣性故。此二緣生依他起攝。所執都無。
0549b21: 為顯非有假說彼性為五法名。謂但有名
0549b22: 無實體故。真如．正智二皆無倒。體無漏故。
0549b23: 能緣．所緣俱斷漏故。圓成實攝。前依緣生
0549b24: 故攝正智。約別義說。故與瑜伽不相違
0549b25: 也。
0549b26: 論。或有處說至圓成實攝。述曰。十卷楞伽
0549b27: 第七五法品說。今勘梵本正與此同。然四
0549b28: 卷楞伽文勝。十卷者亂。如文易解。無勞重
0549b29: 釋。
0549c01: 論。彼說有漏至名相二事。述曰。餘文可知。
0549c02: 唯遍計所執相．名二事者。即隨能計依他之
0549c03: 心。假立所執而為相．名。由多依名而計
0549c04: 於義。依義計名體實都無。實非名．相。七十
0549c05: 六說初所執性依於相．名。文同於此。二成
0549c06: 實攝正與前同。故論不釋＝譯【甲】釋譯。
0549c07: 論。復有處說至遍計所執。述曰。世親攝論
0549c08: 第五卷文。彼釋。名．義若體相稱即成相違。
0549c09: 此中安立名為依他起。義為遍計所執。此
0549c10: 意。名者五法中名。義者即相。及分別。名所詮
0549c11: 故。能所取故。與彼五法相攝有異。故對舉
0549c12: 之。
0549c13: 論。彼說有漏至故說為名。述曰。等者。等自
0549c14: 證分．證自證分。此是依他起性心．心所法。
0549c15: 由名能詮勢分力故。隨能詮名緣之起執
0549c16: 成所遍計。故說依他是名所攝。所遍計言
0549c17: 非計所執。所執之依故依他起。彼世親云。
0549c18: 以依他起由名勢力成所遍計故。正與此
0549c19: 同。不言圓成者。此體與名極遠故。
0549c20: 論。遍計所執至假立義名。述曰。遍計所執
0549c21: 隨於此名橫計於義為實有體。此非實有。
0549c22: 於此非有中假名為義者。於非義中假立
0549c23: 義稱。謂此但有所執之義。無隨依他之名
0549c24: 故也。顯圓成實離名離義。不可為名之所
0549c25: 依故成所遍計說之為名。不可隨名執
0549c26: 此為實有假立為義故。俱非二攝。楞伽．中
0549c27: 邊所說五法。或通有．無。或體實有。遍計所
0549c28: 執假亦通有。瑜伽等不然。顯揚十六說。計
0549c29: 所執無。五不攝故。即五法體唯是有也。
0550a01: 論。諸聖教中至廣說應知。述曰。由彼四說
0550a02: 文雖有異而理為言。各據一義不相違也。
0550a03: 然諸說中不雜亂。如瑜伽論第七十二．七十
0550a04: 三四說三性及別章說。諸經相亂者如理應
0550a05: 知。中邊以三性與十真實相攝。此皆攝盡。
0550a06: 可勘彼文。然有蘊等。此不說者如下當知。
0550a07: 論。又聖教中至相攝云何。述曰。此下第二
0550a08: 五事相攝門也。
0550a09: 論。所詮能詮至能詮相故。述曰。五相者。一
0550a10: 所詮。二能詮。三相屬。四執著。五不執著。若
0550a11: 妄所計所詮諸法。能詮諸名。計所執性。前五
0550a12: 事中相．名．分別三事之中。取分別全。相．名
0550a13: 少分是所詮相。由名亦所詮故。相．名少分
0550a14: 是能詮相。由名亦相故。今此三法隨其所
0550a15: 應。所詮．能詮屬依他起。唯說染分依他起
0550a16: 故。真如全。正智少分是所詮相。正智少分是
0550a17: 能詮相。此依無倒釋成實性。故攝正智。隨
0550a18: 此所應所詮．能詮屬圓成實。後得正智亦能
0550a19: 變似能詮相故。前言離過無漏無能詮。今
0550a20: 談法實無漏亦能詮。故所詮相。及能詮相並
0550a21: 屬三性。
0550a22: 論。二相屬相至定相屬故。述曰。第三能詮．
0550a23: 所詮二相屬。相唯計所執。妄計名之與義定
0550a24: 相屬故。
0550a25: 論。彼執著相至為自性故。述曰。第四執著
0550a26: 相唯依他起。能執著者虛妄分別為自性故。
0550a27: 設所執著即所遍計。亦是依他。亦以妄分別
0550a28: 為自性故。
0550a29: 論。不執著相至為自性故。述曰。無漏二智。
0550b01: 及俱行品相．見分等。及無為法圓成性故。不
0550b02: 執著相是此性攝。此後三種別約三性增勝
0550b03: 相語。故顯揚論十六說。此五相中初及第二
0550b04: 依三自相。第三依遍計所執相。第四依依
0550b05: 他起相。第五依圓成相。正與此同。據實而
0550b06: 言。第三亦有後之二性。若執二相屬所執是
0550b07: 無。可是計所執性。所執性所依二相屬。二相
0550b08: 屬能所執並依他性。若但不執說二相屬。
0550b09: 即通後二性攝。今約所執語故唯計所執。
0550b10: 彼執著相若是所執著。亦計所執性。所依執
0550b11: 著相亦通圓成。今據能執著心語故言唯
0550b12: 依他。不執著相即體是無。不可執著亦計
0550b13: 所執。若無執著之心依他亦有。今約全非
0550b14: 能執著語故唯圓成。然第八十一攝釋分。及
0550b15: 顯揚十二云。所詮相謂相等五法。能詮相謂
0550b16: 計所執相。二相屬相謂計所執性執所依止。
0550b17: 執著相謂自體執。及此隨眠。不執著相即計
0550b18: 所執相。及彼隨眠解脫正分別。解云彼所詮
0550b19: 相即依他．圓成。有實自體可為詮故。遍計
0550b20: 所執既無有體非可詮故。雖諸無法亦是
0550b21: 所詮。然無差別可詮之用。非所詮攝。能詮
0550b22: 唯計所執非餘二者。彼二論文各自釋言。此
0550b23: 是遍計．所執性。亦名和合。乃至亦名唯有
0550b24: 音聲。顯彼無體唯有能詮名故。但說能詮
0550b25: 是計所執。非餘二性非能詮攝。此即各據
0550b26: 一義。與顯揚十六亦不相違。此二相屬相
0550b27: 中。遍計所執自性執所依止。即遍計所執性
0550b28: 也。遍計所執自性之執是能計心。執所依止
0550b29: 是能計心之所執。所執是依止義。依止所執
0550c01: 起計心故。故第四言遍計所執自性執。及
0550c02: 彼隨眠是依他起。明知執所依者是遍計所
0550c03: 執。第四可知。第五不執著相。謂染依解脫。
0550c04: 解脫．了知圓成實攝。遍計所執相。及彼習氣
0550c05: 者。故知所執我法都無。唯有依他染分習氣
0550c06: 斷之得解脫。解脫即真如。正分別者即無漏
0550c07: 智。意言知計所執無。斷依他得解脫．正智。
0550c08: 是不執著相。此中五相前二諸論不同。各據
0550c09: 一義。後三諸論皆同理不違也。廣如彼說。
0550c10: 如是和會諸智者知。
0550c11: 論。又聖教中至相攝云何。述曰。第五四法
0550c12: 相攝門。此問起也。顯揚六說。謂諸世間於諸
0550c13: 事中由串習所得悟入智見共施設世俗
0550c14: 性。乃至略說者。謂此是此地等。非彼水等。
0550c15: 如是等世間有情決定勝解所行。一切世間
0550c16: 自昔傳來名言決定自他分別共為真實。非
0550c17: 邪思擇觀察所取。是名世間所成真實。謂諸
0550c18: 智者有道理義。乃至處異生位者隨觀察
0550c19: 者。依現．比＝此【甲】比此．至教極善思擇。決定智所行所
0550c20: 知事。以證成道理所建立。是名道理所成
0550c21: 真實。以入聖位非此真實。謂一切聲聞．獨
0550c22: 覺無漏方便智．無漏正智．無漏後所得世間
0550c23: 智等所行境界。是名煩惱障淨智所行真實。
0550c24: 由緣此故於煩惱障智得清淨。及後證得
0550c25: 無障礙故說為彼真實　問此中何者是真
0550c26: 實　答謂苦．集．滅．道名之所顯四種聖諦。
0550c27: 由簡擇如是四聖諦故。得入現觀位。於
0550c28: 現觀位後真實智生。即四諦理三智所行。四
0550c29: 聖諦故名此真實。謂於所知中能礙智故
0551a01: 名所知障。若真實性是解脫所知障智所行
0551a02: 境界。名所知障淨智所行真實。即是真如。佛
0551a03: 假安立名此真實。即世間共許事等名世間
0551a04: 真實。三量四道理名道理真實。四聖諦理名
0551a05: 煩惱障淨智所行真實。亦取無漏智體是淨
0551a06: 法。即是道諦後得世間緣故。不爾便感＝減【甲】感減。真
0551a07: 如是所知障淨智所行真實。或初謂一切異
0551a08: 生外道。第二在七方便四十＝三十【甲】四十三十心等位。第三
0551a09: 通三乘聖位。第四唯大乘位。
0551a10: 論。世間道理至二事攝故。述曰。瑜伽三十
0551a11: 六真實義品。對法十一等說。初二真實依他
0551a12: 攝者。七十三說世間．道理所成真實。五事中
0551a13: 三事所攝故。有漏心變作道理相故依他
0551a14: 收。云三事者。謂相．名．分別。多依異生說
0551a15: 道理故。此依三法有漏相故。不取正智等
0551a16: 相為相。二障淨智所行真實圓成實攝者。七
0551a17: 十三說煩惱所知障淨智所行真實五事中
0551a18: 二事所攝故。謂正智．如如。前言後二真實。
0551a19: 四聖諦理及取真如。今并智者亦取能緣。
0551a20: 以後得世間智等。亦緣無漏諸事智故。煩
0551a21: 惱淨智故不取染依他。依瑜伽等所說同
0551a22: 此。
0551a23: 論。辨中邊說至唯屬第三。述曰。辨中邊說。
0551a24: 世間所成唯初性攝。一切世間多共依此一
0551a25: 處執故。體即依他假名所執　又解即共所
0551a26: 執我法為初真實。世間執實故名初性攝。
0551a27: 若約前解體是有法。同瑜伽等四真實皆有
0551a28: 法假名所執。後解即通有法．無法。為四真
0551a29: 實體亦不相違。第二真實即道理。是三性所
0551b01: 攝。道理之法通執．無執。執中有所．能執。所
0551b02: 執是初性。能執是染依他。無執中通雜染及
0551b03: 清淨。雜染是依他。清淨是成實。後二真實與
0551b04: 此等同。前唯約異生為道理真實故唯依
0551b05: 他。此通約凡．聖故通三性。初真實中此約
0551b06: 有體法故唯依他。彼據無法執所執語。故
0551b07: 唯初性不相違也。舊中邊上頌說。一處世俗
0551b08: 成。三處道理成。清淨境二種攝在於一處。新
0551b09: 翻中邊第二卷云。世極成依一。理極成依
0551b10: 三。淨所行有二。依一圓成實。義皆同也。應
0551b11: 取諸論出四實體。及諸門義。
0551b12: 論。三性四諦相攝云何。述曰。第六四諦門。
0551b13: 此為問也。
0551b14: 論。四中一一皆具三性。述曰。下文有三。初
0551b15: 略答。次廣答。後總結。此略答也。
0551b16: 論。且苦諦中至位轉變故。述曰。下廣有七。
0551b17: 唯苦四行各具三性。一無性無常。以體性常
0551b18: 無。即初性也。舊中邊云無有物。新同此。實
0551b19: 非無常假名無常行。觀此性故實是初性
0551b20: 假名為諦。二起盡無常。中觀生滅法為無
0551b21: 常。三垢淨無常。實是後性。假名為諦。故中
0551b22: 邊云有無垢為義。此約詮分位為垢淨。假
0551b23: 名無常行。無常行實不緣之。又依一切無
0551b24: 常為語。非苦下行。此三性如次。中邊論同。
0551b25: 顯揚十四無常有六。或八。六者。一無性無
0551b26: 常。二無失壞無常。三轉異無常。乃至六當有
0551b27: 無常。八種者。謂剎那．相續．病．老．死．心．器．
0551b28: 受用。初二遍一切法。次三在內色。心唯在
0551b29: 名。器．受用在外色。彼〔並〕－【甲】並約三界分別等。
0551c01: 然說六無常三性攝者。無性無常當知遍計
0551c02: 所執相攝。餘無常依他起攝。圓成實性無無
0551c03: 常義。何故此論等言三性俱有無常。垢淨
0551c04: 名轉變在圓成實。彼論轉異是依他起。非
0551c05: 圓成實。會云。據實無常有二義。一有生滅
0551c06: 體之無常。二無他常故名無常。此唯在二
0551c07: 性。圓成實性二種俱無。顯揚據此故言一性
0551c08: 無無常。此論．中邊約詮為論。圓成實性亦
0551c09: 名無常。體是常法非無非有。為但約詮為
0551c10: 論故也。又此中垢淨約詮談旨。彼論轉異
0551c11: 談詮之體故。二論所說義各不同非相違
0551c12: 也。又彼說十五種無常等。如彼廣解。
0551c13: 論。苦有三者至苦相合故。述曰。一所取苦。
0551c14: 為我．及法二能執心之所取故。能執是苦。
0551c15: 此無假立故亦名苦。苦實有法。此是無故名
0551c16: 為假苦。性實而諦假。非苦諦故。舊中邊云
0551c17: 一取苦。新同此論。以下中邊舊文更不敘
0551c18: 也。二事相苦。可解。三苦為相故。三和合苦。
0551c19: 苦相合故。謂即真如與一切有漏有為苦相
0551c20: 合故名苦。體實非也。性實而諦假。如次三
0551c21: 性。新中邊同。
0551c22: 論。空有三者至為自性故。述曰。初空可解。
0551c23: 正是空行。二異性空。此即有為有體之法。與
0551c24: 計所執體性不同。異於彼無。無無性故說
0551c25: 之為空。體實非空緣之為空。空無所執。
0551c26: 三自性空。二空所顯為自性故。此三皆是
0551c27: 空行所行故名空行。顯揚十五云。一無體空。
0551c28: 二遠離空。三除遣空。言遠離者。無所執相
0551c29: 義。除遣空者。除遣二我顯此空故。彼十五
0552a01: 云。遍計所執等三性如次立三空。
0552a02: 論。無我三者至為自性故。述曰。一無相無
0552a03: 我。我相體無故。二異相無我。與我相異故。
0552a04: 三自相無我。義同空釋。
0552a05: 論。集諦三者至假立彼名。述曰。何因苦諦
0552a06: 四行各三。集等三諦總有三種。苦諦諸行義
0552a07: 通諸諦故各分三。行相寬故。餘諦之下行
0552a08: 相局故總為三也。中邊又云四除四倒。苦
0552a09: 行各分三。餘非除四倒。故不分三也。一習
0552a10: 氣集。此諦實而性假。執彼我法之習氣。體
0552a11: 是依他。從所因為名。假立遍計所執。或緣
0552a12: 此起執名為執彼。作所遍計假所執攝。
0552a13: 從能依為名假也。
0552a14: 論。二等起集至未離障真如。述曰。平等而
0552a15: 起故。煩惱起業。業起果故。三未離繫集。假
0552a16: 名為集。性實而諦假。如次三＝二【甲】三二性。彼論皆同。
0552a17: 論。滅諦三者至謂真如故。述曰。一自性滅
0552a18: 滅者。不生義故。性實假名為滅。定非諦攝。
0552a19: 二二取滅。能．所取無故。護法．安惠各有別
0552a20: 解。從所無得滅依他假名滅。諦實。非依
0552a21: 他故性假。中邊云二取不生。三本性滅。中
0552a22: 邊云謂擇滅。及真如。與此相違。如彼抄會。
0552a23: 如次配三性。
0552a24: 論。道諦三者至圓成實故。述曰。一遍知道。
0552a25: 從所知為名名計所執。諦實而性假。二永
0552a26: 斷道。但說染分名曰依他。能斷圓成實攝。
0552a27: 從所斷名依他性。諦實而性假。或能斷體
0552a28: 即是依他。性．諦俱實。三作證道。或假或實。
0552a29: 如依他說。如次配二性。
0552b01: 論。然遍知道亦通後二。述曰。遍知名寬。故
0552b02: 七十四說。三性皆應遍知。顯揚六說。遍計所
0552b03: 執唯應遍知。無餘義故別得總名。餘二性
0552b04: 皆遍知。由彼別可應斷．應證如次得名。
0552b05: 論。七三三性至如理應知。述曰。下總結也。
0552b06: 此苦諦下有四種三。餘三諦下各三。總七種
0552b07: 三。彼與三性如次配屬。中邊第二卷說同。
0552b08: 或假或實如理應思。已隨文出訖。此如中
0552b09: 邊第二抄解。不能重敘。
0552b10: 論。三解脫門至相攝云何。述曰。七三法相
0552b11: 攝門。此為問也。
0552b12: 論。理實皆通至如次應知。述曰。皆通三性。
0552b13: 謂緣依他上無計所執。因顯成實。成實因
0552b14: 空所顯即為空境。俱不於此起願求故
0552b15: 為無願境。非緣遍計所執真如起願求故。
0552b16: 如空緣此三為無相故。為無相境。七十二
0552b17: 說。相通三種。謂空．無願．無相。亦三種境。此
0552b18: 中既言三解脫門。即唯出世修所生惠以證
0552b19: 故說。第七十二．顯揚第二皆言解脫門。言
0552b20: 唯出世修惠。既爾有漏．無漏五事中相為三
0552b21: 種境。依他．圓成皆通三境。淨分依他屬圓
0552b22: 成故。緣之亦為無相。道四行名無相故。顯
0552b23: 揚第二云道四行通三解脫門。瑜伽第十二
0552b24: 說。若於此處無有彼物觀之為空名空
0552b25: 性。即所觀空無可希願故名無願。即此遠
0552b26: 離一切行相故名無相。即緣遍計所執。為
0552b27: 三解脫門故。今總言理實三性皆通三解脫
0552b28: 門。隨增別相說。三性．空等如次各一。七十
0552b29: 四．顯揚第六說。由初性故立空解脫門。由
0552c01: 第二性．故立無願解脫門。由圓成實性故
0552c02: 立無相解脫門。意可知也如樞要說。
0552c03: 論。緣此復生至是彼境故。述曰。忍者智也。
0552c04: 證印＝即【甲】印即名忍。第七十四．顯揚第六文皆同此。
0552c05: 文意可解。緣此三性生三忍也。遍計所執
0552c06: 本體無生。依他緣起無自然生。證圓成時
0552c07: 惑苦不起。是名三種無生忍別。不說依他
0552c08: 因緣亦無名無生忍。顯揚云此三忍在不
0552c09: 退地。即初地已去證三性時得此三也。如
0552c10: 對法第十一＝二【甲】一二抄引大智度論故。八十六說。
0552c11: 一切行苦依無願。即依此依他。一切法無我
0552c12: 依空。即緣此計所執。涅槃寂靜即緣此圓
0552c13: 成。此論略而不說。應會諸論三解脫門等
0552c14: 義如別抄。
0552c15: 論。此三云何攝彼二諦。述曰。八二法相攝
0552c16: 門。此問起也。
0552c17: 論。應知世俗至即此三性。述曰。假世俗者。
0552c18: 實無體性可名世俗。唯有其名假名世俗。
0552c19: 四世俗中第一俗攝。第二體有為行。正體是
0552c20: 世俗。簡勝義諦亦世俗故名為行。舊中邊
0552c21: 云取行世俗。唯有為依他故。四世俗中第二．
0552c22: 第三攝。第三攝者心上變似四諦相理。不
0552c23: 離於事依他起攝。三顯了世俗。此三名與
0552c24: 彼新中邊論同。謂斷染依他。遍計所執無二
0552c25: 空為門顯真如名圓成實。四世俗中第四世
0552c26: 俗。或此世俗亦取四中第三。是無漏故。如
0552c27: 次配三性。顯揚論亦有此文。
0552c28: 論。勝義有三至圓成實性。述曰。第一勝義
0552c29: 依士釋也。第四勝義收。第二得勝義謂涅槃。
0553a01: 持業釋也。第三勝義攝。因證顯故。約得辨
0553a02: 故。真如舊成。不說為得。涅槃後顯。故立得
0553a03: 名。第三者第二勝義攝。理稍勝故。若隨事者
0553a04: 亦初勝義。多財釋也。舊中邊云正行真實。此
0553a05: 三新翻名體同此。前二無變。不生滅故。第
0553a06: 三無倒。隨其所應皆圓成實。無漏依他此中
0553a07: 說名圓成實故。下自廣明二諦不假預陳。
0553a08: 論。如是三性何智所行。述曰。九凡．聖智境
0553a09: 門。此問起也。
0553a10: 論。遍計所執至唯聖智境。述曰。初性是無
0553a11: 非所緣緣。所緣緣體具二義故。必有體故。
0553a12: 若爾佛智應不緣彼。緣與不緣皆有過失。
0553a13: 不緣．不知無故。如何復言此應遍知。若緣
0553a14: 者如何成所緣緣。解云親所緣緣即不緣
0553a15: 彼。非有法故以為本無質別變似無名
0553a16: 應知。緣無如緣他心。不爾即違聖教道理。
0553a17: 如緣他心。二十唯識說。不知如佛不可思
0553a18: 議境。雖爾下言親緣。上來論意不許親緣
0553a19: 故。解彼文云。然稱實知。佛親證相故名現
0553a20: 量。明淨圓極勝二乘故。乃至緣過．未天眼．
0553a21: 宿命亦爾。佛智生時有此相起。佛親證相圓
0553a22: 明圓極。勝聲聞等名之為知。非親證也。
0553a23: 言不思議者是勝義。圓明圓極義故。非謂
0553a24: 親證彼心。心外取故。聖者以此達＝違【甲】達違為無。心
0553a25: 外無無故。但見自心之上依他起相。不見
0553a26: 心所取上實我．實法。實我．實法都無所有。
0553a27: 作此無相故名應知。此護法．義。如二十唯
0553a28: 識抄二解。七十四說。初性非凡．聖智行。以
0553a29: 無相故。然說應知故此解勝。彼論依他．圓
0553b01: 成說境同此。依他然是世間無漏聖智之境。
0553b02: 非出世智。有為法故。佛地第七引瑜伽等
0553b03: 說。初非聖境。後非凡境。中是二境。初性是
0553b04: 無非聖所證。復不執故。後性勝義非凡智
0553b05: 親緣　若爾聖智不知一切。彼既是無。智
0553b06: 何所知　若知為有則成顛倒。若知為無
0553b07: 則非初性。心所現無依他起攝。真如理無圓
0553b08: 成實攝。是故聖智雖知有．無。而不緣彼初
0553b09: 性為境。與前說同。非不證無便非聖智。
0553b10: 勿心外法亦能緣故。凡雖緣如不得實故
0553b11: 說非彼境。總有三文。一初非凡．聖所行。後
0553b12: 非凡所行。二初非聖所行。三通凡．聖智所
0553b13: 行。後亦應所取故。
0553b14: 論。此三＋（性）【甲】三三性中幾假幾實。述曰。十假實門。
0553b15: 論。遍計所執至非假非實。述曰。初性有名
0553b16: 無體。妄情安立可說為假。談其法體既
0553b17: 無有相非假非實。非兔角等可說假．實。
0553b18: 必依有體總別法上立為假．實故。
0553b19: 論。依他起性至而施設故。述曰。此第二性
0553b20: 有實．有假。假有三種。一聚集假。如瓶盆有
0553b21: 情等是聚集法。多法一時所集成故。能集
0553b22: 成雖實所成是假。二相續假者。如過．未等
0553b23: 世唯有因果是相續性。多法多時上立一假
0553b24: 法。如佛說言昔者鹿王今我身是。所依五蘊
0553b25: 剎那滅者雖體是實。於此多法相續假立
0553b26: 一有情。至今猶在故。三分位假者。如不相應
0553b27: 行是分位性。故皆是假。一法一時上立。如
0553b28: 一色上名有漏可見有對。亦名色等。並是
0553b29: 於一法上假施設故。若彼實者應有多體。
0553c01: 其忿．恨等皆此假攝。心．心所．色從因緣種
0553c02: 生故說為實。若清辨等依勝義諦依他等並
0553c03: 名假者。依他之中自無實法假法亦無。一
0553c04: 種類中假法必依實因而施設故。顯揚十六
0553c05: 三性中說。不應宣說諸法唯是假有。何以
0553c06: 故。假法必有所依因故。非無實法假法成
0553c07: 立。若異此者無實物故假亦應無。即應破
0553c08: 壞假．實二法。二法壞故應無雜染。雜染既
0553c09: 可得當知必有依他起性。又云依他不如
0553c10: 施設決定是有。亦非一切決定是無。故一切
0553c11: 種非有非無。然許皆可言說。謂若有若無。
0553c12: 亦有亦無。非有非無。此性通假．實。由世俗
0553c13: 故說為有。若勝義中非有。非非有。不可說
0553c14: 故。對法第三說。待名言故一切皆假。不待
0553c15: 名言故一切皆實。真諦三藏解拳論成此三
0553c16: 假。陳那菩薩造。如別章說　問第二卷吠世
0553c17: 師。難假法必依真事．似事共法而立彼皆
0553c18: 破之。何故此中假依實法。無實假無　答
0553c19: 彼計真事即實等句義。似事依此真故成。共
0553c20: 法是德。又真事是法自相。今破彼實等句義
0553c21: 非真事。真事無故似事亦無。德句共法亦無。
0553c22: 非於自相有似名起。今於法共相方有似
0553c23: 名生。然共相中要須稍有體法。如青．黃心．
0553c24: 心所等。方可假說長．短。不相應為假法。
0553c25: 非無彼實有此假故。前破他真。真非實
0553c26: 故。於彼所執體全無故。今言實事稍擬
0553c27: 宜故　問若爾何故說依他名似我法。我
0553c28: 法實事無故　答前言依他似彼妄情能執
0553c29: 實我．實法說為假。還是依實說假我法。
0554a01: 非依妄情之境說假我法。我法無故。
0554a02: 論。圓成實性至而施設故。述曰。七十二五
0554a03: 法中亦言。唯是實有。勝義攝故。
0554a04: 論。此三為異為不異耶。述曰。十一三性對
0554a05: 辨異．不異門。前論本頌與有體法別自相
0554a06: 對明異．不異諸論所無。今此三性對明異．
0554a07: 不異攝論等有。
0554a08: 論。應說俱非至真義別故。述曰。若言異者
0554a09: 無別體故。謂妄所執名初。非離依他別
0554a10: 有初性體。若彼有體可說異故。圓成實性
0554a11: 是依他之實性。不可說三性異也。非不異
0554a12: 者妄執是初性。緣起是第二性。真義是第三
0554a13: 性。既此三別。不可言非不異。如前所引攝
0554a14: 大乘說。
0554a15: 論。如是三性至略示綱要。述曰。自下第二
0554a16: 總結止繁　義類無邊者。顯揚第六第十七＝瑜伽第七？第十
0554a17: 七．第十三＝四？三說三性各五業等。三性是三乘
0554a18: 菩提方便。三性決了隱密＝蜜【甲】密蜜義經。攝大乘說
0554a19: 梵問經不得生死．涅槃等是。金．藏土論作土藏藏．土喻
0554a20: 是。一切法常．無常是。通達三性時。行於相
0554a21: 行無相耶。悟入遍計性入何性。乃至入圓
0554a22: 成實除遣何性。三性依止五事中何事。若
0554a23: 無初性有何過。於依他中應無名言執。
0554a24: 名言執無故應無染．淨。無第二性有何過。
0554a25: 不由功用一切雜染皆應非有。此染無者
0554a26: 應無清淨。無圓成實有何過。一切清淨品
0554a27: 皆應不可知。三性細．難見．極難了亦爾。
0554a28: 幾無體能轉有體等。幾性不生能生生等。
0554a29: 三性執．無執相。三性各云何知。三性幾自非
0554b01: 染能令他染等。三性各以何為喻。中邊論
0554b02: 說。色有三種。一所執義色。色家分別性。二
0554b03: 分別義色。色家依他性。三法性色。色家真實
0554b04: 性。色通相故。一色通三性。乃至識蘊。乃至
0554b05: 十二處亦爾。如是等門義類無盡。皆易知
0554b06: 故。恐厭繁文今此論中略示綱要。然此等
0554b07: 並收諸經論盡。更無一餘。對法第十二別
0554b08: 抄有異。應取解之。
0554b09: 成唯識論述記卷第九本＋（終）【甲】本本終
0554b10: 
0554b11: 成唯識論述記卷第九末
0554b12: 
0554b13: 沙門基撰
0554b14: 論第九
0554b15: 論。若有三性至皆無自性。述曰。第二違經
0554b16: 失。若言三性亦不離識有三種者。何故世
0554b17: 尊說一切法皆無自性。今言有識也。
0554b18: 論。頌曰至即唯識實性。述曰。顯揚十六說
0554b19: 與此同。初二頌正答所問。後一頌明唯識
0554b20: 性。即是從初能變後及此二頌。廣前第一
0554b21: 初一頌半。宗明世俗諦。今此第三頌。顯前
0554b22: 所說唯識真理。宗明勝義諦。總成廣前初
0554b23: 分也。若約境．行．果科者。前來及此初二
0554b24: 頌廣俗諦境。此第三頌廣真諦境。以上隨
0554b25: 應思准＝唯【甲】准唯。就初二頌中。初一頌總答。次頌別
0554b26: 答。
0554b27: 論。即依此前至非性全無。述曰。長行有
0554b28: 二。初別解三無性。後總釋頌意。就別解
0554b29: 頌中分之為二。初解前二頌三無性。後解
0554c01: 第三頌唯識真性。就初有二。初解第一頌
0554c02: 總答意。次解第二頌三無性。今之後三無性。
0554c03: 依前所說遍計所執等三性。立彼三無性。
0554c04: 一相。二生。三勝義無性。七十六．解深密＝蜜【甲】＊密蜜經
0554c05: 德本菩薩請說佛言。雖有云云一切同此。
0554c06: 論。說密蜜意言至總說無性。述曰。釋密蜜意
0554c07: 言。今論說云謂後二性雖體非無。而有愚
0554c08: 夫於彼增益等者。如前所引攝大乘。說依
0554c09: 他起性是遍計所緣。圓成實性依展轉說亦
0554c10: 所遍計。七十六說。非由別觀三種自性立
0554c11: 三無性。然由有情於依他起自性。及圓成實
0554c12: 自性上。增益遍計所執自性故。我立三種無
0554c13: 自性性。乃至廣說。故依三性有體．無體。總
0554c14: 密蜜意說三種無性。三種無性非無後二性。
0554c15: 但無計所執。
0554c16: 論。云何依此而立彼三。述曰。上釋初頌總
0554c17: 答意訖。自下將解第二頌中別三無性故
0554c18: 先問起。
0554c19: 論。謂依此初至無性所顯。述曰。初性體無。
0554c20: 後二密蜜說。體有法故。餘文可知。不煩重釋。
0554c21: 勝義但由無性所顯名為無性。依他有緣
0554c22: 生。無自然生性。故名為無性。別配釋頌如
0554c23: 理應知。
0554c24: 論。雖依他起至故此不說。述曰。釋依他起
0554c25: 亦名勝義無性。此文不說之所由。無之言
0554c26: 非。依他雖有體法。而非勝義名勝義無性。
0554c27: 所執無故不可為例。又七十六云謂諸法
0554c28: 生無自性性故說名無自性。故即緣生法。顯
0554c29: 揚云。不遮緣生。遮自然生故。即緣生法亦
0555a01: 名勝義無自性性。於諸法中若是清淨所緣
0555a02: 境。我顯彼為勝義無性。依他起相亦是清淨
0555a03: 所緣境界故。亦說為勝義無性。無漏後得真
0555a04: 智名勝。亦緣此依他為境故。此依他亦名
0555a05: 清淨所緣。勝之義故。所執既無非為聖境。
0555a06: 不得此名。然無彼計所執故。故說勝義無
0555a07: 性。乃至廣說。若說依他為勝義無性。此圓
0555a08: 成實即為第二勝義無性。今恐依他勝義無
0555a09: 性濫第二圓成勝義無性故。此頌中但說圓
0555a10: 成勝義無性。不說依他為勝義無性。應如
0555a11: 彼經廣說譬喻。
0555a12: 論。此性即是至勝義諦故。述曰。下第二段
0555a13: 解唯識性。別配釋頌如理應知。其圓成實
0555a14: 勝義無性。即是諸法勝義諦也。
0555a15: 論。然勝義諦至謂一真法界。述曰。然二諦
0555a16: 義及引論文。如第一卷抄廣樹彼義。此隨
0555a17: 淺深以立四種。皆勝之義。或以勝為義。勝
0555a18: 即是義。隨其所應皆勝於初世俗諦故。然
0555a19: 此初真即十善巧。第二即是四諦因果理等。
0555a20: 第三即是依詮顯實。第四癈詮談旨。且一往
0555a21: 為論。三乘合明二諦非唯菩薩。如顯揚第
0555a22: 二．第六．第十九．瑜伽五十五．五＝六？五十四．對法
0555a23: 第六等說。
0555a24: 論。此中勝義至不虛妄義。述曰。前三非如
0555a25: 故言亦也。真簡有漏。有漏妄故。如簡無漏
0555a26: 有為。彼體雖真有生滅故。又真簡初性。以
0555a27: 妄執故。如簡依他。有生滅故。餘文可解。
0555a28: 論。亦言顯此至隨義廣釋。述曰。謂大般若
0555a29: 乃有十二名。如前第二卷說。又對法第二
0555b01: 有七名。謂真如．無我性．空性．無相．實際．勝
0555b02: 義．法界。此論本頌但有二名。并此釋師但
0555b03: 有四號。故言等者等餘三名。如餘論中隨
0555b04: 義廣釋。對法解云。體恒無我。無有改轉。名
0555b05: 曰真如。性離二我名無我。由緣此故雜染
0555b06: 空寂。說之為空。謂色乃至菩提諸相寂滅
0555b07: 名無相。無倒究竟無倒所緣名為實際。聖
0555b08: 智所行名為勝義。與此解同。三乘妙法所
0555b09: 依相故名為法界。界者體義。但妙法依。性者
0555b10: 體義。一切法體故名法性。湛然離倒名不
0555b11: 虛妄。餘隨所應一切當知如體法等。佛地
0555b12: 第七有六名。實有與對法別。皆廣解。瑜伽．
0555b13: 顯揚雖有名。並不如對法。不能繁引。此
0555b14: 解第三頌上三句訖。即是勝鬘．瑜伽等無作
0555b15: 四諦如非安立諦也。
0555b16: 次解第四句。
0555b17: 論。此性即是至說實性言。述曰。初解二性
0555b18: 依依他起故。此初解以真如實性簡計所
0555b19: 執性。顯其頌意。
0555b20: 論。復有二性至故說實性。述曰。謂相及性。
0555b21: 性者實體。即唯真如。相亦名體。依他體故。
0555b22: 有法相對。不明初性。以無體故。
0555b23: 論。三頌總顯至都無自性。述曰。初一性無。
0555b24: 後二定有。餘文易了。不煩重解。總釋頌意
0555b25: 也。
0555b26: 上來二十五行頌。有二二別判。一云前二十
0555b27: 四頌明唯識相。第二十五頌明唯識性。一云
0555b28: 二十五行頌中。初之一頌半略明能變識相。
0555b29: 第二餘二十三頌半廣明能變相。釋諸妨難
0555c01: 訖。自下五頌明唯識所入之位。既說世間假
0555c02: 說我法遍計所執諸法皆空。此假我法皆依
0555c03: 識變。能變之識略有三種。二十四頌廣為
0555c04: 分別。即依他起體虛幻有。此虛妄識必有實
0555c05: 體故。次前一頌明識之性。即圓成實。雖知
0555c06: 諸法皆是唯識若相．若性。要慚修行證入聖
0555c07: 位。故下五頌明所入位。所求大果福智無邊。
0555c08: 非少修行即速圓證。非行一行便證多果。
0555c09: 必須三劫修無邊因故。三劫者皆因位攝。
0555c10: 即前四頌。後之一頌所求果滿。即如來位。初
0555c11: 之四頌分三劫者。初之二位是初劫攝。雖
0555c12: 行勝行猶未證真。學行千差位有遠近。故
0555c13: 以二頌顯明初劫。第三頌全。第四少分解
0555c14: 第二劫。初證聖位見．修位差故。唯第三一頌
0555c15: 偏明見道。地位雖長證理是等。故第四頌
0555c16: 合明二劫。第四頌半明第三劫。就五位中。
0555c17: 初結上文彰後所明生下五位。後舉頌文
0555c18: 正釋五位。初中有三。一結上為三問。二隨
0555c19: 問略為三答。三廣前所答別三問答。
0555c20: 論。如是所成唯識相性。述曰。結牒上文二
0555c21: 十四頌相。末後一頌性也。
0555c22: 論。誰於幾位如何悟入。述曰。為三問也。
0555c23: 誰者問能入人。五乘不同誰能悟入　於幾
0555c24: 位者。問所經位。既言悟入幾位入也。凡經
0555c25: 時節多少短長　如何悟入。問入方便。雖
0555c26: 知唯識如何方便而悟入也。
0555c27: 論。謂具大乘至漸次悟入。述曰。此略答也
0555c28: 　謂具大乘二種種姓答能入人。通定．不定
0555c29: 性大根器者。非餘乘也　略於五位。答所
0556a01: 經時。十三住等略為五也。大果難感故經
0556a02: 五位　漸次悟入。答入方便。萬行難修。二
0556a03: 果叵證。非頓方便即能入也。
0556a04: 論。何謂大乘二種種姓。述曰。第三別問。別
0556a05: 答。廣前略答。於中分三。如前總釋。
0556a06: 論。一本姓住種姓至無漏法因。述曰。此即
0556a07: 依前種子三義中第三正義答。未聞正法
0556a08: 但無漏種無始自成。不曾熏習令其增長
0556a09: 名本種姓。性者體也。姓者類也。謂本性來
0556a10: 住此菩薩種子姓類差別。不由今有名本
0556a11: 性住種姓。三十五菩薩地云。無始法爾六處
0556a12: 殊勝名本姓字論作性姓住種。正與此同。即種姓住。
0556a13: 論。二習所成種姓至熏習所成。述曰。此聞
0556a14: 正法以去令無漏舊種增長名習種姓。菩
0556a15: 薩地說聞十二分教法界等流平等而流故。
0556a16: 謂大定緣如起俱時正智後生後得。後得復
0556a17: 生大悲。大悲起化身。化身方說此法。此法
0556a18: 故名平等流也。又法界性若能悟時。便能
0556a19: 斷生死趣大涅槃。此亦如是。又法界性善
0556a20: 順惡違具諸功德。此亦如是故名等流。等
0556a21: 者相似義。流者出義。從彼所出與彼相似
0556a22: 故名等流　聞所成等。即是三惠所成。非
0556a23: 必新生方名為成。令種增長亦名成故。若
0556a24: 由三惠無漏種增。何故乃言聞所成等。意
0556a25: 顯能成非唯有惠。惠俱品法亦能成故。能
0556a26: 成既爾所成亦然。故論說言聞所成等。
0556a27: 論。要具大乘至悟入唯識。述曰。此非唯一
0556a28: 乘姓。三乘種姓不定姓者亦是此人。具大乘
0556a29: 者方能入故。但言大乘簡彼定性。及無種
0556b01: 姓。此是未種解脫分善名本種姓。未聞無
0556b02: 漏法令無漏種增。種解脫分善根以去名
0556b03: 習種姓。聞無漏教為緣令無漏種增故。菩
0556b04: 薩地說正與此同。勘彼應說。此下不解故
0556b05: 別出之。然仁王經．及瓔珞等經所說所＝不？所同
0556b06: 者如別抄會。攝論第六說。誰能悟入所應知
0556b07: 相。大乘多聞熏習相續。已得逢事諸佛出
0556b08: 世。得定勝解。集諸善根善修字論作備修福智資糧
0556b09: 菩薩。彼約有多功能。四種力故方能悟入。
0556b10: 然於此中唯言具本性種姓。即彼所言大
0556b11: 乘等也。習所成等。即彼所言多聞熏習等。即
0556b12: 因力也。彼餘三力。下入位中所須方說。故此
0556b13: 與彼廣略不同。至下當知。然具本性猶未
0556b14: 能入。具習所成方能入故。即是攝論能入
0556b15: 章也。無性云。用．及用具皆待作者。故問入
0556b16: 者誰能悟入。由能入者唯是因力。有餘力
0556b17: 者是所須具。非正所須。故餘三力此中不說。
0556b18: 勝解行地發心已去未入初地名習所成故。
0556b19: 論。何謂悟入唯識五位。述曰。此為問廣前
0556b20: 第二位。
0556b21: 論。一資糧位至順解脫分。述曰。此在四十
0556b22: 心．及已前位。從初發心乃至十迴向終。皆
0556b23: 名順解脫分。對法等說。煖等已前名解脫
0556b24: 分。簡二乘故言大乘也。
0556b25: 論。二加行位至順決擇分。述曰。即在煖等
0556b26: 四善根中。此在初劫。下文等言勝解行地
0556b27: 攝故。
0556b28: 論。二通達位至所住見道。述曰。即在初地
0556b29: 初入地心。
0556c01: 論。四修習位至所住修道。述曰。即從初地
0556c02: 住及出心。乃至金剛無間心位。名為修道。
0556c03: 論。五究竟位至正等菩提。述曰。金剛心後
0556c04: 解脫道中盡未來際。此等五位下各釋名別
0556c05: 出體性解三劫攝。無勞預解。攝大乘說。何
0556c06: 處悟入。謂即於彼有見似法．似義等。乃至勝
0556c07: 解行地見道．修道．究竟道等也。彼說四位。
0556c08: 此說五位。合此初二為勝解行地故。即是
0556c09: 攝論所入位章。無性云。此所入境。及能入位。
0556c10: 論。云何漸次悟入唯識。述曰。此問廣前第
0556c11: 三入法用。
0556c12: 論。謂諸菩薩至能深信解。述曰。此初二句
0556c13: 亦貫通下。此初二位以道為位。即分出體。
0556c14: 後三以分為位。即通出體。資糧位中能深
0556c15: 信解。雖亦伏．除未多分故少而不說。信解
0556c16: 初增但名信解。至下當知。
0556c17: 論。加行位中至引發真見。述曰。初伏所取。
0556c18: 次伏能取。伏令不起故名為除。非離伏
0556c19: 時別名除也。至下當知。
0556c20: 論。在通達位如實通達。述曰。方起無漏現
0556c21: 行二智。證實相．性故。
0556c22: 論。修習位中至伏斷餘障。述曰。十地行多
0556c23: 時劫長遠念念進習。名數數修伏餘煩惱
0556c24: 斷餘智障。此等位中雖亦修證餘行．餘法。
0556c25: 唯識為本方修餘行。故但言唯識。
0556c26: 論。至究竟位至唯識相性。述曰。全出二障
0556c27: 功德智慧無不周備不同小聖故名為圓。
0556c28: 無闕少故簡二乘也。其福．智二清淨極勝
0556c29: 無有能過。不迷不闇故名為明。此簡菩
0557a01: 薩。第十地菩薩雖皆遍有可名為圓未清
0557a02: 淨故。如羅網中觀月等故不名為明。能
0557a03: 盡未來化導一切。復令悟入唯識相故＝性？故。
0557a04: 顯非自濟成已度人故名法輪。輪者轉義。
0557a05: 攝大乘說。由何能入。由善根力所任持故。
0557a06: 三種練磨心斷除四處障。無性云。此即入因。
0557a07: 謂由何因於此能入。故攝論云由何云何
0557a08: 而得悟入等。無性云此能入具。彼在此論
0557a09: 資糧位中。彼論四尋思等所作方便．所入．入
0557a10: 喻。及下初順解脫分．名事互為客等．尋思．尋
0557a11: 思果．教授二頌。在此加行位中。彼悟入唯
0557a12: 識性故悟入三性。入極喜地等。入唯識所
0557a13: 須。即此見道。彼論已入於地得見道已入
0557a14: 唯識。於修道中云何修行等。入因果分。修
0557a15: 差別分。及三學分。是此修道。彼論果智。果斷
0557a16: 分。是此究竟道。然攝論十分所有。並此論
0557a17: 有。如前已敘。菩薩地四十七八住品中說
0557a18: 有十三住。四十九地品說有七地。皆是此
0557a19: 中五位等攝。十三住中前十二住即菩薩位。
0557a20: 今此五頌前四頌攝。第十三住是如來住。即
0557a21: 如來位。今五頌中第五頌攝。十三住者。一種
0557a22: 姓住。是此所言本性住種姓。未入僧祇。四
0557a23: 十七說。謂諸菩薩性自仁賢。性自成就菩薩
0557a24: 功德菩薩所應眾多善法。於彼現行亦有顯
0557a25: 現。由性仁賢逼遣方便令於善轉。非由思
0557a26: 擇有所制約。有所防護。住此住中任持
0557a27: 一切佛法種子。於自體中已具足有一切佛
0557a28: 法一切種子。性不能起上．煩惱纏。造無間
0557a29: 業或斷善根。廣如種姓品說　云何菩薩
0557b01: 勝解行住。謂諸菩薩從初發心。乃至未得
0557b02: 清淨意樂。所有一切諸菩薩行皆此住攝。當
0557b03: 知前住於餘十一菩薩住。及如來住。唯有
0557b04: 因轉攝受彼因。於餘菩薩住。尚未發趣未
0557b05: 得未淨。況如來住。住此住中普於一切餘
0557b06: 菩薩住。及如來住皆名發趣。然未得淨。於
0557b07: 自住中名趣。名得。為令清淨而修正行。
0557b08: 於前住中雖修諸善。性仁賢故為之非為
0557b09: 菩提故作也。未名發趣故不入僧祇。此住
0557b10: 所修皆名發趣。故與前別。此位思擇力勝。
0557b11: 所作加行以分別惠。未得堅固相續無退
0557b12: 菩薩勝修。此說無漏修惠不得。非有漏修
0557b13: 此位不得。或此說初發心時。十住菩薩八相
0557b14: 成道。既不得修如何得有如是神通。如於
0557b15: 勝修於勝修果無礙解．神通．解脫．等持．等
0557b16: 至。亦未能得。未超五畏。謂不活畏．惡名
0557b17: 畏．死畏．惡趣畏．處眾怯畏。有三處妄＝忘？＊妄失。一
0557b18: 失念於五境顛倒。二失念於受生妄前生
0557b19: 事。三於所受持法久作久說有所妄失。
0557b20: 或具聰惠為他說法勉勵而轉。如闇中射
0557b21: 或中不中。或於菩提雖已發趣而復退捨。
0557b22: 或時捨戒。或利有情而生厭倦。利益安樂
0557b23: 未廣大無量。於一切菩薩學中未能普學。
0557b24: 菩薩相中未皆成就。在家．出家二分菩薩正
0557b25: 加行中未等顯現。於此所說諸行狀相。下
0557b26: 忍轉時上品。中忍轉時中品。上品轉時下品。
0557b27: 漸輕微故。入初地時此一切相皆無所有。
0557b28: 一切相違白法顯現。乃至廣說。皆第二住攝。
0557b29: 即是此中資糧．加行二道。五頌之中初二頌
0557c01: 攝。以彼論言從初發心。乃至未得清淨意
0557c02: 樂是勝解住。論說清淨意樂菩薩住是初地
0557c03: 攝。故知四善根亦初勝解行住攝。既爾即顯
0557c04: 是初劫攝。論說此住初劫攝故。至下當知。
0557c05: 此與瓔珞經二種姓別。應如別會。中邊中
0557c06: 卷對治品中。明念住等修之分位。即念住等
0557c07: 在解脫分。如別應知　第三極歡喜住。亦
0557c08: 名淨勝意樂住。即初地攝。此少分是見道。即
0557c09: 五頌中第三頌。除住地．出地心故　第四增
0557c10: 上戒住。即第二地　第五增上心住。即第三
0557c11: 地　第六覺分相應增上惠住。即第四地
0557c12: 　第七諸諦相應增上惠住。即第五地　〔第八…地〕十八字－？第八
0557c13: 緣起流轉止息相應增上惠住。即第五地
0557c14: 　第八緣起流轉止息相應增上惠住。即第六
0557c15: 地　第九無相有功用住。即第七地。以前第
0557c16: 二劫攝　第十無相無功用住。即第八地
0557c17: 　第十一無礙解住。即第九地　第十二最上
0557c18: 成滿菩薩住。即第十地。即第三劫　四十八
0557c19: 說。又即於此一一住中。經多俱胝百千大
0557c20: 劫。或過是數方乃證得。及與成滿。然一切
0557c21: 住總經於三無數大劫方乃圓證。謂經第一
0557c22: 無數大劫。方乃超過勝解行住。次第證得初
0557c23: 地。此就恒常勇猛精進。非不勇猛勤精進
0557c24: 者。復經第二無數大劫。方過初地乃至有加
0557c25: 行有功用無相住。次第證得第八地。此即決
0557c26: 定以是菩薩得淨意樂。決定勇猛勤精進故。
0557c27: 復經第三無數大劫。方過八地．九地證第
0557c28: 十地。故知四善根初劫所攝。未名淨勝意
0557c29: 樂地故。攝論第七云。有五補特伽羅經三
0558a01: 無數大劫。謂勝解行者經初無數大劫修行
0558a02: 圓滿。清淨增上意樂行．及有相行．無相行補
0558a03: 特伽羅。於前六地。及第七地。經第二無數
0558a04: 大劫修行圓滿。即此無功用行補特伽羅。即
0558a05: 第八地至第十地。經第三無數大劫修行圓
0558a06: 滿。此論下文四善根亦是解行地攝。故知初
0558a07: 劫所攝。古人難云。初禪方便非欲界攝。初
0558a08: 地方便非初劫攝。應為質言初地方便非
0558a09: 初劫者。初地方便非凡夫攝。若言未證真
0558a10: 故非聖者攝。應言未證真故非第二劫攝。
0558a11: 又彼難言大莊嚴論．對法第十一說。四善根
0558a12: 初劫滿已修習故。可非初劫者。應反詰言。
0558a13: 且如瓔珞經云百劫修千三昧。千劫學佛
0558a14: 威儀。萬劫化現成佛入大寂定。是等覺菩
0558a15: 薩。言三大劫滿已。何故不是佛地攝。又此論
0558a16: 四善根中。亦言初劫順解脫滿已修。豈即
0558a17: 彼非勝解行攝。滿心修相好。亦是劫中收。
0558a18: 滿心修四善根。定是初劫所攝。廣成立此
0558a19: 如對法第十一抄。四十八說。有二無數大
0558a20: 劫。一者日夜月等算數時無量。故說名無
0558a21: 數。二如前說超過一切算數。名無數大
0558a22: 劫。若說前劫即經無量無數方證菩提。若
0558a23: 說後劫但三無數方證菩提不過此量。如
0558a24: 瓔珞經下卷說。八百里石淨居天衣拂盡。名
0558a25: 一大僧祇劫。若上上精進。或轉眾多中劫。
0558a26: 或有轉多大劫。決定無轉無數大劫。即釋
0558a27: 迦菩薩所超量中劫也。一小三災劫增咸劫
0558a28: 數。釋迦菩薩超九劫由翹足故。或言更超
0558a29: 十二劫。報聞雪山偈故。或超十一劫。投＝授【甲】投授
0558b01: 身餓獸故。如別抄會　此時長遠何日成
0558b02: 佛。處夢謂多年。如攝論廣說。此後九地全
0558b03: 初地少分是修道。即五頌中第四頌攝。然已
0558b04: 前十二住並是因位。第十三最極如來住即
0558b05: 究竟道。如來地攝。即五頌中第五頌攝。果位
0558b06: 所收。此後十一住下論廣解。不能預述。
0558b07: 有差別者。對菩薩地．及十地經。下自廣解。
0558b08: 最初二住雖論有文。然不廣解此行相故。
0558b09: 今別出之。種姓住即以一切佛法一切無漏
0558b10: 種子為體。未起現行無漏．有漏趣向心故。
0558b11: 即通五蘊種子為體。五法中正智。據三性
0558b12: 中依他．圓成二性攝。常．無常漏．無漏別故。
0558b13: 第二住以一切佛法無漏種子。有漏隨順一
0558b14: 切現．種功德為性。起順趣心故。此等引證
0558b15: 者如前已說。未證真如唯以有無為體。
0558b16: 次十住此論以有為．無為無漏功德為性。
0558b17: 證真如故。今亦取一切未曾得世間功德順
0558b18: 趣者為體。三十二相等。非皆無漏。正智．分
0558b19: 別．真如．及相為體。二性如前。如來住以有．
0558b20: 無為無漏功德為體。下十地三身等中自當
0558b21: 解釋　辨差別者。勝解行住。於菩薩修所
0558b22: 作狹小。有缺不定。所得有退。極歡喜住所
0558b23: 作廣大。無缺決定。所得不退。乃至三種增
0558b24: 上惠住亦爾。即前六地行相皆同。從初無相
0558b25: 住即第七地。乃至成滿菩薩住所作無量。無
0558b26: 缺決定。所得終無退轉。又勝解行住。於無
0558b27: 相修發趣。六地以前獲得。七地圓證。第八地
0558b28: 清淨。第九．十地於無相修果。當知領受得
0558b29: 諸功德。乃至廣如彼論等說　言七地者。
0558c01: 前六菩薩。第七一種菩薩．如來雜立為地。一
0558c02: 種姓地即種姓住。二勝解行地即勝解行住。
0558c03: 三淨勝意樂地即極喜住。四行正行地即增
0558c04: 上戒。乃至有加行無相住。五決定地即無加
0558c05: 行無功用無相住。此地菩薩墮在第三決定
0558c06: 中故。六決定行地即無礙解住。七到究竟地
0558c07: 即最上成滿菩薩。及如來住。既知地．住而相
0558c08: 攝已。地攝五頌准住應知。此等諸義下既
0558c09: 廣解。不勞預說。
0558c10: 論。初資糧位其相云何。述曰。此下別解。然
0558c11: 前三問初能入人自．下不解。已略辨故。非
0558c12: 本頌故。其所入位。所入法用。下別解釋。然
0558c13: 此二種各五不同義意既同。各合解釋總為
0558c14: 五也。此中五段不假分科。今初段中。初問。
0558c15: 次答。此即問也。
0558c16: 論。頌曰至猶未能伏滅。述曰。答也。初頌。後
0558c17: 解。下逐難解。易處不言。
0558c18: 論。從發深固至資糧位攝。述曰。此解初位
0558c19: 始終分齊。於中有二。初別釋頌文。後此位
0558c20: 未證唯識真如等下。顯位修行。初中又二。初
0558c21: 略解頌文。後廣二取隨眠。即是二障。初中
0558c22: 復二。初釋上二句。後＝復【甲】後復釋下二句。文至當
0558c23: 知。攝論云。清淨．增上力．堅固心勝進。名菩
0558c24: 薩初修無數三大劫。大菩提心以善根為
0558c25: 其自體。以大願為緣不退屈。為其策發方
0558c26: 能發起。故善根力名清淨力。是因。能降伏
0558c27: 所治故。大願力名增上力。是緣。常值善友
0558c28: 故堅固心昇進者雖遇惡友方便破壞。終不
0558c29: 棄捨大菩提心。所修善法運運增長。大菩提
0559a01: 心堅固不退。齊此方名初劫之始。此言深
0559a02: 者。即清淨．增上力。固即堅心勝進深固即是
0559a03: 大菩提心　唯識真勝義性者。簡前三勝義。
0559a04: 非勝義勝義故。即是真如。順決擇位識作
0559a05: 唯識觀。求住唯識真勝義性。此位未能伏
0559a06: 除識相。未名求住真唯識性。即地前四十
0559a07: 心皆是此位。然彼已前或〔十萬〕－？十萬八萬．六萬．
0559a08: 四萬．二萬．十千劫等皆不入此位。未名清
0559a09: 淨增上力。堅固之心未昇進故。
0559a10: 此出初道位分齊已。釋上二句頌訖。此當
0559a11: 釋名。
0559a12: 論。為趣無上至勝資糧故。述曰。初釋資糧
0559a13: 之名。望菩提為號。菩提因之初位。資益己
0559a14: 身之糧方至彼果故名資糧。此即依自利
0559a15: 釋名。為出生死得大智故求菩提也。然
0559a16: 前第七末增上緣中。解資糧位亦有未知當
0559a17: 知根云。能近字論作遠近資生根本位故者。從久修者
0559a18: 近為名。此說初行多求果故。亦不相違。
0559a19: 論。為有情故至順解脫分。述曰。次解順解
0559a20: 脫分名。為有情故勤求解脫。望涅槃為
0559a21: 因。涅槃名解脫。如常所談。勤求於彼此
0559a22: 行不違故名為順。分者因也。支也。彼順決
0559a23: 擇分言分者。即決擇是分。即擇法覺分。分者
0559a24: 支分義。順彼決擇分故。名順決擇分。今言
0559a25: 分者因支義。是解脫之因。因之一支。故名為
0559a26: 分。即順體是分。順彼解脫之分。名順解脫
0559a27: 分。此依利他為因＝目？＊因。為度有情乃求解脫。
0559a28: 然求菩提利他義顯。勤趣解脫自利義增。
0559a29: 然於菩提有自利之談。涅槃致利他之義
0559b01: 者。蓋欲以彼顯此菩提亦利有情。以此顯
0559b02: 彼涅槃亦能自利。文影於此義貫於彼故
0559b03: 也　問何故順解脫分分即是順。順決擇分
0559b04: 分體非順　答決擇體是有為。決擇可體即
0559b05: 分。體有多分故。涅槃體是無為。解脫彼非
0559b06: 是分。體非一．多故　又解解脫者即勝解
0559b07: 數。緣解脫解脫苦名解脫。因中印境為
0559b08: 名乃名勝解。在果出苦為因故名解脫。若
0559b09: 依此釋解脫即分名解脫分。分義非順與
0559b10: 決擇分同。然彼望惠為名。此望勝解為號
0559b11: 今為此解即無前難。
0559b12: 上來雖出位體分齊。釋位二名不同。總是
0559b13: 解釋資糧位訖。此解漸次悟入唯識之時
0559b14: 初位漸次。釋頌下二句。
0559b15: 論。此位菩薩至修菩薩行。述曰。此出四力。
0559b16: 攝論第六云誰能悟入中。大乘多聞熏習相
0559b17: 續。此乃因力。簡二乘等種姓多聞。即前所
0559b18: 說本．習二姓。彼云已得逢事無量諸佛出
0559b19: 現於世。即善友力。彼云已得一向決定勝
0559b20: 解。非諸惡友所能動壞名作意力。彼云已
0559b21: 善積集諸善根故。善修福智資糧菩薩。名
0559b22: 資糧力。由前無間所說三因已善積集諸善
0559b23: 根等。世親云。第一力為因。第二力為緣。第
0559b24: 三力能修正行。第四力由積集善根名資
0559b25: 糧菩薩。如是名由作意力。善修福．智二種
0559b26: 資糧。能入十地名依持力。此四望二乘性。
0559b27: 惡友緣。任運心。下資糧。以皆勝故名四勝
0559b28: 力。此位依此四力。於唯識義雖深信解。而
0559b29: 未能了二取皆空。一切多住事相散心行
0559c01: 諸行。名住外門修菩薩行　問華嚴第
0559c02: 九十住品頌云。第四生貴真佛子。從諸賢聖
0559c03: 正法生。有無諸法無所著。捨離生死出三
0559c04: 界。彼經第十又解十住初心菩薩。餘住亦爾。
0559c05: 頌云。清淨妙法身。應現種種形。猶如大幻
0559c06: 師。所樂無不現。或處為眾生究竟菩薩
0559c07: 行。或復現初生。出家行學道。或於樹王下
0559c08: 自然成正覺。或處為眾生示現入泥洹。如
0559c09: 何此文言多住外門修菩薩行　答此第四
0559c10: 住菩薩作十種觀法。第七觀業。第八觀果。
0559c11: 折伏現纏。不依見道等所有無明。更造惡
0559c12: 業令後果起。名為捨離生死出於三界。定
0559c13: 當能出非時已出。今依外門修菩薩行。亦
0559c14: 不違也。又此十住菩薩。亦有少分依有漏
0559c15: 定能現八相度脫有情。以十住初發心住
0559c16: 中。分得十力學於十法。第十法者為苦眾
0559c17: 生作歸依處。此住已去彼諸菩薩。展轉增勝
0559c18: 能行八相。然多起散行。少能入定作真如
0559c19: 觀。名多住外門。不說彼菩薩唯住外門
0559c20: 也。亦不相違。
0559c21: 論。故於二取至二取現行。述曰。由此事故
0559c22: 二取現行為能熏習所引隨眠。猶未有能
0559c23: 伏滅此二隨眠之力令彼不起二取現行
0559c24: 　問華嚴經第十卷解十住菩薩中。云除滅
0559c25: 諸煩惱。永盡無有餘。無礙寂滅觀。是則佛
0559c26: 正法。云何此言未伏二取　答彼依伏因
0559c27: 邪教．邪師所起不共無明伴煩惱類說盡。
0559c28: 非盡一切自分別生煩惱。及俱生煩惱　又
0559c29: 說佛法功力能滅一切煩惱。非十住位已能
0560a01: 滅一切煩惱　下此論文資糧道中。於分別
0560a02: 二取雖漸伏滅。未全伏故。緣起經云內法
0560a03: 異生不放逸者。我不說為無明緣行故。
0560a04: 因自分別不共．相應無明見道等者此位能
0560a05: 伏。今說不伏謂因邪教所起。及俱生等全
0560a06: 分為論　又但總言。多分未能名為未伏。
0560a07: 非少亦未。論下文云。於加行位始方能伏
0560a08: 分別二取。因邪教者於資糧位亦有起故。
0560a09: 瑜伽論說勝解行菩薩。於三處妄失猶起
0560a10: 煩惱。或時捨戒。所說諸法如闇中射或中．
0560a11: 不中。故此位中自分別煩惱未盡。
0560a12: 正釋下二句頌。
0560a13: 論。此二取言至所取性故。述曰。頌二取言。
0560a14: 顯二取取。非即二取名二取也。但只二取
0560a15: 名二取者。有非執二取種。豈亦伏耶。又相
0560a16: 分等非必可伏。故執二取為實有等之取
0560a17: 方名二取。
0560a18: 論。二取習氣至煩惱障種。述曰。二情＝止【甲】情止取之
0560a19: 種名彼二取。隨眠何義。隨逐有情常在生
0560a20: 死。眠伏藏識不現餘處。故名隨眠。或隨增
0560a21: 過故名隨眠。隨逐有情多增過失。故名隨
0560a22: 眠。何故眠者乃是增義。如人嗜眠眠即滋
0560a23: 多。故過失增是隨眠義。前當性彰名。後從
0560a24: 喻為因。與薩婆多別如別抄。即二障種
0560a25: 也。
0560a26: 論。煩惱障者至諸隨煩惱。述曰。上解本頌
0560a27: 訖。下第二解二障中。初出體釋名等。二見．
0560a28: 修分別。三約人分別。四約有．無漏道伏．斷
0560a29: 分別。五結歸頌文。先解煩惱障中。初出體。
0560b01: 後釋名。以薩迦耶見為首由我見為本生
0560b02: 諸煩惱。我見若無煩惱隨斷。見．修二斷。其義
0560b03: 亦然。或雖所生之惑先除我見未滅究竟盡
0560b04: 位由我見斷餘方斷盡。此依九品雖別斷。
0560b05: 斷八品等時不斷我見。煩惱先斷說。以我
0560b06: 見無品數。全離欲方斷故　又解既所生惑
0560b07: 有多品數。能生之見定然亦有九品。即隨
0560b08: 離九品欲我見漸斷故。根本斷時餘亦隨
0560b09: 斷。此中不言我見言薩迦耶見者。若言我
0560b10: 見不攝我所。梵云沒曳達利瑟致。此云我
0560b11: 見。梵云薩迦耶。此云不實移轉身見。即攝
0560b12: 我所。為顯此中攝我所故言薩迦耶　百
0560b13: 二十八根本煩惱者。見道所斷欲界四十。上
0560b14: 界各三十六．并修道十六。有一百二十八種。
0560b15: 及彼等流諸隨煩惱者。即二十種。或復更多。
0560b16: 如前所引攝事分說。此出自體性。若眷屬
0560b17: 及餘心．心所等五蘊為性。佛地第七說。若此
0560b18: 所發業所得果皆攝在中。皆以煩惱為根
0560b19: 本故。彼論通遠眷屬皆假名障。今此據自
0560b20: 性障即不取業．果。若不爾者無明所發．
0560b21: 感善三業。及果。應是染性。應是障體。既不
0560b22: 爾者故今此文為勝。
0560b23: 論。此皆擾惱至名煩惱障。述曰。此釋名也。
0560b24: 唯障涅槃所障增故。
0560b25: 所知障中初出體性。第二釋名。第三八識分
0560b26: 別因破異執。第四三性分別亦遮外計。第五
0560b27: 釋外妨難。
0560b28: 論。所知障者至愛恚慢等。述曰。亦以法我
0560b29: 我所執為首生餘障故。如前第一卷解。
0560c01: 見疑無明愛恚慢等者。此出體性。此之頭數
0560c02: 亦與煩惱障同。若煩惱障俱必有所知障
0560c03: 故。然煩惱有多品類可易了知。二乘所
0560c04: 斷。唯是不善有覆性故以數束顯。今此所知
0560c05: 障細下無多品類極難了知。唯菩薩斷。亦是
0560c06: 異熟無記所攝故不顯數。其實法執無離
0560c07: 無明故必有數。又顯法執無明。五住地中
0560c08: 唯一住攝。前障四住地攝。故不顯數　若爾
0560c09: 何故不言諸隨煩惱　既言慢等等取隨
0560c10: 惑。佛地亦同。此出自性體。若眷屬者。佛地
0560c11: 云。諸心．心所。及所發業。所得果。皆攝在中。
0560c12: 皆以法執無明為根本故。此中果者謂等
0560c13: 流．增上．士用果等。除異熟果。不感執＝報？執故。
0560c14: 何名所知障。
0560c15: 論。覆所知境至名所知障。述曰。二釋名也
0560c16: 　所知境者。謂有為．無為　無顛倒性。謂真
0560c17: 如理。由覆此境令智不生能障菩提故
0560c18: 名所知障。此即釋名。此望所障增者以得
0560c19: 名故。下轉依中自當解釋　前煩惱障煩惱
0560c20: 即障。此所知障障於所知。前當體彰名。持
0560c21: 業釋也。此所障受稱。依士釋也。
0560c22: 論。此所知障至彼微劣故。述曰。三八識分
0560c23: 別因破外執。第八識名異熟識。何以不俱。
0560c24: 彼異熟識是微細劣弱故。此法執望彼而
0560c25: 強故。此是能熏故彼非也。安惠等師執三性
0560c26: 心皆有法執。此識唯異熟故。唯異熟性中破
0560c27: 之。
0560c28: 論。不與無明惠相應故。述曰。諸論但說此
0560c29: 第八識唯五數俱。法執必惠。及無明俱。惠能
0561a01: 計度。無明迷故。佛地論說。有義法執及無明。
0561a02: 遍三性。有漏心品。及二乘無漏心品。皆不
0561a03: 了達法無我故。皆似相分．見分起故。前卷
0561a04: 已說。此障中無。但護法師伏遮彼計。若言
0561a05: 法執何藉惠俱。
0561a06: 論。法空智品與俱起故。述曰。菩薩法空智
0561a07: 品。許與此第八識俱起故。第七有法執。法
0561a08: 空智起即不行。第八法執有。法空智起此應
0561a09: 滅。既八現行與彼俱起。定知第八無法執
0561a10: 俱。量云。第八識等。定非法執品。法空觀品
0561a11: 與俱起故。如佛第八識　若言因中法空觀
0561a12: 起第八許斷。即無漏法無所熏故佛何得
0561a13: 成。不可言熏鏡智俱識。非無記故。猶未
0561a14: 得故。第八異熟既爾。餘識異熟應然。然今
0561a15: 七識總合為法。又下異熟心許是法執故。
0561a16: 不可為例。於佛地論此論勝也。
0561a17: 論。七轉識內至如煩惱說。述曰。無離煩
0561a18: 惱別起執故。故數與彼煩惱等同。七識之
0561a19: 中根本有四。隨惑有八。及別境惠。有十三
0561a20: 法。第六識有一切。五識有根本三．隨惑十。
0561a21: 與十三法俱。
0561a22: 何故五識無見．疑等。
0561a23: 論。眼等五識至皆容引起。述曰。無計度分
0561a24: 別故。法見．疑等定不相應。等者等取隨中
0561a25: 諸惑。與此五識不俱起故。即忿等十全．餘
0561a26: 十少分。計度分別之所生者。五識皆無。非
0561a27: 無見道所斷諸惑名無分別。就見道中無
0561a28: 緣邪友師。自分別諸惑。而實非無意識所
0561a29: 引見道諸惑名無分別。對法等云分別起
0561b01: 者見道斷。既許五識中惑通見道斷。則有
0561b02: 分別之惑。然非自力生。為意所引生故。故
0561b03: 論云餘由意力皆容引起。餘者即見．疑等
0561b04: 餘。佛地論說。五識雖無見等。由意識引有
0561b05: 非見所攝愛恚等起二障所攝。今此意說。
0561b06: 加彼自力分別惑餘。為遮外計執五識中
0561b07: 惑唯修道斷故。
0561b08: 論。此障但與至無記性故。述曰。四三性分
0561b09: 別遮外計門。瑜伽第五十九卷說。欲界煩惱
0561b10: 一分是不善。及餘上二界是無記。即是無明
0561b11: 唯通不善．無記性故。不言通善。如何乃
0561b12: 言善心中有法執。法執必有無明俱故。對
0561b13: 法第四亦言欲界煩惱能發惡行是不善。餘
0561b14: 是有覆。如何乃言無明通善。
0561b15: 若彼救言生死有漏皆不善攝故必有無明
0561b16: 者。
0561b17: 論。癡無癡等不相應故。述曰。若爾善心既
0561b18: 有無癡。此執有癡。癡與無癡不相應故。
0561b19: 如何可說善與不善。癡．無癡等定不相應。
0561b20: 相違法故。如無貪．貪等。不可言此執心無
0561b21: 無明俱。如人執心無明俱故。彼復有執第
0561b22: 七識中唯有我執無法執故。如前第五卷
0561b23: 解。瓔珞經云。善心有不善是外道義。今遮
0561b24: 於彼。
0561b25: 因解二障寬狹。
0561b26: 論。煩惱障中至為所依故。述曰。煩惱障中
0561b27: 此障必有。法執體寬故。煩惱障狹。彼定用此
0561b28: 為所依故　何故用此為所依也　答此
0561b29: 通．細煩惱所緣必是法故。彼唯是。有
0561c01: 法執時非必有故。勝鬘經說。世尊於此起
0561c02: 煩惱剎那心相應等。乃至若復過於恒沙。如
0561c03: 來菩提智所應斷法。一切皆是無明住地所
0561c04: 持所建立。如諸種子皆依地生建立增長。
0561c05: 若地壞者彼亦隨壞。若無明住地斷。諸所應
0561c06: 斷皆亦隨斷。瓔珞經下卷說亦同之。由此問
0561c07: 言。若有煩惱障皆有所知障耶。應順前
0561c08: 句答。若有煩惱障定有所知障。
0561c09: 若爾必俱應二障體各有差別。第七識等應
0561c10: 二執體俱。是二執故。如二執用。
0561c11: 論。體雖無異而用有別。述曰。體不相違
0561c12: 可唯一體。用義分故可說有別。同一種生
0561c13: 用分成二。如一識體取境用多故。
0561c14: 又何以知者。
0561c15: 論。故二隨眠至斷或前後。述曰。此中二障
0561c16: 隨三乘聖道有勝有劣。斷或前後。若望二
0561c17: 障行相相對。即煩惱障。所知障細。若望
0561c18: 聖道斷即不定。或有先斷煩惱障不斷所
0561c19: 知障。如二乘等求涅槃故。或有先斷所知
0561c20: 障不斷煩惱障。如住．出初地等十地菩薩。
0561c21: 此依種說。不依重。趣一切智故。或有亦
0561c22: 斷煩惱．所知二障。謂入初地。金剛心菩薩。
0561c23: 此依種說。若依重十地皆得。得二果故。
0561c24: 故須雙斷。俱非謂諸異生。不斷三障重．
0561c25: 種子故。以上皆由不定前後故復言或。種
0561c26: 隨現行體一體異　又煩惱障中自類九地。
0561c27: 可有．細先斷後斷細。其所知障不
0561c28: 可依地而立品數。但依所障辨能障．
0561c29: 細。有初地修道斷有頂所知障而欲未盡。
0562a01: 第二地等亦復如是。不可依地而立品類。
0562a02: 但由聖道故復言或。
0562a03: 問此既無＋（記四無）【甲】無無記四無記中何無記攝。
0562a04: 論。此於無覆至障大菩提故。述曰。餘三無
0562a05: 記勢力薄弱不能覆所知。不障菩提故。若
0562a06: 異熟生勢力強厚。通作意生計度所起。能覆
0562a07: 所知障菩提故。從異熟起名異熟生。非
0562a08: 業果也。雖與不善．有覆俱。不障二乘但
0562a09: 名無覆。
0562a10: 此名無覆望何人說。
0562a11: 論。此名無覆至亦是有覆。述曰。不覆二乘
0562a12: 轉依果故。二乘無學可現行故。非彼無學
0562a13: 說染現行故名無覆。若望菩薩亦是有覆。
0562a14: 覆所知境障菩提故。亦彼二乘通無覆攝。
0562a15: 故於菩薩乃有亦言。然破計中佛地論說。
0562a16: 有執不可導彼空智。異熟心非所熏。能遍
0562a17: 計唯意識等。已如前卷遍計中解。此中不
0562a18: 說。佛地論說。前師難云。若善．無覆無法執
0562a19: 者。何故不能了達法空。後師質云。亦無我
0562a20: 執云何不能了達生空。彼言第七識人執
0562a21: 俱故。今言我亦爾。第七識法執俱故。二難既
0562a22: 齊。然前師不許第七識中有法執不爾。違
0562a23: 自比量。法空．我空二難齊故。既有相．見分
0562a24: 何故非執者。如前卷解。
0562a25: 此總第四三性破計分別訖。自下第五釋諸
0562a26: 違妨。
0562a27: 論。若所知障至無明住地。述曰。此外人難。
0562a28: 何處經說。勝鬘經說。不依瓔珞經。非極成
0562a29: 故。以分段生死故。說阿羅漢我生已盡。得
0562b01: 有餘果證名梵行已立。凡夫人．天。七種學
0562b02: 人所不能辨名所作已辨。所斷煩惱更不
0562b03: 受後有。名不受後有。非盡一切煩惱。一切
0562b04: 受生說不受後有。有無明住地．變易生故。
0562b05: 煩惱有二。謂住地煩惱．及起煩惱。住地有
0562b06: 四。謂見一處住地．欲愛住地．色愛住地．有
0562b07: 愛住地。起者無始無明住地。此住地一切上
0562b08: 煩惱依。若煩惱種。比無明住地。算數譬喻
0562b09: 所不能及。五住地中無明住地其力最大。
0562b10: 恒沙數上煩惱依。亦令四煩惱久住。二乘智
0562b11: 所不能斷。唯如來智之所能斷。即無明種
0562b12: 子亦言種類。即五門種類當無明種類也。
0562b13: 即通見等。何故彼經唯說無明為所知障。
0562b14: 論。無明增故至非無見等。述曰。此論主答。
0562b15: 今此住地無明增故總立無明。非無見等所
0562b16: 餘煩惱。何以名增。一者體增。雖餘煩惱有
0562b17: 俱．不俱。無明皆有為此障故。如二乘無學
0562b18: 等。非必有餘煩惱俱故。二者用增。迷一切
0562b19: 境障一切智不令得佛果非如煩惱故。
0562b20: 三難斷增。要上上道方能斷故。故名為增。
0562b21: 論。如煩惱種至慢無明等。述曰。此以例解。
0562b22: 如煩惱種見．修皆有。然分別起者立見一
0562b23: 處名。豈分別中更無貪等。修道之中唯說於
0562b24: 愛豈無嗔等。然初唯見。後唯說愛。既見所
0562b25: 斷見力偏增。分別之首故。修所斷愛力偏增。
0562b26: 潤生惑故。法執住地無明力增故。唯說無明
0562b27: 非無餘也。此五住中。初唯見道所斷煩惱
0562b28: 障。次三修道所斷煩惱障。後一見．修所斷所
0562b29: 知障。初迷諦理勝。一處為言一處斷故。次
0562c01: 三有品迷事．理惑。約界論之。後一障智
0562c02: 總名無明。無品數故。無有別迷諦行相
0562c03: 故。地者依止。種子與現行為依。名之為
0562c04: 地。此約數．種斷名之為地。品等門分別
0562c05: 五住地別可知。總是第一出二障體。釋
0562c06: 二障名訖。古云此五住地如四流體。三界
0562c07: 煩惱等。一切無明名無明者。不然。此文為
0562c08: 正。
0562c09: 論。如是二障至修所斷攝。述曰。明二障中
0562c10: 第二見．修分別。俱生分別既通六識。分別起
0562c11: 者見道所斷。易斷故。六識之中俱生起者
0562c12: 修所斷之＝也？之。細難斷故。前言五識隨意引
0562c13: 生。即成分別．俱生之惑。如五識中煩惱障
0562c14: 說。無違理失。即初地中斷五識惑二障並
0562c15: 得。
0562c16: 論。二乘但能至菩薩俱斷。述曰。三約人分
0562c17: 別。二乘但能斷煩惱障等。求解脫故。所知
0562c18: 之障＝障不？之障彼故。菩薩俱障。二果別故。由作意故
0562c19: 斷有先後。後中定障二乘亦斷。小故不說。
0562c20: 第四有．無漏道伏．斷分別。
0562c21: 論。永斷二障至通有漏道。述曰。伏煩惱時
0562c22: 此俱法執亦不起故名伏法執。非別起伏
0562c23: 道。或見道前加行智伏。諸論或說有漏諸道
0562c24: 不能斷種。有相縛故。重縛故。不證理
0562c25: 故。無漏不爾故。
0562c26: 自下第五結歸本頌。
0562c27: 論。菩薩住此至未能伏滅。述曰。二現行
0562c28: 雖有伏者。即伏多分分別之惑。因邪教思
0562c29: 惟者皆伏。自思惟者未盡。下四善根等方
0563a01: 盡。而細分別者。及二障中若．若細所有隨
0563a02: 眠。由能對治止．觀力微未能伏．滅。初起
0563a03: 止．觀未勝順心。不如四善根中。能伏二細
0563a04: 分別現種。其俱生現．種皆少亦能伏。次加行
0563a05: 位。及第十卷皆有此文。此中伏言非為六
0563a06: 行。修習勢力制之不起。令彼不自在。是此
0563a07: 中伏義。下准此知。菩薩不斷下界地惑起
0563a08: 定生上故。又約十地分別斷之法用等。下
0563a09: 自有文不煩預述。如中邊上卷說此二障
0563a10: 諸障相攝。
0563a11: 論。此位未證至解行地攝。述曰。以上解頌
0563a12: 訖。自下第二辨位．修行。此即辨位。後明修
0563a13: 行。攝大乘論說五道為四。謂勝解行地。見。
0563a14: 修無學地。今以此即彼。四地中何地。十三
0563a15: 住中何住。此位依勝解修行。亦解行地攝。
0563a16: 論言亦者亦順決擇分。彼是解行地。此亦
0563a17: 是故論有亦言。勝解者即決定義。散心決
0563a18: 定意解思惟未證解故。亦言至下當知。
0563a19: 論。所修勝行其相云。述曰。下辨修行。初
0563a20: 問。次＝沒【甲】次沒答。雖言勝行何者為勝行。
0563a21: 論。略有二種至餘名為福。述曰。下答。勝行
0563a22: 有二。初顯二種行。後明德行。辨二行中。
0563a23: 初辨福．智行。後辨二種利行。惠為體者是
0563a24: 智。非惠為體名福。此剋性出體。即十力．一
0563a25: 切智是智。餘中有福。五十七二十二根中。
0563a26: 雖與諸文不同。且佛十力。惠根．具知根攝。
0563a27: 唯是智。四無所畏。五根．具知根攝。通福．智。
0563a28: 諸相．隨好。舌根．及四．根依處。謂身根．男根．
0563a29: 眼根．舌根依處。合四根所攝。即唯是福。三
0563b01: 不護。如無畏。三念住。非根攝。無貪嗔所攝。
0563b02: 即唯福。大悲。無嗔癡所攝。無忘失法。如
0563b03: 力。一切種妙智亦爾。唯是智攝。永斷習氣。
0563b04: 非根。六根所證。菩提分中。四念住。根．力．覺
0563b05: 支．道支少分。是智。四正勤。四神足。根．力．覺
0563b06: 支．道支少分。是福。餘唯福非智。餘應准知
0563b07: 　由此諸功德種門總為論中應作四句。
0563b08: 唯是智非福。謂十力．一切智．一切種妙智．
0563b09: 無妄失法．四念住．願．智等。有唯是福非智。
0563b10: 即諸相．隨好．三念住．大悲．四正勤．四神足
0563b11: 等。有亦福亦智。謂四無畏。三不護等。五根．
0563b12: 五力．七覺．八道支等。有非福非智。依事分
0563b13: 別。或永斷習氣。無為功德等。餘差別門功德
0563b14: 福．智如理應思。
0563b15: 論。且依六種至通相皆二。述曰。並名為福。
0563b16: 皆名為智。與智俱行助成智業皆名為智。
0563b17: 與福俱行助成福業並名為福。此依助伴
0563b18: 通相出體。
0563b19: 論。別相前五至第六智惠。述曰。剋性出體
0563b20: 者。前五是福非智性故。第六智惠非福性
0563b21: 故。正智自體故。
0563b22: 近生起以出體者。
0563b23: 論。或復前三至餘通二種。述曰。前三唯福
0563b24: 遠智惠故。第六唯智性是惠故。餘通二種
0563b25: 即精進．定。近於惠亦起惠故。七十八．解
0563b26: 深密經．三十六說亦同於此。彼解云。前三為
0563b27: 福。第六是智。餘二通二。若依精進修布
0563b28: 施．持戒．四無量等名福。若依精進修三
0563b29: 惠．六善巧。觀四諦．緣生法等名智分。若依
0563c01: 靜慮修四無量名福。若依靜慮修六善巧
0563c02: 等名智分。謂智有六種一一分別。應知無
0563c03: 量等。乃至廣說等。此文唯三。或有前三為
0563c04: 福。義如前說後三唯智。近生智故。或有初
0563c05: 三．及定是福。後一唯智。精進通二。或有初
0563c06: 三．及定為福。精進．及惠為智。策惠勝故。此
0563c07: 並有文。後四波羅蜜唯智非福。後得智故。
0563c08: 此中且說六。如對法第十二抄會解。上來福
0563c09: 智一種二訖。
0563c10: 論。復有二種至自他利行。述曰。隨意樂力
0563c11: 所為一切諸功德等。皆通二利。
0563c12: 論。依別相說至利他行攝。述曰。菩提分等。
0563c13: 等取禪支．十八不共法．諸相．隨好等。自利
0563c14: 行攝。然四十三說。六度唯自利。四攝利他故。
0563c15: 四種攝事．四無量等。等取神通．大悲．不護．
0563c16: 三念住。皆利他行攝。此中所望總聚一向多
0563c17: 分為論。非依體性。依體性者應四句分
0563c18: 別。或唯自利。謂相．隨好等。或唯利他謂四
0563c19: 攝等。或自他利。六波羅蜜等。布施等中亦
0563c20: 俱利故。或俱非利。便非功德。六到彼岸下
0563c21: 自廣解　菩提分法。謂四念住．四正斷．四神
0563c22: 足．五根．五力。七等覺支。八聖道支三十七
0563c23: 種。如對法第十抄　四攝。如大論四十三。
0563c24: 謂布施．愛語．利行．同事。以十門分別。四無
0563c25: 量謂慈．悲．喜．捨。如對法第十三等抄。及別
0563c26: 抄解。四十九說。從勝解行地。乃至到究竟
0563c27: 地。有四種菩薩行。一波羅蜜多。二菩提分
0563c28: 法。三者神通四成熟＝就【甲】熟就有情行。即彼又說。三
0563c29: 十二相．八十隨好在種姓地。唯有種子依
0564a01: 身而住。明知種姓住未入僧祇若在勝解
0564a02: 行地。始能修彼能得方便。若在清淨增上意
0564a03: 樂地中乃名為得。在諸餘地轉勝清淨。在
0564a04: 如來地善淨無上　又云。若諸不共佛法。下
0564a05: 劣者先菩薩時亦已成就。至佛之時善淨圓
0564a06: 滿。又此一切菩提資糧有遠．有近。遠者謂
0564a07: 去菩提果遠即未獲得諸相．隨好異熟果
0564a08: 時在地前也。近者去菩提近。謂初獲得諸
0564a09: 相．隨好異熟果時。從此已上展轉清淨。依
0564a10: 此等文故知初劫中修一切菩薩行。一切菩
0564a11: 提分法。雖少分得未名為證。未得無漏。
0564a12: 未名得異熟果。未淨勝故。
0564a13: 論。如是等行至所修勝行。述曰。如是一切
0564a14: 自他利行。皆是此位勝所修行也。
0564a15: 論。此位二障至勇猛不退。述曰。此文初總
0564a16: 　練謂陶練。磨謂磨瑩。即修治義。
0564a17: 論。一聞無上至修諸勝行。述曰。攝論第六
0564a18: 說入因中。三種練磨心。斷除四處。緣法義
0564a19: 境。止．觀恒常殷重。加行無放逸故。此中但
0564a20: 有三練磨心。初練磨心中云。廣者無邊。大者
0564a21: 無上。深者難惻。遠者時長。彼既丈夫我亦
0564a22: 爾。不應自輕而退屈。第一練磨心廣深退。
0564a23: 第二練磨心難修退。文皆可解第三練磨心
0564a24: 難證退　引他善者。諸有障善名為
0564a25: 善。謂行施等。彼於命終即便可愛一切自
0564a26: 體圓滿而生。我有妙善無障礙善。云何不
0564a27: 得一切圓滿　圓滿佛果者。即轉依也。以
0564a28: 深妙故。功德備故。諸佛轉依難可證也。彼
0564a29: 皆廣解無別義趣。意與此同故不煩引。初
0564b01: 且舉菩提。後且舉轉依。論實皆同　除四
0564b02: 處者。一離二乘作意。二者疑離疑。三離所
0564b03: 聞思我．我所執。四斷除分別。緣法義境緣
0564b04: 似法．似義等。如彼廣說。
0564b05: 論。次加行位其相云何。述曰。此問起也。
0564b06: 論。頌曰至非實住唯識。述曰。下答也。
0564b07: 論曰。菩薩至世第一法。述曰。自下長行有
0564b08: 十。第一顯位所由。第二釋位總名。第三出
0564b09: 位所修法。第四釋四法地名。五解本頌文
0564b10: 正明此位猶有所得。六此位於彼相。及
0564b11: 重縛分別．俱生伏．斷解釋。七此位所觀之境。
0564b12: 八所依何地。九界趣分別。十七地分別。此第
0564b13: 一也。總即結上所已行行。由得見道復修
0564b14: 此行。應列其名。然此是初僧祇滿心修習。
0564b15: 故云先於初無數劫。乃至廣說對法．莊嚴論
0564b16: 亦云。謂諸菩薩已善積集福德．智惠二種資
0564b17: 糧已過第一無數大劫。已聞隨順通達真
0564b18: 如契經等法。持也。如理作意任也。發三摩
0564b19: 地。鏡也。依止定心思惟定中所知影像。觀
0564b20: 此影像不異定心。乃至廣說。明也。由行如
0564b21: 是。乃至捨離二種能．所取故。證無所得正
0564b22: 入見道。捨離一切重得清淨轉依。依也。
0564b23: 前四是地因。第五是地果。亦言過第一劫
0564b24: 滿。已修四善根。即初劫滿心修習。如前已
0564b25: 引瓔珞經等為此證訖。伏二取相下文自
0564b26: 述。
0564b27: 論。此四總名至決擇分故。述曰。此即第二
0564b28: 釋順決擇分名　真實決擇分。決擇是智。即
0564b29: 擇法也。決擇即分名決擇分。決簡疑品。彼
0564c01: 猶豫故。擇簡見品。彼不擇故。疑品擇而不
0564c02: 決見品決而不擇。故此智品名決擇分。分
0564c03: 是支因＝分【甲】因分義。即擇法覺支。謂在見道。此無漏
0564c04: 故名為真實。為有漏者非真實故。此煖等
0564c05: 四順趣彼分名順決擇分。順趣者行相同
0564c06: 彼。故名為順。欣求往彼故名為趣。此中行
0564c07: 相既與彼同。復求證彼故名順趣。前順解
0564c08: 脫分。既初發心求究竟果。故遠從彼以得
0564c09: 自名。此順決擇分近見道。欣遠之心不
0564c10: 如始業。故從近以得自名。
0564c11: 論。近見道故至無加行義。述曰。此釋異名。
0564c12: 位名加行道。近見道故。即是見道之加行
0564c13: 故。舊言方便道。今言加行。顯與佛果善巧
0564c14: 差別。因中行未圓足。所行必須加功求後
0564c15: 勝果。果上萬行既滿。所行唯是方便利益有
0564c16: 情。顯此二別此名加行。然五道中此獨名
0564c17: 加行。以近見道故。非前資糧無加行義。
0564c18: 顯前資糧亦名加行。對法八說所有資糧皆
0564c19: 加行道。有加行道而非資糧。此四善根非
0564c20: 資糧道。加功而行初位亦名加行。近見道
0564c21: 說獨此得加行名　問資益後果己身之
0564c22: 糧。唯初獨名資糧。加功而行求果。四善獨
0564c23: 名加行　答資糧遠望大果。最初獨名資
0564c24: 糧。加行萬行加功故。初亦名加行　問加
0564c25: 功而行萬行。初位亦得此名。四善亦望大
0564c26: 果資糧亦通此四　答初位發心最猛。四
0564c27: 善不名資糧。萬行加力方行。初位亦名加
0564c28: 行　問初位心猛獨名資糧。四善近見獨
0564c29: 名加行　答以近見道名加行。初位不
0565a01: 得此名。加功萬行方行。初位亦名加行。故
0565a02: 於五道中。四善獨名加行者。近見道義。故
0565a03: 彼初位不得此名。加功而行。初位亦名加
0565a04: 行。此不齊解　若齊解者。此四善根果之資
0565a05: 糧亦名資糧　而彼論文依多住外行福
0565a06: 智行約最初說　若爾見道等亦應名資
0565a07: 糧　果之資糧故。從增得名但名見道。不
0565a08: 可名資糧。故知從增得名。既名加行不
0565a09: 可名資糧。義准成故前解為勝。二釋位名
0565a10: 訖。
0565a11: 論。煖等四法至初後位立。述曰。自下第三
0565a12: 位所修法。初二位尋思觀。後二位實智觀。此
0565a13: 文總也。此尋思．如實智體性者。對法第十一
0565a14: 說推求名等者。推求是觀察義。即唯是惠。
0565a15: 無性云。推求行見方便因相說名尋思。了知
0565a16: 假有實無所得決定智方便果相名如實智。
0565a17: 即唯加行智為體。此約推求行增出體。若
0565a18: 并相應增者。五根．五力為體。及俱有者五
0565a19: 蘊為性。定俱有戒為色蘊故。七十三云。四
0565a20: 尋思者。五事中如理相應分別總攝四種。則
0565a21: 唯有漏。四如實智一切皆是正智所攝。即唯
0565a22: 無漏。七十二說五事中。相通有漏．無漏。二
0565a23: 唯有漏。二唯無漏。真如是真智所緣名無漏。
0565a24: 非漏盡相義。正智漏盡對治義故名無漏。攝
0565a25: 論第六云。由四尋思．如實智故。於似文義
0565a26: 意言。便能悟入唯有識性。彼卷又云。四尋
0565a27: 思在煖．頂。實智在忍．第一法中。此論亦同。
0565a28: 即如實智亦有漏攝。四十八卷第十住中說。
0565a29: 住此住中得無生法忍極清淨。此復云何。
0565b01: 謂諸菩薩由四尋思。於一切法正尋思已。
0565b02: 先時獲得四如實智。如實了知一切諸法。
0565b03: 爾時一切邪分別執皆悉遠離。於現法中隨
0565b04: 順一切雜染無生觀等。乃至廣說。此如實智
0565b05: 始從勝解行住。乃至有加行有功用住。未
0565b06: 極清淨。今此住中已極清淨是故說言無生
0565b07: 法忍。即如實智名無生忍體。然今實義。尋思
0565b08: 唯有漏。唯加行心推求。非根本．後得智故。
0565b09: 如實智通有漏．無漏。通加行．根本．後得智
0565b10: 故。此唯忍可是果。彼唯加行是因。七十三中
0565b11: 唯依無漏說為無生忍體。不言通有漏。餘
0565b12: 處據實通有．無漏　未印可位名為尋思
0565b13: 起忍印時名如實智。中忍雖亦觀無能取。
0565b14: 猶未印可。而前有印亦名實智。非是尋思
0565b15: 與尋相應。不爾上地應無煖．頂。三十六說。
0565b16: 愚夫於此四如實智。加行闕故。不現前故。
0565b17: 便有八種邪分別。能生三事。能起有情．及
0565b18: 器世間。若了知時便除八分別等。此等義
0565b19: 門如顯揚論第六卷說。
0565b20: 論。四尋思者至假有實無。述曰。謂一切法
0565b21: 名之與義。既於前位緣法義境。其中似文
0565b22: 文名之義唯是意言。依此文名之義亦唯意
0565b23: 言。無性第六釋云。此中名者謂色．受等亦攝
0565b24: 名因名果等尋思。名因者謂字．字身．多字身．
0565b25: 及聲等。名果者句．及名身．多名身．句身．多
0565b26: 句身等皆名之果對法第十一云。謂推求諸
0565b27: 法名身．句身．文身自相皆不成實。名召法
0565b28: 勝。但說尋名。義者如名身等所詮表得蘊．
0565b29: 處．界等。若體．若義總名為義。以義寬故不
0565c01: 說自體。推求此能詮．所詮定不相應。此中
0565c02: 唯觀妄情所執能詮．所詮唯意言性。意言之
0565c03: 中依他文義不說無故。即依所取能詮．所
0565c04: 詮。今觀唯是意言性也。對法等說。此在煖．
0565c05: 頂位。此位唯觀所取無故觀計所執無。非
0565c06: 依他也。不爾即成顛倒心故。依他是有觀
0565c07: 為無故。無性云。尋思依名所表外事唯意
0565c08: 言性。思惟此義似外相轉實唯在內故。不
0565c09: 無依他內文義也。此二唯有內法。假名有
0565c10: 文義外法故說唯假。此即觀一切有為．無
0565c11: 為皆義中攝。此遍一切諸有法也。依此二
0565c12: 法觀其自性心外亦無。唯是假立如我．法
0565c13: 等體差別亦爾。如無常等義。無性云。證知
0565c14: 四種虛妄顯現依他起攝。了達四種遍計所
0565c15: 執皆不可得。三十六真實義品云。此諸菩薩
0565c16: 於彼名．事。或離相觀。或合相觀。成合相觀
0565c17: 故通達二種自性．差別二種假立。依離相
0565c18: 觀別觀二種之自性故。
0565c19: 既先加行起四尋思。四尋思已必有智果
0565c20: 故。次辨智果。
0565c21: 論。如實遍知至名如實知。述曰。前四尋思
0565c22: 觀計所執四境離識非有。唯觀所取無未
0565c23: 觀能取。此如實智忍可前境離識非有。所
0565c24: 取空已復能遍知能取彼識離識內境決定
0565c25: 非有能取亦空。了知內識及所變相互不
0565c26: 相離。如幻事等唯識之相。知如幻已此依
0565c27: 他上無計所執便謂二空。依此為門觀彼
0565c28: 空理入圓成實。此在四善根。唯似三性觀。
0565c29: 未證真故。前四尋思無所取時。煖是下位
0566a01: 伏除。頂是上位伏除。以初伏除所取難故
0566a02: 分上下位。至如實智位。下忍印無所取。中
0566a03: 忍順無能取觀伏除能取。上忍起位印無
0566a04: 能取。俱是如實智觀下品。以久修習伏能
0566a05: 取時但是中忍。上忍便印。世第一法雙印前
0566a06: 二空。名如實智觀上品。此於地前位辨上
0566a07: 中下。若入地已各有下上。准四十八第八
0566a08: 地中說。即入地已去不作尋思觀。唯作如
0566a09: 實智觀。已除二取不須唯觀所取假有。二
0566a10: 取無故但作如實智觀。七地已前猶未清淨。
0566a11: 此體即是無生忍體。初地已得故。不須作
0566a12: 四尋思觀。
0566a13: 問何故諸法名．義各別尋求。名．義自性．及
0566a14: 與差別即合觀也。
0566a15: 論。名義相異至故合思察。述曰。謂名．義二
0566a16: 種。一自性同。二差別同。故合名．義二種自
0566a17: 性。及二差別為合觀也。前二是名．義。後二
0566a18: 是自性．差別。名．義舉尋求。顯尋者求也。此
0566a19: 二影有思察。自性．差別舉思察。顯思者察
0566a20: 也．推也．觀也。此二影有尋求故諸論言推
0566a21: 求名．義觀察名．義等是也。前引瑜伽離．
0566a22: 合相觀。離觀是名．義觀。合相是自性．差別。
0566a23: 此即第三出所修法。自下第四釋四地名。
0566a24: 論。依明得定至故亦名煖。述曰。明得是定。
0566a25: 尋思是惠。故名為發。此俱時名發。如世第
0566a26: 一法名無間定等。明者無漏惠。初得無漏
0566a27: 惠之明相故名明得。明得之定。名明得定。
0566a28: 此中創觀四法依他。皆自心變。此乃假施設
0566a29: 有名．義．自性．差別。實名義等性都不可得。
0566b01: 然依他中名等名假者。法無名。名無義。無
0566b02: 實自性．差別義故。今名名．義乃至差別豈
0566b03: 非假也。如攝論等說明得．及煖。准此中
0566b04: 釋　行之言起。從喻為名。如日初出有前
0566b05: 起相。謂明相等　若言惠明前起之行相亦
0566b06: 得。今依前解。
0566b07: 論。依明增定至故復名頂。述曰。頂者極義。
0566b08: 文易可知。明相轉盛故名明增。已上名諸論
0566b09: 皆同。
0566b10: 論。依印順定至亦順樂忍。述曰。印前所取
0566b11: 無順後能取無名印順定。順通二種。一名
0566b12: 樂順。二名印順。若此三品皆名為忍。下上
0566b13: 位中皆印忍故立印順名。一印順名通初及
0566b14: 後。樂．順之言唯在中忍。故合但言印順定
0566b15: 也。又差別者。下品忍名印忍。印所取無故。
0566b16: 中品忍名樂順。樂無能取順修彼故。上忍
0566b17: 起時但名印順。印能取無順觀彼故。故合
0566b18: 三忍名印順定。忍者智也。印順俱定名印
0566b19: 順定。初後准此解。於無所取決定印持者。
0566b20: 是下忍位。無能取中亦順樂忍者。是中．上
0566b21: 忍位。順通中．上。樂唯在中。
0566b22: 論。既無實境至相待立故。述曰。遍計所執
0566b23: 所取既無。彼計所執能取寧有。
0566b24: 論。印順忍時總立為忍。述曰。攝論云。入真
0566b25: 義一分三摩地。即印所取無名一分。對法
0566b26: 第八云一分已入隨順三摩地。彼論解云。一
0566b27: 分已入者。於無所取一向忍解故。今者即
0566b28: 下忍位。一分隨順者。於無能取隨順通達
0566b29: 所依處故。今者即後忍位。故彼文勝攝論等
0566c01: 名。然不如此中。彼不別分中．上忍二位
0566c02: 故。謂中忍但樂順修無能取未印無故。上
0566c03: 忍印無能取故與中別。彼論雖有一分順
0566c04: 言。不別分樂順．印順故。下中上品印忍．順
0566c05: 忍之時合。此三位四善根中總立為忍。故論
0566c06: 言印順忍時總立為忍。忍通二處。謂印忍．
0566c07: 順忍。故合為論言印．順忍時。此三位總名
0566c08: 善根中忍。
0566c09: 論。印前順後至故亦名忍。述曰。名印順者
0566c10: 印前所取無。順後能取無。及印能取無故
0566c11: 立印順名。此釋三位別名。此三位忍境空．
0566c12: 識空故亦名忍然中忍雖不印可。順樂忍
0566c13: 可故亦名忍。此中正忍順忍皆名忍故。不
0566c14: 可難言頂等位中亦順下忍彼應名忍。初
0566c15: 未有忍故。中忍初．後皆有忍故。故立忍名。
0566c16: 是彼忍類故亦名忍。不同煖等。
0566c17: 論。依無間定至世第一法。述曰。與見相
0566c18: 雙印二空。其文可解。無間即定。無間之定。
0566c19: 二釋皆得。此即別解善根體訖。此上第四
0566c20: 釋四位名。
0566c21: 論。如是煖頂至雙印空相。述曰。自下第五
0566c22: 總攝上義釋本頌文。總牒前義。其文易解。
0566c23: 中忍之中順樂忍可者。順樂後位上品之忍
0566c24: 修無能取。
0566c25: 論。皆帶相故至方實安住。述曰。心上變如
0566c26: 名為少物。此非無相故名帶相。相謂相狀。
0566c27: 若證真時此相便滅。相者即是空所執相。有
0566c28: 依他相名空有相。謂有．空相是彼唯識真勝
0566c29: 義性。真者勝義之異名。第四勝義。簡前三
0567a01: 故。由有此相未證真理。滅空．有相即能
0567a02: 入真。
0567a03: 論。依如是義至後觸無所得。述曰。此中頌
0567a04: 者。攝大乘說教授二頌。教授菩薩故。此分
0567a05: 別瑜伽論頌。彌勒所作。無著故引。古云分別
0567a06: 觀論也　菩薩於定位者。顯非散。資糧位
0567a07: 中多住外門。此多在定內門修行　觀影唯
0567a08: 是心者。觀內心境影離心非有唯是內心。
0567a09: 此初位觀即在煖位　遍計所執心外之境。
0567a10: 義相字論作想下同相既滅除　審觀唯自相。唯有內心也。
0567a11: 即在頂位。以上總是煖．頂二位　如是住內
0567a12: 心。知所取非有。此二句下忍位　次能取亦
0567a13: 無。中．上忍位。合此俱印二空。即世第一法。
0567a14: 以時少故從忍位說　後觸無所得。入真
0567a15: 見道。
0567a16: 此上第五釋本頌。明此位中猶有所得。以
0567a17: 下第六斷二縛位。
0567a18: 論。此加行位至亦未能斷。述曰。相縛者。謂
0567a19: 相分縛見分等也。如前第五卷證第七識
0567a20: 有中說。謂一切有漏善．無記．不善等心。皆
0567a21: 有分別相分。此相能縛於心。非謂相縛即
0567a22: 是執也。有義八識皆有執故。相縛於見通
0567a23: 於八識。有義不然。有漏八識有分別故。分
0567a24: 別之相縛於見分名為相縛。非要有執。
0567a25: 若不執之相亦名能縛者。後得智品相分
0567a26: 應亦能縛　答曰不然。彼後得智斷漏方
0567a27: 得。體非硬。非漏所增相分。非分別境。
0567a28: 後得見分緣一切相皆為證解。有漏不然。
0567a29: 有分別故。漏相俱故。漏所增故。非斷漏
0567b01: 證故。緣一切境非皆證解。或比量故。若善．
0567b02: 無覆無記心中唯現．比量。其染污心亦通非
0567b03: 量。所以相縛能拘礙見。不令明淨。不令證
0567b04: 知。故有別也。一切有漏法能縛見分者皆
0567b05: 名相縛　若爾自證緣見縛自證耶　有義
0567b06: 亦縛。有漏類故。有義彼非。不同見分緣
0567b07: 於相故。彼外取故。通諸量故。此自證分緣
0567b08: 見分時非外取故。唯是現量作證相故
0567b09: 　若爾第八識等現量心相分。應非相縛體。由
0567b10: 此見分亦縛自證。分別類故。不明淨故。見
0567b11: 分漏心增自證故。有漏相貌縛能觀心名
0567b12: 為相縛。非謂相者是相分也。經說所取．能
0567b13: 取纏者。即是四分互相縛義。不爾見分便
0567b14: 非相縛。自證緣時不名相分故　重縛
0567b15: 者。即一切有漏法。大論五十八說。重有
0567b16: 二。一漏。二有漏漏者阿羅漢修道煩惱斷時
0567b17: 皆悉遠離此。謂有隨眠者有識身中不安隱
0567b18: 性。無堪能性有漏重者。隨眠斷時從漏所
0567b19: 生漏所熏發本所得性。不安隱性。苦依附
0567b20: 性。與彼相似無堪能性皆得微薄。文殊問
0567b21: 經上卷有習氣品二十四種。彼經頌云。阿羅
0567b22: 漢習氣。以有過患故。唯佛獨能度。為眾生
0567b23: 歸依。五十八又云。此有漏重名煩惱習。二
0567b24: 乘所未能斷唯有如來能究竟斷。是故說
0567b25: 彼名永斷習氣。是不共佛法。大論第二說。
0567b26: 自識中所有有漏種子。若煩惱品所攝名
0567b27: 重。亦名隨眠。若異熟品。及餘無記品所攝。
0567b28: 唯名重不名隨眠。若信等善法所攝種
0567b29: 子。不名重亦非隨眠。由此法生時。所
0567c01: 依自體唯有堪能非不堪能。重所隨所
0567c02: 生自性。故佛說為行苦。對法第十說二十
0567c03: 四重。所知障重異熟品攝。異熟重亦
0567c04: 異熟品攝。領受重攝一切有漏受。即善受
0567c05: 亦在中。勞倦重即威儀無記餘無記亦攝。
0567c06: 如此等文相違非一。然會此者如別抄說。
0567c07: 准五十八文重縛即一切有漏法。漏與有
0567c08: 漏皆重故。由相縛未斷有分別相。故其
0567c09: 無堪任重縛亦未能斷。顯揚十六說。由
0567c10: 相．重二縛執二自性。謂執依他。及計所
0567c11: 執。若解二縛於二自性。正無所得。及無所
0567c12: 見。彼論唯約執心解縛。其非執心彼即不
0567c13: 說。據增者故。彼卷又云。此依他起性。以
0567c14: 相．及重縛為體云何說為依他。由此二
0567c15: 種更互為緣而得生故。謂相為緣起重。
0567c16: 重為緣生相縛。相縛即約現行相。重
0567c17: 約種子語。論時彼體＝彼體時？時彼體雖復皆同為緣互得。
0567c18: 然今＝令【甲】今令此文以相為現行。重為種。有漏相
0567c19: 未遣。二障種不除。不爾如何此中言相未
0567c20: 滅重不斷。前說相縛是執二性。應細勘
0567c21: 彼諸文相違。此中言相縛者。一切有漏相。
0567c22: 重縛者。一切有漏不安隱性。與瑜伽第五
0567c23: 十八有漏重同。初地分得。第八地中第六
0567c24: 識全得一向不起。第七分無。五．八全有。
0567c25: 重隨應。佛地全無。顯揚十九說。相縛縛眾
0567c26: 生。亦由重縛。善雙修止．觀。方乃俱解脫。
0567c27: 此當彼解。
0567c28: 論。唯能伏除至全未能滅。述曰。其此位中
0567c29: 分別二取全能伏滅。乃至細者自分別起亦
0568a01: 不現行。俱生二取未全伏．滅。如前所說。
0568a02: 許少伏．滅即是現行。分別全伏。俱生少伏。
0568a03: 若俱生．分別二種種子全未能滅。未得無
0568a04: 漏有所得故。有分別故。
0568a05: 此上第六相．及重分別。俱生二取伏．斷分
0568a06: 別。自下第七明所觀境。
0568a07: 論。此位菩薩至唯觀安立。述曰。此位菩薩
0568a08: 於安立諦．非安立諦皆亦學緣。或總作一
0568a09: 實真如。或別作二空別．總三心非安立。不
0568a10: 唯作四諦差別觀。勝鬘經說有作．無作四
0568a11: 諦。無作四諦即非安立。有差別．名言者名
0568a12: 安立。無差別離名言者非安立也。安立者
0568a13: 施設義。此位菩薩。若加行不作二種觀者。
0568a14: 不能引真．相見二種生故。亦不能伏二
0568a15: 乘者故。為入二空觀真如理。正觀非安
0568a16: 立為起遊觀起勝進道成熟佛法降伏二
0568a17: 乘亦觀安立。然二乘者自宗。唯說作四諦
0568a18: 安立觀。菩薩不爾。今說於彼亦作人空非
0568a19: 安立觀。然不同菩薩。菩薩二空俱作。為顯
0568a20: 彼劣故不說之。又二乘者亦唯作安立。不
0568a21: 同菩薩。菩薩行．智深廣。彼不爾故。
0568a22: 自下第八辨所依處。
0568a23: 論。菩薩起此至入見道故。述曰。六十九中
0568a24: 通三乘說。唯依諸靜慮。及初近分．未至。能
0568a25: 入聖諦現觀。非無色定。無色定中奢摩他
0568a26: 勝。毘舍那劣。毘舍那劣道。不能入現
0568a27: 觀故。顯揚十六說。現觀何所依。答唯依靜
0568a28: 慮不依無色。若有於此執中間等六地皆
0568a29: 能入現觀。何處有文中間能入。若六地中能
0568b01: 入現觀。六十九中何故但言靜慮。及初未
0568b02: 至。又如何七十一六現觀中。云此六幾依未
0568b03: 至依。乃至無所有處依可得。答一依非依
0568b04: 可得。餘依一切依可得。又三依五依生。
0568b05: 一種一分亦爾。若中間禪有依入現觀。應
0568b06: 言三依六依生。以初生時智諦．及邊．戒
0568b07: 三。唯依五依生故。不說六地。明中間禪
0568b08: 無入現觀者　問何故不依中間入　答
0568b09: 彼無明利無漏故。有明利無漏者能入故。
0568b10: 又彼梵王居多散亂故。非純淨地故。瑜伽
0568b11: 文言依諸靜慮。及初未至。不言中間入見
0568b12: 諦故。此中復言前方便時通諸靜慮。而依
0568b13: 第四方得成滿。即最後入時唯依第四。第
0568b14: 四禪望餘禪最勝。要託最勝依入見道故。
0568b15: 不依下地入　有菩薩功德。六十九說。雖
0568b16: 諸靜慮皆能引發。多依第四靜慮。不同二
0568b17: 乘。其欲界無修惠。無四善根．無漏故不說
0568b18: 依入　前說二十二根中。未知當知根通
0568b19: 無色。菩薩見道傍修得故。若彼無見道。及四
0568b20: 善根。何故說修彼。六十九說。入見道時如
0568b21: 先所修諸世俗智種子。由彼熏修皆得清
0568b22: 淨亦名為修。此名諦現觀邊諸世俗智。出
0568b23: 見道已生起此智。即從發心已去。皆名未
0568b24: 知當知根。見道傍修先世俗智故名此根。
0568b25: 意顯。先曾起時亦名此根。即世俗智有先時
0568b26: 已名此根。入見道已傍修之時故名此根。
0568b27: 非謂無色有見道。及四善根也。四善根唯
0568b28: 色界繫故。此依一義　若爾修道位應起
0568b29: 未知當知根。種子不殊約位．行相二皆有
0568c01: 別。今至修皆遍緣但名已知收又六十
0568c02: 九云。見道初智生時。諸餘智因由能生緣所
0568c03: 攝受故皆說名轉。此時皆不別得。故無色
0568c04: 界無漏種子此見道時名修。是此根攝對法
0568c05: 第十云。不修上者依二乘．不自在說。若自
0568c06: 在先得故。修亦通無色。如類智緣。如六十
0568c07: 九說。此即第八所依之地。二乘依五地。菩薩
0568c08: 唯依第四。諸論通方便為論。言菩薩亦依
0568c09: 五地。此中料簡世第一法．及增上忍唯第四
0568c10: 定。餘通餘地。
0568c11: 論。唯依欲界至非殊勝故。述曰。六十九說。
0568c12: 非生上地或色界或無色界。能入聖諦現
0568c13: 觀。彼處極難生厭故。若厭少者尚不能入
0568c14: 現觀。況彼一切厭心少分亦無。即無少厭心
0568c15: 色．無色界不入現觀　問若爾如何彼地聖
0568c16: 者亦離欲　答無厭見道三界分別惑．及惡
0568c17: 趣等厭心名無。非無有漏欣上厭下。及
0568c18: 厭自地欣生上心。入見道時必總厭三界
0568c19: 一切法。總緣諦方入故。此一向據入現觀
0568c20: 為論。非修道．及異生為論此論中釋。餘界
0568c21: 厭心劣非殊勝故。餘趣惠心非殊勝故不
0568c22: 入見道。顯揚十六頌云。極慼非惡趣。極欣
0568c23: 非上二。處欲界人．天。佛出世現觀。彼說惡
0568c24: 趣不入現觀。若受恒隨極憂慼故。不能證
0568c25: 得三摩地故。即三惡趣不入也。色．無色界亦
0568c26: 無現觀。欣掉重故厭羸劣故。是故二界．三趣
0568c27: 不起現觀。唯一欲界人．天二趣。有佛出世
0568c28: 能起現觀。末法亦得有。佛出世攝故。無佛
0568c29: 世不得。無說法者令生厭故　若爾有佛
0569a01: 法世發心。法滅後方成熟久已修訖得入現
0569a02: 觀不　准此文不得。無此類者故　又解
0569a03: 亦得。此中一向作論。即三論不同合有多
0569a04: 解。准理可知。此即第九依何界趣身分別。
0569a05: 論。此位亦是至真勝義故。述曰。此亦已前
0569a06: 資糧位也。此即第十七地分別。在何劫攝
0569a07: 如前已說。對法第十三等並有此文。攝論亦
0569a08: 言解行地也。此中復修持．任．鏡．明．依五
0569a09: 地。如前引對法第十一說。其餘門義如下
0569a10: 當說。
0569a11: 論。次通達位其相云何。述曰。問第三位。下
0569a12: 解見道。
0569a13: 論。頌曰至離二取相故。述曰。舉頌可知。
0569a14: 論曰。若時菩薩至戲論相故。述曰。下釋有
0569a15: 二。初略解本頌。後廣釋此頌。今釋上二句
0569a16: 頌　不取種種戲論相者。不取者。無能取
0569a17: 執。不取戲論相者。無所取相。觀真勝義
0569a18: 名無所得。
0569a19: 論。爾時乃名至戲論現故。述曰。釋下二句。
0569a20: 心．境相稱。如．智冥合。俱離二取。絕諸戲論
0569a21: 故。名平等平等　真勝義性。體即真如。此
0569a22: 但偏遮有漏。後得智亦有相。此亦離彼相
0569a23: 戲論也。
0569a24: 論。有義此智至能取相故。述曰。此下第二
0569a25: 廣釋上頌。於中有四。初廣正智。第二解位
0569a26: 名。第三解見道真．相差別。第四解得見道
0569a27: 時功德有異。然廣正智中。此智二分合有
0569a28: 三解。佛地有二說無此第一。然彼一切無
0569a29: 漏心合作法。此即不然　說無所取能取相
0569b01: 者。識體合如冥然無取。無攀緣也。如攝
0569b02: 論第六所引莊嚴論頌。智者了達二皆無。等
0569b03: 住二無真法界等。此頌說離二取相等。此
0569b04: 類非一不能煩引。
0569b05: 論。有義此智至名聲等智。述曰。由所緣緣
0569b06: 要帶相故。難前師說。無似境相名緣彼
0569b07: 者。應此色智等名此聲等智。此色智等上
0569b08: 無聲等相故。此難無相分。以色．聲智返
0569b09: 覆比量義准可知。如觀所緣說。帶彼相起
0569b10: 故名有無分別影像所緣故。如雖無親證。
0569b11: 無分別相。與彼極相似。不同餘智名曰證
0569b12: 如。如對法第十一抄會。
0569b13: 論。若無見分至定有見分。述曰。以如喻
0569b14: 智。以智喻如無能緣相。亦准前解。
0569b15: 論。有義此智至不取相故。述曰。此第三說。
0569b16: 此智見分有。相分無。說無相取不取相
0569b17: 故。七十三說也。既言無相取。寧無見分。
0569b18: 不取相故可無相分。彼論有數十番難應
0569b19: 廣敘之。
0569b20: 論。雖有見分至非取全無。述曰。解第一師
0569b21: 所引教文。相分同初。見分有異。文意易解。
0569b22: 第二師云。所緣論說。識依彼生。帶彼相故
0569b23: 名緣於彼。若無真如相。應非是所緣。
0569b24: 論。雖無相分至不離如故。述曰。此緣真智。
0569b25: 挾帶真如之體相起故名所緣。非帶彼相
0569b26: 分影像而起名緣於如。不離如故。
0569b27: 論。如自證分至有見無相。述曰。舉喻顯成。
0569b28: 自證分等緣見分等。非帶彼相分起。得名
0569b29: 所緣故。此無分別與後得殊。故必無相。如
0569c01: 前第七卷四緣中解　若爾心王應名緣所。
0569c02: 不現彼影帶彼體相起故　此亦不然。非
0569c03: 所慮託故。餘文可解。此即第一有見．相
0569c04: 分別。
0569c05: 論。加行無間至亦名見道。述曰。見即是道。
0569c06: 體者通也。會者達也。第二釋位．及見道名。
0569c07: 論。然此見道略說有二。述曰。自下第三解
0569c08: 見道真．相差別。於中有二。初辨真．相差別。
0569c09: 後與六現觀相攝。初中復二。初總標有二。
0569c10: 後依標別解此即初也。
0569c11: 論。一真見道至無分別智。述曰。漸．頓一心．
0569c12: 多心分別。此中初總。後諸師異說真．相二
0569c13: 種分別。此出真見道體。以無分別智為體
0569c14: 也。唯此證真故。
0569c15: 論。實證二空至總說一心。述曰。釋其真義
0569c16: 剎那多少。經位雖多剎那。以相相似等故
0569c17: 總說一心。即三心見道依此為證。即是會
0569c18: 五十八等一心見道之文。若一心見道。以無
0569c19: 間．解脫．并一勝進。名多剎那總名一心。非
0569c20: 無間中復有多念。
0569c21: 然於此中有二異說。
0569c22: 論。有義此中至細異故。述曰。二空漸證。
0569c23: 二障漸斷。如下三心真見道中解。以五十
0569c24: 八＝五？八．五十九．對法九．顯揚十七說三心文。
0569c25: 證此漸也。然五十九文亦說見道三心名
0569c26: 頓斷者。不別起觀心。束三界二障合為三
0569c27: 品斷名頓。以此三心人．法俱異故名漸斷。
0569c28: 理有淺深。障．及智行有細故。
0569c29: 論。有義此中至有堪能故。述曰。第二師說。
0570a01: 二空頓證。二障頓斷。或三心究竟。一無間．一
0570a02: 解脫．一勝進。從真入相見故。或一無間．一
0570a03: 解脫不假勝進。從勝入劣。且為二說。合
0570a04: 十一說。如別抄解。五十八．及對法九云。又
0570a05: 此見道所緣．能緣平等平等智為其相。說一
0570a06: 心文今以為證。然五十五＝八？五勝。此中互解二
0570a07: 文如對法第九抄。此真見道也。前加行時
0570a08: 意樂俱斷。故入觀位不別為三。有古德云
0570a09: 此有三說者不然。
0570a10: 論。二相見道此復有二。述曰。下解相有
0570a11: 二。初解相。後解後得智。初中又三。初總。次
0570a12: 別。後總釋。此初也。
0570a13: 論。一觀非安諦至分別隨眠。述曰。此中有
0570a14: 二。初辨行相相見道。二辨言教相見道。初
0570a15: 中有二。初辨三心。次辨十六心。此即初也
0570a16: 　內遣者。唯緣內身而遣假故　有情假
0570a17: 者。先解有情皆妄所計。但有內心似有情
0570a18: 現。談其無體名之為假　緣智者能緣心。
0570a19: 即緣內身為境。遣有情假之緣智也。下皆
0570a20: 准知。然今此中人．法二障各分上下。者
0570a21: 為上。細者為下。合為四類。然二者各別
0570a22: 除之以智猶弱未雙斷故。若上品智方能
0570a23: 雙斷。此則隨智說為耎等。初起名耎。次智
0570a24: 名中。勝前劣故。後起名上。於斷見惑此
0570a25: 智最上故。以惑隨智說三品也。然初二智
0570a26: 未能殊勝。但緣內身除我法假。第三心時
0570a27: 其智上品。能廣緣一切內外我法。故三別也。
0570a28: 此則說三真見道義若說假者。以法真見
0570a29: 有差別故。前二智劣未能廣法。第三智勝
0570b01: 能廣法故。此初汎說為相見道　觀非安立
0570b02: 諦有三品心者。五十五中說三心緣非安
0570b03: 立故。又約決定。相見道中定有三心故。
0570b04: 論。前二名法智至總合緣故。述曰。總別既
0570b05: 殊義名亦別。諸論不同。今會諸論者。一對
0570b06: 法三心皆是法智。二此論．瑜伽等前二是法
0570b07: 智。第三名類智。三又十六心法忍法智名
0570b08: 法。後二名類。四六十九說。若曾上界善取
0570b09: 相者。即能以類智了色．無色界。下爾不
0570b10: 能。唯法智了。總為三例。一緣如名法。緣
0570b11: 智名類。是前類故。十六心名法．類可知。
0570b12: 對法約三並緣如。故皆名法。二別緣名法。
0570b13: 總緣名類此論等是。不就緣如為論故。三
0570b14: 緣下名法。緣上界名類是下類故。六十九
0570b15: 文是。各據一義亦不相違。
0570b16: 論。法真見道至名相見道。述曰。法者法則。
0570b17: 放學為義。真見道中有二空見分。雖亦
0570b18: 有自證而不法彼。親緣如者即乃放之。
0570b19: 就見分中有無間解脫。隨自所斷障有四
0570b20: 見分。就無間道中人．法二見分各別法故
0570b21: 有初二心。解脫道中人．法二見總法有第三
0570b22: 心。但法見分者。見分行相與真如境別故。
0570b23: 以自證分與真如境體義無別故不法之。
0570b24: 別總法者。顯無間所斷有差別故。顯解脫
0570b25: 道所證唯一味故。此師以三心十六心等俱
0570b26: 相見道唯緣非安立安立別故。
0570b27: 此有二說。
0570b28: 論。有義此三至緣四諦故。述曰。第一師說。
0570b29: 此是真見道。即前第一漸證斷師義。以相見
0570c01: 道不作三心緣四諦故。如對法說。說真
0570c02: 見道緣非安立。非相見道中能緣非安立
0570c03: 故。此中有別起無間．解脫為六。并勝進入
0570c04: 相見道為七心。或除勝進為六心。或後無
0570c05: 間即前解脫。即三無間加一第三心解脫。并
0570c06: 一勝進入相為五心究竟。菩薩利根不別
0570c07: 起解脫道故。或總四心究竟。但除勝進。從
0570c08: 勝入劣故。合有四說。如別抄有十四解。然
0570c09: 真中言先除耎品人執。次除中品法執等。
0570c10: 此初二執皆望第三品俱斷時人法執。為
0570c11: 細下上故。然諸處皆先除上品後除下品。
0570c12: 何意此中先除下品後除上品。前雖已解
0570c13: 今又解者。此約易斷名下故。人執名下
0570c14: 品。彼約實體細而言先斷者為上。此望
0570c15: 能治道。彼望當體故。此中所言先斷下品
0570c16: 者。諸論皆同。
0570c17: 論。有義此三至不別緣故。述曰。第二師說。
0570c18: 此三是相見道。以真見道但總緣真。諸論
0570c19: 共說　何得別緣以為三品。以加行心意樂
0570c20: 爾故。入真決然。
0570c21: 論。二緣安立諦至此復有二。述曰。第二解
0570c22: 十六心有二。初總。次別。此總也。對法第九
0570c23: 卷．五十五等。皆言此二是安立諦故。
0570c24: 論。一者依觀至十六種心。述曰。唯對法中
0570c25: 有此文也。所取謂諦理。能取謂緣理之智。
0570c26: 法忍．法智。緣諦理為境觀所取也。類忍．
0570c27: 類智。緣前智品觀能取也。此唯別立無間．
0570c28: 解脫。不總合說故名別立有十六心。對法
0570c29: 云法智品道真如為境。類智品道法智為
0571a01: 境。正與此同。
0571a02: 論。謂於苦諦至應知亦爾。述曰。二十八隨
0571a03: 眠者。欲界苦下十。上二界除嗔各九。苦者苦
0571a04: 諦。法者苦諦教。智者加行道中緣苦法之
0571a05: 智。忍者無漏忍。忍前苦法．智。對法第九廣
0571a06: 解。忍言智者以決斷故。惠即不然。雖忍．
0571a07: 智無別。隨用標名　苦法智者。法謂苦如。
0571a08: 能緣苦如之智名苦法智　苦類智忍者。
0571a09: 謂後聖法。是此苦智之類名苦類智。緣此之
0571a10: 惠名苦類智忍　苦類智。印可緣苦類之智
0571a11: 名苦類智。
0571a12: 論。此十六心至八觀正智。述曰。法品緣如。
0571a13: 類品緣智。
0571a14: 論。法真見道至名相見道。述曰。法忍法真
0571a15: 無間道見分。法智法真解脫道見分。類忍法
0571a16: 無間之自證分。類智法解脫之自證分。印前
0571a17: 智故差別立也。又解法忍法無間道。法智
0571a18: 法解脫道。此即總法。類忍法無間．解脫之
0571a19: 見分。雖緣智．緣如不同。見分是一故合法
0571a20: 也。類智合法二道之自證分。前解為本。
0571a21: 論。二者依觀至十六種心。述曰。五十五說。
0571a22: 觀上下二地安立苦等四諦境似法．類智
0571a23: 生。是第二現觀位。乃至廣說。謂忍可欲樂智．
0571a24: 現觀決定智。是現觀邊智諦現觀。顯揚十七
0571a25: 說。法智．類智四諦智不由行差別。然隨所
0571a26: 作說其差別。真見道中亦可義說有十六
0571a27: 心。十六心既爾。三心亦然。今此約行差別
0571a28: 說故。唯是相也。然彼文說下上地十六心者
0571a29: 是修道。瑜伽五十五說見道。顯揚說修道。
0571b01: 不是相違。然五十五仍說。從見道起有下
0571b02: 上十六心生。從三心非安立見道起。作此
0571b03: 安立諦觀。非全出見道在修道中方起。彼
0571b04: 文稍異。可細尋之。
0571b05: 論。謂觀現前至二現觀智。述曰。現前界者。
0571b06: 謂下界。即欲界。現於欲界入見道故。上二
0571b07: 界名不現前。
0571b08: 論。如其所應至見分觀諦。述曰。其現觀忍
0571b09: 法真見道無間道見分。現觀智法真見道解
0571b10: 脫道見分。不法自證分。以於前十六心後
0571b11: 作此觀漸心。與前十六心差別觀故。
0571b12: 論。斷見所斷至名相見道。述曰。欲界四諦
0571b13: 四十。上界各三十六。諦各除嗔故一百一十
0571b14: 二也。此上皆為觀心純熟。為有情說令見
0571b15: 道前亦作得入見道。
0571b16: 論。若依廣布至有九種心。述曰。上已辨行
0571b17: 相見道。別修作故。此廣布教道理。即菩薩等
0571b18: 在見道等不作此觀。但為布教說其差
0571b19: 別。所以須學。即是依彼假說也。
0571b20: 論。此即依前至止觀別立。述曰。前相見道
0571b21: 安立諦。有二種十六心。今法於彼名二十
0571b22: 六種。法彼二箇十六種。止．觀二心別立。
0571b23: 論。謂法類品至總說為一。述曰。五十八末
0571b24: 說。忍．智合者。謂八忍合為四。俱忍類故。八
0571b25: 智合為四。俱智品故。或法忍．法智八合為
0571b26: 四。緣如為境。以類同故。品者品類義。故
0571b27: 得為此解。類忍．類智八合為四。緣智為境
0571b28: 亦類同故。此依惠別俱定唯一。廣如彼抄
0571b29: 說。
0571c01: 論。雖見道中至名相見道。述曰。釋九所以。
0571c02: 此非真．相二見道攝。不作此觀然約布教
0571c03: 相見道攝。
0571c04: 但以十六心三心等。對法．顯揚．瑜伽。如次
0571c05: 皆有世第一無間等言故今會云。
0571c06: 論。諸相見道至真已斷故。述曰。此下第三
0571c07: 總釋。於中有三。一會違。二釋頌不說。三
0571c08: 智攝。今初也。依真之義假說相見道等為
0571c09: 無間等。如前引顯揚十七。正與此同。此有
0571c10: 三因。三心相見道真非安立後生故。餘如文
0571c11: 可解。然非安立因不遍三心相見道義。
0571c12: 論。前真見道至故頌偏說。述曰。第二釋頌
0571c13: 不說二種見道本頌何故但說於真。以證
0571c14: 識性觀照如故。即圓成實。自證識相。亦是
0571c15: 自心觀於依他故。今依見分說。論說初勝。
0571c16: 後者後得攝故不及前。如五十五說。
0571c17: 論。前真見道至後得智攝。述曰。有相．無相
0571c18: 別故。
0571c19: 自下因解後得智。
0571c20: 論。諸後得智至離二取故。述曰。若依此說。
0571c21: 佛不說法。無十五界。大定．智．悲以為體
0571c22: 性。悲願增上眾生識上聲．色等相生故。此後
0571c23: 得智佛地論第三。雖有三說有相見等。但
0571c24: 是此中二師之義第一師說。二分俱無。離二
0571c25: 取故。
0571c26: 論。有義此智至有分別故。述曰。見有．相無。
0571c27: 諸聖教說此智有分別故有見分。五十五
0571c28: 等說也。
0571c29: 論。聖智皆能親照境故。述曰。以理為證
0572a01: 無相分也。
0572a02: 論。不執著故說離二取。述曰。經論中言離
0572a03: 二取者。不執著二取故。非全無見分。
0572a04: 論。有義此智至真如性故。述曰。第三師說。
0572a05: 二分俱有。七十三說思惟。明有見分。似真
0572a06: 如相。不見真實真如性故。成有相分。如
0572a07: 彼四句廣說。
0572a08: 論。又說此智至而為說故。述曰。佛地經．攝
0572a09: 論等皆說。此智分別諸法觀有情等。此成
0572a10: 有見分。破第一師。
0572a11: 論。又說此智至說法等事。述曰。引經為難
0572a12: 　現身立＝土？立等。皆佛地第三引文為證。不勞
0572a13: 此引。此破無相分第二師義。
0572a14: 此上引教。下引理。
0572a15: 論。轉色蘊依至應無受等。述曰。以五蘊相
0572a16: 例。
0572a17: 論。又若此智至應緣聲等。述曰。既無相分。
0572a18: 其他之心他身土等離自己體之法。不帶
0572a19: 影像。應非所緣緣。直親照彼不變為相
0572a20: 故。不同真如。真如即是智自體故　若爾真
0572a21: 如應非所緣緣。無似境相故　答不然。
0572a22: 帶如之相起故。離自體法既無影像。不可
0572a23: 言帶彼相起。如何說有所緣緣。彼皆離
0572a24: 自體故　既不帶相起名所緣緣。緣色等
0572a25: 時應緣聲等。緣色等智不帶聲等相故。
0572a26: 論。又緣無法等至無緣用故。述曰。不變為
0572a27: 無相為見所緣故。以無相分直照於無。
0572a28: 無非有體。所緣緣義如何得成。由此故知。
0572a29: 佛亦不能親緣於無。此文理證也。
0572b01: 論。由斯後得二分俱有。述曰。總結之也。
0572b02: 出差別已。下諸門解釋。然五十八九等中。
0572b03: 皆有見道現觀分別。應如彼知。五十九最
0572b04: 勝。大有斷惑法用諸義。未獲廣引。
0572b05: 論。此二見道至相攝云何。述曰。此為問也。
0572b06: 第一與六現觀相攝者。對法第十三．顯揚第
0572b07: 十七．大論五十五．七十一廣明。對法說十。
0572b08: 顯揚說六．或十八。瑜伽說六。攝論第六說
0572b09: 十一種三乘現觀各別。然有義．事．所緣三種
0572b10: 差別。如別抄說。
0572b11: 論。六現觀者至思所成惠。述曰。現謂現前。
0572b12: 明了現前觀此現境故名現觀　最上品
0572b13: 者。下．中二品劣故非也　喜受相應者。喜能
0572b14: 明利別有分別故。捨即不然。可與下．中品
0572b15: 思俱。上品思惠必不俱故。七十一說初一
0572b16: 唯與喜受相應故　思所成惠。即因於思
0572b17: 所成之惠為體。顯揚．及七十一等同。彼云
0572b18: 或此俱行菩提分法為自性。此下現觀並作
0572b19: 是說。
0572b20: 論。此能觀察至故非現觀。述曰。煖等色界
0572b21: 繫。此觀共相能引煖等。思能生修故。此觀
0572b22: 一切行無常等。一切法真如等。故是最勝名
0572b23: 觀共相。不言觀自相。自相者下．中攝故。未
0572b24: 廣緣故。雖如亦是諸法自相。未證之時但
0572b25: 共相故。於見道前此用最猛。猛者利也．勝
0572b26: 也。偏說為現觀。煖等不能廣分別法。但觀
0572b27: 所取無等。雖亦觀一切法無我等。多分有
0572b28: 分齊觀。又三乘通說。在二乘位唯觀四諦
0572b29: 別別行相不及於思。謂種種思推．種種觀
0572c01: 察名廣分別。煖等無此能。不如於思不
0572c02: 立現觀。其見道等雖亦不能廣分別法。
0572c03: 緣真理故立為現觀。此又不同彼。未證
0572c04: 理故。七十一說四善根非現觀是等流故。
0572c05: 論。二信現觀至立現觀名。述曰。信亦上品。
0572c06: 通漏．無漏。現觀者是惠現觀諸法。以信助
0572c07: 現觀令不退故亦名現觀。有處但說無漏
0572c08: 者。以勝故立為不壞信故。
0572c09: 論。三戒現〔觀〕－【甲】觀至亦名現觀。述曰。即道共
0572c10: 戒。前第一卷已出體訖。餘文可知。
0572c11: 論。四現觀智諦現觀至無分別智。述曰。謂
0572c12: 在何位但緣非安立。即通二智皆是此攝。
0572c13: 故言一切種。七十一等說。此緣非安立諦
0572c14: 境惠為性。五十五說三心見道等是此現
0572c15: 觀故。即一切見．修道二智也。不取無學等
0572c16: 二智。與究竟現觀不殊故。
0572c17: 論。五現觀邊智諦現觀至世出世智。述曰。
0572c18: 此通有漏．無漏一切見．修道緣安立智。七
0572c19: 十一等說緣安立諦境惠是此自性等故。
0572c20: 論。六究竟現觀至究竟位智。述曰。即盡智
0572c21: 等究竟位中所有諸智　即通十智。然皆無
0572c22: 漏。七十一說盡無生智等為自性故。或此
0572c23: 俱行菩提分法為自性。六十九說無覺十智
0572c24: 皆是無漏。可勘彼文。此等門義可取如上
0572c25: 所說諸論廣明。和會增減不同等。
0572c26: 論。此真見道至故〔不〕－【甲】不相攝。述曰。以今見
0572c27: 道攝六者。真攝第四少分。第四之中亦有
0572c28: 相見道緣非安立諦。亦通修道等故。其相
0572c29: 見道收第四少分。亦攝真故第五少分亦通
0573a01: 修故。餘文可知。
0573a02: 論。菩薩得此至生如來家。述曰。自下第四
0573a03: 入地功德。世親第六云。由此能令諸佛種姓
0573a04: 無斷絕故。無性云。謂佛法界名如來家。於
0573a05: 此證會故名為生。於此所緣勝智生故。轉
0573a06: 先所依生餘依故。紹繼佛種令不斷絕。
0573a07: 乃至般若證真法界。名於中生。名真佛子。
0573a08: 由此般若樹自相續故。
0573a09: 論。住極喜地。述曰。於十地中住極喜地
0573a10: 也。下當釋此。四十七說分十王位。多作轉
0573a11: 輪聖王。王此洲化＝花？化果也。
0573a12: 論。善達法界得諸平等。述曰。無性云。於此
0573a13: 法界深作證故　得諸平等者。佛地經說
0573a14: 得十平等。攝論第六云。得一　切有情．一切
0573a15: 菩薩．一切如來三種平等心性故。廣如彼
0573a16: 釋。
0573a17: 論。常生諸佛大集會中。述曰。即常生在他
0573a18: 受用土中。如梵網經．十地經說。至下十地
0573a19: 中廣說。
0573a20: 論。於多百門已得自在。述曰。四十七說。一
0573a21: 剎那頃證百三摩地。以淨天眼見諸佛國
0573a22: 見百如來。動百世界身亦能往彼佛世界
0573a23: 放大光等。化為百類普令他見。成熟百種
0573a24: 所化有情。若欲留命得百劫住。見前後際
0573a25: 百劫中事。智見能入百法明門。化作百身。
0573a26: 身皆能現百菩薩眷屬。即於十百自在。名
0573a27: 多百門。
0573a28: 論。自知不久至利樂一切。述曰。既證真如。
0573a29: 便自知證。自利行也。六十九等說預流果尚
0573b01: 能自知。況此菩薩。利樂一切利他行也。廣
0573b02: 說此相如十地經第三說。彼有十二百。彼
0573b03: 加三種。一加知百佛神力。此中即見百佛
0573b04: 攝。二加能入百佛世界。即此中動百世界
0573b05: 中攝。三加照百佛世界。亦動百世界中攝。
0573b06: 彼又少此成熟百類所化有情。論有十百
0573b07: 彼翻者失。彼論文中亦合入照百佛界等一
0573b08: 處為釋。讀者勘之。如四十九。說此位菩薩
0573b09: 有十種發心。如十地。第一地中說十種大
0573b10: 願。如十地第三卷。說十種淨修住法。既見
0573b11: 諸佛。聽聞正法。皆如十地第三卷廣說。瑜
0573b12: 伽四十七八九等皆並廣解。一一細勘文義
0573b13: 差別又作阿賴耶識依他性觀。如五十一三
0573b14: 乘差別。
0573b15: 成唯識論述記卷第九末＋（終）【甲】末末終
