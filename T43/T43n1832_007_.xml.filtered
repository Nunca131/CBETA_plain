0790c01: 
0790c02: 成唯識論了義燈卷第七〔本〕－【丙】本論第九＝論本第九第十【丙】論第九論本第九第十
0790c03: 
0790c04: 淄洲大雲寺苾芻惠沼撰＝苾芻沼撰【丙】淄洲大雲寺苾芻惠沼撰苾芻沼撰
0790c05: 論云。即依此前所說三性等者。解此前後。略
0790c06: 為三釋。一云無性先陳。三性後說。今釋外
0790c07: 難即指論。云即依此前所明三性中。世尊
0790c08: 經中後時解說三種無性。雖前總說諸法無
0790c09: 性。不為顯說三種無性。後方分別所說無
0790c10: 者即依三性。云立彼後說。非三性後方說
0790c11: 無性。如第一卷釋外難云若唯有識。云何
0790c12: 世間及諸聖教說有我法。論主為答所說我
0790c13: 法皆依識變。不是先說唯識後說我法。此
0790c14: 解亦順深密三時　問既三性後陳無性先
0790c15: 說。何故此論及深密等先明三性　答欲
0790c16: 顯無性必依三性是故先舉。何以故。為能
0790c17: 遍計必依所計方起妄執。所以先舉　問若
0790c18: 爾何故深密經中先說三性　答彼為德本
0790c19: 菩薩先問於何齊何立善巧菩薩。世尊為
0790c20: 答於此三性齊此三性施設善巧。非始問
0790c21: 答所說三性。如百法論問答一切法及以無
0790c22: 我非先不說。又深密經中勝義生菩薩。不
0790c23: 牒前說三性為問。但舉世尊先說諸蘊．諦
0790c24: 等善巧。何故復立一切諸法皆無自性。明
0790c25: 不是前先說三性。今外舉經難此前說。故
0790c26: 論主答不違彼教後說無性　一云前．後
0790c27: 經說三性．無性。故今論云即依此前。此前
0790c28: 兼二。依此論前。及依經前說三自性。觀生
0790c29: 意樂密意趣故後立無性。今此為會顯不
0791a01: 相違　問何故先說三種自性。後說無性
0791a02: 　答順機欲故。欲顯無性依三性故。故顯
0791a03: 揚十六云。當知無性不離自性。是故先說
0791a04: 三自性義　問若爾何故說三性教為第三
0791a05: 時。應第二時。在空前故。又准深密。同坐一
0791a06: 經非前．後故　答經辨三時非約前後。但
0791a07: 以類相從有為第一。空為第二。俱為第
0791a08: 三。以三自性遍計是空。餘二是有故當第
0791a09: 三　又據漸悟一類菩薩說此三時。非望
0791a10: 頓悟　若爾何故先說了義。後陳不了＋（義）【丙】了了義
0791a11: 　答華嚴等云。譬如日出先耀高山。於大乘
0791a12: 教頓悟先熟故先三性。漸悟後成後說無
0791a13: 性　若爾復違法華等教。以為漸悟第二
0791a14: 說空第三空有。如何得言為漸悟故後時
0791a15: 說空　答約頓．漸二性無性在後。偏據漸
0791a16: 悟初．中．後殊空為第二。今此論中通對頓．
0791a17: 漸兩教前後。故云即依此前頓悟菩薩所聞
0791a18: 三性。後時為彼漸悟菩薩密立無性。故不
0791a19: 相違。本疏所明意含二解。此順經文有前空
0791a20: 後　又釋二教非定前後。深密且對一類
0791a21: 宜聞有．空前．後。論云即依此前等。此順華
0791a22: 嚴如來以＝於？以一語言中。演出無邊契經海文。
0791a23: 各有一理任情取捨。然第二勝。依文對機
0791a24: 有差別故。
0791a25: 論。雖依他起非勝義故等者。云非者無也。
0791a26: 無無分別智所緣之義故。故名勝義無性。
0791a27: 故顯揚十六云。由無勝義性故。此意依他
0791a28: 名勝義無自性性者有二義。一由依他體
0791a29: 非勝義性故。名勝義無性性。無者非也。一
0791b01: 由依他無自然生性。亦名無自性性　若
0791b02: 爾應云勝義生無自性性。何故但云勝義無
0791b03: 自性性　答言勝義無無彼勝義。若言生
0791b04: 無恐緣生亦無。又不無生無故。但言勝義
0791b05: 無。又濫二性。亦是勝義亦是生無前已說生
0791b06: 無。今但說勝義無故不雙無。又復依他不
0791b07: 但自然生無。所執相亦無故不言生無。又復
0791b08: 無彼勝義無。不無相生無。據無分別智境
0791b09: 義。依他不是故云非勝義　問何故不名
0791b10: 非勝義無性。而云勝義無性　答顯密義
0791b11: 故云勝義無性。勝義是相生無之所顯性。又
0791b12: 顯依他上勝義性無。即勝義無之性。亦名勝
0791b13: 義無性。略去之言。總云勝義無性性　何
0791b14: 以得知有其之言　答深密第二云。無自性
0791b15: 性之所顯故　若四俗真相對而辨。依他亦
0791b16: 是後得勝智家之境義。若約親緣。後得相分
0791b17: 亦得是清淨所緣名為勝義。深密等但說根
0791b18: 本清淨所緣。云依他起非是清淨所緣　又
0791b19: 勝義有三義。一勝之義。二勝為義。三勝即
0791b20: 義。通本後說。四種勝義皆具此三。唯初世
0791b21: 俗不具此三不名勝義　若爾何故唯說
0791b22: 真如　答欲顯諸法真實性故。故深密經
0791b23: 云。是一切法勝義諦故。無自性性之所顯故
0791b24: 　故今此論名識實性。要集不悟云本所說
0791b25: 違經謬說　問依他非勝義。亦說依他為
0791b26: 勝義無自性性。圓成非緣生。亦得說圓實
0791b27: 為生無自性性　答不例。若約遮詮非是
0791b28: 生無自性性故。云生無自性性。即謂圓成
0791b29: 非是生無自性性之性。若約表詮是生無自
0791c01: 性性故。言生無自性性。即以顯是前二性
0791c02: 之性故不相例　而要集云相例皆得。准
0791c03: 此知非。又復本疏云依他起亦後得勝之義
0791c04: 名勝義。即斷違經。說依他等為相無自性
0791c05: 性等。出何聖教。即非為謬。
0791c06: 論。而濫第二故此不說者。西明云。恐此依他
0791c07: 勝義。濫第二生無自性性故此不說　要
0791c08: 集云勝　今謂不然。彼經論中說二勝義。依
0791c09: 他在初。圓成第二。恐依他勝義濫第二圓
0791c10: 成勝義。就解勝義相對簡濫。何關生無自
0791c11: 性。畏濫簡彼何故須簡。此中意說。諸法勝
0791c12: 義唯識真性。彼非實性恐濫故簡。若以依
0791c13: 他恐濫生無自性性。不說為勝義無自性
0791c14: 性。亦應依他名圓成實。恐濫第二依他起。
0791c15: 不說為圓成實。既約別義名為勝義。與生
0791c16: 無自性。義不相濫故不須簡。同名勝義濫
0791c17: 故須簡　問何故三種皆云無性性　答且
0791c18: 相無自性性。初言相無自性是法本性。相自
0791c19: 體無。重言性者教立為性。意顯於相無自
0791c20: 性說為相無性。非說有性名為無性。餘二
0791c21: 准知　問何故顯揚十六。但云相無性等。不
0791c22: 言相無自性性　答彼略本性但舉施設。
0791c23: 故彼論云。當知由三無自性說三無性。一
0791c24: 相無性。謂遍計所執自性。由此自性體相無
0791c25: 故。此意說。相無性者。即說遍計所執自性
0791c26: 由彼體無故說為相無性。餘准此知　問
0791c27: 三性俱無。云何深密但說遍計及圓成實。為
0791c28: 無生無滅等。不說生無自性。為無生無滅
0791c29: 等　答非由別觀三自性故起遍計所執。
0792a01: 但總於二性增益遍計所執自性。說遍計
0792a02: 性無生滅等。即通依．圓二上遍計。不欲說
0792a03: 彼依．圓二無故。不得說生無自性性無生
0792a04: 無滅等。以有生滅。圓成體常故無生滅。性
0792a05: 非雜染故本寂靜。如解深密第二．瑜伽七
0792a06: 十六皆悉具釋。
0792a07: 論。謂具大乘二種種性等者。性種性明本有
0792a08: 性。明性有無．正助．隱顯。廣如能顯中邊惠
0792a09: 日論辨。然瑜伽三十五云。謂諸菩薩六處殊
0792a10: 勝有如是相。從無始世展轉傳來法爾所
0792a11: 得名本性住種性字論作姓性　西明四解。第二為正。
0792a12: 正取無漏法爾種子簡異無性。故云殊勝。
0792a13: 不可舉果位等名為六處。善戒經云。謂陰
0792a14: 界六處。故知六處是內六處。內六處中意根
0792a15: 處攝無漏種子。是六處故。非遍六處皆能
0792a16: 持種。亦不得云具顯果位內外六處。外六
0792a17: 處中不持種故。說因性故　然有難言。若
0792a18: 在內六處名為殊勝者。二乘法爾．及聞熏
0792a19: 習．無性人種亦在六處。豈名殊勝。故取六
0792a20: 位資糧．加行．見．修．等覺及妙覺位名為六
0792a21: 處　此亦不然。瑜伽二十一雖解聲聞與
0792a22: 此意同。云附在所依有如是相六處所
0792a23: 攝。從無始世展轉傳來。豈許小乘亦有六
0792a24: 位。若云據不定說。定姓如何。又如何言六
0792a25: 處所攝從無始世展轉傳來。豈六位種法
0792a26: 爾差別　若爾菩薩與二乘同。何名殊勝
0792a27: 　答且望無姓總名殊勝。非唯簡小得殊
0792a28: 勝名。若不許小亦名殊勝。違二十一。彼云
0792a29: 如是種子非於六處有別異相。即於如是
0792b01: 種類分位六處殊勝。從無始世展轉傳來法
0792b02: 爾所得　又由此文云六處者。唯目六內
0792b03: 處。非果位等　習種姓者。本疏云。聞正法
0792b04: 已令無漏增名習種性　顯成佛因及悟
0792b05: 入唯識。有漏非正。非能正悟。非正習性。兼
0792b06: 者亦是。唯識第二云。聞熏習中有漏性者感
0792b07: 勝異熟。非生見道等。雖本有種。因聞熏故
0792b08: 亦名聞熏。如攝大乘及瑜伽論皆云。多聞熏
0792b09: 習所依非阿賴耶性所攝習氣。若取有漏賴
0792b10: 耶所攝何云非攝。又無性攝論云。為長能
0792b11: 觸法身種子者。為欲增長一切大乘多聞
0792b12: 熏習。由此為先得法身故　問從何位去
0792b13: 名為習性　答從勝解地已去。皆名習種
0792b14: 姓菩薩。性種姓者。據未發心本無漏種。習
0792b15: 種姓者。據發心已所熏成種。地持論云。若
0792b16: 從先來修善所得名習種姓。瑜伽三十五
0792b17: 云。謂先串習善根所得是名習所成者。就
0792b18: 顯相說。簡未熏習。非謂初修不名習姓。
0792b19: 故雜集論第十三說。有四順解脫。一依憑順
0792b20: 解脫。謂從善法欲乃至為求解脫。皆名順
0792b21: 解脫分。既名順解脫分。故是習種姓　西明
0792b22: 釋云。十信已前名性種姓。十行已上名習種
0792b23: 姓。又解仁王第一十住．十行．十迴向如其次
0792b24: 第習．性．及道菩薩本業經亦同。不說十信
0792b25: 為習種姓。而仁王言伏忍聖胎三十人者。
0792b26: 且舉方便說十信。非即十信為習種姓。又
0792b27: 信有二種。一位地十信。即在十住前。故本
0792b28: 業經云。未上十住前有十住＝位【丙】住位名字菩薩常
0792b29: 行信等十心。二行解十信。通十住已上。即
0792c01: 十住．十行．十迴如次配屬習．性．道種三位
0792c02: 菩薩。說位地信非名種習　今謂不然。初
0792c03: 判十行已上方名習性。十住菩薩豈非習
0792c04: 收　又云。仁王第一十住．十行等。如次習．
0792c05: 性等。本業經同。不說十信者　不然。仁王
0792c06: 第一無別十住．行．迴向名。即信．止．堅如次
0792c07: 配習．性．及道種。不可違文判十信等是三
0792c08: 方便非住等收。本業經等不說十信名者。
0792c09: 依總位說不論別行。據十信是十住所收。
0792c10: 有別說者。以初住難離出十信。如四善
0792c11: 根內門難故。第十迴向位中別開善根。既
0792c12: 迴向收。十信定是十住所攝。仁王．華嚴．優
0792c13: 婆塞戒經等。皆說四十二賢聖不說五十
0792c14: 　又云。十信等是十住等方便＋（者）【丙】便便者即住等收。
0792c15: 如初近分屬初定攝。又若十信位地在前。
0792c16: 仁王經中復有十善菩薩。豈可地前開為五
0792c17: 十。又位地十信在十住前。行解十信通十住
0792c18: 已上無聖教說。若云本業經云未上十住
0792c19: 前有十位名字菩薩。常行信等十心。即證
0792c20: 位地十信在十住前。於此位中經幾時修。
0792c21: 又仁王經十千劫中行菩薩道始入十信。豈
0792c22: 位地信前更十千劫為十善位。此既不立。
0792c23: 位地十信亦不應開。又設縱別開。何廢得
0792c24: 是習種性位。仁王經等於習種位分諸＋（十）【丙】諸諸十王
0792c25: 位。言銅輪王是習種姓。不云前非齊此已
0792c26: 前＝後？前方是習種。但前習未勝未得銅輪。據勝
0792c27: 習時得銅輪位。言習種性作銅輪王　若
0792c28: 爾性種姓等應亦通前　答不例。於習種
0792c29: 位前後勝劣分出餘故。又菩薩地明性種
0793a01: 已次明發心。發心即是習種姓位。不可說
0793a02: 彼據不退位已後方名發心。下文復云退
0793a03: 與不退俱名發心。法華經中舍利弗等曾
0793a04: 發大退。佛云汝等所行是菩薩道。又云令
0793a05: 發一切智心猶在不失。故知總名發菩提
0793a06: 心。不唯不退　又四十七明十三住云。勝
0793a07: 解行住。從初發心乃至未得清淨意樂名
0793a08: 勝解行住　又四十九說有七地。勝解行地
0793a09: 即第二住　又云始從勝解行地乃至到究
0793a10: 竟地。於此一切菩薩地中。若其十信非在習
0793a11: 種。即勝解行等攝行不盡。非未發心非性
0793a12: 種姓。不在十住非勝解行。若云雖非十
0793a13: 住勝解行攝者。既許行攝何非習種。又善
0793a14: 法欲已去得名為學。有為善法名為學法。
0793a15: 何非習種性。據起現行發菩提心行熏成
0793a16: 種已即名習種。不爾二乘迴心向大。經八
0793a17: 萬劫乃至十千是何菩薩。不可得云是性
0793a18: 種姓。何以故。所修諸善非不思擇。於大菩
0793a19: 提非不趣求。雖未得入資糧勝位可名
0793a20: 習種　或創發心及二乘迴向八萬劫等非
0793a21: 勝解行。行未勝故。未在僧祇故。雖然不
0793a22: 得在僧祇數及資糧等可名習種。無文定
0793a23: 判十住已前不得名為習種菩薩　問十
0793a24: 住中已能八相成道與佛何殊。何等是佛所
0793a25: 現八相。何等是餘所現八相　答未見文辨。
0793a26: 且為一解。佛現八相具足長時。始終不異。
0793a27: 菩薩化生隨宜暫現。或不具足。前後或異。
0793a28: 或復本形。故與佛別　問十住．十行等十皆
0793a29: 名住等。何故十信但一得名。餘不名信
0793b01: 　答立名不定。如三空門初一名空餘二非
0793b02: 空。又十住等各別位故皆名住等。信非別
0793b03: 位非皆名信　問退．不退諸說不定取何
0793b04: 為正　答不退有四。謂信．位．證．行。位如常
0793b05: 顯。於十住後說言退者據證法說。言不
0793b06: 退者據位乘說。餘皆准此。或說發心皆不
0793b07: 退者據上品說。或為因能令後不退。非
0793b08: 發心已即能不退。少可會多。不能煩舉。
0793b09: 論。於二取隨眠等。問華嚴第十解十住菩薩
0793b10: 中云除滅諸煩惱永盡無有餘等。云何此
0793b11: 言未伏二取　答因邪教邪師所起不共
0793b12: 無明伴煩惱類盡。非盡一切自分別生。及俱
0793b13: 生煩惱　又解說佛法功力能滅煩惱非
0793b14: 皆已伏　又解自分別伏。邪師等起不能伏
0793b15: 滅。緣起經文二互隨會。然疏下結。故此位中
0793b16: 自分別煩惱未盡。故前解正　准發菩提
0793b17: 心。緣力發者名不堅固。因力發者名為堅
0793b18: 固。起惑亦爾。邪教起者易除。自力起者難
0793b19: 伏　又解經據少分有能伏義。論依全分
0793b20: 云不能伏。初後解正。疏文似脫。更勘正
0793b21: 本。
0793b22: 論。多住外門等。疏會華嚴云不共無明此
0793b23: 已伏故　問不共無明迷諦理起不信因
0793b24: 果。十信第六信心不退。於因果理已生信
0793b25: 解。即不共無明十信已除。云何說言第四住
0793b26: 伏　答十信第六深生信心不謗因果。不
0793b27: 廢猶於諦理不了。故第四住方伏不共。雖
0793b28: 未證解而能信解　問准前釋內法異生
0793b29: 若放逸者。由三無明為緣不說有不共。云
0793c01: 何今云不共無明第四住伏　答據不信
0793c02: 因果不共者說。第六信前雖起暫伏。不由
0793c03: 彼故發惡趣行。或因邪教所起不共放逸
0793c04: 不起。若於諦理迷名不共。第四住伏。
0793c05: 論。法空智品與俱起故。此破安惠。然疏云
0793c06: 第七有法執。法空智起即不行。第八法執
0793c07: 有。法空智起此應滅者。是破餘師。非安惠
0793c08: 師。或寫者誤　若破安惠。應云第七有我
0793c09: 執。生空智起即不行。第八法執有。法空智起
0793c10: 此應滅。
0793c11: 論。七轉識內或多或少如煩惱說者。據煩惱
0793c12: 俱數多少等。云如煩惱說。非是定判一切
0793c13: 所知定與煩惱同種而生。又所知障執必是
0793c14: 惠。與無明俱。異熟心疑此等名數。諸識所
0793c15: 起數如煩惱。然疏云無離煩惱別起執
0793c16: 故。故數多少與煩惱同者。據俱時起不斷
0793c17: 煩惱身中所起所知障說。若許定同。如二
0793c18: 乘無學已斷煩惱。猶起法執後熏成種。寧
0793c19: 有煩惱與同種生　又異熟心疑人杌等是
0793c20: 所知障。豈與煩惱同種生耶　問執杌迷
0793c21: 人既是所知。為是法執為非執耶　答是
0793c22: 法執類。非正法執。執必癡俱。彼非癡俱。是
0793c23: 異熟故　又釋是執。若業感異熟不與癡俱。
0793c24: 異熟生寬故與癡並　或迷杌心與其無明
0793c25: 通俱．不俱。俱者是執。不俱非執但是等
0793c26: 流。
0793c27: 論。此於無覆無記性中等者。問所知障中
0793c28: 有法恚愛。法恚即嗔。云何無記　答有二
0793c29: 解。一云望煩惱說嗔唯不善。望所知障即
0794a01: 是無記　二云法恚亦是不善　若爾應縛能
0794a02: 感異熟　答雖是不善望義有別。不名為
0794a03: 縛。亦不感果。二解前正。論說無記不通
0794a04: 不善。
0794a05: 論。此位二障雖未伏除等。問三種練磨等何
0794a06: 別何位　答三別者。一怯時長難到。二怯
0794a07: 行廣難修。三怯果妙難證　或可。初總云
0794a08: 廣大深妙。通因及果。以俱廣大皆深妙故。
0794a09: 或因廣大果深妙故。由此長時修方圓滿。深
0794a10: 妙難成長時方到。故此論云。一聞無上正等
0794a11: 菩提廣大深遠。後二是別。又三練磨各通三
0794a12: 處。於彼長時引他已到省己有能。善尚
0794a13: 能感於上界遠妙之果。我有妙善。何不能
0794a14: 得深遠大果。乃至圓滿轉依彼既已得。我亦
0794a15: 應爾。省己有能既有妙善何不能證。故
0794a16: 疏云。初且舉菩提。後且舉轉依。論實皆得
0794a17: 　問此練磨在何位者　答准此論文云此
0794a18: 位二障雖未伏除修勝行時有三退屈。而
0794a19: 能三事練磨其心。在資糧位通三十心不
0794a20: 可別配。不爾十住應不能修十波羅蜜密
0794a21: 行。未能起堪能練故　又解亦通加行及
0794a22: 七地前。唯除見道。以唯在定。又復時促。四
0794a23: 善根位雖伏二障分別起者。俱生未伏。以
0794a24: 文不言分別未伏故通俱生　又七地前
0794a25: 雖伏煩惱。所知未全。要須加行故。又樂
0794a26: 於下乘般涅槃障五地方斷。雖未斷時不
0794a27: 退趣彼。或可起心。不爾如何五地方斷。設
0794a28: 不起現種至此除。故未斷前猶須練磨。論
0794a29: 且舉初影顯於後。如斷四處不唯地前。
0794b01: 諸疑離疑執著．分別七地猶有　又解三練
0794b02: 斷四處障但在地前。論文不說通地上
0794b03: 故。地上二障煩惱障品皆能伏故。所除四處
0794b04: 據分別說。然無文斷。任意取捨。
0794b05: 問准雜集十一。復修瑜伽有其五種。謂持．
0794b06: 任．鏡．明．依。依謂轉依。即是見道。持．任．鏡．
0794b07: 明此四為因得轉依果　持．任等四依何
0794b08: 位起。復是何法　答准彼論云。依煖等位。
0794b09: 即通四善根皆有此四。持即聞惠。任＋（即）【丙】任任即思惠。
0794b10: 鏡即修惠。明謂所觀。無能所取　或鏡即
0794b11: 定。明者是惠。煖．頂．忍三各因此四方得修
0794b12: 滿入世第一。或＋（上忍）【丙】或或上忍無持．任。以上品忍唯一剎
0794b13: 那即入世第一法。唯定時促故無持．任。但
0794b14: 依此位有持．任．等。非必四位各有四種
0794b15: 　又解四位各有此四。持．任二行非是聞．思。
0794b16: 以在定中依憑聖教故以為持。論云如
0794b17: 所多聞安立止．觀所緣境故。與定相應如
0794b18: 理作意以為任。無倒思惟任持心故。即所
0794b19: 依定名為鏡。云此三摩地猶帶相故。能觀之
0794b20: 智名為明。云謂能所取無所得智　又釋
0794b21: 持．任等唯除真見及佛果位。佛果位中更無
0794b22: 果故。真見位中無影相等故。通所餘位。故
0794b23: 顯揚二十云。有五種法能攝一切瑜伽行者
0794b24: 諸瑜伽地。八地以上義說聞．思亦緣教等。故
0794b25: 通為正。又四善根亦親蒙佛而為教授。故莊
0794b26: 嚴論第七頌云。自後蒙諸佛法流而教授。釋
0794b27: 云從此已後蒙諸佛如來以修多羅等法而
0794b28: 為說之　准此文意。或蒙教授已修持．任．
0794b29: 鏡．明。持謂於教起六種心。任即次起十一
0794c01: 作意。鏡即修九種住心。明又依智作諸神
0794c02: 通。或不配此　然四善根及持．任等。皆初
0794c03: 祇滿心方始修之。莊嚴論第七云。行盡一僧
0794c04: 祇長信令增上等。已後方說起四善根。
0794c05: 諸教皆同。自古諸師意解不同。取文各別
0794c06: 不得教意。教意菩薩修四善根。有正修滿
0794c07: 位。有仰修習位。仰習作觀通三十心。如
0794c08: 唯識觀等成就在見。學即通前。此亦應爾。
0794c09: 學雖通前。正修成滿即在於後。資糧等位
0794c10: 可得仰習。觀所取無伏我法執。觀能取
0794c11: 無能伏〔於〕－【丙】於法執。不爾如何能伏二執。雜
0794c12: 集．莊嚴．此唯識論等。據正修位不通資糧。
0794c13: 瓔珞本業經云住於十住修學四善根者。
0794c14: 是仰學修習。然梁攝論云。如須陀洹道前有
0794c15: 四方便。菩薩亦有四方便。謂四十心者　或
0794c16: 如小乘五停心觀．總相念處．別相念處合四
0794c17: 善根為四方便。如四十心。非四善根名四
0794c18: 方便　或言總意別。意取四十心滿修四善
0794c19: 根。文言略故但云四十心　或翻譯謬。魏．
0794c20: 梁．隋．唐同本異譯。餘本總無。故筆授謬。大
0794c21: 品經云墮頂菩薩墮聲聞．辟支佛地者。或
0794c22: 學觀所取似頂名墮頂。或本二乘在於頂
0794c23: 位迴心向大亦名菩薩。故云墮頂菩薩。說
0794c24: 此等退墮二乘地。於理無違。然本業．大品
0794c25: 更撿彼文　問四善根既屬初劫。云何言福
0794c26: 智滿已。大莊嚴論云何言行盡僧祇。雜集
0794c27: 如何言過第一無數劫　答約多分說。又
0794c28: 據初劫定散雜修。已滿已過已盡純定所修
0794c29: 此位方作。
0795a01: 論依明得定者。明者無滿＝漏【丙】滿漏惠。今言明者無
0795a02: 漏惠明之前相。立以明名。求此前相今者現
0795a03: 起。故名為得。即所得名得。明即所得。持業
0795a04: 釋也。故無性攝論云。明謂能照無有義。智
0795a05: 所求果遂故名為得。此論復言。初獲惠日前
0795a06: 行相故立明得名。即無漏惠日正名為明。
0795a07: 此明前相亦名為明。無性論云明謂能照無
0795a08: 有義智者。此未正能照。照之前相立能照
0795a09: 名。此依證達惠為明解。故經頌云。非不見
0795a10: 真如而能了諸行。如名道火意喻事火正
0795a11: 熱燒照前之煖相。似彼燒熱立以煖名。非
0795a12: 體不煖。但非正火。非正名煖。若觀無義
0795a13: 智體即明。何名前相立明得名。下亦不應
0795a14: 云明相轉盛。又此明得即是尋思。無性論
0795a15: 云。假有實無。方便因相說名尋思。又無漏智
0795a16: 可不名明耶　問依定所發是下尋思。何
0795a17: 不名下尋思定名明得定耶　答望義有
0795a18: 別。照所取無名之為明。推求所取假有實
0795a19: 無名為尋思。故無性論云。於加行時推求
0795a20: 行見假有實無方便因相說名尋思。下文明
0795a21: 謂能照無有義智。言定舉照義。明觀舉
0795a22: 推求。互舉無妨　問明增亦所求果遂。何
0795a23: 不名明增得定　答煖相在初偏立名得。
0795a24: 故無性論云。此定創得無義智明。故得明
0795a25: 得三摩地名。餘既非創。不與得名　問若
0795a26: 爾應云得之明名明得依主釋。何名持業
0795a27: 　答舉能并所可依主名。今此所得立以
0795a28: 得名。故非依主　或可。得是推求體也。明
0795a29: 者是照用也。體能有用。得之明名明得。明
0795b01: 得之定。並依主釋。或近釋。定非明得。明
0795b02: 得俱定名明得定。
0795b03: 依無間定等。此後無間即入見道立無間
0795b04: 名。若以智名無間。即無間之定。依主為名。
0795b05: 此定無間即入見道名無間定。即持業釋。
0795b06: 不同明得。定非明故。無間非智。但無別
0795b07: 隔即名無間。智定俱通　西明解。第一法觀
0795b08: 名為無間。此所依定名無間定。即依主釋。
0795b09: 闕持業釋　無間名寬。非唯智故。通二
0795b10: 釋勝。不同前三。以名狹故　問准論云。
0795b11: 名．義相異故別尋求。二二相同故合思察。離
0795b12: 合為四。與瑜伽同。何故無性攝論第六云
0795b13: 若名若義自性差別假立自性差別義。如是
0795b14: 六種義皆無故　答彼論談法有其六種。若
0795b15: 尋思觀即名．義別開。二自性二差別合觀故
0795b16: 成四種。瑜伽三十六．顯揚第六．無性第六．
0795b17: 大莊嚴論十二。皆說四尋思．四如實智。無
0795b18: 說六尋思處　西明云離即為六合觀為
0795b19: 四者　准此知非。廣釋名．義．自性．差別。
0795b20: 如攝論第六．瑜伽三十六明。
0795b21: 論。如是頂依能取識觀所取空乃至世第
0795b22: 一法二空雙印者。此牒前釋悟入三性結
0795b23: 前所明。以．頂位未觀能取無。云依能取
0795b24: 識觀所取空。以彼所取名．義二種依能取
0795b25: 識而假立故。此觀名．義初．後二位。無心外
0795b26: 境但依內心。一重唯識＋（上悟遍計）【丙】識識上悟遍計。亦分＝下忍【丙】亦分下忍悟依他。中
0795b27: 忍起位觀能取空唯識如幻等。第二重唯識。
0795b28: 初悟入遍計少分未悟能取亦遍計故。第
0795b29: 二全悟遍計所執。亦知能取性非有故。亦
0795c01: 悟依他。上忍．第一單雙印彼能所取空。并
0795c02: 悟圓實。此言悟者據似悟說。非是實悟。故
0795c03: 下結云。安立少物謂是唯識真勝義性
0795c04: 　問若上忍．第一悟圓成者。何故云此四位
0795c05: 中猶於現前安立少物謂唯識性。准此應
0795c06: 通四位　答既言於四位中。明簡上忍及
0795c07: 第一位。不爾但應云於此四位。何須說中
0795c08: 　又解於．頂位觀名．義二離識是無互
0795c09: 不相屬名悟遍計。觀名．義等唯有識量及
0795c10: 假名義名悟依他。忍．第一位悟圓成實。此
0795c11: 依攝論名．義為客處解　問中忍起位觀
0795c12: 能取空。上忍起時方始能印。應於忍位方
0795c13: 悟依他。如何初二說悟依他　答攝論據
0795c14: 少分名悟依他。下中二忍＋（從上忍）【丙】忍忍從上忍從上忍說名
0795c15: 悟圓成。或下忍位印所取空。心所變空是
0795c16: 依他起。據真如理空即圓成實。故攝論中
0795c17: 引莊嚴論云。住此二無真實理　問准無
0795c18: 性攝論。初悟遍計。次悟依他。後悟圓實。准
0795c19: 此論第八引經頌云非不見真如而能
0795c20: 了諸行等。即先悟圓實。次悟依他。又復無
0795c21: 性攝論初文。地前悟初二性。第二文地前通
0795c22: 悟三性。何故不同　答依學觀察趣入方
0795c23: 便相似悟說。先悟遍計。次依他。後圓實。即
0795c24: 觀名．義更互為客知彼非真。次觀唯量及
0795c25: 唯假等。若依真證要達圓成方知識幻。故
0795c26: 彼此說各不相違　若爾何故攝論復云於
0795c27: 繩謂蛇智。見繩了義無等。准此即先悟
0795c28: 依他次悟遍計　答此約悟入除執而說。
0795c29: 初雖觀彼名．義等無未能決定。要知依識
0796a01: 已彼執方除。如見杌時方除人解。攝論亦
0796a02: 云。如是依止唯識顯現依他起覺。捨於六
0796a03: 義遍計執覺。不要先觀依他起已方觀遍
0796a04: 計。故不相違　又釋於繩起蛇智等據久
0796a05: 學說。名．義互為客等依初學明。准此等
0796a06: 文悟．入有三。一初悟遍計次悟依他後圓
0796a07: 實。即名．義互為客是。二先悟依他次遍計
0796a08: 後圓實。即見繩了義無等是。三初悟圓成
0796a09: 次依他後遍計。即非不見真如等是。入位亦
0796a10: 三。准初總在見道前。准後總入見道後。三
0796a11: 初二性在見道前悟。圓成實性入見已悟。
0796a12: 即見繩了義等。故彼論云。如是依止圓成實
0796a13: 覺。遣依他起迷亂之覺。及彼次下故似唯識
0796a14: 亦不得生。由是因緣住一切義無分別名。
0796a15: 於法界中便得現見相應而住。爾時菩薩
0796a16: 平等平等。所緣能緣無分別智已得生起
0796a17: 　問於此四位但遣遍計不遣依．圓。即觀
0796a18: 假有及唯識性。云何言世第一法雙印二空
0796a19: 　答偏說印空。非不印有。由久妄執名．
0796a20: 義等有不了依．圓。觀彼空時能悟後二。
0796a21: 故說印空理亦印有。故下云。猶於現前安
0796a22: 立少物。謂是唯識真勝義性　問安立少
0796a23: 物謂唯識性即是有觀。印彼二空即是空
0796a24: 觀。空．有既乖。如斷．常見。因何得並　答
0796a25: 執．不執殊故得俱起。又觀無二即顯空性。
0796a26: 是圓成實。據相似說。印此空性名印二
0796a27: 空　若爾何故前云忍境．識空故亦名忍。
0796a28: 准此正意印二取空　答准此前後雙印
0796a29: 空．有。前說為好　問既言雙印。印二取空
0796b01: 及依他有即是觀俗。印二空性謂真勝義
0796b02: 即是觀真。真俗雙觀五地方得。云何地前已
0796b03: 能合觀　答五地合觀據二智並起或真證
0796b04: 說。此據相似非是正證。俱帶相故亦不相
0796b05: 違。
0796b06: 此空有二相。西明云。三藏二解。一云於四位
0796b07: 中初二觀所取空。後二觀能取空。如是觀
0796b08: 時名等四種或六或四假有實無。假有是依
0796b09: 他性。即是有相。實無即遍計。此即空相。二相
0796b10: 皆滅安立真性。二云前四位中有能所取空
0796b11: 相。與相分空相不一不異。無別體故不
0796b12: 異。有無別故非一。然彼空相唯是所緣非
0796b13: 緣。以無體故。當情現者從緣生故是所
0796b14: 緣緣。故說觀心帶有無相　今謂二釋俱傳
0796b15: 為謬。何者且初解云。初二觀所取空。後二
0796b16: 觀能取空。不應道理。世第一法雙印二空。
0796b17: 即雙觀二空。豈印二空而不觀耶。第二釋
0796b18: 中緣二取空。所變空相名為有者。豈可唯
0796b19: 欲除此相分之有相。不除識性之相分耶。
0796b20: 不爾如何言現前立少物。謂是唯識性。以
0796b21: 有所得故。非實住唯識。復如何言後觸
0796b22: 無所得。故知觀二取為空。觀識及性為
0796b23: 有。猶帶此二故不證真。不可唯說緣空
0796b24: 相分說之為有　問言皆帶相故未能證
0796b25: 實故。說現前安立少物者為在何位　答
0796b26: 准文正在四善根位。既明前位云。皆帶相
0796b27: 故未能證實　又云帶相觀心有所得故。
0796b28: 又教授頌云。菩薩於定位觀影唯是心等。
0796b29: 故在定位。然不堅執是定現量　要集云。
0796c01: 據出觀位說。觀中現量不作此解　今謂
0796c02: 不爾。若許觀中不帶空．有二種相者。應
0796c03: 觸無所得。即住真見何名加行。又亦應
0796c04: 伏相．重縛。復違前諸文。
0796c05: 論。此加行位未遣相縛者。本釋如疏。今又助
0796c06: 釋。此相縛體由第七識二執為本。令諸識
0796c07: 中不能亡相。為相所拘。然前第五云。由
0796c08: 我執故令六識中所起施等不能亡相。據
0796c09: 執我能行布施等及有受者。若執所施不
0796c10: 亡相者。豈我執耶。由執法有故不亡相。
0796c11: 設云見所施屬我之物。是我所見亦我執
0796c12: 起者。於餘度中不亡相者。豈皆執為我所
0796c13: 耶。故瑜伽論但云染污末那為依止故。彼
0796c14: 未滅時相了別縛不得解脫。不言由我。
0796c15: 望菩薩說名為染污。二乘不行無相施等。
0796c16: 又前釋言。言相縛者。謂於境相不能了
0796c17: 達如幻事等。又若我執為相縛者。二乘無
0796c18: 學斷此我執應無相縛。此等迴心加行等
0796c19: 位應無二縛。又觀安立應能斷縛。何故
0796c20: 瑜伽六十四云若離非安立諦二種解脫不
0796c21: 應道理。二乘但能觀安立諦。故知二縛未
0796c22: 得解脫　問若爾二乘無漏後得既行於
0796c23: 相。應有相縛　答以漏無漏性相違故暫
0796c24: 能伏除。雖行於相不為相縛。即據此理
0796c25: 四分相望為所緣者亦得名相。雖非相分
0796c26: 而是境相。前第五云。由斯見分彼相所拘者
0796c27: 約顯相明。非唯相分名為相縛。故瑜伽七
0796c28: 十五云。相．重縛有十四種。五於所知境
0796c29: 無智縛。六於能知智無智縛。既能知所知
0797a01: 俱名相．重縛。明見分等亦得名縛。本疏
0797a02: 復云。如前第二卷引。眾生心二性。內外一
0797a03: 切分所取能取纏等。證四皆縛。西明．要集俱
0797a04: 悉不許見．自證等亦名為縛　要集難云。
0797a05: 若由說纏即說縛者。如何論師引彼經頌。
0797a06: 證成有漏．無漏四分。無漏無縛非證無漏
0797a07: 　今者為通。且據有漏證有四分。顯知無
0797a08: 漏亦有四分。若說言縛不得證無漏。亦應
0797a09: 說眾生言不得證佛有　又云正智證如
0797a10: 即無相分必有見等。故知不由有見分等。
0797a11: 自證分等有了．不了　此難非理。據有漏
0797a12: 說不約無漏。如何得舉無漏為難。
0797a13: 言重者。諸文不同。具如疏引。言如別抄
0797a14: 說。重不同略有五種　一二障種子名
0797a15: 重。即此論頌捨二重故便證得轉依
0797a16: 　二二障所引生所餘習氣無堪任性名為
0797a17: 重。即下斷障中云。二障所生無堪任性。如
0797a18: 於二定說斷苦根　三二障現行名為
0797a19: 重。即說惛沈正障輕安。違細輕故名為
0797a20: 重。如第六明。又對法第十云。領受重。即
0797a21: 異熟受能障定故　四諸有漏種總名重。
0797a22: 顯揚十六說依他自性由相生重。重
0797a23: 為緣又生於相　五一切有漏種及現行名
0797a24: 為重。瑜伽五十八云。重縛即一切有漏
0797a25: 法。應知此中或漏所隨故。漏所生故名
0797a26: 重。或漏自性故。或相應故。名為重。何以
0797a27: 故。瑜伽六十四云。無所堪能不調柔相是
0797a28: 重相。此有五種。一現＝沈【丙】現沈重相。二剛強相。三
0797a29: 障礙相。四怯劣相。五不自在轉無堪能相。
0797b01: 由此有漏隨其所有。總說有漏名為重。
0797b02: 望無漏說。不善．無記名為重。即二障種．
0797b03: 現及無記受望善心說。善有堪能故。或唯
0797b04: 說散名為重望定而說。定有輕安故。前
0797b05: 五相中具．不具等隨其所應。且有漏善或名
0797b06: 重。漏所隨故。或非重非漏性故。非種
0797b07: 子故。非習氣故。所餘或名重。或不名
0797b08: 重。或唯說煩惱名為重。漏自性故。或
0797b09: 通二障名為重。執自性故。漏性漏俱故。
0797b10: 或唯障種說為重。以漏執性性沈隱故。
0797b11: 生現障故偏得其名。或唯習氣名為重。
0797b12: 以微隱故。性難斷故。諸說不同准此會釋。
0797b13: 論。菩薩起此等善根等。若二乘人增上忍．
0797b14: 世第一通依五地。中．下忍及．頂可通中
0797b15: 間。非是見道近所依故　又解方便可通。
0797b16: 若成滿者非在中間。若大乘者。上忍．第一
0797b17: 唯第四定。餘可通依近分．中間　又解中．
0797b18: 下品忍及．頂二方便通依。成滿唯在第四
0797b19: 靜慮故。今此文云。雖方便時通諸靜慮。而
0797b20: 依第四方得成滿。准此成滿當不通下。
0797b21: 故知中間定不得有三乘成滿。方便皆通。
0797b22: 以入見道七十一及六十九唯說五依非
0797b23: 中間地。西明．要集俱許得依者。乖文自說。
0797b24: 西明引瑜伽第一百云。復有九依能盡諸
0797b25: 漏。謂未至．中間．四靜慮．三無色。能起斷惑
0797b26: 能起善根。理必應爾　今謂不爾。彼說盡
0797b27: 漏約修道斷。非謂見道。七十一云三五依
0797b28: 生。及六十九現觀依未至．及四靜慮。不說
0797b29: 無色．及以中間。若以九依能斷為證。亦應
0797c01: 無色能入見道能起善根。若許起者違涅
0797c02: 槃經等善根是色界繫。及七十一．六十九
0797c03: 文　又此論中．及六十九．顯揚論等云依
0797c04: 欲界起四善根及入見道者。就斷煩惱
0797c05: 并大乘中頓悟者說。若漸悟者斷所知障色
0797c06: 界亦許。二乘迴趣亦依彼身起四善根入
0797c07: 於見道　問既許毘菩薩生色．無色。雖
0797c08: 是頓悟。亦依彼身起四善根。應通無色亦
0797c09: 有善根　答．頂．下忍容許上生。非近
0797c10: 者可許上生。雖許上生所起等是色界
0797c11: 故。定．惠均勝非彼地法以惠劣故。言生
0797c12: 上地不起下者。據諸凡夫及二乘說　或
0797c13: 四善根菩薩生彼不能現起此四善根
0797c14: 　或不上生。資糧位中許有生上未起等。
0797c15: 作此說者順諸經論。
0797c16: 論。實證二空實斷二障等。傳三藏解頓漸二
0797c17: 師合二十五釋。且漸斷師有十四釋。且煩惱．
0797c18: 所知各分三品總有五解。一云即＝既【丙】即既各三品
0797c19: 先斷煩惱三品之中。各有無間．解脫成其
0797c20: 六心。次斷所知既起異類斷道即起勝進
0797c21: 復有一心。總有七心。次斷所知三品亦有
0797c22: 六心。欲入相見起一勝進。亦總七心。合
0797c23: 十四心真見究竟。何故入相起勝進道。以
0797c24: 相見道未曾得故　問准第十云剎那剎那
0797c25: 前後相望皆具四道。即不別起。何故今說
0797c26: 有十四心　答彼別師義　又釋彼據修
0797c27: 道。非創初說　問瑜伽五十五但說二障各
0797c28: 分上下。別總三心真見究竟。如何今說有
0797c29: 十四心　答如此論會依真假說。實相見
0798a01: 道重法於前。以曾得故。各下品別法。〔中〕－【丙】中．
0798a02: 上＋（品）【丙】上上品合法。故說三心。非實如是　二云所斷
0798a03: 之障雖成六品。斷煩惱已欲斷所知。一類
0798a04: 緣真更不別起勝進方入斷所知道。故十
0798a05: 三心真見究竟　三云從真入相以曾修
0798a06: 故。勝入劣故亦不起勝進。但十二心　問
0798a07: 從真入相不起勝進。從相入修真無漏道
0798a08: 起勝進不　答相入真修難故起勝進道
0798a09: 　或已曾得入修。不更起勝進道。雖有二
0798a10: 解起將為勝。非相見後即入修道真斷惑
0798a11: 道。中間起散別時方入修真斷道故有勝
0798a12: 進　四云准第十云二乘根鈍漸斷障時。
0798a13: 必各別起無間．解脫。菩薩不爾。即後無間
0798a14: 是前解脫。斷煩惱時有三剎那無間斷道。
0798a15: 起勝進道欲斷所知。即為煩惱第三無間
0798a16: 之解脫。即有四心。斷所知中三品亦爾。欲
0798a17: 入相見起勝進道。即為第三無間解脫。故
0798a18: 但八心真見究竟　五云斷煩惱障三無間
0798a19: 已即斷所知不起勝進。即以所知初無間
0798a20: 道。為彼煩惱第三無間之解脫道。故但七心
0798a21: 真見究竟。准此應為六釋。以入相見亦
0798a22: 除勝進。准前一解　又解二障各分上下。
0798a23: 細難易斷差別故。如佛十力根上下力中
0798a24: 根隨應屬上下故。斷障亦爾。中品隨應由
0798a25: 觀行者意樂力故。隨上下斷故各分二
0798a26: 　若爾云何名為漸斷　答由上下別得名
0798a27: 為漸　又解本意二障各二不分中品。以
0798a28: 各細易難斷故。二障合有四品斷別。亦
0798a29: 有五釋義准前明。准其義加亦應六釋。義
0798b01: 亦如前。又解二障。各分上下。二障下品必
0798b02: 各別斷。以創斷故。二障上品即合共斷。以
0798b03: 能重起斷障道故。以前斷彼二下品故。即
0798b04: 以煩惱下品為下。所知下品為中。望初難
0798b05: 故。二各上品為上。以難斷故。既三品斷。於
0798b06: 中四釋。一云七心。三無間道三解脫道起一
0798b07: 勝進入相見道。二云六心。從真入相不起
0798b08: 勝進。三云五心。後無間道是前解脫斷。第三
0798b09: 品別起解脫。從真入相起一勝進。四云四
0798b10: 心除勝進道頓斷師義有十一釋。且斷二
0798b11: 障各三品中。各下中上共合為三有其四
0798b12: 說。一云七心。三無間三解脫起一勝進入
0798b13: 相見道。二云六心。除勝進道。三云五心。即
0798b14: 後無間為前解脫。第三無間後起解脫及一
0798b15: 勝進。四云四心。除勝進　問既有七．四剎
0798b16: 那差別如何名頓　答二障同斷名之為頓
0798b17: 　若爾云何五十八＝六？八等說三心耶　答同
0798b18: 前漸斷釋彼三心　就斷二障各分二品
0798b19: 亦有四釋。義同於前　就斷二障各一品
0798b20: 中有其三說。一云三心。一云二心。一云一
0798b21: 心。義說為二。無間．解脫。能斷障故名無間
0798b22: 道。證無為故名解脫道。此論雖多剎那者。
0798b23: 是餘師義。上漸斷十四。頓斷十一。總二十五
0798b24: 釋。又傳二十六釋。漸有十六。頓斷有十。
0798b25: 且漸斷中十六釋者。如斷二障各三品中分
0798b26: 為四釋。於前釋中但除斷煩惱已起勝進
0798b27: 道方斷所知。餘釋同前故但四解。斷二品
0798b28: 中同前除勝進亦只四釋　又二下品別斷。
0798b29: 上品合斷中。亦同前四解　各一品中亦有
0798c01: 四解。一云五心。一云四心除勝進。一云四
0798c02: 心。即後無間為前解脫。別起勝進入相見
0798c03: 道。一云三心。亦除勝進。總十六釋　頓斷十
0798c04: 釋者。各分三品合頓斷中。同前漸斷除一
0798c05: 勝進亦為四解。各分二品亦同前漸分為
0798c06: 四解。各一品中但為二解。無唯一心義說為
0798c07: 二之中解也　如漸．頓斷各分為三。俱非
0798c08: 正釋。各分二中第二二中後二釋正。順教
0798c09: 文故。頓中各一初二解正第三及餘皆不正
0798c10: 釋　西明云。雖二十五釋理猶未盡。各一
0798c11: 品中合有漸．頓二師說別。合二十八釋　今
0798c12: 謂此說亦未盡理。一西明但聞三藏前二十
0798c13: 五釋。不聞二十六釋。各一品中就西明釋
0798c14: 但為三解。合有四釋如前已明。亦少一釋。
0798c15: 又前三品二＝二一？品二品之中斷煩惱已。欲斷所知
0798c16: 應加勝進。前三類中各少一釋。不可說言
0798c17: 一真見道不可別起勝進。以所釋障品類
0798c18: 別故。又多不正故作此解　要集云。有解
0798c19: 云。二十八釋亦未盡理。各一品中漸斷障
0798c20: 家合有五釋。一三心。二四心。一五
0798c21: 心。一六心。加西明二。又三心見道但為
0798c22: 四解。亦不盡理。加前三解。一云初二心是
0798c23: 二品無間。第三是前二解脫道。又從第一
0798c24: 入第二。從第二入第三。既是異類應有
0798c25: 勝進。即合七釋。合三十三方得盡理　今謂
0798c26: 不爾。三心見道初二無間第三解脫。與前各
0798c27: 一三心何別。應除此解三十二釋　要集
0798c28: 云。此皆未盡。於一品頓斷之中合有四。即
0798c29: 一無間斷惑證滅義說為二。只是一心。入
0799a01: 相見時起一勝進。故為四解。又三二一各
0799a02: 別斷中。從斷煩惱欲斷所知各起勝進。
0799a03: 即加三勝進。於有解三十三釋中。除三心
0799a04: 見道二釋但存五釋。於無間後不許起勝
0799a05: 進。但取二心無間一心解脫合三十一。加
0799a06: 勝進四。一品頓斷中加一。漸斷之中一二三
0799a07: 品各加於一。合三十六＝五【原】【丙】六五釋。於中一二三品
0799a08: 各十有釋。三心見道有其六＝五【丙】六五釋　今謂不
0799a09: 爾。四勝進道應頓斷中加。漸斷之中准有釋
0799a10: 有。又可許各一品中。頓斷只得有四。漸斷
0799a11: 有五。三心見道二無間一解脫過亦同前。
0799a12: 應三十四釋。今者義准合三十九。各二三品
0799a13: 中漸頓各六釋成二十四。各一品中共有九
0799a14: 釋。如前准知。三心見道合有六釋。後無間
0799a15: 道為前解脫釋中。於斷下品煩惱障已亦
0799a16: 起勝進。或除相望無間解脫。但於別起無
0799a17: 間解脫。斷下煩惱欲斷所知。起一勝進
0799a18: 為一解。又斷中品起一勝進。趣總斷道亦
0799a19: 為一解。
0799a20: 論。二相見道等。若依漸斷是真見道。解釋
0799a21: 如前。故五十五云。云何名為第四現觀。乃
0799a22: 至云善根無間有初內遣有情假法緣心生。
0799a23: 能除耎品見道所斷煩惱重等。故知真見
0799a24: 漸斷非頓。皆如疏引　若第二師亦如疏
0799a25: 引。說三品心如次下會。又雜集第九云。又
0799a26: 如上說見道差別皆假建立。非真實爾。何
0799a27: 以故。出世位中各別內證絕戲論故。亦不
0799a28: 可云此依十六。論云皆假。若說十六。但
0799a29: 應云是假建立。何須說皆。故知總．別二種
0799b01: 見道皆是假立。若爾頓斷家引。又所緣．能緣
0799b02: 平等平等智為其相。亦應是假　答不爾
0799b03: 非差別說故是真見。已下方云。又遣各別
0799b04: 有情假法假等。三心見道是差別說。故假建
0799b05: 立。
0799b06: 論。前二各＝名【丙】各名法＋（智）【丙】法法智各別緣故等。疏有三例。此即
0799b07: 別緣名法。總緣名類　西明云。但有二例。
0799b08: 一約三心。二約十六心。雜集第九緣如名
0799b09: 法。法之智故。瑜伽等前二名法。第三名類。
0799b10: 護法釋云。各別緣如是法之智。後總緣者前
0799b11: 二智類。類即智故。故下云言後聖法皆是此
0799b12: 類　要集云。有釋為勝。如體非異不可說
0799b13: 類。能緣之智前後雖異是前智類　今謂不
0799b14: 爾。瑜伽五十五但云又前二心法智相應。第
0799b15: 三心類智相應。亦無文釋。五十八云是如
0799b16: 智相應類者。釋一心言。意謂三心別斷。何
0799b17: 名一心。以同緣如智無別故名為一心。不
0799b18: 釋法．類。若以彼證。總名為類無有法智。
0799b19: 然此論云言後聖智皆此類者解十六心。
0799b20: 非是三心。三心之中自云前二名法智。各
0799b21: 別緣故。第三名類智。總合緣故。又十六心
0799b22: 由第三心緣第一二。謂後緣如智皆是此
0799b23: 類。由第三心作種類印解名為類智。今此
0799b24: 第三亦自緣如。何得同彼。又此論自釋。何
0799b25: 故不依。若言此文不釋法類智名所以者。
0799b26: 何須說云各別緣故總合緣故。故者所以。即
0799b27: 辨法．類得名所由。故本釋勝　問大乘真見
0799b28: 斷二障。據彼總別立三心。二乘真見斷一
0799b29: 障。應亦別總立二心　答說六現觀既通
0799c01: 三乘。現觀智諦現觀之中辨此三心。故許小
0799c02: 有亦復無妨　又解不許。二乘唯觀安立
0799c03: 諦故。此非安立二乘不作。若許作者。何故
0799c04: 諸部小乘之中。皆不說有二心見道　若
0799c05: 爾初十六心諸部亦無。豈可不作。若亦不
0799c06: 作。違雜集第九。彼云安立者謂聲聞等隨
0799c07: 自所證已得究竟。為欲令他亦了知故。乃
0799c08: 至＋（云）【丙】至至云安立道諦。謂於諸諦中有如是如是
0799c09: 忍如是如是智如是等。既爾何故諸部不
0799c10: 說總十六心。但有上下十六心耶　答約
0799c11: 不愚法依大乘教中聲聞乘法作安立觀。諸
0799c12: 部小乘多約愚法依彼小教故不能作
0799c13: 　問若爾三心亦應如是　答雜集論中但說
0799c14: 安立。不說聲聞作非安立。勝鬘經亦云聲
0799c15: 聞知有作。二解任情　問聲聞．菩薩有真．
0799c16: 相見。獨覺亦入相見道不　答有二解。一
0799c17: 云亦入　若爾聲聞至第十六建立初果。緣
0799c18: 覺既入。何不立果　答加行期心有差別
0799c19: 故。聲聞期出心暫息故。緣覺不出即入修
0799c20: 道。不暫息故。又如菩薩雖至十六亦不
0799c21: 制果　二云不入　若爾何故說三十四心
0799c22: 成緣覺果　答彼小乘說。非大乘義。二說
0799c23: 前勝　問何故真後作相見耶　答為成就
0799c24: 佛法三乘通明。大乘亦為降伏二乘欲引
0799c25: 攝故。
0799c26: 論。二緣安立諦等。問未知二乘具作二種。
0799c27: 為隨作一　答不愚法者作二十六。愚法之
0799c28: 者作後十六　或廣惠者作二十六。非廣
0799c29: 惠者但作上下。所以瑜伽五十五。但說上下
0800a01: 一十六心。據三乘通及非廣惠。雜集論中說
0800a02: 總十六。今此論中具說二種　問二十六心
0800a03: 何先後作　答准五十五上下在先。何以
0800a04: 故。彼云當知此智第三心無間。從見道起
0800a05: 方現在前。又云又由此心勢力故。於苦等
0800a06: 安立諦中。有第二現觀位清淨無礙苦等智
0800a07: 生　若爾何故雜集說總十六從世第一法
0800a08: 無間而生　答此論中會依真假說。不言
0800a09: 三心無間後生。故在後作。又顯揚十七云。
0800a10: 不由行差別。即是言教隨真見道擬宜而
0800a11: 說。教授於他。非內證智　又解總作在先。
0800a12: 上下在後。雜集．此論俱先說故。顯揚十七
0800a13: 云上下觀十六種智修道作故　若爾瑜伽
0800a14: 如何通釋　答彼據從真見道入相見道。
0800a15: 至第三心無間即出方現在前　又說現觀
0800a16: 邊智諦現觀。二十六心俱此觀攝。隨且舉一。
0800a17: 不言無間緣先世智曾所觀察下上二地
0800a18: 等生。言第二現觀清淨無礙苦等智生者。
0800a19: 依五十八現觀有二。依廣布教相見第一。
0800a20: 內證相見是第二故。非說下上為第二現
0800a21: 觀　又釋不定。隨觀行者真見道前先意願
0800a22: 力。至相見道即先作之。未見教斷。隨情取
0800a23: 捨　問准瑜伽等上下十六在相見道。何故
0800a24: 顯揚十七云。從此諦現觀已上於修道中
0800a25: 有十六行世出世清淨智生　答二解。一云
0800a26: 瑜伽等據重法前真見道智。無相．有相二
0800a27: 智所行俱各創得。故有相智名相見道。又據
0800a28: 不出觀即入有相行智俱名見道。顯揚約
0800a29: 其真．相別起。相見在後更重修故名為修
0800b01: 道。若據重緣真見所緣亦屬見道　又解
0800b02: 瑜伽據不出觀初作之者。判在見道。顯揚
0800b03: 據出觀後重作之者。名為修道。非於修道
0800b04: 不作諦觀。故顯揚云。如是現觀智。若聲聞
0800b05: 等所得。為對治欲．色．無色三界雜染。若菩
0800b06: 薩所得。為對治十種地障。乃至亦名究竟
0800b07: 現觀。各據一義並不相違。二釋任取　問
0800b08: 顯揚云。如是三智能斷一百一十二煩惱。瑜
0800b09: 伽論等說與此同。何故如是　答此論等說
0800b10: 總約二障各分一品或上下品斷證差別。不
0800b11: 說斷數。又據非（安）＋立【丙】立安立諦。顯揚約斷雖一二
0800b12: 品。據安立諦分成一百一十二煩惱。實不
0800b13: 相違。
0800b14: 論。一苦法智忍等。此中二意。一法真緣如。
0800b15: 二別緣前加行位中能所二觀。此中且據法
0800b16: 真見道。言觀三界苦諦真如。若准雜集二
0800b17: 種具論。故云言苦者。謂苦諦。苦法者。謂苦
0800b18: 諦增上所起教法。法智者。謂於加行道中
0800b19: 觀察諦增上法智。智忍者。謂先觀察增上力
0800b20: 故。於各別苦諦中起現證無漏惠。由此惠
0800b21: 故永捨見苦所斷一切煩惱。又復云。忍即是
0800b22: 印前苦。其不緣如何忍可　又解但緣真見
0800b23: 所緣。言苦法智者舉此忍因。故下釋乃至
0800b24: 云。如理作意所攝智增上力故。於自相續苦
0800b25: 諦中。現證彼真如出世間惠。正見體生。即
0800b26: 從因為名。若依俱舍第二十三。從果為名。
0800b27: 故彼論云。此能生法智。是法智因得法智忍
0800b28: 名。如華果樹。此從因名　或就果稱。西明
0800b29: 義意　今謂俱舍釋後十六。可從果名。今
0800c01: 此總緣。與上下別。又俱舍釋亦不盡理。苦
0800c02: 法智是果。忍者是因。今既雙舉故因果合
0800c03: 因＝目【丙】＊因目。苦法智是因。忍者是果。因果雙言故合
0800c04: 為因目。若唯從因。應如似悔從因立名名
0800c05: 為惡作。不云惡作悔。今既因果合舉。明不
0800c06: 唯因。即依主釋。通依及於。於即境聲。義如前
0800c07: 顯　又二相見所有諸智有二所緣。一放法
0800c08: 所緣。二自性所緣。放法所緣。緣見所證及能
0800c09: 證智。如初三心及後十六即緣所證。第一十
0800c10: 六緣能所證。二自性所緣。即兼緣前資糧．加
0800c11: 行能所觀法。准此論說。上下現觀法真見道
0800c12: 無間．解脫。瑜伽五十五云。當知此智第三心
0800c13: 無間。從見道起方現在前。緣先世智曾所
0800c14: 觀察上下二地。及二增上安立諦境　又解
0800c15: 但緣真見道法。五十五云。緣先世智曾所
0800c16: 觀察等者。緣謂緣藉因緣。非所慮緣。二解前
0800c17: 勝。若不緣前。如何言苦法智忍。如三無生
0800c18: 忍。非不緣印立彼三忍。故此名忍定亦緣
0800c19: 前　問初十六心苦法智忍及苦法智俱緣
0800c20: 於如。何分忍．智　答據印決定。俱應名忍
0800c21: 亦同名智。據差別義初忍後智。以昔見前。
0800c22: 雖依聖教觀苦等諦而有智生。未能證
0800c23: 知。今初無漏創證彼境故得忍名。後雖
0800c24: 亦印不得忍號。又忍．智俱決應俱名忍。
0800c25: 恐後濫前不俱名忍　問前言苦法智忍。
0800c26: 後但云苦法忍。即不相濫　答准此道理
0800c27: 言忍亦得。顯因果別。不俱名忍。但隨舉一
0800c28: 名忍不違。亦不可言後但云智不得名
0800c29: 忍。俱同印故　問何故前言苦法法即教法
0801a01: 後苦法智法即真如　答雖俱緣如。初創
0801a02: 緣如未印非忍。但印前教不得云如。第
0801a03: 二重證。故法即如。教前印故理此印故。
0801a04: 論。諸相見道依真假說等。問三心見道二乘
0801a05: 聖者迴心向大已斷煩惱。入相見時亦三心
0801a06: 不　答亦有。令彼障遠及除習氣。法彼真
0801a07: 見無間解脫所有功能故亦定作。二十六心
0801a08: 應知亦作。雖所知障不約迷諦。隨煩惱
0801a09: 說。亦復無違　問三心十六在見道前何位。
0801a10: 先修令相見起　答准顯揚十六。修起次第
0801a11: 在資糧位修十六心。次說善根。准此論明
0801a12: 加行位中。云此位菩薩於安立諦非安立諦
0801a13: 俱學觀察。二論別者略為二解　一云顯揚
0801a14: 據上下十六在資糧修。修道方起。此論據
0801a15: 總十六。加行位作。相見中起上下觀者。文
0801a16: 雖不說。准彼亦在資糧位修。相見道中最
0801a17: 在後起　又解顯揚說初修在資糧位。此論
0801a18: 約後習故在加行。各據一義皆不相違。
0801a19: 論。一思現觀等。此思等六出體有四。一剋
0801a20: 性。二據勝。三相應。四眷屬。如思現觀等說
0801a21: 是惠者。即剋性體。及俱行菩提法即後二體。
0801a22: 五十五云。決定思惟者。思惟即思。據勝出
0801a23: 體。釋名者。如思現觀是近釋。如四念住
0801a24: 體實是惠。由與念俱名為念住。思現觀亦
0801a25: 爾。此論．顯揚．瑜伽七十一並云。思所成惠而
0801a26: 為自性。西明云。思現觀或持業。或依主。
0801a27: 信近。戒如信　且思現觀諸論說是思所
0801a28: 成惠。如何持業。亦非依主。如戒非觀名為
0801a29: 現觀說為近。思亦非觀。名為現觀。何非
0801b01: 近。若云現觀非思。因思所起故依主者。
0801b02: 何不得云現觀非思。云思現觀是近
0801b03: 耶。信現觀體於三寶淨信為性＝體【丙】性體此剋性體。
0801b04: 瑜伽五十五云。及聞所成決定智惠。據勝出
0801b05: 體。顯揚十七云。或此俱行菩提分法。通相
0801b06: 應眷屬。餘皆准此。信．戒釋名者或亦有財。
0801b07: 雖體非觀。能助現觀故。或依主釋。助現
0801b08: 觀之信。令觀明之戒。名信．戒現觀。或如
0801b09: 念住亦是近。
0801b10: 論。初獲聖性等。西明云。能生初地無漏法
0801b11: 爾種子。及新熏種為其自性　今謂。雖有
0801b12: 新種非勝不立。由正能生有所生現。證理
0801b13: 斷障故能生勝。不取新熏。未能生故　西
0801b14: 明云。地前雖有無漏種子。而二性同時互相
0801b15: 違故非聖性攝。如滅盡定依種假立。微微
0801b16: 心時雖有其種。而非滅定。有心．無心義相
0801b17: 違故　今謂。若爾初入見時二性不俱。應無
0801b18: 漏種皆名聖性。又如滅定唯防心能名為
0801b19: 滅定非諸種子。故此聖性非正能生。即不
0801b20: 應取　西明又問聖性望同凡性。亦不相
0801b21: 應耶。答此中亦立。即是得收。若望二障即
0801b22: 非得攝。宗許非得亦通無漏　又解無漏力
0801b23: 勝不假別立　要集亦云。不立為勝　今
0801b24: 謂不爾。若無漏勝不立不相應。滅定無漏。
0801b25: 應不立為不相應法　又前第一云。然依
0801b26: 有情可成諸法分位。假立三種成就。翻此
0801b27: 假立不成就名。故知聖性翻異生性。應名
0801b28: 為得。不名非得。不爾翻何立異生性名
0801b29: 為非得。或望不成異生性邊假名非得。
0801c01: 論。極難勝地等　西明云。仁王般若云。初地
0801c02: 菩薩四天王。雙照二諦平等道。如何此論
0801c03: 五地方能引。三藏解云。據實初地二智雙行。
0801c04: 而約任運故說五地　有解已破　要集救
0801c05: 云。十地功德多依妙觀。然五地以上任運雙
0801c06: 行。八地以上方得任運。未見別教　今謂
0801c07: 不爾。八地以上名無功用諸論共同。五地
0801c08: 任運出何聖教。又行相互違。初即能合。何
0801c09: 成極難。若云八地據任運長時。此地據任
0801c10: 運能合者。此亦不爾。既任運能合何不長
0801c11: 時。若云或有相間故不長時者。既為有相
0801c12: 間無相觀。有時不合何成任運　若爾如
0801c13: 何會此相違　答仁王經中據相見道變相
0801c14: 雙緣。此論等說約真俗智並。未曾有處說
0801c15: 於見道有二智並。五地創並故說極難。
0801c16: 論。此十修者。攝論第七說有五修。一現起
0801c17: 加行修。二勝解修。三作意修。四方便善巧修。
0801c18: 五成所作事修。云四如前釋。一現起加行修。
0801c19: 即是發起勉勵加行。二勝解修。與雜集論勝
0801c20: 解作意同。三作意修。即雜集論後三作意。四
0801c21: 方便善巧修。攝論無別解。即七最勝中方便
0801c22: 善巧最勝。五成所作事修。即雜集論依止自
0801c23: 在修。攝論云。謂諸如來任運佛事無有休
0801c24: 息。於其圓滿波羅蜜多。復更修習六到彼
0801c25: 岸。雜集論云。依止自在。即如次三身。身．行．
0801c26: 說三皆得自在。雖得自在猶修不息故。二
0801c27: 論開合互有不同。各據一義。雜集無攝論
0801c28: 現起加行。攝論無雜集依止任持。攝論開雜
0801c29: 集論四作意中初勝解作意。略無任持。以為
0802a01: 所憑所修二差別。教是所憑。餘三正修。所以
0802a02: 別開。雜集以作意故合彼勝解。別明任持
0802a03: 必由因力方能修行。故別明之。或彼加行
0802a04: 此任持中後二所攝。即舉後二影顯前二。
0802a05: 雜集別明意樂。攝論即作意所攝。攝論顯
0802a06: 諸勝行皆具六種意樂故不別明。雜集約
0802a07: 總別不同別明意樂。並不相違。又六意樂
0802a08: 二論少別。攝論云。一廣大。二長時。三歡喜。
0802a09: 四荷恩。五大志樂。六純善。雜集云。一無厭
0802a10: 足。二廣大。第三名同。四名（荷）＋恩【丙】恩荷恩德。五名無
0802a11: 染。六善好　名不同者。釋論以殑伽沙等珍
0802a12: 物施一有情。殑伽沙等身命。皆能惠捨名
0802a13: 為廣大。此即就境及所行事名為廣大。即
0802a14: 此長時捨於珍．命亦不為足名無厭足。以
0802a15: 長時能捨亦名廣大。二論互舉。攝論以經
0802a16: 多劫捨身．命．財。一一如來一一有情悉皆
0802a17: 供養。而無厭足名為長時。雜集據雖多時
0802a18: 設得成滿。猶行不息名為廣大。廣大．長時
0802a19: 義一名異。如七大性長時．廣大俱名為大。雜
0802a20: 集據不自求來世滿果。化他令得非為愛
0802a21: 見。但無癡等起名為無染。攝論約令他相
0802a22: 續捨三惡道得勝異熟。不為自身名大志
0802a23: 樂　純善．善好名義相似。西明云。攝論五修
0802a24: 如次。即此論五修者。准前所列。名義同異
0802a25: 不得如次。彼判有謬。
0802a26: 論。二攝善法戒等。本釋云。以有為無為無漏
0802a27: 善法為體　西明云。修有為善。證即能證
0802a28: 無為功德。而非無為為戒體性。又言十勝
0802a29: 行。明非無為　要集云。此三淨戒皆用思
0802b01: 願現．種　今謂。本釋意少有別。若據剋性
0802b02: 即正三業。若據相從所修所證。通為．無為。
0802b03: 如似相應．眷屬出體。又諸論等據所修戒。
0802b04: 此兼所證故。然所修證。或通因果。因名所
0802b05: 修。果名所證。即七大中證得大攝。攝論亦
0802b06: 云。攝善法戒能令證得力．無畏等。此意因
0802b07: 果皆欲修證名為攝善。雖然所證亦通無
0802b08: 為。
0802b09: 論。此與二乘有共不共等。西明云。舊云性罪。
0802b10: 謂殺生等。拔生草等是遮罪。今依攝論云。
0802b11: 殺．盜．婬等貪等所生名為性罪。斷生草等
0802b12: 非貪等生說名遮罪。此意染心斷生草等
0802b13: 即名性罪　今謂不爾。彼攝論意。若故殺
0802b14: 生等。必貪等起故是性罪。故斷生草。非必
0802b15: 貪等起故是遮罪。又斷生草等。十業道中
0802b16: 是何業道。染心起時得名性罪。若云由貪
0802b17: 等是意業者。自由起貪等。何關斷草。又
0802b18: 為貪等起殺等時。應犯身．意二處業道。
0802b19: 又解深密云。十地中所起煩惱不染污相。由
0802b20: 知而起。但為利生不為過失。此起貪等
0802b21: 應成性罪。何名不染污。若雖起貪等非染
0802b22: 污相不犯性罪。故不得言但貪等生即為
0802b23: 性罪。
0802b24: 論。定學有四等。西明云。舊法師判。初之四
0802b25: 地．五六七地．八九十地．金剛喻定．及佛四
0802b26: 定。如次雖引古釋更無別判　今謂不
0802b27: 然。何者若定有四。即別配地。戒．惠亦多。何
0802b28: 不配地。故知隨分地地皆修。
0802b29: 論。一異生性障等。本釋異生性障。即隨依
0802c01: 與現本識同地能生二障分別種上假立。
0802c02: 斷能依故。說所依亦斷　要集云。無間道
0802c03: 但斷二障。所依斷故。能依異生性亦隨斷
0802c04: 　今謂異生性體非障所收。可言所依斷故
0802c05: 能依亦斷。既異生性體亦是障。何不說斷。
0802c06: 由此正與聖性相違故入初地。初正說斷
0802c07: 故。此斷時種等亦斷。據增說故。又本疏云。
0802c08: 十地論第一云凡夫我相障。此亦不然。障體
0802c09: 通我法。非唯我故　西明．要集俱云。我相
0802c10: 通攝二執。餘處亦言法我等故　今謂。本
0802c11: 釋以彼名濫故云不然。非不知我通攝
0802c12: 二執。此意若以我言通二執故。但言我相
0802c13: 障。應但云我相空。亦即攝二空。諸處何須
0802c14: 別言我法。西明說異生性通依現種者不
0802c15: 爾。此論第一及今此文。皆云依彼分別種
0802c16: 立。雖下執著我法愚言即此障。不定現行。
0802c17: 下二說故。無文明說通依現故　若爾何故
0802c18: 言即此障　答異生性狹。言障即寬。雖舉
0802c19: 異生性。意亦兼所依。且如愚品尚總名愚。
0802c20: 況二執體俱是障故。故以初愚言即此障
0802c21: 　又解執著我法愚。即是異生性。依彼我法
0802c22: 種立而得彼名。非即說是現．種二執。故云
0802c23: 應知愚品總說為愚。若云執著我法愚即是
0802c24: 無明。與第二釋無別。下云利鈍障品俱起
0802c25: 二愚。即唯說愚。若云即亦說執。執體是惠
0802c26: 不是愚故。若云愚類亦說為愚。如何不許
0802c27: 異生性體是愚等品亦名愚等。
0802c28: 又異生性。西明不定性人得聖已去。亦聖亦
0802c29: 凡。又解唯聖　要集斷云。後解為勝　今謂
0803a01: 前勝。同本疏故。於初地中獲聖性故。
0803a02: 諸經論中所說十障及二十二愚。名字少異
0803a03: 義意多同。然要集云。十障與愚互相攝者應
0803a04: 作四句。有障非愚。第四微細煩惱現行障。
0803a05: 定法二愚不攝彼障　今謂不爾。下論解
0803a06: 言。身見等言亦攝無始所知障攝定愛．法愛。
0803a07: 准知此愚亦即是障。以等言攝。論明說故。
0803a08: 法觀已永斷伏我見及俱貪．嗔．癡等。唯有
0803a09: 獨起貪．嗔．癡等。此前俱生諸伴已害名害伴
0803a10: 隨眠　要集云。尋此中意。意識身見與所
0803a11: 知障同體起故名為俱生。餘貪等惑非同
0803a12: 體故名不俱生。由俱生伴斷故。不俱生餘
0803a13: 等隨無。然四地斷同體身見。三地斷同體貪
0803a14: 等　今謂不爾。有煩惱障不與所知障同
0803a15: 生可如所說。無有煩惱離所知生。諸煩
0803a16: 惱障必與所知同種而起。何獨身見與所
0803a17: 知同有餘不同。此三隨眠初二第六俱。七地
0803a18: 已前斷故。微細隨眠即通第七。八地已上猶
0803a19: 現行故。不說斷故。然說第六我見所引近
0803a20: 遠分二者。說第六俱。非第七俱。七俱不由
0803a21: 第六引故　問菩薩故意未斷煩惱但斷
0803a22: 所知。斷所知時煩惱應壞。何以故。勝鬘經
0803a23: 云。若無明大地壞。彼一切隨眠壞故　答據
0803a24: 見．修惑各究竟說。於十地中修未究竟。雖
0803a25: 分斷所知。有餘依故。
0803a26: 論令彼＝所【丙】彼所聞思修法忘失等（問）＋聞【丙】聞問聞．思在散思惠
0803a27: 唯欲。云何欲貪得定已後發勝三惠　答由
0803a28: 得此定令欲界中所有聞思得增明故。此
0803a29: 定不起三惠非勝　問於初地中得證不
0803b01: 退。云何於所聞思修法忘失　答有二解。
0803b02: 一云以地前有二。謂得及證。聞思為得。修
0803b03: 惠為證。地前二種俱退。地上無漏定為證。有
0803b04: 漏者為得。今言忘失者。據有漏得退。無漏
0803b05: 證者不退。一云地前於自他＋（地）【丙】他他地分法得已俱退。
0803b06: 初地已上於自地法不退。於他地法修得
0803b07: 有退。云初地已上證不退者據自地說
0803b08: 　問貪等煩惱七地已前猶故意起。云何此地
0803b09: 斷欲貪等　答故意起者約別相　有愚非
0803b10: 障。惡趣雜染．定法二愛。亦謂不爾。定．法二
0803b11: 愛如前所明亦是障故。
0803b12: 論。由斯初地說斷二愚等。問何故障中但言
0803b13: 異生性。不攝第二愚。第二地中斷邪行障。
0803b14: 即并攝第二　答彼邪行障以論故。通
0803b15: 果即寬橫。論即狹。不遍煩惱。異生性障
0803b16: 橫論故寬。遍二障故。言即狹。不攝第
0803b17: 二愚。據橫．別故不相違　又解邪行障
0803b18: 寬故攝二愚。異生性狹不攝第二。何緣＝故【丙】緣故如
0803b19: 是。障聖性增唯異生性。障勝戒故起業
0803b20: 亦是。又依第二解利鈍品愚異生性障亦攝
0803b21: 二愚。
0803b22: 又論云雖見道生等。本疏云。能起煩惱亦攝
0803b23: 所知　要集云。煩惱言不攝所知。望業果
0803b24: 勢遠故　今謂不爾。通二障故。准下所
0803b25: 知亦煩惱言攝故。
0803b26: 論。如入二定說斷苦根。問初定無苦習氣應
0803b27: 除。何故二定方始說斷　答以初靜慮猶
0803b28: 有三識。是苦所依。第二定無。是故說斷
0803b29: 　問憂．喜．樂受依於意根。云何初定憂言出
0803c01: 離　答五識自無治道。識無重方除。意地
0803c02: 自有斷道。憂在初定即滅。離喜．樂等准
0803c03: 此應知。
0803c04: 論。此彼細斷有前後者。本疏云。如何害伴。
0803c05: 如斷障章已廣解訖。彼處言。害伴隨眠在五
0803c06: 地斷。解深密經及瑜伽論七十八云。一者害
0803c07: 伴。謂前五地。諸不俱生現行煩惱。是俱生煩
0803c08: 惱現行助伴。彼於爾時永不復有。此言俱
0803c09: 生者。非對分別任運起名為俱生。意言第
0803c10: 六識中與身見俱起貪．嗔．癡名為俱生。獨
0803c11: 起貪等不與我見俱故名不俱生。此不俱
0803c12: 生由我見俱等勢力所引。是彼前伴。彼亦
0803c13: 此伴。由四地中作菩提分說障勝者。於此
0803c14: 中斷所依所知能依不起　問此欲貪等既
0803c15: 障勝定。為總斷伏為不爾耶　答不爾。
0803c16: 以＝已【原】【丙】以已緣境生。偏障能發勝三惠定者。此中
0803c17: 斷之。非餘皆斷　問前障三惠同說闇鈍。
0803c18: 云何斷障修與餘別　答據實同障。約勝
0803c19: 劣殊各據勝說　又解雖名同闇鈍。一障
0803c20: 勝定及勝修惠。二障總持及聞思惠。斷雖
0803c21: 同時據行相別故別說斷　問修惠是勝聞
0803c22: 思劣。云何先勝後陳劣　答障修惠者與
0803c23: 定同故。由得定已發勝總持及俱聞思。雖
0803c24: 俱時斷約因果分。
0803c25: 論。第六識俱身見等攝等。問何故此障菩提
0803c26: 分法。何不前除四地方斷　答菩提分法修
0803c27: 念住等。由執我故障彼念住觀法無我等。
0803c28: 故說為障。
0803c29: 初二三地相同世間修施．戒．修。四五六地
0804a01: 相同二乘故四地作　問既非大乘正（所）＋修【丙】修所修
0804a02: 學。何故須作　答三乘通修。非不為正
0804a03: 　問修有何別　答若二乘修斷煩惱障。大乘
0804a04: 所修即斷二障。又如二乘觀不淨等不為
0804a05: 壞緣。大乘壞緣如觀身不淨．非不淨。非一
0804a06: 向不淨。即觀不淨除煩惱。觀非不淨除
0804a07: 所知。又聲聞等觀安立諦菩薩觀非安立
0804a08: 　問說所餘障與愚名同。此障何故非愚
0804a09: 名同　答障據根本。愚約能發定．法二愛。
0804a10: 又障據總愚約別障　問所知障中豈可無
0804a11: 愛。言所知攝二愚斷故。煩惱二愛亦永不
0804a12: 行　答斷所知中實亦有愛。無明增故但
0804a13: 說為愚。煩惱障中亦伏無明。由愛增故偏
0804a14: 言煩惱二愛不行　問諸經論說二障三住
0804a15: 斷。如何四地伏我見等　答彼約皮．肉．實＝骨【丙】實骨
0804a16: 等三說。非望別別所障地者　問何故此
0804a17: 地除定．法愛　（答）＋觀【丙】觀答觀受＝愛【丙】受愛是苦除定愛。觀法
0804a18: 無我故除法愛　問何故不於初．二．三地
0804a19: 斷害伴乃至微細等　答若不斷身見害
0804a20: 伴不斷。及不斷羸劣微細不斷。故於五．
0804a21: 七．八等斷別　問何故要斷我見等已。害
0804a22: 伴等方斷　答准常可知。
0804a23: 問四無礙解。何故前三同為一障。第四獨為
0804a24: 一障　答前三無礙雖體有三。緣境各一
0804a25: 無多行解。第四體一解行分多。謂即七辨
0804a26: 　又云。前三是因。第四是果。故三一障而有差
0804a27: 別。
0804a28: 問前言十障。今何十一　答前約障因十
0804a29: 地故十。此兼障果故有十一　問此佛地
0804b01: 障用何智斷　西明云。平等．妙觀依金剛
0804b02: 定共斷此障。所證同故。此通根本及後得
0804b03: 智。而差別者根本雙斷迷理迷事。後得斷事
0804b04: 　今謂不爾。若許平等亦正能斷。應自能
0804b05: 生。既觀察引。正唯觀察。不爾十障皆二智
0804b06: 除。何但佛地。又斷前後後得斷事。一剎那除
0804b07: 根本足能。如何後得別斷迷事。談能可爾。
0804b08: 正斷即非　問金剛喻定何地所攝　要集
0804b09: 云。有云兩解。一云第十滿心。若爾前前地地
0804b10: 皆對治後後地障。答教說出十地即成佛
0804b11: 故。故前位斷不同因位。一云出第十地滿
0804b12: 心已後方是等覺。仁王．本業皆過十地說
0804b13: 等覺故。後經時劫方入妙覺。要集云。後釋
0804b14: 為勝　今謂不爾。如四善根諸處皆言初
0804b15: 無數積智．福滿已方起善根。豈非初劫滿
0804b16: 心所攝。此雖離第十地別云等覺。亦第三
0804b17: 攝。即屬滿心非滿心外。若許出十地外更
0804b18: 經多時後方入佛。應出初地等亦經多時
0804b19: 方入後地　問若第十外不經多時。何故
0804b20: 本業經說金剛喻定許經多時。又彼經云。
0804b21: 佛子摩尼寶瓔珞菩薩字者。等覺中一人。其
0804b22: 名金剛惠＋（幢）？惠菩薩。乃至住壽百劫修千三昧
0804b23: 等　答今者通云。仁王般若初地已上名聖
0804b24: 種性。第十地出最後滿心名為等覺。以入．
0804b25: 住．出各經多劫故。瓔珞本業據出心滿斷
0804b26: 自地障盡。修其加行斷第十一佛地障故。
0804b27: 多時修習及正斷時。皆名等覺。所修之定皆
0804b28: 名金剛。以能斷其在實重最後障故。非
0804b29: 出十地滿心已後。別有等覺經多劫住。故
0804c01: 瑜伽四十八云。於最上成滿菩薩住中。當知
0804c02: 一切煩惱習氣隨眠障礙。皆悉永斷入如來
0804c03: 住。此中既說法雲菩薩為成滿住。皆悉永
0804c04: 斷入如來住。明非在外更別多時。若許多
0804c05: 時應別立住。既不別立。明在第十滿心所
0804c06: 攝　又此論第十云。此十一障二障所攝。乃
0804c07: 至云。所知障中見所斷種。於極喜地見道初
0804c08: 斷。修所斷種於十地中漸次斷滅。金剛喻定
0804c09: 現在前時方永斷盡。既言於十地中。明非
0804c10: 出十地滿心已後　若爾何故別說等覺多
0804c11: 時修等　答以＝已【原】以已於此地斷第十地自障盡
0804c12: 已。方欲斷彼第十一障。故須加行種種修
0804c13: 學。得經多時故別立名　問諸十地障各
0804c14: 入初斷。何故佛地障在第十地斷　答十地
0804c15: 各分入．住．出位勝劣不同。故入地斷。佛位
0804c16: 不然。故十地斷。若許佛地同十地者。即佛
0804c17: 有勝劣。既無勝劣稱正等覺。故皆斷已方
0804c18: 入佛地。作斯通會不違經論。不分卷【甲】【丙】不分卷【甲】【丙】
0804c19: 成唯識論了義燈卷第七本終
0804c20: 
0804c21: 
0804c22: 成唯識論了義燈卷第七末論第十
0804c23: 
0804c24: 不分卷【甲】【丙】不分卷【甲】【丙】論。此十一障等。本疏言體性寬狹更無別
0804c25: 異者。非唯十一障。以十種障各舉初斷。影
0804c26: 顯住．出所斷障故。疏云十地所斷雖但所
0804c27: 知。俱品不行即通二障。非唯十一初所斷
0804c28: 者。論意如是。本明斷障得果。唯斷十一
0804c29: 非但斷不成。亦不能得果。故下論文總分
0805a01: 別斷。非為不知十一不攝住．出斷者。
0805a02: 論。煩斷障中等。本釋言極喜住。簡彼二乘。
0805a03: 初見初斷。簡相見道。就真見道但取無間
0805a04: 故說初斷。西明并取無間．解脫二心同斷。
0805a05: 簡後三心．十六心等　要集云。有釋為勝
0805a06: 　今謂不爾。前第九云無間．解脫斷惑證
0805a07: 滅期心別故。不說同斷。若定同斷。如何得
0805a08: 言期心別故。又要二道方能斷惑即違下
0805a09: 文。菩薩利根剎那剎那能斷證故。以二共斷
0805a10: 非剎那故。又雜集第九云。斷對治者。謂加
0805a11: 行及無間道。持對治者。謂解脫道。不說為
0805a12: 斷但云持得　問煩惱障品於十地中故
0805a13: 意方起。云何二地猶有誤犯三業愚耶　答
0805a14: 故起煩惱。誤者所知。亦不相違　問故起煩
0805a15: 惱必依所知。無有煩惱離所知起　答彼
0805a16: 誤犯愚但約別起所知障說。非煩惱俱。
0805a17: 論。彼障現起地前已伏者。本解如疏　西明
0805a18: 云。問十地修所斷種與俱生我見同體起。乃
0805a19: 至嗔等同體起者何地斷盡。答俱說初地至
0805a20: 金剛位位皆斷。而十障四地斷身見者。違
0805a21: 道品故。依相顯說四地斷。據實我見及
0805a22: 嗔等。各應多種地地別斷。不爾如何先斷
0805a23: 誤犯細障。後斷欲界嗔等惑。仁王經云。初
0805a24: 地斷貪。二地斷嗔等。三地斷癡。四地斷五
0805a25: 見。五地斷疑等　今謂不爾。菩薩斷障非
0805a26: 如二乘斷煩惱障。三界九地品品次第各各
0805a27: 同斷。隨何等障障此地者菩薩即斷。不妨
0805a28: 先斷色界之者。後斷欲界。亦無餘地斷於
0805a29: 第六相應身見。仁王．此論俱說四地障道品
0805b01: 等所知此斷。煩惱隨伏。若許餘地猶有我
0805b02: 見。何得說有害伴等名。又准仁王。誤犯與
0805b03: 嗔俱二地斷。亦無前後。
0805b04: 論。由斯故說二障重三住斷義。如本疏中
0805b05: 解其所以　要集云。三重者。一云從初
0805b06: 至七地斷皮重者。諸論無文。三種重。
0805b07: 瑜伽四十八．七十三．解深密經第四。皆說三
0805b08: 住斷故。然四十八別說二障各三住斷。斷煩
0805b09: 能障初後重。通其現．種并及重。中間
0805b10: 重但斷現行及其習氣。若斷所知俱通現．
0805b11: 種并及習氣。然四十八斷煩惱中據正斷
0805b12: 說。斷所知中據已斷說。二障互顯理實相
0805b13: 似。又所知障為異二乘故約顯說。又四十
0805b14: 八於所知障立皮膚肉三重名。於煩惱
0805b15: 障但標總名。理實皮．肉．心等三名俱通二
0805b16: 障。故瑜伽七十三總別互顯。第一重總含
0805b17: 二障。不別說是煩惱．所知。第二屬煩惱。第
0805b18: 三屬所知。故彼論云。一惡趣不樂品在皮
0805b19: 重。二煩惱障品在肉重。三所知障品在心
0805b20: 重。解深密經三俱總說。故彼經云。此諸隨
0805b21: 眠幾種重斷所顯示。但由二種。謂由在
0805b22: 皮重斷故顯彼初二。復由在膚重斷
0805b23: 故顯彼第三。若在於骨重斷故。我說永
0805b24: 斷一切隨眠。害伴．羸劣雖前第九正斷所
0805b25: 知名二隨眠。煩惱隨伏亦得二名。要集引
0805b26: 云有說四十八說二障二住斷者。煩惱無
0805b27: 三住者。撿本疏文。無有煩惱無三住文。
0805b28: 此論．瑜伽皆說二障有三住斷。本疏不違。
0805b29: 論。斷二障種漸頓云何者。本疏有二意。一前
0805c01: 說菩薩未辨二乘。今對二乘辨斷差別。
0805c02: 二前明斷不分漸．頓。今明漸．頓小．大斷
0805c03: 別。
0805c04: 論。修所斷者隨其所應等。准聲聞乘得果有
0805c05: 四。一次第得四。即此論文初一類是。二超
0805c06: 初一取第二。三超初二取第三。雜集論云。
0805c07: 謂倍離欲及全離欲。入於見道如次超初
0805c08: 一及第二果。四超中二取初．後果。此論第
0805c09: 二類。及雜集論第十三說。然今此論但舉二
0805c10: 類略無中二。何以故。辨漸．頓斷。以超前
0805c11: 二見必頓斷。餘未伏修必漸斷故。與次第
0805c12: 同所以不說。超中二果是頓斷修。與彼餘
0805c13: 別是故別說。准此道理若已曾伏三品入
0805c14: 見道者。亦是次第非能頓超。雜集論說設
0805c15: 少離欲亦漸次攝故　問倍離．全離二種性
0805c16: 人。為先種殖順決擇分。為未起耶。為即此
0805c17: 生入於見道。為更生耶　答雖未見文今
0805c18: 以義准。此等曾種順決擇善分＝分善？善分。逢外道緣。
0805c19: 或先習力能倍全離。迴心趣小即於此生
0805c20: 入於見諦。何以故。若許經生方入見諦。若
0805c21: 全離欲不退上定。命終生色不得入見。若
0805c22: 倍離欲經生。即退已伏煩惱重引現前。入
0805c23: 見道時何能隨斷。如餘不伏入見諦故。若
0805c24: 未曾起順決擇分。不可迴心現即入見。無
0805c25: 有一生修即入聖。要三生等方入聖故。然
0805c26: 經論中不說先起決擇分等是隱略故　問
0805c27: 此論何故不說超初及第二果　答略顯
0805c28: 漸頓斷煩惱別。不具分別得果差別　問
0805c29: 超初二果先所伏惑。何時能斷。何位得果
0806a01: 　答准雜集說。於見道中第十六心隨得
0806a02: 二果。准此論第九。十六心等是相見道。非
0806a03: 實斷惑。依真假說放法真見。故在真見與
0806a04: 見斷惑一時同斷。不勞異說　問獨覺之中
0806a05: 有部行．麟角。准瑜伽三十四＝五？四。與雜集論第
0806a06: 十三同。然瑜伽云。云何獨覺道。謂由三相。
0806a07: 一類安住獨覺種姓。經於百劫值佛出世。
0806a08: 親近。承事。乃至如是名為初獨覺道。復有
0806a09: 一類值佛出世。親近善士聞法作意。於先
0806a10: 未起順決擇分引發令起。謂煥．頂．忍。而無
0806a11: 力能即於此生證法現觀。乃至云。於當來
0806a12: 世能證法現觀得沙門果。是名第二獨覺
0806a13: 道。此當雜集或先已起順決擇分。此通本
0806a14: 來是獨覺種定姓之人。及不定姓聲聞種姓。
0806a15: 起順決擇未至上忍但至中．下。若至上
0806a16: 忍。唯一剎那入第一法。即能證得法現觀
0806a17: 故。是聲聞攝。非獨覺乘。復有一類。值佛出
0806a18: 世。親近善士。聞法作意證法現觀得沙門
0806a19: 果。而無力能畢竟證得梵行邊際阿羅漢果。
0806a20: 復修蘊善巧等。乃至云。依出世道於當來
0806a21: 世畢竟證得梵行邊際阿羅漢果。是名第三
0806a22: 獨覺道。此是雜集先已得果。准此文意。言
0806a23: 值佛者。有佛教法從他聽聞亦名值佛。
0806a24: 雖有佛教無人傳說名無佛世。不爾但
0806a25: 取佛自在世名為值佛。若佛滅已正．像等
0806a26: 法亦名無佛。便無佛滅得聲聞果　總成
0806a27: 勝出。何以故。瑜伽．雜集俱云後二名獨勝
0806a28: 部行　問何以得知。雖有佛教無人傳說
0806a29: 亦名無佛　答龍宮．天藏像末之後佛法豈
0806b01: 無。以此准知。雖有佛教但天上人間無弘
0806b02: 傳已方名無佛　問修習聲聞順決擇已
0806b03: 迴作獨覺。為更修習獨覺乘中順解脫。為
0806b04: 即至彼順決擇　答有二釋。一云隨在聲
0806b05: 聞惑＝或？惑煖．頂．忍。何位迴趣即是獨覺煖．頂．忍
0806b06: 位。以所斷證皆悉同故。不爾得果方作獨
0806b07: 覺。豈更修彼資糧．加行。一云更修獨覺資
0806b08: 糧．加行。證斷雖同修行有別。三．四生修有
0806b09: 遠近故。不爾二生修彼聲聞順決擇已。即
0806b10: 於後生成獨覺耶。不同得果始迴作者。已
0806b11: 斷惑故。得現觀故。未見文斷取捨任情
0806b12: 　問先修聲聞順決擇已迴作獨覺。更得百
0806b13: 劫修行練根為麟角不　答有二釋。一云不
0806b14: 得。此迴趣者必不定姓。是鈍根故。又復瑜
0806b15: 伽．雜集俱云此類是部行故　若爾何故雜
0806b16: 集論云。餘生順決擇分。為趣大乘及獨覺
0806b17: 乘許更生故　答以若此生得即聲聞果。
0806b18: 猶更餘生方成獨覺。非謂得許經多劫
0806b19: 修。
0806b20: 若爾迴心趣大乘者豈不多劫　答迴趣
0806b21: 獨覺是鈍根性。趣大乘者望彼為利。根性
0806b22: 別故得多劫　一云准彼論文云。或未起
0806b23: 順決擇分。或未得果。得成麟角。准此若在
0806b24: 聲聞順決擇分迴趣獨覺。是未得果。亦得
0806b25: 百劫修行練根說餘生故。如趣無上大菩
0806b26: 提者得多劫修。然但說成部行類者。據從
0806b27: 此已迴作獨覺不練根者　若爾何須云
0806b28: 在決擇趣獨覺者方成部行。同順解脫俱
0806b29: 得百劫。二位齊故　答在資糧位有未定
0806c01: 生百劫練根。理即無難。在順決擇已定生
0806c02: 時。去諦觀近。據難偏說　問從凡趣入獨
0806c03: 覺見道及起修道斷惑如何　答隨彼練根
0806c04: 及不練根。俱先世道伏無所有。入見頓斷。
0806c05: 唯非想地九品別斷得成獨覺。大乘未見
0806c06: 正文。准有部說。必無出見八十一品斷修
0806c07: 惑者。以利根故。不制果故　有義修惑見
0806c08: 道滿已。八十一品各各別斷。然不出觀不
0806c09: 止息故。故不立果。二說前勝。以性利根非
0806c10: 漸次斷　問如得初果出無佛世作獨覺
0806c11: 者。斷修如何　答隨前三果准瑜伽說。必
0806c12: 更修習諸善巧觀。隨所未斷。或復頓斷如
0806c13: 頓出離。或不出觀次第漸斷。以更不取聲
0806c14: 聞果故。若阿羅漢出無佛世。但修善巧斷
0806c15: 餘習氣練根成勝。無惑可斷。然瑜伽三十
0806c16: 四云。又彼一切應知本來一向趣寂者。據不
0806c17: 逢佛一類者說。除麟角喻餘若逢佛成不
0806c18: 定姓。
0806c19: 論。加行等四剎那剎那等者。具釋如疏。今者
0806c20: 略以九門料簡。一出體。二釋名。三作用。四
0806c21: 依界地。五漏無漏。六攝對治。七約修辨。八
0806c22: 四差別。九因果殊。言出體者。一剋性體。
0806c23: 通世出世間智為四道體。故瑜伽六十九云。
0806c24: 又修此智略有四道。一加行等。二引發體
0806c25: 通戒．定．惠。三相應體通諸無漏加行．根本．
0806c26: 後所得智及有漏中諸方便善心．心所法以
0806c27: 此四道通漏．無漏故。諸餘出體略而不辨
0806c28: 　二釋名者。於諸所斷加功用力順趣能
0806c29: 斷名為加行。或順趣斷性亦名加行。非此
0807a01: 加行不求證理。且據趣求能斷道說。故瑜
0807a02: 伽六十九云。於一切地修道所斷耎中．上等
0807a03: 九品煩惱。隨其品數各各差別。能隨順斷
0807a04: 是名初道。雜集第九云。謂由此道能捨煩
0807a05: 惱。意云。由此加行能令現行煩惱不起名
0807a06: 為捨離。或據修道修加行時。亦能少分伏
0807a07: 除重名為捨離。非是正斷所斷煩惱得
0807a08: 捨離名。此據別起四道而說。若約相望。雖
0807a09: 復加行亦能正斷。不以加義名為無聞。望
0807a10: 義別故。道者通履義。加行即道。持業釋也。
0807a11: 言無間道者。二義無間。一觀理無間。不同
0807a12: 加行猶帶相故。二斷惑無間。不同加行猶
0807a13: 未正斷有此後間。瑜伽．雜集皆且據後一
0807a14: 義而釋。故六十九云能無間斷是第二道。雜
0807a15: 集第九云。謂由此道無間永斷令無所餘。
0807a16: 無間即道。若有漏道能無間伏。皆持業釋。
0807a17: 解脫道者。解脫有二。一能解脫體得自在。
0807a18: 即離繫縛。如八解脫。今此解脫亦復如是。
0807a19: 能除重得解脫名。二所顯理名為解脫。
0807a20: 自性離縛名為解脫。昔來惑障智不能證。
0807a21: 今除惑已智方能證。解脫是理。道者是智。故
0807a22: 雜集第九云。謂由此道證斷煩惱所得解
0807a23: 脫。若依前解亦是持業。論多依後。即是依
0807a24: 主。解脫之道。何故如是。為簡無漏勝進道
0807a25: 故。依主為名　若爾有漏何名解脫　答亦
0807a26: 通能得擇．非擇滅。以所伏惑有永．暫故
0807a27: 　言勝進道者。勝謂殊勝。進謂昇進。故雜集
0807a28: 第九云。或復進入餘勝品定。諸如是等名
0807a29: 勝進道。亦持業也　或望前為勝。趣後為
0807b01: 進。勝進即道。雜集第九。為斷此品後餘煩
0807b02: 惱。所有加行．無間．解脫道望此品是勝進
0807b03: 故。名勝進道　三作用者。謂諸世間及出世
0807b04: 間諸有所修。或為斷染。或為證理及勝功
0807b05: 德。皆因四道能得成滿。若據前後相望四
0807b06: 道。四道俱能斷惑證理起勝功德。若據別
0807b07: 起四道有殊。且約斷惑加行有伏煩惱之
0807b08: 能。無間有正斷惑之用。解脫能證所得滅。
0807b09: 勝進能有進斷餘功。證理起德准義可知
0807b10: 　四依界地。五漏無漏。並如疏辨。疏云有
0807b11: 頂有解脫道類名解脫亦有。非次無間後
0807b12: 之解脫者。解云道類名解脫者。非無間後
0807b13: 解脫。是此類故。如容豫時重緣先時所得解
0807b14: 脫。非次無間後之解脫者。若是證真無間
0807b15: 後之解脫。亦親證理。此有頂解脫次此無
0807b16: 間後即起之者。如無學身中餘時所起之
0807b17: 者。非次第也　今又助解。如六行伏依近
0807b18: 分定皆具四道。根本地中修八解脫亦通
0807b19: 有漏。依有頂地無漏四道斷惑者無。修八
0807b20: 解脫第七第八皆依彼地許有四道。此亦
0807b21: 何失。諸處但說為斷惑故修四道者。且約
0807b22: 一義。非謂修餘不有四道。六十九云。第一
0807b23: 有中所有諸智。皆俗智攝者。據初學者。設久
0807b24: 學者約不親證真如理說。何以得知。彼云
0807b25: 但作非想非非想行。出世作意有想諸定所
0807b26: 攝受故。既云出世作意。明通無漏。又復遊
0807b27: 觀無漏極成。又彼地心亦緣真如。准前第十
0807b28: 二。入滅盡定有二方便。一緣非想非非想
0807b29: 入。一緣無相界相入。故知論云但作非想
0807c01: 非非想者不盡理說　六攝對治者。准雜
0807c02: 集第九云。由具四種對治故名對治修。謂
0807c03: 厭患對治．斷對治．持對治．遠分對治。見有
0807c04: 漏過患如病等名厭患。欣斷正斷諸煩
0807c05: 惱故名斷對治。即加行．無間二道所攝。據
0807c06: 實厭患亦是加行。以遠近別。近無間道之
0807c07: 加行者得加行名。攝斷對治任持斷得名
0807c08: 持對治。雖大乘宗不別立得。即於現行能
0807c09: 證彼斷。以體持用。用即是得。明．闇相違亦
0807c10: 名對治。或持所得。即是真對治性。即解脫
0807c11: 道攝。由解脫道證對治性名持對治。令先
0807c12: 所斷煩惱轉遠離故名遠分對治。勝進道攝
0807c13: 　七約修辨者。雜集第九有四種修。謂得修．
0807c14: 習修．除去修．對治修。彼論自為二復次釋。
0807c15: 文雖但配一對治修。以理而說具攝四修。
0807c16: 加行．勝進二。各攝得及除去修。令無間道
0807c17: 種子增故。修加行時能伏現故。故彼論釋
0807c18: 得修云。為得故修。釋除去修云。由此修
0807c19: 力除去現行位諸不善法。無間．解脫攝習．
0807c20: 對治。彼論釋云。由此修力數習已得諸善
0807c21: 法故。對治未來諸不善法。令成不生法故。
0807c22: 或一一道各具攝四。亦復不違　八四道差
0807c23: 別者。若望前後相望剎那具四。據義有別。
0807c24: 體即不殊。若據別起四別行相。如出體辨。
0807c25: 然唯無漏可約剎那各具四道。剎那剎那可
0807c26: 斷惑故。非有漏道　九因果有殊者。在二
0807c27: 乘位因果皆四。然除麟角及俱解脫定姓之
0807c28: 者。不趣大故。自乘滿故。但起解脫。部行．惠
0807c29: 勝定．不定姓俱各起四。決定種姓自乘勝德
0808a01: 未成滿故。或但起二。解脫．勝進。不定種姓
0808a02: 迴趣大故。大乘因位八地已前具二四道。
0808a03: 八地已上起無漏四。若在佛位有後二道。
0808a04: 證先所得故。望因勝進。非自果位　問五
0808a05: 地之中作四諦觀。云何證得無差別如　答
0808a06: 雖作四諦觀而不言唯。通八諦觀而復壞
0808a07: 緣。不以真如別屬諦故。知理通故。不如
0808a08: 小乘定執觀故。證無別如。
0808a09: 釋所棄捨。於中二釋。一約轉齊。本有無漏
0808a10: 種子三品。如加行位下品種增生初見道無
0808a11: 分別智。即此現行無漏有力資中品種令
0808a12: 能生現。亦令自種轉成中品名為轉齊
0808a13: 　又解由中品種生現行已。資下品種轉成
0808a14: 中品。與本有種中品之者。及新熏生亦為中
0808a15: 品。與能生自本有之種。三合生一後念現
0808a16: 行。或各別生。俱許無妨。中上品生轉齊亦
0808a17: 爾　言轉滅者。即本有種唯有一。加行
0808a18: 位中名為下品。入見已去能生現行。現行
0808a19: 熏種即成中品。并有力能令本種子生後
0808a20: 中品。下品即滅名為轉滅。不同轉齊令生
0808a21: 自種亦成中品。故名轉滅　或雖本有三
0808a22: 品種子。中品生已下品不生。亦不能生後
0808a23: 念中品。新生中品但由現能　若爾即違
0808a24: 雜集論說行習修文。彼許初習自．下地中
0808a25: 種子增故。不可唯說但中上增不通下
0808a26: 品。無別目＝因？目故。違比量故。准此即應三品
0808a27: 各一。但令本種生後中品。即下品種生現
0808a28: 行者自體不增　若爾既許下品種在。何
0808a29: 名轉滅。若以不生即名為滅。豈諸種子皆
0808b01: 定生現。准此道理轉齊應勝　若爾即應
0808b02: 轉二乘種成大乘性。以轉齊故。若云類別
0808b03: 不轉下．中二乘種姓為菩薩性。亦應菩薩
0808b04: 三品種殊。不轉下中成中上品　答乘性
0808b05: 別故。不轉二乘成菩種姓。下中上三同菩
0808b06: 薩姓。故可轉令成中上品。
0808b07: 論。菩薩應無生死法故者。此意應無變易生
0808b08: 死。非此無生死即難令無生滅之法。生者
0808b09: 皆死一向記故。古德有云。解脫道後即無生
0808b10: 滅。得別真常諸相好身永不遷謝。又云空
0808b11: 如來藏即是真如。具足熏已生常身者。如
0808b12: 惠日論破。
0808b13: 論。二所棄捨等者。本釋如疏　西明二解。
0808b14: 一云但捨二乘無漏。對菩薩故名劣無漏。
0808b15: 二云二乘無漏及菩薩因位未圓無漏亦名
0808b16: 為劣。三藏意取初說為正。餘及要集皆同
0808b17: 有釋　今謂。不唯二乘名劣。菩薩因位亦劣
0808b18: 所收。若不名劣因果何別。何故論云金剛
0808b19: 喻定引極圓明純淨本識。又第二師云。住無
0808b20: 間道應名佛故。後解脫道應無用故。由此
0808b21: 故知。因位無漏亦名為劣。不爾論文應有
0808b22: 簡別。漸悟菩薩捨劣無漏。頓悟菩薩無劣無
0808b23: 漏故。又因不捨豈得成佛。不捨金剛喻定
0808b24: 無間道耶　又雜集第十四云。於諸現觀位
0808b25: 證得後後勝品道時。捨前所得下劣品道。
0808b26: 故知得佛捨劣因位。言捨之者非是全捨。
0808b27: 但是轉齊。又二乘者即是轉滅。二俱名捨。
0808b28: 論。釋涅槃。本疏解自性涅槃體相真如理。
0808b29: 即七如中實相真如　有釋即云。是一切法
0808c01: 通相真如　今謂不爾。真如無二。豈有一
0808c02: 切法別相真如。又七如中說有實相。不說
0808c03: 通相。據何得知通相為體　又解涅槃經
0808c04: 第二說三事涅槃有二解。一約理。二約三
0808c05: 體。西明一向解彼經意。唯取於理舉能成
0808c06: 智。取所顯理為其自性　今謂通二攝義
0808c07: 圓備。何以故。如餘處言菩提．菩提斷俱名
0808c08: 為菩提。故知涅槃亦通相．性。不爾何故言
0808c09: 摩訶般若．解脫．法身名大涅槃。若取所顯
0808c10: 應但言如來法身名大涅槃。眾功所顯故。
0808c11: 又若唯取所顯理為體。何得說言三事不
0808c12: 一異名大般涅槃。既不唯說法身為涅槃
0808c13: 故。相．性合方名為大故。法華經論云。唯有
0808c14: 如來證大菩提究竟滿足一切智惠名大
0808c15: 涅槃。又顯異二乘得無餘依無諸德故。
0808c16: 論。明四涅槃得人之中。本解如疏　然要
0808c17: 集等不許菩薩有無住處。若許有者。論應
0808c18: 言二乘無學容有四種。何故但言容有前
0808c19: 三　今謂非難。二乘無學容有前三。據定
0808c20: 性說。若不定性姓。迴心已去即名菩薩。非二
0808c21: 乘故。不說二乘容有四種。若入初地得
0808c22: 無住處。分非圓得。具悲．智故。證得生死．
0808c23: 涅槃無差別如故。廣如前辨　如來具四
0808c24: 明有有餘。論中二釋。本解如疏　有解云。
0808c25: 依金光明第一。依應化身說有餘故　有
0808c26: 云。同有解　要集云。有解為勝　今謂此
0808c27: 同本疏。金光經云依應化身。即此論初解
0808c28: 有似苦依王宮生身。智者應知。若云引證
0808c29: 故說為勝者。此義極成。何煩引證。處處皆
0809a01: 說化非真故。
0809a02: 出涅槃體。諸部差別。大乘具四。餘部但二。
0809a03: 然餘．無餘薩婆多師體雖無別俱擇滅為
0809a04: 體。然體有多。隨有漏法各一擇滅故。大乘
0809a05: 依一真如假立。經部無體。但苦因滅處名
0809a06: 有餘依。苦果滅處名為無餘。皆是假立。不
0809a07: 說有體。無為亦爾。然有餘．無餘俱擇滅
0809a08: 攝。本疏釋云。中二擇滅攝。斷縛得故。所依
0809a09: 縛盡初得果時名為擇滅。所依後無方顯涅
0809a10: 槃。後依無時由前擇力　要集云。大乘聖道
0809a11: 斷煩惱故。所證擇滅名有餘依。煩惱因滅
0809a12: 苦果任運滅位別得擇滅。遠由擇力而滅
0809a13: 依故。故次下云。中二擇滅攝。然入無餘無
0809a14: 別無間．解脫道也　今謂不爾。既云煩惱因
0809a15: 滅苦果任運滅位。云何別得擇滅。自不許
0809a16: 有無間．解脫。又佛地論云。菩薩初證如來
0809a17: 地時。頓證二種大涅槃界。准此二乘初得
0809a18: 無學。亦應頓證二種涅槃。由此應依本疏
0809a19: 為勝。若云雖不別起無間．解脫。由前智
0809a20: 故此後斷滅名為擇滅。何不許前正斷障
0809a21: 時已得二種。無餘後顯故是擇滅。若云菩薩
0809a22: 證如來地時。捨有漏故得二涅槃。二乘苦
0809a23: 在不得無餘。故後時得者。後既任運諸苦
0809a24: 不生。應非擇滅。同黃門等見惑因盡。彼任
0809a25: 運滅得非擇故。
0809a26: 論。大圓鏡智相應心品。本釋如疏　西明
0809a27: 云。從喻為名。然云鏡智即用相應智品為
0809a28: 體　要集等云。或淨第八亦名為智。從喻
0809a29: 相應名圓鏡智。是有財釋。又云。或智用增。
0809b01: 即別境惠名圓鏡智。或依主。或持業。餘心．
0809b02: 心所或是有財。或依主釋。所變種現唯有財
0809b03: 釋　今謂本釋但是總釋圓鏡智名。圓鏡雖
0809b04: 喻。六釋之中無從喻釋。然智及識諸相應
0809b05: 品亦總名智。智相應故。圓鏡即智。並持業
0809b06: 釋。除種及相定道戒等。不能現生身等影
0809b07: 故。現雖種生。現望於種。現非種影。但由
0809b08: 現智變帶生故名之為智。如說識言識自
0809b09: 相故等。然別解五法得智名者。心．心所法
0809b10: 相應法故。近得名。不相應等依相應釋。
0809b11: 即非名近者。亦通近。故下云如是四
0809b12: 智相應心品。雖言各有二十二法能變．所
0809b13: 變種．現俱生。而智用增。以智名顯。故餘名
0809b14: 智皆近釋　然無為名智。或近名。或
0809b15: 有財釋。寶性論中。云由此有趣及涅槃故。
0809b16: 得名有財。然正解者是依主釋。智之性故。
0809b17: 不可相應名為鏡智。從有財釋智非能有。
0809b18: 鏡非所有故。若云識及餘所有惠俱故名
0809b19: 有財者。亦不應理。不為餘所有此智故。
0809b20: 現＝理？現相應故。是近釋。如四念住。若淨第八
0809b21: 名為智者。亦同念住正是近。不通依主。
0809b22: 依．所依定故。此下文云。識為主故。雖果智
0809b23: 強不名為主。設依主言不同能．所依。以
0809b24: 識依智應名智識。如眼識等。既不如是。
0809b25: 明非依主　若別境惠名圓智者。亦非依
0809b26: 主。主非智故。此別境惠是智自相故。但持業
0809b27: 名　然諸經論說不同者。各據一義。如佛地
0809b28: 論云諸如來第八淨識。能現能生智等影
0809b29: 像如大圓鏡者。據親能生實身．土影。相應
0809c01: 智等杖彼變故。非持種故。但說淨識不說
0809c02: 心所。若據質．相．假．實合說。通諸心所亦能
0809c03: 現生諸相分影。佛地第四云淨識者據前
0809c04: 義。今此論中假．實合論。總出體故。是總說
0809c05: 故。論下結云。此四智品攝功德盡。唯除無
0809c06: 為。說生得故。性．相別故。
0809c07: 論。平等性智。本釋真如名平等性。智緣於
0809c08: 此云平等性智　西明云。謂有情平等。莊
0809c09: 嚴論名眾生平等智　今謂本釋是盡理。
0809c10: 言餘眾生平等者。由何能緣眾生平等。意
0809c11: 由智證真如平等。是一切法平等性故。故能
0809c12: 緣生而為平等。又復說言平等性智故。不
0809c13: 但言平等智故。眾生不是平等之性。又經
0809c14: 云非不見真如而能了諸行故。佛地論
0809c15: 云。先通達真法界時。得諸有情平等心等。
0809c16: 不障平等性智通緣性相。但正釋名不唯
0809c17: 約有情。
0809c18: 釋轉識得智中。大莊嚴論轉第六識得成
0809c19: 事智。轉五識得妙觀察智。此論相違。如何
0809c20: 會釋　答本有二解　一云莊嚴不依次
0809c21: 說。非言轉六得成事智。故不相違　二
0809c22: 疏外別解云。莊嚴論中據第六識能作神通
0809c23: 等諸成業云得事智。五識因位不觀察。
0809c24: 果位方能云得觀察。故亦不違。無性兩釋。
0809c25: 各隨一義不違二論。然佛地論破轉五識
0809c26: 得觀察智。云說法斷疑非五識能者。是
0809c27: 破別師。非破莊嚴。如理門論破古因明
0809c28: 言。諸師異釋。繁不具敘。
0809c29: 論。金剛喻定無所熏識等者。要集云。由現行
0810a01: 多聞能熏力故。法爾種子增長勝用。故下文
0810a02: 云此四種姓雖皆本有。而要熏發方得現
0810a03: 行。因位漸增果位圓滿等。今謂。此判見道
0810a04: 可爾。以見道前無現無漏熏起新種。至修
0810a05: 道已有現能熏熏得新種。若言及其成佛
0810a06: 法爾種生　又云由此道理現熏等種。種
0810a07: 生勝現。由現力故劣種成勝。謂金剛位種
0810a08: 體雖具。其用未成勝。至佛果位前念類種
0810a09: 生勝解脫現行果道。由此道力彼能生種亦
0810a10: 成最勝。故言轉齊者　理即不爾。護法宗
0810a11: 意新熏．本種俱許生現。如何生果新獨不
0810a12: 生唯本有起。鏡智．成事因無現智而為能
0810a13: 熏。由他現資唯本有起。理即實爾。平等．妙
0810a14: 觀唯本種起。理即不可。若云金剛無間現行
0810a15: 既劣。如何熏種即得成勝。故本有生者
0810a16: 　此亦不爾。本種既劣。如何能生勝現解脫。
0810a17: 既許劣種能生勝現。如何不許劣現能熏
0810a18: 生勝種子。又現能熏不生勝種。種非能熏。
0810a19: 生勝現行道理不可。又能熏義至果不增。
0810a20: 現勝解脫增其本種。即果猶增故不應理由
0810a21: 此應信。金剛無間現行雖劣能熏勝種。并
0810a22: 令本種功能亦增。圓鏡．成事唯本種生。妙
0810a23: 觀．平等本．新合起可應正理。轉齊．轉滅義
0810a24: 如前釋。
0810a25: 論。成事智而多間斷者。西明云。作意起故
0810a26: 即有間斷　有解等云。緣多不具。又分別
0810a27: 根作意方起故非恒續　要集云。必由作
0810a28: 意。然是本願作意。非說佛果。謂由本願有
0810a29: 情根熟即應現化。有情根熟非恒現。故作意
0810b01: 事即斷　又云。由意識力五識得起。意識
0810b02: 作意能起成事。任運應機無別作意。五識
0810b03: 必依方得起故。謂所化根熟。任運作意能引
0810b04: 五識。根熟不恒引彼五識有起無起。必依
0810b05: 根．境故。云雖二種＝釋？種理甚難定　今謂。若
0810b06: 以依根．境等方始得起。智既遍緣。緣何不
0810b07: 具。但為佛果事智緣境不為希望五塵境
0810b08: 起。但願度有情欲無滅＝減？滅故。以機不恒會
0810b09: 互有所屬故多間斷。化地上菩薩平等．觀
0810b10: 察二智能故不假事智。
0810b11: 常無分別。要集云。相傳二釋。一云自性法身
0810b12: 體凝然常。受用．變化皆是無常。一云三身皆
0810b13: 凝然常。說無常者據化相故。二家皆廣道
0810b14: 理成立。後斷云。上來二釋皆為應理　今
0810b15: 謂必無二俱應理。互相違故。本說雖略以
0810b16: 明理盡。應依攝論．金光明經．無上依經．楞
0810b17: 伽經等。說報．化無常。以為盡理。經言常者
0810b18: 經及論文皆自會訖。
0810b19: 論。同能變識俱善無漏等者。且第八識漏無
0810b20: 漏分別。無漏能所緣俱無漏。純種生故。二三
0810b21: 性分別。能所緣俱善。純種生故。約親相說
0810b22: 　三界地繫不繫對。能所緣同不繫。亦約親
0810b23: 相。如是諸識據因果位。諸門辨釋親能
0810b24: 所緣准理可悉。
0810b25: 唯識深法義非凡智所思
0810b26: 佛菩薩能知今形量為失
0810b27: 成唯識論了義燈卷第七末終
