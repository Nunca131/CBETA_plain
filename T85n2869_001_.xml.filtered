1333c23: 
1333c24: No. 2869
1333c25: 【原】中村不折氏藏燉煌本，首題新加佛說妙好寶車經
1333c26: 
1333c27: 首缺世時有一□□□□□□□□□□□□□
1333c28: 菩薩言。夫一切萬民□□□□□□□□□
1333c29: 切獄囚思得出不。一切病人思得差不。如人
1334a01: 在闇思見明不。譬如慈母思見子不。譬如遠
1334a02: 行思早歸不。譬如寡女思得夫不。譬如躄人
1334a03: 思得行不。譬如貧人思得衣不。譬如寒人思
1334a04: 得火不。譬如耕田思得穀不。譬如盲人思見
1334a05: 物不。譬如聾人思聞聲不。譬如啞人思得語
1334a06: 不。如是種種思之念之。佛道至尊終不相欺。
1334a07: 佛語寶車菩薩。我今語汝。須彌山南名閻浮
1334a08: 提。西俱耶尼。北單越。東弗于逮。如是四方
1334a09: 眾生皆悉聞知。若欲聞者。如民得王。如囚出
1334a10: 獄。如病得差。如闇見明。如慈母得子。如遠行
1334a11: 人得歸。如寡女得夫。如譬人得行。如貧人得
1334a12: 衣。如寒人得火。如耕田人得穀。如盲人得視。
1334a13: 如聾人得聽。如啞人得語。有如是種種思之
1334a14: 念之佛道。世尊終不相欺。
1334a15: 寶車菩薩白佛言。世尊如來壽命為有幾年。
1334a16: 佛言寶車菩薩。我今壽命不可思議。巍巍堂
1334a17: 堂與日月同年。終日竟夜遶須彌山。終而復
1334a18: 始。亦無始亦無原緒。若欲聞者。其事亦難。一
1334a19: 切諸法空無所有。無有常住亦無器滅。譬如
1334a20: 東西及以南北。亦非青赤復非白黑。喻如嚮
1334a21: 聲捉不可得。佛後寶車菩薩。汝今應當教諸
1334a22: 眾生。普皆受持三歸五戒。十善八齋轉身更
1334a23: 生。盡得須陀洹道。斯陀含道。阿那含道。阿羅
1334a24: 漢道。盡諸有漏四道具足。
1334a25: 寶車菩薩重白佛言。世尊如來在世猶多怨
1334a26: 疾。況滅度後。其有誹謗此經典者。死入地獄。
1334a27: 展轉其中無有出期。痛哉痛哉。痛不可言。吾
1334a28: 今矜於汝等造作此經。如盲者不見日月。非
1334a29: 日月之咎。
1334b01: 愛時不見愛不見愛亦憂是以莫造愛
1334b02: 怨曾惡所由喜中生於愛愛能生於憂
1334b03: 若能斷恩愛憂悲即不生愛喜生於怨
1334b04: 愛喜生怖畏解無貪欲想何憂復何畏
1334b05: 諸天宮殿樂無邊無有窮要當生彼處
1334b06: 有始而無終以善為善法修善是道場
1334b07: 善行作車牛載人入福堂以惡為惡法
1334b08: 惡行相縛束生時不受戒死則入地獄
1334b09: 三歸五戒車非是山中木得聞寶車經
1334b10: 死不入地獄非空非海中非入山石間
1334b11: 對至不可避會當來相牽赤繩縛我肩
1334b12: 黑索繫我咽將我何所至送至東太山
1334b13: 高山萬餘丈絕後極普懸乃何千萬歲
1334b14: 以復歸黃泉人生譬朝露姓命不久長
1334b15: 不信我語者但看琢石光生難死何異
1334b16: 去不由橋梁惶忽五道頭解剝衣以裳
1334b17: 手捉七尺棒鐵鉤利如芒火車忽然至
1334b18: 銅柱及鐵床寒截人骨獄門陽濩湯
1334b19: 使官相對座又吏挾兩箱皆共治文書
1334b20: 問我生時殃事事知何道苦痛難可當
1334b21: 奈何天中天叵有不死方怨戀猶恩愛
1334b22: 謂呼身是常世間愚癡人或不信此經
1334b23: 譬如未調牛曳人東都西三歸如車
1334b24: 五戒如車轅十善作車箱八戒作當蘭
1334b25: 直心如車軸三明作釭釧持戒如車轄
1334b26: 破戒如車轓車聰如雙耳鉤心如坐禪
1334b27: 方便如車膂覆蓋如善權佛道作車轂
1334b28: 車輻競來前賢者如車網法師與魔門
1334b29: 退轉如薛脫懺悔打薛堅精進作車牛
1334c01: 牽車至梵天梵天諸宮殿光明皆自然
1334c02: 譬如春花敷妙色悅眾心如是諸功德
1334c03: 得聞寶車經佛道高於天福德重於地
1334c04: 寶車大菩薩教我作懺悔世間愚癡人
1334c05: 不信寶車經死墮地獄中餓我鬼竟來前
1334c06: 牽頭向刀山面白如脣青不見日月光
1334c07: 但聞打鬼聲如是諸苦痛幽幽何冥冥
1334c08: 生時不受戒事至知何陳或有鐵嘴鳥
1334c09: 飛來著兩肩低頭啄人舌舉頭啄眼精
1334c10: 此人前身時齋日惡罵聲不肯受師教
1334c11: 佛前作懺悔今日受斯罪知復何造逮
1334c12: 佛言。若有善男子善女人。能於齋日在三尊
1334c13: 前。發露懺悔自悅過咎者罪滅福生。不經刀
1334c14: 山劍樹濩湯盧炭。不猶三塗受。若眾生不經
1334c15: 八難。乃與諸佛菩薩手接腕。諸天宮殿入
1334c16: 中遍觀歡欣快樂。廣成弘願。
1334c17: 佛語寶車菩薩。有能受持寶車菩薩經者。設
1334c18: 入大海。譬如娥押鴛鴦鳳凰在海水中異愕
1334c19: 異翔。如人在堂琵琶箏笛歌舞作倡歡忻快
1334c20: 樂。功德難量。譬如魚鱉在海水中出沒自在
1334c21: 不畏虎狼。譬如耽幽魍魎。誰敢誰當。
1334c22: 佛語寶車菩薩。汝今應當教諸眾生皆悉聞
1334c23: 知。佛言。汝欲度人之法。其事云何。寶車答
1334c24: 言。能以手執波若之智炬。入眾生無明之窟
1334c25: 宅。照善根之華敷。顯解脫之智果。用忍辱作
1334c26: 鎧杖。手執波若之利朔。善權方便作攻車。破
1334c27: 眾生愚癡之大城。共五陰魔戰。擊生死軍。殺
1334c28: 煩惱賊。出陰入界法身道場。皆由寶車菩薩
1334c29: 威神之刀。巍巍如是。
1335a01: 佛語寶車菩薩。汝今應當得阿耨多羅三藐
1335a02: 三菩提心。善男子善女人。有能受持寶車菩
1335a03: 薩經名墮地獄者。無有是處。何以故。乘如來
1335a04: 力駕波若之大船度眾生。逕生死之大河。度
1335a05: 煩惱之海岸。出愛欲之深淵。越無明之坑坎。
1335a06: 度耽見之惡經。用忍辱作琢斫琢六入之
1335a07: 杌株。盡耽見之橫根。煩惱之葉須。牽弘誓
1335a08: 之大牛。用智慧作利犁。破眾生愚癡之荒地。
1335a09: 以隨喜作鏤。破眾生愚癡之怏伐。用六度
1335a10: 作種子。散著無極之福田。用十善作溝渠。長
1335a11: 真實之苗稼。磨波若之利鎌。又取涅槃真實
1335a12: 果。牽弘誓之大牛。駕三乘之寶車。運著六通
1335a13: 之矩頭。由八徑之政路。運總持之蠡束。積著
1335a14: 散雲之道場。寶車度人其法如是。
1335a15: 如母得子病殺生求魔神不得一言福
1335a16: 罪如須彌山念人衰老時百病同時生
1335a17: 水消如火滅刀風解其形骨離筋脈絕
1335a18: 大命要當傾吾欲畏是故求道願福生
1335a19: 唯念老病死三界是大患福盡而命終
1335a20: 棄之於皇泉身爛還歸土魂魄隨因緣
1335a21: 吾欲畏是故求道勝泥洹眼老不見色
1335a22: 看經文字難耳老不聞聲聽受經法難
1335a23: 鼻老不聞香分別香亦難口老不能語
1335a24: 說經義亦難心老多忘失說法解義難
1335a25: 身老不能行往取福德難今身不受戒
1335a26: 後得為人難殺生短命報欲求長命難
1335a27: 我殺還我尚走避脫亦難世間愚癡人
1335a28: 不信寶車經放恣著五欲行業之所牽
1335a29: 譬如歷養馬舉頭看青雲但作地獄行
1335b01: 不知念生天智者樂福德愚者利養身
1335b02: 如馬貪水穀好語詠不聽展轉鑊湯中
1335b03: 苦痛難可陳語我家中人欲求過度我
1335b04: 燒香請道人不經八難苦皆由寶車經
1335b05: 身直影亦直身曲影直難心直事事直
1335b06: 心曲直事難魚鱉隱在海掃地求活難
1335b07: 猴急依樹無樹脫亦難人急依於佛
1335b08: 無戒求佛難放身自縱恣眾魔競來前
1335b09: 比丘語寶車。何以不問佛四諦　二因緣本
1335b10: 從何處出。佛即語寶車。我出於波羅奈國。或
1335b11: 果從因中生。或因從果中出。智者能安之愚
1335b12: 者。便掘出寶車方便問破三合為一。比丘語
1335b13: 寶車。舉意宜大兒。謂汝三乘人不識於涅槃
1335b14: 輪迴六趣中。脫諸難亦難。願以方便力引之
1335b15: 入涅槃。比丘語寶車。事亦不可知。粟果成天
1335b16: 地。芥子成須彌。神力得如是。故號不思議。寶
1335b17: 車菩薩眷屬千萬億人。聞佛所說歡喜奉行。
1335b18: 一心歸向無有惑也。
1335b19: 佛昔在世時。化作一道人。詣大婆羅門家乞。
1335b20: 婆羅門問道人言。何以不田作但行乞食。道
1335b21: 人姓何字誰。舍在何許。囑何郡縣。道人言。吾
1335b22: 舍在弘水東引水西。囑波若郡本際縣。姓空
1335b23: 字無相。薩云然樹下止居超入城絕利彼。
1335b24: 婆羅門言。道人乃有此業。何以不田作但行
1335b25: 乞食。道人答曰。吾田作與卿有異。以四禪為
1335b26: 耕犁。六度為種子。散著無極之曠野。潤以八
1335b27: 解之泉水。長養四實為果報。鋤以十善為溝
1335b28: 薛。又以波若之利鎌。束以善權為要附。積著
1335b29: 三乘之大車。運著無極之大城。給與一切之
1335c01: 賢士。貧道之田作如此無窮。以道人說是語
1335c02: 次忽然不現。婆羅門即得道。
1335c03: 佛說妙好寶車經一卷
1335c04: 大業十三年。佛弟子張佛果為劉士章善友
1335c05: 知識敬造寶車經一卷流通讀誦講說修行。
1335c06: 願藉此大乘弘化之業俱遊勝境履踐妙
1335c07: 背八邪道歸八正路。具首楞嚴三昧之力。獲
1335c08: 四如意念處功德。願於將來無量劫中世世
1335c09: 生生還共弟子深結善因菩提眷屬發大乘
1335c10: 心求摩訶衍。具足智慧神通威德根力覺道
1335c11: 皆悉成就。俱修梵行。同登種覺。
