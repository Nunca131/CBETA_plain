0074b04: 宗門拈古集卷第十三
0074b05: 
0074b06: 古杭白巖嗣祖沙門　淨符　集
0074b07: △青二
0074b08: 澧州藥山惟儼禪師青二石頭遷嗣久不陞座。院主白曰。大
0074b09: 眾久思法誨。請和尚說法。山令打鐘。眾集。山陞座。良
0074b10: 久便下座。歸方丈。院主隨後曰。和尚適來許為大眾
0074b11: 說法。何得不垂一言。山曰。經有經師。論有論師。怎怪
0074b12: 得老僧。
0074b13: 雪竇顯云。可惜藥山老漢平地上喫撲。盡大地人
0074b14: 扶不起。
0074b15: 瑯覺云。藥山下座不妨疑著。及乎院主一拶。失
0074b16: 一隻眼。
0074b17: 翠巖芝云。藥山下座。院主當初怪不為眾說法。可
0074b18: 謂誤他三軍。
0074b19: 薦福懷云。藥山還見院主麼。院主還見藥山麼。三
0074b20: 十年後遇著作家不得錯舉。
0074b21: 開福寧云。藥山慎初護末。佛眼難窺。院主狹路相
0074b22: 逢。等閒蹉過。
0074b23: 雪竇宗云。威音劫外手。誰肯同歸。十字街頭擲
0074b24: 金。幾多錯過。敢問諸人。且道藥山曾說不曾說。若
0074c01: 道曾說。是謗藥山。若道不曾說。是孤負藥山。且道
0074c02: 畢竟為人在甚麼處。良久云。須知雲外千峰上。別
0074c03: 有靈松帶雨寒。
0074c04: 徑山杲於下座處著語云。葛藤不少。於怎怪得老
0074c05: 僧處著語云。笑殺人。
0074c06: 天童傑云。翠巖只具一隻眼。殊不知藥山歸方丈。
0074c07: 正是勞他三軍。
0074c08: 資福先云。藥山竟歸方丈。似個好人。只被他輕
0074c09: 輕一。便見忘前失後。
0074c10: 中峰本云。藥山久不上堂。與對眾不措一詞。將謂
0074c11: 將謂。末後道個經有經師論有論師。元來元來。
0074c12: 博山來云。接物情捐。澹泊為累。予奪相感。母怪其
0074c13: 然。又豈知希聽亂蛩音。素質煩飾彩。被院主拶著。
0074c14: 直得百雜碎。
0074c15: 古南門舉翠巖密菴語畢云。二老雖則盡力扶持。
0074c16: 也只具一隻眼。殊不知藥山院主一人運籌帷幄。
0074c17: 一人決勝千里。雖然。藥山但知與麼去。不知與麼
0074c18: 來。若是山僧歸方万丈。見院主恁麼問。但向道向下
0074c19: 文長付在來日。
0074c20: 棲霞成云。藥山好個曲調。不妨音韻鏗鏘。無端被
0074c21: 院主一陣風吹。直得宮商齊亂。然雖如是。猶勝人
0074c22: 家閒絃子。
0074c23: 清化云。奇怪藥山老漢。慣拈無孔笛。偏向劫初
0074c24: 吹。然則清音界。怎奈知音者少。
0075a01: 龍華體云。院主只管貪程。不覺錯路。藥山求人入
0075a02: 草。太殺泥水通身。我若作藥山。待問何得不垂一
0075a03: 言。但道將謂你是個人。他若擬議。連棒打出。
0075a04: 龍唐敷云。藥山格外機。放風前箭。太煞倚富欺
0075a05: 貧。致使院主貪觀天上月。失掌中珠。者裏則不
0075a06: 然。若是監寺為眾求誨。山僧不妨聯珠綴玉。織綿
0075a07: 迴文。隨機露布。直令各各當下知歸。免使監院隨
0075a08: 後伸問。且道所說底是什麼法。良久云。夜寒久立
0075a09: 伏惟珍重。
0075a10: 西山音云。藥山密度金針。院主暗穿玉線。雖謂錦
0075a11: 縫重重。撿點將來。羅紋結角處未免特殺破綻。
0075a12: 蓮柎云。往往道藥山忘前失後。未免屈他古人。
0075a13: 殊不知藥山正如神龍護尾師子迷蹤。非但當時
0075a14: 折倒院主。亦乃換古今多少人眼。
0075a15: 白巖符云。藥山向劫初已巳前撒下縵天網子。擬圖
0075a16: 負嶽金鯤少酬宿志。乃撞入個三蝦。解得網
0075a17: 來有悶只在肚裏。撿點將來。總之侍者不得力。侍
0075a18: 者若得力。當時待院主擬伸啟請。直好把院主喝
0075a19: 出。藥山豈不頭正尾正。
0075a20: 藥山因僧問。學人有疑請師決疑。山曰待上堂時來
0075a21: 與闍黎決。至晚上堂眾集。山曰。今日要決疑。上座在
0075a22: 甚麼處。僧出眾而立。山下禪把住曰。大眾。者僧有
0075a23: 疑。便與一推。歸方丈。
0075a24: 報慈遂徵云。且道與伊決疑不決疑。若道決疑。且
0075b01: 甚處是決疑處。若道不與他決疑。怎奈臨晚上堂
0075b02: 何。
0075b03: 翠巖芝云。藥山與麼決疑。土上更加泥。雖然如是。
0075b04: 者僧也不得孤負藥山。
0075b05: 雲居元云。大小藥山被者僧勘破。
0075b06: 愚菴盂云。是醍醐。是毒藥。殺人。活人刀。
0075b07: 白巖符云。以三萬斛香餌沉之巨浸。則所圖者不
0075b08: 在魴鯉。藥山老漢為一田蛙井鮒。乃費力如此。豈
0075b09: 善作者歟。
0075b10: 藥山因遵布衲浴佛次。山曰者個從汝浴。還浴得那
0075b11: 個麼。遵曰把將那個來。山乃休去。
0075b12: 長慶稜云。邪法難扶。
0075b13: 報慈遂徵云。且道長慶恁麼道。在賓在主。眾中喚
0075b14: 作浴佛語。亦曰兼帶語。且道盡善不盡善。
0075b15: 黃龍南云。此二尊宿一出一入未見輸贏。三十年
0075b16: 後不得錯舉。
0075b17: 昭覺勤云。藥山問處暗隔重關。遵老答來一槌兩
0075b18: 當。不可只守者一路。有問崇寧只浴得者個還浴
0075b19: 得那個麼。拈起杓子向伊道。何似生。
0075b20: 天寶樞云。老僧當時若見藥山恁麼道。便杓水
0075b21: 驀頭澆。教伊消瓦解。
0075b22: 磬山脩云。藥山旁通線路俯誘初機。布衲當仁不
0075b23: 讓一拶便了。我若作藥山。待伊道把將那個來。奪
0075b24: 杓子驀頭與他一杓。何故。定水湛然滿。浴此無垢
0075c01: 人。
0075c02: 愚菴盂云。好個休去。藥山豈不能。似今時麤浮暗
0075c03: 短之流。宗旨不合。問個把將那個來。便打便喝。掀
0075c04: 翻浴盆。亂做一上。好不知羞。我道藥山若不休去。
0075c05: 提將來撇向東洋大海裏。絕教他浴個像心像意。
0075c06: 待彌勒下生。我還要問他。把將那個來。
0075c07: 棲霞成云。且道藥山還知有那個麼。若知有。為什
0075c08: 麼被布衲一拶便休去。者裏還有人著得一隻眼
0075c09: 麼。
0075c10: 白巖符云。我若作布衲。者個從汝浴還浴得那個
0075c11: 麼。便與擲杓子。傾香湯。雖然。藥山休去又作
0075c12: 麼生。
0075c13: 藥山因僧問。平田淺草麈鹿成。如何射得麈中麈。
0075c14: 山曰看箭。僧放身便倒。山喚侍者拖出者死漢。僧便
0075c15: 走。山曰弄泥團漢有什麼限。
0075c16: 雪竇顯云。者僧三步雖活。五步須死。
0075c17: 雲居元云。藥山千鈞之弩。不謂鼷鼠發機。者僧帶
0075c18: 箭出門。一死更不再活。
0075c19: 淨慈昌云。者僧趁得猢猻入他市。藥山騎箇猛
0075c20: 虎直上高山。若作一處商量。終是遭人撿點。
0075c21: 愚菴盂云。者僧置個問頭也不易得。及乎發箭。原
0075c22: 來是個死鹿。或幸而他處飲甘露而再生。不失其
0075c23: 為威音王始祖。乃望空作彎弓勢云。看箭。
0075c24: 古南門云。者僧草裏藏身。立個問頭。始終能荷。藥
0076a01: 山一箭中的。怎奈射者僧不死。
0076a02: 棲霞成云。超須是英靈漢。敵勝還他獅子兒。者
0076a03: 僧盡力飛騰。出不得藥山跨下。豈獅子兒英靈漢
0076a04: 哉。藥山道拖出者死漢。者裏別作個甚麼語。始得
0076a05: 不媿其為超敵勝。試道看。
0076a06: 白巖符云。者僧雖通身鎧仗。進退有由。怎奈藥山
0076a07: 老將勇於窮討力追。那裏有你跟處。侍者拖出
0076a08: 者死漢。便起身撫掌呵呵大笑云。者老漢今日勘
0076a09: 破了也。者僧若能如此。藥山到者裏也只得納
0076a10: 有分。
0076a11: 藥山謂雲巖曰與我喚沙彌來。巖曰和尚喚他作什
0076a12: 麼。山曰我有個折鐺子要伊提上挈下。巖曰與麼
0076a13: 則與和尚出一隻手去也。山便休。
0076a14: 溈山云。藥山老漢若不得雲巖。折鐺子幾成
0076a15: 廢器。大溈折鐺子也要諸人共出一隻手。何故。
0076a16: 且圖古風不墜。
0076a17: 天童華云。藥山道頭。雲巖知尾。雖然頭尾相稱。要
0076a18: 且不識羞。
0076a19: 天寧琦云。見與師齊減師半德。見過於師方堪傳
0076a20: 授。雲巖當時也欠一著。待道我有個折鐺子要
0076a21: 伊提上挈下。抽身便出。雪後始知松柏操。事難方
0076a22: 見丈夫心。
0076a23: 能仁鑑云。盡謂藥山父子點頭知尾。撿點將來。總
0076a24: 是泥裏洗土塊。有甚麼交涉。
0076b01: 白巖符云。事君者盡其忠。雖死不易。此為臣之常
0076b02: 理。若夫致君於堯舜之上者。則又有說焉。不學雲
0076b03: 巖與麼道。試別展一途看。
0076b04: 廣胤標云。非千金之子不能運千金之資。藥山也
0076b05: 是年老心孤。若非雲巖知他心腹。幾成不順之恩。
0076b06: 撫掌云。三年無改於父之道。可謂孝矣。
0076b07: 藥山問僧甚麼處來。曰湖南來。山曰洞庭湖水滿也
0076b08: 未。曰未。山曰許多時雨水為甚麼未滿。僧無語。
0076b09: 雲巖晟代僧云。湛湛地。
0076b10: 道吾智別云。滿也。
0076b11: 洞山价云。什麼劫中曾增減來。
0076b12: 雲門偃云。只在者裏。
0076b13: 藥山看經次。朗州刺剌史李翱到。山默然殊不顧視。翱
0076b14: 乃曰見面不如聞名。拂袖便出。山召李翱。翱回首。山
0076b15: 曰刺剌史何得貴耳賤目。翱回拱謝且問曰。如何是道。
0076b16: 山以手指上復指下曰會麼。翱曰不會。山曰雲在青
0076b17: 天水在瓶。翱欣然作禮。乃述偈呈之曰。煉得身形似
0076b18: 形。千株松下兩函經。我來問道無餘話。雲在青天
0076b19: 水在瓶。
0076b20: 松隱然云。我者裏則不然。今日若問龍峰如何是
0076b21: 道。但云國正天心順。官清民自安。且道與藥山還
0076b22: 有優劣也無。靠拄杖下座。
0076b23: 藥山一日趺坐次。石頭見乃問。汝在者裏作什麼。山
0076b24: 曰一物不為。頭曰山恁麼則閒坐也。山曰閒坐則為也。
0076c01: 頭曰。汝道不為。不為個甚麼。山曰千聖亦不識。
0076c02: 白巖符云。大小藥山不居圜圚。不住寒巖。一段穩
0076c03: 密田地。雖大悲千眼見無由。乃為石頭老漢等
0076c04: 閒一拶。直是如珠囊結解。穩密云乎哉。
0076c05: 藥山看經次。僧問。和尚尋常不許人看經。為什麼
0076c06: 自看。山曰我祇圖遮眼。僧曰某甲學和尚得麼。山曰。
0076c07: 你若看。牛皮也須穿。
0076c08: 長慶稜云。眼有何過。
0076c09: 報慈遂云。且道長慶會藥山意不會藥山意。
0076c10: 雪竇宗云。真心不動。教海澄明。得用如如。義天炳
0076c11: 煥。正恁麼時。且道是經是眼。若向者裏見得徹。更
0076c12: 不用循行數墨逐妄迷真。其或未然。牛皮穿透猶
0076c13: 自可。髑髏野幾人知。
0076c14: 藥山晚參不點燈。乃語曰。我有一句子。待特牛生
0076c15: 兒即向汝道。時有僧出曰。特牛生兒也。祇是和尚不
0076c16: 道。山喚侍者將燈來。僧便抽身入眾。
0076c17: 洞山价因雲巖舉乃云。者僧會。只是不肯禮拜。
0076c18: 清欽云。當時不要索燈。但問他道生底是特牛
0076c19: 兒牸牛兒。又代云。雙生也。
0076c20: 投子青云。且道甚處是者僧會處。若道得堪與者
0076c21: 僧雪屈。道不得被藥山瞞。
0076c22: 浮山遠云。我有一句子。待無舌人問即道。
0076c23: 昭覺勤云。藥山垂釣意在鯤鯨。者僧吞三千浪
0076c24: 激。洞山正眼千里同風。法燈重整旗鎗再裝甲冑胃。
0077a01: 雖然如是。山僧即不然。我有一句子威音王已巳前
0077a02: 與諸人道了也。或有問明頭合暗頭合。只對他道
0077a03: 龍得水時添意氣。虎逢山勢長威獰。
0077a04: 黃龍震云。會麼。如人暗中書字。字雖不成文彩已巳
0077a05: 彰。文彩既彰。點燈為甚不見。不見道賊是小人智
0077a06: 過君子。
0077a07: 雲居莊云。大小藥山龍頭蛇尾。者僧只知捉月不
0077a08: 覺水深。大眾。特牛生兒也。山僧向汝道。問將一句
0077a09: 來。
0077a10: 洞山瑩云。藥山要此話行。直作曲。者僧看孔著
0077a11: 楔。快便難逢。仔細看來。大家不了。洞山亦有一句
0077a12: 子。待露柱生兒即向你道。或有僧出云露柱生兒
0077a13: 也祗是和尚不道。但向道我也情知你在鬼窟裏
0077a14: 作活計。
0077a15: 天井新云。藥山機上生機。者僧巧上生巧。洞山陣
0077a16: 後開旗。還未輸他一半。若非法燈怎見汗馬功高。
0077a17: 畢竟如何。若不同睡。焉知被底穿。
0077a18: 一指孚云。藥山與者僧既有諸方老宿批判分明。
0077a19: 且置而勿論。我要問諸昆仲。畢竟喚甚麼作一句
0077a20: 子。不許依模拉樣。別道看。速道速道。
0077a21: 藥山因化主到甘贄行者家。甘問甚處來。主曰藥山
0077a22: 來。甘曰還將得藥來麼。主曰行者有甚麼病。甘遂捨
0077a23: 銀兩錠。主得銀便歸納疏。山問子歸何速。主舉前話。
0077a24: 山曰子著賊了也。速送還伊。主乃送還。甘曰原來山
0077b01: 頭有人。遂益金施之。
0077b02: 同安顯云。早知行者與麼問。終不道藥山來。
0077b03: 雪峰空云。藥山老漢亦自膽小。若是雪峰即便收
0077b04: 下。何故。且教甘贄者漢疑三十年。
0077b05: 寶壽方云。藥山雖辨來風。怎奈行者肘後有符。不
0077b06: 惟者僧著賊。藥山著賊猶甚。若是山僧。當時待化
0077b07: 主舉話了。便命知事收入庫司。上簿某日收甘贄
0077b08: 行者買藥銀貳錠。看他行者性命落在山僧手裏。
0077b09: 天童忞云。甘贄將蝦釣鱉。化主貪餌忘。藥山亡
0077b10: 羊而後補牢。得失未免相半。同安云早知行者恁
0077b11: 麼問。終不道藥山來。雖有入地之謀。且無衝天之
0077b12: 計。廣潤若作供養主。當時一喝便行。管取行者疑
0077b13: 著半生。
0077b14: 菩提密云。貪他一粒米。失半年糧。化主立地死
0077b15: 去。至今活不得。若是山僧。待問還帶得藥來麼。但
0077b16: 向道是何心行。行者若出銀兩錠。好道貧道從來
0077b17: 不經手。居士須自送去始得。惜乎者僧眉眼不。
0077b18: 累他二老。藥山雖是賊識賊。但不合放過者僧。致
0077b19: 令走使不已巳玷辱家聲。
0077b20: 崆峒慈云。大小藥山太殺拖泥帶水。當時待渠納
0077b21: 疏舉話。便好與本分草料。不惟使者僧向後別有
0077b22: 生涯。亦且令甘贄行者疑殺有分。
0077b23: 龍唐柱云。我若作化主。待他施銀兩錠。復伸手曰
0077b24: 行者還要再服兩三劑始得。管取傾囊以施。命根
0077c01: 依舊在我手裏。
0077c02: 白巖符云。甘贄道原來山頭有人遂益金施之。藥
0077c03: 山老漢在者裏十分喫虧。古今諸老更無有一個
0077c04: 知利害者。我若作藥山。見化主舉甘贄恁麼話了。
0077c05: 直把化主打三十痛棒擯出山門。
0077c06: 鄧州丹霞天然禪師青二石頭遷嗣因過慧林寺值凝寒。乃
0077c07: 取木佛燒火向。院主呵曰何得燒我木佛。霞以杖撥
0077c08: 曰吾燒取舍利。院曰木佛何有舍利。霞曰既無舍
0077c09: 利更請兩尊來燒。院主自後眉鬚墮落。
0077c10: 投子青云。不會作客。勞煩主人。
0077c11: 大寧寬因僧問。丹霞燒木佛為甚麼院主眉鬚墮
0077c12: 落。寬云賊不打貧家兒。
0077c13: 保寧勇云。院主眉鬚墮落即且置。丹霞眉毛還在
0077c14: 也無。若也見得。與古佛同參。若也不見。切忌撥無
0077c15: 因果。
0077c16: 寶峰文云。丹霞燒木佛。院主眉鬚落。驀拈拄杖云。
0077c17: 不是木佛。擲杖云。誰敢燒你。擬即眉鬚墮落。不擬
0077c18: 又且如何。高聲云。行者拈起拄杖。
0077c19: 天童華云。諸方商量道院主忽起疑心以致斯禍。
0077c20: 殊不知院主買鐵得金一場富貴。
0077c21: 雲峰因僧問丹霞燒木佛為甚院主眉鬚墮落。
0077c22: 峰云一人傳萬人傳實。僧云與麼則不落也。峰
0077c23: 云兩重公案。僧云學人未曉特申請益。峰云筠袁
0077c24: 吉頭上插筆。
0078a01: 靈隱嶽云。大小丹霞向深村裏失一隻眼。院主
0078a02: 也是如虫禦木偶爾成文。
0078a03: 高峰妙云。丹霞燒木佛。為寒所逼豈有他哉。院主
0078a04: 眉鬚墮落。偶爾成文何足疑矣。若作佛法商量。管
0078a05: 取入地獄如箭射。
0078a06: 福嚴容云。丹霞通身是個大火聚。不惟呵他眉鬚
0078a07: 墮落。設使讚他亦當眉鬚墮落。為什麼。丈夫造
0078a08: 就。不落凡調。
0078a09: 天童忞云。丹霞燒木佛向火。犀因翫月紋生角。院
0078a10: 主眉鬚墮落。象被雷驚花入牙。驀拈拄杖畫一畫
0078a11: 云。不得動著。動著三十棒。
0078a12: 黃檗琦云。丹霞迸出星火。非但帶累院主。直得盡
0078a13: 大地人眉鬚墮落。何故。寒則普天寒。熱則普天熱。
0078a14: 神鼎澤云。人人盡道院主落眉鬚。殊不知丹霞
0078a15: 打失鼻孔。喝。者裏動著一莖毛。雖是善因還招惡
0078a16: 果。
0078a17: 金粟元云。丹霞燒木佛。無端無端。院主墮鬚眉。生
0078a18: 受生受。雖然彼此分明。未免使人胡猜亂卜。拈拄
0078a19: 杖云。木佛在者裏。卓一卓云。燒了也。乃擲下云。
0078a20: 大家照顧眉毛好。
0078a21: 南山寶云。丹霞燒木佛。為甚麼院主眉鬚墮落。若
0078a22: 人撿點得出。禍不入慎家之門。
0078a23: 演教泐云。丹霞移花兼蝶至。院主買石得雲饒。雖
0078a24: 然如是。不因紫陌花開早。怎得黃鸝下柳梢。
0078b01: 丹霞一日訪龐居士。門逢女子靈照洗菜次。霞問居
0078b02: 士在否。照放下菜籃斂歛手而立。霞再問居士在否。照
0078b03: 提籃便行。霞遂回。須臾居士外歸。照乃舉似前話。士
0078b04: 曰丹霞在麼。照曰去也。士曰赤土塗牛奶。
0078b05: 溈山云。大小丹霞被女子勘破。山僧若作丹霞。
0078b06: 待他提籃便行但與呵呵大笑。他若問長老笑個
0078b07: 甚麼。向道不是冤家不聚頭。
0078b08: 昭覺勤云。丹霞從苗辨地。靈照因語識人。放下菜
0078b09: 籃。當處發生。提起菜籃。隨處滅盡。居士云赤土塗
0078b10: 牛奶。屋裏販揚州。且道畢竟如何。各自散去。免增
0078b11: 話會。
0078b12: 山誾云。龐公若無後語。幾乎被靈照喪家風。
0078b13: 只如道赤土塗牛奶。意作麼生。不令蜂蝶誤。錯認
0078b14: 隔墻花。
0078b15: 天界盛云。山蹉過古人。龐公雖是沒牙大蟲。其
0078b16: 爪甚利。靈照如鸞鳳霄。隱顯莫測。故於丹霞處
0078b17: 明露秋光。於龐公處暗藏春色。
0078b18: 愚菴盂云。維摩會上散花天女與舍利弗佛用盡神
0078b19: 力。顯個不思議解脫法門。不如靈照一個菜籃。十
0078b20: 八代先靈同受供養。丹霞只見菜籃。惜乎不見居
0078b21: 士。靈照若不是箇菜籃。何處覓他父親。居士曰赤
0078b22: 土塗牛奶。非此一論。
0078b23: 白巖符云。只者女子也有權有實有照有用。固不
0078b24: 媿為龐家男女。然祇顧向外禦敵。又豈知自家屋
0078c01: 裏失了八鈷金釵。當時問丹霞在麼。何不向道
0078c02: 靈照今日罪過。乃云去也。蒼天蒼天。者裏若便放
0078c03: 過。那裏見甚龐公。雖然。也只是就地彈死。
0078c04: 丹霞問僧甚麼處宿。曰山下宿。霞曰甚麼處喫飯。曰
0078c05: 山下喫飯。霞曰將飯與闍黎喫的人還具眼也無。僧
0078c06: 無對。
0078c07: 長慶稜問保福云。將飯與人喫。報恩有分。為甚不
0078c08: 具眼。福云施者受者二俱瞎漢。慶云盡其機來還
0078c09: 成瞎否。福云道某甲瞎得麼。
0078c10: 報慈遂徵云。且道長慶明丹霞意。為復自用家財。
0078c11: 芭蕉徹云。各具一得一失。又代僧云。爭不足。讓有
0078c12: 餘。又代霞云。施受俱無利益。
0078c13: 汾陽昭代僧云。若不上山怎識和尚。
0078c14: 保寧永代僧云。今日被和尚勘破。
0078c15: 天童華云。丹霞既已巳龍頭蛇尾。長慶保福只得將
0078c16: 錯就錯。雖然二三老宿要且不知者僧落處。具擇
0078c17: 法眼者試請辨看。
0078c18: 龍池傳代僧撫掌呵呵大笑云。勘破了也。
0078c19: 龍池微云。丹霞幸是問著者僧。若問著個作家。管
0078c20: 取頭破腦裂。長慶保福雖善酬唱。也是盲人摸象
0078c21: 難為旁觀。諸禪德。龍池恁麼批判。且道意在於何。
0078c22: 試定當看。
0078c23: 大覺昇云。丹霞長慶保福總須喫棒。獨許者僧出
0078c24: 一頭地。何故。不見道端坐受供養。施主常安樂。
0079a01: 平田本代僧云。與和尚一般。待丹霞眼目定動。便
0079a02: 與掀倒禪。
0079a03: 丹霞因去馬祖處。路逢一老人與一童子。霞問公住
0079a04: 何處。老人曰上是天下是地。霞曰忽遇天崩地陷又
0079a05: 作麼生。老人曰蒼天蒼天。童子噓一聲。霞曰非父不
0079a06: 生其子。老人與童子便入山去。
0079a07: 正覺顯云。上天下地不妨聰明。蒼天蒼天隨語生
0079a08: 解。是父是子褒貶分明。噓一聲較些子。
0079a09: 天目律云。丹霞者漢向老人手裏納敗闕。末後雖
0079a10: 解道非父不生其子。也是破皮鞋硬爭。當時見道
0079a11: 上是天下是地。何不向道者野狐精原來只在者
0079a12: 裏。老人童子雖有裂土分茆之作。也只得拱手歸
0079a13: 降。
0079a14: 丹霞問龐公。昨日相見何似今日。公曰如法舉昨日
0079a15: 事來作個宗眼。霞曰祇如宗眼還著得龐公麼。公曰
0079a16: 我在你眼裏。霞曰某甲眼窄何處安身。公曰。是眼何
0079a17: 窄。是身何安。霞休去。公曰更道取一句便得此話圓。
0079a18: 霞亦不對。公曰就中者一句無人道得。
0079a19: 昭覺勤云。是眼何窄是身何安。昨日今日事無兩
0079a20: 般。淮南兩浙秋熱春寒。恁麼會得也太無端。三十
0079a21: 年後莫受人瞞。
0079a22: 保寧茂云。機不離位墮在毒海。丹霞休去可謂力
0079a23: 敵勢均。惜乎不能圓此話。大似弓折箭盡。者裏
0079a24: 則不然。昨日事拈向一邊。今日事不用舉著。明日
0079b01: 事還有人道得麼。若也道得。宗通眼活。著得千百
0079b02: 個龐公。若道不得。莫道丹霞眼窄無處安身。直饒
0079b03: 通身是眼八面四方。未免一時穿。
0079b04: 
0079b05: 宗門拈古集卷第十三
