0584c01: 高麗國新雕大藏挍正別錄卷第十一　乂
0584c02: 沙門　守其等奉　挍勘
0584c03: 羔　魔逆經
0584c04: 魔逆經法護譯者按開元錄是單譯
0584c05: 經而國丹二本雖始終無異宋本與
0584c06: 彼文義全別則必有一是一非未知
0584c07: 孰是真魔逆經耶今撿宋經全是後
0584c08: 念中文殊師利悔過經耳宋藏錯
0584c09: 名魔逆經重編於此故今去宋取
0584c10: 國丹本為真魔逆經焉後賢欲知今
0584c11: 所去經是何等者請見念文殊師
0584c12: 利悔過經即全是耳今為看舊　宋
0584c13: 藏者具錄正經于左。
0584c14: 佛說魔逆經
0584c15: 西晉三藏笁法護　　譯
0584c16: 聞如是一時佛在舍衛國祇樹給孤
0584c17: 獨園與大比丘眾俱千二百五十摩訶
0584c18: 菩薩不可計及欲行天諸色行天淨
0584c19: 居天人彼時世尊與無央數眾會眷
0584c20: 周圍繞而說經法有一天子名
0584c21: 曰大光在於座中翼從文殊師利而
0584c22: 侍衛焉於是大光白文殊師利所可
0584c23: 謂言諸菩薩眾有魔事者何謂魔事
0585a01: 文殊荅曰有所興業而有所作則為
0585a02: 魔事若使志願有所受取而有所奪
0585a03: 則為魔事假令所欲思想諸著識念
0585a04: 求望則為魔事復次仁者倚著菩薩
0585a05: 忐欲至道則為魔事心倚布施持戒
0585a06: 忍辱精進一心而依智慧則為魔事
0585a07: 識念布施妄想持戒受於忍辱放逸
0585a08: 精進及倚禪定專惟智慧則為魔事
0585a09: 復次仁者心樂閑居行得於觀則為
0585a10: 魔事若使想念止獨處限名德
0585a11: 則為魔事若行空無依無相願修無
0585a12: 放逸住於如來所說言教則為魔事
0585a13: 假使仁者思想識念有所受取志在
0585a14: 所應見聞念知分別經典皆為魔事
0585a15: 大光問文殊曰其魔事者為住何所
0585a16: 文殊荅曰住於精進又問以何等故
0585a17: 住於精進文殊荅曰其精進者乃為
0585a18: 諸魔求其便耳若懈怠者彼魔波旬
0585a19: 當奈之何又問何謂菩薩精進而不
0585a20: 應者文殊荅曰假使計言我身精進
0585a21: 則為不應所以者何己巳身精進計有
0585a22: 所應則依倚世仁者欲知為精進者
0585a23: 等遵所修此之謂也以等精進則曰
0585b01: 平等無所應進已巳無所應則無放逸
0585b02: 假使仁者眼無所進不行於色是則
0585b03: 名曰平等精進耳無所進不行音聲
0585b04: 鼻無所進不行眾香舌無所進不行
0585b05: 眾味身無所進不行細滑意無所進
0585b06: 不行諸法是則名曰平等精進復次
0585b07: 仁者假使不行一切塵勞而以除
0585b08: 眾生愛欲垢穢是則名曰菩薩所行平
0585b09: 等精進若於三界而無所行救濟三
0585b10: 界倚著眾生諸之患是為菩薩平
0585b11: 等精進行於布施無所想念修以四
0585b12: 恩攝諸慳貪行於禁戒而無想念攝諸
0585b13: 犯眾生之類行於忍辱而無所想
0585b14: 攝諸瞋恚人民之眾行於精進無
0585b15: 所想念攝諸懈怠行於禪定無所想
0585b16: 念攝諸亂意行於智慧無所想念攝
0585b17: 諸智是為菩薩平等精進文殊師利
0585b18: 復謂大光其有曉了空無慧行不想
0585b19: 空無是為思念精進行空遊於諸見
0585b20: 悉察諸見而無所見觀諸邪見不離
0585b21: 空無是為行空所謂空者諸見則空
0585b22: 以空之故故曰空空由是空空故曰為
0585b23: 空因是空故諸法皆空假使曉了
0585c01: 此慧明者而不自大是謂菩薩平等
0585c02: 精進復次天子修行於此無所想著
0585c03: 不念無想皆與一切眾念俱遊不捨
0585c04: 眾念不有所念所念無想不想所念
0585c05: 等於諸想及一切念若能曉了一切
0585c06: 想念設於此慧不以知慧而憍者
0585c07: 無所逸樂是為菩薩精進之行文
0585c08: 殊師利復謂大光其行無願隨心所
0585c09: 生有所志慕心無所著不行所願其
0585c10: 趣所生已巳離諸見及眾駃水捨於二
0585c11: 事不計有身亦無吾我而等除去終
0585c12: 始生沒其有能行如是精進是為菩
0585c13: 薩平等精進文殊師利復謂大光菩
0585c14: 薩修業常以平等其於智慧聖明之
0585c15: 達無所修行曉了善權將攝一切眾
0585c16: 德之本分別慧者無我無人無壽無
0585c17: 命則以善權精進開化一切眾生聖
0585c18: 明達者於一切法無應不應無淨不
0585c19: 淨曉善權者精進攝於一切正法進
0585c20: 智慧者悉了於一切不壞法界了善
0585c21: 權者供養奉事無央數佛達智慧者
0585c22: 進聖無為曉善權者宣暢一切文字
0585c23: 之教種種別異智慧聖者修行佛身
0586a01: 了無穿漏解善權者三十有二大人
0586a02: 之相而自嚴智慧聖者使諸生死
0586a03: 而無所生解善權者則為所念常向
0586a04: 眾生智慧聖者修行於空無相無願
0586a05: 曉善權者頒宣除六十二見眾想之
0586a06: 著志有所求智慧聖者勸助精進至
0586a07: 於六通解善權者神通變化多所救
0586a08: 濟智慧聖者精進不見諸種陰入眾
0586a09: 衰之難解善權者執持將護諸種陰
0586a10: 入智慧聖者遵修泥洹本性清淨解
0586a11: 善權者為諸眾生開化導示無上正
0586a12: 真所當修行智慧聖者謂得慧眼所
0586a13: 無極解善權者逮致天眼化諸著者
0586a14: 智慧聖者不得諸法所行精進解善
0586a15: 權者敷演文字而講說法智慧聖者
0586a16: 分別諸法義之所趣解善權者宣暢
0586a17: 如應辯才之慧智慧聖者曉了諸根
0586a18: 各各別異心念不同解善權者究盡
0586a19: 眾人如應說法智慧聖者識達八万
0586a20: 四千諸行解善權者能為一切頒宣
0586a21: 指示八万四千諸品法藏是為菩薩
0586a22: 平等之業精進行也文殊師利分別
0586a23: 說此平等精進示眾會時八千天子
0586b01: 尋發無上正真道意五百天子逮得
0586b02: 無所從生法忍世尊即讚文殊師利曰
0586b03: 善哉善哉仁說此諸菩薩眾平等
0586b04: 之行於是大光白文殊曰如來讚仁寧
0586b05: 踊躍乎文殊荅曰卿意云何假使化
0586b06: 人讚於化者又其化者寧踊躍乎荅
0586b07: 曰不也其化人者無所係著亦無所
0586b08: 受報曰如是一切諸法自然之相悉
0586b09: 如幻化如來之相亦復如此吾當何
0586b10: 因而踊躍乎譬如呼響於善聲
0586b11: 無所是在亦無所受一切諸法亦復
0586b12: 如是猶如呼響本悉清淨如來文殊
0586b13: 其淨亦如吾當何因而踊躍乎大光
0586b14: 又問何故如來讚於仁者文殊荅曰
0586b15: 其有頒宣無所立慧乃為如來所見
0586b16: 嗟歎於諸言說不懷憂慼亦無增減
0586b17: 於諸眾生無眾生想於一切法無諸
0586b18: 法想若志泥洹修治生死曉了魔事
0586b19: 解佛道業以於魔事覺了真諦分別
0586b20: 佛法及與魔事不畏魔事不依佛法
0586b21: 如是行者則為如來之所嗟歎又問
0586b22: 文殊仁為奉行如此法乎所以如來而
0586b23: 嗟歎之荅曰其平等者終無偏黨
0586c01: 又問其平等者不與偏乎荅曰所謂
0586c02: 平等等於諸逆亦等吾我等諸四大
0586c03: 亦等住見吾所等者亦復若茲如諸
0586c04: 種等四顛倒等吾等亦如如等不順
0586c05: 反戾之事及欲所得吾等亦如如等
0586c06: 生死等及與本際如等行原等生死
0586c07: 本及泥洹本以用泥洹本等等之故因
0586c08: 此故曰本際平等如本際等故吾
0586c09: 我等已巳等吾我亦等無明恩愛之本
0586c10: 如等無明恩愛之本亦等明徹解脫
0586c11: 之本若以平等明脫之本亦等貪婬
0586c12: 瞋恚愚癡以等三垢亦復等於空無
0586c13: 相願已巳等三脫亦等有為之本以等
0586c14: 有為本亦等無為本以等於無為之
0586c15: 本文殊所等其亦若茲是故大光以此
0586c16: 平等諸法皆等其以說者今所頒
0586c17: 宣方當演說而見嗟歎一切此法皆
0586c18: 悉平等猶如虛空虛空正等而無偏
0586c19: 黨虛空無數亦無所為若有趣斯方
0586c20: 欲習入是故如來讚歎于彼大光又
0586c21: 問寧可宣暢善哉之法無善哉法乎
0586c22: 文殊荅曰菩薩善哉從志願出諛諂
0586c23: 無質所行放逸為不善哉用眾生故
0587a01: 不捨大哀故曰善哉若不懷仁念眾
0587a02: 生則非善哉若能愍傷一切眾生乃
0587a03: 為善哉瞋恚懷結離于忍辱為不善
0587a04: 哉若不醉亂又隨律教已巳有罪過自
0587a05: 首歸誠而不藏匿則為善哉隱蔽殃
0587a06: 舋而不發露則非善哉自見身能
0587a07: 改除者則為善哉假使志求他人瑕
0587a08: 闕則非善哉若行返復而知恩好心
0587a09: 不懷孝順行仁則為善哉無有返
0587a10: 復心常懷欲危返復不奉孝順不
0587a11: 知報恩則非善哉聞佛道教尋能遵
0587a12: 修乃為善哉若聞經典不肯敬順則
0587a13: 非善哉奉行禁戒未曾漏乃為善
0587a14: 哉若受於戒失不順從則非善哉常
0587a15: 處閑靜其心寂寞乃為善哉設慕憒
0587a16: 自放恣者則非善哉在於閑居捨
0587a17: 身壽命而不戀恨乃為善哉假使貪
0587a18: 愛己已身壽命則非善哉修四賢聖止
0587a19: 知乃為善哉不知進多所志
0587a20: 求慕樂事則非善哉為人羸劣能
0587a21: 忍辱者乃為善哉若以心向於眾
0587a22: 人則非善哉諸所欲度能自限則
0587a23: 為善哉為人舒緩不能謹則非善
0587b01: 哉所可歸命未曾忘捨乃為善哉本
0587b02: 有所歸遺棄不念則非善哉曉了威
0587b03: 儀禮節之正所行至誠所作如言心口相
0587b04: 應乃為善哉欺詐迷惑一切世間則
0587b05: 非善哉將護正法不違雅典乃為善
0587b06: 哉誹謗經道違失正理則非善哉假
0587b07: 使所聞不謗經典雖不師受頒宣道
0587b08: 教無所希冀乃為善哉愛惜經法
0587b09: 自稱為師若說經法常懷妄想則非善
0587b10: 哉執權方便開化眾生乃為善哉不
0587b11: 護眾生無權方便不行四恩則非善
0587b12: 哉若能遵修六度無極慇勤慕求乃
0587b13: 為善哉若復棄六度無極則非善
0587b14: 哉造行慧業自致聖道乃為善哉貢
0587b15: 高自恣為憍業則非善哉行牢強
0587b16: 慈愍傷眾生乃為善哉趣尒行慈所
0587b17: 愍不弘則非善哉奉行十善不違大猷
0587b18: 乃為善哉翫習自恣行十事則非
0587b19: 善哉若能棄一切眾乃為善哉
0587b20: 順從諸非法之事則非善哉大光
0587b21: 欲知出家顛倒不順行者則非善哉
0587b22: 好樂空無相無願具足成就乃為
0587b23: 善哉強上高床師子之座而演雜句
0587c01: 世閒之談隨俗同塵則非善哉若得
0587c02: 菩薩篋藏之典修習遵行昇師子座
0587c03: 頒演道教乃為善哉毀於禁戒受信
0587c04: 施食則非善哉奉順戒法清淨鮮潔
0587c05: 應服一切供養之利乃為善哉貢高
0587c06: 自大憎經法則非善哉謙下恭順
0587c07: 不懷恣嗟歎人德乃為善哉嫉
0587c08: 菩薩憎其高行則非善哉見諸菩薩
0587c09: 敬之如佛乃為善哉是為大光如佛
0587c10: 所說其行法者則為非遠不至大慧
0587c11: 皆非善哉其有順從如來教者乃為
0587c12: 善哉大光又問以何等故讚法善哉法
0587c13: 在善哉非善哉乎文殊荅曰吾於諸法
0587c14: 不行善哉亦復不行非善哉也所以
0587c15: 者何一切諸法悉無所合亦無吾我
0587c16: 又問文殊仁者不與善法合乎文殊
0587c17: 荅曰吾則不與善法俱合亦復不與
0587c18: 法共合所以者何計極著者謂有
0587c19: 為矣其無著者謂無為矣計無常者
0587c20: 亦是有為自計有身不了本無又問
0587c21: 文殊師利仁者至德亦是有為計有
0587c22: 吾我文殊荅曰假使吾計有為身是
0587c23: 我所則墮恐懼又問文殊師利仁者
0588a01: 不畏於有為乎報曰假使見於有為
0588a02: 究竟成就永存無滅盡者我乃恐懼
0588a03: 又問文殊仁者不見有為之事而成
0588a04: 就乎荅曰吾尚不見無為之事而在
0588a05: 成就況當復有為之事而成就也
0588a06: 又問文殊仁為有為若無為乎荅曰
0588a07: 仁者吾不有為亦不無為所以者何
0588a08: 設使有為則與愚癡凡夫同塵假使
0588a09: 無為則與聲聞緣覺同等又問文殊
0588a10: 設使仁者亦不有為復不無為今我
0588a11: 云何執持此教荅曰譬如化人之所興
0588a12: 為欲持法者亦當如彼於天子意
0588a13: 所志云何如來神識為住何所立在
0588a14: 色乎荅曰非也為復立在痛癢思想
0588a15: 生死識乎報曰非也又問住三界乎
0588a16: 荅曰非也住在有為若無為乎荅曰
0588a17: 非也又問如來神識為何所住報曰
0588a18: 文殊如來神識永無所住荅曰如來
0588a19: 神識設無所住卿當執持如彼所住
0588a20: 又問文殊仁者則為是如來乎荅曰
0588a21: 天子其無本者無來無去無所周旋
0588a22: 吾所由來亦復如是以是之故吾為
0588a23: 如來所來亦如如佛所來吾亦如之
0588b01: 以是之故吾為如來如如來住吾住
0588b02: 亦如以是之故吾為如來如來無本
0588b03: 文殊師利亦復無本故曰無本以是
0588b04: 之故吾為如來又問文殊其無本者
0588b05: 當從何求答曰天子其無本者當於
0588b06: 六十二見中求又問六十二見當於何求
0588b07: 荅曰當於如來解脫中求不懷瞋法
0588b08: 而求之矣又問如來解脫不懷瞋法
0588b09: 當於何求荅曰當於眾生志行中求
0588b10: 又問眾生志行當於何求荅曰當於
0588b11: 如來聖慧中求又問如來聖慧當於
0588b12: 何求荅曰當於眾生諸根各異分別
0588b13: 原際而於中求又問文殊師利今者
0588b14: 所說吾不能了其不解者不能分別
0588b15: 則當愕然荅曰如來之慧無能分別
0588b16: 又問何故荅曰如來慧者無所礙
0588b17: 亦無想念不可逮得無有言亦無
0588b18: 所行無心意識離於言教以是之故
0588b19: 無能知者不可分別又問文殊設如
0588b20: 來慧不可分別諸聲聞眾云何曉了
0588b21: 何因菩薩而得住於不轉地荅曰
0588b22: 天子如來至真善權方便因時頒宣
0588b23: 文字之說又其慧者無有文字譬如
0588c01: 不從水中而生火矣鑽木求火及照陽
0588c02: 燧乃出火耳如來若此威神聖旨道
0588c03: 慧無邊廣分別說本無之慧無有能
0588c04: 知如來聖慧如來聖慧燒諸愚癡闇
0588c05: 昧草木令不復生彼則何謂燒諸愚
0588c06: 癡闇昧草木一切分別眾行之心演道
0588c07: 品法六波羅蜜諸度無極又問文
0588c08: 殊無有草木不生瑕穢亦無瘡病云
0588c09: 何說之荅曰所暢說者無緣起分所
0588c10: 言無毀無合無散所頒宣者不說生
0588c11: 死無泥洹教無所蠲除亦無所不
0588c12: 有造證無所遵修無得無歸此所言
0588c13: 者乃為寂寞堅要之天子報曰難
0588c14: 及難及至未曾有文殊師利今所說
0588c15: 者微妙巍巍無極之慧超異如是而
0588c16: 魔波旬不來至此欲廢亂之行於逆
0588c17: 乎適說是語須未久時魔波旬在
0588c18: 於虛空興大雲雨謦揚大音其音普
0588c19: 聞一切眾會時眾會者各心念言此何
0588c20: 等聲流溢乃尒尒時世尊告文殊師利
0588c21: 仁寧見魔所興亂乎荅曰唯然天中
0588c22: 天文殊師利即如其像三昧思惟令
0588c23: 魔波旬自然見縛尋便墮地喚呼稱
0589a01: 怨恚恨罵詈文殊師利今當杻械
0589a02: 縛我身文殊荅曰咄魔波旬復有繫
0589a03: 縛堅固難解踰過於此今者所被如
0589a04: 卿不覺何謂堅縛謂言吾我顛倒恩
0589a05: 愛諸邪見縛因緣繫縛卿常為此枷
0589a06: 所縛不自覺知魔又曰唯見原
0589a07: 赦使得解脫文殊師利曰汝當興造
0589a08: 行作佛事我能令卿從繫得解魔即
0589a09: 對曰我於佛法無所妨廢亦無所壞
0589a10: 已巳當何因興作佛事文殊荅曰波旬
0589a11: 欲知興作佛事修行乃為菩薩智慧
0589a12: 變化假使如來興作佛事不為難
0589a13: 魔作佛事斯乃為奇於是文殊師利
0589a14: 即如其像三昧思惟使魔波旬變作
0589a15: 佛像三十二相嚴其身坐師子床智
0589a16: 慧辯才所說如佛而宣此言所欲問
0589a17: 者一切眾生諸所狐疑自恣所當
0589a18: 為發遣時大迦葉問魔波旬比丘修
0589a19: 行以何為縛魔尋荅曰計我禪定而
0589a20: 志寂然則是有想無想品第想空為
0589a21: 要毀眾見想想於要想興於眾念御
0589a22: 無願想懷諸所願為泥洹想而樂無
0589a23: 為毀生死想是為迦葉修行比丘之
0589b01: 繫縛也所以者何迦葉當知不當毀壞
0589b02: 諸所往見因而行空也所謂空者諸
0589b03: 見皆空不當毀念求於無想所以者
0589b04: 何敢可所念悉為無想不當毀願而
0589b05: 求無願其所願者悉亦無願不當毀
0589b06: 生死而求泥洹曉了生死不可得處
0589b07: 則為泥洹迦葉當知其行泥洹不起
0589b08: 思想當於眾著令無所起毀壞滅盡
0589b09: 泥洹本淨無所起生乃為無為說是
0589b10: 語時五百比丘心逮清淨時須菩提
0589b11: 問諸比丘誰為開化諸賢者等五百
0589b12: 人曰其無所得不成正覺開化吾等
0589b13: 又問云何開化荅曰不來不去曉了
0589b14: 如是不起不滅其慧常住說是語時
0589b15: 二百比丘逮清淨眼時須菩提問魔
0589b16: 波旬何謂比丘為最眾祐魔即對曰
0589b17: 若無所受亦無畢淨而從信愛樂
0589b18: 佛法受飲食饌如須菩提若有比丘
0589b19: 不受不捨其施與者觀彼比丘猶如
0589b20: 幻化其受施者意念如影無有生者
0589b21: 亦無受者心無所著無心不起彼則
0589b22: 於世為最眾祐時舍利弗問魔波旬
0589b23: 何謂三昧而不穢波旬荅曰於三
0589c01: 昧盡如無所盡悉令都盡其無生者
0589c02: 不令興起燒盡眾欲本末未清淨悉無
0589c03: 所生令不復愚無所更歷一切諸法
0589c04: 曉了清淨平等正受遵修寂滅察諸
0589c05: 所更滅盡三昧而以正受無觀不觀
0589c06: 亦無所見如是三昧乃無穢大目
0589c07: 揵連問魔波旬何謂比丘心得自在
0589c08: 波旬荅曰假使比丘曉了一切究暢
0589c09: 人心及與諸法悉解脫相宣說諸法
0589c10: 悉解脫相無所依倚所懷來心亦無
0589c11: 所解亦無所懷心無色欲見一切色
0589c12: 心無所住曉了諸法亦無處所心不
0589c13: 可護曉於諸法亦不可持心不知心
0589c14: 心者自然則為清淨諸法亦然自然
0589c15: 清淨法界清淨得不動轉以他因緣
0589c16: 現在目前備六神通四神念而自
0589c17: 娛樂比丘如是心乃自在邠耨文
0589c18: 弗問魔波旬何謂比丘說法清淨
0589c19: 波旬荅曰假使比丘見一切法皆度
0589c20: 無極而悉遍見眾心各異悉無所著
0589c21: 一切所念則無同像分別說曉了
0589c22: 一切音聲言說談語論議如山呼響
0589c23: 觀諸講法亦如幻人身所識知如水
0590a01: 中月別諸塵勞思想眾念所從起立
0590a02: 無受法者亦無捨者得入三昧若頒宣
0590a03: 法等獲超度則以逮知四分別辯
0590a04: 才心無所冀讚言善哉不懷狐疑淨
0590a05: 其己巳心則能清淨一切人心曉了本
0590a06: 淨鮮潔無垢解知塵勞悉瑕疵矣
0590a07: 見諸陰魔悉為閑靜其死魔者住無
0590a08: 終始其天魔者皆除一切倚著之教
0590a09: 一切眾生心淨如是如是比丘乃為清
0590a10: 淨普見道法演布經典耆年優波
0590a11: 離問魔波旬何謂比丘奉持法律波
0590a12: 旬荅曰其能曉了一切諸法悉被開
0590a13: 化識知眾罪本際寂寞教授猶豫若
0590a14: 見誹謗不以狐疑亦不懷結彼於諸
0590a15: 法未曾生心而有所御常能化度諸
0590a16: 有逆者何小小犯禁戒乎體解塵
0590a17: 勞靡所不別諸客塵勞不以堅要懷
0590a18: 思想也說眾愛欲無內無外不處兩
0590a19: 閒曉了塵勞由從無覺不壞愛欲亦
0590a20: 不勸化至於無欲亦無所起計於塵
0590a21: 欲猶如雲雨觀於聖慧曉了頒宣所
0590a22: 可說者如風散雲悉無所住有塵勞
0590a23: 者如水中月緣想念起欲現像中
0590b01: 於闇冥當得智慧以為明照欲如明
0590b02: 鏡見其像其色如鬼羅剎之形其
0590b03: 順念者觀無所見求捨塵欲不益眾
0590b04: 穢則以空慧無相無願無所越度其
0590b05: 有曉了愛欲如是設復有著於愛欲
0590b06: 者則於眾生不興慈哀眾生無我而
0590b07: 無有身亦不望想於諸吾我如是觀
0590b08: 者審諦持律其尊弟子五百人等各
0590b09: 各自問己巳身所知時魔波旬各各分
0590b10: 別而發遣之於是諸天眾中有一天子
0590b11: 名曰須深問魔波旬文殊師利屬者
0590b12: 講說諸魔事業仁豈堪任重復義理
0590b13: 何謂菩薩之魔事時魔荅曰天子當
0590b14: 知菩薩魔事則有二十何謂二十恐畏
0590b15: 生死欲得解脫遵修翫習於佛正法稽
0590b16: 首歸命而有望想則為魔事業一觀
0590b17: 於空無而察眾生則為魔業二觀於為
0590b18: 而猒有為善德之本則為魔業三禪定
0590b19: 正受不求一心而已巳轉則為魔業四
0590b20: 若頒宣法不為聽者興發大哀則為
0590b21: 魔業五求諸禁戒有德眾祐瞋悵毀戒
0590b22: 則為魔業六暢演聲聞緣一覺事諮問
0590b23: 大乘不別巨細則為魔業七受深說
0590c01: 憎道雜言則為魔業八求度無極自
0590c02: 菩薩則為魔業九咨嗟寂滅澹怕之事
0590c03: 所化眾生無權方便則為魔業十積眾
0590c04: 德本不親道心則為魔業十一慇勤遵
0590c05: 修寂觀之事所觀察者見有眾生則
0590c06: 為魔業十二求盡塵欲使無有餘度生
0590c07: 死岸畏愛欲則為魔業十三修行智
0590c08: 慧常樂猗求依於大哀則為魔業十四無
0590c09: 權方便而已巳皆見一切德本則為魔業
0590c10: 十五不進志求菩薩篋藏慕於世俗方
0590c11: 類之言以此為務則為魔業十六各各
0590c12: 分部博聞師教而有去就則為魔業
0590c13: 十七設使得為富樂饒財豪貴大威
0590c14: 而貪著之不奉博聞則為魔業十八設
0590c15: 為尊豪君子長者釋梵之位不習大
0590c16: 法則為魔業十九不與菩薩法師相從
0590c17: 藉受所聞反與聲聞緣覺相習樂共
0590c18: 談言不欲聞法自恣放逸所遊
0590c19: 則為魔業二十是為二十菩薩魔事於時
0590c20: 世尊讚魔波旬善哉善哉快說於斯菩
0590c21: 薩魔事假使有人論此法事聽省奉
0590c22: 行不從魔教其人則逮佛大道法講
0590c23: 說經典獲致二十事何謂二十大慈大哀
0591a01: 二不猒生死三常見善友四所生之處遭
0591a02: 佛世五得有受諸度無極六以諸菩
0591a03: 薩用為眷七逮得持八具辯才
0591a04: 九五通之慧十所未遇法而得聞之十一世世
0591a05: 所生常懷道心十二當得出家而為沙門
0591a06: 十三致閑不十四究竟博聞十五善權智慧十六
0591a07: 開化眾生導以四恩十七將護正法十八常行質
0591a08: 直而無諂十九一切所而不愛不懷
0591a09: 心向於眾生二十是為二十逮得經典至佛
0591a10: 大道於是須深天子問魔波旬快哉
0591a11: 善利乃為如來之所嗟歎時魔報曰
0591a12: 吾身不用快哉善利譬如男子鬼神
0591a13: 著之當可所說計實不是其人所語
0591a14: 鬼神所言也如是仁者今吾所說文
0591a15: 殊師利之所發動不當宣傳言是我
0591a16: 說天子問曰今仁變成為佛身形不以
0591a17: 歡乎又復相好嚴其身坐師子床
0591a18: 講說經法不以樂耶魔復報曰卿等
0591a19: 見我相好嚴身我還自枷繫縛
0591a20: 天子告曰波旬自歸悔過伏罪文殊
0591a21: 師利文殊師利威神原赦波旬波旬
0591a22: 荅曰不當首悔學於大乘菩薩大士
0591a23: 所以者何行菩薩者不見漏瑕穢
0591b01: 之界興瞋恚者設懷怨恨乃當對悔
0591b02: 稽首自歸天子又問菩薩忍辱為何
0591b03: 等類其魔報曰菩薩忍辱有十二事何
0591b04: 謂十二志性忍辱而無瑕疵一其意忍
0591b05: 辱心不懷二忍辱無諂不欺眾生三忍
0591b06: 辱愍窮哀傷一切貧於智慧不及道者
0591b07: 四修忍辱事所行如言則不轉五其空
0591b08: 忍者離於一切猶豫邪見六專惟法忍導
0591b09: 御諸法七深妙忍者不計吾我八柔順
0591b10: 法忍而從歸趣眾賢聖慧九真諦忍
0591b11: 者不緣起十不錯忍順從一切眾生之
0591b12: 心十一意不起忍因便逮得無所從生
0591b13: 法忍十二是為菩薩十二事忍於是須深
0591b14: 天子問魔波旬卿若尋說此二十事至
0591b15: 十二忍寧踊躍乎荅曰歡喜深即
0591b16: 文殊師利仁者原赦魔波旬罪文
0591b17: 殊問魔誰為繫汝報曰不知誰為縛
0591b18: 我荅曰波旬卿不被縛自想為縛一切
0591b19: 愚癡凡夫之士其亦若茲心本悉淨
0591b20: 無所思念志在想著不知無常計
0591b21: 有常想苦為樂想無身計身不淨淨
0591b22: 想無色色想無痛癢思想生死識而
0591b23: 想五陰如今波旬畏繫縛何因得
0591c01: 脫又曰今我不復得解脫乎荅曰如
0591c02: 是波旬已得脫者不復更脫何因得
0591c03: 脫由緣從於虛偽之想而致繫縛蠲
0591c04: 除此穢名曰解脫於是文殊師利捨
0591c05: 所建立威神感動令魔波旬即復如
0591c06: 故時大迦葉謂魔波旬波旬以為興
0591c07: 作佛事其魔荅曰文殊師利境界所
0591c08: 感不當觀之是我所為深天子問
0591c09: 文殊曰其佛事者當於何求荅曰當
0591c10: 於眾生愛欲之中求於佛事又問文
0591c11: 殊何故說此荅曰以於眾生塵勞之
0591c12: 故受於愛欲設無愛欲不興佛事譬
0591c13: 如無疾則不用毉如是行者假使眾
0591c14: 生無有愛欲則不用佛又問以何所
0591c15: 生佛興於世荅曰起生老病沒之
0591c16: 患故佛興出所以者何三界有是生
0591c17: 老病死故佛現世又問文殊如來得
0591c18: 道興顯何法滅除何所荅曰天子如
0591c19: 來得道法無所起亦無所滅所以者
0591c20: 何佛興出世則無所生亦無所失所
0591c21: 可謂言佛興出者假有此辭隨俗現
0591c22: 身自然本淨則云平等無所生者又
0591c23: 問文殊何謂菩薩建立志性荅曰於
0592a01: 一切法無所得者不墮諸見六十二疑
0592a02: 繫縛羅又問何謂本淨荅曰於內外
0592a03: 法無所著又問何謂菩薩為布施主
0592a04: 荅曰捨身塵勞不捨一切眾生愛欲
0592a05: 又問何謂禁戒具荅曰分別曉了
0592a06: 寂然之界蠲除一切眾生諸不捨
0592a07: 道心又問何謂備悉忍辱荅曰究盡
0592a08: 諸法見一切法除去眾生結恨猒穢
0592a09: 瞋恚之難而不違捨一切智通至德
0592a10: 之鎧又問何謂究竟精進荅曰菩薩
0592a11: 所因可精進者悉見諸法至於無上
0592a12: 正真之道除眾生懈怠之穢遵修
0592a13: 精進天子復問文殊師利何謂究竟
0592a14: 於禪定已巳荅曰見一切法本悉清淨平
0592a15: 等正受一切眾生因有所著而興生矣
0592a16: 又問何謂菩薩成就智慧荅曰於諸所
0592a17: 行不得所行蠲除一切放逸之事去
0592a18: 眾生沉吟邪見遵修聖達是為菩薩
0592a19: 成就智慧又問何謂行慈荅曰見一
0592a20: 切法永悉滅度又問何謂為荅曰
0592a21: 曉了諸法無有作者亦無報應又
0592a22: 問何謂為喜荅曰若於諸法無所興樂
0592a23: 亦不無行又問何謂為護荅曰於一
0592b01: 切法不造二事又問何謂菩薩至誠
0592b02: 真諦荅曰分別一切諸法猶如幻化
0592b03: 於諸所生而無所生悉無所有又問
0592b04: 何謂大士荅曰觀諸眾生而無眾生又
0592b05: 問何謂尊人荅曰一切法不可受
0592b06: 持而不恐懼又問文殊何謂菩薩被
0592b07: 大德鎧荅曰觀一切法等如虛空不
0592b08: 捨僧那又問何謂為仁和乎荅曰行
0592b09: 於大哀不遠眾生亦不親近開化塵
0592b10: 勞恩愛之著又問何謂所止宿安荅
0592b11: 曰不以身口及與心念煩嬈他人不得
0592b12: 吾我及與他人又問何謂順教荅
0592b13: 曰如所聞法能奉行者所言真諦
0592b14: 又問何謂眾人之所歸伏荅曰能隨五
0592b15: 趣眾生言教不壞其將順己已心因
0592b16: 化一切無所違失又問何謂具知
0592b17: 荅曰能內自寂遊行於外化導眾
0592b18: 生又問何謂為信荅曰遊諸而
0592b19: 無所著又問何謂菩薩行牢強慈荅
0592b20: 曰順從佛教無所毀壞又問何謂反
0592b21: 復荅曰所造德本未曾違失常樂如
0592b22: 應又問何謂知荅曰志遊一切塵
0592b23: 勞之欲已巳不樂欲又問何謂知荅
0592c01: 曰慕智慧聖不樂諸法又問何謂滿
0592c02: 荅曰假使滿度世智慧於諸世
0592c03: 法無所犯負又問何謂分別荅曰不
0592c04: 見一切塵勞之欲除眾生諸垢瑕
0592c05: 穢又問何謂菩薩而得自在荅曰見
0592c06: 諸所生身無所成於慧自在不從塵
0592c07: 欲又問何謂聞荅曰不應聞者而
0592c08: 不聽之又問何謂得至靜然荅曰見
0592c09: 諸所作而無所有亦無所捨不御諸
0592c10: 法亦無所念又問何謂住行荅曰不
0592c11: 於空行分別教化觀察眾生其心所
0592c12: 行不起吾我及他人想又問何謂
0592c13: 持備悉辯才荅曰一切所聞悉能執
0592c14: 持分別眾生根原所歸於諸音聲而
0592c15: 無所著是為天子菩薩持逮得辯
0592c16: 才於是大光菩薩問文殊師利誰當
0592c17: 受如斯言教文殊荅曰為善知識
0592c18: 所見將護及往宿世微妙具善德
0592c19: 之本所見養育乃能曉了此義說耳
0592c20: 又問何所欣樂志性如何荅曰愛樂
0592c21: 深奧志性柔和不懷自大又問何謂
0592c22: 比丘不懷自大荅曰假使比丘不自見
0592c23: 身自然志求專一大乘了身自然
0593a01: 而於自然不貪己巳身不住於二如是
0593a02: 比丘不懷自大求捨無明無恩愛
0593a03: 不志明脫明脫自然曉了無明因愛
0593a04: 癡皆悉無本是為比丘不懷自大
0593a05: 文殊復謂其天子曰假使比丘離於
0593a06: 貪婬解欲本際離欲清淨解於貪
0593a07: 欲行無本際離瞋恚本曉瞋恚本離
0593a08: 於瞋恚本悉清淨本末鮮明離愚癡
0593a09: 本了於愚癡捨於愚本悉清淨曉
0593a10: 了愚癡無有根原如是比丘不懷自大
0593a11: 文殊師利復謂天子假使比丘不了
0593a12: 眾苦不於習而不造證於諸所習
0593a13: 不行徑路曉了眾苦而無所生入于
0593a14: 四諦設使於苦無所生者則無有習
0593a15: 已巳無有習則無盡滅設使於苦無所
0593a16: 生者則於彼人無行徑路尒時魔波
0593a17: 旬心懷憂慼泣淚如雨而說此言若
0593a18: 此經典所流布處諸魔波旬不得其
0593a19: 便設有受持絕魔事魔說此語
0593a20: 則便沒去於是大光問文殊師利曰如
0593a21: 今仁者所可講說吾等觀察義之
0593a22: 所歸假使有人不懷自大不復具學
0593a23: 出家之福不畏所行精進之業若聞
0593b01: 此法而懷恐懼亦不受不以如來為
0593b02: 聖師矣若有比丘比丘優婆塞優
0593b03: 婆夷聞是法言而歡喜樂則當觀之
0593b04: 得解脫也佛言如是如尒所說菩薩由
0593b05: 此得忍受決因斯所忍得生聲聞緣
0593b06: 覺之地又問唯然世尊今此經典當
0593b07: 名何等云何奉行佛言名曰魔逆
0593b08: 降化波旬當奉持之佛說如是文殊
0593b09: 師利大光天子一切眾會天龍鬼神揵
0593b10: 沓阿須輪世間人聞經歡喜作
0593b11: 禮而退魔經竟。
0593b12: 高麗國新雕大藏挍正別錄卷第十一　二十七張
