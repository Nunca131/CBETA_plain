0423a01: 益州嵩山野竹禪師後錄序
0423a02: 世祖朝今天童山曉皙公禪師說法長安之隆安
0423a03: 皇帝萬機之暇常以步輦幸其寺至則握手上殿就坐
0423a04: 論道幾如賓朋維時扈從之臣以為榮曉公則澹如
0423a05: 也夫世之人得富翁一諾即起色十倍況
0423a06: 人主寵沃如寮友其衷不動有如曉公者乎若非蕭然
0423a07: 名利之外萬慮都盡亦何能臻此哉余時掌院事無
0423a08: 事必過從過則曉公必埽一室坐余其右燒香瀹茗
0423a09: 發五嶽之高論揚袂掀眉倒千江之雄辨於是乎法
0423a10: 門細大古今得失歷歷可見乃今知馬師以還東山
0423a11: 父子而後至臥龍仰山及金陵翼善海舟慈公凡八
0423a12: 世皆鍾岷秀吐詞為經真大有為宗工宿衲故上而
0423a13: 朝廷內而當軸外而群宰輻輳問道莫不虛而往實而
0423a14: 歸至或策駿爭鑣而惟恐其不獲一聞緒論者總之
0423a15: 得盡性真理超然遠詣確乎不拔絕不可馴至乎塵
0423a16: 網者也張子謂儒門澹泊收拾不住皆歸釋氏至此
0423a17: 益信一日曉公惠益州嵩山野竹慧公禪師語錄一
0423a18: 部凡十四卷讀之言詞峭俊多發為名理詩頌清新
0423a19: 盡黜去瑕垢或置之恕中南堂間不能辨誰恕誰南
0423a20: 或置之昭覺玅喜間亦不能辨孰覺孰喜其果得天
0423a21: 童悟報恩賢之家法長松璧公之血骨為輓近世一
0423a22: 翹楚也邪且見桑梓巴渝與曉公同邑又曉公猶子
0423a23: 前謂皆鍾岷秀吐詞為經大有為之宗工宿衲儒門
0423a24: 收拾不住今又見於此也無何曉公抗疏南還余作
0423a25: 詩送別十年來不得再晤一吐所欲使人遠想故人
0423a26: 夢寐不置兼想見竹師亦如想見曉公者久矣今秋
0423a27: 竹師門人集後錄又八卷不辭萬里走力就正曉公
0423a28: 於天童而曉公聞余念己亦念竹師乃馳一函為介
0423a29: 并以後錄寄余且曰思欲見其人而不得孰若讀其
0423a30: 人之集如見其人焉倘不吝一言弁於其人之集之
0423b01: 首使其人亦一見公之言而讀之如見公焉此非所
0423b02: 謂兩思而兩得見絕非旦莫之遇而有離合悲歡之
0423b03: 間也哉余讀竟喜曰較前錄則潤而色老而蒼益知
0423b04: 竹師所詣近日知解宗師斷斷不可及也余因是曉
0423b05: 公之言歷序與曉公往還之久暨得竹師前後集讀
0423b06: 之之意乃筆以弁竹師後集若作序竹師大意則吾
0423b07: 豈敢。
0423b08: 康熙十一年壬子孟冬
0423b09: 光祿大夫禮部尚書加一級侍
0423b10: 經筵庚戌會試正主考前兵刑二部尚書都察院兩掌
0423b11: 院事左都御史乙未甲辰庚戌充文武
0423b12: 殿試讀卷官戶刑二部左右侍郎翰林院提督四驛館
0423b13: 太常寺少卿吏禮兵科都右給事中同甲戌進士出
0423b14: 身淮南龔鼎孳撰
0423b15: 
0423b16: 
0423b17: 
0423b18: 
0423b19: 
0423b20: 
0423b21: 
0423b22: 
0423b23: 
0423b24: 
0423b25: 
0423b26: 
0423b27: 
0423b28: 
0423b29: 
0423b30: 
0423c01: 序
0423c02: 余家在梓之遂寧涪江一水由梓趨渝至溫則東矣
0423c03: 若泛溫溯梓或云阻長自梓達溫輕舟順流頃刻可
0423c04: 至即五百里之山川雲樹室廬相去猶莽蒼也顧余
0423c05: 幼在江寧長居　帝里親朋耆舊久闊星霜風景故
0423c06: 園徒瞻明月而其閒或有高賢蘊璞潛德幽光在所
0423c07: 疏缺者復何限乎一日偶過垣中渝州雙山劉子案
0423c08: 頭見有嵩山野竹禪師語錄詢之方知嵩山為益之
0423c09: 名藍而野竹禪師為吾長壽之名產實蘇之雙塔磚
0423c10: 鏡璧公之世適也闡道德之深微醒人心之本有縹
0423c11: 緗數帙等於貝文不幾為吾鄉江山生色邪其語錄
0423c12: 乃因人說法靈變莫測而錄中閒載七言五言小詩
0423c13: 及絕句細讀之不過借彼宮商揮吾理奧豈必如唐
0423c14: 人之琢工月露雕刻形聲哉要之名理既到而形聲
0423c15: 月露之詞未常不在其中昔惠琳兼內外之學惠休
0423c16: 賦碧雲之篇遠公蓮社東安議林既具原本自標緒
0423c17: 餘方之於斯真稱伯仲矣居山谷者聞足音而喜違
0423c18: 故鄉者讀鄉人之集如晤故鄉之景彷彿涪水之濱
0423c19: 雲樹室廬山川人物歷歷在目差慰遠思而況乎其
0423c20: 寓言玅義使人渙然以悟邪因筆寄贈即以為序可
0423c21: 也。
0423c22: 康熙己酉孟秋
0423c23: 賜進士及第內秘書院侍讀學士加一級安南正使
0423c24: 賜一品服李仙根題
0423c25: 
0423c26: 
0423c27: 
0423c28: 
0423c29: 
0423c30: 
0424a01: 
0424a02: 
0424a03: 
0424a04: 
0424a05: 
0424a06: 
0424a07: 
0424a08: 
0424a09: 
0424a10: 
0424a11: 序
0424a12: 嵩山者昆明之精藍也野竹禪師慧公者渝之長壽
0424a13: 人也生有異質智趣不凡幼即皈心紺園未常就里
0424a14: 塾學既潛心釋典精進苦勤始而護珠終而捨筏融
0424a15: 徹四諦貫綜六經謦欬希微揮毫珠玉豈非攬英秀
0424a16: 於江山秉實學於神哲者哉早歲歷永昌郡紳士瞻
0424a17: 仰嗣復振錫嵩山弘開誘掖由此觀之宗門之中亦
0424a18: 具有經濟乎先是嵩為會城名勝歲久頹廢前輩大
0424a19: 師如天童悟浮石賢磚鏡璧即師之世次然道燈雖
0424a20: 傳法力未遍師至有所感孚所以當事群公聿來護
0424a21: 法未五年一旦改觀飛甍藻耀密宇幽清璚露風甘
0424a22: 金雲日麗化城既闢而入其中者無不生已巳度想余
0424a23: 戊申冬以調補來滇越壬子春育之張公瑋師之鄉
0424a24: 人以嵩山後錄相示披閱之餘如晤師旨矣師常言
0424a25: 箇事人人本具說箇甚麼則無端而後錄豈師之心
0424a26: 哉又言只因人薶沒家珍妄自馳求所以種種譬喻
0424a27: 無數方便使人晤明心地則後錄又烏可已巳邪竊自
0424a28: 思之自馬石至臨濟曹洞支派雖分心印是一則師
0424a29: 之精警此一大事即坐為禪不坐亦為禪言說講究
0424a30: 為禪不言說講究亦為禪何適而不可余雖未識師
0424b01: 因張公而得後錄因後錄而得師聞聲愛慕寧在班
0424b02: 荊傾盍閒乎爰敘其事以弁後集庶使嵩山一片席
0424b03: 不媿慈蔭大千。
0424b04: 賜進士出身文林郎原知河南新安縣事丁酉本省
0424b05: 同考莆田俞遜思園題
0424b06: 
0424b07: 
0424b08: 
0424b09: 
0424b10: 
0424b11: 
0424b12: 
0424b13: 
0424b14: 
0424b15: 
0424b16: 
0424b17: 
0424b18: 
0424b19: 
0424b20: 
0424b21: 序
0424b22: 昔菩提達磨親承跨水逢羊讖記見赤縣神州有大
0424b23: 乘氣象遂踰海西來化行震旦而此土中人獲聞無
0424b24: 生玅諦共登上乘者千二百年矣其在今日惟三吳
0424b25: 兩浙剎竿相望說法如雲不幸而生遐陬僻澨有畢
0424b26: 世不聞佛法者則有緣無緣奚翅霄壤隔矣雖然性
0424b27: 猶水也禪猶舟也高原大陸水性恆存而大施般若
0424b28: 之航力鼓先登之楫必待其人後行耳野竹大師者
0424b29: 生緣巴蜀倡道梁益為磚鏡璧老人嫡骨種草報恩
0424b30: 浮和尚真孫也當其幼遭兵燹骨月凋殘便得覷破
0424c01: 幻緣慨就芟染已具大勇猛大智慧大解脫與尋常
0424c02: 托跡沙門者實相徑庭逮其死心參究過谿舉首頓
0424c03: 悟萬法歸一落處所謂從緣薦得永無退失從此聲
0424c04: 為毒鼓味具鴆糞令大地眾生略霑些子罔不喪身
0424c05: 失命試讀其慈雲嵩山諸錄簡確淨圓了無賸義若
0424c06: 紫帳珍珠不輕拋撒而一往見寶其間理事洞融人
0424c07: 法雙顯般柴運水總是玄機顧鑒嚬呻無非玅理師
0424c08: 謂立賓立主絕滲漏於機先有實有權驅聖凡於喝
0424c09: 下斷斷非誣也茲門人復輯其雞足山新錄一編不
0424c10: 遠萬里介吾同門嘯堂和尚問序於余余讀之咬嚼
0424c11: 不破儼蚊子之上鐵牛機鋒不停恍隔窗之睹走馬
0424c12: 而且病點五般話商兩錯真覺目前大道八字打開
0424c13: 坐地長安一超直入較之從前諸錄更見惡辣因嘆
0424c14: 師為嘯公猶子同生巴渝咸屬悟祖法裔今嘯公令
0424c15: 行吳越師則建幢嵩嶺豈非地靈人傑嫩桂久久愈
0424c16: 昌歟夫達磨初來五度受毒際會未諧如愚若訥師
0424c17: 於碧雞金馬之間開法未幾緇素景從飆馳雷震神
0424c18: 通玅用當必有大過人者余敢不望空遙禮曰梁州
0424c19: 古佛出世也哉。
0424c20: 康熙癸丑嘉平淛鄞蟄菴道人本秀錢光繡聖月氏
0424c21: 沐手拜題
0424c22: 
0424c23: 
0424c24: 
0424c25: 
0424c26: 
0424c27: 
0424c28: 
0424c29: 
0424c30: 
0425a01: 益州嵩山野竹禪師後錄目錄
0425a02: 第一卷
0425a03: 上堂
0425a04: 住雲南大理府賓川州雞足山石鐘禪寺
0425a05: 第二卷
0425a06: 上堂
0425a07: 住雲南大理府賓川州雞足山石鐘禪寺
0425a08: 第三卷
0425a09: 上堂
0425a10: 再住雲南府嵩山禪寺
0425a11: 第四卷
0425a12: 法語附小佛事
0425a13: 第五卷
0425a14: 書問
0425a15: 第六卷
0425a16: 歷代祖圖真贊附諸祖贊
0425a17: 第七卷
0425a18: 雜偈
0425a19: 第八卷
0425a20: 雜偈附補遺目錄終
0425a21: 
0425a22: 
0425a23: 
0425a24: 
0425a25: 
0425a26: 
0425a27: 
0425a28: 
0425a29: 
0425a30: 
0425b01: 益州嵩山野竹禪師後錄卷一
0425b02: 住雞足大覺寺嗣法門人洪希編
0425b03: 住雲南大理府賓川州雞足山石鐘禪寺上堂
0425b04: 康熙十年秋師在嵩山受諸郡護法諸山耆舊請十
0425b05: 一月十五日到院眾護法率諸山耆舊請開堂上堂
0425b06: 拈請帖云見麼只者符子可以動天地可以感鬼神
0425b07: 言言玄要字字珠璣倘或未信知事宣過指法座云
0425b08: 瓢笠隨雲到石鐘一條竹杖活如龍纔堪華首煙深
0425b09: 處又上摩霄天柱峰喝一喝遂陞告香云此瓣香揭
0425b10: 開八尺捏聚尺八供養本山祖師迦葉尊者此瓣香
0425b11: 河山並秀日月同明可以行四時可以育萬物端為
0425b12: 祝延
0425b13: 今上皇帝聖躬萬歲
0425b14: 闔國公孤藩統千秋再及文武官僚縉紳護法請主
0425b15: 印文諸山勤舊此瓣香十一回梁州毒燄彌天畢缽
0425b16: 窟前何妨再申供養前住江南蘇州府雙塔壽寧磚
0425b17: 鏡老和尚昇首座問遠峰瀑布拖飛練近壑松杉送
0425b18: 梵音如何是石鐘境師云問得自然親進云石女到
0425b19: 來難措足木人聞見也愁眉如何是石鐘人師云六
0425b20: 根非不具進云恁麼則六詔重開化日五湖又扇慈
0425b21: 風師云大家在者裏希西堂問昔日天龍一指只接
0425b22: 俱胝今朝和尚一棒接得何人師云一箇也無進云
0425b23: 某甲承當去也莫怪粗糙師云迦葉師兄笑未休智
0425b24: 後堂問迦葉未入此山早有石鐘因甚但聞其名不
0425b25: 聞其聲師云九重疊翠裏深藏不斷雲進云不因吾
0425b26: 師指此音誰得聞師云剛纔匝地又普天智便喝師
0425b27: 云好喝只是不知落處怡宇問華首山前寶華座請
0425b28: 師垂示大家聞師云好音在耳人皆仰宇豎起拳云
0425b29: 青帝將傳新歲令不妨舉手候陽春師云符到奉行
0425b30: 大旭問從上相承即不問當陽一句作麼生師云石
0425c01: 鐘寺裏陞堂進云初祖道場新雨露庭前柏子拂清
0425c02: 風師云卻有與麼事耶石幢問如何是諸佛出身處
0425c03: 師云山僧昨夜向松閒走一回秋水問石鐘幽韻含
0425c04: 千古玉振金聲事若何師云一句不妨重指示千年
0425c05: 松下長茯苓進云自此頭陀常在定剎竿倒處又重
0425c06: 新師云惱亂春風卒未休乃云遠勞諸郡削牘加之
0425c07: 諸山交章約山僧到山不容解包息喘即令登此座
0425c08: 子要山僧舉揚從上宗乘以為開示當人極則一段
0425c09: 受用大事山僧籌之無法可說只得將此共見共聞
0425c10: 的不妨舉似諸公聊作拋磚引玉去也大眾師子林
0425c11: 豈不四時蒼翠四觀峰豈不八面玲瓏河子孔豈不
0425c12: 川流不息沙址村豈不各開門戶猢猻梯豈不勘辨
0425c13: 往來太子洞豈不說妙談玄袈裟石豈不日炙風吹
0425c14: 缽盂山豈不常貯甘露更有鴉鳴鵲噪日往月來豈
0425c15: 不事事見成無奈總作境會真可憐生雖然萬古碧
0425c16: 潭空界月再三撈摝始應知。
0425c17: 張護法上迦葉初祖旛上堂拈起旛云只者花簇錦
0425c18: 攢的是我國勳張公與李夫人男祖保於迦葉佛時
0425c19: 般若地上種植靈苗自迦葉至釋迦老子時始得節
0425c20: 錯根盤枝繁葉茂滋成五色寶絲縷更假巧手結成
0425c21: 天鬘陀羅雲持以奉上畢缽羅窟飲光尊者不獨徼
0425c22: 福福至益壽壽延亦且與飲光老子行同虛空界住
0425c23: 同虛空界去也畢竟以何為驗挂向天柱峰飛揚龍
0425c24: 鳳影。
0425c25: 上釋迦文佛旛上堂龍驤龍形鳳翥鳳影寶雲交錯
0425c26: 花雨含潤只此不思議寶火雲寶珠雲寶鬘雲寶絲
0425c27: 雲一以先奉迦葉尊者一以今奉釋迦文佛大眾你
0425c28: 看者寶旛飛揚時常豎窮橫遍安住時常出微妙音
0425c29: 由是觀之一切莊嚴海一切功德海一切智慧海實
0425c30: 從我張公李夫人男祖保自心流出山僧與麼看則
0426a01: 有分何也不是渠儂多意氣他家曾蹋上頭關。
0426a02: 請兩序上堂獨掌不浪鳴兩掌鳴聒聒所以同聲相
0426a03: 應同氣相求的如楊岐事慈明演祖得昭覺他如昺
0426a04: 鐵面通烏頭賢真牧才莊主其餘折花添瓶打碓曳
0426a05: 磨第一座也有人第二座也有人第三座也有人石
0426a06: 鐘也不裝香供養也無言說議論何故銅頭鐵額
0426a07: 漢盡在我山中。
0426a08: 上堂自入山來已巳半月匆匆人事未曾歇忽然聽得
0426a09: 鼓聲催兔角龜毛齊惡發築碎破沙盆擊爛乾矢橛
0426a10: 是甚潑天門戶石頭路滑任伊佛來祖來也只叫苦
0426a11: 叫屈咄。
0426a12: 開爐上堂僧問如何是奪人不奪境師云葉鏡湖含
0426a13: 月如何是奪境不奪人師云蒼山雪作雲如何是人
0426a14: 境兩俱奪師云上關花滿地如何是人境俱不奪師
0426a15: 云下關不謝梅向上一句再請垂慈師云五九盡日
0426a16: 又逢春問選佛場中頂天立地者落何階級師云落
0426a17: 七問教乘即不問西來意若何師云大理弓魚皆有
0426a18: 子問昨日石鐘寺今朝應宗堂中間不動句吾師為
0426a19: 舉揚師云莫棒打石人頭進云詩書不習還得及第
0426a20: 也無師云釣魚船上謝三郎問世尊拈花迦葉微笑
0426a21: 意旨師云適纔還記得進云為甚麼師云不獨觸
0426a22: 風化問如何是臨濟一隻眼師云終不得信進云怎
0426a23: 奈照天照地何師云一任夷嶽盈壑問法昌昔日開
0426a24: 爐行腳僧無一箇豈不寂莫師云何不問今日的進
0426a25: 云石鐘今日開爐衲子千有餘箇又作麼生師云只
0426a26: 須薦取古人的問釋迦過去彌勒未來即今的師
0426a27: 云人天眾前終不寐語乃拈杖云見麼此是二千年
0426a28: 來迦葉師兄未曾動著的新石鐘一時著向大爐韝
0426a29: 中用火煆之用水淬之不覺翻成一塊頑鐵擊又擊
0426a30: 不碎鋸又鋸不開正無法可設忽然河子孔蝦蟆
0426b01: 跳起來上告天帝天帝云不干我事下告土主祠道
0426b02: 士道士云不干我事猢猻梯有箇猢猻約住云老蟆
0426b03: 你只恁的奔走上下阿誰德汝且座上長老自有處
0426b04: 分師連卓杖云快活快活將謂無殺著原來也有者
0426b05: 箇老猻便下座。
0426b06: 上堂僧問法不孤起仗境方生只如二十里松行欲
0426b07: 盡青山涌出梵王宮此是境如何是法師云此是境
0426b08: 如何是法問大悲千隻眼那箇是正眼師隨聲便打
0426b09: 進云離卻打師連打問昔日兩堂下喝賓主歷然
0426b10: 如今兩堂未喝賓主在甚處師云兩眼對兩眼問某
0426b11: 甲乍入佛法不知誰是沙彌主師云汝者一拜切不
0426b12: 可忘卻問一子出家九族生天為甚目連母在地獄
0426b13: 師云他家別有通人愛問庭前柏子即不問屋後栽
0426b14: 松事若何師云臨濟道的乃云若論此事也不得道
0426b15: 無也不得道有明眼宗師無影林中高懸日月通方
0426b16: 作者不萌枝上暗辨春秋若是只悟自己已不會目前
0426b17: 此人有頭無尾若是只會目前不悟自己已此人有末
0426b18: 無本若要自己已目前一一圓明須是木上座始得遂
0426b19: 卓杖一下云只愁歌舞盡化作彩雲飛。
0426b20: 報國海長老歸請上堂僧問大事未明如喪考妣時
0426b21: 如何師云一步不闊一步進云大事已巳明如喪考妣
0426b22: 時如何師云一步要闊一步問雞足山中水足草足
0426b23: 如何受用師云都來隨分進云恁麼則箇箇飽餐去
0426b24: 也師云木人也解唱巴歌問蓋天蓋地之句即不問
0426b25: 如何是平實句師云勸君莫逐兔逐兔損禾黍問如
0426b26: 何是山中境師云竹疏煙補密梅瘦雪添肥進云如
0426b27: 何是境中人師云頭上無蓬塵足下有芒鞋進云石
0426b28: 鐘一段真消息及第堂前快殺人師云錦上鋪花又
0426b29: 一層問十方同聚會箇箇學無為如何是無為師云
0426b30: 誰肯拆籬補壁問石鐘結冬何處過歲師云一緉草
0426c01: 鞋未有底德周勤舊問石鐘未扣時如何師云兩耳
0426c02: 聽不出進云已巳扣時如何師云兩耳識不出進云謝
0426c03: 和尚答話師云汝老矣幸而得聞師舉僧問雲峰悅
0426c04: 和尚山顛巖崖還有佛法也無悅云有僧云如何是
0426c05: 山顛巖崖佛法悅云猢猻倒上樹師云道則特殺只
0426c06: 是使者僧不能心誠悅服若是問石鐘山顛巖崖還
0426c07: 有佛法也無向道有如何是山顛巖崖佛法向道山
0426c08: 光悅鳥性潭影空人心。
0426c09: 衛府祖護請上堂僧問祖師門下本無一物因甚浮
0426c10: 山有九帶師云為他舌頭長如何是佛正法眼藏帶
0426c11: 師云虛空吞萬象萬象總不知如何是佛法藏帶師
0426c12: 云瀑布落潺湲松風拂蘿月如何是理貫帶師云日
0426c13: 出海門東搏桑最先照如何是事貫帶師云夜來何
0426c14: 處火燒出古人墳如何是理事縱橫帶師云落花春
0426c15: 不管流得到人間如何是屈曲垂帶師云手持千里
0426c16: 鈔林下道人孤如何是妙協兼帶師云鵓鳩樹上啼
0426c17: 意在麻畬裏如何是金鍼雙鎖帶師云深林人不知
0426c18: 明月來相照如何是平懷常實帶師云玉鞭雲外指
0426c19: 春色在江南更有一帶請師速道師便打問一切聲
0426c20: 是佛聲不師云莫貴耳賤目進云與麼則火爐說法
0426c21: 諸佛立地聽去也師云火爐說甚麼法進云唎
0426c22: 唎師作聽勢乃云磨褌擦褲來得兩月日矣者箇為
0426c23: 甚有會有不會石鐘寺裏安禪畢缽羅窟打坐為甚
0426c24: 有見有不見還知麼甜瓜徹蒂甜苦瓠連根苦。
0426c25: 上堂僧問離四句絕百非請師直指西來意師云未
0426c26: 陞座時致將一問來進云和尚恁麼猶較馬師百步
0426c27: 師云誰肯跛驢趁隊問牟尼珠人不識如來藏裏親
0426c28: 收得敢問如何是藏師云與汝往來者不是僧禮拜
0426c29: 師云把將珠來僧喝師云莫呈土彈子問昨日風今
0426c30: 日風不從別處起時如何師云石鐘寺前不得更問
0427a01: 著別人進云潑天白雨澍扶犁水過膝師云頭上漫
0427a02: 漫又作麼生進云一段風流事佳人獨自知師云少
0427a03: 賣弄師舉臨濟逢佛殺佛逢祖殺祖逢羅漢殺羅漢
0427a04: 逢父母殺父母逢眷屬殺眷屬始得解脫師云者老
0427a05: 漢果然有大人相真是一員作家只是未有落處所
0427a06: 以只是箇白拈賊為甚如此贓物現在以拄杖一
0427a07: 時打散。
0427a08: 月可上座請上堂僧問離婁能見秋毫如何不辨正
0427a09: 色師云為伊見得秋毫進云師曠能聞蟻鬥如何不
0427a10: 別絃絲師云為伊聞得蟻鬥進云和尚還辨還別不
0427a11: 師云山僧亦不辨亦不別進云乞師一頌何如師示
0427a12: 頌云離婁能見秋毫師曠能聞蟻鬥一椎擊破見聞
0427a13: 論甚麼箇屁皺僧禮拜問即心即佛時如何師云船
0427a14: 子下揚州進云非心非佛時如何師云天曉爭解纜
0427a15: 進云不是心不是佛不是物時如何師云坐卻舌頭
0427a16: 著進云與麼則泥牛吼處天關轉木馬嘶時地軸搖
0427a17: 師云切忌人前走屁乃云十二月初一林下貴所適
0427a18: 松閒立斯須望見蒼山雪連絡十九峰弄湖光日
0427a19: 徐行蹋斷流水聲縱觀寫出飛禽跡大眾月上座自
0427a20: 粵東來也不問他青草愁雲雪積將軍之樹黃沙苦
0427a21: 霧冰堅太史之河只如鎮海明珠作何色相還能識
0427a22: 得者麼便下座。
0427a23: 上堂僧問付金襴外別傳何物師豎杖云為眾竭力
0427a24: 進云某甲掩耳去也師云木上座笑汝在問如何是
0427a25: 四觀境師云煙霞生背面問寺前一片石有時坐有
0427a26: 時臥時如何師云渠未常不茹進云不坐不臥時如
0427a27: 何師云獨立望何極問天下老和尚還有不為人說
0427a28: 的法麼師云有進云如何是不為人說的法師云桼
0427a29: 桶問世尊不說的和尚還說不師云山僧不說別有
0427a30: 人說進云迦葉不聞的和尚還聞不師云山僧不聞
0427b01: 別有人聞進云春色縱然全不露東風早已巳上溪梅
0427b02: 師云聽事不真徒勞傳信僧喝師打三棒乃云般若
0427b03: 巖終日浩浩商量合談何事你諸人若是總見總聞
0427b04: 我也知你卒難湊泊若是未見未聞我也知你大相
0427b05: 孤負事不得已巳吾今為汝保任此事終不虛也擊香
0427b06: 几云見麼聞麼者一片田地分付來多時也亦似華
0427b07: 首門放光處不論貧之與富貴之與賤僧之與俗男
0427b08: 之與女各有一面圓光自然光光相攝不隔纖毫只
0427b09: 是你諸人不曾理會所以見如不見聞如不聞若是
0427b10: 但辦肯心必不相賺復擊香几云得坐披襟向後自
0427b11: 看始得。
0427b12: 妙宜上座請上堂僧問望州亭烏石嶺相見即不問
0427b13: 僧堂前相見事如何師云勘過了打進云若論主學
0427b14: 人無位次若論賓和尚無位次是一邊語兩邊語師
0427b15: 云一邊不是兩邊尤非進云祗如賓主相見合談何
0427b16: 事師云不談別事進云原來有人師便打問如何是
0427b17: 真佛師云如水洗水進云如何是真法師云如空合
0427b18: 空進云如何是真道師云如鏡照鏡僧喝師云只饒
0427b19: 一喝威音外猶較山僧半月程乃云若是克證無生
0427b20: 頓超方便者須是胸藏六合指動大千方能打鎖敲
0427b21: 枷去黏解縛若是提獎嬰兒撫憐赤子從苗辨地因
0427b22: 語知人者堪作麼生不如大家歸寮且待來日看。
0427b23: 上堂僧問世尊三昧因甚迦葉不知師云汝何不問
0427b24: 諸方進云勘破了也師云世尊三昧僧便喝師云
0427b25: 喝任汝喝如何是世尊三昧僧舞坐具便行師顧侍
0427b26: 者乃云始從芳草去又逐落花回衲僧家到此十箇
0427b27: 有五雙花添錦上采喝盤中若是石鐘則不然八花
0427b28: 毬子上不必繡紅旗。
0427b29: 大覺寺心宇文郁大賢供眾請上堂僧問達磨對武
0427b30: 帝云不識由此不契乞別一轉語得合帝意去師云
0427c01: 千虛不如一實僧禮拜師云汝猶未活在問大地平
0427c02: 沉時和尚向甚處立腳師云闍黎頭一轉問得是問
0427c03: 如何是衲僧本分事師云殺人放火乃云赤肉團鍼
0427c04: 劄不入乾矢橛水洗不清賣弄蘿蔔頭滅卻正法眼
0427c05: 白羖狸奴也解唱也解和蝦蟆蚯螾也解唱也解和
0427c06: 誰能提祖印於無影林中懸慧燈於不萌枝上者裏
0427c07: 若是殺人不眨眼的作家戰將便請卸甲倒戈若是
0427c08: 兜三搭四的我則目視青霄長歌綠水去也卓杖一
0427c09: 下復舉大覺參臨濟濟舉拂子覺敷坐具濟擲下拂
0427c10: 子覺收具參堂師顧視左右云還知二老人麼分明
0427c11: 頌出春暖風和草木香兩人鼻孔不曾藏如今無奈
0427c12: 糟者開眼堂堂入醉鄉。
0427c13: 尼廣韋請上堂僧問如何是雞山頂上一株松師云
0427c14: 枝牚六合葉蔭十方進云恁麼則接漢蛟姿存變化
0427c15: 衝霄野鶴可為巢師云險似昨日問如何是半提師
0427c16: 云提獎嬰兒撫憐赤子進云雪裏分粉易墨中辨煤
0427c17: 難師云意在射鵰翻為彈雀問若能推者即是汝心
0427c18: 則是認賊為子修山主云若能推者不是汝心則是
0427c19: 認賊為子意旨師云石鐘有棒不打汝進云家賊易
0427c20: 剿白拈難瞞師云總跳者裏不出乃云平常應變妙
0427c21: 喜室中不犯鋒鋩直截酬機灌溪句下聲和響順臺
0427c22: 山大會齋可起叢林浴室揭榜意堪勒泉石到者裏
0427c23: 自然入林不動草入水不動波若也畏刀避劍倚草
0427c24: 附木不堪持論還諦信得及麼海嶽雲山都拋棄贏
0427c25: 得莊周蝶夢長。
0427c26: 上堂風入松號泉落石響一歷耳根百劫快暢若恁
0427c27: 麼會正是隨聲逐響不恁麼會又成逐物迷源畢竟
0427c28: 如何囌嚕囌嚕。
0427c29: 傳衣寺虛中太安道林三上座請上堂僧問鷲嶺拈
0427c30: 花即不問雞足傳衣事如何師云弄巧成拙問如何
0428a01: 是缽羅娘切腳師云二十棒寄與演祖二十棒自喫
0428a02: 問如何是法身師云雨洗淡紅桃萼漱進云如何是
0428a03: 法眼師云袈裟角下藏不得進云恁麼則清風高九
0428a04: 萬一舉過須彌師云誰是窣堵那吒掌上擎驀拈拄
0428a05: 杖擊香几云擊開沒盡藏放出無位人蹋殺三賢不
0428a06: 賸十地其餘六凡九地是甚薺粉卻在應宗堂前揚
0428a07: 聲大叫快活快活忽被石鐘長老拄杖驀面一摑翻
0428a08: 成一塊頑鐵及乎問他世尊傳金襴之外別傳箇甚
0428a09: 麼他卻不知復擊香几一下便下座。
0428a10: 佛成道日南指省谷二上座請上堂僧問應時及節
0428a11: 分明句請師為眾廣敷揚師云猿抱子歸青嶂裏進
0428a12: 云自從一睹明星後無端鈍置到今時師云百鳥銜
0428a13: 花竟不來問如何是戒師云珊瑚枝上月進云如何
0428a14: 是定師云荷葉盛玉露進云如何是慧師云一呼知
0428a15: 四事乃云居城郭時看擔來負去者日無休息更有
0428a16: 誇經紀較重輕瞞天說價就地還錢雖則一一天真
0428a17: 各有所適一往看來實可憐憫及入山來聞松聲澗
0428a18: 響者亦日無休息更有起秀麗含赤丹麋鹿為伍鳥
0428a19: 雀作朋雖則了了無猜共相馴伏一往看來亦未是
0428a20: 妙還知本分受用處麼聽取一頌十年領眾住昆明
0428a21: 官長往來苦送迎此日石鐘洞壑裏等閒贏得住山
0428a22: 名。
0428a23: 華首歸上堂山僧有一樁事不得不舉似大眾適纔
0428a24: 大眾同著山僧到迦葉殿喫高居士齋轉向華首門
0428a25: 眺南雄清秀西洱汪洋北勝與劍閣相暉東山並麗
0428a26: 水聯絡山山蟠鬱岫岫回嵐百川溢金沙大壑飛霞
0428a27: 聯碧落千峰回玉浪天柱摩蒼透銀河牧者唱樵者
0428a28: 歌聲隨巖谷雨以時雲以時景逐溪光既與諸人眼
0428a29: 同見耳同聞為甚背地裏卻道也有到處也有不到
0428a30: 處大眾不見道未達境惟心起種種分別達境惟心
0428b01: 矣分別即不生喝一喝下座。
0428b02: 上堂僧問袈裟之下還有失落人身的也無師云怎
0428b03: 怪得山僧師舉趙州到臨濟濟問如何是祖師西來
0428b04: 意州云正值老僧洗腳濟近前作聽勢州云要會便
0428b05: 會更啗啄作麼濟便歸方丈州云三十年行腳今日
0428b06: 為人錯下註腳師云二大老恁麼要且無祖師西來
0428b07: 意若人揀點得出到方丈通箇消息。
0428b08: 上堂僧問和尚登雞足入華首曾親見迦葉也未師
0428b09: 云者鈍漢甚處回避得來進云祗如相見時如何師
0428b10: 云放他一頓進云恁麼則石門不久閉也師云門裏
0428b11: 道將一句來僧喝師云此是門外的進云門裏的請
0428b12: 師速道師云兩口一無舌問如何是即心即佛師云
0428b13: 頭上角未生進云如何是非心非佛師云腳下毛先
0428b14: 出問如何是如來禪師云如是我聞進云如何是祖
0428b15: 師禪師云禮拜了向汝道問如何是佛師云三腳蝦
0428b16: 蟆跳上天乃云山僧與諸人赴牟尼菴齋了登缽盂
0428b17: 峰見盤松下三三兩兩論及山形水勢神怪靈奇云
0428b18: 塔盤山曇華箐虎踞龍蟠石厂洞聽松亭鸞翱鳳翥
0428b19: 傳衣寺接待寺七縱八橫辭佛臺火雷坪上九下七
0428b20: 正辨論閒被石鐘長老撫背一下云唯不見道纔有
0428b21: 是非紛然失心你者一隊漢只恁麼論說機境有甚
0428b22: 用處一隊漢聞山僧與麼道即便開悟而去如今恁
0428b23: 的舉來也是幾度金沙波浪急一番流洗一番新。
0428b24: 龍華寺萬行上座請上堂僧問世尊拈華迦葉得傳
0428b25: 心印如何是他得處師云珠拾泥裏進云曹溪風旛
0428b26: 印宗得請出世如何是他出處師云采喝盤中乃云
0428b27: 寬廓非外蝸牛角上鞦韆寂寥非內蟭螟眼裏鬧市
0428b28: 若是內不放出外不放入上無攀仰下絕己巳躬淨臝
0428b29: 臝絕承當赤灑灑沒回互我也明窗下安排復舉龍
0428b30: 華照布衲問溥上座那一片向甚處去也溥云莫妄
0428c01: 想照云失卻一片也妙喜云自倒自起師云布衲無
0428c02: 端放尿先自失卻一片妙喜因人成事後卻拾得一
0428c03: 片且如目前無法者一片又作麼生論量良久云月
0428c04: 落後相見。
0428c05: 上堂舉睦州道未得箇入處須得箇入處既得箇入
0428c06: 處不得孤負老僧師以杖畫云陳年葛藤不如一筆
0428c07: 勾下又舉初三十一中九下七盞子撲落地楪子成
0428c08: 七片復以杖畫云陳年葛藤不如一筆勾下大眾前
0428c09: 一畫且止後一畫作麼生又以杖畫云者一畫也有
0428c10: 權也有實也有照也有用諸人如何會山僧終不把
0428c11: 古人言句牢籠學者塗污俊傑須是自信自悟一一
0428c12: 從胸襟流出方可盍天盍地委悉麼便下座。
0428c13: 上堂僧問如何是誕生王子師云六國不承顏如何
0428c14: 是朝生王子師云蒼生得噓植如何是末生王子師
0428c15: 云承明輸論策如何是化生王子師云邊塞絕煙塵
0428c16: 如何是內生王子師云萬邦仰聖聰乃以拄杖畫一
0428c17: 畫云住山翁樂無窮奇奇怪怪玲瓏石丫丫叉叉古
0428c18: 樹松不假安禪已巳純毒龍談實相論真空復畫一畫
0428c19: 云古木無人徑深山何處鐘。
0428c20: 華嚴寺玄印上座請上堂僧問如何是入門句師云
0428c21: 且開裝鏡當軒立如何是門裏句師云垂簾晏坐卻
0428c22: 忘疲如何是當門句師云樓頭畫眉自分曉如何是
0428c23: 出門句師云蹋斷青山不計程如何是門外句師云
0428c24: 林下何曾見一人問二僧同去捲簾為甚一得一失
0428c25: 師云拳頭巴掌論疏親乃云福城東際事東際水和
0428c26: 煙要見摩頂處隔在海南邊石鐘與麼不惟善財趨
0428c27: 向不及直使老大德雲縮手腳有分其餘主天神主
0428c28: 地神主山神主海神主林神主樹神又敢動著一絲
0428c29: 毫耶獨有文殊猶較些子以目瞚普賢普賢撫掌呵
0428c30: 呵大笑無厭足王見得卻借石鐘拄杖出氣云無相
0429a01: 如來入此殿是故此中最吉祥二大士搖手云你賣
0429a02: 甚麼措大拋下拄杖云一齊穿卻鼻孔。
0429a03: 南安烏龍寺慧實上座請上堂僧問明頭來明頭打
0429a04: 暗頭來暗頭打時如何師云只恐不是玉進云四方
0429a05: 八面來旋風打虛空來連架打時如何師云是玉也
0429a06: 大奇進云有意氣時添意氣不風流處轉風流師云
0429a07: 泥裏不得著土塊問如何是山裏禪師云林深多虎
0429a08: 跡巖嶮挂龍姿如何是城裏禪師云往來朱紫貴問
0429a09: 答各耆年如何是村裏禪師云鋤雲猶未了木耙又
0429a10: 上肩乃云南安烏龍寺相去隔鄉里夜來到此間相
0429a11: 逢各彈指擬議則千差笑領則一矣既不離箇裏不
0429a12: 即箇裏又說甚麼此是吾宗旨。
0429a13: 上堂僧問若立一塵家國興盛如何是一塵師云生
0429a14: 也進云一塵既承指十處一時收師云未必得恁麼
0429a15: 快問學人一向無消息請師指示師云何不早問問
0429a16: 選佛場即不問如何是石鐘真境師云風來耳畔日
0429a17: 照高臺進云莫落聲色也無師云伶利衲僧向後自
0429a18: 看乃云嘉平廿二大好取譬百卉蟠牙寒梅唾蔕無
0429a19: 情尚自若斯衲僧得不伶利未舉已巳前胡不瞥地既
0429a20: 舉而後渣也無漉甚麼屎屁。
0429a21: 上堂僧問乾坤之內宇宙之間中有一寶祕在形山
0429a22: 是甚麼寶師云兩手托不起進云和尚莫瞞人好師
0429a23: 云闍黎不得無過問如何是學人著力句師云切不
0429a24: 可付在來日進云如何是轉身句師云飯食經行繞
0429a25: 數遭進云如何是親切句師云伸腳還在縮腳裏乃
0429a26: 云不向佛求不向法求不向僧求三文大光錢買箇
0429a27: 腰支柔面不洗髻不油知他是凡是聖終日在樓頭
0429a28: 手中把箇破木杓更嫌何處不風流。
0429a29: 法心上座請上堂僧問德山侍龍潭潭然紙燭遞與
0429a30: 山山擬接時如何師云要接有甚麼難進云恁麼則
0429b01: 電光中垂手石火裏遇人去也師云未然紙燭道將
0429b02: 來進云三更日正紅師云他夢猶可事汝夢更愁人
0429b03: 問大顛擯首座過在何處師便打云向後自看進云
0429b04: 大冶精金應無變色師云早是變了師舉慈明示眾
0429b05: 云一切賢聖皆以無為法而有差別前是案山後是
0429b06: 主山且道無為法在甚麼處良久云向下文長付在
0429b07: 來日應菴云天童也著一隻眼一切賢聖皆以無為
0429b08: 法而有差別西瞿耶尼東弗於逮南贍部洲北鬱單
0429b09: 越到處去來不如在此師云石鐘雖是他腳下子孫
0429b10: 終不借婆裙子拜婆年何也不見道待兔守株終非
0429b11: 神智遂舉拂子云一切賢聖皆以無為法而有差別
0429b12: 洱水回瀾蒼山積雪天柱崔嵬羅川曲折其餘一山
0429b13: 一水一宮一闕爇甚麼沉檀著甚麼矢橛煮普耳茶
0429b14: 喫了正好瞌睡。
0429b15: 印文上座請上堂僧問隔牆見角便知是牛此人如
0429b16: 何師云筠袁虔吉頭上插筆乃云曹溪浪上魚躍鳶
0429b17: 飛熊耳山前猿啼鳥笑爭如者裏師旋象馭虎驟龍
0429b18: 驤洵可樂也無奈雲門又道箇臘月二十五甜瓜徹
0429b19: 蔕甜苦瓠連根苦金剛眼睛鐵蛇鑽入土三腳驢
0429b20: 瞌睡虎祕魔叉馬師斧雪峰毬禾山鼓既是同肝共
0429b21: 腑又何必頻拈白棒打青天更將鐵鋸三臺舞。
0429b22: 南指法輪良因三上座請上堂僧問寒暑裏還有佛
0429b23: 法也無師云無進云為甚麼無師云寒即寒熱即熱
0429b24: 進云寒暑中和尚如何回避師云冰簟鋪暖閣乃云
0429b25: 東山水上行白浪滔滔西河火裏坐紅光燄燄惟一
0429b26: 堅密身一切塵中見擊石火閃蛇電倒騎鐵牛入覺
0429b27: 場無端拂著空王面。
0429b28: 悉檀寺院主仙陀請上堂僧問古澗寒泉時如何師
0429b29: 云浸殺的不是進云飲者如何師云噎殺的不是進
0429b30: 云某甲放身去也師云甚麼年間得出僧乃喝師打
0429c01: 七棒乃云收足蒲團一月循循如法安居仙陀卻有
0429c02: 妙智釣起山頭白魚且如秦地不收漢地不管底如
0429c03: 何安頓得他下千峰披蓑側立五老引水澆蔬。
0429c04: 上堂舉僧問香林如何是衲衣下事林云臘月火燒
0429c05: 山師云恁麼會刺瞎眼睛不恁麼會築著腳跟正恁
0429c06: 麼時如何驀豎杖云將謂春歸無覓處不知轉入此
0429c07: 中來。
