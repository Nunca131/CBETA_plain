0024b02: 嗣法門人超德等編
0024b03: 小下
0024b04: 晚師云萬法歸一一歸何處呵呵學人
0024b05: 也有趣和尚也有趣拂一拂歸臥室。
0024b06: 晚師云山門前得底句禪堂裏商量去
0024b07: 進到方丈不必再舉何也天溪不肯辜負
0024b08: 汝。
0024b09: 晚師云竹夜啟月明霜大高鴻入雲
0024b10: 鼠兒穿磨大眾行住坐臥且道是箇什麼
0024b11: 良久大笑云癩頭回子騎駱駝。
0024b12: 室中晚問答畢師乃云阿逸多笑甚麼
0024b13: 蛇穿耗子窟普化搖鈴過嗚呼小子板
0024b14: 踏破癢瘡近火血沾衣傷鹽傷醋陳年貨
0024b15: 有人道慈翁老有茶請喫茶無茶滾水好
0025a01: 咄漢仙琴高騎赤鯉羲之寫字換兒良
0025a02: 久云歸堂去。
0025a03: 雪夜晚師云喫苦茶說淡話誰管佛法
0025a04: 不佛法馮夷剪破龍溪練枯柳梅花處處
0025a05: 春咦月下凍痕生綠井隔玉片飛無影
0025a06: 樹枝風息轉迎寒寒人如鳥棲未安日短
0025a07: 夜長誰先覺熒熒殘燭嗚嗚角咄咄黃龍
0025a08: 三關香嚴獨。
0025a09: 小年晚眾集師舉柱杖云是我不是眾
0025a10: 茫然師擲下歸臥室。
0025a11: 晚師云反一無跡庸非常乎因二以濟
0025a12: 能無彰焉諸禪者浦樓低晚照拍案云切
0025a13: 忌夕陽前。
0025a14: 晚云癡不癡癖不癖擊節歌離騷湘靈
0025a15: 招不得狂風吹落花花落風無跡大眾為
0025b01: 甚麼石山上寫個會眾拿賊。
0025b02: 晚云眾知識最好是元宵普家家樂鳴
0025b03: 花石橋水畔遊人處醉漢隔溪顛笑語
0025b04: 燈隨遠浪泛如星雲散平堤似柳絮真有
0025b05: 趣恁般去月明風暖凍泥開紛紛踏碎瓊
0025b06: 瑤路阿呵呵截斷聖凡門戶前山巖崖裏
0025b07: 猢猻倒上樹。
0025b08: 晚云大眾與麼來者寒聲聽不斷不與
0025b09: 麼來者又見晚橫總不與麼來者遠樹
0025b10: 渾無色清風滿袖生喝一喝。
0025b11: 晚云上樓月在野下樓月在樓葉與雲
0025b12: 俱落霜仍枝上浮大眾西來離海岸東去
0025b13: 是何州切忌切忌平地起深溝。
0025b14: 晚云天溪一片月萬戶擣衣聲便恁麼
0025b15: 去旱地遭釘不恁麼去有眼如盲畢竟作
0026a01: 麼生三驢兒弄蹄行錚錚秋入銀屏夢
0026a02: 不成。
0026a03: 晚云昔日西漢士論以經術為內學辭
0026a04: 賦雜說為外學季彥之時方尚辭文反以
0026a05: 章句為內學經書為外學邇來吾宗亦然
0026a06: 你看唐時西天大耳三藏因誦華嚴經入
0026a07: 法界品得他心通肅宗皇帝請南陽忠國
0026a08: 師試驗公案有僧舉問玄沙沙曰汝道前
0026a09: 兩度曾見國師麼玄沙意在那裏莫是學
0026a10: 人不姓黃耶有僧舉問趙州大耳三藏第
0026a11: 三度不見國師未審國師在甚麼處州曰
0026a12: 在三藏鼻孔上且道鼻孔上是國師不是
0026a13: 大眾壽星龜鶴鹿又云今人喜糢倣圓悟
0026a14: 大慧中峰三尊宿咦繪雪者不能繪其清
0026a15: 繪月者不能繪其明繪花者不能繪其馨
0026b01: 繪泉者不能繪其聲還識國師玄沙趙州
0026b02: 麼怪石岑崟當路幽篁深不見天此路若
0026b03: 逢醉客應在萬仞峰前。
0026b04: 晚云出家兒父母不供甘旨大事又不
0026b05: 了明所為何事古人道行禪只圖見
0026b06: 性即今上人性在甚麼處見得自性方脫
0026b07: 生死眼光落地時作麼生脫脫得生死便
0026b08: 知去處四大分散時向什麼處去同此荒
0026b09: 村破落正好力囊也空也空窮則變
0026b10: 變則通不然雨打青燈寺風吹白石牛蛇
0026b11: 不踏尾萬年無轉頭喝一喝。
0026b12: 貼單晚僧問釣魚船上顯家風可是西
0026b13: 來祖師意否師曰盡道上座會打支查曰
0026b14: 量材補職伏惟尚饗師曰荳腐店裏亦罵
0026b15: 你曰利動君子師曰如何敢怪巡照乃曰
0027a01: 今日本是平常日若作平常看去便是俗
0027a02: 人見識因甚只為汝眉毛蓋眼睛所
0027a03: 以錯過祖師有件事告報諸人每夜裏一
0027a04: 覺夢醒伸時好個出奇句子。
0027a05: 晚云避暑竹林風透樹潮聲到門明
0027a06: 月在戶燕子歸巢狗兒當路大眾一期華
0027a07: 嚴經喝得好字母。
0027a08: 晚師云江平秋萬里人靜夜初更彷彿
0027a09: 寒外長洲落鴈聲諸禪德曠古乾坤觀
0027a10: 不盡海昌塔上錯分明。
0027a11: 晚云衲僧家吐露本地風光有縱有奪
0027a12: 似斷似續而心地靈徹有如秋色秋聲不
0027a13: 知何起不知何止非妙悟人不能辨始可
0027a14: 人前當機維那問貧兒抱子渡恩愛競隨
0027a15: 流還有佛法大意也無師曰燒菴婆子是
0027b01: 那裏人曰古渡秋風寒颯颯黃花紅蓼滿
0027b02: 江灣師曰演武亭有件新聞問不居正位
0027b03: 玉殿苔生可是異類中行履否師曰上座
0027b04: 身邊想是經錢作怪曰無名不挂體棒上
0027b05: 不成龍底作麼生安排師曰弄出事來纔
0027b06: 知苦典座問在家只言為客易為什麼臨
0027b07: 川又覺取魚難師曰再有誰似你曰這一
0027b08: 番不行也師曰說的就是。
0027b09: 晚云萬賤之直不能挽一貴之曲咄咄
0027b10: 草舍三山隔銀河一水通多少人錯會立
0027b11: 近晚風迷蛺蝶坐臨南浦亂芙蓉吽吽秋
0027b12: 聲蟲語外夜氣稻香中。
0027b13: 晚云開口時便成增語不開口時便成
0027b14: 剩語孫阿豎鹽官今夜聲不是當年譜諸
0027b15: 大眾莫與麼去可惜許。
0028a01: 晚執事白云明晨解制求和尚說法師
0028a02: 曰說什麼法近水天難夜高原晚易風衲
0028a03: 僧家量腹而食度形而衣容身而遊隨意
0028a04: 而行餘天下而不貪委萬物而不取處大
0028a05: 廓之宇樂無極之野咄正朝夕者視比辰
0028a06: 正是非者視古人拈槌拂又作麼生此
0028a07: 去有人問鹽官近日事憑你喚鐘作甕。
0028a08: 晚云富莫富於常知足貴莫貴於能脫
0028a09: 俗貧莫貧於無見識賤莫賤於少骨力的
0028a10: 今晚五月三日微風開夕眺奔雲帶梁越
0028a11: 滑躂波斯翻襪喝一喝。
0028a12: 除夜小云今晚是除夕除除盡唋
0028a13: 且道除箇什麼莫是一年三百六十
0028a14: 日千妖百怪魑魅魍魎邪魔外道麼不說
0028a15: 不說再不說有個妙處不可說驀打一拂。
0028b01: 晚眾集師大笑曰特地一愁良久曰
0028b02: 不須愁比鬱單越南贍部洲以拂子劃
0028b03: 曰千年田地八百主切忌人前又馬牛吽
0028b04: 吽民事因甚官酬。
0028b05: 中秋晚云如何是般若體如何是般若
0028b06: 用萬里關河遙北望無邊風趣入秋來說
0028b07: 甚麼箭穿楊柳李廣番錯過雲峰悅和
0028b08: 尚故人尺素年年隔薄暮清砧處處催大
0028b09: 眾眉山下有件事極古怪。
0028b10: 除夕小云拆不拆單不單檢盡曆頭冬
0028b11: 又殘不指白牛賺大眾破衲蒙頭看遠山
0028b12: 添老大轉癡頑五彩神荼滿世間咄辣離
0028b13: 番鼕鼕打祭東關。
0028b14: 晚云彌勒放下布袋迦葉難陀生者以
0028b15: 壽死者以葬城郭以固三軍以強千金之
0029a01: 子不倚古人曰汝等諸人盡是酒糟
0029a02: 漢與麼行何處有今日眾禪契欲不出
0029a03: 納以湮其源空堂幽幽有梏有莞松下圍
0029a04: 棋松子每隨棋子落當得麼知藏擬作禮
0029a05: 師連棒打出問承聞和尚有偈西溪之西
0029a06: 畢竟是甚麼所在師曰你這癩子曰學人
0029a07: 普天之下都走過總不曾見有個人師曰
0029a08: 廣濟院去。
0029a09: 晚師曰梅蒸過蘋風起修竹畔桑林裏
0029a10: 莎雞喚醒南睡諸禪者切忌切忌夢繞
0029a11: 吳峰翠醒來時喫冷水。
0029a12: 晚云無今無古有甜有苦靜坐底靜坐
0029a13: 亂舞底亂舞三十三天盡皺眉四海龍王
0029a14: 笑痛肚好好大眾抽衣聽打。
0029a15: 晚云縮頸伸出手昔日世尊拈花今
0029b01: 晚外揚家醜今年是壬寅去是辛丑天
0029b02: 寒人寒時月下牛如狗老虎吼當走道
0029b03: 甚麼雲綻綻路相同湖南有湖北有山東
0029b04: 茄山西咄草裏猢猻打筋斗。
0029b05: 乞米歸晚師云瓦凝霜成玉雞冠
0029b06: 綴露變珠冠夕日時游鱗跳躍秋月
0029b07: 宵澄瑩朗徹且道牛頭沒馬頭回時作麼
0029b08: 生。
0029b09: 晚云名世法語妙不在多驚人活句流
0029b10: 聲甚遠近世以古人死套子教人哀哉如
0029b11: 見鳥將來張羅以待之得鳥者羅之一目
0029b12: 也若常為一目之羅則無時得鳥矣如被
0029b13: 甲者以備矢之至若使人必知所集則懸
0029b14: 一扎而已萬事不可前窺萬物不可定慮
0029b15: 故先德為人無窠臼如鮫之為魚其子既
0030a01: 育驚必歸母還入其腹小則如之大則不
0030a02: 復咄多少人道秦人失鹿天下共逐。
0030a03: 晚云今日前明日後白牛背上金毛吼
0030a04: 大眾因甚麼一步三回首莫是客馬思歸
0030a05: 嘶路口否寶劍折作鐮悲歌刈霜誰適
0030a06: 與謀於天之右咄馬郎舅南陽忠國師低
0030a07: 頭作揖高拱手。
0030a08: 晚云從上來關子轉向人前卓卓有
0030a09: 根有據使人見之不敢謂向上無來歷而
0030a10: 詆先德為奇怪也如僧問睦州請師講經
0030a11: 州云買相頭大眾會麼案山欲暮溪邊
0030a12: 雪裡雲藏樹漁艇橫斜沙觜露流年度風
0030a13: 光已向松梢吐遠村四望知何處行客
0030a14: 來無意緒急歸去故園正在寒梅渚。
0030a15: 晚云宵燈熒熒夜雨瀧瀧商風衝衝壁
0030b01: 蟲薨薨心之懷矣惟其永繫逢人則誦無
0030b02: 人則涕諸賢契寒則寒熱則熱雞足家風
0030b03: 何者是懷古思深兩行淚那堪更說聽猿
0030b04: 時。
0030b05: 晚問答畢師良久曰禪和子叢菊吐
0030b06: 寒露依依燈燭輝煌白雲滿地雲門云蝦
0030b07: 蟆鑽你鼻孔毒蛇穿你眼睛且向葛藤裏
0030b08: 薦取知也未桐葉落葵花謝憑你禮拜了
0030b09: 歸位去前鴻鴈過屋後雉雞啼知恩者
0030b10: 少負恩者多。
0030b11: 晚云從上諸祖建立宗旨圓應無方以
0030b12: 其無方之應故應無不適猶若水也水則
0030b13: 源泉混混晝夜不竭既似力者盈科後行
0030b14: 既似持平者循嶽赴下不遺小間既似察
0030b15: 者循溪谷而不迷奏萬里而必至既似智
0031a01: 者障防山而能清淨既似知命者不清而
0031a02: 入潔清而出既似善化者赴千仞之壑石
0031a03: 而不疑既似勇者感德而生失之則死既
0031a04: 似有德者所以汾陽昭祖云夫說法者須
0031a05: 具十智同真若不具十智同真邪正不辨
0031a06: 大眾識汾陽祖師麼十智同真虎露牙別
0031a07: 峰相見暮飛沙細看月明風遠近須知是
0031a08: 石是梅花喝一喝。
0031a09: 晚云眾禪德日短讀書少夜長轉側多
0031a10: 不可不可如何如何但知其一不知其他
0031a11: 只知暴虎不知馮河鹿生三年其角乃墮。
0031a12: 晚云諸禪德一語不能踐萬卷徒空
0031a13: 試問目前人何如天地初展手云是何言
0031a14: 歟。
0031a15: 晚云年不過五月不過五天堂底樂地
0031b01: 獄底苦初三十一眉橫鼻直大開了眼底
0031b02: 因甚麼踏實地時又看不得若道急則
0031b03: 佩韋緩則佩絃爭奈山頭玉樹生寒水裏
0031b04: 錦紋成織。
0031b05: 晚云紅不成雪白不成血等閒一事不
0031b06: 分明苦使從頭皆曲折咦不曲折大黃體
0031b07: 挂穿山甲天官之大者不名所生人官之
0031b08: 大者不名所職禪和子喫喫。
0031b09: 晚云爐瀹千年液樹留太古青咄也未
0031b10: 定足所踐者遠然待所不踐而後能行心
0031b11: 所知者遍然待所不知而後能明老丘
0031b12: 山寒雲石擲火夜飛星。
0031b13: 除夕維那恭白云今日暮大眾乞和尚
0031b14: 說法師云一年三百六十日什麼處去了
0031b15: 眾無對師喝云青龍頭上出米石。
0032a01: 七月十四晚師云萬物欣交得江山閒
0032a02: 自知說甚麼終日而嗌不嗄終日視而
0032a03: 目不瞚終日握而手不倪我憶南湖秋西
0032a04: 山暮雲起擊桌云大眾幾時自恣知客問
0032a05: 菩提心作麼生師云煩惱進云學人不
0032a06: 知落處師云歡喜進云明知向上事學人
0032a07: 因甚麼不會師云十言十當。
0032a08: 晚云先進於禮樂後進於禮樂十方
0032a09: 空築磕只有一事可疑畫蛇如何不
0032a10: 畫還有一件可笑老祖不識水潦鶴。
0032a11: 晚云居則具一日之積到則不點作家
0032a12: 不啐啄啐啄同時失青天似水無魚月
0032a13: 空釣千里草何青青十日卜不得生惺惺
0032a14: 惺日午打三更耆舊問古人道柳色黃金
0032a15: 嫩梨花白雪香請問和尚還具賓主句也
0032b01: 無師云出門踏屎進云不長不短不粗
0032b02: 不細遇見冤家作對頭時作麼生師云為
0032b03: 何走到陳朝奉店裏僧喝師云這裏不曾
0032b04: 燒神福且出去。
0032b05: 晚云言人之美評彼之過者智不可及
0032b06: 明不可見諸禪德螃入恰似蜘蛛結
0032b07: 網燈蛾撲火渾如蛺蝶穿花如何季世事
0032b08: 反近結繩初莫是隱然示來者此意即焚
0032b09: 書麼三千威儀門二百五十隨眾喫誰道
0032b10: 證得空時無是無非法耆舊問請問和
0032b11: 尚大方無外大圓無內為何杏山不種莧
0032b12: 菜師云睡熟吹土應三年進云一言易出
0032b13: 駟馬難追師云者裡豈好打睡鋪。
0032b14: 晚師良久云諸大德我已說清淨法竟
0032b15: 是中清淨否是中清淨否是事如是持餘
0033a01: 紙半幅留與五百年後人尾僧出作禮
0033a02: 畢擬歸位師連打三棒維那問烏龜入水
0033a03: 即不問相逢不相識時如何師云分明是
0033a04: 個駱駝進去但念水草餘無所知師云口
0033a05: 裏氣聞不得進云拈貓兒會上樹未審
0033a06: 落花流水歸何處師云但聞人賣子不聞
0033a07: 人賣爺。
0033a08: 晚云誰令白日晚坐使遠山青山何為
0033a09: 兮高高水奚為兮深深塢西冷垂虹亭龍
0033a10: 拖急雨長橋過帶累老祖聽事不真。
0033a11: 晚云佛法興衰皆有必至之理人特昧
0033a12: 昧耳不見道聘賢以珪問士以壁召僧以
0033a13: 瑗絕人以玦反絕以環大眾白鶴峰烏龍
0033a14: 潭仰山道底會麼僧問平地上死人無數
0033a15: 過得荊林是好手紫雲山堂前因何草
0033b01: 長丈二師云你去年一病幾個月進云銀
0033b02: 香臺上種蘿蔔大開佛殿門阿誰在內阿
0033b03: 誰在外師云當初喫冷物起的麼進云新
0033b04: 羅人迷路滿目是青山時如何師云那個
0033b05: 所在最疼痛進云日出東方月落西恰似
0033b06: 兩重公案師云你有年的人想是嚇生
0033b07: 病僧禮拜師云迷路人苦郵亭長亭短亭
0033b08: 滿目是山青不覺底大風斗雨鹿蹄兒趷
0033b09: 蹬趷蹬穿山徑東方日西方星兩兩三三
0033b10: 牧童詠黃花兒遍地生籬邊半啟帆
0033b11: 飛京口渡砧響石頭城說什麼銀香臺上
0033b12: 生蘿蔔樹下猩猩弄眼睛典座問未從齋
0033b13: 戒得不向佛邊求和尚為何教人菩提
0033b14: 心師云伍其良也笑張伯義也笑進云不
0033b15: 因今日幾錯招愆師云江南矮子。
0034a01: 晚問異類中行紹隆聖種底向甚麼處
0034a02: 行履師云那有此理進云耳聽不聞眼看
0034a03: 不見七手八三頭兩面師云莫進當舖
0034a04: 進云香嚴悟處不在擊竹俱胝得處不在
0034a05: 指頭未審在什麼處師云快去菜頭來
0034a06: 知藏問當初未欲成相別恐同一首
0034a07: 詩可是到家句否師云快快搶行李進云
0034a08: 既是聖僧為何頭上有漏師云幾更時候
0034a09: 起火進云碓觜生花師云神明鑒察知藏
0034a10: 擬議師喝云未明三八九難透祖師關好
0034a11: 笑頭上日輪誰不見南無佛陀耶把臂上
0034a12: 高山山頭妙竅追不及來不有年老天
0034a13: 誰言黃野歸來晚今在羅浮作地仙侍者
0034a14: 問城中青史樓雲外高僧塔去此之外請
0034a15: 師指示師云江西錫箔進云可是下文看
0034b01: 註師云衢州阡張進云日出卯用處不
0034b02: 須生善巧師云周夫黃病。
0034b03: 晚云鍾山之玉寒嶺之松比之瓀榆
0034b04: 柳無殊及其燒以爐炭三日而色不改處
0034b05: 以積終而枝葉不凋咄日月所照舟
0034b06: 車所載富子弟所你看面前案山且
0034b07: 道多少大。
0034b08: 起七晚云大眾木若稼纔害怕何也呢
0034b09: 不見楊岐會祖云百丈開田說大義是何
0034b10: 言歟楊岐兩日種禾亦有奇特語達磨大
0034b11: 師無當門齒且道意在甚麼處禪和子山
0034b12: 頭日日風和雨行人歸來石應語情盡橋
0034b13: 名折柳橋任多離恨絮條條良久云唐朝
0034b14: 崔皓寫翎毛。
0034b15: 坐七完除夕晚云年窮月盡了衲衣下
0035a01: 事作麼生眾禪者代地燕京北荊湘百粵
0035a02: 南休妄想莫卜卦不是山間不似野月在
0035a03: 傍邊星在下這話且罷畢竟如何是衲衣
0035a04: 下事僧答不契師笑曰阿難是佛侍者雲
0035a05: 水堂寮主問每日三條線長年一衲衣還
0035a06: 有別傳事也無師云泥鬆墻倒進云娘生
0035a07: 臂子短瓦使人持師云前功俱廢。
0035a08: 大雪晚云明明向你道錯過也不知苦
0035a09: 哉佛陀耶何處尋跡大眾朝寒不能起
0035a10: 夜寒不能睡夢裡見湖山幾點雪中翠喜
0035a11: 喜洗觸鼻子。
0035a12: 冬至晚云大眾先德眼目越洪寧之蕩
0035a13: 蕩追玄漠之造化跨五三其無偶邈卓立
0035a14: 而獨奇看今時羽族盛興毛並起上
0035a15: 蔽雲穹下被藪一塵纔動大地全咦
0035b01: 晚來初雪霽火隔林微一徑牛羊入孤
0035b02: 村桑柘稀玄鳥冬至之日祀於高禖以請
0035b03: 子諸禪者知也未知客出問道著不著孤
0035b04: 雲野鶴是何語話師云你是那裏戶籍進
0035b05: 云山舍一年冬事辦得閒誰管竹竿低師
0035b06: 云有管隊在麼。
0035b07: 晚云僧家無累以世界為影柱上觀先
0035b08: 哲深原道德下考市流乃足以羞禪和子
0035b09: 欄莫與禽魚共水底月明誰得知咦有
0035b10: 趣有趣熱熬猢猻賣俏俐。
0035b11: 晚問答畢乃云洋洋乎盈耳哉作者七
0035b12: 人知也未玉環擊碎令人惜妙手良工修
0035b13: 不得鎮江客雙峰山外衣衫赤帝釋宮中
0035b14: 飛檀特。
0035b15: 晚云今古應無墜分明在目前因甚又
0036a01: 有客愁繁似雨鄉路草芊芊知道了回首
0036a02: 壟頭樹似接古塘蛙鼓螢燈蚯蚓笛鶯
0036a03: 歌蝶舞鷓鴣天蒼天蒼天。
0036a04: 晚云生余人間世夫豈不猶人若少松
0036a05: 柏共除非天地親良久云咄咄破衲數十
0036a06: 年白髮四五寸經書不記卷熟睡不記頓。
0036a07: 示眾
0036a08: 示眾師云一二三四五六七風響槐似
0036a09: 人跡泉落不歸山東流更西出咦不聞正
0036a10: 旨則志不弘不明向上凡心不息溪谷被
0036a11: 繁霜孤兒當門泣嗟嗟近世禪道俱以門
0036a12: 為宗乘結搆之端何熱亂之婉而多風
0036a13: 也至於說法皆以套古作見解有如鶴唳
0036a14: 空山猿啼斷岸使人深入迷魂隊裏渺於
0036a15: 天外奇峰令人莫測呵呵。
0036b01: 示眾云佛祖以眾生之耳目為視聽眾生
0036b02: 之心為心端坐而自化居成而不有斯可
0036b03: 以謂得正法也諸賢契思於正法道不遠
0036b04: 人念靜而眾生自清不疑而眾生自信不
0036b05: 私而眾生自公賤珍則眾生去貪徹侈則
0036b06: 眾生從儉用實則眾生不偽崇讓則眾生
0036b07: 不爭始得人心和平眾生淳質樂其生保
0036b08: 其道優游大德以慰老僧厚望。
0036b09: 天台歸示眾云下蘿過西澗晴空落落
0036b10: 潭底漫漫紐半列三成和響拈一去七
0036b11: 雨後鳩鳴會也會也百老人入漆甕。
0036b12: 先老和尚誕日示眾云連城之璧瘞影荊
0036b13: 山夜光之珠潛輝鬱浦玉無翼而飛珠無
0036b14: 脛而行揚聲於章華之臺炫燿於綺羅之
0036b15: 堂衲子有脛豈可汩沒至殆才於幽岫
0037a01: 腐智於柴蓽耶行森今日燒香供養先老
0037a02: 人酬恩報德大眾要當絕塵寰豈是看平
0037a03: 素。
0037a04: 示眾云若說一個自己巳若說兩個大
0037a05: 眾若說三個人天若說四五六
0037a06: 七八個十方三世無處蹲坐諸禪德你道
0037a07: 慈翁有過有過。
0037a08: 示眾云四海和平之福只在隨緣一生牽
0037a09: 惹之勞皆因好事古宿與徒同坐徒聞車
0037a10: 馬聲出觀宿喝曰汝非我徒也大眾箇箇
0037a11: 難拋妄念人人怕老其身與誰兩兩爭輸
0037a12: 嬴恁地不知安分咦卜筭從來不准憑天
0037a13: 自有前程筭來懞懂勝聰明落得無愁無
0037a14: 悶若過望便千般未圓若安分便于今十
0037a15: 全且喜安閒清健向這壁把茶盃拈向那
0037b01: 壁把草鞋安。
0037b02: 示眾云一切眾生皆有佛性一切眾生皆
0037b03: 無佛性諸禪者溪平生愚鄙無他好獨
0037b04: 好五家語好明古人宗旨不好掩目害
0037b05: 後賢而性復不能骫骳取名圜轉滑
0037b06: 稽以遊市井苟非從佛法相視鮮不對
0037b07: 失之所以云流水韶華東山日上西溪月
0037b08: 斜看彌勒樓閣壺中洞苑別有平沙惜於
0037b09: 今紅塵白浪天涯回首處衰柳啼鴉歎溈
0037b10: 嶠堂前穿簾燕子今在誰家。
0037b11: 普說
0037b12: 普說云今時語錄動使四六長篇或拈頌
0037b13: 詩文百十首自矜多才不知意皆人人盜
0037b14: 襲之意句皆人人套古之句特東補西
0037b15: 矯強成篇耳了無半語一字己已心眼開
0038a01: 人性靈雖多亦奚以為上代宗匠遺一則
0038a02: 機緣明透親切使人見之直下廓開正眼
0038a03: 豈曰少乎多為少善不如精一鼯鼠五能
0038a04: 不成正術徒耀其狂狡猾炫猖猗耳
0038a05: 大眾莫學賣弄率多游談妄自矜誇失道
0038a06: 德之大體尚糠之薄俗萬輩之中一不
0038a07: 足取縱合時務玷汙先聖然人非不知特
0038a08: 知之而不改耳或互相奸私而取印證趣
0038a09: 世炎不懼尤專恃外護聲勢越加彰
0038a10: 惡此乃僥倖之徒不足以語也諸禪子欲
0038a11: 明先祖正眼而不以己巳之所弊者速改猶
0038a12: 註本草解同而不知自病之深痼哀哉
0038a13: 普說云大眾今日小年好個消息風霜冰
0038a14: 雪刻露清秀以山色言之四時之變亦多
0038a15: 矣而惟經風霜冰雪之餘則有一種奇韻
0038b01: 淡淡漠漠超於艷冶濃麗之外而若溫和
0038b02: 盎盎百花獻巧爭妍者不可勝數惟梅花
0038b03: 獨於風霜冰雪之中以標格韻致為萬卉
0038b04: 冠而世人徒知萬物華於溫燠之餘殊不
0038b05: 知長養於寒沍之時者為尤奇也由此觀
0038b06: 之衲僧若處豐厚安居飽食毫不沾風霜
0038b07: 冰雪之氣縱有所成去凡品不遠惟夫
0038b08: 叩於迫拶困之極有志衲僧淬礪
0038b09: 磨鍊琢成法器何者究震撼之後靈機
0038b10: 逼極而通正眼開焉乃至續佛慧命學問
0038b11: 皆由此出而世緣詩文乎今者大雄諸
0038b12: 禪盡是久遍歷叢林憤窮極苦志欲
0038b13: 學古人為法真切迥出埃有如葉落見
0038b14: 山古梅舒老僧每觀禪而喜之私念
0038b15: 此非經風霜冰雪之餘有以銷磨其習氣
0039a01: 而然歟先祖有言能推食與人者必能忍
0039a02: 饑者也賜之車馬而辭者不畏徒步者也
0039a03: 若畏饑而憚步者欲法道興其吝為之
0039a04: 為之不亦多乎而今諸子知法道之難為
0039a05: 者也必無難法道興矣老僧以此期諸子
0039a06: 焉。
0039a07: 拈頌
0039a08: 僧舉毘婆尸佛偈。師拈曰。坐深梅氣斷還
0039a09: 續柳眼開時枯榦禿寒猶傍南塘宿速
0039a10: 速蛇珠在口鱉珠在足魚珠在眼蚌珠在
0039a11: 腹毘婆尸佛毘婆尸佛
0039a12: 知客舉南泉斬貓公案。師拈曰。月上起日
0039a13: 日上起時作寒作熱太不利一刀兩
0039a14: 斬貓兒彈指一下百無禁忌
0039a15: 僧舉洞山初曰五臺山頂雲蒸飯佛殿
0039b01: 前狗尿天剎竿頭上煎子三個猢猻夜
0039b02: 簸錢石霜云風吹石臼曾哮吼泥捏夜叉
0039b03: 空裏走趯翻海月亂波生驚起土星犯南
0039b04: 斗道吾真云三狸奴踏月兩頭白牯
0039b05: 手拿戴冠碧兔立柏脫殼烏龜飛上
0039b06: 天保寧勇云一與佛祖為師一驗衲僧眼
0039b07: 目一與天下人作榜樣。師拈曰。江東村個
0039b08: 個出來稱大官四五月間天大旱掀起方
0039b09: 巾舐粥盤
0039b10: 僧舉南泉示眾三十年來牧一頭水牯牛
0039b11: 公案。師拈曰。和和和東西幾何南北幾何
0039b12: 歸去歸去免風免雨耕耨以時實我倉
0039b13: 書記舉雪峰於法堂前坐眾集峰指柱杖
0039b14: 云這個為中下根人僧問忽遇上上根人
0039b15: 來時如何峰拈起柱杖雲門云我不似雪
0040a01: 峰打破狼籍僧問未審和尚如何門便打。
0040a02: 師拈曰。雪峰拈起柱杖雲門問便打慈
0040a03: 翁即不然忽遇上上人來時如何但云去
0040a04: 汝非其人
0040a05: 老和尚舉僧問資福古人拈椎拂意旨
0040a06: 如何資福曰古人與麼那僧復問拈椎
0040a07: 拂意旨如何福便喝出。師頌曰。鰲身映天
0040a08: 黑魚目射江紅鄉樹扶桑外主人孤島中
0040a09: 黃龍三關。頌曰。人人有個生緣國清寺裏
0040a10: 豐干日裡隨緣作夢夜來騎虎看山
0040a11: 我手何似佛手拾得放下苕串頭茄子
0040a12: 帶糟寒山呵呵拍手
0040a13: 我何似驢踢起天昏地黑雖然用處
0040a14: 無多也勝寶應四喝
0040a15: 侍者舉雲門初睦州州搊住云速道速
0040b01: 道門擬議州拓開云秦時轢鑽。師頌云。
0040b02: 秦時轢鑽莫道無希罕如今古廟前好
0040b03: 似延賓館
0040b04: 老和尚舉寶壽開堂三聖推出一僧壽便
0040b05: 打聖云恁麼為人非但瞎這僧眼瞎
0040b06: 鎮州一城人眼去在壽便歸方丈。師頌云。
0040b07: 轔轔車甲馬蕭蕭路上行人弓在腰四顧
0040b08: 寥寥雲影斷一輪紅日正昭昭
0040b09: 法語
0040b10: 示徒云衲僧家心無於是非行不違於
0040b11: 道德氣靜心空不存矜尚體亮意達不繫
0040b12: 於欲矜尚不存則能超名相任佛法心空
0040b13: 氣靜則能審得失調萬物萬物調大道無
0040b14: 違也名相超是非無也故衲僧以心空
0040b15: 為主調物次之眾生以匿情乃墮以違道
0041a01: 乃苦匿情違道故受沉淪古德曰吾無己已
0041a02: 吾又何患所以先祖用心不滯於情而後
0041a03: 行不離於道而立法活脫無依廓達靈明
0041a04: 澄然忘賢而與法具恍然任心而與道合
0041a05: 儻然無染事與理融吾徒勉之。
0041a06: 示邦寧周護法法名超鳳春池拾礫者懷
0041a07: 寶覓前程唐人懌不出火把照魚行漁翁
0041a08: 穩睡潭深且清周之至德朝陽鳳鳴玉翻
0041a09: 荊岫寒光動出豐城紫氣橫咦高飛良
0041a10: 馬因鞭影歸去來兮見太平。
0041a11: 示徒云道不屬修不屬不修然而行解相
0041a12: 應名之曰祖上僧忘名中僧立名下僧竊
0041a13: 名忘名者體道合德享人天之福祐立名
0041a14: 者修身慎行懽榮觀之達顯竊名者厚貌
0041a15: 深奸揚浮華之俗態足之所履不過數寸
0041b01: 然而咫尺之途顛於崖岸拱抱之梁沉
0041b02: 溺於川谷者為其立無正地衲子學道抑
0041b03: 亦如之。
0041b04: 示徒云凡說法須從胸中流出先有眼目
0041b05: 而後之宗旨則縱奪自如不落常套若
0041b06: 就事說理承言接語一有留滯雖甚工巧
0041b07: 終屬死格。
0041b08: 示侍者云衲子懷佛祖志處末世未遇知
0041b09: 音而獨往獨來胸中一不可對人說并
0041b10: 無人知之苦心釀成孤憤無倫骨氣令人
0041b11: 想見俯仰叢林以名世自居始得稱行
0041b12: 見鹽官來然後或隱或顯更須知時識變
0041b13: 逆順同根惡善共域逆境所倚反而為順
0041b14: 順境所伏還慮成逆惡境所現或能為吉
0041b15: 善境所降恐回成凶逆順善惡難以推
0042a01: 見不善而修德則惡反為祥見善而不修
0042a02: 德即善還成惡故境風警衲僧市刑警俗
0042a03: 子境風不能勝智眼則惡反成善市刑不
0042a04: 能勝道德則逆轉為順故所謂有逆必懼
0042a05: 懼必生敬敬則有順順必有喜喜必生驕
0042a06: 驕則有逆是以祖師榮至不生喜愈敬慎
0042a07: 以檢誡其身辱來不為愈修謹以為務
0042a08: 唯論道論禪用意用句若斷若續似顯似
0042a09: 微古人作用宗旨直須透頂透底不可輕
0042a10: 易放過思之思之。
0042a11: 示形山寶上座云全提格外獨步機先諸
0042a12: 佛慧命相繼聯漣形山寶子重加意焉所
0042a13: 以云三方鼎峙九有未艾聖賢拯救之秋
0042a14: 衲子樹功之會我今付汝正法眼藏汝其
0042a15: 光大囑囑。
0042b01: 題墨竹示楊超祖云米公石陶君菊周子
0042b02: 愛蓮何似竹坡仙曾有言無此令人俗心
0042b03: 空節勁質直如玉。
0042b04: 示徒云衲子行母友不如己巳者雪峰得
0042b05: 巖頭始於鰲山成道黃龍不遇雲峰那能
0042b06: 復見石霜是以浮山遠天衣懷同葉縣
0042b07: 敦篤為法其誓信以固惜夫近世伐木有
0042b08: 鳥鳴微剌谷風有棄余薄而論者諄諄
0042b09: 疾淺薄寧懷貳惡俗黨寧絕交遊不見
0042b10: 瑯琊覺芭蕉泉慎人交己巳審己巳交人出世
0042b11: 則無暴集客處靜則無邪僻賓原其所以
0042b12: 來則知其所以去見其所以始則知其所
0042b13: 以終如死心新靈源清友道交信善則久
0042b14: 要不忘惡則忠告善誨否則止而無自辱
0042b15: 如道吾智雲巖晟不為可棄行不患人遺
0043a01: 己已躬自厚而薄責於人求諸己已而不求諸
0043a02: 人如保福展明招謙非禪不言非法不親
0043a03: 交遊以戒會友以道噫嘻邇來剌薄者博
0043a04: 而濫斷交者真而孤與其不獲已而矯世
0043a05: 寧將從夫孤何也朝涉溪猶淺暮涉溪忽
0043a06: 深水猶如此變安可測人心。
0043a07: 示天鏡前上座云慧命相繼始於正悟而
0043a08: 終於宗旨繁文不與焉後賢雖有根本而
0043a09: 不加之明眼則必惑母謂拈頌易學旨
0043a10: 難識世皆知浸水及物則生其所不及則
0043a11: 死不知日月之所照功莫大焉禪流受法
0043a12: 蔭甚遠不識其由來可乎吾徒識之。
0043a13: 示徒云心如空界示等空法法無差
0043a14: 等願有大小器有寬隘量有巨細任有輕
0043a15: 重所取未可舛乖萬碩巨鼎不可滿以盂
0043b01: 水一鈞纖鐘豈可容於湧流十抱良木不
0043b02: 可蓋以茆茨榛蒺藜豈可負於宮殿小
0043b03: 非大所任大非小所載重非輕所制輕非
0043b04: 重所用以大任小必有枉分之失以小容
0043b05: 大必有輕溢之危以重處輕必然傷折以
0043b06: 輕載重必致壓覆鵬一振橫厲寥廓皆
0043b07: 負青天足蹠浮雲有六翮之奇資也海驪
0043b08: 神騕騰飛萬里絕塵掣電有迅雷奮發之
0043b09: 力耳今以燕雀慕天速疾犬羊學追日
0043b10: 飛步知其必不能及奔蜂不能化藿蠋越
0043b11: 不能伏鵠卵何也蓋神龍能變化故能
0043b12: 乘雲驅霧佛祖能利生故能承道立法雲
0043b13: 霧雖密蟻蚓不能昇法道雖同無眼不能
0043b14: 行智小不可以謀大願狹不可以處廣以
0043b15: 小處大必危以狹處廣必敗願小而承大
0044a01: 謂之濫願大而任小謂之降而其失也寧
0044a02: 降母濫是以佛祖量才而授承量承而授
0044a03: 法則師無授徒無承故無危累之憂
0044a04: 衲僧為法智眼可不慎諸。
0044a05: 示宗漢朱護法云曹溪水向西流一片月
0044a06: 生海幾多人上樓火可冷冰可熱艷紫烏
0044a07: 能混朱色優波多丈室盈籌不已巳而已
0044a08: 多少人摸索不得。
0044a09: 示松雲明上座云四時常青寒不改豈
0044a10: 非松乎萬化千變出沒太豈非雲乎此
0044a11: 乃上古風韻也子其有可尚矣履立標格
0044a12: 應如松之堅剛濟物利生須似雲之布澤
0044a13: 以布澤之雲培堅剛之松則其賓主互換
0044a14: 當何如也以布澤之利生用履立之標格
0044a15: 則其奪境奪人轟雷掣電宜何如哉夫松
0044b01: 者以慧命為根以道眼為株以綱宗為枝
0044b02: 以向上為葉雲者以因時為權以妙密為
0044b03: 實以放為照以變化為用豈世間所謂
0044b04: 松之為松雲之為雲也歟明上座思之勗
0044b05: 之。
0044b06: 示徒云日月至明而浮雲蔽河水至清而
0044b07: 沙土穢性源至靜而嗜慾害故先佛不貴
0044b08: 顯達比丘而貴知愧僧也若由富貴興禪
0044b09: 者貧賤時吾恐其惑亂若由貧賤興禪者
0044b10: 富貴時吾恐其驕邪唯有謹慎比丘富貴
0044b11: 而眼不明則慚愧貧賤而眼不明則慚愧
0044b12: 在得師友之功吾信斯矣蓬生麻中不扶
0044b13: 自直白沙在泥與之俱黑是故衲僧擇友
0044b14: 而交譬舟車然相濟而行己巳先則援彼先
0044b15: 則推行則為友負無席則寢其趾若富貴
0045a01: 而迷不如貧賤而悟生以辱不如死以榮
0045a02: 故古德為法忘軀不隱其短不知則問不
0045a03: 能則學取之玉也。
0045a04: 示徒云世事熟者不逆人情人情通而不
0045a05: 通正法外矣正法通而不通道眼亂矣道
0045a06: 眼通而不通料揀雜矣佛法明眼為貴眼
0045a07: 明旨的而道方顯續佛慧命宗乘之所以
0045a08: 建法者三一曰眼二曰戒三曰志眼以為
0045a09: 本戒以行諸志以成諸衲僧必不得已守
0045a10: 一於茲眼以為主衲僧所以擇法者有四
0045a11: 誠其心正其智實其德定其旨心誠則諸
0045a12: 佛應之諸眾生智正則人天順之於
0045a13: 萬物德實則功立旨定則不亂古德所謂
0045a14: 禪者徹悟今人所謂禪者邪解先德有言
0045a15: 適東而西轅錯矣。
0045b01: 示豁庵文上座云但凡說法於時套最近
0045b02: 口耳最熟者須極力出脫莫學邪禪爭習
0045b03: 死句須知宗旨語脈自性生機盡而有餘
0045b04: 久而更新者當深扣之若習古人陳語以
0045b05: 此相尚便為俗禪然而亦有離而上者不
0045b06: 可知也蓋佛法正脈不盡絕於天地間也
0045b07: 無一切趣下之理。
0045b08: 示徒云禪以靜興以雜衰法以正安以邪
0045b09: 亂古今常論世所共知然而衰禪亂法繼
0045b10: 踵不絕者豈是時無明眼尊宿耶誠苦法
0045b11: 道不行耳十步之間有茂草城市山林有
0045b12: 宗匠曹溪有二桂汾陽有六人今以宗門
0045b13: 盛行衲子繁庶叢林豐隆知識紛紜而師
0045b14: 無智眼徒無正悟非世之無賢皆因接之
0045b15: 乖實志道者少興逐俗者多儔朋黨用私
0046a01: 背實趨華印證者不辨質幹不審材行
0046a02: 造聲譽妄生毛羽濫於許可止取熱覽
0046a03: 察其狀則德侔大衲詳覈厥能則鮮及中
0046a04: 根而乃張高譽彊蔽瑕疵以相光耀嗟
0046a05: 乎佛祖慧命至此窮極師家之唱若聲學
0046a06: 者之和如響長短大小清濁邪正皆從師
0046a07: 眼故先祖接人以短取長慎於料揀今使
0046a08: 授受必覈以實若其眼邪勿強衣飭出處
0046a09: 語默須辨根器則雲門趙州德山臨濟何
0046a10: 慮不企踵而致耶。
0046a11: 示徒云理無常是事無常非先日所用今
0046a12: 或置諸今日所棄後或所取投隙抵時應
0046a13: 事無方在乎明眼若欲眼明在乎力世
0046a14: 皆知以衣愈寒莫知以勤愈賤故先宗大
0046a15: 德立志于勤苦以見自性末劫衲僧倘能
0046b01: 砥礪其材自誠其明俗生慚徹證本源
0046b02: 觀始終諸端覽無外諸境逍遙乎無方之
0046b03: 內彷徉乎塵埃之表卓然獨立超然絕俗
0046b04: 追上古友賢前哲籌邪正以識禍福
0046b05: 窮搜本末設義立度死有遺法生有芳名
0046b06: 此皆衲子之所當行然而莫肯為者淪漫
0046b07: 懈墜縱情故也蓋勤者立身之大本也儀
0046b08: 狀齊等而眼明者勝質性同倫而勤苦者
0046b09: 成是故砥礪琢磨可以利金勤苦究可
0046b10: 以厲心大凡衲僧欲深察法旨以垂芳名
0046b11: 未有不從究克苦而成者如水積成川
0046b12: 蛟龍生土積成山豫樟長勤積成功榮達
0046b13: 至千金珍裘非一狐而成臺廟諸椽非一
0046b14: 木而支歷劫心垢非一日而能淨盡是以
0046b15: 先祖勤苦究其行可法其立可法其坐
0047a01: 可法其顏貌辭氣可法者此也。
0047a02: 示德文殊云道行惟讓臨事惟平立身惟
0047a03: 清清則無欲平則不曲讓則無諍三者備
0047a04: 然後可以說法衲僧盡悲願行道德而不
0047a05: 化者緣時未至也眾生莫不欲安佛祖順
0047a06: 而安之莫不欲善佛祖教而善之篤以大
0047a07: 義固其心導以清淨和其氣宣佛弘恩大
0047a08: 其化施仁行惠莫用威刑視佛與生如
0047a09: 觀己巳體則眾生愛之如父母出世為人豈
0047a10: 細事哉德子勉之。
0047a11: 示徒云上古師僧行時品高韻逸氣靜
0047a12: 神閑而意致幽深語味不盡故稱僧中絕
0047a13: 倫季世堪嗟學游談而稱悟道及乎付法
0047a14: 住持施施佛祖容貌匈匈市井汙行多方
0047a15: 營求盛利盛利至則隨積敗德尤者何
0047b01: 也不能知恥知過而附集者不正恣情縱
0047b02: 慾則翼佐者邪故法道存亡於是乎在
0047b03: 諦審先宗哲匠高蹈獨往以法自任身寄
0047b04: 五濁波流心越三界之表道全于內遺物
0047b05: 于外豈與俗輩競門而飾世媚容耶
0047b06: 如上林喋喋嗇梟春蜩夏蠅聒耳德業不
0047b07: 足以相涉聰明不足以相資蓋魔外黨隊
0047b08: 見稱波旬迦葉苦行謂為法王則衲僧不
0047b09: 在於聲色也今叢林稄稄知識茀茀誰念
0047b10: 祖宗正法傷哉人入豺狐狼伍方思獅子
0047b11: 智明處於不德惡族始信高操不渝咦法
0047b12: 道凌遲須當竹柏其行雖寒而無改
0047b13: 然卓確爾不移莫蓬轉以循俗莫易志
0047b14: 以趨流然而任法道者不能免惡不生
0047b15: 憎不能使魔外不侵害故苦且難而多貧
0048a01: 順世情者樂且易而皆富是以俗流莫不
0048a02: 委此而就彼秉操孤立者志定計勸沮
0048a03: 不能回知足知止憂患不能入困頓而彌
0048a04: 堅窮獨而不悔嗚呼處此末運可謂長吟
0048a05: 甚於痛哭。
0048a06: 示明宇王護法法名超麟人間麟兒出天
0048a07: 上見文星正當與麼時菜園墻倒晴須築
0048a08: 莫待廬穿漏始醒南兮北兮三拎五停進
0048a09: 前兩步轉千呵呵揚眉鷂子過照顧
0048a10: 自家珍。
0048a11: 示雲子驤維那雲從龍風從虎聖人作萬
0048a12: 物天王峰上祖峰高放下身心三四五。
0048a13: 示雪安映上座月映千江持竿獨釣波
0048a14: 靜晚風初定一隻船兒正撐出溪灣細
0048a15: 楊岐景開雪徑雙峰前與子安心竟。
0048b01: 明道正覺溪森禪師語錄卷中
0048b02: 音釋
0048b03: 落蓋切音。癖匹亦切。崟魚音切音吟。荼同都切。鼕
0048b04: 徒紅切音同聲。梏古祿切音谷。蒲巴切音杷。瑩縈定切。
0048b05: 鮫居肴切。刈倪製切音割也。詆典禮切音邸訶也。薨呼宏
0048b06: 切音轟薨薨飛聲。馮蒲平切音平。瀹弋灼切音藥。刀切。
0048b07: 嗌伊昔切音抑哽咽也。嗄所嫁切沙去聲。瞚輸慎切音舜。玦居月
0048b08: 切。瓀而宜切平聲。彌鄰切音民石之美者。骳上烏賄切
0048b09: 音委下部比切皮上聲骳屈曲也。舐上切時上聲以舌取食物也。蹠
0048b10: 之石切音職。騕伊鳥切音杳。蠋神六切音孰。林直切音力鳥
0048b11: 似而小。喋徒協切甜入聲。
