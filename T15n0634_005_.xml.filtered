0485c06: 
0485c07: 
0485c08: 佛說大乘智印經卷第五
0485c09: 
0485c10: 西天寶輪大師賜紫沙門
0485c11: 金總持等奉　詔譯
0485c12: 爾時歡喜王菩薩彌勒菩薩妙吉祥菩薩。并
0485c13: 六十不可思議菩薩摩訶薩等。在大眾中而
0485c14: 為上首。合掌恭敬咸白佛言大悲世尊。我等
0485c15: 今者得聞如是微妙勝法。於彼未來堅固守
0485c16: 護。教諸眾生發無上慧。於此勝法如說而行。
0485c17: 遠離諸惡不生憍慢亦不貢高。無有諂曲愛
0485c18: 憎之心。於彼自他怨親之境悉皆平等。於諸
0485c19: 如來無數酤胝百千萬億那庾多劫。所得無
0485c20: 上大法總持智印法要。愛樂受持書寫讀誦。
0485c21: 乃至展轉相續流通而無間斷。于時世尊。聞
0485c22: 是歡喜王菩薩。彌勒菩薩。妙吉祥菩薩。并六
0485c23: 十不可思議菩薩摩訶薩等。發生無上護正
0485c24: 法心。安樂眾生利益語已。於大眾中以清淨
0485c25: 音而說偈言。
0485c26: 種諸善根離諂慢寂靜安住無諸惡
0485c27: 深忍堅固不動搖常正憶念於勝慧
0485c28: 如是安住具大力而能守護法財聚
0485c29: 離諸惡行無過患不為名聞與利養
0486a01: 無有諍訟離染著普皆平等如虛空
0486a02: 如是之人能守護漸次得成此三昧
0486a03: 深忍堅固樂菩提晝夜精進無懈廢
0486a04: 守護威儀離諸惡於甚深法而增長
0486a05: 世間一切諸財寶眷屬親姻無所愛
0486a06: 悉皆厭捨離諸著無怨親想心平等
0486a07: 如是之人得成就無上大寶三摩地
0486a08: 於晝夜中勤精進能於是法生覺悟
0486a09: 尊重恭敬於善友歡喜稱讚是三昧
0486a10: 能解世間無盡法故於染境無所著
0486a11: 印忍諸法心清淨如百酤胝日光照
0486a12: 智慧光明破諸暗能入如是深法義
0486a13: 是人智解離諸著猶如日月處虛空
0486a14: 與大雪山等堅厚鎮壓大地能莊嚴
0486a15: 亦如釋梵轉輪王有大威儀人恭敬
0486a16: 亦名無上大醫王能除種種諸病苦
0486a17: 盡諸業障心清淨摧破魔羅諸眷屬
0486a18: 漸次成就他心智了別種種差別心
0486a19: 憶念過去那庾劫滅除煩惱熾盛火
0486a20: 此人善逝所稱讚證悟菩提真空理
0486a21: 能入如來智印門獲諸無邊諸寶藏
0486a22: 了達名相無自性不著空有處中道
0486a23: 觀察五蘊如塵幻印證四大體非真
0486a24: 一切有為皆生滅妄心造作成輪迴
0486a25: 勝智三昧性寂靜離諸分別難思議
0486a26: 湛然三世本自如無去無來無所動
0486a27: 若見末世邪見人於佛正法著空有
0486a28: 又復於此無所證自言我得法性空
0486a29: 是各增長眾生見世世遠離菩提心
0486b01: 復見有人隨順學涕淚悲泣身毛舉
0486b02: 又復末世諸釋種具諸衰損無威儀
0486b03: 為求菩提而出家於彼菩提不安住
0486b04: 破戒破見毀威儀晝夜親近不善人
0486b05: 為貪利養及資生所得還將利親族
0486b06: 如渡大海失浮囊是必遙觀彼岸遠
0486b07: 其有上乘真釋子棄捨如是諸世間
0486b08: 猶如蓮華出淤泥本性清淨無所染
0486b09: 我今教汝歡喜王應當正念常守護
0486b10: 摧伏妄想生真智於此希求具眾德
0486b11: 精進修學無懈怠是即名為諸佛子
0486b12: 譬如世間穀麥種數如河沙那庾多
0486b13: 以此種子致良田展轉相生無量劫
0486b14: 所得子實莫可量算數譬喻尚不及
0486b15: 如是展轉盡東方河沙數種亦如是
0486b16: 乃至十方佛國土所種子實無差別
0486b17: 如是一種為一佛一佛設復有百頭
0486b18: 一頭而現於百舌共讚如來三摩地
0486b19: 於彼殑伽沙劫中亦復宣說不能盡
0486b20: 如將芥子等須彌又如纖草敵空界
0486b21: 或以毛頭一滴水用對無涯四大海
0486b22: 如是功德共較量譬如算數不能及
0486b23: 應當於此甚深經長時精進而修學
0486b24: 爾時歡喜王菩薩。彌勒菩薩。妙吉祥菩薩。并
0486b25: 六十不可思議菩薩摩訶薩等。聞佛世尊說
0486b26: 是偈已。發起堅固大菩提心。踊躍精進。復白
0486b27: 佛言。大悲世尊。所有第一義諦。最勝涅槃甚
0486b28: 深法義。我等眾會雖生信心未能深解。惟願
0486b29: 世尊。為我等輩分別解說。于時世尊以一圓
0486c01: 音。語歡喜王菩薩。彌勒菩薩。妙吉祥菩薩。并
0486c02: 六十不可思議菩薩摩訶薩等言。善男子。如
0486c03: 是勝法本來寂靜。離諸分別絕諸戲論。假有
0486c04: 名言顯示宣說。諸菩薩言。大悲世尊。云何此
0486c05: 法離諸分別絕諸戲論。假有言說方便顯示。
0486c06: 佛告善男子。如是勝法雖有言說。體不可得
0486c07: 故無分別。云何此法體不可得。以是勝法無
0486c08: 修無作。故不可得。云何此法無修無作。以是
0486c09: 勝法本無生滅。故非修作。云何此法無有生
0486c10: 滅。以是勝法性離所取亦非能取。故無生滅。
0486c11: 云何此法無能所取。以是勝法無住無處。云
0486c12: 何此法而無住處。以是勝法無變易相。故無
0486c13: 住處。云何此法無變易相。以是勝法無彼無
0486c14: 此。故無變易。云何此法無彼無此。以是勝法
0486c15: 非有為亦非無為故。云何此法非有為亦非
0486c16: 無為。以是勝法非虛非實故。云何此法非虛
0486c17: 非實。以是勝法非心亦非非心故。云何此法
0486c18: 非心亦非非心。以是勝法不可了別故。云何
0486c19: 此法不可了別。以是勝法無有識變故。云何
0486c20: 此法無有識變。以是勝法非相應非不相應
0486c21: 故。云何此法非相應非不相應。以是勝法自
0486c22: 性平等故。云何此法自性平等。以是勝法不
0486c23: 可相求故。云何此法不可相求。以是勝法無
0486c24: 安住相故。云何此法無安住相。以是勝法無
0486c25: 有自相故。云何此法無有自相。以是勝法本
0486c26: 性空寂故。云何此法本性空寂。以是勝法無
0486c27: 染著故。云何此法無染著。以是勝法離彼言
0486c28: 說清淨故。善男子。由是勝法離諸分別無修
0486c29: 無作。乃至離彼言說性清淨故。名為涅槃。爾
0487a01: 時歡喜王菩薩。彌勒菩薩。妙吉祥菩薩。并六
0487a02: 十不可思議菩薩摩訶薩等。而白佛言。世尊。
0487a03: 如是勝法人所難解。世尊。一切諸法入法界
0487a04: 性了無所得。如是法性。令我等輩云何守護。
0487a05: 佛告歡喜王菩薩。妙吉祥菩薩。并六十不可
0487a06: 思議菩薩摩訶薩言。善男子等。如是勝法不
0487a07: 可思議。離諸分別及以戲論。若於是法起分
0487a08: 別想。及以戲論則法有二。若法有二則墮生
0487a09: 滅。何以故。此無上法第一義諦。亦無有生亦
0487a10: 無有滅。如是了知是名守護。爾時世尊。為諸
0487a11: 菩薩復說偈言。
0487a12: 無作勝法非空有離諸言說及分別
0487a13: 若有得法著二邊是名分別諸戲論
0487a14: 而於是法不相應但能增長於染慧
0487a15: 此法無相無憎愛離諸推求無所得
0487a16: 若自說言我忍空自生分別諸戲論
0487a17: 彼諸空性不可得以分別心難思量
0487a18: 若於諸法無疑謗是即名為不退轉
0487a19: 離煩惱縛得解脫於此勝法心印忍
0487a20: 若人妄了生分別尋求推度失正解
0487a21: 籌量諸法著有空以性以相本無二
0487a22: 用智求智不可得智外更無餘智慧
0487a23: 演說輪迴有為相是智非智迷真空
0487a24: 若言少分是實有虛妄想故成生滅
0487a25: 若證真實即能知一切諸法本常住
0487a26: 愚人妄想成流轉厭生死故求涅槃
0487a27: 增長我見有差別智者了知法無二
0487a28: 明與無明本同體由不信故懷驚怖
0487a29: 是人堅固執邊見增長言說諸戲論
0487b01: 說有為法名涅槃是於正法生破壞
0487b02: 心與非心無自性而彼自性亦非心
0487b03: 一切諸法本無相無言無說湛然空
0487b04: 法從緣起非真實諸法滅盡亦非諦
0487b05: 八諦四諦明真俗亦名如來方便智
0487b06: 如來實智不可得所說諸法亦復然
0487b07: 譬如醫師治諸病隨病處方無執著
0487b08: 若能如是生覺悟是則名為善逝子
0487b09: 涅槃本性皆平等廓如太虛無邊際
0487b10: 三乘聖智同涅槃無滅無增無戲論
0487b11: 法界實無一眾生亦無一字可言說
0487b12: 有情執自分別心謂是涅槃無所住
0487b13: 無明妄念結輪迴惑業生苦常相續
0487b14: 一真實諦離開見或言四種亦隨宜
0487b15: 有苦報故說集因由滅理故明道諦
0487b16: 末世眾生多妄想不為淨行而出家
0487b17: 以名利故破威儀積煩惱故興訟
0487b18: 修習功德諸比丘於此勝法能成就
0487b19: 遠離名聞及資生樂居蘭若無求取
0487b20: 譬如麟角獨居山思惟如是三摩地
0487b21: 八十酤胝兩足尊慈心加被修習者
0487b22: 諸天見已咸歡喜潛形晝夜常守護
0487b23: 智慧破暗如日光出生勝法同甘露
0487b24: 其有受者智印門夢中常與諸佛會
0487b25: 汝等皆懷勇猛心堅固修習無退捨
0487b26: 爾時世尊復告妙吉祥童真菩薩言。妙吉祥。
0487b27: 若諸菩薩及末世眾生。為欲成就無上菩提。
0487b28: 於是三摩地智印深法。相應修學。為欲成就
0487b29: 如來八十種好。於是三摩地智印深法。相應
0487c01: 修學。為欲成就如來十八不共勝法。於是三
0487c02: 摩地智印深法。相應修學。為欲成就如來十
0487c03: 力。四無所畏。四無量心。大慈大悲大喜大捨。
0487c04: 於是三摩地智印深法。相應修學。為欲成就
0487c05: 諸佛五眼。於是三摩地智印深法。相應修學。
0487c06: 欲得諸佛廣大壽命。種種莊嚴勝妙國土威
0487c07: 德自在。於此三摩地智印深法相應修學。為
0487c08: 欲成就諸大菩薩利根聲聞。欲得如來智慧
0487c09: 色身。廣大總持勝妙法門。及解一切眾生言
0487c10: 音差別心行根性。具足神通辯才無礙曉了
0487c11: 諸法。於是三摩地相應修學。所以者何。菩薩
0487c12: 摩訶薩若於是三摩地而得相應。所獲如是
0487c13: 種種功德普遍具足。成就菩提無上大法。諸
0487c14: 法所依名無上道。智出世間號正遍知。自性
0487c15: 寂靜名為如來。如說修行而無有等。非等等
0487c16: 故無起無滅。出世究竟離諸言說。名第一諦
0487c17: 真實義諦。無所破壞堅固調伏。是名如來不
0487c18: 可思議最勝之法。妙吉祥。我由往昔修習安
0487c19: 住是三摩地智印深法。見然燈佛。得無生忍
0487c20: 授菩提記。時妙吉祥菩薩而白佛言。世尊。如
0487c21: 來於然燈佛所。悟無生忍得菩提記。於無量
0487c22: 劫在生死中。云何修諸難行苦行得成菩提。
0487c23: 佛告妙吉祥菩薩摩訶薩言。我於往昔為求
0487c24: 佛道。成熟一切諸眾生等清淨善根。以大願
0487c25: 力經無量時。勤修苦行化利有情。隨其根性
0487c26: 有上中下。各令悟入三乘法義。漸次修行而
0487c27: 有所證。妙吉祥。我於爾時因是願行。而得菩
0487c28: 提及與涅槃。爾時世尊而說偈言。
0487c29: 若欲是法而相應獲得如來無量慧
0488a01: 十方百億諸世尊皆悉來護修習者
0488a02: 若於甘露甚深法能解一切諸妙義
0488a03: 是名總持陀羅尼修習之者皆獲得
0488a04: 解了言音滅諸罪能破執著解諸縛
0488a05: 涅槃無生亦無滅無去無來無住處
0488a06: 莊嚴十力諸相好成就一切佛功德
0488a07: 圓滿清淨解脫音普應無量諸含識
0488a08: 所出音聲能解了一切聞者皆歡喜
0488a09: 遠離邪見無分別最勝清淨盡無垢
0488a10: 能於是經相應學究竟能得菩提道
0488a11: 若人於彼三七日一心思惟如是法
0488a12: 不生懈怠捨親緣晝夜修習得增長
0488a13: 慈悲遠離於嫉守護尸羅絕諍訟
0488a14: 獲得平等正遍知深心歡喜常解脫
0488a15: 遠離造作諸緣起譬如蓮華不染著
0488a16: 堅固不起諸貪愛亦如飛禽離繫縛
0488a17: 得此最勝法門時三千世界皆震動
0488a18: 諸天競奏妙音樂散施末香及沈水
0488a19: 百千幢幡及天衣清淨華鬘及瓔珞
0488a20: 摩尼珠冠及寶蓋金鈴間錯悉莊嚴
0488a21: 一切諸天作歌舞諸龍金翅修羅王
0488a22: 比丘僧與優婆塞比丘尼及烏婆夷
0488a23: 各各脫身上妙衣以用散佛為供養
0488a24: 恭敬讚歎意思惟誓求於此無上道
0488a25: 我說如是甚深法發生菩提心不退
0488a26: 此會河沙信解人究竟皆得無生忍
0488a27: 諸餘剎土未來眾展轉聞法心歡喜
0488a28: 爾時世尊說是偈已。阿僧祇數諸眾生等。各
0488a29: 踊躍發菩提心。復有八十那庾多數諸大
0488b01: 菩薩。得聞是法。於無上道得不退轉。復有六
0488b02: 萬三酤胝菩薩摩訶薩。得無生法忍。復有六
0488b03: 十三酤胝菩薩摩訶薩。而得三摩地。無數眾
0488b04: 生而得聖果。十方所來諸大菩薩。得悟如是
0488b05: 智印三昧。佛說此經已。六十不可思議菩薩。
0488b06: 歡喜王菩薩。彌勒菩薩。妙吉祥菩薩摩訶薩
0488b07: 等。而為上首。與賢劫中諸大菩薩。并賢吉祥
0488b08: 金光夫人諸大聲聞。一切世間天人四眾。乾
0488b09: 闥婆王阿修羅等。聞佛所說皆大歡喜信受
0488b10: 奉行。
0488b11: 佛說大乘智印經卷第五
