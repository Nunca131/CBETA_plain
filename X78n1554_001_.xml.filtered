0575a01: 
0575a02: 
0575a03: 
0575a04: 希叟和尚正宗贊目錄
0575a05: 
0575a06: 卷第一
0575a07: 菩提達磨大師六祖大鑑禪師
0575a08: 江西馬祖禪師南嶽石頭禪師
0575a09: 南泉願禪師百丈大智禪師
0575a10: 趙州真際禪師黃蘗斷際禪師
0575a11: 睦州陳尊宿德山見性禪師
0575a12: 巖頭禪師雪真覺禪師
0575a13: 卷第二
0575a14: 臨濟宗
0575a15: 臨濟慧照禪師興化獎禪師
0575a16: 南院顒禪師風穴沼禪師
0575a17: 首山念禪師汾陽昭禪師
0575a18: 葉縣省禪師浮山圓鑒禪師
0575a19: 慈明圓禪師楊岐會禪師
0575a20: 黃龍南禪師寶覺心禪師
0575a21: 白雲端禪師保寧勇禪師
0575a22: 真淨文禪師五祖演禪師
0575a23: 圓悟勤禪師南堂靜禪師
0575a24: 佛鑑懃禪師佛眼遠禪師
0575b01: 大慧杲禪師虎丘隆禪師
0575b02: 應庵華禪師卍菴顏禪師
0575b03: 懶菴需禪師密菴傑禪師
0575b04: 卷第三
0575b05: 曹洞宗
0575b06: 洞山悟本禪師曹山元證禪師
0575b07: 雲居宏覺禪師同安丕禪師
0575b08: 同安志禪師梁山觀禪師
0575b09: 大陽玄禪師投子青禪師
0575b10: 芙蓉楷禪師丹霞淳禪師
0575b11: 真歇了禪師宏智覺禪師
0575b12: 天童禪師自得暉禪師
0575b13: 卷第四
0575b14: 雲門宗
0575b15: 雲門匡真禪師香林遠禪師
0575b16: 洞山初禪師智門祚禪師
0575b17: 雪竇明覺禪師洞山禪師
0575b18: 雲居舜禪師大覺璉禪師
0575b19: 天衣懷禪師圓照本禪師
0575b20: 圓通秀禪師大通本禪師
0575b21: 雪慧禪師月堂昌禪師
0575b22: 溈仰宗
0575b23: 溈山大圓禪師仰山智通禪師
0575b24: 南塔湧禪師芭蕉清禪師
0575c01: 芭蕉徹禪師
0575c02: 法眼宗
0575c03: 清涼法眼禪師天台韶國師
0575c04: 永明智覺禪師
0575c05: 
0575c06: 目錄終
0575c07: 
0575c08: 
0575c09: 
0575c10: No. 1554
0575c12: 
0575c13: 五家正宗贊并序
0575c14: 
0575c15: 游聖人之門者。難為言。此特閨門兒女子軟紅輕
0575c16: 襪踏地怕痛之論。又烏足為參學法。衲僧家。千聖
0575c17: 頂。瞥轉玄樞。翻鐵面皮。爺也不識。示一機如大
0575c18: 火聚。出一言如生鐵橛。無近傍處。無咬嚼處
0575c19: 針砭古今。活必死疾。又何聖可稱。何門可游。何言
0575c20: 可忌。終日言而盡道。言滿天下無口過。或褒或貶
0575c22: 人。揚非舉善。息黥補劓。截續鳧。倒用橫施。著著
0575c23: 有出身之路。肯桎梏籠檻。分甘為淺丈夫哉。愚生
0575c24: 也魯。瘦藤挑月。破笠包雲。奔走江湖幾五十載。雖
0576a01: 透關眼未甚明。至理言未甚的。然於古人不恰好
0576a02: 處。略窺涯涘。試將五彩黼黻太。似不量其力也
0576a03: 前謂褒貶抑揚。當俟金錍刮膜。出語驚群者。重為
0576a04: 點發。雖然。翠巖眉毛。寧免拖地。
0576a05: 寶祐甲寅西蜀比丘紹曇百拜書于靈鷲放山室。
0576a06: 初祖菩提達磨大師
0576a07: 師。南印度香至王之子。姓剎帝利。本名菩提多羅。因
0576a08: 二十七祖般若多羅尊者行化至本國。其王施無價
0576a09: 寶珠。時王有三子。尊者欲試其所得。以所施珠問三
0576a10: 王子曰。此珠圓明。有能及此否。師曰。此是世寶。未足
0576a11: 為上。於諸寶中。法寶為上。此是世光。未足為上。於諸
0576a12: 光中。智光為上。此是世明。未足為上。於諸明中。心明
0576a13: 為上。此珠光明。不能自照。要假智光。光辨於此。既辨
0576a14: 此已巳。即知是珠。既知是珠。即明其寶。若明其寶。寶不
0576a15: 自寶。若辨其珠。珠不自珠。珠不自珠者。要假智珠而
0576a16: 辨世珠。寶不自寶者。要假智寶以明法寶。然則。師有
0576a17: 其道。其寶即現。眾生有道。心寶亦然。尊者歎其辯慧。
0576a18: 改號菩提達磨。及香至厭世之後。遂出家矣。師降六
0576a19: 宗。一曰有相．二曰無相．三曰定慧．四曰戒行．五曰無
0576a20: 得．六曰寂靜。後值異見王輕毀三寶。有弟子宗勝潛
0576a21: 至王所。廣說法要。往返徵詰。師懸知宗勝義墮。遽告
0576a22: 波羅提曰。汝可速救。羅提稟云。願假神力。言已巳。雲生
0576a23: 足下。至王前默然而住。時王正問宗勝。忽見羅提乘
0576a24: 雲而至。愕然忘其問答。曰。乘空之者。是正是邪。答曰。
0576b01: 我非邪正。而來正邪。王心若正。我無邪正。王雖驚異。
0576b02: 而慢心方熾。即擯宗勝令出。羅提曰。王既有道。何擯
0576b03: 沙門。我雖無解。願王致問。王怒而問曰。何者是佛。答
0576b04: 曰。見性是佛。王曰。師見性不。答曰。我見佛性。王曰。性
0576b05: 在何處。答曰。性在作用。王曰。是何作用。我今不見。答
0576b06: 曰。今見作用。王自不見。王曰。於我有不。答曰。王若作
0576b07: 用。無有不是。王若不用。體亦難見。王曰。若當用時。幾
0576b08: 處出現。答曰。若出現時。當有其八。王曰。其八出現。當
0576b09: 為我說。羅提說偈曰。在胎為身。處世為人。在眼曰見。
0576b10: 在耳曰聞。在鼻辨香。在口談論。在手執捉。在足運奔
0576b11: 遍現俱該沙界。收攝在一微塵。識者知是佛性。不識
0576b12: 喚作精魂。王聞偈已巳。心即開悟。乃悔謝前非。咨詢法
0576b13: 要。師一日曰。吾觀赤縣神州有大根器。遂踰海越漠。
0576b14: 為法求人。初至。見梁武帝。帝問。如何是聖諦第一義
0576b15: 師曰。廓然無聖。帝曰。對朕者誰。師曰。不識。帝不契。遂
0576b16: 折蘆渡江。至少林。面壁九年。得二祖於深雪中。曾謂
0576b17: 曰。外息諸緣。內心無喘。心如墻壁。可以入道。後傳衣。
0576b18: 付偈曰。吾本來茲土。傳法救迷情。一花開五葉。結果
0576b19: 自然成。流支．光統數加藥害。至第六度遂不救。讖曰
0576b20: 江槎分玉浪。管炬開金。五口相共行。九十無彼我
0576b21: 師知緣盡。欲返天竺。令弟子各言其志。道副得皮。總
0576b22: 持得肉。道育得骨。二祖得髓。師入滅後。葬于熊耳。後
0576b23: 宋雲使西域還。遇師於嶺。見師手隻履而返。歸
0576b24: 奏帝。開壙。果見空棺隻履存焉。
0576c01: 贊曰。
0576c02: 隆準龍顏碧瞳天相
0576c03: 棄金輪為聖道出家
0576c04: 辨寶珠與阿師相抗
0576c05: 足生雲驅弟子除異見之邪
0576c06: 舌翻瀾聽合國起六宗之謗
0576c07: 神洲赤縣接大乘根
0576c08: 東土西天示衲僧樣
0576c09: 廓然無聖逆龍鱗一葦橫江
0576c10: 寂爾觀心坐鬼窟九年摸象
0576c11: 一花開五葉放庭雪沒人腰
0576c12: 毒藥作醍醐笑江槎分玉浪
0576c13: 如墻如壁幾曾當教外別傳
0576c14: 分髓分皮正好喫手中痛棒
0576c15: 詐死忙隻履歸。惜大唐國一時人。開眼被胡兒
0576c16: 欺誑。
0576c17: 曹溪六祖大鑑禪師
0576c18: 師諱慧能。新州人。俗姓盧。家貧。樵釆以給。一日。負樵
0576c19: 至市。聞客誦金剛經。至應無所住而生其心處。悚然
0576c20: 問客曰。此何法也。得於何人。客曰。此名金剛經。得於
0576c21: 黃梅忍大師。師遂白其母。至黃梅。謁五祖。祖曰。汝自
0576c22: 何來。曰。嶺南。祖曰。欲須何事。曰。惟求作佛。祖曰。嶺南
0576c23: 人無佛性。若為作佛。曰。人有南北。佛性豈然。祖異之。
0576c24: 乃曰。著槽廠去。師禮而退。遂負石舂米。後聞人舉北
0577a01: 秀頌曰。身似菩提樹。心如明鏡臺。時時勤拂拭。莫使
0577a02: 惹塵埃。師即倩人書偈其傍。曰。菩提本無樹。明鏡亦
0577a03: 非臺。本來無一物。何處惹塵埃。祖因付衣。潛至大
0577a04: 庾嶺。明上座逐之。師以衣置於石上。曰。此衣表信。可
0577a05: 力爭耶。明曰。我來求法。非為衣也。師曰。不思善。不思
0577a06: 惡。正恁麼時。如何是明上座父母未生以前本來面
0577a07: 目。明大悟。師於儀鳳元年丙子正月八日屆南海。遇
0577a08: 印宗法師於法性寺講經。聞二僧辨風幡。一云風動。
0577a09: 一云幡動。爭之不已巳。師曰。可容俗流預高論否。直
0577a10: 以風幡非動。動自心耳。印宗聞之。遂與披剃。韶州刺
0577a11: 史韋據請於大梵寺轉法輪。并受無相心地戒。門人
0577a12: 紀錄。目為壇經。南嶽讓和尚因嵩山安和尚啟發之。
0577a13: 乃直詣參師。師問曰。什麼處來。岳曰。嵩山來。師曰。什
0577a14: 麼物恁麼來。曰。說似一物即不中。師曰。還假修證否
0577a15: 曰。修證即不無。污染即不得。師曰。即此不污染。諸佛
0577a16: 之所護念。汝既如是。吾亦如是。青原和尚參師。問曰。
0577a17: 當何所務即不落階級。師曰。汝曾作什麼來。原曰。聖
0577a18: 諦亦不為。師曰。落何階級。原曰。聖諦尚不為。何階級
0577a19: 之有。師深肯之。師將順寂。欲往新州。眾曰。師從此去。
0577a20: 早晚回。師曰。葉落歸根。來時無口。又說偈曰。心地
0577a21: 含諸種。普雨悉皆生。頓悟花情已巳。菩提果自成。
0577a22: 贊曰。
0577a23: 震旦心宗嶺南蠻種
0577a24: 一字不識書採薪勤母奉
0577b01: 黃梅碓頭和糠搗出石墜覺腰輕
0577b02: 新州市上平地翻擔折知柴重
0577b03: 鱷魚眼睛光轆轆嗔明上座為衣爭
0577b04: 毒口氣冷斥印宗僧非風幡動
0577b05: 污染即不得蕩南岳家財一物無
0577b06: 聖諦尚不為鼓青原波浪千尋湧
0577b07: 開作家爐村獦獠收幾塊精金
0577b08: 說成帙壇經臭皮囊盛許多骨董
0577b09: 葉落歸根來時無口死難翻
0577b10: 地含諸種普雨皆生開眼說夢
0577b11: 千古曹溪鏡樣清。非劈箭截流機。浸殺底堪作何
0577b12: 用。
0577b13: 江西馬祖禪師
0577b14: 師諱道一。漢州什邡人。姓馬氏。容奇異。虎視牛行。
0577b15: 得法南岳。後歸蜀鄉。人喧迎之。溪邊婆子云。將謂有
0577b16: 何奇特。元是馬簸箕家小子。師遂曰。勸君莫還鄉。還
0577b17: 鄉道不成。溪邊老婆子。喚我舊時名。再返江西。西天
0577b18: 二十七祖般若多羅讖云。金解一粒粟。供養十
0577b19: 方羅漢僧。六祖謂南嶽云。爾後出一馬駒。蹈殺天下
0577b20: 人去在。石鞏為獵時。從師菴前過。師見。問曰。汝是何
0577b21: 人。曰。獵者。師曰。汝解射不。曰。解射。師曰。汝一箭射幾
0577b22: 箇。曰。一箭射一箇。師曰。汝不解射。曰。和尚解射不。師
0577b23: 曰。解射。曰。一箭射幾箇。師曰。一箭射一群。曰。彼此生
0577b24: 命。何用射他一群。師曰。汝既知如是。何不自射。曰。若
0577c01: 教某甲自射。直是無下手處。師曰。者漢曠劫無明。一
0577c02: 時頓息。鞏遂擲弓箭。投師出家。師與百丈行次。見水
0577c03: 鴨。師問。水鴨子在何處。丈曰。飛過去也。師遂丈鼻。
0577c04: 丈作痛聲。師曰。又道飛過去也。丈乃有省。遂歸寮中
0577c05: 大哭。同事問曰。有何事。丈曰。汝去問和尚。同事往方
0577c06: 丈。問曰。不知海侍者有何事而哭。令某甲來問和尚
0577c07: 師曰。汝自去問他。同事歸問。丈大笑。同事曰。適來哭。
0577c08: 而今笑。丈曰。適來哭。而今笑。龐居士參次。問云。不與
0577c09: 萬法為侶者是什麼人。師云。待汝一口吸盡西江水
0577c10: 即向汝道。士於此有省。師與百丈．南泉．智藏翫月次。
0577c11: 師曰。正恁麼時如何。藏曰。正好修行。丈曰。正好供養。
0577c12: 南泉拂袖便行。師曰。經歸藏。禪歸海。唯有普願獨超
0577c13: 物外。後示寂于泐潭。
0577c14: 贊曰。
0577c15: 虎視牛行髭鐵面
0577c16: 滅菩提達磨之心宗
0577c17: 應般若多羅之懸讖
0577c18: 金雞解一粒粟禍孽潛
0577c19: 馬駒蹈殺天下人惡聲難掩
0577c20: 射鹿印石鞏無明蕩除
0577c21: 過鴨將百丈鼻頭轉
0577c22: 吸江口殺龐公
0577c23: 翫月機坑埋普願
0577c24: 八十四人阿轆轆成團如破鑪脊上蒼蠅
0578a01: 七千餘里走區區被人喚馬簸箕家小囝
0578a02: 赤手逗曹溪正古今分宗派滔滔
0578a03: 即心得臨濟克家兒孫上傳燈袞袞
0578a04: 稽首真空大法王。蕩蕩乎民無得而稱焉。擬
0578a05: 由。太閃電。
0578a06: 南嶽石頭禪師
0578a07: 師嗣青原。諱希遷。端州人。姓陳氏。在俗時。每厭鄉洞
0578a08: 民多淫祀。奪牛毀祠而歸。鄉老不能禁。師參青原。
0578a09: 原令馳書與南嶽。曰。汝達書了。速回。吾有箇斧子
0578a10: 與汝住山去。師至彼。未呈書。便問。不慕諸聖。不重己巳
0578a11: 靈時如何。讓曰。子問太高生。何不向下問。師曰。寧可
0578a12: 永劫沈淪。不求諸聖解脫。讓便休。師回。原問曰。子去
0578a13: 未久。送書達不。師曰。信亦不通。書亦不達。去時蒙和
0578a14: 尚許箇斧子。便請。原垂一足。師禮拜。異日問。曹溪
0578a15: 大師還識和尚否。原曰。汝還識吾否。師曰。識又爭能
0578a16: 識。原曰。眾角雖多。一麟足矣。師一日夢與六祖乘一
0578a17: 龜游泳深池。覺原之曰。靈龜。智也。池。聖海也。吾與祖
0578a18: 師同乘靈智。游於聖海也。師天寶間之衡山。南寺之
0578a19: 東。有石狀如臺。乃結菴其上。時號石頭和尚。鄧隱
0578a20: 辭馬祖。祖問。甚處去。曰。石頭去。祖曰。石頭路滑。
0578a21: 曰。竿木隨身。逢場作戲。便行到師處。繞禪床一匝。振
0578a22: 錫一下。乃問。是何宗旨。師曰。蒼天。蒼天。無語。回。
0578a23: 舉似祖。祖曰。更去問。待他有答。汝便噓兩聲。再去。
0578a24: 如前問。師噓兩聲。又無語。回。舉似祖。祖云。向汝道
0578b01: 石頭路滑。藥山一日在石上坐。師見。問曰。汝在者裏
0578b02: 作什麼。山曰。一物不為。師曰。恁麼則閑坐也。山曰。閑
0578b03: 坐即為也。師曰。汝道不為。不為箇什麼。山曰。千聖亦
0578b04: 不識。師乃以偈歎之曰。從來共住不知名。任運相將
0578b05: 只麼行。自古上賢猶不識。造次之流豈可明。僧問。如
0578b06: 何是禪。答曰。碌磚。如何是道。答曰。木頭。師著參同契．
0578b07: 草菴歌行於世。
0578b08: 贊曰。
0578b09: 端州生緣曹溪得度
0578b10: 鱉鼻蛇毒要傷人破鏡鳥心專食母
0578b11: 厭洞民多淫祀毀叢祠奪牛歸
0578b12: 與嶽僧通信書挾斧住山去
0578b13: 眾角雖多一麟足又爭能識得青原
0578b14: 深池同載一龜游竟何曾夢見六祖
0578b15: 臨機多滑路推隱束手墮懸崖
0578b16: 共住不知名對藥山熟睡饒譫語
0578b17: 貼身死計磐石坐生雲
0578b18: 信口答禪碌磚拋似雨
0578b19: 青松下閑謳一曲草庵歌不落宮商
0578b20: 亂山中狂數聲參同契是何言句
0578b21: 惜曹溪旁出一枝。到情忘義斷時。生五逆孫。繼不
0578b22: 孝子。
0578b23: 南泉願禪師
0578b24: 師諱普願。鄭州人。姓王氏。初見馬祖。契悟後。住南泉。
0578c01: 上堂曰。王老師自少養一頭水牯牛。擬向溪東牧。不
0578c02: 免食他國王水草。擬向溪西牧。亦不免食他國王水
0578c03: 草。不如隨分納些些。總不見得。山下有一菴主。人謂
0578c04: 曰。近日南泉和尚出世。何不去禮拜。曰。非但南泉出
0578c05: 世。直饒千佛出興。我亦不去。師聞。乃令趙州去勘。州
0578c06: 去。便設禮。主不顧。州從西過東。從東過西。主亦不顧。
0578c07: 州曰。草賊大敗。遂拽下簾子便歸。舉似師。師曰。我從
0578c08: 來疑著者漢。師一日到莊。莊主預備油迎奉。師曰。
0578c09: 老僧居常出入。不與人知。何得排辨如此。主曰。昨夜
0578c10: 土地報道。和尚今日來。師曰。王老師修行無力。被鬼
0578c11: 神見。時有僧問。既是大善知識。為什麼被鬼神
0578c12: 見。師曰。土地前更下一分飯。一日。兩堂首座爭貓
0578c13: 兒。來白師。師持刀提起兒曰。道得即救取兒。道
0578c14: 不得即斬。二俱無對。師便斬之。至晚。趙州自外歸。
0578c15: 師舉前話示之。趙州脫鞋安頭上便出。師曰。子若在。
0578c16: 救得兒。示眾曰。王老師賣身去也。阿誰買。時有僧
0578c17: 出眾曰。某甲買。師曰。不作貴。不作賤。汝作麼生買。僧
0578c18: 無對。僧問。師居丈室。將何指南。師曰。昨夜三更失
0578c19: 牛。天明起來失火。師在山作務次。僧問。南泉路向
0578c20: 甚處去。師拈起鎌子云。我者鎌子三十錢買得。僧曰。
0578c21: 不問茅鎌子。南泉路向甚處去。師曰。我使得正快。陸
0578c22: 大夫與人雙陸次。見師。陸指骰子曰。恁麼不恁麼。
0578c23: 信彩去時如何。師拈起骰子云。臭骨頭十八。陸又問。
0578c24: 弟子家中有一片石。或時坐。或時臥。如今擬鐫作佛。
0579a01: 得不。師曰。得。陸曰。莫不得不。師曰。不得。師住菴時。一
0579a02: 僧到。師向道。我上山作務。待齋時。作飯自喫了。送一
0579a03: 分上來。少時。其僧自作喫了。一時打破家生。就師床
0579a04: 臥。師待不來。歸。見僧上臥。師亦就邊臥。僧便起去
0579a05: 師後曰。我往前住菴時。有箇伶俐道者。至今不見消
0579a06: 息。陸一日向師道。肇法師也奇。解道。天地與我
0579a07: 同根。萬物與我一體。師指庭前花曰。大夫。時人見此
0579a08: 一株花。如夢相似。陸罔測。師問座主曰。與我講經得
0579a09: 麼。座曰。某甲與和尚講經。和尚與某甲說禪始得。師
0579a10: 曰。不可將金彈子博銀彈子去。上堂曰。諸和尚子。王
0579a11: 老師十八上解作活計。如今有解作活計者麼。出來。
0579a12: 共汝商量。也須是住山人始得。良久。顧視大眾。合掌
0579a13: 曰。珍重。無事各自修行。一日。甘贄行者來設粥。云。請
0579a14: 和尚念誦。師云。甘贄行者設粥。請大眾為狸奴白牯
0579a15: 念摩訶般若波羅蜜。贄禮拜。便出去。師到內打破
0579a16: 鍋子。
0579a17: 贊曰。
0579a18: 咄這王老師遍地栽荊棘
0579a19: 牧牯牛東西溪上索頭在手未會放收
0579a20: 斬兒上下堂前暗地絣繩難分曲直
0579a21: 亂拋骰子臭骨頭十八點喝成
0579a22: 錯指路頭茅鎌子三十錢買得
0579a23: 不作貴不作賤賣渾身誰肯商量
0579a24: 失火失牛居丈室有何奇特
0579b01: 被鬼神見了莊上喫片油
0579b02: 與趙州相見來鎮州出大蘿蔔
0579b03: 一株花如夢相似孰云天地同根
0579b04: 十八歲活計做成難使兒孫取則
0579b05: 許陸開鐫坐石逐惡隨邪
0579b06: 為甘贄打破粥鍋開門放賊
0579b07: 佛出世亦不去聱頭庵主未免狐疑
0579b08: 飯飽後恣眠靈利道者不知消息
0579b09: 將金彈子換銀彈子。長處無多哽。要做阿轆轆善
0579b10: 知識。
0579b11: 百丈大智禪師
0579b12: 師嗣馬祖。諱懷海。福州人。姓王氏。師再參祖。侍立次。
0579b13: 祖目視繩床角拂子。師曰。即此用。離此用。祖曰。汝向
0579b14: 後開兩片皮。將何為人。師取拂子豎起。祖曰。即此用。
0579b15: 離此用。師掛拂子舊處。祖震威一喝。師便禮拜。後檀
0579b16: 信請於洪州新吳界。住大雄山。居處巖巒嶮峻。故號
0579b17: 百丈。師處之。未期月。參玄之士。四方集。溈山．黃蘗
0579b18: 當其首。一日。師謂眾曰。佛法不是小事。老僧昔被馬
0579b19: 大師一喝。直得三日耳聾。黃聞。不覺吐舌。師曰。子
0579b20: 已巳後莫承嗣馬祖去麼。蘗云。不然。今日因和尚舉。得
0579b21: 見馬祖大機大用。然且不識馬祖。若嗣馬祖。已巳後喪
0579b22: 我兒孫。師曰。見與師齊。減師半德。見過於師。方堪傳
0579b23: 授。子甚有超師之見。蘗便禮拜。師每上堂。有一老人
0579b24: 隨眾聽法。一日眾退。唯老人不去。師問。汝是何人。老
0579c01: 曰。某非人也。於過去迦葉佛時曾住此山。因學人問。
0579c02: 大修行人還落因果也無。某云。不落因果。遂五百生
0579c03: 墮野狐身。今請和尚代一轉。貴脫野狐身。師曰。問
0579c04: 老曰。大修行人還落因果也無。師曰。不昧因果。老於
0579c05: 言下大悟。作禮曰。某已巳脫野狐身。住在山後。敢乞依
0579c06: 亡僧津送。師令維那白槌告眾。食後送亡僧。食後。師
0579c07: 領眾至山後巖下。以杖挑出一死狐。乃依法火葬。司
0579c08: 馬頭陀自湖南來見師。云。溈山奇絕。可聚千五百眾
0579c09: 師曰。老僧欲住。可乎。陀云。非和尚所住。師曰。何也。陀
0579c10: 曰。和尚是骨人。彼是肉山。設居之。徒不盈千。師曰。吾
0579c11: 眾中莫有人住得不。陀曰。待歷觀之。師令侍者喚第
0579c12: 一座來。師曰。此人如何。陀令謦欬。行數步。曰。此人不
0579c13: 可。又令喚典座來。陀曰。此正是溈山主也。師是夜召
0579c14: 祐入室。囑曰。吾化緣在此。溈山勝境。汝當居之。嗣續
0579c15: 吾宗。廣度後學。時華林聞之。曰。某甲忝居上首。祐公
0579c16: 何得住持。師曰。若能對眾下得一轉語出格。當與住
0579c17: 持。即指淨瓶問曰。不得喚作淨瓶。汝喚作什麼。華曰。
0579c18: 不可喚作木。師不肯。乃問祐。祐踢倒淨瓶。師云。
0579c19: 第一座輸山子也。祐遂往焉。師作清規。
0579c20: 贊曰。
0579c21: 出格胚鈞陶巧匠
0579c22: 瘦骨稜稜玉削成碧眸冏冏星流樣
0579c23: 脫野狐不昧因果知歷代贊幾何罵幾何
0579c24: 水鴨落盡便宜走歸家哭一上笑一上
0580a01: 淨瓶踢倒放山子荷钁入千
0580a02: 拂子拈來馬師平地埋青嶂
0580a03: 一生鼻頭痛刻骨冤不易消融
0580a04: 三日耳朵聾入心毒卒難洗蕩
0580a05: 共游惡業蛟龍窟子黃蘗友龐公
0580a06: 同奪生獰虎兕胎兄南泉弟知藏
0580a07: 清規井井深掘陷人坑
0580a08: 華胄繩繩密布縵天網
0580a09: 奇勛。不減叔孫通與老臊胡。作萬古城池。阿誰
0580a10: 近傍。
0580a11: 趙州真際禪師
0580a12: 師嗣南泉。諱從諗。曹州人。姓郝氏。一日。問南泉曰。如
0580a13: 何是道。泉曰。平常心是道。師曰。還可趣向也無。曰。擬
0580a14: 向即乖。師曰。不擬。爭知是道。曰。道不屬知。不屬不知。
0580a15: 知是妄覺。不知是無記。若真達不疑之道。猶如太
0580a16: 廓然豁。豈可強是非耶。師於言下悟理。有僧游五
0580a17: 臺。問婆子曰。臺山路向甚處去。婆曰。驀直去。僧便去
0580a18: 婆曰。好箇師僧。又恁麼去。後僧舉似師。師曰。待我去
0580a19: 勘破。明日便去。問。臺山路向甚處去。婆曰。驀直去。師
0580a20: 便去。婆曰。好箇師僧。又恁麼去。師歸。謂僧曰。臺山婆
0580a21: 子為汝勘破了也。僧問。久響趙州石橋。到來只見略
0580a22: 彴。師曰。汝只見略彴。不見石橋。曰。如何是石橋。師曰。
0580a23: 度驢度馬。一日。真定帥王公諸子入院。師坐而問
0580a24: 曰。大王會麼。王曰。不會。師曰。自小持齋身已巳老。見人
0580b01: 無力下禪床。王尤加禮重。僧問。狗子還有佛性也無
0580b02: 師曰。無。僧云。一切眾生皆有佛性。狗子因甚無。師
0580b03: 曰。為伊有業識在。師到黃蘗。蘗見來。便閉方丈門。師
0580b04: 乃把火於法堂。云。救火。救火。蘗開門捉住曰。道。道
0580b05: 師曰。賊過後張弓。到茱萸。執主丈。法堂上從東過西。
0580b06: 萸曰。作什麼。師曰。探水。萸曰。我者裏一滴也無。探箇
0580b07: 什麼。師以丈倚壁便行。僧問。如何是祖師西來意。師
0580b08: 曰。庭前樹子。後法眼問覺鐵觜。聞趙州有樹子
0580b09: 話。是否。覺曰。先師無此語。莫謗先師好。僧問雪。古
0580b10: 寒泉時如何。曰。瞪目不見底。曰。飲者如何。曰。不
0580b11: 從口入。師聞曰。不可從鼻孔裏入。僧便問。古寒泉
0580b12: 時如何。師曰。苦。曰。飲者如何。曰。死。僧舉似雪。遙
0580b13: 望作禮曰。趙州古佛從此不答話。嚴陽問。一物不將
0580b14: 來時如何。師曰。放下著。曰。既是一物不將來。放下箇
0580b15: 什麼。曰。放不下。擔取去。嚴有省。
0580b16: 贊曰。
0580b17: 禪在口皮邊換盡衲僧眼
0580b18: 中南泉毒太寥廓豈強是非
0580b19: 死雪心古寒泉分明剖判
0580b20: 見大王不下床接表吾宗尊法有人
0580b21: 勘庵主拽下簾歸知王老疑著者漢
0580b22: 茱萸探水靠丈立生根
0580b23: 黃蘗救焚開門驚落膽
0580b24: 狗子無佛性露刃冷含霜
0580c01: 臺山勘破婆葛藤樁一刀截斷
0580c02: 覺鐵觜謂先師無此語費口分
0580c03: 嚴尊者問一物不將來全肩荷擔
0580c04: 架略彴。非惟度馬度驢。百世。援沈迷。使平步摩
0580c05: 訶衍岸。
0580c06: 黃蘗斷際禪師
0580c07: 師嗣百丈。諱希運。閩人。初游天台。逢一僧。與之言笑
0580c08: 如舊識。熟視之。目光射人。乃偕行。水暴漲。植杖而
0580c09: 止。其僧牽師同度。師曰。兄自度。彼即褰衣躡足。履波
0580c10: 如地。回顧師曰。渡來。渡來。師咄曰。者自了漢。吾早知。
0580c11: 當斫汝脛。僧嘆曰。真大乘法器。我所不及。言訖不見
0580c12: 百丈一日問師。甚處去來。師曰。大雄山下釆菌子來
0580c13: 丈曰。還見大虫麼。師便作虎聲。丈拈斧作斫勢。師打
0580c14: 丈一摑。丈吟吟而笑便歸。上堂曰。大雄山下有一大
0580c15: 虫。汝等諸人也須好看。百丈老漢今日親遭一口。師
0580c16: 在南泉作首座。一日。持向南泉位坐。泉入堂見。謂
0580c17: 師曰。首座幾時行道。師曰。威音已巳前。泉云。猶是王老
0580c18: 師兒孫在。師遂過第二位。師辭。泉門送。提起師笠曰。
0580c19: 長老身材沒量大。笠子太小生。師曰。雖然。大千世界
0580c20: 總在裏許。泉曰。王老師。師戴笠便行。師在鹽官。殿
0580c21: 上禮佛次。時唐宣宗為沙彌。問云。不著佛求。不著法
0580c22: 求。不著僧求。長老禮拜當何所為。師曰。不著佛求。不
0580c23: 著法求。不著僧求。常禮如是事。彌曰。用禮奚為。師掌
0580c24: 彌。彌曰。太麤生。師曰。者裏是什麼所在。說麤說細。隨
0581a01: 後又掌。及宗即位。乃封為麤行沙門。裴相國諫之曰。
0581a02: 三掌為陛下斷三際。易為斷際。師曾有六人新到。五
0581a03: 人作禮。中有一人提起坐具作一圓相。師曰。我聞有
0581a04: 一雙獵犬甚惡。僧曰。尋羚羊聲來。師曰。羚羊無聲到
0581a05: 尋。僧曰。尋羚羊跡來。師曰。羚羊無跡到尋。曰。尋
0581a06: 羚羊蹤來。曰。羚羊無蹤到尋。曰。恁麼則死羚羊也。
0581a07: 師便休去。明日陞堂。曰。昨日尋羚羊僧出來。僧便出
0581a08: 師曰。昨日公案未了。老僧休去。作麼生。僧無語。師
0581a09: 曰。將謂是本色衲子。元來是義學沙門。打出。示眾云。
0581a10: 汝等諸人盡是酒糟漢。恁麼行。何處有今日。還
0581a11: 知大唐國裏無禪師麼。時有僧出云。只如諸方匡徒
0581a12: 領眾又作麼生。師曰。不道無禪。只是無師。師俗居貧。
0581a13: 母老。聞師住黃蘗。特來相見。師不顧。母為飢寒。至大
0581a14: 義渡頭。失死。後果生天。夢師曰。我當時若受汝
0581a15: 一粒米。當墮地獄。寧有今日。再拜而去。師一日拳
0581a16: 云。天下老和尚總在者裡。我若放一線道。從汝七縱
0581a17: 八橫。若不放過。不消一。問。不消一時如何。師曰。
0581a18: 普。裴相國捧一尊佛跪前曰。請師安名。師喚曰。裴休
0581a19: 休曰。諾。師曰。與汝安名竟。千頃南參師。師曰。未現三
0581a20: 界影像時如何。南曰。即今豈是有耶。師曰。有無且置。
0581a21: 即今如何。南曰。非古今。師曰。吾之法眼已巳在汝躬。師
0581a22: 曰。且當人事。宜不能體會得。但知學言語。向皮袋裏
0581a23: 安著。到處稱我會禪。還替得生死麼。輕忽老宿。入地
0581a24: 獄如箭。
0581b01: 贊曰。
0581b02: 麤行沙門略無拘撿
0581b03: 掌大唐天子面似血紅
0581b04: 打臨濟廝兒棒如雨點
0581b05: 大雄山下突出虎未具爪牙
0581b06: 大義渡頭殺娘不分恩怨
0581b07: 在威音已巳前行道爭坐位平地喫交
0581b08: 聞百丈三日耳聾驚吐舌和根翻轉
0581b09: 羚羊絕蹤跡軒知獵犬難尋
0581b10: 水漲波濤被胡僧欺騙
0581b11: 小笠藏大千世界甚處著王老師
0581b12: 麤拳捏天下師僧有時通一絲線
0581b13: 謂千頃南法眼在汝剛要鬼分贓
0581b14: 與裴相國古佛安名白遭渠污染
0581b15: 酒糟漢還知大唐國裏無禪師麼。輕忽老僧。入
0581b16: 地獄如箭。
0581b17: 睦州陳尊宿
0581b18: 師諱道蹤。俗姓陳。江南李王之裔。因游開元寺禮佛。
0581b19: 見僧如故。歸白父母。願求出家。許之。受具。游方。契旨
0581b20: 於黃蘗。後為四眾請住觀音寺。常百餘眾。學者咨扣。
0581b21: 隨問遽答。詞語峻嶮。無以嬰其鋒。由是諸方以尊宿
0581b22: 稱之。首座黃蘗。時臨濟方入眾。師目為大器。指見
0581b23: 蘗問佛法大旨。蘗三度賜棒。雲門初參師。師門拶
0581b24: 折雲。乃云。秦時轢鑽。雲大悟。仍指見雪峰。師後
0581c01: 歸開元。以母老無親。奉居閑房。日織蒲鞋。鬻米供奉。
0581c02: 故號陳蒲鞋。巢至境。師標大履於城門。巢盡力不
0581c03: 能舉。歎曰。睦州有大聖人。舍城而去。遂免擾。師問座
0581c04: 主。講什麼經。曰。涅槃經。曰。問一段義。得麼。曰。得。師以
0581c05: 踢空中。吹一吹。曰。是什麼義。曰。經中無此義。曰。脫
0581c06: 空謾語漢。五百力士揭石義。道無。有一秀才訪師。
0581c07: 稱會二十四家書。師以拄杖丈空中點一點。曰。會麼。才
0581c08: 罔測。曰。又道會二十四家書。永字八法也不識。僧參
0581c09: 次。師問。汝是新到否。曰。是。曰。且放下葛藤。會麼。曰。不
0581c10: 會。曰。擔枷陳狀。自領出去。僧便去。師曰。來。來。我實問
0581c11: 汝甚處來。曰。江西。師曰。泐潭和尚在汝背後。怕亂
0581c12: 道。見麼。僧無語。師應機多云擔板漢。門牆嶮峻。少有
0581c13: 許可。後接陳操尚書一人。
0581c14: 贊曰。
0581c15: 者漢一生擔板肯被它人移換
0581c16: 斷佛祖命不假鈆刀
0581c17: 換衲僧眼睛只消泥彈
0581c18: 指臨濟參黃蘗生入竹筒
0581c19: 接雲門嗣雪峰烏龜生鵠卵
0581c20: 五百力士揭石義將尖處踢翻
0581c21: 二十四家破體書以主丈空中點看
0581c22: 叱新到放下江西爛葛藤
0581c23: 沒巴鼻拋出秦時轢鑽
0581c24: 閑房養母破蒲鞋能直幾文錢
0582a01: 古寺藏身潑家私當甚破漆
0582a02: 當門懸大履得聖人名
0582a03: 分座振頹綱瞎人天眼
0582a04: 氣衝牛斗薄諸方。將死就地彈。用盡機關。末後
0582a05: 只接得箇俗漢。
0582a06: 德山見性禪師
0582a07: 師諱宣鑑。嗣龍潭。簡州人。性周氏。初講金剛經。名冠
0582a08: 成都。時稱周金剛。嘗與同學曰。一毛吞海。海性無虧
0582a09: 纖芥投針。鋒利不動。學與無學。惟我知焉。聞南方禪
0582a10: 席頗盛。師氣不平。乃曰。出家兒千劫學佛細行。萬劫
0582a11: 學佛威儀。不得成佛。南方魔子敢言直指人心。見性
0582a12: 成佛。當破其窟宅。滅其種類。以報佛恩。遂負青龍鈔
0582a13: 出蜀。至澧陽路上。見一婆子賣餅。因息肩買點心。婆
0582a14: 指擔曰。者是什麼文字。曰。青龍疏鈔。曰。講何經。曰。金
0582a15: 剛經。曰。我有一問。若答得。即與點心。答不得。且別處
0582a16: 去。經中道。過去心不可得。現在心不可得。未來心不
0582a17: 可得。未審上座點那箇心。師無語。徑往龍潭。曰。久嚮
0582a18: 龍潭。及乎到來。潭又不見。龍又不現。潭曰。子親到龍
0582a19: 潭。師無對。遂止息焉。一夕。侍立次。潭曰。更深。何不下
0582a20: 去。珍重便出。回。曰。外面黑。潭點紙燭度與。師接得。
0582a21: 潭便吹滅。師大悟。便禮拜。潭曰。子見箇什麼。師曰。從
0582a22: 今向去。更不疑天下老和尚舌頭。至來日。潭陞座。謂
0582a23: 眾曰。可中有箇漢。牙如樹。口似血盆。一棒打不回
0582a24: 頭。他日向孤頂上立吾道去在。師遂將疏鈔堆法
0582b01: 堂前。舉火云。窮諸玄辯。若一毫置於太。竭世樞機。
0582b02: 似一滴投於巨壑。遂焚之。於是禮辭。直抵溈山。挾複
0582b03: 子上法堂。從東過西。從西過東。顧視方丈曰。有麼。有
0582b04: 麼。山坐不顧。師曰。無。無。便出。至門首。乃曰。雖然。也不
0582b05: 得草草。遂具威儀。再入相見。纔跨門。提起坐具。曰。和
0582b06: 尚。山擬取拂子。師便喝。拂袖而出。至晚。問首座。今日
0582b07: 新到在不。座曰。當時背法堂。著草鞋出去也。山曰。
0582b08: 此子已巳後向孤頂上盤結草菴。呵佛罵祖去在。師
0582b09: 一日齋遲。自托過堂。時雪峰為典座。曰。鐘未鳴。鼓
0582b10: 未響。托甚處去。師便歸方丈。峰舉似岩頭。頭曰。大
0582b11: 小德山未會末後句。師聞。令侍者請巖至。謂曰。汝不
0582b12: 肯老僧那。巖密啟其意。次日上堂。便與尋常不同。巖
0582b13: 於僧堂前撫掌曰。且喜堂頭老漢會末後句。雖然。也
0582b14: 只得三年。後三年果遷化。示眾曰。汝但無心於事。無
0582b15: 事於心。自然而靈。空而妙。若毫端許言之本末者。
0582b16: 皆為自欺。何故。毫繫念。三途業因。瞥爾情生。萬劫
0582b17: 羈。聖名凡號。總是聲。殊相劣形。皆為妄色。汝欲
0582b18: 求之。得無累乎。及其厭之。又成大患。終無所益。雪
0582b19: 問師。從上宗乘事。某甲還有分也無。師曰。道甚麼。
0582b20: 有省。廓侍者問。從上諸聖向甚處去。師曰。作麼。作麼
0582b21: 廓曰。點飛龍馬。跛鱉出頭來。師休去。來日浴出。廓
0582b22: 度湯與師。師撫背云。昨日公案如何。廓曰。者老漢今
0582b23: 日方始瞥地。師休去。師一日同瓦棺入山斫木。師將
0582b24: 一水與棺。棺接得便喫。師曰。會麼。棺曰。不會。師又
0582c01: 將一水與棺。棺接得又喫。師曰。會麼。棺曰。不會。師
0582c02: 曰。何不成褫取不會底。棺曰。不會。又成褫箇什麼。師
0582c03: 曰。子大似箇鐵橛。師隔江見高亭云。不審。師乃搖扇
0582c04: 招之。高亭開悟。便橫趍而去。師凡住院。拆佛殿。獨
0582c05: 存法堂而已巳。
0582c06: 贊曰。
0582c08: 逢臭老婆點出三心
0582c09: 看小當仁啞無一語
0582c10: 龍潭吹滅紙燭破蕩家財
0582c11: 德嶠盤結草菴呵罵佛祖
0582c12: 到溈山背著草鞋出活弄目前機
0582c13: 問巖頭不肯老僧那會得末後句
0582c14: 而靈空而妙逢人拋擲爛泥團
0582c15: 毛吞海芥投針對眾拗折金剛杵
0582c16: 鱉鼻蛇毒因宗乘車入心
0582c17: 飛龍馬驟向作麼中馳步
0582c18: 斫木要瓦棺成褫便休
0582c19: 搖扇喜高亭橫趍而去
0582c20: 誠所謂拆佛殿。咬狗。不近人情底老尊慈。想不
0582c21: 是花錦地。戀繁華。央庠底座主。
0582c22: 巖頭禪師
0582c23: 師諱全。嗣德山。泉州人。姓柯氏。一日參山。方跨門。
0582c24: 便問。是凡是聖。山便喝。師禮拜。有僧舉似洞山。山曰。
0583a01: 若不是公。大難承當。師曰。洞山老人不識好惡。錯
0583a02: 下名言。我當時一手一手搦。一日。與雪峰．欽山聚
0583a03: 話次。見一水。欽曰。水清月現。峰曰。水清月不現。師
0583a04: 踢而去。師與雪峰同辭德山。山問。甚處去。師曰。暫離
0583a05: 和尚去。山曰。子他後作麼生。師曰。不忘和尚。曰。子憑
0583a06: 何有此說。師曰。豈不聞。智與師齊。減師半德。智過於
0583a07: 師。方堪傳授。曰。如是。如是。善自護持。師在鄂州巖頭。
0583a08: 值沙汰。於湖邊作渡子。兩岸各掛一板。有人過渡。打
0583a09: 板一下。師曰。阿誰。曰。要過那邊去。師乃舞棹迎之。一
0583a10: 日。因婆子抱一子來。乃曰。呈橈舞棹即不問。且道婆
0583a11: 子手中兒甚處得來。師便打。婆曰。婆生七子。六箇不
0583a12: 遇知音。只者一箇。也不消得。便拋向水中。師後菴于
0583a13: 洞庭臥龍山。徒侶臻集。僧問。無師還有出身處也無
0583a14: 師曰。聲前古毳爛。上堂云。吾究涅槃經七八年。於
0583a15: 中有一兩段義。似衲僧說話。又云。休。休。時有僧出作
0583a16: 禮云。請和尚為眾舉。師遂云。吾教意如∴字三點。第
0583a17: 一向東方下一點。點開諸菩薩眼。第二向西方下一
0583a18: 點。點諸菩薩命根。第三向上方下一點。點開諸菩薩
0583a19: 頂門。此是經中第一段義。吾教意如摩醯首羅擘開
0583a20: 面門。豎亞一隻眼。此是第二段義。吾教意如塗毒鼓。
0583a21: 擊一聲。遠近聞者俱喪。此是第三段義。時小嚴上座
0583a22: 問。如何是塗毒鼓。師以兩手按膝。亞身曰。韓信臨朝
0583a23: 底。嚴無對。羅山謁石霜。問。去住不寧時如何。霜曰。直
0583a24: 須盡。山不愜意。乃參師。問同前語。曰。從他去住。管
0583b01: 他作麼。遂服膺。一日。又問曰。和尚豈不是三十年前
0583b02: 在洞山而不肯洞山。曰。是。又曰。和尚豈不是嗣德山
0583b03: 而不肯德山。曰。是。曰。不肯德山則不問。只如洞山有
0583b04: 何虧缺。師良久曰。洞山好佛。只是無光。山禮拜。師問
0583b05: 僧。甚處來。曰。西京來。師曰。黃巢過後。還收得麼。曰。
0583b06: 收得。師近前引頸云。。僧曰。師頭落也。師呵呵大笑
0583b07: 僧後到雪峰。峰問。甚處來。曰。巖頭來。曰。巖頭有何言
0583b08: 句。僧舉前話。峰打三十棒趁出。僧問。如何是道。曰。破
0583b09: 草鞋拋向湖邊著。僧問。古帆未掛時如何。曰。小魚吞
0583b10: 大魚。曰。掛後如何。曰。後園驢喫草。瑞巖問。如何是本
0583b11: 常理。師云。動也。曰。動時如何。曰。不是本常理。巖沈思
0583b12: 師曰。肯則未脫根塵。不肯則永沈生死。巖於言下頓
0583b13: 悟。後凡有問佛．問法．問禪．問道。皆作噓聲。一日。謂眾
0583b14: 曰。老漢去時。大一聲了去。一日。賊大至。責以無供
0583b15: 饋。遂剚刀焉。師神色自若。大一聲而終。聞數十里。
0583b16: 唐光啟三年四月八也。
0583b17: 贊曰。
0583b18: 智過師誰信
0583b19: 遭一喝大難承當用一噓全沒巴鼻
0583b20: 橫點頭三十載謂洞山佛無光
0583b21: 撾塗毒一兩聲聽韓信臨朝底
0583b22: 舞棹洞庭湖畔引臭老婆拋兒
0583b23: 阻雪鰲山店頭呵魔頭僧去打睡
0583b24: 聲前古毳爛謾當機籌
0583c01: 後園驢喫草是何宗旨
0583c02: 從收後嬰鋒去錯付者僧頭
0583c03: 鐘未鳴時托回密啟先師意
0583c04: 問大道端倪處急須颺下草鞋
0583c05: 與同行共話閒可惜踢翻水
0583c06: 謂羅山從他去住未有不寧時
0583c07: 肯瑞巖未脫根塵不是本常理
0583c08: 生平脫洒。視生死如游戲園林。末後大一聲。聞
0583c09: 數十里。
0583c10: 雪真覺禪師
0583c11: 師諱義存。泉州曾氏子。出嶺。首謁鹽官。三到投子。九
0583c12: 上洞山。因緣不契。後參德山。遂悟於言下。師辭洞山。
0583c13: 山問。子向甚麼處去。師云。歸嶺去。山云。當時從甚路
0583c14: 出。師云。飛猿嶺出。山云。今從甚路去。師云。飛猿嶺去。山
0583c15: 云。有一人不從飛猿嶺去。子還識麼。師云。不識。山云。
0583c16: 為甚麼不識。師云。他無面目。山云。子既不識。爭知無
0583c17: 面目。師無對。師同巖頭到澧州鰲山店。阻雪。頭唯打
0583c18: 睡。師一向坐禪。一日。喚巖曰。師兄。起來。巖曰。作麼。師
0583c19: 曰。今生不著便。共文邃箇漢行。到處被佗帶累。師
0583c20: 兄如今又只管打睡。巖喝云。眠去。每日恰似七村
0583c21: 裏土地。他時後日魔魅人家男女去在。師點胸云。某
0583c22: 甲這裏未穩在。巖曰。將謂他後向孤頂上盤結
0583c23: 草庵。呵佛罵祖去在。猶作者箇語話。師曰。我實未穩
0583c24: 在。巖曰。若實如此。據汝見處。一一通來。是處與證
0584a01: 明。不是處與。師曰。我初到鹽官。聞舉色空義。
0584a02: 得箇入處。巖曰。此去三十年。切忌舉著。師曰。又因洞
0584a03: 山過水悟道頌。有箇省處。岩曰。若恁麼。自救也不了
0584a04: 師云。某甲因問德山。從上宗乘中事。學人還有分也
0584a05: 無。山打一棒。云。道甚麼。我當下如桶底脫相似。被巖
0584a06: 頭震威一喝。云。豈不聞道。從門入者。不是家珍。師曰。
0584a07: 如何即是。巖曰。他後若欲播揚大教。須一一從自己巳
0584a08: 胸襟流出。將來與我蓋天蓋地去。師於言下大悟。連
0584a09: 聲曰。師兄。今日始是鰲山成道。師行時。參烏石
0584a10: 觀。纔敲門。觀問。誰。曰。鳳凰兒。曰。來作麼。曰。來老觀
0584a11: 觀便開門搊住曰。道。道。師擬議。觀托開。閉門。師住
0584a12: 院後。示眾曰。我當時若入得老觀門。者一隊酒
0584a13: 糟漢向甚處摸索。上堂。南山有一鱉鼻蛇。汝等諸
0584a14: 人切須好看。時長慶出云。今日堂中大有人喪身失
0584a15: 命。雲門以拄杖攛向面前。作怕勢。僧舉似玄沙。沙云。
0584a16: 須是稜兄始得。然雖如是。我即不然。僧云。和尚作麼
0584a17: 生。沙云。用南山作麼。上堂。盡大地撮來如粟米粒大。
0584a18: 拋向面前。漆桶不會。打鼓普請看。玄沙一日謂師曰。
0584a19: 某甲如今大用去。和尚作麼生。師將三箇木毬一時
0584a20: 輥出。沙作斫勢。師曰。親在靈山。方得如此。沙曰。
0584a21: 也是自家事。閩帥施銀交床。僧問。和尚受大王如此
0584a22: 供養。將何報答。師以手托地曰。輕打我。師象骨巖接
0584a23: 人。後欲往松山建寺安眾。問大師借庵基。尼不肯。因
0584a24: 與坐禪。約曰。未滿七日出定者輸。尼至六日開眼。師
0584b01: 遂奪其基建寺。師親書於磨院。云。山前竟日無狼
0584b02: 虎。磨下終年絕兒。至今虎絕無。
0584b03: 贊曰。
0584b04: 得處頗辛勤用時無巧妙
0584b05: 入飛猿嶺不識一人
0584b06: 生蠱毒鄉寧無少過
0584b07: 焦磚打著連底凍就德山點發不假多談
0584b08: 赤眼撞著火柴頭與巖頭同行只消一箇
0584b09: 鰲山店頭成道半夜發狂
0584b10: 象骨巖下跺跟全身放倒
0584b11: 圓木毬輥出玄沙火急作牌
0584b12: 鱉鼻攛來雲門郎忙打草
0584b13: 開門輕擬議被老觀搊住非鳳凰兒
0584b14: 打鼓普請看盡大地撮來如粟粒大
0584b15: 千七百人善知識盡從杓頭上舀來
0584b16: 五六十里雪山只向蒲團頭奪了
0584b17: 松山小塔卵石子亂疊幾層
0584b18: 古寒泉牛蹄渦能深多少
0584b19: 山前竟日無狼子且聽老僧行
0584b20: 磨下終年絕兒不愁齋米耗
0584b21: 一生受大王供養。何以報恩。手托地疾呼。輕打我
0584b22: 輕打我。
0584b23: 
