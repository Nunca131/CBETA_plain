0846c01: 
0846c02: 
0846c03: 
0846c04: 
0846c05: No. 470-A
0846c06:  小引
0846c07: 
0846c08: 其金剛經三十二分。皆釋迦佛。與諸弟子。問答之謂
0846c09: 也。流傳中國。僧俗諷誦者益廣。每日敬誦。不提正念。
0846c10: 惟圖多數。而紀功蹟。不知金剛二字。包含意味無窮
0846c11: 焉。夫金性剛堅。煆煉不損。是由喻於人之性也。長存
0846c12: 如在。永劫不磨。雖去而復來。雖來而復去。往往來來。
0846c13: 何日是了。不識修持。應無所住。何得正道。無去無來
0846c14: 耶。故儒曰。天命之謂性。皆識其中。又曰。中者天下之
0846c15: 正道也。知其中正之道。識其金性之剛堅。予幼失怙。
0846c16: 少學不敏。甫時時齡。毋志舟。今逾四十六載。耆年
0846c17: 七十有五。每思老母。操持苦節。報恩何及。予因家貧。
0846c18: 客遊天津。幸逢明師。諭我精持齋戒。方能報本。是即
0846c19: 惺然。頓發鄙志。領受諭言。誠至齋戒。指我迷津。纔明
0846c20: 真性。報母之願有期矣。何以明其真性。所云金剛二
0846c21: 字。信其性然。是年冬。初客旋姑蘇。夏林二君過訪。袖
0846c22: 出金剛鐵鋑錎解。視予。玩味深遠。句句在正。字字合
0846c23: 中。是以復梓行世。凡誦金剛經者。必須細閱根由。方
0846c24: 明出世之因。真為手鏡之用也云耳。
0847a01: 順治戊子端月朔日柯山一止居士龔泰瑞麟生父
0847a02: 沐手謹識
0847a03: 
0847a04: 
0847a05: 
0847a06: 
0847a07: No. 470
0847a08: 註解鐵鋑錎
0847a09: 
0847a10: 
0847a11: 無上甚深微妙法百千萬劫難遭遇
0847a12: 我今見聞得受持願解如來真實義
0847a13: 金剛二字世間希脩行能有幾人知
0847a14: 三十二個鐵鋑錎嚼破便是善知識
0847a15: 金剛者。自性堅固。永劫不壞。況金性堅剛也。此金
0847a16: 剛本性。無形無相。世間希少。天上難尋。故云。世間
0847a17: 希。時今一切修行之人。終日茫茫。著相持求。不知
0847a18: 金剛一性之圓明。徒逞六根著相之貪欲。故云。修
0847a19: 行能有幾人知。前兩句。言金剛本性。識者希少。後
0847a20: 兩句。勸修行之人。把此一卷金剛經。細細嚼破。鐵
0847a21: 鋑錎者。鐵鋑。乃是鐵刀。錎。函也。故勸修行之人。看
0847a22: 三十二分金剛經。由如三十二把鋑刀。皆要細細
0847a23: 嚼破。若還有人嚼得破者。方纔稱得善知識也。故
0847a24: 云。嚼破便是善知識。
0847b01: 法會因由。無斷無休。不提正念。空過春秋。
0847b02: 說法聚會。由此起因。佛在舍衛國。祇樹給孤獨園。
0847b03: 與大比丘眾。千二百五十人俱。爾時世尊。食時著
0847b04: 衣持。入舍衛大城乞食。於其城中。次第乞已巳。還
0847b05: 至本處。飯食訖。收衣。洗足已巳。敷座而坐。因須菩
0847b06: 提起問。故云。法會因由。無斷無休者。迦葉一笑得
0847b07: 來。直傳至二十八祖達磨。神光三拜得來。直傳至
0847b08: 曹谿六祖惠能。後傳南嶽馬祖。直至今時。故云。無
0847b09: 斷無休。時今有一等修行之人。也有識得一箇眼
0847b10: 看耳聞的籠筒佛性。也有知得一箇法界真心。一
0847b11: 向廣覽經教。積習字在心。便說我能我會。我悟
0847b12: 我達。並不提箇正念。清解論云。若你廣通都知會。
0847b13: 不著正念怎得中。曉了正念和本地。何須出聲又
0847b14: 啕氣。如此不提正念之人。空吃嘗齋。空過春秋者
0847b15: 也。故云。不提正念。空過春秋。咄。如何是正念。噫。除
0847b16: 了雜念。便是正念也。
0847b17: 法會因由起根源轉動寶藏得安然
0847b18: 心無罣礙常常念諸佛時時在目前
0847b19: 起句言。說法聚會之因由。乃是須菩提起問之根
0847b20: 源。呈句。言此一卷金剛經。有二十七處疑。有二十
0847b21: 九處問答。或佛問。須菩提答。或須菩提問。佛答。由
0847b22: 如轉動寶藏。此乃須菩提。問世尊。善男子善女人。
0847b23: 發阿耨多羅三藐三菩提心。云何應住。云何降伏
0847b24: 其心。佛告須菩提。汝今諦聽。當為汝說。善男子。善
0847c01: 女人。發阿耨多羅三藐三菩提心。應如是住。如是
0847c02: 降伏其心。如是者。乃是般若法。須菩提會佛之意。
0847c03: 纔得心內安然。故云轉動寶藏得安然。轉句。言此
0847c04: 須菩提心內安然。心上無有罣。乃是無記頑空。
0847c05: 故云嘗嘗念。嘗嘗念者。祇是眼看耳聞瞞不得。青
0847c06: 黃赤白。是當人結句。故云諸佛時時在目前。
0847c07: 法會因由。普勸世人正好脩。你說道不能勾。大限無
0847c08: 人救。佛。閻王出帖勾。地獄三塗。不免將身受。苦痛難
0847c09: 熬無盡休。苦痛難熬無盡休。
0847c10: 我佛如來。說法四十九年。談經三百餘會。祇是勸
0847c11: 人。及早修行。今時世人。家私未足。夫妻恩愛。世事
0847c12: 不了。男女未大。諸事纏身。祇說我不能勾得。科家
0847c13: 道。忽朝大限到來。臨行手無所措。這裡脫下溫布
0847c14: 衫。那裏穿上胎州襖。去去來來。何日得了。生死苦
0847c15: 海。幾時得渡。我的佛。閻羅王在大鐵圍山外。有宮
0847c16: 殿縱廣六十由旬。七重墻壁。七重欄楯。七重鈴網。
0847c17: 其外七重多羅行樹。臺殿園苑種種可觀。王以惡
0847c18: 業自然有。赤融銅汁在前。宮殿即變成鐵色。五欲
0847c19: 功德皆沒。王見此已巳。怖畏不安。即走入內。時守獄
0847c20: 卒。取閻羅王。高舉撲之。以融銅汁。灌入王口。次第
0847c21: 燋然。從下而出。王作是念。往昔作惡。令受此苦。願
0847c22: 捨自身。于佛法中。出家入道。既發善念。所住宮殿
0847c23: 還復如舊。事之了畢。還與彩女娛樂。彼諸大臣。亦
0847c24: 復如是。閻王尚然。何況一切受苦眾生者也。出帖
0848a01: 勾者。閻羅王差無常二鬼勾喚。地獄者。大海之底。
0848a02: 有石名沃燋。縱廣八萬四千由旬。厚二萬里。下有
0848a03: 八大地獄。一名活大地獄。二名黑繩大地獄。三名
0848a04: 合大地獄。四名喚大地獄。五名大喚大地獄。
0848a05: 六名熱惱大地獄。七名大熱惱大地獄。八名阿鼻
0848a06: 大地獄。每一重縱廣五百由旬。各各有十六小獄。
0848a07: 周匝圍繞。一名黑雲沙小地獄。二名糞屎泥小地
0848a08: 獄。三名五叉小地獄。四名飢餓小地獄。五名燋渴
0848a09: 小地獄。六名膿血小地獄。七名一銅釜小地獄。八
0848a10: 名多銅釜小地獄。九名鐵磑小地獄。十名豳量小
0848a11: 地獄。十一名雞小地獄。十二名河小地獄。十三
0848a12: 斫截小地獄。十四劍葉小地獄。十五狐狼小地獄。
0848a13: 十六寒冰小地獄。三塗者。乃是地獄塗。餓鬼塗。畜
0848a14: 生塗。一切作業之人。不免將身自受。無人替得。二
0848a15: 受過五百劫。故云。苦痛難熬無盡休。
0848a16: 善現起請。無形無影。自己已彌陀。迷人不惺。
0848a17: 善現即是須菩提起來請佛說法。在大眾中。即從
0848a18: 座起。褊袒右肩。右膝著地。合掌恭敬。而白佛言。希
0848a19: 有世尊。如來善護念諸菩薩。善付囑諸菩薩。世尊。
0848a20: 善男子。善女人。發阿耨多羅三藐三菩提心。云何
0848a21: 應住。云何降伏其心。此乃須菩提。從座而起。右膝
0848a22: 著地。合掌恭敬。讚嘆世尊。身長丈六紫磨金容。具
0848a23: 三十二相。八十種好。三界無比。口吐八萬四千法
0848a24: 門。故云。希有世尊。如來以般若波羅密法。護念諸
0848b01: 菩薩。如來以般若波羅密法。付囑須菩提。諸大菩
0848b02: 薩。令諸學人以般若智。護念自身。心不令妄。不起
0848b03: 邪念。須菩提觀一切善男子。善女人。躁擾不停。念
0848b04: 念相續。無有間歇。云何法而住。云何法而降伏其
0848b05: 妄想之心也。佛言。善哉善哉。須菩提。如汝所說。如
0848b06: 來善護念諸菩薩。善付囑諸菩薩。汝今諦聽。當為
0848b07: 汝說。善男子。善女人。發阿耨多羅三藐三菩提心。
0848b08: 應如是住。如是降伏其心。如來觀見須菩提。問處
0848b09: 孤高。故言善哉善哉。佛須菩提。如汝這樣所說。
0848b10: 乃是劫外向上之間。善護我心。非獨你得。我念諸
0848b11: 菩薩。我善付囑諸菩薩。你今諦聽。我當為汝說法。
0848b12: 若善男子。善女人。發無上真正之心。應如是般若
0848b13: 法而住。如是般若法而降伏其妄想之心也。須菩
0848b14: 提言。唯然世尊。願樂欲聞。此須菩提。願佛廣說。領
0848b15: 中下根機盡得開悟也。此妄想之心。本是不屬相
0848b16: 貌。非青赤白。故云。無形無影。這箇妄想之心。非從
0848b17: 外得。實是自己已彌陀發出來的。永嘉云。無明實性
0848b18: 即佛性。幻化空身即法身。故云。自己已彌陀。一切迷
0848b19: 人。不惺此意。著相特來。不了此心。故迷迭不悟。
0848b20: 善現啟請在本身行住坐臥念真經
0848b21: 若還踏著無生地步步頭頭總現成
0848b22: 善現即是須菩提起來請問佛法。一切修行之人。
0848b23: 誦何經。而菩薩住處。誦何經而降伏其妄想之心
0848b24: 也。佛言。如是金剛般若波羅蜜經而住。如是金剛
0848c01: 般若波羅密經而降伏其妄想之心也。此一卷金
0848c02: 剛經。非是紙上的。乃是金性堅剛。永結不壞。故云
0848c04: 用。波羅密者。發彼岸義也。見性得度。即登彼岸。未
0848c05: 得度者。即在此岸。乃是人人的靈覺真性。故云。本
0848c06: 在身。言此一卷金剛經。在行住坐臥四威儀中。無
0848c07: 斷無滅。如何增得。如何減得。故云。行住坐臥念真
0848c08: 經。前兩句。說此金剛經。在行住坐臥之中。後兩句。
0848c09: 又要行人還要踏無生覺地。科儀云。步步踏著實
0848c10: 地。頭頭頂掛空。穿衣時。摸著腰領。洗面時。揣著
0848c11: 鼻梁。上樹時。兩手攀枝。下坑來。兩點地。可謂步
0848c12: 步頭頭總現成也。
0848c13: 善現起請。欲要脩行路不通。眼前黑洞洞。六賊來搬
0848c14: 弄。佛。著力緊加功。打死無明。纔得三昧定。一法通時
0848c15: 萬法通。一法通時萬法通。
0848c16: 言此須菩提。請問如來一切脩行之人。恩愛不斷。
0848c17: 六欲不除。無明未棄。如何降伏其妄想之心也。故
0848c18: 云。眼前黑洞洞。六賊來搬弄。我的佛。還要行人著
0848c19: 力加功。力有五力。乃有進力。信力。念力。定力。慧力。
0848c20: 若有智慧之力。打死無明煩惱恩愛妄想四事永
0848c21: 滅。纔得無諍三昧。定也。故云。打死無明。纔得三昧
0848c22: 定。若得無諍三昧定了。顯出清淨涅槃妙心。即是
0848c23: 一箇法界真心。是故。一法通時萬法通。
0848c24: 大乘正宗。降伏其心。揭起海底。直上崑崙。
0849a01: 大乘。非是小乘。正宗。非是邪宗。佛告須菩提。諸菩
0849a02: 薩摩訶薩。應如是降伏其心。菩薩者梵語。東土為
0849a03: 道心眾生。摩訶者梵語。東土為大。乃是大菩薩。此
0849a04: 大菩薩。雖在塵勞。心常清淨。又慈悲喜捨。種種方
0849a05: 便。化導眾生。名為菩薩。雖化眾生。心無取著。是名
0849a06: 摩訶薩。恭敬一切眾生。即是降伏自心處。故云。大
0849a07: 乘正宗。降伏其心。後兩句。海底崑崙者。海底即是
0849a08: 濕生。崑崙即是須彌山王。直至非想非非想處天。
0849a09: 此言所有一切眾生之類。若卵生。若胎生。若濕生。
0849a10: 若化生。若有色若無色。若有想。若無想。若非有想。
0849a11: 若非無想。我皆令入無餘涅槃。卵生者。迷性也。胎
0849a12: 生者。習性也。濕生者。隨邪性也。化生者。見趣性也。
0849a13: 乃是四生之根。若起修心之心。不契無相之理。名
0849a14: 為有色界天。內心守直。不行恭敬供養。但言心直
0849a15: 是佛。名為無色界天。不了中道。眼見耳聞。心想思
0849a16: 惟。愛著說法。口說佛行。心不依行。名為有想天。迷
0849a17: 人坐禪一向除妄。不學慈悲喜捨。智慧方便。單守
0849a18: 無心。由如木石。名為無想天。不著有無二想。中道
0849a19: 還存。名為非無想天。四蘊成身。色蘊空了。求理心
0849a20: 在。名為非想非非想處天。若得五蘊空。四想忘。皆
0849a21: 入無餘涅槃。而滅度之。故云。揭起海底直上崑崙。
0849a22: 大乘正宗勤下功迷人只向外邊尋
0849a23: 獅子吼上須彌頂赫得魔王膽戰競
0849a24: 修大乘正宗之人。莫學懈怠。勇猛上加勇猛。精進
0849b01: 上加精進。直下死工夫。頓悟真空。菩提之體。通身
0849b02: 無骨。全體空。獨露堂堂。包含萬象。無心可了。無
0849b03: 道可成。無佛可做。無法可說。無眾生可度。凡即聖。
0849b04: 聖即凡。本性自然成一片。此是大乘正宗之人也。
0849b05: 故云。大乘正宗勤下功。惟有小乘邪宗。參禪打坐。
0849b06: 打七煉魔。念經念佛。拜經拜佛。求生佛國。願生禪
0849b07: 天。此等迷人。只向外邊尋也。獅子者。喻大乘正宗
0849b09: 者。乃是非想非非想處天。此大乘正宗之人。哮吼
0849b11: 寒。故云。赫得魔王膽戰競。
0849b12: 大乘正宗。靜裡思量心自驚。除貪嗔病。撿點心田
0849b13: 靜。佛。智慧普光明。退盡浮雲。現出軒轅鏡。正覺臺前
0849b14: 萬法空。正覺臺前萬法空。
0849b15: 大乘正宗之人。在清淨閑處。思量如來之語。心驚
0849b16: 膽碎。佛言。如是滅度無量無數無邊眾生。實無眾
0849b17: 生得滅度者。滅度者。乃是解脫之人。何以故。須菩
0849b18: 提。若菩薩。有我相。人相。眾生相。壽者相。即非菩薩。
0849b19: 眾生佛性。本無有異。緣有四相。不入無餘涅槃。有
0849b20: 此四相。即是眾生。無此四相。即是解脫。悟即眾生
0849b21: 是佛。四相者。迷人恃有財寶學問。族性輕慢一切
0849b22: 人。名我相。雖行佛行。人我不除。名人相。好事歸己已。
0849b23: 惡事施於人。名眾生相。求生天上。願生西方。心愛
0849b24: 長年。名壽者相。有四相即是眾生。故云。淨裡思量
0849c01: 心自驚。若是大乘正宗之人。先要除自己已貪嗔
0849c02: 癡病。必須服戒定慧真藥。時時刻刻。檢點自己已心
0849c03: 田清淨。我的佛。若得智慧光明。焰破從前黑暗。浮
0849c04: 雲者。煩惱也。軒轅鏡者。圓月也。退盡煩惱浮雲。顯
0849c05: 出本性一輪明月。故云。退盡浮雲。現出軒轅鏡。大
0849c06: 乘正覺臺前。萬法皆空。本無一物。楞嚴經云。一人
0849c07: 發真歸元。十方空悉皆銷殞。故云。正覺臺前萬
0849c08: 法空。
0849c09: 妙行無住。神明皆護。自己已靈光。偶然進步。
0849c10: 奧妙之行。本無住著。復次須菩提。菩薩於法。應無
0849c11: 所住。乃是不住色聲香味觸法布施。故云。妙行無
0849c12: 住。若是妙行無住之人。所在之處。則為有佛。是故
0849c13: 神明皆護。何以故。若菩薩不住相布施。其福德不
0849c14: 可思量。菩薩行施。心無希求。所獲福德。如十方
0849c15: 空不可較量。布施者。布者普也。施者散也。能普散
0849c16: 盡心中妄念習氣。煩惱無明。貴高好勇。無所蘊積。
0849c17: 是真布施。雖有眼耳鼻舌身意。不著色聲香味觸
0849c18: 法上。是真布施。心常清淨。了萬法空寂。內除貪愛。
0849c19: 外除我人。見人作惡。不見其過。依教修行。心無能
0849c20: 所。是真布施。如是修行。乃是不住相布施。其福德
0849c21: 不可思量。佛須菩提。於意云何。東方空可思
0849c22: 量不。須菩提會意。東方空。無邊無際。故言不也
0849c23: 世尊。佛又須菩提。南西北方。四維上下空。可
0849c24: 思量不。須菩提會意。十方空。無有邊際。故云不
0850a01: 也世尊。佛告須菩提。菩薩無住相布施。福德亦復
0850a02: 如是。不可思量。如是叮囑須菩提。菩薩但應如所
0850a03: 教住。乃是但該應住無相布施。古人云。始從剋念
0850a04: 之功。必成無為之地。乃是菩薩住處。故云。自己已靈
0850a05: 光偶然進步。
0850a06: 妙行無住世間希玄妙消息那個知
0850a07: 點開一隻通天眼萬兩黃金買不來
0850a08: 妙行無住之人。不住眼耳鼻舌身意。不住東方。不
0850a09: 住西方。不住南方。不住北方。不住上方。不住下方。
0850a10: 不住天堂。不住地獄。不住參禪。不住打坐。不住打
0850a11: 七。不住煉魔。不住燒香。不住點燭。不住念佛看經。
0850a12: 一切都不住。是故妙行無住世間希。玄妙消息。乃
0850a13: 是盡空遍法界。那箇道理。故云。玄妙消息那箇
0850a14: 知。若得明師。點開我一隻通天徹地之眼。炤見恒
0850a17: 兩黃金買不來也。
0850a18: 妙行無住。妄想貪嗔盡掃除。貢高休要起。昧心瞞不
0850a19: 住。佛。魔王盡遭誅。拿住猿猴。在清樹。自在逍遙
0850a20: 樂有餘。自在逍遙樂有餘。
0850a21: 妙行無住之人。不比靠墻靠壁的折。不比靠佛
0850a22: 來度的瞎子。那等妙行無住之人。一切都不靠。科
0850a23: 儀云。妙體本來無處所。通身何更有蹤由。是故。妙
0850a24: 行無住。若修妙行之人。一切妄想貪嗔貢高好勇。
0850b01: 瞞心昧己已。盡情掃蕩無餘。故云。昧心瞞不住。我的
0850b02: 佛。若得盡情掃蕩無餘。魔王決然拿住。故云。魔王
0850b03: 盡遭誅。又要把心猿意馬。在清無影樹上。不
0850b04: 許太陽火熾。故云。在清樹。纔得自在逍遙樂
0850b05: 有餘。咄。一切修行之人。不住者謂何。呀。不識清
0850b06: 無影樹。反被太陽無明火熾。燒斷了。如來戒定
0850b07: 慧。定了自己已心猿意馬。因此流浪家鄉。不得自
0850b08: 在者也。
0850b09: 如理實見。猶如閃電。上下明徹。打成一片。
0850b10: 如如真妙理。為真實之見解。佛須菩提。於意云
0850b11: 何。可以身相見如來不。須菩提會意。渠無相貌。何
0850b12: 處求形。本來無此身相。故答言不也世尊。不可以
0850b13: 身相得見如來。何以故。如來所說身相。即非身相。
0850b14: 色身是相。法身是性。一切善惡。皆由法身。不由色
0850b15: 身。法身若作惡。色身不生善。法身若作善。色身不
0850b16: 生惡。凡夫惟見色身。不見法身。故答身相即是非
0850b17: 相。佛告須菩提。凡所有相。皆是妄。一念未興。塵
0850b18: 勞先起。迷棄本性。皆是妄。是故猶如閃電。若見
0850b19: 諸相非相。則見如來。如來欲顯法身。故說一切諸
0850b20: 相。妄不實。即見法身。如未之理如此者。上下明
0850b21: 徹打成一片。
0850b22: 如理實見本來真只在當人一念心
0850b23: 四維上下無所管大地山河盡是金
0850b24: 此如理實見。非是邪見小乘。小乘之人。觀見四方
0850c01: 境界。或見青光紅光。或見金光。白光。或見迴光圓
0850c02: 光。或見青蓮紅蓮。或見金蓮白蓮。或見金臺樓閣。
0850c03: 或見阿彌陀佛。灌滿十方。或見觀音勢至常來接
0850c04: 引。但有見相。並是邪相。科儀云。正法眼中無可得。
0850c05: 若是如理實見之人。若見諸相非相。則見如來。見
0850c06: 黃花即對黃花。見翠竹即對翠竹。僧問大龍。色。身
0850c07: 敗壞。如何是堅固法身。大龍云。山花開似錦。澗水
0850c08: 湛如藍。直得如是見者。名為如理實見。本來人者。
0850c09: 將一莖草。作丈六金身。將丈六金身。作一莖草。故
0850c10: 云。如理實見本來人。這箇本來人。在當人面上。眼
0850c11: 看耳聞的。鼻聞口說的。手拈走的。思量計較的。
0850c12: 是故只。在當人一念心。這箇當人靈覺真性。天不
0850c13: 能蓋。地不能載。陰陽不能害。五行不能役。鬼神不
0850c14: 能拘。劫火不能害。故云。四維上下無所管。若識得
0850c15: 遍大地是一箇丈六金身。故云。大地山河盡是金。
0850c16: 如理實見。十惡八邪在目前。光明全體現。愚癡多雜
0850c17: 念。佛。精進更加參。久遠功夫。自然成一片。打碎泥團
0850c18: 不用參。打碎泥團不用參。
0850c19: 此如理實見之人。不得還鄉者何也。呀。因有十惡
0850c20: 八邪。不得還鄉。十惡者。身口意三業。分為十惡。身。
0850c21: 有三惡婬殺盜。意有三惡。貪嗔癡。口有四惡。誑言。
0850c22: 綺語。惡口。兩舌。八邪者。人我是須彌。邪心是海水。
0850c23: 煩惱是波浪。毒害是惡龍。妄。是鬼神。塵勞是魚
0850c24: 鱉。貪嗔是地獄愚癡是畜生。若得除人我。須彌倒。
0851a01: 去邪心。海水渴。煩惱無波。浪滅毒害忘。惡龍絕。
0851a02: 妄無。神鬼滅塵勞散。魚鱉絕。貪嗔忘。地獄滅愚癡
0851a03: 斷畜生絕。是故。十惡八邪在目前。若有人識得自
0851a04: 己已光明。不破十惡八邪瞞過。咄。要見光明麼。咦。聽
0851a05: 我十字偈。曰。眼放光。能照見。青黃赤。白。耳放光。能
0851a06: 聽得。好歹菩聲。鼻放光。能知覺。馨香穢污。舌放光。
0851a07: 談玄妙。普度眾生。身放光。知冷熱。能知飢飽。意放
0851a08: 光。知高下。變化多般。渾身上。透玲玲。放光動地。放
0851a09: 光明。遍法界。獨自為尊。所以光明全體現也。今時
0851a10: 一切愚迷之人。不識自己已光明。雜念數多。恩愛不
0851a11: 斷。我執不除。是故。愚癡多維念。我的佛。即今科家。
0851a12: 苦勸一切修行之人。精進勇猛更加參。訪明師。求
0851a13: 其印證。印證師真。久久下鳥道之功。忽然聞得箇
0851a14: 人法雙忘。地一聲。而成一片。故云。久遠工夫。自
0851a15: 然成一片。若要成一片。必須打破泥彈子。有人打
0851a16: 得碎者。萬事了畢。故云。打碎泥團不用參。
0851a17: 正信希有。鐵牛嗷吼。震倒須彌。邪魔奔走。
0851a18: 正信修行向心修。此人最為第一希有。須菩提白
0851a19: 佛言世尊。頗有眾生。得聞如是。言說章句。生實信
0851a20: 不。須菩提。聞此般。若法。難信難解。末世凡夫。智慧
0851a21: 微劣。聞此金剛經章句。云何信入。佛言。須菩提。莫
0851a22: 作如是之說。如來滅後。後五百歲。有持戒修福者。
0851a23: 正法一千年。上五百年。解脫為正宗。下五百年。禪
0851a24: 定為正宗。如來在日聞此般若法者。不以為難後
0851b01: 五百年。乃至末法。皆修禪定。不得禪定。不得解脫
0851b02: 於此金剛經章句。能生信心。以此為實。當知是人。
0851b03: 不於一世供養佛。二世供養佛。三四五世供養佛。
0851b04: 而種善根。已巳於無量千萬世供養佛。所種諸善根。
0851b05: 何名種諸善根。略述次下。所謂於諸佛所。一心供
0851b06: 養隨順教法。於諸菩薩善知識。師父大德高僧。父
0851b07: 母尊長嘗行恭敬。供養承順教命。不違其意於一
0851b08: 切貧苦眾生。起慈憫心。不生輕厭。有所須求。隨力
0851b09: 惠施。於六道眾生。不加殺害。不欺不賤。不毀不辱
0851b10: 不騎不箠。不食其肉。常行饒益。是名種諸善根。今
0851b11: 來聞是金剛經章句。乃至一念。生清淨信者。是故
0851b12: 正信希有。佛言。須菩提。如此淨信眾生。如來悉知
0851b13: 悉見。是諸眾生得了如是之法。無量無邊福德。何
0851b14: 以故。是諸眾生。無復有我相。人相。眾生相。壽者相。
0851b15: 無般若法相。亦無不得般若法相。此人雖行般若。
0851b16: 心不住空見。何以故。是諸眾生。若心上取相。則為
0851b17: 著我人眾生壽者。若取般若法相。即著我人眾生
0851b18: 壽者。何以故。若取非般若法相。即著我人眾生壽
0851b19: 者。是故。不應取法。不應取非法。此兩句。取又不是。
0851b20: 不取又不是。以是義故。如來常說汝等比丘。知我
0851b21: 說法。如筏喻者。法。尚應捨。何況這些生天等法。故
0851b22: 云。正信希有。修正信之人。喻如鐵牛。不認人情。嗷
0851b23: 吼一聲。萬法皆空。把一箇須彌山王。震倒了也。一
0851b24: 切三界。十八梵天二十五有他化。魔王無有安身
0851c01: 之地。故云震倒須彌。邪魔奔走。
0851c02: 正信希有妙法傳一念無差遍大千
0851c03: 九曲黃河顛倒轉普天徹地一輪圓
0851c04: 修正信之人。非在舌辨。亦非足行。全憑心地下功。
0851c05: 心地下功。全拋世事。佛告須菩提何以故。是諸眾
0851c06: 生。若心取相或求西方。或求天上或求後世為人。
0851c07: 則為著我人眾生壽者。若取法相。我得般若波羅
0851c08: 蜜法。即著我人眾生壽者。若取非法相。我不行般
0851c09: 若波羅蜜法。即著我人眾生壽者。是故。不應取法。
0851c10: 不應取非法。修行人識得此病。明得此理乃是超
0851c11: 生脫死的妙法。故云。正信希有妙法傳。傳箇甚麼。
0851c12: 昔日世尊。正法眼藏涅槃妙心。傳與迦葉。迦葉一
0851c13: 笑得來。直至二十八禪達磨。神光三拜得來。直至
0851c14: 六祖。慧能。俱是正信妙法。名為一念。今時有等迷
0851c15: 人。單提一句。南無阿彌陀佛。為之一念。怎麼遍得
0851c16: 大千世界。若差之毫厘。失之千里。我今直說。一念
0851c17: 者。乃是無念。無念乃是般若。心經云。三世諸佛。依
0851c18: 般若波羅蜜多。故云。阿耨多羅三藐三菩提。咄。何
0851c19: 者。是般若波羅蜜多法。要全般若法。一點識心無。
0851c20: 如此者。一念無差遍大千。九曲黃河通天河。水常
0851c21: 東流。故此世上江湖河海水不得乾。科儀云。千江
0851c22: 有水千江月。若得黃河之水。顛倒返流。世上無水。
0851c23: 纔識得達磨西來。水在長江月在天。呵呵。真是不
0851c24: 知白日青天裏。開眼許多迷路人。故云。九曲黃河
0852a01: 顛倒轉。普天徹地一輪圓。
0852a02: 正信希有。有名利貪花水上漚。功名未成就。莫要相
0852a03: 諍佛。急急早回頭。火燒眉毛。纔把頭救。一日無常
0852a04: 萬事休。一日無常無事休。
0852a05: 正者。體也。禮也。信者。誠也。重也。禮而無信。意必不
0852a06: 誠。信而無禮。心必不實二者具足。可謂正信。修正
0852a07: 信之人。看破名利貪花。由如水上浮漚。速起速滅。
0852a08: 豈為常也。是故。名利貪花水上漚。功名未成之際。
0852a09: 莫要貢高我慢諍是非。故云。莫要相諍。我的
0852a10: 佛。急急早回頭。莫等臨危要修。遲也。聽我偈曰。一
0852a11: 盞孤燈照夜臺。上床脫下襪和鞋。半夜三更隨夢
0852a12: 去。知道天明來不來。是故火燒眉毛纔把頭來救。
0852a13: 古人云。一日無常到。方知夢裏人。萬般將不去。惟
0852a14: 有業業隨身。故云。一日無常萬事休。
0852a15: 無得無說。是真難滅。但有絲毫。眼中著屑。
0852a16: 當體空寂。無物可得。但有言說。皆是誑語。佛須
0852a17: 菩提。於意云何。如來得阿耨多羅三藐三菩提耶。
0852a18: 如來有所說法耶。須菩提言。如我解佛所說義。無
0852a19: 有定法。得也不是說也不是。名做阿耨多羅。三
0852a20: 藐三菩提。亦無有定法。如來可說。是故。無得無說。
0852a21: 須菩提言。何以故。如來所說法。皆不可取如來法。
0852a22: 不可說如來說法。口誦心不行。非法。口誦心行。乃
0852a23: 是非非法。若論如此。乃是無記頑空。鬼家活計。所
0852a24: 以者何。一切賢聖。皆以無為法。而有差別。三乘根
0852b01: 性。所解不同見有深淺。故有差別。佛說無為法者。
0852b02: 即是無住。無住。即是無相。無相。即是無生。無生。即
0852b03: 是無滅。咄。要見無生無滅的麼。張三。應喏。喚李
0852b04: 四。應咳。乃是實地解脫佛性。是故是真難滅。今時
0852b05: 有等修行之人。妄想佛來救度。臨命終時。觀音勢
0852b06: 至接引。西方極樂世界。或求禪天。或求欲界。或求
0852b07: 四空定。或求後世為人。是故。金屑雖貴。落眼成塵。
0852b08: 故云。但有絲毫。眼中著屑。
0852b09: 無得無說正路頭加鞭進步向前修
0852b10: 提起不放捨直到波羅彼岸頭
0852b11: 無得無說者。得也不是說也不是。若說得。本來無
0852b12: 眼耳鼻舌身意。非青黃赤白之妙相。得箇甚麼若
0852b13: 說。說佛法不在紙。上又不在舌上。說箇甚麼。古人
0852b14: 云。三世諸佛。口掛壁上。歷代祖師。結舌七侯。到是
0852b15: 箇正路頭也。若要修箇正路頭的人。要加鞭進步。
0852b16: 勇猛上加勇猛。向前修去。莫學懈怠之人。無有了
0852b17: 期。時時刻刻。提起正念。不要放捨。是故直到波羅
0852b18: 彼岸頭。若有一時差錯。被鬼神破。拿到陰司那
0852b19: 時怨不得師傅也。非是師不說。你自不肯依。
0852b20: 無得無說。佛祖西來玄妙訣。笑殺大迦葉。神光將臂
0852b21: 卸。佛。方便演三車。普救眾生。早早離三界。好念彌陀
0852b22: 歸去來。好念彌陀歸去來。
0852b23: 無得無說之正路。乃是佛祖西來之妙訣。昔日如
0852b24: 來。在靈山會上。世尊青蓮目瞬示。四眾無人領其
0852c01: 密意。惟摩訶大迦葉。一笑。佛云。吾正法眼藏涅槃
0852c02: 妙心。付囑與汝。汝嘗流布。勿令斷絕。偈曰。法本法
0852c03: 無法。無法法亦法。今付無法時。法法何曾法。大迦
0852c04: 葉於雞足山。入寂滅定。後達磨西來。見梁武帝。帝
0852c05: 問曰。朕造寺。寫經齋僧。不可勝紀。有何功德。師曰。
0852c06: 並無功德。帝。曰何無功德。師曰。此但人天小果。有
0852c07: 漏之因。如影隨形。雖有非實。帝曰。如何是真功德。
0852c08: 師曰。淨智妙圓。體目空寂。如是功德。不以世求。帝。
0852c09: 又問。如何是聖諦第一義。師曰。廓然無聖。帝曰對
0852c10: 朕者誰師曰。不識帝。不領悟師。知機不契渡江。寓
0852c11: 于少林寺。終日。面壁而坐。有僧神光。晨夕參見立
0852c12: 雪過膝。師憫而問。久立雪中。當求何事。光。悲淚曰。
0852c13: 惟願和尚慈悲。開甘露門。師曰。諸佛妙道。曠劫精
0852c14: 勤。難行能行。非忍能忍。豈以小德小智。輕心慢心。
0852c15: 光即取刀斷臂。師知法器。乃曰。諸佛最初求道。為
0852c16: 法忘形。汝今斷臂我前。求亦可在易。名慧可。可曰。
0852c17: 諸佛法印。可得聞乎。師曰。法印匪從人得。可曰我
0852c18: 心未寧。乞師與安。師曰。將心來。與汝安。可曰心
0852c19: 了。不可得。師曰。我與汝安心。竟乃是。無得無說之
0852c20: 妙訣也。我的方便演三車。乃是羊車。鹿車。牛車。喻
0852c21: 如聲聞乘緣根基。大小不同故勸。行人方便。演三
0852c22: 車。救度眾生。早早脫離三界。三界者。欲界十天。色
0852c23: 界。十八梵天。無色界。四空天此三界。諸天都在五
0852c24: 蘊之中。古人云。未超三界外。盡在五蘊中。五蘊者。
0853a01: 乃是色受想行識也。今時修行之人。不識此理。俗
0853a02: 語說。舉心動念。天地皆知。教我怎麼離得。咦。若是
0853a03: 不動念。現在三界外。如來云。即今常在三界外。絕
0853a04: 盡無為出娑婆。如是之人。好念自己已彌陀歸去來。
0853a05: 依法出生。無相無形。四生六道。盡是迷人。
0853a06: 諸佛所依之法。盡從此一卷金剛經生出佛須
0853a07: 菩提。於意云何。若人滿三千大千世界。七寶以用
0853a08: 布施。論一四天下。一日月。一須彌山王。一四大海
0853a09: 為一世界。每各一千。為一小千世界。小千等。倍中
0853a10: 間有十億四大洲。十億日月。十億須彌山王。十億
0853a11: 四大海。為中千世界。中千。千倍中間。各一萬億為
0853a12: 一個三千大千世界。將金銀琉璃等。七寶以用布
0853a13: 施。是人所得福德。寧為多不。須菩提會意乃是人
0853a14: 天福報有漏之因。故言甚多。何以故。是福德。即非
0853a15: 福德。清淨性。是故如來說。福德多。於一無利益。依
0853a16: 金剛般若波羅蜜經。修行是自本性。不生惡道。是
0853a17: 名福德性。如來說。若復有人。將此經受持。乃至四
0853a18: 句偈等。為他人說。其福勝彼。乃是三千大千世界。
0853a19: 七寶布施。有福有盡。何以故。須菩提。一切諸佛。及
0853a20: 諸佛阿耨多羅三藐三菩提法。皆從此一卷金剛
0853a21: 經出。此經者。非是紙上的金剛經。要自本性金剛。
0853a22: 從體起用。嘗要覺照。覺照心是諸佛動。即怕覺照
0853a23: 遲及諸佛阿耨多羅三藐三菩提法。皆從覺照生。
0853a24: 是故依法出生。佛須菩提。所謂佛法者。有執著
0853b01: 心在。即非佛法。所謂一切文字章句。如標如指。依
0853b02: 標取物。依指觀月。月不是指標。不是物。但依經取
0853b03: 法經不是法。經文則肉眼可見。法。則慧眼能見。若
0853b04: 無慧眼。但見其文。不見其法。若不見法。即不解佛
0853b05: 意。不解佛意則誦此經萬卷。不得解脫。故云。無相
0853b06: 無形。今時一切修行之人。不識自己已有一卷真金
0853b07: 剛經。埋沒四生六道。是故。四生六道。盡是迷人。
0853b08: 依法出生好用功泥牛汲水上崑崙
0853b09: 朽木頑石休死坐山河全露法王身
0853b10: 心經云。三世諸佛。依般若波羅蜜多。故得阿耨多
0853b11: 羅。三藐三菩提。從上諸佛。皆從此經出。若要超三
0853b12: 界。須下死功夫。是故。依法出生好用功。泥牛者。泥
0853b13: 牛汲水。那見身相。既無身相。現出當人。崑崙者。須
0853b14: 彌山王也。喻如最上一乘之人。獨露堂堂。包含三
0853b15: 界。故云。泥牛汲水上崑崙。今時有一等修行之人。
0853b16: 打坐入定。喻如朽木頑石。無作用處。是故朽木頑
0853b17: 石休死坐。你看運行星斗的。運行日月的。行風行
0853b18: 雨的。落霜落雪的。春生夏長的。秋收冬藏的。花開
0853b19: 花謝的。水流風動的。雲騰鳥飛的。呵呵。原來山河
0853b20: 全露法王身也。
0853b21: 依法出生。努力參禪好下功。奉著空王令。打開胡思
0853b22: 洞。佛。先住涅槃城。下了團營。寶寨安排定。拿住魔王
0853b23: 定太平。拿住魔王定太平。
0853b24: 依般若波羅密法。修行之人。實是要努力參禪。禪
0853c01: 者。清淨也。若得努力參禪。清淨纔得見性。故云。努
0853c02: 力參禪好下功。空王者。乃是真空妙體也。既然奉
0853c03: 著空王之令。不要識得便當了了。若說我。識得真
0853c04: 空菩提之體。不除心垢。無有是處。若得實會生死
0853c05: 之人。要打殺了這些千思萬想。計較算人。故云。打
0853c06: 開胡思洞。我的佛。涅槃者。非死也。乃是不生不滅。
0853c07: 不生者。人我不生。不滅者。覺照不滅。是故。先住涅
0853c08: 槃城團營者。乃是十二團營管著天下軍民。奉著
0853c09: 空王之令。差本主下了十二團營。坐了寶寨。安排
0853c10: 定了。將官拿住了魔王。纔得天下太平。咄。乃是十
0853c11: 二團營。噫。不在北京。就在此處。即令兩隻眼。兩箇
0853c12: 耳。一箇鼻。一張口。一箇身。一箇意。兩隻手。一雙。
0853c13: 名為十二團營。故云。拿住魔王定太平。
0853c14: 一相無相。迷人只強。兩箇五百。作一貫。
0853c15: 只這一相。本來無形清妙道。無有。跡佛。須菩
0853c16: 提。於意云何。須陀洹。能作如是般若之念。我得須
0853c17: 陀洹果不。須菩提。會意梵語須陀洹。唐言逆流果。
0853c18: 逆生死流。不染六塵。一向修無漏業。名須陀洹果。
0853c19: 若了無相法。即無得果之心。須菩提。答言。不也世
0853c20: 尊。何以故。須陀洹。名為入流果。而無所入。不入色
0853c21: 聲香味觸法。是名做須陀洹。佛又須菩提。於
0853c22: 意云何。斯陀洹。能作如是。般若之念。我得斯陀含
0853c23: 果不。須菩提會意。梵語斯陀洹。唐言一來果。捨三
0853c24: 界結縛。名一往來。往從天上。到人間。生從人間。
0854a01: 死從天上。名斯陀含果。若了無相法。那有得果之
0854a02: 心。須菩提答言。不也世尊。何以故。斯陀含。名一往
0854a03: 來。而實無往來。是名做其陀含。佛又須菩提
0854a04: 於意云何。阿那含。能作如是般若之念。我得阿那
0854a05: 含果不。須菩提。會意。梵語阿那含。唐言不還果。亦
0854a06: 名出欲。出欲者。外不見欲境。可染。內無欲心。可行。
0854a07: 定不向欲界受生。故名不還果。若了無相法。何有
0854a08: 得果之心。須菩提答言。不也世尊。何以故阿那含。
0854a09: 名為不來。本性而實無不來。是故。名做阿那含。
0854a10: 佛又須菩提。於意云何。阿羅漢能作如是般若
0854a11: 之念。我得阿羅漢道不。須菩提會意梵語阿羅漢
0854a12: 唐言無諍行。又云。無學。煩惱永盡。與物無諍。貪嗔
0854a13: 癡絕。心境俱空。內外常寂。名阿羅漢。若作得果之
0854a14: 心。即是有諍阿羅漢。雖是無學。執著無事界。須菩
0854a15: 提答言。不也世尊。何以故實無有一法。名阿羅漢。
0854a16: 世尊若阿羅漢作如是般若之念。我得阿羅漢道。
0854a17: 即為著我人眾生壽者。世尊。須菩提言佛說我得
0854a18: 無諍三昧。人中最為第一。是第一離欲阿羅漢世
0854a19: 尊。我不作如是般若之念。我是離欲阿羅漢。何名
0854a20: 無諍三昧。謂阿羅漢。心無生滅來去。唯有本覺嘗
0854a21: 照。嘗照五蘊空寂。是名無諍三昧。修此三昧。超過
0854a22: 無學。人中最為第一。若有一念得果之心。我果離
0854a23: 欲阿羅漢。即不名無諍三昧。須菩提世尊。我若
0854a24: 作如是般若之念。我得阿羅漢道。世尊則不言說。
0854b01: 再不開口。須菩提。是樂阿蘭那行者。阿蘭那乃是
0854b02: 無諍行。即是清淨行也。以須菩提。實無所希求之
0854b03: 行。而名須菩提。即是樂阿蘭那行。一切迷人不
0854b04: 識此理。只說有果向禪天。即修禪定。是故迷人只
0854b05: 強。若識得無諍三昧。即是一相。一相即是無相。方
0854b06: 知裏頭空。外頭空。裏外相連。打成一片。故云。兩箇
0854b07: 五百。即作一貫。
0854b08: 一相無相太分明只在當人一念心
0854b09: 十二時中勤般用超出生死涅槃門
0854b10: 即這一相。本是無相。太然分明。非從外得。只在當
0854b11: 人一念之心。便是這箇思量計較的。故勸行人。十
0854b12: 二時中。常要般用。不要放他妄想上去了。若是妄
0854b13: 想上去了。便是輪迴之種。又不要放他無明煩惱
0854b14: 上著。若是無明煩惱上著。便是地獄之根。是
0854b15: 故十二時中勤般用。咄。怎麼般用。即是教人。要
0854b16: 把那箇本主。放在眼睛之外。倒坐空。一片清
0854b17: 如是悟者。決然超出生死涅槃門也。
0854b18: 一相無相。好是空不可量。本體全無相。空難度
0854b19: 量。佛。非皂亦非黃。總有丹青。妙手難描樣。無相空中
0854b20: 有相光。無界空中有相光。
0854b21: 這箇一相無相。由如空。難度難量。自己已本來。全
0854b22: 無相貌。空既是難度難量本來面目包裹空。
0854b23: 一法難度難量。我的佛。空既無相貌。本來亦無
0854b24: 跡。是故非皂亦非黃。總有丹青。妙手難本來
0854c01: 空之相貌。咄。既無相貌。乃是蕩須空。川老云。
0854c02: 時時清風明月鎮相隨。桃紅李白薔薇紫。問著東
0854c03: 君總不知。且道東在君何處安身。見麼。打不離。割
0854c04: 不死。在桃紅李白。在薔薇黃紫。呵呵。模得著也未。
0854c05: 千家詩云。等閒識得東風面。萬紫千紅總是春。故
0854c06: 云。無相空中有相光。
0854c07: 莊嚴淨土。晝夜作務。閉住六門。便見佛祖。
0854c08: 成就莊嚴。淨明心地。淨土文云。心淨即佛土淨。佛
0854c09: 告須菩提。於意云何。如來往昔日。在燃燈佛所。於
0854c10: 諸法有所得不。佛恐須菩提。有得法心。為遣此疑。
0854c11: 故問之。須菩提會意。知法無所得。心外有法。若既
0854c12: 無法。將何所證。既何所證。以何為得。既無所得。是
0854c13: 名何法。須知證而無證。得而無得。如賊入空室絕
0854c14: 偷心。如性圓明。本來自有。非從外得。故須菩提
0854c15: 言。不也世尊。如來在燃燈佛所。於法實無所得。佛
0854c16: 須菩提。於意云何。菩薩莊嚴佛土。不。須菩提會
0854c17: 意。本性清淨。莊嚴箇甚的麼。故言不也世尊何以
0854c18: 故。莊嚴佛土者。若是假相莊嚴。則非莊嚴。本來清
0854c19: 淨佛土。無相無形。將何物莊嚴耶。惟有戒定慧。假
0854c20: 名莊嚴事理。若論報化佛土眾寶莊嚴。乃是西方
0854c21: 極樂。法性佛土。諸佛道場清淨性地。自性空華
0854c22: 光三昧。淨裸裸。赤剎剎。乃五眼難觀。佛也難見。是
0854c23: 名莊嚴佛土。如來權指西方。敲東擊西。只要不昧
0854c24: 本性。見性就是西方。故言不也。今時有等迷人。晝
0855a01: 夜念經拜佛。晨朝功果。觀想彌陀。是故晝夜作務
0855a02: 佛言是故乃是叮嚀。須菩提諸菩薩摩訶薩。應如
0855a03: 是住一個清淨心。不該應住色生心不該應住聲香
0855a04: 香味觸法生心。應無所住。乃是不住眼耳鼻舌身
0855a05: 意。而生其一個法界真心。咦。由如百花林裡過。一
0855a06: 葉不沽身。在欲而無欲。居塵不染塵。把得定。作得
0855a07: 主。心鏡本淨。象色元空。真如現前。心若略動。便落
0855a08: 凡愚。若不自淨其心。愛著清淨處。心有所得清淨。
0855a09: 即者著了法相。如雲蔽天。心常不動。六根六塵六
0855a10: 識。自然滅也。地獄空也如天無雲。日月常照佛。又
0855a11: 須菩提譬如有人。身體如須彌山王。縱廣十六
0855a12: 萬八千由旬。於意云何。是這箇身體為大不。須菩
0855a13: 提會意。色身雖大。內心量小。不名大身。色身雖小。
0855a14: 內心量大等空界。方名大身。色身雖如須彌山
0855a15: 王。皆是法身顯化。故言。甚大世尊。何以故。佛說非
0855a16: 身。非身是法身。是名大身。法身無涯含容十方世
0855a17: 界。量等空。若人要見眼裡展家風。如是觀法身。
0855a18: 便見十方諸佛。安身立命處。凡夫的佛性。克乎一
0855a19: 身。眼見耳聞。一癢一痛。悉皆能知。諸佛的覺性。遍
0855a20: 周沙界。無處不是。故云。閉住六門便見佛祖。
0855a21: 莊嚴淨土法力齊心猿意馬化為
0855a22: 六賊能除塵垢淨半夜金烏徹天飛
0855a23: 莊嚴淨土淨掃心田。佛須菩提。譬如有人。身如
0855a24: 須彌山王。於意云何。是這色身為大不。須菩提。會
0855b01: 佛之意。色身雖大。皆靠法身之力。故言甚大世尊。
0855b02: 何以故。佛說非身。乃是法身。是名大身。此是莊嚴
0855b03: 心淨是法。得了法身是力。故云。法力齊。既然法力
0855b04: 俱齊。心猿意馬。決然化。六賊能除者。雖有眼耳
0855b05: 鼻舌身意。不著色聲香味觸法上。是故。塵垢淨。既
0855b06: 然塵垢淨的人。那有無明煩惱暗遮。晝夜常明如
0855b07: 是之人。由如。半夜金烏徹天飛也。
0855b08: 莊嚴淨土。喜捨慈悲四量扶。開了無為庫。現出值錢
0855b09: 物。佛。酥酪共醍醐。清淨摩尼。一味如甘露。八寶莊嚴
0855b10: 生淨土。八寶莊嚴生淨土。
0855b11: 清淨佛土。無相無形。何物而莊嚴耶。唯有大慈大
0855b12: 悲。大喜。大捨。四無量心。假名莊嚴事理。是故。喜捨
0855b13: 慈悲四量扶。無為庫者。乃是四大色身。無為者。乃
0855b14: 是本性無為。開了者。風歸風。水歸水火。歸火。土歸
0855b15: 土。四大色歸其源。現出一靈真性。萬劫不壞。故云。
0855b16: 開了無為庫。現出值錢物。我的佛。我有十字要偈。
0855b17: 大眾聽著。靈光體能顯化。神通廣大。化顯天。化顯
0855b18: 地。萬物能生。化顯天。顯日月。星辰斗府。化顯地。能
0855b19: 堅固。萬物能生。化顯風。遍大地靈光發顯。化顯火。
0855b20: 無邊際。靈光發生。化顯水。潤乾坤。靈光津。化顯
0855b21: 地。生萬物。靈光發生。化顯地。在人身。筋骨皮肉。化
0855b22: 顯水。在人身。血涎津。化。顯火。在人身。渾身煖氣。
0855b23: 化顯風。在人身。呼吸運行。外頭地。人身地。原是一
0855b24: 地。外頭地。生萬物。五穀能生。人身地。筋骨肉。髮毛
0855c01: 爪齒。外頭地。人身地。一發生。外頭水。人身水。原
0855c02: 是一水。外頭水。潤乾坤。萬物滋生。人身水。是痰唾。
0855c03: 血流轉。外頭水。人身水。一發生。外頭火。人身
0855c04: 火。原是一火。外頭火。無邊際。普照乾坤。人身火。是
0855c05: 煖氣。穿連一體。外頭火。人身火。一發生外頭風。
0855c06: 人身風。原是一風。外頭風。無邊際。翻浪催雲。人身
0855c07: 風。是呼吸。穿連一體。外頭風。人身風。一發生。明
0855c08: 道人。參透了。無三界。一箇無身。有一日。四大散。色
0855c09: 身敗壞。這地水。和火風。返本還源。地歸地。水歸水。
0855c10: 還源去了。火歸火。風歸風。返本還源。這地水。和火
0855c11: 風。還源去了。靈光性。無來去。普覆十方。靈光性。不
0855c12: 動搖。包天裹地。放光明。通法界。獨自為尊。光明大。
0855c13: 把日月。比的不見。千諸佛。合一體。一箇無身。這無
0855c14: 身。無一物。又無修證。刀難劈。水難渰。好箇無身。無
0855c15: 出家。無在家。本無一物。天不。地不載。好箇無身。
0855c16: 這無身。閻王見。不敢睜眼。把地獄。和刀山。化的無
0855c17: 。這箇無身。無佛無人。諸佛共一身。千聖難測。法
0855c18: 界獨尊。無量壽限。本來無身。如如不動。金剛不壞
0855c19: 身。是故開了無為庫。現出這樣。一箇值錢物。酥酪
0855c20: 醍醐者。般若是一法。分為種種名。或。謂之慧劍。或。
0855c21: 謂之法雷。或。謂法鼓。或。謂催雲。或。謂甘露。或。謂酥
0855c22: 酪。或。謂醍醐。即是一法。隨其用功。而得名也。乃是
0855c23: 法施。故云。清淨摩尼。一味如甘露。八寶莊嚴者。即
0855c24: 是七寶。積滿三千大千世界布施。乃是財施。法施
0856a01: 者。慧施也。財施者。修福也。福慧雙修。生極淨國。故
0856a02: 云。八寶莊嚴生淨土。
0856a03: 無為福勝。出頭端正。俱住佛法。人人有分。
0856a04: 現成公案不假施為此無為福。勝他一切有為。佛
0856a05: 須菩提。如恒河中。所有沙數。恒河者。須彌山南。
0856a06: 七金山外。有一山。名雪山。高五百由旬。黃金所成。
0856a07: 其頂廣大。中有一池。方圓五十由旬。池有四口。廣
0856a08: 一由旬。四口中出四道恒河。各繞池七匝。四種之
0856a09: 色不相雜亂。流入大海。分二萬五千道河。流灌四
0856a10: 大部洲。東象口。名恒河。底。銀沙。南獅子口。名恒河。
0856a11: 底。金剛沙。西牛口。名恒河。底。金沙。北馬口。名恒河。
0856a12: 底。琉璃沙。沙。細如麵。佛。故問須菩提。如恒河中。所
0856a13: 有許多沙數。如是沙等恒河。於意云何。是諸多恒
0856a14: 河沙。寧為多不。須菩提會佛意。如來不是妄說。佛
0856a15: 具正偏知眼。照見盡空。遍法界。故言。甚多世尊。
0856a16: 但諸恒河。尚然多。無數恒河。何況其一恒河沙。佛
0856a17: 須菩提。我今實言告汝。若有善男子。善女人。以
0856a18: 七寶滿爾所恒河沙數三千大千世界。以用布施。
0856a19: 得福多不。須菩提會佛意。況恒河四十里。底沙。
0856a20: 細如麵。又況一沙。是一恒河。故言。甚多世尊。佛告
0856a21: 須菩提若善男子。善女人。於此一卷金剛經中。乃
0856a22: 至受持。金剛般若波羅蜜經。這四句偈等。為他人
0856a23: 說。而此經福德。勝前七寶布施福德。是故無為福
0856a24: 勝。今有一切修行之人。認著紙上的四句偈。不識
0856b01: 真性中四句偈。故云。出頭端正。若論出頭端正。母
0856b02: 親生下之時。就曉得。眼看耳聞。知痛知癢。乞驚害
0856b03: 怕。就要乳吃。是故。出頭端正即今大眾。俱在佛法
0856b04: 會中。明了自己已金剛。本來面目。為四句偈。箇箇皆
0856b05: 得。故云。俱住佛法。人人有分。
0856b06: 無為福勝最難尋百尺竿頭進步行
0856b07: 是雲中孤燕子杳杳冥冥無
0856b08: 雖然無為福。勝是一切有為。其實難尋。又不燒香。
0856b09: 又不點燭。又不念經。又不念佛。又不參禪。又不打
0856b10: 坐。又不打七。又不煉魔。一切都不用。是故最難尋。
0856b11: 有一等修行之人。即識得眼看耳聽的。鼻聞口說。
0856b12: 的。手拈走的。知痛知癢的。思量計較的。這箇籠
0856b13: 筒佛性。是故竿頭客。一都在皮囊上。咄燒了皮
0856b14: 囊。那裏去安身立命。又云。百尺乃是十丈塔。我佛
0856b15: 燒身之後。留下舍利子。世人建塔以之。舍利子。
0856b16: 喻主人公也。四大皮囊。喻塔。行人欲以四威儀中。
0856b17: 做功夫者。或如塔。無心之寂滅。乃是竽頭客。故勸
0856b18: 百尺竽頭。還要進步。乃是離色身外。別參一步。曉
0856b19: 得麼。是雲中孤燕子。杳杳冥冥無也。
0856b20: 無為福勝。福慧雙修不落空。布施福力重。持經功德
0856b21: 勝。佛。體用雙行。智慧光通。六度并萬行。四季花開
0856b22: 滿樹紅。四季花開滿樹紅。
0856b23: 無為福。勝是有為雖然如是。乃是修慧不修福。來
0856b24: 生聰明窮困苦。修福不修慧。來生愚濁而富貴。是
0856c01: 故。福慧雙修不落空。布施七寶生天福。故云。布施
0856c02: 福力重。持經明理得菩提。故云。持經功德勝。我的
0856c03: 佛。修慧是體。修福是用。故云。體用雙行。若得智
0856c04: 慧光通。透太光明藏。如人入海。展入展深。故云智
0856c05: 慧光通。六度并萬行。六度者。布施。能度慳貪。持戒
0856c06: 能度毀犯。精進能度懈台。禪定能度散亂。忍辱能
0856c07: 度嗔恚。智慧能度愚癡。萬行者。無明結末。科。儀云
0856c08: 末後一句。誰敢奉行。若是奉行得者。人人道好。箇
0856c09: 箇道強。由如四季花開滿樹紅。
0856c10: 尊重正教。皆繇心造。舉目動靜。無不是道。
0856c11: 受持正教之人。天人皆生敬重。復次。佛。又須菩
0856c12: 提。隨說是此經。乃至四句偈等。當如此說經之處。
0856c13: 一切世間天人。阿修羅。皆應供養。如佛塔廟。說經
0856c14: 之人。自心解得金剛經義。自身體得無著無相之
0856c15: 行。不作能所心。說此經者。即此身中。自有如來。感
0856c16: 得天龍八部。皆來供養。如佛在塔廟。何況有人。盡
0856c17: 能受持讀誦。此一卷金剛經在心。須菩提。當知是
0856c18: 持經之人。成就最上第一乘希有之法。若是經典。
0856c19: 所在之處。則為有佛。如佛親到一般。若尊重弟子。
0856c20: 受持此法。故云。尊重正教。尊重者。是誰。不尊重者。
0856c21: 是誰。是故。皆由心造。此正教。非在紙上。非在墨上。
0856c22: 非在舌上。在當人分上。便是這個知痛知癢的。思
0856c23: 量計較的。是故。舉目動靜。無不是道。
0856c24: 尊重正教念彌陀時識方知一剎那
0857a01: 蛟龍翻起千尺浪汲水灘頭鳥作窩
0857a02: 尊重正教之人。行住坐臥念一聲。南無阿彌陀佛。
0857a03: 故云。尊重正教念彌陀。忽然識得自己已本性彌陀。
0857a04: 非從外得。是故。時識方知一剎那。既識自己已彌陀。
0857a05: 豈肯在外之乎者也。如是之。人。好是蛟龍翻起千
0857a06: 尺浪。由如汲水灘頭鳥作窩。如此之人。萬中選一
0857a07: 也。
0857a08: 尊重正教。無舌童兒談話妙。鐵鳳空中。石女巖前
0857a09: 笑。佛。這事甚蹊蹺。除是靈山。古佛他知道。萬像森羅
0857a10: 一性包。萬像森羅一性包。
0857a11: 尊重正教之人。剎那識得靈覺真性。不被這些之
0857a12: 乎者也瞞過。普天徹地獨自為尊。一切山河大地。
0857a13: 皆是靈覺真性所現。此靈覺真性。雖無形相。現出
0857a14: 萬相。故喻如。無舌童兒談話妙。又喻如。鐵鳳空中
0857a15: 。又喻如。石女巖前笑。此三事。單表無中生有也。
0857a16: 咄。那是無。那是有。噫。自己已是真無。一切天地日月
0857a17: 山河大地。是有世人尋不著。終日觀想四方。念經
0857a18: 念佛之乎者也。我的佛天地日月。山河大地。千諸
0857a19: 古佛。萬萬菩薩。一切三界諸天。皆靠真無。皆是真
0857a20: 無所生。是故這事甚蹊蹺。除是靈山釋迦牟尼。能
0857a21: 知道。還有一箇清居士。他也知道。這箇清居
0857a22: 士。知道自性真無。再不知乎者也。即是肚飢吃飯。
0857a23: 困來合眼。寒來向火。熱來扇扇。咄。如來與清。這
0857a24: 兩人。知道箇甚麼。他知道。萬像森羅一性包。
0857b01: 如法受持。晝夜勤提。人身難得。莫要空回。
0857b02: 當如此法。承受行持。爾時須菩提。白佛言。世尊當
0857b03: 我名此一卷經。我等云何樣奉持。佛告須菩提。是
0857b04: 此經名為金剛般若波羅蜜。以是名字。汝當奉持。
0857b05: 自性堅固。永劫不壞。故號金剛。這金剛本性。於一
0857b06: 切色聲香味觸法中。無染無著。不惑其性成就。究
0857b07: 竟解脫。如是奉持所以者何。須菩提。佛說般若波
0857b08: 羅蜜。則非紙上般若波羅蜜。乃是本性金剛。是名
0857b09: 般若波羅蜜。佛說般若波羅蜜。領諸學人。用智慧
0857b10: 照破愚心生滅。生滅心除盡。即到彼岸。佛。又須
0857b11: 菩提。於意云何。如來有所說法不。須菩提。會意若
0857b12: 依般若波羅蜜法。即有法得。非是般若波羅蜜也。
0857b13: 到此一合相理。大悟小悟。都要吐。無佛無法。到
0857b14: 這箇時節。纔是般若。雖然如來說法。心無所得。故
0857b15: 白佛言世尊。如來無所說。佛又須菩提。於意云
0857b16: 何。三千大千世界。所有微塵是為多不。須菩提。會
0857b17: 佛之意世界喻法身。妄念喻微塵。故答言。甚多世
0857b18: 尊。佛又。須菩提。諸多微塵。乃是妄念微塵。如來
0857b19: 說。若是了妄歸真。非是微塵。若不了真。是名微塵。
0857b20: 如來又說世界。眾生妄念盡。非世界。妄念不盡。是
0857b21: 名世界。如來說眾生性。中妄念。如三千大千世界
0857b22: 微塵。一切眾生。被妄念微塵遮蔽佛性。不得解脫。
0857b23: 若得妄念盡。現出真如。佛又須菩提。於意云何。
0857b24: 可以三十二相。見如來不。須菩提會意。三十二相。
0857c01: 乃是報身不得見如來。故言。不也世尊。不可以三
0857c02: 十二相得見如來。何以故。如來說。三十二相。乃是
0857c03: 如來。累劫精修。故有果報。現三十二相。即是非相。
0857c04: 非相乃是無相。無相即是法身。若非法身。果力焉
0857c05: 得有三十二相具足。故將三十二相。喻三十二清
0857c06: 淨行。三十二清淨者。於五根中。修六波羅蜜。於意
0857c07: 根中。修無相無為。是名三十二清淨行。又云。六賊
0857c08: 返做六波羅。是名三十二相。佛又須菩提。若有
0857c09: 善男子。善女人。以恒河沙等。身命布施。搞骨擊髓
0857c10: 投岩。赴火刎頸。割肉燃指。卸臂。捨身捨命。若復後
0857c11: 有人。於此金剛經中。乃至受持四句偈等。為他人
0857c12: 說。其福甚多。若論多劫捨身。不了空義。妄心不除
0857c13: 元是眾生。若是一念持經。我人頓盡。煩惱妄想盡
0857c14: 除。焉不解脫。是故。如法受持。前者文字章句。句句
0857c15: 消歸自己已。行行脫死超生。苦勸行人晝夜勤提。我
0857c16: 和你人身難得。莫要空回。
0857c17: 如法受持念幾聲蘆芽穿透甚分明
0857c18: 識得如來真玅訣一處通來處處通
0857c19: 如此之法決要受持。咄。受持箇甚麼。念幾聲的是
0857c20: 誰故云。如法受持念幾聲。咦。四大散了。怎麼受持。
0857c21: 蘆芽穿透甚分明。不即蘆芽。葉底枝頭甚分明。不
0857c22: 即葉底枝頭。水流風動甚分明。不即水流風動。雲
0857c23: 騰鳥飛甚分明。還有無數分明。不能細說。昔日如
0857c24: 來。靈山會上。說法雙林涅槃以後。今在何處說法。
0858a01: 蘆芽穿透者。是誰說法。若識得這箇如來真妙訣。
0858a02: 一處通來處處通。
0858a03: 如法受持。大乘般若波羅蜜。四句無為偈。金剛三昧
0858a04: 力。佛。慈悲度迷。普願人人。直指不退地。端坐蓮臺
0858a05: 證菩提。端坐蓮臺證菩提。
0858a06: 如是之法。乃是大乘般若波羅蜜多。這是四句無
0858a07: 為妙偈。大乘即是摩訶。摩訶者。梵語也。東土為大。
0858a08: 且大者。莫過空大道。無有邊際。遍周沙界隨地
0858a09: 現青黃的。般若者。梵語也。東上為智慧。蓮經云。慧
0858a10: 日破諸諳。能伏災風火。若有智慧之目。能照破煩
0858a11: 惱無明。現出本性當人。波羅者。梵語也。東上為彼
0858a12: 岸。若有慧日照破四大六根。不被色聲香味觸所
0858a13: 瞞。本來就是彼岸。蜜多者。梵語也。東上為無極。無
0858a14: 極而太極。又蜜者。和也多者。眾法也。將自己已一靈
0858a15: 真性。放開包藏萬法。萬法盡在太之中。一性之
0858a16: 內。修行人以一性均和眾性。合而為一。故曰。蜜多。
0858a17: 乃是四句無為偈也。若得金剛堅固無諍三昧之
0858a18: 力。照破了四句無為妙偈。將四句無為歸於自己已。
0858a19: 名為自利。不能接物利生。我的佛。還要發一箇慈
0858a20: 悲之心。救度一切大眾。是故。慈悲度群迷。不要傳
0858a21: 箇小乘外道法。與大眾。故云。普願人人。直指不退
0858a22: 地。若到不退地上。面見阿彌陀佛。證無生法忍。故
0858a23: 云。端坐蓮臺證菩提。
0858a24: 離相寂滅。一花五葉。熊耳山前。面壁不說。
0858b01: 直下悟空。離諸形相。既離形相。寂滅現前。爾時須
0858b02: 菩提聞說是經。深解義趣。涕淚悲泣。而白佛言。希
0858b03: 有世尊。佛說如是。般若甚深經典。我從昔以來。所
0858b04: 得聲聞慧眼。未曾得聞。如是。般若之經。世尊若復
0858b05: 後來有人。得聞如是般若經。信心清淨。則生實相。
0858b06: 當知是人成就最上第一。希有成就佛功德也。世
0858b07: 尊。是實相者。則是非相。非相是乃無相。是故。如來
0858b08: 說。名實相。乃是本性。實相。但心有所得。即非實
0858b09: 相也。世尊。我今得聞。如是般若經典親見如來印
0858b10: 證。信解受持。不足為難。若當來世。如來滅後。後五
0858b11: 百歲其有眾生。得聞如是般若經典。信解受持。無
0858b12: 佛印證。自解自悟。是人則為第一希有。何以故。此
0858b13: 人無我相。無人相。無眾生相。無壽者相。所以者何。
0858b14: 此人見我相即是非相。見人相。眾生相。壽者相。即
0858b15: 是非相。何以故。此人離一切諸相。妄心識心俱無。
0858b16: 則名諸佛。佛告須菩提。如是如是說得有理。若復
0858b17: 後來有人。得聞是此金剛經。不驚。大膽人也。不怖。
0858b18: 無怕怖人也。不畏。不癡人也。當如是人。甚為希有。
0858b19: 上根人。聞而深信。中根人。半信半疑。下根聞而大
0858b20: 笑。說此難信之法。何以故。大人境界普賢知。小人
0858b21: 聞而心忐忑。聲聞久著法相。執有為解不了諸法
0858b22: 本空。忽聞此經諸相不生。言下即佛所以驚怖。惟
0858b23: 有大乘菩薩。得聞此理。歡喜受持。如此之人。甚為
0858b24: 希有。佛又。須菩提。如來說第一檀波羅蜜。口說
0858c01: 心不行。即非第一波羅蜜。口說無相法。心依無相
0858c02: 行。是名第一波羅蜜。第二持戒波羅蜜。佛又須
0858c03: 菩提。第三忍辱波羅蜜。如來說。執著忍辱。見有身
0858c04: 相。當被所害。非忍辱波羅蜜。不執忍辱。不見身相。
0858c05: 是名忍辱波羅蜜。第四精進波羅蜜。第五禪定波
0858c06: 羅蜜。第六般若波羅蜜。如來又說。何以故。須菩提。
0858c07: 如我昔為歌利王。割截身體。我於爾時。無我相。無
0858c08: 人相。無眾生相。無壽者相。何以故。我於往昔。節節
0858c09: 支解。此時若有我相。人相。眾生相。壽者相。應生嗔
0858c10: 恨如來往昔。為忍辱仙人。有歌利王。與諸綵女。林
0858c11: 野遊樂。王倦睡眠。綵女山中尋花果。遙見仙人林
0858c12: 中晏坐。共呼馳往。皆集其所。頂禮仙人。即為說法。
0858c13: 王從睡覺。不見諸女。仗劍求。見女圍繞仙人而
0858c14: 坐。王大嗔怒。問之誰耶。何誘諸女。答曰。我是仙人。
0858c15: 修忍辱行。王問。汝得非非想定耶。答言不得。又問。
0858c16: 汝得四禪定耶。答言不得。一一問之。一一答言不
0858c17: 得。王曰。未離欲界。何誘諸女。王令可伸一臂。試能
0858c18: 忍否。仙人便伸。以劍斬之。又問何人。答言。修忍辱
0858c19: 行。復令更伸一臂。又斷之。王如前問。仙人如前答。
0858c20: 斬兩足。兩耳。一鼻。仙人告言。王今何故自生疲厭。
0858c21: 斷我身分。由如芥子。我亦不生念嗔恚。自不守心。
0858c22: 不為忍辱。若有一念痛惱之心。即生嗔恨。須菩提。
0858c23: 又念我過去於五百世。作忍辱仙人。於爾所生。何
0858c24: 以故。無我相。無人相。無眾生相。無壽者相。是故須
0859a01: 菩提。菩薩。應離一切色聲香味觸法相。發阿耨多
0859a03: 味觸法生心。應結無所住心。若此六塵。起憎愛心。
0859a04: 由此妄心。積集無量業結而覆佛性。雖有種種勤
0859a05: 苦修行。不除心垢。終無解脫之理。若法有住。或住
0859a06: 西方。或住三界。或住後世為人。則為非是道人住
0859a07: 處。若不住涅槃。不住諸法。一切不住。方是菩薩住
0859a08: 處。是故。佛說菩薩心不應色相七寶布施。須菩提。
0859a09: 菩薩為利益一切眾生。應如是般若法布施。凡人
0859a10: 捨七寶。為求後世快樂。菩薩不為自求快樂。但為
0859a11: 內破慳貪。外利益一切眾生。而說法布施。如來說。
0859a12: 一切諸相。即是非相。非相即是無相。又說。一切眾
0859a13: 生。則非眾生。一切眾生。盡是假名。若離妄心。則非
0859a14: 眾生。佛又須菩提。如來是真語者。實語者。如語
0859a15: 者。不誑語者。不異語者。真語者。說一切眾生皆有
0859a16: 佛性。實語者。說眾生造惡。定受惡報。如語者。說眾
0859a17: 生修善。定有善報。不誑語者。說般若波羅蜜法。超
0859a18: 出三界。不異語者。如來不說二法。佛又。須菩提。
0859a19: 如來所說法。此法無實無。無實者。以法性空寂。
0859a20: 無相可得。無者。隨地現青黃。處處發嫩草。不得
0859a21: 言有。不得言無。有而不有為妙有。無而不無是真
0859a22: 無。故言。無實無。佛又須菩提。若菩薩心住於
0859a23: 諸相法。捨七寶而行布施。如盲人入闇。則無所見
0859a24: 若菩薩。心不住色聲香味觸法而行布施。如人有
0859b01: 目。日月光照。見種種色。須菩提。當來之世。若有善
0859b02: 男子。善女人。能於此一卷金剛經。受持讀在心內。
0859b03: 則為如來。以佛的智慧。非是緣覺聲聞所知。悉知
0859b04: 是人。悉見是人。皆得成就佛果。無量無邊功德也。
0859b05: 是故。離相寂滅。一花五葉者。昔日達磨西來。見梁
0859b06: 武帝。帝不識來意。渡江寓於少林寺。終日面壁而
0859b07: 坐。有僧神光。晨夕參見。立雪齊腰。師憫而問。久立
0859b09: 門。師曰。諸佛妙道。曠劫精勤。難行能行。非忍能忍。
0859b10: 豈以小德小智。輕心慢心。光即取刀斷臂。師知法
0859b11: 器。乃曰。諸佛最初求道。為法忘形。汝今斷臂我前。
0859b12: 求亦何在。易名慧可。可曰。諸佛法印。可得聞乎。師
0859b13: 曰。法印匪從人得。可曰。我心未寧。乞師與安。師曰。
0859b14: 將心來與汝安。可曰。心了不可得。師曰。我與汝
0859b16: 乎。時道副對曰。不執文字。不離文字。而為道用。師
0859b18: 見更無再見。師曰。汝得吾肉。道育曰。四大本空。五
0859b19: 蘊非有。無一法可得。師曰。汝得吾骨。慧可禮拜。依
0859b20: 位而立。師曰。汝得吾髓。師告可曰。昔日如來以正
0859b21: 法眼藏。付迦葉大士。展轉囑累而至於我。我今付
0859b22: 汝。并授袈裟。以為法信。吾滅後二百年。衣止不傳。
0859b23: 法周沙界。聽吾偈曰。吾本來茲土。傳法救迷情。一
0859b24: 花開五葉。結果自然成。端坐而化。三祖僧璨。初以
0859c01: 白衣謁可。問曰。弟子身纏風病。請和尚懺罪。可曰。
0859c02: 將罪來與汝懺。居士良久曰。罪了不可得。可曰。
0859c03: 我與汝懺罪竟。璨問曰。已巳知和尚是僧。未審何名
0859c04: 佛法。可曰。是心是佛。是心是法。法佛無二。僧寶亦
0859c05: 然。璨曰。今日纔知罪性。不在內。不在外。不在中間。
0859c06: 如其心然。佛法無二也。四祖道信。見璨問曰。願和
0859c07: 尚。乞與解脫法門。璨曰。誰縛汝。信曰。無人縛。璨曰。
0859c08: 何更求解脫乎。信大悟。五祖弘忍。為童子時。四祖
0859c09: 問上姓。答曰姓即有。不是時姓。四祖曰。是何姓。
0859c10: 答曰。是佛性。四祖曰。汝無佛性耶。答曰。自性空無
0859c11: 故無佛性。六祖慧能。家貧賣柴。聞言誦金剛經。問
0859c12: 曰。得於何人。客曰。得於黃梅。能。即去參祖。五祖問
0859c13: 曰。汝何來。能曰。嶺南。祖曰。欲須何事。能曰。唯求作
0859c14: 佛。祖曰。嶺南人。無佛性。能曰。人有南北。佛性豈然。
0859c15: 祖。知異人。使入碓房。五祖一日。告眾曰。各作一偈。
0859c16: 語意相合。則付衣法。會下七百餘人。上座神秀。於
0859c17: 壁書一偈。身是菩提樹。心如明鏡臺。時時勤拂拭。
0859c18: 莫使有塵埃。眾皆誦念。能聞此偈。謂同學曰。美則
0859c19: 美。了未了。有偈和之。同學皆笑。夜深于秀偈之側。
0859c20: 書偈一首。菩提本非樹。明鏡亦非臺。本來無一物。
0859c21: 何假須塵埃。祖見此偈。師乃告曰。諸佛出世。為一
0859c22: 大事故。隨機大小。說有三乘。後以正法眼藏。付于
0859c23: 迦葉。直至達磨。輪及于我。今以法寶。及所傳衣。用
0859c24: 付於汝。師曰。法則既授。衣付何人。祖曰。達磨初至。
0860a01: 人未知信。所以傳衣。今信心已巳熟。止於汝身。不復
0860a02: 傳也。乃是一花開五葉。今時有一等邪迷之人。說
0860a03: 肝屬東方甲乙木。心屬南方丙丁火。肺屬西方庚
0860a04: 辛金。腎屬北方壬癸水。脾屬中央戊己土。是一花
0860a05: 五葉。又有邪人說。心如華。肝腑五葉。是一花開
0860a06: 五葉。又有人說。天地日月星。是一花開五葉。又有
0860a07: 人說。眼耳鼻舌口。是一花開五葉。皆是謬語。昔日
0860a08: 達磨。熊耳山前。面壁九年。不曾開口。今時之人。臨
0860a09: 機轉語。講經說法。念經念佛。我能我會。有這許多
0860a10: 話說。不達祖意。故云。熊耳山前。面壁不說。
0860a11: 離相寂滅本來人陰陽相合聖賢宗
0860a12: 打成一片方成道那知身外脫微塵
0860a13: 直下悟空。諸相皆無。人法雙忘。現出實相。須菩提
0860a14: 言。世尊是實相者。則是非相。非相即是無相。是故。
0860a15: 如來說。名實相。乃是本人也。故云。離相寂滅本
0860a16: 來人。陰陽相合者。眼屬東方。甲乙木。耳屬南方。丙
0860a17: 丁火。鼻屬西方。庚辛金。口屬北方。壬癸水。身屬中
0860a18: 央。戊己巳土。老子云。耳凝運。眼含光。鼻調息。舌緘氣。
0860a19: 身心不動。身不動為之龍吟。心不動為之虎嘯。龍
0860a20: 吟則精固。虎嘯前丹成。如來云。眼觀鼻。鼻觀心。心
0860a21: 觀意。意觀神。五行攢簇。四大和合。孔子云。知止而
0860a22: 後有定。定而后能靜。靜而后能安。安而后能慮。慮
0860a23: 而后能得。乃是陰陽相合。今時有等邪人。在皮囊
0860a24: 上做工夫。昇降陰陽氣。上下前後顛倒做轉。在皮
0860b01: 脊上運轉。上至性門。下至尾閭穴。中至背脊雙關。
0860b02: 尾閭穴發火直透頂門。名三關九節。又曹溪
0860b03: 路。又名黃河水逆流。又名上天梯。異名多。不錄。背
0860b04: 脊中。三條路中間直透頂門。擊破樓頭。進入泥
0860b05: 丸宮。降下明堂。橋重樓。送入丹田。與嬰兒女
0860b06: 懷胎結聖。運得轉者。病益壽。運不轉者。成腦漏
0860b07: 蠱脹。久後見境成邪。或是半夜三更由如白日。或
0860b08: 見圓光。或見陰神。或見陽神。或見如來。但有見相。
0860b09: 並是邪相。聖賢者。有十聖三賢。十聖即十地。歡喜
0860b10: 地。離垢地。發光地。焰慧地。難勝地。現前地。遠行地。
0860b11: 不動地。善慧地。法雲地。住四禪淨居天宮。三賢者。
0860b12: 初禪為初賢。即十住位。發心住。治地住。修行住。生
0860b13: 貴住。方便住。正心住。不退住。童真住。法王子住。灌
0860b14: 頂住。二禪為中賢。即十行位。歡喜行。饒益行。無嗔
0860b15: 恨行。無盡行。離痴亂行。善現行。無著行。尊重行。善
0860b16: 法行。真實行。三禪為上賢。即十回向位。離眾生回
0860b17: 向。不壞回向。等一切佛回向。至一切處無地回向。
0860b18: 無盡功德回向。隨順平等善根回向。等觀一切眾
0860b19: 生回向。真如相回向。無縛解脫回向。法界無量回
0860b20: 向。是故。陰陽相合聖賢宗。此十聖三賢。皆有輪迴
0860b21: 生死。直要修到。裡頭空。外頭空。裡外相連。打成一
0860b22: 片。無內無外。無東無西。無南無北。無上無下。渾身
0860b23: 是一箇清。是故。打成一片。方纔成道。若要打成
0860b24: 一片。殊非離色身之外。別參一步。你看。你看。一貫
0860c01: 清。故云。那知身外脫微塵。
0860c02: 離相寂滅。五蘊皆空四相絕。慧燈常不滅。雲散家家
0860c03: 月。佛。乾坤普照徹。大地光輝。朗朗銀世界。雪點須彌
0860c04: 一片白。雪點須彌一片白。
0860c05: 直下空離諸形相。故云。離相寂滅。五蘊皆空者。
0860c06: 乃是色受想行識也。且色者。罣之義。若見境逢
0860c07: 物。不著不思。色蘊自空也。受者領納之義。若遇一
0860c08: 切聲色境界。心不領納。受蘊自空也。想者。妄想思
0860c09: 慮之義。若過去不思。未來不想。現在自如。想蘊自
0860c10: 空也。行者。心念不停。流之義。若十二時中。心不
0860c11: 外遊。念不煩亂。不被物轉。不被境留。一念不離當
0860c12: 處。行蘊自空也。識者。分別親之義。亦乃著物之
0860c13: 理。若見一切境物。一無分別。一平等。見如不見。
0860c14: 識如不識。來則應之。去則不思。識見自空也。四相
0860c15: 者。須菩提言。世尊。我今得聞如是般若經典。信解
0860c16: 受持。親見如來。不足為難。若當來世。後五百歲。不
0860c17: 見如來。其有眾生。得聞如此金剛經。信解受持。是
0860c18: 人則為第一希有。何以故。此人無我相。無人相。無
0860c19: 眾生相。無壽者相。無我相者。色受想行識空也。無
0860c20: 人相者。四大不實。終歸地水火風也。無眾生相者。
0860c21: 無滅生心也。無壽者相者。我身本無。豈有壽也。四
0860c22: 相既無。法眼明徹。自心如來。故云。五蘊皆空。四相
0860c23: 絕。若是五蘊空。四相絕的人。不可間斷。時時常照。
0860c24: 是故。慧燈常不滅。若有智慧燈。照破煩惱浮雲。現
0861a01: 出本性一輪明月。故云。雲散家家月。我的佛。若得
0861a02: 煩惱無明散。現出本性當人。照破恒河沙數三千
0861a03: 大千世界。是故。乾坤普照徹。大地光輝。處處發現。
0861a04: 再無異色。故云。大地光輝。朗朗銀世界。好似雪點
0861a05: 須彌一片白。既是雪點須彌山王。那有三界四禪
0861a06: 之相。即見本性光明一片白。咦。亦如千日。放大光
0861a07: 明。
0861a08: 持經功德。真經不識。量機大用。萬法歸一。
0861a09: 持誦此金剛經者。功德亦如空。不可度量。佛
0861a10: 須菩提。若有善男子。善女人。初日分。寅卯辰。即三
0861a11: 世。以恒河沙等。身命布施。中日分。巳午未。即三世。
0861a12: 復以恒河沙等身命布施。後日分。申酉戌。即三世。
0861a13: 亦以恒河沙等身命布施。成住壞空。分十二時。性
0861a14: 理中說。天劈於子。地劈於丑。人生於寅。成劫中二
0861a15: 十轆轤劫。每一轆轤。共計一千六百八十萬年。住
0861a16: 劫。壞劫空劫。亦復如是。成住壞空四相劫。每一劫。
0861a17: 分三世。過去莊嚴劫。出一千佛。見在賢劫。出一千
0861a18: 佛。未來星宿劫。出一千佛。如是無量百千萬億劫。
0861a19: 以身布施。若復後有人。聞此金剛經典。信心不逆。
0861a20: 其福勝彼。勝是三時布施。何況書寫受持讀誦在
0861a21: 心。為人解說。一念聞經。其福勝是三時布施。又況
0861a22: 書寫讀誦為人解說。當知此人。決定成就阿耨多
0861a23: 羅三藐三菩提。佛言。須菩提。以要言之。是此經有
0861a24: 不可思議。不可稱量。無邊功德。如來為發大乘者
0861b01: 說。為發最上乘者說。若與小乘人說。決然不信。若
0861b02: 有人能受持讀誦廣為人說。是名檀波羅蜜。如來
0861b03: 悉知是人。悉見是人。如來具六通。豈不知見也。此
0861b04: 等之人。皆得成就無上菩提。不可稱。不可量。無有
0861b05: 邊。不可思議功德。如是這樣人等。則為荷擔如來。
0861b06: 阿耨多羅三藐三菩提。大乘者。智慧廣大。善能建
0861b07: 立一切法。最上乘者。不見垢法可厭。不見淨法可
0861b08: 求。不見涅槃可證。不作度眾生心。亦不作不度眾
0861b09: 生想。是名最上乘。何以故。須菩提。若樂小法者。著
0861b10: 我見。人見。眾生見。壽者見。則於此金剛經。不能聽
0861b11: 受讀誦。為人解說。何名樂小法。二乘聲聞乘。樂小
0861b12: 果。求禪定法。願生禪天。不發大心。不能受持讀誦
0861b13: 此經。須菩提。在在處處。若有此一卷金剛經。一切
0861b14: 世間天人阿修羅。所應獻花供養。當知此處則為
0861b15: 是塔。皆應供敬作禮圍繞。以諸華香。而散其處。此
0861b16: 一卷金剛經。非是紙上的。要人信受。若人口誦般
0861b17: 若。心行般若。常行無相無著之行。此人所在之處。
0861b18: 如有佛塔。感得一切天人。各持供養。作禮供敬。與
0861b19: 佛無異。故云。持經功德。雖然如是。乃是假經。有一
0861b20: 卷真金剛經。在當人分上。人皆不識。故云。真經不
0861b21: 識。若是小乘人。勸他誦紙上的。若是大乘人。勸他
0861b22: 誦本性上的。是故量機大用。小乘人。若誦得紙上
0861b23: 的純熟。明得理。見得性。也到萬法歸一。大乘人。認
0861b24: 得本性。是真金剛經也。到得萬法歸一。是故量機
0861c01: 大用。萬法歸一。
0861c02: 持經功德十五圓妙機合盡七支傳
0861c03: 二分布施無間斷明月海底現金蓮
0861c04: 持此一卷金剛經者。明得無著無相之理。不著我
0861c05: 人眾生壽者。體得三十二相清淨行。如此之人。由
0861c06: 如十五夜的圓月。無有欠缺。故云。持經功德十五
0861c07: 圓。此一卷金剛經的。玄妙之理。合盡將來。總在七
0861c08: 覺支上。一名念覺支。乃是靈心不昧。一切皆空。二
0861c09: 名擇法覺支。乃是法無差謬。明了義經。不明不了
0861c10: 義經。了義經者。即勝義空。乃是真空法。空而不空。
0861c11: 是也。不了義經者。即世俗法。有求有證。有念有住。
0861c12: 是也。三名清淨覺支。勤修不退。一覺永覺。是也。四
0861c13: 名喜覺支。所修正法。皆樂禪悅。禪悅者。清淨也。五
0861c14: 名猗覺支。除諸煩惱。所覺無覺。是也。六名定覺支。
0861c15: 如所心定明明了了。是也。七名捨覺支。不為世法
0861c16: 所牽。離覺所覺。是也。是故妙機合盡七支傳。二分
0861c17: 布施者。說法度人。乃是法施。布施錢財。乃是財施。
0861c18: 若得財法二施。由如明月海底現金蓮。明月在
0861c21: 現金蓮。
0861c22: 持經功德。福等空不可說。一花開五葉。至今常不
0861c23: 謝。佛。不生更不滅。不短不長。無圓亦無缺。本性常明
0861c24: 光皎潔。本性常明光皎潔。
0862a01: 持此一卷金剛般若波羅密經。福等空。難度難
0862a02: 量。佛須菩提。以要言之。是經有不可思議。不可
0862a03: 稱量。無邊功德。是故。福等空不可說。一花開五
0862a04: 葉者。達磨是一花。傳下二祖慧可。三祖僧璨。四祖
0862a05: 道信。五祖弘忍。六祖慧能。乃是五葉。故云。一花開
0862a06: 五葉。至今常不謝者。後傳南嶽。馬祖。百丈。南泉。鹽
0862a07: 官。歸宗。大梅。佛光。盤山。麻谷。東寺。西堂。第三世。黃
0862a08: 檗。長慶。太慈。平日岸。石霜。古靈。和安通。趙州。共有
0862a09: 七千箇祖。直至今時清居士。是故。至今常不謝。
0862a10: 我的佛。不生更不滅者。這箇本來面目。不生。本來
0862a11: 無有父母所生。不滅。本來萬劫不死。不短不長者。
0862a12: 本來無有相貌。有甚長短。無缺無圓者。本來面目。
0862a13: 無有圓缺。處處放光。處處發現。又無相貌。是故。本
0862a14: 性常明光皎潔。
0862a15: 清居士　屠垠　註
0862a16: 
0862a17: 註解鐵鋑錎第一卷
