0570a01: 四分律名義標釋卷第二十二
0570a02: 明　廣州沙門釋　弘贊在　輯
0570a03: 　　新安沙門釋　弘麗羅峰　校
0570a04: 二賈客
0570a05: 一名瓜亦名黃瓜。二名憂波離。諸經論中多云。一名提
0570a06: 謂。二名波利。提謂波利二名。乃雪山西鐵門之內。
0570a07: 貨羅故地。縛喝國之城名也非天竺境。時二長者。承
0570a08: 如來命。請髮歸國。於二城中。各建一塔。高踰三丈。
0570a09: 斯則釋迦如來法中最初之塔也。普曜經云。佛授
0570a10: 二賈客記。當來作佛。號曰。蜜成如來此之二人。最初得受二歸
0570a11: 以未有僧寶故。有云。佛教言。汝當歸依僧。未來有僧故。
0570a12: 樹神
0570a13: 普曜經云。樹神名曰法明。或名法樂。又名法意。又
0570a14: 名法持。是賈客昔舊知識。死為樹神。
0570a15: 石
0570a16: 時二賈客。奉上蜜。佛作是念。過去未來諸佛。不
0570a17: 手受食。四天王知佛所念。各取一自然香淨石。
0570a18: 以奉世尊。佛念四王。各持施。我若取一。餘王怨
0570a19: 望。乃至二三。亦復如是。我今應可總納受之。合成
0570a20: 一將適眾願。念已巳受。以佛神力。重疊內之。遂
0570a21: 成一。時四天王。各不相見。皆謂世尊。獨用我。
0570a22: 其清淨輕妙。周細密。形色端嚴。紺青映徹。非
0570a23: 人所作。大論云。四天王。四山頭。自然故。餘人無
0570a24: 此自然也。西域記云。菩提樹東南。是四天王奉
0570b01: 佛石處。佛記云。釋迦如來在世之時。所用青
0570b02: 石之。其形可容三有餘。佛泥洹後。此隨緣。
0570b03: 往福眾生。最後遺化。興於漢境。此記從北天竺來。
0570b04: 有兩紙許。甲子歲三月至石寺。僧伽耶舍小禪
0570b05: 師。使於漢士。宣示令知。
0570b06: 師閻浮婆提
0570b07: 亦云提閻婆提。是提婆婆提城王。定光如來之父
0570b08: 也。因果經云。提播婆底城。王名燈照。
0570b09: 提婆婆提城
0570b10: 亦云提婆提。梵言提婆。此云天。提。此云賢。又
0570b11: 婆提。此翻寶意。
0570b12: 四徼
0570b13: 古弔切。音教。四門巷也。即廛中四徼。曰是其事也。
0570b14: 定光
0570b15: 定應作錠。梵云提洹竭。或云提和竭羅。此云然燈。
0570b16: 瑞應經翻為錠光。摭華云。錠音定。燈屬也。燈字本
0570b17: 從金作鐙。俗作燈。。並非。徐鉉云。錠中置燭。故謂
0570b18: 之燈。聲類云。有足曰錠。無足曰鐙。今云然燈錠光。
0570b19: 語雖有異。而義皆一。故字須從金也。大論云。太子
0570b20: 生時。一切身邊光如燈故。故名然燈。
0570b21: 胑節
0570b22: 胑。本作支。謂體之四支。古通借用。後人加旁別之。
0570b23: 故作肢。胑枝。原非本字。
0570b24: 機關
0570c01: 韓康伯注曰。樞機制動之主也。按機。即樞機。用資
0570c02: 轉動。關謂關鍵。義在密。能轉動。謂以闇密繩楔。而
0570c03: 令轉動也。
0570c04: 捔力
0570c05: 捔。本作角。吉岳切。音覺。禮記言。習射御角力。春秋
0570c06: 云。角試也。校也。又競也。
0570c07: 首陀會天
0570c08: 或云首陀婆。或云首陀婆娑。此云淨居。即五淨居
0570c09: 天也。一無煩天。二無熱天。三善見天。四善現天。五
0570c10: 色究竟天。此是色界第四禪所攝。四禪總有九天。
0570c11: 三凡。五聖。一外道住。大論問曰。何故名為淨居天。
0570c12: 答曰。四禪有八種。五種是阿那含住處。是名淨居。
0570c13: 三種凡夫。聖人共住。過是處。有十住菩薩住處。亦
0570c14: 名淨居。號太自在天王即摩醯首羅居色界頂也。
0570c15: 純淑
0570c16: 純。殊倫切。音淳。不雜也。又篤至也。淑。式竹切音叔。
0570c17: 善也。又清湛也。
0570c18: 那由他
0570c19: 或云阿庾多。或云那術。此云萬億。
0570c20: 呵陀山
0570c21: 藥山也。大婆沙論云。然燈佛於燈光城。喝利多羅
0570c22: 山。轉正法輪。過去燈光城。即是今婆羅泥斯舊云波羅
0570c23: 柰。過去喝利多羅山。即是今仙人鹿苑。
0570c24: 羽葆
0571a01: 博浩切。音保。合聚五采羽為幢。曰羽葆。
0571a02: 欄楯
0571a03: 欄。離閑切。音闌。階除木勾欄也。說文云。欄檻也。縱
0571a04: 曰檻。橫曰楯。楯間子曰檽。按欄楯。殿上臨之飾也。
0571a05: 楯。乳允切。音盾。
0571a06: 氍氀
0571a07: 氍。求於切。音渠。氀。凌如切。音閭。氍毹毛席也。又氀。
0571a08: 罽也。亦曰毛布也。
0571a09: 祠祀
0571a10: 祠。祭也。說文云。春祭曰祠。品物少。文詞多也。仲春
0571a11: 之月祠。不用犧牲。但用圭璧。及皮幣。多文詞也。又
0571a12: 祠。猶食也。以食而饗他也。祀者。祭無已巳也。謂年常
0571a13: 祭祀。潔敬無已巳也。所謂祭天地也。爾雅云。祠。天祭
0571a14: 也。祀。地祭也。此言祠祀者。謂天竺婆羅門法。常祭
0571a15: 梵天。設大施會。以財以食。而饗他也。
0571a16: 雜廁
0571a17: 廁。初寺切。差去聲。雜也。言以寶。雜廁其上也。
0571a18: 蘇羅婆提女
0571a19: 此云善賢。或云善味。或云賢意。
0571a20: 十二醜
0571a21: 一傴僂傴。於上聲。僂。音樓。亦音呂。傴僂。謂背曲不伸也。二凸脊凸音突。高起也。脊。音
0571a22: 積。背脊也。三癭音潁。頸瘤也。四黃色。五黃頭。六眼青。七鋸齒。
0571a23: 八齒黑。九手曲。十戾身偏行不正也。十一不與人等。
0571a24: 十二凸髖音寬。髀上曰髖。臀也。
0571b01: 彌
0571b02: 或作彌佉。或作彌伽。此言雲。增一阿含經云。名曰
0571b03: 雷雲。顏貌端正。世之希有。眼紺青色。聰明博見。技
0571b04: 術悉備。無事不通。其師即以立名。超術。佛本行經
0571b05: 云。雲童。又云善思。因果經云。善慧。修行本起經云。
0571b06: 梵志儒。名無垢光。諸經多云儒童。儒者。仁也。謂仁
0571b07: 賢童子也。是釋迦如來修行時。二阿僧祗滿。遇然
0571b08: 燈佛。得受記也。
0571b09: 耶若達
0571b10: 此言祀施。或云祀授。若於天神邊求得子者。名為
0571b11: 天授。若因祠祀。而求得子者。名曰祀授。授謂彼所
0571b12: 授。施。謂彼所施。二義皆一也。
0571b13: 摩納
0571b14: 此翻為年少淨行。或言摩納縛迦。縛迦即彌聲
0571b15: 之轉也。
0571b16: 六種震動
0571b17: 一動。二起。三涌。四震。五吼。六擊。詳如後雜犍度。六
0571b18: 反十八動震句中。增一阿含經云。地動有八緣。一
0571b19: 因水火風動。故地動。二菩薩處母胎。故地動。三菩
0571b20: 薩出母胎。故地動。四菩薩成佛。故地動。五佛入涅
0571b21: 槃。故地動。六諸佛菩薩羅漢。欲現神通。故地動。七
0571b22: 諸天捨本形位。得作天主。故地動。八饑饉刀兵將
0571b23: 起。故地動。又他方佛說法。地亦動。
0571b24: 芬馥
0571c01: 芬。敷文切。音分。芬芬華草香氣也。馥。方六切。音福。
0571c02: 香氣盛也。
0571c03: 摩國
0571c04: 即蓮華國也。
0571c05: 書讖
0571c06: 楚禁切。參去聲。三蒼云。讖秘密書也。說文云。讖驗
0571c07: 也。謂古後有驗之也。
0571c08: 阿僧祇
0571c09: 大論云。僧祇。秦言數。阿。秦言無。問。幾時名阿僧祇。
0571c10: 答。天人中能知算數者。極數不能知。是名一阿僧
0571c11: 祇。如一一名二。二二名四。三三名九。十十名百。十
0571c12: 百名千。十千名萬。十萬名億。千萬億名那由他。千
0571c13: 萬那由他名頻婆。千萬頻婆名迦他。過迦他名阿
0571c14: 僧祇。菩薩地持經云。一者。日月晝夜歲數無量。名
0571c15: 阿僧祗。二者。大劫無量名阿僧祇。亦翻無央數央者
0571c16: 盡也。
0571c17: 釋迦文
0571c18: 淨名疏云。天竺語釋迦為能。文。為儒。義名能儒。時
0571c19: 定光佛般泥洹去。菩薩得受記已巳。還入山中。壽終
0571c20: 已巳後。即上生第二忉利天上。諸天皆共護視。天上
0571c21: 壽盡。即復來下生鳩夷那竭國。為飛行皇帝。主四
0571c22: 天下。壽終即復上生第二忉利天上。作帝釋。如是
0571c23: 終而復始。凡三十六為天帝釋。八萬四千世。為飛
0571c24: 行皇帝。如是壽終以後。便上生第四兜率天上。即
0572a01: 復下生迦維羅衛國。迦維羅衛國者。天地之中央
0572a02: 也。佛生者。不可邊生餘國。地為之傾側。西域記云。
0572a03: 那揭羅曷國北印度境。東西六百餘里。南北二百五十
0572a04: 六里。山周四境。縣隔危險。國大都城。二百餘里。城
0572a05: 東三里。有窣堵波。高三百餘尺。無憂王之所建也
0572a06: 阿育王也。編石特起。刻彫奇製。釋迦菩薩。值然燈佛。敷
0572a07: 鹿皮衣。布髮掩泥。得受記處。時經劫壞。斯無泯。
0572a08: 或有齋日天雨眾華。黎心競。或修供養。次南有
0572a09: 小窣堵波。是昔淹泥之地。無憂王避大路。遂僻建
0572a10: 焉。
0572a11: 七多羅
0572a12: 大論云。多羅樹。高逾百肘。增一經云。高七仞為一
0572a13: 多羅。七尺曰仞。是則樹高四十九尺。七樹共高三
0572a14: 十四丈三尺或云。一仞八尺。而尺有大小。
0572a15: 執杖釋種
0572a16: 或云執挾釋種。或云執蘆釋。亦名舍夷長者。同釋
0572a17: 迦種。普曜經云。有小國王姓瞿曇氏。名波須弗。女
0572a18: 名瞿夷舍夷是國名。亦以此為姓。詳如上釋。
0572a19: 瞿夷
0572a20: 此云明女。五夢經云。是舍夷長者女。長者名水光。
0572a21: 其婦名餘光。婦居近城。生女之時。日將欲沒。餘明
0572a22: 照其家內皆明。因立字曰瞿夷。即是太子第一妃
0572a23: 也。佛本行經云。執杖釋種女。姿貌如天女。心忍辱
0572a24: 如地。面暉如月滿。古聖主苗裔。相應玉女寶。德廣
0572b01: 覆天下。除憂如天樂。持重有智慧。相好容貌充。名
0572b02: 稱量第一。是故號降稱。智論云。釋迦文菩薩。有二
0572b03: 夫人。一名瞿毗耶。二名耶輸陀羅。羅羅母也。瞿
0572b04: 毗耶。是寶女。故不孕子。或云菩薩有三妃第三名
0572b05: 鹿野古聖苗裔。即軍將王。擯斥四子之苗裔。天示城之釋種也。瞿毗耶。即瞿夷。
0572b06: 彌勒
0572b07: 此翻慈氏。什師曰。彌勒姓也。阿逸多字也。或云阿
0572b08: 耆多。正言阿氏多。此云無勝。謂無人能勝也。西域
0572b09: 記云。梅呾麗邪。唐言慈。即姓也。舊曰。彌勒。也。華
0572b10: 嚴經。彌勒菩薩答善財言。我為化度與我往昔同
0572b11: 修諸行。今時退失菩提心者。亦為教化父母親屬。
0572b12: 亦為教化諸婆羅門。令其離於種族憍慢。得生如
0572b13: 來種姓之中。而生於此閻浮提界。摩羅提國。拘吒
0572b14: 聚落。婆羅門家。上生經云。生於波羅柰國。劫波利
0572b15: 村。波婆利大婆羅門家有說波婆梨。是舅。賢愚經云。佛在
0572b16: 王舍城。鷲頭山中。時波羅柰王名波羅摩達。王有
0572b17: 輔相名迦波利。生一男兒。相好備滿。身色紫金。姿容挺
0572b18: 特。輔相見子。倍增怡悅。其母素性不能良善。懷妊
0572b19: 已巳來。悲矜苦厄。慈潤黎庶。等心護養。父召相師。令
0572b20: 占相之。相師見喜。因為立字。號曰彌勒。其兒殊稱。
0572b21: 合土宣聞。國王聞懼。恐大奪位。懷害兒心。時父憐
0572b22: 愛其子。密遣人送往波婆富羅國。兒舅波婆梨處。
0572b23: 教學經書餘經亦云。送向南天竺國。外舅家養。後時波婆梨。聞佛功
0572b24: 德。即遣彌勒等十六人。往看佛相好。十六人到鷲
0572c01: 山。見佛光明。深生敬仰。頭面禮訖。佛為說法。其十
0572c02: 五人。得法眼淨。求索出家。佛言。善來。鬚髮自墮。法
0572c03: 衣在身。重為說法。成阿羅漢惟彌勒一人不取小果。誓發大願。志趣無
0572c04: 上菩提。佛告諸比丘。於未來世。此閻浮提。土地方正
0572c05: 平坦廣博。無有山川。地生草。猶如天衣。爾時人
0572c06: 民。壽八萬四千歲。身長八丈彌勒成佛經云。身長一十六丈端正
0572c07: 殊妙。稟性仁和。具修十善。彼時當有轉輪聖王。名
0572c08: 曰勝伽晉言貝也彼時有婆羅門家。生一男兒。字曰彌
0572c09: 勒父名善淨。母名淨妙。身色紫金。三十二相。眾好畢滿。光明
0572c10: 殊赫成佛經云。身長三十二丈。廣十丈。面長五丈。有云身長十六丈。此以時代不同。尺有大
0572c11: 小。譯人據時翻譯。或依天竺之尺。或準此方之丈。致數不等也。出家學道。成最正
0572c12: 覺成佛經云。早起出家。即於是日成佛。廣為眾生。轉妙法輪。其第一
0572c13: 大會。度九十三億眾生之類。第二大會。度九十一
0572c14: 億。第三大會。度九十億。如是三會說法。得蒙度者。
0572c15: 悉我遺法。種福眾生。皆得在彼三會之中。阿難白
0572c16: 佛。不審從何造起。名為彌勒。佛言。過去久遠。習慈
0572c17: 三昧。定意柔。更無害心。故字彌勒。華嚴經云。彌
0572c18: 勒最初證得慈心三昧。從是已巳來。號為慈氏。思益
0572c19: 經云。眾生見者。即得慈心三昧。故名彌勒。心地觀
0572c20: 經云。從初發心不食肉。以是因緣。名慈氏。又餘經
0572c21: 云。過去有佛。已巳字彌勒。時值彼佛立願。同名彌勒。
0572c22: 如釋迦過去。作瓦師名大光明。值釋迦文佛。及彼
0572c23: 弟子眾。便發願言。我於當來世。如今佛名。弟子名
0572c24: 字。亦復如是。彌勒因緣亦爾。賢愚經云。彌勒世尊。
0573a01: 五十六億七千萬歲。來此成佛。上生經云。閻浮提
0573a02: 歲數。五十六億萬歲。爾乃下生。今按賢劫一代。大
0573a03: 分四時。一成。二住。三壞。四空。於此四中。各有二十
0573a04: 小劫。成劫已巳過。壞空未至。茲當住劫。有千佛興世。
0573a05: 三佛已巳往。釋尊復過。今是釋尊遺法末時也。此住
0573a06: 劫中。二十箇小劫。初八小劫無佛出世。至第九小
0573a07: 劫。人壽八萬歲。減至六萬歲時。拘留孫佛興世。至
0573a08: 四萬歲時。拘那含佛出現。至二萬歲時。迦葉如來
0573a09: 垂。減至人壽一百歲間。釋迦世尊。降誕迦毗羅
0573a10: 衛國。從斯以後。至第十小劫中。人壽八萬四千。減
0573a11: 至八萬歲時。彌勒如來。下生閻浮提。從第十一劫。
0573a12: 至第十四劫。此四小劫。無佛出世。至第十五小劫
0573a13: 中。有九百九十四佛。相續出現。從第十六劫。至第
0573a14: 十九劫。此四小劫。亦無佛出。後至第二十小劫中。
0573a15: 人壽增至八萬四千歲。住劫滿時。樓至如來御世。
0573a16: 如來般涅槃已巳。則壞劫時至矣言小劫者。如從初人壽八萬四千歲。
0573a17: 過百年減一歲。如是減至十歲。復從十歲。過百年增一歲。增至八萬四千歲。此一增減。名一小劫。今當第
0573a18: 九減劫。人壽七十歲時。維摩詰經注云。將來世。劫盡時。刀兵起。人壽十歲。婆須密。從忉利天。下生王家。作
0573a19: 天子。化眾人言。我等祖父。壽命極長。以今瞋恚無慈。故至此短壽。是故汝等。當行慈心。眾人從命。惡心轉
0573a20: 薄此後生子。壽二十歲。如是轉續。增至八萬四千歲。復減至八萬歲時。彌勒下生人間。
0573a21: 無餘涅槃界
0573a22: 涅槃。此云圓寂。亦云寂滅。又云滅度。乃三乘聖人
0573a23: 之所修證。言有餘無餘。大小凡聖涅槃。義分四別。
0573a24: 一本來自性清淨涅槃。謂一切法相。真如理。不簡
0573b01: 凡聖。及與色心等。皆具圓寂真如性故。雖被客塵
0573b02: 煩惱所染。而本性清淨。具足無量微妙功德。無生
0573b03: 無滅。德若空。一切有情。平等共有。離一切相。及
0573b04: 諸分別。尋思路絕。名言道斷。唯真見道入聖位者。
0573b05: 自內證知。其性本寂。非能使之令寂。故云本來自
0573b06: 性涅槃。二有餘依涅槃。即真如出煩惱障。謂二乘
0573b07: 人。雖斷三界煩惱障。而最後五蘊。分段生死。苦身
0573b08: 未滅。尚餘微苦所依。然障已巳寂。故名有餘依涅槃。
0573b09: 三無餘依涅槃。即真如出生死苦。謂二乘人。煩惱
0573b10: 既盡。最後苦身亦滅。所謂色身與惑俱滅。而無遺
0573b11: 餘。顯真如體。圓滿寂滅。故名無餘依涅槃。四無住
0573b12: 處涅槃。即真如出所知障。大悲般若。常所輔翼。故
0573b13: 不住生死。及與涅槃。利樂有情。窮未來際。若住涅
0573b14: 槃。無度生用。若住生死。無斷障用。以能斷障。及能
0573b15: 度生。故名無住。雖窮未來際。具無量利生大用。而
0573b16: 體永寂。故名涅槃。不同二乘住涅槃。義。故云無住
0573b17: 處涅槃。亦名究竟涅槃。此四種涅槃。一切有情未
0573b18: 斷障故。皆有初一。二乘無學住涅槃。容有前三。
0573b19: 唯諸如來圓滿證故。而能具四。問曰。既云唯佛具
0573b20: 四。而律言。以佛眼觀天下。無不入無餘涅槃界。而
0573b21: 般涅槃。答曰。正以佛圓滿證故。故能觀天下。皆入
0573b22: 無餘。所謂不令一人獨得滅度。皆以如來滅度。而
0573b23: 滅度之。亦可言自性清淨涅槃。故律云。況復無欲
0573b24: 瞋恚癡。施中第一。為福最尊。斯明非為具縛者。而
0573c01: 說無餘。經云。一切眾生。本來成佛。是也。言界者。或
0573c02: 言城。或言國。界即界域。界別。謂凡夫居於生死之
0573c03: 境。聖人處於無為之域。而涅槃與生死界異故也。
0573c04: 言城言國者。皆以防非禦敵為義。謂證涅槃者。惑
0573c05: 障已巳斷。不為一切煩惱怨賊所侵也。涅槃經云。佛
0573c06: 言。譬如空。實無有性。以光明故。故名空。實無
0573c07: 空。猶如世諦。實無其性。為眾生故。說有世諦。善
0573c08: 男子。涅槃之體。亦復如是。無有住處。直是諸佛斷
0573c09: 煩惱處。故名涅槃。涅槃即是常樂我淨云云。
0573c10: 呵梨勒
0573c11: 此云天主持來。其果為藥。功用至多。無所不入。詳
0573c12: 如藥犍度中釋。
0573c13: 羅村
0573c14: 即前大將村也。
0573c15: 離婆那樹
0573c16: 婆那。此云林。離婆那。未詳翻譯。
0573c17: 蘇闍羅
0573c18: 或云須闍陀。亦云蘇社多。此言善生。
0573c19: 文驎龍宮
0573c20: 因果經云。佛止宿阿闍婆羅水側。彼水中龍王。名
0573c21: 目真陀。異出本起經云。龍名文。文者。所止
0573c22: 水邊有樹。佛便正坐。此龍曾已巳見三佛。一拘婁孫
0573c23: 佛。二拘那含牟尼佛。三迦葉佛。皆在此樹下坐。光
0573c24: 影入水中。照徹龍所居處云云。西域記云。目支
0574a01: 陀龍王池。其水清潔。其味甘美。池東岸有其室焉。
0574a02: 池岸西。是佛初成道。此坐七日入定。龍王繞佛七
0574a03: 。化多頭蓋佛處。目真陀。此翻為石山。
0574a04: 阿踰波羅尼拘律樹
0574a05: 西域記云。菩提樹垣東南隅。尼拘律樹。是昔如來
0574a06: 初證佛果。大梵天王。於此勸請轉妙法輪。法顯傳
0574a07: 云。佛於尼拘律樹下。方石上東向坐。梵天來請。
0574a08: 緣起法
0574a09: 亦名緣生法。亦名因緣法。總有十二支。洞明三世
0574a10: 因果。備載經論。此不繁出。如墮篇中略釋。
0574a11: ●律藏卷第三十二
0574a12: 阿蘭迦蘭
0574a13: 即阿藍迦蘭。如上釋。此人往在因中。曾為佛師。及
0574a14: 以種種供給世尊。因中第二師者。頭藍弗是也
0574a15: 如來為攝化外道故。初逾城時。於苦行林中。從此二人學定。佛得定已巳。知非涅槃。乃捨之而去。趣菩提樹
0574a16: 下。自證道果。
0574a17: 波羅柰國仙人鹿苑
0574a18: 苑者。所以養獸也。新云。婆羅斯城。仙人墮處。施
0574a19: 鹿林。此翻為江繞城。以波羅柰河。繞此城故。如婆
0574a20: 沙論曰。何故名婆羅斯。此是河名。去其不遠。造
0574a21: 立王城。是故此城。亦名婆羅斯。或云仙人論處。
0574a22: 謂。佛是最勝仙人。皆於此處初轉法輪。故名仙人
0574a23: 論處。有說諸佛。非定於此轉法輪者。應言仙人住
0574a24: 處。謂佛出世。時有佛大仙。及聖弟子仙眾所住。佛
0574b01: 不出世。時有獨覺仙住。若無獨覺。時有世俗五通
0574b02: 仙住。以此處恒有諸仙。已巳住。今住。當住。故名仙人
0574b03: 住處。有說應言仙人墮處。昔有五百仙人。飛行空
0574b04: 中。至此遇退因緣。一時墮落昔國王與諸宮女。於此遊戲歌音。微妙。仙
0574b05: 人聞聲。即失神足。從空墮落。然時經綿劫。歷事不一。以因緣故。故有多名。非諸說有異也。西域
0574b06: 記云。婆羅斯國。舊云波羅柰也。周四千餘里
0574b07: 國大都城。西臨競伽河。長十八九里。廣五六里。大
0574b08: 城東北。婆羅斯河。河東北行十餘里。至鹿野伽
0574b09: 藍。伽藍垣西不遠大林中。是如來昔與提婆達多。
0574b10: 俱為鹿王住處。昔於此大林之中。有兩鹿。各五
0574b11: 百餘。時此國王王名梵達。畋遊原澤。菩薩鹿王。前請王
0574b12: 曰。大王校獵中原。縱燎飛矢。凡我徒屬。命在茲晨。
0574b13: 不日腐臭。無所充膳。願欲次差。日輸一鹿。王有割
0574b14: 鮮之膳。我延旦夕之命。王善其言。回駕而返。兩
0574b15: 之鹿。更次輸命。提婆中。有懷孕鹿。次當就死。白
0574b16: 其主曰。身雖應死。子未次也。鹿王怒曰。誰不保命。
0574b17: 雌鹿歎曰。吾王不仁。死無日矣。乃告急菩薩鹿王。
0574b18: 鹿王曰。悲哉。慈母之心。恩及未形。吾今代汝。遂至
0574b19: 王門。道路之人。傳聲唱曰。彼大鹿王。今來入邑。都
0574b20: 人士庶。莫不馳觀。王之聞也。以為不誠。門者白至。
0574b21: 王乃信然。曰。鹿王何遽來耶。鹿曰。有雌鹿當死。胎
0574b22: 子未產。心不能忍。敢以身代。王聞歎曰。我人身鹿
0574b23: 也。爾鹿身人也。於是悉放諸鹿。不復輸命。即以其
0574b24: 林。為諸鹿藪。因而謂之施鹿林焉。鹿野之號。自此
0574c01: 而興。轉法輪論云。世尊以何義故。捨彼寬博。種種
0574c02: 勝妙。華樹莊嚴。無量勝人。多眾集處。於波羅柰。少
0574c03: 人眾處。在波離樹下。鹿苑之中。而轉法輪。答。世
0574c04: 尊往昔。已巳於彼處。八十千億那由他會。行布施。又
0574c05: 於彼處。已巳曾供養六十千億那由他佛。又彼處已巳
0574c06: 有九十一億千佛。轉於法輪。彼處常饒寂靜仙人。
0574c07: 有如是等。諸大功德。是故世尊。在於彼處。而轉法
0574c08: 輪。又復世尊。轉法輪時。幾許眾。捨惡行善。答。憍陳
0574c09: 如。有五比丘。復有諸天。六十億。復有色界天。八十
0574c10: 億。復八十四千億人。普廣經偈言。
0574c11: 阿若居等如是五比丘六十億諸天
0574c12: 皆得法眼淨八十億色天淨無上法眼
0574c13: 淨勝法眼人八萬四千億
0574c14: 優陀耶
0574c15: 根本律。翻為親近。此梵志。聞佛說偈。悵惘不解。揖
0574c16: 已巳而去。至於中路。夜半即便命終。
0574c17: 三轉十二行
0574c18: 謂三轉四聖諦。共為十二行相法輪。言三轉者。一
0574c19: 曰示轉。二曰勸轉。三曰證轉。言四聖諦者。一苦聖
0574c20: 諦。二苦集聖諦。三苦盡聖諦即滅諦也。四苦出要聖諦
0574c21: 即道諦也。十二行者。今依律文出。
0574c22: 此苦聖諦示。當知。此苦聖諦勸。我已巳知。苦聖諦證。
0574c23: 此苦集聖諦示。當滅勸。我已巳滅證。
0574c24: 此苦盡聖諦示。應作證勸。我已巳作證證。
0575a01: 此苦出要聖諦示。當修勸。我已巳修證。餘如經論廣
0575a02: 明。
0575a03: 轉法輪
0575a04: 法者。軌持義。軌謂軌則。令物生解。持謂任持。不捨
0575a05: 自體也。輪者。婆沙論云。此輪是法所成。法為自性。
0575a06: 故名法輪。又輪是動轉。不住義。捨此趣彼義。能伏
0575a07: 怨敵義。俱舍釋論云。云何說名轉。由行度他相續。
0575a08: 令彼解此義故。故文句云。轉佛心中。化他之法。度
0575a09: 入他心。名轉法輪。輔行云。以四諦輪。轉度與他。摧
0575a10: 破結惑。如王輪寶。能壞能安。法輪亦爾。壞煩惱怨。
0575a11: 安住諦理。婆沙論云。世尊漸漸化誘。令其五人調
0575a12: 伏。於日初分。為二人說法。令餘三人。入村乞食。彼
0575a13: 所得食。充足六人。於日後分。為三人說法。令二人
0575a14: 入村乞食。彼所得食。充足五人。世尊性離非時食
0575a15: 故。如是教化。經於三月。有說四月。令彼五人。善根
0575a16: 熟已巳。於迦栗底迦月。白半八日。如來為彼轉正法
0575a17: 輪。陳如最初見法世尊性離非時食者。言佛自誕王宮。以至涅槃。於其中間。曾無
0575a18: 非時之。謂諸佛性。恒處中道。不著二邊。故遠離非時之過。是以如來臨般涅槃之日。受純陀請已巳。說法
0575a19: 未覺。即告純陀。時將欲至。宜速齋供。復於涅槃會上種種訶責毀戒。今人學佛。奚可違佛性。而貪無時。
0575a20: 猶云我是大乘。無羇無礙。然則佛是大乘耶。小乘耶。噫。自為口腹之貪。而妄生誣謗世尊。豈但無慚無愧。
0575a21: 其罪又當如何哉。迦栗底迦月白半八日者。當此八月初八日也。
0575a22: 阿若憍陳如
0575a23: 憍陳如。或云拘。新云憍陳陣那。是姓也此翻火器。
0575a24: 乃婆羅門種。蓋其先祖事火。從此命族也。阿若者
0575b01: 名也。此翻無知。無知者。非無所知。乃是知無耳。亦
0575b02: 翻已巳知。如律本云。世尊三轉法輪。彼諸塵垢盡。得
0575b03: 法眼生。時佛已巳知其心中所得。便以此言而讚曰。
0575b04: 阿若憍陳如已巳知。阿若憍陳如已巳知。從是已巳來。名
0575b05: 阿若憍陳如。轉法輪經云。阿若是解了義。正法華
0575b06: 經。翻為知本際。或翻為解本際。孤山云。以第一解
0575b07: 法者也。此尊者於五人中。率先得道者。蓋有宿因。
0575b08: 如因果經云。釋迦因地。為忍辱仙人。在一山中修
0575b09: 道。時憍陳如。為國王。名歌利。受性暴惡。一日將諸
0575b10: 婇女入山。獵倦假寐。時諸侍女。入林採華。行至仙
0575b11: 人菴前。仙為說法。良久王寤。不見諸女。攜尋覓。
0575b12: 見在菴前。王怒問曰。汝何人。答曰。忍辱仙也。又問
0575b13: 得上地定耶。答曰。未。王曰。既未得上定。乃是凡夫。
0575b14: 遂拔截下仙手足。見仙神色不動。遂問。汝恨我
0575b15: 耶。仙曰。不恨。願我成佛。先度於王。今既得道。先度
0575b16: 陳如。陳如即歌利王也。增一阿含經云。我聲聞中。
0575b17: 第一比丘。寬仁博識。善能勸化。將養聖眾。不失威
0575b18: 儀。所謂阿若拘比丘是。
0575b19: 得法眼生
0575b20: 律云。諸塵垢盡。得法眼生。亦云得法眼淨。謂得須
0575b21: 陀洹道也。以其始見道。故得法眼之名。塵垢。謂
0575b22: 八十八結使。結使盡故。得法眼淨。
0575b23: 四天王
0575b24: 東方提多羅天王此言治國。亦云持國。領乾闥婆。及毗舍
0575c01: 闍。護東洲人金光明疏云。上升之元首。下界之初天。居半須彌山東黃金埵。王名提頭
0575c02: 賴吒。此云持國。毗舍闍。此云噉精氣鬼。
0575c03: 南方毗流離天王毗流離。是寶名。應作毗留勒叉此翻免離。又翻增長。領鳩
0575c04: 槃茶。及薜多。護南洲人疏云。南流離埵。王名毗留勒叉。鳩槃茶。此云厭
0575c05: 魅鬼。薜多。此云餓鬼。
0575c06: 西方流波叉天王此言離語。亦云毗留博叉。此翻廣目。領諸龍。及富
0575c07: 單那。護西洲人疏云。西白銀埵。王名毗留博叉。富單那。此云臭餓鬼。
0575c08: 北方沙門天王此言多聞。領夜叉。及羅剎。護北洲人
0575c09: 疏云。北水精埵。王名毗沙門。福德之名。聞四方故。亦翻普聞。佛令掌擎古佛舍利塔。四王共有二十八部
0575c10: 鬼神。感通傳云。一王之下。有八將軍。四王三十二將。
0575c11: 周四天下。往還護助諸出家人。其韋將軍。於三
0575c12: 十二將之中。最存弘護。多有魔子魔女。輕弄比丘。
0575c13: 道力微者。並為惑亂。將軍恓惶奔赴。應機除翦。經
0575c14: 云。四王各有九十一子。有大威力。皆名曰帝。皆護
0575c15: 十方。此是欲界初天。人間五十歲。此天為一晝夜。
0575c16: 壽延五百歲。身長半里。衣重半兩。法苑云。若持不
0575c17: 殺戒。得生四王處。不殺不盜。生忉利天。不殺盜邪
0575c18: 婬。生夜摩天。更加不妄語兩舌惡口綺語。生兜率
0575c19: 天。奉佛戒。兼身口七善業。生化樂。他化天諸天身量。衣服。
0575c20: 歲數。經論互出不等。今以身量。依俱舍。衣量依阿含。歲數依毗曇。
0575c21: 忉利天
0575c22: 或云怛利夜登陵奢。應法師云。梵音略。正言多
0575c23: 夜羅登陵舍。此云三十三。梵云提婆。此云天。四面
0575c24: 各八城。并中央善見大城合為三十三。共居須彌
0576a01: 頂。須彌山頂縱廣八萬四千由旬。其中平可居者。
0576a02: 止四萬由旬。善見大城。周萬由旬。重門高一由旬
0576a03: 半。城有千門。嚴飾壯麗。中有金城。周千由旬。是釋
0576a04: 帝住處。此天以特摩華合。嗢羅華開。多樂睡
0576a05: 眠。爾時為夜。若嗢羅華合。特摩華開。少欲睡
0576a06: 眠。爾時為晝。此是欲界第二天。人間一百歲。此天
0576a07: 為一晝夜。壽一千歲。身長一里。衣重六銖。淨名疏
0576a08: 云。昔迦葉佛滅度後。有一人發心修塔。報為天主。
0576a09: 三十二人助修。報為輔臣。君臣合之為三十三四教
0576a10: 儀云。單修上品十善。生忉利天。
0576a11: 摩天
0576a12: 或云夜摩。此云時分。時時唱快樂故。或云受五欲
0576a13: 境。知時分故。立世毗曇云。日夜時節。分分度時。說
0576a14: 如是言。咄哉。不可思議歡樂。故名夜摩天。天王名
0576a15: 修夜摩。此云善時分。婆沙論云。從須彌山頂三十
0576a16: 三天住處。上升四萬由旬。有處如雲。七寶成所。其
0576a17: 猶大地。是摩天住。復上一倍。有地如雲。是兜率
0576a18: 天住。復上一倍。有地如雲。化樂天住。復上一倍。有
0576a19: 地如雲。是他化天住。次第乃至色究竟天。皆有地
0576a20: 如雲若其廣量。如忉利天縱廣四萬由旬。燄摩八萬。乃至他化。次第倍前。縱廣六十四萬由旬
0576a21: 也。也是欲界第三天。人間二百歲。此天為一晝夜。
0576a22: 壽命二千歲。身長二里。衣重三銖四教儀云。四王忉利。單修上品
0576a23: 十善得生。若夜摩已巳上。至他化。兼修未到定得生。此是欲界定。未到色界禪定也。論云。由禪定力故。使四
0576a24: 天皆悉居空當依善為正。
0576b01: 兜術天
0576b02: 或云兜術陀。又云兜率陀。此云妙足。新云史多。
0576b03: 又云史陀。此云知足。謂於五欲知止足故。苑師
0576b04: 曰。具云珊兜率陀。此言喜樂集。依俱舍中有三義
0576b05: 得此名。一喜事。二聚集。三遊樂。佛地論。名足。謂
0576b06: 後身菩薩。於中教化。多修足。立世毗曇云。歡樂
0576b07: 飽滿。於其資具。自知滿足。於八聖道。不生知足。故
0576b08: 說名為兜率陀天。天王名善足意。涅槃經云。此天
0576b09: 欲界最勝。故補處菩薩。皆示生此天。為教化眾生
0576b10: 故。婆沙論云。史多天。是千世界天趣之中。猶如
0576b11: 齋法。是故菩薩。惟生彼天。又彼天中。有九廊院。廊
0576b12: 各十二踰繕那量。樂法菩薩。常滿其中。補處菩薩。
0576b13: 晝夜六時。恒為說法。此是欲界第四天。人間四百
0576b14: 歲。此天為一晝夜。壽命四千歲。身長四里。衣重一
0576b15: 銖半詳如觀彌勒菩薩上生兜率陀天經說。
0576b16: 化樂天
0576b17: 梵云須涅蜜陀。此云化樂。或翻樂變化天。又云尼
0576b18: 摩羅。大論云。秦言化自樂。化五塵而自娛樂。故言
0576b19: 化自樂。立世毗曇云。是中諸天。如意化作宮殿園
0576b20: 林。一切樂具。於中受樂。故名維摩羅昵天。天王名
0576b21: 善化此是欲界第五天。人間八百歲。此天為一晝
0576b22: 夜。壽命八千歲。身長八里。衣重一銖。
0576b23: 他化天
0576b24: 梵言婆舍提。或言波羅尼蜜。大論云。秦言他化
0576c01: 自在。此天奪他所化。而自娛樂。故言他化自在。亦
0576c02: 名化應聲天。立世毗曇云。他化作宮殿園林一切
0576c03: 樂具。於中作自在計。此是我所。於中受樂。故名波
0576c04: 羅維摩婆奢天。天王名令自在。此是欲界頂天也。
0576c05: 人間一千六百歲。此天為一晝夜。壽命一萬六千
0576c06: 歲身長十六里。衣重半銖二十四銖為一兩。從此已巳上。名
0576c07: 色界天。通號四禪。亦名梵世。皆以劫數為歲。不著
0576c08: 衣服。如著無異。頭雖無髻。如戴天冠。身白銀色。無
0576c09: 男女相。形惟一種。
0576c10: 梵天
0576c11: 梵。此云淨。或云離欲。此是色界。總有十八天。初禪
0576c12: 有三梵天。一梵眾天是民。二梵輔天是臣。三大梵天是君。
0576c13: 二禪中有三天。一少光天。二無量光天。三光音天。
0576c14: 三禪中亦有三天。一少淨天。二無量淨天。三淨
0576c15: 天。第四禪中有九天。一福生天。二福慶天。三廣果
0576c16: 天四無想天是外道居。五無煩天。六無熱天。七善現天。
0576c17: 八善見天。九色究竟天此是色界頂天。後之五天。名淨居天。是阿那含居處。
0576c18: 自此已巳上。名無色界天也。文句云。輪王出世。聲至
0576c19: 他化天。陳如得道。聲至梵天。佛得道。聲至首陀會
0576c20: 天五淨居天。何以故爾。答。善業。名譽業。稱讚父母師長
0576c21: 業。有上中下故爾也。若使有頂有耳識者。佛聲亦
0576c22: 至彼。輪王行十善。善生欲天。欲天喜我眷屬增多
0576c23: 故。陳如離欲。故徹梵天。佛最勝故。至尼吒天色究竟天。
0576c24: 若依大乘佛得道聲。至百億尼吒。又十方無
0577a01: 量無邊世界尼吒也。
0577a02: 阿溼卑
0577a03: 此云馬勝。亦云馬師。根本律云。馬勝苾芻。於人天
0577a04: 中。威儀最勝。增一經云。威儀端正。行步庠序。所謂
0577a05: 馬師比丘是。
0577a06: 摩訶摩男
0577a07: 或云摩訶納。亦云摩訶男。此云大名。又名拘利太
0577a08: 子。增一經云。有速疾智。所謂摩訶男比丘是。
0577a09: 婆提
0577a10: 或作提。又云提迦。此云小賢。增一經云。恒
0577a11: 喜飛行。所謂須婆休比丘是。
0577a12: 婆敷
0577a13: 又名十力迦葉。迦葉是姓也。增一經云。空中往來。
0577a14: 所謂婆破比丘是。又云。乘教化。意無榮冀。所謂婆
0577a15: 破比丘是。
0577a16: 
0577a17: 四分律名義標釋卷第二十二
0577a18: 
0577a19: 音釋
0577a20: 犧牲上音希。下音生。
0577a21: 幣音備。帛也。財也。錢也。
0577a22: 饗音香。亦與享同。
0577a23: 潁形字上聲。
0577a24: 字去聲。
0577b01: 昵與暱同。銀字入聲。
0577b02: 
0577b03: 
0577b04: 
0577b05: 四分律名義標釋卷第二十三目錄
0577b06: 耶輸伽髼亂鼾睡
0577b07: 齘齒寱語尸佉城門
0577b08: 婆羅河無垢善臂
0577b09: 滿願伽梵婆提伊羅羅
0577b10: 那羅陀不蘭迦葉
0577b11: 末佉黎劬奢羅阿夷頭翅舍欽婆羅
0577b12: 末提侈婆休迦旃延訕若毗羅吒子
0577b13: 尼揵子第六王三語受具
0577b14: 憂留頻螺劫波園陀羅提
0577b15: 羅迦葉鴦伽摩竭國炯然
0577b16: 閻浮樹等曼陀羅華大祠祀
0577b17: 阿耨大泉摩頭鳩羅山大迦休樹
0577b18: 事火寒顫潦水
0577b19: 那提迦葉伽耶迦葉象頭山
0577b20: 杖林迦蘭陀竹園刪若梵志
0577b21: 優波提舍拘律陀和先
0577b22: 蛇蠍絞去菜茹
0577b23: 竹筐牡好串戶
0577b24: 澇水辭憚弟子法
