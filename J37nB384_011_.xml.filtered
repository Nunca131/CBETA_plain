0305b01: 憨休和尚敲空遺響卷第十一
0305b02: 關中張恂稚恭編閱
0305b03: 益州記室繼堯校訂
0305b04: 詩
0305b05: 張愚公文學以午日倡和詩見示索和次韻二首
0305b06: 孤雲蹤跡向關中野性難堪此日同投忝那能憐水
0305b07: 國奪標固是羨英雄籬邊艾葉搖風綠檻外榴花照
0305b08: 眼紅聞道品題賡白雪寡酬還應屬文翁
0305b09: 其二
0305b10: 好掛詩瓢翠靄中幸逢佳節賞心同爐錘易襲雕龍
0305b11: 隱蒲酒爭看畫虎雄階面苔深長掩綠墻頭杏熟爛
0305b12: 堆紅從來詞翰非吾有得失何關付塞翁
0305b13: 愚公邀過書齋問及宗門中事
0305b14: 林間掃石合堪眠竹報相邀過士筵鹿豕性情如是
0305b15: 佛麒麟勳業恐非仙安心久已巳離諸妄遊樂何妨涉
0305b16: 眾緣若問西來端的意雞冠花發秀階前
0305b17: 兜率寺早發呈稚恭中翰
0305b18: 天霽雲收曙色開芒鞋濕露半粘苔積塵一夜風吹
0305b19: 去初日高林影射來花自密時聞鳥語樹當闕處見
0305b20: 樓臺推敲漫學騎驢背敢倩文公逐句裁
0305b21: 贈焦魁明居士
0305b22: 水邊林下道人家物外幽閒絕市譁未把琴書消世
0305b23: 累只將耕稼樂煙霞青霄摶翼卑圖鳥白業修身馭
0305b24: 大車邀我一餐禪悅飯庭陰午過夕陽斜
0305b25: 興善寺荅理仲木文學
0305b26: 莫厭天涯頻作客且回淚眼息征衣禪房寂寞堪瀟
0305b27: 灑凈土於今正好歸
0305b28: 葆光樓用韻
0305b29: 翛然一榻寄樓中四壁蕭疏孰與同只見悲愁憐宋
0305b30: 玉豈知玄草誤楊雄雲書雁字行飛白葉剪霜林醉
0305c01: 落紅何處砧聲催暮雨閑忙得坐看鄰翁
0305c02: 題畫牡丹
0305c03: 名花只合在瑤臺誰遣丹青妙筆裁巧奪洛陽枝上
0305c04: 色真如懸圃苑中開繁華眼底空塵跡濃艷春長送
0305c05: 客杯未是沉香亭畔友奴郎不用妒詩才
0305c06: 畫玉蘭
0305c07: 一種超然凈有神誰將賦粉汙埃塵還疑薝蔔林中
0305c08: 影誤作同昌觀裏春潔性那堪供俗眼素心終是識
0305c09: 高人幽齋展去閒清翫笑殺凡夫錯認真
0305c10: 望中州
0305c11: 兩年音問隔西東總是關河路不通非謂宣尼憐鳳
0305c12: 德豈同阮籍泣途窮高林半帶村煙落遠水多從夕
0305c13: 照紅東望汝墳叢席地可知吾道近汙隆
0305c14: 久不得本師雲老和尚信
0305c15: 胡為一別阻秦山數載關河信息難天上槎浮還寄
0305c16: 石人問路險是重關巾瓶久念師心切菽水疏違子
0305c17: 道艱那得長房能縮地千峰深處奉慈顏
0305c18: 曝日
0305c19: 簾捲西風午磬時閒庭暖日獨支頤門當水落山都
0305c20: 見路與雲平野未知一縷茶煙消白晝數莖鶴髮上
0305c21: 青絲年來調得馴龍象棒喝而今總不施
0305c22: 張稚恭以涇水歌見貽次韻
0305c23: 鴻濛沆漭涇之水涉者其誰究源底天縱壺山發浩
0305c24: 歌鏘然韻落宮商徵映空涵碧水茫茫紅蓼白葦汀
0305c25: 累累春當二月桃花開人家似在武陵裏盡看石
0305c26: 步蛙泥爭得洗流清俗耳隔岸陰森萬木閒參差臺
0305c27: 榭插天起可中三徑有歸來松菊醉吟同栗里相憐
0305c28: 寄我涇水歌夕陽讀罷暮山紫
0305c29: 懷同門諸昆弟
0305c30: 不意西來建法幢稜稜傲骨世無雙林光喜沐春朝
0306a01: 雨月色疏明午夜窗數載關河音久絕滿懷詩思筆
0306a02: 難降鄰村只隔墻東地日坐匡床聽吠尨
0306a03: 冬日偶興七首
0306a04: 世事無干涉塵蹤那得過晴天連日少宵夢入雲多
0306a05: 習懶從言傲安貧只自哦頹然唯隱几宴寂竟如何
0306a06: 其二
0306a07: 鄰村不甚遠我住亦幽哉待月披雲嘯行吟踏雪開
0306a08: 缾問傾貯水隴上折新梅誰問煙波叟寒江獨釣臺
0306a09: 其三
0306a10: 卻憶楊岐住翻然慰物情古人曾樹下今我尚簷楹
0306a11: 煆灶思中散沉酣笑步兵雪風吹片片繞屋盡虛明
0306a12: 其四
0306a13: 何處居無地於身只要安不消泉石想但覺地天寬
0306a14: 觸目雲千片知心竹幾竿菴西有李老終日過盤桓
0306a15: 其五
0306a16: 總不圖人鬧幽懷野興長墻根唯積雪瓦背但凝霜
0306a17: 已巳覺巢雲穩何須趁熱忙有時閒倚杖門外立斜陽
0306a18: 其六
0306a19: 昨晴天偶變四野霧冥冥問法徵僧話題詩上紙屏
0306a20: 檐陰窗外黑柏翳眼中青幸有南車指窮途莫畏瞑
0306a21: 其七
0306a22: 荒墺無人事僧閑勝閉關若非窮世路焉得到林間
0306a23: 深井難為水高原不異山樹頭看宿鳥日暮倦知還
0306a24: 觀賽社
0306a25: 一月嚴寒雪未消爐頭榾柮日頻燒不疑鼻祖安心
0306a26: 句猶愛顏回陋巷瓢社鼓逢逢欣聖世椒花疊疊頌
0306a27: 神堯陽春共薦豐年卜野色蒼茫望裏招
0306a28: 寄終南友人二首
0306a29: 遙望終南隅倚欄復轉側長吟顧所思踏破蒼苔色
0306a30: 薜荔掩幽關松枝帶殘雪蓬萊人不來獨對中庭月
0306b01: 其二
0306b02: 有客終南來曠懷妙無比林間一晤顏念之何能已巳
0306b03: 梅瘦淡窗虛鳥啼深竹裏相過知幾時再見古君子
0306b04: 春興
0306b05: 愛吟不是致虛辭物外閒情世豈知語滑梁間飛燕
0306b06: 子冰融水面躍魚兒池塘生草聯新句花塢尋芳折
0306b07: 小枝一枕高齋門獨掩窗櫺影上日遲遲
0306b08: 過寶界寺二首
0306b09: 昔年曾到此叢柏剩幽居古洞鳴鼪鼠殘經飽蠹魚
0306b10: 重來岩上寺已巳闢院中墟花意風前笑臨軒欲起予
0306b11: 其二
0306b12: 一片荒涼地層臺復搆新僧從今日住舊時春
0306b13: 已巳釋無形累自然遠俗塵終南山色近啟戶對嶙峋
0306b14: 涇陽趙連城明府過訪
0306b15: 日照蓬門向曉開氤氳紫氣逼香臺飛鳧忽到王喬
0306b16: 舄驄馬今瞻御史才滿院松濤翻白雪諸天花雨點
0306b17: 蒼苔過溪一笑何當惜勿使攢眉去不來
0306b18: 張稚恭中翰見過
0306b19: 車塵不到日從容測影移幢報午鐘門外忽聞行客
0306b20: 語林間來覓野人蹤喜瞻高論推先覺快接清談槐
0306b21: 晚逢自笑懶殘煨芋火只將閒散傲寒松
0306b22: 莊東杏花盛開偕二三子往觀折盈把而歸三首
0306b23: 步屧渾忘遠春晴眺更賒隨行諸弟子歷過幾人家
0306b24: 綠映池邊柳紅開陌上花呼童低處折瓶插要長些
0306b25: 其二
0306b26: 居然懶出戶乘興亦探春鳥語聞高樹垣頹見比鄰
0306b27: 奔途塵逐客坐石野留人更覺韶華易百年老此身
0306b28: 其三
0306b29: 東來西復去花氣暖如薰嫩草將支徑炊煙忽吐雲
0306b30: 松間行暫歇岐處路還分漫得恣游戲歸吟興不群
0306c01: 雨
0306c02: 好雨知時節古人語亦真農工思潤土天意喜和春
0306c03: 菜圃花黃滿田疇麥綠勻斯倉吾願祝得共物華新
0306c04: 野步
0306c05: 閒來野步興偏賒芒屩何辭踏草芽映浦白明沙上
0306c06: 雁隔林紅見樹頭花千村含翠連山麓一徑穿雲到
0306c07: 水涯最愛夕陽春樹裏數行煙柳亂啼鴉
0306c08: 晤四明張石菴居士
0306c09: 多年杖笠滯秦山覓個知音豈等閑紙帳寒輕消客
0306c10: 夢林花春褪點苔斑傾懷漫記三生石問法曾參一
0306c11: 字關此日涇干欣有晤好將幽句寄人間
0306c12: 送連城明府喬遷西安郡丞
0306c13: 春城花柳滿池陽正喜鶯遷此日長澤潤河山均化
0306c14: 雨轅攀父老誦甘棠廉貞獨尚四知畏清白惟懷兩
0306c15: 字香笑我林泉忘世相也隨人送祝金湯
0306c16: 督僧擇菜次忽空中鳥聲眾聞驚異余曰此鶴
0306c17: 唳也起視之一黃鶴從南飛來長鳴向北而去
0306c18: 大展摩霄翼長鳴近夕曛希聲乖世聽忽訝異時聞
0306c19: 遼海非無柱緱山尚有雲相過支遁室似共念離群
0306c20: 菜花
0306c21: 一片春疇托意深香廚未肯飽叢林葉將饑色僧同
0306c22: 瘦花肖東籬菊可欽堆錦漸盈村落翫遠香時引蝶
0306c23: 蜂尋明年好種祗園內不用檀那布地金
0306c24: 寄聖泉滄涵和尚
0306c25: 隔葉嚶嚶鳥見招聆音能不憶同條輩中道義情緣
0306c26: 曠格外風流本色饒愧我匡徒呈拙態輸君懷寶尚
0306c27: 高標想當飲犢溪流上還避許由挂樹瓢
0306c28: 贈含僧正
0306c29: 僧正名官盛世圖好將律行整頹蕪果師翊魏前賢
0306c30: 例道碧匡秦後哲模部牒久頒承聖教銅章新佩自
0307a01: 皇都綱維喜屬人天望衰弱門庭賴爾扶
0307a02: 涇陽文塔
0307a03: 浮圖卓出梵王宮永奠坤儀勢獨雄漢聳金缾涵海
0307a04: 月空搖寶鐸振天風輪光直射千層影瑞氣平吞萬
0307a05: 丈虹自是鍾靈文物異筆花璀璨五雲中
0307a06: 述懷
0307a07: 荒原一住幾經年藜藿何須愧飯錢道在乘時雖濟
0307a08: 物自知無德且隨緣嶽連二華開天半關樹三秦匝
0307a09: 地連最羨終南谿壑好綠蘿空掩白雲邊
0307a10: 張稚恭之松陵以詩寄別次韻
0307a11: 爽氣清秋勝蟬聲處處幽嶽雲依嶂靜關樹帶河流
0307a12: 喻物能非馬全生悟解牛方思同道侶迢遞欲南遊
0307a13: 瞻眺
0307a14: 閒步易為遠涼吹逐徑風野明秋水碧村燒晚霞紅
0307a15: 晴樹寒煙外歸思旅客中白雲天際迥隱隱見飛鴻
0307a16: 王仲孚丁有恒二孝廉過訪
0307a17: 秋階塵跡少古柏自陰森雨積苔還嫩庭閒葉落深
0307a18: 風流來二妙欬唾重雙金清會頻難得含毫莫浪吟
0307a19: 答劉介菴太史來韻
0307a20: 終南佳隹氣鬱崔峨應是蘇門鍾渭河篇什從緣傳紫
0307a21: 谷詞鋒想見老維摩習成懶性誰知傲可笑迂懷自
0307a22: 亦呵方廣即今空四大何時借坐肯來麼
0307a23: 劉介菴見過
0307a24: 松門靜掩綠於苔忽報風流學士來促膝喜從今日
0307a25: 論好懷都向此時開光分紫柏寒生翠座襲清香暖
0307a26: 放梅茅舍欲留深共語原頭暮色苦相催
0307a27: 次介菴來韻
0307a28: 瑞雪初飄似落梅柴門日掩未常開乍煨芋火誰分
0307a29: 去忽訝新詩客寄來蓮社應知花有種雲林不道徑
0307a30: 無媒何時再詰唯心論待掃松陰坐綠苔
0307b01: 謝客吟
0307b02: 三冬寢疾法床空頗奈詩魔苦又攻說藥有方傳海
0307b03: 上尋醫無跡隱壺中布衾怯冷常燒炕窗紙重糊只
0307b04: 怕風不二文殊如借問毘耶當覓凈名翁
0307b05: 漫興
0307b06: 品字柴頭賸有椿坐聽哀雁叫滄江新抽草色將遮
0307b07: 眼見長松枝欲覆幢紙上情疏詩思少鐺中茶熟倦
0307b08: 魔降可憐太華峰頭月只照寒岩玉女窗
0307b09: 遊山寨藥王洞四首
0307b10: 誰闢方隅地深藏別有天憑空開世界極頂小秦川
0307b11: 洞鑿知何代神靈賽幾年沿村燈火近朝暮起炊煙
0307b12: 其二
0307b13: 極目原何曠扶笻仄徑斜來尋真士蹟卻到野人家
0307b14: 岸樹將抽葉林藤未有花岩深堪習隱複道不妨賒
0307b15: 其三
0307b16: 陟彼層臺上靈襟爽自歌春回寒氣少塢向夕陽多
0307b17: 菜甲撐黃土松棚放綠蘿岩龕逢野老相揖問如何
0307b18: 其四
0307b19: 荒遊無勝侶春興獨懷濃人面迎風暖草芽出土鬆
0307b20: 溪深雲自密徑僻雪還封見說孫思邈昔曾制毒龍
0307b21: 雲禪人自長安來
0307b22: 紅日睡方起軀多病乃遲但言來處遠不問去何之
0307b23: 柳絮金千縷梨花玉一枝情悰相別久因爾足成詩
0307b24: 晚步
0307b25: 池柳垂金線花香襲客衣屐埋交步草水繞釣魚磯
0307b26: 晚灶炊煙起山童牧笛歸陰沉天欲雨遙望野雲飛
0307b27: 閒居次禪人韻
0307b28: 地僻幽偏勝山林景不如雨苔生石面砌草覆庭除
0307b29: 巢燕梁多語飛花瓣落書好將明祖意猶勝賦閑居
0307b30: 看梨花
0307c01: 偶來陌上看梨花素艷遙芬映日斜曲巷駐笻逢客
0307c02: 騎圍墻吠犬過人家香林快爾塵都淨雪色超然興
0307c03: 頗賒欲覓主人相借問廣寒擬載綠雲車
0307c04: 閏三月和雲侍者韻
0307c05: 茸茸草色綠含煙一望平蕪氣肅然柳未脫綿由月
0307c06: 閏花將結實褪枝鮮田間宿霧開還合野外遊絲斷
0307c07: 復聯閉戶只將支遁筆逍遙漫賦卻忘年
0307c08: 寄懷劉介菴
0307c09: 青苔厚積滿庭除世事無干孰問諸雨後看花紅意
0307c10: 密春前種樹綠陰疏吟懷近日歸詩社衰病長年臥
0307c11: 草廬遇憶風流劉太史燃藜正校古人書
0307c12: 潔然禪人靜室白牡丹盛開索詠
0307c13: 萬綠叢中玉一枝芬芳禪室最相宜根培淨土香偏
0307c14: 勝色盡囂塵品更奇閬苑瓊妃冰作骨藐姑仙子雪
0307c15: 為肌從他凡卉爭春麗豈傚穠華學抹脂
0307c16: 滄涵和尚見過夜話
0307c17: 一碗寒燈對也堪窗間共坐夜深談蓬門長掩因多
0307c18: 病世路無親得放憨鵔羽文華悲楚鳳蛛絲織巧愧
0307c19: 吳蠶相看唯有中天月炯炯孤光照嶺南
0307c20: 贈邊乾行醫士
0307c21: 獻策歸來重葆光杏林寄跡樂耕桑花間蒔藥壺天
0307c22: 曉松下彈棋歲月長黃鵠畫成還酒債蹇驢騎出負
0307c23: 詩囊不須避世稱仙隱自是岐黃妙有方
0307c24: 次沈紫瀾別駕韻
0307c25: 抱拙幽林學鳥棲綠陰長覆勝山溪枝間挂錫妨花
0307c26: 密戶外觀泉礙竹低苔石坐來衣染翠野雲行去屐
0307c27: 粘泥何時得共陶元亮一笑溪前破俗迷
0307c28: 答咸陽朗然僧會
0307c29: 退院歸來自在翁芒鞋竹杖任西東人間歲月誰知
0307c30: 促物外乾坤世豈同續燄有燈傳祖印解嘲無說聽
0308a01: 時攻此生已巳了塵緣幻何必將心再蘊空
0308a02: 徹機自風穴來
0308a03: 只將魂夢繞千峰縹渺煙霞隔幾重尺素久沉關
0308a04: 雁哀情空憶鼎湖龍長途落日迷寒霧短策疏林起
0308a05: 暮鐘見說白雲人偶至出門先候道傍松
0308a06: 送宗禪者歸金城
0308a07: 金城歸去日秋意正紛紛葉落飛秦樹風高度隴雲
0308a08: 幾行沙磧雁由是雪山文德化歸鄉土他時語欲聞
0308a09: 秋原晚望
0308a10: 草色蒼茫白露秋高原晚望意悠悠山銜落日餘殘
0308a11: 照水繞洿涇抱濁流撫景常懷風水憾感時每逐塞
0308a12: 鴻愁長天不遣浮雲盡空使幽思在隴頭
0308a13: 薙髮
0308a14: 剃頭已巳見二毛新泡燄年光近五旬鼠囓枯藤悲落
0308a15: 日蛇攻敝篋苦羸身息機鷗鳥能忘我傲骨風塵肯
0308a16: 揖人閉戶嗒焉唯隱几林花開遍滿園春
0308a17: 雨霽
0308a18: 蠅書試字日消長久雨經旬懶下堂梁上續燈挑佛
0308a19: 火墻頭積蘚到僧房菊零露蕊枝還白秋老霜林葉
0308a20: 盡黃天外一行鴻雁叫砧聲處處送斜陽
0308a21: 過聖泉滄涵和尚
0308a22: 一逕逶迤入聖泉森森古柏翠含煙參詢客到飛空
0308a23: 錫入社人聽刻漏蓮菊意凌霜秋未老葦根零露雁
0308a24: 猶眠已巳知靈嶼棲真地法雨何時潤八埏
0308a25: 同滄涵和尚遊多寶塔寺時開講楞嚴贈演聞
0308a26: 禪人
0308a27: 巍峨寶塔插雲層薄暮憑陵共一登滿院鈴聲風說
0308a28: 法一灣秋水月傳燈庭碑漫讀窮先哲講席新開究
0308a29: 上乘夢感當年曾有瑞蓮華此日又能升
0308a30: 石安原長夏遣懷七十首
0308b01: 好風時送野花香夏日晴和覺晝長一枕南窗鼾蝶
0308b02: 夢從他塵世利名忙
0308b03: 落庭空翠映窗紗繞樹輕煙夕照斜梵火依微前代
0308b04: 寺唯餘席地種桑麻
0308b05: 卜得幽居萬慮消今朝那復管明朝薔薇一任香風
0308b06: 散睡起窗紅日影高
0308b07: 阪下牛羊臥綠莎人家住在半山阿春來只隔桃花
0308b08: 水不辨仙源是甚麼
0308b09: 松浮日影上茅階殿角支風立古臺倚杖拈題詩未
0308b10: 就紅生碧岫片霞來
0308b11: 居常自笑百無能粥飯長行一個僧深愧出家承祖
0308b12: 印思量何法上傳燈
0308b13: 安居隨分度年華戲看兒童塔聚沙過眼浮雲且莫
0308b14: 論夜來風掃石床花
0308b15: 無媒徑路蘚痕斑終日柴門不要關遠近村煙橫白
0308b16: 鳥高低雲木露青山
0308b17: 赤日行天火燄生聲聲布穀隔林鳴時開松戶臨溪
0308b18: 水添得虛窗一片明
0308b19: 滿林花片滿窗風檢點詩囊字字空階下夜來雲共
0308b20: 臥想渠畏熱到墻東
0308b21: 竹戶藏陰愜素心昨宵風雨到雲林庭花落盡無人
0308b22: 掃看鳥銜飛過別岑
0308b23: 飯後經行一碗茶消閒誰個似山家籬恨種得青青
0308b24: 菜架上紅開匾荳花
0308b25: 葵榴噴火映窗紅楊柳拖煙弄晚風最是夏初真好
0308b26: 景天教著我畫圖中
0308b27: 息陰庭樹鳥競飛山舍寥寥隱翠微偶到柴門聞犬
0308b28: 吠夕陽影裏一僧歸
0308b29: 雨後虛堂枕簞涼半生消受一繩床竹風香過茶初
0308b30: 熟有客敲門到上方
0308c01: 戶外青山翠欲流禪房花木最深幽墻杏熟香堪
0308c02: 摘每日來禽啄樹頭
0308c03: 長夏山翁事若何清泉白石掩松蘿幽居自喜逢迎
0308c04: 少漫煮清茶遣睡魔
0308c05: 霞披高樹幾人家青菜園中瓠子花屋後千峰遮一
0308c06: 水小橋遙傍竹門斜
0308c07: 悄然無事便身安古水陰森倚石壇何處飛來雙白
0308c08: 鳥梳翎立在竹闌干
0308c09: 窗前雨打芭蕉葉案上風翻梵筴書古寺無人心自
0308c10: 足不同潘岳賦閒居
0308c11: 拄杖生涯孰理論且從一夏住荒村林風淅淅天將
0308c12: 雨收拾乾薪早閉門
0308c13: 荒徑不鋤任草萊看雲時復過山隈隔林好鳥頻相
0308c14: 喚欲再聽聽又轉來
0308c15: 原上飛飛叫鵲鴿天涯兄弟杳鴻冥潼津不渡黃猿
0308c16: 使華嶽三峰望裏青
0308c17: 殿閣風生午坐涼林花落盡草花香朱門有客誰同
0308c18: 此只學吹簫引鳳凰
0308c19: 田間苜蓿長初肥采采盈筐志不違卻憶西山薇蕨
0308c20: 士清風襲襲動人衣
0308c21: 無德如何話此宗閑來日撫石邊松藜羹香竄炊初
0308c22: 熟童子鳴椎報午鐘
0308c23: 不從雲水習閒身戶外松風淨客塵夏至纔過初伏
0308c24: 到南宗偏憶越鄉人
0308c25: 裁雲欲補舊袈裟客至蒿湯可當茶留得床前三尺
0308c26: 地只栽黃獨不栽花
0308c27: 雨香庭際草青青蜂抱花鬚繞竹櫺壁上缽囊高挂
0308c28: 久爐煙消盡一函經
0308c29: 雲影空浮蔭短墻荷花初放滿池香一身剩得閑如
0308c30: 此只坐堆堆納晚涼
0309a01: 草色迎涼稱客居微風時動拂簷虛朝來野老頻相
0309a02: 問墻下青青好放驢
0309a03: 長林豐草喜吾儕土井泉深水最佳丘壑亦無登躡
0309a04: 苦一年穿得一雙鞋
0309a05: 猧兒長吠暮雲奔日落荒原早閉門半壁光搖鄰含
0309a06: 影幾家燈火照黃昏
0309a07: 自愛野雲懶性多放身白石枕煙蘿長林天外奇峰
0309a08: 立吐出芙蓉接渭河
0309a09: 丹崖翠壑碧層層六月深松澗有冰見說其中多虎
0309a10: 豹好山入望是嘗登
0309a11: 斁椽喜著白雲坳蓬戶隨僧月下敲不作南華齊物
0309a12: 論心閑無住念全消
0309a13: 晚窗紅燒樹頭霞雨過污池亂沸蛙撞破乾坤無垢
0309a14: 老心燈續燄到儒家
0309a15: 花徑尋詩兩乍晴鞋跟拖潤足還輕小橋停步看流
0309a16: 水樹老無枝鳥不驚
0309a17: 飛花亂點襲衣香石竇風來清晝涼剩得一壺冬雪
0309a18: 水砂鍋煨盡竹枝長
0309a19: 林聲咽咽亂鳴蜩七尺烏藤閣寂寥古廟登登閒社
0309a20: 鼓牟尼常事莫香燒
0309a21: 小圃新開蔬不多蒿苣種得百餘窠磽田缺水遭天
0309a22: 旱無奈其鄰又乞何
0309a23: 林風颯颯響疏桐佛火琉瑙夜照紅何處鐘聲來遠
0309a24: 寺簾鉤新月上遙空
0309a25: 石壓筍箯斜迸竹松纏薜荔倒垂藤林間好景知多
0309a26: 少更有何人共懶能
0309a27: 霽迥長空眺眼賒高原一望興無涯牧童指點平蕪
0309a28: 外雲裏崔嵬是太華
0309a29: 為憶雲林舊識稀乘涼山翠欲沾衣不知近日重巖
0309a30: 下更有何人掩竹扉
0309b01: 古柏森森半插天濃陰借得一枝眼粘衣汗濕身如
0309b02: 洗水觀初成不用泉
0309b03: 夏至繁陰草木蒼竹風吹過煮茶香好山多在雲邊
0309b04: 看滿目晴嵐帶夕陽
0309b05: 奇峰盛夏火雲升花鳥不來詩也興竹樹深深藏古
0309b06: 寺茶煙淡淡瀉高藤
0309b07: 鵓鳩啼處綠叢叢矮屋人家蓋短松籬落競飛黃菜
0309b08: 蝶門連草徑任雲封
0309b09: 平蕪一望野煙收疊疊青山逐水流不是消閒真個
0309b10: 懶聽鶯還到小橋頭
0309b11: 未得居山卻勝山蘿門掩綠鎮長關橫塘白鷺孤煙
0309b12: 外飛去飛來任往還
0309b13: 夢想何曾到此中重來摩頂問靈松閉門習我煨鐺
0309b14: 法下種尊他钁地宗
0309b15: 煙薰細柳千枝醉雨灑平田萬頃浮一事不干塵俗
0309b16: 累消閒得老僧不
0309b17: 日滿山煙淡若描閑庭寂寂掩蓬蒿窗前得句題蕉
0309b18: 葉樹下圖涼解布袍
0309b19: 楖栗經旬不到門蝸文鳥篆滿階痕柘榴樹老枯將
0309b20: 死猶有殘枝帶子存
0309b21: 林花落盡草萋萋霪雨新晴曳杖藜偶啟棘籬門外
0309b22: 去鶯聲啼在柳塘西
0309b23: 草木心知不是山住來能不放身閒寥寥獨許誰親
0309b24: 近花鳥時為扣竹關
0309b25: 嗒焉隱几日頹然萬事從他不問緣看合兩苔生緣
0309b26: 地迸開雲霧出青天
0309b27: 遣情無過是空門隨分生涯莫要論三尺茅蓬閒日
0309b28: 月一堆土灶樂乾坤
0309b29: 白雲依樹作鄰家繞砌黃開野菜花土炕不燒容我
0309b30: 懶無求須達布金沙
0309c01: 總是莊周夢裏身五陵豪貴已巳成塵門前柳色年年
0309c02: 綠不見當時舊主人
0309c03: 倚杖風前口自歌茅菴住在白雲阿南窗嘯傲忘炎
0309c04: 暑鎮日禽聲護綠蘿
0309c05: 兩歇長林去市遙曉風吹綠碎芭蕉飛來翠色常侵
0309c06: 戶漲去溪流欲斷橋
0309c07: 流雲冉冉繫遊絲風靜林間月到遲蓬戶不關人意
0309c08: 懶只聽高樹囀黃鸝
0309c09: 望入繁華路孰分嗥嗥吠犬遠相聞不知麥笛歸何
0309c10: 處十里村煙一塢雲
0309c11: 積塵滿案垂絲竟日無言兀坐時雲到窗前插淡
0309c12: 影樹從煙裏出高枝
0309c13: 鶴翅橫空意欲從如何裁柏不栽松夜來夢入終南
0309c14: 去隱隱濤聲在萬峰
0309c15: 不買青山費草鞋也無人世強安排白雲占斷誰收
0309c16: 拾狼藉山門任爾埋
0309c17: 夏木沉陰綠半酣曉風滴露葉猶函絺衣未著香回
0309c18: 禮對瓶花佛一龕
0309c19: 歲月催人老去何閒吟不厭癖為魔胡僧漫說離文
0309c20: 字面壁巖前鳥跡多
0309c21: 燉煌寺新住
0309c22: 新住多勞後蒿廬葺未休皆因培祖道豈是趁時流
0309c23: 榻冷風盈室窗虛雪滿頭從來家活計不用世人愁
0309c24: 全孟元文學見過
0309c25: 荒草猶填逕蓬門今始開人從方外住客自道中來
0309c26: 霜氣森寒柏庭香襲老梅寺前相話久明月照蒼苔
0309c27: 劉久吉副戎偕吼林鯨侄禪師過訪以詩見贈
0309c28: 即席次韻
0309c29: 城遺漢蹟上朝暾廢院新居席未溫野曠霜嶙眠白
0309c30: 雁連客騎到青門瑤篇慰籍情多感玉屑清霏道
0310a01: 獨存從此莫嫌荒徑遠常教屐齒苔痕
0310a02: 贈吼林鯨侄禪師
0310a03: 獅絃響震白天都要使遺音遍四隅久向薊群空
0310a04: 馬故來秦塞蕩妖狐關河露冷哀鴻疾華嶽峰高皓
0310a05: 月孤異日宸衷還舜老看將白棒整頹蕪
0310a06: 其二
0310a07: 欽承帝命出皇都楖栗橫肩只自扶妙喜冠巾曾說
0310a08: 法憨山執戟壯雄圖天涯莫謂無知己巳海內何常有
0310a09: 丈夫冀爾他時弘祖道銀章金冊舊規模
0310a10: 竺法護塔
0310a11: 浮圖高插古城隈寂寂空庭盡草萊破堵不完真子
0310a12: 院荒雲猶護譯經臺風回梵韻鈴聲出影落丘墟月
0310a13: 色來滿目荒涼千古思靈光肯照不然灰
0310a14: 送鏡如歸晉省親
0310a15: 雪霽望晴暉旭日在高樹游子望白雲思親髮垂素
0310a16: 寒空旅雁飛關河凍行路天涯送爾歸故鄉空有慕
0310a17: 贈任木菴明府
0310a18: 汝水分攜後星霜四載過萍蹤唯我輩錦製屬檀那
0310a19: 佛已千家頌民傳五褲歌琴餘庭草靜擬在碧山阿
0310a20: 寄懷任木菴
0310a21: 杖笠西秦客鬢蒼每瞻北斗憶平陽當年飽德從鳳
0310a22: 穴今日鳴琴自單堂跡阻關河秋雁迥神交寒蝶夢
0310a23: 魂涼華峰東去頻回首雲樹蒼茫望裏長
0310a24: 三臺菴
0310a25: 行遊西極訪靈蹤石磴攀雲上幾重渭水澄波明素
0310a26: 練南山蒼翠插芙蓉煙消鶴近真人氅洞口虯盤大
0310a27: 士松登眺竟忘歸日暮隔林蕭寺已鳴鐘
0310a28: 長安故城懷古
0310a29: 龍飛鳳去幾遷更千古猶傳帝子城蛇劍若知槐夢
0310a30: 散露盤不向羽仙擎風凄渭水寒濤壯日映驪山晚
0310b01: 照明莫就繁華思往事離離禾添總關情
0310b02: 未央宮覽古
0310b03: 未央臺殿久堙荒一度來登易感傷禁苑拓耕都畝
0310b04: 畝宮花不發已村莊雲迎仙仗聯朝牧寺近鐘聲送
0310b05: 夕陽唯有終南山色在嶙峋依舊鬱蒼蒼
0310b06: 除夕二首
0310b07: 鐘聲敲罷夜將闌圍坐爐邊話歲殘荏苒年華今夕
0310b08: 盡蹉跎人世幾時寬瑩光喜結燈光蕊暖氣忻回布
0310b09: 衲寒更憶江南春色早梅花先得嶺頭看
0310b10: 其二
0310b11: 把茅蓋頂古今然荒院時居且順緣奈有山形杖子
0310b12: 在只看庭柏雪柯妍桃符又見迎新歲竹爆俄聞送
0310b13: 舊年自是山家無所事莊生已賦馬蹄篇
0310b14: 同李孔門文學小坐
0310b15: 闃寂心常定幽宜小坐嘉門關深院草蛛胸落藤花
0310b16: 問法身為座敲詩雪煮茶向來賓主句可得會些些
0310b17: 慈恩寺有感
0310b18: 塔勢凌雲上巍然接彼蒼昔年弘法地今日集賢堂
0310b19: 樹傍橋陰合柏傳兔影涼鐘聲林外落清韻滿山岡
0310b20: 聚仙橋在慈恩寺前
0310b21: 橋頭聞說聚神仙仙去橋空不記年緱氏吹笙無馭
0310b22: 鶴山陰修禊有名賢花光紅映沿溪水柳色青迷兩
0310b23: 岸煙為憶瑤臺池上客曾來參叩祖師禪
0310b24: 偶占
0310b25: 春盡閑門半綠苔桃花未放杏花開翩翩紫燕何曾
0310b26: 到向暖遊日日來
0310b27: 酬李雪木先生韻
0310b28: 柴門常獨掩苔色一何新既愧栽蓮主敢邀觀國賓
0310b29: 胸中無一字名誤落三秦幸有瑤華贈光分少室春
0310b30: 酬張自維處士韻
0310c01: 怖鴿飛空響高車到偉人風含松韻古屐破石苔新
0310c02: 垂釣非辭漢尋源不問秦臨軒留藻句座榻喜生春
0310c03: 題畫
0310c04: 瑤草琪花白露汀萬山深處有茅亭不知那個消清
0310c05: 暑滿耳松濤竟日聽
0310c06: 訪李雪木先生
0310c07: 出隊未歸笻來尋澗上翁遙看蒼野外多在白雲中
0310c08: 一樹啼鳩綠孤花映日紅求安豈無計屢空許誰同
0310c09: 李雪水張自維二先生見過次韻
0310c10: 鶤絃白雪幾曾聞花曙蓬門偶到君藜榻坐穿東河
0310c11: 客林巒移愧北山文風迴葉響疑蕉雨屐破臺荒見
0310c12: 蘚紋談柄不辭麈尾倦錦囊佳製喜平分
0310c13: 壽吼林法侄
0310c14: 天潢多載汎慈航曳杖西來闢大荒梅杏熟時春正
0310c15: 晚葵榴開遍夏初長三川風月供吟嘯八水波濤湧
0310c16: 繡腸更有終南山色翠千秋摩漢鬱蒼蒼
0310c17: 圓通菴次壁問韻
0310c18: 畢原坡下古招提覺路金繩望不迷細柳營邊風颯
0310c19: 颯杜郵亭畔草萋萋壁間有詠空文藻林下何人合
0310c20: 杖藜明日東歸驢背上不堪回首暮雲低
0310c21: 避雨
0310c22: 路斷橋仍接雲深徑卻迷花光墻外發鳥語樹頭啼
0310c23: 鄰叟種禾黍頭陀采藿藜雨中成少憩塵世正多泥
0310c24: 興善寺
0310c25: 金剎浮光逼紫霄長廊石記自隋朝經翻貝葉諸天
0310c26: 曉山接終南萬里遙丈室聯燈輝祖域空林地迥絕
0310c27: 塵囂攄懷未獲驚人句柏起風聲響泬漻
0310c28: 寄山中人
0310c29: 欲將煩暑問山椒避跡何如念自消瓠落無容悲短
0310c30: 智扶桑遠蔭憶長條過溪漫擬圖三笑挂樹猶驚去
0311a01: 一瓢伏鼠繫駒調應否那堪岑寂厭塵囂
0311a02: 荅人問
0311a03: 近日幽棲處庭除草盡荒石顛如米芾灶煆似嵇康
0311a04: 聽烏還依樹看花自遶廊投閑吾計拙無復問行藏
0311a05: 窗前竹
0311a06: 朝暮簷陰合琅玕野居韻餘風定後影散月來初
0311a07: 製笠裁新籜行箯憶舊廬但將君子操時讀古人書
0311a08: 薦福寺
0311a09: 秀水蒼然帶郭陰隋家宮闕已巳叢林人傳塔縫開還
0311a10: 合鐘說神移古至今花雨尚薰參法座煙雲猶護定
0311a11: 禪心數莖白髮悲遲暮蘚剔庭碑續斷吟
0311a12: 感業寺唐武則天為尼處也
0311a13: 聞道當年玉輦過恩沾雨露此遍多門題感業顏猶
0311a14: 在樹老無枝話不磨宮闕已巳非唐土地庭碑仍記漢
0311a15: 山河填然鐘鼓諸天集尚擬綸音駐薜蘿
0311a16: 草堂寺
0311a17: 拄杖窮幽勝迢遙入翠岑松杉臺殿古院落草萊深
0311a18: 禮塔瞻龍象翻經憶寶林短笻歸日暮緩步亦行吟
0311a19: 曲江池次李中孚徵君韻
0311a20: 平疇一望盡嘉禾曲曲江流濬若沱千頃綠雲生曉
0311a21: 浪幾行白露踏秋波流觴已巳杳非唐世返日何能憶
0311a22: 魯戈時有滇南之叛獨羨羡商山高臥客蕭然長詠採芝歌
0311a23: 送劉允吉喬遷閩省副戎
0311a24: 大樹垂清世祗園蔭獨親畏寒風避鳥愛暖日依人
0311a25: 調變思金鼐折衝靖海塵灞橋寧惜別此去畫麒麟
0311a26: 石安原遇雨
0311a27: 石安原下涇水渾石安原上雨翻盆莫問五陵豪貴
0311a28: 客野雲荒草扣誰門
0311a29: 行野
0311a30: 雲霽春光媚行行近渭流沙崩新柳岸雁集古城丘
0311b01: 坐石苔生翠牽衣草未柔短笻歸落日逸興滿滄洲
0311b02: 拸永福菴宿
0311b03: 日夕尋精舍黃昏路覺迷小橋垂柳合叢竹壓墻低
0311b04: 榻照禪燈炯函封梵筴齊入門賓主句相見手先攜
0311b05: 項木天張自維全遇之諸君子邀過崇慶王先
0311b06: 生園翫牡丹
0311b07: 舊第傳聞目未經辟疆春暖日開扃賦歸彭澤通三
0311b08: 徑花種沉香少一亭曲風生雲冉冉滿園葵秀露
0311b09: 零零杖藜幸赴三生約夢蝶蘧然莫問醒
0311b10: 禮萬佛懺自維張處士以詩見貽次韻
0311b11: 仗擁諸天集寶臺爐煙裊裊玉函開三千響震獅音
0311b12: 吼萬德名稱象步回聽法老龍行雨至銜花靈鳥自
0311b13: 空來民生喜沐同仁化常奉金莖露一杯
0311b14: 華清宮壁次孟司馬韻三首
0311b15: 繡嶺花飛異往常華清猶自說蓮湯可憐一脈溫泉
0311b16: 水長為人間洗結腸
0311b17: 其二
0311b18: 唐帝行宮已巳不常殿門空鎖浴蘭湯煙光眺盡心如
0311b19: 醉不待梁頭解鹿腸
0311b20: 其三
0311b21: 怪物深潛若有常毒涎吐出沸如湯如何不比甘泉
0311b22: 水賦盡詞人錦繡腸
0311b23: 送吼林法侄赴都門
0311b24: 客裏難為別天涯共此情燕京歸去好海會望來成
0311b25: 相對秋蟬發無妨夜月明此時當憶念吳越令當行
0311b26: 送徐班侯居士歸撫州
0311b27: 春山一帶嶂煙迷春樹嚶嚶有鳥啼為覓世緣來塞
0311b28: 北得參祖印復江西逢人語話音雖異去路風霜客
0311b29: 共棲萬里家山歸到日門前春色柳條齊
0311b30: 過普明寺
0311c01: 偶步普明寺槐陰夾徑分竹桃垂曉露樓閣鎖晴雲
0311c02: 詞客多留詠頭陀不論文晨昏鐘磬發渺渺下方聞
0311c03: 接新蔡宋子勉郡丞書請主金粟釋林
0311c04: 抱拙年來只放憨終期餐素每懷慚人從蓮社成新
0311c05: 約房偃松枝憶舊參萬里關河傳雁字十年烽火隔
0311c06: 蘿龕鮦陽幸有知音在法護於今仰斗南
0311c07: 留別紫谷和尚
0311c08: 渭水相從近十年感君深意豈徒然宗壇更冀千秋
0311c09: 盛化日常期萬古懸蟾戲林光開塔影空澄嶽色釀
0311c10: 秋煙此倩交老難為別魚素還應到汝川
0311c11: 留別斗垣董子
0311c12: 秋空雲淨畫圖開遠近山川入望來繡渚蓼花紅映
0311c13: 水危峰杉檜翠成堆離情莫禁今時別古道難忘此
0311c14: 日培更憶金湯餘力在西風杖笠首頻回
0311c15: 庚子季夏得金粟書召余守先師塔不能獲辭
0311c16: 以燉煌方丈請滄涵和尚代席賦此詩別
0311c17: 事逼身來不自由長安雖好豈能留光揚祖域君須
0311c18: 山塔守師龕我更遊汝海平翻千尺浪渭津坐斷百
0311c19: 川流塤箎合奏天然別一調風前兩處酬
0311c20: 答汝寧熊恕雯太守來韻
0311c21: 抱拙窮廬念久灰何緣光射覆盆來霽澄夙霧千山
0311c22: 靜日照殘雲萬里開苾草光生輝寶地心華筆吐燦
0311c23: 靈臺投機愧我非黃檗契悟先知裴相才
0311c24: 答新蔡朱雪沽明府來韻
0311c25: 迢遞關門萬里遙俄承君命遠相招雲林誼切今非
0311c26: 有覺地鍾情古獨超靖節芳規誠尚在端明勝躅未
0311c27: 全消芒鞋冀待登龍日法護還瞻德澤饒
0311c28: 
0311c29: 
0311c30: 憨休和尚敲空遺響卷第十一終
