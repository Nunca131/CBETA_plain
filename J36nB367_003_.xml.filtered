0864a01: 寂光豁禪師語錄卷三
0864a02: 嗣法門人淨慧等編
0864a03: 拈古
0864a04: 舉世尊初生下一手指天一手指地周行七步目顧
0864a05: 四方云天上天下惟吾獨尊雲門云我當時若見一
0864a06: 棒打殺與狗子喫貴圖天下太平。
0864a07: 拈云黃面老人如卞和獻玉自取刖足之患只
0864a08: 因口是禍門雲門大師雖是劍為不平離寶匣
0864a09: 且無李廣落番底手腳在檢點將來二俱失利
0864a10: 或有問云者漢你具什麼眼目開與麼大口只
0864a11: 劈口掌云殺人刀活人劍。
0864a12: 舉世尊昔在靈山會上拈花示眾是時眾皆默然惟
0864a13: 迦葉尊者破顏微笑世尊云吾有正法眼藏涅槃玅
0864a14: 心實相無相微玅法門不立文字教外別傳付囑摩
0864a15: 詞迦葉。
0864a16: 拈云世尊暗含春色迦葉明賣風流雖則淵源
0864a17: 有自怎奈狼藉不少。
0864a18: 舉世尊一日陞座文殊白槌云諦觀法王法法王法
0864a19: 如是世尊便下座。
0864a20: 拈云世尊文殊共相恁麼為人秖恐瞎卻天下
0864a21: 人眼去在。
0864a22: 舉梁武帝問達磨云如何是聖諦第一義磨云廓然
0864a23: 無聖又問對朕者誰磨云不識。
0864a24: 拈云達磨大似理直則氣壯佛心天子有孟嘗
0864a25: 君之仁術善待高賓當時若有箇漢咄云雖然
0864a26: 如是強賓焉能抑弱主老臊胡豈止暗渡江而
0864a27: 已哉。
0864a28: 舉六祖一日見二僧論風旛義祖云非風動非旛動
0864a29: 仁者心動。
0864a30: 拈云二僧大張了眼撒寢語未免傍觀者哂祖
0864b01: 雖忍俊不禁與他指出徑寸之璧正眼看來也
0864b02: 是普州人送賊。
0864b03: 舉臨濟大師云有時奪人不奪境有時奪境不奪人
0864b04: 有時人境兩俱奪有時人境俱不奪。
0864b05: 拈云當時有人待他恁麼舉似秖向他拊掌呵
0864b06: 呵大笑云莫莫那時有人下得者兩箇莫字大
0864b07: 師縱有轉天關回地軸之能只得滿面慚惶若
0864b08: 有箇漢跳出來問云因甚麼如此只對他道淖
0864b09: 泥裏有刺。
0864b10: 舉六祖大師云不思善不思惡阿那箇是明上座本
0864b11: 來面目明即悟入。
0864b12: 拈云六祖恁麼指示如一滴之水味具百川四
0864b13: 品將軍於此打失娘生面目可謂因風吹火用
0864b14: 力不多。
0864b15: 舉南泉因兩堂首座爭貓泉遂斬之晚趙州歸泉舉
0864b16: 似州乃脫艸履頂頭上而出泉云子若在救得貓兒。
0864b17: 拈云南泉老漢雖有千尺寒松且無抽條石筍
0864b18: 趙州古佛雖有抽條石筍且無千尺寒松山僧
0864b19: 如此批判倘有傍不肯者試定當看。
0864b20: 舉龐公云難難十擔油麻樹上攤龐婆云易易百艸
0864b21: 頭邊祖師意靈照云也不難也不易饑來喫飯困來
0864b22: 睡。
0864b23: 拈云如將一橛木龐公纔拉起頭龐婆便解扶
0864b24: 尾靈照善具拏雲手腳兩頭握來拉底拉扶底
0864b25: 扶握底握雖然到處為梁為棟三人也是證龜
0864b26: 卻成鱉。
0864b27: 舉溈山云老僧遷化後往山前檀越家做一頭水牯
0864b28: 牛左脅下書五字云溈山僧某甲正恁麼時道是溈
0864b29: 山僧卻是水牯牛道是水牯牛卻是溈山僧。
0864b30: 拈云正恁麼時道是溈山僧也得道是水牯牛
0864c01: 也得道是溈山僧卻是水牯牛也得道是水牯
0864c02: 牛卻是溈山僧也得咦作麼作麼休動著。
0864c03: 舉陸亙大夫問南泉云肇法師也甚奇怪解道天地
0864c04: 與我同根萬物與我一體泉指庭前牡丹花云時人
0864c05: 見此一株花如夢幻相似。
0864c06: 拈云未可以有心道未可以無心荅信手拈來
0864c07: 自然恰好且道陸亙大夫恁麼問南泉恁麼荅
0864c08: 是以有心道耶是以無心荅耶還是信手拈來
0864c09: 自然恰好耶莫將閒學解埋沒祖師心。
0864c10: 舉婆子供養一庵主經二十多年常令二八女子給
0864c11: 侍一日令女子抱定云正恁麼時如何主曰枯木倚
0864c12: 寒岩三冬無煖氣女子歸舉似婆婆曰我二十年秖
0864c13: 供養一箇俗漢遂遣出燒卻庵。
0864c14: 拈云落花有意隨流水流水無心戀落花婆子
0864c15: 遣僧燒庵雖具獨超物外之能也是不奈船何
0864c16: 卻來打破戽斗。
0864c17: 舉大覺謂興化曰我聞你道向南方行腳一遭拄杖
0864c18: 頭不曾撥著一箇會佛法底是否化便喝覺便打化
0864c19: 又喝覺又打明日覺召化曰我直下疑你者兩喝化
0864c20: 又喝覺又打曰某甲學得箇賓主句總被師兄折倒
0864c21: 了也覺曰者瞎漢脫下衲衣痛與一頓化於言下大
0864c22: 悟。
0864c23: 拈云棒喝之際那能顧佇石火電光豈容眨眼
0864c24: 雖是將對行家要知家有嚴兄必出肖弟。
0864c25: 舉藥山久不陞堂院主白云大眾久思和尚示誨山
0864c26: 云打鐘著時眾方集藥山便下座歸方丈主復白云
0864c27: 和尚許為眾說法因甚一言不施山云經有經師論
0864c28: 有論師怎怪得老僧。
0864c29: 拈云藥山老漢恁麼為人可謂千鈞之弩不為
0864c30: 鼷鼠發機當時若有具仙陀之眼隔山見煙便
0865a01: 知是火隔牆見角便知是牛若也未知一任張
0865a02: 眼瞌睡。
0865a03: 舉馬大師示眾云即心即佛末後又道非心非佛。
0865a04: 拈云馬祖恁麼舉示也是無風起浪又道非心
0865a05: 非佛似靈龜負圖自取喪身之兆山僧如此說
0865a06: 話非是抑揚祖師要明眼人不時與他覿面。
0865a07: 舉陸亙大夫問南泉弟子家中有片石亦曾坐亦曾
0865a08: 臥如今欲鐫作佛得麼泉云得大夫云莫不得麼泉
0865a09: 云不得不得。
0865a10: 拈云南泉恁麼說話可謂天地之普心賢人之
0865a11: 公心天地之普心時行應物賢人之公心無所
0865a12: 不至雖然如是也未免隨人起倒在。
0865a13: 舉雪峰在德山作飯頭一日飯遲方曬飯巾次乃見
0865a14: 德山自托缽至法堂前峰遂問者老漢鐘未鳴鼓未
0865a15: 響托缽向甚處去山便回方丈峰舉似巖頭頭云大
0865a16: 小德山未會末後句山聞令侍者喚巖頭去問汝不
0865a17: 肯老僧那巖遂密啟其意山乃休去至明日陞堂果
0865a18: 與尋常不同巖至僧堂前撫掌大笑云且喜得老漢
0865a19: 會末後句他後天下人不奈伊何雖然如是也只得
0865a20: 三年活。
0865a21: 拈云要會末後句麼只者是今往往人言巖頭
0865a22: 有超師之作殊不知成大妄語脫空話不免墮
0865a23: 拔舌犁耕地獄在且道那裏是他墮拔舌犁耕
0865a24: 地獄處以手按膝顧視左右云切忌逢人不得
0865a25: 錯舉。
0865a26: 舉靈雲見桃花悟道偈云三十年來尋劍客幾回落
0865a27: 葉又抽枝自從一見桃花後直至而今更不疑玄沙
0865a28: 聞云諦當甚諦當敢保老兄未徹在。
0865a29: 拈云金屑雖貴落眼成翳若不撞著備老善用
0865a30: 換斗移星底玅手幾不免向桃花枝上跌倒起
0865b01: 不得身來。
0865b02: 舉馬大師因僧問離四句絕百非請師直指西來意
0865b03: 師云我今日勞倦不能為你說問取智藏去僧乃問
0865b04: 藏藏云何不問取和尚曰和尚教我來問藏云我今
0865b05: 日頭痛不能為你說去問取海兄僧遂問海云我到
0865b06: 者裏卻不會僧回舉似師師云藏頭白海頭黑。
0865b07: 拈云馬師父父子子非為隱隱隆隆亦且口甜
0865b08: 心黑者僧大似清光白日為鬼所著然雖如是
0865b09: 則也因漁父引終得見波濤餘俱不管你藏頭
0865b10: 白海頭黑又作麼生。
0865b11: 舉世尊於涅槃會上以手摩胸告眾云善觀吾紫磨
0865b12: 金色之身瞻仰取足勿令後悔若謂吾滅度非吾弟
0865b13: 子若謂吾不滅度亦非吾弟子時百萬眾悉皆契悟。
0865b14: 拈云世尊一生譚經三百餘會說法四十九年
0865b15: 於臨末梢頭方纔有些本分雖然百萬億眾於
0865b16: 此有箇悟入怎奈明眼人落井何。
0865b17: 頌古
0865b18: 世尊初生。
0865b19: 地剛然齒未生指天指地播精魂雲門老是何心
0865b20: 為得他人陷自身。
0865b21: 世尊拈花二。
0865b22: 拈起無名曠劫花人天百萬眼迷麻瞥然走出癩頭
0865b23: 黿活彩稀聲震海涯。
0865b24: 堪笑瞿曇多事哉頭陀未穩相隨來一人傳虛百傳
0865b25: 實蠢蠢癡癡成禍胎。
0865b26: 世尊陞座。
0865b27: 明明施雨露霹靂一轟收桂輪孤迥迥癡農猶負愁。
0865b28: 馬祖百丈豎拂因緣。
0865b29: 巨雷一喝霎當空骨散渾身兩耳聾謾道三期猶懵
0865b30: 懂雄風今古遍寰中。
0865c01: 世尊未離兜率已降皇宮未出母胎度人以畢。
0865c02: 此調彌高絕仰攀胡僧碧眼和還艱江南江北問王
0865c03: 老誰謂希聲無畔岸。
0865c04: 應無所住而生其心。
0865c05: 悠悠終日被幪頭萬籟無聲杳視聽一點陽春回律
0865c06: 令無邊花艸日新新。
0865c07: 諸可還者自然非汝不汝還者非汝而誰。
0865c08: 青山自青山不妨也相似朝起及暮眠堂堂無擬議
0865c09: 呵呵非汝而誰。
0865c10: 居一切時不起妄念於諸妄心亦不息滅住妄
0865c11: 想境不加了知於無了知不辨真實。
0865c12: 柳巷花街伎倆無憑欄眼笑觜盧都任從巧手門前
0865c13: 過難把虛空描畫圖。
0865c14: 六祖示眾云吾有一物非青黃赤白男女等相
0865c15: 還有人識得麼有沙彌神會出曰某甲識得祖
0865c16: 曰你喚作什麼曰是諸佛之本源神會之佛性
0865c17: 祖便打曰我喚作一物尚自不中更喚作本源
0865c18: 佛性得麼汝向去把茅蓋頭只成個知解宗徒。
0865c19: 虎嘯巖前風悄悄龍吟山上鼻撩天森羅萬象長伸
0865c20: 舌逼塞乾坤顛倒顛。
0865c21: 不是風動不是旛動。
0865c22: 論是風兮論是旛三三兩兩競頭看幸有傍觀人決
0865c23: 斷和心吐出骨毛寒。
0865c24: 國師一日喚侍者者應諾如是三召皆應諾曰
0865c25: 將謂吾辜負汝卻是汝辜負吾。
0865c26: 喚一聲時應一聲三呼三應太分明何須苦口叮嚀
0865c27: 甚直至而今成是非。
0865c28: 大同因龐居士來訪提起笊籬曰大同師大同
0865c29: 師師不顧士曰石頭一宗瓦解冰消師曰若不
0865c30: 得龐公灼然如此士拋下笊籬曰寧教不直一
0866a01: 文錢師曰錢雖不直欠他又怎得士作舞而退
0866a02: 師拈起笊籬曰龐公龐公士曰你要我笊籬我
0866a03: 要你木杓師作舞而退士撫掌笑曰歸去來歸
0866a04: 去來。
0866a05: 烈女怕頑漢夭夭把袂揮絲來還線去互換電雷機
0866a06: 作舞歸去誰能曉一對鴛鴦水上飛。
0866a07: 溈山水牯牛話。
0866a08: 溈山僧也溈山牛莫學韓盧逐塊流知水仁山俱不
0866a09: 愛高標奪壓萬人頭。
0866a10: 庭前柏樹子。
0866a11: 西來大意荅庭前森森枝幹蔭人天分明覿體無私
0866a12: 示叮嚀休教把龜鑽。
0866a13: 牛過窗櫺頭角四蹄俱過了因甚尾巴過不得。
0866a14: 西舍老婆面若鬼東村少婦貌如花相逢休要分妍
0866a15: 醜曠劫妄情沒一些。
0866a16: 無縫塔。
0866a17: 囫囫圇圇劈不開今今古古影圞團折旋俯仰憑誰
0866a18: 力鶖眼摩醯豈能觀。
0866a19: 誰知吾正法眼藏向者瞎驢邊滅卻。
0866a20: 瞎驢滅卻正法眼覿體掀翻句外傳默識就中端的
0866a21: 旨萬里煙波別一天。
0866a22: 趙州問南泉如何是道泉云平常心是道州云
0866a23: 還可趨向不泉云擬即乖州云不擬怎知是道
0866a24: 泉云道不屬知不知知是妄覺不知是無記若
0866a25: 真達不疑之道猶如太虛廓然蕩豁豈可強是
0866a26: 非耶州於言下頓悟玄旨心如朗月。
0866a27: 偶偕日用在當人色色現成休擬尋兩頭既坐斷中
0866a28: 道復何停圓鳥道廓虛明龍得水時添意氣虎逢山
0866a29: 勢長威獰。
0866a30: 萬法歸一。
0866b01: 萬法歸一一歸何蟭螟頭上現森羅蚊虻帶入西湖
0866b02: 裏不覺和身喪碧波。
0866b03: 僧問黃梅意旨什麼人得祖云會佛法人得云云。
0866b04: 暗裏抽橫骨蟭螟上眉睫要識破柴老證龜卻成鱉。
0866b05: 尊貴墮。
0866b06: 玉骨從來不假粧天然種艸貌堂堂三宮六院無門
0866b07: 入舉首何妨望四方。
0866b08: 隨墮。
0866b09: 逐日花街柳巷走擲梭兩眼觀妍醜雙親堂上渾無
0866b10: 顧頭面青灰三五斗。
0866b11: 類墮。
0866b12: 卸卻御服著虱襖撐撐蹄角望荒艸雖然示現不同
0866b13: 途凡聖於斯難描邈。
0866b14: 龐居士問馬祖曰不與萬法為侶者是什麼人。
0866b15: 西江一吸奮全威萬頃波濤徹底竭五嶽十洲俱到
0866b16: 斜珊瑚杲杲撐著月。
0866b17: 吸盡西江停識浪迅雷一激徹雲天休將妍醜分高
0866b18: 下智鏡圓明攝後先。
0866b19: 靈雲見桃花悟道。
0866b20: 春色無生孰解諳靈雲一見快神丰依俙似曲纔堪
0866b21: 聽又被風吹別調中。
0866b22: 死句。
0866b23: 瞥爾昏沉至長舒兩足安此中何所意腦後絕芝蘭。
0866b24: 活句。
0866b25: 無限春風特地來梅通暖信莫疑猜淡雲幾點當空
0866b26: 舞一霎雷聲震九垓。
0866b27: 不死不活句。
0866b28: 雲外寒松氣貌嬌輕風拂動自迢遙任從滄海魚龍
0866b29: 變凜凜不隨四序凋。
0866b30: 南泉斬貓。
0866c01: 南泉號令始初行雲水兩堂努眼睛八陣圖中難轉
0866c02: 首太阿鋒下血盈盈不是古佛知時節貓兒怎得又
0866c03: 逢春。
0866c04: 婆子燒庵。
0866c05: 燒庵婆子沒人情二十年來曾飯僧無限風流俱占
0866c06: 盡又堪歡喜又堪瞋。
0866c07: 面壁。
0866c08: 堪笑無端老古錐莊模做樣令人疑神光受繢投臂
0866c09: 落猶教至今惱著伊。
0866c10: 奪人不奪境并總頌。
0866c11: 花艷芳叢得自由玉人深鎖醭幪頭東風漫漫林間
0866c12: 過亦似贏乖亦似羞。
0866c13: 奪境不奪人。
0866c14: 嚴霜漸漸逼寒空野艸含花斂翠容惟有牧童舒態
0866c15: 意一聲短笛過林東。
0866c16: 人境兩俱奪。
0866c17: 冬瓜瓠子拍胸前明暗雙雙入碧潭巴水不知懷國
0866c18: 恨依然流出峽中山。
0866c19: 人境俱不奪。
0866c20: 地爐炭瘦倚軒窗淡月疏星午夜長塵襟似洗誰為
0866c21: 暖俄然旭日上扶桑。
0866c22: 即波即水即水即波擬涉思量鷂子雲過。
0866c23: 女子入定。
0866c24: 昨夜孤峰獨宿今朝特地風流文殊罔明俱不唧溜
0866c25: 當時若遇作者一拳打倒。
0866c26: 德山托缽。
0866c27: 出門撞著冤家頭秖得吞聲入丈中渾然一擊無何
0866c28: 有滿園桃杏自春風。
0866c29: 無夢無想。
0866c30: 無夢無想主何處逼塞太虛充六合一句迥超諸佛
0867a01: 外摩醯正眼覷難著。
0867a02: 北禪除夕烹白牛話。
0867a03: 屠兒揮刃血腥傾不怕臨春失卻耕窄路相逢傳禁
0867a04: 令心虛直得把贓呈把贓呈艸裏橫異類之機風凜
0867a05: 凜。
0867a06: 東村王老夜燒錢。
0867a07: 東村王老夜燒錢爍焰光中顆顆圓搕堆頭留不
0867a08: 住清風吹滿碧雲天。
0867a09: 靈龜能斷人吉凶因甚自不知其死。
0867a10: 昨日綠波現瑞游今朝特地臥荒丘正頭正尾知多
0867a11: 少莫道靈龜輸一籌。
0867a12: 千年暗室一燈能破因甚腳下有三尺暗。
0867a13: 日出紅輪處處周雲深古洞照無由乾坤踢倒子牙
0867a14: 術明暗雙雙一下收。
0867a15: 三界唯心萬法唯識因甚今日不知明日事。
0867a16: 三界唯心兮無出無沒萬法唯識兮東奔西逐打破
0867a17: 不知關捩子管教神號與鬼哭。
0867a18: 路逢達道人不將語默對。
0867a19: 翩翩拂袖過林花向背存時即被遮但得見來如未
0867a20: 見問君何處不生涯。
0867a21: 天地同根萬物一體。
0867a22: 深宮繡女線增毫陰減陽生梅信報林下道人發笑
0867a23: 聲明明物理象先兆。
0867a24: 一喝如金剛王寶劍。
0867a25: 金剛寶劍奮全威凜凜光寒四百州任有拏雲攫霧
0867a26: 手干戈人馬一時休。
0867a27: 一喝如踞地獅子。
0867a28: 一喝踞地爪牙全十方世界沒中邊三世諸佛來乞
0867a29: 命萬里妖狐屎尿天。
0867a30: 一喝如探竿影艸。
0867b01: 一喝探竿施影艸來風深辯鑒緇素龍蛇陣上休眨
0867b02: 眼函蓋箭鋒非佇顧。
0867b03: 一喝不作一喝用。
0867b04: 雁影頻虛嘹嚦遠聲聲相送出雲間抬眸直上重霄
0867b05: 望莫道好音宜看鴈。
0867b06: 黃龍三關并總頌。
0867b07: 我手何似佛手拈卻高低妍醜溪西雞齊啼狗走抖
0867b08: 擻口。
0867b09: 我腳何似驢腳踏倒天涯海角張三日日攢眉李四
0867b10: 時時擺脫。
0867b11: 人人有箇生緣頭頭頂著青天若也未能薦旨一任
0867b12: 疑到驢年。
0867b13: 佛手驢腳生緣風攪蘆花雪滿船鉼盤釵釧是何物
0867b14: 鞦韆垂在月明前。
0867b15: 乾屎橛。
0867b16: 如何是佛乾屎橛調御十身猶曲節不識人嫌強露
0867b17: 顏人間天上俱熏徹徹不徹更加白棒當頭楔。
0867b18: 轢鑽。
0867b19: 轢鑽轢鑽信手拈來與人看若將擬議思量也
0867b20: 眼上眉毛失一半。
0867b21: 三玄三要十智同真總頌。
0867b22: 十智同真與要玄當胸劈脊秪麤拳電光影裏休妄
0867b23: 想抬眸已過萬重山。
0867b24: 即心即佛非心非佛二。
0867b25: 即心即佛兮節外生枝非心非佛兮撥火覓漚穿衣
0867b26: 喫飯家常事問君何處不風流。
0867b27: 即心是佛佛為心莫逐馳求外覓心瞬目揚眉休擬
0867b28: 義塵塵剎剎現全身。
0867b29: 經首。
0867b30: 以不以兮八不八中含幾箇沒傝沒傝盈衢溢
0867c01: 路歌聲滑。
0867c02: 狗子佛性有也無話。
0867c03: 狗子佛性有癡憨彌勒笑開口大清國裏難捉渠鬧
0867c04: 市波斯赤腳走。
0867c05: 狗子佛性無趙州東壁挂葫蘆千妖百怪腦門裂大
0867c06: 上老君律令符。
0867c07: 且道臨濟得黃檗力得大愚力。
0867c08: 南山雲起北山雨一箇鼻頭兩孔氣翻轉面皮揮掌
0867c09: 拳知恩方解報恩味。
0867c10: 拄杖。
0867c11: 甚麼物兮不知名正令相將與麼行逼生蛇化龍吟
0867c12: 豪氣衝天地佛祖喪膽魂呵呵將謂有許多奇特原
0867c13: 來是萬仞巖前瘦茶藤。
0867c14: 次車牛頌韻三。
0867c15: 潑天大用駕車牛豈肯臨機赴兩頭聖解凡情俱擊
0867c16: 碎十方世界任優游。
0867c17: 玲瓏八面一車牛廓徹當陽沒兩頭宇宙瀟瀟寒落
0867c18: 落饑食渴飲樂優游。
0867c19: 求人撥艸御車牛掣破玄關始徹頭覿面全機赤體
0867c20: 露橫行逆折自優游。
0867c21: 婆子請古德轉藏經話。
0867c22: 一藏半藏擬之則喪打破虛空回身南向。
0867c23: 鐵蛇橫古路。
0867c24: 鐵蛇橫古路顧佇遭他一口吞擬議知君終未瞥達
0867c25: 人不免笑吟吟。
0867c26: 三頓棒。
0867c27: 黃檗山中喫棒來高安灘上頂門開秖饒佛法無多
0867c28: 子猶去須彌與五臺。
0867c29: 
0867c30: 寂光豁禪師語錄卷三終
