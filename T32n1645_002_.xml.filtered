0231c11: 
0231c12: 
0231c13: 彰所知論卷下
0231c14: 
0231c15: 元帝師癹合思巴造
0231c16: 宣授江淮福建等處釋教總統
0231c17: 法性三藏弘教佛智大師沙羅巴譯
0231c18: 始帝王祖三末多王。是時田分互起侵盜。初
0231c19: 發偷盜。被王推問言不曾偷。始起妄語。王法
0231c20: 誅戮。即有殺害不善法生。爾時眾生造不善
0231c21: 法。命終之後即生傍生。次生餓鬼。漸生地獄。
0231c22: 次無間獄生一有情。時成劫終。如是有情行
0231c23: 諸不善。壽量慚減受用乏少。閻浮提人壽八
0231c24: 萬歲。無間地獄生一有情。是二同時。如是情
0231c25: 世界成。十九中劫器世界成。即一中劫。如是
0231c26: 成劫二十中劫。閻浮提人八萬歲時。始為住
0231c27: 劫。住劫亦經二十中劫。至十歲時刀兵災起。
0231c28: 唯七晝夜。疾疫災起七月。七日饑饉災起。七
0231c29: 年七月七日多分死歿。餘者相起希見心。
0232a01: 互相睦戀遠離殺害。漸生善故。壽量受用復
0232a02: 增益盛至八萬歲。增上之時轉輪王出。依法
0232a03: 化民。下減之時婆伽梵出。拔濟眾生。增減時
0232a04: 間獨覺出世。令諸有情而作福田。住劫亦經
0232a05: 二十中劫。始壞劫初情世界壞。無間獄中無
0232a06: 有情生。先生業盡即生別趣。若有未盡生上
0232a07: 地獄。或別世界地獄中生。無間獄空。如是向
0232a08: 上地獄漸空。生餓鬼趣。如是餓鬼傍生趣空。
0232a09: 人趣之中除鳩婁人。餘共欲天無師法然。獲
0232a10: 初靜慮生初禪天。北鳩婁人生欲界天。獲初
0232a11: 諍慮生初禪天。無師法然獲二靜慮。生二禪
0232a12: 天。從無間獄至梵世空。如是亦經十九中劫。
0232a13: 然後四洲有七日出。初不降雨。藥草叢林悉
0232a14: 皆枯槁。二日出時溝池乾涸。三日出時。殑伽
0232a15: 河等悉皆枯竭。四日出時無熱池竭。五日出
0232a16: 時海水沒膝。六日出時大海亦竭。七日出時。
0232a17: 彼器世界一聚火聳。從無間獄直至梵世。以
0232a18: 火燒壞經一中劫。壞劫總經二十中劫。空劫
0232a19: 亦爾。如是成住壞空即八十劫。總此八十名
0232a20: 一大劫。為梵眾等壽量之數。
0232a21: 器世界壞有其三種。火水風。壞者亦如前說。
0232a22: 如是七次後世界復成。又被水壞至二禪天。
0232a23: 從極光天即生大雲。降注大雨。其器世界。如
0232a24: 水化鹽銷鎔皆盡。彼水自竭。一水災次復七
0232a25: 火災。度七火災還有一水。如是水災滿至七
0232a26: 次。復七火災。後世界成。被風災壞。至三禪
0232a27: 天。其風之力吹散妙高。何況其餘。第四禪天
0232a28: 雖無外災。是等有情生與殿生。命盡殿隱。如
0232a29: 是器情世界。并成壞等。咸皆說已。
0232b01: 復次因果相續緣生法者。因緣相藉而生。故
0232b02: 曰緣生。緣生有二。一外緣生二內緣生。外緣
0232b03: 生者。成世界法。如種生芽。如前已說。內緣生
0232b04: 者。如有無明即有行等。名順緣生。如無明滅
0232b05: 即行等滅。名逆緣生。順緣生者有七。復次約
0232b06: 位。約遠續。約連縛。約剎那。約三際。約二重
0232b07: 因果。約三惑等。約位者。於宿生中諸煩惱分
0232b08: 位中五蘊。即名無明。由無明勝故。如是說。已
0232b09: 下皆以從勝為名。行等諸法各具五蘊。行者。
0232b10: 宿世所造善不善業位間五蘊。識者。於母胎
0232b11: 中正結生時。一剎那位所有五蘊。名色者。結
0232b12: 生識后。六處生前其間五蘊。名者。受想行識
0232b13: 四蘊名。名色者。處胎分位。羯邏藍此云和合亦云凝滑頞
0232b14: 部曇此云皰結閉尸此云肉團鍵南此云堅實羅奢佉此云肢體筋力
0232b15: 等生等五名色。六處者。處母胎中。從眼等生至
0232b16: 三和合。未了別境位間五蘊。觸者根境識三
0232b17: 和合。未能了別苦樂之因。位間五蘊。受者。
0232b18: 已了三受因差別相。嬰兒之時至未起婬位
0232b19: 間五蘊。愛者。即年盛時能了婬慾。未廣追求
0232b20: 位間五蘊。取者。為得種種上妙資具。周遍馳
0232b21: 求位間五蘊。有者因馳求故積集。能牽。當來
0232b22: 果業位間五蘊生者。由是業力從此捨命。正
0232b23: 結當有位間五蘊。老死者。從當來生名色至
0232b24: 受位間五蘊。一切有部說。約位緣生即是遠
0232b25: 續。連縛亦爾。經部宗者。無約位說。約遠續
0232b26: 者。謂無明與明相違。是心所法發行之因。行
0232b27: 者。所發起業。福及非福不動等業。識者。由業
0232b28: 引令識生。名色者。胎中五蘊。六處者。眼等根
0232b29: 生。觸者。根境識三和合。了別是心所法。受
0232c01: 者。由彼所生苦樂捨等。愛者。貪著樂境。取
0232c02: 者。尋求彼境。有者。由彼發起成當生業。生
0232c03: 者。由業相續結。生老死者。令生彼生究竟轉
0232c04: 死。連縛亦爾。
0232c05: 約剎那者。謂由一剎那。十二有支緣生具足。
0232c06: 由貪行殺癡謂無明。斷命即行。於諸境事了
0232c07: 別名識。五蘊同俱總稱名色。住名色根。說名
0232c08: 六處。根境識三和合有觸。因觸為受。貪即是
0232c09: 愛。與此相應諸纏名取。所起身語二業名有。
0232c10: 如是諸法集起名生。熟變名老。滅壞名死。
0232c11: 約三際者。謂無明與行屬過去攝。名曰因支。
0232c12: 識等五支屬現在攝。名曰果支。愛取有三屬
0232c13: 現在攝。名曰未來因支。生老死二支屬未來
0232c14: 攝。名曰果支。過去二支。現在八支。未來二
0232c15: 支。故十二支。
0232c16: 約兩重因果者有二。一前際。二後際。前際者。
0232c17: 謂無明是惑。行即是業。彼二因支。由彼所生
0232c18: 識等五支。即是果支。一重因果。現在愛取二
0232c19: 支是惑。有即是業。三當來因。由彼所生。當生
0232c20: 老死。即是果支。一重因果。如是十二有支。兩
0232c21: 重因果。
0232c22: 約三惑者。謂無明愛取三即是惑。行有二即
0232c23: 是業。謂之集諦。識等七支即是苦。謂之苦諦。
0232c24: 是順緣生。逆緣生者。無明滅即行滅。無明滅
0232c25: 則了無我智。即是道諦。若無明滅生因行滅。
0232c26: 引業滅故識等五支滅。由是滅故。起發後業
0232c27: 愛取等滅。由是滅故。生老死等皆悉亦滅。即
0232c28: 是滅諦。說四諦已。器情緣生及四諦等。皆五
0232c29: 法攝。一色法。二心法。三心所法。四不相應
0233a01: 法。五無為法。一色法者。即是色蘊。五根五境
0233a02: 無表色等十一法。言五根者。謂眼根極微如香
0233a03: 荾華。在眼星上傍布而住。耳根極微。如捲樺
0233a04: 皮居耳穴內。鼻根極微如雙爪甲。居鼻頞內。
0233a05: 舌根極微形如半月。布在舌上。身根極微亦
0233a06: 如身量。從頂至足遍在身根。根是塵故不能
0233a07: 緣境。言五境者。色謂眼緣之境。有其二種。一
0233a08: 顯色。二形色。顯色者。有其四種。青黃赤白。
0233a09: 形色者。有十六種。長短方圓高下正不正。光
0233a10: 影明暗雲煙塵霧等。二十數聲。謂耳緣之境。
0233a11: 有其二種。一有執因如語等。二無執因如鼓
0233a12: 聲等。有記無記各二為四。此復可意及不可
0233a13: 意。差別成六。香謂鼻緣之境。有其四種。一好
0233a14: 香。二惡香。等不等故。差別成四。味謂舌緣
0233a15: 之境。有其六種。甘酸苦辛淡。觸謂身緣之
0233a16: 境。因觸四大果觸。滑重輕冷熱飢渴等。言
0233a17: 無表色者。謂律儀不律儀俱相違色。此是色
0233a18: 蘊。二心法者有六。謂眼耳鼻舌身意識。六即
0233a19: 是識蘊。三心所有法者。有四十六。一大地法
0233a20: 者。有十種。受謂領納。想謂令心執境。思謂令
0233a21: 心運動。作意謂令心緣境。勝解謂令心於境
0233a22: 印可即是令心於所緣境無怯弱義。欲謂希
0233a23: 求。觸謂和合了境。慧謂揀擇。念謂令心於境
0233a24: 明記不忘。定謂令心專注一境。如是十種遍
0233a25: 一切心。名大地法。二大善地法者有十。信謂
0233a26: 令心於境澄淨。不放逸謂恒習善法守護心
0233a27: 性。輕安謂心堪任性。捨謂令心平等。慚謂於
0233a28: 諸功德及有德者。恭敬而住。愧謂於罪見怖。
0233a29: 無貪謂不著有漏。無瞋謂於諸有情不樂損
0233b01: 害。不害謂憐愍有情令無損惱。懃謂於善令
0233b02: 心勇悍。如是十種遍諸善心。名大善地法。三
0233b03: 大煩惱地法者。有六種。癡謂愚癡即是無明。
0233b04: 無智無顯。逸謂放逸不修諸善。怠謂懈怠心
0233b05: 不勇悍。不信謂心不澄淨。惛沈謂身心相續
0233b06: 無堪任性。是昧重義。掉舉謂心不寂靜。如是
0233b07: 六種遍煩惱心。名大煩惱地法。四大不善地
0233b08: 法者。有二種。一者無慚。謂於諸功德及有德
0233b09: 者。令心不敬。二者無愧。謂於諸罪中不見怖
0233b10: 畏。如是二種遍不善心。名大不善地法。五小
0233b11: 煩惱地法者。有十種。忿謂令心憤發。恨謂於
0233b12: 忿所緣事中。數數尋思結怨不捨。諂謂心曲。
0233b13: 誑謂惑化。嫉謂不忍他德。惱謂堅執諸罪。由
0233b14: 此不受如理諫誨。覆謂隱藏自罪。慳謂於己
0233b15: 法財令心惜。憍謂染著自身所有色力種族
0233b16: 等事。令心傲逸。害謂於他能作逼迫。如是十
0233b17: 種唯修所斷。遍意識地。名小煩惱地法。六不
0233b18: 定法者。有八種。尋謂令心於境轉為相。伺
0233b19: 謂令心於境細轉為相。惡作謂惡所作業是
0233b20: 追悔義。睡唾眠謂不能任持身心相續。令心昧
0233b21: 略。瞋謂令心於有情等樂為損害。貪謂愛著
0233b22: 有漏。慢謂令心恃舉。疑謂令心猶豫。如是八
0233b23: 種於前諸地無有定故。名曰不定。對法集論
0233b24: 并五蘊論。說十一善。內了知四諦名曰無癡。
0233b25: 隨煩惱中執不淨為淨。染污作意勝解。名非
0233b26: 理作意。邪勝解根本煩惱內。於諸諦理顛倒
0233b27: 推度。染污慧分。名不正知。隨煩惱內。於諸所
0233b28: 緣不能明記染污念分。名曰失念。於諸所緣
0233b29: 令心流蕩。染污定分名曰散亂。對法藏論無
0233c01: 如是說。以上心所。除受想二皆行蘊攝。心所
0233c02: 法竟。不相應行者。有十四種。謂有情相續。律
0233c03: 儀相應。有別物曰得。與彼律儀不相應。有別
0233c04: 物曰不得。諸有情類同作事業。曰眾同分。若
0233c05: 生無想有情天中。有法能令心心所滅。是實
0233c06: 有物名曰無想果。復有別法能令心心所滅。
0233c07: 名曰無想定。無想者定名。或定無想名無想
0233c08: 定。如下所說。聖者相續想受等滅。是實有物
0233c09: 名滅盡定。有情始生住未死間。名曰命根。先
0233c10: 無今有曰生。令暫時住曰住。轉變曰老。變壞
0233c11: 曰無常。即有為四相。能詮自體謂曰名身。詮
0233c12: 義究竟謂曰句身。是二所衣謂曰文身等十
0233c13: 四法又義攝內破和合眾。曰不和合。所造業
0233c14: 果於自成熟。猶如負債終不唐捐。物等亦繫。
0233c15: 不相應行。一切有部。色心所三有別物。經部
0233c16: 師說。是彼三法假說分位。除彼受想。四十有
0233c17: 六。心所有法。及不相應。名曰行蘊。無為法者
0233c18: 至下當知。如是色法即名十界。除無表色。是
0233c19: 眼等十。心法七界。謂六識及意根界。若說處
0233c20: 時。是彼七法。一意處攝。心所有法不相應法。
0233c21: 無為法無表色等。總名法界。亦名法處。如是
0233c22: 所說。所知五法五蘊。并十二處。及十八界。
0233c23: 道法品第三
0233c24: 復次道者。謂彼少欲知足。具種性者。身心遠
0233c25: 離種種群雜。住近事戒等。應當勤聞。若廣聞
0233c26: 已。思所聞義。思已應修。謂當修止觀。多貪修
0233c27: 不淨觀。多瞋修慈悲觀。多癡修分別緣生觀。
0233c28: 多我修分別界觀。多散亂修數息觀。止觀成
0233c29: 已。修勝解故。如法了解內外身。名身念住。如
0234a01: 法了解苦樂捨等。名受念住。如法了解六識
0234a02: 心法。名心念住。如法了解想行無為。名法念
0234a03: 住。修此四法。是智資糧。道集資糧已。
0234a04: 修加行道。煖位之中。已生惡令斷。未生惡令
0234a05: 不生。已生善令增長。未生善令生。如是四法
0234a06: 名四正勤文云正斷。頂位之中。欲善法定。勤樂善
0234a07: 定作意善心定。揀擇善定。如是名四神足。忍
0234a08: 位之中行世正見。澄淨名信。樂修善法。曰進
0234a09: 明記不忘曰念。專注一境曰定。知取捨法曰
0234a10: 慧。修此五法能生善法。故曰五根。世第一位
0234a11: 中修信進念定慧等五。能破相違故曰五力。
0234a12: 此是加行道。見道位中了知四諦。名曰正見。
0234a13: 正語發起。名正思惟。如法正說。名曰正語。捨
0234a14: 不善業。名曰正業。棄捨邪命。名曰正命。希求
0234a15: 善法。名正精進。明記不忘。名曰正念。專注一
0234a16: 境。名曰正定。如是八法。名八聖道支。此是見
0234a17: 道。見道所斷分別煩惱。及得相等。謂欲界苦
0234a18: 諦貪瞋慢無明疑。有身見邊執見。戒禁取見
0234a19: 見取邪見。集滅二諦各除三見。七七十四道
0234a20: 諦所斷。除上二見。欲界四諦共三十二。色界
0234a21: 四諦各各除瞋。共二十八。無色亦然。如是三
0234a22: 界。見道所斷八十有八。
0234a23: 修道位中明記善法名念覺支。揀擇取捨名
0234a24: 慧覺支。希求精進名勤覺支。證無漏喜名喜
0234a25: 覺支。身心任性名輕安覺支不為世法所牽。
0234a26: 無著無礙名捨覺支。令心住境名定覺支。修
0234a27: 此七支名曰修道。修道所斷俱生煩惱。得相
0234a28: 無記有漏善等。欲界之中貪瞋癡無明四。各
0234a29: 具九品共三十六。色界之中第一靜慮除瞋。
0234b01: 餘三各各九品成二十七。如是二三四靜慮
0234b02: 亦爾。色界總有一百八數。無色界亦然。如是
0234b03: 三界修道所斷。總有一百五十二數。
0234b04: 次證十無學法者。謂正見。正思惟。正語。正
0234b05: 業。正命。正進。正念。正定。正解脫。正解脫知
0234b06: 見。是無學道。
0234b07: 果法品第四
0234b08: 復次果者。如上所說三十七品菩提分法。為
0234b09: 自解脫輪迴發心。利根極速。三生證阿羅漢。
0234b10: 一生修順解脫分善。名資糧道。二生修順決
0234b11: 擇分善。名加行道。三生亦如沙門證第四果。
0234b12: 鈍根懶惰。即不定故。如沙門者。向預流等。四
0234b13: 者名果。向預流者。加行道前情器所攝。皆苦
0234b14: 自性即是苦諦。復次彼因業及煩惱。是名集
0234b15: 諦。令彼解脫。即是滅諦。復次彼因。即是道
0234b16: 諦。修習純熟。由彼次第證見道時。初觀苦諦。
0234b17: 四法性者。轉變名無常。三苦名苦。實有與我
0234b18: 非一蘊故名空。實有與我別故名無我。現證
0234b19: 四智。次觀集諦。四法性者。如種苦理故因。等
0234b20: 現苦理故集。相續苦理故生。隨順苦理故緣。
0234b21: 現證四智。次觀滅諦。四法性者。苦因滅故滅。
0234b22: 苦果息故靜。超有漏故妙。脫輪迴離。現證四
0234b23: 智。次觀道諦。四法性者。通行義故道。契正理
0234b24: 故如。修無念智故行。現證三智。此十五者名
0234b25: 初果向。第十六者。以彼道諦永超諸有故出。
0234b26: 現證一智。此等十六。是住初果。已證四諦。十
0234b27: 六行相修習純熟。欲界修道所斷九品煩惱
0234b28: 之中斷前五品。即一來向。斷第六品即一來
0234b29: 果。彼一來者。復來欲界受一生故下三品者。
0234c01: 欲界之中一生斷故。現證行相修習純熟。斷
0234c02: 七八品名不還向。斷第九品名不還果。彼不
0234c03: 還者。斷盡欲界一切煩惱。必不還來欲界生
0234c04: 故。現證上界諸地行相。修習純熟。四靜慮四
0234c05: 無色。各九煩惱斷。初靜慮一品為始。至斷有
0234c06: 頂八品為終。名阿羅漢向。斷第九品名阿羅
0234c07: 漢果。彼阿羅漢者。三界煩惱斷盡無餘。名阿
0234c08: 羅漢。經云。乾慧地等八者。聲聞資糧道。即乾
0234c09: 慧地。欲愛枯乾根境不偶。是所修善名乾慧
0234c10: 地。種性地者。即加行道。必不成佛。定成聲聞
0234c11: 獨覺種性。名種性地。八人地者。是初果向。
0234c12: 至阿羅漢果。名八人地。具見地者。是住初果。
0234c13: 四諦行相現證見故。名具見地。薄地者。是一
0234c14: 來果。欲界煩惱多分斷故。名曰薄地離欲地
0234c15: 者。是不還果。離欲界中貪欲等故。名離欲地。
0234c16: 已辦地者即阿羅漢。苦已知。集已斷。滅已證。
0234c17: 道已修名已辦地。聲聞地者。即不來不還阿
0234c18: 羅漢。三名聲聞地。辟支佛地者如上所說三
0234c19: 十七品菩提分法。唯自一人欲證菩提。如是
0234c20: 發心修百大劫。以最後身生無佛世。不假師
0234c21: 教成證獨覺。此有二種。一麟角。二部行。麟角
0234c22: 喻者。唯一而居具聖德行。部行類者。與眾群
0234c23: 居。
0234c24: 究竟正覺者。如上所說三十七品菩提分法。
0234c25: 為諸有情而成佛故。發起大悲勝菩提心。奉
0234c26: 侍諸佛悉令歡喜。利益他故行六度行。三無
0234c27: 數劫究竟成佛者。釋迦如來昔為陶師。名曰
0234c28: 大光明。於大釋迦如來之處。始初發心。至初
0234c29: 無數劫。奉侍七萬五千佛。其最後佛名曰寶
0235a01: 髻。第二無數劫。奉侍七萬六千佛。其最後佛
0235a02: 名曰然燈。第三無數劫。奉侍七萬七千佛。其
0235a03: 最後佛名曰勝觀。其六度者。以大悲心於諸
0235a04: 有情所有資具悉皆惠施。為普度太子時。施
0235a05: 波羅蜜究竟圓滿。未離貪欲。被析肢體心無
0235a06: 少恚。為忍辱仙時。忍戒二行究竟圓滿。為婆
0235a07: 羅門子時。視底沙佛住火界定。忘下一足經
0235a08: 七晝夜。旋繞讚曰。
0235a09: 天地此界多聞室逝宮天處十方無
0235a10: 丈夫牛王大沙門尋地山林遍無等
0235a11: 如是讚已便超九劫。進波羅蜜究竟圓滿。處
0235a12: 圓滿處金剛座。初夜分時降諸群魔。後夜分
0235a13: 時金剛喻定。定慧二行究竟圓滿。如是處金
0235a14: 剛座降魔之前。三無數劫修福智足。奉侍諸
0235a15: 佛。六度雖圓即異生身。坐金剛座。證見修道。
0235a16: 成等正覺。聲聞乘中。因時不說了知諸法無
0235a17: 我空悲施行三輪體空十地行相。果時不說
0235a18: 報身及四智等。
0235a19: 正覺法者。六種所攝。謂身智斷。利他大悲德
0235a20: 具足等。身者有二。一者色身。二者法身。色身
0235a21: 者。具三十二相八十種好。即自性身。度乾闥
0235a22: 婆及苾陵伽故。示現乾闥婆王及轉輪聖王。
0235a23: 即化身。然諸佛等種性身量。壽命國土及根
0235a24: 機等。有種種異。二法身者。有十無學法。諸佛
0235a25: 等同。
0235a26: 智者有二。一者遍智。二者正智。遍智者。謂了
0235a27: 蘊界處因果體性。故曰遍智。二正智者。謂知
0235a28: 四諦中無常等法。故曰正智。
0235a29: 斷者有二。一斷煩惱障。二斷所知障。斷煩惱
0235b01: 障者。謂對治貪等根本煩惱。及隨煩惱令斷
0235b02: 滅故。二斷所知障。謂對治能障境時。自性無
0235b03: 知之法。令斷滅故。
0235b04: 利他者有二。一者於諸有情安置解脫。棄捨
0235b05: 相違令住於道。二者於諸有情安置善趣。棄
0235b06: 捨於惡令住於善。大悲及德。次下當說。
0235b07: 諸聖者等言功德者。有十一種。謂無諍願智。
0235b08: 四無礙解。六通。四靜慮。四無色。四無量。八
0235b09: 解脫。十遍處。八勝處。三等持等。
0235b10: 無諍者。謂依第四靜慮心。願諸有情勿緣己
0235b11: 身生諸煩惱。思惟等持。故名無諍。
0235b12: 願智者。謂依第四靜慮心。以願為先。引如智
0235b13: 起如願了知。故名願智。
0235b14: 四無礙解者。一法無礙解。知諸法名故。二義
0235b15: 無礙解。正知義故。三詞無礙解。正知言辭故。
0235b16: 四辯才無礙解。正知正理故。名四無礙解。
0235b17: 六通者。一神境通。遊行石壁等無礙故。天耳
0235b18: 通。若近若遠諸異音聲。皆了知故。三天眼通。
0235b19: 能隨所應取被障隔極細遠等諸方色故。四
0235b20: 他心通。能知他心有無欲故。五宿住通。知自
0235b21: 及他宿世事故。六漏盡通。知世出世一切道
0235b22: 故。前五有漏依第四靜慮。第六無漏依第九
0235b23: 故。
0235b24: 四靜慮者。初靜慮具有五支。一尋。二伺。三喜。
0235b25: 四樂。五等持。二諍慮中具有四支。一內等淨。
0235b26: 二喜。三樂。四等持。三靜慮中具有五支。一行
0235b27: 捨。二正念。三正惠。四受樂。五等持。四靜慮
0235b28: 中具有四支。一行捨清淨。二念清淨。三非苦
0235b29: 樂受。四等持。
0235c01: 四無色者。修加行時。思無邊空及無邊識無
0235c02: 所有故。以正定時除色依餘四蘊。第四名者
0235c03: 由想昧劣。謂無明勝。得非想名。有昧劣想。名
0235c04: 非非想。如是次第空無邊處。識無邊處。無所
0235c05: 有處。非想非非想處。名四無色。若加滅盡定。
0235c06: 亦名九次第定。
0235c07: 四無量者。謂慈悲喜捨。四中初二無瞋為體。
0235c08: 喜即喜受。捨即無貪。所緣境者。欲界有情所
0235c09: 有瞋害。及有欣慰欲貪瞋等。如次對治。
0235c10: 八解脫者。依初二靜慮。一內有色想觀諸外
0235c11: 色解脫。不淨想轉作青淤想。以色觀色。二內
0235c12: 無色想觀諸外色解脫。內無色觀。三依後靜
0235c13: 慮淨解脫。身所證具足住。觀一切色作淨光
0235c14: 鮮。如是三種。及四無色定為次四解脫。滅受
0235c15: 想定為第八解脫。依有頂心。諸聖者等厭
0235c16: 受想。以寂靜定滅心心所名滅盡定。
0235c17: 十遍處者。謂周遍觀察地水火風青黃赤白。
0235c18: 及空與識二無邊處。依第四靜慮。緣欲可見
0235c19: 色。於地等處周遍觀察。無有間隙。十中前八
0235c20: 無貪為體。後二如次空識無色。為其自性。
0235c21: 八勝處者。一內有色想觀外色少。二內有色
0235c22: 想觀外色多。三內無色想觀外色少。四內無
0235c23: 色想觀外色多。內無色想觀外色。青黃赤白
0235c24: 為四。足前成八八中初二如初解脫。次二如
0235c25: 次解脫。後四如第三解脫。若爾八勝處與三
0235c26: 解脫何殊。答前修解脫唯能棄背。此修勝處
0235c27: 能制所緣。隨所樂欲而終不起。修解脫等。一
0235c28: 為諸惑。已斷更遠。二為於定。得勝自在故。能
0235c29: 引起無諍等德及勝神通。由此便能轉變諸
0236a01: 事。起留捨等種種作因故。
0236a02: 三三摩地者。謂空無相無願。空三摩地者。謂
0236a03: 空非我二種行相。相應等持。無相三摩地者。
0236a04: 謂緣滅諦四種行相。相應等持。涅槃無相離
0236a05: 十相故。名曰無相。能緣彼定。得無相名。無願
0236a06: 三摩地者。謂緣餘諦十種行相。相應等持。非
0236a07: 常苦因可厭患故。道如船筏。必應捨故。能緣
0236a08: 彼定得無願名。皆為超過。現所對故。此等功
0236a09: 德。俱解脫。阿羅漢辟支佛如來共故。名共功
0236a10: 德。慧解脫者。無三等持及四無量故。
0236a11: 如來不共功德者。有十八種。謂十力四無所
0236a12: 畏。三念住。及一大悲。
0236a13: 十力者。一處非處智力。二諸業異熟智力。三
0236a14: 靜慮解脫等持等至智力。四根上下智力。五
0236a15: 種種勝解智力。六種種界智力。七遍趣行智
0236a16: 力。八宿住隨念智力。九生死智力。十漏盡智
0236a17: 力。
0236a18: 四無所畏者。一正等覺無畏。二漏盡無畏。三
0236a19: 說障無畏。四說道無畏。由有智力於他不懼。
0236a20: 故名無畏。
0236a21: 言三念住者謂如來說法。諸弟子等。一向恭
0236a22: 敬能正受行。如來緣之不生歡喜。捨而安住
0236a23: 正念正知。是謂如來第一念住。諸弟子眾惟
0236a24: 不恭敬不正受行。如來緣之不生憂慼。捨而
0236a25: 安住正念正知。是謂如來第二念住。諸弟子
0236a26: 眾。一類恭敬能正受行。一類不敬不正受行。
0236a27: 如來緣之不生歡慼。捨而安住正念正知。是
0236a28: 謂如來第三念住。此三皆用念慧為體。故名
0236a29: 念住。
0236b01: 大悲者。於諸世間晝夜六時。觀察世間孰苦
0236b02: 孰樂。孰應調伏。隨應利樂。故名大悲。大乘所
0236b03: 說。如來十八不共法。三不護等。彼聲聞乘未
0236b04: 曾聞故。
0236b05: 無為法品第五
0236b06: 復次無為法者。有其三種。一虛空。二擇滅。
0236b07: 三非擇滅。謂虛空無為者。虛空但有無還為
0236b08: 性。由無障礙遍一切處。名虛空無為色於中
0236b09: 行。其餘所有門竅隙。所有明暗等空及阿
0236b10: 伽色等。皆非無為。二擇滅無為者。謂無漏智
0236b11: 斷諸障染。見修二道所顯真理。名擇滅無為。
0236b12: 三非擇滅無為者。謂能永礙未來法生。得滅
0236b13: 異前名非擇滅得不因擇但由闕緣。名非擇
0236b14: 滅。此三無為。一切有部許有實物。經部師說
0236b15: 無有造作。問真如豈非無為耶。答彼即無我。
0236b16: 以聲聞乘不說法無我故。人無我者。即無常
0236b17: 等十六行相。三諦行相。即是有為。滅諦行相
0236b18: 惟擇滅法。非餘法故。如是器精。道果無為。所
0236b19: 知五者。總攝一切所知法故。情器之法即是
0236b20: 苦諦。成彼之因。即是集諦。道果二法。即是道
0236b21: 諦。擇滅無為。即是滅諦。虛空非擇二種無為。
0236b22: 三種非四諦攝。苦集二諦有漏法故。道滅二
0236b23: 諦無漏法故。如是所說。世出世間。有為無為。
0236b24: 所知法已。
0236b25: 種相富具足叡智皇太子
0236b26: 數數求請故慧幢吉祥賢
0236b27: 念住日藏論起世對法等
0236b28: 依彼造此論有情所知論
0236b29: 機宜有無邊纂略列為五
0236c01: 謂器情道果并無為法等
0236c02: 故今明開示冏冏曉解者
0236c03: 惟茲彰所知解已復示他
0236c04: 此論文句等乖義懈怠過
0236c05: 智者并啟請惟願垂忍納
0236c06: 所生諸善根周遍虛空界
0236c07: 我共諸眾生願證無上果
0236c08: 彰所知論者。為菩薩真金皇太子求請故。法
0236c09: 王上師薩思迦大班彌達足塵頂授比丘癹思
0236c10: 巴慧幢吉祥賢。時壬寅仲秋下旬有三鬼宿
0236c11: 直日。於大吉祥薩思迦法席集竟。持經律論
0236c12: 妙音并智。師子筆授。
0236c13: 彰所知論卷下
0236c14: 大經云。森羅及萬像。一法之所印。重重交
0236c15: 光。歷歷齊現。非法界之現量歟。彰所知論
0236c16: 者。迺先皇裕宗皇帝。聖明觀照。神智叡鑒。
0236c17: 愍邪見之衒惑。傷正塗之壅底。勸請帝師
0236c18: 法王。利樂有情故。闡揚至覺真理。原始要
0236c19: 終。修習次第之大旨也。弘而密。奧而典。古
0236c20: 錦鈍金。隨器受用。義攝為五。至當歸一。
0236c21: 所言情器世界者。非若夫群盲摸象之異
0236c22: 執。或言一氣。或曰自然。直指心造。詳明劫
0236c23: 初。羅籠八極之外。剖析虛之內。如像臨
0236c24: 鏡。如指在掌。言道法者。以少欲知足。聞思
0236c25: 修慧三十七菩提分為其因。言果法者。以
0236c26: 資糧加行見道修習無學為。其果。言無為
0236c27: 者。四聖諦中之滅諦理也。由其五法總攝
0236c28: 一切所知法故。故曰彰所知論。真智靈知。
0236c29: 豈見聞覺知之謂乎。深入緣起。窮法實相。
0237a01: 蓋依念處日藏起世對法相應之義。而錯
0237a02: 綜其宏綱也。然則他化天王通力。觀世界
0237a03: 微塵數之雨滴。猶目所受用物。聲聞起
0237a04: 神用。觀三千大千世界如掌中菴摩羅果。
0237a05: 況正遍知之妙用。其孰能語於此。盛矣優
0237a06: 曇瑞世。天開玉曆之期。像教中興。時際金
0237a07: 輪之治。欽惟聖制云。皇天之下。一人之上。
0237a08: 西天佛子。大元帝師。璽篆賜玉。寵渥彌隆。
0237a09: 其尊師重道。為萬世帝王之典也。行宣
0237a10: 政院同知廉公。正奉夙承授記。深樂佛乘。
0237a11: 一日以江浙總統沙羅巴大師所譯彰所
0237a12: 知論。傳之前松江府僧錄管主八大師。師
0237a13: 續雕大藏聖教。偶其時忻獲至寶。鋟梓隨
0237a14: 函。屬余序其後。辭不獲免。輒述教起之由
0237a15: 致。至於發揚聖教之粹美。則備于公之本
0237a16: 序云。時大德丙午十月既望。江西前吉州
0237a17: 路官講報恩寺。講經釋克已序。
0238a01: 
0238a02: A Namastraiyabdhikn tathgatn savartrpratihatvptidharmatbalin, o asama-
0238a03: 　　sama samantato 'nantanvptisani, hara smara smaraa vigatargabuddhadhaumate, sara
0238a04: 　　sara samabal, hasa hasa, traya, traya, gagana mahcalarakaa, jvala jvalana sgare svh.
0238a05: B Namastraiyabhikn tathgatn sarvavajradhar cala cala, cala cala, vajra
0238a06: 　　vajra, ntana ntana, phalana phalana, cara cara, mraa mraa, vajradlakaa, lalitai-
0238a07: 　　khara samantavajrii, jvala jvala, namotr te agrograsnn raa raa ha phula
0238a08: 　　spha vajrottame svh.
0238a09: C Nama samantavajra tra, amogha caamahroaa sphaya h, bhrmaya bhr-
0238a10: 　　maya h, tra h, ma, bala dade tejomlini svh.
0238a11: D Tadyath, ilimitte tilimitte, ilitilimitte, dumbe, duse, duslye, dumblye, takke tark-
0238a12: 　　karae, marmme, marmarae, kamre, kamramukte, aghane, aghanaghane, ilimilye, ak-
0238a13: 　　hpye, appye vete, vetatue, annurake svh.
0238a14: E Tadyath, ill, cill, cakko, bakko, ko kooti, nikuru nikurueti, po poeti, mo,
0238a15: 　　moeti, puru purueti, phaarahe phuaaa rahe, nga rahe, ngaaaa rahe, sarpa
0238a16: 　　rahe, sarpaaaarahe, chala viate, tacattle, halale, halale, tai, taa taa,
0238a17: 　　ti ti, mala mala, sphua sphua, phuu svh.
0238a18: 　　Iti hi bhikavo jguly vidyy udhty sarvabhtasamgate sarva tathvita-
0238a19: 　　thnanyathbhta satyamavipartamaviparyasta, ida viamavisa bhavatu, dtra
0238a20: 　　gacchatu, darra gacchatu, agni gacchatu jala gacchatu, sthala gacchatu, stambh-
0238a21: 　　a gacchatu, kuyam gacchatu, bhmi samkrmatu, ntim gacchatu svh.
0238a22: F Tadyath, parkramasi, udayamasi, vairamasi, arkamasi, markamasi, vanamasi, antarddh-
0238a23: 　　namasi, pathe me raka, utpathe me raka janato me raka, cairato me raka, rjato me
0238a24: 　　raka, sihato me raka vyghrato me raka, ngato me raka, sarpato me raka, sarvato
0238a25: 　　me raka, raka raka, m sarvasattvca sarvabhayebhya sarvopye sarvopye sopasargebhya
0238a26: 　　svh. Uvaili uvaili sarvadun granthi vandmi svh.
0238a27: 　　Namo ratnatrayya, namo mrcyai devatyai, mrcy devaty hdayamvartayiymi.
0238a28: 　　Tadyath battli, badli, badli, barli, varhamukhi, sarvadun nivraya, bandha
0238a29: 　　mukha svh.(A) P.101 [08] 參照，(B) 乃至 (F) P. 102 [02][03][05][07][12] 參照
