0182a08: 天童和尚闢妄救略說卷之十
0182a09: 
0182a10: 侍者　真啟　編
0182a11: 附三峰
0182a12: 救曰。余閱法華經。諸菩薩發願。於後五百歲。忍苦
0182a13: 弘經者。咸曰。娑婆世界。懷增上慢。數數見擯。余初
0182a14: 以為過慮。以今觀之。信其言之苦矣。夫後五百歲。
0182a15: 非時也。麟出非時。世且怪之。況舉世難信之法寶
0182a16: 乎。三峰先師。抱舉世難信之法。出去聖絕遠之時。
0182a17: 忤增慢懷疑之耳。故一拈香而人以為怪怪奇奇。
0182a18: 而喍吠影之譏。銷骨鑠金之毀。雜然而至。亦其
0182a19: 勢之固有也。孔子圍於陳。弟子有慍色。子貢曰。夫
0182a20: 子之道至大。故天下莫能容夫子。夫子盍少貶焉。
0182a21: 孔子曰。賜。良農能稼而不能為穡。良工能巧而不
0182a22: 能為順。君子能修其道。綱而紀之。統而理之。不能
0182a23: 為容。今爾不修爾道。而求為容。賜。爾志不遠矣。嗟
0182a24: 嗟。余嘗以子貢之言進之。若三峰先師者。非徒不
0182b01: 能貶也。且昭昭焉若揭日月以耀人之過。取嫉於
0182b02: 世也。孰謂不宜。雖然此三峰之病。亦三峰之志也。
0182b03: 余適讚其像曰。乘有翼虎。開萬鈞弩。道大時疑。心
0182b04: 勞志阻。據重關。則當仁不讓。處尊貴。即御飯亦吐。
0182b05: 追千古以得師。復五燈而續祖。故其道也尊。其心
0182b06: 也普。皇皇乎大哉。若日月之麗天。又何在乎盲者
0182b07: 之必也。老僧誦法華經。諸佛世尊。唯為一大事
0182b08: 因緣故。出現於世。曰是法住法位。世間相嘗住。嘗
0182b09: 住即實相也。故曰。一切治生產業。皆與實相不相
0182b10: 違背。即龐居士日用事無別。唯吾自偶諧云云。又
0182b11: 曰。唯此一事實。餘二則非真。即維摩居士曰。如自
0182b12: 觀身實相。觀佛亦然。世尊明星大悟。普觀一切
0182b13: 眾生。與自無異。故歎曰。奇哉一切眾生。皆具如來
0182b14: 智慧德相。老僧於銅棺山頂。一切情與無情。煥然
0182b15: 等現。漢月謗為一箇眼花。豈世尊亦一箇眼花耶。
0182b16: 然則老僧與世尊。既普觀一切眾生。皆具如來智
0182b17: 慧德相。情與無情。煥然等現。故就據一切眾生。為
0182b18: 佛祖宗旨。所以老僧道。威音者。一切眾生之容威。
0182b19: 即不說說之音也。故曰。佛以一音演說法。眾生隨
0182b20: 類各得解。豈若漢月謂威者形之外。音者聲之外。
0182b21: 威音王者。形聲之外。未有出載。無所考據。一○為
0182b22: 千佛萬佛之祖哉。是則明明於漢月外。別作一○
0182b23: 為宗旨。反法華即世間相。以明嘗住實相之旨矣。
0182b24: 又何嘗夢見世尊。於靈山會上。拈花默顧大眾曰。
0182c01: 會麼會麼。大眾不薦。唯迦葉破顏微笑。世尊普告
0182c02: 云。吾有清淨法眼。涅槃妙心。實相無相。付囑摩訶
0182c03: 迦葉。廣今傳化。無令斷絕。此世尊唯據實相無相。
0182c04: 為清淨法眼。何以故。觀身實相。故無身相。可見以
0182c05: 此清淨法眼。普觀一切眾生。皆具如來智慧德相。
0182c06: 情與無情。煥然等現。何間於麒麟。何間於狗子。漢
0182c07: 月假托高峰。為得心之師。既據形聲外一○為宗
0182c08: 旨。豈非反高峰枕子落地。如泗州見大聖。遠客還
0182c09: 故鄉。元來只是舊時人。不改舊時行履處。為安身
0182c10: 立命耶。老僧曾見林間錄云。古塔主去雲門之世。
0182c11: 無慮百年而稱其嗣。青華嚴未識大陽。特以浮山
0182c12: 遠公之語。故嗣之不疑。二老皆以傳言。行之自若。
0182c13: 其於己巳甚重。於法甚輕。古之人於法重者。永嘉黃
0182c14: 檗是也。永嘉因閱維摩經。悟佛心宗。而往見六祖
0182c15: 曰。吾欲定宗旨也。黃檗悟馬祖之意而嗣百丈。故
0182c16: 百丈嘆以為不及也。此覺範之訓也。漢月既以覺
0182c17: 範為印法之師。何得反違其訓耶。臨濟上堂曰。汝
0182c18: 等諸人。赤肉團上。有一無位真人。在面門出入
0182c19: 未證據者看看。此臨濟明指面門出入。為無位真
0182c20: 人。漢月妄計形聲外。一○為千佛萬佛之祖。豈非
0182c21: 假臨濟名。反臨濟的旨耶。據是則得心高峰。印
0182c22: 法覺範。真師臨濟。一一反其的旨。誠所謂將三老。
0182c23: 炷作一爐燒也。爭免得人以為怪怪奇奇耶。且
0182c24: 自古至今。拈香云。此一瓣香。藝向爐中。端為某和
0183a01: 尚。用酬法乳之恩。未嘗反與他人。炷作一爐燒。
0183a02: 所以道。祇恐不是玉。是玉真大奇。此老僧有不忍
0183a03: 言者也。據漢月所作所說。無不反從上來事。特出
0183a04: 異端。潭吉等大驚小怪。推尊漢月。並法華舉世難
0183a05: 信之法寶。比孔子天下莫容之大道。一則曰。昭昭
0183a06: 焉若揭日月。再則曰。皇皇乎大哉。若日月之麗天。
0183a07: 殊不知無位真人。嘗在面門出入。是則始可謂揭
0183a08: 日月於中天。始可與孔子吾無隱乎爾。吾無行而
0183a09: 不與二三子者。同一道尊心普。且孔子云。仁者人
0183a10: 也。汝等不據無位真人。又指甚麼為仁。而謂當仁
0183a11: 不讓耶
0183a12: 救曰。予侍先師最晚。疑授受之際。不謹於初。父
0183a13: 子之間。變更於後。意者弘願大而舉止輕乎。何其
0183a14: 言之多也。及搜其書問。則源流辭讓。至再至三。必
0183a15: 許行宗旨而後受。金粟手自答書。一字一褒。燦若
0183a16: 星日。現藏玄墓山。可也。夫若是。則今日之釁。何
0183a17: 所從開。嗟嗟。上位而驕。不無護短。忠言過直。頗類
0183a18: 矜高。是故讒口醞釀於中。傍觀鼓蕩於外。織成文
0183a19: 彩。張設禍機。貶道義為人情。加刑名於佛法。弘
0183a20: 道之士未察耳。取彼奸人。投於豹虎。發斯談者豈
0183a21: 避刀。老僧據一默普說。敘漢月於甲子九月十
0183a22: 一日到金粟。次早入方丈。便問堂奧中事。潭吉則
0183a23: 云。即日安漢月為第一座。請粟上堂。未幾請及堂
0183a24: 奧中事。粟不應。良久曰。宗旨太密。嗣續難乎其人。
0183b01: 不若已巳之。且先師不曾提起。一默又云。次午設齋
0183b02: 請上堂。有諸方知三峰者多。知老僧者少。語具錄
0183b03: 中。難道老僧答指漢月語。獨不具錄中耶。漢月問
0183b04: 濟上門庭即不問。如何是堂奧中事。老僧指伊云。
0183b05: 你即今在甚麼處。漢月不省。乃云猶是門庭邊事。
0183b06: 老僧不與他理門庭不門庭。但直指伊云。你且坐。
0183b07: 汝何不據錄中語作證。乃無中生有。謂是晚即入
0183b08: 辭行。不允。次早侍者來請。先師喜云。想必要我商
0183b09: 量室中事矣。俄頃即還。某問適來可相契否。先師
0183b10: 云。並未言及佛法。但以源流出示云。臨濟一枝。
0183b11: 天下唯此而已巳。則與潭吉所敘。漢月謂黃龍有言。
0183b12: 學者欺詐之弊。不以如來知見之慧。密而之。何
0183b13: 繇能盡。且古人建立宗旨。千牢百固。尚有承接
0183b14: 響者。混我真宗。若師家大法不明。無從辨驗。則胡
0183b15: 喝亂棒。然而起。吾宗掃地矣。遂辭去。粟手書源
0183b16: 流信拂云云不同。至於漢月自敘。則謂聞和尚續
0183b17: 龍池之後。老實孤硬。足起此宗。故不惜輕身為法
0183b18: 來見和尚。和尚果以老實相看。首日上堂。言黃檗
0183b19: 一棒而有臨濟。漢月先我出世。今日之來。特為接
0183b20: 我臨濟正宗源流。如此說話。天下人聞之。誰不心
0183b21: 服。不肖涕淚悲泣。幸見此道。再興於世。及云。我有
0183b22: 堂奧中事。汝宜就我座元。於百日之內。日入我室
0183b23: 以盡堂奧。及乎首日入室。便道你不要說起臨濟
0183b24: 我要抹殺他嗒。據漢月潭吉一默所敘。一默謂初
0183c01: 入方丈。便問堂奧中事。潭吉則謂未幾請及堂奧
0183c02: 中事。漢月則謂老僧有堂奧中事。三人所說。如是
0183c03: 不一。何所取信於天下後世耶。又漢月謂老僧道。
0183c04: 你不要說起臨濟。老僧首日上堂。言黃檗一棒而
0183c05: 有臨濟。是則老僧先說起臨濟矣。又云。今日之來。
0183c06: 單單為接我臨濟。正宗源流。又非老僧先說起臨
0183c07: 濟耶。是則可見漢月誣謗老僧。謂你不要說起臨
0183c08: 濟。我要抹殺他嗒。心行至於如此。只恐盡世之人。
0183c09: 無有如漢月之欺詐者。老僧看潭吉此救。不得不
0183c10: 從頭。據漢月欺詐底心行。和盤托出。漢月復老僧
0183c11: 與劉居士書。謂深索龍池。忽得龍池語錄。見不堪
0183c12: 為範。既謂我先師老人。不堪為範。則可見漢月以
0183c13: 欺詐故。來見老僧也。先師語錄次章載曰。一晚同
0183c14: 知修二徒至悟徒關房前立。有間曰。佛法二字
0183c15: 雖不是偶然。亦非特意會得。但有箇悟入處。不妨
0183c16: 信意拈來。自然貼體。隨分道出。自然恰好。所以大
0183c17: 丈夫為道別。纔趠得源頭到手。撩起便行。不問
0183c18: 如何若何。老僧憶昔居臺山。有一僧問三賢尚未
0183c19: 明斯旨。十聖那能達此宗。未審如何是斯旨。老僧
0183c20: 即鳴指一下云。會麼。僧云不會。又鳴指一下云。知
0183c21: 麼。僧云不知。老僧道。具足凡夫法。凡夫不知。具足
0183c22: 聖人法。聖人不會。聖人若會。即同凡夫。凡夫若知。
0183c23: 即是聖人。其僧矍然致敬。倒身三拜。直趨而去。更
0183c24: 不回顧。俊哉俊哉。據是可見漢月。自無悟入處。故
0184a01: 深索我先師。及得先師語錄。正若盲人。不能日。
0184a02: 反謗不堪為範。又誣謗老僧。謂先師不曾提起宗
0184a03: 旨。潭吉欺詐。亦復如之。不惟敘漢月參老僧。相見
0184a04: 上堂安位次第之倒置。妄謂未幾請及堂奧中事。
0184a05: 粟不應。良久曰。宗旨太密。嗣續難乎其人。不若已巳
0184a06: 之。且先師不曾提起。漢月曰不然。黃龍有言。學者
0184a07: 欺詐之獘。不以如來知見之慧。密而煆之。何繇而
0184a08: 盡。且古人建立宗旨。千牢百固。尚有承接響者。
0184a09: 混我真宗。若師家大法不明。無從辨驗。則胡喝亂
0184a10: 棒。然而起。吾宗掃地矣。是則可見漢月。只據古
0184a11: 人建立言句為宗旨。謂吾宗掃地。豈非自招自無
0184a12: 悟入。故不以自為宗旨。不識我先師。自悟聖凡無
0184a13: 二之宗旨耶。今老僧先就漢月。以如來知見之慧。
0184a14: 煆漢月欺詐。楞嚴云。結解同所因。聖凡無二路。我
0184a15: 先師謂具足凡夫法。凡夫不知。具足聖人法。聖人
0184a16: 不會。聖人若會。即同凡夫。凡夫若知。即是聖人。豈
0184a17: 非聖凡無二路的宗旨。然則即據聖凡無二路之
0184a18: 悟。以開悟學者。學者又向何處。自避學者而撲得
0184a19: 破。攙得入耶。老僧且問潭吉輩。離了自悟。又指甚
0184a20: 麼為真宗。為大法。故老僧一棒不作一棒用。云你
0184a21: 若喚作棒。入地獄如箭射。漢月潭吉輩。猶喚作胡
0184a22: 喝亂棒。永無出地獄分矣。何也。只為自無悟入。未
0184a23: 具一隻眼。反認古人建立名句為真宗。為宗旨。為
0184a24: 吾宗。為大法。非賴為目之謂哉。老僧即據臨濟
0184b01: 謂。大德造五無間業。方得解脫。問如何是五無間
0184b02: 業。濟曰。殺父害母。出佛身血。破和合僧。焚燒經像
0184b03: 等。此是五無間業。云如何是父。曰無明是父。你一
0184b04: 念心。求起滅處不得。如響應空谷。隨處無事。名為
0184b05: 殺父。云如何是母。曰貪愛為母。你一念心入欲界。
0184b06: 求其貪愛不可得。唯見諸法空相。處處無著。名為
0184b07: 害母。云如何是出佛身血。曰你向清淨界中。無一
0184b08: 念心生解。便處處黑暗。是出佛身血。云如何是破
0184b09: 和合僧。曰你一念心正達。煩惱結使。如空無所依。
0184b10: 是破和合僧。云如何是焚燒經像。曰見因緣空。心
0184b11: 空法空。一念決斷。然無事。便是焚燒經像。大德
0184b12: 若如是達得。免被凡聖名礙。你一念心。祇向空拳
0184b13: 指上生實解。根境法中怪。自輕而退屈。言我
0184b14: 是凡夫。他是聖人。禿屢生。有甚麼死急。披他獅子
0184b15: 皮。作野干鳴。大丈夫漢。不作大丈夫氣息。自家
0184b16: 屋裏物不肯信。祇麼向外。上他古人閑名句。倚
0184b17: 陰博陽。不能特達。你看臨濟道。大丈夫漢。不作大
0184b18: 丈夫氣息。自家屋裏物不肯信。恰如我先師道。所
0184b19: 以大丈夫為道別。纔趠得源頭到手。撩起便行。
0184b20: 不問如何若何。豈與漢月諸人。祇麼向外。上他
0184b21: 古人閑名句。倚陰博陽。不能特達者同類。又爭怪
0184b22: 得漢月。反謂不堪為範耶。漢月瞞心昧己巳。自不覺
0184b23: 羞。妄稱仰山。乘願力再來。接續臨濟斷。何不看
0184b24: 首山謂風穴曰。願聞其要。風穴遂上堂。舉世尊以
0184c01: 青蓮目。顧視大眾。乃曰。正當恁麼時。且道說箇甚
0184c02: 麼。若道不說而說。又是埋沒先聖。且道說箇甚麼。
0184c03: 首山拂袖下去。風穴擲下拄杖歸方丈。次日與真
0184c04: 園頭。同上問訊次。穴問真曰。作麼生是世尊不說
0184c05: 說。曰鵓鳩樹上鳴。穴云。汝作許多痴福作麼。何不
0184c06: 體究言句。又問首山。汝作麼生。山曰動容揚古路。
0184c07: 不墮悄然機。穴謂真曰。何不看念法華下語。是則
0184c08: 可見風穴。惟證首山拂袖下去。動容揚古路。全體
0184c09: 大用。接續臨濟宗旨。此是仰山於溈山前。謂將此
0184c10: 深心奉塵剎。是則名為報佛恩。發願來為首山。接
0184c11: 臨濟宗。遇大風而止的斷。然惟拂袖下去為宗
0184c12: 旨。則我先師謂此僧直趨而去。更不回顧。非動容
0184c13: 揚古路。不墮悄然機之宗旨乎。所以老僧問漢月。
0184c14: 祇如月落後。又如何相見。而漢月便出。故老僧獨
0184c15: 喜之。且首山接汾陽。祇曰龍袖拂開全體現。自受
0184c16: 用。即曰象王行處絕狐蹤。豈若漢月。誇仰山再
0184c17: 來。不遵臨濟真實教誡。反上他四料揀。四賓主。四
0184c18: 炤用。三玄三要等句。倚陰博陽。謂深之又深。密之
0184c19: 又密。羅籠不識者。自於無人密室。傳授此等閑名
0184c20: 句。以為大法。以為真宗。以為堂奧中事。妄意老僧
0184c21: 此間。亦若漢月。故疑不與他方丈中。盤桓佛法。所
0184c22: 以老僧道。將謂別有實法。口耳相傳。實非吾家種
0184c23: 草。豈不與臨濟道。大丈夫漢。不作大丈夫氣息。自
0184c24: 家屋裏物不肯信。祇麼向外。上他古人閑名句
0185a01: 者。同一全提直指耶。是則漢月假臨濟為真師。反
0185a02: 臨濟之教誡。抹殺正悟正法。正宗正旨。光明特達。
0185a03: 大丈夫底。大機大用。一味托仰山再來之名。誑惑
0185a04: 天下後世。妄作妄說。種種心行。有不可言語形容
0185a05: 者。潭吉反謂漢月弘願大。但看首山。何有一字
0185a06: 一言。自稱仰山再來。誑惑天下後世。是則可謂弘
0185a07: 願大。不敢輕泄。劣下一切人。致使人不自信。自大
0185a08: 丈夫向外再來閑名耳。今據漢月。妄作妄說。分
0185a09: 明是箇野狐精魅。混入法門中。滅抹法門。故自稱
0185a10: 仰山再來。續臨濟斷。遍搜古今三法。如三擊
0185a11: 碓。三甕醬。三日耳聾。三撼門扇之類。死煞配定。三
0185a12: 玄三要。以為濟上綱宗。不見臨濟道。道流。莫向文
0185a13: 字中求。心動疲勞。吸冷氣無益。不如一念緣起無
0185a14: 生。超出三乘權學菩薩。此非棒下無生忍。臨機不
0185a15: 見師。為超過一切教的直指單提乎。臨濟又曰。山
0185a16: 僧往年。未曾有見處。時中黑漫漫地。光陰不可
0185a17: 過。腹熱心忙。奔波訪道。後還得力。方始到今日。共
0185a18: 道流如是話度。此非黃檗打六十痛棒。如蒿枝拂
0185a19: 著底見處為話度乎。故曰。你諸方聞道有箇臨濟
0185a20: 老漢出世。便擬問難。教語不得。被山僧全體作用。
0185a21: 學人空開得眼。口總動不得。懵然不知以何答我。
0185a22: 據是則漢月潭吉等。不知老僧一棒。是全體大用。
0185a23: 妄作種種誣謗。正空開得眼。口總動不得。懵然不
0185a24: 知以何答我故也。豈非臨濟道。龍象蹴踏。非驢所
0185b01: 堪者乎。所以臨濟又道。道流。你欲得如法。但莫生
0185b02: 礙。展則彌綸法界。收則絲髮不立。歷歷孤明。未曾
0185b03: 欠少。眼不見。耳不聞。喚作甚麼物。古人云。說似一
0185b04: 物即不中。你但自家看。更有甚麼。臨濟唯指人。你
0185b05: 但自家看。豈若漢月作種種欺詐。覆天下後世。
0185b06: 反假臨濟為真師。只如臨濟道。歷歷孤明。未曾欠
0185b07: 少。眼不見。耳不聞。喚作甚麼物。此非本來無一物
0185b08: 耶。漢月謗六祖。落在空光景底。斷見外道。臨濟因
0185b09: 甚引古人云。說似一物即不中耶。又云。你但自家
0185b10: 看。更有什麼。可見漢月。惟不知自家看。故不知六
0185b11: 祖但自家看。本來無一物。遂謗謂落空外道。不知
0185b12: 先師但自家看。聖凡無二路。遂謗謂不堪為範。不
0185b13: 知老僧但自家看。彌綸法界。一切情與無情。煥然
0185b14: 等現。所以全體作用。直指一切人。個個自大丈夫。
0185b15: 遂謗謂一橛頭硬禪。妄意臨濟玄要。有超過龍池
0185b16: 所傳。曹溪正者。然則臨濟謂說亦無盡。各自著
0185b17: 力。而又有珍重之囑。豈曾教人於自家看外。別有
0185b18: 差別智。超過自家底耶。漢月既謂我先師。不堪為
0185b19: 範。何有於老僧。其來見老僧者。欲混入我法門中。
0185b20: 滅抹我法門。正臨濟所謂披他獅子皮。作野干
0185b21: 鳴者也。未見老僧以前。欺詐奸媒。潛藏暗伏。既得
0185b22: 源流以後。支離邪說。顯白公行。非授受於初。變更
0185b23: 於後哉。委委曲曲的心腸。粧粧點點的面孔。直之
0185b24: 一字。全然加他不上。老僧不逆不億。不能先覺。罪
0185c01: 誠有之。何位可驕。何短可護。有何讒口醞釀於中。
0185c02: 有何傍觀鼓蕩於外。然則今日一闢再闢。直闢到
0185c03: 底者。正為漢月之所謂宗旨。非老僧之所謂宗旨。
0185c04: 非先師之所謂宗旨。并非臨濟之所謂宗。旨何以
0185c05: 故。老僧親聞於先師。大丈夫為道別。纔趠得根
0185c06: 源到手。撩起便行。即臨濟謂自家屋裏物。你但自
0185c07: 家看者是。漢月別成一種外道妄稱臨濟真子。仰
0185c08: 山再來。向他古人閑名句上。倚陰博陽。孰為大法。
0185c09: 孰為真宗。孰為深之又深。密之又密。即臨濟謂大
0185c10: 丈夫漢。不作大丈夫氣息者是也。然則臨濟云。莫
0185c11: 將佛為究竟。我見猶如廁孔。不得謂之抹殺如來。
0185c12: 老僧與劉居士書。丈夫自有衝天志。不向如來行
0185c13: 處行。況臨濟乎。漢月搜古今三法。如三擊碓。三
0185c14: 甕醬。三日耳聾。三撼門扇之類。死煞配定。三玄三
0185c15: 要。以為真師則臨濟者。果老僧抹殺臨濟耶。抑漢
0185c16: 月抹殺臨濟耶。安得起臨濟而問之
0185c17: 救曰。興化獎禪師。初為臨濟侍者。業有悟入。後於
0185c18: 三聖大覺。徹法源底。既出世拈香曰。此一炷香。本
0185c19: 為三聖師兄。三聖於我太孤。本為大覺師兄。大覺
0185c20: 於我大賒。不若供養臨濟先師。余謂興化瓣香。而
0185c21: 濟北家風。囫圇拈出。近代知此法式者。先師一人
0185c22: 而已巳。然而闢書繇此而發。釁隙繇此而生。言之難
0185c23: 固若是哉。在我則曰。宗旨。慧命之係也。吾師。續佛
0185c24: 慧命之人也。吾不諍。誰敢諍之。在彼則曰。三峰。吾
0186a01: 徒也。徒勝師。古之未有也。我不抑。誰能抑之。加以
0186a02: 信三峰者。訛其真而得其似。袒天童者。樂其易而
0186a03: 就其名。苛意以責人。容以附己。而各各自謂弘
0186a04: 護末法。譬夫同舟共濟於波濤險惡之上。而操戈
0186a05: 自。彼行路之人。猶且寒心。而焉不已巳者。可謂
0186a06: 智乎。潭吉只欲救漢月。拈香為當。殊不思興化初
0186a07: 為臨濟侍者。漢月未侍臨濟覺範高峰。豈可類
0186a08: 興化乎。且既謂興化於三聖大覺處。徹法源底。豈
0186a09: 可謂臨濟處得悟。而插香於臨濟乎。此不諳興
0186a10: 化所謂三聖於我太孤。大覺於我太賒者。似不正
0186a11: 恰臨濟先師。於黃檗處喫棒底道理。故曰。不若供
0186a12: 養臨濟先師耳。今漢月謗老僧打人。為一橛頭硬
0186a13: 禪。正謗臨濟於黃檗處喫棒底道理。何曾夢見興
0186a14: 化拈香底道理來。而妄以為三數。妄以為法式。苦
0186a15: 死效顰。豈不令人欲嘔。然則老僧闢書。繇漢月亂
0186a16: 做而發。豈曰容附己巳。苛意責人。但據臨濟於黃
0186a17: 檗處喫棒底道理。以正漢月妄謗老僧。為一橛頭
0186a18: 硬禪。非謗老僧也。正謗黃檗行棒。臨濟喫棒。興化
0186a19: 拈香。從上已巳來之宗旨也。宗旨誠慧命所係。老僧
0186a20: 誠續佛慧命之人。吾不正。誰能正之。三峰誠吾徒。
0186a21: 徒背師承。自行一種魔說。誠古所未有。吾不闢。誰
0186a22: 能闢之。若乃馬祖振威一喝。百丈三日耳聾。黃檗
0186a23: 聞舉。不覺吐舌。超師之作。古有之矣。惜乎漢月
0186a24: 非其人也
0186b01: 救曰。舉一舉二。乾峰和尚上堂語也。當時雲門出
0186b02: 眾曰。昨日有人從天台來。往徑山去。峰曰。典座
0186b03: 明日不得普請。此所謂宗門活計也。先師於二老
0186b04: 語下。各出一語。定龍蛇眼。昭然可見。而闢書駁其
0186b05: 不識舉一。道之不同。固如是哉。老僧道。儘汝等修
0186b06: 飾。總遮不得老僧擲拄杖以驗漢月。而漢月錯認
0186b07: 拄杖。向前拿拄杖去底逐塊了也。難道老僧上堂。
0186b08: 如是舉揚勘驗。不是定龍蛇眼
0186b09: 救曰。形聲之外云者。非定指法華所載之威音。與
0186b10: 授記釋迦之燃燈也。仰上宗有三燃燈。燃燈前。燃
0186b11: 燈後。正燃燈是也。大作一○。象示也。如太極圖。以
0186b12: 示天地萬物未形之際。非定執此圖為太極也。闢
0186b13: 書謂先師妄一○。以釋迦。謂釋迦既出燃燈
0186b14: 之後。此相不合在燃燈之前故也。噫。是烏知仰上
0186b15: 所謂燃燈也哉。茲法中深旨。論之無益。姑論其淺
0186b16: 者。以開先師之罪云。夫威音那畔。古德累言矣。
0186b17: 如曹山和尚有偈曰。威音王未曉。彌勒豈惺惺。又
0186b18: 畫此●。今謂曹山妄一●。以威音彌勒可乎。
0186b19: 聞之曰。荷旃被毳者。難與道純綿之麗密。藜含
0186b20: 糗者。不足與論太牢之滋味。夫先師所示。皆臨濟
0186b21: 德山共證之旨也。行周於魯。人且笑之。況行臨濟
0186b22: 德山之道於後五百歲乎。老僧據潭吉引曹山偈。
0186b23: 威音王未曉。彌勒豈惺惺。又此●相。老僧若見
0186b24: 曹山恁麼作時。即與一棒。免致今日漢月。妄作一
0186c01: ○為千佛萬佛之祖。謂五宗各出○之一面。抹殺
0186c02: 五宗也。且潭吉不思曹山引威音彌勒。皆釋迦所
0186c03: 言過者。威音非法華所載之威音。彌勒亦非法華
0186c04: 所載之彌勒耶洞山偏正五位偈。兼中到。不落有
0186c05: 無誰敢和。人人盡欲出流。折合終歸炭裏坐。故
0186c06: 曹山此●。以表炭裏坐者。且問漢月潭吉。何
0186c07: 無炭裏坐者來。曹山偈曰。渾然藏理事。朕兆卒難
0186c08: 明。威音王未曉。彌勒豈惺惺。又何無威音彌勒
0186c09: 耶。更問潭吉。還有曹山也無。若有曹山。還惺惺恁
0186c10: 麼道耶。不惺惺恁麼道耶。若不惺惺。則何見威音
0186c11: 王未曉。彌勒豈惺惺耶。如是則可見老僧。一棒不
0186c12: 作一棒用。下下唯直指人。自惺自悟。直饒折合終
0186c13: 歸炭裏坐者。也與伊一棒。燃燈前。也與一棒。燃燈
0186c14: 後。也與一棒。正燃燈。也與一棒。何以故。汝見法有
0186c15: 淺深之異。正反曹山不變異之旨。老僧見是法
0186c16: 平等故。若於燃燈外。認此一●。正是韓盧逐塊。所
0186c17: 以古德道。若論戰也。箇箇立在轉處。物為上。逐
0186c18: 物為下。豈若漢月妄一○。為千佛萬佛之祖。五
0186c19: 宗各出○之一面。擬羅籠天下後世。不知有本分
0186c20: 事。逐汝一○為祖。欲自成一種外道者耶。漢月潭
0186c21: 吉等。假臨濟德山之名。反謗臨濟德山之道。何
0186c22: 不看德山見僧入門便棒。臨濟見僧入門便喝。又
0186c23: 臨濟上堂云。汝等諸人。赤肉團上。有一無位真人。
0186c24: 在面門出入。未證據者看看。便下座。時有僧出
0187a01: 問。如何是無位真人。臨濟把住云道道。僧擬議。濟
0187a02: 即托開云。無位真人。是甚麼乾屎橛。是則擬議且
0187a03: 不可。況容漢月舉意舉手。作一○相。又妄解妄說
0187a04: 云。威者形之外。音者聲之外。威音王者。形聲之外。
0187a05: 未有出載。無所考據。文字已巳前最上事耶。德山云。
0187a06: 若論此事。直得三世諸佛。口掛壁上。更有一人呵
0187a07: 呵大笑。若識此人。參學事畢。又上堂云。欲得採集
0187a08: 言句。蘊在胸襟。巧說言辭。以舌頭取辦。高著布裙。
0187a09: 貴圖人知道我是禪師。要出頭處。若作如是見解。
0187a10: 打那鬼骨臀。入拔舌地獄有日在。德山老漢。見處
0187a11: 即不然。者裏佛也無。法也無。說甚麼七佛之始。始
0187a12: 於威音王佛。惟大作一○。圓相之後。七佛各有言
0187a13: 詮。言詮雖異。而諸佛之偈旨。不出圓相也耶。老僧
0187a14: 一棒不作一棒用。直指一切人。面門出入。無位真
0187a15: 人。若識此人。參學事畢。豈非臨濟德山的旨。漢月
0187a16: 謗為一橛頭硬禪。相似野狐涎。行臨濟德山之道
0187a17: 於今日。誠哉難行之也。至於漢月一○。自成一種
0187a18: 外道。臨濟德山。何有一○。為漢月作證。而潭吉
0187a19: 謂先師所示。皆臨濟德山共證之旨耶。不見臨濟
0187a20: 道。今時學禪者。總不識法。猶如觸鼻羊。逢著物安
0187a21: 在口裏。是則證據漢月。德山道。你諸人好似老。
0187a22: 身在空。心在糞堆上。只死物喫。是則證據漢
0187a23: 月
0187a24: 救曰。長沙岑大蟲曰。三世諸佛。法界眾生。是摩訶
0187b01: 般若光。光未發時。無佛無眾生。乃至尚無生佛消
0187b02: 息。先師所謂無文字考據已巳前。此意也。棗論
0187b03: 華嚴。寂音論法華諸經。其間名號事。多以象示。
0187b04: 豈刻舟求者。同年而語哉。夫威音者。諸佛之母
0187b05: 也。西天祖師。託圓相以示之也。屏山居士曰。天地
0187b06: 未生之前。聖人在道。天地既生之後。道在聖人。斯
0187b07: 可與象示之端矣。必規規然以先後之求之。不
0187b08: 亦勞且惑乎。且闢書自曰。威音者。一切眾生之容
0187b09: 威。舉目了然者也。今無論其理之未當。姑就闢書
0187b10: 二說以問之。其一以為眾生之容威。其一執定法
0187b11: 華之事跡。亦自語相違乎。亦眼光之未定乎。古德
0187b12: 曰。流泉是命。湛寂是身。千波競起。是文殊境界。一
0187b13: 晴空。是普床榻。臨濟曰。無依道人。是諸佛之
0187b14: 母。棗以文殊配艮卦。為小男。普配震卦。為長
0187b15: 子。此等垂示。皆非經籍所載。豈獨疑三峰一○相
0187b16: 為妄乎。老僧看長沙上堂曰。我若一向舉揚宗
0187b17: 教。法堂前草深一丈。事不獲已巳。向汝諸人道。盡十
0187b18: 方世界。是沙門眼。盡十方世界。是沙門全身。盡十
0187b19: 方世界。是自己光明。盡十方世界。在自己光明裏。
0187b20: 盡十方世界。無一人不是自己。我向汝等諸人
0187b21: 道。三世諸佛。法界眾生。是摩訶般若光。光未發時。
0187b22: 汝等諸人。向甚麼處委悉。光未發時。尚無佛無眾
0187b23: 生消息。何處得山河國土來。潭吉引長沙語。只錄
0187b24: 光未發時。無佛無眾生。聯尚無生佛消息。一味取
0187c01: 無字之意。證漢月所謂無文字考據已巳前。故特刪
0187c02: 去光未發時。汝等諸人向甚麼處委悉句。豈不失
0187c03: 長沙。覿面全提之旨乎。人與含靈。本色容威。本
0187c04: 非生非佛。非摩訶般若光。古人所謂本色住山人。
0187c05: 了無刀斧痕。即臨濟所謂無依道人。是諸佛之母。
0187c06: 若悟無依。佛亦無得。即六祖所謂本來無一物。亦
0187c07: 即老僧所謂舉目了然。不假思議者。誰像漢月於
0187c08: 本色容威外。別作一○。為千佛萬佛之祖來。若別
0187c09: 有一○。則有所依矣。豈得謂之無依道人。豈得謂
0187c10: 之諸佛之母。故長沙道。光未發時。汝等諸人。向甚
0187c11: 麼處委悉。非教人只向自委悉耶。臨濟亦曰。你但
0187c12: 自家看。更有甚麼。說亦無盡。各自著力。珍重。何曾
0187c13: 教人別處著力。故又曰。珍重也。據是則潭吉謂西
0187c14: 天祖師。託圓相以示之。為諸佛之母。豈非一味妄
0187c15: 說。無人對證話。以瞞天下後世耶。又豈知屏山居
0187c16: 士。謂天地未生之前。聖人在道者。為證天地未生
0187c17: 前。已巳有聖人故也。天地既生之後。道在聖人者。為
0187c18: 證聖人外。別無天地之道故也。所以長沙謂。盡十
0187c19: 方世界。是沙門全身。即與忠國師。身外無餘同旨。
0187c20: 豈更別有象示耶。若更別有象示者。豈不令人刻
0187c21: 舟求。業識茫茫。無本可據耶。漢月若不規規然
0187c22: 以先後之跡求。因甚道七佛之始。圓相之後耶。老
0187c23: 僧引世尊於法華經中。告得大勢曰。乃往古昔。無
0187c24: 量無邊。不可思議。阿僧祇劫。有佛名威音王。曾無
0188a01: 有惟大作一○之說。以證漢月無根妄。魔魅一
0188a02: 切人。認漢月一○。為千佛萬佛之祖。自成一種外
0188a03: 道。故老僧不得不據一切眾生。本色容威。舉目了
0188a04: 然。不假思議。如所云。剎說眾生說。及所云。世尊不
0188a05: 說說者。以證漢月妄形聲之外。別有一○。魔魅
0188a06: 一切人。墮空落外。豈老僧無因。自生二說。而謂眼
0188a07: 光之未定耶。老僧清淨法眼。那伽常在定。無有不
0188a08: 定時。漢月於本來正眼外。妄一○。擬邪一切眾
0188a09: 生眼。所謂我眼本正。因師故邪者。老僧又寧忍坐
0188a10: 視耶。古德累言。威音那畔。令一切眾生。自委悉本
0188a11: 正之眼故也。維摩經中。世尊問維摩曰。汝何以觀
0188a12: 如來乎。維摩曰。如自觀身實相。觀佛亦然。豈可謂
0188a13: 形聲之外。別有實相。所以道。一切色是佛色。一切
0188a14: 聲是佛聲。又豈可謂威音王佛。特在形聲之外耶。
0188a15: 故長沙曰。盡十方世界。是沙門眼。盡十方世界。是
0188a16: 沙門全身。盡十方世界。無一人不是自己。豈非老
0188a17: 僧所謂舉目了然。無彼我差別相者。老僧惟覺身
0188a18: 與一切。情與無情。煥然等現。隨漢月潭吉等。道流
0188a19: 泉是命。湛寂是身。也只是老僧。千波競起。是文殊
0188a20: 境界。一晴空。是普賢床榻。也只是老僧。棗以
0188a21: 文殊配艮卦。為小男。普賢配震卦為長子。也只是
0188a22: 老僧。正恐漢月等。未到古人地位。妄說威音王佛。
0188a23: 在形聲之外。則形聲自形聲。威音自威音。何曾見
0188a24: 流泉是命。湛寂是身。千波競起。是文殊境界。一
0188b01: 晴空。是普賢床榻來。臨濟謂無依道人。是諸佛之
0188b02: 母。足證知人外無佛。豈若潭吉謂西天祖師。托圓
0188b03: 相以示之。為諸佛之母者。老僧直指一切眾生。舉
0188b04: 目了然。不假思議之容威。無倚無依。然獨脫。即
0188b05: 釋迦彌勒。猶是他奴。況文殊普賢也哉。八卦從
0188b06: 伏羲畫出。老僧直以伏羲為根源。爻象為枝葉。但
0188b07: 可直截根源。以文殊普賢配伏羲則得。若以文殊
0188b08: 配艮卦為小男。普賢配震卦為長子。是棗逐伏
0188b09: 羲所畫之卦。摘葉尋枝而已巳矣。漢月妄。不止一
0188b10: 端。衲僧門下事。每將易卦死煞配定。自謂兼搜河
0188b11: 洛。識者羞之
0188b12: 救曰。五宗各出一面。謂各出○相之一面。以接人
0188b13: 也。如曹洞宗。以五位回互。或因偏以顯正。或即正
0188b14: 以攝偏。或兼至而背觸俱非。或兼到而通身尊貴。
0188b15: 皆即一面而通諸面者也。至臨濟宗。則直下拋出
0188b16: 矣。故以臨濟為正宗。非簡偏也。猶曰五宗之長也。
0188b17: 闢書謂五宗各出一面。則當分此○相為五面。既
0188b18: 分為五。則臨濟安得而直下拋出耶。觀其意。是以
0188b19: 此○相。為蠢然一物耳。不知此○相。出百千萬億
0188b20: 面。而相體不分。百千萬億面。入此○相。而相體不
0188b21: 狹。法如是耳。昔吉祥元實禪師。依天衣聰。偶失笑
0188b22: 喧眾。衣擯之。夜宿田里。星月璨然有省。曉歸趨
0188b23: 方丈。衣見之。乃問五位君臣。如何話會。實曰。我這
0188b24: 裏一位也無。衣令參堂。而謂侍者曰。者漢有箇見
0188c01: 處。柰不識宗旨何。入室次。衣預令行者五人。分敘
0188c02: 而立。實至。俱召實上座。實於是密契奧旨。述偈曰。
0188c03: 一位纔彰五位分。君臣合處紫雲屯。夜明簾捲無
0188c04: 私炤。金殿重重顯至尊。知此者。可與言○相之開
0188c05: 合矣。知相之開合。可與論諸宗之同異矣。噫。道固
0188c06: 無爭也。而有爭之者。見不同耳。如實公之初悟。謂
0188c07: 之無見可乎。謂之徹見亦可乎。非天衣鉗錘之妙。
0188c08: 是又與宗旨。豎一勁敵矣。雖然非嫉宗旨也。不知
0188c09: 有宗旨也。不知焉而毀之。彼安得不自以為救世
0188c10: 乎。夫七闢之有近於理者。闢其所謂不知者也。三
0188c11: 闢之有近於理者。亦闢其所謂不知者也。此外則
0188c12: 橫爭狠罵之辭矣。姑不備載。以存厚道云。潭吉據
0188c13: 曹洞宗。五位回互以救漢月。謂五宗各出○之一
0188c14: 面以接人。則漢月不當誣謗老僧。一棒不作一棒
0188c15: 用。直指一切人者。為一橛頭硬禪。相似野狐涎也。
0188c16: 何以故。五宗皆為接人故。老僧曾道。人豈有五宗
0188c17: 之差別。但隨於一宗悟入。則為那一宗人耳。豈可
0188c18: 離人別有宗旨。故曹山辭洞山。洞山曰。甚麼處去。
0188c19: 云不變異處去。洞曰。不變異處。豈有去耶。曹曰。去
0188c20: 亦不變異。所以老僧住金粟時。因侍者問洞山五
0188c21: 位偈旨。老僧曰。逐位念將來。者朗誦云。正中偏。三
0188c22: 更初夜月明前。莫怪相逢不相識。老僧打云。還識
0188c23: 麼。偏中正。失曉老婆逢古鏡。分明覿面更無真。老
0188c24: 僧打云。還見麼。正中來。無中有路出塵埃。但能不
0189a01: 觸當今諱。老僧打云。合取口。兼中至。兩刃交鋒不
0189a02: 須避。好手還同火裏蓮。老僧打云。還知落處麼。兼
0189a03: 中到。不落有無誰敢和。老僧打云。落在甚麼處。祇
0189a04: 如人人盡欲出流。折合終歸炭裏坐。又作麼生。
0189a05: 老僧打云。又恁麼去也。者云。請和尚各為頌出。老
0189a06: 僧頌曰。正中偏。一棒當頭絕謂言。直指分明人不
0189a07: 會。逐語生情墮正偏。偏中正。一棒當頭全正令。若
0189a08: 人不會更尋思。蹉過自家窮性命。正中來。棒下無
0189a09: 生擊處開。離相離名全體現。縱橫任運出塵埃。兼
0189a10: 中至。一棒當頭沒迴避。自古當仁不讓人。臨機各
0189a11: 各全意氣。兼中到。一棒當頭絕皂素。任運相將只
0189a12: 麼行。誰更昏昏炭裏坐。今老僧就潭吉判。兼至而
0189a13: 背觸俱非。則漢月妄一○。早犯古人喚作○相
0189a14: 則觸。若更謂不可喚作○相。又犯古人不喚作○
0189a15: 相則背矣。據是豈非潭吉。自駁漢月妄之非也
0189a16: 耶。然則潭吉引天衣。令五人分敘。俱喚實上座。實
0189a17: 於是密契奧旨者。天衣只召實上座而已巳。以實
0189a18: 上座類漢月則可。以漢月外妄一○類五位則
0189a19: 不可。何以故。以漢月類實上座。則不犯觸背。若以
0189a20: 五位類一○。喚作五位一○則觸。不喚作一○五
0189a21: 位則背矣。是可見潭吉。尚不識古人觸背不觸背
0189a22: 之宗旨。又豈識實上座一位纔彰者。指實上座。五
0189a23: 位分者。亦指實上座。所以道。金殿重重顯至尊。別
0189a24: 無第二人也。即長沙謂盡十方世界。總是沙門全
0189b01: 身者。所以老僧一棒不作一棒用。直打漢月到底。
0189b02: 使漢月上天無路。入地無門。無能避得過。非如天
0189b03: 衣。唯喚實上座。為五位宗旨者哉。闢書謂五宗各
0189b04: 出一面。則當分此○為五面。既分為五。則臨濟安
0189b05: 得直下拋出。不過就漢月。自語相違。略一點破。使
0189b06: 知一○具五宗之說。不堪依怙。難道人倒蠢然一
0189b07: 物。反以一○為五宗之旨乎。若在老僧分上。只漢
0189b08: 月作此一○。早已巳出手摘毀那管你一面五面。百
0189b09: 千萬億面來。潭吉巧言妄語。欺天下後世。謂老僧
0189b10: 不知有宗旨。七闢三闢。闢其所謂不知者。此外姑
0189b11: 不備載。以存厚道。汝既作五宗救。則當盡情發明。
0189b12: 老僧不知之意。以曉天下後世。乃作此掩耳偷鈴
0189b13: 語。將誰欺乎。老僧拈條白棒。問著便打。直教一箇
0189b14: 箇然獨脫。無倚無依。者便是老僧的宗旨。何
0189b15: 敢荼糊人。繫人。正如臨濟因僧問。捉象亦全其
0189b16: 力。捉兔亦全其力。未審全箇甚麼力。濟曰。不欺之
0189b17: 力。老僧生平只者不欺之力。答漢月云。汝即今在
0189b18: 甚麼處。也不曾欺漢月。指漢月云。汝且坐。也不曾
0189b19: 欺漢月。直打漢月出方丈。也不曾欺漢月。誰知漢
0189b20: 月。謗我先師。不堪為範。故意來見老僧。無非混入
0189b21: 我法門中。滅抹我法門。正臨濟謂披他獅子皮。
0189b22: 作野干鳴。所以老僧曾道。盡世之人。無有如漢月
0189b23: 欺詐者。及讀五宗救。乃知盡世之人。更無有欺詐
0189b24: 如潭吉具德者。誠哉非父不生其子也。然則汝等
0189c01: 欺詐。實自欺詐。不思老僧指漢月云。汝即今在甚
0189c02: 麼處。即該指潭吉具德等在甚麼處矣。又何曾欺
0189c03: 潭吉具德等來。汝等順父逆祖。本不足辯。但宗旨
0189c04: 所係。汝等不知老僧。打人自悟的宗旨。老僧亦不
0189c05: 知汝等。大作一○的宗旨。汝等道三玄三要。從三
0189c06: 頓痛棒來。三頓痛棒。從三擊碓。三甕醬。三日耳聾。
0189c07: 三撼門扇來。是臨濟宗旨。老僧不知。老僧只據臨
0189c08: 濟道。你但自家看。更有甚麼。山僧無一法與人。是
0189c09: 臨濟宗旨。汝等不知。何怪乎老僧謂汝等不知宗
0189c10: 旨。汝等亦謂老僧不知宗旨。何怪乎汝等謂老僧。
0189c11: 抹殺五宗。作五宗救。老僧謂汝等。建立五宗。實乃
0189c12: 抹殺五宗。闢其妄救者以救之。今不得不大家刻
0189c13: 出。聽天下後世。明眼者斷。果老僧不知宗旨耶。抑
0189c14: 漢月潭吉具德等不知宗旨耶。果老僧抹殺五宗
0189c15: 耶。抑漢月潭吉具德等抹殺五宗耶。總之潭吉聰
0189c16: 明伶俐。博極書。其所作五宗救。讀書人愛看。殊
0189c17: 不知古人道。博極書。只要知聖人所用心處。知
0189c18: 得了。自家心術即正。心術正。則種種雜毒不相污
0189c19: 染。今潭吉心術不正。反借書為雜毒。可憐可憐。
0189c20: 又救中譬喻多方。殊不知如來以一切譬喻。說種
0189c21: 種事。無有譬喻。能說此法。何以故。心智路絕。不思
0189c22: 議故。老僧乾嚗嚗地。一味直指。所謂曲談名相勞。
0189c23: 直說無繁重者。我此法門。忒殺直截。汝等不肯直
0189c24: 截處行。上他玄要料揀。炤用賓主閑名句。妄生穿
0190a01: 鑿。將古人直截處。一時紆曲了。不見竹庵示眾云。
0190a02: 臨濟道。一句中須具三玄門。一玄門須具三要。大
0190a03: 眾。事因叮囑起。展轉見訛。汝等要稱臨濟兒孫。
0190a04: 切忌把殘餿。并諸雜毒。魔魅好人家男女。更
0190a05: 須吞刀刮腸。飲洗胃。盡將漢月處學得的。掃向
0190a06: 他方世界。百不知。百不會。依前只是舊時人。那時
0190a07: 來喫老僧手中棒。便知大丈夫漢。自大丈夫行履。
0190a08: 如或不然。相逢不下馬。各自奔前程。莫道是老僧
0190a09: 兒孫好
0190a10: 寫至此。筆已巳擲矣。侍者請曰。但有救曰二字者。和
0190a11: 尚俱已巳閱過。總論三篇。置之不閱。其中不能無疑。
0190a12: 老僧道疑處汝但問來。者舉風穴曰。祖師心印。狀
0190a13: 似鐵牛之機。去即印住。住即印破。乃至印泥印水
0190a14: 印空。不留朕跡。老僧道。宗門三印。不知始於何人。
0190a15: 若到老僧前恁麼分剖。一棒打折他驢腰。潭吉只
0190a16: 據風穴印字。紐合三印。殊不顧穴全語云。祇如不
0190a17: 去不住。印即是。不印即是。還有人道得麼。穴此語。
0190a18: 正覿面提人。當時盧陂不薦。乃謂某有鐵牛之機。
0190a19: 請師不搭印。穴云。慣釣鯨鯢澄巨浸。嗟蛙步
0190a20: 泥沙。豈不顯然活釣人哉。陂佇思。穴便喝。復釣云。
0190a21: 長老何不進語。陂擬議。穴便打曰。還記得話頭麼。
0190a22: 試舉看。非又覿面提持乎。陂擬開口。穴又打。牧主
0190a23: 曰。信知佛法與王法一般。穴云。見甚麼道理。主曰。
0190a24: 當斷不斷。反招其亂。穴便下座。據是則印空印水
0190b01: 印泥。愈彰朕。正所謂當斷不斷。反招其亂者。何
0190b02: 曾夢見風穴汗臭氣來。者又舉四七二三。授受之
0190b03: 際。終日言而未言。及其獘也。知解橫生。故不得
0190b04: 不變而為機鋒。為棒喝。又其獘也。不得不變。而定
0190b05: 宗旨。老僧振威一喝云。非神非鬼。變個甚麼。者又
0190b06: 問。從上來有源流法乳。打做兩橛者乎。老僧道。者
0190b07: 僧苦下打爺拳。霹靂聲中昏宇宙。者又問。還有四
0190b08: 宗妄救。如何不闢。聲未絕。老僧擲筆便掌。
0190b09: 
0190b10: 天童和尚闢妄救略說卷之十終
