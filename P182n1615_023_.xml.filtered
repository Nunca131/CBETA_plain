0335a01: 大明三藏法數卷第二十三　　　　碣五
0335a02: 上天竺前住持沙門一如等奉　集註
0335a03: 七種禮佛出法苑珠林謂天竺勒那三藏此方
0335a04: 俗不習禮佛之儀遂傳此七種之法雖通
0335a05: 云禮佛而有是非淺深不同蓋欲令人知我
0335a06: 漫求名二種之非而歸於身心禮等五種
0335a07: 之正從淺至深修行獲益故有七種禮佛
0335a08: 之名也勒那梵語具云勒那摩提華言寶意中印度人也。【一我慢
0335a09: 禮】謂人禮佛身雖設拜無有敬心外似
0335a10: 內懷我慢是名我慢禮。【二未名禮】又名唱和
0335b01: 禮謂人禮佛但為要其修行名譽詐現威
0335b02: 儀常行禮拜而實無慇重之心是為求名
0335b03: 禮又名唱和禮者謂口雖稱唱佛名心實
0335b04: 馳求外境是名唱和禮。【三身心禮】謂人禮
0335b05: 佛口唱佛名心存相好身業翹勤恭敬供
0335b06: 養無有異念是名身心禮。【四發智清淨禮】
0335b07: 謂人禮佛慧心明利達佛境界內外清淨
0335b08: 虛通無礙禮一佛時即是禮一切諸佛禮
0335b09: 一切諸佛即是禮一佛以諸佛法身體本
0335b10: 融通故禮一拜遍通法界禮佛如是禮法
0336a01: 禮僧亦然是為發智清淨禮。【五遍入法界
0336a02: 禮】謂人禮佛想自己已身心等法從本以來
0336a03: 不離法界諸佛不離我心我心不離諸佛
0336a04: 性相平等本無增減今禮一佛即遍通諸
0336a05: 佛如一室中懸百千鏡有人觀鏡鏡皆現
0336a06: 像鏡無不照影無不現如是正觀則功歸
0336a07: 法界德用無邊是名遍入法界。【禮六正觀
0336a08: 修誠禮】謂人禮佛攝心正念雖對佛身即
0336a09: 是自禮自身佛也蓋由一切眾生本有覺
0336a10: 性與佛平等為隨染緣迷於己已性妄認為
0336b01: 惡無始以來未曾將一燈一香一禮供養
0336b02: 己已身佛性若能返照本覺則脫有期故
0336b03: 維摩經云觀身實相觀佛亦然是名正觀
0336b04: 修誠禮。【七實相平等禮】謂人禮佛前正觀
0336b05: 中猶存有禮有觀自他兩異今此一禮無
0336b06: 自無他凡聖一如體用不二若見佛可尊
0336b07: 可敬見凡可卑可慢起此之心即成邪執
0336b08: 故金剛經云是法平等無有高下能禮所
0336b09: 禮其性空寂是名實相平等禮。
0336b10: 七種懺悔心出慈悲水懺懺梵語具云懺摩華言
0337a01: 悔過華梵兼舉故云懺悔懺名修來悔名
0337a02: 改往若欲懺悔者先當起七種心也。【一生
0337a03: 大慚愧心】慚即慚天愧即愧人謂自惟我
0337a04: 與釋迦如來同為凡夫而今世尊成道以
0337a05: 來已巳經劫數而我等輪轉生死未有出期
0337a06: 此實可慚可愧當以此心而行懺悔也梵語
0337a07: 釋迦華言能仁劫梵語具云劫波華言分別時節。【二恐怖心】謂我
0337a08: 等既是凡夫身口意業常與罪相應以是
0337a09: 因緣命終之後應墮地獄畜生餓鬼受無
0337a10: 量苦如此實為可驚可恐可怖可懼當以
0337b01: 此心而行懺悔也。【三厭離心】謂我等當觀
0337b02: 生死之中虛假不實如水上泡速起速滅
0337b03: 往來流轉猶如車輪此身眾苦所集一切
0337b04: 皆是不淨甚可厭離當以此心而行懺悔
0337b05: 也。【四發菩提心】梵語菩提華言道謂欲得
0337b06: 如來身者當發菩提心救度眾生於身命
0337b07: 財無所惜當以此心而行懺悔也。【五冤
0337b08: 親平等心】謂於一切眾生無冤無親起慈
0337b09: 悲心無彼我相平等救度當以此心普為
0337b10: 懺悔也。【六念報佛恩心】謂如來往昔無量劫
0338a01: 中為我等故修諸苦行捨頭目髓腦等如
0338a02: 此恩德實難報我等欲報如來恩者須
0338a03: 於此世勇猛精進不惜身命廣度眾生同
0338a04: 入正覺當以此心而行懺悔也。【七觀罪性
0338a05: 空心】謂我罪性本空無有實體但從因緣
0338a06: 顛倒而生當知罪性不在內外不在中間
0338a07: 本來是空罪亦何有若能運此心觀即是
0338a08: 真懺悔也。
0338a09: 七周行慈出天台四教儀集註周者周遍也佛為多嗔
0338a10: 眾生令修眾生緣慈之觀而對治之不出
0338b01: 七境先親而後冤者從易而至難也若以
0338b02: 平等之心觀之何冤何親於此七境境境
0338b03: 悉以三樂與之使冤親無間故先假作此
0338b04: 觀以破嗔障而於眾生實未得其樂也多嗔
0338b05: 者謂於違情之境多所忿恨也眾生緣慈者謂緣念一切眾生如父母等想慈愍愛念
0338b06: 而與其樂也從易至難者謂親與樂則易而冤則難也三樂者謂佛之樂為上樂菩
0338b07: 薩之樂為中樂諸天之樂為下樂也。【一上品親】上品親謂己巳
0338b08: 之父母師長也。【二中品親】中品親謂己已之
0338b09: 兄弟姊妹也。【三下品親】下品親謂己巳之朋
0338b10: 友知識也。【四中人】中人謂非己已之冤非己已
0339a01: 之親也。【五下品冤】下品冤謂曾害己已之朋
0339a02: 友知識者也。【六中品冤】中品冤謂曾害己巳
0339a03: 之兄弟姊妹者也。【七上品冤】上品冤謂曾
0339a04: 害己巳之父母師長者也。
0339a05: 外道七種無常出入楞伽經【一作已而捨無常】作即
0339a06: 造也捨者捨前造作之相也謂外道計地
0339a07: 水火風四大和合而造後見四大相異如
0339a08: 地堅水濕火煖風動各各不同遂執為無
0339a09: 常故云作已巳而捨無常。【二形處壞無常】形
0339a10: 處即形狀也謂外道計四大造色能造所
0339b01: 造色體畢竟不壞但觀形狀長短變壞等
0339b02: 相以為無常故云形處壞無常。【三即色無
0339b03: 常】謂外道計前形處見其變壞以為無常
0339b04: 今謂此形色即是無常故云即色無常。【四
0339b05: 色轉變中間無常】色轉變者謂生住異滅
0339b06: 也生即生相住即成相異即變相滅即無
0339b07: 相如金作莊嚴之具金性不壞中間相續
0339b08: 轉變無常自然異滅故云色轉變中間無
0339b09: 常。【五性無常】謂外道計自心妄想非常非
0339b10: 無常性自性不壞而能壞諸法自性故云
0340a01: 性無常性自性者謂本體之自性也。【六性無性無常】謂
0340a02: 外道計四大之性皆無自性能造及所造
0340a03: 之相皆歸變壞故云性無性無常能造者地水火
0340a04: 風四大也所造者色香味觸四也。【七一切法不生無常】謂
0340a05: 外道計一切法皆本不生故云一切法不
0340a06: 生無常。
0340a07: 七見出華嚴孔目分別曰見謂外道於諸法中執
0340a08: 己已為是以正為非迷惑不解失於正理故
0340a09: 有七種之見也。【一邪見】謂無正信誹謗正
0340a10: 法而於善惡果報及正因緣所生善法一
0340b01: 切撥以為無是為邪見正因緣者謂眼等六根為因色等六
0340b02: 塵為緣能生一切諸法非如外道計從梵天生或計從塵生此則為邪因緣也。
0340b03: 【二我見】謂不知此身五蘊所成虛假不實
0340b04: 妄計為身強立主宰恒執為我是為我見
0340b05: 五蘊者色蘊受蘊想蘊行蘊識蘊為五也。【三常見】謂不知己身
0340b06: 及諸外物皆悉無常終歸壞滅而反妄計
0340b07: 為常是為常見。【四斷見】謂不知諸法本性
0340b08: 空寂常住不壞而反起斷滅之見妄計此
0340b09: 身死已巳不復更生是為斷見。【五戒盜見】亦名
0340b10: 見取謂不知如來正戒而於邪戒中妄自分
0341a01: 別取以進行如牛狗等戒執取為實得少
0341a02: 功德自以為足私竊邪計不修正因是為
0341a03: 戒盜見牛狗戒者謂外道計前世從牛狗中來即以食草噉穢為戒而修苦
0341a04: 行也。【六果盜見】謂不知正因正果於不善事
0341a05: 生妙善想勤加精進如以寒熱塗臥
0341a06: 等事執為正行小有所得私竊邪計以為
0341a07: 極果是為果盜見寒熱塗臥者謂外道寒則形自凍熱則
0341a08: 五熱炙身或以塗身或眠臥荊自以為苦行而求得果也五熱者謂四方是火
0341a09: 上則日也。【七疑見】謂於諸法或執有我或執無
0341a10: 我或執為常或執非常等心生猶豫不能
0341b01: 了是為疑見。
0341b02: 七有出長阿含十報法經因果不亡曰有謂由身口意
0341b03: 所作善惡之因能招六趣生死之果因果
0341b04: 相續故名七有六趣者天趣人趣修羅趣餓鬼趣畜生趣地獄趣也。
0341b05: 【一地獄有】亦名不可有地獄者此獄在地之下
0341b06: 也謂眾生由過去惡逆之因感現在地獄
0341b07: 之果因果不亡故名地獄有。【二畜生有】畜
0341b08: 生者禽獸之類也謂眾生由過去愚癡之
0341b09: 因感現在畜生之果因果不亡故名畜生
0341b10: 有。【三餓鬼有】餓鬼者常受饑餓也謂眾生
0342a01: 由過去慳之因感現在饑餓之果因果
0342a02: 不亡故名餓鬼有。【四天有】天者天然自然
0342a03: 樂勝身勝也謂眾生由過去戒定之因感
0342a04: 現在快樂之果因果不亡故名天有。【五人
0342a05: 有】人者忍也於世違順之境能安忍故謂
0342a06: 眾生由過去戒善之因感現在人倫之果
0342a07: 因果不亡故名人有。【六業有】亦名行有業者謂
0342a08: 身口意所作善惡之業因能招未來善惡
0342a09: 之業果因果不亡故名業有。【七中有】中有
0342a10: 亦名中陰謂諸眾生此身死後識未託胎
0342b01: 現在所作善惡業因必取當來善惡諸趣
0342b02: 之果因果不亡故名中有。
0342b03: 七遮罪亦名七逆罪出梵網經遮謂遮障聖道逆謂不
0342b04: 順於理行此七罪不復成就善根經云法師
0342b05: 不得與七逆人現身受戒是也。【一出佛身
0342b06: 血】佛是一切眾生慈父能令眾生悟明自
0342b07: 心出離苦趣眾生當歷劫供養以報其恩
0342b08: 復出其身血如興起行經云提婆達兜舉
0342b09: 石擲佛迸石小片傷佛足指即破出血後
0342b10: 墮地獄是也劫梵語具云劫波華言分別時節梵語提婆達兜亦云提
0343a01: 婆達多華言天熱以其生時人天等眾心皆驚熱故也。【二弒父】弒者
0343a02: 下殺上也謂父者子之所天即當竭力孝
0343a03: 養以報恩德豈宜悖戾妄加殺害地藏經
0343a04: 云若有眾生不孝父母或至殺害者當墮
0343a05: 無間地獄千萬億劫求出無期是也無間地獄
0343a06: 者即阿鼻地獄也。【三弒母】謂母之恩德不異於父
0343a07: 即當敬供養以期報荅豈宜悖戾妄加
0343a08: 殺害所以經云犯者得波羅夷罪梵語波羅夷華
0343a09: 言極惡。【四弒和尚】和尚梵語鄔波遮迦于闐
0343a10: 國翻為和尚華言力生即親教師也謂出
0343b01: 家者因師之力生長法身出功德財養智
0343b02: 慧命功莫大焉即當敬供養以報其恩
0343b03: 豈宜悖戾妄加殺害若以惡心嗔心而殺
0343b04: 之者得波羅夷罪。【五弒阿闍】梵語阿闍
0343b05: 華言軌範言堪為後學之軌範即得戒
0343b06: 教授等師也必當親事敬供養以報其
0343b07: 恩豈宜悖戾妄加殺害若以惡心嗔心而
0343b08: 殺之者得波羅夷罪。【六破羯磨僧】梵語羯
0343b09: 磨華言作法謂比丘俱集一處和合作法
0343b10: 若以惡心嗔心破之令其不和合者得波
0344a01: 羅夷罪梵語比丘華言乞士。【七弒阿羅漢】梵語阿羅
0344a02: 漢華言無學謂無法可學也又名應供謂
0344a03: 應受人天供養也即當敬供養以種其
0344a04: 福豈宜悖戾妄加殺害若以惡心嗔心而
0344a05: 殺之者墮無間獄求出無期。
0344a06: 七聚出翻譯名義聚即類聚謂聚眾律以成其類
0344a07: 隨犯而制之故名七聚也。【一波羅夷】梵語
0344a08: 波羅夷華言極惡有三義一者退沒由犯
0344a09: 此罪道果無分沒溺惡道二者不供住謂
0344a10: 非但失道而已巳不得於說戒羯磨僧中共
0344b01: 住三者墮落捨此身已巳墮在阿鼻地獄也
0344b02: 梵語羯磨華言作法梵語阿鼻華言無間。【二僧殘】殘者如人被
0344b03: 斫命雖未盡而身已巳傷殘也謂若犯此罪
0344b04: 僧為作法懺除其過故名僧殘。【三偷蘭遮】
0344b05: 梵語偷蘭華言大遮即遮障善道華梵兼
0344b06: 稱故云偷蘭遮謂大障一切善根也。【四波
0344b07: 逸提】梵語波逸提華言墮謂犯此罪死墮
0344b08: 地獄也。【五提舍尼】梵語提舍尼華言向彼
0344b09: 悔僧祇律云此罪應對眾發露懺悔是也。
0344b10: 【六突吉羅】梵語突吉羅華言惡作惡說謂
0345a01: 身惡作口惡說也四分律本又名式迦
0345a02: 羅尼華言應當學謂此罪細難持令其
0345a03: 隨學隨守是名應當學也。【七惡說】惡說者
0345a04: 謂口好惡說多諸論議也即突吉羅中開
0345a05: 出惡說以成此七聚也。
0345a06: 七支出法界次第支即支分身三支謂殺盜口
0345a07: 四支謂妄言綺語兩舌惡口總名七支即
0345a08: 十惡中之七也。【一殺生】謂斷一切眾生之
0345a09: 命故名殺生。【二偷盜】謂潛起惡心取他財
0345a10: 物故名偷盜。【三邪】謂非己妻妾而行欲
0345b01: 事故名邪。【四妄言】謂以虛誕之言欺誑
0345b02: 他人故名妄言。【五綺語】綺即文飾也謂綺
0345b03: 飾言語取於人故名綺語。【六惡口】謂以
0345b04: 惡言加彼令他受惱故名惡口。【七兩舌】謂
0345b05: 搆合是非之言向此說彼向彼說此令其
0345b06: 爭故名兩舌。
0345b07: 七垢出瑜伽師地論【一欲垢】欲即希求之義垢者塵
0345b08: 也污也謂人於諸所有功德不求他知若
0345b09: 欲令他知我成就如是功德是名欲垢。【二
0345b10: 見垢】見者執著分別也謂人於諸所有功
0346a01: 德無執著分別之見若生執著是名見垢。
0346a02: 【三疑垢】疑者迷惑不了也謂人於諸所有
0346a03: 功德若或疑惑為功德耶為過失耶如是
0346a04: 疑者是名疑垢。【四慢垢】慢者恃己凌他也
0346a05: 謂人不以己已之所有功德與他校量而生
0346a06: 輕慢若生輕他之心是名慢垢。【五憍垢】憍
0346a07: 者矜誇自高也謂人不以己之所有功德
0346a08: 而生忻喜若生忻喜貢高之心是名憍垢。
0346a09: 【六隨眠垢】依附不捨曰隨五情暗曰眠
0346a10: 謂人於諸所有功德常加護念不為隨眠
0346b01: 煩惱之所蓋覆若煩惱習氣未斷是名隨
0346b02: 眠垢五情者即眼耳鼻舌身之情也煩惱習氣者謂煩惱餘習之氣分也。【七
0346b03: 慳垢】謂人於諸所有功德回施一切眾生
0346b04: 無惜心若生慳惜之念是名慳垢。
0346b05: 七種慢出楞嚴經并毘婆沙論謂諸眾生無明妄惑障
0346b06: 覆於心而生執取恃己凌他貢高自大於
0346b07: 佛法中自謂滿足所計不同故有七種也。
0346b08: 【一慢】慢者謂同類相傲也如於相似法中
0346b09: 執己已相似又於下劣中執己為勝也。【二過
0346b10: 慢】過慢者謂於同類相似法中執己為勝
0347a01: 或復他人勝於己已處執為相似言我與他
0347a02: 同也。【三慢過慢】慢過慢者於勝爭勝也謂
0347a03: 他本勝於己已而執己已為勝言我定能勝於
0347a04: 他也。【四我慢】我慢者恃己凌他也謂倚恃
0347a05: 己已之所能欺凌於他也。【五增上慢】增上慢
0347a06: 者未得謂得也謂未得上聖之法自謂已巳
0347a07: 得未證上聖之理自謂已巳證也。【六卑劣慢】
0347a08: 卑劣慢者以劣自誇也謂己已但有下劣少
0347a09: 分之能反自矜誇以彼多分之能不及於
0347a10: 我也。【七邪慢】邪慢者謂實無德妄為有德
0347b01: 執著邪見不禮塔廟不敬三寶不誦經典
0347b02: 也三寶者佛寶法寶僧寶也。
0347b03: 慳法七報出成實論財法不能惠施曰慳此專言
0347b04: 慳於法而不施與人者得七種報。【一生
0347b05: 盲報】謂從母胎出便不能見日月光明名
0347b06: 為生盲由其宿世慳法故於現生中而
0347b07: 得此報也。【二愚癡報】謂於諸法中迷惑不
0347b08: 了名為愚癡由其宿世慳法故於現生
0347b09: 中而得此報也。【三生惡家報】謂不信三寶
0347b10: 造作重罪名為惡家又有冤之家亦名惡
0348a01: 家由其宿世慳法故於現生中而得此
0348a02: 報也。【四胎夭報】胎夭者胎中夭死也由其
0348a03: 宿世慳法故於現生中而得此報也。【五
0348a04: 物報】物者謂為一切惡物怖也由
0348a05: 其宿世慳法故於現生中而得此報也。
0348a06: 【六善人遠離報】善人遠離者謂賢善之人
0348a07: 悉皆遠離而不親近由其宿世慳法故
0348a08: 於現生中而得此報也。【七無惡不作報】無
0348a09: 惡不作者謂於一切惡無所不作也由其
0348a10: 宿世自既慳法亦教人慳法滅佛法種三
0348b01: 世十方諸佛以為冤賊是以於現生中而
0348b02: 得此報也三世者過去現在未來也。
0348b03: 七隨眠亦名七使出阿毘達磨毘婆沙論煩惱妄惑依附不
0348b04: 捨曰隨五情暗曰眠以無明種子潛伏
0348b05: 藏識而能生起一切煩惱結業故名隨眠
0348b06: 又名七使者使猶驅使也由此妄惑驅使
0348b07: 心神流轉三界故也五情者即眼耳鼻舌身之情也藏識者即
0348b08: 第八識能含藏一切善惡種子故也三界者欲界色界無色界也。【一貪隨
0348b09: 眠】貪者引取無厭也謂此貪欲之惑潛伏
0348b10: 藏識隨附不捨而為種子能生一切貪染
0349a01: 之欲故名貪隨眠。【二嗔隨眠】嗔者忿怒不
0349a02: 息也謂此嗔恚之惑潛伏藏識隨附不捨
0349a03: 而為種子能起一切麤重忿怒故名嗔隨
0349a04: 眠。【三愛隨眠】愛者於順情境上愛著不捨
0349a05: 也謂此愛惑種子潛伏藏識隨附不捨能
0349a06: 生三界麤重愛欲故名愛隨眠。【四慢隨眠】
0349a07: 慢者恃己已凌他也謂慢惑種子潛伏藏識
0349a08: 隨附不捨能生種種麤重憍慢故名慢隨
0349a09: 眠。【五無明隨眠】無明者無所明了也謂此
0349a10: 無明種子潛伏藏識隨附不捨能生種種
0349b01: 麤重煩惱故名無明隨眠。【六見隨眠】見者
0349b02: 分別執取也謂此分別妄惑種子潛伏藏
0349b03: 識隨附不捨能生三界種種妄見故名見
0349b04: 隨眠。【七疑隨眠】疑者猶豫不也謂此疑
0349b05: 惑種子潛伏藏識隨附不捨能生三界麤
0349b06: 重疑惑故名疑隨眠。
0349b07: 輪王七寶出修行本起經長阿含經云增中則有
0349b08: 輪王出世以一增一減為一小人壽增
0349b09: 至八萬四千歷過百年壽減一如是
0349b10: 減至十名為減此後過百年復增一
0350a01: 歲或云子倍父壽若父十歲子則二十歲名為增
0350a02: 如是增至八萬四千歲時則有金輪王出生
0350a03: 在王家紹灌頂位於十五日香湯沐浴受持
0350a04: 齋戒升高臺殿臣僚輔翼東方忽有金輪
0350a05: 寶現舒妙光明來應王所若王欲往東方
0350a06: 輪即東轉王則將諸兵眾隨其後行金輪
0350a07: 寶前有四神導引輪所住處王即止駕南西
0350a08: 北方隨輪所至亦復如是於四天下普勸
0350a09: 人民修十善道是名金輪王亦名轉輪聖
0350a10: 王而具足七寶焉梵語具云波華言分別時節金輪王太子
0350b01: 紹位之時取四大海水以灌其頂方紹父位以為金輪王名灌頂位十善道者不殺
0350b02: 不盜不邪婬不妄語不兩舌不惡口不綺語不貪欲不嗔恚不邪見也。【一金
0350b03: 輪寶】亦名勝自在金輪者其輪千輻徑一丈四
0350b04: 尺具足轂輞雕文刻鏤眾寶間錯光明洞達
0350b05: 天匠所成非世所有也謂轉輪聖王既得
0350b06: 此輪隨王心念輪則為轉案行天下須周
0350b07: 是為金輪寶。【二白象寶】亦名青山白象者謂
0350b08: 轉輪聖王清旦升殿有白象寶忽然出現
0350b09: 其身純白其首雜色口有六牙牙七寶色
0350b10: 力能飛行若王乘時一日之中周天下
0351a01: 朝往暮回不勞不疲若行渡水水不動搖
0351a02: 亦不濡足是名白象寶。【三紺馬寶】亦名勇疾風
0351a03: 紺馬者青赤色馬也謂轉輪聖王清旦升
0351a04: 殿有紺馬寶忽然出現髦鬣貫珠洗刷之
0351a05: 時珠則墮落須之間更生如故其珠鮮
0351a06: 潔色勝於前鳴聲遠聞一由旬內力能飛
0351a07: 行王若乘之案行天下朝去暮回力不疲
0351a08: 極馬觸塵皆成金沙是名紺馬寶梵語由旬
0351a09: 華言限量有三等不同上八十里中六十里下四十里。【四神珠寶】亦名
0351a10: 光藏雲神珠者謂轉輪聖王清旦升殿有神
0351b01: 珠寶忽然出現其色瑩潔無有瑕纇夜懸
0351b02: 空中隨國大小明照內外如晝無異是名
0351b03: 神珠寶。【五玉女寶】亦名淨妙德玉女者謂顏貌
0351b04: 端正色相具足身則冬溫夏於諸毛孔出
0351b05: 栴檀香口出青蓮華香言語柔舉動安詳
0351b06: 食自消化非同世間女人有諸不淨是名玉
0351b07: 女寶。【六典財寶】亦名大財典財又曰典寶藏臣
0351b08: 謂轉輪聖王欲得七珍寶時典藏臣舉身
0351b09: 向地地出七寶向水水出七寶向山山出
0351b10: 七寶向石石出七寶是為典財寶阿含經
0352a01: 又云居士寶其人宿福深厚眼能徹見地
0352a02: 中伏藏有主無主皆悉見知其有主者為
0352a03: 之衛護其無主者取供王用是也。【七主兵
0352a04: 寶】亦名離垢眼主兵又曰典兵臣謂轉輪聖王
0352a05: 意欲得四種兵若千若萬乃至無數顧視
0352a06: 之間兵即已巳辦行陣嚴整是為主兵寶阿
0352a07: 含經又云其人智謀雄猛韜略獨出即詣
0352a08: 王所白言大王有所討伐不足為憂若欲
0352a09: 象馬車步四種兵者我自能辦是也。
0352a10: 七寶出翻譯名義七寶諸經所載不同舊出二種
0352b01: 其間名同而華梵不一令依翻譯名義亦
0352b02: 列二種皆以梵語為名而用華言各釋其
0352b03: 下也。【一蘇伐羅】梵語蘇伐羅華言金大智
0352b04: 度論云金出山石沙赤銅中而有四義一
0352b05: 者色無變二者體無染三者轉作無礙四
0352b06: 者令人富以是等義故名為寶。【二阿路巴】
0352b07: 梵語阿路巴華言銀大智度論云銀出燒
0352b08: 石中世名白金亦有四義與前金同故名
0352b09: 為寶。【三琉璃】梵語琉璃華言青色寶觀經
0352b10: 又云吠璃耶華言不遠謂西域有山
0353a01: 去波羅奈城不遠山出此寶故以名之此
0353a02: 寶青色一切眾寶皆不能壞色體堅瑩世
0353a03: 所希有故名為寶梵語波羅奈華言鹿苑。【四頗】梵
0353a04: 語頗或云塞頗胝迦華言水玉即蒼玉
0353a05: 也或云水精體色瑩潤世所希有故名為
0353a06: 寶。【五牟婆洛揭拉婆】梵語牟婆洛揭拉婆
0353a07: 華言青白色寶即硨磲也其狀如車之渠車
0353a08: 之牙輞也因以名焉以其體堅色明世所
0353a09: 希有故名為寶。【六摩羅伽】梵語摩羅伽
0353a10: 華言碼其色赤白如馬之腦因以名
0353b01: 焉以其可琢成世所希有故名為寶。【七
0353b02: 摩羅伽】梵語摩羅伽華言赤真珠佛
0353b03: 地論云赤虫所出大智度論云此寶出魚
0353b04: 腹蛇腦中其色明瑩最為殊勝故名為寶。
0353b05: 又七寶出翻譯名義【一娑】梵語娑華言
0353b06: 珊瑚大智度論云海中石也謂西南漲
0353b07: 海中去七八里許有珊瑚洲洲底有磐石
0353b08: 此寶生其上人以鐵網取之世所希有故名
0353b09: 為寶。【二阿濕摩揭婆】梵語阿濕摩揭婆華
0353b10: 言琥珀其色紅瑩世所希有故名為寶。【三
0354a01: 摩尼】梵語摩尼又云末尼華言離垢即珠
0354a02: 寶也此寶光淨不為垢穢所染故圓覺鈔
0354a03: 又云如意謂意中所須財寶衣服飲食種
0354a04: 種之物此珠悉能出生令人皆得如意故
0354a05: 名為寶。【四甄叔迦】梵語甄叔迦華言赤色
0354a06: 寶西域傳云甄叔迦名其花赤色形大
0354a07: 如手此寶色如此花故以名焉。【五釋迦毘
0354a08: 棱伽】梵語釋迦毘棱伽華言能勝謂此寶
0354a09: 能勝一切世間眾寶世所希有故名為寶。
0354a10: 【六摩羅伽陀】梵語摩羅伽陀大智度論云
0354b01: 綠色珠此寶出金翅鳥口邊能辟一切諸
0354b02: 毒世所希有故名為寶。【七折羅】梵語
0354b03: 折羅華言金剛此寶出於金中色如紫英
0354b04: 百鍊不銷至堅至利可以切玉世所希有
0354b05: 故名為寶。
0354b06: 七金山出翻譯名義七金山者謂山皆有金色光
0354b07: 明故也七重環繞須彌山外高廣形量次
0354b08: 第減半如須彌山高八萬四千由旬雙持
0354b09: 山止高四萬二千由旬之類是也梵語由旬華言
0354b10: 限量有三等不同上八十里中六十里下四十里。【一雙持山】雙持
0355a01: 山者謂二山相倚也又言持雙者文互用
0355a02: 耳此山高廣各四萬二千由旬。【二持軸山】
0355a03: 持軸山者謂山上聳形如車軸也高廣
0355a04: 各二萬一千由旬。【三檐木山】檐木名以
0355a05: 山形似此故名檐木高廣各一萬五百
0355a06: 由旬。【四善見山】善見山者謂見者稱善也
0355a07: 高廣各五千二百五十由旬。【五馬耳山】馬
0355a08: 耳山者謂狀如馬耳也高廣各二千六百
0355a09: 二十五由旬。【六障礙山】障礙山者謂此山
0355a10: 有障礙神故又名象鼻山形如象鼻故也
0355b01: 高廣各一千三百一十二由旬半。【七持地
0355b02: 山】持地山者謂與地相持故又名地持者
0355b03: 文互用耳又名魚觜山者以海中有魚觜
0355b04: 尖其山形如彼魚故也又名持邊山者以
0355b05: 此山護持圍繞內六山故也高廣各六百
0355b06: 五十六由旬零。
0355b07: 七海出法集名數經【一鹽水海】金剛三昧經云海有
0355b08: 金剛輪隨時轉故令大海水同一味故
0355b09: 名鹽水海。【二乳海】謂世有一海其味如乳
0355b10: 故名乳海。【三酪海】謂世有一海其味如酪
0356a01: 故名酪海。【四酥海】謂世有一海其味如酥
0356a02: 故名酥海。【五蜜水海】謂世有一海其味如
0356a03: 蜜故名蜜水海。【六吉祥草海】謂世有一海
0356a04: 生吉祥草故名吉祥草海。【七酒海】謂世有
0356a05: 一海其味如酒故名酒海。
0356a06: 七大出楞嚴經大即體性圓融周無外之義蓋
0356a07: 由萬法不離地水火風而成依空建立因
0356a08: 見有覺因識有知舉此七種則自他依正
0356a09: 色心一切萬法無不攝矣然以眾生迷失
0356a10: 本心根塵對起知見妄分聽不出聲見不
0356b01: 超色但於日鏡和合處見火起月珠和合
0356b02: 處見水生各不相容執相成礙殊不知如
0356b03: 來藏中水火性空本周法界隨眾生心循
0356b04: 業發現故世尊於楞嚴會上開悟阿難及
0356b05: 諸大眾會七大萬法皆歸如來藏故說此
0356b06: 七大之相也依正色心者依即所依國土正謂正受果報即能依之身
0356b07: 也色即色身心即心識也。【一地大】麤為大地細為塵
0356b08: 析則成空合聚為地眾生昏迷但見其相
0356b09: 不知地性融通遍周法界隨眾生心循業
0356b10: 發現清淨本然寧有方所故名地大循業即隨
0357a01: 業也。【二火大】火性無我寄於諸緣如執鏡
0357a02: 對日火生眾生昏迷但見其相不知火性
0357a03: 融通遍周法界隨眾生心循業發現如一
0357a04: 處執鏡一處火生遍法界執滿世間起起
0357a05: 世間寧有方所故名火大火性無我者言火性無體
0357a06: 也。【三水大】水性不定流息無恒如執珠盤
0357a07: 對月出水眾生昏迷但見其相不知水性
0357a08: 融通遍周法界隨眾生心循業發現如一
0357a09: 處執珠一處水出遍法界執滿法界生生
0357a10: 滿世間寧有方所故名水大。【四風大】風性
0357b01: 無體動靜不常如人整衣則有風拂他
0357b02: 人面眾生昏迷但知風不知風性融通
0357b03: 遍周法界隨眾生心循業發現如一人整
0357b04: 衣有風出遍法界拂滿國土生周遍世
0357b05: 間寧有方所故名風大。【五空大】空性無形
0357b06: 因色顯發如人鑿井出土一尺中間則有
0357b07: 一尺虛空眾生昏迷但見此空不知性覺
0357b08: 真空遍周法界隨眾生心循業發現如一
0357b09: 井空空生一井十方虛空亦復如是圓滿
0357b10: 十方寧有方所故名空大。【六見大】見覺無
0358a01: 知因色空有如朝明夕昏一切色相因見
0358a02: 分析眾生昏迷但見明暗之相不知性見
0358a03: 精明遍周法界隨眾生心循業發現以由
0358a04: 色空既遍見亦周遍六根互用聞聽覺知
0358a05: 亦復如是圓滿十虛寧有方所故名見大
0358a06: 六根互用者謂如眼見色亦能聞聲香知味覺觸之類也十虛即十方虛空也。
0358a07: 【七識大】識性無源因於六種根塵而出如
0358a08: 根塵對起分別妄生眾生昏迷但隨分別
0358a09: 不知性識明知遍周法界隨眾生心循業
0358a10: 發現以由根境無邊識亦無盡含吐十虛寧
0358b01: 有方所故名識大六種根塵者根即眼耳鼻舌身意六根也塵即
0358b02: 色聲香味觸法六塵也十虛者十方虛空也。
0358b03: 地動七因出華嚴經【一令諸魔生怖】魔有多種故
0358b04: 曰諸魔令生怖者謂佛成道時必須地動
0358b05: 令邪魔恐怖而回正念也。【二令眾生心不
0358b06: 散亂】令眾生心不散亂者謂佛欲說法時
0358b07: 必先地動令諸眾生敬嚴謹心不散亂
0358b08: 而能信受也。【三令放逸者生覺知】令放逸
0358b09: 生覺知者謂佛說法時或有放逸之人不
0358b10: 能畢集必須地動令其覺知皆來諦聽也。
0359a01: 【四令眾生知法相】令眾生知法相者謂佛
0359a02: 說法妙難知必先地動普令一切眾生
0359a03: 心生警悟覺了諸法之相也。【五令眾生觀
0359a04: 說法處】令眾生觀說法處者謂佛說法時
0359a05: 欲令十方世界統為一佛國土必須地動
0359a06: 令諸眾生得見說法殊勝之處也。【六令成
0359a07: 熟者得解脫】令成熟得解脫者謂佛說法
0359a08: 時若有根緣成熟眾生來聞正法必須地
0359a09: 動令其覺悟而得解脫也。【七令隨順問正
0359a10: 義】令隨順問正義者謂佛說法時為諸眾
0359b01: 生不解正義必須地動令其警覺隨順請
0359b02: 問各得開解也。
0359b03: 七難出觀音玄義難即厄難苦惱之處也謂火有
0359b04: 焦身絕命之憂故為初難水有沉有浮故
0359b05: 為二難羅剎雖暴緩於火水故為三難刀
0359b06: 杖非隨得隨戮必須研罪虛實故為四難
0359b07: 鬼取非的命衰逢害故為五難枷繫身
0359b08: 未為失命故為六難怨賊寶與寶即脫
0359b09: 故為七難而此七難一一皆有果報惡業
0359b10: 煩惱三種今但明人中果報之一種也有
0360a01: 以羅剎難中風難足為八難者非也。【一火
0360a02: 難】觀音經云若有持是觀世音菩薩名者
0360a03: 設入大火火不能燒蓋持者口為誦持心
0360a04: 為秉持言其執持無少懈也設入者不定
0360a05: 之辭若人遭此難者一心稱名必得解脫
0360a06: 如應驗傳云晉元康中竺長舒居於洛陽
0360a07: 時為延火將及草屋在於下風豈有免理一
0360a08: 心稱菩薩名即風回火轉狹識淺見者以
0360a09: 為偶爾後因風燥之日故擲火燒之三擲
0360a10: 三滅其人即叩頭謝罪如此應驗非一而
0360b01: 已巳。【二水難】經云若為大水所漂稱其名號
0360b02: 即得淺處蓋水言大而不言小者小不為
0360b03: 難也若遭此難稱菩薩名即得淺處如應
0360b04: 驗傳云海鹽郡有溺水者同伴皆沉此人
0360b05: 稱觀世音菩薩忽遇得一名困倦如眠夢
0360b06: 見兩人乘船喚入即時覺悟開眼果見人
0360b07: 船送至岸上則不復見矣。【三羅剎難】梵語
0360b08: 羅剎華言暴惡經云若有眾生為求金銀
0360b09: 等寶入於大海假使黑風吹其船舫漂墮
0360b10: 羅剎鬼國其中若有一人稱觀世音菩薩
0361a01: 名者是諸人等皆得解脫羅剎之難蓋羅
0361a02: 剎者食人鬼也一人稱名悉得解脫者憂
0361a03: 慼休咎眾所共之口不同稱心亦福故
0361a04: 獲均濟如應驗傳云外國百餘人從師子
0361a05: 國泛海向扶南忽遇惡風漂墮鬼國其羅
0361a06: 剎鬼便欲盡食一船眾人皆稱觀音中有
0361a07: 一小乘沙門不信觀音不肯稱名鬼即索
0361a08: 此沙門沙門學稱菩薩名號亦得免脫梵語
0361a09: 沙門華言勤習。【四刀杖難】經云若復有人臨當被
0361a10: 害稱觀世音菩薩名者彼所執刀杖尋
0361b01: 壞而得解脫如應驗傳云晉太元中彭
0361b02: 城有一人被枉問為賊臨刑將舊所供養
0361b03: 觀音金像帶在髻中後伏法刀下但聞金
0361b04: 聲刀即三折頭終不傷解髻看像像有三
0361b05: 痕由是得脫。【五鬼難】經云若三千大千國
0361b06: 土滿中夜叉羅剎欲來惱人聞其稱觀世
0361b07: 音菩薩名者是諸惡鬼尚不能以惡眼視
0361b08: 之復加害蓋鬼所以畏觀音名者以觀
0361b09: 音有威有恩若非懷恩則是畏威聞名尚
0361b10: 不能惡眼相視豈復生於傷害之心耶三千
0362a01: 者小千中千大千也今言三千大千者總別兼稱也梵語夜叉華言勇。【六枷
0362a02: 難】經云若復有人若有罪若無罪杻械
0362a03: 枷檢繫其身稱觀世音菩薩名者皆悉
0362a04: 斷壞即得解脫蓋杻械枷刑獄之具也
0362a05: 繫即繫縛檢即封檢其人若能稱觀世音
0362a06: 菩薩者重關自開鐵木斷壞如應驗傳云
0362a07: 蓋護山陽人繫獄應死三日三夜稱菩薩
0362a08: 名心無間息即見觀音放光照之脫關開
0362a09: 尋光而去行二十里光明方息。【七冤賊難】
0362a10: 經云有一主將諸商人齎持重寶經過
0362b01: 險路遇諸冤賊乃至其中一人作是唱言
0362b02: 諸善男子勿得恐怖汝當一心稱觀世音
0362b03: 菩薩名號眾商人一稱其名故即得解脫
0362b04: 蓋冤本奪命賊本求財今冤為賊必財命
0362b05: 兩圖由菩薩力故得解脫如應驗傳云僧
0362b06: 慧達於晉隆安二年北隴上掘甘草于時
0362b07: 餓捕人食之達為人所獲閉在棚中
0362b08: 擇者先食達即一心稱名誦經餘人已巳
0362b09: 盡唯達并一小兒擬明日命盡達竟夜
0362b10: 稱誦不輟向曉來取之忽見一虎從草
0363a01: 跳出咆吼人驚走虎因齧棚作一而
0363a02: 去達將小兒走竄得免。
0363a03: 七難出仁王護國經七難者謂佛為十六大國
0363a04: 波斯匿王等而說也若國土中有此七種
0363a05: 難當講讀仁王般若波羅蜜經其難即滅
0363a06: 萬姓安樂也梵語波斯匿華言勝軍。【一日月失度難】謂
0363a07: 日月失其所纏之度時序不調或赤日出
0363a08: 或黑日出或二三四五日出或日蝕無光
0363a09: 或日輪一重現乃至四五重現是為日月
0363a10: 失度難。【二星宿失度難】謂二十八宿及金
0363b01: 星彗星火星水星風星刀星南斗北斗等
0363b02: 星各各失其所躔之度是為星宿失度難
0363b03: 二十八宿者角亢底房心尾箕斗牛女虛危室壁奎婁胃昂畢觜參井鬼神星張翼
0363b04: 軫也。【三火難】謂火起時萬姓燒盡或鬼
0363b05: 火龍火天火山神火人火木火賊火如
0363b06: 是種種異是為火難。【四雨水變異難】
0363b07: 謂陰陽不順大水漂沒冬雨夏雪冬行雷
0363b08: 電夏雨霜雹或雨赤黑等水或雨土石沙
0363b09: 礫江河逆流如是種種異是為雨水變
0363b10: 異難。【五惡風難】謂大風起時山河木一
0364a01: 時吹壞或黑風赤風青風天風地風火風
0364a02: 如是種種異是為惡風難。【六亢陽難】亢
0364a03: 極也謂天地亢陽炎火洞然百草枯瘁五
0364a04: 穀不登如是種種異是為亢陽難五穀者禾
0364a05: 麻黍菽麥也。【七惡賊難】謂四方賊來侵擾境界
0364a06: 或內外賊起火賊水賊風賊鬼賊百姓驚
0364a07: 惶刀兵競起如是種種異是為惡賊難。
0364a08: 七種受胎出善見毘婆沙律【一相觸受胎】謂女人月
0364a09: 水生時喜樂男子若男子以身觸其身分
0364a10: 即生貪著而便懷胎是名相觸受胎。【二取
0364b01: 衣受胎】謂如優陀夷共婦出家分別已巳久
0364b02: 優陀夷到婦處兩情欲愛不止各相發
0364b03: 問欲精污衣尼得此衣後即懷胎是名取
0364b04: 衣受胎梵語優陀夷華言出現日出時生故。【三下精受胎】謂
0364b05: 昔有一道士小便與精俱下鹿母飲之
0364b06: 遂便懷胎生鹿子道士是名下精受胎。【四
0364b07: 手摩受胎】謂如睒菩薩父母俱盲帝釋遙
0364b08: 知下至其所為言宜合陰陽當生兒子荅
0364b09: 言夫婦既悉出家為道法故不得如此帝
0364b10: 釋復言不合陰陽當以手摩臍下即便懷
0365a01: 胎果如其言而生睒子是名手摩受胎睒音
0365a02: 閃目暫見。【五見色受胎】謂有女人月華水成不
0365a03: 得男子交合欲情極盛唯視男子即便懷
0365a04: 胎是名見色受胎。【六聞聲受胎】謂如白鷺
0365a05: 鳥悉雌無雄到春來時陽氣始布雷聲初
0365a06: 鳴雌鷺一心聞聲即便懷胎雞亦有聞雄
0365a07: 雞聲亦得懷胎是名聞聲受胎。【七香受
0365a08: 胎】謂如牛母但犢氣而亦懷胎是名
0365a09: 香受胎牛名犢牛子也。
0365a10: 七種生死出翻譯名義【一分生死】分即分限
0365b01: 即形謂三界果報壽有長短分限身有
0365b02: 大小形皆不免於生死是為分生死
0365b03: 三界者欲界色界無色界也。【二變易生死】因移果易名
0365b04: 為變易謂阿羅漢辟支佛菩薩既離三界
0365b05: 生死出生方便等土就其斷惑證果之時
0365b06: 因移果易論為生死是名變易生死因移果易
0365b07: 者如初果為因二果為果二果為因三果為果三果為因四果為果是也方便土者
0365b08: 二乘之人修方便道斷見思惑而居此土也。【三流入生死】謂眾
0365b09: 生有識之初迷真逐妄流入生死苦海漂
0365b10: 溺不息是為流入生死。【四反出生死】謂眾
0366a01: 生若發心修行背妄歸真則能反出生死
0366a02: 至於涅槃是為反出生死梵語涅槃華言滅度。【五因
0366a03: 緣生死】謂初歡喜地已巳後諸位菩薩皆以
0366a04: 所觀不思議理為因能觀真無漏智為緣
0366a05: 共破無明之惑復為化眾生故示現生死
0366a06: 是為因緣生死真無漏智者即菩薩智慧也由此智慧斷諸惑業而
0366a07: 不漏落生死以對二乘之智名為真耳。【六有後生死】謂第十
0366a08: 法雲地菩薩因有最後一品無明未斷尚
0366a09: 有一番變易生死是為有後生死最後一品者謂
0366a10: 無明惑有四十二品今是最後之一品也。【七無後生死】謂等覺
0366b01: 菩薩破最後一品無明煩惱究竟永盡入
0366b02: 妙覺位不受後身是為無後生死。
0366b03: 七日輪出出法苑珠林七日輪出者劫末之相也
0366b04: 天地始終謂之一劫劫盡壞時火將起
0366b05: 一切人民皆作惡業遂使天久不雨所種
0366b06: 不生諸水泉源皆悉枯竭久久之後風入
0366b07: 海底取日宮殿於須彌山邊置日道中遍
0366b08: 照世間草木凋落如是一日乃至七日次
0366b09: 第而出消竭海水大地起乾坤洞然直
0366b10: 至梵天悉皆蕩盡故有七日出現之說也
0367a01: 劫梵語劫波華言分別時節梵語須彌華言妙高直至梵天者謂火起時燒至色
0367a02: 界初禪天也。【一日出】一日出時百草木一時
0367a03: 凋落。【二日出】二日出時四大海水從百由旬乃
0367a04: 至七百由旬內自然枯涸梵語由旬華言限量或八十里
0367a05: 或六十里或四十里。【三日出】三日出時四大海水千
0367a06: 由旬乃至七千由旬內展轉消盡。【四日出】
0367a07: 四日出時四大海水深千由旬亦皆乾竭。
0367a08: 【五日出】五日出時四大海水縱廣七千由
0367a09: 旬亦皆竭盡長阿含經云五日出已巳其後
0367a10: 海水轉減猶如春雨後牛跡中水遂至涸盡
0367b01: 不漬人物也。【六日出】六日出時此地厚六
0367b02: 萬八千由旬皆悉出從須彌山乃至三
0367b03: 千大千世界及八大地獄無不燒滅燼
0367b04: 無餘人民命終及六欲諸天皆悉命終宮
0367b05: 殿皆空一切無常不得久住三千者小千中千大千也
0367b06: 今言三二千大千者總別兼稱也八大地獄者活地獄黑繩地獄合會地獄喚地獄大
0367b07: 喚地獄熱地獄大熱地獄阿鼻地獄也六欲天者四天王天忉利天夜摩天兜率
0367b08: 天化樂天他化自在天也。【七日出】七日出時大地須彌
0367b09: 山漸漸崩壞百千由旬永無遺餘山皆洞
0367b10: 然諸寶爆裂烈震動至于梵天一切惡
0368a01: 道皆悉蕩盡。
0368a02: 法沒時七穢行出出曜經【一百持戒為惡所破】
0368a03: 謂法將滅時有人持戒滿百已巳一彈指
0368a04: 頃遂為惡知識之所破壞是為法沒時之
0368a05: 穢行也。【二久行慈心為嗔所壞】謂法將滅
0368a06: 時有人久行平等慈忍未嘗少息一旦逆
0368a07: 境現前不能安忍嗔恚起壞滅善根是
0368a08: 為法沒時之穢行也。【三薄賤不隨師教】謂
0368a09: 法將滅時善行寡少為此道者悉皆輕薄
0368a10: 污賤之徒不修威儀進止不順師長教誨
0368b01: 耽習下流無所聞見是為法沒時之穢行
0368b02: 也。【四互諍勝負】謂法將滅時正教不行人
0368b03: 我妄興是此者則非彼是彼者則非此交
0368b04: 相毀諍以求勝負唯務較短量長不思反
0368b05: 邪歸正是為法沒時之穢行也。【五亂彼
0368b06: 此】謂法將滅時出家之人或居城郭村落
0368b07: 貪求利養我慢貢高悖理亂常爭長競短
0368b08: 向彼說此向此說彼互相毀謗爭不已巳
0368b09: 惟知構造其非不解弘持其教是為法沒
0368b10: 時之穢行也。【六貪著利養】謂法將滅時出
0369a01: 家之人多貪利養廣殖田園惟思口體之
0369a02: 奉不以勤苦為勞遂致身多疾病不能流
0369a03: 通佛教是為法沒時之穢行也。【七凡聖皆
0369a04: 被毀辱】謂法將滅時教道不明以偽亂真
0369a05: 以邪混正是非不明凡聖無別故自凡夫
0369a06: 之僧至阿羅漢一被人輕賤毀辱既辱
0369a07: 其徒何有其教是為法沒時之穢行也梵語
0369a08: 阿羅漢華言無學。
0369a09: 
0369a10: 大明三藏法數卷第二十三
