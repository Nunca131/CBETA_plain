0263c01: 雲外禪師語錄卷第二
0263c02: 侍者深極編
0263c03: 住黃梅老祖寺
0263c04: 上堂師至法座前拈拄杖指云大眾還見麼須彌燈
0263c05: 王如來遣八萬四千菩薩摩訶薩各各坐大寶蓮華
0263c06: 座一一座高廣六十由旬來入法堂助揚大化隨山
0263c07: 僧手頓爾現前諸人還見麼若不見莫怪山僧撒屎
0263c08: 著汝諸人頭上去也拽拄杖便上拈香祝
0263c09: 聖訖次拈香云三十年來弄馬騎誰知卻被瞎驢記
0263c10: 二回拈出大家看一番飲水一番噎今日對人天眾
0263c11: 前敬為磬山第二代先師授和尚當陽爇卻普請同
0263c12: 觀白椎竟師掉拂子云如弦直釣老漁翁颯颯清風
0263c13: 步步同今又懸竿峰頂上人人俱在水晶宮水晶宮
0263c14: 裏不是久居衝浪錦鱗出來相見問祖庭秋晚邪法
0263c15: 橫行即今闔山大眾敦請和尚陞座未審有何方便
0263c16: 喚醒一切人不蹈邪徑師云左眼半斤右眼八兩進
0263c17: 云千峰頂上聞獅吼我祖燈光今又輝師云山高霧
0263c18: 重問古人道具足凡夫法凡夫不知意旨如何師云
0263c19: 胡張三進云具足聖人法聖人不會又作麼生師云
0263c20: 黑李四進云聖人若會為什麼即同凡夫師云猩猩
0263c21: 著草鞋進云凡夫若知為什麼即是聖人師云瓦解
0263c22: 冰消進云秪如今日老祖寺裏陞堂大眾聳聽還是
0263c23: 凡夫還是聖人師云觀國之光利用賓於王進云恁
0263c24: 麼則聖凡兩路俱拋卻一亙晴光萬古春師打云墮
0263c25: 坑落塹乃云宗風久寂秪為自信不真祖令當行要
0263c26: 使十方暢快外道邪宗喪膽權乘菩薩無光若是具
0263c27: 眼英賢向未舉已巳前撩起便行老祖也須退身三步
0263c28: 讓他出一頭地始得既無其人不免累及山僧隨例
0263c29: 顛倒去也昔日釋迦老子四十九年三百餘會頓漸
0263c30: 偏圓大小權實一雨所滋稱其種性各得增長乃至
0264a01: 法華會上雖云極暢本懷正眼看來譬如指毒食以
0264a02: 示人未有親下口者厥後靈山會上拈起一枝華目
0264a03: 顧大眾時百萬人天悉皆罔措惟有迦葉尊者破顏
0264a04: 微笑世尊遂云吾有正法眼藏涅槃妙心實相無相
0264a05: 教外別傳秘密法門付囑摩訶迦葉一杓惡水蓋覆
0264a06: 將來可謂親吞此毒死後還魂於是西天四七唐土
0264a07: 二三餘波橫流其毒愈熾黃梅五傳而至臨濟毒彌
0264a08: 深法彌廣寶掌大士自中印而來茲土歷州四百歷
0264a09: 歲千餘尚不免毒發於少林禍延於此土後有天王
0264a10: 道悟禪師等餔其糟而啜其當是之時貪生怕死
0264a11: 之流望巖而退迄今數百年來毒氣全消草木暢達
0264a12: 居民適意山僧今日偶為一陣業風吹到此間且道
0264a13: 是放毒氣耶說佛法耶若是佛法山僧一些也不曾
0264a14: 學他更有甚麼可說只是收得一條鱉鼻蛇毒氣連
0264a15: 天逢佛咬殺佛逢魔咬殺魔乃至餓鬼羅漢六道四
0264a16: 生但有到來便與當頭咬殺今日向人天眾前拋出
0264a17: 來也擲下拄杖云還有親遭此毒者麼擊香几一下
0264a18: 云險復舉三聖道我逢人即出出則不為人興化道
0264a19: 我逢人即不出出則便為人遮兩箇漢如手執兵符
0264a20: 各霸一方若到老祖門下總與三十拄杖趁出何以
0264a21: 故新開舖席賞罰分明卓拄杖下座。
0264a22: 上堂僧問法雷已巳震甘露已巳灑今日陞座還有不說
0264a23: 似人的法也無師云看取令行時進云恁麼則龍得
0264a24: 水時增意氣虎逢山色長威獰師云忍屎抵饑腸僧
0264a25: 喝師便打問如何是有句無句如藤倚樹師云依稀
0264a26: 越國彷彿楊州進云樹倒藤枯句歸何處師云正好
0264a27: 喫棒僧喝師便打乃云夜臥不知誰喚起聞聲不假
0264a28: 耳根塵一條拄杖生鐵鑄成活鱍鱍地誰敢拘束得
0264a29: 伊你但內不徇私外不求玅頭頭盡是知音法法皆
0264a30: 予伴侶若向高玄處覓見沒溺殺人抱樁搖櫓快活
0264b01: 何期山僧不是大德大德不是山僧山僧只於此處
0264b02: 而得解脫喝一喝。
0264b03: 上堂僧問古人道象王行處絕狐蹤破額山乃醫祖
0264b04: 道場為什麼竟容狐鼠師云不見道野狐跳入金毛
0264b05: 窟進云冷看是救取是師云禍不入慎家之門進云
0264b06: 恁麼則太陽昇處野燐消師云爭奈疏田不貯水何
0264b07: 僧禮拜問方今偽說混真魔法熾盛法王登座未審
0264b08: 何法救援師云未問已巳前百雜碎進云與麼則獅子
0264b09: 一滴乳迸散十斛驢乳也師云看取者一問進云只
0264b10: 如紫雲峰頂人天交接凡聖混融未審有幾人能契
0264b11: 和尚意旨師云未曾飽喫廬陵米徒將長袖惹風煙
0264b12: 進云袖裏金鎚光燦爛倚天長劍逼人寒師打云者
0264b13: 一棒少你不得僧禮拜師乃云一法能生無量法無
0264b14: 量入一亦無餘超情離見絕遮攔生育聖凡無向背
0264b15: 名不得狀不得不可得中只麼得佛祖於茲結舌魔
0264b16: 外窺伺無門若是箇具眼英靈望見山僧恁麼道便
0264b17: 能當頭坐斷千聖齊立下風正眼洞明照徹聖凡根
0264b18: 本天地如斯而覆載日月如是而運行佛祖如是而
0264b19: 轉法輪眾生如是而流轉生死山僧如是而作戲逢
0264b20: 場拈提向上鉗鎚摟碎野狐窠窟直饒親證如是只
0264b21: 能入佛不能入魔更須重入紅爐烹煆十成具足死
0264b22: 後方可入淨入穢入彌勒樓閣入三眼國土處處遊
0264b23: 履惟見空名此猶是方便利生邊事若要直截根源
0264b24: 何假遮些嘮嚷若如覷地尋鍼子底一般
0264b25: 今日會禪明日會道不是內依蘊界便是外逐狐涎
0264b26: 日久月深趨名奔利打入野狐種類相引相牽均投
0264b27: 苦海本學善因反招惡果去也山僧今日偶然路見
0264b28: 不平說起遮般絡索可謂不惜眉毛欲得此話重圓
0264b29: 且聽重為剖判拈拄杖卓一下云拄杖子朝到西天
0264b30: 暮歸東土三世諸佛只得傍觀有分恁麼說話據地
0264c01: 擎天汝等諸人開眼也著閉眼也著擬求解會錯過
0264c02: 多時要不擬心墮坑落塹渾侖吞卻正落邪禪直饒
0264c03: 透脫分明未免觸途狂見且道畢竟如何卓拄杖云
0264c04: 爛研巴豆三千顆瀉盡諸方五味禪下座。
0264c05: 上堂僧問今日乃是汪居士見道不惑之年敦請和
0264c06: 尚陞座未審因齋慶讚一句作麼生道師云萬國醉
0264c07: 心嘗大鼎相逢攜手上高臺進云恁麼則一亙晴空
0264c08: 無量壽風雲相聚古峰頭師云大似一聯詩進云且
0264c09: 喜佛殿山門共相暢快去也師便打問教中道無法
0264c10: 可說是名說法即今四眾臨筵和尚如何施設師云
0264c11: 山僧打退鼓進云靈山一會今日儼然師云你即今
0264c12: 在什麼處進云居士知恩有地慧日長明去也師打
0264c13: 云脫脕卻遮重關再來請棒喫問壽域既開于今日當
0264c14: 陽直指事如何師卓拄杖三下進云恁麼則金蓮從
0264c15: 地湧寶蓋自天垂也師云虛頭禪客進云蹋斷紫雲
0264c16: 峰頂上及第心空在此時師打云且信一半乃云昔
0264c17: 日天奇和尚道盡大地名不是別人名盡大地相不
0264c18: 是別人相盡大地機不是別人機盡大地體不是別
0264c19: 人體盡大地用不是別人用若向遮裏會得十方諸
0264c20: 國土無剎不現身乃呵呵大笑云大小天奇祖翁元
0264c21: 來小膽若是山僧則不然今朝六月廿二日便是如
0264c22: 來真秘密秪為凡夫逐始終古人所以無虛棄無虛
0264c23: 棄有何事把手相牽入法門文殊引導普賢迎山僧
0264c24: 說法作何語日月週行無去住收亦可放亦可鳳凰
0264c25: 不帶黃金鎖紫雲蹋碎豈徒哉奪取錦標歸去來擊
0264c26: 拂子下座。
0264c27: 重陽上堂僧問寒菊未開重陽已巳至四眾雲臻舉揚
0264c28: 何法師云青霄無異路進云有心落在今時無心落
0264c29: 在曠劫如何得脫卻兩重關逍遙無礙去師云山僧
0264c30: 被你遮一問直得禪床震動進云恁麼則異類中行
0265a01: 得自由去也師打云湯寒水熱僧禮拜師乃云山僧
0265a02: 久矣不陞堂萬象森羅努力忙今為諸人聊舉似滿
0265a03: 天風雨到重陽乃舉南嶽思大禪師久不說法誌公
0265a04: 使人傳語云何不下山教化眾生目視雲霄作什麼
0265a05: 思云三世諸佛被我一口吞盡何處更有眾生可度
0265a06: 師喝一喝召大眾云不是山僧為你喝住你們都是
0265a07: 思大禪師黑漆肚裏貨了老祖遮裏則不然總不見
0265a08: 有三世諸佛可吞亦不見有眾生可度打動法鼓四
0265a09: 五百眾一齊圍繞將來直得開山千歲寶掌和尚
0265a10: 跳上紫雲峰頂橫搖直擺五百阿羅漢看見一齊鑽
0265a11: 入藕絲竅裏藏身去了撞著釋迦如來便與他摩頂
0265a12: 授記云善哉善哉寶掌比丘汝乃能於東震旦國作
0265a13: 如斯廣大佛事希有希有山僧拄杖子聽見恁麼道
0265a14: 冷地裏笑嘻嘻地說寶掌老官也是悔氣今日被者
0265a15: 一杓惡水劈頭澆了要洗得清直待驢年喝一喝召
0265a16: 大眾云又不是山僧為你們喝住你們幾乎墮在金
0265a17: 色世界中七顛八倒去也過得者兩重關更須知有
0265a18: 一重極難過底關在復喝一喝云如今乾坤蕩蕩海
0265a19: 不揚波物阜民安調風順雨高歌鼓腹其樂無為直
0265a20: 饒寶蓋擎天爭如我板鳴喫飯喝一喝下座。
0265a21: 謝監院知客上堂紫雲峰頂迥絕人間鳥道懸崖誰
0265a22: 能佇足西來大意著著全該蹋步進前反成落後諸
0265a23: 賢密達此意方可其建法幢監院荷眾竭力識果知
0265a24: 因行直言端典型可則五旬設齋供眾山僧聊為拈
0265a25: 提且道拈提箇什麼橫按拄杖云你有拄杖子我與
0265a26: 你拄杖子你無拄杖子奪卻你拄杖子恁麼會得則
0265a27: 無量壽超三際外塵塵全露本來身如或未然且向
0265a28: 葛藤裏薦取喝一喝復舉雲居舜禪師有偈云雲居
0265a29: 不會禪洗腳上床眠東瓜直儱侗瓠子曲彎彎大小
0265a30: 雲居元來小膽若是山僧則不然老祖不會禪捏圓
0265b01: 又搓圓引得雲居者不住白雲巔召大眾云知客雲
0265b02: 巔不住監院功成不居且道他二人向何處安身立
0265b03: 命卓拄杖云祖月凌空圓聖智何山松柏不青青
0265b04: 下座。
0265b05: 結制上堂諸佛出世祖師西來了無別事秪為直指
0265b06: 汝等諸人直下本來是佛雖然如是毫釐有差天地
0265b07: 懸隔不是其中人難了其中事即今三通法鼓四五
0265b08: 百眾一齊圍繞座前那一箇不是其中人作麼生是
0265b09: 其中事豎拂子云喚作什麼若道是拂子不是拂
0265b10: 子大似鄭州出曹門若是箇點頭知尾底衲僧望見
0265b11: 老祖恁麼道撒手悟去恰似箇參天鷂子一般誰敢
0265b12: 畫地為牢拘繫得伊若是箇念言語漢將古人殘羹
0265b13: 餿飯蘊在八識田中到處逞唇弄嘴問向上向下遮
0265b14: 箇則不問那箇又如何遇著些瞎眼邪師驀頭印可
0265b15: 互相狐媚永劫無有了生死之期也奉勸諸兄弟須
0265b16: 知此事大不容易麤餐易飽細嚼難饑用心用到無
0265b17: 心用腦後依然欠一槌喝一喝。
0265b18: 彌陀誕日上堂教中道佛身充滿於法界普現一切
0265b19: 群生前隨緣赴感靡不周而恒處此菩提座菩提座
0265b20: 且置作麼生說箇隨緣赴感靡不周底道理即今
0265b21: 目前春和夏熱秋肅冬寒應時及節遍界遍空了無
0265b22: 作為豈假思議萬化由茲而建立聖凡因此以升沉
0265b23: 豈不是隨緣赴感靡不周底消息秪為汝等頭頭錯
0265b24: 過強作主張不信自己巳威光卻隨業識流轉所以祖
0265b25: 佛出來為汝諸人說破此事建立三乘五教戒定慧
0265b26: 門地獄天堂四生六道盡是療狂子之藥方豈有實
0265b27: 法與人增其繫縛者哉是以真身常住正法難思殺
0265b28: 活縱橫冷冷照用掃除情垢鍛煉真金定慧圓明戒
0265b29: 乘兼急全憑自己巳威光不向別處流轉豎拂子云雖
0265b30: 然如是且如諸人即今立地聽山僧恁麼舉揚時菩
0265c01: 提座在什麼處擊拂子云依稀似曲纔堪聽又被風
0265c02: 吹別調中下座。
0265c03: 佛成道日大雪上堂拈香竟乃云世尊昔年於正覺
0265c04: 山前夜睹明星豁然大悟遂云一切眾生具有如來
0265c05: 智慧德相但以妄想執著而不能證得豎起拂子目
0265c06: 顧大眾云如今還有親證得者麼放下拂子云證與
0265c07: 不證都盧總在者裏夫是之謂智慧德相良久云既
0265c08: 然俱是智慧德相為什麼有迷有悟且道淆訛在什
0265c09: 麼處如或未知山僧為汝下箇註腳乃掉拂子云風
0265c10: 浩浩雪飄飄無相狀孰堪描玉殿瓊樓齊拽倒不勞
0265c11: 金鏃落雙鵰便領眾上殿。
0265c12: 歲旦上堂白椎竟師便喝云春夏秋冬無處住人人
0265c13: 剛道有新年還有不涉新舊者麼試出來道看僧問
0265c14: 元正啟祚萬物咸新杲日當空吾師如何祝讚師云
0265c15: 陽氣發時無硬地進云恁麼則春回大地遍界難藏
0265c16: 去也師云挾泰山以超北海僧擬進語師便打進云
0265c17: 千峰勢到嶽邊止萬派聲歸海上消師云下坡不走
0265c18: 快便難逢乃云昨日碌忙忙盡道過年節今日慶新
0265c19: 年箇箇皆欣悅不知自己巳光剛道有年月初學厭紛
0265c20: 囂便欲離分別拋卻金剛禪滿眼添金屑捏轉鼻頭
0265c21: 看塵塵俱剖泄松風嶺外飄煦日鎔殘雪好箇歲朝
0265c22: 天都盧為你說喝一喝下座。
0265c23: 結夏上堂舉大慧云徑山無寸土庄田今夏隨宜結
0265c24: 眾緣慵論道懶參禪拄杖挑來箇箇圓不用息心除
0265c25: 妄想大家喫飯了安眠安眠則不無忽地夢見有人
0265c26: 索飯錢又作麼生乃豎拂子云依稀似曲纔堪聽又
0265c27: 被風吹別調中徑山大師與麼道美則美矣只是忒
0265c28: 儉山僧今日也有數語與諸大眾諳箇時節老祖無
0265c29: 米又無鹽禪和來到總隨緣頭頭妙處處禪搬柴挈
0265c30: 米擔磨肩進既無門退無路頂一竅常通天禪禪
0266a01: 不用思惟計較非干文字語言按牛喫艸底一任按
0266a02: 牛喫艸飯打眠的一任飯打眠堂內堂外打成
0266a03: 一片東西南北捏匾搓圓還有一樁事不得不為諸
0266a04: 人說破山上地溼腳冷便須穿鞋。
0266a05: 上堂古人道恩重山丘五鼎三牲未足酬親得離塵
0266a06: 垢子道方成就成就則且置作麼生說箇離塵垢底
0266a07: 道理莫是廣營福田以求出世麼莫是一性圓明
0266a08: 了無生滅麼莫是形有老少佛性常住麼若恁麼當
0266a09: 知皆是佛之影子人天福報見解依通則不無若要
0266a10: 親見佛之一字猶隔一重山在所以趙州云佛之一
0266a11: 字吾不喜聞趙州老漢恁麼道只見錐頭利不見鑿
0266a12: 頭方若是老祖遮裏則不然佛之一字迴避無門諸
0266a13: 大眾作麼生是佛之一字手中拂子不可不是佛
0266a14: 之一字今日請主石居士與令堂楊氏豈不是佛之
0266a15: 一字汝等攢攢簇簇若聖若凡無不是佛之一字既
0266a16: 然都是佛之一字又將什麼作拂子又將什麼作若
0266a17: 聖若凡等一切物來豎起拂子云還會麼簸土揚塵
0266a18: 無處尋想伊只在秋江上。
0266a19: 解制上堂豎拄杖云還見麼卓拄杖云還聞麼若將
0266a20: 耳聽終難會眼處聞聲方始知恁麼會去如隔靴使
0266a21: 拳頭搔癢相似有甚麼快活處所以道參須真參悟
0266a22: 須實悟閻羅大王不怕多語恁麼說話如棒打石人
0266a23: 頭嚗嚗論實事不可作禪道機鋒會了去你若參到
0266a24: 心窮力竭處驀然撞著箇大闡提漢劈頭與你一棒
0266a25: 直得魂飛天外魄散九霄然後再與你一棒若能向
0266a26: 者裏現出三頭六臂大中現小小中現大舉一明三
0266a27: 證龜作鱉不惟他人不識得你面目你自己巳亦不知
0266a28: 面目何似是為真實解制之時豈不暢快平生你若
0266a29: 未得如是須是斬新提起無義味話晝三夜三行住
0266a30: 坐臥喫飯穿衣搬柴運米一切時一切處無不是參
0266b01: 情結秀的時節遮一念子如烈燄亙天點著則化驀
0266b02: 地桶底打穿方知決不相賺喝一喝下座。
0266b03: 上堂舉法眼云三界惟心萬法唯識唯識唯心眼聲
0266b04: 耳色法眼禪師恁麼道大似抱橋柱洗澡相似若是
0266b05: 山僧則不然三界惟心萬法唯識拄杖頭邊艸鞋跟
0266b06: 底倒用橫拈趙錢孫李老祖寺裏敲鐘打破玉皇腳
0266b07: 趾閻君鮮血迸流跛鱉盲龜賀喜攪亂四大部洲神
0266b08: 王箇箇怒目切齒王家大姐暗嗟呼一喝十方清徹
0266b09: 底拈拄杖卓一下云清徹底擺尾搖頭知幾幾下座。
0266b10: 上堂山僧橫說豎說只要你們認取生身父母不要
0266b11: 把他鼻孔扭捏好大眾還識麼你們各各從千鄉萬
0266b12: 水來到者裏把生身父母撤在棘荊林裏參甚驢禪
0266b13: 馬禪愈參愈遠何不撒手歸家薦取生身父母目顧
0266b14: 大眾良久云既無其人山僧索性施大慈悲為你指
0266b15: 箇歸家路去也你父母姓張姓張的卻在江南你父
0266b16: 母姓李姓李的卻在江北江南江北雖有許多州縣
0266b17: 許多處所總在山僧鼻孔裏隨氣出入直饒向遮裏
0266b18: 撒手回鄉認取將去猶是螟蛉之子未識生身爺孃
0266b19: 在更或遲疑莫怪山僧倒騎聖僧遊戲十方剎海去
0266b20: 也卓拄杖云觀音彌勒下座。
0266b21: 結制上堂僧舉狗子無佛性話問趙州為甚麼道無
0266b22: 師云地肥茄子大進云畢竟如何師云家富小兒嬌
0266b23: 僧禮拜師云諸人還會麼地肥茄子大家富小兒嬌
0266b24: 趙州只有一箇牙物物雖然都咬著皮毛背上好藞
0266b25: 苴狗子見人偏解吠山僧飲水不飲茶拈拄杖卓一
0266b26: 下云一劈太華分兩路斷橋流水映朝霞下座。
0266b27: 上堂舉白雲端為郭功輔作箇山頌子云上大人丘
0266b28: 乙己巳化三千七十士尒小生八九于佳隹作仁可知禮
0266b29: 也郭公言下大悟山僧今日亦為王居士作得箇山
0266b30: 頌子此頌不唯為居士點開正眼且能為天下衲僧
0266c01: 脫卻炙脂帽子卸卻鶻臭布衫去在一二三四五六
0266c02: 七恭喜諸人事事畢老君顛倒著衣裳天師口念波
0266c03: 羅密老祖寺裏逞風流石鞏禪師踢氣毬推倒門前
0266c04: 下馬石黃梅城裏鬧啾啾低頭拾得水晶珠拈起卻
0266c05: 是太湖石尒小生八九子以我為隱乎吾無隱乎爾
0266c06: 不須說止止止孔門弟子不能知達磨老官打失兩
0266c07: 箇當門齒召大眾云你道山僧恁麼說話可似箇三
0266c08: 家村裏教學先生也無拈拄杖卓一下云勸君更進
0266c09: 一盃酒西出陽關無故人下座。
0266c10: 歲朝上堂歲除春已巳暖吾道大亨通要坐即便坐要
0266c11: 行即便行堪笑香嚴老漢無端瞌睡惺惺道箇去年
0266c12: 貧未是貧今年貧始是貧去年貧無卓錐之地今年
0266c13: 貧連錐也無將謂得太安樂殊不知正是乞兒見小
0266c14: 利更有箇真淨文和尚把不住便道去年富未是富
0266c15: 今年富始是富去年富惟有一領墨黲布褊衫今年
0266c16: 富添了一條百衲山水袈裟歲朝抖搜呈禪眾實謂
0266c17: 風流出當家真淨老人可謂頭正尾正檢點將來也
0266c18: 須喫老祖三十棒且道過在什麼處不見道有功者
0266c19: 賞老祖不辭諸方檢責也向驪龍窟內爭珠去也也
0266c20: 不富也不貧南北東西本現成打麵還他州土麥唱
0266c21: 歌須是帝鄉人忽有個孟八即漢走出來道老祖與
0266c22: 麼道也未見奇特為什麼盲枷瞎棒打他古人山僧
0266c23: 淨洗雙手奉他一碗好茶且道是賞伊是罰伊喝一
0266c24: 喝。
0266c25: 上堂舉教中云施主一粒米大似須彌山若還不了
0266c26: 道披毛戴角還汝等諸人擔囊負盔撥艸瞻風向孤
0266c27: 峰頂上鏊三打七朝參暮究還了道也未有僧出禮
0266c28: 拜將申問師云披毛戴角作麼更或摶量一粒米也
0266c29: 難消在不見南泉道王老師自小養一頭水牯牛擬
0266c30: 向溪東去牧未免喫他國王水艸擬向溪西去牧亦
0267a01: 未免喫他國王水艸不如隨分納些些總不見得拈
0267a02: 拄杖召大眾云還見遮些些意旨麼切忌向死水坐
0267a03: 卻山僧遮裏只養一條拄杖子溪東也在遮裏溪西
0267a04: 也在遮裏放行則合水和泥橫身為物收起則孤標
0267a05: 獨立魔外潛蹤且道與南泉相去多少擲下拄杖云
0267a06: 孤根自有擎天勢不比尋常楖栗條喝一喝。
0267a07: 解制上堂僧問盡大地是箇解脫門今日制向何處
0267a08: 解師云刺剌腦入膠盆作麼進云雖然如是作麼生得
0267a09: 人天普利大眾沾恩去師云轉見不堪進云臺盤踢
0267a10: 倒人星散直漢從來不受欺師打云且信一半僧禮
0267a11: 拜師云酷暑六月中火雲燒碧空九旬天不雨禾稻
0267a12: 成蒿蓬滿世盡皆忙迫甚禪和猶困散昏中曇印設
0267a13: 齋因解制惺惺寂寂卻朦朧且道既惺惺寂寂為什
0267a14: 麼卻朦朧若向遮裏透得便見適纔遮僧問盡大地
0267a15: 是箇解脫門今日制向何處解山僧向他道刺腦入
0267a16: 膠盆諸人作麼生會近時有一般漢道盡大地是解
0267a17: 脫門何必解制結制恁麼見解正是刺腦入膠盆了
0267a18: 也諸人莫見山僧與麼道便謂法爾如然必須有解
0267a19: 有結更引古人修證即不無污染即不得二語為證
0267a20: 何殊避溺而投火耶若是有氣息漢向遮裏脫卻鶻
0267a21: 臭布衫遇茶喫茶遇飯喫飯如初生孩子相似更無
0267a22: 一些縫罅與人摸索若能如是放開肚皮撒手撒腳
0267a23: 履踐將去雖不能柱石宗門亦得名為知慚愧漢猶
0267a24: 勝寡廉鮮恥強作主宰自欺欺人而稱善知識者多
0267a25: 多矣不見遮僧道臺盤踢倒人星散直漢從來不受
0267a26: 欺山僧輕輕地向他道個且信一半可謂驅耕奪食
0267a27: 痛下鍼錐到者裏須是箇人始得還有跳得出遮箇
0267a28: 屎坑者麼好與三十拄杖下座。
0267a29: 薦祖請上堂問荅竟師云秪如適纔那僧問中和師
0267a30: 即今在何處安身立命山僧荅他箇劍去久矣爾方
0267b01: 刻舟向者裏見得便見中和本來真體永無移易處
0267b02: 遮僧亦如是問山僧荅他箇只許佳隹人獨自知若向
0267b03: 遮裏透得便見中和大德昔日本不曾生今朝本不
0267b04: 曾滅既見他安身立命處便見諸人安身立命處既
0267b05: 見諸人安身立命處便見十方諸佛諸祖若聖若凡
0267b06: 安身立命處是以祖師道真體本來真因真說有體
0267b07: 了得真實法無真亦無偽既無真偽業不能羈要用
0267b08: 便用本末無殊故能在天同天在地同地在僧同僧
0267b09: 在俗同俗在棒喝同棒喝在生死同生死不見有芥
0267b10: 子許差別之相無有剎那許不是得菩提時無有絲
0267b11: 毫許可作見聞覺知生滅去來種種解會雖然如是
0267b12: 同生同死遮裏放過則不可喝一喝復豎拂子云還
0267b13: 見麼山僧今日以本來正眼當念無生力親見中和
0267b14: 上人同本山先亡後化一切覺靈一時在山僧拂子
0267b15: 頭上頓脫夢輪高超覺地去也且道正當與麼時作
0267b16: 麼生是唯心無外底受用句以拂子擊香几云一擊
0267b17: 牢關成粉碎大千何處不風流下座。
0267b18: 散眾上堂法門衰替力難扶苟諂邪禪遍界沽況值
0267b19: 歲凶兵旅作一菴深隱是良圖便與麼會去此人得
0267b20: 事而不得理還有舉一明三的衲僧麼良久云如或
0267b21: 未然莫怪山僧打葛藤去也教中道諸佛威儀進止
0267b22: 無非佛事凡有施為皆是不捨道法而現凡夫事恁
0267b23: 麼道也則費鹽醬不少只如山僧曩歲因隨喜祖庭
0267b24: 承諸勤舊集眾遮留遂為三載之寓又何曾有分毫
0267b25: 住相可得今因世亂年荒散眾而去又何曾有分毫
0267b26: 去相可得如是則去來不以相動靜不以心在遠而
0267b27: 常近居方不涉方故能大中現小小中現大虎穴魔
0267b28: 宮優遊笑傲建立掃蕩用在臨時卷舒立方外乾坤
0267b29: 縱橫掛域中日月盡是當人全機展拓處山僧今日
0267b30: 臨行解開布袋頭一齊撒向諸人懷抱了也還有親
0267c01: 見山僧面孔者麼豎拂子云從來往返絕蹤由行人
0267c02: 莫問東西路喝一喝。
0267c03: 雲外禪師語錄卷第二終
0267c04: 
0267c05: 
0267c06: 　大溈慧山和尚捐貲刻
0267c07: 神鼎雲外和尚語錄第二卷
0267c08: 康熙乙巳已夏月神鼎塔院識
