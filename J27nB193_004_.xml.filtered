0239b01: 隱元禪師語錄卷第四
0239b02: 嗣法門人如沛編
0239b03: 福州府福清縣黃檗山萬福禪寺語錄
0239b04: 結制上堂云諸方結制無繩自縛黃檗開爐有屈丈
0239b05: 夫殊不知人人赤灑灑個個峭巍巍盡大地是箇沙
0239b06: 門一隻眼紅爐向甚處安盡大地是箇紅爐沙門向
0239b07: 甚處著向這裏覷破毫芒銀山鐵壁靠倒千門萬戶
0239b08: 齊開了無長短高下那有生死去來少涉遲疑火星
0239b09: 落眼裏無數金針撥不開一物礙胸中烜天烈燄煆
0239b10: 難化難化故生死岸頭終不得力不開也尋嘗任運
0239b11: 未免糢糊衲僧家急須著眼切不可一日過一日一
0239b12: 月過一月一期過一期一年過一年嗚呼老矣是誰
0239b13: 之愆閻老師不是汝爹娘牛頭阿旁不是汝弟兄飯
0239b14: 錢設若少負鐵棒便臨汝身那時莫怪黃檗不為汝
0239b15: 說是事姑置且今開爐徹骨為人作麼生道冷時添
0239b16: 把火熱時便撲滅不是黃檗特地無端要汝諸人皮
0239b17: 下有血下座。
0239b18: 慶誕請上堂問娘胎透脫一輪圓箇中消息不用傳
0239b19: 今日強臨登寶座如何特地落言詮師打云不得出
0239b20: 頭進云恁麼則地一聲普聞去也師云如何是
0239b21: 地一聲消息進云和尚甚麼不著眼師便打又一僧
0239b22: 拂坐具便行師云遲鈍殺人僧一喝師云好一喝欠
0239b23: 主在僧無語師便喝乃云眠牛水草足不計幾春秋
0239b24: 報道娘生日翻身向上頭十二峰頭增瑞彩水晶宮
0239b25: 裏正添籌鎮海驪珠光燦爛更嫌何處不風流山僧
0239b26: 今日因齋慶讚大似錦上鋪花若論父母未生前一
0239b27: 著諸人不後我亦非先大家聚首古皇前無影樹邊
0239b28: 赤洒洒沒陰陽地永綿綿打翻浮世閒日月萬古長
0239b29: 空一大年山僧慶讚了也未審諸人異口同音一句
0239b30: 作麼生道良久云一片德風流巖谷祖山疊翠更稜
0239c01: 層下座。
0239c02: 上堂云靈鷲枝花放出千紅萬紫曹溪滴水流傳四
0239c03: 海五湖無限鱗龍隨波作浪幾多俊俏摘葉尋枝正
0239c04: 當此時掀翻世界鬧熱門庭則不無只如香飄氣散
0239c05: 雲盡水乾且道蝦蟆遊蜂向甚麼處鑽簇於此倜儻
0239c06: 分明不辜親見黃檗一面亦不昧行腳衲僧隻眼如
0239c07: 未切不可打在無事甲裏空喪天日汝等諸人還知
0239c08: 黃檗苦口為人麼偶來花下探明月不覺東風過院
0239c09: 西下座。
0239c10: 師誕上堂師云法身充宇宙慧命等虛空念別溪山
0239c11: 異心圓法界同兩眸懸日月一棒定蛇龍者麼祝余
0239c12: 壽禹門正脈通諸人還會麼黃檗尋常如鐵橛子相
0239c13: 似要且斧劈不開箭射不入今朝偶逢彌陀禪者獻
0239c14: 一香齋打濕唇皮全身慶快不覺示現遍滿虛空有
0239c15: 時怒吼震動泉石有時踊躍顯煥山川且道這個阿
0239c16: 師有甚麼長處堪受人天慶讚我笑青山高突兀青
0239c17: 山嫌我瘦稜層下座。
0239c18: 冬至上堂問祖意西來即不問冬至消息是何如師
0239c19: 云山山現瑞彩進云恁麼則鷓鴣啼處百花新師打
0239c20: 云句句斷人腸乃云陰陽未判之先逴得便行略較
0239c21: 些子寒暑迭遷之後強作主宰有甚用處脫有與麼
0239c22: 人堪與佛祖為師如無山僧向人天界中放開線道
0239c23: 應箇時節去也群陰剝盡法法歸根無欠剩一陽來
0239c24: 復頭頭仍舊風光足南昇北降東湧西沒本自現成
0239c25: 何勞鑽簇豁開戶牖海闊天高迥脫見聞山青水綠
0239c26: 黃檗無端分身遍野明眼衲僧合笑合哭諸禪人且
0239c27: 道笑箇甚麼哭箇甚麼僧便喝師云解笑不解哭良
0239c28: 久云繇來一段陽春曲今古誰人和得齊下座。
0239c29: 彌陀會請上堂問六國進寶王還納否師云是甚麼
0239c30: 寶僧無語師云死回回進云請師著眼師云不值半
0240a01: 文錢居士問天上一輪月大地盡光明法王行遍處
0240a02: 覓跡影無蹤未審和尚如何師云月落後與汝相見
0240a03: 士便行乃云茲者瑟江善信圓滿彌陀勝會請山僧
0240a04: 陞座舉揚箇事以助預修西資之津梁若論西資津
0240a05: 梁人人腳跟下七寶具足取之不竭用故無窮乃豎
0240a06: 拂子云諸人還見麼敲香几云還聞麼若也見得彌
0240a07: 陀時時出現若也聞得觀音念念全彰水鳥雲林共
0240a08: 譚般若風柯月渚俱演摩訶極樂一會儼然未散所
0240a09: 謂一處真處處真頭頭盡是本來人一處假處處假
0240a10: 法法無非之乎者等閒坐斷兩頭關千手大悲難描
0240a11: 寫山僧與麼道還資助得彌陀勝會也無良久云踏
0240a12: 翻淨穢東西土個個蓮花捧足行下座。
0240a13: 羅山亙和尚至上堂師云進以禮退以樂暖日和風
0240a14: 響殿閣出則弟入則孝青山綠水慶雲罩兩相扣擊
0240a15: 破砂盆千古長空浩浩鬧若將耳聽終難會眼處聞
0240a16: 聲無不到汝等諸人各各有眼必也堪聞且道羅山
0240a17: 黃檗兩口無一舌撞頭磕額所談何事夜半大陽輝
0240a18: 宇宙天明黑漆布乾坤下座。
0240a19: 戒子請上堂師云善來佛子戒源清願大行深利有
0240a20: 情如月處空臨萬國一人舉首一輪明諸人還會麼
0240a21: 只者心地戒法人人本具個個圓成本來清淨本自
0240a22: 具足在聖未嘗增一毫毛在凡未嘗減一毫毛故我
0240a23: 雪山老人夜半睹星悟云一切眾生皆有如來智慧
0240a24: 德相只因妄想執著未能證得雖然與麼道悟則不
0240a25: 無似乎話作兩橛殊不知離妄想執著別無智慧德
0240a26: 相離智慧德相別無妄想執著水漲船高泥多佛大
0240a27: 一明一切明一見一切見一悟一切悟一入一切入
0240a28: 苟能如是會萬古無倫匹不惟戒體圓兼復生死息
0240a29: 山僧今日真實告報還有信得及麼良久云一副肝
0240a30: 腸懸瀑布通身手眼露梅梢下座。
0240b01: 元旦上堂云玉曆初頒物物新金爐靄靄起香塵山
0240b02: 僧信手重挑剔用祝明朝第一人乃豎拂云諸人還
0240b03: 知麼秪此一毫天清地寧山高水平如雷猛如日明
0240b04: 爍破千邦群邪之肝膽獨耀吾皇一統之乾坤山僧
0240b05: 與麼舉揚還祝得君親也未良久云現前卓立如麻
0240b06: 葦刻骨知恩有幾人下座。
0240b07: 解制上堂問雲水盡從今日解一句作麼生道師云
0240b08: 眉毛八字開進云盡大地是箇圓覺期未審和尚今
0240b09: 日解作甚麼師云為闍黎不薦進云不解不結還許
0240b10: 學人毘盧頂上行麼師云腳跟下好與三十棒進云
0240b11: 恁麼則草鞋獰似虎拄杖活如龍師云知恩方解報
0240b12: 恩乃云茲者瑟江翁居士奉母林氏之命特特入山
0240b13: 修懺設齋請轉法輪以慰慈親奉佛之誠用固金剛
0240b14: 不壞之體蓋林氏稟佛遺訓過午十載漸積淨財供
0240b15: 佛及僧雖處塵勞之中不為塵勞所轉而能卓立其
0240b16: 間正所謂應以婦女身得度者即現婦女身而為說
0240b17: 法了也還要山僧說箇甚麼雖然如是今值元宵請
0240b18: 福之日又是衲僧解制之辰偶占一偈以壯行腳之
0240b19: 美伏惟靜聽且喜良宵徹夜天燈燈相續接先賢聊
0240b20: 拈楖栗窮三際略展眉稜爍大千本地風光添瑞彩
0240b21: 故園生意轉新鮮豁開戶牖溪山碧若個闍黎不悄
0240b22: 然偈已巳說了若也會得大制已巳解大疑已巳釋大悟已巳
0240b23: 開大事已巳畢東去西去無往不吉然則吉慶不妨吉
0240b24: 慶悄然一任悄然脫有人問如何是父母未生前本
0240b25: 來面目汝等諸人將何抵對眾俱喝師云陌頭一陣
0240b26: 春風起動著威音那半邊下座。
0240b27: 師到城山庵請上堂師云杖藜在處是生涯撥盡春
0240b28: 雲絕點瑕獨露城山天漢表萬村圍繞法王家豁開
0240b29: 淨眼看塵世滿目青黃不是他諸禪人會麼既不是
0240b30: 他是箇甚麼若也薦得左之右之古之今之受用無
0240c01: 涯不妨法隨法行法幢隨處建立道繇人悟道風普
0240c02: 被恒沙普被恒沙則不無且道直截為人一句作麼
0240c03: 生道僧喝師云獅子吼時芳草綠象王行處落花紅
0240c04: 下座。
0240c05: 師到鎮海寺請上堂云乘槎渡海為求格外知音策
0240c06: 杖登山惟訪通方作者遇知音聲價益重逢作者大
0240c07: 道愈彰道彰普天普地滿眼滿耳通身遍身無處囊
0240c08: 藏聲重於國於家若長若幼聞名睹相悉皆皈依故
0240c09: 能道滿天下名垂百世皆繇知音作者遞相舉揚而
0240c10: 然也今日山僧海已巳渡也山已巳登也且道誰是知音
0240c11: 誰是作者諸人還會麼沒鼻眠牛橫海島不須繩索
0240c12: 再勾牽下座。
0240c13: 上堂云學無前後達者為先道絕彼此明之為貴學
0240c14: 未至於達所學奚益道未至於明其道罔然罔然則
0240c15: 業識茫茫無本可據奚益則被物所轉誠難解脫諸
0240c16: 人還知麼只如父母未生已巳前一著子又作麼生達
0240c17: 死了燒了之後一著子又作麼生明苟能直下坐斷
0240c18: 兩頭歷落生死不能籠罩去住豈可遷移所謂處生
0240c19: 死流驪珠獨耀于滄海踞涅槃岸桂輪孤朗于碧天
0240c20: 山僧今日偶到西院北山諸善人虔請陞座不覺逗
0240c21: 漏如此還有明眼衲僧共相證明者麼如無山僧自
0240c22: 證去也踏著南山動北山洞明大事剎那間善人不
0240c23: 昧山僧旨收拾春風自去還下座。
0240c24: 師到茶林寺請上堂云春風二月天特來此處
0240c25: 訪高賢一聲雷破三更夢個個心開五葉蓮殊勝偏
0240c26: 逢殊勝事希奇果感希奇緣滿城羅列金仙子向道
0240c27: 西方豈不然諸人還知麼山僧今日所舉不是因齋
0240c28: 慶讚亦非順水推舟乃從自己巳無差別胸中流出與
0240c29: 諸人共證平等性智汝等還信得及否若信自己巳及
0240c30: 便信得他人若信得他人及不惟信得滿城盡是金
0241a01: 仙乃至山河大地草介人畜無非恒沙諸佛之數所
0241a02: 以道是法平等無有高下此便是釋迦老子三千年
0241a03: 前從胸中流出蓋覆諸人了也脫有人出來道黃檗
0241a04: 如是提持看風使舵順水推船則不無只如陸地行
0241a05: 舟山頭起浪施佛祖之爪牙露衲僧之巴鼻又未許
0241a06: 在山僧道也知汝是隻眼衲僧何故我即與麼汝即
0241a07: 不與麼汝即不與麼我又卻與麼大家扶起破沙盆
0241a08: 托出人前分外好是事姑置茲者山僧偶到茶林通
0241a09: 城大德檀信虔誠之至且道有何祥瑞感格如此良
0241a10: 久云杖藜到處皆清淨家國閭閻盡太平下座。
0241a11: 師到福善堂上堂云這個所在乃是中天老人出身
0241a12: 之處山僧今日入祖之門陞祖之堂杲日當空心花
0241a13: 朗耀看破老人赤心片片脫體全彰諸人還見麼豎
0241a14: 拂子云老人即今在山僧拂子頭上放光動地堅固
0241a15: 一城福善之基圓滿人人菩提之果山僧聊舉毫端
0241a16: 動著老人六十年前之本懷始終一貫首尾無異所
0241a17: 謂一念普觀無量劫無去無來亦無住如是了知三
0241a18: 世事超諸方便成十力於此薦得便能撐天拄地作
0241a19: 大獅吼普度有情到於一切智地不惟老人之願已巳
0241a20: 足誠乃黃檗大事堪托如未山僧抖搜屎腸一任諸
0241a21: 人怪笑老人自離福堂入黃檗到東嶽印峰荊田處
0241a22: 處建立梵剎唯黃檗出入四十餘年戀戀不捨者為
0241a23: 重法席故也至於行年六十有五叩闕請藏已巳圖不
0241a24: 朽磨歷風霜八有餘載雖則身故行願湛然不無當
0241a25: 初焉有今日山僧特特尋覓老人出處仍設牌位不
0241a26: 忘其本普願大眾年年此日爇炷名香熏破老人鼻
0241a27: 孔圓明自己巳心田便是黃檗徹骨兒孫然老人說不
0241a28: 到處山僧今日說到老人行不到處山僧今日行到
0241a29: 老人拈不出的山僧今日拈出老人用不著的山僧
0241a30: 今日用著更有種種未了之事山僧一一為其了卻
0241b01: 山僧亦有未了之事請問大眾如何為我了卻眾無
0241b02: 語師云啼得血流無用處不如緘口過殘春復說偈
0241b03: 云龜毛拂子重千斤掛在虛空待個人磕著無情真
0241b04: 鐵漢不妨拈起更尖新下座。
0241b05: 師到護國寺請上堂乃舉昔有僧問古德云深山裏
0241b06: 還有佛法也無德云有如何是深山裏佛法德云石
0241b07: 頭大的大小的小師云雖然與麼荅話不失住山之
0241b08: 本分要且令人向大小裏摶量脫有人問山僧路途
0241b09: 中還有佛法也無山僧道有如何是路途中佛法山
0241b10: 僧道覿面春風彌八表峰前怪石更稜層諸人還知
0241b11: 麼觸事而真體之即神就路還家在處相親以此資
0241b12: 身心時時康泰以此護家國年年太平然身心家國
0241b13: 亦非他物若無鐵漢通身荷扶其間則佛法世法那
0241b14: 到如今大眾且道通身荷扶一句作麼生道幾片水
0241b15: 雲來護國又飛杖錫到東金下座。
0241b16: 師到東金寺請上堂師云為訪相知遍處尋天風送
0241b17: 我上東金到來坐斷千差路不負殷勤一片心諸人
0241b18: 還知麼只這處所乃是四公應真涅槃之處汝等諸
0241b19: 人曾到這裏也未如未到必須到著免被岐路所惑
0241b20: 如到者急須尋箇出路不宜坐久成勞所謂百尺竿
0241b21: 頭坐的人雖然得入未為真百尺竿頭須進步十方
0241b22: 世界現全身若也進步一著高高峰頂橫眠深深海
0241b23: 底優游百草頭邊賣弄塵沙界內打輥無可不可無
0241b24: 得不得只如山僧前日離黃檗寓城山過西院遊萬
0241b25: 安訪護國上東金到處之遶一遍要且來無來跡住
0241b26: 無住相去無去所不妨如是來如是住如是去我為
0241b27: 法王於法自在我為法王於法無礙且道明日又向
0241b28: 甚麼處去青山踏遍誰知己巳收拾春風歸去來下座。
0241b29: 辭眾上堂師云八載住持受苦艱呵風罵雨不安閒
0241b30: 今朝帶水拖泥去十二峰頭展笑顏大眾且道笑箇
0241c01: 甚麼波裏橫行波裏睡幸然不沒小江間下座。
0241c02: 師到芙蓉亙法弟請上堂云黃檗枝枝秀芙蓉朵朵
0241c03: 新雖然舊面目一見一番新諸人如此會得各各歸
0241c04: 家穩坐脫或未能山僧一一為汝說破發明底人可
0241c05: 大可小能方能圓重法忘軀損己巳利物舍我芙蓉法
0241c06: 弟者誰歟山野丁丑歲開法於黃檗法弟特來佐助
0241c07: 仍令其徒董領院事迄今雖未告成其功十有八九
0241c08: 茲者山野有天童掃塔之行特造丈室恭請主席荷
0241c09: 蒙許可則祖席必也重重光輝魔外自然漸漸隱伏
0241c10: 所謂一來一往掀翻臨濟家風一語一默開豁人天
0241c11: 眼目可謂盡善盡美全始全終汝等諸人於此會得
0241c12: 黃檗芙蓉在汝腳跟下如未莫怪黃檗芙蓉謾汝了
0241c13: 也幾片水雲彌宇宙兩輪日月耀乾坤下座。
0241c14: 金粟首座寮秉拂上堂蔡居士問當陽秉拂隆紹徽
0241c15: 猷如何是克家句師云腦後一輪紅進云恁麼則金
0241c16: 粟一燈炤天炤地去也師云不勞重讚嘆問到來不
0241c17: 見渠塘險唯有薰風叩座涼宗乘事且置針芥相投
0241c18: 是如何師云一合相不可得進云百匝千重鋪錦繡
0241c19: 祗園花噴襲衣香師云打開滿地紅乃云赤骨條條
0241c20: 絕所依生平莽鹵不思惟一椎打殺人無數路上茫
0241c21: 茫若個知倘有赤心弟兄聞與麼道攔腮扯下亂椎
0241c22: 一頓以報不報之恩共助無為之化如無未免重新
0241c23: 漏逗一任諸方怪笑琦上座昔年向者裏打失眼睛
0241c24: 帶累十方虛空山河大地情與無情悉皆消殞不唯
0241c25: 踏著佛祖正脈要且人天瞻仰無門末後無端卻被
0241c26: 堂頭老漢一拶拶開面門十方虛空山河大地情與
0241c27: 無情仍舊儼然所謂開眼也合著閉眼也合著滿座
0241c28: 薰風來殿閣語亦是默亦是頭頭撞著自家底渾身
0241c29: 無處可遮藏敗露家風從此始今日秉拂上座八字
0241c30: 打開滿盤托出未審還愜諸兄本懷也無沒來繇沒
0242a01: 來繇念年與佛結冤仇一毫端上翻身轉九十九峰
0242a02: 齊點頭下座。
0242a03: 秉拂上堂問世尊未出世祖師未西來何人演唱宗
0242a04: 風師云略較些子進云恁麼則山川草木無非佛法
0242a05: 鶯啼鵲噪盡是祖意師云卻不唧溜乃云吳江江上
0242a06: 雲未起時金粟峰頭雨已巳下了均沾沙界普被大千
0242a07: 直令個個眉端堆雨露人人舌上起風雷盡道今年
0242a08: 春水足春花好人人俱得護身寶預收蠶豆疊如山
0242a09: 狼籍座前渾不掃顆顆大似夜明珠信手拈來無不
0242a10: 可飽食橫臥碧峰頭者段風光何處討多口文殊讚
0242a11: 奚窮令人嘗憶維摩老好大哥法說了還信麼脫有
0242a12: 性燥衲僧驀面喝云將謂秉拂上座有奪食驅耕之
0242a13: 手超群逸翮之談及乎說來好似三家村裏唱吧歌
0242a14: 相似有甚麼妙處雖然被汝道著要且覓秉拂上座
0242a15: 妙處未夢見在殊不知多虛不如少實多言不如守
0242a16: 中任君弄到帝王家也是一場乾打鬨還有一段吧
0242a17: 歌一發舉似高明塞外胡笳十八拍城頭鼓角兩三
0242a18: 聲等閒聞到傷心處莫若村歌樂太平下座。
0242a19: 住嘉興府崇德縣福嚴禪寺語錄
0242a20: 崇禎甲申年邑侯解學周同鄉紳等請師於十月十
0242a21: 七日入院至山門云無門是解脫之門從上佛祖盡
0242a22: 向者裏而入且道琦上座到者裏又作麼生剔脫有
0242a23: 無關捩子腳跟在處便為家。
0242a24: 大殿基云天為蓋地為載一道坦然平四方無塞礙
0242a25: 此便是萬福莊嚴之基釋迦老子畢竟在甚麼處喝
0242a26: 一喝云低聲低聲至。
0242a27: 方丈云據此丈室千眼莫識全提正令雷轟電掣一
0242a28: 棒按下惡虎獰龍兩片打開青天白日。
0242a29: 當日眾請上堂師至座前拈疏云只者便是邑侯解
0242a30: 公筆尖頭上放大光明爍破諸人面門了也若也覺
0242b01: 得個個眉端增瑞彩人人腳底盡風光如未煩表白
0242b02: 宣過好事也要大家知宣疏畢師指法座云向上一
0242b03: 著千聖不傳我今一踏透頂透底汝等諸人急須高
0242b04: 著眼始得便陞座拈香云者一瓣香爇向爐中端為
0242b05: 祝延。
0242b06: 今上皇帝聖壽萬歲萬萬歲恭願帝德圓明爍破千
0242b07: 邦皈一統皇風浩蕩遍充萬物各全彰次拈香云者
0242b08: 一瓣香奉為滿朝文武郡縣尊官伏願以德以威家
0242b09: 國閭閻皆有賴如雲如雨山林草野盡沾恩者一瓣
0242b10: 香奉為本山大檀越併現前請主諸居士等伏願福
0242b11: 海長流永作皇家柱石壽山增翠長為佛法金湯復
0242b12: 拈香云者一瓣香明如日黑如漆冤有頭債有主第
0242b13: 二次拈出爇向爐中專為現住海鹽縣金粟山廣慧
0242b14: 禪寺傳曹溪正脈第三十五世費隱容大和尚用酬
0242b15: 法乳之恩遂斂衣就座僧問前賢古剎久荒涼師錫
0242b16: 已巳至放毫光錫至放光則不問如何是普利群生一
0242b17: 句師云杲日正當空進云恁麼則無一生可利師打
0242b18: 云汝腳跟下作麼生進云舌頭點地便禮拜師劈脊
0242b19: 一棒乃云莖草未拈建剎已巳竟片言弗措法說熾然
0242b20: 且道正當恁麼時誰是說者誰是聽者誰是建者誰
0242b21: 是住者於此一一辯明便見靈山一會儼然未散福
0242b22: 嚴古剎特地重光人人卓立乾坤更不周繇者也設
0242b23: 或未然山僧簸箇驢脣與汝諸人夢中說夢去也一
0242b24: 向與麼去法堂前草深一丈一向與麼來淨地上塵
0242b25: 堆三尺一向與麼住日炙風吹沒了期一向總不與
0242b26: 麼業識茫茫無本據所謂法無定相遇緣即宗事無
0242b27: 一向貴在人弘直須向百草頭邊插得隻腳一微塵
0242b28: 裏著得隻眼腳頭腳底撥開線道有時踢踏奔蛇走
0242b29: 虺有時怒號驟雨旋風有時顧鑒嘗光赫奕有時嚏
0242b30: 唾珠玉滿盤法法頭頭合轍塵塵剎剎全彰與麼也
0242c01: 得不與麼也得與麼不與麼總得大人做處不尋嘗
0242c02: 語默行藏莫可量錯腳踏翻這片地團圞瓦礫盡生
0242c03: 光雖然如是舉揚也是衲僧家嘗茶飯且道今日開
0242c04: 堂福國祐民一句作麼生道日日門開崇聖德時時
0242c05: 渡口迎天恩復云山僧素志本欲長棲巖谷以遂平
0242c06: 生秪因夏間特來省覲金粟老人豈料傍觀覷破驢
0242c07: 頭馬嘴驀鼻將來在此荒草場中打輥一番不知日
0242c08: 後如何結局還有勞形苦骨臥草眠霜者請出與山
0242c09: 僧鼻孔相拄眾無語良久云喜有青天嘗蓋覆更叨
0242c10: 雨露濕全身下座。
0242c11: 結制上堂師云撥草瞻風為求知己巳轟雷掣電顯發
0242c12: 大機一棒趁不回頭便是超群種草百煉了無變色
0242c13: 真成剛骨衲僧其住也端若泰山巨靈撼而不動其
0242c14: 去也速如川流良驥追之莫及妙契寰中意超物外
0242c15: 於此於彼無在不在會中脫有其人福嚴拄杖可賴
0242c16: 如無山僧聊向冰凌上畫箇牢關與徹骨漢子共相
0242c17: 履踐以拂子打圓相云不得向者裏屙屎放尿亦不
0242c18: 得離卻者裏別尋方便不得向者裏齁鼾寱語驚群
0242c19: 動眾亦不得飲氣吞聲默炤邪思不得潔白地上賣
0242c20: 弄風月亦不得暗裏藏身埋沒己巳靈不得東朿卜西卜
0242c21: 承虛接響亦不得障蔽人天眼目紊亂佛祖綱宗不
0242c22: 得論量他家杓柄長短亦不得私販屋裏楊州出得
0242c23: 數種圈繢便是灑脫真人雖然如是好與三十拄杖
0242c24: 出不得也好與三十拄杖且道新福嚴還有為人處
0242c25: 也無良久云全提殺活吹毛炤佛祖聞風也膽寒下
0242c26: 座。
0242c27: 元旦上堂師云天無私蓋地無私載山無私藏海無
0242c28: 私納風雷無私發雨露無私潤以無私祝一人天長
0242c29: 地久以無私應萬物草偃風行十方慕道四海歸仁
0242c30: 凡有血氣莫不尊親而我格外衲僧如何嵩祝豎拂
0243a01: 子云捧出無私新日月大明千古耀乾坤下座。
0243a02: 祝壽請上堂云茲者本仁呂居士請山僧陞於此座
0243a03: 舉揚向上一著以慶不惑之誕若論向上一著千聖
0243a04: 不傳歷代祖師描亦不成畫亦不就叫山僧如何舉
0243a05: 揚設若舉得未免落二落三了也然又不可無言聊
0243a06: 說伽陀以遂誠意伏惟大眾各各靜聽壽山歲歲青
0243a07: 語水年年綠返炤本來人法身備萬福滿堂春爛熳
0243a08: 遍野花簇簇幻化雖非真悟為家裏物大開胸臆包
0243a09: 虛空細入盆中一粒粟百千諸佛現毫端各為人天
0243a10: 開眼目同音共說妙伽陀盡謂仁人壽堪祝更願擴
0243a11: 充大道心一念遍禮無量佛生生不離婆伽婆世世
0243a12: 嘗為法眷屬我亦分身遍剎塵塵塵已巳受供養足仁
0243a13: 者信受而奉行自然響應如空谷偈已巳說了誕已巳慶
0243a14: 也還有不惑者請出共相證明一僧拂袖而出師云
0243a15: 大好不惑良久云春風來小院何處不光輝下座。
0243a16: 解制上堂師云本自解脫阿誰縛汝本自清淨何物
0243a17: 染汝本自圓明昧汝不得本自具足缺少甚麼是汝
0243a18: 諸人自家底物為甚麼不會解結同源縛脫無二苟
0243a19: 明無二何往不利山僧九十日前向者裏畫箇牢關
0243a20: 直至今日無人跳出猶恐遲鈍汝等不如畫破一任
0243a21: 十字縱橫以拂子畫一畫云破也破也一僧便出師
0243a22: 云放出汝等如龍如虎如獅如象吒吒吵吵轟轟烈
0243a23: 烈舉頭撞倒須彌動足踏翻大地揚眉爍破虛空開
0243a24: 口吸盡西江直饒佛祖當前一棒按下如是悟明如
0243a25: 是作略如是痛快堪為瞎驢種草不辜親見福嚴一
0243a26: 面且今日功圓果滿各各分證則不無只如覿面收
0243a27: 功一句作麼生道內外中間俱踢脫大千沙界露全
0243a28: 身復云山僧去歲纔入崇德程氏已巳獻最初之供今
0243a29: 日一期佛事周隆仍備最後香齋可為全始全終盡
0243a30: 善盡美且道臨行轉身一句又作麼生道泠泠語水
0243b01: 催瓶缽薰風起杖藜下座。
0243b02: 師到建寧淨慈菴龍友陳居士誕日請上堂僧問萬
0243b03: 象之中獨露身三玄戈甲振叢林三通金鼓四眾集
0243b04: 凡聖齊禮法王身如何是法王身速道速道師云金
0243b05: 剛不壞僧禮拜師云速道速道僧擬議師便啐乃云
0243b06: 一葉翩翩下建州陳君此日正添籌修齋普供金仙
0243b07: 子瑞氣盈門八百秋諸人還會麼山僧今日借路經
0243b08: 過未免因齋慶讚若有就路還家覿體歸元者便知
0243b09: 山僧拄杖子本命元辰落處若知拄杖子本命元辰
0243b10: 落處便知山河大地草介龍畜本命元辰落處若知
0243b11: 山河大地草介龍畜本命元辰落處便知今朝齋主
0243b12: 陳君本命元辰落處所謂天地同根萬物一體如無
0243b13: 山僧一發與汝諸人說破驀拈拄杖卓一卓云會麼
0243b14: 一聲雷覺三春夢仁壽蒼蒼莫可量下座。
0243b15: 師到神光寺請上堂云返炤玅峰誰與齊三千剎海
0243b16: 露端倪何緣吹到神光裏惹得薰風一杖藜諸人還
0243b17: 知麼若也知得別峰與汝諸人相見了也不妨滿目
0243b18: 凝祥一團和氣淨佛國土成佛子住靈山一會儼然
0243b19: 未散如未山僧為汝諸人落草去也神光不昧萬古
0243b20: 徽猷入此門來不存軌則若順若逆若佛若魔物物
0243b21: 圓淨處處分輝所謂天得此而高明地得此而悠久
0243b22: 山林得此而峻秀河海得此而競流日月得此而朗
0243b23: 耀風雷得此而猛烈禽魚得此而飛潛草木得此而
0243b24: 敷實志士得此榮宗顯祖衲僧得此耀後光先悟之
0243b25: 者直下神通玅用不同小小迷之者竟日業識茫茫
0243b26: 無有休息迷悟且置只如光未發時無佛無眾生無
0243b27: 天地等物汝等諸人作麼生會良久云拽轉驢脣歸
0243b28: 去也了無話柄落人間下座。
0243b29: 師到天寧寺請上堂云金剛寶劍截斷生死根源生
0243b30: 銕蒺藜摟空無明窠臼無明窠臼既空盡大地是廣
0243c01: 大解脫之門生死根源既斷普世間是金剛不壞之
0243c02: 體證其體入斯門便能入地不動塵入水不動波入
0243c03: 火不動燄入風不動搖通身是地地不礙地通身是
0243c04: 水水不濕水通身是火火不燒火通身是風風不飄
0243c05: 風到者裏須徹證一番便知這箇三昧所謂說到不
0243c06: 如見到見到不如行到行到不如證到證到不如用
0243c07: 到五者俱到如龍得水如虎靠山如獅子吼百獸潛
0243c08: 藏如迅雷發群靈咸覺山僧如是舉揚未審諸人還
0243c09: 覺麼非但我今獨達了恒沙諸佛體皆同茲者山僧
0243c10: 偶到榕城天寧耆舊虔請陞座且道賓主互換人境
0243c11: 交羅一句作麼生道良久云胸清一帶長流水目富
0243c12: 三山萬古春下座。
0243c13: 薦嚴請上堂問未陞座已巳前覺靈度畢陞座之後更
0243c14: 作麼生師云未問已巳前荅汝了也進云幾不問過師
0243c15: 拈棒僧轉身云一句了然超百億師云何須門外說
0243c16: 三車乃云茲者伯登何居士請山僧舉揚箇事以薦
0243c17: 令尊若論薦拔居士未動念時一坐坐斷冤親坦平
0243c18: 我人一致了無生死之相寧有去來之路不惟一世
0243c19: 二親已巳薦至於無量劫來尊尊親親俱已巳薦矣何須
0243c20: 遠涉榕城直入檗山要山僧開兩片皮說東道西以
0243c21: 為薦拔大似隔靴抓癢有甚親切雖然如是不可有
0243c22: 負孝念之誠聊敘數言為慰伏惟諦聽百年如夢誰
0243c23: 知身世本來空一念圓明炤徹死生無二路逍遙如
0243c24: 出岫之雲赤灑似騰空之日週法界以無遺歷古今
0243c25: 而不昧雲歸只在青山裏日落依然不離天以此用
0243c26: 薦何居士一超直入如來前山僧與麼舉揚還當得
0243c27: 薦拔也無良久云無限風光駒過隙枝頭黃鳥為誰
0243c28: 啼下座。
0243c29: 
0243c30: 隱元禪師語錄卷第四終
