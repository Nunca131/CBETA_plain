0258a01: 曹溪一滴卷之四古庭禪師語錄
0258a02: 偈贊
0258a03: 先師無際和尚道感文并偈
0258a04: 我東普無際老師乃古佛之應示也不捨悲願向二
0258a05: 千年外大弘如來之正法眼藏凡一語一默一機一
0258a06: 用不著于文字生滅不思議海深而無底縱十方諸
0258a07: 佛諸祖莫測其端況二乘知見了師之秘藏乎蓋師
0258a08: 之道通播十方已巳四十餘年天上人間咸炙其光獲
0258a09: 益無量洪惟　　大明聖帝宗嚮師道詔入　闕下
0258a10: 加賜恩寵僧俗叩室請益旦夕相繼不絕師示以慈
0258a11: 悲無畏之相將所證心旨咸為普說如天一雨山川
0258a12: 艸木各得其潤化道既畢忽日告眾遺誡說偈端坐而逝
0258a13: 時白毫貫天聖燈夜燭
0258a14: 皇上遣官造龕諭享今嗣法徒善堅謹以師實行普
0258a15: 示人天布于無窮讚曰　　我師大威德弘道于末
0258a16: 運一語一默中具含無量義大不思議海心珠曜十
0258a17: 方內外中不著寂滅證圓通一切諸國土塵剎妙宣
0258a18: 揚四海悉動搖天地俱旋轉微塵諸佛相光體普圓
0258a19: 通無去亦無來湛來體圓妙一言一切法超世諸文
0258a20: 字了然心境明猶處虛空座說法如雲雨機用若電
0258a21: 雷乾坤悉震動邪魔碎微塵密中言莫及句外難度
0258a22: 量大千諸世界攝入一毫頭普放大光明照徹諸佛
0258a23: 國不可思議力照大總持門如月明眾象實非二光
0258a24: 體似日輝大地能悅眾生心說法法無說法說非非
0258a25: 法句義妙難思洞超諸佛祖所演一切法字字放光
0258a26: 明所說一切偈言言總玄妙不著諸眾相不捨世間
0258a27: 心成就大菩提道明于今古妙相無空色應物現真
0258b01: 形紫磨光充滿不可盡稱讚惟我大導師真實具斯
0258b02: 事妙讚不虛說最上仁師子光體若虛空不礙諸佛
0258b03: 相光體恒不動不捨諸國土巍巍現本尊大全師子
0258b04: 力我今稽首禮稱讚真實相唯願諸人天受持轉流
0258b05: 布世出于世間決定不退轉無上大導師古佛應于
0258b06: 世光明照十方蒙光得解脫世有種種言莫能讚師
0258b07: 行而我授師記故已巳徹為讚師忽寂滅定白毫光充
0258b08: 滿夜每聖燈現驚動諸人天感佛之大化不捨師滅
0258b09: 度亦不捨涅槃師既逝去已巳法身相常住非去實非
0258b10: 來凝然光寂滅惟子知此事所演偈讚歎普告諸人
0258b11: 天知師諸實行。
0258b12: 古拙老祖真讚
0258b13: 拗折雲門之棒機如掣電用若流星勘破趙州之無
0258b14: 理出尋常詞汪巨海入白雲老翁之室謂有倒座之
0258b15: 謀示古拙拔萃之容且無教子之道通身手眼家破
0258b16: 人亡遍地戈矛塗窮計盡其生也黃花翠竹其死也
0258b17: 青嶂白雲謂如此兮花攢攢錦簇簇非如此兮日杲
0258b18: 杲月團團總不如此兮萬紫千紅茶坊酒肆咄還會
0258b19: 麼諸方要與祖翁相見請看有後句禪板橫拈道路
0258b20: 窮更無伎倆與人通老翁家國無雄特不必當機問
0258b21: 券功。
0258b22: 釋迦佛出山相贊
0258b23: 三十二相相何相八十種好好何好到此依然跳不
0258b24: 出未見通身入荒艸入荒艸兮雲渺渺海角天涯無
0258b25: 處討未後拈花笑飲光狼籍一場自放倒
0258b26: 大悲菩薩相
0258b27: 機力盡時消息盡波原是水水原波大悲心智難描
0258c01: 貌說與傍觀事不多多不多四智三身總落魔道人
0258c02: 向此知端的勿勞三四問如何萬與一法空畢千眼
0258c03: 分明親的的一片白雲橫太虛任東任西任南任北
0258c04: 卷舒出入
0258c05: 魚籃相
0258c06: 短柳依依水石間攜籃來去幾曾閑相思一點情無
0258c07: 看不遇佳人空自還
0258c08: 達磨
0258c09: 諸方還知這老子有褒貶處麼老僧貶伊與我不同
0258c10: 國不同家不同生不同死卻又褒伊斷神光臂未後
0258c11: 付與皮付與肉付與骨付與髓蒼天蒼天恩大難酬
0258c12: 所以如此。
0258c13: 善財南游圖
0258c14: 剎剎塵塵煙水洲幾經寒暑去參求惑他五十三人
0258c15: 鬧直至而今鬧未休
0258c16: 羅漢
0258c17: 寒山枯坐待春來一片迷雲撥不開頑鐵鑄成生面
0258c18: 孔煙塵灰土任空埋
0258c19: 歌
0258c20: 了一歌
0258c21: 君不見若了一萬事畢誰向一中能了的便了的且
0258c22: 何益笑我頭阤全不識說與君莫教昧逆順縱橫我
0258c23: 無二那勞再四與再三舉起依然猶錯會從茲了得
0258c24: 無箇疑聊向歌中一一推三不多一不少百千三昧徒
0258c25: 之繞倒指數來難斷頭何如放下一時了了不了不
0258c26: 了了堪笑毘耶老古錐文殊一拶通身倒良久去如
0258c27: 何會淆訛千七總成累其中妄想與無明喝佛罵祖
0259a01: 當游戲不說知音天下無地老天荒誰管轡了一歌
0259a02: 意何說沒絃琴弄諸音絕鐵牛昨夜上崑崙觸著虛
0259a03: 空眼滴血只得乾坤闇點頭無端大地都傾泄一非
0259a04: 一了何了修多羅教落荒艸如來禪與祖師禪天上
0259a05: 人間誠不少飲光一笑至如今祖祖相承都未了了
0259a06: 了了一一一二五原來是一十不須擬議半毫分棘
0259a07: 目曲兮松自直選佛場會及第天下叢林少相繼翻
0259a08: 復復翻仔細看豎起脊梁眼觀鼻呵呵呵誠可惜佛
0259a09: 祖都來言不及老婆心切為誰家兮太真實。
0259a10: 皮袋歌
0259a11: 君不見這皮袋無量劫來捏虛怪自家心地不回光
0259a12: 剛與無明輥作塊或憎愛或是非些兒不順便蹺蹊
0259a13: 一點光明被遮覆都線只是這張皮日用處惟恣自
0259a14: 妄想貪癡略無忌思量皮袋子昏花出入皆緣不潔
0259a15: 處肉一團骨一聚施為粧點成何計百年眼見不爭
0259a16: 多座中且勿爭閑氣這皮袋休止住百骸會合假安
0259a17: 寄一息不來萬事休換面改頭隨業去貪皮袋真箇
0259a18: 呆摩尼珠寶被他埋欲愛昏盲無厭足敗壞場中去
0259a19: 復來幾回生幾回死位至諸侯也如此若能勘破自
0259a20: 知之了心直搆如來地皮袋子聽我教共你商量你
0259a21: 莫拗尋師擇友去參玄見性明心真可道一缽食一
0259a22: 毳被塞耳藏頭惺惺地脊梁豎起眼睛開一切有無
0259a23: 盡拋棄皮袋子莫懶墯寒暑無拘只麼坐年深月久
0259a24: 自然成驀把虛空忽拶破到斯時方瞥地喝佛罵祖
0259a25: 當游戲皮袋果能信我言三藏多羅成唾涕苟或悟
0259a26: 豈徒然妙用縱橫在己巳邊柳綠花紅皆可可不方圓
0259a27: 處總方圓皮袋子多寶藏四十九年成虛誑一千七
0259b01: 百外邊談佛與眾生皆等量。
0259b02: 真樂歌
0259b03: 君不見我之樂非庸樂無憂無慮無拘縛去住都緣
0259b04: 只一身且無情愛與爭奪不求心不滯教放蕩疏狂
0259b05: 亡覺照生生死死實堪悲辱辱榮榮真可笑死生榮
0259b06: 辱本無關自是迷夫心妄造不恣非不強是此即山
0259b07: 翁真樂處會得猶癡物外閑未會忙然心暗昧坐兮
0259b08: 坐臥兮臥且無佛法苦擔荷飛來海月共山雲愛我
0259b09: 閑中時復過春之夏秋之冬年來年去總相同住久
0259b10: 巖阿無可見陰晴榮落幾番空知世事皆類此安保
0259b11: 升沉不到己巳笑吾野散在深幽土面灰頭而已巳矣不
0259b12: 趨貴不干榮榮貴知如水上萍智者忘懷順天命庸
0259b13: 愚強向背其中不悟心焉知止諂詐矜狂太乖理縱
0259b14: 能會盡古今文未出興亡何足齒野頭陀性剛硬一
0259b15: 切妍媸情不紊縱令好事塞天來于我樂中皆沒分
0259b16: 說此樂且非惑試問當機只一摑就中有顆摩尼珠
0259b17: 曲示兒孫苦拋擲誰拋擲晝夜光暉能映奪若然解
0259b18: 契此摩尼曠劫苦輪當下脫欲悟我且休人人我休
0259b19: 休樂水雲與君說箇真消息生處熟兮熟處生我真
0259b20: 樂處將易樂縱悟歸來且還錯三賢十聖尚難容知
0259b21: 解輕浮安著腳傍石巖依澗水卓箇尖頭屋藏己巳絕
0259b22: 他人事與沉浮但把自家心地死不妄作何有為地
0259b23: 爐撥火共相偎饑時爛煮和根菜飽後沿溪去復回
0259b24: 我兮樂樂兮我我樂樂兮我樂我樂我我兮我亦無
0259b25: 我樂無兮真我無我樂何樂為驚吾門諸玄學
0259b26: 趁今年少好休心來伴老夫把頭縮。
0259b27: 
0259c01: 
0259c02: 
0259c03: 
0259c04: 
0259c05: 
0259c06: 
0259c07: 
0259c08: 
0259c09: 
0259c10: 詩
0259c11: 七言絕句
0259c12: 題牧牛圖併引
0259c13: 夫謂牧牛者譬人性之狂掉也覺乃佛祖之真源
0259c14: 逸則輪迴之妄性靈光則一迷悟從殊迷之遂業
0259c15: 緣心悟也惟心無業謂此心非雜染造作之心乃
0259c16: 無為無垢之真心也良由眾生不覺憎愛無明顛
0259c17: 倒昏迷自心自障故且以牛喻說指月明心欲人
0259c18: 人棄妄歸真舍迷達本達斯本源即如如佛蓋人
0259c19: 之妄造猶牛鼻未穿頑劣生獰猖狂自恣生死臨
0259c20: 頭決無下落忽然惺悟放下通身仔細追窮如牧
0259c21: 童討蹤尋跡一旦逢渠于古路驀鼻牽回痛下無
0259c22: 情毒手時時馴制左右莫違收放隨人頭頭管顧
0259c23: 功施已巳久劣轉淳回出入荊棘分明無閡到此牛
0259c24: 忌頓寂齁齁蘚石濃眠豁然天地平沉人法雙泯
0259c25: 這裏則廓廓玄玄虛虛碧碧一道神光無邊無際
0259c26: 轉身獨步返本澄源撒手空空功不浪矣淫坊酒
0259c27: 肆醉臥橫行挨身于古廟之中作笑于花樓之上
0260a01: 天上天下出入崢嶸世出世間往來任運阿呵呵
0260a02: 倒騎千聖唱哩囉心佛物兮渾未是石人橫跨海
0260a03: 門歌到這裏更有一著大不思議事佛祖從來猶
0260a04: 未夢在且道是箇甚麼唵悉唎悉唎蘇嚕蘇嚕。
0260a05: 入山尋牛
0260a06: 曠劫相拋今欲尋山雲迥漠雨泥深唯聞群鳥聲花
0260a07: 裏未見猙獰遞一吟
0260a08: 荒谿見跡
0260a09: 月瀰宇宙亂峰多幸有行蹤豈恁麼帶雨和煙迢遞
0260a10: 去不辭勞苦必擒他
0260a11: 見牛必獲
0260a12: 窄徑相持作一聲巖鼓動出雲青雖然狂性遊郊
0260a13: 久頭角新新總十成
0260a14: 得牛馴制
0260a15: 拼命懸崖獲得渠未加鞭策性安除鼻頭拽轉勤調
0260a16: 御再不容伊出舊居
0260a17: 牧牛受策
0260a18: 牧牛已巳熟漸隨身覺盡偷心始脫塵簑笠鞭繩俱頓
0260a19: 脫相將左右逐羈人
0260a20: 騎牛歸家
0260a21: 獨跨獰牛返故家橫吹鐵笛見煙霞歸來豈住中途
0260a22: 地直待乾坤伸爪牙
0260a23: 忘牛存人
0260a24: 牛彎蘿月曜崇山牛既忘兮我獨閒谿外淡雲涵碧
0260a25: 嶂寥寥清寂夢濃間
0260a26: 人牛俱忘
0260a27: 人也空兮法也空絕無名相可窮通明明佛祖非基
0260b01: 位豈有毫釐繼此宗
0260b02: 返本澄源
0260b03: 無欠無餘熟用功谿山側聽若為聾盈眸聲色全彰
0260b04: 體月白風清日轉紅
0260b05: 入廛垂手
0260b06: 破衣垢面入廛來腦後分明別有腮野老家風渾氣
0260b07: 象廓天門戶大掀開
0260b08: 囑悟心禪客
0260b09: 勉子歸山去莫遲祖庭繼囑合如斯冷冰冰處隨宜
0260b10: 用塞耳藏頭更待時
0260b11: 宗門揀要
0260b12: 楞嚴經云汝元不知一切浮沉諸幻化相當處發
0260b13: 生隨處滅盡宗鏡錄云先以聞解信入後以無恩
0260b14: 契同若入信門便登祖位山雲水石云生滅之法
0260b15: 不出心念無生滅法即心念不出所以佛祖語言
0260b16: 皆的的要旨但能信受總持不忘則參學事畢保
0260b17: 重勿贅。
0260b18: 其一
0260b19: 論教談禪兩太迷凡情聖解使人疑通身有口誠難
0260b20: 說落葉西風滿地吹
0260b21: 其二
0260b22: 欲叩吾宗壁觀禪卻無長短與方圓工夫做到忘機
0260b23: 處始信心光總一然
0260b24: 道人山居
0260b25: 構屋山居物外禪繞白石與清泉年來識破安心
0260b26: 法衲被蒙頭自在眠
0260b27: 尋隱者
0260c01: 為訪山人入路偏山中風景自悠然到門得見雲松
0260c02: 主相對無言即是禪
0260c03: 贈明道禪者
0260c04: 禪機盡載語言中老我無言佛法空說似同袍明道
0260c05: 者曾無一字與人通
0260c06: 為海嶼菴書
0260c07: 山藏海嶼海藏山利祿榮華苦莫攀欲問出群高一
0260c08: 著請將心鏡照衰顏
0260c09: 為清道人書閑寂軒
0260c10: 四簷空碧道人家一段風光不市華靜坐蒲團無箇
0260c11: 事殘暉倒影入窗紗
0260c12: 送禪者隱山
0260c13: 古人口醭衣鶉縷直入千巖萬巖底子下冰寒鐵石
0260c14: 心敢教佛祖無依倚
0260c15: 為老宿山隱
0260c16: 翛翛茅屋倚巉巖白晝閑雲為掩關自是年來心地
0260c17: 死蒙衾終日到三竿
0260c18: 無客軒為獨翁題
0260c19: 柴爐煨老平生友打戶無人到此間莫謂晚來蕭索
0260c20: 甚清風明月伴幽閑
0260c21: 為清滿智淨德五禪客乞
0260c22: 禪到大忘人法處案山頭點欲伸言因君記得當年
0260c23: 事月到中天哭夜猿
0260c24: 其二
0260c25: 禪到語言文字外洞然不載祖師機禪公今日攜囊
0260c26: 去秋雨人家半掩扉
0260c27: 其三
0261a01: 禪到無心無亦無時清才子孰歸湖唐言梵語泥今
0261a02: 古縱得全提滯半途
0261a03: 其四
0261a04: 禪到無參始寂寥秋空孤月照岧此行策杖江南
0261a05: 去待看來年三月潮
0261a06: 其五
0261a07: 禪到歸源絕悟迷機前句外落尋思老胡弄巧翻成
0261a08: 拙隻履西歸腳帶泥
0261a09: 擬古德十可行十首
0261a10: 寥寥忘睡亦忘炊靜坐怡然亦不知未等痴禪空守
0261a11: 默至今佛祖絕狐疑
0261a12: 入室
0261a13: 不著語言文字外當機滯句早相欺鋒芒未敵猶傷
0261a14: 犯擬欲生心亦是迷
0261a15: 普示
0261a16: 此事叢林古鑑模大家齊力去相扶作麤擔重加精
0261a17: 銳肯作人前大丈夫
0261a18: 粥飯
0261a19: 缽盂收轉尋常事飯後東行又到西試問滿堂諸上
0261a20: 座和南誰不把頭低
0261a21: 洗衣
0261a22: 破衲和煙幾片絲半零半落浸寒漪今朝天氣初晴
0261a23: 爽掛在當風日景遲
0261a24: 掃地
0261a25: 時時掃去時時有未審有時何處來索性一番連地
0261a26: 捲眼空方不惹塵埃
0261a27: 諷經
0261b01: 一軸伽陀記未悶日來月去幾時休見童聚首空王
0261b02: 殿鬥到如今盡白頭
0261b03: 禮拜
0261b04: 釋迦相體黃金色一種風流意氣深禮拜起來珍重
0261b05: 立相逢漫道我無心
0261b06: 話道
0261b07: 夜爐茶話共同參幾箇開懷最上談一句合題超古
0261b08: 德石屏分月浸寒潭
0261b09: 四照用
0261b10: 眼上眉毛眉下眼從生至死未嘗移江湖大有通方
0261b11: 士出得泥團是幾時
0261b12: 四賓主
0261b13: 有禪可悟心猶易無法應難起念危縱奪當機誰自
0261b14: 任水雲相向謾支離
0261b15: 四喝語
0261b16: 舉起一番新一番驢鳴犬吠寄同參若將此事為容
0261b17: 易豈免傷鋒犯短長
0261b18: 三玄要
0261b19: 春妍萬卉發新條葉緣花紅境富饒歲歲東君神不
0261b20: 減當陽何必叩參寮
0261b21: 示客問念佛參禪之意
0261b22: 參禪擬欲狂心歇念佛狂心欲擬空若向一頭安腳
0261b23: 穩百千門路自然通
0261b24: 金臺書示學禪人
0261b25: 選佛當年絕有談聖凡情解盡掀翻五車三藏從君
0261b26: 背啐啄機前下口難
0261b27: 僧老獨居
0261c01: 半問禪室誰同老影子相依兩箇僧八萬四千毛孔
0261c02: 裏石窗深鎖月為燈
0261c03: 示眾
0261c04: 粥去飯來休理論生兮死也只如斯老夫到此難批
0261c05: 判說與闍黎只自知
0261c06: 侍者擊鼓參鐘
0261c07: 向上鉗槌一擊中機輪活脫露全功禪門舉手焉輕
0261c08: 放要使乾坤徹底空
0261c09: 從生放下休
0261c10: 嘴盧都處安心坐滿口道來一字無除此再非
0261c11: 透珊瑚枝上月輪孤
0261c12: 坐中聞猿啼
0261c13: 宗門太段太風流滾滾江湖說未休半夜猿啼巖上
0261c14: 月光明彌滿四神洲
0261c15: 春吟曉處
0261c16: 尋春不放一朝閑踏遍千山與萬山好是晚來詩就
0261c17: 處銀鉤照眼欲彎彎
0261c18: 禪蒲二首
0261c19: 撥地火灰煨萃食編蒲葉褥放身眠山翁只解與麼
0261c20: 說有口何曾會說禪
0261c21: 其二
0261c22: 沒面孔人沒可把足無卓錐頭無瓦三賢十聖猶喑
0261c23: 啞是佛是祖遭唾罵
0261c24: 夏日與友登山
0261c25: 夏日登山與友遊笑談不覺到層樓相攜更上顛崖
0261c26: 望無限浮雲在腳頭
0261c27: 送僧歸蜀
0262a01: 故鄉日暮聽啼鵑歸到家山三月天送子松門分首
0262a02: 處野雲寥落滿山川
0262a03: 侍者別我
0262a04: 二冬侍我在爐頭榾柮頻燒費茗甌正好看梅辭我
0262a05: 去明年此日再來不
0262a06: 雲林精舍
0262a07: 黃金未博幽人趣白玉難移道者心試問腰金衣紫
0262a08: 客可能消得此雲林
0262a09: 述懷
0262a10: 萬峰深處更深處土面灰頭一野僧規矩全無多懶
0262a11: 慢未嘗開口得人憎
0262a12: 請道者隱居
0262a13: 坐臥經行三昧定死生老病一團神庵中道者無他
0262a14: 聽惟有泉聲清耳邊
0262a15: 答張文勝
0262a16: 不落前思又後思此時活計許誰知宗門棒喝如雲
0262a17: 雨豈肯將拳誑小兒
0262a18: 示鑷者
0262a19: 擔刀為我入巖阿林下頭陀懶慢多亂髮一髼經歲
0262a20: 久不勞將禍與檀那
0262a21: 善道者居山
0262a22: 山居道者只居山城市諠譁總不關驚破石床空夜
0262a23: 夢海天飛月上欄杆
0262a24: 述己巳心事
0262a25: 左右思量皆不得如今索性沒躊躇飢來喫飯困來
0262a26: 睡一任生涯在艸廬
0262a27: 述懷
0262b01: 半間低小尖頭屋白晝閑眠一老僧松竹經年清雨
0262b02: 眼自思無法上傳燈
0262b03: 寄琴士
0262b04: 火柴頭上多琴意折腳鐺中意更深流水高山閒日
0262b05: 用子期猶謂我知音
0262b06: 分歲
0262b07: 殘僧幾輩在寒爐話好年窮事亦無惟有七斤衫子
0262b08: 在大家披去嘴都盧
0262b09: 開道者遊眉山
0262b10: 髑髏眼底眉山老拄杖頭邊著意看蜀道難兮川水
0262b11: 巴歌和出腦門寒
0262b12: 次古人韻示眾五首
0262b13: 無量劫來閑日月微塵剎數舊生涯雲門北斗藏身
0262b14: 句天上人間總一家
0262b15: 其二
0262b16: 雲滿千山又萬山茆房深鎖寂寥間海天紅日飛窗
0262b17: 上撲碎崑崙夢未還
0262b18: 其三
0262b19: 山花山景對空顏春色融融碧嶂間欲問古人山隱
0262b20: 趣白雲來去日閑閑
0262b21: 其四
0262b22: 老我年光似不多堪嗟身事太蹉跎坐禪禮誦全無
0262b23: 力惟有工夫久不磨
0262b24: 其五
0262b25: 山中久住事多便樹葉藤花屋角邊筍焙茶烘收拾
0262b26: 了閉門一任倒頭眠
0262b27: 示觀教
0262c01: 轉讀轉多心轉煩何如放下念頭安翻思拾得寒山
0262c02: 子赤手相攜入鬧欄
0262c03: 送禪子
0262c04: 子去勞吾到竹門屋頭松老不知春相期若要歸來
0262c05: 早共與鋤山種白雲
0262c06: 游少林乞語
0262c07: 少室風光若與論湘潭雲接楚山雲石人肝膽頻傾
0262c08: 盡不到一回安死心
0262c09: 示空有之執
0262c10: 有禪可悟為魔語無悟為禪更是魔除此兩公案
0262c11: 外何妨道者口波波
0262c12: 月庵
0262c13: 皎皎虛空掛玉輪當窗懸若祖師燈四檐光浸茆房
0262c14: 白忘卻禪床冷似冰
0262c15: 維舟
0262c16: 維卻孤舟擲卻竿掀天捲地亦閑閑年來長袖絲綸
0262c17: 手心在眠鷗浴鷺間
0262c18: 祖心
0262c19: 九年面壁若為通一旦思歸伎倆窮父子不傳真秘
0262c20: 訣無端鳥語竹籬中
0262c21: 山宇吟
0262c22: 山宇清寒一枚衣夜寒爐火尚希微多燒黃葉身餘
0262c23: 煖不著人間是與非
0262c24: 其二
0262c25: 地火煨烹待死時人間無事可貪為口封白醭灰封
0262c26: 面倒岳傾湫似不知
0262c27: 其三
0263a01: 昨夜睡濃人在夢忽然記得去年時猿來偷我樹頭
0263a02: 果板折當窗那一枝
0263a03: 其四
0263a04: 庵鎖雲巒樹鎖煙淡濃蒼翠筆難傳石邊添個頭陀
0263a05: 坐一幅丹青世外懸
0263a06: 其五
0263a07: 了心心了何心了心了心無無亦無到此若言諸祖
0263a08: 意猿聲啼處月輪孤
0263a09: 其六
0263a10: 住山年久客情疏雲水相參厭起居不必擔禪來問
0263a11: 我老夫心念尚空虛
0263a12: 其七
0263a13: 身事與誰閑理論自家做夢自家知天翻地覆無干
0263a14: 己巳坐臥經行總若痴
0263a15: 其八
0263a16: 山雲水石道人家方寸常開不謝花風味與人真個
0263a17: 異夜深撥火自烹茶
0263a18: 其九
0263a19: 山人自適山中景紅白花開杜宇天笑我形模無可
0263a20: 據惟憑翠竇度長年
0263a21: 其十
0263a22: 聖量凡情路已巳窮宗門參叩若為通鳥飛窗外頻頻
0263a23: 語一樹山茶放晚紅
0263a24: 其十一
0263a25: 三春已巳謝夏方除蟬噪風寒秋欲餘水葉滿巖冬又
0263a26: 近柴床煙火日干午
0263a27: 其十二
0263b01: 掃石跏趺默坐間春深幽鳥亂啼山白雲愛我庵前
0263b02: 地與我常年共放閑
0263b03: 其十三
0263b04: 怪底山家與事休刀耕火種日無求平生伎倆惟餘
0263b05: 此半榻雲埋在石樓
0263b06: 其十四
0263b07: 縛木為床艸作氈山中富貴只如然絕無車馬來林
0263b08: 下門掩潺潺落澗泉
0263b09: 其十五
0263b10: 水石煙霞不自誇目前境物盡生涯未知人世何更
0263b11: 變常見巖臺有落花
0263b12: 示海清巖
0263b13: 示有堂堂觸處知無來去也更無依子規啼落中天
0263b14: 月滿樹花開血染枝
0263b15: 示喜巖
0263b16: 欲成佛去有何難無奈人心自不安舉起話頭休放
0263b17: 逸通身拶得骨毛寒
0263b18: 贈泰講主從禪
0263b19: 棄卻心囊叩祖禪始知雜毒自相瞞黃花翠竹分明
0263b20: 處認著依然又隔天
0263b21: 寄陶仁能居士
0263b22: 深山傍石今年冷雲氣終朝逼體寒獨對紫爐烘脊
0263b23: 背任他人事苦茫茫
0263b24: 
0263b25: 
0263b26: 
0263b27: 
0263c01: 
0263c02: 
0263c03: 
0263c04: 
0263c05: 
0263c06: 
0263c07: 
0263c08: 
0263c09: 
0263c10: 五言律
0263c11: 山行
0263c12: 我獨愛山居空冥煙水餘行非公務迫吟為野懷舒
0263c13: 入水逢僧話沿崖見艸廬相攜歸作宿又過一菴居
0263c14: 宿晚村
0263c15: 眺望前村近桑麻路欲迷過田衣拂水緣徑履沾泥
0263c16: 遠嶠寒煙合空林夕照低村翁留我宿也解說禪機
0263c17: 遊廢寺
0263c18: 古寺是何年山門自悄然殿空容鳥入樹老引藤纏
0263c19: 有客獨題句無僧共坐禪息陰依樹坐怪見虎當前
0263c20: 與僧懷省別之蜀
0263c21: 巴江雨欲收去去莫淹留風景應牽思煙波不斷頭
0263c22: 猿從危石嘯舟向急灘流如過黃牛峽方知險處游
0263c23: 遇隱者
0263c24: 杖策雲間去迢迢入薜蘿踐崖登白石行徑踏青莎
0263c25: 樹密連居址橋危隱竹坡人煙皆四絕惟我獨經過
0263c26: 入古峰寺
0263c27: 樓閣微無有雲霞最上層扳蘿緣屈曲踐石度崚嶒
0264a01: 蘚壁三尊佛龐眉一老僧倚巖如幅畫夜對一龕燈
0264a02: 宿荒院
0264a03: 行歸山院晚煙火隔人家垣倒自來鹿艸深多聚蛇
0264a04: 空廊無月照古殿有雲遮年代尋碑辨文章半蘚花
0264a05: 羨翠巖道者
0264a06: 結廬潛遁久絕足道名奇雲外猿聲斷松間鶴夢危
0264a07: 人緣從此盡世路已巳相違翠鎖千巖壑幽懷只自知
0264a08: 進庵山舍
0264a09: 庵結雲深處脩然遠世間猿扳枝落地鶴背日還山
0264a10: 溪水心同淨巖雲趣與閑道人居此處何事得相闕
0264a11: 寄玉林居士住山
0264a12: 茆屋最幽清玉林久棲止松音風遞來山夢猿驚起
0264a13: 坐臥外無禪心情皆至理回視紅塵中誰能得如此
0264a14: 書木葉寄友
0264a15: 述我山居事寫葉頻寄與意匪外葉間情還出葉底
0264a16: 泥牛產犢兒石女生孩子此說古之疑不疑能有幾
0264a17: 為道深題墨竹
0264a18: 誰寫雙資簹半晴半帶雨榦直挺青琅葉疏攢翠羽
0264a19: 清容禪室懸瘦許山僧侶倘遇老香嚴定將公案舉
0264a20: 讀林間錄
0264a21: 太古淳風絕期誰寄此音掃空文字跡直指祖師心
0264a22: 法類皮猶髓林編古亙今追思何已巳矣三嘆付瑤琴
0264a23: 山房獨坐
0264a24: 山房無一事西日送殘曛飯取胡麻煮香將柏子焚
0264a25: 草坡聞牧笛松塢響樵斤怪底窗昏黑簷前一片雲
0264a26: 山典寄魁太初
0264a27: 盡日巖房老幽居自獲便死生無定日坐臥任長年
0264b01: 豈謂禪非學惟知夢是顛身前身後事鳥語竹籬邊
0264b02: 寄友人
0264b03: 孤客發吟懷悵望雲樹久江頭浩浩波堤上依依柳
0264b04: 分榻在今秋合單思故友斷鴻飛不連何時得同首
0264b05: 船出江東
0264b06: 小艇出江東江流曲似虹盟鷗閑倚掉聽雨暫推篷
0264b07: 兩岸翻波急三山擁翠濃新河多故識款我日從容
0264b08: 因事感懷
0264b09: 懷古期誰話臨風慷慨多世情難測度光景易消磨
0264b10: 驛騎驚晨鼓官船發夜歌世人忙不著令我笑呵呵
0264b11: 山水圖為李用之書
0264b12: 良丁善丹青所得意外意紙上移江山筆端轉天地
0264b13: 楊柳護煙村雲霞鎖蕭寺索我一題詩對之起幽思
0264b14: 山趣吟
0264b15: 我趣山幽逸山深任寂寥種松緣徑側架木倚山嶕
0264b16: 巖瀉千尋瀑園滋百品苗為何人少到陡澗不橫橋
0264b17: 其二
0264b18: 我趣山幽逸依然覺興長懶從諸事變推去一生忙
0264b19: 簾捲溪光碧窗含樹色蒼閉門回俗轍應笑自家狂
0264b20: 其三
0264b21: 我趣山幽逸秪緣事不多銜芝纔鹿去扳果又猿過
0264b22: 短杖扶笻竹輕衣綴薜蘿何勞加別念有念即成魔
0264b23: 其四
0264b24: 我趣山幽逸山幽豈易言但容來老衲未許過高軒
0264b25: 泉眼石邊活鳥聲花外喧紅塵無路入風景似桃源
0264b26: 其五
0264b27: 我趣山幽逸柴門無客敲屋頭鴉報曉松頂鶴爭巢
0264c01: 供粥燒新筍烹茶摘野蒿彌彌心所以天地豈容包
0264c02: 其六
0264c03: 我愛山幽逸平生酷愛山高登那畏險飽翫不知還
0264c04: 選地幽深處誅茅一兩間因茲清己巳智竟不與塵扳
0264c05: 舟泊
0264c06: 泛舟隨所住相與俗情違興得五湖樂心閑萬事非
0264c07: 人疑天上坐鷗訝鏡中飛晚泊蘆花渚猶如紙帳圍
0264c08: 其二
0264c09: 水國微茫處凝眸景趣多天光船底漾雲影棹邊拖
0264c10: 動我清幽興聞他欸乃歌不知臨去晚落日蕩狂波
0264c11: 其三
0264c12: 行舟與泊舟誰解悟心眸身世搖雙槳功名起一漚
0264c13: 纔離楊柳岸又入蓼花洲識破塵勞事撐歸彼岸頭
0264c14: 其四
0264c15: 海闊天空際山僧夜放舠撥煙雙短棹穿月一長篙
0264c16: 蜃吐千層閣虹垂五色橋幾番衡逆浪直欲上重霄
0264c17: 其五
0264c18: 江靜雨初收湖光滑似油岸如隨棹轉山欲趁波流
0264c19: 牽興多浮荇忘機足野鷗夜聞漁父笛吹破一天秋
0264c20: 其六
0264c21: 我住船兒小悠悠興轉多微風吹短棹細雨拂輕蓑
0264c22: 頗似陸魯望難同張志和欲歌般若偈惟恐驚黿囂
0264c23: 其七
0264c24: 巨浪轟雷作扁舟不險凶搖搖隨順逆泛泛任西東
0264c25: 天地浮沉際蛟龍出沒中漚生復漚滅誰與共磨礱
0264c26: 其八
0264c27: 五板尖頭艇撐來傍柳橋清流堪濯足長石可伸腰
0265a01: 罷繫蕭僧缽將捐許子瓢笑他躋要者如弄海門潮
0265a02: 其九
0265a03: 何處占清涼煙波望渺茫暫離兜率界直入水雲鄉
0265a04: 小艇乾坤大短舟日月長晚來龍女獻放出寶珠光
0265a05: 其十
0265a06: 來去復來去猶如水上萍衝煙過荻渚隨水傍沙汀
0265a07: 渡口求漁叟船頭狎鷺人相逢惟一笑即是息心銘
0265a08: 
0265a09: 
0265a10: 七言律
0265a11: 紙帳
0265a12: 一團虛白墜輕柔護我禪床分外幽身在芸暉堂上
0265a13: 臥神于銀色界邊遊素雲助煖春常在霽月凝光夜
0265a14: 不收好是枕邊蝴蝶遶梅花有夢到羅浮
0265a15: 寄洱水道庵居士
0265a16: 機前一著虛空笑說與吾家居士知洱水味同滇水
0265a17: 味今人眉似古人眉春巖鳥語陳心賦靜夜猿聲繼
0265a18: 祖辭鐵壁銀山通放倒叮嚀珍重莫狐疑
0265a19: 道中望靈峰寄秦上人
0265a20: 海門煙霧日沉東曙色濛濛帶雨風古寺半空丹壁
0265a21: 裏幽林一望畫圖中雲埋鶴夢松聲細石近龍泉水
0265a22: 眼通勝覽江山觀未足寫懷留寄梵王宮
0265a23: 遊山寺
0265a24: 招提住近水邊山我亦驅馳策杖扳萬境不關情寂
0265a25: 寂片懷常靜日閑閑樹頭鳥自雲邊到渡口僧從月
0265a26: 下還坐久不思心所以就中端的外人間
0265a27: 省病
0265b01: 病繫床間豈奈何如今既好莫蹉跎患中苦楚心當
0265b02: 省世上雄豪眼莫過撚指光陰安久計落山日色去
0265b03: 無多慇懃為報同衣友切忌平原自起波
0265b04: 其二
0265b05: 無量劫來憎與愛相非相是更相悲幾經妄誕徒生
0265b06: 受如許牽纏何了期個念灰時真智慧此心歇處即
0265b07: 菩提悟迷迷悟空花翳堪笑堪憐類不知
0265b08: 拄杖付徒永昇作
0265b09: 昔年行腳賴攜持倒握橫擔總得宜撥亂雲根天地
0265b10: 塞攙空華藏佛魔迷隨高就下乘渠力涉險經危苦
0265b11: 不疑付與吾徒收拾去兒孫萬古作標題
0265b12: 書壁間
0265b13: 無量劫來今日事何須向外苦追尋山雲水石平生
0265b14: 志淡薄煙霞不老心萬法已巳從當處絕片懷曾不與
0265b15: 時情道人索性渾淪說一點靈光亙古今
0265b16: 自省寄寶峰
0265b17: 一別金陵又九年閑情只在水雲邊茆簷三尺低頭
0265b18: 入柴火一爐縮腳眠聚散如雲安久計人　情係妄
0265b19: 暫留連山夫見解惟如此懶慢無聊與說禪
0265b20: 廚丁言盡炊
0265b21: 茆屋深居煙雨邊四時風味只如然勿勞計較來朝
0265b22: 事且自安閑今日便缽內無食尋野食坐中有客但
0265b23: 隨緣老夫已巳不將身口策杖區區造市廛
0265b24: 臨老述懷
0265b25: 待死朝生一老禪滿頭白髮九旬年缽盂飯飽堆堆
0265b26: 坐心地空餘默默禪有口懶能尋話說忘機寧肯再
0265b27: 談玄所言千古人間事夢幻空花總自然
0265c01: 示眾
0265c02: 老病死生皆預定昔非今是總妄求欲休歇處宜休
0265c03: 歇得自由時且自由殘日聽其來去速漏形安保夕
0265c04: 辰留坐推湖海多禪老幾個蒙余得到頭
0265c05: 送懷德上人
0265c06: 一錫閑雲到處禪花濃柳翠正春妍多年埋沒無生
0265c07: 話今日方知有是緣開眼自然明物理歸源切忌亂
0265c08: 心田老夫相送憑何據任爾東西南北邊
0265c09: 猿鶴山林
0265c10: 日遲睡起坐披尋高望誰人得滿心萬事總成雲聚
0265c11: 散一身都付夢升沉功名未必空為有富貴安能古
0265c12: 到今卻笑頭陀癡老問尾巴真箇說如新
0265c13: 分歲次中峰韻二首
0265c14: 山居分歲冷如冰和影渾無只個僧老病一身煨地
0265c15: 火坐眠半榻偣巖藤欲言有道誠魔說更謂無心續
0265c16: 祖燈莫道新年聞佛法舊年佛法又何曾
0265c17: 其二
0265c18: 叢林藥石己巳情灰豁眼惟觀窗外梅截斷聖凡無繫
0265c19: 綴掃空雲水絕徘徊低頭合掌期誰共運土搬柴獨
0265c20: 自回老我說禪唇齒冷破窗燈影照巖臺
0265c21: 示眾
0265c22: 參禪家教說如何切忌聰明知解多欲認識情神鬼
0265c23: 窟已巳成知覺見聞魔面皮裂轉加精進志願堅來悟
0265c24: 剎那脅下放眠高舉話時來刻去勿蹉跎
0265c25: 達磨見武帝
0265c26: 達磨西返豈千年面壁巖中淚若懸不識柳煙金鎖
0265c27: 殿空遺蘆影玉街禪當時歌管蛩聲墮去日風雲雨
0266a01: 色連惆悵蒼茫無限恨後人將作話頭傳
0266a02: 
0266a03: 
0266a04: 
0266a05: 
0266a06: 
0266a07: 
0266a08: 
0266a09: 
0266a10: 
0266a11: 
0266a12: 
0266a13: 
0266a14: 
0266a15: 
0266a16: 
0266a17: 
0266a18: 
0266a19: 雜體
0266a20: 擬儒書語
0266a21: 仰之彌高寶劍分明未是刀凜凜寒光逼人膽虛空
0266a22: 匣裏久收牢
0266a23: 其二
0266a24: 鑽之彌堅游春公子勒金鞭不到黃河心不死到了
0266a25: 黃河亦只般
0266a26: 其三
0266a27: 瞻之在前青山一片白雲漫謾到村坊問王老向言
0266b01: 昨夜為燒錢
0266b02: 其四
0266b03: 忽焉在後白日鬼迷思念咒玄關金鎖不能藏直入
0266b04: 蟭螟眼裏走
0266b05: 旅癡十首擬寒山意
0266b06: 髼頭齬齪子事絕人難跂養氣塞乾坤混跡居廛市
0266b07: 欲去則便去欲住則便住住兮與去兮縱橫無礙處
0266b08: 何用苦勞形百年聊寄寓舉世一推之宜笑還宜睡
0266b09: 其二
0266b10: 拾得與寒山顛風面不洗吟詩無偶對談笑有條理
0266b11: 來去莫捫摸隱約無依止逢人只是笑人錯認癡子
0266b12: 而我慕斯人學癡而已巳矣
0266b13: 其三
0266b14: 我癡真個癡癡中人鮮知放曠復放曠俱無安與危
0266b15: 作佛乃虛緬成仙在何時相逢有青眼不須亦不須
0266b16: 其四
0266b17: 寒暑一衲衣且無富與貴人笑我如癡我笑人莫會
0266b18: 豈無悲與歡亦有驚與懼所以我逢人愈加笑而戲
0266b19: 二者何了然無榮亦無瘁
0266b20: 其五
0266b21: 世人俱發粲獨我作旅癡我請人洗耳聽我癡論之
0266b22: 天地一癡物有道猶不知天地既如此我癡復何疑
0266b23: 回首望西山日薄無多時
0266b24: 其六
0266b25: 一朝又一朝癡人何所係舉首見青天白日繩難繫
0266b26: 從人笑我非惟我容人是我于非是外斷不分譏譏
0266b27: 一笑兩儀間無處著癡字
0266c01: 其七
0266c02: 我已巳知我我人莫知人人我知身是幻誰意知為真
0266c03: 年來已巳作癡和光混其塵若癡人未會有夢休云云
0266c04: 其八
0266c05: 東街剛鬣嫩西市柔毛肥宰人大恣縱市者無度思
0266c06: 寒拾曾有言自殺自食之仲尼忘肉味子輿遠庖廚
0266c07: 為僧遵佛戒不食非吾癡
0266c08: 其九
0266c09: 學禪禪莫會學詩詩莫成學得癡中理百事都無能
0266c10: 人來問我法喝不轟雷聲人來索我句吟且為蟬鳴
0266c11: 衣麻勝衣隱姓勝登名世無閭丘公孰能知我情
0266c12: 寄言肉眼兒莫以我為憎
0266c13: 其十
0266c14: 我癡癡無學學之貴穿鑿癡無鑒聖凡癡不會吟作
0266c15: 人情萬卷書我知我弗如人全三窟計我知我皆輸
0266c16: 癡兮癡非錯而能有先覺視天天蓋頭視地地承腳
0266c17: 跳出天地間慎勿被他縛
0266c18: 古庭祖師語錄輯略卷之四終
