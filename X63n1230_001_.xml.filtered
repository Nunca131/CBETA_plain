0081a01: 
0081a02: 
0081a03: No. 1230
0081a04: 警世
0081a05: 
0081a06: 夫不體道本。沒溺生死。處胎卵濕化橫豎飛沈之類。
0081a07: 於中失人身者。如大地之土。得人身者。如爪上之塵。
0081a08: 於人身中多生邊夷下賤。及處中國。或受女身。若為
0081a09: 男子。癃殘百疾。設得丈夫十相具足者。處恐畏世生
0081a10: 五濁時。以肉為身以氣為命。一報之內如石火風燈。
0081a11: 逝波殘照瞬息而已巳。於中少天非橫殂者。不計其數。
0081a12: 或有得天年壽極耳順。萬中無一。脫得知命之歲。除
0081a13: 童稚無知。至三十豪四十富。且約其間三十年。於中
0081a14: 有疾病禍愁憂苦惱。居強半矣。所以昔人有言。浮
0081a15: 生一月之中。可開口而。只四五日矣。故知憂長喜
0081a16: 促樂少苦多。如在萬仞之危。似處千尋之滄海。縱
0081a17: 得少樂畢慮漂沈。且夫有生勞我處胎。有老奪我壯
0081a18: 色。有病損我形貌。有死壞我神靈。有榮縱我驕奢。有
0081a19: 辱敗我意氣。有貴使我憍倨。有賤挫我行藏。有富恣
0081a20: 我貪婪。有貧乏我依報。有樂動我情地。有苦痛我精
0081a21: 神。有讚起我高心。有毀滅我聲價。乃至寒則逼切我
0081a22: 體。熱則煩悶我襟。渴則乾我喉。饑則羸我腹。驚則懾
0081a23: 我魄。懼則喪我魂。憂則撓我神。惱則敗我志。順則長
0081a24: 我愛。逆則起我憎。親則牽我情。則生我恨。害則殞
0081b01: 我體。愁則結我腸。乃至遇境生心。隨情動念。或美或
0081b02: 惡俱不稱懷。皆長業輪盡喪道本。其或更詭於君悖
0081b03: 於父。傲其物趨其時。獸其心狐其意。苟其利徇其名。
0081b04: 誑其人諂其行。附其勢欺其孤。淵其殃崇其業。扇其
0081b05: 火吹其風。驟其塵背其覺。邪其種睽其真。但顧前非
0081b06: 慮後。口謀去靡思回。唯求生焉知滅。則念念燒。步
0081b07: 步溝隍矣。如今或得剎那在世。須蘊仁悲。行善修心
0081b08: 除非去惡。書云。作善降之百祥。作不善降之百殃。是
0081b09: 以世間逆順種種因緣。空受身心妄苦皆為。不知三
0081b10: 界唯是一心。以前五識眼耳鼻舌身及第八識。皆是
0081b11: 現量所得。無心外法。以第六明了意識。比量計度而
0081b12: 成外境。全是想生隨念而至。若無想念萬法無形。故
0081b13: 經云。想滅間靜識停無為。又云。諸法不牢固。唯立在
0081b14: 於念。善解見空者。一切無想念。若了一心之旨。心外
0081b15: 自然無法可陳。豈有欣戚關懷是非干念。佛頌云。未
0081b16: 達境唯心。起種種分別。達境唯心已巳。分別即不生。既
0081b17: 了境唯心。便捨外塵相。從此息分別。悟平等真空。故
0081b18: 起信論云。一切境界唯心妄動。心若不起。一切境界
0081b19: 相滅。唯一真心一切處。是故三界偽。唯心所作。
0081b20: 離心即無六塵境界。乃至一切分別。即分別自心。心
0081b21: 不見心。無相可得。先德云。心外有法。生死論迴。心外
0081b22: 無法。生死永。經云。諸法所生唯心所現。論云。三界
0081b23: 無別法。但是一心作。既信一心。須以禪定冥合。如經
0081b24: 云。若能教三千大千世界眾生令行十善。不如一食
0081c01: 頃一心靜處入一相法門。若能諦了自心。以此定慧
0081c02: 相應。則能不動塵勞。便成正覺。平生所遇。莫越於斯。
0081c03: 普動後賢。可書紳耳。
