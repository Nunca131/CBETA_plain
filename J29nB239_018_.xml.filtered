0541b01: 吹萬禪師語錄卷十八
0541b02: 嗣法孫燈來等編
0541b03: 說
0541b04: 勉學說
0541b05: 做詩不參禪不是好詩作文不透宗不是好文託詩
0541b06: 參禪不唯有好詩兼有好禪以文透宗不唯得真文
0541b07: 兼得真宗真宗運夫筆端不須學問而顯了學問也
0541b08: 好禪道出口頭不須情境而挺特情境也山前一塊
0541b09: 閒田地又手叮嚀問祖翁幾度賣來還自買為憐松
0541b10: 竹引清風此白雲端會悟語也何嘗不是詩身名者
0541b11: 乃是大患之本也愚人無聞為妄見所侵惜其所不
0541b12: 惜而不惜其所應惜不亦哀哉吾蒙佛之遺法不復
0541b13: 有爾也此提婆尊者示外道語也何嘗不是文惠崇
0541b14: 煙雨蘆雁坐我瀟湘洞庭欲喚扁舟歸去旁人謂是
0541b15: 丹青此山谷居士詩也何嘗不是禪言而足終日言
0541b16: 而盡道言而不足終日言而盡物道物之極言默不
0541b17: 足以載非言非默義有所極此漆園傲吏文也何嘗
0541b18: 不是宗吾願諸學人體是四老則浸種插秧飢餐困
0541b19: 寢此夏亦不空過。
0541b20: 義說
0541b21: 世諦有三義聖列恩選州縣合會有同年之錄鄉科
0541b22: 試舉各省會合有同年之錄會試殿選天下合會有
0541b23: 同年之錄三者義也義存則道立道立則德備所以
0541b24: 為大賢之輔佐神器之條理代代法程歷歷雅訓清
0541b25: 而不淆光而不昧況復今之參禪者同一師範則同
0541b26: 一乳哺之孩同一結制則同一入聖之胎又何啻同
0541b27: 年錄哉且彼同年之義氣不唯交處于一生而殷厚
0541b28: 流傳于數世較之同師同參同制同學同了生死又
0541b29: 當何如恐一言不合而別之一事不和而離之是則
0541b30: 出世之大義反不若入世之情長也然又有一說焉
0541c01: 主忠信毋友不如己已此則酌其取捨之法三人行必
0541c02: 有我師此則審其從改之理我之大賢與於人何所
0541c03: 不容此則徇其寬義之量處友之道必兼是三者而
0541c04: 行之間或有援宥援拯之來自暴自棄之去予只作
0541c05: 芻狗視之夫復何忌若如演祖見衲子有節義而可
0541c06: 立者室中峻拒不假辭色察其偏邪諂佞所為猥屑
0541c07: 不可教者愈加愛重此又另具一隻眼。
0541c08: 講寶訓說
0541c09: 儒云弟子入則孝出則弟謹而信汎愛眾而親仁行
0541c10: 有餘力則以學文可見吾人日用四威儀中純是學
0541c11: 問根本即成文亦在有餘中得力也今之叢林既有
0541c12: 學人若以有學為學則類愚法小乘矣若以無學為
0541c13: 學則類斷滅頑空矣要知日用威儀原是自然學問
0541c14: 須是著著勿使放過始得以此會其古人心法則知
0541c15: 古人所說都是我家語耳宣聖有言誦詩讀書與古
0541c16: 人居讀書誦詩與古人期故有亦不捨無亦不拘是
0541c17: 以聚雲于未結制之月每遇四節日常誨寶訓一兩
0541c18: 則俾學人知從上尊宿為人為己巳之德也近因臨邛
0541c19: 劉長倩居士問道錄亦以是說勸玄墓云接人之法
0541c20: 勿論僧俗先要熟讀一本寶訓然後參學未晚此救
0541c21: 末法緊要之書也願常舉揚以激後學此語正符山
0541c22: 野方便之懷惟冀諸方慎勿謂余牽藤引蔓乃可雖
0541c23: 然如是怎奈老僧無舌何。
0541c24: 閱藏說
0541c25: 或謂禪宗不立文字今日閱藏何以事此糟粕耶吹
0541c26: 萬曰若是不可以語道也昔達磨大師以楞伽四卷
0541c27: 為傳佛心印二祖受之每常教席以開學人使學人
0541c28: 性相不昧心色交融時稱禪教並行宗說俱唱者也
0541c29: 況復馬鳴有起信之論龍樹有智度之談此二老者
0541c30: 西竺禪宗之大老也孰謂渠事糟粕之說乎且禪是
0542a01: 佛祖所傳之心教是佛祖所說之法皆不離一心上
0542a02: 體用以示將來豈得已巳也故百丈清規有知藏之職
0542a03: 謂以佛之所說所行為教律而僧有不遵佛之言行
0542a04: 乎又謂祖師之意欲吾徒遍探諸部與外之百氏期
0542a05: 以折衝外侮應變無窮所謂不即不離者是已汾陽
0542a06: 無業禪師參悟之後猶閱大藏八年方始垂手大慧
0542a07: 祖師見圓悟老人之後猶閱華嚴纔得打失布袋今
0542a08: 爾以世尊血脈挑開同類鼻孔則與閒讀出師表者
0542a09: 又當何若切勿聽邊見之徒累人累己巳也倘能十藏
0542a10: 經中拾得眉睫之寶便可道得禪教不干一句且道
0542a11: 如何是禪教不干一句雪壓冰魂香滿地睜眼莫作
0542a12: 嶺梅看。
0542a13: 叢林說
0542a14: 違宗者喪忘本者失亂舊章者敗此易知易見之理
0542a15: 何忽之多也且以叢林之事論之叢林規範刱自先
0542a16: 佛如云支提蘭若鹿苑雞園祇林特山皆是而曰禪
0542a17: 堂者又自震旦馬祖百丈始也夫所謂祖與禪者何
0542a18: 義一佛出世必有一依報世界一世界中獨以本佛
0542a19: 彰名後之得法者皆稱為祖無乃謂祖述之義也禪
0542a20: 者佛祖相傳之心也是心念念不住泛若湧泉之波
0542a21: 熠熠紛飛動如仰荷之露倘不安禪靜慮總須茫然
0542a22: 故禪堂專為修行結制之設此不違宗不忘本之元
0542a23: 龜也夫所謂規範者又何義叢林之初先定方丈次
0542a24: 而寢堂法堂次而正殿僧寮蓋僧寮即禪室也諸方
0542a25: 衲子雲集之處正殿即朔望兩弦朝賀之處也法堂
0542a26: 即和尚登座說法之處也寢堂即諸執事朝暮請益
0542a27: 之處也方丈則和尚獨居焉至于執事列十局頭都
0542a28: 監監院座元維那典座副寺飯頭知客直歲化主之
0542a29: 十者要皆銅頭鐵額追楊岐溈山之遺風忠心實腸
0542a30: 履睦州京賓之故轍此不亂舊章之典刑也國初已
0542b01: 來猶有存者迄至以四家評唱變易宗風則法堂沒
0542b02: 矣近代幸有壽昌博山並今之金粟聖恩雖未親詣
0542b03: 其跡觀其語錄亦皆不背宗本山野切嘗歎之天下
0542b04: 一人之治也世界一家之器也即釋氏之教佛祖共
0542b05: 說之一法也釋氏之禪佛祖相傳之一心也何行持
0542b06: 之不一向背之有二然則天有至精地有至粹者有
0542b07: 已巳夫天有至幽地有至戾者有已巳夫曰斯言信之矣
0542b08: 觀爾川源以及吳越只一帶耳其地無不同其境也
0542b09: 其水無不同其周也其梵宮無不同其廣且眾也彼
0542b10: 則宗其宗而本其本不亂舊章此則違其宗而失其
0542b11: 本錯亂舊章果幽戾之氣局定與抑亦困而不學甘
0542b12: 下與今之欲循舊章以立宗返本者不必求之天時
0542b13: 也不必求之地利也獨求之和而已巳和者何也內則
0542b14: 同其心也外則同其事也用則同其利也守則同其
0542b15: 道也吾聞諸經籍曰僧有五德僧有六和今曰不德
0542b16: 不和是則為禿居士矣何僧之有儒云禮之用和為
0542b17: 貴先王之道斯為美是合一致也宗本舊章一和以
0542b18: 蔽之焉用贅。
0542b19: 堂說
0542b20: 古人執事都要皮下有血漢子方許承當至于初機
0542b21: 學人安入僧堂俱聽悅眾引領座元陶鑄今此叢林
0542b22: 既有大眾當效古規不可尋常怠忽務須努力精進
0542b23: 十二時中一切智門行門功用門各隨炷香一頓放
0542b24: 參止靜出入分明只待枯木聲響髑髏睛動那時任
0542b25: 爾七華八裂去也。
0542b26: 論眾說
0542b27: 百丈開義田地藏種田博飯溈仰高低平得恰好皆
0542b28: 以農務為佛事也茲者豆枯水滿秧有節卻是忙底
0542b29: 時候大眾除夜分辦道晝則隨喜普請始不負古人
0542b30: 勤苦之意。
0542c01: 久病不愈說
0542c02: 魚頭棒上三日痛華座身中四折腰看來定業分明
0542c03: 在二十年來媿冤袍此瞿曇老子戒賢論師有是身
0542c04: 不必脫是苦也我今何人哉身與心與古同也內與
0542c05: 外與古類也一病十二旬強脫之是不同矣苟免之
0542c06: 是不類矣知其不可奈何而安之若命是余修俟之
0542c07: 道也然又安知余之擊魚折腰之有類哉然又安知
0542c08: 余之冕袍害生之有同哉是眾與我皆不得而測也
0542c09: 請咸勿疑。
0542c10: 示學人心病說
0542c11: 參禪人若有我執不除譬如腹藏暗疾忽遇發時為
0542c12: 害不淺教乘謂見惑八十八使思惑八十一品及作
0542c13: 止任滅證悟了覺皆不離我相此特界內界外細中
0542c14: 之細之執也且勿言之姑以日用二六時中麤相略
0542c15: 為顯示如清晨報鐘一鳴大眾下單執事此古規也
0542c16: 或乃念云正好睡著又被催迫甚麼此我欲睡眠也
0542c17: 起身穿衣遇寒即念單布凍我何可得綿遇熱即念
0542c18: 綿衣累我何可得葛此我愛溫煖清涼也板響洗面
0542c19: 又念同眾則濁各洗則淨此我愛潔淨也煎水未至
0542c20: 則論茶頭不矩此我愛厚己巳責人也上殿禮佛或念
0542c21: 當前不前而在後逼我當後不後而在前障我幼小
0542c22: 不宜左右而左右擾我此我愛檢點也佛聲或有高
0542c23: 低不齊則耳根返為不淨此我愛分別也入僧堂粥
0542c24: 又念是粥乾耶是粥稀也是鹹菜耶是淡菜耶此我
0542c25: 愛調和也經行後二板茶湯又念是茶陳也是茶新
0542c26: 也淡乎釅乎此我愛養情也止靜上連床眼入黑水
0542c27: 按葫蘆耳向簾外作應捕鼻孔遭觸忤舌嚙牛齝病
0542c28: 意在四大打野梩身根放死不得死放活不得活此
0542c29: 是見有坐禪不能人法無我矣開靜後或小食或中
0542c30: 飯念頭又在三德六味上鑽研此又成貪戀美食之
0543a01: 我矣遇普請出坡消遣興也又念正好自在卻又造
0543a02: 作此我不隨順遊戲也善知識或行或坐當宜請益
0543a03: 又念欲問語恐不中和尚意欲答語恐不超眾人見
0543a04: 不超不中未免耳紅面熱此病陷于困井不能萃而
0543a05: 升之也從上諸病皆是老僧一一害過底都原只為
0543a06: 有身只為有我論語云毋意毋必毋固毋我老子云
0543a07: 吾有大患為吾有身苟如無身吾有何患莊子云吾
0543a08: 喪我瞿曇云無我相無人相眾生相壽者相此古人
0543a09: 治我之法也我病已害矣然則知子莫如父爾輩有
0543a10: 麼有麼若有請以古人數句曉語醒之此又是老僧
0543a11: 嘗過之藥耳雞鳴當早起披衣徐下床兩手捧香花
0543a12: 供養佛法僧此可消貪睡之我矣窮釋子口稱貧實
0543a13: 是身貧道不貧窮則尋常披縷褐道則身藏無價珍
0543a14: 此可消貪衣之我矣四大無主復如水遇曲逢直無
0543a15: 彼此淨穢兩處不生心壅決何曾有二義此可消執
0543a16: 淨之我矣師誦此經經一字字字爛嚼醍醐味醍醐
0543a17: 之味珍且美不在唇不在齒只在勞生方寸裡此可
0543a18: 當清晨一甌蜜湯矣能禮所禮性空寂感應道交難
0543a19: 思議我此道場如帝珠諸佛菩薩影現中入此可無
0543a20: 檢點之我矣同行同坐又同臥水石江山穿透過無
0543a21: 面無唇無舌頭巴歌雪曲隨他和此可消入眾分別
0543a22: 之我矣學道不通理復身還信施長者八十一此樹
0543a23: 不生耳悟此則消我愛調和矣清風習習徒爾言趙
0543a24: 州言下太無端一口和甌百咂碎方知此話不周全
0543a25: 體此可無養情之病矣飲食于人日用長精粗隨分
0543a26: 塞飢瘡嚼下三寸成何事不用將心細較量此可消
0543a27: 舌根之愛矣處處逢歸路頭頭是故鄉本來現成事
0543a28: 何必待思量此得普請遊戲之妙矣當知眾生心內
0543a29: 佛為佛心中眾生說法佛心中眾生聽眾生心內佛
0543a30: 說法又當知眾生心內佛無法說佛心中眾生無法
0543b01: 聽悟此可得問答無礙矣復有三個神效方兒不妨
0543b02: 以禦不虞外息諸緣內心無喘心如牆壁可以入道
0543b03: 此單治坐禪方子也任性逍遙隨緣放曠但盡凡心
0543b04: 莫存聖解此單治十二時中執礙也懸崖撒手自肯
0543b05: 承當絕後再甦欺君不得此單治大事不明也若能
0543b06: 透過此葛藤自然頭頭上顯物物上露入水不溺入
0543b07: 火不焚奚獨消其前病即見思諸使共我無生矣絕
0543b08: 學無為閒道人豈虛稱也哉。
0543b09: 念佛即參禪說
0543b10: 古人謂課誦乃智淺之學余謂課誦實最上之學何
0543b11: 也課誦者朝暮日課也猶之日用飲食不可乏也如
0543b12: 參禪以提話頭為則或參父母未生前或參萬法歸
0543b13: 一或參念佛底是誰是必十二時中勤參不歇方纔
0543b14: 契悟課中之早參云妙湛總持不動尊首楞嚴王世
0543b15: 希有此非話頭耶將此深心奉塵剎是則名為報佛
0543b16: 恩此非話頭耶稽首華嚴真性海種種光明遍照尊
0543b17: 此非話頭耶逮至晚參之課中云臨終西方境分明
0543b18: 在目前何以分明在目前耶見佛了生死如佛度一
0543b19: 切是見何佛而了生死耶八萬四千相好光明以何
0543b20: 為佛之相好光明耶此政禪宗點眼之句也且始以
0543b21: 金剛上師為先皈依而後皈依佛法僧是何義耶發
0543b22: 願不求人天聲聞緣覺不求信住行向權小之菩薩
0543b23: 單求最上一乘得諸佛同體之大悲余故曰非智淺
0543b24: 之學乃最上之學也又看普賢神通以一身遍禮塵
0543b25: 剎諸佛而塵剎世界之普賢不少會塵剎諸佛于普
0543b26: 賢一身而普賢一身之諸佛不多此是甚麼境界古
0543b27: 人只為此事難明故拈教中極則之語令人朝暮向
0543b28: 三寶前參究耳彼所謂智淺者學才高者不學何其
0543b29: 太過歟是皆昧其日用自覺之現量也趙州以粥飯
0543b30: 二時為雜用心但不知不雜用心處所作何事。
0543c01: 楞嚴首戒說
0543c02: 毒天下者莫如色毀律儀者莫如婬試觀南巢之放
0543c03: 妹喜何追珍衫之焚妲己已安在猶可哂者舉火娛褒
0543c04: 姒則弧箕服之謠豈徒然而歌之耶又觀晉之驪
0543c05: 姬磣戮君臣昆弟于五世越之西施懸笑諂媚奸邪
0543c06: 于隻眼況復漢高仁豪幾落人雉之手而彼拔山舉
0543c07: 鼎者疇不有柰若何之情也乎美哉狄仁傑之服曌
0543c08: 易周也陳玄禮之逼貴興唐也抑亦屏其邪侈雖具
0543c09: 正因也者求之高岡之吟既鳴之詩千萬世之下胡
0543c10: 為而得焉此特為世諦重誨耳若夫真諦之中如楞
0543c11: 嚴之登伽女寶蓮香比丘尼此又可為諸有學者戒
0543c12: 且白膝之脛一覓而信衣之失傳無辭安望煮沙石
0543c13: 以成飯而強圖其禪定之妙也與今之律儀既毀欲
0543c14: 得維摩再來與之赫日銷霜雪者難矣故曰毒天下
0543c15: 者莫如色毀律儀者莫如婬也若曰怒痴皆是梵行
0543c16: 此又是殺佛殺祖說話余不得而知。
0543c17: 循本說
0543c18: 自耕稼陶漁而有舜是帝者之不必貴于貴也矧古
0543c19: 王師佐弼之卑有磻溪漁父焉莘田耕夫焉板築傭
0543c20: 漢焉暨之擊牛角弄刀筆彼彼皆寵望螭頭雄于三
0543c21: 旌之位者若必入絳紗討文句形身而閉園聽雞語
0543c22: 則不勉列鶴麗譙徒驥錙壇而域中奚有此四大哉
0543c23: 孔子曰為政以德譬如北辰居其所而眾星拱之孟
0543c24: 子曰堯舜之道不以仁政不能平治天下由是觀之
0543c25: 欲為毘紐者不必託椒房而出右脅然後為毘紐也
0543c26: 即屠兒甲女亦可得自覺聖智相蓋德有所自來仁
0543c27: 有所自出矣故余所謂帝者不必貴于貴也王師佐
0543c28: 弼不必絳紗閉園聽雞也老子云數輿無輿不欲琭
0543c29: 琭如玉落落如石噫余豈肯以鳧鶴較短長鯤鯢論
0543c30: 小大而自惑其缶鍾之惑也夫。
0544a01: 示解初說
0544a02: 解初禪人自峨眉來過臨江入吾聚雲道場而任鴻
0544a03: 漸之調其質常朴素若與買毛褥求紡絲者大不相
0544a04: 肖焉一日告余曰祖佛語言吾不能剖皮肉而探骨
0544a05: 髓且宮牆數仞縱目寥寥何日為我歸也與其默痴
0544a06: 林下不若禮名山勝水以廓吾目受量器緇衣以束
0544a07: 吾身不亦可乎余繹其說而曉之曰若之曰純是山
0544a08: 水名勝具焉若之心純是衣缽身自束焉但能狂心
0544a09: 一歇歇則菩提而大事因緣何嘗離汝舉足動步也
0544a10: 歟哉亦何嘗落于祖佛語言也歟哉只汝這個不自
0544a11: 承當耳儒有云駟不及舌不免隨順為之更聽一偈
0544a12: 子規啼處落花愁旅客途忙恨不休莫待山窮水盡
0544a13: 後翻然破鏡識狂頭。
0544a14: 勸入無諍三昧說
0544a15: 妄智躁言鷽鳩與鳴蜩可恥為盈衒色埳蛙共河伯
0544a16: 當嘲且執熱以無澆猶及溺而甘載莫識蓬蓬之勝
0544a17: 大眼睫孳喧豈知默默之玄精邯鄲效走鏡裡徒紛
0544a18: 需役舌邊罔緒于謳朝菌匪長南面之王孰美渴麋
0544a19: 奚止中央之帝誰堪休持壘結羨遊心只須頑鄙貴
0544a20: 食母。
0544a21: 安足說
0544a22: 許由曰庖人雖不治庖尸祝不越樽俎而代之矣審
0544a23: 此一代字則見堯之所治者許之所隱者也許之所
0544a24: 攝者堯之所用者也故曰禹稷顏回同道稽彼思大
0544a25: 禪師宴息林下而寶誌公垂手市廛一日命侍者問
0544a26: 思曰和尚何不度眾生枯坐此山何益思大曰三世
0544a27: 諸佛是我一口吞盡有甚眾生可度這一轉語不唯
0544a28: 杜絕誌公舌根亦可坐斷天下人只令世出世法坦
0544a29: 坦如也所以欲立欲達之詞正吾門自性度自性學
0544a30: 也諸仁者但歇緣心萬法俱備天上天下都南都北
0544b01: 也不過恁麼個。
0544b02: 示眾說
0544b03: 數年行腳只為訪個擔土底做得舉業求科第底執
0544b04: 得御耳擔土人做得舉業是好眼求科第底執得御
0544b05: 是好手如今擔土者只知擔土求科第者只知求科
0544b06: 第縱不能開眼垂手還筭得一半況復以擔土事狎
0544b07: 科第者以科第名壓擔土者全與和尚不相干涉姑
0544b08: 待三門裡老皮袋做模打樣竟也不免挂塵抽竿東
0544b09: 京西京天上天下與人扶正鼻孔作一場扯淡去。
0544b10: 為鬼因緣說
0544b11: 若人欲了知三世一切佛因觀法界性一切惟心造
0544b12: 賦相各由心隱顯無欺詐原無造化功群生自造化
0544b13: 諸佛子等夫鬼者識也散陰合陽返陽入空名佛名
0544b14: 仙散陽合陰返陰入沉為鬼為地獄陽者鬼也陰者
0544b15: 魄也只因眾生謗破律儀犯菩薩戒毀佛涅槃便起
0544b16: 十習之業轉墮無間獄中魄者七情也情屬水故沉
0544b17: 復以業火燒乾情水則地獄因窮果盡宜當生上而
0544b18: 為鬼趣所以貪習為因者則附金玉之物成吝為精
0544b19: 而為怪鬼婬習為因者則精髓乾枯發燥而為旱魃
0544b20: 之鬼詐習為因者則瞞人瞞己已而為魅鬼怨習為因
0544b21: 者則懷恨于心而為蠱毒鬼瞋習為因者則惡念不
0544b22: 止久即神衰而為衰敗瘧癘之鬼慢習為因者則虛
0544b23: 驕恃氣空腹高心而為餓鬼誑習為因者則潛心陰
0544b24: 昧而為魘鬼見習為因者則精明不絕而為恍惚杳
0544b25: 冥之魍魎鬼枉習為因者則高妄之心不絕而為天
0544b26: 神役使之鬼訟習為因者則結黨羽以相執互相造
0544b27: 事穿鑿是非而為傳訟鬼蓋此十種鬼形不離十習
0544b28: 十習之因由于識性所謂一切惟心造也汝等勿謂
0544b29: 自足鬼身畫地自限不求出劫之因然菩提圓性天
0544b30: 堂不有地獄本空皆由妄想造業從因至果于惡業
0544c01: 中漸次相續不斷倘能皈依我釋迦如來正法眼藏
0544c02: 即今喧說者是一念徹悟此即發真歸源十方消殞
0544c03: 復何鬼趣之有哉諸仁者要知一念還真處只在啾
0544c04: 啾號叫中。
0544c05: 遼豕說
0544c06: 熱纊苦茶世所謂襖與芹也敬在野人設非智者止
0544c07: 而嘗之則不罹于烙鹽必落于碟流矣是故智者識
0544c08: 也識其所以而以也遼稀之所出白顙者花之謂也
0544c09: 遼人寶之且而上之繼而適楚群有之是則德儒之
0544c10: 雀雖貴鮮不投乎場田夫之雉雖榮但不親乎御
0544c11: 目豕也者然則適楚而知之也我果齊人哉管仲何
0544c12: 智晏子何清子皮何塞叔牙何爭米賊孰重谷賊何
0544c13: 輕尸雞孰怨醯雞孰親東家之丘猶不足西家之齒
0544c14: 左袒之榻何以歡右袒之衾豕乎豕乎吾何以喻之
0544c15: 乎。
0544c16: 從實說
0544c17: 靜齋劉學士著三教平心論不以生滅之心論不以
0544c18: 人我之心論不以是非之心論唯平其心地而論之
0544c19: 也吾宗若得此學士再來亦平其心地而定當之則
0544c20: 左袒于馬祖者不私意于馬祖右袒于青原者亦不
0544c21: 私意于青原矣余嘗見先輩後學中有在馬祖之下
0544c22: 為敵侮者樹旗鎗而衛于馬祖有在青原之下為敵
0544c23: 侮者亦樹旗鎗而衛于青原噫可哂也大慧禪師云
0544c24: 原初直有一個達磨何處更有許多門庭若執而行
0544c25: 之是猶八萬四千戶虫在達磨皮袋裡各分疆界互
0544c26: 相矛盾乃云肝不如脾腎不如心彼痛異我痛彼思
0544c27: 異我思其在達磨分上孰為彼孰為我又孰為所分
0544c28: 疆界哉此蓋以一脈傳來之說也若欲分宗列派不
0544c29: 可緣其枝葉務要探其根蒂西天般若多羅祖師讖
0544c30: 云震旦雖廓無別路要假兒孫足下行金雞解啣一
0545a01: 粒粟供養十方羅漢僧此記震旦有馬祖也六祖謂
0545a02: 懷讓曰西天祖師記爾有馬駒踏殺天下應在汝躬
0545a03: 此見天下禪宗之跡皆由馬駒之腳而踏之也若曰
0545a04: 百丈下有溈山臨濟天王下有雲門法眼石頭下有
0545a05: 曹山洞山其傳法如此其門庭如彼某因某而悟誰
0545a06: 因誰而證余亦落為達磨之戶虫矣具眼者自看始
0545a07: 得。
0545a08: 策進說
0545a09: 施主錢糧原為精進三無漏學者設至于看外學廣
0545a10: 見聞乃餘力也還要參究自己巳大事透徹祖師宗旨
0545a11: 始可報佛恩檀越恩今後如以文墨公然為事以妨
0545a12: 正悟者罰。
0545a13: 
0545a14: 
0545a15: 
0545a16: 
0545a17: 
0545a18: 
0545a19: 
0545a20: 吹萬禪師語錄卷之十八終
