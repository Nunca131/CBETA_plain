0774a01: 入就瑞白禪師語錄卷之七
0774a02: 明住天台護國寺嗣法門人寂蘊編
0774a03: 問荅機緣
0774a04: 師住護國眾請結制上堂不允惟任入室請益一日
0774a05: 內外堅請上堂師遂呵罵拄杖打出有僧曰請和尚
0774a06: 說法卻被打出又一僧曰這老漢全身為人。僧問
0774a07: 如何是宗乘師曰破草鞋。僧問如何是禪師云松
0774a08: 枝垂曲曲。居士問生死不明乞為開示師曰爾既
0774a09: 不明何因到此士曰仰和尚大名師曰承誰恩力能
0774a10: 知瞻仰士沉吟師震威一喝士遂有省。居士問天
0774a11: 台山高未為高和尚德重是為重請垂悲愍為示至
0774a12: 道師曰道在爾邊求之卻遠士曰弟子迷昧敢乞指
0774a13: 明師拈起竹篦曰會麼復擊案曰吽吽士連拜曰即
0774a14: 此是也師打一竹篦曰更道士復作禮而退師曰會
0774a15: 則迷迷則通士沉吟師曰依此看去。僧問昔韶國
0774a16: 師紹法眼正脈未識國師正脈還有相繼也無師曰
0774a17: 歷歷曾無昧佛祖總相傳進曰恁麼則五宗原一脈
0774a18: 堪笑復分門師曰闍黎知一脈也未僧沉吟師曰若
0774a19: 是到家人何須話長短。僧問趙州有趙州無還是
0774a20: 有無否師曰天清地濁進云許人學說道理否師曰
0774a21: 不許僧曰為甚不許師曰佛祖無法說僧無對師打
0774a22: 一篦曰參。僧問如何是室中事師曰非汝能知僧
0774a23: 曰請和尚指示師曰且去明日來僧禮拜師打一篦
0774a24: 曰這裏無內外卓卓要分明。僧問護國十景如何
0774a25: 是紫霞峰師曰仰之彌高如何是玉印峰師曰鑽之
0774a26: 彌堅如何是永護峰師曰瞻之在前如何是三台峰
0774a27: 師曰忽焉在後如何是蓮花池師打一篦曰會麼僧
0774a28: 曰景致蒙師指宗乘事若何師曰主山高聳案山低
0774a29: 僧作禮師曰還有問麼僧無對師喝復曰歸堂去。
0774a30: 如安麗然論古彼此不服師聞喚入室中曰你各舉
0774b01: 來二僧將開口師曰每各好與三十棒皆作禮而出
0774b02: 時有僧曰是賞是罰師打一竹篦曰歸堂去。素樸
0774b03: 闍黎問天台聞久今日親來不涉途程一句請師明
0774b04: 示師曰露柱懷胎賴燈籠進云與麼則宗風遍大地
0774b05: 個個獲清涼師云在汝分中如何受用僧拜云頭頭
0774b06: 自偶諧師微笑。僧問昨日燈籠發笑今朝大地增
0774b07: 光秪如光景俱忘又作麼生師曰石女踿躚無朕跡
0774b08: 木童撫掌孰能窺僧拜曰謝師荅話師曰得兔貴忘
0774b09: 蹄。四月八日戒期畢園頭問如何是戒師曰莫動
0774b10: 著如何是定師曰洪波本自如如何是慧師曰光明
0774b11: 曾遍如何是向上事師曰霞峰卓爾出群峰僧拜師
0774b12: 打曰少此棒不得。師垂問曰賓主睦時全是妄君
0774b13: 臣合處正為邪作麼生得不妄不邪去眾下語不契
0774b14: 時嘯雲上座即趨室中曰聞和尚垂問今來奉荅泥
0774b15: 牛吼破沉潭月木馬嘶空峻嶺雲師微笑曰親到始
0774b16: 得雲曰這是甚麼處還著得個親疏師休去次日結
0774b17: 夏制命為第二座時有數僧乞為說破雲曰請問和
0774b18: 尚去僧問師師曰問取西堂去僧回復問雲曰問和
0774b19: 尚否僧曰和尚叫來問師雲曰昨夜石虎生雙子今
0774b20: 日依然不見蹤僧不會作禮而去雲曰蒼天蒼天師
0774b21: 聞曰疑殺世間人。僧入室禮拜呈夢曰昨夜得一
0774b22: 夢夢師付拄杖一根即陞座說法今特呈師師曰你
0774b23: 若除卻虛浮心肯真實做工夫日後自有悟在何必
0774b24: 打妄想作夢又來說付法恐有人笑你在僧面赤而
0774b25: 出師大罵之。有僧呈紙一張跪地求法語內要師
0774b26: 讚美師大書一篇末後乃曰能依病朽語不枉為個
0774b27: 僧不然終是驢前馬後輩○會麼風吹陣陣桂花香
0774b28: 紅輪映入雞冠赤。師游桃源洞回作詩一律侍者
0774b29: 舒光問如何是杖頭春色師曰照天照地進云如何
0774b30: 是缽底清風師曰八面四方進云人人有分為甚麼
0774c01: 和尚獨自受用師曰柰他腳跟不點地進云恁麼則
0774c02: 個個受用去也師曰且到桃源洞口看僧禮拜曰不
0774c03: 外此山中師微笑。僧從天童來呈頌一本行腳機
0774c04: 緣一本乞師印政師曰若求印政則非正也僧不服
0774c05: 無語師斥之曰野狐精處處食人涎唾濟得甚麼事
0774c06: 僧知非乞開示求住師令焚之復開示僧半月不睡
0774c07: 後有省。師住崆峒座主率眾參問云如何是無聲
0774c08: 聞師云鴉鳴鵲噪如何是離色見師云青黃赤白如
0774c09: 何是和尚眼師便喝如何是學人心師云鑑炤進云
0774c10: 和尚莫分別師哂云汝又向分別處作活計。僧問
0774c11: 如何是子仙禪院事師云人人鼻孔撩天進云秪如
0774c12: 崆峒八景又作麼生師云怪石奇峰秀進云崆峒八
0774c13: 景與子仙禪院事是同是別師云青流落貢溪。石
0774c14: 鼓參問云學人偏位中來請師正位中接師云不接
0774c15: 鼓禮拜云謝和尚慈悲師云話未圓在鼓人事畢侍
0774c16: 者禮拜問云石鼓問話未圓請和尚圓卻前話師云
0774c17: 你問來者云為甚麼不接師曰恐汝向正位中作活
0774c18: 計。本珠問雪覆千山何處覓歸家之路師云看腳
0774c19: 下問明月蘆花如何辨別師云瞠開眼問佛祖近傍
0774c20: 不得的人作麼生親覲師一喝珠禮拜。好木問學
0774c21: 人妄習塵勞斷不是不斷不是畢竟如何是師云莫
0774c22: 把是非來辨我浮生穿鑿不相干問鬼窟風起家賊
0774c23: 難防還許剿麼師云正好聽用問智識俱泯聖凡不
0774c24: 立的人為甚麼還有嗔喜師云煤人頭戴五花冠問
0774c25: 千刀萬刃不能入的是甚麼物師云水底燈花問有
0774c26: 無俱非如何是非非旨師云一呼三尺浪一吸九州
0774c27: 乾。界滋問歷代規模從何而起師云看取令行時
0774c28: 問如何是山中禪師云頑石蒼苔古如何是市中禪
0774c29: 師云驢嘶馬叫如何是村中禪師云犁耙日日新問
0774c30: 盡大地骷髏如何活去師云花開碧嶂紅如錦問拈
0775a01: 刀弄斧如何不犯鋒鋩師云雨打梨花蛺蝶飛問截
0775a02: 斷命根如何下手師云頭落也不知問出脫這個將
0775a03: 甚麼提攜師云葫蘆浪裏顛問鳥道玄路如何得縱
0775a04: 橫無礙師云橫衝直撞問如何是君師云紫石磊磊
0775a05: 尊如何是臣師云雄峰草色青如何是君視臣師云
0775a06: 青鏡炤花林如何是臣奉君師云黃葉舞秋林如何
0775a07: 是君臣道合師云古殿無朝客永絕天子音問古云
0775a08: 投子山打瓦鼓楊平山撒白雨秪如瓦鼓子作麼聲
0775a09: 師云鼕鼕進云白雨下取龍女織得絹二丈五一半
0775a10: 屬羅江一半屬玄武這疋絹又作麼生分張師云你
0775a11: 一半我一半問古人閱破灶墮因緣忽然大悟如何
0775a12: 是他悟處師云白日見青天問前問一併芟卻請師
0775a13: 沒口道一句師畫○。僧問世尊拈花達磨面壁崆
0775a14: 峒為甚麼水上來師云一機獨露問江西馬祖稱選
0775a15: 佛場秪如不落凡聖的人又作麼生選師云高中一
0775a16: 名問活潑潑轉轆轆地未審節目在甚麼處師便咄
0775a17: 問同光帝問興化朕收得中原一寶秪是無人酬價
0775a18: 化云借陛下寶看帝以手引撲頭腳此意如何師云
0775a19: 白鷺下田千點雪問雲門一寶如何秘在形山師云
0775a20: 黃鸝上樹一枝花問如何是大唐國裏無禪師師云
0775a21: 古路不逄人問如何是廓然無聖師云故國絕疏親。
0775a22: 僧問悟後的人未審以何為食師云一株菜三莖虀
0775a23: 問達磨大師隻履西歸得何方便師云兔角拄杖鬧
0775a24: 長安問前百丈為甚墮野狐身五百劫師云陰花難
0775a25: 盛露後百丈為甚麼出得野狐身師云朝陽日色舒
0775a26: 問文殊為何出不得女子定師云雄峰覿面存罔明
0775a27: 為何又出得女子定師云松翠鎖雲煙問高峰枕子
0775a28: 未落地時是如何師云寶持琉璃瓶安能快撒手枕
0775a29: 子落地後時是如何師云家中無一物出門利萬金
0775a30: 問如何是崛救產難因緣師云一片祥雲起幾處
0775b01: 妄疑猜問如何是崑崙騎象鷺鶿牽師云石筍開花
0775b02: 色正鮮問大千卻壞時如何得不隨他壞師云牛皮
0775b03: 鞔鼓響鼕鼕。曹自悅居士問一念未起時如何師
0775b04: 云石人戴銕帽復頌曰石人戴銕帽不落古今調真
0775b05: 機覿面提當下沒可保問萬念紛擾時如何師云縱
0775b06: 橫自在頌曰縱橫自在成團作塊塢裏桃花岸邊柳
0775b07: 絮問忽然忘念時如何師云夜半日頭落頌日夜半
0775b08: 日頭落當念亡穿鑿識得渠儂時驢子三隻腳。師
0775b09: 上百丈泰和縣妙合請齋於苾芻園楊塞雲居士問
0775b10: 云大師親覲湛老和尚幾多年師云前三三後三三
0775b11: 又康田甫居士禮拜有楊行甫居士云此公乃宗門
0775b12: 中人也師提念珠云這個是宗耶教耶律耶淨土耶
0775b13: 康云總不與麼師云居士畢竟又作麼生康無語師
0775b14: 云好與三十棒。宗侯朱玄阿居士問江西緣起無
0775b15: 風之波振一旅之師防不須打殺如何得天下太平
0775b16: 師云木女彈琴問孔子厄於陳蔡從者不亞崆峒千
0775b17: 古文章於斯為盛今日大師遭圍是同是別師云石
0775b18: 女觀陽燄問白法道場今已巳復某甲晝夜黑漫漫敢
0775b19: 問眾緣作麼生得淨師云木馬遊春。僧參云會曹
0775b20: 洞宗旨師乃舉僧問洞山蛇咬蝦蟆救即是不救即
0775b21: 是山云救即雙目不睹不救即形影不彰如何是救
0775b22: 即雙目不睹僧云猶帶識在師云如何是不救即形
0775b23: 影不彰僧云猶帶情在師云恁麼則未知洞山宗旨
0775b24: 在。師復舉此以驗大眾各下語呈頌俱不契師意
0775b25: 維那克歸請師代語師云你問來歸禮拜問云如何
0775b26: 是救即雙目不睹師云芳花無豔色如何是不救即
0775b27: 形影不彰師云銕壁也須放光明復請師頌師乃頌
0775b28: 曰芳花不豔澄真跡銕壁放光露古顏正去偏來全
0775b29: 理用沒弦琴上有音鮮。僧復呈八問師一一荅竟
0775b30: 更請師頌師頌八首以示之僧問如何是一色師云
0775c01: 雲封古岫復頌云雲封古岫本無差心境何勞驗作
0775c02: 家兩岸蘆花飛白雪禪人依舊眼睛沙問如何是不
0775c03: 得色師云根境不到復頌云鐵壁銀山若個攀大千
0775c04: 沙界絕遮攔石牛高臥忘水草獨坐巍巍睡正殘問
0775c05: 如何是借師云清風明月復頌云脫體無依絕往還
0775c06: 也須垂手過前山桃紅柳綠花狼藉滿面東風開笑
0775c07: 顏問如何是借借師云明月炤見夜行人復頌云一
0775c08: 顆摩尼全體露赤白青黃影現中方圓長短渾無礙
0775c09: 癡兒切忌墮偏中問如何是不借借師云石牛吐露
0775c10: 三冬暖復頌云夜深獨自寂無依開門閒步月明時
0775c11: 藤蘿倒挂懸崖下又聽猿猴喚子歸問如何是全超
0775c12: 不借借師云石女踏翻水底燈復頌云寒冰冷凍正
0775c13: 威嚴玉關寂寂有誰前琉璃殿上君臣泯杳杳未央
0775c14: 不露顏問如何是始師云肇復頌云有時覿面不相
0775c15: 逄有時相逄不覿面瞥爾一念露真規石火光中須
0775c16: 急薦問如何是末師云黑頌云末後一句太無端木
0775c17: 人歸去夜深闌麻衣脫卻形蹤泯衲子徒勞著眼看
0775c18: 蕃光問久別尊慈特來省候如何得不辜負去師云
0775c19: 只要你設齋光舉坐具云請和尚慈納師一掌光禮
0775c20: 拜云謝和尚不吝慈悲去也師呵呵大笑。
0775c21: 垂問
0775c22: 師住龍華護法唐司馬存憶居士誕辰又因薦舉招
0775c23: 尤師命眾諷蓮經延生解釋經畢師垂問云退位朝
0775c24: 君即不問冠帶還鄉事如何眾下語畢請師代語師
0775c25: 云歸隱林泉榮祖業那管長安車馬喧。師住崆峒
0775c26: 因侍者玄輔禮佛師問云禮拜為求智慧為甚愚癡
0775c27: 喫飯為要腹飽為甚肚飢者無對請師代語師云執
0775c28: 藥應成病貪餐過轉賒又云一帶煙嵐封寶蓋數點
0775c29: 殘星霄漢中。崆峒除日供雲門大師真師問眾云
0775c30: 從古已巳來皆稱頂像老僧今日將雲門先師寫作像
0776a01: 頂汝等諸人商量看還是頂像耶還是像頂耶說得
0776a02: 端正明日秉拂眾下語畢師云總沒交涉克歸問云
0776a03: 師意如何師驀頭一棒便歸草龕克歸復問畢竟是
0776a04: 像頂是頂像師云雲封寶蓋霧鎖崆峒克作禮而退
0776a05: 元旦齋畢師問盡虛空所有世界盡世界所有人物
0776a06: 言過年拜節還有不過年的人麼眾下語不契僧請
0776a07: 代語師云寶鏡不隨春色轉澄潭豈逐月輪飛。眾
0776a08: 入室問安師問昔日十大高僧為郤氏夫人禮懺郤
0776a09: 氏得脫蛇身今汝等二十人禮懺為老僧保病懺完
0776a10: 為甚老僧病不愈侍者云豪門偏覺貴天子不知尊
0776a11: 師云也只道得一半者問訊云謝和尚證明。師于
0776a12: 戒珠垂問云黃昏雞報曉為復不知時節為復別有
0776a13: 長處。又問云有一人大唐國裏不許安身蠻夷邦
0776a14: 中無容住足且道過在甚麼處。師百丈垂問三則
0776a15: 云佛殿當門簷椽因何墮落一花問野狐既脫去皮
0776a16: 袋因甚虛名千古不昧問冬天日色為何寒冷。
0776a17: 荅幻輪法師十疑問并書○附來書
0776a18: 伏惟宗門久曠湖地更疏數百年不聞提唱之聲
0776a19: 幾千里少見舉揚之事茲者禪師出世弁巘流光
0776a20: 整持已巳墜之綱振起永淪之界人天拭目以觀瞻
0776a21: 龍象傾心而咨請大聞向閱禪篇殊多疑閡未逄
0776a22: 具眼作家曾無剖決幸遇出群宗匠有藉指歸望
0776a23: 金錍之抉翳眚目輝華願寶鏡之鑑微愚裏朗豁
0776a24: 略申十則顒俟報音激切具陳伏希慈悉。
0776a25: 世尊降跡惟指一心無人擔當三乘別演開性相於
0776a26: 空有談經論於五時方便調機皆為一致拈花破笑
0776a27: 乃心體之傳來不立語言實覺知之格外迷之者禪
0776a28: 目禪而教自教悟之者禪即教而教即禪惟在人明
0776a29: 道元無二今承數問理矌機微略陳鄙懷寧副尊意
0776a30: 伏惟明鑒草復不宣。
0776b01: 今於十問每一問下各有二荅先以宗眼提持
0776b02: 然後依理破疑。
0776b03: 問世尊始降分手指陳天上天下唯我獨尊此宗
0776b04: 門第一則公案也疑曰宗門之唱必為接機當此
0776b05: 之時所集者不過宮娥綵女走使黃門而已巳誰能
0776b06: 領悟玄旨而世尊急忙舉揚此道也且功不浪施
0776b07: 法無虛設若唱此玄宗無一人領略者不徒然其
0776b08: 聞設乎此事在教用顯三界獨尊則便在禪而為
0776b09: 第一極則恐未必盡與否。
0776b10: 荅明月舒光。又破疑云雖知根鈍且稱本懷也要
0776b11: 露個消息世尊一目曾非男女黃門之別也。
0776b12: 問普眼欲見普賢三度入定不可得見佛教普眼
0776b13: 但於靜三昧中起一念便可得見普眼依之果然
0776b14: 得見普賢疑曰禪宗之道要在一念不生純清絕
0776b15: 點太虛相似尚難湊合此何入定不見而反起念
0776b16: 得見耶豈靜定之功不如動念之有力耶今欲求
0776b17: 見法身還以靜定而得見耶還以動念而得見耶。
0776b18: 荅秋風吹黃葉。破疑法身無相不可以動念見也
0776b19: 無動念處是真見法身普賢即自心之行也行以動
0776b20: 念觀之故見耳。
0776b21: 問世尊說大集經敕一切眾生各發弘誓唯一魔
0776b22: 王曰我待眾生悉盡成佛無有眾生名字我乃發
0776b23: 菩提心疑曰此魔王者住何境界而作如是倔強
0776b24: 之說也然此是能發菩提心者耶是果不能發菩
0776b25: 提心者耶。
0776b26: 荅月落潭無影。破疑真法界中無有發不發耳祗
0776b27: 是一個魔王何境界之有哉。
0776b28: 問調達謗佛等罪生身入地獄等又經言調達累
0776b29: 世與佛為讎至於法華則言調達是過去授法之
0776b30: 師轉授調達當佛之記疑曰調達於此果入地獄
0776c01: 耶不果入地獄耶入地獄則違法華師佛記佛之
0776c02: 文不入地獄則背謗佛讎佛之說畢竟是何意耶。
0776c03: 荅風吹柳絮毛毬走。破疑實際理地不受一塵秪
0776c04: 是一個調達無有墮地獄成佛之事今世門頭不捨
0776c05: 一法則先酬其報而後成其佛有何不可。
0776c06: 問世尊靈山會上拈花示眾眾皆默然唯迦葉微
0776c07: 笑故得付法疑曰此是百萬人天眾非不廣也教
0776c08: 化已巳久根非不熟也迦葉之在法華猶為中根其
0776c09: 餘上根利智非無傑出之人也此道人人有分何
0776c10: 止一人獨得而餘皆絕望也經云但有聞者皆得
0776c11: 作佛豈教之接機普而禪之接機隘也。
0776c12: 荅仲冬嚴寒。破疑雖眾廣根熟所悟不同一人領
0776c13: 解者意在付囑此道非廣隘之謂也。
0776c14: 問世尊臨入涅槃文殊請再轉法輪佛言我四十
0776c15: 九年未曾說一字疑曰佛法流入此土者尚五千
0776c16: 餘卷而天竺及天宮海藏不知其若干數量矣經
0776c17: 云去來坐立常演斯經文云熾然說無間歇而世
0776c18: 尊何緣作如是說耶佛無妄語畢竟是曾說耶未
0776c19: 曾說耶。
0776c20: 荅門外歌聲滑。破疑五千餘卷龍宮海藏者乃黃
0776c21: 卷赤軸也常演此經無間歇者乃自心之旨也豈關
0776c22: 名句文身事乎。
0776c23: 問從上禪宗一向闢教然初祖西來即以楞伽付
0776c24: 二祖為印心之本五祖以金剛而設化六祖聞無
0776c25: 住生心之旨而開悟後之繇華嚴法華楞嚴圓覺
0776c26: 等發明此道者不一則教無負於禪也而禪何妨
0776c27: 於教而用闢之茲復還並行而不悖與否。
0776c28: 荅石女梳粧。破疑曾無祖師闢教之說或有闢者
0776c29: 皆是呵叱其病也非叱其教也如永明天如泐潭諸
0776c30: 大老皆宗教並行之。
0777a01: 問古聞禪律相非蓋禪則直捷簡徑律則瑣細勞
0777a02: 煩故兩不相入也然禪是佛之所傳律是佛之所
0777a03: 制其源同出於佛也僧者均是佛徒同尊佛道何
0777a04: 故相非還當各循一法而行也還宜兼修而兩無
0777a05: 害耶。
0777a06: 荅芳花無豔色。破疑通人達士必無此說執相迷
0777a07: 心故爾相非禪是心之體也律是心中相用也有用
0777a08: 無體全是虛詐有體無用必喪孤危若缺一者乃凡
0777a09: 夫見耳。
0777a10: 問中峰禪師云禪者淨土之禪淨土乃禪之淨土
0777a11: 也有言參一歸何處與參念佛是誰皆可以起疑
0777a12: 情發悟門者也如永明天如楚石空谷諸師皆以
0777a13: 禪淨兼修今可即念佛以參禪不離當處求生安
0777a14: 養與否。
0777a15: 荅九品無冬夏。又曰禪土皆自心耳如中峰所言。
0777a16: 問大聞愚昧一法無知曾覽華嚴一真法界廓爾
0777a17: 虛通次探法華實相玄宗凝然常寂究楞嚴妙如
0777a18: 來藏會萬有以忘緣研圓覺平等性智合群靈以
0777a19: 朗鑒涅槃之法身常住三際文虛而絕待般若之
0777a20: 炤體獨存纖塵片境以無根法有多門理無二致
0777a21: 依教之見解如斯於禪如何得契合也。
0777a22: 荅陽焰翻波。又云且喜公會如來禪矣若要會祖
0777a23: 師禪須向僧問雲門如何是透法身句門云北斗裡
0777a24: 藏身從這一語下會得即契合一道也末後觀禪歌
0777a25: 甚妙大有宗趣公當禪教並行之也。
0777a26: 
0777a27: 
0777a28: 
0777a29: 
0777a30: 入就瑞白禪師語錄卷之七終
