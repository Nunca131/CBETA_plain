0489b18: 圓覺道場修證禮懺廣文卷第十六
0489b19: 
0489b20: 終南山草堂寺沙門　宗密　述
0489b21: 第二十四上歎佛
0489b23: 一切法無起故。乃至如來法輪。普入一切處。一切眾
0489b24: 生。一切法。一切業。一切報中。而無所住。一切眾生種
0489c01: 種語言。皆悉不離如來法輪。言音實相即法輪故。如
0489c02: 來應正等覺。有三昧。名究竟無礙無畏。入此三昧已巳。
0489c03: 於成正覺。一一身。一一口。各出一切眾生數等言音。
0489c04: 一一音中。眾音具足。各各差別。而轉法輪。令一切眾
0489c05: 生。皆悉歡喜。能如是知轉法輪者。當知此人。則為隨
0489c06: 順一切佛法。不如是知。則非隨順。
0489c07: 至心歸命禮大方廣圓覺經中大光明藏問經教名
0489c08: 義賢善首菩薩。
0489c09: 流通分第一　五　敘問目
0489c10: 於是賢善首菩薩白佛言。大悲世尊。廣為我等及末
0489c11: 世眾生。開悟如是不思議事。世尊。此大乘教名字何
0489c12: 等。云何奉持。眾生修習。得何功德。云何使我護持經
0489c13: 人。流布此教。至於何地。
0489c14: 大覺慈悲方便慧巧將一法被三機
0489c15: 說此正宗法義畢會中俱得入玄微
0489c16: 爾時賢善首菩薩欲使流通末世時
0489c17: 即從座起諮陳佛先讚如來具大悲
0489c18: 已巳悟覺心修習意未明言教復何為
0489c19: 此之經教名何等末世眾生何奉持
0489c20: 修習得何功德分終久流通何所歸
0489c21: 有人持此經名句使我如何衛護之
0489c22: 名句文三無記法准小乘宗。名句文三是無記。無記屬有漏也
0489c23: 豈於煩惱作能治持法功能前已巳說
0489c24: 持經福分願除疑
0490a01: 第二　五　述能說能護
0490a02: 爾時世尊。告賢善首菩薩言。善男子。是經百千萬億
0490a03: 恒河沙諸佛所說。三世如來之所守護。十方菩薩之
0490a04: 所歸依。十二部經清淨眼目。
0490a05: 佛告善男諸佛子此經不是小因緣
0490a06: 百千萬億恒沙佛法報融通之所傳後佛無別
0490a07: 法。皆是過去一切佛法。故云傳也智身多一元相即
0490a08: 不可單局在一邊有云。報身一向有為。是一邊也
0490a10: 受用身亦即釋迦也三世如來所守護
0490a11: 十方菩薩所依傳十二部經清淨目
0490a12: 除華嚴難比肩法華妙典傳菩薩
0490a13: 般若深經付釋天唯有華嚴兼此教
0490a14: 世尊自護在心前上四經皆本文述自
0490a15: 良以推窮徹妄本須因照了洞真源
0490a16: 故佛喻之為眼目實由道理貫群證
0490a17: 第三　三　述經名字
0490a18: 是經名大方廣圓覺陀羅尼。亦名修多羅了義。亦名
0490a19: 祕密王三昧。亦名如來決定境界。亦名如來藏自性
0490a20: 差別。汝當奉持佛當時。但直隨問說法。不標題目。故說法了。菩薩問之。後結集人。方於此
0490a21: 中取此名字。於卷首題之也。
0490a22: 經號大方廣圓覺圓明覺是陀羅尼
0490a23: 亦是修多羅了義決了諸經根本疑上二名。如
0490a24: 題中釋亦名祕密王三昧此云正思。
0490b01: 即真如三昧也。起信論云。是一切三昧本故隨器異聞須正思
0490b02: 亦是如來決定境妄除覺顯本圓知
0490b03: 如來藏性成差別文中。具述真妄義故
0490b04: 智全隨順幻滅滅故。非幻不滅等識令違無始幻無明。皆生於圓覺妙心。
0490b05: 乃至五道計我。起愛造業受報等也我令依義安名字
0490b06: 汝□即將顯義持
0490b07: 第四　二　明受持所至處
0490b08: 善男子。是經唯顯如來境界。唯佛如來能盡宣說。若
0490b09: 諸菩薩及末世眾生。依此修行。漸次增進至於佛地。
0490b10: 是經唯顯如來境問文中。亦說無明及造業。何言唯顯佛境。下句答。照佛境
0490b11: 方見無明本也故見無明似夢人
0490b12: 唯佛如來能盡說三重法界洞圓真
0490b13: 依此修行漸進者必歸佛地出沉淪
0490b14: 迷於本覺成諸幻幻盡元來是法身
0490b15: 第五　三　述答奉持問顯正唯大乘。兼小機亦益。稱
0490b16: 此悟入為持。
0490b17: 善男子。是經名為頓教大乘。頓機眾生。從此開悟。亦
0490b18: 攝漸修一切品。譬如大海不讓小流。乃至虻及
0490b19: 阿脩羅。飲其水者。皆得充滿。
0490b20: 此大乘經名頓教頓機遇此即心開
0490b21: 亦攝漸修諸品類皆熏覺性遏輪迴
0490b22: 或即六根皆淨妙此生功德似如來
0490b23: 或降貪愛專求悟日月資熏結聖胎
0490b24: 譬如大海無際□百川流注不曾洄
0490c01: 修羅乃至蚊等飲者皆除渴乏
0490c02: 第六　九　讚經功德
0490c03: 善男子。假使有人。純以七寶。積滿三千大千世界。以
0490c04: 用布施。不如有人聞此經名及一句義。善男子。假使
0490c06: 此經分別半偈。善男子。若復有人。聞此經名。信心不
0490c07: 惑。當知是人非於一佛二佛種諸福慧。如是乃至盡
0490c08: 恒河沙一切佛所。種諸善根。聞此經教。
0490c09: 從此挍量功德分或聞或信或能宣
0490c10: 聞之生福故以施寶之福校量說之智故。以度人之智校量
0490c11: 信之福智宿因緣故以福慧校量
0490c12: 假使有人以七寶積滿三千之大千
0490c13: 施佛法僧貧病苦思量此福數無邊
0490c14: 不如聞此經名字及一句義在心田
0490c15: 生福還將福比校等於流類事相連
0490c16: 有人教化凡夫類百恒沙數具隨眠
0490c17: 皆令證得阿羅漢斯人智德實難詮
0490c18: 不及僧人於此教宣揚半偈揭人天
0490c19: 優劣利他俱屬智小中圓頓此經勝多偏百恒
0490c20: 沙得阿羅漢也若有聞名能的信
0490c22: 凡地能超小聖賢聞名信者聞圓覺
0490c23: 信我身□覺本圓的信如斯。無分毫疑。始名淨信。非聞經題經句。便名為信
0490c24: 若的信身中覺圓。即必無身無我一切法。的所見一切。念念是自妄情所變。則必欲息妄求說。故知
0491a02: 所思所說悉皆然我相本空名半偈
0491a03: 佛身本具足為全若實如斯的信解
0491a05: 經決定終須出蓋纏
0491a06: 想取此人功德分豈將羅漢欲齊肩
0491a07: 第七　八　述所答護持之問
0491a08: 汝善男子。當護末世是修行者。無令惡魔及諸外道。
0491a09: 惱其身心。令生退屈。
0491a10: 已巳答經名勸受持校量功德及終歸
0491a11: 云何擁護持經者此問如今欲指撝
0491a12: 護法因緣甚廣大堅則長壽悉應知
0491a13: 外護功德齊內護且論內護事何為
0491a14: 汝於末世修行者守護無令行業虧
0491a15: 但得人心不被惱豈須美食及鮮衣
0491a16: 惱身多是諸魔魅須令神眾稍加威
0491a17: 外道惱心生異見當令際會遇明師
0491a18: 若人惱亂持經者頭破如阿梨樹枝
0491a19: 比丘破戒欺清眾須白國王如法治
0491a20: 不治則斷如來種國王獲罪國中衰
0491a21: 大集經第二十六。佛告摩揭國王。我法中有犯罪者。
0491a22: 或令苦作一月二月。或擯出國。治如是等諸惡比丘。
0491a23: 令善比丘安樂持法。大王。若未來世。有我弟子。饒財
0491b01: 門。城主村主。那守宰官。應當擯治。若不治者。則斷佛
0491b02: 種。能滅法炬。其罪過於奪一切人眼。其國當有貴
0491b03: 兵革疾病不祥之事。善神捨離。暴風橫起。多惡風雨。
0491b04: 若諸王大臣。城主村主。郡守宰官。勤心護法。治惡比
0491b05: 丘。則為供養三世諸佛。亦得無量諸善功德。第二十
0491b06: 八亦云。護法功德。如人與十方眾生壽命眼目手足。
0491b07: 又云。王言。世尊。破戒比丘。可得受信施不。佛言。破戒
0491b09: 故。持佛禁戒即佛弟子。毀禁戒者即魔弟子。我不聽
0491b10: 毀戒之人受人信施。如亭歷子。問。比丘持戒破戒。各
0491b11: 自云之。設有直犯麤重之戒。亦只是當寺同處人知。
0491b12: 除正犯王法送官司。王臣推勘。無由知之。今據經文。
0491b15: 說參預世事。貯畜錢物。不隨護法比丘教令。王臣治
0491b16: 也。大集經次前之文。已巳自辨明此事也。文云。王又
0491b17: 白佛言。世尊。言破戒者。有何等相可得知不。佛言大
0491b19: 在居家。常修貪心。遠離法心。樂說世間無益之事。是
0491b20: 名比初破戒相。養畜奴婢象馬牛羊驢騾豬。乃至八
0491b21: 種不淨之物。是名具足毀禁戒也。名沙門中賊。沙門
0491b22: 中旃陀羅也。是惡比丘。即是圊廁。如是比丘不應共
0491b23: 住。如是比丘滅解脫燈。若有惡王。擁護如是諸惡比
0491b24: 丘。是王便增三惡道種。前惡比丘呵罵責數。如比丘
0491c01: 住。應先白王能持法不□。王言。是中多有大眾。我
0491c03: 靜處。
0491c04: 治則名為供養佛得無量福數難思
0491c06: 故捨身命。寧護如此比丘一人。不護無量諸惡比丘。
0491c09: 人能護治法者。當知是人。乃至十方諸佛世尊大檀
0491c11: 意如何。此遮防無道王臣。雖信佛教。不能毀廢。而於
0491c12: 釋子常懷輕賤。或迎比丘犯他顏色。心王瞋怒便加損故。
0491c13: 有此說也。
0491c14: 佛說護持正法者不修五戒及威儀涅槃經第
0491c15: 三云。迦葉問佛云。云何得長壽金剛不壞身。佛言迦葉。以能護持正法因處。故得成就是金剛身。常
0491c16: 住不壞。善男子。護持正法者。不受五戒。不修威儀。應持刀弓箭矛。守護持戒清淨比丘。次下迦
0491c17: 葉問佛真比丘。合至空閑。何以□遂主者行。佛答云。若有比丘。雖能讀誦持戒坐禪說。不能降伏非
0491c18: 法惡人。如是比丘。不能自利。及利眾生。當知是輩懈怠懶墮。無所能為。若比丘。護持所受禁戒。能師
0491c20: 奴婢牛羊非法物。若有比丘。畜如是等不淨之物應當治之。如來先於異部經中。說有比丘蓄如是
0491c21: 等非法之物。某甲國王。如法治之。驅令還俗。若有比丘。能作如是師子吼時。有破戒者。聞是語已巳。咸
0491c23: 塞。護說此人。若有欲護正法者。應當如是迦葉。如是破戒。不護此者。名禿居士。非持戒者得如是名
0491c24: 覺德比丘勤護法不令徒眾畜違非
0492a01: 破戒者瞋刀杖逼國王有德助降之
0492a02: 覺德因成迦葉佛
0492a03: 國王即是釋迦牟尼。次前經不便說有一持戒比丘
0492a04: 覺德。廣說經典。制諸比丘。不得畜非法之物。爾時多
0492a05: 有破戒比丘。聞之皆生惡心。刀杖逼之。時有國王。名
0492a06: 為有德。為護法故。與破戒比丘戰。國王身被刀箭。聞
0492a07: 法歡喜。命終生阿闕佛國。為彼佛第一弟子。覺德
0492a08: 復命終。亦生彼國。為第二弟子。爾時王者即我身是。
0492a09: 說法比丘迦葉佛是。護正法者。得如是無量果報。故
0492a10: 我今日成就法身。不可破壞。
0492a11: 此下天龍神鬼等稟命加護。
0492a12: 第八　四　述金剛眾
0492a13: 爾時會中。有火首金剛。摧碎金剛。尼藍婆金剛等八
0492a14: 萬金剛。并其眷屬。即從座起。頂禮佛足。而白佛言。世
0492a15: 尊。若復末世一切眾生。有能持此決定大乘。我當守
0492a16: 護如護眼目。乃至道場所修行處。我等金剛自領徒
0492a17: 眾。晨夕守護令不退轉。其家乃至永無鄣。疫病銷
0492a18: 滅。財寶豐足。常不乏少。
0492a19: 八萬金剛從座起禮於佛足自申情
0492a20: 當來末世眾生等有能持此大乘經
0492a21: 我當晨夕兼徒眾守護猶如護眼睛
0492a22: 不使便其心生退轉不令鄣橫相縈
0492a24: 修道因緣無乏少資財衣食每豐盈
0492b01: 唯除假託斯經教或求利養或求名
0492b02: 如此即為佛法賊我當捨離住枯榮
0492b03: 第九　三　述天子眾
0492b05: 即從座起。頂禮佛足。右繞三。而白佛言。世尊。我亦
0492b06: 守護是持經者。當令安隱心不退轉。
0492b07: 於是梵王帝釋等并其護國四天王
0492b08: 從坐起來而白佛若首持經在道場
0492b09: 我當守護令安隱不教分外遇殃
0492b10: 或亦順違相試驗令其志行轉堅剛
0492b11: 一切如來初發意皆因帝釋道心鄣
0492b12: 唯除口是心非者業報從他各自當
0492b13: 第十　三　述鬼眾
0492b14: 爾時有大力鬼王。名吉槃茶。與十萬鬼王。即從座起。
0492b15: 頂禮佛足。右繞三。而白佛言。世尊。我亦守護是持
0492b16: 經人。朝夕侍衛令不退屈。其人所居一由旬內。若有
0492b17: 鬼神。侵其境界。我當使其碎如微塵。
0492b18: 復有鬼王十萬眾其中一號吉槃茶
0492b19: 亦白佛言我發願若遇出家或在家
0492b20: 但有受持此教者我皆守護制魔邪
0492b21: 晨夕衛令不退屈神暢形安長道牙
0492b22: 所住一由旬境內鬼神侵界譁
0492b23: 我當使彼如塵碎遮莫薄俱及夜叉
0492b24: 第十一　四　述機應交感時眾受持
0492c01: 佛說此經已巳。一切菩薩。天龍鬼神。八部眷屬。及諸天
0492c02: 王梵王等。一切大眾。聞佛所說。皆大歡喜。信受奉行。
0492c03: 世尊說此經終竟梵王帝釋及諸天
0492c04: 乃至龍神八部等歡喜信受願流傳
0492c05: 此下通釋淨土不合有龍鬼等疑難。問。此經疏是
0492c06: 淨土所說。如何列娑婆世界龍鬼等邪。答。准佛地
0492c07: 論中所說。諸佛報身化身。本非二體。淨土穢土。亦
0492c08: 無別性。但隨凡聖垢心淨心識。所見不同。淨土報
0492c09: 身即娑婆釋迦也。釋迦牟尼說經時。地前見化身
0492c10: 穢土。登地已巳上見報身淨土。所聞雖同。所見各異。
0492c11: 傳法菩薩。隨勝者所見結集。即云淨土。隨劣者所
0492c12: 見結集。即云穢土。佛地經。隨勝者結集。此經亦同
0492c13: 故。初指大菩薩所見。今約地前所見。云天龍。況金
0492c14: 剛龍天等。多是大菩薩耶。
0492c15: 佛身報化元無隔淨土虧盈各在緣
0492c16: 登地位居平等會地前元只見山川
0492c17: 會中釋梵諸神等或化或聖亦難甄
0492c18: 或當傍報諸菩薩或因世福作天仙
0492c19: 或從定起隨緣去或貪法樂且安禪
0492c20: 若是凡夫雜類者禮辭四散各蹁
0492c22: 自惟無始迷心海曠劫漂沈生死波
0492c23: 塵沙諸佛出人中浮木盲龜難值遇
0492c24: 何幸此身逢了教千重疑滯類冰銷
0493a01: 尋思累世積聞熏慚愧多生善知識
0493a02: 上士慈悲哀末世始終次第為諮詢
0493a03: 能仁應感稱心源本末無遮頓演說
0493a04: 已巳採詮扣真寂隨應聖旨解斯文
0493a06: 第十二　四十六　釋讚偈中意義
0493a07: 比丘宗密情多感今對道場欲自宣
0493a08: 無始已巳來不自覺無明貪愛鎮相纏
0493a09: 曠劫漂沉生死海長居三惡暫人天
0493a10: 每到人天如寄客三途巡歷似家園佛如是說
0493a11: 已巳在地獄章引文了塵沙諸佛相哀愍
0493a12: 次現相次出世。或一劫中數出。或多劫一出人間救倒懸
0493a13: 直為未修見佛行彼時共佛沒因緣
0493a14: 佛出五天開法會我生八難苦相牽
0493a15: 佛入涅槃末法後我即人間八苦煎
0493a16: 或即佛生此世界我即生於遠外蕃蕃者國邑
0493a17: 之異號。非定指吐蕃也。或閻浮中諸國。或東西北等三洲。或他方世界
0493a18: 如是千千萬萬劫或於佛後或於前
0493a19: 譬若盲龜墮海水海中浮木孔而穿木穿破處
0493a20: 成孔。可以容身若入孔中漂至岸
0493a21: 功能一似遇舟船龜木甚難相會者
0493a22: 直緣大海廣無邊設使偶逢盲不見
0493a23: 一迴失幾千年眾生遇佛還如此
0493a24: 迷倒何曾識聖賢即驗聖凡難際會
0493b01: 針鋒芥子喻昭然既無善友無由覺
0493b02: 爭信無明是大怨唯事無明貪愛賊
0493b03: 受他驅使甚輕便痛恨多生冤枉苦
0493b05: 也人中且得六根全
0493b06: 逢遇釋迦像法末又知三寶是良田
0493b07: 初時未向心頭悟猶謂還隨業所遷
0493b08: 豈料忽逢真善友頓開心地顯靈源
0493b09: 觀無始生來事夢裏施為都是眠
0493b10: 根本始終雖已巳悟枝苗差別尚連
0493b11: 推行每逢違妨處疑情結滯似堅
0493b12: 何幸又逢決了教源流理事悉周圓
0493b13: 言近意深為朗鏡義豐文約是真詮
0493b15: 如來應感當心地本末無遮徹底鑴
0493b16: 發意欲修無上道要知何法以為先
0493b17: 故說無明如夢事圓彰淨覺作根元
0493b18: 妄既本無真本具修行之理似徒煩
0493b19: 若總不修居幻化自看憎愛現難悛
0493b20: 故說無明依本覺以幻除幻直須專
0493b21: 幻盡覺圓非斷滅自然心境入深玄
0493b22: 既悟必須除幻化除之先要用何門
0493b23: 故須正念為方便依奢摩行息諸緣
0493b24: 安處徒眾或靜室常觀四大有多
0493c01: 身心塵境推成妄我之與法悉無根
0493c02: 二空顯發如磨鏡真如本體了然存
0493c03: 又泯悟修滅影像覺心圓現廓無邊
0493c04: 因彰一切皆清淨八萬數仍有四千
0493c05: 不動悉皆法界此時比佛已巳齊肩
0493c06: 聞斯法爾須疑惑現見貪瞋異世尊
0493c07: 若向佛心生妄想如來早晚迷昏
0493c08: 故說輪迴種種相都盧總似幻人材
0493c09: 只緣心轉覺隨轉直為舟奔岸亦奔
0493c10: 已巳知過在輪迴念如燈水涓涓
0493c12: 故標愛是輪迴本因恩成愛愛生恩
0493c13: 貪欲資熏生五道兼令五性亦成痕
0493c14: 欲修正道先除愛心心順覺莫令偏
0493c15: 依此修行漸斷鄣鄣除果滿妙難言
0493c16: 又疑凡聖皆隨覺覺性無殊凡聖懸
0493c17: 故說覺心元不異差別階梯約妄論
0493c18: 修證一期法義畢復憂末世有中根
0493c19: 從此別開三種觀交羅二十五輪禪
0493c20: 若有多時修此觀直難證入妄難蠲
0493c21: 即是我人等四相潛浪藏識號隨眠
0493c22: 此相細微難辨別須真知識為推研
0493c23: 故約明師離四病方能決證免迍邅
0493c24: 中品機緣已巳說竟復餘一類可哀憐
0494a01: 決定欲求證入情中不覺雜喧闐
0494a02: 或覺從前業鄣重恐因修證嬈神魂
0494a03: 故說道場加行法藉其妙軌攝心猿
0494a04: 禮懺自然除業鄣鄣除心淨若秋蓮
0494a05: 靜室拘身塵境絕觀門攝念妄情捐
0494a06: 故此正宗十一段始終意勢巧聯繇
0494a07: 契理契機既已巳備經名德用固應宣
0494a08: 多佛所談佛自護欲令末世永流傳
0494a09: 聖果恒沙皆不及內待外護悉忻然
0494a10: 初覽卷時便踊躍細尋義理轉虔虔
0494a11: 靜夜閑宵凡幾載照於心地勘諸詮
0494a12: 疑念春天冰泮釋慧心秋夜月嬋娟
0494a13: 起信華嚴唯識等亦皆從此入重玄
0494a15: 若不多生熏藏識如何悟一便知千
0494a16: 想得最初聞此法必知不信漫遷延
0494a17: 騁辯誇能相抵拒賴蒙方便用機權
0494a18: 如此數生方肯信又經數世解方全
0494a19: 又歷數生發起行此身方自耨情田
0494a20: 發行之師恩最重藥非苦口病難痊
0494a21: 修行只是除情念逆著情時結怨
0494a22: 或道信他讒搆我或言於我不相憐
0494a23: 必蒙百計煩心力始得今生解勉旃
0494a24: 數數反思累世事亦曾私泣淚漣漣
0494b01: 恨不便逢斯善友懇情禮謝悔斯
0494b02: 因茲念念祈心願願得來生總現前
0494b03: 宿命智通皆醒得身心供養報其恩
0494b04: 此時略述情中事意欲分明勸後賢
0494b05: 我此前車已巳了後車改轍莫還
0494b06: 至心懺悔
0494b07: 我於無始塵沙劫輪迴六趣無涯
0494b08: 誰知此世處娑婆有幸得逢如是法
0494b09: 清淨本源寧易見修行出要實難逢
0494b10: 慈光如幻不思議罪福本空無取捨
0494b11: 覺性隨緣無不變真如稱性悟迷同
0494b12: 摩尼雨寶十方中天騰聲一切處
0494b13: 縱我骨肉皆糜潰三途累劫死還生
0494b14: 常持圓覺及華嚴普共群迷同解脫
0494b15: 懺悔已巳。至心歸命禮本尊毗盧遮那佛。
0494b16: 至心發願依普賢行願經文發願也。初四偈取長行意義自法為偈。就中最後一句。還是
0494b17: 本經中偈。後三偈全寫經偈也。
0494b18: 願我臨欲命終盡最後剎那捨此身
0494b19: 一切諸根散壞時一切親屬相離處
0494b20: 象馬車乘諸僮僕珍寶伏藏及宮城
0494b21: 一切威勢不相隨一切鄣礙皆除盡
0494b22: 此時獨一誰為侶此生所有已巳皆無
0494b23: 唯此普賢行願王念念不曾相捨離
0494b24: 於一切時一切處常為引導在其前
0494c01: 一剎那中識變時即得往生安樂剎
0494c02: 我既往生彼國已巳現前成就此願門
0494c03: 一切圓滿盡無餘利樂一切眾生界
0494c04: 彼佛眾會咸清淨我時於勝蓮華生
0494c05: 親如來無量光現前授我菩提記
0494c06: 蒙佛如來授記已巳化身無數百俱胝
0494c07: 智慧廣大十方普利一切眾生界
0494c08: 發願已巳。至心歸命禮本尊毗盧遮那佛。
0494c09: ○白眾等聽說經中無常偈
0494c10: 無上諸世尊獨覺聲聞眾尚捨無常身
0494c11: 何況諸凡夫父母及妻子兄弟并眷屬
0494c12: 目觀生死隔云何不愁歎是故勸諸人
0494c13: 諦聽真實法共捨無常處當行不死門
0494c14: 佛教如甘露除熱得清涼一心應善聽
0494c15: 能滅諸煩惱各說無常偈
0494c16: 第二十五上歎佛道場已巳終故。歎佛般涅槃真化究竟之德。初依華嚴
0494c17: 經出現品。後故我於拘尸下。涅槃經最後闍維分。就中。初兩行結集之文。後普告大眾下。本經文。
0494c18: 如來應正等覺般涅槃者。如真如。涅槃亦如是。又如
0494c19: 實際涅槃。法界涅槃。空涅槃。法性離欲際無相際
0494c20: 涅槃。我性際涅槃。一切法性際涅槃。如來涅槃。皆亦
0494c21: 如是。涅槃無生無出。故無有滅。諸佛如來。為令眾生
0494c22: 生忻樂故。出現於世。欲令眾生生戀慕故。示現涅槃。
0494c23: 而實如來無有出世。亦無涅槃。如來常住清淨法界。
0494c24: 隨眾生心。示現涅槃。譬如日出普照世間。於一切淨
0495a01: 水器中。影無不現。或一器破。便不現影。但由器破。非
0495a02: 日有咎。如來智日。亦復如是。普現法界。無前無後。一
0495a03: 切眾生淨心器中。佛無不現。心器常淨。常見佛身。若
0495a04: 心濁器破。則不得見。若有眾生。應以涅槃而得度者。
0495a05: 如來即為示現涅槃。故於拘尸那城雙林樹下。說常
0495a06: 住佛性已巳。慇懃遺教。三顯出紫磨黃金色身。普示
0495a07: 大眾。三逆順入諸禪定。三普告大眾。我觀三界
0495a08: 不生不滅。有情悉皆究竟清淨無垢。凡夫不知。名曰
0495a09: 無明本際。性本解脫。根本無故。所因枝葉。行識名色
0495a10: 乃至老死皆悉解脫。眾等應當觀此十二因緣。早求
0495a11: 出離。勿受無明愛結役使驅馳。吾今最後付屬。汝當
0495a12: 修行。如來在日。以佛為師。如來滅後。以戒為師。如來
0495a13: 在日。依佛而住。如來去後。依四念處住。乃至三世因
0495a15: 是。說此語已巳。寂然無聲。而入涅槃。然今我等徒眾。禮
0495a16: 懺道場將畢。聞此遺教。哀戀如來。故於此時。禮讚涅
0495a17: 槃句偈。所生功德。迴眾生。並願離鄣出纏。共成佛道
0495a18: 南無大慈大悲入神通云云八禮准上。
0495a19: 至心歸命禮示現分身娑婆世界釋迦牟尼佛。
0495a21: 三界根本同空本來平等無高下
0495a22: 無見無聞無繫縛縳不起不滅不涅槃
0495a23: 閑居解脫大道中常不變易常安樂
0495a24: 願我從今脩實相蕩除罪垢斷無明
0495b01: 摩訶般若照心源速沉如來寂滅海
0495b02: 願我普共諸眾生往生光藏清淨國
0495b03: 至心歸命禮示現分身娑婆世界釋迦牟尼佛。
0495b04: 如來具足諸功德四無所畏大慈悲
0495b05: 十八不共六神通三十七品三解脫
0495b07: 八十種好攝眾生智水灌心成大覺
0495b08: 願我從今歸佛道學佛智慧證佛身
0495b09: 還以悲誓度生永與世間為法王
0495b10: 如來為眾脩共行具足自在大威神
0495b11: 言何一旦捨眾生安住涅槃寂滅海
0495b12: 眾生沒在三惡道眾苦逼迫可悲憐
0495b13: 唯願大慈大法王現世間為救護
0495b14: 願我從今無量劫常請如來轉法輪
0495b15: 助佛教化濟迷眾生未盡無休息
0495b16: 如來臨滅垂慈教微妙經典大涅槃
0495b17: 眾生佛性本圓明三寶常在無變易
0495b18: 金剛寶藏無塵翳義味深法中王
0495b19: 歷劫供養諸如來始得信心聞句偈
0495b20: 願我從今聞法後常將妙法照心源
0495b22: 如來三界慈悲父無量億劫趣菩提
0495b23: 唯有眾生不為身常欲眾生得安樂
0495b24: 我等凡夫多罪垢不遇如來出世時
0495c01: 漂泊生死大海中貧窮孤露無救護
0495c02: 願我從今乘佛力永劫親近大醫王
0495c03: 除斷煩惱證無生常飲如來大悲乳
0495c06: 我等眾生無福力致使如來速涅槃
0495c07: 哀哉痛哉慧日沉茫茫苦海長冥暗
0495c08: 願我從今脩福慧常作當來見佛因
0495c09: 為佛愛子法中生憐愍世間紹三寶
0495c10: 如來尊重超三界光明照性無邊
0495c11: 我等眾生垢鄣深慕戀如來悲不見
0495c12: 香華飲食非精潔輕黷如來降道場
0495c13: 唯願慈悲大法王受我供養歸淨土
0495c14: 願我普共云云。
0495c15: 眾等至心端坐。聽說如來臨入涅槃最後殷勤遺教。
0495c16: 世尊說法畢。顯出紫磨黃金色身。普示大眾已巳。即逆
0495c17: 順入諸禪定。普告大眾。我以甚深般若。觀三界一
0495c18: 切六道。諸山大海。大地含生。如是三界。根本性離。畢
0495c20: 等。無高下想。無見無聞。無覺無知。不可繫縛縳。不可解
0495c21: 脫。無眾生壽命。不生不起。不盡不滅。非世間。非非世
0495c22: 間。涅槃生死。皆不可得。二際平等。等諸法故。閑居靜
0495c23: 住。無所施為。斷一切相。一無所有。法相如是。其知是
0495c24: 者。名出世人。是事不知。名生死始。汝等大眾。應斷無
0496a01: 明。滅生死始。
0496a02: 願我普共諸眾生云云。
0496a03: 爾時世尊說是語已巳。復逆順入諸禪定。普告大眾。我
0496a04: 以摩訶般若。觀三界有情。一切人法。悉皆究竟。無
0496a05: 繫縛者。無解脫者。無主無依。不可攝持。不出三界。不
0496a06: 入諸有。本來清淨。無垢無惱。與空等。盡諸動念。思
0496a07: 想心息。如是法相。名大涅槃。真見此法。名為解脫。凡
0496a08: 夫不知。名曰無明。惟其性空。即滅諸有。
0496a09: 願我云云。
0496a10: 作是語已巳。復逆順入諸禪已巳。普告大眾。我以佛眼。
0496a11: 觀三界。一切諸法。無明本際。性本解脫。於十方求。了
0496a12: 不能得。根本無故。所因枝葉。皆悉解脫故。乃至老死
0496a13: 皆得解脫。以是因緣。我今安住常寂滅光。名大涅槃。
0496a14: 眾等未脫三界世間。當早求出離。若欲出離。應當觀
0496a15: 察十二因緣。所謂無明緣行。行緣識。識緣名色。名色
0496a16: 緣六入。六入緣觸。觸緣受。受緣愛。愛緣取。取緣有。有
0496a18: 行苦。彌滿三界。流六道。大苦根本。無明所起。以般
0496a19: 若慧。示以性淨。諦觀根本。即斷諸有。根本滅故無明
0496a20: 滅。無明滅則行滅。行滅則識滅。乃至老死憂悲苦惱
0496a22: 河。眾苦長夜。黑闇崖下。繞生死樹。六識為杖。妄念為
0496a23: 本。無明使。遊戲六塵。種種苦惱。無能制者。自在如
0496a24: 王。故我言。無明即生。念念傷害。眾生不覺。輪轉生死。
0496b01: 一切眾生。為此無明起諸愛結。役使驅馳。身心破裂。
0496b02: 無明若滅。三界都盡。以是因緣。名出世人。如來去後。
0496b04: 依佛而住。如來去後依四念處。嚴心而住。觀身性相。
0496b05: 聞於空。名身念處。觀受不在內外。不在中間。名受
0496b06: 念處。觀心但有名字。名字性離。名心念處。觀法不得
0496b07: 善法。不得不善法。名法念處。一切行者應當依此而
0496b09: 身。難可追復。畢此一形。常須警察。無常大鬼。情求難
0496b10: 脫。憐愍眾生。莫相殺害。乃至蠢動應施無畏。身業清
0496b11: 淨。常生妙在。口業清淨。離諸過患。莫食肉。莫飲酒。調
0496b12: 伏心地。令入道果。深思行業善惡之報。如影隨形。三
0496b13: 世因果循環不失。此生空過。後悔難追。涅槃時至。示
0496b15: 脫因。歷劫沉淪誰救拔我。今頭面禮。
0496b16: 願我普共云云。
0496b17: 至心歸命禮示現分身娑婆世界釋迦牟尼佛。眾等
0496b18: 至心。觀想如來紫磨黃金色身。三十二相。八十種好。
0496b19: 如優曇華歷劫難遇。又觀此金色身。累劫勤修難行
0496b20: 苦行。為眾生故。出現世間。又想。此身萬德周圓。金剛
0496b21: 不壞。示同世法現入涅槃。又想。此身娑羅樹間。師子
0496b22: 座上。臨涅槃時。其日即有。明日即無。涅槃會中。四眾
0496b23: 八部。瞻仰充足。而我薄祐。當於彼時輪轉諸起。不
0496b24: 慈光。願我從今脩習禪慧。蒙佛慈悲冥加護念。令我
0496c01: 早得見如來身。垢鄣都盡。證此常樂。我今頭面禮。
0496c02: 願我普共云云。
0496c03: 南無大慈大悲我本師釋迦牟尼佛。哀愍覆護。我今
0496c04: 定慧慈悲增長。此世及後身。乃至成佛不捨慈悲。常
0496c05: 相攝受。
0496c07: 至心懺悔
0496c09: 故不但事懺。須兼理懺。事懺除罪。理懺除疑。然欲懺
0496c10: 時。必先於事懺門中。披肝露膽。決見報應之義。如指
0496c12: 拔苗枯。全成善性。然後理懺。以契真源。今大眾自入
0496c14: 文。照真達妄。計其罪鄣。盡已巳消除。但恐因修時覆。想
0496c15: 前往。憂疑未泯。是以更須理懺。用豁餘情。然理懺
0496c16: 者。須深達我法皆空。性相本淨。從前雖已巳理懺。未盡
0496c17: 根由。今道場將終。須窮源底若三七日未滿。一卷經偈已巳終。即云禮經一
0496c18: 已巳終。須窮源底。遂因讚禮。佛入涅槃因緣之次。便依涅槃經
0496c19: 內。佛為阿闍世王。作決定之心。除逆罪根本。而為理
0496c20: 懺作決定心者。闍王欲到佛所。其心猶疑。佛遙見王來。告大眾言。阿闍世王。猶有疑心。我今當為作決定心。
0496c21: 良由彼王已巳自懇苦悔責。即事懺已巳。徹於心肝。故佛
0496c22: 但約理門。為除疑念。是故經云第十九也。於中略取懺悔關節。不次第寫
0496c23: 之。然皆是經文。但略之而不添也。爾時王舍大城。阿闍世王。其性弊
0496c24: 惡。喜行殺戮。具口四惡。貪恚愚癡。其心熾盛。唯見現
0497a01: 在。不見未來。純以惡人而為眷屬。貪著現世五欲樂
0497a02: 故。父王無辜設有辜而害。亦是非逆。況於無辜。故下云橫加也。橫加逆害。因
0497a04: 體生瘡。臭穢不可附近。尋自念言。我今此身已巳受華
0497a05: 報。地獄果報將近不遠害父貪王位者。西國古來不少。唯闍王現受瘡報者。一以
0497a06: 父王慈念倍常。二以闍王昔曾發菩提心。不合墮地獄。此二義皆在下文。爾時其母字
0497a07: 韋提希。以種種藥而為傅之。其瘡遂增。無有降損。王
0497a08: 即白母。如是瘡者。從心而生。非四大起。若言眾生有
0497a09: 能治者。無有是處。時六大臣。相次進問一日月稱問云。王何愁悴。
0497a10: 為身痛邪。為心痛邪。二藏德問。大王何故面貌憔悴。口乾焦。音聲微細。三實德問。王何脫瓔珞。首髮蓬亂。戰
0497a14: 悴。為身痛心痛邪。王言信諸惡友提婆達多。正法父
0497a15: 王橫加逆害。曾聞智者說五逆人必定墮於阿鼻地
0497a16: 獄。經無量劫受大苦惱。我今已巳近地獄熾火。云何身
0497a17: 心而得不痛王答一云。我今身心豈得不痛。我父無辜。橫加如逆害。我從智者。聞五逆人不脫
0497a18: 地獄。云何身心而得不痛。此中身心言。及無醫言。六皆〔聞〕也。答二。即上云。我之癡盲乃至逆害也。次云聞智人說。
0497a19: 若於父母佛及弟子起於惡業。在阿鼻獄。故我心怖。答三云。我父慈愛。特見矜念。聞相師。相師答言。是兒生
0497a20: 已巳。定當害父。雖聞是語。猶見瞻養。曾聞智言。姦母及尼。倫僧鬘物。殺發心人。害及其父。必墮阿鼻。答四云父王
0497a24: 定知地獄而無救濟此六大臣。是六師弟子。各讚其師。勸王歸
0497b02: 其別者云。言地獄誰往見之。王言無醫者。今有大醫。名富闌那。一切知見。說涅槃道。無業無報。二云法有二種。
0497b03: 一者出家。二者王法。王法害父無罪。如迦羅蟲要壞母腹。乃至螺懷等法應如是。若出家者。乃至蚊殺亦
0497b04: 有罪。今有大師末伽梨。說一切眾生身有七分。地水火風苦樂壽不可毀害。七分空中無妨礙故。三云若父王
0497b06: 一切眾生皆有餘業。故受生死。先王餘業。王殺何罪。今有大師毗羅胝子。說一切眾生。若是王者。自在隨意造
0497b09: 無一人入地獄者。今今大師欽婆羅。說自害偷婬妄語飲酒等悉無罪。若恒河南施一切眾生。恒河北殺一切
0497b10: 眾生。無福無罪。五云誰來誑王言有地獄。如刺尖鳥色。水濕石坐。風動火熱。誰之所作者。有大師迦旃延。說殺
0497b11: 眾生心無慚愧。即不墮惡。猶如空不受塵水。有慚愧者即入地獄。如水潤地。一切眾生皆是大自在天所作。
0497b12: 天喜則樂。天瞋則苦。六云先王雖恭敬沙門。不能承事諸婆羅門。心無平等。則非剎利。大王今者力欲供養諸
0497b13: 婆娑羅門。殺害先王。當有何罪。夫殺害者。殺害壽命。命名風氣之性。不可殺害。當有何罪。有大師若提子。說無施
0497b14: 善無父母。今世後世一切眾生。經八萬劫。生死自脫。其六臣各讚師知見慈悲平等解脫。及勸王歸依獲益。皆
0497b15: 大同也。王皆答言。審能如此。除滅我罪。我當歸依。
0497b16: 爾時大醫名曰耆婆。往白大王。得安眠否。王以偈答。
0497b18: 八偈。皆結云乃得安隱眠。又說無明煩惱乃至盜未獲財等六偈。皆結不得安隱眠。下引魚在陸等是。次下長
0497b20: 有何樂得安眠邪。耆婆答言。王雖作罪。心生重悔。而
0497b21: 懷愧。佛說愧是二白法。能救眾生。猶如濁水置
0497b22: 之明珠。水即為清。王若懺悔懷愧者。罪即除滅。清
0497b23: 淨如本。善哉大王。能信因果。願莫愁怖。有佛世尊。一
0497b24: 切知見。憐愍一切。如子羅。隨善眾生。如犢逐母。為
0497c01: 大良醫。非六師等。大王能信。唯願速往。闍王答言。如
0497c02: 來眷屬如旃檀林。吾極惡人。云何當往。恐不顧念。爾
0497c03: 時空尋出聲言。無上佛法將欲衰殄。佛日將沒。法
0497c05: 鼻地獄極重之業。必受不疑。此獄間無暫樂。故名無
0497c06: 間。不聞八熱地獄暫遭涼風。寒地獄中熱風暫至。各
0497c07: 得少樂。餘諸地獄數死數活。亦得暫樂。阿鼻地獄都
0497c08: 無此事。故名無間。假使一人。獨墮此獄。其身長大。八
0497c09: 萬由旬。滿其中。間無空處。其身周。受種種苦。設
0497c10: 有多人亦各滿。不相妨礙。故名無間。此獄四方有
0497c11: 門。各有猛火。交過通徹。八萬由旬。周鐵牆。鐵網彌
0497c13: 鐵。脂膏焦然。唯願大王速往佛所。除佛世尊。餘無能
0497c14: 救。王聞是語。覺身戰慄。仰而答曰。汝為是誰。不現色
0497c15: 像。空聲告曰。吾是汝父頻婆娑羅。汝今當隨耆婆所
0497c16: 說。莫隨邪見六臣之言。時王聞已巳。悶絕僻地。身瘡增
0497c17: 劇。臭穢倍前。雖以冷藥塗而治之。瘡蒸毒熱。但增無
0497c18: 損此下第二十卷。
0497c19: 爾時世尊大悲導師。為阿闍世王。入月愛三昧。放大
0497c20: 光明。其光清。往照王身。身瘡即愈。王覺瘡愈。身體
0497c21: 清涼。不知其由。問耆婆。耆婆答言。是天中天所放光
0497c22: 明。是光無根。非熱非冷。非色非無色。欲度眾生。故使
0497c23: 可見。以王先言。世無良醫療治身心。故放此光。先治
0497c24: 王身。然後及心。王言世尊亦見念邪。耆婆答言。如人
0498a01: 七子。病者偏憂。非不平等。佛利眾生。不觀種姓貴賤。
0498a02: 唯善心者則便慈念。此之瑞相。即月愛三昧所放之
0498a04: 月愛三昧。
0498a05: 爾時闍王。即命大臣。令辦供具。與其夫人。嚴駕車乘。
0498a06: 國民隨從。拘尸大眾遙見王來。佛告大眾。阿耨菩提
0498a07: 近因緣者。莫先善友。闍王若不順耆婆語。來月七日。
0498a08: 必定命終。墮阿鼻獄。爾時大王。即至佛所。仰瞻相好。
0498a09: 如真金山。世尊告言。阿闍世大王。王聞歡喜。即作是
0498a10: 言。如來顧命。真知悲憐等無差別。即白佛言。世尊。假
0498a11: 使我今得與梵王帝釋坐起飲食。猶不欣悅。得遇如
0498a12: 來一言顧命。深以欣慶。
0498a13: 佛告大王。今當為汝說正法要。凡夫常當繫念身有
0498a14: 二十事。所謂一句一事空無無漏。無諸善本。生死未調。深
0498a16: 家常逐。無法遮有。三惡未脫。具惡邪見。未度五逆。生
0498a17: 死無際下二句一事。不作善業不得果報。無有我作他人
0498a18: 受果。不作樂因終無樂報。若有造業果終不失。因無
0498a19: 明生亦因而死。去來現在常行放逸。作是觀已巳。不樂
0498a20: 生死。即得正觀。爾時次第觀心生住滅相戒定慧相。
0498a21: 若不作惡。無有死畏三惡道畏。若不繫心觀察是二
0498a22: 十事。心則放逸。無惡不造。阿闍世言。我從昔來。初未
0498a23: 曾觀是二十事。故造眾惡。今有死畏三惡道畏。自我
0498b01: 地獄。佛告大王。一切諸法性相無常。無有決定。大王
0498b02: 云何言有決定當墮。王白佛言。若爾我之殺罪亦應
0498b03: 不定。佛言善哉。殺無定相。何者是父。但於五陰妄生
0498b05: 陰亦不可害。其性不住。過去已巳滅。未來未至。現在念
0498b06: 念滅。色既不定。殺亦不定。報亦不定。汝父昔於佛所
0498b07: 脩善。今得為王。諸佛若不受其供養。則不為王。若不
0498b08: 為王。汝則不為王。汝若不為王。汝則不害。汝若有罪。
0498b09: 諸佛亦罪。汝父先有惡心。殺五通仙。令失神通。自作
0498b10: 自受。云何汝言父王無辜。若無惡業。即無惡報。
0498b11: 眾生狂惑凡有四種。一貪狂。二藥狂。三狂。四業狂。
0498b12: 狂人作惡終不犯戒。若還得心亦不名犯。王本貪國
0498b13: 逆害父王。貪狂所作。王何得罪。如醉害母。醒已巳悔恨。
0498b14: 亦無業報。王今貪醉。非本心作。既非本心。云何得罪。
0498b16: 智知妄。殺亦如是。凡夫謂實。佛知非真。大王。殺法
0498b17: 殺業。殺因殺果。及以解脫。我皆知之。而無有罪。王雖
0498b18: 知殺。云何有罪。如人知酒不飲不醉。又如知火亦不
0498b19: 燒然。王雖知殺。云何有罪。又如人於日月出時作種
0498b21: 常屠羊。心初無懼。人畜雖殊。寶命無異。云何於父
0498b22: 獨生懼心。大王。世間之人是愛僮僕。不得自在。為愛
0498b23: 驅使而行殺害。設有果報。乃是愛罪。王不自在。當有
0498b24: 何咎。大王。夫眾生者名出入息。斷出入息故名為殺。
0498c01: 諸佛隨俗亦說為殺。大王。色是無常。從無常因生色
0498c02: 云何常。受想行識亦復如是。以無常故苦。以苦故空。
0498c03: 以空故無常。苦空無我為何所殺。殺無常者得常樂
0498c04: 涅槃。殺苦得樂。殺空得實。殺於無我而得真我。大王。
0498c05: 若殺無常苦空無我。則與我同。我亦殺於無常苦空
0498c06: 無我。不入地獄。汝云何入。
0498c07: 爾時闍王如佛所說。觀色乃至觀識。作是觀已巳。即白
0498c08: 佛言。世尊。我今始知色是無常。乃至識是無常。我本
0498c10: 生而作父母。雖聞是語。猶未定審。今則定知。又聞須
0498c11: 彌山王四寶所成金銀琉璃頗梨。眾鳥集處即同其色。我今
0498c12: 來至佛須彌山。則與同色。同色者。知諸法無常苦空
0498c13: 無我。我若不遇世尊。當於無量阿僧祗劫在大地獄
0498c14: 受無量苦。我今見佛所得功德。破壞眾生所有一切
0498c15: 煩惱惡心。
0498c16: 佛言。若能如是則常在阿鼻。為眾生受苦。不以為苦。
0498c17: 爾時摩伽國無量人。發阿耨三菩提心。以如是等發
0498c18: 大心故。闍王重罪即得微薄。王及夫人綵女。悉皆同
0498c19: 發三菩提心。王語耆婆。我今未死。已巳得天身。捨於短
0498c20: 命而得長命。捨無常身而得常身。令諸眾生發菩提
0498c21: 心。即是天身長命常身。即以種種香華瓔珞供養。說
0498c22: 偈讚佛。
0498c23: 佛讚闍王。善哉善哉。能發此心。莊嚴大眾。常當勤脩
0498c24: 菩提之心。從是因緣。當得消滅無量惡故。王及國人
0499a01: 辭佛還宮。
0499a02: 敬白現在道場實心懺悔之眾。闍王先自悔責。方見
0499a04: 故。發大菩提心。證真常樂我淨。我等從無量劫來。未
0499a05: 免惡逆因緣。多日已巳自懺除。亦聞闍王先悔。今更聞
0499a06: 涅槃妙典。佛自說懺根元。根元既本空無。豈可安然
0499a07: 妄執。無妄無執。即不與貪愛為奴。既不事於貪瞋。即
0499a08: 造罪因緣永絕。身心清淨。淨如琉璃。諸所作為皆是
0499a09: 真性。斯為究竟真實懺悔。
0499a10: 懺悔已巳。歸命禮三寶。
0499a11: 至心發願依普賢行願發願偈。今道場已巳終。故最後發華嚴大部之未究竟。至於菩提樹
0499a12: 下成正覺願。
0499a13: 願常遠離惡知識永離一切諸惡緣
0499a14: 速見如來無量光具足普賢最勝願
0499a15: 此時善得勝壽命自在善來人中生
0499a16: 菩薩不久當成就如彼普賢菩提行
0499a17: 我昔由無智慧力所造極惡無間因
0499a18: 今用普賢大願王一念速疾皆消滅
0499a20: 天魔外道不能摧堪為三世所應供
0499a21: 速詣菩提樹王下坐已巳降伏諸魔怨
0499a22: 成等正覺轉法輪普利一切諸含識
0499a23: 發願已巳。至心歸命禮三寶。
0499a24: ○白眾等聽說經中無常偈涅槃經第五
0499b01: 諸王得自在勢力無等雙一切皆遷變
0499b02: 壽命亦如是眾苦輪無際流轉無休時
0499b03: 三界皆無常諸有悉無樂有道本性相
0499b04: 一切皆空無可壞法流轉常有憂患等各說
0499b05: 無常偈
0499b06: 
0499b07: 圓覺道場修證禮懺廣文卷第十六
