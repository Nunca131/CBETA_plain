0096c01: 古林如禪師語錄卷二
0096c02: 侍者全勝全榮等記錄
0096c03: 住蘇州府金墅鎮蓮華禪寺
0096c04: 晚參舉一初老和尚永正開法時昔斷大師為侍者
0096c05: 問靈雲自從一見桃花後直到如今更不疑為甚玄
0096c06: 沙道敢保老兄未徹在尚曰直不藏曲斷云未審徹
0096c07: 底人分上如何受用尚曰饑來喫飯倦時打眠師云
0096c08: 問得也當答得也奇諸兄弟且道他父子有何長處
0096c09: 眾下語俱不契師自代云敲唱風流閒賣弄調龍馭
0096c10: 象鎮東溪。
0096c11: 小參豎拄杖云亙古亙今恆不昧一回舉起一回新
0096c12: 諸兄弟欲識佛性義當觀時節因緣時節若至其理
0096c13: 自彰如何是自彰底道理九九八十一犁耙一齊
0096c14: 出於此會得便能高超物外獨步大方其或未然急
0096c15: 將本參話頭在三條椽下七尺單前猛力參究刻刻
0096c16: 提撕直須究到無可奈何處忽然打失鼻孔元來
0096c17: 在這裏信知方丈為眾助喜何故鴛鴦繡出丁香結
0096c18: 珍重諸君著眼看便起。
0096c19: 小參舉金明師翁徑山雪嶠大師上堂翁白推竟雪
0096c20: 喝一喝下座有僧請益翁翁乃拈偈示之師云這兩
0096c21: 箇老漢直教人疑著檢點將來也是焦磚打著連底
0096c22: 凍設有問蓮花只向他道呂望六韜黃公三略諸仁
0096c23: 者於此會得同一鼻孔出氣若未委更聽一偈椎喝
0096c24: 雄雄勢已巳彰諸方知有絕商量彼此和盤親擲出至
0096c25: 今馥馥有餘香。
0096c26: 因事小參揮拂子云大凡僧家赤心片片見義勇為
0096c27: 須要法法上明頭頭上顯剛柔相濟權實相應出語
0096c28: 不虛發發則中的不中的是語滲漏更若話過頭大
0096c29: 難收拾抱道高流貴在默然即此一默可證無諍三
0096c30: 昧一行三昧自受用三昧不妨於此土他方不論是
0097a01: 幻非幻智慧無明隨機方便拔濟群迷不見永嘉大
0097a02: 師道無明實性即佛性幻化空身即法身金明師翁
0097a03: 云諸佛出世入世皆得無諍三昧引導眾生諸祖以
0097a04: 心印心盡契無生之旨接續慧命若總與麼彼此人
0097a05: 我商量佛祖正脈豈到今日耶諸兄弟以此觀之大
0097a06: 須仔細貴要真操實履到這田地方得自由有分以
0097a07: 警將來各各珍重。
0097a08: 祈晴小參師以拂子打圓相召眾云會麼萬里不挂
0097a09: 片雲日面月面皎潔林間光明頓現大地山河氣自
0097a10: 蘇蓮華不必多饒舌揮拂子下座。
0097a11: 小參舉保寧勇上堂風鳴條雨破塊晚來枕上鶯聲
0097a12: 碎蝦蟆蚯蚓一時鳴妙德空生都不會都不會三箇
0097a13: 成群四箇作隊窈窈窕窕飄飄颻颻向前村後村折
0097a14: 得梨花李花一佩兩佩師云保寧老漢提唱宗旨大
0097a15: 有風流儒雅意句尖新未免落在聲色情見衲僧向
0097a16: 上巴鼻未可得在眾中若有透聲色情見衲僧出來
0097a17: 山僧拄杖相見一僧纔出禮拜師云三十棒且待別
0097a18: 時來便下座。
0097a19: 本寺護法徐文儒居士生忌孝子志寧請師對靈小
0097a20: 參師云夫子行道齊家治國理貫古今吾佛說法廣
0097a21: 度眾生轉凡成聖惟文儒檀護生耶榴火炎炎猿啼
0097a22: 由頂胸藏錦繡目極群書正在山僧丈室和泥合水
0097a23: 有話未終誰知撩起便行熏風拂拂鶴唳吳山惜乎
0097a24: 你五十六年一場好夢即今到此還醒麼若也醒得
0097a25: 鬧市紅塵無非極樂天涯海角盡是蓮邦且道他後
0097a26: 嗣一句如何話會以拂子打○相云日照長流千澗
0097a27: 水風調果熟萬山紅。
0097a28: 元旦千佛懺期小參問慢提向上且道三千諸佛居
0097a29: 何國土師云展兩手琉璃殿內進云恁麼則箇箇霑
0097a30: 恩去人人腳下穩師云布心膽瑪瑙街前進云祝
0097b01: 聖裕民一句又作麼生師云干戈永息邦家樂豆麥
0097b02: 禾苗勝舊年僧禮拜云謝師荅話師云逢人切莫錯
0097b03: 舉乃云問荅須知玄要臨機顯發縱擒料揀照用齊
0097b04: 施方能光揚佛祖超脫死生即今四眾臨筵各各歸
0097b05: 家活計如何施設以拄杖作云若在山僧拄杖頭
0097b06: 邊得者消息去不惟衲僧了悟心宗邦家亦且鎮治
0097b07: 儒生及第農植全收工藝精良經商倍利絲毫功不
0097b08: 浪施卓一卓云八十翁翁入場屋真誠不是小兒嬉
0097b09: 示眾箇事分明要說便說觸著磕著要歇便歇黃鸝
0097b10: 上樹一枝花白鷺下田千點雪別別大地山河太饒
0097b11: 舌顧左右云且道說箇甚麼喝一喝遂起身歸丈室
0097b12: 因事示眾繼跡名藍八載餘龍天神護賴相棲殿堂
0097b13: 佛像檀那力山主虔心眾盡依莫謂山僧重舉示調
0097b14: 達苗裔倀瞋癡平地風波還自悉百般技量總成虛
0097b15: 八萬四千他自造病眼空花見魈鬾即今據證萬別
0097b16: 坐斷千差一句又作麼生遂作此相云明得箇中
0097b17: 玄要處神通妙法不思議。
0097b18: 示眾舉孚上座因鼓山赴大王請雪峰門送回至法
0097b19: 堂曰一隻聖箭直射九重城裏去也孚云是伊未在
0097b20: 峰曰渠是徹底人孚云若不信待某甲去勘過遂至
0097b21: 中路便問師兄向甚麼處去山云九重城裏去孚云
0097b22: 遇三軍圍繞時如何山云他家自有通霄路孚云恁
0097b23: 麼則離宮失殿去也山云何處不稱尊孚拂袖便回
0097b24: 峰問如何孚云好隻聖箭中路折卻了也遂舉前話
0097b25: 峰乃曰奴渠語在孚云老凍儂猶有鄉情在師云雪
0097b26: 峰畫蛇添足孚上座平地興波鼓山雖是小勇大敵
0097b27: 正眼觀來略較一籌若問蓮華三軍圍繞時如何聲
0097b28: 未絕劈脊便打何故聖箭話行便下座。
0097b29: 示眾舉普明和尚時將永明偈問雲峰鈞和尚云化
0097b30: 人問幻士谷響答泉聲欲達吾宗旨泥牛水上行意
0097c01: 旨如何鈞云夢眼見空花明云空花事作麼生鈞云
0097c02: 莫將耳聽明又問臨濟祖翁有一句子你作麼生道
0097c03: 鈞便喝明便打鈞又喝明又打鈞禮拜明云元來是
0097c04: 瞎驢子鈞拂袖便出師云普明有拔山舉鼎手段雲
0097c05: 峰具定乾坤底眼目只是話作兩端各與三十拄杖
0097c06: 何故棒頭敲出虛空髓遍界英風吹腦疼珍重下座。
0097c07: 示眾舉金明進和尚問藕菴衍和尚殃崛產難因緣
0097c08: 你作麼生菴作呱呱聲明云是男是女菴珍重作禮
0097c09: 明便打師云金明意興未闌拋綸擲釣藕菴腦門著
0097c10: 地河漢星輝顧左右拍几云會麼從空放出擒犀手
0097c11: 驀地掀翻海岳來竟下座。
0097c12: 示眾舉藕菴和尚因雷雨夜坐僧問如何是真法菴
0097c13: 云檐聲未斷連宵雨電影還催後夜雷僧有省師云
0097c14: 若道者僧悟去入地獄如箭射若道者僧不悟去亦
0097c15: 入地獄如箭射何故滴破髑髏浸爛鼻孔便起。
0097c16: 上三塔主峰老和尚供師云一泓蠡水派接龍淵波
0097c17: 揚四海白浪滔天挽頹風於舊日雷奔電閃整條令
0097c18: 於金明攫霧拏煙即今端坐窣堵波一句如何為人
0097c19: 直截良久云憶昔當年留別意痛腸寸裂為誰宣展
0097c20: 具禮拜。
0097c21: 上藕菴先老和尚供師拈香云朔風括耳度寒江一
0097c22: 片水心叩影堂法幢傾落霜天月難把衷腸家醜揚
0097c23: 堪羨生平書藏典見多寶塔自安藏今日爐中方見
0097c24: 膽焦螟眼裏繡鴛鴦展具拜。
0097c25: 除夕示眾云諸方熱鬧摘葉尋枝高搭松棚圍爐柮
0097c26: 榾爭如得者裏冷澹直截薄披明月細切清風任汝
0097c27: 橫咬豎嚼忽然咬著始信蓮華太為人一時肝膽盡
0097c28: 皆傾。
0097c29: 示眾春色紛紛花滿枝黃鶯啼切柳垂絲見義勇為
0097c30: 豪氣爽方名出格丈夫兒。
0098a01: 示眾汾陽紙陌散閒神葉縣潑水驗新到二老如斯
0098a02: 振祖綱拍盲向汝癡禪道蓮華炊飯待高流活煮清
0098a03: 泉款新到你不我兮主即賓博飯栽田聲浩浩。
0098a04: 示眾云出家切須真心學道莫先躲懶偷閒事事實
0098a05: 行到底件件方便周旋弄巧定然成拙虛頭詐詭覷
0098a06: 破何顏硬強不能遷善噬臍那值半錢諸人若還不
0098a07: 信請看果報昭然。
0098a08: 重陽示眾九月九日重陽節金風颯颯飛紅葉籬菊
0098a09: 凌霜吐晚馨林下禪和甘抱拙笑他世俗插茱萸何
0098a10: 似蓮華更饒舌別別太湖波底撈明月。
0098a11: 小參舉僧問雲峰如何是心地法門峰云不從人得
0098a12: 僧云不從人得時如何峰云此去衡陽不遠大慧云
0098a13: 雲門即不然如何是心地法門不從人得不從人得
0098a14: 時如何看腳下師云二老漢恁麼提持大似之乎者
0098a15: 也未為直截在若問蓮華如何是心地法門不從人
0098a16: 得不從人得時如何劈脊便棒免教伊隨處著倒。
0098a17: 端午小參僧問如何是蓮華境師云湖光山色秀鬧
0098a18: 市接溪橋進云如何是境中人師云丫角健兒騎艾
0098a19: 虎破簑漁子網鮮鱗進云人境已巳蒙師指示向上宗
0098a20: 乘事若何師豎拄杖云會麼僧禮拜師便打乃云年
0098a21: 年五月五處處貼靈符健兒騎艾虎醽醁泛菖蒲當
0098a22: 門書大吉隨例斬妖魔妖魔風愈熾狂見總召
0098a23: 眾云且道具甚麼作略得妖魔平復去喝一喝云若
0098a24: 有箇漢出來道不書大吉不貼靈符百怪殄滅白舌
0098a25: 消磨百草頭信手拈來是藥便能興波作浪不向死
0098a26: 水浸殺似三閭大夫是即是爭奈蓮華門下正好喫
0098a27: 棒在何故復喝云座中自有江南客休向尊前唱
0098a28: 鷓鴣便下座。
0098a29: 小參舉馬祖因僧問離四句絕百非請師直指西來
0098a30: 意祖云吾今日勞倦不能為汝說問取智藏去僧問
0098b01: 藏藏曰何不問和尚僧曰和尚教來問藏曰我今日
0098b02: 頭痛不能為汝說問取海兄去僧問海海曰我到者
0098b03: 裏卻不會僧乃舉似祖祖曰藏頭白海頭黑師云馬
0098b04: 祖父父子子雖然逼到水盡山窮各各原有轉身吐
0098b05: 氣爭奈者僧將登九仞止欠一步卻被他哄得東走
0098b06: 西奔又添說白道黑換卻眼睛要且西來意總未會
0098b07: 在若有人問蓮華離四句絕百非請師直指西來意
0098b08: 但云今日不荅話免使勞倦頭痛。
0098b09: 至節示眾小春纔過又隆冬時序頻催豈定蹤諸仁
0098b10: 欲覓根源處霜飛葉落在其中。
