0719c01: 即非禪師全錄卷之二十一
0719c02: 門人明洞性安性節明覺明幢仝編
0719c03: 詩偈豐州艸
0719c04: 駐錫吟并序
0719c05: 歲甲辰九月十九日至豐州金粟園承豐主源忠
0719c06: 真大檀越款留卓錫予固辭曰貴治山水甲九州
0719c07: 不惟鍾瑞氣亦可以益道氣敢不忻從但愧道行
0719c08: 微劣有負檀德耳今既感公敬法之心誠而且切
0719c09: 遂說偈答命以誌夙緣之有在云。
0719c10: 擬辭聖壽返中原無那延居摩詰園撥轉玄流朝海
0719c11: 岳迸開慧日耀乾坤微塵法裏王心裏舉國民崇佛
0719c12: 道尊涼德衲僧何所補全提向上答深恩
0719c13: 原夢有引
0719c14: 余未至豐州夫人那須氏夢雙日照耀下有一扇
0719c15: 捧之及余至夫人來參值余手握英扇符其夢及
0719c16: 有所請乃授之。
0719c17: 寐語原奇夢無非大覺場仁風彌海國克後永繁昌
0719c18: 簡崎主併答崇福諸檀越
0719c19: 豈不欲前去其如綠在茲江山雖有阻雲月總無私
0719c20: 上黃檗本師和尚
0719c21: 何事又留舍衛城由來佛法付王卿酬恩重展龜毛
0719c22: 拂願放眉光作證明
0719c23: 寄答唐諸宰官居士及叔弟姪并序
0719c24: 道無彼此在處為家法無親疏逢緣則住暫方尊
0719c25: 命幸恕諒焉白社盤桓尚有日在。
0719c26: 吾未出三界敢忘父母邦閩天雲斂盡指日返融江
0719c27: 小倉即景示宮本吉岡大羽諸居士
0719c28: 一帶福源水曹溪正脈通汪洋三島外灌溉九州中
0719c29: 道與邦同泰物將歲共豐千山長拱翠萬匯悉朝東
0719c30: 豐主源檀越齋予於西園
0720a01: 西園勝概似西沂兩易舟輿始到扉滿地栗梨人不
0720a02: 取相親魚鳥自忘機佛心將監呼名慣蓬髮沙門識
0720a03: 面稀此日因齋重道話有緣令彼一瞻依
0720a04: 次答法雲洞上座
0720a05: 合國重僧寶法門誠有光道心油若雨戒行潔於霜
0720a06: 錫卓無雙地義翻第一章猶疑千載上相與樂陶唐
0720a07: 小笠原次公郎隼人面寫花木為供書贈
0720a08: 寫意離繩墨手段誠出格筆底無盡春妙不著空色
0720a09: 初祖忌日瀝血寫照
0720a10: 嵩山千丈雪無地可塗肝一點陽春色迸開五葉丹
0720a11: 題涌金樓有引
0720a12: 甲辰臘月二日豐主大檀越延予城府齋齋畢邀
0720a13: 登涌金樓樓高二百尺時同二三子推窗遠眺但
0720a14: 見山列下風水朝上岸真海國奇觀也時有雙鹿
0720a15: 至樓園逢人不避撫之無怖園丁報聞命放足立
0720a16: 山豐主向予合掌陳其事予賀之曰鹿仙獸也至
0720a17: 則壽國增永天祿咸自檀越仁德至誠所感也乃
0720a18: 援筆成偈以贈。
0720a19: 舉首青天外方知日國尊千山宗太岳萬派出高源
0720a20: 鹿為迎祥至烏因聽法屯王城如舍衛別是一乾坤
0720a21: 紀檀度并序
0720a22: 豐主源檀越係　清和帝之後裔也積代食祿向
0720a23: 為佛法金湯頗類呂文公每晨拈香必祝曰不信
0720a24: 三寶者勿生我家後子孫皆貴顯豐主金枝玉葉
0720a25: 源遠流長行不言之令成無為之化路不拾遺市
0720a26: 無丐者牢無罪人常放生禁採捕羽族蔽江連野
0720a27: 悠悠洋洋宛爾唐虞上世今秋延予卓錫州畿值
0720a28: 大年豐主垂念稼穡艱難乃捨有餘之庫藏成無
0720a29: 盡之福田發粟萬石賞勞農民又新給條例賜免
0720a30: 租賦十蠲其三非給公再世曷能已巳爾農民懷風
0720b01: 詠德祝頌知歸望城頂禮有二菩薩出世之言予
0720b02: 聞益愧曰農民可謂知恩矣於予何有哉斯乃豐
0720b03: 主現王者身以布施為說法得予證明而已巳因是
0720b04: 贊歎一偈時在甲辰臘月之望是日瑞雪呈祥異
0720b05: 葩吐彩併識之。
0720b06: 積德遺賢裔治邦守不貪年籌千及億賦免什之三
0720b07: 古國疑同趙前身或姓藍佛臺呼欲震天為雨優曇
0720b08: 立春
0720b09: 雪裏金毛欲展眉燈籠露柱失威儀春風一見呵呵
0720b10: 笑萬籟吟成一首詩
0720b11: 觀劇有引
0720b12: 遠州守延予府第齋與其弟及童子六七人供以
0720b13: 傳奇初演神道俱感佛僧之化次搬忠孝各壯臣
0720b14: 子之心雖曰遊戲無非佛事誠有益於世諦偈以
0720b15: 贈之。
0720b16: 英姿麗服儼如神疑是大悲應化身度盡高僧成正
0720b17: 覺不知自己是官人
0720b18: 靜聽檀版愈精神幻化門頭亟轉身以孝以忠為說
0720b19: 法梨園豈是等閒人
0720b20: 能文能武伎通神紅綠叢中獨露身覷破未生前面
0720b21: 目塵塵盡是本來人
0720b22: 甲辰除夕
0720b23: 歲月有新舊癡頑無減增林園如兜率在處樂豐登
0720b24: 元旦次隋宗禪德韻
0720b25: 堂不懸白澤戶豈揭桃神端坐無為國炷香祝聖人
0720b26: 豐主二日見謁酬以道偈
0720b27: 何事寒山子而今笑未休郢工猶費斧庖解未忘牛
0720b28: 道向塵中悟禪非事外求西江能一吸千載兩風流
0720b29: 示萬水銕檣二禪士省親
0720b30: 石斲孤舟銕打檣古帆未掛見爹娘臨行覓我途中
0720c01: 句萬疊山分一水長
0720c02: 謝月叟禪德夜茶
0720c03: 新春齋和尚連夜烹萬象金粟口未開彌勒肚已巳脹
0720c04: 法雲上座新構圓通菴成人日延予齋有五歲
0720c05: 童子書呈大小山川四大字席中筆示
0720c06: 小子心通慧大圓相從人日看山川川中流出無聲
0720c07: 句分付春風莫浪傳
0720c08: 法雲上座生日并引
0720c09: 洞子五歲能書童真入道年甫十三即能陞座論
0720c10: 經義甲午秋黃檗老人至崎知趍慕歸向時年已巳
0720c11: 十七矣盍其天性之敏善根夙具故能取信于豐
0720c12: 主立精藍以處之及予駐錫金粟園竟捨之佐予
0720c13: 弘法向上之志尤人所難也茲值初度之辰偈以
0720c14: 勉之。
0720c15: 當下洞然了了發明佛祖宗猷嗣續金剛慧命非同
0720c16: 世諦春秋
0720c17: 畫松寄大眉靜主有引
0720c18: 兄與予同參年亦相等久侍老人發明此事而一
0720c19: 種謙虛之德尤有過人者茲值五旬無以為祝敬
0720c20: 抹壽松聊申遠意云。
0720c21: 東林雲塢裏橫出一枝松異日為標榜恢弘黃檗宗
0720c22: 為高力左近大夫題畫三首
0720c23: 王子心如雪中宵訪戴公移舟不到岸千里卻郤同風
0720c24: 西湖為玉爵越地作蓮航度盡風流輩還他白侍郎
0720c25: 月小波光大更深鶴夢長江聲時喚醒無語可商量
0720c26: 贈蘊謙禪德
0720c27: 幾回夢晤在雲峰此日猶疑是夢中喚醒春山留不
0720c28: 住錦帆相送到江東
0720c29: 紀魚并序
0720c30: 豐州向稱福善之邦豐王源檀越放生戒殺舉國
0721a01: 咸頌乙巳二月朔忽有巨魚化干州外三十里閒
0721a02: 島諺云巨魚入州秋成倍收豐主聞報大喜命乘
0721a03: 早潮挽入內港計直數千金盡賞一方居民仍賜
0721a04: 錢若干貫可謂仁之至義之帥也次日請予往觀
0721a05: 視其身若大石灘頭若小岫脊擁礪蟥聚如津步
0721a06: 藏典載魚大如山背產大樹身至萬餘里者讚風
0721a07: 虛也乃為授記命大眾舉經咒為津助或問宿
0721a08: 何業今報此身予答曰子但知為業感安知非大
0721a09: 願力菩薩隨類度生將此報身以代水族為布施
0721a10: 答豐主仁德之感於一朝耳不然水激風翻倏忽
0721a11: 萬里何有見於海濱沙際耶或者默然重說偈以
0721a12: 俟具宿命通者辨之。
0721a13: 魚因感而至人祿受於天天人理合一功大福無邊
0721a14: 高力左近大夫見訪書贈
0721a15: 鬢為攤書白心因撫字勞不入藥山社何人識李翱
0721a16: 畫祖像有引
0721a17: 二月初八日乃曹谿六祖大師誕晨值先慈方老
0721a18: 孺人諱日不肖自知親恩法乳折剝難酬是且敬
0721a19: 瀝指血拜寫祖像千方丈供養藉此以對慈容伏
0721a20: 願生生世世為菩提眷屬云。
0721a21: 不睹娘生面為描活祖師通身血滴滴藉此對容儀
0721a22: 二月十五日世尊涅槃瀝指血拜寫法像
0721a23: 來去春無蹟花開果自圓靈山真正脈嫡血始堪傳
0721a24: 仲春念八日豐主源檀越七十大誕禮千佛懺
0721a25: 竟忽雷雨書偈奉祝
0721a26: 此日豐州降壽星三千諸佛福元辰法雷乍動繽花
0721a27: 雨慶祝從心果位人
0721a28: 題畫松壽源檀越
0721a29: 自持冰雪操不覺到從心直榦擎天壯千秋覆地陰
0721a30: 竹君新益友鶴交舊知音更喜芝蘭秀芬芳彌古今
0721b01: 獨立禪德七十并序
0721b02: 立公唐山陰戴安道先生裔也世業儒早登序
0721b03: 博通古今慘以國變棄家作海外遊值吾師東渡
0721b04: 依之剃落予向在聖壽卓錫以道相親有年矣今
0721b05: 乙巳春從予於廣壽充記侍年政七十而誕生適
0721b06: 符二月十九老益矍鑠志與道俱進予壯之示以
0721b07: 偈。
0721b08: 一聲地頂門開疑是大悲降蹟來入佛出儒方七
0721b09: 十毫端隻眼耀三合
0721b10: 示化林上座有序
0721b11: 徒僧化林三山英士也戊子丁國變隱于支提壬
0721b12: 辰秋禮予于雪峰見其行履周詳機鋒迅發為之
0721b13: 薙染及予東渡乃相從遠歷名山大川于本分事
0721b14: 有所默契癸卯秋予上覲黃檗老人以聖壽法席
0721b15: 囑令監守今予緣屬豐國豐主請開堂而化予從
0721b16: 心之年不憚跋涉願任巾執之勞有古人風偈以
0721b17: 示之。
0721b18: 威音那畔古瓊坵留待兒孫報有秋空手把鋤耕到
0721b19: 底闍黎機用越常流
0721b20: 示健禪德并引
0721b21: 人生七十則精神衰憊健公年七十有四不特向
0721b22: 上之志不衰且能善下甘充予侍者易曰天行健
0721b23: 君子以自彊不息其公之謂乎偈以勉之。
0721b24: 霜眉雪鬢志恢諧杖側追隨可快哉須信趙州行腳
0721b25: 事摩醯眼在頂門開
0721b26: 上梁
0721b27: 豎起撐天柱橫安法界梁山川俱絢綵邦國現禎祥
0721b28: 鹿護傳燈缽雲敷選佛場春光開祖印吾道永昌昌
0721b29: 卓錫有序
0721b30: 豐主源大檀越開創廣壽山福聚禪寺延予卓錫
0721c01: 于本年正月十五日始奠梁棟閱六十日乃訖厥
0721c02: 功其山門方丈禪堂應供堂浴堂各寮舍及諸莊
0721c03: 嚴次第俱備四方隨喜者恍疑天降地涌焉三月
0721c04: 十五日豐主致書幣躬請進寺一望萬松與千峰
0721c05: 合翠三門同寶構聯雲儼然一大梵剎深感知遇
0721c06: 之隆誠有光于法道賦此以謝。
0721c07: 蓬萊海國老賢侯不爽當年大道謀摩詰掌中開世
0721c08: 界遮那頂上現瓊樓閒拋日月為毬輥震動乾坤笑
0721c09: 點頭勘破世間三不朽深培萬樹蔭閻浮
0721c10: 小方丈有引
0721c11: 予三月十五日進山偶指方丈後曰此叢綠中宜
0721c12: 夏亦可安禪豐主聞之輒為建小方丈前舒曲徑
0721c13: 磊石為山下引瀑泉以滋道韻居民踊躍不呼自
0721c14: 至不旬日工竣人巧神速妙奪天工凝碧堆青究
0721c15: 然圖畫觀者勿作境會可也因成三偈以誌。
0721c16: 幻出一樓臺渾然天鑿開豐君大手眼斷取小蓬萊
0721c17: 體物須宗本尋流貴得源潑開新氣象拓出古乾坤
0721c18: 石邊雲繪影花外水生香觸目皆禪意步步大道場
0721c19: 題妙見權現廟有序
0721c20: 足立峰乃廣壽之屏山也壁立萬仞高摩雲漢神
0721c21: 居其頂儼然別一洞天乙巳孟夏二日予同法雲
0721c22: 曇瑞諸子登山拈香將至聞雷因成一偈時山下不聞雷
0721c23: 人益信神感。
0721c24: 神而靈且明如月以臨清預卜山僧至轟轟天鼓迎
0721c25: 次玄周醫士韻
0721c26: 春風已解寒祝國築方壇喜有杏林士惠詩似畫巒
0721c27: 開堂并引
0721c28: 山僧自崇福退鼓之後擬作無事道人不意省覲
0721c29: 旋棹緣契豐州承豐主及洞上座慇請開法四方
0721c30: 龍象一時駢臻不免拈出隨身竿木隨機展演勉
0722a01: 就一律博諸子向上之基云時孟夏八日。
0722a02: 道人法界以為家忘卻郤山根與水牙栗棘年深方結
0722a03: 果葛藤爛盡又開花趙王敷設法空座興化高懸毒
0722a04: 鼓撾大事因緣重出現單提白棒驗龍蛇
0722a05: 鐘樓有引
0722a06: 洪鐘鑄就仍建樓以嗣之仲夏望前甫告成懸鐘
0722a07: 其上予考之其聲鍠鍠徹九霄真叢林大器也為
0722a08: 說偈曰。
0722a09: 廣壽一聲鐘洪音徹九重含靈俱醒覺敲出一輪紅
0722a10: 示友松子
0722a11: 人多愛厥質子獨友其心試問心何友庭前雪許深
0722a12: 五十初度有引
0722a13: 乙巳五月十四日乃山僧半百之辰承源檀越聞
0722a14: 府寶眷併諸山法屬暨會下門人等各殷勤致祝
0722a15: 不及一一裁謝統答五偈。
0722a16: 親恩鞠育重山丘刳髓塗肝未足酬彌月舉州稱慶
0722a17: 誕虛空莫掩面門羞
0722a18: 年及知非道無補自慚虛度好時光惟憑格外千龍
0722a19: 象共續曹溪一脈長
0722a20: 莢吐望前餘一葉蓮開夏仲碧千枝無情解記山僧
0722a21: 誕葉葉枝枝字字詩
0722a22: 父母未生前一著謝君為我邈將來爐薰清供山堂
0722a23: 裏彷彿青蓮壁上開
0722a24: 虛空原是一胞胎筋斗打翻知幾回看破空王未始
0722a25: 劫了無八字可安排
0722a26: 廣壽山十六景并序
0722a27: 山河大地艸木叢林皆根此遭而翕張之只為人
0722a28: 逐內妄境外塵則人境對待倘能即境會心因
0722a29: 心契道當下如空中鳥踴水底月痕曾何根塵之
0722a30: 有哉山僧自今春卓錫茲山日與山水相得之樂
0722b01: 亦不知其山之為我我之為山也坐臥之餘寫出
0722b02: 十六景月痕鳥蹟以導邀遊者返塵合覺之徑路
0722b03: 至於向上一著俟明眼註破。
0722b04: 不老峰本寺主山也不涉動靜坐斷古今峰列兒孫潮分賓主
0722b05: 巍巍壽算等乾坤今古具瞻海嶽尊道當德豐扶不
0722b06: 動青巒闈繞萬兒孫
0722b07: 足立峰足躡煙雲頂旋日月八百年前有忠臣和清者被讒掣其足筋遁隱於此大鑒
0722b08: 其忠頤養數年足筋平復因是得名
0722b09: 了無瞋恨盡孤忠一片丹心捧日紅萬仞峰頭獨足
0722b10: 立翻身磕破太虛空
0722b11: 萬松軒松竹交青峰巒拱翠豐主愛其幽築軒窗以為駐駕之署明一著于局外時聽
0722b12: 法于言前
0722b13: 經年積翠瑣林巒四座陰生六月寒山磬一聲松子
0722b14: 落等閒敲碎玉麒盤
0722b15: 十八松屏列方丈之前臨風若語婆娑優盍矯若蛟龍冬夏長青貞心不改
0722b16: 丁固腹中無此種豐君掌上植多年春來未許驚雷
0722b17: 變留取空山伴鶴眠
0722b18: 瑞鹿居在尋女之後因雙鹿符瑞得名翠竹喬松環繞左右靈芝異卉各自春秋
0722b19: 當年鹿苑始開場應運重來祚國昌由是居名安瑞
0722b20: 鹿時時銜到百花香
0722b21: 看雲亭在方丈右由小岡穿林而土山高不礙亭空易留
0722b22: 濟物垂慈閒出山了無蹤跡落人間多情最是亭前
0722b23: 月時拉清風伴往還
0722b24: 放生池雙池約萬工其水自主山左腋而出聚匯於此
0722b25: 源遠流長脈自深一泓定水湛禪心就中養就千頭
0722b26: 角他日期為布雨霖
0722b27: 應城鐘四山當戶樓高入雲豐城雖隔數里晨昏考擊同時迎風互答在在觀音
0722b28: 心空自解發圓音普應群機不計程來去本無通塞
0722b29: 礙晨昏響答更分明
0722b30: 望海樓在寺左幾箭許從修竹徑度小橋望古松而入山環樹繞海闊天空人坐樹中
0722c01: 宛然圖畫
0722c02: 漫將折箸攪滄溟入望蓬萊一點青何處蜃樓飛到
0722c03: 此滿山雲氣帶龍腥
0722c04: 吐月嶺每夜月罄嶺口而上清光如吐遂以名嶺在不老峰側
0722c05: 泥牛口向嶺頭開吞卻郤何如吐得來一自靈山摽指
0722c06: 後分光夜夜到樓臺
0722c07: 脩竹徑山門以至望海樓沿植脩竹數萬竿以拶松徑宛有淇園之趣重新舍衛之風
0722c08: 虛心君子傳消息留待新春引鳳過有路可通青漢
0722c09: 表渭川千畝未為多
0722c10: 白雲室古人以雲名室示思親也子則不然本來真父母歷劫不曾離
0722c11: 奇峰時布雨花陰狄老休傷親舍吟霜露洗清無半
0722c12: 點一輪獨露老婆心
0722c13: 豐田洋二望平疇似掌萬頃黃雲如茵天賜豐年人樂太古
0722c14: 綠雲萬頃是西疇歲歲豐登樂有秋心地福田收不
0722c15: 盡平生知足富無求
0722c16: 白鷺洲青莎紅蓼相映發屬玉點綴其中天然半幅圖畫
0722c17: 長鯨一吸露莎汀雪客飛來點點冰到處家山堪自
0722c18: 適無勞相對憶金陵
0722c19: 大硯海在足立峰後數里許染雲作句林浪成文格外高流收歸一滴
0722c20: 大千為硯海為池倒蘸須彌筆數枝點化蛟龍昇碧
0722c21: 漢滿空雲雨墨淋漓
0722c22: 文字關空中一畫凡聖迷蹤透關者一任丹霄獨步
0722c23: 向上玄關別一重縱橫是字了無文之乎者也望崖
0722c24: 退覷破還他格外群
0722c25: 東照大權現祠在瑞鹿居上豐玉重新水水本源不忘其自
0722c26: 重建祠堂古翠微林巒泉石轉清輝月明夜半松風
0722c27: 起疑是將軍跨鶴歸
0722c28: 圓通菴六景并序
0722c29: 見色心先現桃花映水而紅聞聲道已巳彰空谷傳
0722c30: 音以答圓通法門秘密寶藏八字打開一時分付
0723a01: 了也大士手眼重新點出。
0723a02: 來薰堂法雲洞上座風棲禪處也舊冬豐主重新為駐錫之所時當盛夏獨薦南薰
0723a03: 疏簾曲几篆爐香兀坐渾忘夏晝長一線薰風開竹
0723a04: 戶大千熱惱化清涼
0723a05: 百花藂纖紅濃綠東風裏須信壺中別有春
0723a06: 飲光微笑展桃脣紅綠叢中轉法輪獨露一枝滄海
0723a07: 外花香果熟不知春
0723a08: 五松丈闊溪點首對戶吟風誠格外韻友也
0723a09: 為問大夫誰結鄰餐霜立雪愈精神竹梅以外餘雲
0723a10: 鶴日日飛來作主賓
0723a11: 三家村宛似桃源舊隱子孫世樂仙蹤
0723a12: 是佛是仙都不識生涯一钁傲王侯三家村裏乾坤
0723a13: 大不博瓊堆十二樓
0723a14: 曹源井當時特地覷驢何似今日化泉為雨
0723a15: 曹谿一滴出高源正脈初分到粟園井底鯉魚能惠
0723a16: 世當頭一棒雨傾盆
0723a17: 截流橋在菴之右一箭許宛如香象一踏到底
0723a18: 急水灘頭打繡鞠何如砥柱截狂流因茲度盡通霄
0723a19: 客嬴得嘉聲播九洲
0723a20: 示曇瑞徒子三十
0723a21: 一三三一一三三粟棘金圈乳樣甘一口吞殘無欠
0723a22: 剩須彌頂上吐優曇
0723a23: 示優婆塞并序
0723a24: 豐州有叟年九十又二名首來仙兒發心願鏤檀
0723a25: 佛一千六百尊與人普種佛因乙巳春將滿願送
0723a26: 三尊入山像高五寸許梵相莊嚴光儀渾樸直與
0723a27: 鬼工爭奇見聞贊歎答示以偈。
0723a28: 仙兒年已九十二善以雕鏤作佛事惟心成佛餘千
0723a29: 尊他日頂摩親受記
0723a30: 示筑州優婆姨
0723b01: 八十三老婆百里禮頭佗直指西來意江頭問達磨
0723b02: 贈小笠原正休居士有引
0723b03: 居士年近九十雪眉童齒尚能乘騎矍鑠如壯齡
0723b04: 不憚山川特來參禮予甚起敬因示夙因併贈以
0723b05: 偈。
0723b06: 老叟得長壽皆從戒殺來此心恒不昧銕樹正花開
0723b07: 示豐田諸信士
0723b08: 新秋豐田翁送新米云本土三十年未曾見此成
0723b09: 熟繇和尚卓錫茲地道業所感俾歲稔時豐某等
0723b10: 戴在帡幪也山僧曰此造化之工皆豐主仁風廣
0723b11: 被汝等均發善念而致是于山僧何有因示以偈。
0723b12: 南畝禾場熟九州足歲華福田今有種永為子孫芽
0723b13: 示既白禪人刺血書經
0723b14: 奕禪前年于黃檗刺血書金剛經今春侍予廣壽
0723b15: 自恣日又血書千佛名號併盂蘭盆經孝念慇慇
0723b16: 可謂至矣重示一偈。
0723b17: 皮膚有血痛鍼錐圖報親恩示勇為滿紙妝成紅錦
0723b18: 繡何如隻眼透牛皮
0723b19: 示東白禪人血書金剛經并引
0723b20: 曉禪人參究行行之餘刺指血書金剛經每下筆
0723b21: 一點念佛一聲夜則一字一拜其用意報恩亦良
0723b22: 苦矣雖然以正眼觀來猶是住相法門更須跳過
0723b23: 金剛圈突出金剛眼庶幾無負此經不然析剝難
0723b24: 酬子其勗諸。
0723b25: 虛空金剛體日月般若光霜毫未染血經卷已全彰
0723b26: 示清淵禪人血書普門品盂蘭盆二經
0723b27: 向未展卷前著得隻眼猶月臨百川光吞上象反
0723b28: 視此經皆成故紙否則敲門瓦子當家珍江上鏤
0723b29: 霞徒費力。
0723b30: 禪不在經卷孝豈著皮膚本來真面目慎勿強糊塗
0723c01: 示可新禪人血書彌陀盂蘭盆二經
0723c02: 至圓至簡無出此經倘能向一句中嚼破和心肝
0723c03: 嘔出如春行大地萬紫千紅其或情見未忘一任
0723c04: 枝頭點染。
0723c05: 白紙裏春風花開筆底紅寶池八德水一滴可流通
0723c06: 解制有序
0723c07: 今夏遵依聖制安立禪期龍象駢闐鐘鼓敲唱發
0723c08: 揮祖道陰贊王綱一會儼然決非偶爾茲一期圓
0723c09: 滿庶幾不負選佛場中題目可謂盡善盡美全始
0723c10: 全終者矣一炷清香用酬檀德曲成兩偈以了婆
0723c11: 心。
0723c12: 月曉做回天上夢放歸鐵馬吼秋風獨餘半幅袈裟
0723c13: 角舒卷還他雞足翁
0723c14: 十八公公展瘦眉等閒報與衲僧知九旬石女懷胎
0723c15: 滿昨夜雙生百歲兒
0723c16: 示執事九山北源納川雪濤萬水靈泉金嶺諸
0723c17: 長老
0723c18: 各具摩醯眼神光耀頂門千山無異土萬派總同源
0723c19: 天上步雲貴人間出世尊拈來泥彈子陶鑄鐵崑崙
0723c20: 示銕檣龍舟梅嶺徹玄僧眼慧雲印心東曉月
0723c21: 江宜山諸執事暨香林寂照不傳越山當陽
0723c22: 不宣石水白室諸長老
0723c23: 銕壁易扶起銀山放下難秋聲譚直指半字不相瞞
0723c24: 缽底滄溟小杖頭世界寬有斯殊氣概方許話金襴
