0267b08: 
0267b09: 大方廣佛華嚴經綱要卷第七十七
0267b10: 于闐國三藏沙門實叉難陀　譯經
0267b11: 清涼山大華嚴寺沙門澄觀　疏義
0267b12: 明匡山法雲寺憨山沙門德清提挈
0267b13: 入法界品第三十九之十八
0267b14: 爾時善財童子。漸次南行至妙意華門城。見德生童
0267b15: 子有德童女。頂禮其足。右繞畢已巳。於前合掌。而作是
0267b16: 言。聖者。我已巳先發阿耨多羅三藐三菩提心。而未知
0267b17: 菩薩云何學菩薩行。云何修菩薩道。唯願慈哀為我
0267b18: 宣說。時童子童女告善財言。善男子。我等證得菩薩
0267b19: 解脫。名為幻住。得此解脫。故見一切世界皆幻住。因
0267b20: 緣所生故。一切眾生皆幻住。業煩惱所起故。一切世
0267b21: 間皆幻住無明有愛等展轉緣生故。一切法皆幻住
0267b22: 我見等種種幻緣所生故。一切三世皆幻住我見等
0267b23: 顛倒智所生故。一切眾生生滅生老病死憂悲苦惱
0267b24: 皆幻住妄分別所生故。一切國土皆幻住想倒心
0267c01: 倒見倒無明所現故。一切聲聞辟支佛皆幻住智斷
0267c02: 分別所成故。一切菩薩皆幻住能自調伏教化眾生
0267c03: 諸行願法之所成故。一切菩薩眾會變化調伏諸所
0267c04: 施為皆幻住願智幻所成故。善男子。幻境自性不可
0267c05: 思議。善男子。我等二人但能知此幻住解脫。如諸菩
0267c06: 薩摩訶薩善入無邊諸事幻網。彼功德行。我等云何
0267c07: 能知能說。時童子童女。說自解脫已巳。以不思議諸善
0267c08: 根力。令善財身柔軟光澤。而告之言。善男子。於此南
0267c09: 方有國名海岸。有園名大莊嚴。其中有一廣大樓閣。
0267c10: 名毗盧遮那莊嚴藏。從菩薩善根果報生。從菩薩念
0267c11: 力願力自在力神通力生。從菩薩善巧方便生。從菩
0267c12: 薩福德智慧生。善男子。住不思議解脫菩薩以大悲
0267c13: 心。為諸眾生現如是境界。集如是莊嚴。彌勒菩薩摩
0267c14: 訶薩安處其中。為欲攝受本所生處父母眷屬及諸
0267c15: 人民令成熟故。又欲令彼同受生同修行眾生於大
0267c16: 乘中得堅固故。又欲令彼一切眾生隨住地隨善根
0267c17: 皆成就故。又欲為汝顯示菩薩解脫門故。顯示菩薩
0267c18: 一切處受生自在故。顯示菩薩以種種身普現一
0267c19: 切眾生之前常教化故。顯示菩薩以大悲力普攝一
0267c20: 切世間資財而不厭故。顯示菩薩具修諸行知一切
0267c21: 行離諸相故。顯示菩薩處處受生了一切生皆無相
0267c22: 故。汝詣彼問菩薩云何行菩薩行。云何修菩薩道。云
0267c23: 何學菩薩戒。云何淨菩薩心。云何發菩薩願。云何集
0267c24: 菩薩助道具。云何入菩薩所住地。云何滿菩薩波羅
0268a01: 蜜。云何獲菩薩無生忍。云何具菩薩功德法。云何事
0268a02: 菩薩善知識。何以故。善男子。彼菩薩摩訶薩通達一
0268a03: 切菩薩行。了知一切眾生心。常現其前教化調伏。彼
0268a04: 菩薩已巳滿一切波羅蜜。已巳住一切菩薩地。已巳證一切
0268a05: 菩薩忍。已巳入一切菩薩位。已巳蒙授與具足記。已巳遊一
0268a06: 切菩薩境。已巳得一切佛神力。已巳蒙一切如來以一切
0268a07: 智甘露法水而灌其頂。善男子。彼善知識。能潤澤汝
0268a08: 諸善根。能增長汝菩提心。能堅汝志。能益汝善。能長
0268a09: 汝菩提根。能示汝無礙法。能令汝入普賢地。能為汝
0268a10: 說菩薩願。能為汝說普賢行。能為汝說一切菩薩行
0268a11: 願所成功德。善男子。汝不應修一善。照一法。行一行。
0268a12: 發一願。得一記。住一忍。生究竟想。不應以限量心行
0268a13: 於六度。住於十地。淨佛國土事善知識。何以故。善男
0268a14: 子。菩薩摩訶薩應種無量諸善根。應集無量菩提具。
0268a15: 應修無量菩提因。應學無量巧迴向。應化無量眾生
0268a16: 界。應知無量眾生行。應知無量眾生根。應識無量眾
0268a17: 生解。應觀無量眾生心。應調伏無量眾生。應斷無量
0268a18: 煩惱。應淨無量業習。應滅無量邪見。應除無量雜染
0268a19: 心。應發無量清淨心。應拔無量苦毒箭。應涸無量愛
0268a20: 欲海。應破無量無明暗。應摧無量我慢山。應斷無量
0268a21: 生死縛。應度無量諸有流。應竭無量受生海。應令無
0268a22: 量眾生出五欲淤泥。應使無量眾生離三界牢獄。應
0268a23: 置無量眾生於聖道中。應消滅無量貪欲行。應淨治
0268a24: 無量瞋恚行。應摧破無量愚癡行。應超無量魔網。應
0268b01: 離無量魔業。應淨治菩薩無量欲樂。應增長菩薩無
0268b02: 量方便。應出生菩薩無量增上根。應明潔菩薩無量
0268b03: 決定解。應趣入菩薩無量平等。應清淨菩薩無量功
0268b04: 德。應修治菩薩無量諸行。應示現菩薩無量隨順世
0268b05: 間行。應生無量淨信力。應住無量精進力。應淨無量
0268b06: 正念力。應滿無量三昧力。應起無量淨慧力。應堅無
0268b07: 量勝解力。應集無量福德力。應長無量智慧力。應發
0268b08: 起無量菩薩力。應圓滿無量如來力。應分別無量法
0268b09: 門。應了知無量法門。應清淨無量法門。應生無量法
0268b10: 光明。應作無量法照耀。應照無量品類根。應知無量
0268b11: 煩惱病。應集無量妙法藥。應療無量眾生疾。應嚴辦
0268b12: 無量甘露供。應往詣無量佛國土。應供養無量諸如
0268b13: 來。應入無量菩薩會。應受無量諸佛教。應忍無量眾
0268b14: 生罪。應滅無量惡道難。應令無量眾生生善道。應以
0268b15: 四攝攝無量眾生。應修無量總持門。應生無量大願
0268b16: 門。應修無量大慈大願力。應勤求無量法常無休息。
0268b17: 應起無量思惟力。應起無量神通事。應淨無量智光
0268b18: 明。應往無量眾生趣。應受無量諸有生。應現無量差
0268b19: 別身。應知無量言辭法。應入無量差別心。應知菩薩
0268b20: 大境界。應住菩薩大宮殿。應觀菩薩甚深妙法。應知
0268b21: 菩薩難知境界。應行菩薩難行諸行。應具菩薩尊重
0268b22: 威德。應踐菩薩難入正位。應知菩薩種種諸行。應現
0268b23: 菩薩普神力。應受菩薩平等法雲。應廣菩薩無邊
0268b24: 行網。應滿菩薩無邊諸度。應受菩薩無量記別。應入
0268c01: 菩薩無量忍門。應治菩薩無量諸地。應淨菩薩無量
0268c02: 法門。應同諸菩薩安住無邊劫。供養無量佛。嚴淨不
0268c03: 可說佛國土。出生不可說菩薩願。善男子。舉要言之。
0268c04: 應普修一切菩薩行。應普化一切眾生界。應普入一切
0268c05: 劫。應普生一切處。應普知一切世。應普行一切法。應普
0268c06: 淨一切剎。應普滿一切願。應普供一切佛。應普同一切
0268c07: 菩薩願。應普事一切善知識。善男子。汝求善知識不
0268c08: 應疲倦。見善知識勿生厭足。請問善知識勿憚勞苦。
0268c09: 親近善知識勿懷退轉。供養善知識不應休息。受善
0268c10: 知識教不應倒錯。學善知識行不應疑惑。聞善知識
0268c11: 演說出離門不應猶豫。見善知識隨煩惱行勿生嫌
0268c12: 怪。於善知識所生深信尊敬心不應變改。何以故。善
0268c13: 男子。菩薩因善知識。聽聞一切菩薩諸行。成就一切
0268c14: 菩薩功德。出生一切菩薩大願。引發一切菩薩善根。積
0268c15: 集一切菩薩助道。開發一切菩薩法光明。顯示一切
0268c16: 菩薩出離門。修學一切菩薩清淨戒。安住一切菩薩功
0268c17: 德法。清淨一切菩薩廣大志。增長一切菩薩堅固心。具
0268c18: 足一切菩薩陀羅尼辯才門。得一切菩薩清淨藏。生
0268c19: 一切菩薩定光明。得一切菩薩殊勝願。與一切菩薩
0268c20: 同一願。聞一切菩薩殊勝法。得一切菩薩祕密處。至
0268c21: 一切菩薩法寶洲。增一切菩薩善根芽。長一切菩薩
0268c22: 智慧身。護一切菩薩深密藏。持一切菩薩福德聚。淨
0268c23: 一切菩薩受生道。受一切菩薩正法雲。入一切菩薩
0268c24: 大願路。趣一切如來菩提果。攝取一切菩薩妙行。開
0269a01: 示一切菩薩功德。往一切方聽受妙法。讚一切菩薩
0269a02: 廣大威德。生一切菩薩大慈悲力。攝一切菩薩勝自
0269a03: 在力。生一切菩薩菩提分。作一切菩薩利益事。善男
0269a04: 子。菩薩由善知識任持不墮惡趣。由善知識攝受不
0269a05: 退大乘。由善知識護念不毀犯菩薩戒。由善知識守
0269a06: 護不隨逐惡知識。由善知識養育。不缺減菩薩法。由
0269a07: 善知識攝取超越凡夫地。由善知識教誨超越二乘
0269a08: 地。由善知識示導得出離世間。由善知識長養能不
0269a09: 染世法。由承事善知識修一切菩薩行。由供養善知
0269a10: 識具一切助道法。由親近善知識。不為業惑之所摧
0269a11: 伏。由恃怙善知識勢力堅固不怖諸魔。由依止善知
0269a12: 識增長一切菩提分法。何以故。善男子。善知識者能
0269a13: 淨諸障。能滅諸罪。能除諸難。能止諸惡。能破無明長
0269a14: 夜黑暗。能壞諸見堅固牢獄。能出生死城。能捨世俗
0269a15: 家。能截諸魔網。能拔眾苦箭。能離無智險難處。能出
0269a16: 邪見大曠野。能度諸有流。能離諸邪道。能示菩提路。
0269a17: 能教菩薩法。能令安住菩薩行。能令趣向一切智。能
0269a18: 淨智慧眼。能長菩提心。能生大悲。能演妙行。能說波
0269a19: 羅蜜。能擯惡知識。能令住諸地。能令獲諸忍。能令修
0269a20: 習一切善根。能令成辦一切道具。能施與一切大功
0269a21: 德。能令到一切種智位。能令歡喜集功德。能令踴躍
0269a22: 修諸行。能令趣入甚深義。能令開示出離門。能令杜
0269a23: 絕諸惡道。能令以法光照耀。能令以法雨潤澤。能令
0269a24: 消滅一切惑。能令捨離一切見。能令增長一切佛智
0269b01: 慧。能令安住一切佛法門。善男子。善知識者如慈母。
0269b02: 出生佛種故。如慈父。廣大利益故。如乳母。守護不令
0269b03: 作惡故。如教師。示其菩薩所學故。如善導。能示波羅
0269b04: 蜜道故。如良醫。能治煩惱諸病故。如雪山。增長一切
0269b05: 智藥故。如勇將。殄除一切怖畏故。如濟客。令出生死
0269b06: 暴流故。如船師。令到智慧寶洲故。善男子。常當如是
0269b07: 正念思惟諸善知識。復次善男子。汝承事一切善知
0269b08: 識。應發如大地心。荷負重任無疲倦故。應發如金剛
0269b09: 心。志願堅固不可壞故。應發如鐵圍山心。一切諸苦
0269b10: 無能動故。應發如給侍心。所有教令皆隨順故。應發
0269b11: 如弟子心。所有訓誨無違逆故。應發如僮僕心。不厭
0269b12: 一切諸作務故。應發如養母心。受諸勤苦不告勞故。
0269b13: 應發如傭作心。隨所受教無違逆故。應發如除糞人
0269b14: 心。離憍慢故。應發如已巳熟稼心。能低下故。應發如良
0269b15: 馬心。離惡性故。應發如大車心。能運重故。應發如調
0269b16: 順象心。恒伏從故。應發如須彌山心。不傾動故。應發
0269b17: 如良犬心。不害主故。應發如旃荼羅心。離憍慢故。應
0269b18: 發如犗牛心。無威怒故。應發如舟船心。往來不倦故。
0269b19: 應發如橋梁心。濟渡忘疲故。應發如孝子心。承順顏
0269b20: 色故。應發如王子心。遵行教命故。復次善男子。汝應
0269b21: 於自身生病苦想。於善知識生醫王想。於所說法生
0269b22: 良醫想。於所修行生除病想。又應於自身生遠行想。
0269b23: 於善知識生導師想。於所說法生正道想。於所修行
0269b24: 生遠達想。又應於自身生求度想。於善知識生船師
0269c01: 想。於所說法生舟想。於所修行生到岸想。又應於
0269c02: 自身生苗稼想。於善知識生龍王想。於所說法生時
0269c03: 雨想。於所修行生成熟想。又應於自身生貧窮想。於
0269c04: 善知識生毗沙門王想。於所說法生財寶想。於所修
0269c05: 行生富饒想。又應於自身生弟子想。於善知識生良
0269c06: 工想。於所說法生技藝想。於所修行生了知想。又應
0269c07: 於自身生恐怖想。於善知識生勇想。於所說法生
0269c08: 器仗想。於所修行生破怨想。又應於自身生商人想。
0269c09: 於善知識生導師想。於所說法生珍寶想。於所修行
0269c10: 生捃拾想。又應於自身生兒子想。於善知識生父母
0269c11: 想。於所說法生家業想。於所修行生紹繼想。又應於
0269c12: 自身生王子想。於善知識生大臣想。於所說法生王
0269c13: 教想。於所修行生冠王冠想。服王服想。繫王繒想。坐
0269c14: 王殿想。善男子。汝應發如是心作如是意近善知識。
0269c15: 何以故。以如是心近善知識。令其志願永得清淨。復
0269c16: 次善男子。善知識者長諸善根。譬如雪山長諸藥草。
0269c17: 善知識者是佛法器。譬如大海吞納眾流。善知識者
0269c18: 是功德處。譬如大海出生眾寶。善知識者淨菩提心。
0269c19: 譬如猛火能鍊真金。善知識者出過世法。如須彌山
0269c20: 出於大海。善知識者不染世法。譬如蓮華不著於水。
0269c21: 善知識者不受諸惡。譬如大海不宿死屍。善知識者
0269c22: 增長白法。譬如白月光色圓滿。善知識者照明法界。
0269c23: 譬如盛日照四天下。善知識者長菩薩身。譬如父母
0269c24: 養育兒子。善男子。以要言之。菩薩摩訶薩若能隨順
0270a01: 善知識教。得十不可說百千億那由他功德。淨十不
0270a02: 可說百千億那由他深心。長十不可說百千億那由
0270a03: 他菩薩根。淨十不可說百千億那由他菩薩力。斷十
0270a04: 不可說百千億阿僧祗障。超十不可說百千億阿僧祇
0270a05: 魔境。入十不可說百千億阿僧祇法門。滿十不可說
0270a06: 百千億阿僧祇助道。修十不可說百千億阿僧祇妙
0270a07: 行。發十不可說百千億阿僧祇大願。善男子。我復略
0270a08: 說一切菩薩行。一切菩薩波羅蜜。一切菩薩地。一切
0270a09: 菩薩忍。一切菩薩總持門。一切菩薩三昧門。一切菩
0270a10: 薩神通智。一切菩薩迴向。一切菩薩願。一切菩薩成
0270a11: 就佛法。皆由善知識力。以善知識而為根本。依善知
0270a12: 識生。依善知識出。依善知識長。依善知識住。善知識
0270a13: 為因緣。善知識能發起。時善財童子聞善知識如是
0270a14: 功德。能開示無量菩薩妙行。能成就無量廣大佛法。
0270a15: 踊躍歡喜。頂禮德生及有德足。繞無量。殷勤瞻仰。
0270a16: 辭退而去。
0270a17: 第九德生有德。為幻智歸幻善友。言妙意華門者。
0270a18: 妙意華。即蘇滿那華。其城門側有之。亦狂尚天。表
0270a19: 受友訓得妙意勝因之華故。童子表淨智童女表
0270a20: 淨悲以悲智相導。共二人同會。會緣之終悲智滿
0270a21: 故。將見慈氏紹佛位故。爾時善財童子。依教趣求
0270a22: 漸次南行。至妙意華門城。見德生童子有德童女。
0270a23: 陳已巳發心。敬問法要。時童子童女。正授法界。告善
0270a24: 財言。我等證得菩薩解脫名為幻住。謂能知境智
0270b01: 深淨之法。皆從緣起無定性故。如幻而住。此明一
0270b02: 往法門。修證境智。皆依法界緣起。所謂緣生如幻
0270b03: 故。故下明業用云。得此解脫故。見一切世界皆幻
0270b04: 住。因緣所生故。共有十種幻。初明緣生世界。染淨
0270b05: 從緣。後九別明凡聖皆幻。前五約凡。染分依他。如
0270b06: 幻緣生故。第六一切國土。義通染淨。凡聖所依。皆
0270b07: 隨緣起故。後三淨分依地。三乘聖人皆幻力故。故
0270b08: 結云。幻境自性不可思議。意顯一切聖凡染淨因
0270b09: 果。皆法界緣起。此與初摩耶。始終相成一法界幻
0270b10: 網。總別圓融。歸一實故。此會緣入實之究竟也。童
0270b11: 子童女授法界已巳。乃謙推云。我等二人但能知此
0270b12: 幻住解脫而已巳。如諸菩薩入無邊諸事幻網。我云
0270b13: 何知。乃指示後友云。於此南方有國名海岸。有園
0270b14: 名大莊嚴。其中有一廣大樓閣。名毗盧遮那莊嚴
0270b15: 藏。彌勒菩薩摩訶薩安處其中。然彌勒主唯識。以
0270b16: 識藏如來藏。萬行莊嚴成法界藏故。此閣名毗盧
0270b17: 遮那莊嚴藏。以因窮果滿即入果海。故寄彌勒一
0270b18: 生補處。而以此廣大樓閣表之也。次為欲攝授下
0270b19: 有七行餘經明住此閣之因。後指示往問云。汝詣
0270b20: 彼問菩薩云何行菩薩行。教以十問。次何以故下
0270b21: 徵釋廣問之由。有九行經。示要廣問之所以。謂所
0270b22: 求德廣。故須博問方知也。次汝不應下教之以能
0270b23: 求大心。初標不應。有二行半經。誡其劣心必要廣
0270b24: 問。次何故下徵釋廣問廣修。共有三十六行半經。
0270c01: 九十八門。皆廣明上求下化斷惑證真之行。疏分
0270c02: 十段。次舉要言之下四行經。結略顯廣。以要普修。
0270c03: 故勸其發廣大心也。次汝求善知識不應疲倦下
0270c04: 有一百行經。皆教誡勸事善友之事。初五行誡當
0270c05: 勤求善友。次何以故下有十五行。三十五句經。明
0270c06: 善友能示正行。次由善知識下有二十二行經。明
0270c07: 善友能為外護。次善知識如慈母下五行半經。教
0270c08: 勸謂教其事友之方。次汝承事一切善知識。應發
0270c09: 如大地心下十二行半經。教起事友之心。有二十
0270c10: 一句。次復次汝應於自身下教其身友對辨。發對
0270c11: 治心。有十七行經。疏分十句。句各四事。次汝應發
0270c12: 如是心下有十行經。結勸友能成益。次以要言之
0270c13: 下有十二行經。雙結誡勸二門。以別說難盡。故結
0270c14: 廣從略。皆云十不可說。意顯善友之益無盡耳。然
0270c15: 善財已巳歷多善友。至此而廣讚善友之益。深教事
0270c16: 友之心行者。以善財所受前善友法。總攝於此。以
0270c17: 成入果之圓因。欲其不忘不愚。要顯總歸善友之
0270c18: 益也。不然。何叮嚀告誡勸教之切如此耶。善財聞
0270c19: 善知識如是功德已巳。殷勤瞻仰。辭退而去。上會
0270c20: 緣入實相竟。下攝德成因相。
0270c21: 爾時善財童子聞善知識教。潤澤其心。正念思惟諸
0270c22: 菩薩行。向海岸國。自憶往世不修禮敬。即時發意勤
0270c23: 力而行。復憶往世身心不淨。即時發意專自治潔。復
0270c24: 憶往世作諸惡業。即時發意專自防斷。復憶往世起
0271a01: 諸妄想。即時發意恒正思惟。復憶往世所修諸行但
0271a02: 為自身。即時發意令心廣大普及含識。復憶往世
0271a03: 追求欲境常自損耗無有滋味。即時發意修行佛法
0271a04: 長養諸根以自安隱。復憶往世起邪思念顛倒相應。
0271a05: 即時發意生正見心起菩薩願。復憶往世日夜劬
0271a06: 勞作諸惡事。即時發意起大精進成就佛法。復憶往
0271a07: 世受五趣生。於自他身皆無利益。即時發意願以其
0271a08: 身饒益眾生成就佛法。承事一切諸善知識。如是思
0271a09: 惟生大歡喜。復觀此身是生老病死眾苦之宅。願盡
0271a10: 未來劫修菩薩道教化眾生。見諸如來成就佛法。
0271a11: 遊行一切佛剎。承事一切法師。住持一切佛教。尋求
0271a12: 一切法侶。見一切善知識。集一切諸佛法。與一切菩
0271a13: 薩願智身而作因緣。作是念時長不思議無量善
0271a14: 根。即於一切菩薩深信尊重。生希有想。生大師想。諸
0271a15: 根清淨善法增益。起一切菩薩恭敬供養。作一切菩
0271a16: 薩曲躬合掌。生一切菩薩普見世間眼。起一切菩薩
0271a17: 普念眾生想。現一切菩薩無量願化身。出一切菩薩
0271a18: 清淨讚說音。想見過現一切諸佛及諸菩薩於一切
0271a19: 處示現成道神通變化。乃至無有一毛端處而不周
0271a20: 。又得清淨智光明眼。見一切菩薩所行境界。其心
0271a21: 普入十方剎網。其願普空法界。三世平等無有
0271a22: 休息。如是一切。皆以信受善知識教之所致耳。善財
0271a23: 童子以如是尊重。如是供養。如是稱讚。如是觀察。如
0271a24: 是願力。如是想念。如是無量智慧境界。於毗盧遮那
0271b01: 莊嚴藏大樓閣前。五體投地。暫時斂歛念思惟觀察。以
0271b02: 深信解大願力故。入一切處智慧身平等門。普現
0271b03: 其身在於一切如來前。一切菩薩前。一切善知識前。
0271b04: 一切如來塔廟前。一切如來形像前。一切諸佛諸菩
0271b05: 薩住處前。一切法寶前。一切聲聞辟支佛及其塔廟
0271b06: 前。一切聖眾福田前。一切父母尊者前。一切十方眾
0271b07: 生前。皆如上說尊重禮讚。盡未來際無有休息。等
0271b08: 空。無邊量故。等法界。無障礙故。等實際一切故。等
0271b09: 如來無分別故。猶如影隨智現故。猶如夢從思起故。
0271b10: 猶如像示一切故。猶如響緣所發故。無有生遞興謝
0271b11: 故。無有性隨緣轉故。又決定知一切諸報皆從業起。
0271b12: 一切諸果皆從因起。一切諸業皆從習起。一切佛興
0271b13: 皆從信起。一切化現諸供養事。皆悉從於決定解起。
0271b14: 一切化佛從敬心起。一切佛法從善根起。一切化身
0271b15: 從方便起。一切佛事從大願起。一切菩薩所修諸行
0271b16: 從迴向起。一切法界廣大莊嚴。從一切智境界而起。
0271b17: 離於斷見知迴向故。離於常見知無生故。離無因見
0271b18: 知正因故。離顛倒見知如實理故。離自在見知不由
0271b19: 他故。離自他見知從緣起故。離邊執見知法界無邊
0271b20: 故。離往來見知如影像故。離有無見知不生滅故。離
0271b21: 一切法見知空無生故。知不自在故。知願力出生故。
0271b22: 離一切相見入無相際故。知一切法如種生芽故。如
0271b23: 印生文故。知質如像故。知聲如響故。知境如夢故。知
0271b24: 業如幻故。了世心現故。了果因起故。了報業集故。了
0271c01: 知一切諸功德法皆從菩薩善巧方便所流出故。善
0271c02: 財童子入如是智端心潔念。於樓觀前舉體投地殷
0271c03: 勤頂禮。不思議善根。流注身心。清涼悅懌。從地而起
0271c04: 一心瞻仰目不暫捨。合掌圍繞經無量。作是念言。
0271c05: 此大樓閣是解空無相無願者之所住處。是於一切
0271c06: 法無分別者之所住處。是了法界無差別者之所住
0271c07: 處。是知一切眾生不可得者之所住處。是知一切法
0271c08: 無生者之所住處。是不著一切世間者之所住處。是
0271c09: 不著一切窟宅者之所住處。是不樂一切聚落者之
0271c10: 所住處。是不依一切境界者之所住處。是離一切想
0271c11: 者之所住處。是知一切法無自性者之所住處。是斷
0271c12: 一切分別業者之所住處。是離一切想心意識者之
0271c13: 所住處。是不入不出一切道者之所住處。是入一切
0271c14: 甚深般若波羅蜜者之所住處。是能以方便住普門
0271c15: 法界者之所住處。是息滅一切煩惱火者之所住處。
0271c16: 是以增上慧除斷一切見愛慢者之所住處。是出生
0271c17: 一切諸禪解脫三昧通明而遊戲者之所住處。是觀
0271c18: 察一切菩薩三昧境界者之所住處。是安住一切如
0271c19: 來所者之所住處。是以一劫入一切劫以一切劫入
0271c20: 一劫而不壞其相者之所住處。是以一剎入一切剎
0271c21: 以一切剎入一剎而不壞其相者之所住處。是以一
0271c22: 法入一切法以一切法入一法而不壞其相者之所
0271c23: 住處。是以一眾生入一切眾生以一切眾生入一眾
0271c24: 生而不壞其相者之所住處。是以一佛入一切佛以
0272a01: 一切佛入一佛而不壞其相者之所住處。是於一念
0272a02: 中而知一切三世者之所住處。是於一念中往詣一
0272a03: 切國土者之所住處。是於一切眾生前悉現其身者
0272a04: 之所住處。是心常利益一切世間者之所住處。是能
0272a05: 至一切處者之所住處。是雖已巳出一切世間為化
0272a06: 眾生故而恒於中現身者之所住處。是不著一切剎
0272a07: 為供養諸佛故而遊一切剎者之所住處。是不動本
0272a08: 處能普詣一切佛剎而莊嚴者之所住處。是親近一
0272a09: 切佛而不起佛想者之所住處。是依止一切善知識
0272a10: 而不起善知識想者之所住處。是住一切魔宮而不
0272a11: 著欲境界者之所住處。是永離一切心想者之所
0272a12: 住處。是雖於一切眾生中而現其身然於自他不生
0272a13: 二想者之所住處。是能普入一切世界而於法界無
0272a14: 差別想者之所住處。是願住未來一切劫而於諸劫
0272a15: 無長短想者之所住處。是不離一毛端處而普現身
0272a16: 一切世界者之所住處。是能演說難遭遇法者之所
0272a17: 住處。是能住難知法。甚深法。無二法。無相法。無對治
0272a18: 法。無所得法。無戲論法者之所住處。是住大慈大悲
0272a19: 者之所住處。是已巳度一切二乘智。已巳超一切魔境界。
0272a20: 已巳於世法無所染。已巳到菩薩所到彼岸。已巳住如來所
0272a21: 住處者之所住處。是雖離一切諸相而亦不入聲聞
0272a22: 正位。雖了一切法無生而亦不住無生法性者之所
0272a23: 住處。是雖觀不淨而不證離貪法。亦不與貪欲俱。雖
0272a24: 修於慈而不證離瞋法。亦不與瞋垢俱。雖觀緣起而
0272b01: 不證離癡法。亦不與癡惑俱者之所住處。是雖住四
0272b02: 禪而不隨禪生。雖行四無量為化眾生故而不生色
0272b03: 界。雖修四無色定以大悲故而不住無色界者之所
0272b04: 住處。是雖勤修止觀為化眾生故而不證明脫。雖行
0272b05: 於捨而不捨化眾生事者之所住處。是雖觀於空而
0272b06: 不起空見。雖行無相而常化著相眾生。雖行無願而
0272b07: 不捨菩提行願者之所住處。是雖於一切業煩惱中
0272b08: 而得自在為化眾生故而現隨順諸業煩惱。雖無生
0272b09: 死為化眾生故示受生死。雖已巳離一切趣為化眾生
0272b10: 故示入諸趣者之所住處。是雖行於慈而於諸眾生
0272b11: 無所愛戀。雖行於悲而於諸眾生無所取著。雖行於
0272b12: 喜而觀苦眾生心常哀愍。雖行於捨而不廢捨利益
0272b13: 他事者之所住處。是雖行九次第定而不厭離欲界
0272b14: 受生。雖知一切法無生無滅而不於實際作證。雖入
0272b15: 三解脫門而不取聲聞解脫。雖觀四聖諦而不住小
0272b16: 乘聖果。雖觀甚深緣起而不住究竟寂靜。雖修八聖
0272b17: 道而不求永出世間。雖超凡夫地而不墮聲聞辟支
0272b18: 佛地。雖觀五取蘊而不永滅諸蘊。雖超出四魔而不
0272b19: 分別諸魔。雖不著六處而不永滅六處。雖安住真如
0272b20: 而不墮實際。雖說一切乘而不捨大乘。此大樓閣。是
0272b21: 住如是等一切諸功德者之所住處。爾時善財童子。
0272b22: 而說頌言。
0272b23: 如是大悲清淨智利益世間慈氏尊
0272b24: 灌頂地中佛長子入如來境之住處
0272c01: 一切名聞諸佛子已巳入大乘解脫門
0272c02: 遊行法界心無著此無等者之住處
0272c03: 施戒忍進禪智慧方便願力及神通
0272c04: 如是大乘諸度法悉具足者之住處
0272c05: 智慧廣大如空普知三世一切法
0272c06: 無礙無依無所取了諸有者之住處
0272c07: 善能解了一切法無性無生無所依
0272c08: 如鳥飛空得自在此大智者之住處
0272c09: 了知三毒真實性分別因緣妄起
0272c10: 亦不厭彼而求出此寂靜人之住處
0272c11: 三解脫門八聖道諸蘊處界及緣起
0272c12: 悉能觀察不趣寂此善巧人之住處
0272c13: 十方國土及眾生以無礙智咸觀察
0272c14: 了性皆空不分別此寂滅人之住處
0272c15: 普行法界悉無礙而求行性不可得
0272c16: 如風行空無所行此無依者之住處
0272c17: 普見惡道生類受諸楚毒無所歸
0272c18: 放大慈光悉除滅此哀愍者之住處
0272c19: 見諸眾生失正道譬如生盲踐畏途
0272c20: 引其令入解脫城此大導師之住處
0272c21: 見諸眾生入魔網生老病死常逼迫
0272c22: 令其解脫得慰安此勇健人之住處
0272c23: 見諸眾生嬰惑病而興廣大悲愍心
0272c24: 以智慧藥悉除滅此大醫王之住處
0273a01: 見諸生沒有海沉淪憂迫受眾苦
0273a02: 悉以法船而救之此善度者之住處
0273a03: 見諸眾生在惑海能發菩提妙寶心
0273a04: 悉入其中而濟拔此善漁人之住處
0273a05: 恒以大願慈悲眼普觀一切諸眾生
0273a06: 從諸有海而拔出此金翅王之住處
0273a07: 譬如日月在空一切世間靡不燭
0273a08: 智慧光明亦如是此照世者之住處
0273a09: 菩薩為化一眾生普盡未來無量劫
0273a10: 如為一人一切爾此救世者之住處
0273a11: 於一國土化眾生盡未來劫無休息
0273a12: 一一國土咸如是此堅固意之住處
0273a13: 十方諸佛所說法一座普受咸令盡
0273a14: 盡未來劫恒悉然此智海人之住處
0273a15: 遊一切世界海普入一切道場海
0273a16: 供養一切如來海此修行者之住處
0273a17: 修行一切妙行海發起無邊大願海
0273a18: 如是經於眾劫海此功德者之住處
0273a19: 一毛端處無量剎佛眾生劫不可說
0273a20: 如是明見靡不周此無礙眼之住處
0273a21: 一念普攝無邊劫國土諸佛及眾生
0273a22: 智慧無礙悉正知此具德人之住處
0273a23: 十方國土碎為塵一切大海以毛滴
0273a24: 菩薩發願數如是此無礙者之住處
0273b01: 成就總持三昧門大願諸禪及解脫
0273b02: 一一皆住無邊劫此真佛子之住處
0273b03: 無量無邊諸佛子種種說法度眾生
0273b04: 亦說世間眾技術此修行者之住處
0273b05: 成就神通方便智修行如幻妙法門
0273b06: 十方五趣悉現生此無礙者之住處
0273b07: 菩薩始從初發心具足修行一切行
0273b08: 化身無量法界此神力者之住處
0273b09: 一念成就菩提道普作無邊智慧業
0273b10: 世情思慮悉發狂此難量者之住處
0273b11: 成就神通無障礙遊行法界靡不周
0273b12: 其心未有所得此淨慧者之住處
0273b13: 菩薩修行無礙慧入諸國土無所著
0273b14: 以無二智普照明此無我者之住處
0273b15: 了知諸法無依止本性寂滅同空
0273b16: 常行如是境界中此離垢人之住處
0273b17: 普見生受諸苦發大仁慈智慧心
0273b18: 願常利益諸世間此悲愍者之住處
0273b19: 佛子住於此普現眾生前猶如明月輪
0273b20: 除生死暗佛子住於此普順眾生心
0273b21: 變現無量身充滿十方剎佛子住於此
0273b22: 遊諸世界一切如來所無量無數劫
0273b23: 佛子住於此思量諸佛法無量無數劫
0273b24: 其心無厭倦佛子住於此念念入三昧
0273c01: 一一三昧門闡明諸佛境佛子住於此
0273c02: 悉知一切剎無量無數劫眾生佛名號
0273c03: 佛子住於此一念攝諸劫但隨眾生心
0273c04: 而無分別想佛子住於此修習諸三昧
0273c05: 一一心念中了知三世法佛子住於此
0273c06: 結跏身不動普現一切剎一切諸趣中
0273c07: 佛子住於此飲諸佛法海深入智慧海
0273c08: 具足功德海佛子住於此悉知諸剎數
0273c09: 世數眾生數佛名數亦然佛子住於此
0273c10: 一念悉能了一切三世中國土之成壞
0273c11: 佛子住於此普知佛行願菩薩所修行
0273c12: 眾生根性欲佛子住於此見一微塵中
0273c13: 無量剎道場眾生及諸劫如一微塵內
0273c14: 一切塵亦然種種咸具足處處皆無礙
0273c15: 佛子住於此普觀一切法眾生剎及世
0273c16: 無起無所有觀察眾生等法等如來等
0273c17: 剎等諸願等三世悉平等佛子住於此
0273c18: 教化諸生供養諸如來思惟諸法性
0273c19: 無量千萬劫所修願智行廣大不可量
0273c20: 稱揚莫能盡彼諸大勇猛所行無障礙
0273c21: 安住於此中我合掌敬禮諸佛之長子
0273c22: 聖德慈氏尊我今供敬禮願垂顧念我
0273c23: 爾時善財童子。以如是等一切菩薩無量稱揚讚歎
0273c24: 法。而讚毗盧遮那莊嚴藏大樓閣中諸菩薩已巳。曲躬
0274a01: 合掌恭敬頂禮。一心願見彌勒菩薩親近供養。乃見
0274a02: 彌勒菩薩摩訶薩從別處來。無量天龍夜叉乾闥婆。
0274a03: 阿修羅。迦樓羅。緊那羅。摩羅伽王。釋梵護世。及本
0274a04: 生處無量眷屬婆羅門眾。及餘無數百千眾生前後
0274a05: 圍繞而共來向莊嚴藏大樓觀所。善財見已巳。歡喜踊
0274a06: 躍五體投地。時彌勒菩薩觀察善財。指示大眾。歎其
0274a07: 功德而說頌曰。
0274a08: 汝等觀善財智慧心清淨為求菩提行
0274a09: 而來至我所善來圓滿慈善來清淨悲
0274a10: 善來寂滅眼修行無懈倦善來清淨意
0274a11: 善來廣大心善來不退根修行無懈倦
0274a12: 善來不動行常求善知識了達一切法
0274a13: 調伏諸生善來行妙道善來住功德
0274a14: 善來趣佛果未曾有疲倦善來德為體
0274a15: 善來法所滋善來無邊行世間難可見
0274a16: 善來離迷惑世法不能染利衰毀譽等
0274a17: 一切無分別善來施安樂調柔堪受化
0274a18: 諂誑瞋慢心一切悉除滅善來真佛子
0274a19: 普詣於十方增長諸功德調柔無懈倦
0274a20: 善來三世智知一切法普生功德藏
0274a21: 修行不疲厭文殊德雲等一切諸佛子
0274a22: 令汝至我所示汝無礙處具修菩薩行
0274a23: 普攝諸生如是廣大人今來至我所
0274a24: 為求諸如來清淨之境界問諸廣大願
0274b01: 而來至我所去來現在佛所成諸行業
0274b02: 汝欲皆修學而來至我所汝於善知識
0274b03: 欲求微妙法欲受菩薩行而來至我所
0274b04: 汝念善知識諸佛所稱歎令汝成菩提
0274b05: 而來至我所汝念善知識生我如父母
0274b06: 養我如乳母增我菩提分如醫療眾疾
0274b07: 如天灑甘露如日示正道如月轉淨輪
0274b08: 如山不動搖如海無增減如船師濟渡
0274b09: 而來至我所汝觀善知識猶如大猛將
0274b10: 亦如大商主又如大導師能建正法幢
0274b11: 能示佛功德能滅諸惡道能開善趣門
0274b12: 能顯諸佛身能守諸佛藏能持諸佛法
0274b13: 是故願瞻奉欲滿清淨智欲具端正身
0274b14: 欲生尊貴家而來至我所汝等觀此人
0274b15: 親近善知識隨其所修學一切應順行
0274b16: 以昔福因緣文殊令發心隨順無違逆
0274b17: 修行不懈倦父母與親屬宮殿及財產
0274b18: 一切皆捨離謙下求知識淨治如是意
0274b19: 永離世間身當生佛國土受諸勝果報
0274b20: 善財見眾生生老病死苦為發大悲意
0274b21: 勤修無上道善財見眾生五趣常流轉
0274b22: 為求金剛智破彼諸苦輪善財見眾生
0274b23: 心田甚荒穢為除三毒刺剌專求利智犁
0274b24: 眾生處癡暗盲冥失正道善財為導師
0274c01: 示其安隱處忍鎧解脫乘智慧為利
0274c02: 能於三有內破諸煩惱賊善財法船師
0274c03: 普濟諸含識令過爾海疾至淨寶洲
0274c04: 善財正覺日智光大願輪周行法界空
0274c05: 普照迷宅善財正覺月白法悉圓滿
0274c06: 慈定清涼光等照眾生心善財聖智海
0274c07: 依於直心住菩提行漸深出生眾法寶
0274c08: 善財大心龍升於法界空興雲甘澤
0274c09: 生成一切果善財然法燈信炷慈悲油
0274c10: 念器功德光滅除三毒闇覺心迦羅邏
0274c11: 悲胞慈為肉菩提分支節長於如來藏
0274c12: 增長福德藏清淨智慧藏開顯方便藏
0274c13: 出生大願藏如是大莊嚴救護諸生
0274c14: 一切天人中難聞難可見如是智慧樹
0274c15: 根深不可動眾行海增長普蔭諸生
0274c16: 欲生一切德欲問一切法欲斷一切疑
0274c17: 專求善知識欲破諸惑魔欲除諸見垢
0274c18: 欲解眾生縛專求善知識當滅諸惡道
0274c19: 當示人天路令修功德行疾入涅槃城
0274c20: 當度諸見難當識諸見網當枯愛欲水
0274c21: 當示三有道當為世依怙當作世光明
0274c22: 當成三界師示其解脫處亦當令世間
0274c23: 普離諸想著普覺煩惱唾普出愛欲泥
0274c24: 當了種種法當淨種種剎一切咸究竟
0275a01: 其心大歡喜汝行極調柔汝心甚清淨
0275a02: 所欲修功德一切當圓滿不久見諸佛
0275a03: 了達一切法嚴淨眾剎海成就大菩提
0275a04: 當滿諸行海當知諸法海當度眾生海
0275a05: 如是修諸行當到功德岸當生諸善品
0275a06: 當與佛子等如是心決定當斷一切惑
0275a07: 當淨一切業當伏一切魔滿足如是願
0275a08: 當生妙智道當開正法道不久當捨離
0275a09: 惑業諸苦道一切眾生輪沉迷諸有輪
0275a10: 汝當轉法輪令其斷苦輪汝當持佛種
0275a11: 汝當淨法種汝能集僧種三世悉周
0275a12: 當斷眾愛網當裂眾見網當救眾苦網
0275a13: 當成此願網當度眾生界當淨國土界
0275a14: 當集智慧界當成此心界當令眾生喜
0275a15: 當令菩薩喜當令諸佛喜當成此歡喜
0275a16: 當見一切趣當見一切剎當見一切法
0275a17: 當成此佛見當放破暗光當放息熱光
0275a18: 當放滅惡光滌除三有苦當開天趣門
0275a19: 當開佛道門當示解脫門普使眾生入
0275a20: 當示於正道當絕於邪道如是勤修行
0275a21: 成就菩提道當修功德海當度三有海
0275a22: 普使生海出於眾苦海當於眾生海
0275a23: 消竭煩惱海令修諸行海疾入大智海
0275a24: 汝當增智海汝當修行海諸佛大願海
0275b01: 汝當咸滿足汝當入剎海汝當觀眾海
0275b02: 汝當以智力普飲諸法海當覲諸佛雲
0275b03: 當起供養雲當聽妙法雲當興此願雲
0275b04: 普遊三有室普壞眾惑室普入如來室
0275b05: 當行如是道普入三昧門普遊解脫門
0275b06: 普住神通門周行於法界普現眾生前
0275b07: 普對諸佛前譬如日月光當成如是力
0275b08: 所行無動亂所行無染著如鳥行空
0275b09: 當成此妙用譬如因陀網剎網如是住
0275b10: 汝當悉往詣如風無所礙汝當入法界
0275b11: 往諸世界普見三世佛心生大歡喜
0275b12: 汝於諸法門已巳得及當得應生大喜躍
0275b13: 無貪亦無厭汝是功德器能隨諸佛教
0275b14: 能修菩薩行得見此奇特如是諸佛子
0275b15: 億劫難可遇況見其功德所修諸妙道
0275b16: 汝生於人中大獲諸善利得見文殊等
0275b17: 無量諸功德已巳離諸惡道已巳出諸難處
0275b18: 已巳超眾苦患善哉勿懈怠已巳離凡夫地
0275b19: 已巳住菩薩地當滿智慧地速入如來地
0275b20: 菩薩行如海佛智同空汝願亦復然
0275b21: 應生大欣慶諸根不懈倦志願恒決定
0275b22: 親近善知識不久悉成滿菩薩種種行
0275b23: 皆為調眾生普行諸法門慎勿生疑惑
0275b24: 汝具難思福及以真實信是故於今日
0275c01: 得見諸佛子汝見諸佛子悉獲廣大利
0275c02: 一一諸大願一切咸信受汝於三有中
0275c03: 能修菩薩行是故諸佛子示汝解脫門
0275c04: 非是法器人與佛子同住設經無量劫
0275c05: 莫知其境界汝見諸菩薩得聞如是法
0275c06: 世間甚難有應生大喜慶諸佛護念汝
0275c07: 菩薩攝受汝能順其教行善哉住壽命
0275c08: 已巳生菩薩家已巳具菩薩德已巳長如來種
0275c09: 當升灌頂位不久汝當得與諸佛子等
0275c10: 見苦惱眾生悉置安隱處如下如是種
0275c11: 必獲如是果我今慶慰汝汝應大欣悅
0275c12: 無量諸菩薩無量劫行道未能成此行
0275c13: 今汝皆獲得信樂堅進力善財成此行
0275c14: 若有敬慕心亦當如是學一切功德行
0275c15: 皆從願欲生善財已巳了知常樂勤修習
0275c16: 如龍布密雲必當大雨菩薩起願智
0275c17: 決定修諸行若有善知識示汝普賢行
0275c18: 汝當好承事慎勿生疑惑汝於無量劫
0275c19: 為欲妄捨身今為求菩提此捨方為善
0275c20: 汝於無量劫具受生死苦不曾事諸佛
0275c21: 未聞如是行汝今得人身值佛善知識
0275c22: 聽受菩提行云何不歡喜雖遇佛興世
0275c23: 亦值善知識其心不清淨不聞如是法
0275c24: 若於善知識信樂心尊重離癡不疲厭
0276a01: 乃聞如是法若有聞此法而興誓願心
0276a02: 當知如是人已巳獲廣大利如是心清淨
0276a03: 常得近諸佛亦近諸菩薩決定成菩提
0276a04: 若入此法門則具諸功德永離眾惡趣
0276a05: 不受一切苦不久捨此身往生佛國土
0276a06: 常見十方佛及以諸菩薩往因今淨解
0276a07: 及事善友力增長諸功德如水生蓮華
0276a08: 樂事善知識勤供一切佛專心聽聞法
0276a09: 常行勿懈倦汝是真法器當具一切法
0276a10: 當修一切道當滿一切願汝以信解心
0276a11: 而能敬禮我不久當普入一切諸佛會
0276a12: 善哉真佛子恭敬一切佛不久具諸行
0276a13: 到佛功德岸汝當往大智文殊師利所
0276a14: 彼當令汝得普賢深妙行
0276a15: 爾時彌勒菩薩摩訶薩在眾會前。稱讚善財大功德
0276a16: 藏。善財聞已巳。歡喜踊躍身毛皆。悲泣哽噎起立合
0276a17: 掌。恭敬瞻仰繞無量。以文殊師利心念力故。眾華
0276a18: 纓絡種種妙寶不覺忽然自盈其手。善財歡喜。即以
0276a19: 奉散彌勒菩薩摩訶薩上。時彌勒菩薩摩善財頂為
0276a20: 說頌言。
0276a21: 善哉善哉真佛子普策諸根無懈倦
0276a22: 不久當具諸功德猶如文殊及與我
0276a23: 時善財童子以頌答曰。
0276a24: 我念善知識億劫難值遇今得咸親近
0276b01: 而來詣尊所我以文殊故見諸難見者
0276b02: 彼大功德尊願速還瞻覲
0276b03: 自下大文第三慈氏一人明攝德成因相。謂既會
0276b04: 緣入實。攝前眾德為成佛之因。定堪成佛。故托一
0276b05: 生補處。為等覺後心。所以彌勒樓閣名毗盧莊嚴
0276b06: 藏也。以此位難入故前假多誡勸。此當參請之先
0276b07: 發多種勝心也。故善財既蒙前善友教。往參彌勒。
0276b08: 先別生勝念。悔往修來。故云自憶往昔不修禮敬
0276b09: 即時發意勤力而行等。有二十三行半經。委觀昔
0276b10: 非。以行對治。觀其現苦。策進當苦。如是思念。觀察
0276b11: 如是。皆以信受善知識教之所致耳。此深領德生
0276b12: 有德之誡勸也。後見敬諮問。先見依報。初善財童
0276b13: 子以如是尊重觀察願力。想念如是無量智慧境
0276b14: 界。於毗盧遮那莊嚴藏大樓閣前。暫時斂歛念。思惟
0276b15: 觀察。以深信解大願力故入一切處智慧身平
0276b16: 等門。此先入定以申敬也。疏云斂歛念標定。思察定
0276b17: 之加行。信願是定因。入下辨定名相。此善財未
0276b18: 見彌勒。先見樓閣即入此定者。意顯深位重玄之
0276b19: 境非散心可見。故入定以觀。蓋攝前諸位之行以
0276b20: 成此定。為入法界之因。次普現其身在於一切如
0276b21: 來前下有八行餘經。別顯定之業用。即雙運定慧
0276b22: 明即智定之妙用。故能普現十法界身。羅身雲於
0276b23: 法界。次等空無邊量故等。明契法性之真源。善
0276b24: 財一往所證法界。盡彰於此一定之間。次又決定
0276c01: 知一切諸報下明稱法界之深觀。明稱法界三觀
0276c02: 一心。共有十四行經。分為三段。初又決定知下五
0276c03: 行餘經。明了法從緣。即是假觀。次離於斷見。至無
0276c04: 相際。有五行餘經。明智契無性。即是空觀。次知一
0276c05: 切法如種生芽。至善巧方便所流出故三行餘經。
0276c06: 會歸中道。乃別明前定相。善財童子入如是智。至
0276c07: 不思議善根流注身心清涼悅懌二行經。總結成
0276c08: 益。次從地而起一心瞻仰繞無量。明出定敬讚。
0276c09: 初繞以身敬。次作念言以心敬。念此大樓閣是解
0276c10: 空無相無願者之所住處下六十二行餘經。乃舉
0276c11: 能住者德。歎所住樓閣。初句具顯故。此大樓閣之
0276c12: 言貫通諸句。疏分十段。大所歎皆約權實理事
0276c13: 雙行之德。善財既說長行。復以偈讚。爾時善財童
0276c14: 子而說頌言。偈讚中道有五十五偈。前三十四偈
0276c16: 至我今供敬禮願垂顧念我止。上乃見依報。下見
0276c17: 正報。爾時善財童子以如是等稱揚讚歎法。而讚
0276c18: 毗盧遮那莊嚴藏大樓閣已巳。乃見彌勒菩薩從別
0276c19: 處來。言彌勒從別處來者。且善財初參德雲。乃別
0276c20: 峰相見。表不住正位。亦從體起用。今見彌勒因位
0276c21: 終極。從別處來。表攝用歸體。意顯五位因果。無不
0276c22: 從此法界流。今因窮果滿。無不還歸此法界故。無
0276c23: 量八部諸天眷屬無數眾生圍繞彌勒而來也。善
0276c24: 財見已巳。歡喜踊躍。五體投地。纔設敬儀。未及諮問。
0277a01: 彌勒菩薩更不待問。蓋懸鑑觀察善財功德已巳圓。
0277a02: 但指示大眾。歎其功德。說偈以讚曰。汝觀善財行。
0277a03: 智慧心清淨。為求菩提故而來至我所。此下說有
0277a04: 一百一十三頌。廣歎善財之德。末後一偈略示後
0277a05: 友云。汝當往大智文殊師利所。彼當令汝得普賢
0277a06: 之妙行。然彌勒不待善財更問法門。但說偈讚歎
0277a07: 已巳竟即便指示後友者。意表位極忘言。當會法界
0277a08: 智行。以入妙覺果海也。故彌勒如此稱讚善財大
0277a09: 功德藏。故以文殊心念力故。故瓔珞眾華妙寶忽
0277a10: 然盈手者。此表妙契果覺自然而有不思議用也
0277a11: 以忘緣乃證。故善財以華復散彌勒。此表因果一
0277a12: 如。故彌勒復說偈讚善財。而善財亦以偈答之也。
0277a13: 此但初見因緣。問法具在後文。
0277a14: 
0277a15: 大方廣佛華嚴經綱要卷第七十七
