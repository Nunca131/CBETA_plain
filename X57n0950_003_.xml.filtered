0013a01: 
0013a02: 
0013a03: 金園集卷下
0013a04: 
0013a05: 天竺寺懺主慈雲大師　諡謚法寶大法師　述
0013a06: 住持傳天台教觀五世法孫慈明大師慧觀重編
0013a07: 誡酒肉慈慧法門并序誡五辛篇
0013a08: 熾盛光道場念誦儀中誡勸檀越文改祭修齋疑
0013a09: 疏文
0013a10: 改祭修齋決疑頌并序野廟誌
0013a11: 三衣辨惑篇
0013a12: 誡酒肉慈慧法門并序
0013a13: 斯偈者出楞伽經央崛經涅槃經薩遮尼乾經阿含
0013a14: 經正法念經華嚴十惡經諸大小乘典因看讀時錄
0013a15: 之成偈一百首目為誡酒肉慈慧法門示未聞足
0013a16: 以為誡幸願信者遲迴細讀深思現業大懼來報銅
0013a17: 鐵火湯豈易勝受也。
0013a18: 南無佛法僧大慈三寶海我今欲依教
0013a19: 普勸諸眾生莫殺莫食肉同蘊仁慈行
0013a20: 無病保長齡未來成佛道諸佛大菩薩
0013a21: 常為救眾生捨頭目身命不計河沙數
0013a22: 代鴿棄王身全螘委龍命流水濟枯魚
0013a23: 薩埵充飢虎歷劫行慈慈善力成就
0013a24: 佛無一切心唯有慈心在若有行慈者
0013b01: 不殺不食肉仰願佛威神世世常加護
0013b02: 殺生佛所說即殺自父母亦殺自妻女
0013b03: 兄弟及妹一切男女攝皆曾為父母
0013b04: 生生所受胎從之稟遺體受一畜生形
0013b05: 骨血如山海一一類中身生生不可計
0013b06: 輪迴六道間展轉為親屬故食諸眾生
0013b07: 名食父母肉又觀一切身悉是我本體
0013b08: 自肉及他肉其實是一肉如舍前後住
0013b09: 亦名為我舍當知食肉人即食自身肉
0013b10: 佛觀如來藏佛界眾生界一界無二界
0013b11: 一切肉一肉伎兒暫變易元是一人身
0013b12: 若欲殺眾生當起諸佛想獵師屠兒輩
0013b13: 及捕魚鳥人眾生遙見者皆生必死怖
0013b14: 謂此惡心人貪利及肉味手持利刀箭
0013b15: 念欲殺我身飛翔及潛竄驚怖而遠避
0013b16: 常與諸眾生起大冤對想一切惜身命
0013b17: 人畜等無殊若欲食眾生先試割身肉
0013b18: 死是極大苦誰能不畏之但當自觀身
0013b19: 云何食他肉為利殺眾生以財網諸肉
0013b20: 二俱得殺業死墮叫喚獄汝聽殺生者
0013b21: 死墮地獄處鐵城高八萬四千由旬量
0013b22: 長廣亦復然滿中猛火炎表裏皆洞赤
0013b23: 銅狗守四門獄卒聲雷震兩眼如電光
0013b24: 驅汝殺生人入中而受苦力士執鐵矛
0013c01: 矛身長一丈利刃闊八寸望撞罪人
0013c02: 胸入背上出苦痛不堪聞千萬億歲中
0013c03: 受斯極大苦汝聽食肉人死墮阿鼻獄
0013c04: 鐵屋亦高廣八萬由旬量四門猛火炎
0013c05: 南北皆交徹鐵牆鐵羅網鐵枷鐵杻械
0013c06: 一一火燒之皆令其洞赤食肉受斯苦
0013c07: 億百千萬歲汝聽肉人墮鑊湯地獄
0013c08: 一萬有二千深廣由旬量晝夜猛火然
0013c09: 涌涌湯常沸於中受大苦一萬七千歲
0013c10: 汝聽炙肉人墮熱鐵獄其獄有八千
0013c11: 縱廣由旬量下猛火燒罪人臥其上
0013c12: 心肝肉焦爛一萬二千歲汝聽切肉人
0013c13: 死墮斫剉獄五百大力士利刀斬罪人
0013c14: 萬段至微塵業風吹更活如是終復始
0013c15: 一萬二千歲汝聽養群為貪肥肉者
0013c16: 一於一日計食五百蟲主人當半罪
0013c17: 同墮地獄其獄盛熱糞八萬由旬量
0013c18: 人俱入中滿五千萬歲汝聽捕獵人
0013c19: 安鏘及設罥索安陷利刃放鷹犬
0013c20: 四邊競圍合逼逐殺眾生死墮鐵軸獄
0013c21: 方丈一萬釘驅上輪一體萬釘刺剌
0013c22: 舉身悉交徹苦痛不可忍百千萬歲中
0013c23: 受斯對報苦殺生食肉者從諸地獄出
0013c24: 受餓羅剎身師子虎狼狸鴟梟鷲
0014a01: 唯捕新血肉眾生各藏護不令其得便
0014a02: 飢火常燒心念念思他肉由是惡熏習
0014a03: 大慈種永斷設得生人中殘疾命短促
0014a04: 愚癡謗因果死還墮地獄佛說此語時
0014a05: 無量諸羅剎悲號誓斷肉及護斷肉人
0014a06: 汝今聞此經云何不改過徒勞生為人
0014a07: 不及食人鬼慎莫燒山野慎莫破堤塘
0014a08: 莫伐有巢樹莫燒含薪若見殺眾生
0014a09: 方便常救護南無十方佛大智德世尊
0014a10: 我欲勸眾生捨酒求明慧如佛之所說
0014a11: 飲酒多過患八萬塵勞門三十五種失
0014a12: 悉以酒為本汝等應諦觀酒酣心眩亂
0014a13: 六識盡昏迷君臣乖樽節父子絕尊卑
0014a14: 母女亂其風禮檢不能制如舍婆提國
0014a15: 有鴦掘摩羅酒醉淫泆母因慈殺其父
0014a16: 母復通外情將刀復害之亦如莎伽陀
0014a17: 神通大羅漢因游支提國漸到陀村
0014a18: 彼有大毒龍字菴婆羅提其龍甚暴惡
0014a19: 侵害彼村人羅漢神通力降伏毒龍已巳
0014a20: 村人思報恩多設蘇乳糜有女設糜已巳
0014a21: 憂其發冷病遂取水色酒奉上大羅漢
0014a22: 羅漢謂是水飲已巳酒力發迷酒倒寺門
0014a23: 衣棄餘處醒時用神力能伏大毒龍
0014a24: 醉後如死人不能伏蝦世尊命羅漢
0014b01: 及諸比丘眾至彼羅漢所因茲制酒戒
0014b02: 正法念經說閻羅責置人將驅入地獄
0014b03: 先說如是偈酒能亂人心令人如羊等
0014b04: 不知作不作如是應捨酒若酒醉之人
0014b05: 如死人無異若欲常不死彼人應捨酒
0014b06: 酒是諸過處常能不饒益一切惡道階
0014b07: 黑闇所在處飲酒到地獄亦到餓鬼處
0014b08: 行於畜生業是酒過所誑酒為毒中毒
0014b09: 地獄中地獄病中之大病是佛之所說
0014b10: 若人飲酒者無因緣歡喜無因緣而瞋
0014b11: 無因緣作惡於佛所生癡壞世出世事
0014b12: 燒解脫如火所謂酒一法若人能捨酒
0014b13: 正行於法戒彼到第一處無死無生處
0014b14: 莫飲無明酒能為眾苦因聲聞住明脫
0014b15: 猶是醉歸人若有病苦時應當觀病本
0014b16: 從癡有愛生習業招病果耆婆盡道術
0014b17: 尚不能救療豈有世藥酒而能差我病
0014b18: 酒為放逸根不飲閉惡道寧捨百千身
0014b19: 不毀犯酒戒寧使身乾枯終不飲此酒
0014b20: 假使毀犯戒壽命滿百年不如護禁戒
0014b21: 即時身摩滅決定能使差我猶故不飲
0014b22: 況今不定知為差為不差作是決定心
0014b23: 心生大歡喜即獲見真諦所患即消除
0014b24: 汝聽釀酒家死墮糟獄亦墮沸中
0014c01: 一萬八千歲汝聽沽清酒死墮酒池獄
0014c02: 滿中如洋銅入其中受苦汝聽飲酒人
0014c03: 死墮灌口獄手自酌銅汁晝夜灌其口
0014c04: 汝聽人將酒逼勸持戒人死入冰池獄
0014c05: 八千萬歲苦皮肉皆破裂日夜百死生
0014c06: 然後五百生生輒無兩臂汝聽或強力
0014c07: 或時因戲笑持酒與僧尼強伏令其飲
0014c08: 死墮截膝獄六百萬歲中五百大力士
0014c09: 常截其兩膝乃至過酒器五百世無手
0014c10: 常作螘蝨形曲蛆及蠅蚋癡孰無知蟲
0014c11: 一一五百世汝聽吉陀婆沽酒梳墮井
0014c12: 羅漢飲其水八萬聖皆醉由是惱聖人
0014c13: 死墮鋸床獄八萬大劫中常受鋸解苦
0014c14: 後出得為人其身長三尺顏貌青黑色
0014c15: 耳鼻孔閉塞無眼脣褰縮手足無十指
0014c16: 何況破戒心持酒逼他飲多見世愚人
0014c17: 逼他食酒肉自不能清淨都無羞心
0014c18: 復將不淨食凌逼破他戒寧可斷人命
0014c19: 莫破他善心殺命一死生未必至三趣
0014c20: 破戒失人天及失解脫法汝聽斷酒肉
0014c21: 所得福德利有人持七寶國城妻子施
0014c22: 不如斷酒肉千萬分之一乃至滿大千
0014c23: 七寶持布施不如斷酒肉千萬分之一
0014c24: 假使為求福鍛金以為人其數百千萬
0015a01: 持用廣布施不如斷酒肉千萬分之一
0015a02: 假使有佛子造幡華寶蓋滿三千大千
0015a03: 持用供養佛不如斷酒肉千萬分之一
0015a04: 犯之罪既重持之福亦深善惡長形對
0015a05: 苦樂鎮相尋及健速迴首早計各悛心
0015a06: 莫待無常到如瓶滿自沉勉哉須努力
0015a07: 同待七寶林
0015a08: 此偈並出諸經凡讀誦者常須保護若有輕慢即是
0015a09: 輕慢諸大乘等經得罪非少。
0015a10: 誡五辛篇
0015a11: 近因病起靜坐閑念今之道俗多以不急而犯佛禁
0015a12: 謂五辛之屬不利腹口無故噉食空為道障深為苦
0015a13: 也遂搜其事以示後徒言五辛者一蒜二三四
0015a14: 薤五形具即興蕖也慈愍三藏云此土闕第五辛
0015a15: 於于闐國見其根狀猶蔓菁其臭如蒜訛謂芸臺及
0015a16: 芸荽等非辛數也梵網經云若佛子不得食五辛大
0015a17: 蒜革慈蘭興蕖是五種辛一切食中不得食
0015a18: 若故食者犯輕垢罪疏依名苑解云大蒜是胡革
0015a19: 是蘭是小蒜慈是今之也興蕖是息菜
0015a20: 陸機草木蟲魚疏解息菜狀似蔓菁根其華紫赤色
0015a21: 可食此與慈愍解興蕖狀同是知此方亦似有也楞
0015a22: 伽經云大慧如是一切臭穢不淨能障聖道亦
0015a23: 障世間人天淨處何況諸佛淨土果報又云大慧求
0015a24: 聖道者酒肉及與蒜薤能葷之味悉不應食佛
0015b01: 頂經云一切眾生食甘故生食毒故死是諸眾生求
0015b02: 三摩提當斷世間五種辛菜是五種辛熟食發婬生
0015b03: 啖增恚如是世界食辛之人縱能宣說十二部經十
0015b04: 方天仙嫌其臭穢咸皆遠離諸餓鬼等因彼食次
0015b05: 其唇吻常與鬼住福德日消長無利益是食辛人修
0015b06: 三摩地菩薩天仙十方善神不來守護大力魔王伺
0015b07: 得其便現作佛身來為說法非毀禁戒讚婬怒癡命
0015b08: 終自作魔王眷屬受魔福盡墮無間獄如是諸大乘
0015b09: 經咸說五辛為聖道障及諸部悉斷五辛非一兩
0015b10: 經說其損害三藏云食辛之者墮大地獄尚失人天
0015b11: 況得聖果及生淨土今見道俗都不誡慎自謂無罪
0015b12: 又見俗家僧寺齋食之中任其人恣安薤菜以助
0015b13: 香味或生或熟往往純將為菜故意食啖口氣臭穢
0015b14: 誦經禮佛殊不自疑又經稱善神聞氣悉皆遠離云
0015b15: 何施主返將供佛誠謂苦哉如此供養空費財物尚
0015b16: 不免地獄何況得福今評此物未足助其滋味以充
0015b17: 口腹何故苦愛食之空招果報願聞此說細詳佛經
0015b18: 一切食中悉不得食重述頌曰。
0015b19: 五辛佛所說障道定無疑梵網招輕垢
0015b20: 楞伽損大慈人天猶尚失淨土固難期
0015b21: 生啖增嗔念熟食發婬思講經十二部
0015b22: 天仙悉捨離善神不守護惡鬼得便宜
0015b23: 薜唼脣吻魔羅現佛像福德因消滅
0015b24: 業障更彌滋地獄銅兼鐵輪迴網復羈
0015c01: 無端耽草味殃禍大堪悲
0015c02: 熾盛光道場念誦儀中誡勸檀越文
0015c03: 夫修福慧之門置於菩提之道實難實易得旨即易
0015c04: 失旨則難如善鑽搖醍醐可獲其不善者漿猶難得
0015c05: 此亦如是善用心者一華一香功等空一偈一句
0015c06: 累滅道成其不善者人天近果尚失何況菩薩勝因
0015c07: 夫沙門者名世間眼世間盲瞑即須導之不然則非
0015c08: 沙門如來遺囑令無慳法財施人既奉聖言故斯
0015c09: 誡勸近見檀越之家深有信向請僧歸舍設食讀經
0015c10: 望其福慧勞力損財無善儀則敬慢不分是非寧別
0015c11: 或倚恃豪富或放縱矜高反言衣食庇廕門僧請喚
0015c12: 道場便為恩幸趨瞻失節朗責明訶鋪設法筵穩便
0015c13: 驅使門僧無識恐失依棲苦事先為免勞施主縱有
0015c14: 法則豈敢輒言檀越不詢門僧不說訛謬之疏自此
0015c15: 滋彰不掃廳堂便張法席未斷葷穢輒請聖賢至於
0015c16: 迎像延尊殊不避坐旋踵致敬事同彷彿儒典所謂
0015c17: 過尊之位必趨況其三寶荊谿大師云凡建道場應
0015c18: 先嚴淨然後請像世人口云求道滅障置道場時令
0015c19: 愚童慢猥服形云將像來取像去以此觀之可
0015c20: 悲之甚又云雖置道場慢尊像及招罪累滅障良
0015c21: 難又經云佛滅度後供養像者與在世無別云何世
0015c22: 人視同土木迎之大慢禮時薄敬而無福報者可
0015c23: 弗暫思又石壁大師云斷奠齋筵不如禮席誠哉此
0015c24: 言誰肯暫聽徒喪財力實無福報故使世間貧窮者
0016a01: 多富足者少由此而然今勸檀越常親有識請問佛
0016a02: 法甚深福慧云何修行下氣低心屈膝接足敬奉為
0016a03: 師凡設法筵先往取則嚴灑廳齋潔身心名香異
0016a04: 華珍美食預備支儲請迎懃重承接眾僧想十
0016a05: 方三世眾聖來入我家慚悚驚惶如僕奉大家如婆
0016a06: 羅門事火遵依法式不得師心勿憚勤勞事事供給
0016a07: 皆可意裁此事千條不可盡說今略示五事粗可行
0016a08: 持。
0016a09: 第一欲陳法會家中長幼盡須同心去其酒肉五
0016a10: 辛等物施主每日隨僧禮佛陳吐懺悔。
0016a11: 第二當僧齋次躬須給侍不得坐於僧上稱是主
0016a12: 人放縱談笑。
0016a13: 第三佛前供養須倍於僧凡聖等心事事精細。
0016a14: 第四盡其所惜施佛及僧勿得隱細用麤世世招
0016a15: 失意果報。
0016a16: 第五道場緩急不得使僧此是福田翻為奴僕豈
0016a17: 可得乎。
0016a18: 我今此說智者知之或有愚者為檀越之家嫌難遵
0016a19: 奉門僧無識見有揀眾之言恐為所鄙不能盡行吾
0016a20: 知此文將被火滅願　十方三寶及有識者同力護
0016a21: 持誡勸檀越敬三寶文。
0016a22: 改祭修齋疏文
0016a23: 謹於當鄉保安田蚕人口靈廟之宇啟建金光明道
0016a24: 場齋僧供佛轉誦大乘意者迴易每年拜祭餚酒之
0016b01: 會以為清淨之齊俾福等神祇兼利安人畜今晨建
0016b02: 首特具疏牋者。
0016b03: 原夫抱草救焚義由愚極益薪止沸事匪知幾太顛
0016b04: 倒於常情頗乖違於物理實喻造殃求福奪命祈恩
0016b05: 翻將久禍之基擬作長生之術釋典以濟魚飼虎真
0016b06: 為仁壽之方儒經以殺豕存羊豈是谷神之籙當斯
0016b07: 時也淳風尚簡正教未行且敦姬孔之儀遂播蒸
0016b08: 之禮洎乎梁朝改祭一為齋戒之場顏氏訓家萬
0016b09: 代奉歸依之式人移世變俗薄時澆為善者孤積惡
0016b10: 者眾周風更續梁制遂亡尚迷於黍稷非馨豈悟於
0016b11: 幡華是善爭鋒競銳累豆加籩寧知乎祭乖儀孰
0016b12: 謂乎淫風敗禮尚違孔制安順佛慈今則鄉老傾誠
0016b13: 廟巫投懇與象神而盟誓易祭為齋對諸佛以要期
0016b14: 捨邪歸正蓋聞天地之理正觀日月之德正明天地
0016b15: 和而萬物遂生日月運而四時合節二儀既測百慮
0016b16: 可窮神物司幽人倫主顯人神之心交感幽顯之道
0016b17: 遂通儻人不敬神則禍福之端何託苟幽不合顯則
0016b18: 禘之禮徒施既神假人靈須神從人願人今歸佛
0016b19: 願神亦同歸佛若度人願神亦同度我佛者萬德之
0016b20: 慈流莫異十方之悲濟無窮猶杲日之運太山谷
0016b21: 同照若雨之飛長野草木共霑振神通也雷懾邪
0016b22: 徒揚法音也風馳正教席上之四王受命座間之八
0016b23: 部分符俾化極六使恩周萬故兇徒稱號天祠
0016b24: 之金像低頭稚子呼名曠野之鬼神稽首我等人祇
0016c01: 共慶獲聽餘音鄉里同緣遭逢像運覺生死之路遠
0016c02: 終也何歸悟塗炭之苦長悠哉莫返今欲裁妍補醜
0016c03: 改往修來掃灑神祠莊嚴佛會易短舞作威儀之相
0016c04: 變長歌為方等之音器滿潔粢盤盈素品抽棘去伊
0016c05: 蘭之種焚茨植簷蔔之根溪之毛血不流樹上之
0016c06: 鳥鴟罷噪豕羊遂性鱗羽樂天頓改村坊全同淨土
0016c07: 伏乞　十方諸佛衛八部以俱臨十地眾僧統三乘
0016c08: 而並降愍我投然之子願施救苦之恩先懺三塗次
0016c09: 祈五福仰惟嚴祠陰宰靈境冥官昔同受祭之神今
0016c10: 共改齋之聖暫迴俊造諦察善言敢據佛經願聞神
0016c11: 聽且九居之形未脫必三塗之理無差殺畜為神神
0016c12: 豈免將來之對斷葷因佛佛乃開改往之懺門既悟
0016c13: 前非莫生後悔杯盤餚酒歆饗片時形影仇讎纏綿
0016c14: 浩劫鄉戶等蚕憂公賦田為惟希陰之恩寧
0016c15: 懼幽關之事亡我無所靡神不宗出三物以詛斯陳
0016c16: 異位而饗彼或烹或剝或灸或燔村之羶火交煙
0016c17: 野之痛聲接韻洎乎祀祊臨尊莫不兼子保妻誰
0016c18: 知於畏死貪生與人無別肯悟於殺他活己巳比畜何
0016c19: 殊拔刃臨頭豈不念呼時認主舉籩就口而不思及
0016c20: 暮還家養之也猶子比兒殺之也摧羽崩角尚解
0016c21: 環報主豈無彈鋏懷怨乞三寶提已巳殞者皆令解
0016c22: 脫對百神斷約未傷者永收逍遙齋既洗心懺希滅
0016c23: 罪晝感日光之照達闍王之業性無生夜通金之
0016c24: 音同信相之疑根永拔仰迴功德全施廟靈加自在
0017a01: 於神通保優游於仙宅昔受嘉魚旨酒尚降祉以穰
0017a02: 穰今霑甘露醍醐更垂休而穆穆秉心莫二錫祐無
0017a03: 疆十雨五風望長成於報歲齋僧供佛敢誓答於有
0017a04: 秋仍願蚕富田豐于囊于生涯益廣我陸我阿眉
0017a05: 壽者皆滿百年嬰孩者咸敦五福妻良子孝兄順弟
0017a06: 恭泛愛親仁利用崇德　聖宋常安於今日仁君永
0017a07: 福於萬年庶績咸熙百官盡美諸天龍鬼護國護民
0017a08: 法界含生離苦得樂者也眾等下情不任切祝望
0017a09: 之至謹疏。
0017a10: 改祭修齋決疑頌并序
0017a11: 近見多改祭祀競修齋福斷肉止殺正信念佛甚為
0017a12: 希有其間或未知損益者妄生破毀便言在俗祭祀
0017a13: 為先或云齋戒不能救急見食念佛我但持心聞
0017a14: 善惡因緣來世誰受於是善根未深者被斯惑亂多
0017a15: 退初心今為斷疑引經明證并作偈頌令易憶持依
0017a16: 此誠言莫信邪說然世人疑慮是故無量今但從要
0017a17: 略書十頌。
0017a18: 第一疑有鬼無鬼能禍能福耶。
0017a19: 釋曰經說六道鬼居其一何疑無鬼耶阿含經云
0017a20: 一切所居舍宅街巷道陌屠坊市肆及諸山塚皆
0017a21: 有鬼神但不能利害於人譬喻經云天下鬼神不
0017a22: 能活人不能殺人亦不能令人富貴貧窮但隨人
0017a23: 衰劣而作崇希望祭祀若求福必定無也世俗
0017a24: 不知空被誑或殺生造惡頌曰。
0017b01: 鬼神隨處有誑世間人祭鬼都無福
0017b02: 空增殺業因
0017b03: 第二疑現見世人病患祭祀獲安何言無福耶。
0017b04: 釋曰世人貧病災福皆屬因果非鬼能為是鬼為
0017b05: 禍蓋從邪信所招求而得辯正論云舊鬼教新
0017b06: 鬼興求食初往二家轉磨上碓其家事佛不信
0017b07: 是俱云善神助我盡日舂磨數斛米麥都不得
0017b08: 食後入邪信之家令白狗上空中而行其家大
0017b09: 殺狗設食因茲得飽當知信佛不要信設使見
0017b10: 但專念佛其自息頌曰。
0017b11: 正信天龍護邪神豈奈何但知常念佛
0017b12: 災自消磨
0017b13: 第三疑家眷死後祭祀得食不得食耶。
0017b14: 釋曰若墮餓鬼祭祀之時或有得食若在口之
0017b15: 鬼雖祭亦不得食阿含經云若為死人布施祭祀
0017b16: 者若死入餓鬼中得食若生餘處必不得食也六
0017b17: 道萬品受報差殊父母死亡豈皆作鬼世人不識
0017b18: 一向祭祀甚無理也頌曰。
0017b19: 人死隨前業升沉六道殊如何純祭祀
0017b20: 須道世人愚
0017b21: 第四疑祭祀之法廣在禮經天子七廟諸侯五廟大
0017b22: 夫卿士至於庶人皆同祭祀圓丘方澤上下神明國
0017b23: 之常典云何勸令斷祭奈太傷國風乎。
0017b24: 釋曰祭禮出其俗典斷祭據其佛經俗典則未逃
0017c01: 殺害佛經則唯尚慈悲殺害則報在三塗慈悲則
0017c02: 果成萬德以善改惡導淺令深佛度眾生無不皆
0017c03: 爾今人既信佛教須修佛慈不可更殺眾生稱佛
0017c04: 弟子況復時俗不獨祭先靡神不宗實謂淫祀不
0017c05: 修明德唯事殺生可悲之深略談難盡故昔梁武
0017c06: 帝天下斷祭止殺蓋遵佛教豈獨今日也幸有
0017c07: 齋福正好競修足可利於存亡亦免傷於物命何
0017c08: 勞苦執祀典經乎頌曰。
0017c09: 殺牛禴祭黍稷本非馨齋誦真明德
0017c10: 何勞執禮經
0017c11: 第五疑祭祀之家及彼師巫得何罪報耶。
0017c12: 釋曰如毗尼律中說迦留陀夷身證羅漢被婆羅
0017c13: 門婦殺之因過去曾為祭主今廟祀是也有五百
0017c14: 商人共宰一羊同來乞願殺羊祭祀已巳俱墮地獄
0017c15: 世世已巳來常被羊殺其五百人亦因彼婦被波斯
0017c16: 匿王所殺且五百人共殺一命并其祀主今證聖
0017c17: 果受報未盡何況一人殺多物命又晉時巴丘縣
0017c18: 有師巫姓舒名禮為人祭祀死墮熱殺地獄舉體
0017c19: 焦爛還魄自說又寶藏經廣說祭祀之報不能備
0017c20: 引頌曰。
0017c21: 殺他還自殺影響逐形聲鬼飽都無福
0017c22: 空招墮火坑
0017c23: 第六疑今若改祭自古已巳來還有報驗耶。
0017c24: 釋曰此事感驗非一今為略引晉有張應本事俗
0018a01: 神舞淫祀咸和八年妻病禱祭罄竭妻曰今病
0018a02: 日困求鬼無益乞作佛事應便許之請僧曇鎧明
0018a03: 當設齋夜夢神人責應不早嚴淨見鎧隨後曰始
0018a04: 欲發心未可責之眠覺連夜秉火設座因茲廢神
0018a05: 事佛其妻病愈後張應身死墮鑊湯地獄因前改
0018a06: 祭善神來救遂得解脫還魂自說又顏氏家訓云
0018a07: 梁世江陵劉氏以賣為業後生一兒頭是
0018a08: 自頸已巳下方為人耳又王克為永嘉郡守有人餉
0018a09: 羊集賓欲讌而羊繩解來投一客先跪兩拜便入
0018a10: 衣中此客竟不言之固無救請須臾宰羊為先
0018a11: 行至客一臠入口便下皮肉周行體痛楚號叫
0018a12: 方便說之遂作羊鳴而死梁孝元在江州有人為
0018a13: 望蔡縣令經劉敬躬亂縣廨被焚寄寺而住民將
0018a14: 牛酒作禮縣令以牛繫柱屏除佛像鋪設座於
0018a15: 堂上接賓未殺之頃牛解徑來至階而拜縣令大
0018a16: 笑命左右宰之飲噉醉飽便臥簷下稍醒而覺體
0018a17: 痒搔癮胗因爾成白癩病經十許年死又梁世
0018a18: 有人常以卵白和沐云使髮光每沐輒破二三
0018a19: 十枚臨死髮中但聞啾啾數千鶵聲楚痛篤病
0018a20: 而死又顏氏家訓云齊國有一家甚豪侈非手殺
0018a21: 牛則噉之不美年三十許病篤大見牛來舉體如
0018a22: 被刀刺剌叫呼而終江陵高偉隨吾入齊凡數年向
0018a23: 幽州淀中捕魚後病每見群魚齧之而死又宋有
0018a24: 陳安居父母信釋教旦夕齋誦有伯事神神影滿
0018b01: 宅後伯死絕嗣父令安居紹伯家舍便廢淫祀其
0018b02: 神遂禍安居三年篤病執志不迴常誓曰若使我
0018b03: 殺生祭祀寧生自臠割四體終不殺命安居身亡
0018b04: 席君歎曰此人事佛大德人也壽當九十三歲遂
0018b05: 放令還其伯殺害祭祀欺誑百姓罪宜墮苦此例
0018b06: 非一不能盡書頌曰。
0018b07: 迴邪生正信臭草出栴檀逢難須堅固
0018b08: 安居志好攀
0018b09: 第七疑改祭之後忽遇災禍既已巳捨神求誰救護耶。
0018b10: 釋曰但每日一心稱念觀世音菩薩一切災難一
0018b11: 切病痛牢獄賊盜水火風雷虎狼毒蛇蟲藥詛
0018b12: 皆不能害請觀音經中佛諸大天龍藥叉一切
0018b13: 威猛神將晝夜守護受持觀世音菩薩名者諸惡
0018b14: 鬼神尚不能以惡眼視之況復加害梁朝有沙門
0018b15: 名僧融為一家毀除神影勸受五戒被其鬼將領
0018b16: 鬼兵來責融融專念觀音一聲未絕忽見神人以
0018b17: 金剛杵擬其鬼眾一時走散身上甲冑化為粉
0018b18: 又僧融曾勸夫婦二人受戒後為賊所累夫遂逃
0018b19: 避其婦繫獄融教至心稱觀世音更無餘法婦人
0018b20: 依語感枷杻三木自然釋脫獄門自開因是免難
0018b21: 其事非一不可備論頌曰。
0018b22: 專持菩薩號八部護君身急難隨聲應
0018b23: 唯除不信人
0018b24: 第八疑自來殺生祭祀所有罪業作何功德而得消
0018c01: 滅耶。
0018c02: 釋曰但各書寫供養金光明經迴此功德與彼怨
0018c03: 家將來無對如張居道殺生忽被怨家取去冥關
0018c04: 許寫此經怨家解脫居道放還但將所贖經文安
0018c05: 家中供養每日精勤稱此經題名目及三寶名自
0018c06: 然家中眷屬安隱財帛增多一切天龍皆來護宅
0018c07: 一切災橫邪鬼悉不敢害請至信此言終不也
0018c08: 頌曰。
0018c09: 法寶真良藥眾生自不書持并供養
0018c10: 世世上天堂
0018c11: 第九疑凡修齋福并讀誦經典當迴向家宅何等神
0018c12: 明凡有幾位耶。
0018c13: 釋曰迴向天龍善神閻羅冥官山川境邑一切神
0018c14: 明家中土地神護宅善神并先代亡靈墮在惡道
0018c15: 者除此以外其餘家中雜雜鬼神並不須事之亦
0018c16: 不須迴向此等皆非汝家所事悉名邪切信此
0018c17: 言頌曰。
0018c18: 作福常迴施天龍善鬼神威光常覆護
0018c19: 使汝免災迍
0018c20: 第十疑既不許祭祀或家眷死亡墮在鬼趣云何施
0018c21: 其飲食耶。
0018c22: 釋曰經有方法今當普示請各依行如此施食得
0018c23: 福無量如供養百千俱胝諸佛功德正等每日將
0018c24: 淨器盛一器淨飯唯除瓷器及鐵器不得用經中
0019a01: 銅器最上其器不須至大即是盂器之屬也每日
0019a02: 至暮時以淨水灌其飯上令滿以左手擎之以右
0019a03: 手舉頭指其器中誦七已巳彈指七下將飯傾
0019a04: 於淨地不得近桃李樹下傾己巳而作是言我今普
0019a05: 施一切餓鬼依草附木孤魂滯魄勝劣鬼神清淨
0019a06: 法食無遮無礙隨意飽滿或能更為稱三寶名等
0019a07: 其曰。
0019a08: 曩謨薩怛他一跢路引枳帝二唵三三去
0019a09: 囉四三囉五吽六
0019a10: 此施法食不獨令家先眷屬得食普令一切餓鬼飽
0019a11: 滿利益甚深普勸若僧若俗若男若女盡行此法頌
0019a12: 曰。
0019a13: 鬼道常飢渴當生憐愍心能蠲口中食
0019a14: 佛贊福田深
0019a15: 野廟誌
0019a16: 小氓舉事罔有不悖去仁就殺俾我且壽醨德
0019a17: 淫祀睠我且福山海之俗偏其弊之道傍之樹茂干
0019a18: 他者疑其有神裁紙以贄其下山麓之水淵干他
0019a19: 者測其有靈乃列豆以旅其湄里能言者宗以為巫
0019a20: 巫乃肆我無識首拜于水樹正名質事至於屋室形
0019a21: 容以緒無端焉有疾且憂旱潦之作歸禍于茲始乃
0019a22: 一室漸而後乃百室始乃小牲不已巳後乃大牲年或
0019a23: 三四其祀貧躓之夫若為其事神乎於戲家不聊生
0019a24: 禍出非鬼吾弗能救歟且樹之始胡不自神待人而
0019b01: 神也水之始胡不自靈待人而靈也神之既歆其血
0019b02: 食胡不尚其玉帛能化紙為財胡不變土為食何食
0019b03: 人之貴而財人之賤反常之甚焉已巳而已巳而吾聞之
0019b04: 矣積善之家必有餘慶積不善之家必有餘殃神遠
0019b05: 乎哉惟心所載靈遠乎哉惟人所在而競愚於水樹
0019b06: 也。
0019b07: 三衣辨惑篇
0019b08: 佛制法衣但三一曰安陀會二曰多羅僧三曰僧
0019b09: 伽梨此三法衣定是出家之服非在家者所被僧祇
0019b10: 云三衣者賢聖沙門標識非俗人所為智論云佛聖
0019b11: 弟子住於中道故著三衣外道裸形無白衣多貪
0019b12: 重著雜阿含云修四無量者並剃髮服三法衣而出
0019b13: 家也據斯以知定非俗服世云梵網經有通俗著者
0019b14: 人見彼經廣列王臣道俗盡得受戒應教身所著袈
0019b15: 裟等言便令士女受菩薩戒者著七條衣觀彼經文
0019b16: 未心全爾袈裟正翻為染或翻臥具據翻染者秪是
0019b17: 通制道俗受戒須服壞色恐其染同特乖於法制
0019b18: 乃云應教身所著染皆使壞色或有風俗不可盡制
0019b19: 而出家菩薩必須染壞故復文云比丘應與俗服有
0019b20: 異何曾通俗著七條衣或翻臥具者南山云三衣總
0019b21: 名梵網經云被九條七條五條袈裟即其文也若爾
0019b22: 者又何妨袈裟之語別在出家亦即文云比丘皆應
0019b23: 與俗服有異尋天台及藏法師章疏俱作染壞義釋
0019b24: 並無通俗三衣之說雖方等經中通俗修懺入道場
0019c01: 時許著三衣但是單縫平聲不許七反佛言此三
0019c02: 衣者一名單縫二名俗服荊溪師云若者即是
0019c03: 大僧受持之衣是故此衣應須別造世有借出家人
0019c04: 衣深為未可故知雖三衣非出家服出輔行記信其梵網
0019c05: 若已巳許著方等何故要須單縫乃至阿含佛令取阿
0019c06: 難多羅僧與婆四吒女著等此出自聖意暫爾赴
0019c07: 機滅後下凡須依定制一切戒律涅槃重宣最後之
0019c08: 言方為揩定三衣許俗彼經無文餘或云攘災免厄
0019c09: 許與小片至如戲女暫挂獵師假被或云得四寸而
0019c10: 飲食斯充挂一片而羅剎不噉蓋顯三衣之功用非
0019c11: 許四民之受持出家閑邪之人尚昧持衣之軌在塵
0019c12: 煩雜之眾寧知奉法之儀南山云若受用有方則不
0019c13: 生罪戾必領納乖式便自陷深一生無衣覆身一
0019c14: 死自負聖責何慮無惡道分觀斯之言自坐深過忍
0019c15: 將非法誤累在家更有妄不能緘默多見道俗競
0019c16: 挂絡子濫觴久矣滋彰近矣且三衣五納制聽二典
0019c17: 絡子名狀出自何文設以三衣破片而迴作者比丘
0019c18: 衣損秪合補治令不失受持豈容被其破片更立異
0019c19: 名何殊遭賊失衣比丘乎或云院內執作暫挂無妨
0019c20: 者安陀會正是院內之衣何不著耶至於俗家弟子
0019c21: 若免災厄不應常挂袈裟之片若許常挂何不全許
0019c22: 三衣而但許一片耶南山引僧祗龍著袈裟免金翅
0019c23: 難乃云必不順教則所被無力袈娑違教尚云無力
0019c24: 況今絡子持新裁染公然製造若名若體全是非法
0020a01: 驗知被挂得罪無福今略書三種違教之咎庶幾讀
0020a02: 之宥過無大必改為善一者絡子名體都無所載制
0020a03: 聽二教一切所無既乏五功濫參三賤違教之責冥
0020a04: 報非二者制聽二教唯佛一人自菩薩聲聞述而
0020a05: 不作今既自制絡子仁者便是佛耶三者隨外道輩
0020a06: 非佛者流南山云以雜色線縫於衣上作條幅者是
0020a07: 外道法結偷闌遮況乎造非法衣殊乖先制非外道
0020a08: 輩斯何人哉幸願四方道人行大乘者讀文尋意莫
0020a09: 守己巳情擔麻棄金殊非智者革弊從正斯則達人應
0020a10: 知無上佛乘解無道俗傳持之軌誠在律儀涅槃扶
0020a11: 律談常正在於此律範若壞法假誰傳豈生為人不
0020a12: 護眼目斷常住命非旃陀羅耶昔靜靄法師值周武
0020a13: 行虐自恨不能護法出家奚為乃坐石奮刀身剖
0020a14: 肉引挂樹以手捧心而卒嗚呼古賢護法其若是
0020a15: 乎我等既未能宜守法制莫致毀損殃墜自他矣
0020a16: 景德四年丁未十月二十二日東掖山傳天台教觀
0020a17: 沙門遵式撰述。
0020a18: 
0020a19: 金園集卷下終
0020a20: 
0020a21: 金光明懺儀一卷
0020a22: 請觀音消伏毒害三昧儀一卷
0020a23: 大彌陀懺儀一卷小彌陀懺儀一卷
0020a24: 熾盛光懺儀一卷僧伽大師禮讚文一卷
0020b01: 天台智者大師禮文一卷
0020b02: 釋觀音普門品偈文附智者疏末
0020b03: 往生略傳一卷注南嶽思師心要偈亡本
0020b04: 金光明經王章亡本
0020b05: 
0020b06: 聖宋紹興辛酉孟秋圓日刊板
