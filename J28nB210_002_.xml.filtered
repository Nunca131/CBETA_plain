0433b01: 伏獅衹園禪師語錄卷下
0433b02: 第一世南嶽讓禪師
0433b03: 師詣曹溪參六祖祖問甚麼處來師曰嵩山來祖曰
0433b04: 甚麼物恁麼來師無語遂經八載忽有省乃白祖曰
0433b05: 某甲有個會處祖曰作麼生師曰說似一物即不中
0433b06: 祖曰還假修證否師曰修證即不無染汙即不得祖
0433b07: 曰秖此不染汙是諸佛之所護念汝既如是吾亦如
0433b08: 是頌曰。
0433b09: 染不得兮不似物豁開正眼露心華掀天揭地磨今
0433b10: 古從此源流續不差
0433b11: 第二世馬祖一禪師
0433b12: 師在衡嶽習坐禪讓和尚來問曰坐禪圖作什麼師
0433b13: 曰作佛讓乃取一磚於菴前石上磨師曰磨作什麼
0433b14: 讓曰作鏡師曰磨磚豈得成鏡讓曰磨磚既不成鏡
0433b15: 坐禪豈得作佛師曰如何即是讓曰如牛駕車車若
0433b16: 不行打車即是打牛即是師無對讓示偈曰心地含
0433b17: 諸種遇澤悉皆萌三昧華無相何壞復何成師聞豁
0433b18: 然開悟。
0433b19: 打車即是打牛是踢脫兩頭隨轉身薦得磨磚不成
0433b20: 鏡佛從何立枉勞神
0433b21: 第三世百丈海禪師
0433b22: 師參馬祖侍行次見一群野鴨飛過祖曰是甚麼師
0433b23: 曰野鴨子祖曰甚處去師曰飛過去也祖遂搊師鼻
0433b24: 負痛失聲祖曰又道飛過去也師于言下有省次日
0433b25: 祖陞堂眾纔集師出捲卻席祖便下座師隨至方丈
0433b26: 祖曰我適來未曾說話汝為甚便捲卻席師曰昨日
0433b27: 被和尚搊得鼻頭痛祖曰汝昨日向甚處留心師曰
0433b28: 今日鼻頭又不痛也祖曰汝深明昨日事。
0433b29: 一群野鴨飛過去搊鼻尖頭露本真哭笑自由隨作
0433b30: 活無窮應用起家門
0433c01: 第四世黃檗運禪師
0433c02: 師參馬祖值祖遷化時百丈廬於塔傍師請問平日
0433c03: 得力句丈舉再參因緣言老僧被馬師一喝直得三
0433c04: 日耳聾師聞舉不覺吐舌丈曰子後莫承嗣馬祖去
0433c05: 麼師曰不然今日因師舉得見馬祖大機之用然且
0433c06: 不識馬祖若嗣馬祖已巳後喪我兒孫丈曰如是如是
0433c07: 見與師齊減師半德見過于師方堪傳授子甚有超
0433c08: 師之見。
0433c09: 吐舌聞聲三日聾大機大用立宗風超師越祖威獰
0433c10: 甚披露當陽意氣雄
0433c11: 第五世臨濟玄禪師
0433c12: 師在黃檗會中第一座令問話師遂去問如何是佛
0433c13: 法的的大意檗便打如是三問三度被打遂辭檗參
0433c14: 大愚愚問甚處來師曰黃檗愚曰有何言句師舉前
0433c15: 話復云不知某甲有過無過愚曰黃檗恁麼老婆為
0433c16: 汝徹困猶覓過在師于言下大悟曰元來黃檗佛法
0433c17: 無多子愚搊住曰者尿床鬼子適來道有過無過而
0433c18: 今又道佛法無多子汝見箇什麼道理速道速道師
0433c19: 於愚脅下築三拳愚拓開曰汝師黃檗非干我事師
0433c20: 回舉前話檗曰大愚老漢饒舌待來痛與一頓師曰
0433c21: 說甚待來即今便打遂掌檗曰有風顛漢來者裡捋
0433c22: 虎鬚師便喝檗曰侍者引這風顛漢參堂去。
0433c23: 三遭痛棒未開眸一見高安當下休有意氣時添意
0433c24: 氣當仁不讓轉風流
0433c25: 第六世興化獎禪師
0433c26: 師初參臨濟充侍者後在三聖會中嘗曰我向南方
0433c27: 行腳一遭拄杖頭不曾撥著一箇會佛法的人聖聞
0433c28: 問曰汝具箇甚麼眼便恁麼道師喝聖曰須是汝始
0433c29: 得後到大覺為院主覺曰聞汝道向南方行腳一遭
0433c30: 拄杖頭不曾撥著一箇會佛法底人汝憑箇什麼道
0434a01: 理與麼道師喝覺便打師又喝覺又打來日從法堂
0434a02: 前過覺乃云院主我直下疑汝昨日兩喝師又喝覺
0434a03: 又打師再喝覺又打師曰某甲于三聖師兄處學得
0434a04: 賓主句總被師兄折倒了也願與某甲箇安樂法門
0434a05: 覺曰者瞎漢來這裏納敗闕脫下衲衣痛與一頓師
0434a06: 於言下薦得臨濟先師於黃檗處喫棒底道理開堂
0434a07: 拈香云此炷香本為三聖師兄三聖于我太孤本為
0434a08: 大覺師兄大覺於我太賒不如供養臨濟先師。
0434a09: 未悟先誇賣口頭親逢毒手瞎雙眸棒頭薦得先師
0434a10: 旨脫下衲衣始自休
0434a11: 第七世南院顒禪師
0434a12: 上堂云赤肉團上壁立千仞時有僧問赤肉團上壁
0434a13: 立千仞豈不是和尚道師曰是僧便掀倒禪床師曰
0434a14: 汝看者瞎驢亂作僧擬議師便打趁。
0434a15: 壁立高巍赤肉團通身慶快露全斑瞎驢亂作打教
0434a16: 出後代兒孫棒下翻
0434a17: 第八世風穴沼禪師
0434a18: 師參南院院問南方一棒作麼商量師曰作奇特商
0434a19: 量師卻問此間一棒作麼商量院拈拄杖曰棒下無
0434a20: 生忍臨機不見師師於言下大徹玄旨郢州守請師
0434a21: 上堂云祖師心印狀似鐵牛之機去即印住住即印
0434a22: 破秪如不去不住印即是不印即是時盧陂長老出
0434a23: 問某甲有鐵牛之機請師不搭印師曰慣釣鯨鯢澄
0434a24: 巨浸卻嗟蛙步泥沙陂佇思師喝曰長老何不進
0434a25: 語陂擬議師打一拂子曰還記得話頭麼陂擬開口
0434a26: 師又打一拂子守曰信知佛法與王法一般師曰見
0434a27: 何道理守曰當斷不斷反招其亂師便下座。
0434a28: 一棒當頭絕覆藏髑髏擊透體全彰無生語下徹心
0434a29: 印贏得佳隹聲滿大唐
0434a30: 第九世首山念禪師
0434b01: 師常密誦法華經晚於風穴會中一日侍立次穴乃
0434b02: 垂涕告之曰不幸臨濟之道至我將墜于地矣師曰
0434b03: 觀此一眾豈無人耶穴曰聰明者多見性者少師曰
0434b04: 如某者如何穴曰吾雖望子之久猶恐耽著此經不
0434b05: 能放下師曰此亦可事願聞其要穴遂上堂舉世尊
0434b06: 以青蓮目顧大眾乃曰正當恁麼時說箇什麼若道
0434b07: 不說而說又是埋沒先聖且道說箇什麼師拂袖而
0434b08: 退穴擲拄杖歸方丈侍僧曰念法華因甚不袛對和
0434b09: 尚穴曰念會也次日同真園頭上問訊穴曰作麼生
0434b10: 是世尊不說說真曰鵓鳩樹上鳴穴曰汝作許多癡
0434b11: 福作麼何不體究言句又問師師曰動容揚古路不
0434b12: 墮悄然機穴謂真曰何不看念法華下語。
0434b13: 青蓮目顧示何言拂袖歸來話已巳圓不墮悄然揚古
0434b14: 路靈山一脈古今然
0434b15: 第十世汾陽昭禪師
0434b16: 師歷參知識最後到首山問百丈捲席意旨如何山
0434b17: 曰龍袖拂開全體現師曰師意如何山曰象王行處
0434b18: 絕狐蹤師于言下大悟曰萬古碧潭空界月再三撈
0434b19: 摝始應知有問曰見何道理便爾自肯師曰正是我
0434b20: 放身命處。
0434b21: 撒手披襟獨得歸象王行處絕無依閫居三十年曾
0434b22: 出道滿乾坤徹四維
0434b23: 第十一世石霜圓禪師
0434b24: 師謁汾陽每見必詬罵或毀詆諸方及有所訓皆流
0434b25: 俗鄙事一夕訴曰自至法席不蒙指示念歲月飄忽
0434b26: 己巳事未明有失出家之利語未卒汾叱曰是惡知識
0434b27: 敢裨販我怒舉杖逐之師擬伸救汾掩其口乃大悟
0434b28: 曰是知臨濟道出常情。
0434b29: 諸方詆毀驗來由掩口知情大悟休一劍一鞋一盆
0434b30: 水英靈觸著命難留
0434c01: 第十二世揚岐會禪師
0434c02: 師久依慈明每咨參明曰庫司事繁且去他日又問
0434c03: 明曰監院異時兒孫遍天下在何用忙為一日明出
0434c04: 師偵之徑搊住曰者老漢今日須與我說不說打汝
0434c05: 去明曰知是般事便休語未卒師大悟一日明上堂
0434c06: 師問幽鳥語喃喃辭雲入亂峰時如何明曰吾行荒
0434c07: 草裏汝又入深村師曰官不容針更借一問明便喝
0434c08: 師曰好喝明又喝師亦喝明連喝兩喝師禮拜明曰
0434c09: 此事是箇人方能擔荷師拂袖便行。
0434c10: 庫司事繁云且去搊住慈明不放開禮拜泥途能荷
0434c11: 擔兒孫遍界果奇哉
0434c12: 第十三世白雲端禪師
0434c13: 師參揚岐岐問受業師為誰師曰茶陵郁和尚岐曰
0434c14: 聞伊遭有省作偈甚奇能記否師誦偈岐笑而趨
0434c15: 起師愕然通夕不寐黎明咨決適歲暮岐曰汝見昨
0434c16: 日打毆儺者麼師曰見岐曰汝一籌不及渠師復駭
0434c17: 問岐曰渠愛人笑汝怕人笑師大悟後出世上堂曰
0434c18: 乾坤之內宇宙之間中有一寶秘在形山大眾眼在
0434c19: 鼻上腳在肚下且道寶在甚處良久云人面不知何
0434c20: 處去桃花依舊笑春風。
0434c21: 笑裏藏鋒一夜愁毆儺打處豁雙眸形山有寶難描
0434c22: 畫徹體風流孰可儔
0434c23: 第十四世五祖演禪師
0434c24: 師謁白雲問南泉摩尼珠話雲叱之師領悟獻投機
0434c25: 偈曰山前一片閒田地又手叮嚀問祖翁幾度賣來
0434c26: 還自買為憐松竹引清風雲令掌磨事未幾雲語曰
0434c27: 有數禪客自廬山來皆有悟入處教伊說亦說得舉
0434c28: 因緣亦明得教伊下語亦下得秖是未在師疑自計
0434c29: 曰既悟了說得明得如何卻未在遂參究累日忽省
0434c30: 悟從前寶惜一時放下走見雲雲為手舞足蹈師亦
0435a01: 一笑而已巳後曰吾因茲出一身白汗便明得下載清
0435a02: 風。
0435a03: 下載清風悟入真投機偈語獻來親故鄉田地還身
0435a04: 買一笑分明無事人
0435a05: 第十五世圓悟勤禪師
0435a06: 師為五祖侍者一日部使問道祖曰提刑少時曾讀
0435a07: 小艷詩否有兩句頗相近頻呼小玉元無事秖要檀
0435a08: 郎認得聲使應諾諾祖曰且仔細師問提刑會否祖
0435a09: 曰他秖認得聲師曰秖要檀郎認得聲他既認得聲
0435a10: 為甚卻不是祖曰如何是祖師西來意庭前柏樹子
0435a11: 師忽有省遽出見雞飛上欄杆鼓翅而鳴復自謂
0435a12: 曰此豈不是聲遂袖香入室通所得呈偈曰金鴨香
0435a13: 消錦繡幃笙歌叢裏醉扶歸少年一段風流事秖許
0435a14: 佳人獨自知乃遍謂山中耆宿云我侍者參得禪也。
0435a15: 小豔詩聞省舊顏西來庭柏徹根源色聲堆上開真
0435a16: 眼始信壺中別有天
0435a17: 第十六世虎丘隆禪師
0435a18: 師謁圓悟悟問見見之時見非是見見猶離見見不
0435a19: 能及舉拳曰還見麼師曰見悟曰頭上安頭師聞脫
0435a20: 然契證悟叱曰見箇甚麼師曰竹密不妨流水過悟
0435a21: 肯之有問曰隆藏主柔易若此何能為哉悟曰瞌睡
0435a22: 虎耳。
0435a23: 舉起拳頭驗作家見安頭上契非差威獰睡虎全牙
0435a24: 爪竹密通流水拍涯
0435a25: 第十七世應菴華禪師
0435a26: 師參虎丘未半載頓明大事後住歸宗日大慧在梅
0435a27: 陽有僧傳師垂示語句慧見之極口稱嘆以偈寄曰
0435a28: 坐斷金輪第一峰千妖百怪自潛蹤年來又得真消
0435a29: 息報道揚岐正脈通其歸重如此虎丘忌日師拈香
0435a30: 云平生沒興撞著者無意智老和尚做盡伎倆湊泊
0435b01: 不得從此卸卻干戈隨分著衣喫飯二十年來坐曲
0435b02: 彔木懸羊頭賣狗肉知他有甚憑據雖然一年一度
0435b03: 燒香日千古令人恨轉深。
0435b04: 虎丘半載明機用幾度燒香恨莫窮坐斷金輪通正
0435b05: 脈聞聲若箇不朦朧
0435b06: 第十八世密菴傑禪師
0435b07: 師參應菴一日菴問如何是正法眼師遽答曰破砂
0435b08: 盆菴頷之未幾辭回省覲菴以偈送曰大徹投機句
0435b09: 當陽廓頂門相從今四載徵詰洞無痕雖未付缽袋
0435b10: 氣宇吞乾坤卻把正法眼喚作破砂盆此行將省覲
0435b11: 切忌便躲跟吾有末後句待歸要汝遵。
0435b12: 破砂盆是正法眼覷卻乾坤氣宇吞徵詰無痕超今
0435b13: 古機投徹後更誰遵
0435b14: 第十九世破菴先禪師
0435b15: 師參密菴於靈隱師分座有道者請益曰猢猻子捉
0435b16: 不住願垂開示師曰用捉作麼如風吹水自然成紋。
0435b17: 胡孫請益事如何用捉他時是什麼覿面當機渾活
0435b18: 潑如風吹水自成波
0435b19: 第二十世無準範禪師
0435b20: 師謁靈隱時破菴居第一座同遊石筍菴有道者請
0435b21: 益胡孫子話師侍傍大悟後開法拈香供破菴。
0435b22: 侍傍忽聽胡孫話瑩徹心源契己巳躬地一聲皆歷
0435b23: 落一香供報破菴翁
0435b24: 第二十一世雪巖欽禪師
0435b25: 師初看臨濟三頓棒話一夕上蒲團有省後在無準
0435b26: 會中每遇入室舉主人公便可跳舉衲僧巴鼻佛
0435b27: 祖爪牙更無下口處經十年偶佛殿前行忽抬頭見
0435b28: 一株古柏觸著向來所得境界和底一時颺下始見
0435b29: 徑山老人立地處正好三十拄杖。
0435b30: 衲僧巴鼻見還難忽爾抬眸和底翻觸散礙膺緣古
0435c01: 柏老人立地不囊藏
0435c02: 第二十二世高峰妙禪師
0435c03: 師參雪巖凡入巖便問誰與汝拖者死屍來隨即打
0435c04: 出一日因睹五祖真贊云百年三萬六千朝反覆元
0435c05: 來是者漢忽然打破疑情一日巖問日間浩浩時作
0435c06: 得主麼師曰作得主巖曰睡夢中作得主麼師曰作
0435c07: 得主巖曰正睡著時無夢無想無見無聞主在甚麼
0435c08: 處師直得無言可對無理可伸遂奮志入龍鬚越五
0435c09: 載偶同宿友推枕墮地作聲廓然大徹自謂如在網
0435c10: 羅中跳出元來秖是舊時人不改舊時行履處自此
0435c11: 安邦定國天下太平一念無為十方坐斷。
0435c12: 無夢無想主人公凝然逼塞太虛空忽然枕墮疑團
0435c13: 破沙界全容巖洞中
0435c14: 第二十三世中峰本禪師
0435c15: 師初觀流泉有省詣高峰求證峰打趁既而民間訛
0435c16: 傳官選童男女師因問忽有人來問和尚討童男女
0435c17: 時如何峰曰我但度竹篦子與他師于言下徹法源
0435c18: 底於是峰書真贊付師曰我相不思議佛祖莫能視
0435c19: 獨許不肖兒見得半邊鼻。
0435c20: 有人來問討童男度卻竹篦徹法源妙用潑天全殺
0435c21: 活半邊鼻子見機先
0435c22: 第二十四世千巖長禪師
0435c23: 師見中峰參狗子無佛性話因聞雀聲有省具陳悟
0435c24: 因峰斥之師憤然夜半忽鼠翻貓飯器墮地有聲恍
0435c25: 然開悟往質峰峰問趙州何故云無師曰鼠食貓飯
0435c26: 峰曰未在師曰飯器破矣峰曰破後如何師曰築碎
0435c27: 方甓峰乃微笑囑曰汝宜善自護持棲遯巖穴時節
0435c28: 若至其理自彰。
0435c29: 鼠翻貓飯發真機築碎方甓覺笑微活計千巖都打
0435c30: 破伏龍時至復傳衣
0436a01: 第二十五世萬峰蔚禪師
0436a02: 師謁千巖巖問將什麼與老僧相見師豎拳云者裏
0436a03: 與和尚相見巖曰死了燒了向何處安身立命師曰
0436a04: 漚生漚滅水還在風息波平月映潭一日普請斫松
0436a05: 次師拈圓石作獻珠狀曰請和尚酬價巖曰不值半
0436a06: 文錢師曰瞎巖曰我也瞎你也瞎師曰瞎瞎後充第
0436a07: 一座一日巖上堂舉無風荷葉動必定有魚行師震
0436a08: 威一喝拂袖便行巖示偈曰鬱鬱黃花滿目秋白雲
0436a09: 端坐碧峰頭無賓主句輕拈出一喝千江水逆流。
0436a10: 獻石呈珠請價酬千江一喝水橫流無賓主句輕敲
0436a11: 破透脫無依得自由
0436a12: 第二十六世寶藏持禪師
0436a13: 師參萬峰峰付偈曰大愚脅下痛還拳三要三玄絕
0436a14: 正偏臨濟窟中獅子子燈燈續焰古今傳。
0436a15: 三要三玄絕正偏高安灘上痛還拳師承從此流真
0436a16: 脈臨濟兒孫遍大千
0436a17: 第二十七世東明旵禪師
0436a18: 師因睹松有省依寶藏一日藏問心不是佛智不是
0436a19: 道汝如何會師向前問訊乂手而立藏呵曰汝在此
0436a20: 許多時還作者箇見解師乃發憤至次日驀然徹法
0436a21: 源底遂呈偈曰一拳打破太虛空百億須彌不露蹤
0436a22: 借問箇中誰是主扶桑迸出一輪紅。
0436a23: 廢寢忘餐未現前虛空打破脫廉纖翻天覆地無回
0436a24: 互日湧扶桑道播傳
0436a25: 第二十八世海舟慈禪師
0436a26: 師初參萬峰有省遂廬于洞庭山後一僧排其見解
0436a27: 師棄菴謁東明一日明問曾見人否師曰見萬峰明
0436a28: 曰萬峰即今在什麼處師罔然明曰恁麼則何曾見
0436a29: 萬峰師歸寮三晝夜寢食俱忘偶燈繩斷墮地廓然
0436a30: 大悟詣關前呈悟由明曰老闍黎承嗣萬峰去師曰
0436b01: 和尚為我打徹豈得承嗣萬峰明遂出關陞座曰瞿
0436b02: 曇有意向誰傳迦葉無端開笑顏到此豈容七佛長
0436b03: 文殊面赤也茫然今朝好笑東明事千古令人費唾
0436b04: 涎幸得海公忘我我濟宗一派續綿綿擲拄杖云千
0436b05: 斤擔子方全付玄要如今拄杖談以拂子擊三擊下
0436b06: 座。
0436b07: 香燈隨地絕追求打徹骷髑當下休大海漁舟千浪
0436b08: 湧滹沱一脈鎮長流
0436b09: 第二十九世寶峰瑄禪師
0436b10: 師因海舟造塔院斧傷足有省乃充火頭一日負柴
0436b11: 舟見曰將棘刺去作什麼師曰是柴舟大笑曰是柴
0436b12: 將去燒卻師遂起疑力參究偶被火燎眉面痛取鏡
0436b13: 炤之忽大悟作偈呈舟舟便打師奪杖曰這條六尺
0436b14: 竿幾年不用今日又要重拈舟乃笑師又呈偈曰棒
0436b15: 頭著處血痕斑笑裏藏刀仔細看不是英靈真漢子
0436b16: 死人喫棒舞喃喃舟曰即此偈語可紹吾宗。
0436b17: 抽釘拔楔驗來由拂袖行時出格流踞坐金陵傳正
0436b18: 脈猙龍虓虎一齊收
0436b19: 第三十世天奇瑞禪師
0436b20: 師事能和尚即令看一歸何處後聞山鹿叫喚會得
0436b21: 日用之中無不是語往南京過單縣偶行間如夢而
0436b22: 醒始覺從前所悟所證一場乃參寶峰問什麼
0436b23: 處來曰北京峰曰只在北京別有去處師曰隨方瀟
0436b24: 灑峰曰曾到四川否曰曾到峰曰四川境界與此間
0436b25: 境界如何曰江山雖異風月一般峰豎拳曰還有這
0436b26: 箇麼曰無峰曰因甚卻無曰非我境界峰曰如何是
0436b27: 你境界曰諸佛不能識誰敢強安名峰曰汝豈不是
0436b28: 著空曰終不向鬼窟裏作活計峰曰西天九十六種
0436b29: 外道你是第一師拂袖便出乃付偈曰濟山棒喝如
0436b30: 輕觸殺活從茲手眼親聖解凡情俱坐斷曇花猶放
0436c01: 一枝新。
0436c02: 諸佛誰將名強安徹心見膽是何般濟山棒喝從今
0436c03: 觸凡聖俱空只恁看
0436c04: 第三十一世絕學聰禪師
0436c05: 師參天奇奇問在世忘世是如何師曰了物非物奇
0436c06: 曰在念忘念是如何師曰於心無心奇曰心物俱忘
0436c07: 是如何師曰華山高突太行峨後居隨州關子嶺龍
0436c08: 泉寺為開山第一世僧問如何是本來面目師曰石
0436c09: 香亭僧曰便恁麼去時如何師曰喪卻了也。
0436c10: 本來面目石香亭絕跡無私遍界行心物俱忘是何
0436c11: 物標名圓相見精靈
0436c12: 第三十二世笑巖寶禪師
0436c13: 師參絕學便問十聖三賢已巳全聖智如何道不明斯
0436c14: 旨學厲聲曰十聖三賢爾已巳知如何是斯旨速道師
0436c15: 下語不契一日洗菜次偶一莖菜墮水逐水圜轉捉
0436c16: 不著忽有省喜躍攜籃歸學見便問是什麼師曰一
0436c17: 籃菜學曰何不別道一句師曰請和尚別問來後圍
0436c18: 爐次學問人人有箇本來父母汝之父母即今在什
0436c19: 麼處師曰一火焚卻學曰恁麼則汝無父母那師曰
0436c20: 有即有佛眼覷不見學曰汝還見麼師曰亦不見學
0436c21: 曰為甚不見師曰若見即非真父母呈偈曰本來真
0436c22: 父母歷劫不曾離起坐承他力寒溫亦共知相逢不
0436c23: 相見相見不相識為問今何在分明舉似師學肯之。
0436c24: 一莖菜葉圜流轉觸著通身白汗流堪紹吾宗憑半
0436c25: 偈一燈續焰萬燈浮
0436c26: 第三十三世幻有傳禪師
0436c27: 師聞燈花爆聲有省遂謁笑巖求證巖曰汝將從前
0436c28: 得力處說來師具實語中間巖驀趯出隻履曰向者
0436c29: 裏道一句看遂將師話一時打斷師通夕不寐明晨
0436c30: 立簷下巖見召師師回顧巖翹一足作修羅障日月
0437a01: 勢師當下脫然。
0437a02: 一鞋趯出有來由打斷話頭當處休正脈曹溪親囑
0437a03: 付乾坤爍破禹門秋
0437a04: 第三十四世密雲悟禪師
0437a05: 師因挑柴過一山灣忽見一堆柴突露面前有省遂
0437a06: 依幻有和尚脫白幻每罵詈師慚悶交感一日城歸
0437a07: 過銅棺山頂忽覺情與無情煥然等現正所謂大地
0437a08: 平沉底境界時幻遷北京師往覲幻問汝有新會處
0437a09: 否師曰一人有慶萬民樂業幻曰汝又作麼生師曰
0437a10: 某甲得得來省覲和尚幻曰念子遠來放汝三十棒
0437a11: 師抽身便出幻囑師扶佛法師呈偈曰若論某甲扶
0437a12: 佛法任他○○○○○都來總與三十棒莫道分明
0437a13: 為賞罰。
0437a14: 平沉大地震雷轟情與無情歷歷明太白峰頭行正
0437a15: 令宗風千古振家聲
0437a16: 第三十五世石車乘禪師
0437a17: 師初在龍居聞僧舉不思善不思惡正恁麼時那箇
0437a18: 是明上座本來面目忽有省後參金粟粟問曰那裏
0437a19: 來師云雲門粟曰幾時起身師打圓相粟曰莫亂統
0437a20: 師云千里同風特來喫痛棒粟曰既千里同風到這
0437a21: 裏作麼師翹左足粟曰未在師翹右足粟曰錯也師
0437a22: 云風吹別調中一日粟舉世尊拈花迦葉微笑問師
0437a23: 師曰白日穿針粟連棒打出師乃大悟始見世尊拈
0437a24: 花臨濟痛棒一切差別無不了了粟許之云大有見
0437a25: 處後粟赴黃檗請師繼席開法。
0437a26: 拈花微笑露言前電捲星馳一著先白棒當陽施妙
0437a27: 用燈燈相續古今傳
0437a28: 
0437a29: 
0437a30: 
0437b01: 伏獅袛園剛禪師行狀
0437b02: 師諱行剛號袛園浙江嘉興府嘉興縣人俗姓胡父
0437b03: 字養素母高氏陶氏師蓋陶出也師自幼樸實好念
0437b04: 佛晨夕禮拜歲十八適庠生常公振未期而寡翁姑
0437b05: 在堂盡心奉事一日忽思光陰迅速空住閻浮生死
0437b06: 到來將何作主愁悶日增以不能參請知識為愧日
0437b07: 夜精勤長跪佛前願此生得成正果父母止生師一
0437b08: 人惜如掌珠誨勿茹齋師于是絕飲食父母憫之方
0437b09: 隨師意其年二十六歲參天慈老師依慈行為師三
0437b10: 十一歲父喪三十三歲往金粟參密老和尚師問云
0437b11: 那裏是我安身立命處老和尚云念汝遠來放汝三
0437b12: 十棒師禮拜退自此以後只體究那裏是我安身立
0437b13: 命亦無入頭處終日悶悶不樂自惜空過時光三十
0437b14: 四歲喪母決志出家所有屋產衣飾等一切俱捨翁
0437b15: 姑兄嫂留師不住父母墓傍向有祠屋師又增置數
0437b16: 楹棲身參究立誓不往俗家三十五歲薙髮復往金
0437b17: 粟密老和尚座下受具足戒師問心如杲日時如何
0437b18: 密云你曾悟麼師云實未究竟求和尚慈悲開示密
0437b19: 連打三棒師禮拜退往鹽官參二宮慈菴老師求開
0437b20: 示菴指參萬法歸一一歸何處久無入頭菴云你因
0437b21: 緣恐不在我處可往金粟參石車和尚師從之其年
0437b22: 三十有六粟問你一向作甚麼師云參萬法歸一粟
0437b23: 云一歸何處師云不會求和尚開示師打云你死了
0437b24: 燒了向何處安身立命師遂跪粟前討箇落處粟連
0437b25: 打云今日畢竟要你還我落處師云我實不會粟云
0437b26: 你是箇靈利漢有甚不了師云只是不會粟云你參
0437b27: 父母未生前本來面目去師領話又參一年復謁粟
0437b28: 亦無下口處粟云你過了一年原是這般模樣甚是
0437b29: 不悅復云你從今此去若不大悟不用見我師從此
0437b30: 回菴七日為限痛切追究自恨愚拙向佛痛哭睡魔
0437c01: 又重將戒衣頂戴跪于佛前遇境逢緣初不放過晝
0437c02: 夜逼拶不得透脫一日正坐時如暗室中忽見白日
0437c03: 須臾又被浮雲遮卻蓋工夫太急不惜身命一日吐
0437c04: 紅三碗飲食不進其工夫實不放過雖省發數次本
0437c05: 參尚未覷破又往金粟坐次粟問慈行師你看那則
0437c06: 公案慈答云參誰字師在傍有省遂答云問是誰答
0437c07: 是誰穿衣喫飯任施為粟云你主人公在甚麼處安
0437c08: 身立命師乃頓足粟云你死了燒了又作麼生師豎
0437c09: 拳粟便打師云和尚死了燒了在甚麼處粟云海底
0437c10: 起紅塵師禮拜粟云見處也好未曾透脫師遂回菴
0437c11: 禁足自己巳立誓若不透脫決定不休二六時中切切
0437c12: 追究於此漸漸得力正在疑中忽然裂破話頭遂作
0437c13: 偈云父母未生前虛凝湛寂圓本來無欠少雲散露
0437c14: 青天其年三十八歲一日午間剃頭下單立地面前
0437c15: 豁然一開身心粉碎魂飛膽喪觸目遇緣無不了了
0437c16: 復到金粟師問云動靜不相關隨緣本自然觸處非
0437c17: 他物頭頭自現前請問現前後如何行履粟云你向
0437c18: 何處安身立命師云金粟山頭萬枝松粟云非汝境
0437c19: 界師云打開珍寶藏露出夜明珠粟云此話且置還
0437c20: 我實悟底境界來師云出入潛龍與師同用粟云未
0437c21: 在更道師無語粟便打遂呈偈云直下承當事不差
0437c22: 息機忘見始堪誇心如杲日當空炤爍破乾坤無物
0437c23: 遮又一日粟問如何是你本來面目師云眉橫鼻直
0437c24: 粟云未在更道師云雙手托開華藏界當機覿面現
0437c25: 如來粟云如何是你日用事師云穿衣喫飯隨緣瀟
0437c26: 灑粟云如何是你體師云體遍三千界無去亦無來
0437c27: 復呈偈云體性圓明遍大千如如無礙任隨緣一真
0437c28: 獨露常光現照破乾坤劫外天一日設齋請粟上堂
0437c29: 師問云向上宗乘即不問纖塵不立事如何粟云藏
0437c30: 身露影師一喝粟云喝後又作麼生師即禮拜是後
0438a01: 粟乃付如意師呈偈云如意拈來一脈通無今無古
0438a02: 耀虛空若還識得真如意不動如如在手中崇禎戊
0438a03: 寅二月初四粟示徵疾命師到山粟問一靈真性不
0438a04: 假胞胎時如何師云凝然湛寂粟云出胞胎後事如
0438a05: 何師云赤條條地粟云作家相見事如何師云當機
0438a06: 覿面粟云好好為後人標格遂付祖衣粟云此衣表
0438a07: 信善自護持并囑付云云時師年四十有二從是隱
0438a08: 跡胡菴真操實履攻苦食淡艱辛備嘗順治丁亥潯
0438a09: 溪惟儒董居士及李宅諸檀護暨縉紳士庶請住梅
0438a10: 溪董菴師辭再三勢不能已巳方允其請師先省候古
0438a11: 南老人敘法脈然後入院眾嘉師知大體董菴今易
0438a12: 名伏獅禪院師至院時或謂師現身末山尼恐此鎮
0438a13: 難以行化及見師法矩嚴肅性地朗徹丰姿儀表卓
0438a14: 犖不凡兼之平等接人無論貴賤一以慈悲本色接
0438a15: 待動靜語嘿間令人意移神化汪汪乎若江海之無
0438a16: 不納覆載之無不容其時遐邇聞風戶履日滿或又
0438a17: 以常住錢穀為念師遂引丹霞終身一布衲趙州所
0438a18: 臥惟一折腳床匾擔山餐橡栗過日楊岐破屋不蔽
0438a19: 風霜清苦淡薄元是衲子家風祖先模範昔芙蓉楷
0438a20: 和尚終身不發疏簿不請化主我當效之至今散守
0438a21: 清規不立化主皆先師作法之良也自是禪侶輻輳
0438a22: 禪堂狹小難以容眾更闢西禪堂一所寮房一帶數
0438a23: 日落成先師不過隨緣任運並不以營建繫念每年
0438a24: 結制自淮海閩廣江寧諸省禪人不憚險阻而來先
0438a25: 師但以本分接人掃斷佛祖葛藤拈過諸方藥忌得
0438a26: 師一機一境便得終身受用感禮不休其勘辯學者
0438a27: 決擇心法雖久參宿學不輕許可縱禮意殷勤朝斯
0438a28: 夕斯冀獲印證師痛棒熱喝如秋霜烈日並不少貸
0438a29: 其真切為人有如此者厥後沐其教誨沾其法味即
0438a30: 獲諸方付囑孰知俱從吾師大冶中烹煉得來所有
0438b01: 法語偈言迅口衝出了不經意其必歸於警聾開蔽
0438b02: 俾悟正知見而後已巳間有憸人宵壬素稱梗化見師
0438b03: 即皈敬改過自新有簪纓世胄貴介自矜見師則虛
0438b04: 懷改容稽首求教文人墨士世智多辨見師則韜鋒
0438b05: 斂鍔似訥如愚又有老衲高賢觀一切主席叢林無
0438b06: 足當其意者聞師道行無不心折稱道不絕謂古來
0438b07: 千有餘年發明此事者亦多大開爐韝煆煉聖凡如
0438b08: 星中揀月惟師一人而已巳以後承風接踵者比比豈
0438b09: 非吾師首倡之力哉當先師祖車和尚開法金粟法
0438b10: 席甚盛首以如意付先師諸方禪侶無不疑駭至是
0438b11: 睹師從真參實悟中顯大機大用咸自遜謝又昔天
0438b12: 童密祖翁師初見時尚未薙染即以鄭十三娘目之
0438b13: 信為不誣矣及師之至德感化有難測識澉浦吳稚
0438b14: 仙居士其室法名超慧以稚仙之去世請師對靈說
0438b15: 法吳氏諸眷屬未識師面者皆預得異夢夢中見師
0438b16: 神儀挺特五色寶幢空中垂下及師至時見師形儀
0438b17: 宛若夢中無異咸贊奇哉嘆未曾有以故闔宅篤信
0438b18: 俱乞名為門弟子當湖一音見兄新搆禪堂請師隨
0438b19: 喜舟尚未泊岸集千人諸善士懷香跪迓請益求示
0438b20: 者無間晝夜街衢巷陌挨濟不通師遂曳杖闔邑僧
0438b21: 俗男女皆垂淚懇留師不顧壬辰春息乾師伯請師
0438b22: 往鹽官為母昭覺師舉火宰官達士并優婆塞優婆
0438b23: 夷咸以活佛出世得覯慈顏為快自城中郊外蜂屯
0438b24: 蟻聚羅拜道側者幾以萬計及舉火事竣鄉紳士庶
0438b25: 或請上堂小參或求皈依開示肩摩轂擊杖履為之
0438b26: 不前又或齎香儀為敬或陳齋筵為供師力辭不赴
0438b27: 如行雲野鶴即掛帆梅溪不及見師者舉如怨如慕
0438b28: 如泣如訴徒步至伏獅識荊求教如嬰兒離母不可
0438b29: 名狀四方緇素咸稱曠古奇觀自天童密老人後未
0438b30: 之見也壬辰仲秋師以末法不分皂白出世者眾即
0438c01: 不上堂閉門守靜故退院法語有衲衣下事問取堂
0438c02: 中二上座退居且作神仙客瀟灑清閒天地間語癸
0438c03: 巳季秋師往雲棲修水陸儀文見蓮大師遺風不墜
0438c04: 戒律精嚴謂言當今禪和見到者多行到者少必須
0438c05: 嚴守戒律行解相應庶作中流砥柱不可口口談空
0438c06: 撥無因果自誤誤人戒之戒之師其時不自彰名作
0438c07: 一雲水道人白龍魚服不可測識時琛隨侍琛俗姓
0438c08: 孫有兄字子燐諱鍾瑞者三教精研眼空一世與師
0438c09: 機緣相契為師瓜葛時亦隨侍盤桓一月密窺先師
0438c10: 行履嘆為莫逮師在伏獅開化八年聞其風者如雷
0438c11: 霆瞻其貌者如春風聆其教者如甘露設假以歲時
0438c12: 闡化宗猷正未有艾惜乎昊天不弔甲午春慨有離
0438c13: 世之想時義公珂掩關潯溪般若菴七月師以手書
0438c14: 喚之公至師見欣然曰老僧世緣已巳盡自知九月要
0438c15: 去矣公云和尚是何言歟還須久住度眾師云白牛
0438c16: 固水草尋常然而腳下無私要行便行至八月初八
0438c17: 日果示微疾粒米不進其容色如常徒輩請醫投藥
0438c18: 師不肯嘗眾跪哀懇師決云我病不須服藥自知秋
0438c19: 殘必要去也眾聞涕淚不止師云我休心已巳久有何
0438c20: 繫戀但末後數事須得古南法叔來時古南老人適
0438c21: 謝事天童回舊院師聞之喜曰是滿我念也即命徒
0438c22: 輩迎至居士胡觀舟師之姪也同坐榻前徒眾環立
0438c23: 師面談巨細命義公珂為伏獅第二代住持指撥諸
0438c24: 事井然有條師雖自主蓋欲古南老人為一證據耳
0438c25: 時九月初二日也塔院委義川朗料理伏獅命義公
0438c26: 珂主席檀護省候皆面言之更言願始終護法十八
0438c27: 日以祖衣二頂付義川朗義公珂囑云祖祖相傳一
0438c28: 脈善自護持深蓄厚養隨緣化度至廿三日喚大眾
0438c29: 集方丈師云汝輩隨我有年我去世後當守我規矩
0438c30: 無得效世俗行孝禮復云我還有三日世緣寅時當
0439a01: 去廿六日後事周備至中夜師問外事完未眾云已巳
0439a02: 備即索浴更衣趺坐說偈曰如月映千江一輪光皎
0439a03: 潔今示以趺坐眾生瞻覷破若問末後句撫掌云只
0439a04: 者是微笑而逝時九月廿七日寅時也至辰刻頂門
0439a05: 煖氣如蒸聞訃執香來弔者莫計哀聲震野龕留三
0439a06: 日顏色若生遺命塔全身於伏獅院之右世壽五十
0439a07: 有八法臘二十有三嗣法門人普聞授遠怡然超宿
0439a08: 義川超朗義公超珂一音超見古鼎超振一揆超琛。
0439a09: 奉教緇白弟子不能悉數惟寶持超湛朗月明內雲
0439a10: 巖通猛穎覺超珪隨之最久終始如一敬師不衰師
0439a11: 相魁碩面如滿月舉止態度純乎丈夫氣概瞻其儀
0439a12: 表令人意消居恒脫灑談笑自若每志慕古人不尚
0439a13: 世趣見徒輩少涉時習即正色痛戒不為少恕臨事
0439a14: 應物決志如神常在機前不落人後一言一語一舉
0439a15: 一動無非利人為急其自奉甚薄間有善信餽遺必
0439a16: 給大眾其心周匝篤摯細行必矜嘗出敝衣百結云
0439a17: 吾住靜時所服勞苦重務一身兼之嘗言昔年在俗
0439a18: 家稱素封及一心向道寸絲不掛空手出家時值暑
0439a19: 天惟身穿夏布粗衣而已巳一日到金粟方遇隆冬酸
0439a20: 風旁射透骨僵立發願施眾僧纏足布回菴即貸錢
0439a21: 五千躬自紡織夜以繼日數月成之送至金粟人沽
0439a22: 其惠其平時海內僧眾或興建或接待有求于師皆
0439a23: 不負其來意殆相習成風乃稍稍謝絕蓋末法奔競
0439a24: 務外者多師復有所儆也至其出世過當湖鹽官時
0439a25: 檀施雲委師隨散諸山禪林修祖塔齋僧囊中無剩
0439a26: 琛輩隨侍左右目擊如此入雲棲時遇輿夫舟子途
0439a27: 中乞丐視之如恫瘝乃身隨施隨捨遇善人貧士陰
0439a28: 為周給各踴躍歡呼而去其惠濟有不能殫述一生
0439a29: 擔荷祖道力為叢林全副精神盡在裏許當金粟車
0439a30: 和尚臥疾時及門竟有假源流承嗣者先師不畏虎
0439b01: 狼隻身挺出為法故也至今禪流談及清源流一事
0439b02: 嘆其才識卓絕閱諸方語錄涉攻訐毀訾則掩卷不
0439b03: 觀謂三教一家初無二義況在法門同條共貫不可
0439b04: 參差自取罪戾徒輩有臥疾躬持湯藥親自撫摩有
0439b05: 欲省親勸其孝敬勝于奉師或有忤俗必委曲調和
0439b06: 俾其悔悟以是及門徒眾咸望之凜然親之藹然久
0439b07: 之幡然願執事終身者也門人集其語錄有前錄一
0439b08: 冊源流一冊又錄一冊後錄一冊嗣有全錄行世每
0439b09: 念先師道行高深安所措辭然不得不露布一番式
0439b10: 昭後昆以俟續傳燈者採焉嗚呼儀型未遠法乳難
0439b11: 酬不肖超琛才識譾陋如蠡測海以管窺天茲所述
0439b12: 者百不計一尚俟緇林明眼白社高賢運如椽手筆
0439b13: 錫金玉鼎言以垂不朽法門幸甚琛輩幸甚。
0439b14: 順治乙未孟秋七夕日
0439b15: 嗣法門人超琛稽首百拜謹狀
0439b16: 
0439b17: 
0439b18: 
0439b19: 
0439b20: 
0439b21: 塔銘
0439b22: 自少林以來單傳直指千有餘年支分派別不絕如
0439b23: 線至天童密老人驅策龍象雷轟電掣為佛法中興
0439b24: 焉嗣老人者十有二人石車乘禪師其一也下而法
0439b25: 孫以暨曾玄難更僕數要未有以現身大士直證菩
0439b26: 提如袛園禪師者也師名行剛嘉興人姓胡氏父養
0439b27: 素生止一女即師也師幼有至性好禪誦父母不聽
0439b28: 所願為相攸于常氏而歸焉未期而寡金珠貝玉粧
0439b29: 貲甚具師一切屏去獨市作麤布衣數十襲貯之笥
0439b30: 中為終焉之計事翁姑盡孝且以其間茹素奉佛誓
0439c01: 欲了生死大事於是參天慈師逮密老人住金粟旋
0439c02: 往參焉時未薙染老人即以鄭十三娘目之自是只
0439c03: 體究安身立命處父母相繼歿遂廬于墓傍即今之
0439c04: 胡菴也次年薙染從密老人受具足戒哀求開示時
0439c05: 年三十有五矣又往鹽官參二宮慈菴師菴指參萬
0439c06: 法歸一一歸何處久無入頭痛切追究體不沽席菴
0439c07: 令參石車禪師于金粟粟指參本來面目不得透脫
0439c08: 晝夜逼拶至嘔血數升不輟復參金粟有穿衣喫飯
0439c09: 任施為之答當機不讓然猶未之許也一日薙頭下
0439c10: 單立地豁然開悟觸目了然時年三十有八再參金
0439c11: 粟有直下承當之偈屢承問答機鋒迅捷粟付以如
0439c12: 意呈偈略云若還識得真如意不動如如在手中粟
0439c13: 旋示微疾命師到山遂付祖衣授受之間豈虛也哉
0439c14: 時師年四十有二復閉關胡菴者九年攻苦食淡蓋
0439c15: 將閱而不聞也潯溪梅溪兩邑紳士請居梅溪伏獅
0439c16: 禪院師固辭不獲始允其請院故潯溪董氏家菴師
0439c17: 至首闢禪堂創立矩矱森嚴峻絕法席儼然緇白瞻
0439c18: 禮殆無虛日師以平等接人始終不異及有參叩痛
0439c19: 棒熱喝不少假借當世士大夫家紈綺閨閣無不湔
0439c20: 除洗滌北面向道無論識與不識聞其風者皆手額
0439c21: 曰古佛再世也澉浦吳氏請師對靈小參家人咸為
0439c22: 異夢見師神儀甚偉幡幢羽蓋交導而前師至果如
0439c23: 夢中所見舉家嘆異即余先室錢宜人矢心皈依師
0439c24: 命名超蔭臨歿時逝而復蘇者再語家人曰向冥途
0439c25: 中有以姓氏問者應之云我袛園弟子超蔭所過未
0439c26: 嘗驚怖則師之為神天瞻敬者信矣甲午八月師示
0439c27: 微疾其徒強進以藥師不肯服曰老僧世緣已巳盡秋
0439c28: 殘去矣九月廿六夜索浴更衣次早說偈而逝遠近
0439c29: 奔赴然香慟哭奉全身于伏獅之左梅溪王鄉紳捨
0439c30: 地而塔焉生壽五十有八僧臘二十有三嗣法弟子
0440a01: 七人普聞遠怡然宿義川朗義公珂一音見古鼎振
0440a02: 一揆琛奉教弟子寶持湛朗月內雲巖猛穎覺珪等
0440a03: 餘不能悉數師形貌魁碩瞻其丰采儼然一丈夫再
0440a04: 過當湖鹽官僧俗羅拜道左杖履為之不前咸垂淚
0440a05: 請留師不顧也末法濫觴夤緣假托積習成風師門
0440a06: 庭嶮峻勘辯學者不輕許可尤嚴持戒律嘗言當世
0440a07: 禪和見到者多行到者少必須勤心持守行解相應
0440a08: 平居自奉甚薄諸方餽遺金幣香茗必給大眾餘則
0440a09: 隨散諸山叢林囊無遺也所著有前錄一冊源流一
0440a10: 冊又錄一冊後錄一冊今彙為一冊余自昔宦游登
0440a11: 博山匡廬諸禪林早跂師名及遯跡梅里親沾法雨
0440a12: 先室錢宜人遂得受持師訓猶子婿胡生觀舟又師
0440a13: 俗姪也其徒以事狀介觀舟請為之銘余不敢辭銘
0440a14: 曰。
0440a15: 少室心傳提唱萬古支衍而二派分而五
0440a16: 續佛慧燈天童老人具大法眼現菩提身
0440a17: 金粟一席橫流法乳萬法歸一一歸何處
0440a18: 直下承當始顯伏獅作家相見覿面當機
0440a19: 宗鏡高懸塔日永炳無死無生安身立命
0440a20: 賜進士出身協正庶尹奉直大夫吏部主事改禮部
0440a21: 晉階一級前江西廣信府推官兩舉卓異省直同
0440a22: 考試官吳鑄頓首拜譔
