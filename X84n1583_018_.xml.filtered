0507b07: 
0507b08: 
0507b09: 續燈正統卷十八
0507b10: 
0507b11: 南海普陀嗣祖沙門西蜀　性統　編集
0507b12: 臨濟宗
0507b13: 大鑑下第三十一世
0507b14: 治平鐵壁慧機禪師法嗣
0507b15: 汾陽覺天燈啟禪師山西汾陽李氏子。世錦衣。脫白。
0507b16: 至蜀謁慶忠於平山。依止十年。忽爾開悟。作偈曰。
0507b17: 涉勞心十載餘。誰知家國盡丘墟。而今喜得真消息。
0507b18: 平空白地結茆廬。忠印之。出住楚華嚴寺。皖國劉
0507b19: 公請上堂。師陞座。公纔禮拜起。師便下座。示眾。一
0507b20: 句通時句句通。諸人因甚不玲瓏。閑談雜話偏然好。
0507b21: 問到生前兩目盲。黑夜雨白晝風。紅日西去又復東。
0507b22: 箇中何事頻相詢。老虎元來是大蟲。午日示眾。上
0507b23: 苑紅榴似火。枝頭黃鳥如花。中天節至隱蛙蝦。打起
0507b24: 鶯兒莫話。一任龍舟競渡。管他鼉鼓聲嘩。我儂瀟灑
0507c01: 樂煙霞。坐臥經行無價。師作十二時歌。傳於叢
0507c02: 林。略曰。鳴丑。三箇老婆黑夜走。忽然驚得木馬嘶。
0507c03: 抖擻又聽金牛吼。一無舌一無口。空撲地翻筋斗。
0507c04: 但只恁麼非恁麼。管他知有不知有。平旦寅。只聞芻
0507c05: 狗吠天明。無人北去傳渠信。有客南來問我津。鼻頭
0507c06: 痛喜還嗔。野鴨去也不須尋。玄提玄唱從茲定。全放
0507c07: 全收契獨尊。日出卯。那管他人醜與好。臨流放曠沒
0507c08: 高卑。杖逍遙隨拙巧。也無憂也無惱。從來一老一
0507c09: 不老。若人問我西來宗。饑時喫飯寒加襖。食時辰。不
0507c10: 求安飽不求榮。萬緣放下無些子。大地山河一口吞。
0507c11: 平息了莫厭貧。綠水青山入眼塵。十箇指頭兩隻手。
0507c12: 看來不是等閒人。禺中巳。摸著鼻頭無一事。不向如
0507c13: 來行處行。男兒自有天志。末法時勿造次。閒居不
0507c14: 妨頻遊戲。大鵬入海老龍驚。默默無端鼓雙翅。日南
0507c15: 午。三更打罷月華吐。匝地紅輪出海南。驚惺曹山主。
0507c16: 中主。甜瓜甜苦瓜苦。不學道吾執笏舞。釣魚船上謝
0507c17: 三郎。原是玄沙者老虎。日昳未。曹山之酒原不醉。喫
0507c18: 得三杯兩盞通。打破愁城伸睡。出乎類拔乎萃。道
0507c19: 人不賤亦不貴。贏得春光度寸陰。從來諸聖原無位。
0507c20: 晡時申。絕煙野老來負薪。到家不問廬陵米。鍋裡無
0507c21: 茶口內嗔。明白了衣下珍。眼中瞳子面前人。鬧市臨
0507c22: 流稱大隱。竿頭慣釣赤稍鱗。日入酉。下坡路兒君知
0507c23: 否。明朝日出事如何。依舊三三還是九。象王行獅子
0507c24: 吼。狐狼野干無處走。今日當陽漏逗開。舌頭原來不
0508a01: 出口。黃昏戌。獨坐茆菴勝石室。靜觀跛足須彌山。好
0508a02: 笑長房千里術。忘年不記日。只知屎橛千聖出。懶
0508a03: 下禪被人嗔。文殊也曾遭貶叱。人定亥。柴門雖設
0508a04: 無內外。呼童討火月為燈。照徹單前無被。喜還悲
0508a05: 否還泰。竹樹相敲生萬籟。曹溪之路少人行。若是知
0508a06: 音還不會。半夜子。悟明星樹宗旨。惱恨雲門棒下
0508a07: 來。至今敗闕成何濟。山是山水是水。遇直逢曲無彼
0508a08: 此。三更六代法衣傳。五葉一華誰敢擬。
0508a09: 忠州玉山竹菴般若燈譜禪師郡之羅氏子。少列黌
0508a10: 序。適慶忠闡化玉山。師參扣有年。未幾室氏亡故。循
0508a11: 亦薙髮。一日忠於崇聖上堂。師出問。九重鐵鼓。如何
0508a12: 一箭便穿。忠曰。鼓。師作呈勢。忠曰。穿也穿也。師便
0508a13: 禮拜。遂結菴於玉山之南。數年復開九峰焉。
0508a14: 忠州牛首雲巖野雲燈映禪師酆陵冉氏子。參慶忠
0508a15: 於平山。一日忠與僧論議。忠曰。如汝是善打底人。設
0508a16: 有三人。與汝藝同。齊把住門。你如何出去。時僧下四
0508a17: 十九轉語皆不契。適師從外歸。忠舉似師。師喚曰。外
0508a18: 邊行者何人。忠視師。師曰出也。忠頷之。忠閱頌古次。
0508a19: 師曰。和尚也被他瞞。忠曰。汝又作麼生。師便喝。忠曰。
0508a20: 來者裡喚。師曰。者裡不。向何處。忠曰。汝當時
0508a21: 跳巖跳坎。只為父兄難汝。而今也去尋箇事幹。師作
0508a22: 禮。忠付以偈曰。退後棲身地步寬。殷勤好去到牛山。
0508a23: 客來切忌忘優待。翠竹青松一任看。
0508a24: 潭州萬峰汝翁童真至善禪師蜀渝州江津江氏子。
0508b01: 少師文定公淵之後也。生時。母夢天鼓。狀如日輪。響
0508b02: 入丹墀。祖父夢。僧蒲團至庭。翌午而師生。八歲父
0508b03: 守夔州。師隨父詣任授以鄒魯章句。能記之。未久。
0508b04: 聞慶忠道播南。師隨父詣寺。先是忠夢。大江一舟。
0508b05: 二人鼾於內。忠登舟。舟即化龍越山而過。黎明忠
0508b06: 語首座曰。今日看有何人來。未午而師隨父至。忠異
0508b07: 之。父果以師落髮作沙彌。三年從上座喬公。諸經論
0508b08: 律。悉能背誦。十三歲善頌偈。遇事指物。應口而成。十
0508b09: 五歲閱大慧祖錄。至竹篦子話。起疑。甲午參三山和
0508b10: 尚於崇聖。看萬法歸一一歸何處。與竹篦子話。自春
0508b11: 及夏。如醉如醒。及忠轉江南。師得朝夕參請於中秋
0508b12: 夕。與二僧擎茶。偶壺墜地。忽爾前後際斷。走見忠。
0508b13: 忠詰至婆子燒菴話。師應聲稍遲。忠曰。未也。子雖有
0508b14: 得此處。尚不能去。不見道。末後一句。始到牢關。把斷
0508b15: 要津。不通凡聖。向老僧未開口前領得。錯過了也。經
0508b16: 二年。一日閱聚雲錄。至舉長沙問惠安公案。雲曰。若
0508b17: 是寶峰則不然。有問百尺竿頭如何進步。向他道。此
0508b18: 去忠南二百里。如云不會。但道。水路一半。陸路一半。
0508b19: 師當下豁然。從前所得。一時淨盡。走質於忠。忠舉數
0508b20: 。師皆達旨。遂印之。命掌記室。康熙初。命師南下。
0508b21: 初住龍會。遷長龍。主萬峰。上堂。拈拄杖云。辨龍蛇
0508b22: 眼。擒虎兕機。固是衲僧日用尋常事。新長龍號令初
0508b23: 行。條章約法。不同小小。所有僧堂裡風穴。廚堂裡雪
0508b24: 峰。客堂裡重顯。磨房裡法演。侍寮裡洪準。淨房裡佛
0508c01: 日。一齊歸向拄杖頭上。任渠寬行大步。隨緣自在。也
0508c02: 未得十分安穩。且道。奇特在甚麼處。靠拄杖曰。有意
0508c03: 氣時添意氣。不風流處也風流。上堂。譬如鴈過長
0508c04: 空影沉寒水。天衣老人。大似抱屈。看來看來。真
0508c05: 個真個。何以故。一二三四五。屈指河沙數。雪竇聞之。
0508c06: 倒退三千里。緩緩只道得箇拈一去七。上下四
0508c07: 維無等匹。臘八上堂。縱橫截毗盧之印。斷送渾家。
0508c08: 剔脫開。少室之門。風情越量。若也於斯提去。何勞扣
0508c09: 戶椎門更若殢齒粘牙。未免重樓次第。先佛儀式。權
0508c10: 且聽著。迎慶忠老人舍利還山。上堂。拈拄杖。東
0508c11: 西曰。長龍不濟。到處覓先師靈骨。乃舉舍利曰。者
0508c12: 箇若是。孤負先師。者箇不是。孤負長龍。是與不是。一
0508c13: 筆勾下。汝諸人。還見師翁麼。復云。今辰比丘如法。為
0508c14: 先老和尚。修設清供。山僧特為舉揚。須知此供。不從
0508c15: 天得。不從地得。不從人得。畢竟從甚處得。良久曰。釋
0508c16: 迦既然皆拱手。何愁彌勒不揚眉。解制上堂。破落
0508c17: 門戶。件件缺短。古之常。兄弟東去西去。總為雲堂
0508c18: 少剩。不消老汾一陌紙。兩塊肉。斷送情魂。慶快平生。
0508c19: 還知麼。舊閣閒田消息在。蒼池夜靜月華來。示眾。
0508c20: 露一縷於千聖頂之上。塵塵爾剎剎爾。擲一塵於
0508c21: 萬億剎海之中。恢恢焉恍恍焉。遠發千鈞弩。倒弄金
0508c22: 剛王。也須退後三步。衲僧門下。事非小小。拈竹篦曰。
0508c23: 者箇不屬塵。不屬縷。猛火燒空。須彌藏北斗。便恁
0508c24: 麼去。猶落今時窠臼。未免喪我兒孫。須是從前所得
0509a01: 無量解脫。一時蕩盡。灑灑地。作箇無依無倚道人。火
0509a02: 不曾燒著口。風不曾吹倒樹。無邊無中。無前無後。泥
0509a03: 蛇飛入屏間。野狐變作獅子吼。卓一卓。示眾。高
0509a04: 亭直超而去。孤負德山。趙州洗盂了。瞞他作者。直
0509a05: 須揭頂。剿絕根株。一一妙明。一一天真。風清皇
0509a06: 路。月映江樓。猶是無風匝匝之波。務要掀天作用。整
0509a07: 葺頹綱。挽他滹沱未墜之緒。今日不免為諸人約法
0509a08: 三章。第一不得權實並用。第二不得賓主齊來。第三
0509a09: 不得照用雙舉。須向古德未屙已巳前。驀行一步。庶得
0509a10: 祖風不墜。千古生光。還有具如是操略也。無有則出
0509a11: 來。為古人雪屈。時聞版聲鳴。師拍案下座。示眾。龍
0509a12: 以角聽。蟻以身聽。人以耳聽。普賢大士以心聽。拈拄
0509a13: 杖曰。此以誰為聽。昨夜北風起。寥聞打聲。師侍
0509a14: 慶忠於五雲。一日忠入侍寮曰。善侍者莫在此閒坐。
0509a15: 師曰爭敢。忠曰。莫瞌睡麼。師作臥勢。忠便打。師便喝。
0509a16: 忠曰。元來此處有人。師便禮拜。至晚。忠復謂師曰。國
0509a17: 師三喚侍者。侍者三應。甚麼處是侍者孤負處。師進
0509a18: 曰。始終作家。忠曰。還有與古人雪屈底麼。師曰有。誰
0509a19: 是雪屈者。師掩耳出。謁破山和尚於金城。山曰。近
0509a20: 離甚處。師曰高峰。山曰。高峰近日如何。師垂下一足。
0509a21: 山曰。上座。師曰不識。山曳杖歸方丈。師拂袖便出。
0509a22: 僧自溈山來。師曰。溈山近日何如。曰儘利害。師曰。
0509a23: 利害在甚麼處。曰只為婆心太切。師曰。還知此間麼。
0509a24: 曰請師垂示。師便打曰。更利害。師曰。汝若恁麼會。連
0509b01: 我也是瞎漢。隨後又打。問僧。溈山和尚。為甚鼻孔
0509b02: 缺了半邊。僧指師鼻曰。恰似。師曰。汝若喚者箇作是。
0509b03: 入地獄如箭。曰畢竟作麼生。師曰。洞庭無。因僧
0509b04: 舉臨濟兩堂首座齊下喝等語。話猶未了。師便喝。僧
0509b05: 擬議。師拈拄杖推出。復喝一喝。
0509b06: 忠州治平竺峰幻敏禪師酆陵徐氏子。生而英俊。敏
0509b07: 慧過人。十歲薙髮。於母兄佛喜野雲二師。與萬峰善
0509b08: 禪師。同作沙彌。事慶忠。當時慶忠會下。以善敏二沙
0509b09: 彌。頗有機辯。聲振一時。師雖年少。沉默寡言。識者知
0509b10: 其必成大器。先是人傳善公善偈。忠入堂。值善圍火
0509b11: 次令偈。善曰。赤光閃灼。紫焰盤旋。既能點雪。又燦金
0509b12: 蓮。忠打一掌歸方丈。復指燈。命師作偈。師曰。光如閃
0509b13: 電。空可徹。未來作燈。是銅是鐵。時三目和尚見之。
0509b14: 徵曰。是銅是鐵。師曰。火裡波浪起。忠異之。問汝名甚
0509b15: 麼。師曰幻敏。忠曰。幻敏已巳前。師曰。海底青天外。忠曰。
0509b16: 幻敏已巳後。師曰。佛法永無窮。忠曰。甚麼處見。師曰。靈
0509b17: 峰山下在安期。目曰。期解後如何。師曰。空大地。目
0509b18: 曰。落在甚處。師頓足。目曰。有足頓。無足頓箇甚麼。師
0509b19: 曰。和尚也莫太認真。忠大笑。目復問善。善曰。火裡煉
0509b20: 真金。忠曰。大眾何不看二沙彌答話。師閱經次。忠曰。
0509b21: 眼中常見如是經典。只者便是。為復別有。師曰。和尚
0509b22: 直須恁麼會。忠曰。離紙墨道將來。師曰。東邊風也
0509b23: 不多。忠曰。者小師。師自五雲歸。忠曰。聞汝慣打人。師
0509b24: 曰。和尚仔細。忠曰。汝走路穿甚麼。師曰。草鞋。忠曰。獰
0509c01: 牙生也未。師翹足。忠曰。那箇。師曰。問者話作麼。忠
0509c02: 曰。三空說汝掌他。要將汝來處治。師曰。早與他說過
0509c03: 了也。忠曰。作麼生說。師曰。盜一賠九。忠曰。吾助汝遠
0509c04: 來。善曰。童真汝宜童行。師事忠二十一年。忠滅度。眾
0509c05: 請治平繼席。上堂。山僧自入者箇社。火場頭惟具
0509c06: 一行鐵脊骨。一箇不變心。至於禪道佛法。毫無些子
0509c07: 留滯胸中。填塞肚裏。今日被眾和尚。以老人轉棹之
0509c08: 故。無端舉向人天眾前。睜眼看者。張耳聽著。畢竟道
0509c09: 箇甚麼。以為承先啟後。良久曰。枝頭柳映千春茂。樹
0509c10: 裏華飄萬古香。入塔歸上堂。一番景過一番新。梅
0509c11: 綻金舒巧樣呈。惟有者些渾四序。都盧無變亦無更。
0509c12: 作麼生是無變無更底道理。莫是寶塔重。新總持不
0509c13: 動。喚作無變無更得麼。錯。莫是舍利流輝。眼存青白。
0509c14: 喚作無變無更得麼。錯。莫是新長老。搖唇鼓舌。重打
0509c15: 葛藤。四眾等法誼如故。道念恒存。喚作無變無更得
0509c16: 麼。錯。若會得者三錯。堪報老人莫報之恩。可了老人
0509c17: 未了之業。其或未然。再揚家醜。驀拳云。四四三三
0509c18: 七七八八。佛成道日。結制說戒。上堂問。聖明統御
0509c19: 萬國咸寧。道合君臣。河清海晏。正恁麼時。和尚又作
0509c20: 麼生。師曰。慣弄靈蛇勢赫赫萬層。曰祇如本郡文武
0509c21: 官宰紳衿四眾等。迎請和尚。開場選佛。且道。以何利
0509c22: 益檀度。師曰。活捉生馬威昂昂千里。曰恁麼則壽如
0509c23: 山福如海。瓜瓞連綿。簪纓藹藹去也。師曰。諦當更諦
0509c24: 當。問聚雲心印臨濟綱宗。如何是臨濟第一句。師曰。
0510a01: 前三三後三三。如何第二句。師曰。七不成八不就。如
0510a02: 何第三句。師曰。茶三箇棗。曰恁麼不獨衲僧咸有
0510a03: 慶。文經武緯盡恩榮。師曰。且喜小出大遇。問。至道真
0510a04: 乘。本無言說。應機接物。須賴激揚。至道真乘即不問。
0510a05: 應機接物事如何。師曰。曹溪有路人皆到。曰即今隴
0510a06: 畔寒梅新發秀。山頭瑞雪芳妍。未審是神通妙用。
0510a07: 法爾如然。師曰。信是誰人得得來。曰恁麼從此治平
0510a08: 揚法化。千萬國荷真風。師曰。今日恰遇同參。乃拈
0510a09: 拄杖。卓一卓云。恁麼恁麼。幾度頻臨江上望。黃梅花
0510a10: 向雪中開。不恁麼不恁麼。嫩柳搖金線。且要應時來。
0510a11: 試看釋迦老子。明星一點。奇哉三漢。譬說喻說。論教
0510a12: 論宗。以至調跛驢醫瞎馬。不過應箇時節。又看歷代
0510a13: 宗師。說甚麼謹嚴高古細密簡明親切。轉身異類。末
0510a14: 後拈麈塵柄。說脫空。不過應箇時節。祇如現前文武紳
0510a15: 衿。護法四眾。請山僧開爐選佛。結百二十期。致令他
0510a16: 人劃地為限。又令披五條七條二十五條。一歸依。二
0510a17: 歸依。三歸依。路從平地險。人向靜中忙。道是應時節。
0510a18: 不應時節。良久。復卓拄杖云。本是瀟湘江上客。自西
0510a19: 自東自南北。復舉。波斯匿王問世尊。勝義諦中。還有
0510a20: 世俗諦否。若言其有。智不應一。若言其無。智不應二。
0510a21: 一二之義。其義若何。佛言。大王。汝於過去龍光佛時。
0510a22: 曾問此義。我今無說。汝今無聞。無說無聞。是名一義
0510a23: 二義。看他波斯匿王。意欲連科及第。世尊即將名覆
0510a24: 金甌。今日眾中。若有問第一義諦。山僧但拍掌呵呵。
0510b01: 何故。自從舞得三臺後。拍拍原來總是歌。
0510b02: 忠州桐山普門燈顯禪師涪陵夏氏子。少從應院。初
0510b03: 參萬松有年。適松化去。慶忠應白巖之請。師謁焉。一
0510b04: 日同眾侍立次。忠舉默然良久話驗眾。師曰。大似屋
0510b05: 裡販揚州。忠曰。莫道無事好。師曰。和尚也是無端。忠
0510b06: 便打。師便喝。忠曰。異時不得孤負老僧。師作禮而退。
0510b07: 復侍慶忠於五雲。一日病起。呈偈曰。改頭換面幾生
0510b08: 來。此日無端眼豁開。分付目前皮袋子。何妨馬腹與
0510b09: 驢胎。忠曰。那箇是你開底眼。師起拳頭。忠曰。放下
0510b10: 著。師纔放下。忠曰。又在甚麼處。師曰。明日金城寺裡
0510b11: 有齋。忠曰。放汝三十棒。師珍重便出。忠主席南城。命
0510b12: 師作監寺。一日入方丈。忠起拂子。師便喝。忠曰。因
0510b13: 甚即喝。師曰。無奈院事甚繁。忠遂印之。出住桐山。
0510b14: 上堂。拈拄杖曰。洪波浩渺。白浪滔天。珊瑚林裡擁金
0510b15: 毛。無漏國中懸明月。覿面承當得來。錯過了也。還知
0510b16: 麼。歲曆已巳頒新日月。無勞更唱太平歌。卓拄杖一下。
0510b17: 下座。
0510b18: 夔州天元體如燈慧禪師郡之李氏子。參慶忠於太
0510b19: 平。一日聞忠舉香嚴擊竹話。師於言下有悟。乃啐地
0510b20: 曰。原來只是恁麼。顢頇多少英傑。忠曰。道甚麼。師
0510b21: 起拳頭。忠曰。是甚麼師於忠面前。地三下。拂袖便
0510b22: 出。住後上堂。若論此事。明明現成。豈在陞堂拋沙
0510b23: 撒土為垂示耶。但願諸人真實履踐。自有入手時節。
0510b24: 即今還有真實履踐者麼。出來與山僧相見。僧問。濟
0510c01: 北宗旨。諸家各答不同和尚。作麼生。師曰。不打者鼓
0510c02: 笛。進曰。既為宗師。何得如此。師便打。僧問。如何是第
0510c03: 一句。師曰。空眉拖地。如何是第二句。師曰。海底角
0510c04: 接天。如何是第三句。師曰。崑崙騎象走。如何是金剛
0510c05: 王寶劍。師曰。那吒帶血腥。如何是踞地獅子。師曰。狐
0510c06: 絕跡。如何是探竿影草。師曰。莫作兩樣看。如何是
0510c07: 一喝不作一喝用。師曰。金剛與泥人擦背。如何是賓
0510c08: 中主。師曰。烏石上飛。如何是主中賓。師曰。風吹松
0510c09: 韻清。如何是主中主。師曰。空谷石點頭。又僧問。臨濟
0510c10: 賓主與洞山宗旨同別。師曰。一隊猢猻夜簸錢。如何
0510c11: 是正中偏。師曰。青山臥白雲。如何是偏中正。師曰。雪
0510c12: 嶺烏龜走。如何是正中來。師曰。月移水底天。如何是
0510c13: 兼中至。師曰。寒梅夜發鴛鴦樹。如何是兼中到。師曰。
0510c14: 百昌已巳播舊時春。如何是君。師曰。皇極開天運。如何
0510c15: 是臣。師曰。將相貴忠貞。如何是君向臣。師曰。塞外不
0510c16: 迎君。如何是臣奉君。師曰。赤心惟報國。如何是君臣
0510c17: 道合。師曰。明良喜啟會聚風雲。如何是誕生王子。師
0510c18: 曰。九龍方吐水。尊貴自天然。如何是朝生王子。師曰。
0510c19: 紫禁嵩呼。端然致太平。如何是末生王子。師曰。聖
0510c20: 種賢才各不同。如何是化生王子。師曰。腐草若無心。
0510c21: 螢光何處是。如何是內生王子。師曰。不見妖梅放。還
0510c22: 疑上苑香。僧再進。師喝曰。飯袋子。好似些水老鴉捕
0510c23: 魚。囫圇吞囫圇吐。何曾得些受用來。夫五家宗旨。非
0510c24: 是教人冊子上記來。徒衒名。須知言句乃救病之
0511a01: 良方。貴親證親悟。師家答處。乃應病授藥。所謂醫不
0511a02: 執方。合宜而用。豈是局定死蛇頭。令人墮坑落。
0511a03: 拄杖云。三句四喝。賓主偏正。五位君臣。五位王子。都
0511a04: 在山僧者裡。汝還一口吞得下麼。韓休逐塊。獅子
0511a05: 慣咬人。卓一卓下座。
0511a06: 巫陽慈祥燈遠禪師本邑人。上堂舉南嶽因僧問。如
0511a07: 鏡鑄像。像成後。光向甚麼處去。嶽曰。如大德為童子
0511a08: 時相貌何在。僧曰。祇如像成後。為甚麼不鑑照。嶽曰。
0511a09: 雖然不鑑照。瞞他一點不得。頌曰。新月如一線懸。
0511a10: 白雲淡處露中天。相看疑謂寒光薄。箇裡誰知一鏡
0511a11: 圓。
0511a12: 天峰燈南禪師忠州雷氏子。示眾。舉南嶽因馬祖闡
0511a13: 化江西。遣僧往探之。乃命曰。待伊上堂時。但問作麼
0511a14: 生。伊道的語記將來。僧至馬祖一如教。問作麼生。祖
0511a15: 曰。自從胡亂後三十年。不少鹽醬。僧回舉似嶽。嶽然
0511a16: 之。頌曰。知子莫若父。當仁不讓師。拋戈卸甲後。千里
0511a17: 暗投機。
0511a18: 惺徹燈法禪師上堂。舉青原參六祖。首問。當何所務
0511a19: 即得不落階級。祖曰。汝曾作甚麼來。原曰。聖諦亦不
0511a20: 為。祖曰。落何階級。原曰。聖諦尚不為。何階級之有。頌
0511a21: 曰。金殿苔生劫外春。更闌人靜月華明。威音那畔絕
0511a22: 消息。豈著今時麟閣勳。
0511a23: 天寧燈九禪師讚達磨像曰。對御談玄一字無。九年
0511a24: 冷坐石頭枯。親將皮髓平分後。那箇男兒不丈夫。
0511b01: 慶忠燈向禪師示眾。舉雲僧乞瓦因緣。頌曰。當初
0511b02: 乞瓦向官人。一問曾酬雲僧。公案于今重拈出。不
0511b03: 妨地布金塼。
0511b04: 大川燈濟禪師上堂。舉三祖懺罪因緣。頌曰。風恙纏
0511b05: 身已巳不堪。何緣懺罪究根源。因知罪性本空故。秋水
0511b06: 無痕月皎然。
0511b07: 暉白燈桂禪師舉風幡話。頌曰。迷悟關頭洵不同。廊
0511b08: 廡暮夜剎幡風。二僧若也知消息。推倒長干使化龍。
0511b09: 四維禪師舉三祖僧璨大師。自二祖授法。深自韜晦。
0511b10: 居無常處。積十餘年。人無知者。四祖道信。時為沙彌。
0511b11: 禮祖問曰。願和尚慈悲。乞與解脫法門。祖曰。誰縛汝。
0511b12: 曰無人縛。祖曰。何更求解脫乎。信于言下大悟。頌曰。
0511b13: 無人著歷多年。為法深藏氣骨寒。孰意沙彌無忌
0511b14: 憚。妄將一語廣流傳。
0511b15: 天長禪師南賓冉氏子。久事慶忠。志修淨業。忠囑以
0511b16: 偈云。根苗奇異非同。不屬西兮不屬東。節候到時
0511b17: 馨自若。佛生一體有無中。師呈偈云。佛生一體。無彼
0511b18: 無此。從苗辨地。識人因語。佳作仁。可知禮。
0511b19: 妙德尼燈鑑禪師舉六祖本來無一物話。頌曰。本來
0511b20: 無物惹塵埃。米熟功成獨倩篩。衣夜傳三鼓後。一
0511b21: 花五葉至今開。
0511b22: 工部熊汝學月崖居士豫章豐城人。適　懷宗皇帝。
0511b23: 毀大內銀銅佛。俄以事感。帝悟。命公入蜀。採買銅鉛。
0511b24: 時慶忠。住平都。法席大震。公扣焉。先是忠夢一人。帳
0511c01: 前拜謁。傍僧曰。是和尚弟子來了。詰旦果至。忠示以
0511c02: 東山水上行話。不踰年有悟。獻臨濟宗旨頌曰。霹靂
0511c03: 晴空風舞。山門走入燈籠中。問予臨濟之宗旨。今
0511c04: 日牙疼未與通。忠曰。著著著。又頌曹洞宗旨曰。潛行
0511c05: 密用及相續。曹洞家風玄又玄。舌上有機織出錦。目
0511c06: 前無我寫成篇。古人落在今人手。今日熱似昨日天。
0511c07: 要會二師真面目。直須抹五圈圈。聚雲老人諱
0511c08: 日拈香。流水常存今古脈。高山不斷去來雲。青青巖
0511c09: 桂華香遠。歲歲秋風雨露痕。今日是先師翁忌辰。法
0511c10: 孫燈紹萬里希遘。拈香禮塔。無物供養。生平善笑。聊
0511c11: 以為敬。阿呵呵。且道。笑箇甚麼。忠問。一毬三子是
0511c12: 何義。士曰。三界大師四生慈父。曰何不說法。士曰。說
0511c13: 法已巳久。自是和尚不聞。曰我若聞。非真說法也。旁僧
0511c14: 曰。居士說法竟。士指栗蓬。忠謂僧曰。汝無故架禍於
0511c15: 人。士呵呵大笑。忠頷之。為聚雲慶誕。前月忌辰將
0511c16: 甚去。今朝生日自何來。火燒不死金剛眼。賺煞諸方
0511c17: 盡活埋。咦。我若不是兒孫。直教罵得骨出。為敘州
0511c18: 朱提山朝陽池和尚立石記曰。月明老人。得法於鐵
0511c19: 牛。傳大慧心印。兀坐朝陽。二十餘年。待其人而後行。
0511c20: 聚雲吹萬。師翁獨得其宗者。繼往開來。今有我師鐵
0511c21: 壁矣。水部尚書熊汝學。為老人三傳法子也。水木之
0511c22: 思。勒石垂遠。　章皇帝。命以御史大夫。未就。隱終南。
0511c23: 總憲吳天谷保泰燈朗居士順天人。撫蜀。按涪陵。見
0511c24: 慶忠隨宜錄。作書遣使迎忠。忠不往。公親詣山中問
0512a01: 道。未久辭忠。忠召公。公應諾。忠良久。公於言下領悟。
0512a02: 回南。致書於忠曰。得侍吾師。慶快平生。但世緣相
0512a03: 迫。暫作六月之息。居士一呼。弟子回首。相會時看。說
0512a04: 箇甚麼。一日諭寮屬曰。爾等莫謂本院尊大。最尊大
0512a05: 者和尚耳。本院見鐵大師後。方知吾孔聖朝聞之道。
0512a06: 自今以後。矢志食素。將身許國。以　太祖三百年
0512a07: 養士之恩。爾等各宜熏修。遵崇三寶。語罷。該屬等稽
0512a08: 首再拜。泣淚如雨。
0512a09: 按察文葦菴居士早歲登第。夙慕禪學。及官按察。一
0512a10: 日聞衙司喝退堂聲。有省。拈偈呈忠曰。踏著秤錘原
0512a11: 是鐵。從前錯認定盤星。積卷如山休擬議。且聽當陽
0512a12: 喝一聲。
0512a13: 長陽侯胡屏山居士讚五祖像曰。黃梅路接破頭山。
0512a14: 遇箇小兒非等閒。佛性答來真奇特。栽松能不憶他
0512a15: 年。
0512a16: 副戎王一喝居士久參慶忠。一日忠上堂云。主山高
0512a17: 案山低。左青龍右白虎。年年三百六。月月二十五。逆
0512a18: 數順數。數到牛首山雲巖寺大殿裡。恰似佛幻三月
0512a19: 前鞔的鹿皮鼓。公于座下。躍然打口鼓。忠呵呵大笑。
0512a20: 公拂袖便出。
0512a21: 萬松芝禪師法嗣
0512a22: 忠州萬松雲巖燈古禪師郡之江氏子。少列黌序。初
0512a23: 參萬松於華嚴。三載始薙髮。請益於松。松示偈曰。閃
0512a24: 灼電光寒。忻然出寶匣。曠劫無明根。一時都抹殺。次
0512b01: 二年。請充第一座。松滅後。眾請繼席萬松。上堂。門
0512b02: 門有路。金蛇飛電掣。戶戶無私。鐵馬弄雲騎。脫或未
0512b03: 然。拄杖自有分曉。打○相。佛身充滿於法界。普現
0512b04: 一切群生前。隨緣赴感靡不周。靠拄杖曰。而恒處
0512b05: 此菩提座。眾中有超宗出格者麼。出來。為汝決擇。僧
0512b06: 纔出。師便喝。僧以具搭肩歸眾。師復喝。乃曰。有問有
0512b07: 答。壺推石輥。無問無答。雪屋守泥毬。答亦問問亦
0512b08: 答。看看轆轤兩頭大。輥出長街童歡。當家兒子實
0512b09: 瀟灑。上堂。拂子云。這時節寒凜冽。犬威獼獸
0512b10: 掣。雪人火裡笑嘻嘻。石女低頭拜不歇。拜不歇。啞人
0512b11: 嚼稜。冷熱向誰說。擊拂子云。空拔楔。太煞郎當。
0512b12: 眼裡添沙。全沒交涉。佛誕上堂。周行目顧。指地指
0512b13: 天。血口無端。章成話墮。將謂乾土擦壁。那曉泥水通
0512b14: 身。惹得後代兒孫。年年燒浴。歲歲舌饒。愈增葛藤。重
0512b15: 添垢膩。今日為伊拔除。不免大家觸忤。卓拄杖云。還
0512b16: 識這杓惡水麼。示眾。舉永嘉大師云。從他謗任他
0512b17: 非。把火燒天徒自疲。我聞恰似飲甘露。銷鎔頓入不
0512b18: 思議。永嘉恁麼道。是即是。未免推過別人。山僧則不
0512b19: 然。誰為謗誰為非。把火燒天也不疲。無耳人聞傾甘
0512b20: 露。昨夜飄梧動地輝。示眾。行學人。跟點地也
0512b21: 未。不然。先要具一付潔淨肚皮。一雙青白眼睛。脊梁
0512b22: 硬似鐵。板快如風。把自己已。如糞如泥。猶冤猶敵。然
0512b23: 後遊人間世。幻視萬緣。把住作主。有時崖下一食。樹
0512b24: 下一宿。遇饑寒處。變逆千態萬狀。不動其心。到此方
0512c01: 做行得底人。畢竟又看這一番。是為著何事。須
0512c02: 要照管跟底。瞥爾踏破艸鞋。踢翻土塊。始不負
0512c03: 行一遭。至於檀度信施國王水艸。在在處處。一任
0512c04: 隨分受用。別有一句。路上逢人。莫道山僧不曾與汝
0512c05: 說得。示眾。出家無別法。真實要離親割愛。畢竟親
0512c06: 如何離。愛如何割。視骨肉如生冤家。謂之離。把自己已
0512c07: 如真仇敵。謂之割。於是投在法門。拜箇師長。勿論寒
0512c08: 暑。勿論勞逸。勿論變常。勿論順逆。服勞奉事。左右追
0512c09: 隨。凡應對灑掃之宜。迎賓待客之緒。無別巨細。都要
0512c10: 應酬。縱使幹不來做不上。莫起厭煩。勿生退墮。更不
0512c11: 可一時離師。一日違眾。或有時省親事長。先期告假。
0512c12: 刻日就歸。日久月親。師觀其志向。察其行履。果是
0512c13: 法門種艸。然後教他受戒學佛。步步進道。自茲至壯
0512c14: 至老。善始善終。此一生算得過百生千生。萬德莊嚴。
0512c15: 亦復如是。所謂一子出家。九族生天。信矣宜矣。若漫
0512c16: 心法門為清淨。向裡許混光陰。圖便宜。不曉佛為何
0512c17: 人。法為何物。僧為何務。師長如何承奉。大眾如何酬
0512c18: 對。有功有施。有勞有怨。逞血氣弄精魂。譬如烏鴉。身
0512c19: 在空。心在糞艸。行是俗行。說是俗說。混俗和光。靡
0512c20: 所不至。師長不能言。善友不敢責。日復一日。愈趨愈
0512c21: 下。為僧至此。久久自陷泥犁。且不得度。欲求一子出
0512c22: 家。九族生天得乎。古德云。絲毫失度。便招黑暗之愆。
0512c23: 霎頃邪言。即犯禁空之醜。我爾大眾。安肯消信施。
0512c24: 自恣放縱者耶。山僧感傷末法。不覺吐露至此。一眾
0513a01: 須知。為慶忠老和尚拈香。喝一喝曰。三歲孩兒弄
0513a02: 花鼓。又喝一喝曰。牛頭沒馬頭回。復喝一喝曰。不道
0513a03: 不道。大眾。者裡見得。滿眼滿耳。盡是老人現前底受
0513a04: 用。縱爾年變月遷。亦無增減。今日乃我法伯老人三
0513a05: 九之期。畢竟將甚麼作供。以手撫案曰。四三一二五。
0513a06: 木馬逐風舞。六七八九十。日日大吉利。信受奉行可
0513a07: 知禮。師生平律身以嚴。其所說法。絕不許人記錄。
0513a08: 見之必火。貌古形。政黃牛之類也。
0513a09: 忠州聚雲覺樹燈世禪師郡之丘氏子。少為書生。謁
0513a10: 萬松於楞伽得度。命入侍寮。經年始徹源底。自印心
0513a11: 後。混跡浯江者十有六年。康熙丙午。慶忠移錫龍昌。
0513a12: 以聚雲久。命師主之。忠涅槃後。師上堂拈香曰。今
0513a13: 朝初九。道是老人二九。今朝二九。是初九。即今大
0513a14: 眾設齋。賓也有。主也有。且道。賓主混融時。作麼生是
0513a15: 供養一句。良久曰。舌頭原來不離口。
0513a16: 岫巖燈燎禪師上堂。舉婆子燒菴因緣。頌曰。枯木寒
0513a17: 巖異草青。凝眸坐白雲深。一朝鐵樹花開。雪
0513a18: 紅爐烈燄騰。
0513a19: 寶峰麗禪師法嗣
0513a20: 忠州天寧耳菴燈嵩禪師陵毛氏子。始謁慶忠於
0513a21: 平山。忠命掌記室。次參寶峰於熊耳。隨請第一座。峰
0513a22: 滅後。出住靈峰。上堂。百尺竿頭流赤水。蟭螟眼淚
0513a23: 哭雙疼。葫蘆好似東瓜樣。餅充饑豈是真。喝一喝。
0513a24: 上堂。撫掌云。三世諸佛歷代祖師。盡在山僧手中。
0513b01: 粉碎去也。且作麼生折合。又撫掌一下。上堂。羅漢
0513b02: 走出山門。土地歸正殿。撞倒我佛頻伽直當王四
0513b03: 家大鐵。茶話。若喚作茶。欺三世佛祖。不喚作茶。
0513b04: 背趙州公案。舉杯曰。畢竟喚作甚麼。放杯撫掌三下。
0513b05: 為巴掌和尚畢九拈香。九九八十一。古今同此曆。
0513b06: 吾師無去來。分明只者是。示眾。靈峰北頭南。牛欄
0513b07: 沒半邊。王三布破。打出大泥團。喝一喝云。是甚麼。
0513b08: 掉頭峰上看。不見五更天。示眾。舉道吾云。高不在
0513b09: 絕頂。富不在福嚴。樂不在天堂。苦不在地獄。相識滿
0513b10: 天下。知心能幾人。徑山杲祖云。徑山即不然。高在絕
0513b11: 頂。富在福嚴。樂在天堂。苦在地獄。誰知席帽下。元是
0513b12: 舊時人。二老今日高低。落在靈峰手裡。饒他不過。各
0513b13: 與三十拄杖。罰出三門去。若有人問汝等。但道低聲
0513b14: 低聲。示眾。今朝六月初一。諸佛也須忌諱。直饒伶
0513b15: 俐衲僧。最怕當頭一句。那一句。縱使道得分明。恰似
0513b16: 東京王矮子屎糞氣。師以五宗示五相。隨申五頌。
0513b17: 。磊磊落落老神仙。一劈華山億萬年。大鵬一激三
0513b18: 千里。傾湫倒嶽不為顛。南山起雲北山雨。自古長江
0513b19: 不繫船。一。抑揚捺事紛紛。不及當然一句親。滿眼
0513b20: 滿耳真消息。隨機隨用絕留停。岸回驚水急。良馬見
0513b21: 鞭行。果是毗盧真教主。何須累劫更修因。。從來不
0513b22: 向外邊行。父子相知有幾人。從體起用須知孺子。攝
0513b23: 用歸體必取老成。窄路相逢人不語。多時不遇有知
0513b24: 音。此處不從他處會。必須夢裏再還魂。。深宮不見
0513c01: 五雲封。夾路桃華滿樹紅。粉牆白虎應須辨。炭裡烏
0513c02: 龜事莫窮。仙女如貧女好。野人番令主人同。不言
0513c03: 不語真君子。一腔風月在其中。●。知恩識義人間少。
0513c04: 反眼無情世上多。鐵臉閻羅全不懼。將白眼看娑
0513c05: 婆。撩起便行兮為真子。四野謳歌兮口似懸河。一
0513c06: 句任從三貫二。莫教子過新羅。丙申秋。偶示疾。以
0513c07: 衣親炙學侶等。託高峰來和尚。以續嗣焉。未幾跏
0513c08: 趺而化。闍維得舍利七粒。塔於天寧之東。
0513c09: 提督陳世凱燈靜居士字贊伯。湖廣施州衛人。弱齡
0513c10: 穎異。因父迎寶峰。說法于熊耳。公朝夕參叩。峰開示
0513c11: 偈語。輒記憶不忘。一語不愜于懷。則端坐究參。無晝
0513c12: 夜。必求惺悟而後已巳。歷官至提督。公事之餘。恒與緇
0513c13: 衲唱酬。當時名宿。咸禮下之。公六十誕。普陀遣使以
0513c14: 祝。公答之以偈曰。金剛不壞方為壽。舍利光明始見
0513c15: 真。萬法到頭渾似夢。性原了處是長春。
0513c16: 
0513c17: 續燈正統卷之十八
