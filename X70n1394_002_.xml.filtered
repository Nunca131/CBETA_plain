0561b01: 
0561b02: 
0561b03: 
0561b04: 斷橋和尚語錄卷下
0561b05: 
0561b06: 斷橋和尚住臨安府淨慈報恩光孝禪寺語錄
0561b07: 侍者　　　　　編
0561b08: 山門。有門有路。從汝諸人。東行西行。忽若新淨慈一
0561b09: 把把斷。又向甚處插。喝一喝。
0561b10: 方丈。橫主丈云。與麼與麼。豎主丈云。不與麼不與麼。
0561b11: 卓主丈云。只者　關作麼生過。吽吽。
0561b12: 陞座。拈香祝
0561b13: 聖。問答畢。乃云。浙東山。浙西水。言前拶透。只在尖。
0561b14: 江南月。江北雲。句下挨開。不離眼底。者箇陳年葛藤。
0561b15: 諸方老骨撾。拈弄不出。醭醭蔌蔌。支支離離。而今落
0561b16: 在新淨慈手中。拽去牽來。絆倒天下衲僧。一箇箇。平
0561b17: 吞佛祖。便見皇風普扇。惠日重輝。瑞氣靄龍樓。紫煙
0561b18: 凝鳳闕。正與麼時。畢竟功歸何所。良久云。合國咸知。
0561b19: 復舉。開山祖師永明。初參法眼。問云。子參請外。看
0561b20: 什麼經。明云。華嚴。眼云。總別同異成壞六相。是何門
0561b21: 攝。明云。世出世間一切法。皆具六相。眼云。空具六相
0561b22: 否。明無對。眼云。何不問吾。明問。空具六相否。眼云。
0561b23: 空。明於是開悟。眼云。子作麼生會。明云空。眼然之。
0561b24: 師頌云。空兮空兮無背面。拈起豁然成兩片。搭向南
0561c01: 屏山角頭。千古萬古少人見。要見麼。以拂打圓相云。
0561c02: 金烏飛上琉璃殿。
0561c03: 當晚小參。屏陰掩映。塔影稜層。山色空濛。湖光瀲。
0561c04: 好箇二千年前。黃面老。神通游戲之所。何妨大家出
0561c05: 手。扶起大光明幢。作新法社。三百二百跺跟漢。豈可
0561c06: 坐視。各請分司列職。運水搬柴。廣興供養。既然如是。
0561c07: 且新長老到來。末上一筵。如何施設。豎拂云。拂石雲
0561c08: 隨帚。烹茶月入鐺。復舉。雪示眾云。南山有一條
0561c09: 鱉鼻蛇。汝等諸人。切須好看。一等惡物類。就中較些
0561c10: 子。長慶云。今日堂中。大有人喪身失命。早是畏首縮
0561c11: 。雲門以主丈。攛向雪面前。作怕勢。著他一口了
0561c12: 也。玄沙聞云。用南山作麼。咄者籃杖。以主丈劃一劃
0561c13: 云。一時列下。還知新淨慈立處麼。擲下主丈云。耶耶。
0561c14: 次日陞座拈香。恭為追嚴
0561c15: 徽宗皇帝。上資
0561c16: 聖駕。乃云。一自休戈見太平。跨龍仙去彩霞輕。感恩
0561c17: 惟有西湖水。夜夜清波蘸月明。
0561c18: 請化主上堂。南山有眾盈籌。總是佛祖冤讎。一夏資
0561c19: 糧尚少。豈容坐視無謀。長安城裏。芳草渡頭。賴有作
0561c20: 者。為我希求。要使箇箇。飽飫而優游。忽然遇維摩居
0561c21: 士。東指西指。又且如何對酬。一言纔勘破。笑倒老金
0561c22: 牛。
0561c23: 因事上堂。三家村裏佛法。十字街頭使不著。使著則
0561c24: 金不博金。十字街頭佛法。三家村裏用不著。用著則
0562a01: 水不洗水。用著使不著。使著用不著。拈向一邊。且如
0562a02: 何是佛法。南山二論師。立正義折伏魔民。往返未分
0562a03: 勝負。燕國余令公。乃挑通事舍人。把源頭一撥。赤幡
0562a04: 子飄然在自家手。拍禪。下座。
0562a05: 上堂。舉僧問佛日弼禪師。如何是毗盧印。日云。草鞋
0562a06: 踏雪。僧云。學人不會。日云。步步成蹤。師拈云。如蟲
0562a07: 禦木。偶爾成文。佛日故得其妙。只是不能活得者僧。
0562a08: 忽問淨慈。如何是毗盧印。豎起一掌。學人不會。攔腮
0562a09: 便摑。是活得耶。活不得耶。
0562a10: 上堂。不可以有心求。魚吞直。不可以無心得。狗嚙
0562a11: 特石。不可以語言造。鳩活。不可以寂默通。鼠咬
0562a12: 大蟲。者四轉語。也有生有殺。也有放有收。諸人一一
0562a13: 明得。許你四威儀中。有箇安樂處。苟或不知。後五日
0562a14: 有人問著。莫教似仙林院裏陳闍梨。手擺鈴杵。念
0562a15: 呢呢。
0562a16: 上堂。舉洞山示眾云。須知有佛向上事。僧云。如何是
0562a17: 佛向上事。山云。非佛。雲門拈云。名不得。狀不得。所以
0562a18: 言非。師拈云。眼裏有筋。舌頭有骨。盡力道得箇非
0562a19: 佛。名不得。狀不得。真是王小波破草鞋兩隻。
0562a20: 上堂。舉達觀禪師。示眾云。七佛是性。萬法是心
0562a21: 奴。且道主人翁。在甚麼處。自喝云。七佛已巳下出頭。又
0562a22: 自諾云。各自祗候。師拈云。喚七佛為性。指萬法
0562a23: 是心奴。達觀自謂。有出身路。及乎自喝自諾。又是奴
0562a24: 邊事。主人翁。何曾夢見在。大眾要見麼。以拂。拂一
0562b01: 拂云。曉來一陣春風動。開遍園林百花。
0562b02: 持至平江萬壽。請小參。三十年草鞋緊絆。桃花開
0562b03: 處。始識路頭。六七箇蒲團坐穿。竹簾捲時。方見天下。
0562b04: 者兩枚漆桶。好與三十棒。殊不知。纔生下來。呱地一
0562b05: 聲。參學大事已巳畢。箇般說話。除非是姑蘇臺畔正受
0562b06: 堂前。直指單傳老和尚。與兩山衲子。朝夕坐參。可有
0562b07: 商量分。若是城狐社鼠。野鶩林鴉。又向什麼處啗。
0562b08: 淨慈與麼匹配。與麼抑揚。大似飯羅裏插鍬。水甕中
0562b09: 鼓杓。笑倒當年韓大伯。復舉。寶公傳語思大。何不
0562b10: 下山教化眾生。大云。三世諸佛。被我一口吞盡。何處
0562b11: 更有眾生可化。師拈云。寶公賣峭。思大詐姦。誰知
0562b12: 打著淨慈心裏事。自出山來四十日。也無眾生可化。
0562b13: 也無諸佛可吞。且道成得什麼事。良久云。笊籬無柄
0562b14: 漉春風。撼動落花飛片片。
0562b15: 鎮江府焦山寺。請小參。佛法玄微。十字街頭。隨機展
0562b16: 演。禪道要妙。三家村裏。遇意設施。無端一陣黑風吹。
0562b17: 到海門國。撞著箇咬狗惡知識。開大爐。運大鉗
0562b18: 鎚。烹煆大心衲子。南山佛法禪道。作一團。拋向揚
0562b19: 子江心著。何故。金山寺褁山。焦山山褁寺。千人萬人
0562b20: 題。只是者箇事。卓主丈一下。復舉。臨濟問院主。甚
0562b21: 處來。主云。州中糶黃米來。濟云。糶得盡否。主云。糶得
0562b22: 盡。濟以主丈。劃一劃云。還糶得者箇否。主便喝。濟便
0562b23: 打。後典座至。濟舉前話。座云。院主不會和尚意。濟云。
0562b24: 你又作麼生。座便禮拜。濟亦打。師拈云。臨濟好一
0562c01: 條主丈。惜乎只打得兩枚漆桶。當時若打著一箇。我
0562c02: 輩飯也無喫。
0562c03: 持歸。閏四月結夏。小參。遊南方一遭。主丈未曾撥
0562c04: 著會佛法底。掩彩煞人。走三千里路。布單賣。特為
0562c05: 此因緣來。慚惶煞人。淨慈門下。似者般箇。亦多有在。
0562c06: 且與促長期作短期。併三限為一限。試為從頭針劄
0562c07: 過。忽若一針便死。一劄便活。老僧未免燒好香供養。
0562c08: 何謂也。三年逢一閏。四月見重圓。復舉。真淨示眾
0562c09: 云。今日乃是第二箇四月。不見古人道。放過一著。落
0562c10: 在第二。雖然第二。依舊只是箇孟夏漸熱。阿呵呵。有
0562c11: 利無利。不離行市。西川成都府漏籃子。一文錢三箇
0562c12: 兩箇。撒在諸人面前。一一可以治病。又不知廬陵米
0562c13: 作麼價。師拈云。大眾。者陳年滯貨。颺在叢林中。少
0562c14: 有人以眼著。淨慈信手拽來。用得恰好。奇哉奇哉。
0562c15: 孟夏漸熱。前堂五日先。不動口已巳道了。瞌睡漢。自是
0562c16: 當面諱。希有希有。西川城都府漏籃子。後堂重新
0562c17: 拈出。活一切人。不消半服。若是廬陵米作麼價。待諸
0562c18: 人喫飯。向鼻孔裏。去老漢與汝商量。喝一喝。下座。
0562c19: 上堂。舉僧問洞山。寒暑到來。如何回避。山云。何不向
0562c20: 無寒暑處回避。僧云。如何是無寒暑處。山云。寒時寒
0562c21: 殺闍梨。熱時熱殺闍梨。師拈云。寒暑內橫身。寒暑
0562c22: 外垂手。洞山自謂作家。殊不知。舌上一字關。被者
0562c23: 僧破。
0562c24: 上堂。山僧有一句子。在諸人分上。平平坦坦。諸人有
0563a01: 一句子。在山僧分上。曲曲彎彎。遂舉拂云。左手串來。
0563a02: 元是一。右手挑起。且非兩般。為甚麼角頭。當面
0563a03: 一擲。五雙十箇。取之不得。捨之又難。良久云。難難。
0563a04: 解夏小參。百二十日夏。有箇好說話。簸箕未動唇。苕
0563a05: 先露。豈不見。溈山問仰山。寂子今夏。在下面。作
0563a06: 何所務。把飯喚狗。仰云。鋤得一片畬。下得一籮種。者
0563a07: 田厙奴。溈云。子今夏不空過。據本結息。仰問云。和
0563a08: 尚今夏。做箇什麼。看看上面。溈云。日中一。夜後一
0563a09: 寢。又只是麩漿果。仰云。和尚今夏。亦不空過。背後叉
0563a10: 手。仰道了。遂吐舌。狸咬尾巴。溈云。寂子何得自傷己已
0563a11: 命。救不得也。溈仰家風。諸人已見了。且道。淨慈一眾。
0563a12: 同聚頭打眠。各自開眼做夢。是空過耶。不空過耶。
0563a13: 擊拂云。雙旗收電影。一劍倚天寒。復舉。古德云。心
0563a14: 不是佛。智不是道。師頌云。月臨粉壁間尤白。燭入
0563a15: 紗籠裏更紅。夜冷井邊聞落葉。已巳驚秋色到梧桐。
0563a16: 上堂。十五日前。結而不解。十五日後。解而不結。正當
0563a17: 今日。結也休。解也休。草鞋對頰聳八耳。主丈橫身
0563a18: 兩頭。五湖四海衲子為冤讎。
0563a19: 上堂。舉溈山。一日見僧來參。山起身。僧云。請和尚莫
0563a20: 起。山云。老僧未曾坐。僧云。某甲未曾拜。山云。何得無
0563a21: 禮。師拈云。上山者。不知山高。茫茫過水者。不
0563a22: 覺水深。因茲家道月削日侵。遂拈主丈云。溈山若早
0563a23: 知有者箇。良久云。有錢買金。
0563a24: 上堂。庭前黃葉墜。嶺上白雲屯。風味無多子。何人共
0563b01: 我論。忽有箇出來把住道。你屋裏。自有天來。大底活
0563b02: 計。何得裝寒酸氣象。說冷淡語言耶。遂呵呵大笑云。
0563b03: 知我者。其惟春秋乎。
0563b04: 中秋上堂。一遇中秋節。競賞中秋月。指底指。翫底翫。
0563b05: 說底說。到了何曾離圓缺。惟愛老長沙。一踏踏倒小
0563b06: 釋迦。光燦爛。絕周遮。不知端的落誰家。
0563b07: 雷北林和尚遺書至。上堂。西風一陣惡。北林平地
0563b08: 摧。曉猿夜。驚怨空徘徊。哀哉哀哉。戒光猶自照高
0563b09: 臺。
0563b10: 上堂。舉夾山與定山。同行言話次。定山云。生死中無
0563b11: 佛。則無生死。夾山云。生死中有佛。則不迷生死。二人
0563b12: 是非不已巳。同去見大梅。便問云。未審二人見處。那箇
0563b13: 較親。梅云。一親一。夾山云。那箇親。梅云。且去明日
0563b14: 來。夾山次日又問。梅云。親者不問。問者不親。夾山住
0563b15: 後云。我當時在大梅處。失一隻眼。師拈云。一人
0563b16: 金針蒙草錦。一人玉線蹙花幔。等是機巧工夫拈出。
0563b17: 大梅面前。覆去翻來。愈生光彩。還知夾山末後用處
0563b18: 麼。展開懸向野堂上。百鳥驚飛不敢啼。
0563b19: 上堂。須彌山一座。掇向頭上。而不知重。燈心草半寸。
0563b20: 藏在手裏。而不知輕。似者般底。可謂獃。可謂癡。可謂
0563b21: 沒忖當。可謂無準繩。然雖如是。以主丈劃一劃云。到
0563b22: 不平時還有聲。
0563b23: 上堂。舉韓文公與肇論主茶次。公曰。曾聞講得肇論
0563b24: 是否。主曰不敢。公曰。論中有物不遷義。是不。主曰。是
0563c01: 公撲下盞子云。者箇是什麼義。主無語。師拈云。韓
0563c02: 文公肇論主。喫茶也不依本分。物不遷義。固是不得
0563c03: 而明。啞。可惜一隻盞。
0563c04: 聖節上堂。渚虹影。樞繞電光。聖人出現。化洽殊方。
0563c05: 南山祝贊一句。又且如何舉揚。合掌頂戴云。南無延
0563c06: 壽王。南無長壽王。
0563c07: 上堂。舉雪示眾云。飯籮邊坐。餓死人。臨河。渴死漢。
0563c08: 曾郎曾郎。三十年前。也曾與麼來。玄沙云。飯籮裏坐。
0563c09: 餓死人。水沒頭浸。渴死漢。正是未出嶺時口款。雲門
0563c10: 云。通身是飯。通身是水。咄。者跛子。推門一拶折。是
0563c11: 飯耶。是水耶。淨慈門下。餓死人。渴死漢。且未要舉著。
0563c12: 尋常喫飯飲水。細嚼崙吞一任你。但不得忘來處。
0563c13: 請修造上堂。舉芭蕉示眾云。你有主丈子。我與你主
0563c14: 丈子。你無主丈子。我奪你主丈子。師拈云。有無
0563c15: 枝上生節。與奪節上生枝。一等弄主丈子。芭蕉老喫
0563c16: 便宜。南山不惜出手為提持。度主丈。喚侍者云。修造
0563c17: 司無丈竿用。權且借之。
0563c18: 佛涅槃上堂。日暖噴庭花。風輕搖岸柳。雙林入滅老
0563c19: 臊胡。至今猶露摩手。一箇半箇。於斯見得徹去。便
0563c20: 可流通萬世之光明。苟或不然。瞎你眼。啞我口。
0563c21: 上堂。舉趙州。因僧告辭。州云。甚處去。僧云。諸方學佛
0563c22: 法去。州豎起拂云。有佛處不得住。無佛處急走過。三
0563c23: 千里外逢人。不得錯舉。僧云。與麼則不去也。州云。摘
0563c24: 楊花摘楊花。師頌云。千尋浪裏出頭。萬仞崖前展
0564a01: 手。七百甲子老翁。剛然弄一場醜。摘楊花摘楊花。翻
0564a02: 身跳上樹。驚散暮林鴉。
0564a03: 佛鑑和尚忌拈香。拈香云。凌遲祖父只者箇。殃害兒
0564a04: 孫只者箇。三月十八日。出驢胎入馬腹。亦只者箇。雍
0564a05: 郎雍郎。插香云。非但報你箇。也要辱你箇。
0564a06: 上堂。震法雷。擊法鼓。布慈雲兮灑甘露。永嘉大師。元
0564a07: 來是箇死水裏龍。山僧未免資其神力。看取平地
0564a08: 驤變化。喝一喝云。法雷震矣。擊禪云。法鼓擊矣。以
0564a09: 拂子曳云。慈雲布矣。以拂子灑云。甘露灑矣。直得山
0564a10: 河大地。草木叢林。悉皆敷榮。悉皆茂。且道。徐家園
0564a11: 裏爛葛藤。還有者箇消息麼。提拂子顧云。芽生也。
0564a12: 結夏小參。拈主丈。阿呵呵。白日青天。有與麼事。主丈
0564a13: 子突然。與諸人作頭底。一夏九十日。要住不得住。要
0564a14: 去不得去。如落水犬。如觸藩羊。如墮檻猿。如陷虎。
0564a15: 當此之時。住山老漢。豈無方便耶。須是心自肯。頭自
0564a16: 點。主丈子。欣然與諸人開眼目。卓一下。阿呵呵。青天
0564a17: 白日。無與麼事。復舉。玄沙問鏡清。不見一法。是大
0564a18: 過患。且道。是那一法。清指露柱云。莫是不見者箇法
0564a19: 麼。沙云。浙中清水白米。從汝喫。佛法則未在。師拈
0564a20: 云。玄沙片舌如刀。鏡清一指似箭。笑談各展機謀。做
0564a21: 出者般觜面。何故。不見道。漳泉福建。
0564a22: 上堂。似地擎山。不知山之孤峻。圭角露也。如石含玉。
0564a23: 不知玉之無瑕。文彩彰也。若能如是。是真出家。吽。只
0564a24: 與麼。要入淨慈門。猶隔西湖在。
0564b01: 上堂。舉僧問智門。蓮花未出水時如何。門云。蓮花。僧
0564b02: 云。出水後如何。門云。荷葉。師頌云。玉纖纖布
0564b03: 芽。香苞朵朵依新葉。化工底事把天機。剖腹傾心俱
0564b04: 漏泄。
0564b05: 上堂。舉僧問洞山。如何是佛。山云。麻三斤。師拈云。
0564b06: 洞山老兒。將三寸鐵。斷天下衲僧命根。雖則歷數百
0564b07: 年。其鋒銳凜然。淨慈今日。當面一提。血滴滴地。
0564b08: 八月旦上堂。白蘋洲畔。紅蓼岸頭。漁人得意。撥動孤
0564b09: 舟。飛起一行兩行塞鴈。漾開七箇八箇沙鷗。絲綸在
0564b10: 手。隨放隨收。時有金鱗上直。
0564b11: 中秋上堂。兼謝百丈西堂。舉。馬祖與西堂百丈南泉
0564b12: 翫月次。祖云。正當與麼時如何。堂云。正好供養。丈云。
0564b13: 正好修行。泉拂袖而去。祖云。經歸藏。禪歸海。唯有普
0564b14: 願。獨超物外。師拈云。西堂供養。輕侵秤尾。百丈修
0564b15: 行。短過尺頭。南泉拂袖去。芻狗趁鐵牛。馬大師幸然
0564b16: 平似鏡。何用曲如。
0564b17: 重九上堂。九月九。一句話。有準繩。無柄。惟有陶靖
0564b18: 節知縫罅。悠然見南山。笑傲東籬下。
0564b19: 鬮拈化糧。上堂。拈主丈云。息慮迷源。拂塵昧己已。多少
0564b20: 衲僧。困在者裏。淨慈未免拈頭作尾。拈尾作頭。殿上
0564b21: 三箇漢。權做老奴。堂中五百尊。暫為小使。竭力振起
0564b23: 後開天門闢地戶。使長安市上。一箇箇。知道盂無
0564b24: 底。提起主丈云。等閒獲得一籌歸。卓一下云。暢殺你。
0564c01: 快殺你。
0564c02: 上堂。舉僧問雲門。不起一念。還有過也無。門云。須彌
0564c03: 山。師拈云。湖光湛湛。野色濛濛。簑笠一翁。酣然倦
0564c04: 釣。驀爾撞箇。回棹轉蓬。便見雪浪千尋。雲濤萬疊。
0564c05: 冬至小參。春分秋分。夏至冬至。天地循環。提主丈云。
0564c06: 是者一氣。阿呵呵。淨慈主丈子。硬糾糾。黑漫漫。超出
0564c07: 陰陽。不居寒暑。點開釋迦眼睛。張皇半夜。敲落達磨
0564c08: 牙齒。纏拔九年。盡天下衲僧性命。一捻捻住。求死不
0564c09: 得死。求生不得生。因甚逗到寶祐六年。十一月十八
0564c10: 日。在者筭座裏。預先出手露。卓主丈云。誌公和尚。
0564c11: 復舉。洞山與密師伯。到餅店。密於地上。畫一圓相
0564c12: 云。將取去。山云。拈將來。密休去。師拈云。將不去。拈
0564c13: 不來。兩箇漢。一場獃。至今平地上。狼藉覆蒼苔。
0564c14: 上堂。十八日已巳前。陽消陰長。十八日已巳後。陽長陰消。
0564c15: 正當今日。陰陽會合。消長混融。南山下一樹千絲檜。
0564c16: 交枝錯節。織月梭風。翠縷一重高一重。
0564c17: 謝兩堂秉拂。都寺幹齋。上堂。一味禪。黑漆丈東丁西
0564c18: 卓。頭不欠尾不全。五味禪。白碗深貯淺飣。少半角
0564c19: 多半邊。以拂打圓相云。總在淨慈綣裏。不得動著。
0564c20: 不得道著。何故。儉生不孝。義出豐年。
0564c21: 除夜小參。安眠露地牛。未脫黃金索。常在顧盻中。牧
0564c22: 童難捉摸。當此年窮歲盡。且不似老法昌。燒榾柮柴。
0564c23: 唱村田樂。作場笑具。蓋各人自有一頭。兩角指天。四
0564c24: 蹄踏地。朝從湖上去。暮向嶺邊歸。橫眠倒臥。盡在南
0565a01: 山欄圈中。自是牧者不知。騎者不識。大眾要識麼。以
0565a02: 拂作鞭勢云。叱。又云。。牢把繩頭著。復舉。僧問開
0565a03: 先暹和尚。年窮歲盡時如何。開先云。依舊孟春猶寒。
0565a04: 師拈云。開先可謂因風吹火。用力不多。忽有問淨
0565a05: 慈。年窮歲盡時如何。遣臘冰千。勾春柳一絲。
0565a06: 正月旦上堂。年年是好年。日日是好日。南山今日。好
0565a07: 處又非常。石人起拜大人揖。因甚如此。蛇生角。虎插
0565a08: 翼。
0565a09: 湖州歸上堂。煙迷岸樹。水沒汀莎。渡頭撥動釣舟。野
0565a10: 鴨翩然飛過。翻思百丈鼻孔。被馬師一扭。至今猶自
0565a11: 作忍痛聲。淨慈與麼道。也是望空擲石頭。
0565a12: 上堂。舉僧問馬祖。如何是祖師西來意。祖喚僧近前
0565a13: 來。僧近前。祖便掌云。六耳不同謀。師拈云。馬師道。
0565a14: 近前來。早是六耳同謀了也。何況更打一掌乎。然制
0565a15: 禮作樂。識周公者鮮矣。
0565a16: 涅槃上堂。舉世尊。於涅槃會上。以手摩。告眾。攢簇
0565a17: 不得底病證出也。乃曰。汝等善觀吾紫磨金色之身。
0565a18: 瞻仰取足。無令後悔。顛言倒語不少。若謂吾滅度。非
0565a19: 吾弟子。謂吾不滅度。亦非吾弟子。臨危猶自說醫書。
0565a20: 是時百萬大眾。悉皆契悟。吽吽。總是扶籬摸壁。若有
0565a21: 一箇半箇。轉面皮。老瞿曇。要死也不得在。
0565a22: 上堂。雲幽谷靜。雨歇幽鳴。風暖幽鳥語。日融幽
0565a23: 草青。二祖不知。截斷一手臂。歸宗不會。拭壞雙眼睛。
0565a24: 致使衲僧。箇箇半疑半信。半醉半醒。爭知道。自來滿
0565b01: 口。咀華而嚼英。
0565b02: 上堂。舉溈山示眾云。行高士。直須向聲色裏坐。聲
0565b03: 色裏臥。山出問云。如何是不落聲色句。溈豎起拂
0565b04: 子。山云。此猶是落聲色句。溈便歸方丈。山不契。遂辭
0565b05: 香嚴。嚴云。何不且住。山云。某甲與和尚無緣。嚴云。有
0565b06: 何因緣不契。山遂舉前話。嚴云。某甲有箇語。山云。道
0565b07: 什麼。嚴云。言發非聲。色前不物。山云。元來此間有人。
0565b08: 師兄去後。有箇住處。某甲來相伴。溈至晚。問嚴。矮
0565b09: 闍梨在麼。嚴云。已巳去了。溈云。向你道什麼。嚴云。某甲
0565b10: 亦曾對他來。溈云。試舉看。嚴云。言發非聲。色前不物。
0565b11: 溈云。他道什麼。嚴云。他深肯之。溈失笑云。我將謂矮
0565b12: 子有長處。元來只在者裏。此子向後有箇住處。近山
0565b13: 無柴燒。近水無水喫。師拈云。扶其頭溈山手俱
0565b14: 露。掖其尾。香嚴肝膽盡傾。左右出矮師叔綣不得。
0565b15: 既然如是。因甚遭他授記。擊拂下座。
0565b16: 結夏小參。太陽門下。日日三秋。枯枝困靈翮。明月堂
0565b17: 前。時時九夏。止水淹俊鱗。殊不知。衲僧家。草鞋高掛
0565b18: 龍角頭。著著向佛未出。祖未興。行到說不到時。說
0565b19: 到行不到處。風凜凜地。若倚天長劍。頓在面前。誰敢
0565b20: 正眼著。雖然。柄猶在老僧手裏。復舉。天平到
0565b21: 西院。居常自云。莫道會佛法。今時覓箇舉話人也無。
0565b22: 院知有此語。一日遙見平。乃召云。上座。平回首。院云。
0565b23: 錯。平行三兩步。院又云。錯。平近前。院云。適來者兩錯。
0565b24: 是西院錯。上座錯。平云。某甲錯。院云錯。平休去。院云。
0565c01: 且在者裏過夏。待共上座商量者兩錯。平當時便行。
0565c02: 住後為眾云。我當初行。被業風吹。到思明長老處。
0565c03: 被他連下兩錯。更留我過夏。待共商量。我不道恁麼
0565c04: 時錯。未發足南方。早知道錯了也。師拈云。進前則
0565c05: 騰蛇遶足。退後則土宿臨頭。天平固是無柰何處。敢
0565c06: 問諸人。西院兩錯。畢竟如何商量。縱使商量得。一夏。
0565c07: 陳米飯。淡虀。也要你喫在。
0565c08: 上堂。舉僧問雲門。如何是佛。門云。乾屎橛。師召大
0565c09: 眾云。者跛阿師。渾身自來不淨。等閒觸著。平地上
0565c10: 屙一堆。薰炙藂林。更無一人。以掃帚用事。以拂一拂。
0565c11: 喝一喝。下座。
0565c12: 上堂。庭前柏樹子。揭示西來旨。山僧三十年已巳前。識
0565c13: 破根株。見徹骨髓。應用只在開口合口間。伸手縮手
0565c14: 裏。冷地自笑笑未已巳。而今提掇來。自笑也不是。伸手
0565c15: 縮手也不是。開口合口也不是。且道。訛在什麼處。
0565c16: 不是不是。
0565c17: 上堂。舉僧問趙州。如何是道。州云。墻外底。僧云。不問
0565c18: 者箇道。州云。你問那箇道。僧云。大道。州云。大道透長
0565c19: 安。師拈云。問路底。茫茫走東走西。指路底。步步隨
0565c20: 上隨下。淨慈與麼品題。還有為人處麼。不見道。為語
0565c21: 助者。焉哉乎也。
0565c22: 解夏小參。一結結定。盡大地是箇鐵鎚子。在老僧
0565c23: 手裏。橫拋豎擲。不知打破幾枚漆桶。一解解開。通十
0565c24: 方無非大道路頭。在諸人下。南來北往。不知踏斷
0566a01: 幾緉草鞋。與麼與麼。大難大難。蘆笛一聲堪著耳。又
0566a02: 隨流水過前灘。復舉。溈山問仰山。寂子今夏。在下
0566a03: 面。作何所務。仰山云。鋤得一片畬。下得一籮粟。溈山
0566a04: 云。子今夏不空過。仰山問云。和尚今夏。作箇什麼。
0566a05: 溈云。日中一食。夜後一寢。仰云。和尚今夏。亦不空過。
0566a06: 道了遂吐舌。溈云。寂子何得自傷己已命。師拈云。仰
0566a07: 山一夏不空過。露手穿。溈山不空過一夏。穿手
0566a08: 露。古人則且止。只如淨慈。一夏七顛八倒。是空過耶。
0566a09: 不空過耶。良久云。閻姘咬薑。趙婆呷醋。
0566a10: 上堂。九十日一夏。始終無縫罅。拶到末梢頭。有箇好
0566a11: 說話。作麼生。長爪梵志註九經。瞎眼波斯書八卦。
0566a12: 上堂。如我按指。海印發光。汝暫舉心。塵勞先起。阿呵
0566a13: 呵。釋迦老子。猶自作者神頭鬼面。淨慈昨請五人知
0566a14: 事。一人頭首。五人監。一人侍者。且不按指。亦不舉
0566a15: 心。何故。風恬浪靜。雲淨月明。不擲金。錦鱗自上。
0566a16: 上堂。舉南泉一日。有僧來參。叉手而立。泉云。何太俗
0566a17: 生。僧便合掌。泉云。何太僧生。僧無語。師拈云。王老
0566a18: 師。一鏡當臺。胡來漢來。固不可得而逃。惜乎只撞著
0566a19: 一箇叉手合掌鬼。
0566a20: 中秋上堂。心月孤圓。以拂打圓相云。好箇退下桶
0566a21: 子。光吞萬象。燈籠露柱。。光非照境。作麼生。境亦非
0566a22: 存。且信一半。光境俱忘。大小盤山。又與麼地。復是
0566a23: 何物。阿呵呵。今朝八月十五日。正是中秋。十六十七
0566a24: 十八三日好大潮。諸人若到浙江亭。第三柱上。題詩
0566b01: 四句。看了記取歸來。
0566b02: 上堂。舉龐居士問仰山。久嚮仰山。到來為甚覆。山
0566b03: 豎起拂子。士云。恰是。山云。是仰是覆。士摑露柱云。雖
0566b04: 無人見。賴有露柱證明。山擲下拂云。一任舉似諸方。
0566b05: 師拈云。小釋迦。若不得拂子。幾墮網羅。老居士。若
0566b06: 不得露柱。幾落機。雖然二俱作家。到了且不知山
0566b07: 是仰耶。是覆耶。
0566b08: 臘八上堂。雪山層層。雪冷冷。瞿曇過去久矣。今宵
0566b09: 誰明星。遂仰頭看天云。奇哉。復云。低聲。恐成妄語
0566b10: 誑眾生。
0566b11: 上堂。舉僧問九峰。如何是不壞身。云。正是。僧云。某
0566b12: 甲不會。請師直指。云。適來曲多少。師拈云。九
0566b13: 一箇鐵彈子。若還打著者僧。不被隨手一擊百雜碎。
0566b14: 元宵上堂。以拂打圓相云。一輪月。以拂點云。萬點燈。
0566b15: 月影與燈影交輝。燈光與月光互燦。遂合掌云。奇哉
0566b16: 美哉。不可思議哉。何異過去日月燈明王如來。
0566b17: 雪竇長老至上堂。舉先雪竇云。春山疊亂青。春水漾
0566b18: 碧。雪竇老漢。大似將公界物。作私己已用。竇云。寥寥
0566b19: 天地間。獨立望何極。果然。竇顧侍者云。有人看方
0566b20: 丈麼。有。竇云。作賊人心。不勘自敗。淨慈雖則據款
0566b21: 結案。亦未免遭人檢點。
0566b22: 上堂。舉南泉問黃蘗。定慧等學。明見佛性。此理如何。
0566b23: 蘗云。十二時中。不依倚一物始得。泉云。莫是長老見
0566b24: 處麼。蘗云。不敢。泉云。草鞋錢且置。漿水錢教誰還。蘗
0566c01: 休去。師拈云。酒中下鴆。蜜裏放砒。二大老。故一時
0566c02: 互展機關。你者一隊弄業識底。更買草鞋行三十
0566c03: 年。也未夢見他氣息在。
0566c04: 浴佛上堂。我今灌沐諸如來。提起主丈云。今朝且浴
0566c05: 黃面老子一箇。淨智莊嚴功德聚。燈籠眉間現瑞。露
0566c06: 注腦後放光。五濁眾生令離垢。莫要塗汙他。同證如
0566c07: 來淨法身。擲下主丈云。還有證得法身底麼。若證不
0566c08: 得。淨慈又費一杓兩杓惡水。喝兩喝。下座。
0566c09: 上堂。舉僧問趙州。未有世界。早有此性。世界壞時。此
0566c10: 性不壞。如何是不壞底性。州云。四大五蘊。僧云。猶屬
0566c11: 敗壞。如何是不壞底。州云。四大五蘊。師拈云。一箇
0566c12: 無孔鐵鎚。兩回當面擲出。者僧若會。接得信手一揮。
0566c13: 任是趙州眼光爍破四天下。也須倒行七步。
0566c14: 結夏小參。知幻即離。錯。不作方便。早是作方便。離幻
0566c15: 即覺。錯。亦無漸次。大好無漸次。諸人還見釋迦老子
0566c16: 一片腦門骨麼。錯。揭了也。者三錯。如摩醯首羅。豎
0566c17: 亞三隻眼。若從右眼入者。正在半途。從左眼入者。且
0566c18: 居門外。從正眼入者。許你住佛屋。喫佛飯。著佛衣。肆
0566c19: 口說佛非。淨慈一夏甘心。做箇無錢客作兒。復舉。
0566c20: 五祖示眾云。今日結夏。無可管顧諸人。未免作一家
0566c21: 。手云。邏羅招。邏羅搖。邏羅送。莫訝空。伏惟珍
0566c22: 重。師拈云。冷淡中設肴饌。寂寞裏動管絃。也須是
0566c23: 鄧師伯始得。只是猶帶些子寒酸氣味在。
0566c24: 上堂。淨慈今夏。造箇無底船。與諸人同。遊大圓覺海。
0567a01: 撐底自撐。拄底自拄。鼓底自鼓。搖底自搖。逗到雲凈
0567a02: 月明。風恬浪靜。不居此岸。不住彼岸。不滯中流。悠悠
0567a03: 颺颺。其樂可謂無涯矣。忽然平地激起洪濤。翻白
0567a04: 雪。又作麼生。乃招手云。。穩坐著。
0567a05: 謝兩堂秉拂。都寺齋。上堂。一人語別別到頭。一人機
0567a06: 橫橫到底。如今捻合來。放在面前。恰似箇鐵酸餡子。
0567a07: 橫吞豎咬。一任諸人。有問餡子一句。切不得學五祖。
0567a08: 念冠花詩。
0567a09: 上堂。舉僧問趙州。學人乍入叢林。乞師指示。州云。喫
0567a10: 粥了也未。僧云。喫粥了也。州云。洗盂去。師拈云。
0567a11: 趙州無柄斧子。拈起劈頭一揮。隨後一。方圓成矣。
0567a12: 規矩中矣。學者不知。空聞有丁丁之聲也。
0567a13: 上堂。南山無關。西湖無蓋。五百箇弄泥團。三成四
0567a14: 拽隊。耳合非東倒西擂。吽吽。邏齋掇供。則不無你
0567a15: 儂。橫擔主丈云。若要擔荷者箇法門。以手掩鼻。下座。
0567a16: 上堂。舉趙州問投子。大死底人。活時如何。子云。不
0567a17: 許夜行。投明須到。師拈云。拔老虎鬚。截蒼龍角。豈
0567a18: 足較二作家。當時傍若有人。不消道箇古佛古佛。
0567a19: 上堂。雲門道。佛法大有在。只是舌頭短。又自云。長也。
0567a20: 吽吽。淨慈道。佛法大有在。只是口門窄。亦自云闊也。
0567a21: 阿呵呵。然雖如是。雲門底。淨慈底。直是天地相遼。且
0567a22: 道。以何為證。蠅頭蟢。膝蜂腰。
0567a23: 解夏小參。奪人不奪境。喝一喝。奪境不奪人。作什麼。
0567a24: 人境兩俱奪。退後退後。人境俱不奪。還我話頭來。臨
0567b01: 濟老兒。四路葛藤。殃害天下衲僧。搭面兜頭者。萬萬
0567b02: 千千。粘手綴者。千千萬萬。淨慈雖是他兒孫。未嘗
0567b03: 把口說著。當此自恣之時。不免將無口刀子。從頭割
0567b04: 斷。縛作一束。颺在南屏山頂。儘教日炙風吹。雲埋雨
0567b05: 洗。忽然果布萌芽。擾亂叢林又一番。復舉。雲門
0567b06: 問僧。在什麼處過夏。僧云。和尚合知。門云。我則知。僧
0567b07: 云。且道。某甲在甚處過夏。門云。老鼠孔裏出頭。僧無
0567b08: 語。師拈云。弄鼠。猿禁猴。雲門固是有殺活機謀。
0567b09: 檢點來。依舊出不得者僧話頭。
0567b10: 法語
0567b11: 示哲侍者
0567b12: 石頭和尚道。千種言。萬般解。只要教君長不昧。古人
0567b13: 如斯言論。可謂棒打石人頭。嚗嚗論實事。今時叢林
0567b14: 浩浩地。只是名字參禪學道。要一半。長時不
0567b15: 昧底人。如空中揀月。豈不見。開山空照祖師。常喚主
0567b16: 人翁。自應諾。惺惺著。諾。他時異日。莫受人瞞。諾諾。這
0567b17: 箇豈不是長時不昧底雖然。是箇死蛇弄得出來。也
0567b18: 是好笑。哲侍者在此三年。還曾解笑也未。若果未然。
0567b19: 玄沙道底。
0567b20: 示昱上人歸金山
0567b21: 昱上人。在此相聚一夏。幸自可怜生。忽然袖紙懷香。
0567b22: 來求法語。且不要長篇短句。呵呵。上人所求者何法。
0567b23: 所覓者何語。豈不聞祖云乎。我宗無語句。亦無一法
0567b24: 與人。恁地說話。早是為蛇畫足了也。今夏怛怛忉忉。
0567c01: 何異將死。就地上彈。未免舉則新話。以塞其請。金
0567c02: 山寺褁山。焦山山褁寺。千人萬人題。只是。忽地向此
0567c03: 一句下。打失鼻孔。方知。山埜葛藤不少。更若道落了
0567c04: 三字。好問取金山和尚。
0567c05: 果上人求語過太白
0567c06: 即散而寂曰止。即昏而朗曰觀。此是天台智者大師
0567c07: 玄旨也。浩浩轟轟幾百年。探其玄者多。得其旨者少。
0567c08: 車山果上人。雖則窮玄達旨。惜乎胸次猶懷隱隱之
0567c09: 疑。遂決志遊方。明究教外別傳之要。朅來鞔。必欲
0567c10: 真登堂奧。其柰欲速而不達。一日懷香求語。過太白
0567c11: 訪滅翁。予見其語峻氣豪。未敢與言。且引一進爛葛
0567c12: 藤。而問之曰。何名止觀。止者是誰。觀者甚物。苟能於
0567c13: 此。眼目定動。只明得教意。更有祖意在。豈不見。僧問
0567c14: 巴陵。教意與祖意。是同是別。巴陵云。雞寒上樹。鴨寒
0567c15: 下水。。者老漢。好與三十主丈。上人但與麼舉。
0567c16: 日本僧以生死求語
0567c17: 生死事大。無常迅速。衲僧入門款子。無有不會道者。
0567c18: 及乎問他。胡為生耶。胡為死耶。十箇五雙。口如木。
0567c19: 若只與麼行。走遍四天下。又濟甚事。一日忽有三
0567c20: 衲子到。口不能語。手會書。乃知來自日本國。因有
0567c21: 頌語。求予決死生話。未免饒舌。要知生從何來麼。但
0567c22: 於父母未生前。密密究竟。要知死向何去麼。但於風
0567c23: 火散後研窮。十二時中。只麼研來究去。驀然引手摸
0567c24: 著鼻孔。便知未跨船舷。已巳與汝三十棒了也。其或不
0568a01: 然。且向先徑山圓照葛藤參取。
0568a02: 示小師舟侍者
0568a03: 出家兒。要學大丈夫事業。須秉大丈夫志氣。若果如
0568a04: 所言。何患不到祖師閫域。豈不見。歸宗因小師辭。問
0568a05: 甚處去。討口牙也。僧云。諸方學五味禪去。不妨伶俐。
0568a06: 歸宗曰。諸方有五味禪。我這裏。有一味禪。因甚不學。
0568a07: 面皮厚多少。僧云。如何是和尚一味禪。望煙乞食。歸
0568a08: 宗便打。傷鹽傷醋。僧云。會也會也。棺木裏瞠眼。歸宗
0568a09: 曰。道來道來。老牛犢。僧擬開口。啞子喫蜜。歸宗又
0568a10: 打。大好一味禪。一狀領過。吾有不孝子若舟。志氣雖
0568a11: 有。事業未成。一日來辭。往諸方去。乞語為警。老僧
0568a12: 主丈。雖在身裏。且不似歸宗胡揮亂打。待子踏破幾
0568a13: 緉草鞋。稍知痛痒。歸來爛與一頓。淳祐庚戌。開爐
0568a14: 日。住瑞巖老拙書。
0568a15: 示儼上人
0568a16: 釋迦彌勒。猶是他奴。他是阿誰。十字街頭石敢當。此
0568a17: 是尋常山僧布施學者一轉語。上人初來聞之。似疑
0568a18: 不疑。似信不信。舉起如透金圈。放下如吞栗棘。由是
0568a19: 無柰何。炷香請為解註。未免向白紙寫黑字。解註一
0568a20: 遍。驀然於此憤發。管取穿三世諸佛鼻孔。換六代祖
0568a21: 師眼睛。刮天下老和尚骨髓也。
0568a22: 示簡禪人
0568a23: 不問有言。不問無言。世尊良久。此則公案。流落叢林
0568a24: 二千餘年。知它死了幾箇。活了幾箇。老漢室中。常舉
0568b01: 此語。有敬簡禪人。進前拈出倚天長劍。也不易得。柄
0568b02: 既已巳在手。何患不橫施逆用也。雖照。臨濟第四句
0568b03: 子。切須記取。
0568b04: 佛祖讚
0568b05: 觀音
0568b06: 皎皎月沈波。萋萋草泣露。良哉觀世音。不會轉身句。
0568b07: 又泛水像
0568b08: 覺而動。照而寂。雲淨月明。波停水碧。圓通觸處露全
0568b09: 身。依舊跟浮逼逼。
0568b10: 布袋和尚
0568b11: 朝向中遊。暮打市裏過。滯貨賣不行。賴是肚皮大。
0568b12: 達磨
0568b13: 西竺乾。東震旦。遍流毒。是者漢。不知賺了多少衲僧。
0568b14: 至今八錯七差。三馬九亂。
0568b15: 六祖夜渡
0568b16: 樹煙漠漠水沈沈。父子相拋用賊心。授了衣盂連夜
0568b17: 渡。釘樁搖櫓到于今。
0568b18: 維摩
0568b19: 倚胡床。執白拂。三十二人。盡底籍沒。將一默對文
0568b20: 殊。兔子何曾離得窟。
0568b21: 靈照女
0568b22: 生不居家。長不出嫁。一柄笊籬。天上天下。雖然不直
0568b23: 分文。只是無人著價。
0568b24: 自贊
0568c01: 崇德圓老請
0568c02: 無圓位中。一毫難狀。於第二門。有箇模。長安城裏
0568c03: 卓紅旗。鴈蕩頭翻白浪。更要不是籍沒一切人
0568c04: 家財。猶要筭白帳。
0568c05: 雪山梵老請
0568c06: 握三尺鐵。震一聲雷。剛把密旨。翻作禍胎。流落西村
0568c07: 李翁田地上。叢林又是一番災。
0568c08: 真如靖老請
0568c09: 夜叉心。菩薩面。動則雲翻大野。鬼悉懼聞。靜則練繞
0568c10: 長溪。人皆喜見。有一道迷魂。三千里外學念者也
0568c11: 靈驗。
0568c12: 治平璧老請
0568c13: 似馬無。似牛無角。描摸出來。非常大錯。錯錯。萬古
0568c14: 一崖倚寥廓。
0568c15: 支提宏老請
0568c16: 搭一隻手。揮三尺鐵。天下衲僧。望風膽裂。豈料豐干
0568c17: 院裏。撞著箇匾頭魔孽。盡把家私俱漏洩。向玉融
0568c18: 側童前。對人點。背地吐舌。
0568c19: 連雲樞老請
0568c20: 密運玄樞。張要旨。名邈得來。成甚面觜。若是金毛
0568c21: 獅子子。訛豈止三千里。
0568c22: 慈恩涇老請
0568c23: 兩耳全聵。雙目半昏。涇清渭濁。誰與辨論。只麼淈
0568c24: 。狼藉破沙盆。有箇不唧底。剛要面前塗糊。背後
0569a01: 揩抹。黑漫漫地。恰似雲屯。挂向壽頂上。往往喚作
0569a02: 南山古樹根。
0569a03: 精嚴昂老請
0569a04: 軒昂氣宇。矍鑠精神。木雞驅成鸞鳳。狗逼作麒麟。
0569a05: 世上知心能幾人。
0569a06: 寶藏主請
0569a07: 乾之下。坤之上。有一寶。無異相。剛地描摸出來。便見
0569a08: 許多模。引一切人到面前。學筭鬼丁帳。
0569a09: 月藏主請
0569a10: 頭盧突兀。面孔鱗皴。剛把一莖燈草。對人秤作半斤。
0569a11: 阿呵呵。從教道。月明照見夜行人。
0569a12: 埴知客請
0569a13: 寒巖其骨。槁木其形。解語非舌。能言非聲。埏埴立於
0569a14: 未立。氣質成於未成。自者般伎倆。也有人描摸上丹
0569a15: 青。
0569a16: 若楫請
0569a17: 兮蘚石。形兮雲松。口捷如啞。耳聰若聾。布重網無
0569a18: 明山上。蕩一楫煩惱海中。吽。五日後也有箇弄脫空。
0569a19: 水底放出泥大蟲。
0569a20: 友方請
0569a21: 怒具慈悲。喜懷慘酷。指方為圓。拗曲作直。不特鑿石
0569a22: 栽花。兼要堆雲種竹。五五合成三十六。好彩是汝不
0569a23: 學他。學他和汝入地獄。
0569a24: 淨惠教老請
0569b01: 霜茁其巔。雲橫其肩。眼無一角。鼻少半邊。太湖水底
0569b02: 走馬。洞庭山上撐船。天下衲僧。名不得狀不得。取不
0569b03: 得捨不得。一齊喚作教外別傳。
0569b04: 觀音觀老請
0569b05: 眼無筋。頭無腦。是箇非箇併除。佛兮魔兮俱掃。須彌
0569b06: 山折挑來。眉毛上懸挂恰好。是誰識他。觀音長老。
0569b07: 瑞巖眾行者請
0569b08: 米裏有蟲。麥裏有麵。非是老盧。何曾見。見不見。八
0569b09: 角磨盤空裏轉。
0569b10: 壽首座請
0569b11: 漆桶一枚。無大得大。鼓合叢林。翻成口過。有語不勘
0569b12: 玄機。有棒不打鐵磨。南屏今日開眼放一箇。咄咄咄。
0569b13: 日本雲上人請
0569b14: 山頭雲。天上月。雲月有殊。光影無別。此是吾端的。不
0569b15: 許見不許聞。大唐國有人。必能辨必能別。不妨捲去
0569b16: 挂向大溪頭。教他幾箇。橫論豎論。東說西說。
0569b17: 日本門上人請
0569b18: 須彌繞白日。碧落穿紅霞。喚作真則錯。喚作相則差。
0569b19: 只此一門難摸索。賺他幾箇。失走天涯。
0569b20: 日本見上人請
0569b21: 一見便見。一得永得。有影無形。易辯難識。大唐不許
0569b22: 藏蹤。日本那容隱。扶桑夜半日頭紅。不妨背手拈
0569b23: 起一觀。決定頭斜面曲。鼻橫眼直。
0569b24: 偈頌
0569c01: 與若新戒付衣
0569c02: 靈山密付。少室親傳。或長或短。或方或圓。直下若能
0569c03: 提得起。優曇一朵瑞祇園。
0569c04: 西巖
0569c05: 怪石嵌空濺碧流。從來無路與人游。莫嫌立處孤危
0569c06: 甚。要與東山作對頭。
0569c07: 牧溪
0569c08: 百草頭邊意已巳賒。鞭繩放下臥平沙。覺來古岸東風
0569c09: 急。橫笛一聲山日斜。
0569c10: 了翁
0569c11: 踏斷草鞋。拗折主丈。徹底風流。匙挑不上。擬問如何。
0569c12: 擘面便掌。
0569c13: 笑堂
0569c14: 冷地無端錯喜歡。將鴟吻對門安。引它鐵作面皮
0569c15: 漢。千里聞風也破顏。
0569c16: 無雜
0569c17: 平常用處黑漫漫。十二時中沒兩般。大小趙州飯
0569c18: 漢。斧頭返被蛀蟲鑽。
0569c19: 懶散
0569c20: 一味放落魄。誰人柰得何。忽然刀斫手。依舊著摩挲。
0569c21: 月
0569c22: 曲曲彎彎地。明明白白中。當軒開闔處。一隔為誰通。
0569c23: 寄人
0569c24: 去年共遶行。話盡山雲海月情。芳樹幽禽尤記
0570a01: 得。風前時作兩三聲。
0570a02: 示舜上人
0570a03: 古鏡未磨黑似漆。及乎磨後也模糊。忽然打作百雜
0570a04: 碎。笑倒當年舜老夫。
0570a05: 斷溪
0570a06: 絕消息時消息。不流通處流通。未達曹源奧。依然
0570a07: 兩段不同。
0570a08: 夢菴相士
0570a09: 煙霞影裏蒼苔面。山水光埋古身。為報夢菴休諸
0570a10: 夢。老僧不是夢中人。
0570a11: 小佛事
0570a12: 能副寺鎖龕
0570a13: 一即三。三即一。筭得成。能事畢。且道以何為驗。提起
0570a14: 鎖云。明州鎖子。是三百錢買得。
0570a15: 連老宿鎖龕
0570a16: 黃連甜。甘草苦。鎖定咽喉。如何通吐。吐得出。上下四
0570a17: 圍。鐵壁鐵壁。
0570a18: 炳上人骨
0570a19: 指骨云。者箇公案。了無條貫。本來字義炳然。剛自
0570a20: 飛火亂。收拾將來。救得一半。畢竟如何。撫骨云。車不
0570a21: 橫推。理無曲斷。
0570a22: 文侍者火
0570a23: 吹布毛。喫油。我未舉。汝先知。將謂有力。可能擔荷。
0570a24: 豈料半途。收因結果。辜負一爐文武火。
0570b01: 珙侍者火
0570b02: 芝山下。清溪邊。拾得禿筆。倒蘸龍淵。著南屏題一
0570b03: 篇。柰何抵死題不全。老僧為你代書去也。以火作書
0570b04: 字勢云。看看。毫端吐光焰。眼底生雲煙。
0570b05: 立大師骨
0570b06: 撫骨一下云。立一切法。只是者箇。壞一切法。只是者
0570b07: 箇。如何抵死看不破。看得破。絕羅籠。總持參達磨。圓
0570b08: 機見雪。
0570b09: 信藏主起骨
0570b10: 無信根。無見地。說大脫空。談不了義。火聚任縱橫。刀
0570b11: 山恣遊戲。到頭一句若為評。帶角披毛行異類。
0570b12: 燁菴主撒骨
0570b13: 摑碎黑山光燁燁。踢翻鬼窟影團團。斬新收拾歸來
0570b14: 也。煙柳拖金鎖翠寒。
0570b15: 曠直歲火
0570b16: 放曠隨緣。逍遙任性。刈得三百祖師。且不出老雲
0570b17: 門陷。越死越生。一印印定。老媼日中懸火鏡。
0570b18: 祖印源西堂火
0570b19: 提祖印。浚曹源。雖無一點半滴。也要沃日滔天。計窮
0570b20: 力盡。手露穿。南山忍俊不禁。對眾代為著鞭。擲下
0570b21: 火把云。會麼。死蛇驚起口生煙。
0570b22: 覺上人火
0570b23: 覺即了。不施功。鐵槌生兩竅。跳舞西風。雖然猶在
0570b24: 鞔爐中。
0570c01: 照上人起龕
0570c02: 寂而常照。癩馬繫枯樁。照而常寂。黑牛臥死水。撫龕
0570c03: 云。一時裂破了也。歸去來歸去來。
0570c04: 新化爐。髮
0570c05: 銅頭鐵額。馬頷驢腮。倒順除千萬萬。零星收拾幾
0570c06: 堆堆。作者出手。爐新開。從前毛病。到此一時。紅
0570c07: 白青紫赤。以火打圓相云。盡從者箇流
0570c08: 出來。
0570c09: 俱北林起靈
0570c10: 柏庭有子真跳。三尺絲桐彈得妙。一曲高山流水
0570c11: 音。翻然轉入無生調。某人。儒林偉榦。梵苑耆英。明羲
0570c12: 皇畫於象分二儀之先。荷佛宗於髮引二鈞之際。
0570c13: 埽蕩目前路布。發揚格外真機。行古道以謙恭。絕今
0570c14: 時之進取。忽爾夢殘胡蝶。依正無差。然索斷麒麟。
0570c15: 見聞俱泯。直得雷峰雷震。龍阜龍鳴。霧慘雲愁。風悲
0570c16: 水咽。正與麼時。身裏出門則不問。門裏出身又作麼
0570c17: 生。日午木人轟鐵笛。泥牛跳過南山。
0570c18: 南陽郡夫人及小承奉起棺
0570c19: 芙蓉夢破篆煙殘。仙袂飄飄下廣寒。暫向塵寰賦離
0570c20: 別。哀笳聲咽曉風酸。以手指左邊云者裏見得。便知南陽郡
0570c21: 夫人綦氏。佩德門明訓。相命世鉅賢。鸞韓鳳席。不足
0570c22: 以樂其生。象服魚軒。不足以榮其死。指右邊云那裏見得。
0570c23: 便知直閣小承奉。孕秋水精神。具食牛骨氣。罷翫二
0570c24: 十四橋風月。歸看萬八千丈煙雲。者裏那裏一時捏
0571a01: 聚。遂為母子如初。古之今之兩段雖殊。畢竟絲毫不
0571a02: 隔。裂破榮華關鎖。掀翻富貴網羅。機回位轉。虎躍松
0571a03: 門。水揖山迎。龍眠石塢。正與麼時。且道。路頭在什麼
0571a04: 處。以手直指云驀直去。絕周遮。頭觸處是生涯。四方八
0571a05: 面。滿空紛錯散天花。
0571a06: 
0571a07: 斷橋和尚語錄卷下終
0571a08: 
0571a09: No. 1394-B
0571a10:  行狀
0571a11: 
0571a12: 師諱妙倫。號斷橋。台州黃巖松山人也。又號松山子。
0571a13: 姓徐。母劉氏夢。空中月明。已巳而有娠。嘉泰辛酉。八月
0571a14: 十七日乃生。眉目秀異。性姿朴。絕不樂世間學。年
0571a15: 十八。依永嘉廣慈院宗嗣論師出家。乃俗季父也。即
0571a16: 剃髮投禮。未行。首見谷源道於瑞巖。聞室中舉
0571a17: 麻三斤。乾屎橛話。頓起礙膺之疑。明年挈包謁靈隱。
0571a18: 一夕夷石鼓。為巖運菴對靈小參。歷舉運菴平日見
0571a19: 處。師聞之愈疑。旋次華藏。適淨淳菴臥疾。冒雪過長
0571a20: 蘆。忽自念曰。參禪若不徹去。孰若把本修行。遂發心
0571a21: 背蓮經至三卷。有僧問曰。何不參禪去。師曰。手拙耳
0571a22: 聾。字又不識。佛祖要道。豈淺根小智可得哉。僧曰。六
0571a23: 祖是擔柴漢。乃得黃梅衣。汝若參得一句透。勝背
0571a24: 萬卷蓮經。師由是輟經。單提庭前柏樹子話。廢寢忘
0571b01: 食。如坐刺剌棘中。久之巡禮祖山。值歲歉。或併日不得
0571b02: 食。師裕如也。因至雲居留夏。孜孜忘倦。不印席。中
0571b03: 心憤悱。或喜或瞋。一日往見山堂。閱楞伽經。至或戲
0571b04: 笑或怒罵。蚊虻螻蟻。無有言說。而能辦事處。豁然有
0571b05: 省。頓見處趙州直截為人處。平昔凝滯冰釋。自是機
0571b06: 鋒敏捷。時同堂友。堂愚石帆衍。號稱俊絕。平居每
0571b07: 舉古今。以相凌駕。還遊四明。方佛鑑道鳴乳竇。執侍
0571b08: 左右。朝夕決擇。佛鑑多听听而笑。一日佛鑑。因舉狗
0571b09: 子無佛性話。至末後為伊有業識在。一句。徵詰。下語
0571b10: 幾三十轉。皆不契。師再進曰。豈無方便耶。佛鑑乃舉
0571b11: 真淨頌曰。海枯終見底。人死不知心。良久聞板聲。赴
0571b12: 堂。下三級。驀然瞥地。乃徹見佛鑑鉗鎚妙密。倒心
0571b13: 事之。佛鑑遷育王。師侍行。雖泯泯眾底。不為表襮。識
0571b14: 者莫不器焉。佛鑑題頂相。付之曰。弄假像真。弄真像
0571b15: 假。裂破面門。非驢非馬。世上有誰親見來。天台石橋
0571b16: 倫侍者。辭去西遊。時久約翁。唱無用道於吳之薦嚴。
0571b17: 俾師侍香。翁入室。舉三喚三應話。師曰。無風起浪。翁
0571b18: 曰。將為吾辜負汝。是汝辜負吾。師曰。天堂未就。地
0571b19: 獄先成。翁刮目知待。商確古今。日增智證。逮華藏見
0571b20: 妙峰善。峰於衲子少許可。獨加賞識。命典客。佛鑑奉
0571b21: 詔登徑山。因再參焉。命掌法藏。既復自惟曰。寔安鴆
0571b22: 毒。苟勞身利眾。吾何為不勉。持淨一年拂垢滌穢。皆
0571b23: 為之。佛鑑亟稱於眾。遂延為第二座。提唱警拔。萬
0571b24: 口膾炙。時徑山號為多士。師表儀其間。咸悅服之。嘉
0571c01: 己亥。東歸寓巾峰。問道舊　藏密趙公曰。似地擎
0571c02: 山。不知山之孤峻。如石銜玉。不知玉之無瑕。　公曰。
0571c03: 自己已。師云。自己已。　公於言下有省。而白雲道學。一
0571c04: 時川騖矣。庚子秋。諸山舉鄉之祇園出世。瓣香為佛
0571c05: 鑑嗣。老屋數十楹。藜飯麥。處之自若。雖僻絕荒寒。
0571c06: 衲子無所容。而過門扣請者。無日。一日向火次。有
0571c07: 僧正因來參。師問。曾見甚麼人。因曰。曾見短蓬和尚
0571c08: 來。師曰。短蓬室中舉甚話。因曰。如何是塵塵三昧。
0571c09: 裏飯桶裏水。師曰。作麼生會。因曰。不會。特來見和尚。
0571c10: 師擲火柴頭示之。因禮拜曰。恩大難酬。袖紙乞語。師
0571c11: 作偈曰。相逢驀劄問來端。拋下柴頭君自看。火種星
0571c12: 兒如搆得。諸方被老兄瞞。因辭。歸車嶺所自築菴。
0571c13: 報道人曰。今夜有猛虎來。汝各自回避。隨以火焚其
0571c14: 菴。徑歸鴻福延壽堂坐脫。後有自中都回者。過酌水
0571c15: 嶺遇因。問曰。菴主何處去。因曰。我過天台去。客歸乃
0571c16: 知已遷化矣。或以告師。師曰。我當時悔不痛與一頓。
0571c17: 其接人得力如此。三年遷瑞巖。師慨然曰。空照故家。
0571c18: 久矣不作。飭力行。吾其敢怠乎。日勤槌拂。法席滋
0571c19: 盛。揚聲叢林者。自以為饜滿。至則欿然若不足。時有
0571c20: 特賜繼一處士郭公。號天台耆舊。雅意禪學。慕師重
0571c21: 名。趨而就弟子列。日求授道之旨。閱時既久。執禮益
0571c22: 勤。是不有大過人。曷以若此。而佛鑑尚無恙。喜其類
0571c23: 己已。師畫像題其上。轉喉觸諱。開口成禍。黃檗樹頭。
0571c24: 討甚蜜。咄咄咄咄。累我累我。其師資合如此。說
0572a01: 法餘暇。尤留情土木。堂宇圮陋。皆撤而新之。居九年。
0572a02: 今　大丞相秋壑賈公。鎮淮閫。稔聞師名。以功德國
0572a03: 清招致。師固辭。疏劄敦迫。乃行。學徒竭趨風。惟恐
0572a04: 後。戶外之屨常滿。人物。視諸方為最盛。乃捐囊。建
0572a05: 眾寮。扁曰琪林。以延來者。又捺海塗數千頃。合港之
0572a06: 際。人皆為難。師冒風濤默禱。取法衣鎮之。遂截為膏
0572a07: 腴。建閣立庫。成不磨之基。寶祐丙辰九月。被　旨。遷
0572a08: 淨慈。既至。執事者。遽以廩匱告。師曰。衲子為法來耳。
0572a09: 諸方豈無飯耶。乃持行化。時　觀相節齋趙公。使
0572a10: 吳。發廩為倡。大家巨室。聞風委施。　丞相尚留維揚。
0572a11: 給助逾厚。稛載來歸。無惰容得色。寺田旱澇。頻歲儉
0572a12: 。師數倡衣盂貸糴。供億不足。寺之耆宿。以　皇太
0572a13: 后舊有中元普度會事。告師。師遂聞于　晉菴中使
0572a14: 楊公。　奏復故典。及設會之夕。細雨陰雲。空中影像。
0572a15: 雜沓鱗萃。見者凜然。　上聞之。賜　內米數伯碩。
0572a16: 自是錫賚日優。斯會乘為永式。景定庚申。　大丞相
0572a17: 履齋吳公。召師翌日見。而夜夢。老僧奮臂。對其說法。
0572a18: 公退朝。及見師。謂其只知涅槃臺上工夫。　公喜甚。
0572a19: 館留竟日。師直然忘形。斂袖議論。與夢中老僧肖焉。
0572a20: 自後扣請益勤。致禮益重。惟師任大法之寄。方將闢
0572a22: 師雖臥疾。而接納略無倦容。遇有扣請者。必盡底蘊
0572a23: 而後已巳。臨終。日本三僧。繪師頂相。請讚。師筆力猶勁。
0572a24: 復為眾入室。舉四大分離話。徵詰。圓活機不可測。繼
0572b01: 染書。遺今　大丞相。與　藏密大監趙公。　丞相亟
0572b03: 方夜落西。復寫四句云。來也握雙拳。去也伸兩掌。透
0572b04: 得者一關。藕絲牽玉象。乃趺坐而逝。享年六十一。臘
0572b05: 四十四。景定二年。四月二十五日也。學者請于　都
0572b06: 省。奉全身。塔於寺之西偏。小師若斯若。募　中殿
0572b07: 宰府。賜錢成之。日本國參學僧正見。航金拾兩來。命
0572b08: 工刊師語錄流行。師為人。樂易慈順。顧雖少文。而於
0572b09: 佛祖關鑰。探微闡秘。視從上宿師。誠不多讓。每一語
0572b10: 之出。必四海樂聞。故志道之士。從之猶水就下。此可
0572b11: 以力致哉。既寂。莫不痛心疾首。蓋其繫大法之輕重
0572b12: 云。
0572b13: 
0572b14: No. 1394-C
0572b15:  附筆
0572b16: 
0572b17: 山菴雜錄云。斷橋和尚。為人峻硬。於衲子謹許可。
0572b18: 住國清日。泳象潭為首座。垕古田為書記。藏主失
0572b19: 其名氏。結夏秉拂陞堂敘謝。乃云。首座見前輩來。
0572b20: 不在稱譽。書記提唱語。如畫人物。種種俱備。但欠
0572b21: 點眼爾。藏主提唱語。不知說箇什麼。他時後日。
0572b22: 也道在老僧會中辨事來。是其以主法為己已任。不
0572b23: 肯少損威光。迷謬後學。雖曰抑之。實欲扶之也。今
0572b24: 之主法者。自家眼既不明。務以甜糖蜜水。取悅於
0572c01: 人。冀其相感。作我法嗣。嗚呼使斷橋。見此浮靡。豈
0572c02: 惟唾罵而已巳哉。
0572c03: 
0572c04: No. 1394-D
0572c06: 
0572c07: 咄。空以前。還有者個消息也無。無端向太清中。
0572c08: 說黃道白蚤。是不唧。奚堪矢上加尖。而更形諸楮
0572c09: 墨乎。雖然。聞之諺曰。祖禰不了。殃及兒孫。昔我釋
0572c10: 迦老子。為一大事因緣故。出現於世。以度生為急務。
0572c11: 其於迷流。弗克直下會取。不得已巳乃分時列教。如撒
0572c12: 縵天網子。摝人天魚。凡有血氣者。莫不一一收盡。末
0572c13: 後拈花示眾。獨飲光破顏微。世尊曰。吾有正法眼
0572c14: 藏。涅槃妙心。實相無相。微玅法門。付囑摩訶迦葉。展
0572c15: 轉相傳。至二十八祖菩提達磨。航海東來。直指人心。
0572c16: 見性是佛。得可大師。斷臂安心。受囑行化。四傳而至
0572c17: 曹溪大鑑。鑑出南嶽青原。原五傳而有曹洞宗。南嶽
0572c18: 亦五傳。而有臨濟宗。宗風獨臨濟為盛。道播天下。名
0572c19: 喧中外。越七世而有楊岐會。會九傳而得無準範。我
0572c20: 倫祖斷橋和尚。乃無準入室真子也。俗姓徐。台州之
0572c21: 黃巖人。母夢月而孕。年十八出塵。歷參耆宿。有悟入。
0572c22: 晚謁無準於雪竇。準問。甚處來。師曰。天台山。準曰。曾
0572c23: 過石梁橋麼。師曰。一踏斷了也。準深器之。遂以斷
0572c24: 橋二字。號師焉。準室中以狗子因何有業識在。令
0573a01: 師下語。凡三十轉。不契。師曰。可無方便。準舉真淨頌
0573a02: 言。有業識在。誰云意不深。海枯終見底。人死不知心。
0573a03: 師竦然良久。忽聞板聲。通身汗下。於是脫然。準出從
0573a04: 上源流衣。并付偈曰。真理直如絃。何言更何默。我
0573a05: 今善付囑。表心本無得。師領旨。出世開法台州之祇
0573a06: 園。瑞巖。國清。杭州之淨慈。讀師之四會語錄。其提唱
0573a07: 真乘。舉揚大法。使人復見曹溪水長滹沱浪闊。其扶
0573a09: 太師魏公。嚮師高風。加以師禮。師臨終集眾。入室作
0573a10: 書。辭諸山及魏公。公饋藥。不受。公問曰。和尚生在天
0573a11: 台。因何死於淨慈。師曰。日出東方夜落西。書偈而寂。
0573a12: 余曾閱金湯編。有希逸林公。撰師塔銘。略曰。余謂。富
0573a13: 鄭公於顒華嚴。范文正於古薦福。張紫巖於杲大慧。
0573a14: 皆以元勳大老。敬向其人。故叢林至今。以為法棟。今
0573a15: 師之得魏公者。又何遜哉。非公無以知師。非師無以
0573a16: 得公也。其大機大用。具在語錄。乃為銘曰。斷橋之學。
0573a17: 不以言句。傳所可傳。竹谿已巳序。師於叢林。末法砥柱。
0573a18: 我觀其初。信有異趣。麻矢何疑。楞伽何悟。無準室中。
0573a19: 不契何故。所聞何聲。始得汗出。師今何故。板鳴不住。
0573a20: 是聲何如。必有落處。我為此銘。來者轉註。林公言。竹
0573a21: 溪已巳序。尚未之見。然林公所撰。雖曰塔銘。亦可為師
0573a22: 序也。據此則師之語錄。非止此也。余昔謁覺浪盛公。
0573a23: 三宜盂公。石雨方公。乃扣及本分事。三公皆曰。茲金
0573a24: 明介菴和尚。斷橋直下兒孫。真古佛出世。何用別參。
0573b01: 余竟造金明。體究甚契。一日喟然謂余曰。我祖斷橋。
0573b02: 必有成錄。行世十餘載。之不獲。囑余與同列僧徒
0573b03: 覓。亦不獲。迨康甲子歲。晦岳旭公。抵閩旋浙。禮
0573b04: 華祖塔于天童。會山曉晢公。盤桓信宿方丈。得師是
0573b05: 錄。抄之歸。示諸法屬。競集金明。驚喜。焚香禮誦。如
0573b06: 獲拱璧。噫我祖語錄。自宋淳祐迄今。約五百六十餘
0573b07: 年。中間淪沒。不知歷幾年所。而況為忌者之所燼。
0573b08: 其不泯滅者。必龍神威力之所呵護耶。遂各謄一帙。
0573b09: 珍之。惜其未獲全軸。祕之篋中。欲俟得完璧。而後刊
0573b10: 行。越八載。辛未。適同門玅雲法兄。從山東之大悲來。
0573b11: 謂。雖殘編斷簡。足見一班。乃捐衣之貲。即付棗。
0573b12: 非圖競彩。務與海內有眼者。共見師真之風。截
0573b13: 去時習之弊。悲願沁人。廓無同異。直使將信將疑之
0573b14: 流。斷命根。分門列戶之輩。剷除人我。真可謂抉翳
0573b15: 金鎞。又何用夫門庭施設哉。宜乎。妙兄之不能已巳于
0573b16: 斯刻也。後屬余序。余固不文。不敢辭。爰述師之梗。
0573b17: 并林公塔銘。俾後之來者。得悉師之本末。及師之道
0573b18: 德作用。若師之語錄。謂余可序者。實猶潑墨之染太
0573b19: 空也。
0573b20: 。
0573b21: 康熙壬申長夏嗣祖十六世法孫真本瓶山項謙薰
0573b22: 　沐和南　題。
