0502c01: 
0502c02: 
0502c03: 永覺和尚廣錄卷第二十一
0502c04: 
0502c05: 嗣法弟子　道霈　重編
0502c06: 諸贊
0502c07: 彌陀佛贊
0502c08: 祇是這箇。喚作彌陀。若是那箇。喚作甚麼。駕空華之
0502c09: 寶筏。接幻住之娑婆。示淨示穢。一。舍穢趨淨。
0502c10: 夢踰大河。若遇鐵額銅睛漢。一定從他不順他。且道。
0502c11: 是往生不是往生。噫。東村王大無思算。倒騎石馬過
0502c12: 新羅。
0502c13: 釋迦佛贊
0502c14: 三世一切薄伽梵。唯我釋尊最希有。降生偏向難忍
0502c15: 。五濁借作歸元路。降生皇宮處極尊。飄然棄去如
0502c16: 敝屣。示知本有天然貴。區區凡榮豈能等。納妻誕子
0502c17: 同人法。一旦割去如斬絲。示知情愛為大患。復性初
0502c18: 關首斷之。遊外道親穿過。知非便捨明且決。示知
0502c19: 彼法非究竟。歷劫煉行盡唐捐。雪山六載嘴盧都。雪
0502c20: 覆千峰不暇看。示知研道貴精勤。情根見刺剌俱斷絕。
0502c21: 一明星云大悟。大驚小稱成佛。示知成佛有正
0502c22: 因。不從心外強修證。菩提場中暢本懷。如旭日照
0502c23: 高山。俯就機啟方便。權隱珍袍著敝衣。鹿野初轉
0502c24: 四諦輪。陳如接拍便成令。從茲三寶住世間。光明熾
0503a01: 盛照一切。說漸說頓仍說圓。應機雨化度無極。不論
0503a02: 三草及二木。觸著一一皆暢茂。金河法浪流不窮。至
0503a03: 今餘潤猶瀝瀝。纔沾一滴徹根源。光吞十誰敢匹。
0503a04: 佛功德海如沙界。我贊一塵尚如是。塵塵功德廣難
0503a05: 量。我有舌根不能及。即使法界諸大覺。慇懃各出廣
0503a06: 長舌。說偈直滿百千歲。贊我釋尊亦難罄。痛思我與
0503a07: 釋迦等。無量劫來無有二。渠遊濁土若蓮華。我陷泥
0503a08: 塗不能出。纖毫未曾有減增。祇從迷悟分凡聖。迷則
0503a09: 心反成外物。濁浪拍天不可渡。悟則外物盡唯心。渾
0503a10: 圓炤耀光明聚。到底迷悟不相干。淨穢兩途俱坐斷。
0503a11: 法身笑破等枯樁。向上有句如何說。我今稽首問釋
0503a12: 尊。釋尊垂眸復閉舌。但願身心奉塵剎。普使眾生悉
0503a13: 成佛。
0503a14: 出山像贊
0503a15: 空山峭絕。凍雲未開。形類枯木。舌長深苔。堆堆兀坐。
0503a16: 任世疑猜。明星夜。不勝自咍。忍俊不禁。再嘆奇哉。
0503a17: 三思大事。出山來。咄。四十九年阿漉漉。至今滿面
0503a18: 是塵埃。
0503a19: 觀音大士贊二首
0503a20: 以眼觀音。聞性自空。以音遇眼。音性自泯。音聞兩寂。
0503a21: 唯是一心。孤光迥脫。不廢音聞。二俱滿。罔不圓通。
0503a22: 一根如是。諸根亦然。交炤互用。靈妙難思。八萬四千。
0503a23: 手眼彰。故稱大悲。其德無量。應此方機。斯為第一。
0503a24: 妙觀之力。是菩薩師。供養弟子。盍省其師。若得其師。
0503b01: 是真供養。
0503b02: 不是金沙灘頭婦。亦非普陀巖畔客。老僧見他鼻半
0503b03: 邊。祇是箇十界無家底老賊。
0503b04: 三大士贊
0503b05: 三老相逢說甚麼。證南作北奈渠何。扶同附會任唇
0503b06: 舌。總是一場嗹哩囉。直至于今毒未息。看來一字也
0503b07: 成多。請君體取未生句。莫管無風水上波。
0503b08: 文殊大士贊
0503b09: 稽首大士。為佛長子。智光普炤。實諸佛母。影現娑婆。
0503b10: 釋尊良輔。坐師子座。震塗毒鼓。
0503b11: 布袋和尚贊二首
0503b12: 我不重你。臉笑嘻嘻。我不重你腹大便便。我不重你
0503b13: 身量腇腲。我不重你胸次廓然。我祇重你負著布袋
0503b14: 不知年。到處逢人乞一錢。癡癡不捨無時了。婬坊酒
0503b15: 肆亦留連。婆心果是如天。收歸布袋沒中邊。雖然
0503b16: 如是。若渠放下布袋。又作麼生贊嘆。也祇得稽首南
0503b17: 無慈氏尊前。
0503b18: 大了肚寬了腸。看來無界不收藏。未知此願何時滿。
0503b19: 祇好呵呵笑一場。
0503b20: 寒山拾得贊
0503b21: 敝衣垢面。蓬髮婆娑。持帚回顧。為箇甚麼。為彼世人。
0503b22: 癡蠢者多。強執空影。為禍之囮。直須掃破。免彼蹉跎。
0503b23: 長言不足。繼以悲歌。悲歌不薦。無可奈何。悲轉為笑。
0503b24: 拍手呵呵。笑彼逐逐。如自燒蛾。噫。國清門外溪山古。
0503c01: 至今明月挂松蘿。
0503c02: 空生尊者贊
0503c03: 既名空生。云何有相。相耶空耶。為一為兩。碎諸有關。
0503c04: 破如來藏。不管巖前雨華。且把手中拄杖。雖云是東
0503c05: 方青龍陀。也祇是這般模樣。
0503c06: 十八羅漢贊。為金仙庵題
0503c07: 指
0503c08: 若為指佛。何者是佛。若為指心。何者非心。一指分明
0503c09: 太漏逗。千年祇作野狐精。還有為尊者出氣的麼。唐
0503c10: 時有老俱胝。
0503c11: 執卷
0503c12: 祇這手卷。親從佛得。文彩已巳彰。炭中露墨。咄。好向堂
0503c13: 前把火焚。免使人見贓捉賊。
0503c14: 扶杖
0503c15: 一條拄杖子。照用不容分。扶過斷橋水。伴歸無月村。
0503c16: 到不如放下著。何以故。正眼看來。不值半分文。
0503c17: 撥眉
0503c18: 撥開長眉。分明覿面。怎奈迷何。依然不見。見不見。休
0503c19: 向空中尋閃電。
0503c20: 入定
0503c21: 寂不聞聲。天華亂墜。最先見佛。熱瞞一會。似此等惡
0503c22: 模惡樣。祇好貶向人天。永作福田之類。
0503c23: 合掌
0503c24: 合掌當胸。歸依那箇。若言見佛。分明話墮。縱言不見。
0504a01: 未免有過。噫。看來合掌當胸。真不如撒手長臥。
0504a02: 擊磬
0504a03: 擊磬一聲。大地平沉。空髓露。枯木龍吟。若到山僧
0504a04: 門下。大有事在。為渠祇見其影。不見其形。
0504a05: 洗耳
0504a06: 洗耳去塵。還成自汙。雖是圓通。七錯八。正好當胸
0504a07: 打一拳。那管你靈山親囑付。
0504a08: 降龍
0504a09: 娑竭出海。神變叵測。似鶻提鳩。未為奇特。既是似鶻
0504a10: 提鳩。何以未為奇特。請問唐時白拈賊。
0504a11: 伏虎
0504a12: 獰虎失威。怗然馴伏。要騎便騎。如跨犢。若是本分
0504a13: 衲僧。安用這箇業畜。豈不見道。巴歌不是陽春曲。
0504a14: 憑几
0504a15: 試問尊者。還有憑依也無。若有憑依。何須這箇。若無
0504a16: 憑依。安用這箇。所以衲僧據令。不免一拳打破。雖然。
0504a17: 佛事門中。
0504a18: 抱膝
0504a19: 昔也曲膝而請。今也抱膝而坐。長年無事商量。似
0504a20: 習成怠隋。休怠隋。一自靈山分付後。不會打發得這
0504a21: 些滯貨。
0504a22: 補衲
0504a23: 瞿曇舊衲衣。片片裁雲補。持來重七斤。包著細腰鼓。
0504a24: 還有要識老瞿曇者麼。祗這是。
0504b01: 看經
0504b02: 祇這一卷經。從來不許轉。晝夜鑽紙。太近翻成遠。
0504b03: 畢竟要轉這一卷麼。腦後一眼開。大地秋雲捲。
0504b04: 弄獅
0504b05: 汝弄獅子。弄得幾出。六即是一。一即是六。好手還渠
0504b06: 老作家。白雲深隱禪那窟。
0504b07: 寫經
0504b08: 須彌為筆。大海為墨。寫這一卷經。空都逼塞。還寫
0504b09: 得出麼。雖然。今日筆尖上。放光動地。見者乃仙陀之
0504b10: 客。
0504b11: 負袋
0504b12: 寬了肚皮。打開布袋。逢人乞一文。償前生債。酒肆
0504b13: 與婬坊。到處俱無礙。呵呵。十字街頭。一場破敗。
0504b14: 托塔
0504b15: 寶塔從西來。驚天復動地。光百千秋。見者難擬議。
0504b16: 休擬議。恐不是阿育王的舍利。
0504b17: 達摩贊三首
0504b18: 西來老胡。甚是糊塗。梁武問著第一義。大膽說出廓
0504b19: 然無。再云不識似銀山。闔國蹉過空躇。祇得暗向
0504b20: 長江渡。九年面壁嘴盧都。一堆滯貨誰承買。雪夜安
0504b21: 心髓亦枯。看來西天未發足時。也好與三十棒。何以
0504b22: 故。為渠起樣作模。
0504b23: 一蘆渡江。九年面壁。擬議不來。千聖莫識。流毒震旦。
0504b24: 至今未息。有甚好處。破鞋一隻。
0504c01: 堆堆面壁。說箇甚麼。三拜得髓。一場。傳接響
0504c02: 至今日。似重添水上波。
0504c03: 三教圖贊
0504c04: 三老出來。片霰雪。割裂空。掉三寸舌。成得何事。
0504c05: 證龜作。一朝聚首。更有何說。
0504c06: 達觀大師贊
0504c07: 其骨若鋼。其氣如虹。肩荷大法。力振風。如護君父。
0504c08: 豈顧厥躬。雖罹其難。法門之忠。
0504c09: 雲棲大師贊
0504c10: 末風浮薄。法綱久隤。賴師振之。狂瀾頓回。專一心而
0504c11: 歸淨國。弘萬行以布深慈。是知。師固當世之柱石。亦
0504c12: 萬世之繩規。
0504c13: 雲棲壽昌真寂三大師贊
0504c14: 三師出。日照昏衢。或禪或教。異路同趨。承前啟後。
0504c15: 作眾良模。吾雖不敏。願學之而未能者乎。
0504c16: 壽昌和尚贊二首
0504c17: 一旦推翻大好山。等閑跳出祖師關。耕雨鋤雲五十
0504c18: 載。何曾有意入塵寰。銕骨凌空難比擬。鳥道無人獨
0504c19: 往還。一條拄杖如龍活。至今洞口自潺湲。
0504c20: 這老和尚。全沒巴鼻。指東話西。實無道理。惱亂眾生。
0504c21: 無風浪起。建二十餘剎。使鬼驅風。歷五十餘年。填坑
0504c22: 穵地。臨了一場逗漏。云今日分明指示。莫是從大
0504c23: 好山過麼。咄。切莫向此中擬議。
0504c24: 博山和尚贊
0505a01: 從玉山絕路頭。向峨峰安下鼻孔。錦繡囊中飄異
0505a02: 香。空面上鑽窟。牢把鐵關不暫開。末後誰能繼
0505a03: 其踵。
0505a04: 滕秀實居士贊二首
0505a05: 秀而華。秀而實。雖是一場好夢。醒後何須更覓。學道
0505a06: 八載。遽爾趨寂。可喜者問道之念方勤。可惜者履道
0505a07: 之功未畢。雖然。末後一曲讓君長。趺坐西逝明歷歷。
0505a08: 老踏翻松頂巢。帶月飛歸人未識。
0505a09: 閻浮一夢誰先覺。五欲重重自成縛。先生腰纏十萬
0505a10: 貫。更曾跨箇楊州。臨終拍手唱歸來。獅子迸斷黃
0505a11: 金索。好似昔年馮濟川。不免將錯去就錯。穩坐蓮華
0505a12: 大若輪。五色寶光相映爍。天衣飄緲絢雲霓。琉璃地
0505a13: 上聞天樂。世間多少競英雄。看來輸君最後著。尚留
0505a14: 這箇在娑婆。惡水當頭潑一杓。
0505a15: 兵憲林得山居士贊
0505a16: 君性多豪爽。磊落稱奇英。心胸洞無物。肝膽向人傾。
0505a17: 憂時獨上批鱗疏。壯心直欲靖胡塵。轉輸軍餉三邊
0505a18: 足。抗守危城萬虜驚。北門鎖鑰君堪寄。遭讒拂袖東
0505a19: 海潯。屢約披緇叩石鼓。胡為濡滯愧山靈。韓范功業
0505a20: 今何在。算來嬴得一名。若待功成方斂歛。巖石雲
0505a21: 中也笑人。舉世盡因名利醉。堪嘆無人號獨醒。我今
0505a22: 預掃峰頭石。徯君共操沒弦琴。
0505a23: 侍講陳仲謀居士贊
0505a24: 剛介如君有幾人。寒梅雪裏一枝春。披緇獨對巖前
0505b01: 月。是先朝骨骾臣。
0505b02: 德山樵者贊有引
0505b03: 樵者楊姓。諱逢京。別號泰宇。德山其所隱也。生出華
0505b04: 胄。跡混禪侶。其宅心制行。月旦多賢之。然以賢而貧。
0505b05: 亦以貧而益見其賢。則其貧也不亦善乎。厥嗣逸凡
0505b06: 氏。有乃父風。持其像求贊。余謂。若居士者。可以風矣。
0505b07: 漫題數語。以塞其請。
0505b08: 淵淵其衷。穆穆其容。居德以厚。育德以。中歲好道。
0505b09: 益晦厥躬。樂施弗倦。晚乃愈窮。矢志西方。如水必東。
0505b10: 臨終翛然。鴈過長空。嗚呼居士。其取之物則儉。取之
0505b11: 道則隆者乎。
0505b12: 自贊三十九首
0505b13: 這等模樣。最是可嫌。拂也不。棒也不拈。坐朽木榻。
0505b14: 漢語胡言。呵佛罵祖。欺地瞞天。簧鼓後學。八倒七顛。
0505b15: 山不露頂。月隱半邊。雖然全無道理。要也不負曹洞
0505b16: 之傳。
0505b17: 苒荏半生。行年五十。逢人惡發。全無諱忌。罵盡百聖
0505b18: 千賢。自云為諸佛出氣。出言不涉典章。舉動全同兒
0505b19: 戲。直是攪亂乾坤。一任人天厭棄。莫是教外別傳麼。
0505b20: 咄。迦葉師兄也未是白水巖請。
0505b21: 癡隱荷山八載。未敢空安橛。諸方浩浩談禪。這裏
0505b22: 縮頭如鱉。每歲栽禾博飯。甘把黃金當鐵。分明是半
0505b23: 文不直。如何稱壽昌嫡血。為多不如少實。千巧
0505b24: 不如一拙荷山請。
0505c01: 我不是你。你是我。春風一面。秋雲一朵。黃楊木禪。
0505c02: 無罅縫鎖。今年走入溫陵城。恰似泥塗行鱉跛。咦。溫
0505c03: 州橘皮不是火開元寺請。
0505c04: 這箇老漢。一生杜田。不解學佛學祖。祇會伸打眠。
0505c05: 有人問著無可對。便說渠是教外別傳。呵呵。曾在壽
0505c06: 昌橋上過。鼻孔從來沒半邊。
0505c07: 這箇老乞兒。鄙哉無所能。古今俱不似。凡聖並生憎。
0505c08: 掀翻三藏教。滅盡五家燈。渠有甚長處。光頭一箇僧。
0505c09: 這漢無知。不分豕亥。掉頭不說壽昌宗。舉足踏破苕
0505c10: 溪戒。全是使鬼驅風。一任貴買賤賣。浪得名在世
0505c11: 間。祇為少了閻浮債真寂院請。
0505c12: 鼓山一片雲。苕溪一點泡。祇是破敗凡夫。那能論禪
0505c13: 論道。切莫將他供養。只好深埋雪窖真寂院請。
0505c14: 撞破南泉之門。逸出壽昌之。胸中全沒半點。到處
0505c15: 說三道四。如今流泊苕溪灣。沙盆指作瑚璉器。雖然
0505c16: 歷主三剎。一任舟游戲。莫道渠是五百人善知識。
0505c17: 也祇同浮寄。
0505c18: 向諸佛頂上橫行。借壽昌棒下出氣。祇在唇邊鼓是
0505c19: 非。有口無心無避忌。呵呵。誰能得見半邊鼻。
0505c20: 這漢無知。肚裏無禪。妄拈拂子。誑惑人天。出世纔四
0505c21: 載。開堂祇二年。便爾縮頭度日。每好伸打眠。謬傳
0505c22: 渠是壽昌嫡子。看來不值半文錢。
0505c23: 把苕溪釣。撾鼓山鼓。半點佛法全無。要呵佛罵祖。
0505c24: 諸方寶若黃金。渠直詆為糞土。因甚不近人情。只為
0506a01: 苦瓜連根苦。
0506a02: 石鼓峰頭。一場破敗。苕谿岸畔。喪盡家風。逢人專好
0506a03: 打哄。盡是指西為東。今被人描上紙去。原來是箇老
0506a04: 禿翁。
0506a05: 黃龍峰下橫遭毒。延津岸畔喪全身。而今遺影在沙
0506a06: 陽。切忌認假為真。
0506a07: 石鼓山頭。舉網張風。苕谿岸畔。垂竿釣月。看來一場
0506a08: 。不如閉口藏舌。甘心五載不開堂。直是癡癡長
0506a09: 守拙。相逢切莫問他宗。不是曹溪一點血。
0506a10: 這老乞兒。是何模樣。三界不能安。空不可量。無端
0506a11: 影落世間。一任天人供養。
0506a12: 入大好山中。便敢當仁不讓。佛法半點也無。只知
0506a13: 十尺一丈。
0506a14: 一張白紙頗相似。怎奈丹青塗汙何。空潭月影非真
0506a15: 實。任你諸人枉揣摩。
0506a16: 誰人描我像。形貌也不殊。右手握拄杖。左手持數珠。
0506a17: 翻成太多事。何必徒區區。不如兩撒手。方能識得渠。
0506a18: 識得渠。只是一頭驢。
0506a19: 屴崱峰頭。白雲一片。苕溪岸畔。釣綸一線。六凡渠不
0506a20: 入。四聖渠不見。一任諸人描出。也祇是箇炎天破扇。
0506a21: 入壽昌門。冒繼興聖席。通霄路上許誰行。獨握雲
0506a22: 中一楖栗。橫拈直幾人知。徹底全無消息。
0506a23: 咄哉老乞兒。不識達摩禪。受人天供。高臥白雲邊。
0506a24: 有時一拂。欺地亦瞞天。被人亂描出。看來大可憐。
0506b01: 年老無知何所能。非凡非聖得人憎。莫謂壽昌嫡血
0506b02: 嗣。只是光頭一老僧。
0506b03: 此老漢。無可說。兀坐石鼓峰頭。分明只得一橛。瞎盡
0506b04: 眾生眼。餅指作月。莫道渠得洞上禪。白雲深處長
0506b05: 守拙。
0506b06: 一匙洞水作波瀾。拂敢將千聖瞞。抖碎空無可
0506b07: 似。任他十界也難安。
0506b08: 川橋下。撥波求水。屴崱峰頭。舉網張風。顛倒全不
0506b09: 成人。指西便喚作東。只是無識任唇舌。騙人道是洞
0506b10: 上宗。
0506b11: 入壽昌門。繼洞上武。播苕溪浪。撾鼓山鼓。等閒笑破
0506b12: 五家宗。箇裏不容諸佛祖。祇是空拳誑小兒。直把黃
0506b13: 金喚作土。
0506b14: 壽昌碌碌僧。冒坐鼓山頭。不達教外旨。見馬呼牛。
0506b15: 倒佛祖旗鎗。結七眾冤仇。眼中滄海小。凡聖生愁。
0506b16: 石鼓輕撾十四秋。直教凡聖盡成愁。何如穩臥深雲
0506b17: 裏。一任山高及水流。
0506b18: 行年七十。徹底愚痴。問禪不會。問教不知。祇是一柄
0506b19: 拂子。橫拈直。令人可疑。恁麼脫空老漢。千佛聞之
0506b20: 攢眉。渠自負道。靈山最後拈出一枝。
0506b21: 屴崱峰頭客。尋常無軌則。開口不是話。凡聖俱莫測。
0506b22: 賊賊。東土西方容不得。
0506b23: 此老比丘。法門中賊。據興聖座。說黃道白。破滅佛祖
0506b24: 宗猷。截斷眾生命。如今年老益猖狂。倒倒顛顛無
0506c01: 軌則。騙盡人間供養。難逃閻老訶責。咦。
0506c02: 博地凡夫僧。不識諸佛祖。橫擔一片板。非今亦非古。
0506c03: 執一少變通。直是愚且魯。任他人笑罵。默然祇自許。
0506c04: 壽昌孤風。崛起萬仞。鼓山得之。繼行其令。興洞水波。
0506c05: 出曹山。不知正偏。起眾生病。金針玉線幾人知。是
0506c06: 謂諸佛慧命。
0506c07: 屴崱峰頭。潦倒比丘。己已靈不重。諸聖不求。開口偏罵
0506c08: 佛祖。大似冤仇。炊無米飯。駕無底舟。直是箇不本分
0506c09: 僧。道渠是洞水逆流。
0506c10: 大圓鏡中。突然者箇。若道是渠是我。便成錯過。若道
0506c11: 非聖非凡。亦是話墮。船子藏身。誰能勘破。洞山影。
0506c12: 方堪領荷。道順持此作麼。只好當面便唾順侍者請。
0506c13: 壽昌崛起。洞水生波。博山繼之。如江如河。我是何人。
0506c14: 亦唱哩囉。三箇柴頭安品字。玉石依稀差不多。于今
0506c15: 遺影在世間。一任笑者笑訶者訶右壽昌山及師三像同軸。
0506c16: 屴崱峰頭老禿翁。長年高臥白雲中。有人問彼西來
0506c17: 意。笑指天邊日出東。
0506c18: 這老翁杜蠻禪。自言渠在威音前。搖頭不信佛與祖。
0506c19: 五宗不值半文錢。口中好起無風浪。教人掘地去尋
0506c20: 天。似者樣顛倒作口業。不如且學痴呆漢。饑時吃飯
0506c21: 困時眠。
0506c22: 幼齡學東魯。矢志師前賢。中歲慕西竺。志不在人天。
0506c23: 收得壽昌塵。效顰亦說禪。始末經四剎。拈弄二十年。
0506c24: 警俗多苦口。衛道在諸篇。一生渾夢事。幻像徒儼然。
0507a01: 寄住閻浮八十年。半生蹤跡白雲邊。矢口千言欺佛
0507a02: 祖。看來不值半文錢。
0507a03: 這老漢。性太偏。橫擔板一片。不信達摩禪。逢人好起
0507a04: 無風浪。教他掘地去尋天。行年八十成何事。笑破
0507a05: 空嘴半邊。
0507a06: 老漢行年今八十。世間事事皆收拾。惟者影子諸
0507a07: 方。敗露重重遮不及。還知麼。有相身中無相身。低頭
0507a08: 方見明歷歷師臨終前一日。坐方丈受大眾參禮。僧有持師像求贊者。為題此。
0507a09: 
0507a10: 永覺和尚廣錄卷第二十一
