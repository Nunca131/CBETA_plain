0499b13: 
0499b14: 
0499b15: 禪林寶訓合註卷第三
0499b16: 
0499b17: 虎林淨慧居士張文嘉仲嘉甫較定
0499b18: 雪堂行和尚住薦福。一日問暫到僧甚處來。僧云。福
0499b19: 州來。雪堂云。路見好長老麼。僧云。近過信州博山
0499b20: 住持本和尚。雖不曾拜。識好長老也。雪堂曰。安得知
0499b21: 其為好。僧云。入寺路徑開闢。廊廡修整。殿堂香燈不
0499b22: 絕。晨昏鐘分明。二時粥飯精潔。僧行見人有禮。以
0499b23: 此知其為好長老。雪堂笑曰。本固賢矣。然爾亦具眼
0499b24: 也。直以斯言。達于郡守吳公傅朋曰。遮僧持論。頗類
0499c01: 范延齡薦張希顏事。而閣下之賢不減張忠定公。老
0499c02: 僧年邁。乞請本住持。庶幾為林下盛事。吳公大喜。本
0499c03: 即日遷薦福東湖集。范延齡事。出皇朝類苑。
0499c04: 雪堂行衢州烏巨山。雪堂道行禪師。迅州葉氏
0499c05: 子。嗣佛眼遠禪師。南嶽下十五世。
0499c06: 沿從流而下也。今謂從一路也。
0499c07: 博山本饒州薦福悟本禪師。江州人。前住博山。
0499c08: 嗣大慧禪師。南嶽下十六世。
0499c09: 入寺下六條路徑開居處好。廊廡修整建立
0499c10: 好。香燈不絕報恩好。鐘分明法令好。粥飯精潔
0499c11: 恩眾好。僧行有禮規矩好。
0499c12: 張希顏事宋時張希顏。為萍鄉邑宰。范延齡為
0499c13: 殿直。押兵過金陵。張詠上命知金陵事。問曰。天使
0499c14: 沿路見好官員麼。曰昨過萍鄉。邑宰張希顏好官
0499c15: 員也。詠曰。焉得知其為好。答曰。自入其境。橋路完
0499c16: 美。田園闢。野無墮農。市無賭博。夜聞更分明。
0499c17: 必知有美政者。詠曰。希顏固賢矣。天使亦好官員。
0499c18: 即日同薦於朝。希顏為發運使。延齡為閣門侯也。
0499c19: 張詠字復之。後封定國公。
0499c20: 閣下稱呼之辭。又語錄云。宰相三公郡守。俱稱
0499c21: 閣下。
0499c22: 雪堂曰。金隄千里。潰於蟻壞。白璧之美。離於瑕玷。況
0499c23: 無上妙道。非特金隄白璧也。而貪慾瞋恚。非特蟻壞
0499c24: 瑕玷也。要在志之端謹。行之精進。守之堅確。修之完
0500a01: 美。然後可以自利而利他也與五十朋書。
0500a02: 金隄上取堅固之義。下乃池塘之岸。
0500a03: 潰散也。
0500a04: 雪堂曰。予在龍門時。昺鐵面住太平。有言昺行離
0500a05: 鄉未久。聞受業一夕遺火。悉為煨燼。昺得書擲之於
0500a06: 地。乃曰。徒亂人意耳東湖集。
0500a07: 煨燼下音儘。即火之餘也。
0500a08: 雪堂謂晦菴光和尚曰。予弱冠之年。見獨居士言。中
0500a09: 無主不立。外不正不行。此語宜終身踐之。聖賢事業
0500a10: 備矣。予佩其語。在家修身。出家學道。以至率身臨眾。
0500a11: 如衡石之定重輕。規矩之成方圓。捨此則事事失準
0500a12: 矣廣錄。見獨居士者。即雪堂父也。
0500a13: 晦菴光信州龜峰晦菴惠光禪師。建寧人。嗣雪
0500a14: 堂行機禪師。
0500a15: 弱冠古者二十歲方冠。此十五六。未冠之稱也。
0500a16: 佩大帶也。又凡帶必有佩。古人凡遇善行嘉言。
0500a17: 即書於佩。示其不忘也。
0500a18: 準法則也。又準者。所以揆平馭正。註曰。立水以
0500a19: 望繩。以水為平。即是為平之器。
0500a20: 雪堂曰。高菴臨眾必曰。眾中須知有識者。予因問其
0500a21: 故。高菴曰。不見溈山道。舉措看他上流。莫謾隨於庸
0500a22: 鄙。平生在眾不沈於下愚者。皆出此語。稠人廣眾中。
0500a23: 鄙者多。識者少。鄙者易習。識者難親。果能自奮志於
0500a24: 其間。如一人與萬人敵。庸鄙之習力盡。真挺特沒量
0500b01: 漢也。予終身踐其言。始得不負出家之志廣錄。
0500b03: 雪堂謂且菴曰。執事須權重輕。發言要先思慮。務合
0500b04: 中道。勿使偏頗。若倉卒暴用。鮮克有濟。就使得成而
0500b05: 終不能萬全。予在眾中。備見利病。惟有德者。以寬服
0500b06: 人。常願後來有志力者。審而行之。方為美利。靈源
0500b07: 曰。凡人平居內照多能曉了。及涉事外馳便乖混融
0500b08: 喪其法體。必欲思紹佛祖之任。啟後昆。不可不常
0500b09: 自檢責也廣錄。
0500b10: 且菴真州長蘆且菴守仁禪師。越之上虞人。嗣
0500b11: 雪堂行禪師。南嶽下十六世也。
0500b12: 頗不正之貌。啟開導也。
0500b13: 應菴華和尚住明果。雪堂未一日不過從。間有竊
0500b14: 議者。雪堂曰。華侄為人不悅利近名。不先譽後毀。不
0500b15: 阿容苟合。不色巧言。加以見道明白。去住翛然。衲
0500b16: 子難得。予固重之且菴逸事。
0500b17: 應菴華明州天童應菴曇華禪師。蘄州汪氏子。
0500b18: 嗣虎丘隆禪師。南嶽下十六世。
0500b19: 雪堂曰。學者氣勝志則為小人。志勝氣則為端人。正
0500b20: 士氣與志齊。為得道賢聖。有人剛狼不受規諫。氣使
0500b21: 然也。端正之士。雖強使為不善。寧死不二。志使然也廣錄。
0500b22: 志氣上心志也。下血氣也。以理養心。志不昏。以
0500b23: 志帥氣。氣不墮。論云。氣聽命於心者是賢也。心聽
0500b24: 命於氣者為小人也。夫氣者志之卒也。志者氣之
0500c01: 帥也。苟心隨氣變。則氣反為志之帥也。氣為帥。則
0500c02: 吾心之志衰。斯乃心為氣役也。聖賢君子。以心御
0500c03: 氣。而不為氣所御。以心移氣。而不為氣所移也。
0500c04: 雪堂曰。高菴住雲居。普雲圓為首座。一材僧為書記
0500c05: 白楊順為藏主。通烏頭為知客。賢真牧為維邪。華侄
0500c06: 為副寺。用侄為監寺。皆是有德業者。用侄尋常廉約。
0500c07: 不點常住油。華侄因戲之曰。異時做長老。須是鼻孔
0500c08: 端正始得。豈可以此為得耶。用侄不對。用侄處己已雖
0500c09: 儉。與人甚豐。接納四來。略無倦色。高菴一日見之曰。
0500c10: 監寺用心固難得。更須照管常住。勿令失。用侄曰。
0500c11: 在某失為小過。在和尚尊賢待士。海納山容。不問細
0500c12: 微。誠為大德。高菴笑而已巳。故叢林有用大碗之稱逸事。
0500c13: 普雲圓南康軍普雲自圓禪師。綿州雍氏子。嗣
0500c14: 南菴悟禪師。南嶽下十六世。
0500c15: 首座表率叢林。人天眼目。分座說法。開鑿後昆。
0500c16: 故曰首座也。
0500c17: 一材僧未詳。或指水菴。
0500c18: 書記執掌文翰。凡山門榜疏書簡。祈禱語詞。悉
0500c19: 皆屬之。
0500c20: 白楊順撫州白楊法順禪師。綿州文氏子。嗣佛
0500c21: 眼遠禪師。南嶽下十五世也。師一日上堂曰。好事
0500c22: 堆堆疊疊來。不須造作與安排。落林黃葉水摧去。
0500c23: 橫谷白雲風捲回。寒雁一聲情念斷。霜鐘纔動我
0500c24: 山摧。白楊更有過人處。盡夜寒爐撥死。
0501a01: 藏主執掌經藏。兼通義理。函帙目錄。常加典對。
0501a02: 缺者補完。斷者粘綴也。
0501a03: 通烏頭真州北山法通禪師。嗣長蘆了清禪師。
0501a04: 知客知典賓客。緇白相遇。應對香茶。迎請務令
0501a05: 整齊。
0501a06: 賢真牧南康軍歸宗真牧正賢禪師。潼州陳氏
0501a07: 子。嗣佛眼遠禪師。南嶽下十五世。
0501a08: 維那綱維僧眾。曲盡調攝。僧事內外。無不掌之
0501a09: 維那華梵兼舉。即今之悅眾也。
0501a10: 副事掌常住金錢帛。米麥出入。隨時上曆也。
0501a11: 用侄婺州雙林德用禪師。本郡戴氏子。嗣高菴
0501a12: 善悟禪師。
0501a14: 暮勤事香火。應接官員。歷事廉能公謹。上下無怨
0501a15: 者充之矣。
0501a16: 海納山容量如大海。無水不納。心似山谷。無物
0501a17: 不容也。
0501a18: 雪堂曰。學者不知道之所向。則尋師友以參扣之。善
0501a19: 知識不可以道之獨化。故假學者贊祐之。是以主招
0501a20: 提有道德之師。而成法社。必有賢智之衲子。是為虎
0501a21: 嘯風冽。龍驤雲起。昔江西馬祖。因百丈南泉而顯其
0501a22: 大機大用。南嶽石頭。得藥山天皇而著其大智大能。
0501a23: 所以千載一合。論說無疑。翼然若鴻毛之遇風。沛乎
0501a24: 似巨魚之縱壑。皆自然之勢也。遂致建叢林功勳。增
0501b01: 佛祖光耀。先師住龍門。一夕謂予曰。我無德業。不能
0501b02: 浩歸湖海衲子。終愧老東山也。言畢然。予思之。
0501b03: 今為人師法者。與古人相去倍萬矣與竹菴書。
0501b04: 贊祐佐助也。社席也會也。
0501b05: 嘯吹氣之聲。冽寒氣也。
0501b06: 驤騰躍遠舉之貌。
0501b07: 虎嘯龍驤易乾卦九五。飛龍在天。利見大人。何
0501b08: 謂也。子曰。同聲相應。同氣相求。水流濕。火就燥。雲
0501b09: 從龍。風從虎。聖人作而萬物。本乎天者親乎上。
0501b10: 本乎地者親乎下。則各從其類也。
0501b11: 藥山澧州藥山惟儼禪師。絳州韓氏子。嗣石頭
0501b12: 遷禪師。
0501b13: 天皇荊州天皇道悟禪師。婺州東陽張氏子。嗣
0501b14: 石頭禪師。
0501b15: 翼飛舉之貌。鴻大雁也。
0501b16: 沛水流下急之貌。潸音山。淚下之貌。
0501b17: 雪堂曰。予在龍門時。靈源住太平。有司以非意擾之。
0501b18: 靈源與先師書曰。直可以行道。殆不可為。枉可以住
0501b19: 持。誠非我志。不如放意於千巖萬壑之間。日飽粟。
0501b20: 以遂餘生。復何惓惓乎。不旬浹間。有黃龍之命。乃乘
0501b21: 興歸江西聰首座記聞。
0501b22: 直枉行道直道而事人。焉往而不三黜。枉道而
0501b23: 事人。何必去父母之。此魯論中柳下惠語也。
0501b24: 粟草子之飯也。惓惓憂問也。
0501c01: 旬浹下音節。十日為旬。十二日為浹也。
0501c02: 雪堂曰。靈源好比類衲子曰。古人有言。譬為土木偶
0501c03: 人相似。為木偶人。耳鼻先欲大。口目先欲小。人或非
0501c04: 之。耳鼻大可以小。口目小可以大。為土偶人。耳鼻先
0501c05: 欲小。口目先欲大。人或非之。耳鼻小可以大。口目大
0501c06: 可以小。夫此言雖小。可以喻大矣。學者臨事取捨。不
0501c07: 厭三思。可以為忠厚之人也記聞。
0501c08: 偶象人之形曰偶。
0501c09: 雪堂曰。萬菴送高菴過天台。回謂予言。有德貫首座
0501c10: 隱景星巖三十載。影不出山。龍學耿公為郡。特以瑞
0501c11: 巖迎之。貫辭以偈曰。三十年來獨掩關。使符那得到
0501c12: 青山。休將末人間事。換我一生林下閒。使命再至
0501c13: 終不就。耿公嘆曰。今日隱山之流也。萬菴曰。彼有老
0501c14: 宿能記其語者。乃曰。不體道本。沒溺死生。觸境生心。
0501c15: 隨情動念。狼心狐意。行誑人。附勢阿容。名苟利。
0501c16: 乖真逐妄。背覺合塵。林下道人終不為也。予曰。貫亦
0501c17: 僧中間氣也逸事。
0501c18: 萬菴江州東林萬菴道顏禪師。潼州解氏子。嗣
0501c19: 大慧杲禪師。南嶽下十六世也。
0501c20: 貫首座未詳。
0501c21: 使符漢制以竹長六寸分而相合。為符信也。
0501c22: 狼多貪害物曰狼。
0501c23: 間氣不世而出曰間氣。如伊尹周公之類也。又
0501c24: 謂出格之人。與世無干也。
0502a01: 雪堂生富貴之室。無驕倨之態。處躬節儉。雅不事物
0502a02: 住烏巨山。衲子有獻鐵鏡者。雪堂曰。溪流清泚。毛髮
0502a03: 可鑑。蓄此何為。終之行實。
0502a04: 富貴有財曰富。有祿曰貴。
0502a05: 泚千里切。水清也。
0502a06: 雪堂仁慈忠恕。尊賢敬能。戲笑俚言。罕出于口。無峻
0502a07: 阻。不暴怒。至於去就之際。極為介潔。曰。古人學道。
0502a08: 于外物淡然。無所嗜好。以至忘勢位。去聲色。似不勉
0502a09: 而能。今之學者。做盡伎倆。終不奈何。其故何哉。志不
0502a10: 堅。事不一。把作匹似間耳行實。
0502a11: 忠恕盡己已之謂忠。讓人之謂恕。
0502a12: 俚鄙俗之言。
0502a13: 介所守之節。堅正不移。
0502a14: 伎倆能巧多藝也。
0502a15: 匹似間方語不要緊也。
0502a16: 雪堂曰。死心住雲巖。室中好怒罵。衲子皆望崖而退。
0502a17: 方侍者曰。夫為善知識。行佛祖之道。號令人天。當視
0502a18: 學者如赤子。今不能施慘怛之憂。垂撫循之恩。用中
0502a19: 和之教。奈何如仇。見則詬罵。豈善知識用心乎。死
0502a20: 心拽拄杖之曰。爾見解如此。他日奉勢位。苟媚
0502a21: 權豪。賤賣佛法。欺罔聾俗定矣。予不忍。故以重言激
0502a22: 之。安有他哉。欲其知改過。懷慕不忘。異日做好人
0502a23: 耳聰首座記聞。
0502a24: 方侍者吉州禾山超宗惠方禪師。嗣黃龍禪師。
0502b01: 南嶽下十二世。
0502b02: 慘怛慈悲之容。惻隱之貌。
0502b03: 撫循上安也。下順也。乃屈尊就卑之義也。
0502b04: 中和理無偏頗。事無緩急。又喜怒哀樂之未發
0502b05: 謂之中。發而皆中節謂之和。
0502b06: 懷冤相報之意。不容寬恕之心。
0502b07: 詬音后。怒也。逐也。
0502b08: 權豪當位有勢曰權。財力俱勝曰豪。
0502b09: 激之感發其志。
0502b10: 死心新和尚曰。秀圓通言。自不能正。而欲正他人
0502b11: 者。謂之失德。自不能恭。而欲恭他人者。謂之悖禮。夫
0502b12: 為善知識。失德悖禮。將何以垂範後乎與靈源書。
0502b13: 秀圓通汴梁法雲寺圓通法秀禪師。秦州隴城
0502b14: 辛氏子。嗣天衣懷禪師。清源下十一世。
0502b15: 死心謂陳瑩中曰。欲求大道。先正其心。少有忿懥。則
0502b16: 不得其正。少有嗜慾。亦不得其正。然自非聖賢應世。
0502b17: 安得無愛惡喜怒。直須不置之於前。以害其正。是為
0502b18: 得矣廣錄。
0502b19: 忿懥下本作睫字。上怒之甚也。下怒之滯也。
0502b20: 死心曰。節儉放下。最為入道捷徑。多見學者。心憤憤。
0502b21: 口悱悱。孰不欲繼踵古人。及觀其放下節儉。萬中無
0502b22: 一。恰似世俗之家子弟。不肯讀書。要做官人。雖三尺
0502b23: 孺子。知其必不能為也廣錄。
0502b24: 憤憤心欲通而未能通也。
0502c01: 悱悱口欲言而未能言也。
0502c02: 死心謂湛堂曰。學者有才識。忠信節義者上也。其才
0502c03: 雖不高。謹而有量者次也。其或懷邪觀望。隨勢改易。
0502c04: 此真小人也。若置之於人前。必壞叢林。而汙瀆法門
0502c05: 也實錄。
0502c06: 死心謂草堂曰。凡住持之職。發言行事。要在誠信。言
0502c07: 誠而信。所感必深。言不誠信。所感必淺。不誠之言。不
0502c08: 信之事。雖平居庶俗。猶不忍行。恐見欺于鄉黨。況為
0502c09: 叢林主。代佛祖宣化。發言行事。苟無誠信。則湖海衲
0502c10: 子孰相從焉黃龍實錄。
0502c11: 鄉黨一萬二千家為鄉。五百家為黨。
0502c12: 死心曰。求利者不可與道。求道者不可與利。古人非
0502c13: 不能兼之。其勢不可也。使利與道兼行。則商賈屠
0502c14: 沽。閭閻負販之徒。皆能求之矣。何必古人棄富貴。忘
0502c15: 功名。心泯智。于空山大澤之中。飲木食而終其
0502c16: 身哉。必謂利與道。行之不相違礙。譬如捧漏而灌
0502c17: 焦釜。則莫能濟矣因與韓子蒼書。
0502c18: 商賈下音古。行商坐賈。
0502c19: 屠沽宰殺曰屠。賣酒曰沽。
0502c20: 閭閻里巷之門。
0502c21: 負販上擔荷也。下賤買貴賣也。
0502c22: 漏注酒之器也。古云江河不能滿漏。
0502c23: 焦釜秦伐趙。趙取救於齊。齊不明。周子曰。今日
0502c24: 亡趙。明日患及齊。救趙之急務。宜若捧漏而沃
0503a01: 焦釜。
0503a02: 死心曰。晦堂先師昔遊東吳。見圓照赴淨慈請。蘇杭
0503a03: 道俗爭之不已巳。一曰。此我師也。汝何奪之。一曰。今我
0503a04: 師也。汝何有焉一本見林間錄。
0503a05: 圓照東京惠林寺圓照宗本禪師。常州無錫管
0503a06: 氏子。嗣天衣義懷禪師。清源下十一世也。
0503a07: 死心住翠巖。聞覺範竄逐海外。道過南昌。邀歸山中。
0503a08: 迎待連日。厚禮津送。或謂死心喜怒不常。死心曰。覺
0503a09: 範有德衲子。鄉者極言去其圭角。今罹橫逆。是其素
0503a10: 分。予以平日叢林道義處之。識者謂死心無私於人
0503a11: 故如此西山記聞。
0503a12: 鄉與向同。先也。
0503a13: 死心謂草堂曰。晦堂先師言。人之寬厚。得於天性。若
0503a14: 強之以猛。必不悠久。猛而不久。則返為小人侮慢。然
0503a15: 邪正善惡。亦得于天性。皆不可移。惟中人之性。易上
0503a16: 易下。可從而化之實錄。
0503a17: 草堂清和尚曰。燎原之火。生于熒熒。壞山之水。漏于
0503a18: 涓涓。夫水之微也。捧土可塞。及其盛也。漂木石。沒丘
0503a19: 陵。火之微也。勺水可滅。及其盛也。焦都邑。燔山林。與
0503a20: 夫愛溺之水。瞋恚之火。曷常異乎。古之人治其心也。
0503a21: 防其念之未生。情之未起。所以用力甚微。收功甚大。
0503a22: 及其情性相亂。愛惡交攻。自則傷其生。他則傷其人。
0503a23: 殆乎危矣。不可捄也與韓子蒼書。
0503a24: 草堂清隆興府草堂善清禪師。南雍州何氏子。
0503b01: 嗣黃龍祖心禪師。南嶽下十三世。
0503b02: 燎燒也。熒熒小火星也。
0503b03: 都邑天子所居曰都。周禮云。四縣曰都。邑。國也。
0503b04: 四井曰邑。
0503b05: 燔音煩。燒也。
0503b06: 草堂曰。住持無他。要在審察人情。周知上下。夫人情
0503b07: 審則中外和。上下通則百事理。此住持。所以安也。人
0503b08: 情不能審察。下情不能上通。上下乖戾。百事矛盾。此
0503b09: 住持所以廢也。其或主者。自持聰明之資。好執偏見。
0503b10: 不通物情。捨僉議而重己已權。廢公論而行私惠。致使
0503b11: 進善之途漸隘。任眾之道益微。毀其未見未聞。安其
0503b12: 所習所蔽。欲其住持經大傳遠。是猶行而求前。終
0503b13: 不可及與山堂書。
0503b14: 僉眾也皆也。
0503b15: 行求前時孔子在衛。冉求言於季孫曰。國有
0503b16: 聖人而不能用。欲求其治。是猶行而求前。豈可
0503b17: 及乎。
0503b18: 草堂曰。學者立身須要正當。勿使人竊議。一涉異論。
0503b19: 則終身不可立矣。昔大陽平侍者。道學為叢林推重。
0503b20: 以處心不正。識者非之。遂致終身坎坷。逮死無歸。然
0503b21: 豈獨學者而已巳。為一方主人。尤宜祗畏與一書記書。
0503b22: 平侍者太陽平侍者。預明安之室有年矣。雖盡
0503b23: 得其旨。惟以生滅為己已任。擠陷同列。忌出其右。時
0503b24: 瑯琊廣照。公安圓鑑居眾時。汾陽昭禪師。令其探
0503c01: 明安宗旨。太陽明安云。興洞山一宗。非遠即覺也。
0503c02: 二師云。有平侍者在。安以手指云。此處不佳。又
0503c03: 拇指叉中示云。平向去當死於此爾。既明安遷
0503c04: 化。遺囑云。瘞身十年無難。當為太陽山打供。入塔
0503c05: 時。門人恐平將不利於師。遂作李和文都尉。所施
0503c06: 黃白器物。書於塔銘。實無也。後平住太陽。忽云。先
0503c07: 師靈骨。風水不利。取而焚之。山門耆宿切諫。平云。
0503c08: 與我有妨。遂發塔。見師顏貌如生。薪盡儼然。眾皆
0503c09: 驚異。平以钁破其腦。益油薪。俄成燼。眾以其事
0503c10: 聞於官。坐平謀塔中物。不孝還俗。平後自稱為黃
0503c12: 在太陽時。見你做出來。遂不納。又謁公安。安亦然。
0503c13: 平流浪無依。後于三叉路口。遭大虫食之。竟不免
0503c14: 太陽手叉之記。悲哉。
0503c15: 坎坷不平之貌。
0503c16: 草堂謂如和尚曰。先師晦堂言。稠人廣眾中。賢不肖
0503c17: 接踵。以化門廣大。不容親於其間也。惟在少加精
0503c18: 選。苟才德合人望者。不可以己已之所怒而之。苟見
0503c19: 識庸常。眾人所惡者。亦不可以己已之所愛而親之。如
0503c20: 此則賢者自進。不肖者自退。叢林安矣。若夫主者好
0503c21: 逞私心。專己已喜怒而進退於人。則賢者緘默。不肖者
0503c22: 競進。紀綱紊亂。叢林廢矣。此二者實住持之大體。誠
0503c23: 能審而踐之。則近者悅而遠者傳。則何慮道之不行。
0503c24: 衲子之不來慕乎山石刻。
0504a01: 親愛而近之曰親。惡而遠之曰。
0504a02: 緘默上封也。下不言也。時孔子觀周。入后稷之
0504a03: 廟。有金人焉。三緘其口。而銘其背曰。天機不密。四
0504a04: 時何行。地機不密。萬物何生。人機不密。萬事何成。
0504a05: 此古慎言之人也。又誡人之避纔。
0504a06: 草堂謂空首座曰。自有叢林已巳來。得人之盛。無如石
0504a07: 頭馬祖雪峰雲門。近代唯黃龍。五祖二老。誠能收拾
0504a08: 四方英俊衲子。隨其器度淺深。才性能否。發而用之。
0504a09: 譬如乘輕車。駕駿駟。總其六轡。奮其鞭策。抑縱在其
0504a10: 顧盻之間。則何往而不達哉廣錄。
0504a11: 雪峰福州雪峰義存禪師。南安曾氏子。嗣德山
0504a12: 宣鑑禪師。
0504a13: 雲門廣東韶州雲門山光峰院文偃禪師。嘉興
0504a14: 張氏子。嗣雪峰義存禪師。
0504a15: 俊智過千人曰俊。
0504a16: 駕駿駟四馬在軛曰駕。俊馬曰駿。一乘四馬曰
0504a17: 駟。
0504a18: 六轡下普具切。車有四馬。各兩轡。共八轡。以驂
0504a19: 馬內兩轡繫於軾。驂馬外兩轡。及夾轅兩服。馬四
0504a20: 轡。分置兩手。以為六轡。
0504a21: 馬箠也。以鞭擊馬也。
0504a22: 顧盻回視也。
0504a23: 草堂曰。住持無他。要在戒謹其偏聽自專之弊。不主
0504a24: 乎先入之言。則小人迎合之纔。不可得而惑矣。
0504b01: 眾人之情不一。至公之論難見。須是察其利病。審
0504b03: 草堂謂山堂曰。天下之事。是非未明。不得不慎。是非
0504b04: 既明。以理決之。惟道所在。斷之勿疑。如此則姦不
0504b05: 能惑。強辯不能移矣清泉記聞。
0504b06: 山堂震和尚。初曹山之命。郡守移文勉之。山堂辭
0504b07: 之曰。若使飯粱囓肥。作貪名之衲子。不若草衣不食。
0504b08: 為隱山之野人清泉才菴主。記聞。
0504b09: 山堂隆興府。黃龍山堂道震禪師。金陵趙氏子。
0504b10: 嗣泐潭善禪師。
0504b11: 粱美也。
0504b12: 囓肥上噬也。下肥膩也。言所食者。皆佳美味
0504b13: 之物也。
0504b14: 山堂曰。蛇虎非鴟鳶之。鴟鳶從而號之。何也。以其
0504b15: 有異心故。牛豕非鵲之馭。鵲集而乘之何也。以
0504b16: 其無異心故。昔趙州訪一菴主。值出生飯。州云。子
0504b17: 見人為甚飛去。主罔然。遂躡前語問州。州對曰。為我
0504b18: 有殺心在。是故疑於人者。人亦疑之。忘於物者。物亦
0504b19: 忘之。古人與虎為伍者。善達此理也。老龐曰。鐵牛
0504b20: 不怕獅子吼。恰似木人見花鳥。斯言盡之矣與周居士書。
0504b21: 鴟充尸切。亦名鳶。似雁而白也。
0504b22: 音劬。鵒也。即八哥是也。
0504b23: 馭乘也。罔然言不知其理也。
0504b24: 躡踐也。
0504c01: 伍聚也。五人相參曰伍。又伴也。
0504c02: 老龐襄州龐蘊字道玄。衡陽縣人。得法於馬祖。
0504c03: 作偈曰。但自無心於。萬物。何妨萬物常圍遶。鐵
0504c04: 牛不怕獅子吼。恰似木人見花鳥。木人本體自無
0504c05: 情。花鳥逢人亦不驚。心境如如只這是。何慮菩提
0504c06: 道不成。
0504c07: 山堂曰。御下之法。恩不可過。過則驕矣。威不可嚴。嚴
0504c08: 則怨矣。欲恩而不驕。威而不怨。恩必施於有功。不可
0504c09: 妄加於人。威必加於有罪。不可濫及無辜。故恩雖厚
0504c10: 而人無所驕。威雖嚴而人無所怨。功或不足稱而賞
0504c11: 之已巳厚。罪或不足責而罰之至重。遂使小人故生驕
0504c12: 怨矣與張尚書書。
0504c13: 御治也使也。驕矜肆。
0504c14: 辜罪犯應死曰辜。
0504c15: 山堂曰。佛祖之道。不過得中。過中則偏邪。天下之事。
0504c16: 不可極意。極意則禍亂。古今之人。不節不謹。殆至危
0504c17: 亡者多矣。然則孰無過歟。惟賢達之士。改之勿吝。是
0504c18: 稱為美也與趙超然書。
0504c19: 山堂同韓尚書子蒼。萬菴顏首座。賢真牧。避難于雲
0504c20: 門菴。韓公因問萬菴。近聞被李成兵吏所執。何計得
0504c21: 脫。萬菴曰。昨被執縛。饑凍連日。自度必死矣。偶大雪
0504c22: 埋屋。其所繫屋壁。無故崩倒。是夜幸脫者百餘人。公
0504c23: 曰。正被所執時如何排遣。萬菴不對。公再詰之。萬菴
0504c24: 曰。此何足道。吾輩學道以義為質。有死而已巳。何所懼
0505a01: 乎。公頷之。因知前輩涉世禍害。死生皆有處斷矣真
0505a02: 牧集。
0505a03: 韓子蒼名駒。字子蒼。問道於山堂道震禪師。任
0505a04: 至尚書。
0505a05: 李成南宋高宗。紹興元年。李成作亂。聚集浙江
0505a06: 各處。賊十餘萬。戰據江淮十餘州。自號李天王
0505a07: 劫掠襄陽。遇岳飛殺敗。投入江者不知其數。李成
0505a08: 敗走投金。自此襄漢悉平。川陝陜道路方通。徵稅無
0505a09: 阻矣。
0505a10: 詰問。
0505a11: 山堂退百丈。謂韓子蒼曰。古之進者。有德有命。故三
0505a12: 請而行。一辭而退。今之進者。惟勢與力。知進退而不
0505a13: 失其正者。可謂賢達矣記聞。
0505a14: 三請一辭古語云。三讓而進。一辭而退。言士之
0505a15: 自重也。
0505a16: 山堂謂野菴曰。住持存心要公。行事不必出於己巳為
0505a17: 是。以他為非。則愛惡異同。不生於心。暴慢邪僻之氣。
0505a18: 無自而入矣幻菴集。
0505a19: 野菴隆興府。石亭野菴祖璇禪師。嗣大慧宗杲
0505a20: 禪師。
0505a21: 山堂曰。李商老言妙喜。器度凝遠。節義過人。好學不
0505a22: 倦。與老夫相從寶峰。僅四五載。十日不見。必遣人致
0505a23: 問。老夫舉家病腫。妙喜過舍。躬自煎。如子弟事父
0505a24: 兄禮。既歸。元首座責之。妙喜唯唯受教。識者知其大
0505b01: 器。湛堂嘗曰。杲侍者再來人也。山僧惜不及見。湛堂
0505b02: 遷化。妙喜足千里。訪無盡居士於渚宮。求塔銘。湛
0505b03: 堂末後一段光明。妙喜之力也日涉記。
0505b04: 李商老廬山李商老。因修造動土。觸犯土神。致
0505b05: 舉家病腫。求醫不。乃焚香齋戒。誦念熾盛光王
0505b06: 神。未及七日。夜夢老人。著白衣騎牛。陷地旋沒
0505b08: 元首座成都府。昭覺寺微菴道元禪師。嗣佛果
0505b09: 懃禪師。南嶽下十五世。
0505b10: 唯唯上聲應之速。而無疑也。加唯唯兩字者。順
0505b11: 從之至也。
0505b12: 足足重皮也。楚欲伐宋。墨子自魯趣楚。十日
0505b13: 十夜。足腫如重。而不休息。謂足傷起皮。如重
0505b14: 也。
0505b15: 渚宮上音主。地名。即荊州府是也。
0505b16: 塔銘妙喜禪師。因湛堂示寂。請覺範狀其行實。
0505b17: 又得龍安照然禪師書為紹介。特往荊州。謁無盡
0505b18: 居士。求塔銘。初見無盡。問。公祇任麼著草鞋遠來
0505b19: 師曰。某數百里。特來見相公。公曰。年多少。師曰。二
0505b20: 十四歲。又問。水牯牛多少。師曰。兩個。公曰。甚麼處
0505b21: 學得頭言來。師曰。今日親見相公。無盡笑曰。且
0505b22: 坐吃茶。纔坐又問。遠來有何事緣。師趨前曰。湛堂
0505b23: 和尚示寂茶毗。眼睛牙齒。數珠不壞。得舍利無數。
0505b24: 山門耆宿皆欲得相公大手筆作塔銘。激厲後學。
0505c01: 特地遠來。瀆鈞聽。無盡曰。被罪在此。不曾為人
0505c02: 作文字。今有一問。若道得。即作塔銘。道不得。即與
0505c03: 錢五貫。裹足歸兜率參禪去。師云。請相公問。公
0505c04: 曰。聞準老眼睛不壞是否。答曰是。公曰。我不問你
0505c05: 這個眼睛。師曰。問甚麼眼睛。公曰。金剛正眼睛。師
0505c06: 曰。若是金剛正眼睛。在相公筆頭上。公曰。如此則
0505c07: 老夫為他點出光明。令他照天照地去也。師乃趣
0505c08: 前曰。先師多幸。謝相公塔銘。無盡唯唯而笑。其略
0505c09: 曰。舍利。孔老之書無聞也。先佛世尊滅度之後。弟
0505c10: 子收取舍利。起塔供養。趙州從諗禪師。舍利多至
0505c11: 萬粒。近世龍慶閑。百丈肅。氣所及皆成舍利。大
0505c12: 體出家人。本為生死事大。若生死到來。不知下落。
0505c13: 則不如三家村裏省事漢。臨終囑付。一一分明。四
0505c14: 大色身。諸緣假合。從本以來。舍利豈有體性。若梵
0505c15: 行清潔。白業堅固。靈明廓徹。預知報謝。不驚不怖。
0505c16: 則依正二報。毫不失。若世間麗心。於本分事上。
0505c17: 十二時中。不曾照管。微細流注。生大我慢。此是業
0505c18: 主鬼來借宅。如此而欲舍利流珠。諸根不壞。豈可
0505c19: 得乎。
0505c20: 妙喜杲和尚曰。湛堂每獲前賢書帖。必焚香開讀。或
0505c21: 刊之石曰。先聖盛德佳名。詎忍棄置。其雅尚如此。故
0505c22: 其亡也。無十金之聚。唯唐宋諸賢墨蹟。僅兩竹籠。衲
0505c23: 子競相詶唱。得錢八十餘千。助茶毗禮可菴集。
0505c24: 十金即十兩也。
0506a01: 墨蹟下與跡同。即書籍字帖也。
0506a02: 茶毗梵語。此云火化。
0506a03: 妙喜曰。佛性住大溈。行者與地客相歐。於口切捶也佛性
0506a04: 欲治行者。祖超然因言。若縱地客摧辱行者。非惟有
0506a05: 失上下名分。切恐小人乘時侮慢。事不行矣。佛性不
0506a06: 聽。未幾果有莊客弒知事者可菴集。
0506a07: 佛性潭州大溈佛性法泰禪師。漢州李氏子。嗣
0506a08: 圓悟勤禪師。南嶽下十五世也。
0506a09: 地客即佃戶也。
0506a10: 祖超然臨安府。超然文祖禪師。嗣天衣懷禪師。
0506a11: 清源下十一世也。
0506a12: 弒以下殺上。曰弒。
0506a13: 妙喜曰。祖超然住仰山。地客盜常住。超然素嫌地
0506a14: 客。意欲遣之。令庫子行者。為彼供狀。行者欲保全地
0506a15: 客。察超然意。抑令供起離狀。仍返使喚。不肯供責。
0506a16: 超然怒行者擅權。二人皆決竹篦而已巳。超然不知
0506a17: 陰為行者所謀。烏乎。小人狡猾如此可菴集。
0506a18: 抑逼也。狡猾奸頑多許也。
0506a19: 妙喜曰。愛惡異同。人之常情。惟賢達高明。不被其所
0506a20: 轉。昔圓悟住雲居。高菴退東堂。愛圓悟者惡高菴。同
0506a21: 高菴者異圓悟。由是叢林紛紛然。有圓悟高菴之黨。
0506a22: 竊觀二大士。播大名于海上。非常流可擬。惜乎昧於
0506a23: 輕信小人言。惑亂聰明。遂為識者笑。是故宜其亮
0506a24: 座主隱山之流。為高上之士也智林集。
0506b01: 大士有德之稱。謂當代英賢。思拔類。智出眾
0506b02: 情。弘道利生。故曰大士也。
0506b03: 亮座主西蜀人。頗講經論。因參馬祖。發明大事。
0506b04: 隱於洪州西山。更無消息。政和間。有熊秀才。遊西
0506b05: 山。過翠巖。長老思文與秀才。俱是鄱陽人。故遣二
0506b06: 力士。籃輿送至。所經林壑。草木蔭翳。偶見一僧。
0506b07: 貌古神清。龐眉雪頂。編葉為衣。坐於盤石。如壁間
0506b08: 佛圓澄之狀。熊自謂曰。今時無這般僧。聞亮
0506b09: 座主。隱於西山。疑其猶在。出輿踧踖而前曰。莫是
0506b10: 亮座主麼。僧以手向東指。熊方與二力。隨手回視。
0506b11: 失僧所在。時小雨初歇。熊登石視。其座處猶乾。躊
0506b12: 回顧。太息曰。宿緣不厚。雖遇而不遇也。
0506b13: 隱山潭州龍山禪師。因參馬祖。發明心要。後隱
0506b15: 流菜葉。莫有道人居否。遂撥草循溪。行六七里。忽
0506b16: 見隱山在菴前便問。此山無路。闍黎從何處。來洞
0506b17: 曰。無路且置。和尚從何而入。師曰。我不從雲水來。
0506b18: 洞曰。和尚住此山多少時節。曰春秋不涉。洞曰。此
0506b19: 山先住。和尚先住。師曰不知。洞曰。為甚麼不知。師
0506b20: 曰。我不從人天來。洞曰。和尚得何道理便住此山。
0506b21: 師曰。我見兩個泥牛入海。直至如今絕消息。洞
0506b22: 山良久。具威儀禮拜。便問。如何是主中主。師曰。長
0506b23: 年不出戶。洞曰。如何主中賓。師曰。青山覆白雲。洞
0506b24: 曰。賓主相去幾何。師曰。長江水上波。洞曰。賓主相
0506c01: 見。有何言句。師曰。清風拂白雲。洞山辭退。乃述偈
0506c02: 曰。三間茅屋從來住。一道神光萬境閑。莫將是非
0506c03: 來辯我。浮生穿鑿不相關。自此焚菴。遁入深山幽
0506c04: 寂之處。不知所在。因號隱山。
0506c05: 妙喜曰。古人見善則遷。有過則改。率德循行。思免無
0506c06: 咎。所患莫甚於不知其惡。所美莫善於好聞其過。然
0506c07: 豈古人之才智不足。識見不明。而若是耶。誠欲使後
0506c08: 世自廣而狹於人者。為戒也。夫叢林之廣。四海之眾。
0506c09: 非一人所能獨知。必資左右耳目思慮。乃能盡其義
0506c10: 理。善其人情。苟或尊居自重。謹細務。忽大體。賢者不
0506c11: 知。不肖者不察。事之非不改。事或是不從。率意狂為。
0506c12: 無所忌憚。此誠禍害之基。安得不懼。或左右果無可
0506c13: 咨詢者。猶宜取法於先聖。豈可如嚴城堅兵。無自而
0506c14: 入耶。此殆非所謂納百川。而成大海也與寶和尚書。
0506c15: 率遵也修也。
0506c16: 妙喜曰。諸方舉長老。須舉守道而恬退者。舉之則志
0506c17: 節愈堅。所至不破壞常住。成就叢林。亦主法者。救今
0506c18: 日之弊也。且詐狡猾之徒。不知羞。自能奉勢
0506c19: 位。結托于權貴之門。又何須舉與竹菴書。
0506c20: 恬退樂然而退。不願為人。
0506c21: 妙喜謂超然居士曰。天下為公論不可廢。縱抑之不
0506c22: 行。其如公論何。所以叢林舉一有道之士。聞見必欣
0506c23: 然稱賀。或舉一不諦當者。眾人必然嗟嘆。其實無
0506c24: 他。以公論行與不行也。烏乎。用此可以卜叢林之盛
0507a01: 衰矣可菴集。
0507a02: 超然居士郡王趙令矜。字表之。號超然居士。都
0507a03: 郡南康。嗣圓悟勤禪師。
0507a04: 抑止也。憂也。
0507a05: 妙喜曰。節儉放下。乃修身之基。入道之要。歷觀古人。
0507a06: 鮮有不節儉放下者。年來衲子。遊荊楚。買毛褥。過浙
0507a07: 右。求紡絲。得不愧古人乎
0507a08: 妙喜曰。古德住持不親常住。一切悉付知事掌管。近
0507a09: 代主者。自恃才力有餘。事無大小。皆歸方丈。而知事
0507a10: 徒有其名耳。嗟乎。苟以一身之資。固欲把攬一院
0507a11: 之事。使小人不蒙蔽。紀綱不紊亂。而合至公之論。不
0507a12: 亦難乎與山堂書。
0507a13: 蒙欺昧遮掩曰蒙。
0507a14: 妙喜曰。陽極則陰生。陰極則陽生。盛衰相乘。乃天地
0507a15: 自然之數。惟豐亨宜乎日中。故曰日中則。月滿則
0507a16: 虧。天地盈虧。與時消息。而況於人乎。所以古之人。當
0507a17: 其血氣壯盛之時。慮光陰之易往。則朝念夕思。戒謹
0507a18: 彌懼。不恣情。不逸欲。惟道是求。遂能全其令聞。若夫
0507a19: 隳之以逸慾。敗之以恣情。殆於不可捄。方頓足扼腕
0507a20: 而追之晚矣。時乎難得而易失也薌林書。
0507a21: 震上離下。
0507a22: 豐亨雷火豐卦。豐者大也。以明而動。盛大之勢
0507a23: 也。故其占有亨道焉。然盛極將衰。又有憂道焉。聖
0507a24: 人以為徒憂無益。但守常不至過盛。彖辭云。日中
0507b01: 則。月盈則食。天地盈。與時消息。而況人乎。況
0507b02: 于鬼神乎。言豐盛難常。以此為戒也。日中盛極。
0507b03: 則當昧。月盈極則有虧缺。天地之盈虧。尚隨時
0507b04: 消息。況人生于天地之間。鬼神為天地之氣機。豐
0507b05: 盛之時。以此為戒。欲人守中。不至於過盛也。處豐
0507b06: 之道。豈容易哉。
0507b07: 消息陰死為消。陽死為息。
0507b08: 令聞上。善也下去聲。名遠達也。
0507b09: 時乎難得夫功難成而易敗。時難得而易失。謂
0507b10: 時乎時乎不再來。漢蒯徹說韓信之言也。
0507b11: 妙喜曰。古人先擇道德。次推才學。而進當時。苟非良
0507b12: 器。置身于人前者。見聞多薄之。由是衲子自思砥礪
0507b13: 名節而立。比見叢林凋喪。學者不顧道德。少節義。無
0507b14: 廉。譏淳素為鄙朴。獎囂浮為俊敏。是故晚輩識見
0507b15: 不明。涉獵抄寫。用資口舌之辯。日滋月浸。遂成澆漓
0507b16: 之風。逮語于聖人之道。瞢若面牆。此殆不可捄也與
0507b17: 韓子蒼書。
0507b18: 砥礪琢磨也。
0507b19: 涉獵謂之泛流觀音如涉水獵獸。意不精專。
0507b20: 終不克見深奧之旨也。
0507b21: 面牆論語云。子謂伯魚曰。女為周南召南矣乎。
0507b22: 人而不為周南召南。猶面牆而立也歟。言其一物
0507b23: 無所見。一步不可行也。
0507b24: 妙喜曰。昔晦堂作黃龍題名記曰。古之學者。居則巖
0507c01: 穴。食則土木。衣則皮草。不係心於聲利。不籍名於官
0507c02: 府。自魏晉齊梁隋唐以來。始招提。聚四方學徒。擇
0507c03: 賢者規不肖。俾智者導愚迷。由是賓主立。上下分矣。
0507c04: 夫四海之眾。聚于一寺。當其任者。誠亦難能。要在總
0507c05: 其大。捨其小。先其急。後其緩。不為私計。專利於人。此
0507c06: 汲汲為一身之謀者。實霄壤矣。今黃龍以歷代住持。
0507c07: 題其名于石。使後之來者見而目之曰。孰道德。孰仁
0507c08: 義。孰公于眾。孰利於身。嗚呼可不懼乎石刻。
0507c09: 籍名但身離塵世。跡寄霞。故有司文籍不得
0507c10: 著其名也。
0507c11: 楚浪切。初造也。
0507c12: 汲汲小人為利。而無少暇。
0507c13: 張侍郎子韶。謂妙喜曰。夫禪林首座之職。乃選賢之
0507c14: 位。今諸方不問賢不肖。例以此為僥倖之津途。亦主
0507c15: 法者失也。然則像季固難得其人。若擇其履行稍優。
0507c16: 才德稍備。識廉節義者居之。與夫險進之徒。亦差
0507c17: 勝矣可菴集。
0507c18: 津途渡水處曰津。陸行處曰途。
0507c19: 妙喜謂子韶曰。近代主法者。無如真如。善輔弼叢
0507c20: 林。莫若楊岐。議者謂慈明真率。作事忽略。殊無避忌。
0507c21: 楊岐忘身事之。惟恐不周。惟慮不辦。雖衝寒暑。未
0507c22: 急己已惰容。始自南源。終于興化。僅三十載。總柄綱
0507c23: 律。盡慈明之世而後已巳。如真如者。初自束包行。逮
0507c24: 于應世領徒。為法忘軀。不啻如饑渴者。造次顛沛不
0508a01: 遽色無疾言。夏不排。冬不附火。一室翛然。凝塵滿
0508a02: 案。曰。衲子內無高明遠見。外乏巖師良友。克有
0508a03: 成器者。故當時執如孚鐵。倔強如秀圓通。諸公
0508a04: 皆望風而偃。嗟乎。二老實千載衲子之龜鑑也可菴記聞。
0508a05: 輔弼扶助也。如朝廷有股肱之臣。則天下治。叢
0508a06: 林有賢智衲僧。則法門興也。
0508a07: 衝寒下謂隆冬盛暑之時。或執勞。則踴躍以身
0508a08: 先之。未有懶惰之容。現於顏面也。
0508a09: 始自南源楊大年。以書抵宜春太守黃守旦。使
0508a10: 請師出世說法。守以南源致請。後謁神鼎。鼎嘆曰。
0508a11: 汾陽有此兒耶。師自此名重四方。定林沙門本延。
0508a12: 有道行。雅為士大夫敬信。見鼎稱讚慈明知見。可
0508a13: 興臨濟之道。時道吾席。延白郡守請以主之。法
0508a14: 令整肅。忘軀為眾。後遷石霜。又居福巖。又住興化。
0508a15: 總柄綱律統束也。謂統束叢林。權衡僧任。立綱
0508a16: 陳紀。整頓規繩。救時之弊也。
0508a17: 為法下惟知有佛法。而不知有其身也。
0508a18: 造次急遽苟且之時。
0508a19: 顛沛傾覆流離之際。
0508a20: 遽勃然而變其色也。疾也。
0508a21: 剛硬孤高。不近人情。
0508a22: 孚鐵長蘆應天永孚禪師。嗣泐潭懷澄。其遊
0508a23: 方至一旅邸。有娼女所逼不惑。女告母。母嘆。曰真
0508a24: 佛子也。故叢林云。平生孚鐵。道價喧宇宙。
0508b01: 偃仆也倒也。論語孔子曰。君子之德風。小人之
0508b02: 德草。草上之風必偃。
0508b03: 龜鑑龜知未來之禍福。鑑照現在之妍。
0508b04: 子韶同妙喜萬菴三人。詣前堂。本首座寮問疾。妙喜
0508b05: 曰。林下人身安然後可以學道。萬菴直謂不然。必欲
0508b06: 學道。不當更顧其身。妙喜曰。爾遮漢又顛邪。子韶雖
0508b07: 重妙喜之言。而終愛萬菴之語為當記聞。
0508b08: 本首座即博山悟本也。
0508b09: 當去聲。發言之中節也。
0508b10: 子韶問妙喜。方今住持何先。妙喜曰。安著禪和子。不
0508b11: 過錢而已巳。時萬菴在座。以謂不然。計常住所得。善
0508b12: 能撙節浮費。用之有道。錢不勝數矣。何足為慮。然
0508b13: 當今住持。惟得抱道衲子為先。假使住持有智謀。能
0508b14: 儲十年之糧。座下無抱道衲子。先聖所謂坐消信施。
0508b15: 仰愧龍天。何補住持。子韶曰。首座所言極當。妙喜回
0508b16: 顧萬菴曰。一個個都似你。萬菴休去已巳上並見可菴集。
0508b17: 撙節量其所入。度其所出。節儉廉約。無使奢侈。
0508b18: 儲積聚也。嗣也。如太子嗣君。故謂之儲。
0508b19: 萬菴顏和尚曰。妙喜先師。初住徑山。因夜參。持論諸
0508b20: 方。及曹洞宗旨不已巳。次日音首座謂先師曰。夫出世
0508b21: 利生。素非細事。必欲扶振宗教。當隨時以捄弊。不必
0508b22: 取目前之快。和尚前日作禪和子。持論諸方。猶不可
0508b23: 妄。況今登寶華王座稱善知識耶。先師曰。夜來一時
0508b24: 之說焉。首座曰。聖賢之學。本於天性。豈可率然。先師
0508c01: 稽首謝之。首座猶說之不已巳。萬菴曰。先師竄衡陽。賢
0508c02: 侍者錄貶詞。揭示僧堂前。衲子如失父母。涕泗愁歎。
0508c03: 居不遑處。音首座詣眾寮白之曰。人生禍患。不可苟
0508c04: 免。使妙喜平生如婦人女子。陸沈下板。緘默不言。故
0508c05: 無今日之事。況先聖所應為者不止於是。爾等何苦
0508c06: 自傷。昔慈明瑯谷泉大愚。結伴參汾陽。適當西北
0508c07: 用兵。遂易衣混火隊中往。今徑山衡陽。相去不遠。道
0508c08: 路絕間關。山川無險阻。要見妙喜。復何難乎。由是一
0508c09: 眾寂然。翌日相繼而去廬山智林集。
0508c10: 曹洞宗曹。乃撫州曹山本寂禪師。嗣洞山良介
0508c11: 禪師。初離洞山。入曹溪禮祖塔。回吉州之吉水眾
0508c12: 響山名。遂請開法。師擬曹溪。凡隨所居處。立曹為
0508c13: 號。洞山之宗。至師最隆。故稱曹洞宗也。
0508c14: 率然輕忽也。
0508c15: 衡陽湖南道。衡州府。衡陽縣也。
0508c16: 揭高舉也。張示也。
0508c17: 涕泗目出汁曰涕。鼻出汁曰泗。
0508c18: 遑處居處不安之貌。又急也。
0508c19: 婦女但有閨門之志。而無境外之心。
0508c20: 下板官謂下僚。下板。言居于下位也。
0508c21: 谷泉南嶽芭蕉菴大道谷泉禪師。泉州人。嗣汾
0508c22: 陽善昭禪師。南嶽下十世也。
0508c23: 大愚瑞州大愚山。守芝禪師。嗣汾陽。
0508c24: 汾陽汾州太子院。善昭禪師。太原俞氏子。嗣首
0509a01: 山念禪師。南嶽下九世也。
0509a02: 混火隊中汾陽道望天下。慈明等決志親謁。當
0509a03: 時河東澤潞。皆屯兵。眾皆無行。惟公等。不顧危阻。
0509a04: 渡河登太行山。易衣混軍隊中。露眠草宿。不辭勞
0509a05: 苦。遂造汾陽參見。詳見僧寶傳。
0509a06: 萬菴曰。先師移梅陽。衲子間有竊議者。音首座曰。大
0509a07: 凡評論於人。當於有過中求無過。詎可於無過中求
0509a08: 有過。夫不察其心。而疑其跡。誠何以慰叢林公論。且
0509a09: 妙喜道德才器。出於天性。立身行事。惟義是從。其量
0509a10: 度固過於人。今造物抑之。必有道矣。安得不知其為
0509a11: 法門異時之福耶。聞者自此不復議論矣智林集。
0509a12: 移梅陽即廣東潮州府。梅陽縣也。侍郎張九成。
0509a13: 未第時。因談楊文公呂微仲。諸儒所造精妙。皆由
0509a14: 學禪而至。於是慕禪學。聞寶印楚明禪師道風。敬
0509a15: 往參請。師舉柏樹子話。令時時提撕。一日聞蛙鳴
0509a16: 釋然契入。有偈曰。春天月下一聲蛙。撞破乾坤共
0509a17: 一家。正恁麼時誰會得。嶺頭痛有玄沙。宋高宗
0509a18: 紹興七年。七月十一日。詔妙喜住徑山能仁寺。至
0509a19: 紹興十一年。張九成與諸大夫輩往謁。評議格物
0509a20: 話。妙喜曰。公祇知有格物。不知有物格。諸公茫然。
0509a21: 妙喜大笑。公曰。師能開諭乎。喜曰。不見小說載。唐
0509a22: 人與安祿山叛者。其人先為閬州守。有像在焉。
0509a23: 時唐明皇。幸蜀見之怒。令使臣以劍擊之像首落。
0509a24: 時閬州守。隱居陝陜西。首忽然墮地。公聞頓領深旨。
0509b01: 呈偈題於軒壁。曰。子韶格物。妙喜物格。欲識一貫。
0509b02: 兩個五百。妙喜重其悟入。時為上堂。引神臂弓一
0509b03: 發。透過千層甲。老僧拈來看。直甚臭皮襪之句。是
0509b04: 時軍國邊事。方議神臂弓之用。右相秦檜。以為譏
0509b05: 議朝政。五月民佛日。竄衡陽。貶九成為南康軍。妙
0509b06: 喜紹興七年。住徑山。十一年五月內貶衡陽。著正
0509b07: 法眼藏三帙。被人重譖。復貶梅陽。未幾。詔復形服。
0509b08: 時四方席以邀。不就。紹興二十年十一月。詔住
0509b09: 明州阿育王寺。二十八年。再詔住徑山。孝宗隆興
0509b10: 元年八月初一日。示寂。宋時自秦檜專國。士大夫
0509b11: 名望者。悉屏之遠方。齷齪委靡不振之徒。一言契
0509b12: 合。即登正府。仍止除一廳。謂之伴拜。稍出一言。斥
0509b13: 而去之。不異奴也。
0509b14: 音首座謂萬菴曰。夫稱善知識。當洗濯其心。以至公
0509b15: 至正接納四來。其間有抱道德仁義者。雖有讎隙必
0509b16: 須進之。其或姦邪險薄者。雖有私恩必須遠之。使來
0509b17: 者各知所守。一心同德。而叢林安矣與妙喜書。
0509b18: 又曰。凡住持者。孰不欲建立叢林。而鮮能克振者。以
0509b19: 其忘道德。廢仁義。捨法度。任私情。而致然也。誠念法
0509b20: 門凋喪。當正己已以下人。選賢以佐佑。推獎宿德。遠
0509b21: 小人。節儉修於身。德惠及於人。然後所用執侍之人。
0509b22: 稍近老成者存之。便者之。貴無醜惡之謗。偏黨
0509b23: 之亂也。如此則馬祖百丈可侔。臨濟德山可逮智林集。
0509b24: 侔齊也。
0509c01: 臨濟鎮州臨濟院義玄禪師。曹州南華邢氏子。
0509c02: 嗣黃檗希運禪師。南嶽下四世。
0509c03: 德山鼎州德山宣鑑禪師。簡州周氏子。嗣龍潭
0509c04: 崇信禪師。南嶽下四世也。
0509c05: 音首座曰。古之聖人。以無災為懼。乃曰。天豈不
0509c06: 乎。范文子曰。惟聖人能內外無患。自非聖人。外寧必
0509c07: 內憂。古今賢達。知其不能免。謹其始。為之自防。是
0509c08: 故人生稍有憂勞。未必不為終身之福。禍患謗辱。
0509c09: 雖堯舜不可逃。況其他乎與妙喜書。
0509c10: 古之聖人司馬光曰。楚莊以無災為懼。曰。天豈
0509c11: 棄不乎。
0509c12: 不不善人也。亦是謙詞。
0509c13: 謗辱堯有不慈之心。舜有不孝之過。
0509c14: 堯舜翊善傳聖。曰堯。仁盛聖明。曰。
0509c15: 萬菴顏和尚曰。比見叢林。絕無老成之士。所至三百
0509c16: 五百。一人為主。多人為伴。據法王位。拈槌豎拂。互相
0509c17: 欺誑。縱有談說。不涉典章。宜其無老成人也。夫出世
0509c18: 利生。代佛揚化。非明心達本。行解相應。詎敢為之。譬
0509c19: 如有人。妄號帝王。自取誅滅。況復法王。如何妄竊。烏
0509c20: 乎。去聖逾遠。水潦之屬。又復縱橫。使先聖化門。日
0509c21: 就淪溺。吾欲無言可乎。屬菴居無事。條陳傷風敗教
0509c22: 為害甚者一二。流布叢林。俾後生晚進。知前輩兢兢
0509c23: 業業。以荷負大法為心。如凌上行。劍刃上走。非苟
0509c24: 名利也。知我罪我。吾無辭焉智林集。
0510a01: 不涉典章孟浪之談。取笑傍觀也。作事輕率。曰
0510a02: 孟浪。
0510a03: 妄號帝王楞嚴經云。譬如有人。妄號帝王。自取
0510a04: 誅滅。況復法王。如何妄竊也。今謂。未得謂得。未證
0510a05: 謂證。妄稱有道。欺罔聾俗。切取聲利。以自斷送。詎
0510a06: 可救乎。聖賢貴真正難聞。豈凡夫而可妄稱哉。
0510a07: 水潦阿難至竹林中。聞有比丘。誦法偈曰。若
0510a08: 人生百歲。不見水潦。不如生一日。而得見之。
0510a09: 阿難聞已巳。慘然歎曰。世間眼滅。何其速乎。煩惱諸
0510a10: 惡。如何便起。違返聖教。自生妄滅。無有慧明。常處
0510a11: 癡暗。永當流轉生死。便語比丘。此非佛語。不可修
0510a12: 行。汝今當知。二人謗佛。一雖多聞。而生邪見。二解
0510a13: 深義。顛倒妄說。有此二法。為自毀傷。不能令人離
0510a14: 三惡道。汝今當聽。我演佛偈。若人生百歲。不解生
0510a15: 滅法。不如生一日。而得解了知。爾時比丘。即向其
0510a16: 師而告之。師曰。阿難老朽。言多錯謬。不可信矣。汝
0510a17: 今當依前偈而誦。阿難後聞。比丘復誦前偈。問其
0510a18: 故。答言。吾師告我。阿難老朽。言多妄。汝可依前
0510a19: 而誦。阿難思惟。彼輕我言。或受餘教。即入三昧。推
0510a20: 求勝德。不見有能回挽彼意。作是念言。異哉異哉。
0510a21: 不復正也。當墮三塗。文出阿育王傳。
0510a22: 屬菴上音祝。值遇也。
0510a23: 條陳上。目也。下。設也。謂布列條章。陳設法度。以
0510a24: 救末法之弊也。
0510b01: 兢業兢競。戒謹也。履薄而懼陷。業業。恐懼也。
0510b02: 蹈劍刃而恐傷。
0510b03: 知我孔子作春秋。以寓王法。其大要皆天子之
0510b04: 事。知孔子者。謂此書之作。遏人欲於橫流。存天理
0510b05: 於既滅。為後世慮至深遠也。
0510b06: 罪我罪孔子者。以謂無其位。而托二百四十二
0510b07: 年南面之權。使亂臣賊子禁其欲。而不敢肆。則
0510b08: 矣。
0510b09: 萬菴曰。古人上堂。先提大法綱要。審問大眾。學者出
0510b10: 來請益。遂形問答。今人杜撰四句落韻詩。喚作釣話。
0510b11: 一人突出眾前。高吟古詩一聯。喚作罵陣。俗惡俗惡。
0510b12: 可悲可痛。前輩念生死事大。對眾決疑。既以發明未
0510b13: 起生滅心也。
0510b14: 杜撰上。塞也。下。造也。述也。言不通古法。而自造
0510b15: 也。如杜光庭。假佛經而作道經也。
0510b16: 萬菴曰。夫名行尊宿至院。主人陞座。當謙恭敘謝。屈
0510b17: 尊就卑。增重之語。下座同首座大眾。請陞于座。庶聞
0510b18: 法要。多見近時相尚。舉古人公案。令對眾批判。喚作
0510b19: 驗他。切莫萌此心。先聖為法忘情。同建法化。互相詶
0510b20: 唱。令法久住。肯容心生滅興此惡念耶。禮以謙為主。
0510b21: 宜深思之。
0510b22: 萬菴曰。比見士大夫。監司郡守入山有處。次日令侍
0510b23: 者取覆長老。今日特為某官陞座。此一節猶宜三思。
0510b24: 然古來方冊中。雖載皆是士大夫。訪尋知識而來。住
0510c01: 持人因參次略提外護教門。光輝泉石之意。既是家
0510c02: 裏人。說家裏兩三句淡話。令彼生敬。如郭公輔楊次
0510c03: 公訪白雲。蘇東坡黃太史見佛印。便是樣子也。豈是
0510c04: 特地妄為。取笑識者。
0510c05: 方冊以竹為紙。書載典章。合而成帙曰方冊。
0510c06: 東坡見佛印佛印了元禪師。一日與學徒坐次。
0510c07: 東坡詣金山。值佛印入室。師云。此間無坐處。坡云。
0510c08: 借師四大作禪床。師云。老僧有一問。道得即坐。道
0510c09: 不得。即輸腰間玉帶。坡即解帶置案云。請師問。師
0510c10: 云。老僧四大本空。五陰非有。汝向甚麼處坐。坡無
0510c11: 語。印召侍者。留下玉帶。永鎮山門。以衲衣酬之。坡
0510c12: 作賦云。病骨難堪玉帶圍。鈍根仍落箭鋒機。會當
0510c13: 乞食歌姬院。換得雲山舊衲衣。
0510c14: 萬菴曰。古人入室。先令挂牌。各人為生死事大。踊躍
0510c15: 來求決擇。多見近時無問老病。盡令來納降。有麝
0510c16: 自然香。安用公界驅之。因此妄生節目。賓主不安。主
0510c17: 法者當思之。
0510c18: 決擇決擇深奧。啟悟真源。
0510c19: 降輸誠盡敬之貌。
0510c20: 萬菴曰。少林初祖。衣法雙傳。六世衣止不傳。取行解
0510c21: 相應。世其家業。祖道愈光。子孫益繁。大鑑之後。石頭
0510c22: 馬祖皆嫡孫。應般若多羅懸讖。要假兒孫下行是
0510c23: 也。二大士玄言妙語。流布寰區。潛符密證者。比比有
0510c24: 之。師法既眾。學無專門。曹溪源流。派別為五。方圓任
0511a01: 器。水體是同。各擅佳聲。力行己已任。等閒垂一言。出一
0511a02: 令。網羅學者。叢林鼎沸。非苟然也。由是互相詶唱。顯
0511a03: 微闡幽。或抑或揚。佐佑法化。語言無味。如木札。
0511a04: 炊鐵釘飯。與後輩咬嚼。目為拈古。其頌始自汾陽。暨
0511a05: 雪竇宏其音。顯其旨。汪洋乎不可涯。後之作者。馳騁
0511a06: 雪竇而為之。不顧道德之奚若。務以文彩煥爛相鮮
0511a07: 為美。使後生晚進。不克見古人渾淳大全之旨。烏乎。
0511a08: 予遊叢林。及見前輩。非古人語錄不看。非百丈號令
0511a09: 不行。豈特好古。今之人不足法也。望通人達士。知
0511a10: 我於言外可矣。
0511a11: 懸讖上遠也。下。將來之事也。達磨大師。得法後。
0511a12: 問般若多羅云。當往何國而作佛事。師曰。汝雖得
0511a13: 法。未可遠行。且止南天。待吾滅後。六十七歲。當往
0511a14: 震旦說大法藥。直接上根。慎勿遠行。衰于日下。又
0511a15: 問。彼有大士。堪為法器否。千載之下。有留難否。師
0511a16: 曰。汝之所化。獲菩提者。不可勝數。吾滅度後六十
0511a17: 七載。彼國有難。水中文布。善自降之。汝至時勿住
0511a18: 彼國唯好有為功德。不見佛理。聽吾偈曰。路行跨
0511a20: 株嫩桂久昌昌。又云。一百五十年。有小難。聽吾偈
0511a21: 曰。心中雖吉外頭凶。川下僧房名不中。若有毒龍
0511a22: 生武子。忽逢小鼠寂無窮。又曰。後林下見一人。
0511a23: 當得道果。聽吾偈曰。震旦雖無別路。要假兒孫
0511a24: 下行。金雞解一粒粟。供養十方羅漢僧。謂首
0511b01: 句。即道一也。次句乃石頭也。第三句。即南嶽讓。讓
0511b02: 乃金雞縣人。第四句。頌馬祖。祖是四川什邡縣羅
0511b03: 漢寺僧。嗣南嶽之法故爾。謂達磨懸讖石頭南嶽
0511b04: 為曹洞臨濟之宗祖也。
0511b05: 密證明教曰。密也者。非不言而暗證也。真密也
0511b06: 註。外傳信衣。內授密證。乃吾佛祖真實秘密之法
0511b07: 也。
0511b08: 比每也往也。
0511b09: 顯微下謂妙音幽微。玄宗淵奧。語言文字。有所
0511b10: 不能形容矣。故至理絕言。非言可及。雖云道本無
0511b11: 言。非言不顯。謂真心離相。即諸相而顯真心。至理
0511b12: 絕言。假微言而昭彰至道也。
0511b13: 抑揚縱奪之義。炊音吹。也。
0511b14: 雪竇明州雪竇重顯禪師。遂州李氏子。嗣智門
0511b15: 光祚禪師。一日示眾云。三分光陰二早過。靈臺一
0511b16: 點不揩磨。貪生逐日區區走。喚不回頭怎奈何。
0511b17: 汪洋廣有之貌。渾淳清濁未分也。
0511b18: 萬菴曰。比見衲子。好執偏見。不通物倩。輕信難迴。愛
0511b19: 人己已。順之則美。逆之則。縱有一知半解。返被此
0511b20: 等惡習所蔽。至白首而無成者多矣已巳上並見智林集。
0511b21: 萬菴曰。叢林所至邪說熾然。乃云戒律不必持。定慧
0511b22: 不必習。道德不必修。嗜慾不必去。又引維摩圓覺為
0511b23: 證。贊貪瞋癡殺盜淫為梵行。烏乎。斯言豈特起叢林
0511b24: 今日之害。真法門萬世之害也。且博地凡夫。貪瞋愛
0511c01: 慾。人我無明。念念攀緣。如一鼎之沸。何由清冷。先聖
0511c02: 必思大有於此者。遂設戒定慧三學以制之。庶可迴
0511c03: 也。今後生晚進。戒律不持。定慧不習。道德不修。專以
0511c04: 博學強辯。搖動流俗。牽之莫返。予固所謂斯言乃萬
0511c05: 世之害也。惟正因行高士。當以生死一著辨明。持
0511c06: 誠存信。不為此輩牽引。乃曰此言不可信。猶鴆毒之
0511c07: 糞。飲之水。聞見猶不可。況食之乎。其殺人無疑矣。
0511c08: 識者自然遠之矣與草書堂。
0511c09: 維摩經云。大乘菩薩。入諸淫舍。示欲之過。雖有
0511c10: 妻子。常修梵行。
0511c11: 圓覺經云。一切障礙。即究竟覺。乃至諸戒定慧。
0511c12: 及淫怒癡。俱為梵行。此大權聖人示跡利生。而外
0511c13: 道邪人。以此誑人。濫膺恭敬。
0511c14: 貪瞋癡引取無厭曰貪。又愛欲也。由愛心計著
0511c15: 而發也。怒心之盛曰瞋。又剛烈也。由心氣相作而
0511c16: 發也。然心屬火。氣屬金。心火轉氣。金轉剛故也。迷
0511c17: 惑無知曰癡。又愚昧也。由輕慢恃己已而發也。
0511c18: 火天大有卦所有之大也。火在天上。無物不照。
0511c19: 故聖人有大作為。非凡可比也。特為凡夫。興大慈
0511c20: 心。作大利益。遂設戒定慧三學。
0511c21: 戒定慧防非止惡曰戒。止息諸緣曰定。破惑證
0511c22: 真曰慧。此三者入道之門。泥洹之要。凡為僧者。於
0511c23: 此宜盡心焉。
0511c24: 萬菴曰。草堂弟子。惟山堂有古人之風。住黃龍日。知
0512a01: 事公幹必具威儀。詣方丈受曲折。然後備茶湯禮。始
0512a02: 終不易。有智恩上座。為母修冥福。透下金二錢。兩日
0512a03: 不尋。聖僧才侍者。因掃地而得之。挂拾遺牌。一眾方
0512a04: 知。主法者清淨。所以上行下效也清泉集。
0512a05: 曲折聽分付發放也。
0512a06: 拾遺牌古者叢林。凡興佛事。必須挂牌。曉諭大
0512a07: 眾。今挂拾遺者。類餘也。
0512a08: 萬菴節儉。以小參普說當供。衲子間有竊議者。萬菴
0512a09: 聞之曰。朝饗膏粱。暮厭麤糲。人之常情。汝等既念生
0512a10: 死事大。而相求於寂寞之。當思道業未辦。去聖時
0512a11: 遙。詎可朝夕事貪饕耶真牧集。
0512a12: 小參禪門話。早旦陞堂曰早參。日晡時念誦曰
0512a13: 晚參。隨時說法曰小參。普參者。凡聖皆集。緇素咸
0512a14: 臻。主法者以等心應物。垂示萬機。令法久住矣。或
0512a15: 小參乃家訓也。訓誨學者之規範也。
0512a16: 糲米不精也。
0512a17: 萬菴天性仁厚。處躬廉約。尋常出示語句。辭簡而義
0512a18: 精。博學強記。窮詰道理。不為苟止而妄隨。與人評論
0512a19: 古今。若身履其間。聽者曉然如目。衲子曰。終歲
0512a20: 參學。不若一日聽師談論為得也記聞。
0512a21: 萬菴謂辯首座曰。圓悟師翁有言。今時禪和子少節
0512a22: 義。勿廉。士大夫多薄之。爾異時儻不免做。遮般蟲
0512a23: 豸。常常在繩墨上行。勿趨勢利。人顏色。生死禍患
0512a24: 一切任之。即是不出魔界。而入佛界也法語。
0512b01: 辯首座都府昭覺寺辯禪師。嗣大溈法泰禪師。
0512b02: 儻或然之辭。
0512b03: 蟲豸有足曰蟲。無足曰豸。
0512b04: 繩墨規矩也。木隨繩墨而正直。心隨教化而離
0512b05: 邪。凡行道德。興教化。不可須臾忘也。
0512b06: 辯首座出世住廬山棲賢。常一筇。穿雙屨。過九江。
0512b07: 東林混融老見之呵曰。師者人之模範也。舉止如此。
0512b08: 得不自輕。主禮甚滅裂。辯笑曰。人生以適意為樂。吾
0512b09: 何咎焉。援毫書偈而去。偈曰。勿謂棲賢窮。身窮道不
0512b10: 窮。草鞋獰似虎。拄杖活如龍。渴飲曹溪水。饑吞栗棘
0512b11: 蓬。銅頭鐵額漢。盡在我山中。混融之有媿月窟集。
0512b12: 筇竹杖也。屨音巨。草屨也。
0512b13: 適稱也。獰惡也。
0512b14: 栗棘蓬楊岐示眾云。透得金剛圈。吞得栗棘蓬。
0512b15: 便與三世諸佛把手共行。歷代祖師。共一鼻孔。其
0512b16: 或未然。參須實參。悟須實悟者也。
0512b17: 辯公謂混融曰。像龍不足致雨。餅安可充饑。衲子
0512b18: 內無實德。外恃華巧。猶如敗漏之船。盛塗丹雘。使偶
0512b19: 人駕之。安於陸地。則信然可觀矣。一旦涉江湖。犯風
0512b20: 濤。得不危乎月窟集。
0512b21: 辯公曰。所謂長老者。代佛揚化。要在潔己已臨眾。行事
0512b22: 當盡其誠。豈可擇利害自分其心。在我為之。固當如
0512b23: 是。若其成與不成。雖先聖不能必。吾何苟乎月窟集。
0512b24: 辯公曰。佛智住西禪。衲子務要整齊。惟水菴賦性
0512c01: 澹。奉身至薄。昂昂然在稠人中。曾不屑慮。佛智因見
0512c02: 之呵曰。奈何苴如此。水菴對曰。某非不好受用。直
0512c03: 以貧無可為之具。若使有錢。亦欲做一兩件皮毛。同
0512c04: 入社火。既貧固無如之何。佛智笑之。意其不可強。遂
0512c05: 休去月窟集。
0512c06: 佛智慶元府。育王寺佛智端裕禪師。吳越王之
0512c07: 裔也。嗣圓悟勤禪師。
0512c08: 水菴臨安府。淨慈水菴端一禪師。婺州馬氏子。
0512c09: 嗣佛智裕禪師。南嶽下十六世。
0512c10: 澹上。和也。下。恬靜也。
0512c11: 昂孤高自如之貌。屑輕苟也。又顧也。
0512c12: 苴上。郎假切。下。音鮓。中州人。謂蜀人不遵軌
0512c13: 轍。曰苴。又苴不熟之貌也。
0512c14: 社火俗呼會伴也。
0512c15: 禪林寶訓合註卷第三
0512c16: 
0512c17: 音切
0512c18: 余穿切　廡無禹切　煨烏回切
0512c19: 　燼詳進切　潸所班切　惓巨卷切
0512c20: 　浹子切　倨九魚切　慘倉感切
0512c21: 　怛丁割切　詬胡遘切　懥陟利切
0512c22: 　憤扶粉切　悱孚匪切　其愚切
0512c23: 　頷戶感切　古典切　且的切
0512c24: 　息淺切　烏狡切　倔巨勿切
0513a01: 　撙祖本切　汾扶云切　鴆除禁切
0513a02: 　糲力葛切　藥音　苴七閭切
