0926c01: 
0926c02: 
0926c03: 閑居編第四十二
0926c04: 
0926c05: 宋孤山沙門　智圓　著
0926c06: 自箴
0926c07: 心語無外汝聽吾誨詐偽勿行仁義勿背
0926c08: 苟為詐偽終其禍對苟為仁義終與福會
0926c09: 汝無沽名怪誕任情汝無附勢容媚罔制
0926c10: 己巳能勿矜他賢勿蔽讚汝無喜毀汝無怒
0926c11: 過勿憚改惟道是務亦莫愛死亦莫貪生
0926c12: 樂善修心時至則行身乎身乎吾與汝盟
0926c13: 七箴并序
0926c14: 中庸子永懷有所感激遂為七箴俾夫口之談身之
0926c15: 為心之思足之履手之執眼之視耳之聽而不失其
0926c16: 正也雖曰自誡豈無意於訓世邪。
0926c17: 口箴
0926c18: 口兮莫語口兮莫默語或有益萬人是則
0926c19: 語或無益自讒自賊為益莫語有益莫默
0926c20: 口兮無惑
0926c21: 身箴
0926c22: 執爾之容謹爾之躬
0926c23: 勿羨狐貉之溫勿恥弊縕之窮
0926c24: 勿夸毗兮苟順勿滔淊天兮象恭
0927a01: 成仁兮可殺非義兮莫從
0927a02: 身乎身乎道在其中
0927a03: 心箴
0927a04: 善也爾性稟之天命七情交亂遂失其正
0927a05: 苟性其情聖道則明無感物而變
0927a06: 無隨勢而傾作為斯箴心焉是程
0927a07: 足箴
0927a08: 莫踐春冰莫履權門春冰易陷權門易失
0927a09: 足爾慎乎無喪我軀
0927a10: 手箴
0927a11: 無學曹沫之非禮兮執刃劫桓公
0927a12: 當學朱雲之正諫兮折檻示英雄
0927a13: 抱義兮忌失敺邪兮務疾手乎日慎一日
0927a14: 眼箴
0927a15: 勿視秋毫恐損汝睛勿觀五色恐喪汝明
0927a16: 宜視道之邪正宜觀事之盈
0927a17: 眼乎斯守無背吾盟
0927a18: 耳箴
0927a19: 聞正道兮宜乎聰聞邪說兮宜乎聾
0927a20: 既聰既聾時乃功耳兮勉之去斯就斯
0927a21: 寄題梵天聖果二寺兼簡昭梧二上人并序
0927a22: 梵天聖果二剎相望而高軒閣盡得江山之勝
0927a23: 因誦謝宣城天際識歸舟雲中辯江樹之句頗類彼
0927a24: 景乃以為韻成詩十章用寄梵天昭師聖果梧師二
0927b01: 開士雖不足發揮騷雅庶寫乎相懷之心爾。
0927b02: 江色杳無極渺渺接遙天歸帆帶夕陽
0927b03: 去鳥沈寒煙幽景不同觀遐想成斯篇
0927b04: 樓閣聳岧參差極雲際高曉色先
0927b05: 晚景餘霞麗寥寥動息冥心遠塵世
0927b06: 冷淡杳難幽趣唯吾識高情薄雲漢
0927b07: 清談潤金石不學浮世人奔名競雕飾
0927b08: 性靜百慮忘軒閑萬象歸空江答夜鐘
0927b09: 高嶠留殘暉幽砌絕塵蹤孤雲自依依
0927b10: 顧惡如探湯觸物類舟他人莫己巳知
0927b11: 此道本吾求獨坐時相懷斜陽照危樓
0927b12: 崔嵬高山側觸石生片雲自將風雨期
0927b13: 不與塵土杳杳遊太對此幾思君
0927b14: 高跡將誰親幽棲白雲中閑吐蒼苔
0927b15: 古木生清風時將西竺書講義訓來蒙
0927b16: 靜躁各所好是非安能辨聲利如我仇
0927b17: 雲泉若相勉寂寂深林中芳蘭自堪搴
0927b18: 群峰聳危碧倒影沈空江清景生晚晴
0927b19: 冷色涵消搖縱吟賞能使吾心降
0927b20: 海日照吟軒江風動庭樹此景樂閑情
0927b21: 何人識高趣登樓獨南望杳杳空煙霧
0927b22: 湖西雜感詩并序
0927b23: 湖西雜感詩者中庸子居西湖之西孤山之墟傷風
0927b24: 俗之浮薄而作也雖山謳野詠而善善惡惡頌焉刺剌
0927c01: 焉亦風人之旨也興致不一故曰雜感凡二十章。
0927c02: 湖波冷淡絕纖塵滿目雲山是四
0927c03: 一徑草深人不到竹蒲扇養天真
0927c04: 看雲靜放支公臨水閑觀惠子魚
0927c05: 下寂寥何所有竺乾經卷仲尼書
0927c06: 閑庭庭畔植梧桐上有新蟬噪晚風
0927c07: 咽咽清音正堪聽無端驚斷彼兒童
0927c08: 移得煙溪竹數竿閑庭栽處綠陰寒
0927c09: 心高節真堪愛不放常人暫入看
0927c10: 鳳為時瑞世傳名及現郊村眾盡驚
0927c11: 喚作怪禽宜彈殺始知流俗重聲
0927c12: 直木風摧秋敗蘭閑觀庭際可長歎
0927c13: 屈原溺水伍員死孤潔由來獨立難
0927c14: 尼父立言敦禮樂能仁訓勵慈悲
0927c15: 堪嗟世路營營者狡貪殘都不知
0927c16: 不省浮生大患身諂求終日走紅塵
0927c17: 一朝死至名隨沒滿屋黃金屬別人
0927c18: 猛虎磨牙踞蔭林幽幽一路晚煙深
0927c19: 行行君子休疑懼此物由來食獸心
0927c20: 留心儉讓唐虞道恣意貪求桀跖徒
0927c21: 閑坐思量茆屋下夜深秋月照平湖
0927c22: 蘭在深林亦自馨豈因風雨阻雞鳴
0927c23: 由來君子須謀道不為時人有重輕
0927c24: 白犬宵行似有情為防暴客到天明
0928a01: 近來守禦無功績不吠人形只吠聲
0928a02: 伯陽道德釋迦心夫子文章盡可尋
0928a03: 飽食暖衣都不顧可憐容易過光陰
0928a04: 雪晴山院景堪躋王樹瓊樓照碧溪
0928a05: 日暮忽驚銷爍盡百年豪富事還齊
0928a06: 月照閑軒虧復盈吉凶消長勢相傾
0928a07: 須知人事同天道寵辱由來盡可驚
0928a08: 草堂閑坐念編民多尚浮少尚真
0928a09: 禮讓不修難致福唯知燒紙祭淫神
0928a10: 陰陽家說惑常民孝道從茲盡失倫
0928a11: 廬墓三年誰肯也競談岡勢益生人
0928a12: 福善禍淫言可信吉凶由己巳語堪陳
0928a13: 乖仁背義都無恥只記臨行揀日辰
0928a14: 靜思塵世事茫茫杖閑吟出草堂
0928a15: 欲喻浮生那遠芭蕉昨夜已巳經霜
0928a16: 鑿得新泉古砌頭茶滋味異常流
0928a17: 夜來閑看澄明性天上無雲月正秋
0928a18: 
0928a19: 閑居編第四十二
