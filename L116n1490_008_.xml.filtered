0118b01: 妙法蓮華經玄義釋籤卷第八　　　祿八
0118b02: 隋天台智者大師說
0118b03: 門人灌頂記
0118b04: 唐天台沙門湛然釋
0118b05: ○次釋隨智置於世人心所見者獨明聖
0118b06: 人所見二諦自為一番於中為五初立相
0118b07: 次如眼下舉譬三又如下引事四毗曇下
0118b08: 重以譬顯二諦深勝五故經下引教結名
0118b09: 佛居極位故舉極位以證智勝以結得名。
0118b10: 隨智者聖人悟理非但見真亦能了俗。
0118b11: 初文中悟理是見真復能了俗諦故知隨
0118b12: 智具有二諦。△次舉譬。
0118b13: 如眼除瞙見色見空。
0118b14: 譬中色空即譬二諦。△三引事。
0118b15: 又如入禪者出觀之時身心虛豁似輕雲藹
0119a01: 空已巳不同散心何況悟真而不了俗。
0119a02: 引事中引近事以況遠理入事禪如悟真
0119a03: 身虛心豁如了俗。△四重以譬顯二諦深勝。
0119a04: 毗曇云小雲發障大雲發障無漏逾深世智
0119a05: 轉淨。
0119a06: 譬顯中見惑如小雲思惑如大雲無漏謂
0119a07: 見真世智謂了俗。△五引教結名。
0119a08: 故經言凡人行世間不知世間相如來行世
0119a09: 間明了世間相此是隨智二諦也。
0119a10: 結名中舉凡失以顯聖得故知聖人二諦
0119a11: 具也。△四結。
0119a12: 若解此三意將尋經論雖說種種於一一諦
0119a13: 皆備三意也。
0119a14: 第四結文可見。
0119a15: ○次正明二諦者於中為四先明來意次
0119b01: 明功能三所言下廣釋四問答下問答料
0119b02: 簡。
0119b03: 二正明二諦者取意存略但點法性為真諦
0119b04: 無明十二因緣為俗諦於義即足但人心麤
0119b05: 淺不覺其深妙更須開拓則論七種二諦一
0119b06: 一二諦更開三種合二十一二諦也。
0119b07: 初文者凡諸釋義或從廣之略或先略後
0119b08: 廣從略即預用跨節從廣則教門當分故
0119b09: 略言之唯一法性以對無明無明是迷真
0119b10: 之始法性則全指無明無始時來奚嘗非
0119b11: 真未發心前無真不俗秪點一法二諦宛
0119b12: 然俗即百界千如真即同居一念仍顯相
0119b13: 異義理雖足其如麤淺聞之墮苦故佛於
0119b14: 一代曲開七重二十一重以赴物情使佛
0119b15: 本懷暢使物宿種遂故以下二門判之開
0120a01: 之意如前說。
0120a02: ○次功能中二先出初番次以後況初初
0120a03: 又二法譬。
0120a04: 若用初番二諦破一切邪謂執著皆盡。
0120a05: 初法者如止觀中始自迦羅終至圓著無
0120a06: 不並為初教所破況復列後各三番耶。△
0120a07: 次譬。
0120a08: 如劫火燒不留遺芥。△次以後初。
0120a09: 況鋪後諸諦出文外非復世情圖度。
0120a10: ○三正釋中二先列次釋。
0120a11: 所言七種二諦者一者實有為俗實有滅為
0120a12: 真二者幻有為俗即幻有空為真三者幻有
0120a13: 為俗即幻有空不空共為真四者幻有為俗
0120a14: 幻有即空不空一切法趣空不空為真五者
0120a15: 幻有幻有即空皆名為俗不有不空為真六
0120b01: 者幻有幻有即空皆名為俗不有不空一切
0120b02: 法趣不有不空為真七者幻有幻有即空皆
0120b03: 為俗一切法趣有趣空趣不有不空為真。
0120b04: 初意者一藏二通三別接通四圓接通五
0120b05: 別六圓接別七圓若止觀中為成理觀但
0120b06: 以界外理以接界內理故藏通兩教明界
0120b07: 內理別圓二教明界外理通別兩教是明
0120b08: 兩理之交際是故但明別接通耳今前六
0120b09: 重仍存教道於法華前逗彼權機故有圓
0120b10: 接通別二義實道秪應圓理接權故釋今
0120b11: 文應順教道復以圓中接於但中又此七
0120b12: 名雖立二諦後之五意義已巳含三幻有即
0120b13: 俗空即是真不空是中但觀名中空合在
0120b14: 何諦若合在俗諦即如別教名含真入俗
0120b15: 二諦若合入真諦如別圓入通名含中入
0121a01: 真二諦藏通即名單俗單真圓教即名不
0121a02: 思議真俗細得此意尋名釋義不失毫微。
0121a03: ○次解釋中文自為七若欲憑教者然此
0121a04: 七文散在諸經無一處具出唯大經十二
0121a05: 四諦文後列八二諦章安作七二諦銷之
0121a06: 初一是總餘七是別初云如出世人心所
0121a07: 見者名第一義諦世人心所見者名為世
0121a08: 諦云總冠諸諦世情多種束為世諦聖
0121a09: 智多知束為第一義諦即是諸教隨情智
0121a10: 也經云五陰和合稱名某甲是名世諦解
0121a11: 陰無陰亦無名字離陰亦無是名第一義
0121a12: 諦陰是實法某甲是假名即實有俗諦也
0121a13: 無陰無名即假實空若離陰者名太虛空
0121a14: 是故離陰亦無某甲及二諦名云名無
0121a15: 名二諦也世諦有名真諦無名即生滅二
0121b01: 諦也經云或有法有名有實是名第一義
0121b02: 諦或有法有名無實是名世諦幻化假名
0121b03: 即空故實即真諦也秪指幻化但有假名
0121b04: 故名世諦故云實不實二諦也真實幻
0121b05: 化不實也即無生二諦也經云如我人眾
0121b06: 生壽命知見乃至如龜毛兔角等陰界入
0121b07: 是名世諦苦集滅道是名真諦兔角之俗
0121b08: 與前不殊故成單俗四諦義含共為真諦
0121b09: 即是舍中真諦也故云定不定二諦也
0121b10: 即單俗複真俗是不定中道名定經云世
0121b11: 法有五種謂名世句世縛世法世執著世
0121b12: 是名世諦經文廣解於此五法心無顛倒名第
0121b13: 一義諦五種世法名與前異大意不別亦
0121b14: 是單俗於世無倒謂見實相教道但中雖
0121b15: 未究竟此中究竟望前故實故云法不
0122a01: 法二諦也法謂實相不法謂俗亦是含中
0122a02: 二諦也經云燒割死壞是名世諦無燒割
0122a03: 死等是名第一義諦地前方便皆屬無常
0122a04: 故云可燒登地見常故無燒等故云燒
0122a05: 不燒二諦也無常可燒常不可燒複俗單
0122a06: 中二諦也經云有八種苦是名世諦無八
0122a07: 種苦故是第一義八苦無常同前燒義無
0122a08: 八苦真即是實相故云苦不苦二諦亦
0122a09: 是複俗單中教道有苦圓中無苦經云譬
0122a10: 如一人有多名字依父母生是名世諦依
0122a11: 十二緣和合生者名第一義諦依父母生
0122a12: 即十二緣而分二者以大經中明十二緣
0122a13: 即佛性故且據顯說即以佛性而為真諦
0122a14: 依父母生即是無明名為世諦故云和
0122a15: 合二諦真俗不二故名和合複俗複中二
0122b01: 諦也後乃結云今七二諦來銷此文佛旨
0122b02: 難知且用一師意耳初釋三藏實有二諦
0122b03: 者但標總名以解釋直銷不復列別名於
0122b04: 中為二初正釋二諦次示三意初文又四
0122b05: 初釋相次引證三述意四結名。△初釋三藏中初
0122b06: 正釋二諦初釋相。
0122b07: 實有二諦者陰入界等皆是實法實法所成
0122b08: 森羅萬品故名為俗方便修道滅此俗已乃
0122b09: 得會真。
0122b10: 初文中言森羅者須指三界依正相也。△
0122b11: 次引證。
0122b12: 大品云空色色空以滅俗故謂為空色不滅
0122b13: 色故謂為色空。
0122b14: 次引證中言大品云色空空色等者此引
0122b15: 大品以證三藏既不云即故且證藏俗秪
0123a01: 是色析滅色故名為空色謂色實有名為
0123a02: 不滅雖不可滅以無常故名為色空。△三述
0123a03: 意。
0123a04: 病中無藥文字中無菩提皆是此意。
0123a05: 次述意中以能治所治俱實有故是故互
0123a06: 無。△四結名。
0123a07: 是為實有二諦相也。△次示三意。
0123a08: 約此亦有隨情情智智等三義推之可知。
0123a09: 次約此下總釋隨情等三歷下六重意應
0123a10: 可見故諸文下但略點而已故云推之可
0123a11: 知雖諸教不同但約教異說即是隨情約
0123a12: 入理說即是隨智二義相對即隨情智皆
0123a13: 以當教定之使無雜亂其意可顯。
0123a14: ○次釋即空二諦者亦二初釋二諦次明
0123a15: 三意初文為五初立名次斥前三正釋相
0123b01: 四引證五結名。
0123b02: 幻有空二諦者斥前意也何者實有時無真
0123b03: 滅有時無俗二諦義不成若明幻有者幻有
0123b04: 是俗幻有不可得即俗而真大品云即色是
0123b05: 空即空是色空色相即二諦義成是名幻有
0123b06: 無二諦也。
0123b07: 並可見。
0123b08: ○次三意中二先列。
0123b09: 約此亦有隨情情智智等三義云云。
0123b10: ○次分別此教三乘所入真諦不殊三藏
0123b11: 然所照俗二教不同故須更此分別釋疑
0123b12: 於中為二先標次釋。
0123b13: 隨智小當分別。
0123b14: 標中云小當者未暇廣及且略辨異故云
0123b15: 小耳。
0124a01: ○次何者下釋中四先出同異次釋同異
0124a02: 三如百川下舉譬四秪就下引例。
0124a03: 何者實有隨智照真與此不異隨智照俗不
0124a04: 同。
0124a05: 何者通人入觀巧復局照俗亦巧。
0124a06: 前二可知。
0124a07: ○譬中二先譬次合。
0124a08: 如百川會海其味不別復局還源江河則異。
0124a09: 初譬中言復局還源江河則異者會海如
0124a10: 真同江河如俗異由觀俗故契真如由眾
0124a11: 水故成海會海雖同卻尋本源江河則異
0124a12: 如會真不異卻尋本俗俗則不同。
0124a13: ○俗是下合譬釋疑。
0124a14: 俗是事法照異非疑真是理法不可不同。
0124a15: 秪就通人出假亦人人不同可以意得例三
0124b01: 藏出假亦應如是云云。
0124b02: 次秪就下將藏通出假不同以例藏通兩
0124b03: 俗二人出假是一而三根不同何妨二教
0124b04: 真同而所觀俗各異。
0124b05: ○次釋接義者即含中入真也於中為三
0124b06: 初以一法標。
0124b07: 幻有空不空二諦者。
0124b08: ○次俗不下略以三法示。
0124b09: 俗不異前真則三種不同一俗隨三真即成
0124b10: 三種二諦。
0124b11: ○三其相下辨相通寄三法以辨其相漏
0124b12: 無漏本是通法為成接義故立雙非空不
0124b13: 空本是別法一切法趣本是圓法於一一
0124b14: 法各有三人取解不同者良由機發故所
0124b15: 聞不同又通教菩薩由根利鈍發習不同
0125a01: 故鈍同二乘直至法華方乃被會利者爾
0125a02: 前接入中道故使同觀幻有之俗而契真
0125a03: 各異所以別圓機發對鈍住空致成三別
0125a04: 是以釋後二接須對通鈍共成三人同聞
0125a05: 異聽故約漏等以示解源若得此意於一
0125a06: 切法無礙自在於中為四初正釋三相次
0125a07: 無量下明三意三何故下釋疑四大品下
0125a08: 引證三人初文又二初正釋次是故下結
0125a09: 初文自有三別初文者三人俱作雙非之
0125a10: 名而取解不等於中為三初依教立次初
0125a11: 人下明行相三何者下重釋。
0125a12: 其相云何如大品明非漏非無漏。△次明行相。
0125a13: 初人謂非漏是非俗非無漏是遣著。
0125a14: 非無漏是遣著者無漏無著由行者著心
0125a15: 緣之今破其著心故名為非故云非無漏
0125b01: 也。△三重釋。
0125b02: 何者行人緣無漏生著如緣滅生使破其著
0125b03: 心還入無漏此是一番二諦也次人聞非漏
0125b04: 非無漏謂非二邊別顯中理中理為真又是
0125b05: 一番二諦又人聞非有漏非無漏即知雙非
0125b06: 正顯中道中道法界力用廣大與虛空等一
0125b07: 切法趣非有漏非無漏又是一番二諦也。
0125b08: 如緣下引例釋成復宗真諦離著云非還
0125b09: 歸無漏此初人意也即通鈍根次人又人
0125b10: 即利根二人也圓人亦云雙非者帶通方
0125b11: 便是故爾耳。
0125b12: 大經云聲聞之人但見於空不見不空智者
0125b13: 見空及與不空即是此意二乘謂著此空破
0125b14: 著空故故言不空空著若破但是見空不見
0125b15: 不空也利人謂不空是妙有故言不空利利
0126a01: 人聞不空謂是如來藏一切法趣如來藏還
0126a02: 約空不空即有三種二諦也。
0126a03: 次引大經空不空例漏無漏可以意知。
0126a04: 復次約一切法趣非漏非無漏顯三種異者
0126a05: 初人聞一切法趣非漏非無漏者謂諸法不
0126a06: 離空周行十方界還是處如又人聞趣知
0126a07: 此中理須一切行來趣發之又人聞一切趣
0126a08: 即非漏非無漏具一切法也。
0126a09: 次言三人聞趣者初人云諸法不離空義
0126a10: 當一切法趣空故引例云如如等如即
0126a11: 空也如是空十方界空不異空故十
0126a12: 方空皆趣空即通人也次人聞趣知此
0126a13: 但中須脩地前一切諸行來趣向後以發
0126a14: 初地中道之理即別人也第三人聞即具
0126a15: 一切名之為趣。△次結。
0126b01: 是故說此一俗隨三真轉或對單真或對複
0126b02: 真或對不思議真。
0126b03: 次結中言或對者三真是能對一俗是所
0126b04: 對。
0126b05: ○次明三意中二初立次釋。
0126b06: 無量形勢婉轉赴機出沒利物一一皆有隨
0126b07: 情情智智等三義。
0126b08: 初文云無量等者相接已巳成赴機形勢於
0126b09: 中復各情等逗緣去取在他故云出沒利
0126b10: 物。
0126b11: ○次釋中二先釋入真次釋照俗。
0126b12: 若隨智證俗隨智轉智證偏真即成通二諦
0126b13: 智證不空真即成別入通二諦智證一切趣
0126b14: 不空真即成圓入通二諦。
0126b15: 初入真中云若隨智證俗隨智轉等者若
0127a01: 隨智證一俗隨三真轉也以此隨智觀幻
0127a02: 有之俗由隨智轉證真不同故成三種二
0127a03: 諦之別並以智證字為句頭二諦字為句
0127a04: 末。△次釋照俗。
0127a05: 三人入智不同復局照俗亦異云云。
0127a06: 從三人入智下卻釋隨智證真已後重以
0127a07: 證智更照前俗故使三俗相局不同若成
0127a08: 偏真局照幻俗成不空真局照恒沙佛法
0127a09: 之俗成實相真局照界外不思議俗。
0127a10: ○三釋疑中二先立疑。
0127a11: 何故三人同聞二諦而取解各異者。
0127a12: ○次釋。
0127a13: 此是不共般若與二乘共說則淺深之殊耳。
0127a14: 釋中云此是不共般若與二乘共說者諸
0127a15: 部般若以但不但二種中道不共之法與
0127b01: 二乘共說如云四諦清淨故真如清淨等
0127b02: 例方等部非無此義以方等經多順彈訶
0127b03: 共義稍故判在般若般若於菩薩則成
0127b04: 共說故至下文判麤妙中云方等有說通
0127b05: 別入通圓入通。△四引證三人。
0127b06: ○四大品云去引證三人所見不同。
0127b07: 大品云有菩薩初發心與薩婆若相應有菩
0127b08: 薩初發心如遊戲神通淨佛國土有菩薩初
0127b09: 發心即坐道場為佛即此意也。
0127b10: 初人元在通教乃至乾慧亦得義云與薩
0127b11: 婆若相應若成別圓縱入初地初住亦得
0127b12: 通為初發心也以望本人是初得故況未
0127b13: 入位而非初耶今文別教為遊戲神通者
0127b14: 以存教道讓證屬圓故也若入圓教借使
0127b15: 住前亦得通名坐道場也即是相似觀行
0128a01: 為如佛也為異別教故在初住引文同異
0128a02: 具如止觀第七記。
0128a03: ○次明別二諦中二初正釋次明三意初
0128a04: 文又二初正釋相。
0128a05: 幻有無為俗不有不無為真者有無二故為
0128a06: 俗中道不有不無不二為真。
0128a07: ○次二乘下斥小又二先斥次引證。
0128a08: 二乘聞此真俗俱皆不解故如如聾。
0128a09: 初文者二乘在彼頓教聞別尚自如聾
0128a10: 等故今斥小得引彼文。△次引證。
0128a11: 大經云我與彌勒共論世諦五百聲聞謂說
0128a12: 真諦即此意也。
0128a13: 次引證中言五百聲聞謂說真諦者大經
0128a14: 三十三云我雖說一切眾生悉有佛性眾
0128a15: 生不解佛自意語善男子如是語者後身
0128b01: 菩薩尚不能解況復二乘其餘菩薩我於
0128b02: 一時在耆闍崛山與彌勒共論世諦舍利
0128b03: 弗等五百聲聞於是事中都無識者何況
0128b04: 出世第一義諦云問何處為五百說答
0128b05: 一云華嚴中如聾如又云西方經何量
0128b06: 又云天台師云多有所關又大經十五云
0128b07: 復次如來說於世諦眾生謂為第一義諦
0128b08: 有時說第一義諦眾生謂為世諦是則諸
0128b09: 佛境界非二乘所知二乘既以菩薩之俗
0128b10: 為真當知菩薩真俗並非二乘所測。△次明
0128b11: 三意。
0128b12: 約此亦有隨情情智智等云云。
0128b13: ○次圓接別又二先正釋次明三意初文
0128b14: 又二先略立。
0128b15: 圓入別二諦者俗與別同真諦則異。
0129a01: ○次別人下斥別釋相。
0129a02: 別人謂不空但理而已欲顯此理須緣修方
0129a03: 便故言一切法趣不空圓人聞不空理即知
0129a04: 具一切佛法無有減故言一切法趣不空
0129a05: 也一次明三意。
0129a06: 約此亦有隨情等云云。
0129a07: ○圓二諦者又二先釋二諦次明三意初
0129a08: 文中又四一立二釋相三譬四明諦意。
0129a09: 圓教二諦者直說不思議二諦也。
0129a10: 初文但以二諦俱不思議以辨別前列名
0129a11: 中以略有其相如云三諦各言趣故。△二釋
0129a12: 相。
0129a13: 真即是俗俗即是真。
0129a14: 次釋相中但云相即言濫於通應從意說
0129a15: 意以一切趣中為真與百界千如及千如
0129b01: 本空為俗而相即故知今即即彼別教次
0129b02: 第三諦次第即已巳方成今即何者彼若未
0129b03: 即猶同小空及隨事假對中論即今若即
0129b04: 已巳三俱圓極不即而即即而不即故有理
0129b05: 即乃至究竟良由於此故知別二諦乃至
0129b06: 通藏本妙本即情謂自殊故得汝行是菩
0129b07: 薩道。
0129b08: ○次譬中先譬次合。
0129b09: 如如意珠。
0129b10: 譬中如如意珠如止觀第五記彼文具以
0129b11: 三譬方顯此譬俱譬初立及第二釋相。△
0129b12: 次合。
0129b13: 珠以譬真用以譬俗即珠是用即用是珠。
0129b14: ○四明諦意。
0129b15: 不二而二分真俗耳。
0130a01: 可見用初意以釋之大途自顯。
0130a02: ○次明三意中又二先釋。
0130a03: 約此亦有隨情智等云云。
0130a04: ○次引證。
0130a05: 身子云佛以種種緣譬喻巧言說其心安如
0130a06: 海我聞疑網斷即其義焉。
0130a07: 種種緣即隨情也即指法華已巳前心安疑
0130a08: 斷即是法華中意即是隨智若情智相對
0130a09: 即第三意也。△四問答料簡。
0130a10: 問真俗應相對云何不同耶。
0130a11: 四料簡中初問真俗應相對者應如三藏
0130a12: 俗有真無或如通教幻有幻空云何別接
0130a13: 已去真俗不同。
0130a14: ○答中先列四句。
0130a15: 答此應四句俗異真同真異俗同真俗異相
0130b01: 對真俗同相對。
0130b02: ○次釋四句。
0130b03: 三藏與通真同而俗異二入通真異而俗同
0130b04: 別真俗皆異而相對圓入別俗同真異圓真
0130b05: 俗不異而相對不同而同若不相入當分真
0130b06: 俗即相對云云七種二諦廣說如前略說者界
0130b07: 內相即不相即界外相即不相即四種二諦
0130b08: 也別接通五也圓接通六也圓接別七也。
0130b09: 初二句可解別真俗異者俗則有無不同
0130b10: 真則唯一中道圓教二諦真俗既融二諦
0130b11: 名同同異相對故成四句從七種下寄此
0130b12: 料簡略撮前七種使文現可覽。
0130b13: 問何不接三藏。
0130b14: 次問何不接三藏者問三藏二乘永入滅
0130b15: 者。
0131a01: 答三藏是界內不相即小乘取證根敗之士
0131a02: 故不論接餘六是摩訶衍門若欲前進亦可
0131a03: 得去是故被接問若不接亦不會答接義非
0131a04: 會義未會之前不論被接。
0131a05: 答中云界內小乘根敗取證故是昔教二
0131a06: 乘人也餘六是摩訶衍等者此置二乘約
0131a07: 通菩薩等於法華前得有接義故云餘六
0131a08: 三藏菩薩非但教拙以未斷惑接義不成
0131a09: 故一教俱廢所言廢者二乘之人於法華
0131a10: 前生滅度想菩薩復轉成衍中人又通教
0131a11: 二乘於法華前得二味益亦名前進三藏
0131a12: 二乘據生滅度想者縱未入滅以根敗故
0131a13: 菩提心死此並據於法華會前挫言根敗
0131a14: 若至法華根敗復生故云其不在此會汝
0131a15: 當為宣說縱已入滅於彼亦聞故云雖生
0131b01: 滅度之想而於彼土得聞是經無性宗家
0131b02: 不見此意問若不接等者既不接二乘何
0131b03: 故皆會答意者二義不同二乘之人於法
0131b04: 華前不論被接法華被會復非是接具如
0131b05: 止觀第三記問但云餘六得去那簡通教
0131b06: 二乘答通是衍教初門觀境俱巧堪入不
0131b07: 空故云得去小人寄此是故不論餘如向
0131b08: 說問此是法華滅化之文小人正應得去
0131b09: 答接義本在法華經前於中仍是菩薩今
0131b10: 借得去之語以證菩薩迴心據教而論不
0131b11: 必皆去。
0131b12: ○三判中二先約七重即是約教次約五
0131b13: 味前文又二先單約七重次約三意初文
0131b14: 者自有七重七重展轉前麤後妙未窮圓
0131b15: 極故雖妙猶麤初三藏中二初立次二諦
0132a01: 去斥。
0132a02: 三判麤妙者實有二諦半字法門引鈍根人
0132a03: 蠲除戲論之糞二諦義不成此法為麤。
0132a04: 然前立中還用後教立之乃可得云半字
0132a05: 引鈍及蠲除等論謂界內愛論見論涉此
0132a06: 二者唐喪其功義之如戲復更斥云二諦
0132a07: 不成意如前說。△次通教。
0132a08: 如幻二諦滿字法門為教利根諸法實相三
0132a09: 人共得比前為妙同見但空方後則麤。
0132a10: 次通教中言滿字者若對四教即後三為
0132a11: 滿今對七重故後六為滿。△三別入通。
0132a12: 以別入通能見不空是則為妙教譚理不融
0132a13: 是故為麤。
0132a14: 別教談理不融如判四諦中說。△四圓入通。
0132a15: 以圓入通為妙妙不異後帶通方便是故為
0132b01: 麤。△五別。
0132b02: 別二諦不帶通方便是故為妙教譚理不融
0132b03: 是故為麤。△六圓入別。
0132b04: 圓入別理融為妙帶別方便為麤。△七圓。
0132b05: 唯圓二諦正直無上道是故為妙。
0132b06: ○次約三意者文為二初離判次又束下
0132b07: 束判初中先標。
0132b08: 次約隨情智判麤妙者。
0132b09: ○次判判中教教之中皆先自約情等三
0132b10: 意以判麤妙次入後教展轉漸益故借五
0132b11: 味義以顯益相故漸廢前淺以興後深初
0132b12: 三藏又三先立次判三譬初立中四初立
0132b13: 隨情。
0132b14: 且約三藏初聞隨情二諦。
0132b15: ○次執實下斥情立智。
0133a01: 執實語為虛語起語見故生死浩然無佛法
0133a02: 氣分。
0133a03: 教語本實凡情未悟執之成見見即煩惱
0133a04: 為因故果浩然不息。
0133a05: ○若能下正明情智。
0133a06: 若能勤修念處發四善根是時隨情二諦皆
0133a07: 名為俗發得無漏所照二諦皆名為真。
0133a08: 賢位二諦合為俗聖位二諦合為真。
0133a09: ○次從四果去正明隨智。
0133a10: 從四果人以無漏智所照真俗皆名隨智二
0133a11: 諦。
0133a12: ○次隨情下判。
0133a13: 隨情則麤隨智則妙。
0133a14: 即當此教中智妙情麤若爾情智則是亦
0133a15: 妙亦麤真妙俗麤故也。△三譬。
0133b01: 譬如轉乳始得成酪。
0133b02: 三譬如下即鹿苑時意也。
0133b03: ○次既成下明下六重中二先釋次結。
0133b04: 既成酪已巳心相體信入出無難即得隨情情
0133b05: 智智等說通別入通圓入通令其恥小慕大
0133b06: 自悲敗種渴仰上乘是時如轉酪為生酥心
0133b07: 漸通泰即為隨情情智智等說別圓入別明
0133b08: 不共般若命領家業金銀珍寶出入取與皆
0133b09: 使令知既知是已巳即如轉生酥為熟酥諸佛
0133b10: 法久後要當說真實即隨情情智智等說圓
0133b11: 二諦如轉熟酥為醍醐。
0133b12: 六中各有情智不細各明者由用情等於
0133b13: 諸部中次第調熟令鈍根菩薩及二乘人
0133b14: 堪入法華隨智故也故寄生熟二酥通總
0133b15: 而說初言既成者得羅漢已巳聞大不謗故
0134a01: 云體信入聞於大出猶住小不同畏懼王
0134a02: 等之時故云無難即用情等三意說通等
0134a03: 三者鹿苑以成藏人於其不復須藏故但
0134a04: 說通即於此座復以別圓而接通者並對
0134a05: 而說彈斥而說即當相入意也令其下即
0134a06: 明說意意欲令其轉成生酥謂受彈斥令
0134a07: 歎大自鄙即其益相通教利根及別圓人
0134a08: 自於一邊得益無妨是時下亦舉譬次心
0134a09: 漸等者至般若中不復同前悲泣之時故
0134a10: 云通泰即為三意說別等者前於方等中
0134a11: 義已成通故至般若唯須此二明不共等
0134a12: 者說部意也意雖不共猶有方等新受小
0134a13: 者至此須通亦有衍門傍得小者是故兼
0134a14: 用上智加被故云命領長者之宅為大乘
0134a15: 家諸珍寶物為不思議業業即金等付與
0134b01: 諸子化他為出自行為入又化功為入皆
0134b02: 使令知即熟酥益相得此益已義成別人
0134b03: 即於此座以圓入之令堪入法華既知下
0134b04: 譬故兩味中即是衍中五重之相諸佛下
0134b05: 即是第六法華意也雖純醍醐亦用情等
0134b06: 如三周中各有異名即其事也。
0134b07: ○是則下總結六重。
0134b08: 是則六種二諦調熟眾生雖成四味是故為
0134b09: 麤醍醐一味是則為妙。
0134b10: ○次束判中離謂別約情等諸味不同束
0134b11: 謂總束一代為隨情等三如前兩教雖有
0134b12: 情等三意今束為一隨情故云一向別入
0134b13: 通去有中道故智帶方便故情圓雖三意
0134b14: 對前諸味今但成智說則成語智可知。
0134b15: 又束判麤妙前二教雖有隨智等一向是隨
0135a01: 情說他意語故故名為麤別入通去雖有隨
0135a02: 情等一向束為情智說自他意語故亦麤亦
0135a03: 妙圓二諦雖有隨情等一向是隨智說佛自
0135a04: 意語故故稱為妙。
0135a05: 問前二二諦一向是隨情應非見諦亦不得
0135a06: 道答不得中道故稱隨情諸佛如來不空說
0135a07: 法雖非中道第一義悉檀不失三悉檀益大
0135a08: 判之皆屬隨情為麤耳。
0135a09: 次料簡中問前二二諦一向是隨情等者
0135a10: 問此中問文判前兩教俱屬隨情與止觀
0135a11: 中判三假文及此文前第二卷中但以三
0135a12: 藏而為隨情餘並隨理同異云何答此有
0135a13: 三別一者彼以小衍相對是故三藏獨屬
0135a14: 隨情此以權實二理相對是故前二俱屬
0135a15: 隨情二者彼為通申觀門且斥三藏以為
0135b01: 隨事此為申於法華經意須以中道而為
0135b02: 隨理三者彼明三假三假是俗藏通二俗
0135b03: 即不即異故彼文判事理不同此判二諦
0135b04: 二諦俱權不會中理是故此判俱屬隨情
0135b05: 答中以第一義對三悉者前二無中故。
0135b06: ○次約五味。
0135b07: 若以七種二諦歷五味教者乳教有別圓入
0135b08: 別圓三種二諦二麤一妙酪教但實有二諦
0135b09: 純麤生酥具七種二諦六麤一妙熟酥六種
0135b10: 五麤一妙法華但有一圓二諦無六方便唯
0135b11: 妙不麤題標為妙意在於此是為相待判麤
0135b12: 妙也。
0135b13: 如文。
0135b14: ○四開權中二先標。
0135b15: 四開麤顯妙者。
0136a01: ○次釋釋中三初總舉三世佛出世意次
0136a02: 舉論以證佛意三始見下正明開相。
0136a03: 三世如來本令眾生開佛知見得無生忍大
0136a04: 事因緣出現於世。
0136a05: 初文意者非止釋尊三世佛化皆然故知
0136a06: 三世如來凡出世處皆悉為開佛知見故。
0136a07: △次舉論以證佛意。
0136a08: ○次文者又二先引論。
0136a09: 法華論云蓮華出水義不可盡出離小乘泥
0136a10: 濁水故入如來大眾中坐如諸菩薩坐蓮華
0136a11: 上聞說無上清淨智慧者。
0136a12: ○次必非下釋論意。
0136a13: 必非坐華葉也乃是諸菩薩聞說一圓道證
0136a14: 一圓果處華王界同舍那佛坐蓮華臺耳佛
0136a15: 意如此。
0136b01: 秪以入實名為華臺以內心同佛入實故
0136b02: 故使外器同佛處臺。△三正明開相。
0136b03: ○三正開中三初略明今日入實施權次
0136b04: 有人下明久遠施權入實三其未入下正
0136b05: 明今經開權顯實初文又二初正明入實
0136b06: 開權次明機感之相初文又二初明入實
0136b07: 次為未入下明施權。
0136b08: 始見我身初聞一實已巳入華臺。
0136b09: 初謂華嚴利根菩薩已巳入實竟其別菩薩
0136b10: 且置不論以此菩薩猶易開故其難開者
0136b11: 更以小起故。△次明施權。
0136b12: 為未入者從頓開漸更以異方便助顯第一
0136b13: 義說諸二諦或單或複或不可思議種種不
0136b14: 同皆為華臺而作方便。
0136b15: 次為施鹿苑等教故名為諸前三藏單次
0137a01: 五重中如前七重中文意亦可見。
0137a02: ○次感應。
0137a03: 但如來常寂而化周法界實不分別先謀後
0137a04: 動施此汲引慈善根力令諸眾生從此得入。
0137a05: 可見。△次明久遠施權入實。
0137a06: ○次明久遠中二初出舊。
0137a07: 有人言始自鹿苑皆是法華弄引。
0137a08: ○次今言下正解也弄引秪是方便耳如
0137a09: 止觀記於中又二先明久遠施權次明入
0137a10: 實初又二先重敘寂場為況次展轉明久。
0137a11: 今言不爾且近說寂滅道場已來悉為法華
0137a12: 弄引所以光照他土現佛悉為頓開漸。
0137a13: 初文者除已入者及中間入者盡是法華
0137a14: 方便所以光照他土至為頓開漸者初他
0137a15: 土者從又諸佛下四行說頓也從若人
0137b01: 遭苦下三行漸初也即是鹿苑從文殊師
0137b02: 利我住於此下三十二行半方等般若此
0137b03: 他土漸頓也寂場兼權頓後為一獨而施
0137b04: 三漸以一漸兼頓取機不得故至鹿苑及
0137b05: 餘二味。
0137b06: ○次文殊下正展轉明久於中又三初正
0137b07: 明次文云下引證三當知下結。
0137b08: 文殊引先佛亦為頓開漸如此弄引猶恨其
0137b09: 近從大通智勝已來而為眾生作法華方便
0137b10: 當知不止近在寂場又此猶近從本成佛已
0137b11: 來而為眾生作華臺方便又復猶近從本行
0137b12: 菩薩道時而為眾生作華臺方便。
0137b13: 是則本兩文中施化未入實者並為今
0137b14: 日法華弄引故知菩薩本初發心已後所
0137b15: 化眾生乃至成道已後經於如許塵界劫
0138a01: 數處處成熟今方入實當知實道何易可
0138a02: 階況復今世猶自未入尚在未來遠遠方
0138a03: 得豈非煩惱厚重根性難迴不蒙如來善
0138a04: 巧之力何有入期故斯妙旨應勤思勤
0138a05: 聽重之重之。△次引證。
0138a06: 文云我本立誓願普令一切眾亦同得此道。
0138a07: △三結。
0138a08: 當知弄引豈止今耶。
0138a09: 證結可知。
0138a10: ○次本來下明入實中又二初明久遠入
0138a11: 實次明今世入實。
0138a12: 本來所化入華臺者自是一邊其未入者如
0138a13: 上方便不息中間亦如是。
0138a14: 以今昔施化節節實益豈待今耶。△次明今世
0138a15: 入實。
0138b01: 若從華嚴方等般若等經或別入通圓入通
0138b02: 圓入別等入華臺者與本入者無異復自是
0138b03: 一邊。
0138b04: 今世文云與本入者不異者事有本今
0138b05: 古理齊故今入本入理無差別。△三正明今經開
0138b06: 權顯實。
0138b07: ○三今經入中二先正明開次若如下歎
0138b08: 教偏初文又五先豎約四味論開次諸
0138b09: 教下約諸味中諸教橫開三三藏下舉難
0138b10: 況易四文云下引證五此即下總結。
0138b11: 其未入者四味調熟皆於此經得入華臺。
0138b12: 初如文。△次約諸味中諸教橫開。
0138b13: 諸教之中或住三味二味一味或全生者皆
0138b14: 決麤令妙悉入華臺。
0138b15: 次文中云諸教之中或住三二一味及全
0139a01: 生者者通指四味名為諸教且如方等般
0139a02: 若初證二乘名為一味若鹿苑已巳證得彈
0139a03: 斥益名為二味得洮汰益名為三味若諸
0139a04: 菩薩於前諸教能斷見思名住二味能斷
0139a05: 無知名住三味能伏無明名住四味若住
0139a06: 四味已巳成妙行故此不論全未伏通惑名
0139a07: 為全生華嚴鹿苑應論顯密思之可見此
0139a08: 約橫論不關豎入若豎入者鈍根菩薩及
0139a09: 二乘人依次歷教不論增減。△三舉難易。
0139a10: ○三況。
0139a11: 三藏保果難破已巳破難開已巳開況易破易開
0139a12: 悉隨情仍本當門顯實即入華臺。
0139a13: 可見不改本位即麤成妙故云當門。△
0139a14: 四引證。
0139a15: 文云七寶大車其數無量各賜諸子云云。
0139b01: 引證中云七寶大車者各稱本習而入圓
0139b02: 乘本習不同圓乘非一。
0139b03: ○五結。
0139b04: 此即開權顯實諸麤皆妙絕待妙也。
0139b05: 如文。
0139b06: ○次歎斥中二先總歎次人不見下得失
0139b07: 初又三初約化儀。
0139b08: 若如上說法華括眾經而事極於此。
0139b09: ○次佛意。
0139b10: 佛出世之本意。
0139b11: ○三教旨。
0139b12: 諸教法之指歸。
0139b13: ○次得失又二先失次得。
0139b14: 人不見此理謂是因緣事相輕慢不止舌爛
0139b15: 口中。
0140a01: 初文云輕慢不止舌爛口中者不了法華
0140a02: 宗極之旨謂記聲聞事相而已巳不如華嚴
0140a03: 般若融通無礙如此說者諫曉不止舌爛
0140a04: 何疑如彭城寺嵩法師云佛智流動至無
0140a05: 常時舌爛口中猶不易志又如大經第五
0140a06: 云我今為諸聲聞諸弟子等說毘伽羅論
0140a07: 所謂如來常存不變若有說言如來無常
0140a08: 云何是人舌不墮落又云若有說言如來
0140a09: 許畜奴婢僕使舌則卷縮如是乘戒兩門
0140a10: 謗皆舌壞故知若言事相者不見一代獨
0140a11: 顯之妙不見般若付財之能般若融通與
0140a12: 法華何異二乘於昔自無悕取至今方云
0140a13: 不求自得已今當妙於茲固迷舌爛不止
0140a14: 猶為華報謗法之罪苦流長劫具如止觀
0140a15: 第四逆流十心中說。
0140b01: ○次若得下明得中又二先正明得次攝
0140b02: 大乘下重破教道初文又四初約法以明
0140b03: 得次約三世佛以明得三舉涅槃以釋疑
0140b04: 四結勸。
0140b05: 若得其旨深見七種二十一種無量教門意
0140b06: 氣博遠更相間入繡淡精微橫周豎窮悉歸
0140b07: 會法華。
0140b08: 初文者有一毫之善咸至菩提穿鑿權實
0140b09: 牢籠本故云意氣博遠大小互入故云
0140b10: 更相越教相接故云間入從淺至深故云
0140b11: 繡淡取機顯祕故云精微味味益故云
0140b12: 橫周俱至法華故云豎窮。△次約三世佛以明得。
0140b13: 二萬燈明迦葉等古佛設教妙極於此有經
0140b14: 云彌勒當來亦妙極於此釋迦仰同三世亦
0140b15: 妙極於此。
0141a01: 次二萬下約佛者應具如五佛章門今略
0141a02: 指燈明彌勒等耳承上曰仰雖佛無優劣
0141a03: 我既施權同彼顯實高尚實理故云仰同。
0141a04: △三舉涅槃以釋疑。
0141a05: 涅槃贖命重寶重抵掌耳。
0141a06: 三釋疑者疑云法華既已顯實涅槃何復
0141a07: 施權故即釋之釋言贖命重寶者涅槃十
0141a08: 四云如人七寶不出外用名之為藏是人
0141a09: 所以藏積此寶為未來故所謂穀貴賊來
0141a10: 侵國值遇惡王為用贖命財難得時乃當
0141a11: 出用諸佛秘藏亦復如是為未來世諸惡
0141a12: 比丘畜不淨物為四眾說如來畢竟入於
0141a13: 涅槃讀誦外典不教佛經如是等惡出現
0141a14: 世時為滅諸惡為說是經是經若滅佛法
0141a15: 則滅今家引意指大經部以為重寶若消
0141b01: 此文應有單複兩義所言複者謂乘及戒
0141b02: 若言不許畜八不淨此是戒門事門若說
0141b03: 如來畢竟涅槃及遮外典此是乘門理門
0141b04: 以彼經部前後諸文皆扶事說常若末代
0141b05: 中諸惡比丘破戒說於如來無常及讀誦
0141b06: 外典則並無乘戒失常住命賴由此經扶
0141b07: 律說常則乘戒具足故號此經為贖常住
0141b08: 命之重寶也所言單者唯約戒門彼經扶
0141b09: 律律是贖常住命之重寶也所以法華明
0141b10: 常已巳足更說贖命者為護圓常鄭重殷勤
0141b11: 如人抵掌重叮嚀耳說文云抵扺掌者側手
0141b12: 擊也。△四結勸。
0141b13: 觀此妙旨宏壯包籠尋者須曠其意莫以人
0141b14: 情局彼太虛也。
0141b15: 四結勸中云觀此等者且如諸法實相即
0142a01: 云百界千如心佛眾生三無差別乃至本
0142a02: 因為今弄引豈以劣見稱此經王莫以人
0142a03: 情局彼太虛者勿以世情偏取如來赴機
0142a04: 之說局彼法華博遠意氣太虛之量。△次重
0142a05: 破教道。
0142a06: ○次斥教道中二初舉論師謬謂次今試
0142a07: 下明今家斥失。
0142a08: 攝大乘明十勝相義咸謂深極使地論翻宗。
0142a09: 初云攝大乘十勝相者彼論始終秪明十
0142a10: 種勝相之義分為十品論初云菩薩欲顯
0142a11: 大乘功德依大乘教說如是言諸佛世尊
0142a12: 有勝相義所說無等過於餘教言勝相者
0142a13: 有十一依止二應知三入應知四因果五
0142a14: 入因果脩差別六於差別依於戒學七於
0142a15: 中依心學八於中依慧學九學果寂滅十
0142b01: 智差別論文先列次生起釋初勝相明第
0142b02: 八識生十二因緣義言依止者謂所依也
0142b03: 真諦所譯則依庵摩羅後代諸譯並依黎
0142b04: 耶如其各計成自他性一論二譯尚生二
0142b05: 計況諸部耶論師以黎耶依持破於地論
0142b06: 故云翻宗翻者改也令地論宗破歸我攝
0142b07: 宗。
0142b08: ○次明今家斥中為八初總舉中十妙
0142b09: 次別以初妙比破三四悉下以逗機比決
0142b10: 四彼直下斥偏五因緣下展轉比決六當
0142b11: 知下結歎七天竺下舉勝況劣八思自下
0142b12: 結。
0142b13: 今試以十妙比之彼有所漏。
0142b14: 初如文。△次以初妙比破。
0142b15: 且用理妙比依止勝相明不思議因緣四句
0143a01: 破執豈留黎耶庵摩羅為依止耶。
0143a02: 次文者且以中十妙之初境妙少分比
0143a03: 彼十勝相之初相全分於少分中尚有所
0143a04: 漏四句之中但得自他一句而已巳故上斥
0143a05: 云有所漏也況破則俱破立則俱立不同
0143a06: 彼論唯計一句故今文云不思議因緣豈
0143a07: 同論文黎耶摩羅自他因緣耶文雖雙舉
0143a08: 計必偏執如新舊兩譯亦如地論南北二
0143a09: 道還成性過各計不同今不思議離四性
0143a10: 計豈同彼論各計不同耶。△三以逗機比。
0143a11: 四悉檀施設不止立無明他生一句。
0143a12: 三逗機中四悉俱立不同彼論唯立一句。
0143a13: 彼直是一道明義不見開合眾經頓漸為物
0143a14: 約教約行隨情隨智大包佛化深括始終。
0143a15: 四斥偏中彼計一句為一道不見下舉今
0143b01: 得顯彼失四味增減為開合頓漸可知由
0143b02: 教行別故情智等不同。△五展轉比。
0143b03: 因緣一境已巳廣於依止更用四四諦七二諦
0143b04: 五三諦一諦等比者彼無擬中十妙已巳
0143b05: 有所漏本中十妙經所無何況彼論又觀
0143b06: 心十妙即得行用不如貧人數果頭寶。
0143b07: 第五意者境妙有六其但得一少分故也
0143b08: 況復餘耶。△六結嘆。
0143b09: 當知十妙法門鱗沓重積可勝言哉。
0143b10: 六當知下結鱗沓重積等者十妙生起如
0143b11: 鱗皆具諸法如沓於一一妙若鱗若沓亦
0143b12: 復如是。△七舉勝劣。
0143b13: 天竺大論尚非其類真丹人師何勞及語此
0143b14: 非誇耀法相然耳。
0143b15: 第七意中真丹義如止觀第二記。△八結。
0144a01: 思自見之無俟辭費也。
0144a02: 八結文可知。
0144a03: ○次明三諦中又二初依他教以立名義
0144a04: 次正開章解釋初文中又三初依他經立
0144a05: 名次依今經例立三問答料簡。
0144a06: 五明三諦者眾經備有其義而名出瓔珞仁
0144a07: 王謂有諦無諦中道第一義諦。
0144a08: 今經亦有其義壽量云非如非異即中道如
0144a09: 即真異即俗。
0144a10: 初二如文。
0144a11: ○三料簡中先問。
0144a12: 問若此經無四種因緣等名那用其義。
0144a13: ○次答答中三初舉勝鬘以例涅槃用斥
0144a14: 來問次重舉楞伽以例餘經用酬來難三
0144a15: 結初文二先總斥。
0144b01: 答五住二死名出勝鬘涅槃不應用其義。
0144b02: ○次釋。
0144b03: 若不用五住則不破無明若不用二死則非
0144b04: 常住。△次重舉楞伽以例餘經用酬來難。
0144b05: ○次例。
0144b06: 又三佛名出楞伽餘經應無三佛義。
0144b07: ○三結。
0144b08: 眾經皆是佛說名乃不同義不可壅云云。
0144b09: 可知。△次正開章解釋。
0144b10: ○次正明三諦中自三。
0144b11: 今明三諦為三一明三諦二判麤妙三開麤
0144b12: 顯妙。
0144b13: ○初又二先明去取即是來意。
0144b14: 前兩種二諦以不明中道故就五種二諦
0144b15: 得論中道即有五種三諦。
0145a01: ○次正釋五文。
0145a02: 約別入通點非有漏非無漏三諦義成有漏
0145a03: 是俗無漏是真非有漏非無漏是中當教論
0145a04: 中但異空而已巳中無功用不備諸法圓入通
0145a05: 三諦者二諦不異前點非漏非無漏具一切
0145a06: 法與前中異也別三諦者開彼俗為兩諦對
0145a07: 真為中中理而已巳云云圓入別三諦者二諦不
0145a08: 異前點真中道具足佛法也圓三諦者非但
0145a09: 中道具足佛法真俗亦然三諦圓融一三三
0145a10: 一如止觀中說云云。
0145a11: 初文中約別入通點非漏非無漏者於真
0145a12: 諦中點示中道故云雙非當教論中既異
0145a13: 於空故有雙非也一三三一如止觀者如
0145a14: 第三卷顯體中及第七卷破橫豎中。
0145a15: ○判中亦二約教約味。
0145b01: 二判麤妙者別圓入通帶通方便故為麤別
0145b02: 不帶通為妙圓入別帶別方便為麤圓不帶
0145b03: 方便最妙。
0145b04: 約五味教者乳教說三種三諦二麤一妙酪
0145b05: 教但麤無妙生酥熟酥皆具五種三諦四麤
0145b06: 一妙此經唯一種三諦即相待妙也。
0145b07: 三開麤顯妙決前諸麤入一妙三諦無所可
0145b08: 待是為絕待妙也。
0145b09: 開如文。
0145b10: ○六明一諦又為三初分別次判三開初
0145b11: 又二初法。
0145b12: 六明一諦者大經云所言二諦其實是一方
0145b13: 便說二。
0145b14: ○次譬。
0145b15: 如醉未吐見日月轉謂有轉日及不轉日醒
0146a01: 人但見不轉不見於轉。
0146a02: 譬中但通云轉不轉相對以明一諦即一
0146a03: 實諦是不轉故也所言如醉未吐見日月
0146a04: 轉等者第二云諸比丘白佛言世尊譬如
0146a05: 醉人其心眩亂視諸山川城郭宮殿日月
0146a06: 星辰皆悉迴轉若有不脩苦無常想無我
0146a07: 等想不名為聖佛便迴此醉人之譬反斥
0146a08: 比丘云汝向所引醉人譬者但知文字而
0146a09: 不知義何等為義如彼醉人見上日月實
0146a10: 非迴轉生轉想眾生亦爾為諸煩惱無明
0146a11: 所覆生顛倒心我計無我等當知比丘無
0146a12: 明未吐謂有二諦本日如一諦轉日如世
0146a13: 諦此帶實二諦也若二乘人於轉日上復
0146a14: 生轉想故二乘人以菩薩俗謂為真諦故
0146a15: 下文云三藏全是轉二即二乘二諦也是
0146b01: 故大經十二七種二諦文末說一實諦文
0146b02: 殊難言即是如來虛空佛性無差別耶此
0146b03: 難意者若唯一實如來佛性應同虛空佛
0146b04: 言有苦有諦有實三亦如是如來非苦非
0146b05: 諦是實虛空佛性亦復如是是則唯一實
0146b06: 諦。
0146b07: ○次判中亦先約教次約味。
0146b08: 轉二為麤不轉為妙。
0146b09: 文中亦且通以轉不轉對辨麤妙若歷諸
0146b10: 教教教如之。
0146b11: ○次三藏下約五味中二先正明次借地
0146b12: 持以顯一實。
0146b13: 三藏全是轉二同彼醉人諸大乘經帶轉二
0146b14: 說不轉一今經正直捨方便但說無上道不
0146b15: 轉一實是故為妙。
0147a01: 初文略無華嚴教意者合在下文云諸大
0147a02: 乘即其意也不煩文故合在下耳故知文
0147a03: 意以證道明中為不轉妙教道亦屬帶
0147a04: 轉故也。
0147a05: ○次借地持中二初借地持次寄此文後
0147a06: 約行人破執初又二初引文次正明今意。
0147a07: 地持明地相明義說相似法地實明義說真
0147a08: 實法又教門方便即教道明義說所證法即
0147a09: 證道明義今借用之。
0147a10: 初有兩番意者前文約行次文約教初言
0147a11: 地持明地相等者地相謂地前迴向位中
0147a12: 道觀雙流地相現前登地已巳去明真實法
0147a13: 稱為地實初地即是初住故也次文言又
0147a14: 教門等者依教道義以四悉檀說登地法
0147a15: 名為教道故知初地已巳上仍存教道若說
0147b01: 十地已巳證之法即證道也凡釋別義多用
0147b02: 此意具如止觀第三記。△次正明今意。
0147b03: 諸佛法久後要當說真實即地實義道場所
0147b04: 得法即是證道明義是故妙也。
0147b05: 次今意者借於此文證權實部法華已巳前
0147b06: 如地相教道至法華經猶如地實及以證
0147b07: 道說佛自證名為地實約佛自行故云證
0147b08: 道。△次寄此文後約行人破執。
0147b09: 執著此實實語是虛語生語見故故名為麤
0147b10: 融通無著是故言妙。
0147b11: 次寄此文後約於行人破執等者破末代
0147b12: 執者諦雖是妙執故成麤破其執情不破
0147b13: 所執所執本妙非關人情。△三開。
0147b14: 開麤顯妙可解云云。
0147b15: 開麤如文。
0148a01: ○無諦者秪前諸諦理不可說故名為無
0148a02: 若通論者大小皆有無諦通即別故別乃
0148a03: 成通如婆沙云佛經中說一諦無諦問有
0148a04: 四諦義云何但云一諦等耶尊者波奢說
0148a05: 一諦者苦諦無第二苦乃至道諦無第二
0148a06: 道復次一諦者謂滅諦為破外道種種解
0148a07: 脫故復次一諦者謂道諦能盡惡道苦故
0148a08: 又佛說二諦者謂世諦第一義諦或云世
0148a09: 諦謂苦集第一義諦謂道滅前合四諦為
0148a10: 二正用此意復有說者世諦謂苦集滅第
0148a11: 一義諦謂道諦評者曰四諦亦是世諦亦
0148a12: 是第一義諦如苦集是世諦苦空無常集
0148a13: 因緣生是第一義滅是世諦者如佛說言
0148a14: 如城園林是第一義諦者盡止妙離道是
0148a15: 世諦者佛說道諦如筏如山如梯如樓是
0148b01: 第一義諦者道如跡乘若四諦盡是第一
0148b02: 義者世諦說陰界入第一義諦亦說陰界
0148b03: 入彼小乘中尚開合四諦為世諦第一義
0148b04: 等況復大乘於中先正明無諦次問答料
0148b05: 簡初文又二初別約極理以明無諦次通
0148b06: 約諸教以明無諦前明一諦亦有通別二
0148b07: 義不同故今亦爾理無二極故同歸一無
0148b08: 眾生緣異故復歷教初中三初正立無諦。
0148b09: 諸諦不可說者諸法從本來常自寂滅相那
0148b10: 得諸諦紛紜相礙一諦尚無諸諦安有。
0148b11: ○次一一下判麤妙。
0148b12: 一一皆不可說可說為麤不可說為妙。
0148b13: ○三不可說亦不可說下明絕待即是開
0148b14: 麤。
0148b15: 不可說亦不可說是妙是妙亦妙言語道斷
0149a01: 故。
0149a02: ○次文又二初四教次五味初文二先列
0149a03: 四教次明判開。
0149a04: 若通作不可說者生生不可說乃至不生不
0149a05: 生不可說。
0149a06: 初四教如文。
0149a07: ○次從前不可說去判。
0149a08: 前不可說為麤不生不生不可說為妙。
0149a09: ○次若麤異妙下開準上下文例應在五
0149a10: 味後開今隨便各明於理無失。
0149a11: 若麤異妙相待不融麤妙不二即絕待妙也
0149a12: 云云。
0149a13: ○次約五味中初判。
0149a14: 約五味教者乳教一麤無諦一妙無諦酪教
0149a15: 一麤無諦生酥三麤無諦一妙無諦熟酥二
0149b01: 麤無諦一妙無諦此經但一妙無諦。
0149b02: ○次從開麤如前者例前四教開。
0149b03: 開麤如前云云。
0149b04: ○次料簡中有三重問答。
0149b05: 問何故大小通論無諦答釋論云不破聖人
0149b06: 心中所得涅槃為未得者執涅槃生戲論如
0149b07: 緣無生使故破言無諦也。
0149b08: 初問者通約諸教為問所言無諦者秪應
0149b09: 如前歷教明實別約極理理即一實如何
0149b10: 諸教並論無諦答意者為破執理而生戲
0149b11: 論是故云無大小乘教既並有理是故大
0149b12: 小俱論無諦故引例云滅本無惑緣滅生
0149b13: 惑如三界利鈍一十九使但破能執不破
0149b14: 所緣今意亦爾。
0149b15: 問若爾小乘得與不得俱皆被破大乘得與
0150a01: 不得亦俱應破答不例小乘猶有別惑可除
0150a02: 別理可顯故雖得須破中道不爾得云何破。
0150a03: 次問者小乘未得執成戲論是故須破若
0150a04: 實證得理仍是權是故亦破今以此意例
0150a05: 難於大既得大小通論無諦亦應大小得
0150a06: 否俱破答云不例者小乘得否俱皆有惑
0150a07: 是故俱破大乘不得有惑須破得即無惑
0150a08: 得何須破是故不例。
0150a09: 問若爾中道唯應有一實諦不應言無諦也
0150a10: 答為未得者執中生惑故須無諦實得者有
0150a11: 戲論者無云云。
0150a12: 次問意者小乘是權破權名無大乘是實
0150a13: 實諦非無何故中道亦名無諦答意者實
0150a14: 如所問於實得者不須云無今云無者為
0150a15: 未得者。
0150b01: 妙法蓮華經玄義釋籤卷第八
0150b02: 音釋
0150b03: 瞙末各切音莫目不明曰瞙。藹正作靄亥切雲集貌。複方六切重
0150b04: 也。婉於阮切順也。贖石欲切貿也。沓達合切重也。誇枯瓜切矜
0150b05: 誇。壅委勇切塞也。
