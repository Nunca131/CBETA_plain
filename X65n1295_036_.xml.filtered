0699c01: 
0699c02: 
0699c03: 禪宗頌古聯珠通集卷第三十六
0699c04: 
0699c05: 宋池州報恩光孝禪寺沙門法應　集
0699c06: 元紹興天衣萬壽禪寺沙門普會續集
0699c07: 祖師機緣
0699c09: 襄州洞山守初禪師。嗣雲門初參雲門。門問。近
0699c10: 離甚麼處。師曰槎度。門曰。夏在什麼處。師曰。湖
0699c11: 南。曰什麼時離湖南。師曰。去秋。曰放汝三十棒。
0699c12: 師曰。過在什麼處。曰江西湖南便恁麼。師於言
0699c13: 下頓省五燈會元收曰。初參雲門。門問。近離甚麼處。師曰。查度。曰夏在甚麼處。師曰。湖
0699c14: 南報慈。曰幾時離彼。師曰。八月二十五。曰放汝三頓棒。師至明日。上問訊。昨日和尚放三頓棒。
0699c15: 不知過在甚麼處。曰飯袋子。江西湖南便恁麼去。師於言下大悟。遂曰。他後向無人處。不蓄一粒
0699c16: 米。不種一莖。接待十方往來。盡與伊抽釘楔。拈炙脂子。脫鶻臭布衫。教伊灑灑地作箇
0699c17: 無事衲僧。豈不快哉。門曰。你身如椰子大。開得如許大口。師便禮拜。　頌曰。
0699c18: 一鏃三關破不難。如何猶在是非間。曲勞提起飯袋
0699c19: 子。三頓方知徹骨寒。白雲端。
0699c20: 三頓當時打不回。銕門重擊方開。堪嗟不蓄一粒
0699c21: 米。十字街頭接往來。保寧勇。
0699c22: 從來大道透長安。步步應須著眼看。五里只知還五
0699c23: 里。到頭方覺路岐難。枯木成。
0699c24: 去年八月離湖南。行盡千山與萬山。不喫雲門三頓
0700a01: 棒。不知虎體有玄斑。慈受深。
0700a02: 坐鎮韶陽老牯牛。江西湖外遽相酬。當時銕限高
0700a03: 起。未必黃河不倒流。寶祥。
0700a04: 吹毛寶當機妙。切玉如泥孰可猜。不犯鋒鋩全正
0700a05: 令。法王心印為君開。禾山方。
0700a06: 雲門棒頭有眼。洞山下雲生。破森羅萬象。便能
0700a07: 海上橫行。佛心才。
0700a08: 問答分明豈偶然。須知逆耳是忠言。洞山眼似銅鈴
0700a09: 轉。剛被雲門三頓謾。文殊道。
0700a10: 奉君三頓曲周遮。屈辱雲門老作家。渡水穿雲五湖
0700a11: 客。欲將何物當生涯。龍門遠。
0700a12: 【續收】見兔放鷹。因行掉臂。赤骨律窮。方圓富貴。放三頓
0700a13: 棒尚遲疑。再挨方識錐頭利。單提獨機關外。明眼
0700a14: 衲僧猶不會。圓悟勤。
0700a15: 雲門飯袋子。毒蛇當古路。觸著便傷人。誰敢正眼。
0700a16: 無相範。
0700a17: 洞山初因僧問。如何是佛。師曰。麻三斤。　頌曰。
0700a18: 麻皮三斤不用秤。秤頭那肯坐於蠅。一念纔生筋骨
0700a19: 露。徒勞更定盤星。北塔祚。
0700a20: 五彩畫牛頭。黃金為點額。春晴二月初。農人皆取則。
0700a21: 寒食賀新正。銕錢三五百。福巖雅。
0700a22: 金烏急玉兔速。善應何曾有輕觸。展事投機見洞山。
0700a23: 跛盲龜入空谷。花簇簇錦簇簇。南地竹兮北地木。
0700a24: 因思長慶陸大夫。解道合笑不合哭。雪竇顯。
0700b01: 三年一閏大家知。也有顢頇不記時。昨夜鴈回沙塞
0700b02: 冷。帶霜梧葉又披披舊本作嚴風吹綻月中枝。投子青。
0700b03: 火麻皮子若何分。臘雪煎茶解醉君。更有路行人未
0700b04: 到。野花含舊枝春。法昌遇。
0700b05: 打鼓弄琵琶。相逢兩會家。去年一百五。今歲又還他。
0700b06: 浮山遠。
0700b07: 橫眸讀梵字。彈舌念真言。吹火長尖觜。柴生滿。
0700b08: 大愚芝。
0700b09: 如何是佛。麻三斤。咄大地茫茫愁殺人。翠巖真。
0700b10: 一片初生月。蛾眉畫碧空。水中魚避釣。雲外鳥防弓。
0700b11: 野軒遵。
0700b12: 問佛三斤麻。齋僧怕夜茶。春來寒食後。古木噪寒鴉。
0700b13: 海印信。
0700b14: 同袍參學問通津。來扣宗師佛正因。為說三斤麻最
0700b15: 好。三斤天下說尖新。幾多匠者頻拈掇。奈緣緇素有
0700b16: 親。子今更為重秤過。那吒太子析全身。道吾真。
0700b17: 洞山有語麻三斤。衲子擎拳問要津。因憶舊年看草
0700b18: 字。張顛顛後更無人。雲悅。
0700b19: 雲起千山曉。風高萬木秋。石頭城下水。浪打釣魚舟。
0700b20: 佛慧泉。
0700b21: 斤兩分明不負君。眼中瞳子莫生瞋。百年三萬六千
0700b22: 日。得忻忻處且忻忻。白雲端。
0700b23: 洞山麻三斤。分明欠一著。衲僧放不下。尋言空摸索。
0700b24: 雲蓋智。
0700c01: 江南三月鷓鴣天。雨過諸景物鮮。行盡天涯諳世
0700c02: 事。買鞋須是大光錢。三祖宗。
0700c03: 尺璧未為重。片言不可輕。領取頭意。莫認定盤星。
0700c04: 地藏恩。
0700c05: 南天地暖北天寒。水陸相通見不難。無限黃花兼翠
0700c06: 竹。任他千古往來看。草堂清。
0700c07: 洞山的的麻三斤。明月堂前贈若人。碧眼厖眉纔舉
0700c08: 首。又隨雲雨暗驚神。長靈卓。
0700c09: 三斤足秤洞山麻。撥動錙銖萬里差。啼得血流無用
0700c10: 處。夜來依舊宿蘆花。張無盡。
0700c11: 千勢到岳邊住。萬派聲歸海上消。迸出紅爐金彈
0700c12: 子。眼睛定動面皮焦。南華昺。
0700c13: 鴻鵠一舉千里飛。鑽天子與天齊。鳳凰不是凡間
0700c14: 鳥。為瑞為祥自有時。龍門遠。
0700c15: 【續收】洞山麻三斤。真不金。將錢買五彩。壁上畫天
0700c16: 神。琅琊覺。
0700c17: 洞山麻三斤。斤兩不謾人。語稀難問事貌古易傳神。
0700c18: 慈受深。
0700c19: 現前三昧。料水打碓。漏泄天機。失錢遭罪。文殊能。
0700c20: 洞山佛話三斤麻。縛殺藂林老作家。最好風前一聲
0700c21: 篴。江城五月落梅花。石明。
0700c22: 鐘在扣谷受響。池印月鏡含像。曾非展事投機。豈是
0700c23: 預搔待痒。點鐵成金。舉直錯枉。一箭鵰一雙。一摑血
0700c24: 一掌。君不見。而不漏兮天網。圓悟勤。
0701a01: 驢尾頭牛跡。三斤麻皮露消息。誌公杖頭剪刀
0701a02: 尺。從來雨下階頭濕。玉泉璉。
0701a03: 洞山老勿親。答佛法麻三斤。無面目得人憎。見得
0701a04: 徹賺殺人。妙善。
0701a05: 水斷流山突兀。為君放出遼天鶻。擬欲風前瞬息時。
0701a06: 眸已巳是成窠窟。非窠窟。咄咄咄。塗毒策。
0701a07: 【增收】洞山初因僧問。如何是正法眼。師曰。紙撚無油。
0701a08: 　頌曰。
0701a09: 洞山宗匠較些些。紙撚無油驗作家。老倒禪和針子
0701a10: 眼。說禪說道會如麻。翠巖真。
0701a11: 【增收】洞山初上堂。言無展事。語不投機。承言者喪。滯
0701a12: 句者迷。還得麼。你衲僧分上。到這裏須具擇法
0701a13: 眼始得。祇如洞山恁麼道。也有一場過。且道過
0701a14: 在甚麼處。　頌曰。
0701a15: 只要拔楔抽釘。為人解粘去縛。如何洞山老人。先自
0701a16: 螣蛇繞。鼓山珪。
0701a17: 言無展事。語不投機。承言者喪。滯句者迷。逢人不得
0701a18: 錯舉。徑山杲。
0701a19: 展事無回互。投機通一線。洞山無眼筋。入地獄如箭。
0701a20: 南巖勝。
0701a21: 【增收】金陵奉先深禪師。嗣雲門同明和尚。到淮河見
0701a22: 人牽網。有魚從網透出。師曰。明兄俊哉。一似箇
0701a23: 衲僧相似。明曰。雖然如此。爭如當初不撞入網
0701a24: 羅好。師曰。明兄。你欠悟在。明至中夜方省明即金陵
0701b01: 清涼智明禪師。諸家語錄。作深明二上座。　頌曰。
0701b02: 透網金鱗是衲僧。鐵壁銀山膽不驚。明老三更方瞥
0701b03: 地。任教千嶂碧層層。大溈智。
0701b04: 網中跳出便飛騰。好箇天然俊衲僧。何似當初未入
0701b05: 網。悟來方始是知音。鼓山珪。
0701b06: 俊哉一跳透重淵。霹追之去不還。笑龍門燒尾
0701b07: 者。依然點額在波瀾。徑山杲。
0701b08: 師子咬人。狂狗逐塊。三十里來方始悟。何似當初莫
0701b09: 入去。冶父川。
0701b10: 【增收】饒州薦福承古禪師嗣雲門○即古塔主僧問。如何是佛
0701b11: 師曰。莫莫。又問。如何是祖師西來意。師曰。莫莫。
0701b12: 　頌曰。
0701b13: 古人一莫。切忌。臨濟權寄庫。德山頓蕭索。截斷
0701b14: 佛祖機關。顯出頂門一著。子細審思量。分明欠一著。
0701b15: 且道。欠那一著。雪堂行。
0701b16: 莫莫。拈出一條斷貫索。任從我佛及眾生。撩天鼻孔
0701b17: 都穿。松源岳。
0701b18: 【增收】韶州雙興福竟欽禪師嗣雲門僧問。賓頭盧
0701b19: 應供四天下。還得也無。師曰。如月入水。問如
0701b20: 何是用而不雜。師曰。明月堂前垂玉露。水精殿
0701b21: 裏粲真珠。　頌曰。
0701b22: 混而不雜體常。雪月交光類莫如。應處萬端無罣
0701b23: 礙。片雲自在卷還舒。自得暉。
0701b24: 六祖下第九世之一南嶽下第八世
0701c01: 臨濟　汝州首山省念禪師嗣風穴僧問。如何是佛。師
0701c02: 曰。新婦騎驢阿家牽。曰未審此語。甚麼句中收。
0701c03: 師曰。三玄收不得。四句豈能該。曰此意如何。師
0701c04: 曰。天長地久日月齊明。　頌曰。
0701c05: 新婦騎驢阿家牽。誰後復誰先。張三與李四。拱手賀
0701c06: 堯年。從上諸聖總皆然。起坐忪諸沒兩般。有問又須
0701c07: 向伊道。新婦騎驢阿家牽。神鼎諲。
0701c08: 得不得傳不傳。歸根得旨復何言。憶昔首山曾漏泄。
0701c09: 新婦騎驢阿家牽。黃龍南。
0701c10: 手提巴鼻踏尾。仰面看天聽流水。天明送出路傍
0701c11: 邊。夜靜還歸茅屋裏。道吾真。
0701c12: 新婦騎驢阿家牽。王老空中駕鐵船。井底掛帆風勢
0701c13: 惡。須彌頂上浪滔天。海印信。
0701c14: 新婦騎驢阿家牽。傍觀笑渠顛倒顛。歸來舉目暮雲
0701c15: 合。嶺上蟾蜍光未圓。京兆府天寧璉。
0701c16: 七手八。三頭兩面。耳聽不聞。眼不見。啼得血流
0701c17: 無用處。不如緘口過殘春。保寧勇。
0701c18: 張顛不似首山顛。不動毫芒百怪全。猶得黃龍再拈
0701c19: 出。四方明眼若為傳。新婦騎驢阿家牽。低頭拾得一
0701c20: 文錢。十字街頭拍手笑。東村王老屋頭穿。真淨文。
0701c21: 首山有語古今傳。此語休云返倒顛。新婦醉騎驢子
0701c22: 去。是人笑道阿家牽。佛國白。
0701c23: 新婦騎驢阿家牽。面如滿月目如蓮。更將羅袖相牽
0701c24: 挽。一段風流大千。慈受深。
0702a01: 新婦騎驢阿家牽。體段風流得自然。堪效顰鄰舍
0702a02: 女。向人添醜不成妍。天童覺。
0702a03: 莫問新婦阿家。免煩上路波吒。遇飯喫飯。遇茶喫茶。
0702a04: 同門出入。宿世冤家。五祖演。
0702a05: 新婦騎驢阿家牽。碧玉羅紋頂上旋。播土揚塵尋不
0702a06: 見。元來只在舊山前。文殊道。
0702a07: 新婦騎驢阿家牽。萬里滄溟駕鐵船。參差島嶼分諸
0702a08: 國。彷彿星河共一天。南華昺。
0702a09: 阿家新婦兩同條。咫尺家鄉路不遙。可騎驢驢
0702a10: 者。一生錯認馬鞍橋。鼓山珪。
0702a11: 新婦騎驢阿家牽。步步相隨不著鞭。歸到畫堂人不
0702a12: 識。從今懶更出人前。徑山杲。
0702a13: 阿家新婦最相憐。新婦騎驢家便牽。幾度醉歸明月
0702a14: 夜。笙歌引入畫堂前。護國元。
0702a15: 【續收】新婦快騎驢。阿家引鞭走。石筍夜抽條。面南看北
0702a16: 斗。湛堂深。
0702a17: 新婦騎驢阿家牽。草裏尋常萬萬千。誰在後兮誰在
0702a18: 先。不須特地苦加鞭。牧菴忠。
0702a19: 蹇驢須是阿家牽。媳婦嬌癡懶著鞭。在舍只知七十
0702a20: 二。出門方見化三千。簡堂機。
0702a21: 首山因僧問。親到寶山。空手回時如何。師曰。家
0702a22: 家門前火把子。　頌曰。
0702a23: 家家門前火把子。今古分明須記取。五更鐘後聽雞
0702a24: 鳴。失曉朝官不帶帽。石門聰。
0702b01: 門前火把寶山回。玄學之徒九垓。南海岸頭波浪
0702b02: 起。西番氈帽樣時裁。翠巖真。
0702b03: 空手歸時誰肯信。驢馬載入門來。家家舉起火把
0702b04: 子。半夜天如白日開。白雲端。
0702b05: 寶山到日事如何。空手回時所得多。家家門前火把
0702b06: 子。明如日月照山河。佛鑑懃。
0702b07: 首山因僧問。如何是佛法大意。師曰。楚王城畔
0702b08: 汝水東流。　頌曰。
0702b09: 楚王古城畔。汝水向東流。兩岸競垂釣。幾人能直。
0702b10: 正覺逸。
0702b11: 楚王城畔水東流。逐浪隨波早晚休。誰謂謝郎生計
0702b12: 在。夜深明月上孤舟。佛慧泉。
0702b13: 楚王城畔水東流。樹倒藤枯笑不休。好是自從投子
0702b14: 去。更無人解道油油。真淨文。
0702b15: 楚王城畔水東流。今古朝宗是到頭。逐浪隨波如未
0702b16: 息。輸他漁父泛孤舟。溈山秀。
0702b17: 楚國城邊水去東。發船便被打頭風。蘆花灣裏聽漁
0702b18: 喝。熨斗煎茶銚不同。三祖宗。
0702b19: 楚王城畔水東流。日夜波濤去不休。巖下忽逢湘水
0702b20: 客。謂言依舊注悠悠。雲溪恭。
0702b21: 千波萬浪曾無盡。去槳來帆浩莫窮。謝客睡醒孤月
0702b22: 白。閒吹一笛渡頭風。普融平。
0702b23: 【增收】楚王城畔水東流。南地禪僧北地遊。眼目直教從
0702b24: 淺辯。權衡爭奈出常流。金篦為子挑除翳。驢上穿靴
0702c01: 背打毬。翠巖真。
0702c02: 楚王城畔水東流。獨山魈踢氣毬。貪著六ㄠ花十
0702c03: 八。斷頭船子下楊州。瞎堂遠。
0702c04: 暑往寒來春復秋。夕陽西去水東流。茫茫宇宙人無
0702c05: 數。那箇親曾到地頭。雪巖欽。
0702c06: 首山因僧問。如何是祖師西來意。師曰。風吹日
0702c07: 炙。　頌曰。
0702c08: 日炙風吹不計年。行人塵路辨應難。擬心早已巳深三
0702c09: 尺。更教誰問箇中玄。洞山聰。
0702c10: 風吹日炙少人知。頂仰先賢對此機。饒君曠劫生前
0702c11: 會。穿耳胡僧也皺眉。法華舉。
0702c12: 日炙風吹問祖來。紅塵野眼難。忙忙役役知多
0702c13: 少。二月春深動地雷。翠巖真。
0702c14: 風吹日炙。橫臥荒草。觸著毒氣。全身便倒。天寧璉。
0702c15: 日炙風吹也大奇。根鏘疋馬將家兒。皇圖自古元無
0702c16: 事。撥動塵更是誰。三祖宗。
0702c17: 日炙風吹當路頭。衲僧見後莫遲留。我今到此堪惆
0702c18: 悵。葉落花紅經幾秋。雲溪恭。
0702c19: 【續收】風吹日炙。點朱點漆。行人嗟嘆。共誰相識。汾陽昭。
0702c20: 【增收】首山拈竹篦示眾曰。汝諸人。若喚作竹篦則觸。
0702c21: 不喚作竹篦則背。汝諸人且道。喚作甚麼。速道
0702c22: 速道。　頌曰。
0702c23: 竹篦舉起成生殺。豈肯容人亂札錐。劈脊一揮如薦
0702c24: 得。銀山鐵壁也光輝。照堂一。
0703a01: 拈起竹篦子。□□便到家。祕魔若不會。隨後擎叉。
0703a02: 鼓山珪。
0703a03: 背觸非遮護。明明為舉揚。吹毛元不動。地是刀鏘。
0703a04: 徑山杲。
0703a05: 不觸又不背。徒勞生擬議。開口更商量。白雲千萬里。
0703a06: 此菴元。
0703a07: 黑漆竹篦非觸背。大地山河俱粉碎。咬人師子急反
0703a08: 身。莫學韓猶逐塊。遯菴演。
0703a09: 罵他還自罵。瞋他還自瞋。戒之慎之。出乎爾者。反乎
0703a10: 爾者也。卍菴顏。
0703a11: 辯龍蛇眼定乾坤。粲粲一天星斗分。拈起竹篦言背
0703a12: 觸。明明刺剌腦入膠盆。笑翁堪。
0703a13: 拈起竹篦。行殺活令。背觸交馳。佛祖乞命。無門開。
0703a14: 野干鳴。師子吼。喪盡生涯。不容開口。堂愚。
0703a15: 【增收】首山示眾曰。諸上座。不得盲喝亂喝。尋常向你
0703a16: 道。賓則始終賓。主則始終主。賓無二賓。主無二
0703a17: 主。若有二賓二主。兩箇即成瞎漢。所以道。我若
0703a18: 立你須坐。我若坐你須立。坐則共你坐。立則共
0703a20: 賓主有無俱遣外。□藏須要出常情。無棲泊處開門
0703a21: 戶。月到中宵不敢明。堂愚。
0703a22: 【增收】首山因僧問。如何是學人親切處。師曰。五九盡
0703a23: 日又逢春。曰畢竟如何。師曰。冬到寒食一百五。
0703a24: 　頌曰。
0703b01: 日暮陰雲郊野深。重陽到後菊花新。不因西嶠殘冰
0703b02: 盡。爭得東山一帶春。投子青。
0703b03: 【增收】首山因僧問。如何是菩提路。師曰。襄縣五里曰
0703b04: 向上事如何。師曰。來任不易。　頌曰。
0703b05: 問路窮途擬進程。綠楊鶯語送行人。牌標五里向君
0703b06: 說。莫道常年不指陳。投子青。
0703b07: 【增收】首山因僧問。如何是學人用心處。師曰。怪你一
0703b08: 問遲也。　頌曰。
0703b09: 未語難明迷悟情。發言方表赤心人。祇貪進步求名
0703b10: 玉。爭信靈苗不受春。投子青。
0703b11: 六祖下第九世之二清源下第八世之一
0703b13: 次。值天雨忽作。溪流暴漲。暫寓城西地藏院。因
0703b14: 參琛和尚。琛問曰。上座何往。曰邐迤行去。曰
0703b15: 行事作麼生。師曰。不知。曰不知最親切。師豁
0703b16: 然開悟。　頌曰。
0703b17: 而今飽學似當時。脫盡纖塵到不知。任短任長休剪
0703b18: 綴。隨高隨下自平持。家門豐儉臨時用。田地優游信
0703b19: 步移。三十年前行事。分明孤負一雙眉。天童覺。
0703b20: 【增收】法眼開堂次。子方上座自長慶來。師舉先長慶
0703b22: 方舉拂子。師□。恁麼會又爭得。曰和尚尊意如
0703b23: 何。師曰。喚甚麼作萬象。曰古人不撥萬象。師曰。
0703b24: 萬象之中獨露身。說什麼撥不撥。子方豁然悟
0703c01: 解。　頌曰。
0703c02: 萬象之中獨露身。一回相見一回親。東西南北吾皇
0703c03: 化。莫向江南苦問津。浮山遠。
0703c04: 離念見佛。破塵出經。現成家法。誰立門庭。日逐舟行
0703c05: 江練靜。春隨草上燒痕青。撥不撥聽叮嚀。三徑就荒
0703c06: 歸便得。舊年松菊尚芳馨。天童覺。
0703c07: 法眼因僧惠超問。如何是佛。師曰。汝是惠超。僧
0703c08: 於是悟入。　頌曰。
0703c09: 問佛從頭理不虧。莫同巧妙騁鋒機。真金若不爐中
0703c10: 鍛。爭得將金喚作泥。汾陽昭。
0703c11: 江國春國吹不起。鷓鴣啼在深華裏。三級浪高魚化
0703c12: 龍。癡人猶戽夜塘水。雪竇顯。
0703c13: 巇嶮行時問路難。有人相問北村南。長安無限人來
0703c14: 往。幾箇無鈴過得關。投子青。
0703c15: 僧問如何是佛。師云。汝是惠超。禮拜進前叉手。思量
0703c16: 十萬迢迢。慈明圓。
0703c17: 逆官買賣不相饒。問佛言云是惠超。嗟見衲僧生異
0703c18: 解。認他虹虹作仙橋。天衣懷。
0703c19: 當臺明鏡絕精麤。誰道胡來便現胡。法不相饒人莫
0703c20: 問。可憐天下亂名模。佛印元。
0703c21: 木人行千里。駿馬不移蹄。落日依南土。因風向北嘶。
0703c22: 正覺逸。
0703c23: 妙用不須霜刃。能彈何必玉絃絲。嚴冬午夜後三
0703c24: 點。閒坐閒眠雲散時。翠巖真。
0704a01: 纔到元正便是年。暖風無處不陶然。途中多少尋春
0704a02: 客。聽黃鸝作杜。佛慧泉。
0704a03: 一文大光錢。買得箇油。喫向肚裏了。當下便不飢。
0704a04: 白雲端。
0704a05: 擊石乃出火。火光終不然。碧潭深萬丈。直下見青天。
0704a06: 草堂清。
0704a07: 一顆靈丹大似拳。服來平地便昇仙。塵緣若有絲毫
0704a08: 在。蹉過蓬萊路八千。慈受深。
0704a09: 三千里外望家鄉。雲水重重客路長。向道莫行山下
0704a10: 去。果聞斷人腸。上方益。
0704a11: 望風鳴處困鹽車。伯樂回觀價萬殊。可笑如今虞
0704a12: 上。錯將駑馬作龍駒。普融平。
0704a13: 問佛如何答惠超。秤鎚雖定價相饒。雲中不雙鵰
0704a14: 落。箭過新羅十萬遙。長靈卓。
0704a15: 問佛云言是惠超。當機一句不相饒。遲疑更向途中
0704a16: 覓。重疊關山十萬遙。雲溪恭。
0704a17: 覿面相呈見不難。髑髏鑑覺尚顢頇。巨靈手擘不
0704a18: 破。始信從前踢突圞。南華昺。
0704a19: 問佛分明答惠超。半斤八兩不相饒。藂林萬古為殃
0704a20: 禍。惡語傷人恨不消。真歇了。
0704a21: 病遇良醫。飢逢王。醬裏得鹽。雪中送炭。圓悟勤。
0704a22: 借婆裙子拜婆朝。問佛唯言汝惠超。萬古石頭城下
0704a23: 水。終歸大海作波濤。佛燈珣。
0704a24: 問佛還云是惠超。和根帶子上枝條。春風浩浩難回
0704b01: 避。發起乾坤那一苗。楚安方。
0704b02: 【續收】微酸梅子始生仁。鶯老花殘已巳陳。一夜南風移
0704b03: 斗柄。明朝柳不關春。正堂辯。
0704b04: 一字入公門。九牛拔不出。咄這野狐精。鼻孔都打失。
0704b05: 月林觀。
0704b06: 惠超問佛佛何遙。機就機兮答惠超。到此直須揮
0704b07: 刃。不然漁父便棲巢。覺鐵觜。
0704b08: 法眼因僧問。如何是曹源一滴水。師曰。是曹源
0704b09: 一滴水。　頌曰。
0704b10: 曹源一滴水。是即波濤起。桃花流出洞中來。漁舟夜
0704b11: 宿蘆花裏。楊無為。
0704b12: 曹源一滴是曹源。萬派滔滔向海門。無限乘槎人不
0704b13: 薦。風濤鼓處有龍蟠。照覺總。
0704b14: 曹源一滴久澄清。流出千江絕浪聲。大海幾多遊玩
0704b15: 者。茫茫空繞水邊行。白雲端。
0704b16: 守株非得兔。罔象獲玄珠。一滴曹源水。分明灌五湖。
0704b17: 佛心才。
0704b18: 曹溪一滴異常流。流入滄溟冠九州。垂釣幾番波浪
0704b19: 嶮。未曾聞道失漁舟。草堂清。
0704b20: 一滴曹源立問端。清涼答處在言前。眾流截斷窮源
0704b21: 底。百川依舊勢朝天。佛燈珣。
0704b22: 【續收】得人一牛。還人一馬。珍重曹源。可知禮也。雷奔洶
0704b23: 湧海濤生。誰解截流那下行。那下行。通玄日午打三
0704b24: 更。韶禪師。
0704c01: 應口曹源一滴時。誰知依樣畫兒。袖中三尺龍泉
0704c02: 。落盡髑髏人不知。別印。
0704c03: 【增附】法眼答此話。時天台韶國師聞已巳。豁然開悟。平
0704c04: 生疑滯渙然冰釋。以所悟聞于師。師曰。汝向後
0704c05: 當為國王所師。致祖道光大。吾不如也。　頌曰。
0704c06: 曹源一滴水。相罵饒插觜。鷃空啾啾。驊騮已巳千里。
0704c07: 月窟清。
0704c08: 【增收】法眼因僧問。承教有言。從無住本立一切法。如
0704c09: 何是無住本。師曰。形興未質。名起未名。　頌曰。
0704c10: 沒跡。斷消息。白雲無根。清風何色。散乾蓋而非心。
0704c11: 持坤與而有力。洞千古之淵源。造萬象之模則。剎塵
0704c13: 【增收】法眼問覺上座。船來陸來。曰船來。師曰。船在甚
0704c14: 麼處。曰船在河裏。覺退。師問傍僧曰。你道適
0704c15: 來這僧。具眼不具眼。　頌曰。
0704c16: 水不洗水。金不金。昧毛色而得馬。靡絲絃而樂琴。
0704c17: 結繩畫卦有許事。喪盡真淳盤古心。天童覺。
0704c18: 法眼問修山主。毫有差天地懸隔。兄作麼生
0704c19: 會。修曰。毫有差天地懸隔。師曰。與麼道又爭
0704c20: 得。曰某甲只與麼。師兄作麼生。師曰。毫有差
0704c21: 天地懸隔。修遂禮拜。　頌曰。
0704c22: 宗師故故問同人。一擊毫兩路分。再審便能明的
0704c23: 旨。自然清白不從聞。汾陽昭。
0704c24: 六國當時已巳太平。太平纔久不知兵。修公換得長蛇
0705a01: 陣。天下人人會死生。佛印元。
0705a02: 堪悲堪笑修山主。因地起兮因地倒。覿面難藏第一
0705a03: 機。令人憶雲門老。正覺逸。
0705a04: 石城親切問同參。不話東西便指南。明暗兩條來往
0705a05: 路。依俙屈曲在嵐。保寧勇。
0705a06: 金鱗欲化。遭它點額。舉頭看湧波瀾。浪拏雲處。風
0705a07: 高天地寒。佛慧泉。
0705a08: 秤頭蠅坐便欹傾。萬世權衡照不平。斤兩錙銖見端
0705a09: 的。終歸輸我定盤星。天童覺。
0705a10: 【續收】毫有差天地隔。龍濟清涼何失得。魚魯刀刁孰
0705a11: 可分。水中有乳王擇。本覺一。
0705a12: 一道如弦直。長安信已巳傳。萬皆入貢。四海息狼。
0705a13: 掩室開。
0705a14: 【增收】法眼示眾曰。識得凳子。周匝有餘。雲門出云。識
0705a15: 得凳子。天地懸殊。　頌曰。
0705a16: 不知將甚報君恩。雲起江湖浪皺痕。一片古帆乘興
0705a17: 去。與誰相逐過天門。保寧勇。
0705a18: 一不是二不成。落花流水裏啼鶯。閒庭雨散夜將半。
0705a19: 片月還從海底生。象田卿。
0705a20: 識得凳子。四著地。要坐便坐。要起便起。在菴賢。
0705a21: 【增收】法眼因僧來參次。師以手指簾。尋有二僧齊去
0705a22: 捲簾。師曰。一得一失。　頌曰。
0705a24: 龍在淵。其逸也翔鳥脫絆。夫何祖禰西來。得失是非
0705b02: 看取清涼手段。天童覺。
0705b03: 老將高提白玉鞭。雙駒一去翩翩。古今得失論量
0705b04: 底。空看西山暮雨前。正堂辯。
0705b05: 清涼指出。二僧捲起。一得一失。誰解相委。只見桃花
0705b06: 逐水流。幾人親到桃源裏。肯堂充。
0705b07: 【增收】法眼因僧問。古佛堂前什麼人先到。師曰。不動
0705b08: 步者。　頌曰。
0705b09: 古佛堂前到者稀。相見難逢掣電機。死水有龍終不
0705b10: 聖。驚起依前眼。天衣懷。
0705b11: 【增收】法眼因僧問。如何是塵劫來事。師曰。盡在于今。
0705b12: 　頌曰。
0705b13: 塵劫來事。盡在于今。祖師不會。面壁沉吟。楊無為。
0705b14: 【增收】法眼問僧。從什麼處來。僧云。泗州來。師曰。大聖
0705b15: 今年曾出塔麼。曰不出。師曰去。僧便去。師問
0705b16: 傍僧曰。你道這僧曾到泗州也無。僧亦無對。
0705b17: 　頌曰。
0705b18: 妙圓金地絕纖塵。到者當觀無相真。莫道玄門難近
0705b19: 向。舉頭便是塔中人。雪竇宗。
0705b20: 【增收】法眼聞齋魚問僧。還聞麼。適來若聞。如今不聞。
0705b21: 如今若聞。適來不聞。　頌曰。
0705b22: 耳聽如聾。口說如啞。法眼舌頭。孰真孰假。尼無著總。
0705b23: 【增收】法眼因僧問。聲色兩字如何透得。師召大眾曰。
0705b24: 諸上座。且道。這箇僧還透得也未。若會此問處
0705c01: 透聲色即不難。　頌曰。
0705c02: 親口問來求透路。作家直為指昏。眼耳忽然春夢
0705c03: 覺。鶯吟燕語盡圓通。大洪遂。
0705c04: 聲色本來唯兩字。作家曾共辨言端。若人識得其僧
0705c05: 問。直透色聲應不難。本覺一。
0705c06: 聲色都來兩箇字。衲僧不透眼中沙。黃樓前吹玉
0705c07: 笛。江城五月落梅花。慈受深。
0705c08: 【增收】襄州清溪山洪進禪師。嗣羅漢琛問修山主曰。
0705c09: 明知生不生性。為什麼為生之所流。修曰。筍畢
0705c10: 竟成竹去。如今作篾。使還得麼。師曰。汝向後自
0705c11: 悟去在。曰紹修所見只如此。上座意旨如何。師
0705c12: 曰。這箇是監院房。那箇是典座房。修禮謝。　頌
0705c13: 曰。
0705c14: 進老分明到五臺。修師真箇入閩來。維那院主門相
0705c15: 對。說著令人兩眼開。正覺逸。
0705c16: 豁落無依。高閒不。家平帖到人稀。些些力量分
0705c17: 階級。蕩蕩身心絕是非。是非絕。分立大方無軌轍。
0705c18: 天童覺。
0705c19: 撫州龍濟山主紹修禪師。嗣羅漢琛行時。同
0705c20: 悟空法眼到地藏。向火舉話次。藏入來乃問。山
0705c21: 河大地與上座自己是同是別。師曰。不別。藏
0705c22: 兩指云。兩箇。三人因此同參此舊集所載。按傳燈錄。與此頗異。乃
0705c23: 云初與法眼同參地藏。所得臻極。同辭至建陽。眼忽問曰。古人道。萬象之中獨露身。是撥萬象。不撥
0705c24: 萬象。師曰。不撥萬象。眼曰。說什麼撥不撥。慒然回地藏。藏曰。子去未久。何以來。師曰。有事未決
0706a01: 豈憚跋涉山川。藏曰。汝跋涉許多山川也還不惡。師未喻旨。乃問曰。古人道。萬象之中獨露身。意旨
0706a02: 如何。藏曰。汝道古人撥萬象。不撥萬象。師曰不撥。藏曰。兩箇也。師駭然。沉思問曰。未審古人撥萬
0706a03: 象。不撥萬象。藏曰。汝喚什麼作萬象。師方省悟。再辭地藏。　頌曰。
0706a04: 入院高茅總不疑。都緣未達祖師機。妄空學問爭長
0706a05: 短。記閒詞一肚皮。大地山河君可別。報云不別恰
0706a06: 如癡。當人被息狂迷者。見成舉措不揚眉。汾陽昭。
0706a07: 山河大地同兼別。口中未有娘生舌。多知禪客強分
0706a08: 。甕裏何曾走。佛印元。
0706a09: 地藏當機指頭。諸老至今猶未瞥。天回地轉等
0706a10: 閒。千古萬古兩條鐵。白雲端。
0706a11: 商量同別有多般。老倒何曾舉舌端。今古不能提得
0706a12: 去。一雙靈倚天寒。保寧勇。
0706a13: 【續收】休爭自己與山河。撥動干戈不奈何。看取將軍施
0706a14: 武略。兩條寒定龍蛇。冶父川。
0706a15: 火爐頭話幾多般。自己同時作麼觀。直下起來呈伎
0706a16: 倆。山河大地黑漫漫。堂愚。
0706a17: 【增收】龍濟示眾曰。具足凡夫法凡夫不知。具足聖人
0706a18: 法聖人不會。聖人若會即是凡夫。凡夫若知即
0706a19: 是聖人。此語具一理二義。若人辨得。不妨於佛
0706a20: 法中有箇入處。若辨不得。莫道不疑。　頌曰。
0706a21: 凡全是聖聖全凡。究實遺名直下參。廓徹超凡聖
0706a22: 處。無言童子口喃喃。靈源清。
0706a23: 除露布葛藤。不用之乎者也。饒君句下精通。未免
0706a24: 喚驢作馬。卍菴顏。
0706b01: 融強萬丈。未話足先酸。若不緣雲去。那知星斗寒。
0706b02: 堂愚。
0706b03: 【增收】龍濟因僧問。劫火洞然大千俱壞。未審這箇壞
0706b04: 不壞。師曰。不壞。曰為什麼不壞。師曰。為同大千。
0706b05: 　頌曰。
0706b06: 問若剜心。答如劈腹。句裏反身。何勞迅速。劫火俱然
0706b07: 同大千。全機不動鋒旋。龍濟山頭龍退骨。摩天
0706b08: 上鼓驚湍。□□□。
0706b09: 【增收】龍濟示眾曰。是柱不見柱。非柱不見柱。是非已巳
0706b10: 去了。是非裏薦取。　頌曰。
0706b11: 是與不是俱不是。亦無不是謾勞推。兩頭截斷歸家
0706b12: 後。獨露乾坤更是誰。靈源清。
0706b13: 薦得是。移花兼蝶至。薦得非。擔泉帶月歸。是也好。鄭
0706b14: 州梨勝青州棗。非也好。象山路入蓬萊島。是亦沒交
0706b15: 涉。踏著秤鎚硬似銕。非亦沒交涉。金剛寶當頭截。
0706b16: 阿呵呵。會也麼。知事少時煩惱少。識人多處是非多。
0706b17: 全菴已。
0706b18: 是是非非來易。非非是是去還難。是非從此銷磨
0706b19: 盡。一顆圓明照膽寒。雲衲慶。
0706b20: 
0706b21: 禪宗頌古聯珠通集卷第三十六
