0071b06: 
0071b07: 
0071b08: 列祖提綱錄卷第十
0071b09: 
0071b10: 武林十八理安禪寺住持婁東行悅集
0071b11: 五參提綱
0071b12: 洞山价禪師上堂。還有不報四恩三有者麼。眾無對。
0071b13: 又曰。若不體此。意何超始終之患。直須心心不觸物。
0071b14: 步步無處所。常無間斷始得相應。直須努力莫閒過
0071b15: 日。
0071b16: 上堂。有一人在千人萬人中。不背一人不向一人。你
0071b17: 道此人具何面目。雲居出曰。某甲參堂去。
0071b18: 雲居膺禪師上堂。舉先師道地獄未是苦。向此衣線
0071b19: 下不明大事是最苦。師曰。汝等既在者箇行流。十
0071b20: 分去九不較多也。更著些子精彩便是上座。不屈平
0071b21: 生行。不孤負叢林。古人道。欲得保任此事。須向高
0071b22: 高山頂立。深深海底行。方有些子氣息。汝若大事未
0071b23: 辦。且須履踐玄途。
0071b24: 上堂。得者不輕微。明者不賤用。識者不咨嗟。解者無
0071c01: 厭惡。從天降下則貧窮。從地涌出則富貴。門裏出身
0071c02: 易。身裏出門難。動則埋身千丈。不動則當處生苗。一
0071c03: 言迥脫獨拔當時。言語不要多。多則無用處。
0071c04: 上堂。如人將三貫錢買箇獵狗。祇解尋得有蹤跡底。
0071c05: 忽遇羚羊挂角。莫道蹤跡。氣息也無。僧問向羚羊挂角
0071c06: 時如何。師曰六六三十六。曰挂角後如何。師曰六六
0071c07: 三十六。僧禮拜。師曰會麼。曰不會。師曰不見道無蹤
0071c08: 跡。
0071c09: 上堂。孤迥迥。峭巍巍。僧出問曰某甲不會。師曰面前
0071c10: 案山子也不會。
0071c11: 上堂。僧家發言吐氣須有來由。莫將等閒。者裏是甚
0071c12: 麼所在。爭受容易。凡問箇事也須識些子好惡。若不
0071c13: 識尊卑良賤。不知觸犯。信口亂道也無利益。傍家行
0071c14: 到處覓相似語。所以尋常向兄弟道。莫怪不相似。
0071c15: 恐同學太多去。第一莫將來。將來不相似。言語也須
0071c16: 看前頭。八十老人入場屋。不是小兒嬉。不是因循事。
0071c17: 一言參差即千里萬里。難為攝。為學處不著力。
0071c18: 敲骨打髓須有來由。言語如鉗如夾如鉤如。須教
0071c19: 相續不斷。始得頭頭上具物物上明。豈不是得妙底
0071c20: 事。一種學大須子細研窮。直須諦當的的無差。到者
0071c21: 裏有甚麼跣處。有甚麼擬議處。向去底人常須慘
0071c22: 悚戢翼始得。若是知有底人。自解護惜終不取次。十
0071c23: 度發言九度休去。為甚麼如此。恐怕無利益。體得底
0071c24: 人心如臘月扇子。直得口邊醭出不是強為。任運如
0072a01: 此。欲得恁麼事。須是恁麼人。既是恁麼人。不愁恁麼
0072a02: 事。恁麼事即難得。
0072a03: 上堂。汝等諸人直饒學得佛邊事。早是錯用心。不見
0072a04: 古人講得天花落石點頭。亦不干自己已事。自餘是甚
0072a05: 麼閒。擬將有限身心向無限中用。如將方木逗圓孔。
0072a06: 多少訛。若無恁麼事。饒你灒花簇錦亦無用處。未
0072a07: 離情識在。一切事須向者裏及盡。若有一毫去不盡
0072a08: 即被塵累。豈況更多。差之毫釐。過犯山嶽。不見古人
0072a09: 道。學處不玄盡是流俗閨閤中物捨不得。俱為滲漏。
0072a10: 直須向者裏及取及去及來。併盡一切事始得無過。
0072a11: 如人頭頭上了物物上通。祇喚作了事人。終不喚作
0072a12: 尊貴。將知尊貴一路自別。不見道從門入者非寶。棒
0072a13: 上不成龍。知麼。
0072a14: 山仁禪師上堂。病僧咸通年前會得法身邊事。咸
0072a15: 通年後會得法身向上事。雲門出問如何是法身邊
0072a16: 事。師曰枯樁。曰如何是法身向上事。師曰非枯樁。曰
0072a17: 還許某甲說道理也無。師曰許。曰枯樁豈不是明法
0072a18: 身邊事。師曰是。曰非枯樁豈不是明法身向上事。師
0072a19: 曰是。曰祇如法身還該一切也無。師曰法身周豈
0072a20: 得不該。門指淨瓶曰祇如淨瓶還該法身麼。師曰闍
0072a21: 黎莫向淨瓶邊覓。門便禮拜。
0072a22: 青林虔禪師上堂。祖師門下鳥道玄微。功窮皆轉不
0072a23: 究難明。汝等諸人直須離心意識參。出凡聖路學。方
0072a24: 可保任。者不如是。非吾子息。
0072b01: 白水仁禪師上堂。老僧尋常不欲向聲前色後鼓弄
0072b02: 人家男女。何故。且聲不是聲色不是色。僧問如何是
0072b03: 聲不是聲。師曰喚作色得麼。曰如何是色不是色。師
0072b04: 曰喚作聲得麼。僧作禮。師曰且道為汝說答汝話。若
0072b05: 向者裏會得。有箇入處。
0072b06: 龍牙遁禪師上堂。夫參玄人須透過祖視佛始得。新豐
0072b07: 和尚道。祖佛言教似生冤家始有參學分。若透不得
0072b08: 即被祖佛謾去。僧問祖佛還有謾人之心也無。師曰
0072b09: 汝道江湖還有礙人之心也無。乃曰。江湖雖無礙人
0072b10: 之心。為時人過不得。江湖成礙人去。不得道江湖不
0072b11: 礙人。祖佛雖無謾人之心。為時人透不得。祖佛成謾
0072b12: 人去。不得道祖佛不謾人。若透得祖佛過。此人過
0072b13: 祖佛。若也如是。始體得佛祖意。方與向上人同。如未
0072b14: 透得但學佛學祖。則萬劫無有出期。僧曰如何得不
0072b15: 被祖佛謾去。師曰道者直須自悟去始得。
0072b16: 乾和尚上堂。法身有三種病二種光。須是一一透
0072b17: 得。始解歸家穩坐。須知更有向上一竅在。雲門出問
0072b18: 庵內人為甚麼不知庵外事。師呵呵大笑。門曰猶是
0072b19: 學人疑處。師曰子是甚麼心行。門曰也要和尚相委。
0072b20: 師曰直須與麼始解穩坐。門應喏喏。
0072b21: 上堂。舉一不得。舉二放過。一著落在第二。雲門出眾
0072b22: 曰。昨日有人從天台來。往徑山去。師曰典座來日
0072b23: 不得普請。便下座。
0072b24: 欽山邃禪師上堂。橫按拄杖顧大眾曰。有麼有麼。
0072c01: 如無。欽山唱菩薩蠻去也。囉囉哩哩。便下座。
0072c02: 金志禪師上堂。老僧二十年前有老婆心。二十年
0072c03: 後無老婆心。僧問如何是二十年前有老婆心。師曰
0072c04: 問凡答凡問聖答聖。曰如何是二十年後無老婆心。
0072c05: 師曰問凡不答凡問聖不答聖。
0072c06: 襄州蘊禪師上堂。琉璃殿上光輝而日日無私。七寶
0072c07: 山中晃耀而頭頭有據。泥牛運步。木馬嘶聲。野老謳
0072c08: 歌。樵人舞袖。太陽路上古曲玄音。林下相逢更有何
0072c09: 事。
0072c10: 梁山觀禪師上堂。垂四海。祇釣獰龍。格外玄機。為
0072c11: 尋知己巳。
0072c12: 太陽玄禪師上堂。嵯峨萬仞。鳥道難通。劍刃輕。誰
0072c13: 當履踐。宗乘妙句。語路難陳。不二法門。淨名杜口。所
0072c14: 以達磨西來九年面壁始遇知音。大陽今日也大無
0072c15: 端。珍重。
0072c16: 上堂。諸禪德。須明平常無生句。妙玄無私句。體明無
0072c17: 盡句。第一句通一路。第二句無賓主。第三句兼帶去。
0072c18: 一句道得獅子嚬呻。二句道得獅子返擲。三句道得
0072c19: 獅子踞地。縱也周十方。擒也一時坐斷。正當恁麼
0072c20: 時。作麼生通得箇消息。若不通得箇消息。來朝更獻
0072c21: 楚王看。
0072c22: 上堂。撒手那邊千聖外。祖堂少室長根芽。鷺倚雪巢
0072c23: 猶自可。更看白馬入人蘆花。
0072c24: 上堂。夜半烏抱鵠卵。天明起來生老鸛。毛鷹嘴
0073a01: 鷺鷥身。共烏為侶伴。高入煙霄。低飛柳岸。向晚
0073a02: 歸來子細看。依俙恰似雲中鴈。
0073a03: 藥山昱禪師上堂。山河大地日月星辰與諸上座同
0073a04: 生。三世諸佛與諸上座同參。三藏聖教與諸上座同
0073a05: 時。還信得及麼。若也信得及。陝陜府鐵牛吞乾坤。雖
0073a06: 然如是。被法身礙轉身不得。須知有出身之路。作
0073a07: 麼生是諸上座出身之路。道道。良久曰。若道不得。永
0073a08: 沉苦海。珍重。
0073a09: 投子青禪師上堂。召大眾曰。若論此事。如鸞鳳霄
0073a10: 不留其。羚羊挂角那覓乎蹤。金龍不守於寒潭。玉
0073a11: 兔豈棲於蟾影。其或主賓若立。須威音世外搖頭。問
0073a12: 答言陳仍玄路旁提為唱。若能如是。猶在半途。更若
0073a13: 凝眸。不勞相見。
0073a14: 上堂。默沉陰界語落深坑。擬著則天地懸殊。棄之則
0073a15: 千生萬劫。洪波浩渺白浪滔天。鎮海明珠在誰收掌。
0073a16: 良久卓拄杖曰。百雜碎。
0073a17: 上堂。孤村陋店莫挂瓶盂。祖佛玄關橫身直過。早是
0073a18: 蘇秦觸塞求路難回。項羽臨江何逃困命。諸禪德。到
0073a19: 者裏進則落於天魔。退則沉於鬼趣。不進不退正在
0073a20: 死水中。諸仁者作麼生得平穩去。良久曰。任從三尺
0073a21: 雪。難壓寸靈松。
0073a22: 芙蓉楷禪師上堂。晝入祇陀之苑。皓月當天。夜登靈
0073a23: 鷲之山。太陽溢目。烏似雪。孤鴈成群。鐵狗吠而凌
0073a24: 霄。泥牛而入海。正當恁麼時。十方共聚。彼我何分。
0073b01: 古佛場中祖師門下。大家出一隻手接待往來知識。
0073b02: 諸仁者。且道成得箇甚麼事。良久曰。剩栽無影樹。留
0073b03: 與後人看。
0073b04: 上堂。纔陞此座已巳涉塵勞。更乃凝眸自彰瑕玷。別傳
0073b05: 一句勾賊破家。不失本宗狐狸戀窟。所以真如凡聖
0073b06: 皆是夢言。佛及眾生為增語。到者裏。回光返照撒
0073b07: 手承當。未免寒蟬抱枯木。泣盡不回頭。
0073b08: 上堂。喚作一句已巳是埋沒宗風。曲為今時通途消耗。
0073b09: 所以借功明位用在體處。借位明功體在用處。若也
0073b10: 體用雙明。如門扇兩開。不得向兩扇上著意。不見新
0073b11: 豐老子道。巒秀異不停機。靈木迢然鳳無依倚。
0073b12: 直得功成不處電火難追。擬議之間長途萬里。
0073b13: 上堂拈拄杖曰。者裏薦得。盡是諸佛建立邊事。直饒
0073b14: 東涌西沒卷舒自在。也未夢見七佛已巳前消息。須知
0073b15: 有一人不從人得。不受教詔。不落階級。若識此人。一
0073b16: 生參學事畢。驀召大眾曰。更若凝眸。不勞相見。
0073b17: 上堂良久曰。青山常運步。石女夜生兒。便下座。
0073b18: 枯木成禪師上堂。燈籠忽爾笑咍咍。如何露柱亦懷
0073b19: 胎。天明生得白頭女。至今遊蕩不歸來。者冤家。好歸
0073b20: 來。黃花與翠竹。早晚為誰栽。
0073b21: 上堂。知有佛祖向上事方有說話分。諸禪德。且道那
0073b22: 箇是佛祖向上事。有箇人家兒子六根不具七識不
0073b23: 全。是大闡提無佛種性。逢佛殺佛逢祖殺祖。天堂收
0073b24: 不得地獄攝無門。大眾。還識此人麼。良久曰。對面不
0073c01: 仙陀。睡多饒寐語。
0073c02: 上堂。歸元性無二。方便有多門。但了歸元性。何愁方
0073c03: 便門。諸人。要會歸元性麼。露柱將來作木杓。旁人不
0073c04: 肯任從伊。要會方便門麼。木杓將來作露柱。天拄
0073c05: 地也相宜。且道無落方便門一句作麼生道。三十年
0073c06: 後莫教錯舉。
0073c07: 寶照禪師上堂。古佛道。我初成正覺。親見大地眾
0073c08: 生悉皆成正覺。後來又道深固幽遠無人能到。沒
0073c09: 見識漢。好龍頭蛇尾。便下座。
0073c10: 上堂。過去諸佛已巳入涅槃了也。汝等諸人不應追念。
0073c11: 未來諸佛未出于世。汝等諸人不要妄想。正當今日。
0073c12: 你是何人。參。
0073c13: 上堂。伯夷隘。柳下惠不恭。君子不由也。二邊不立中
0073c14: 道不安時作麼生。拈拄杖曰。鴛鴦繡出從君看。不把
0073c15: 金針度與人。
0073c16: 上堂。太陽門下妙唱彌高。明月堂前知音寡。不免
0073c17: 舟橫江渚。掉舉清波。唱慶堯年。和清平樂。如斯告報。
0073c18: 普請承當。擬議之間。白雲萬里。
0073c19: 上堂。本自不生。今亦無滅。是死不得底樣子。當處出
0073c20: 生隨處滅盡。是活生受底規模。大丈夫漢直須處生
0073c21: 死流臥荊棘林。俯仰屈伸隨機施設。能如是也。無量
0073c22: 方便莊嚴三昧大解脫門蕩然頓開。其或未然。無量
0073c23: 煩惱一切塵勞嶽立面前塞古路。
0073c24: 上堂。古人道。墮肢體。黜聰明。離形去智。同于大道。正
0074a01: 當恁麼時。且道是甚麼人刪詩書定禮樂。還委悉麼。
0074a02: 禮云禮云玉帛云乎哉。樂云樂云鐘云乎哉。
0074a03: 石門易禪師上堂。皓月當空。澄潭無影。紫微轉處夕
0074a04: 陽輝。彩鳳歸時天欲曉。碧霄雲外石橫空。綠水波
0074a05: 中泥牛駕浪。懷胎玉兔曉過西岑。抱子金夜棲東
0074a06: 嶺。於斯明得。始知夜明簾外別是家風。空王殿中聖
0074a07: 凡絕跡。且道作麼生是夜明簾外事。還委悉麼。正值
0074a08: 秋風來入戶。一聲砧杵落誰家。
0074a09: 大洪遂禪師上堂。召大眾。一拳拳倒黃樓。一踏踏
0074a10: 翻鸚鵡洲。慣向高樓驟玉馬。曾於急水打金毬。然雖
0074a11: 恁麼。爭柰有五色絲絛擊手。三鑐金咽喉。直
0074a12: 饒鎚碎金割斷絲絛。須知更有一重礙汝在。且道
0074a13: 如何是那一重。還會麼。善吉維摩談不到。目連鶖子
0074a14: 看如盲。
0074a15: 長蘆了禪師上堂。上孤頂。過獨木橋。驀直恁麼行。
0074a16: 猶是時人高低處。若見得徹。不別戶身十方。
0074a17: 未入門常在屋裏。其或未然。涼搬取一轉柴。
0074a18: 上堂。道得第一句不被拄杖子瞞。識得拄杖子猶是
0074a19: 途路中事。作麼生是到地頭一句。
0074a20: 上堂。處處覓不得。祇有一處不覓自得。且道是那一
0074a21: 處。良久曰賊身已露。
0074a22: 上堂。苔封古徑不墮凝。霧寒林肯彰風要。鉤針
0074a23: 穩密孰云漁父棲巢。祇麼承當自是平常快活。還有
0074a24: 具透關眼底麼。良久。直饒聞早便歸去。爭似從來不
0074b01: 出門。
0074b02: 上堂。幻化空身即法身。遂作舞云見麼見麼。恁麼見
0074b03: 得。過橋村酒美。又作舞云見麼見麼。恁麼不見。隔岸
0074b04: 野花香。
0074b05: 上堂。還有不被玄妙汙染底麼。良久曰。者一點。傾四
0074b06: 海水已巳洗脫不下。
0074b07: 上堂。窮微喪本。體妙失宗。一句截流。淵玄及盡。是以
0074b08: 金針密處不露光。玉線通時潛舒異彩。雖然如是。
0074b09: 猶是交互雙明。且道巧拙不到作麼生相委。良久曰。
0074b10: 雲蘿秀處青陰合。巖樹高低翠深。
0074b11: 上堂。轉功就位是向去底人。玉韞荊山貴。轉位就功
0074b12: 是來底人。紅爐片雪春。功位俱轉通身不滯撒手
0074b13: 依。石女夜登機。密室無人掃。正恁麼時。絕氣息一
0074b14: 句作麼生相委。良久曰。歸根風墮葉。照盡月潭空。
0074b15: 天童覺禪師上堂。黃閣簾垂誰傳家信。紫羅帳合暗
0074b16: 撒珍。珠正恁麼時。視聽有所不到。言詮有所不及。如
0074b17: 何通得箇消息去。夢回夜色依俙曉。笑指家風爛熳
0074b18: 春。
0074b19: 上堂。心不能緣。口不能議。直饒退步荷擔。切忌當頭
0074b20: 觸諱。風月寒清古渡頭。夜船撥轉璃地。
0074b21: 上堂。空劫有真宗。聲前問己巳。赤窮新活計。清白舊
0074b22: 家風。的的三乘外。寥寥一印中。來行異類。萬派自
0074b23: 朝東。
0074b24: 大洪預禪師上堂。舉船子囑夾山曰。直須藏身處無
0074c01: 蹤跡。無蹤跡處莫藏身。吾在藥山三十年祇明此事。
0074c02: 今時人為甚麼造次。丹山無彩鳳。寶殿不留冠。有
0074c03: 時憨。有時癡。非我途中爭得知。
0074c04: 治平湡禪師上堂。優游實際妙明家。轉步移身指落
0074c05: 霞。無限白雲猶不見。夜乘明月出蘆花。
0074c06: 真如會禪師上堂。空劫中事自肯承當。日用全彰有
0074c07: 何滲漏。正好歸家穩坐。任他雪覆青山。不留元字挂
0074c08: 懷。誰顧波翻水面。且道正不立玄偏不附物一句如
0074c09: 何舉似。機絲不挂梭頭事。文彩縱橫意自殊。
0074c10: 智通深禪師上堂。來不入門去不出戶。來去無痕如
0074c11: 何提唱。直得古路苔封羊絕。蒼梧月丹鳳不
0074c12: 棲。所以道藏身處沒蹤跡。沒蹤跡處莫藏身。若能如
0074c13: 是。去住無依了無向背。還委悉麼。而今分散如雲。
0074c14: 你我相忘觸處玄。
0074c15: 雪竇宗禪師上堂。人人有箇鼻孔。唯有善權無鼻孔。
0074c16: 為甚麼無。二十年前被人掣落了也。人人有兩箇眼
0074c17: 睛。唯有善權無眼睛。為甚麼無。被人木子換了也。
0074c18: 人人有箇髑髏。唯有善權無髑髏。為甚麼無。借人作
0074c19: 屎杓了也。遂召大眾曰。鼻孔又無。眼睛又無。髑髏又
0074c20: 無。諸人還識善權麼。若也不識。是諸人埋沒善權。其
0074c21: 或未然。更聽一頌。底泥牛金貼面。山頭石女著真
0074c22: 紅。繫驢橛上生芝草。不是雲靄香爐峰。
0074c23: 淨慈暉禪師上堂。巢知風。穴知雨。甜者甜兮苦者苦。
0074c24: 不須計較作思量。五五從來二十五。萬般施設到平
0075a01: 常。此是叢林飽參句。諸人還委悉麼。野老不知堯舜
0075a02: 力。鼕鼕打祭江神。
0075a03: 上堂。谷之神。樞之要。裏許旁參回途得妙。雲雖動而
0075a04: 常閒。月雖晦而彌照。賓主交參正偏兼到。十洲春盡
0075a05: 花凋殘。珊瑚樹林日杲杲。
0075a06: 上堂。皮膚脫落絕方隅。明了身心一物無。妙入道寰
0075a07: 深靜處。玉人端馭白牛車。妙明田地達者還稀。識情
0075a08: 不到唯證方知。白雲兒靈靈自照。青山父卓卓常存。
0075a09: 機分頂後光。智契劫前眼。所以道新豐路兮峻仍皾。
0075a10: 新豐洞兮湛然沃。登者登兮不動搖。游者游兮莫忽
0075a11: 速。亭堂雖有到人稀。林泉不長尋常木。諸禪德。向上
0075a12: 一著尊貴難明。璃殿上不稱尊。翡翠簾前還合伴。
0075a13: 正與麼時。針線貫通真宗不墜。合作麼生施設。滿頭
0075a14: 白髮離巖谷。半夜穿雲入市。
0075a15: 上堂。舉傅大士法身頌云。空手把鋤頭。步行騎水牛。
0075a16: 人從橋上過。橋流水不流。雲門大師道。諸人東來西
0075a17: 來南來北來。各各騎一頭水牯牛來。然雖如是。千頭
0075a18: 萬頭祇要識取者一頭。師曰。雲門尋常乾地錐
0075a19: 劄不入。到者裏也解拖泥帶水。諸人祇今要見者一
0075a20: 頭麼。天色稍寒。各自歸堂。
0075a21: 上堂。舉風幡話。師曰。風幡動處著得箇眼是上座。
0075a22: 風幡動處失箇眼即是風幡。其或未然。不是風幡
0075a23: 不是心。衲僧徒自強錐針。巖房雨過煙淨。臥聽涼
0075a24: 風生竹林。
0075b01: 瑞巖恭禪師上堂。春風楊柳眉。春禽弄百舌。一片祖
0075b02: 師心。兩處俱漏泄。不動步還家。習漏頓消滅。暗投玉
0075b03: 線芒。曉貫金針穴。深固實幽遠。無人孰辨別。慚愧可
0075b04: 憐生。頭頭皆合轍。不念阿彌陀。南無乾屎橛。無智癡
0075b05: 人前。第一不得說。
0075b06: 雲門偃禪師上堂。我事不獲已巳。向你諸人道直下無
0075b07: 事。早是相埋沒了也。更欲踏步向前尋言逐句。求覓
0075b08: 解會千差萬別。廣設問難。贏得一場口滑。去道轉遠。
0075b09: 有甚麼休歇時。此事若在言語上。三乘十二分教豈
0075b10: 是無言語。因甚麼更道教外別傳。若從學解機智得。
0075b11: 祇如十地聖人說法如雲如雨。猶被呵責見性如隔
0075b12: 羅縠。以此故知一切有心天地懸殊。雖然如此。若是
0075b13: 得底人道火何曾燒口。終日說事未挂著唇齒。未
0075b14: 道著一字。終日著衣喫飯。未觸著一粒米。挂一
0075b15: 縷絲。雖然如此。猶是門庭之說也。須是實得恁麼始
0075b16: 得。若約衲僧門下。句裏呈機徒勞佇思。直饒一句下
0075b17: 承當得猶是瞌睡漢。時有僧問如何是一句。師曰舉。
0075b18: 上堂。三乘十二分教橫說說。天下老和尚縱橫十
0075b19: 字。說與我拈針鋒許說底道理來看。恁麼道早是作
0075b20: 死馬醫。雖然如此。且有幾箇到此境界。不敢望汝言
0075b21: 中有響句裏藏鋒。瞬目千差風恬浪靜。伏惟尚饗。
0075b22: 上堂。諸兄弟盡是諸方參尋知識決擇生死。到處豈
0075b23: 無尊宿垂慈方便之詞。還有透不得底句麼。出來舉
0075b24: 看。待老漢與你大家商量。有麼有麼。時有僧出擬伸
0075c01: 問次。師曰。去去西天路。迢迢十萬餘。便下座。
0075c02: 上堂。因聞鐘聲乃曰。世界與麼廣。為甚麼鐘聲披
0075c03: 七條。
0075c04: 上堂。舉一則語教汝直下承當。早是撒屎著汝頭上
0075c05: 也。直饒拈一毫頭盡大地一時明得。也是剜肉作瘡。
0075c06: 雖然如此。汝亦須是實到者箇田地始得。若未切。不
0075c07: 得掠。須退步向自己根下推尋。看是箇甚麼
0075c08: 道理。實無絲毫許與汝作解會與汝作疑惑。況汝等
0075c09: 各各當人有一段事大用現前。更不煩汝一毫頭氣
0075c10: 力便與祖佛無別。自是汝諸人信根淺薄惡業濃厚。
0075c11: 突然起得許多頭角。擔囊千鄉萬里受屈作麼。且
0075c12: 汝諸人有甚麼不足處。大丈夫漢阿誰無分。獨自承
0075c13: 當得猶不著。便不可受人欺謾取人處分。纔見老和
0075c14: 尚開口。便好把特石驀口塞。便是屎上青蠅相似
0075c15: 唼將去。三箇五箇聚頭商量。苦屈。兄弟古德一期為
0075c16: 汝諸人不柰何。所以方便垂一言半句。通汝入路。知
0075c17: 是般事拈放一邊。自著些子筋骨。豈不是有少許相
0075c18: 親處。快與快與。時不待人。出息不保入息。更有甚麼
0075c19: 身心別處閒用。切須在意。珍重。
0075c20: 上堂。佛法也太煞有。祇是舌頭短。良久曰長也。
0075c21: 上堂。一言纔舉。千車同轍。該括微塵猶是化門之說。
0075c22: 若是衲僧合作麼生。若將佛意祖意者裏商量。曹谿
0075c23: 一路平沈。還有人道得麼。道得底出來。僧問如何是
0075c24: 超佛越祖之談。師曰餬餅。曰者裏有甚麼交涉。師曰
0076a01: 灼然有甚麼交涉。乃曰。汝等諸人沒可作了。見人道
0076a02: 著祖意。便問超佛越祖之談。汝且喚甚麼作佛。喚甚
0076a03: 麼作祖。且說超佛越祖底道理看。問箇出三界。汝把
0076a04: 將三界來看。有甚麼處聞覺知隔礙著汝。有甚麼聲
0076a05: 塵色法與汝可了。了箇甚麼。以那箇為差殊之見。
0076a06: 他古聖不柰何。橫身為物。道箇舉體全真。物物覿體
0076a07: 不可得。我向汝道直下有甚麼事。早是相埋沒了也。
0076a08: 汝若實未有入頭處。且獨自參詳。除著衣喫飯屙
0076a09: 屎送尿。更有甚麼事。無端起得如許多般妄想作甚
0076a10: 麼。更有一般底如等閒相似。聚頭學得箇古人話路。
0076a11: 識性記持妄想卜度。道我會佛法了也。祇管說葛藤
0076a12: 取性過時。更嫌不稱意。千鄉萬里拋父母師長作
0076a13: 者去就。者般打野漢有甚麼死急行去。以拄杖
0076a14: 下。
0076a15: 上堂。故知時運澆漓。代干像季。近日師僧北去言禮
0076a16: 文殊。南去謂遊衡嶽。恁麼行。名字比丘徒消信施。
0076a17: 苦哉苦哉。問著黑漆相似。祇管取性過時。設有三箇
0076a18: 兩箇狂學多聞記持話路。到處覓相似語句。印可老
0076a19: 宿輕忽上流。作薄福業。他日閻羅王釘釘之時。莫道
0076a20: 無人向你說。若是初心後學。直須擺動精神。莫空記
0076a21: 人說處。多不如少實。向後祇是自賺。有甚麼事近
0076a22: 前。
0076a23: 上堂。我看汝諸人二三機中尚不能搆得。空披衲衣
0076a24: 何益。汝還會麼。我與汝註破。久後到諸方。若見老宿
0076b01: 舉一指一拂子云是禪是道。拽拄杖打破頭便行。
0076b02: 若不如此。盡落天魔眷屬。壞滅吾宗。汝若實不會。且
0076b03: 向葛藤社裏看。我尋常向汝道。微塵剎土中。三世諸
0076b04: 佛。西天二十八。祖唐土六祖。盡在拄杖頭上說法。神
0076b05: 通變現。聲應十方一任縱橫。汝還會麼。若不會。且莫
0076b06: 掠。然雖如此。且諦當實見也未。直饒到此田地也
0076b07: 未夢見。衲僧沙彌在三家村裏不逢一人。驀拈拄杖
0076b08: 畫一畫曰。總在者裏。又畫一畫曰。總從者裏出去也。
0076b09: 珍重。
0076b10: 上堂。聞聲悟道。見色明心。遂舉起手曰。觀世音菩薩
0076b11: 將錢買餬餅。放下手曰元來祇是饅頭。
0076b12: 上堂。乾坤之內宇宙之間。中有一寶秘在形山。拈燈
0076b13: 籠向佛殿裏。將三門來燈籠上。作麼生。自代曰逐物
0076b14: 意移。又曰雲起雷興。
0076b15: 上堂。拈拄杖曰。凡夫實。謂之有。二乘析。謂之無。緣覺
0076b16: 謂之幻有。菩薩當體即空。衲僧家見拄杖便喚作拄
0076b17: 杖。行但行坐但坐。不得動著。
0076b18: 上堂。乾坤。目曰機銖兩。不涉世緣。作麼生承當。眾
0076b19: 無對。自代曰一鏃破三關。
0076b20: 上堂。諸和尚子莫妄想。天是天地是地。山是山水是
0076b21: 水。僧是僧俗是俗。良久曰。與我拈案山來。僧便問學
0076b22: 人見山是山水是水時如何。師曰三門為甚麼騎佛
0076b23: 殿從者裏過。曰恁麼則不妄想去也。師曰還我話頭
0076b24: 來。
0076c01: 上堂。你若不相當。且覓箇入頭處。微塵諸佛在你舌
0076c02: 頭上。三藏聖教在你跟底。不如悟去好。還有悟得
0076c03: 底麼。出來對眾道看。
0076c04: 示眾。盡十方世界乾坤大地。以拄杖畫云。百雜碎。三
0076c05: 乘十二分教達磨西來。放過即不可。若不放過。不消
0076c06: 一喝。
0076c07: 示眾。真空不壞有。真空不異色。僧便問作麼生是真
0076c08: 空。師曰還聞鐘聲麼。曰此是鐘聲。師曰驢年夢見麼。
0076c09: 上堂。平地上死人無數。過得荊棘林者是好手。時有
0076c10: 僧出曰與麼則堂中第一座有長處也。師曰蘇嚕蘇
0076c11: 嚕。
0076c12: 上堂。拈拄杖曰。拄杖子化為龍。吞乾坤了也。山河
0076c13: 大地甚處得來。
0076c14: 示眾。大用現前不存軌則。時有僧問如何是大用現
0076c15: 前。師拈起拄杖高聲唱曰。釋迦老子來也。
0076c16: 上堂。要識祖師麼。以拄杖指曰。祖師在你頭上跳。
0076c17: 要識祖師眼睛麼。在你跟下。又曰。者箇是祭鬼神
0076c18: 茶飯。雖然如此。鬼神也無厭足。
0076c19: 上堂。光不透脫有兩般病。一切處不明。面前有物。是
0076c20: 一。又透得一切法空隱隱地。似有箇物相似。亦是光
0076c21: 不透脫。又法身亦有兩般病。得到法身。為法執不忘。
0076c22: 己巳見猶存。坐在法身邊。是一。直饒透得法身去。放過
0076c23: 即不可。子細點檢將來。有甚麼氣息。亦是病。
0076c24: 德山密禪師上堂。我有三句語示汝諸人。一句
0077a01: 乾坤。一句截斷眾流。一句隨波逐浪。作麼生辯。若辯
0077a02: 得出。有參學分。若辯不出。長安路上輥輥地。
0077a03: 上堂。與麼來者現成公案。不與麼來者垛生招箭。總
0077a04: 不與麼來者徐六擔板。迅速鋒猶是鈍漢。萬里無
0077a05: 雲青天猶在。
0077a06: 上堂。舉臨濟示眾曰。恁麼來者恰似失。不恁麼來
0077a07: 者無繩自縛。十二時中莫亂斟酌。會與不會都盧是
0077a08: 錯。分明與麼道。一任天下人貶剝。師曰。古鏡一丈。
0077a09: 屋梁長三尺。是汝鐼子多少。
0077a10: 洞山初禪師上堂。言無展事。語不投機。承言者喪。滯
0077a11: 句者迷。還得麼。你衲僧分上到者裏須具擇法眼始
0077a12: 得。祇如洞山恁麼道也有一場過。且道過在甚麼處。
0077a13: 南臺遵禪師上堂。從上宗乘合作麼生提綱。合作麼
0077a14: 生言論。佛法兩字當得麼。真如解脫當得麼。雖然如
0077a15: 是。細不通風。大通車馬。若約理化門中。一言纔啟震
0077a16: 動乾坤。山河大地海晏河清。三世諸佛說法現前。於
0077a17: 此明得。古佛殿前同登彼岸。無事珍重。
0077a18: 覺華照禪師上堂。總似今日老胡有望。然燈佛不如
0077a19: 闍黎。總似今日老胡絕望。闍黎不如然燈佛。于此明
0077a20: 得。大地微塵諸佛西天二十八祖唐土六祖天下老
0077a21: 宿一時拈來山僧拄杖頭上轉妙法輪。於此明不得。
0077a22: 百千諸佛穿你鼻孔西。天二十八祖透過你髑髏。還
0077a23: 知麼。若不知。山僧與你指出。良久曰。山河大地有甚
0077a24: 麼過。久立珍重。
0077b01: 五祖戒禪師上堂。佛病祖病一時與諸禪德拈向三
0077b02: 門外。諸禪德。還拈得山僧病也無。若拈得山僧病。不
0077b03: 妨見得佛病祖病。珍重。
0077b04: 智門祚禪師上堂。一法若有。毗盧墮在凡夫。萬法若
0077b05: 無。普賢失其境界。正當恁麼時。文殊向甚麼處出頭。
0077b06: 若也出頭不得。金毛獅子腰折。幸好一盤飯。莫待糝
0077b07: 椒薑。
0077b08: 上堂。山僧記得在母胎中有一則語。今日舉似大眾。
0077b09: 諸人不得作道理商量。還有人商量得麼。若商量不
0077b10: 得。三十年後不得錯舉。
0077b11: 上堂。雪輥毬。羅漢書字。歸宗斬蛇。大隨燒畬。且道
0077b12: 明甚麼邊事。還有人明得麼。試道看。若明不得。所以
0077b13: 道斬蛇須是斬蛇手。燒畬須是燒畬人。瞥起情塵生
0077b14: 妄見。眼裏無筋一世貧。
0077b15: 洞山聰禪師上堂。教山僧道甚麼即得。古即是今今
0077b16: 即是古。所以楞嚴經道。松直棘曲鵠白烏玄。還知得
0077b17: 麼。雖然如是。未必是松一向直棘一向曲。鵠便白烏
0077b18: 便玄。洞山道者裏也有曲底松也有直底棘。也有玄
0077b19: 底鵠也有白底烏。久立。
0077b20: 上堂。晨報曉靈。粥後便天明。燈籠猶瞌睡。露柱
0077b21: 惺惺。復曰。惺惺直言惺惺。歷歷直言歷歷。明朝後日
0077b22: 莫認奴作郎。珍重。
0077b23: 洞山寶禪師上堂。總恁麼風恬浪靜那裏得來。忽遇
0077b24: 洪波浩渺白浪滔天。當恁麼時覓箇水手也難得。眾
0077c01: 中莫有把柂者麼。眾無對。師曰賺殺一船人。
0077c02: 上方岳禪師上堂。旋收黃葉燒青煙。竹榻和衣半夜
0077c03: 眠。粥後放參三下。孰能更話祖師禪。便下座。
0077c04: 育王坦禪師上堂。千花競發百鳥啼春是向上句。諸
0077c05: 佛出世知識興慈是向下句。作麼生是不涉二途句。
0077c06: 若識得。頂門上出氣。若識不得。土牛耕石田。擊禪床
0077c07: 下座。
0077c08: 金山新禪師上堂。世間所貴者和氏之璧隋侯之珠。
0077c09: 金山喚作驢屎馬糞。出世間所貴者真如解脫菩提
0077c10: 涅槃。金山喚作沸碗鳴。且道恁麼說話落在甚麼
0077c11: 處。故不是取舍心重信邪倒見。諸人要知麼。猛虎不
0077c12: 顧几上肉。洪爐豈鑄囊中錐。
0077c13: 雲居舜禪師上堂。唯一堅密身。一切塵中現。蝦蚯
0077c14: 蚓各有窟穴。烏鵲鳩鴿亦有窠巢。正當與麼時。為甚
0077c15: 麼人說法。良久曰。方以類聚。物以群分。
0077c16: 上堂。三峽道無別。朝朝祇麼說。僧繇會寫真。鎮府出
0077c17: 鑌鐵。
0077c18: 上堂。不長不短不小不大。此箇道理是誰境界。咄。
0077c19: 上堂。聞說佛法兩字。早是污我耳目。諸人未跨雲居
0077c20: 門。跟下好與三十棒。雖然如是。也是為眾竭力。
0077c21: 上堂。舉夾山道。市門頭識取天子。百草頭上薦取
0077c22: 老僧。雲居即不然。婦搖機軋軋。兒弄口。
0077c23: 上堂。諸方有弄蛇頭撥虎尾。跳大海劍刃裏藏身。雲
0077c24: 居者裏。寒天熱水洗。夜間脫襪打睡。早朝旋打行
0078a01: 纏。風吹籬倒喚人夫劈篾縛起。
0078a02: 上堂。雲居不會禪。洗上床眠。冬瓜直儱侗。瓠子曲
0078a03: 彎彎。
0078a04: 育王璉禪師上堂。文殊寶劍得者為尊。乃拈拄杖曰。
0078a05: 淨因今日恁麼。直得千聖路絕。雖然如是。猶是矛盾
0078a06: 相攻。不犯鋒如何運用。良久曰。野蒿自發空臨水。
0078a07: 江燕初歸不見人。參。
0078a08: 上堂。太陽東昇爍破大千之暗。諸人若向明中立。猶
0078a09: 是影響相馳。若向暗中立。也是藏頭露影漢。到者裏
0078a10: 作麼生吐露。良久曰。逢人祇可三分語。未可全拋一
0078a11: 片心。參。
0078a12: 上堂。世法裏面迷多少人。佛法裏面醉多少人。
0078a13: 祇如不迷不醉是甚麼人分上事。
0078a14: 上堂。言鋒纔擊義海交深。若用徑截一路。各請歸堂。
0078a15: 上堂。應物現形如水中月。遂拈起拄杖曰。者箇不是
0078a16: 物。即今現形也。且道月在甚麼處。良久曰。長空有路
0078a17: 還須透。潭底無蹤不用尋。擊香臺下座。
0078a18: 上堂。白日東上。白日西落。急如投壺閃寥廓。神龍一
0078a19: 舉透無邊。纖鱗猶向泥中躍。靈中。休湊泊。三歲孩
0078a20: 童髽四角。參。
0078a21: 上堂。良久舉起拳頭曰。握拳則五嶽倒卓。展手則五
0078a22: 指參差。有時把定佛祖關。有時拓開千聖宅。今日者
0078a23: 裏相呈。且道作何使用。拍禪床曰。向下文長。付在來
0078a24: 日。
0078b01: 承天簡禪師上堂。夫遮那之境界。眾妙之玄門。知識
0078b02: 說之而莫窮。善財酌之而不竭。文殊體之而寂寂。普
0078b03: 賢證之以重重。若也隨其法性。如雲收碧漢本無一
0078b04: 物。若也隨其智用。如花開春谷應用無邊。雖說偏恒
0078b05: 沙。乃同遵一道。且問諸人。作麼生是一道。良久曰。白
0078b06: 雲斷處見明月。黃葉落時聞擣衣。參。
0078b07: 上堂。莫離纏。莫求佛祖。去此二途。以何依怙。江淹
0078b08: 夢筆。天龍見虎。古老相傳。月不跨五。參。
0078b09: 上堂。一刀兩段埋沒宗風。獅子身拖泥帶水。直饒
0078b10: 坐斷十方不通凡聖。跟下好與三十。
0078b11: 上堂。拈一放一妙用縱橫。去解除玄收凡破聖。若望
0078b12: 本分草料。大似磨作鏡。衲僧家合作麼生。良久曰
0078b13: 實。
0078b14: 九韶禪師上堂。山僧說禪如虴蜢吐油著便出。
0078b15: 若不著一點也無。何故。祇為不曾看讀古今因緣。
0078b16: 及預先排疊勝妙見知。等候陞堂便磨唇捋觜。將粥
0078b17: 飯氣熏炙僧人。凡有一問一答不得已巳。豈獨山僧
0078b18: 看他大通智勝如來默坐十劫無開口處。後因諸天
0078b19: 梵天及十六王子再三勸請方始說之。不是秘惜。
0078b20: 祇為不敢埋沒諸人。山僧既不埋沒諸人。不得道山
0078b21: 僧曾陞座。參。
0078b22: 西塔殊禪師上堂。黃梅席上數如麻。句裏呈機事可
0078b23: 嗟。直是本來無一物。青天白日被雲遮。參。
0078b24: 慧力文禪師上堂。建山寂寞。坐倚城郭。無味之談。七
0078c01: 零八落。以拄杖敲香臺下座。
0078c02: 雲居億禪師上堂。馬祖纔陞堂。雄便卷席。春風一
0078c03: 陣陳來。滿地花狼籍。便下座。
0078c04: 玉泉皓禪師示眾曰。一夜雨烹。打倒蒲萄棚。知事
0078c05: 頭首行者人力拄底拄。撐底撐。撐撐拄拄到天明。依
0078c06: 舊可憐生。
0078c07: 天聖道禪師上堂。不從一地至一地。寂滅性中寧有
0078c08: 位。釋迦稽首問然燈。仁者何名為受記。便下座。
0078c09: 天衣懷禪師上堂。須彌頂上不扣金鐘。畢巖中無
0078c10: 人聚會。山僧倒騎佛殿。諸人反著草鞋。朝遊檀特。暮
0078c11: 到羅浮。拄杖針筒自家收取。
0078c12: 上堂。衲僧橫說說。未知有頂門上眼。時有僧問如
0078c13: 何是頂門上眼。師曰。衣穿瘦骨露。屋破看星眠。
0078c14: 上堂。大眾集定乃曰。上來道箇不審。能銷萬兩黃金。
0078c15: 下去道箇珍重。亦銷得四天下供養。若作佛法話會。
0078c16: 滴水難消。若作無事商量。眼中著屑。且作麼生即是。
0078c17: 良久曰。還會麼。珍重。
0078c18: 上堂。夫為宗師須是驅耕夫之牛奪饑人之食。遇賤
0078c19: 即貴遇貴即賤。驅耕夫之牛。令他苗稼豐登。奪饑人
0078c20: 之食。令他永絕饑渴。遇賤即貴。握土成金。遇貴即賤。
0078c21: 變金成土。老僧亦不驅耕夫之牛。亦不奪饑人之食。
0078c22: 何謂。耕夫之牛我復何用。饑人之食我復何餐。我也
0078c23: 不握土成金。也不變金作土。何也。金是金土是土。玉
0078c24: 是玉石是石。僧是僧俗是俗。古今天地古今日月。古
0079a01: 今山河古今人倫。雖然如此。打破大散關。幾箇迷逢
0079a02: 達磨。
0079a03: 上堂。鴈過長空。影沉寒水。鴈無遺蹤之意。水無留影
0079a04: 之心。若能如是。方解向異類中行。不用續鳧截夷
0079a05: 嶽盈壑。放行也百醜千拙。收來也攣攣拳拳。用之則
0079a06: 敢與八大龍王富。不用都來不直半分錢。參。
0079a07: 上堂。髑髏常干世界。鼻孔摩觸家風。芭蕉聞雷開。葵
0079a08: 花隨日轉。諸仁者。芭蕉聞雷開。還有耳麼。葵花隨日
0079a09: 轉。還有眼麼。若也會得。西天即是此土。若也不會。七
0079a10: 九六十三收。
0079a11: 上堂。靈源絕朕。普現色身。法離斷常。有無堪示。所以
0079a12: 道。塵塵不見佛。剎剎不聞經。要會靈山親授記。晝見
0079a13: 日。夜見星。良久曰。若到諸方不得錯舉。參。
0079a14: 上堂。夜來寒霜凜冽。黃河凍結。陝陜府鐵牛腰折。盡道
0079a15: 女媧煉石補天。爭柰西北一缺。如今欲與他補。又
0079a16: 恐大地人無出氣處。且留者一竅與大地人出氣。參。
0079a17: 上堂。明自照不勞心力。上士見之鬼神茶飯。中下
0079a18: 得之狂心頓息。更有一人切忌道著。
0079a19: 上堂。光透日月明暗不收。智出聖凡賢愚不歷。所以
0079a20: 道不用低頭思量難得。良久曰。是甚麼。
0079a21: 上堂。青蘿夤緣直上寒松之頂。白雲淡泞出沒太
0079a22: 之中。何似南山起雲北山下雨。若也會得。甜瓜徹蔕
0079a23: 甜。若也不會。苦瓠連根苦。
0079a24: 上堂。無邊剎境自他不隔于毫端。且道妙喜世界不
0079b01: 動如來說甚麼法。十世古今始終不離於當念。祇如
0079b02: 威音王佛最初一會度多少人。若是通方作者。試為
0079b03: 道看。良久曰。行路難。行路難。萬仞頭君自看。
0079b04: 上堂。枯桑知天風。海水知天寒。金色頭陀見處不真。
0079b05: 足山中與他看守衣。三千大喻。八百小喻。大似
0079b06: 泥裏洗土塊。四十九年三百六十餘會。摩竭提國猶
0079b07: 較些子。德山臨濟雖然丈夫。爭似賓國王一刀兩
0079b08: 段。如今若有箇人鼻孔遼天。山僧性命何在。良久曰。
0079b09: 太平本是將軍致。不許將軍見太平。喝一喝下座。
0079b10: 法昌遇禪師上堂。汝若退身千尺。我便當處生芽。汝
0079b11: 若覿面相呈。我便藏身露影。汝若春池拾礫。我便撒
0079b12: 下明珠。直得水洒不著風吹不入。如箇無孔鐵鎚相
0079b13: 似。且道法昌還有為人處也無。良久曰。利刀割肉瘡
0079b14: 猶合。惡語傷人恨不銷。
0079b15: 上堂。春山青。春水綠。一覺南柯夢初足。筇縱步出
0079b16: 松門。是處桃英香馥郁。因思昔日靈雲老。三十年來
0079b17: 無處討。如今競愛摘楊花。紅香滿地無人掃。
0079b18: 上堂。拈起拄杖曰。我若拈起你便喚作先照後用。我
0079b19: 若放下你便喚作先用後照。我若擲下你便喚作照
0079b20: 用同時。忽然不拈不放。你向甚麼處卜度。直饒會得
0079b21: 倜儻分明。若遇臨濟德山便須腦門著地。且道伊有
0079b22: 甚麼長處。良久曰。曾經大海休誇水。除須彌不是
0079b23: 山。
0079b24: 上堂。夜半烏誰捉去。石女無端遭指注。空王令下
0079c01: 急搜求。唯心便作軍中主。雲門長驅。溈山隊伍。列五
0079c02: 位槍旗。布三玄戈弩。藥山持刀。青原荷斧。石鞏彎弓。
0079c03: 禾山打。陣排雪嶺長蛇。兵屯黃檗飛虎。木馬帶毛
0079c04: 烹。泥牛和角。賞三軍犒師旅。打葛藤分露布。截海
0079c05: 颺塵橫山簸土。擊玄關除徼路。多少平人受辛苦。無
0079c06: 邊剎海競紛紛。三界聖凡無覓處。無覓處。還知否。昨
0079c07: 夜雲收天宇寬。依然帶月啼高樹。
0079c08: 雲居元禪師上堂。寒寒。風撼竹聲乾。水凍魚行澀。林
0079c09: 鳥宿難。早是嚴霜威重。那堪行客衣單。休思紫陌
0079c10: 山千朵。且擁紅爐火一攢。放下茱萸空中竹橛。倒
0079c11: 迦葉門前剎竿。直下更云不會。筭來也太無端。參。
0079c12: 智海逸禪師上堂。憶得老僧年七歲時。于村校書處
0079c13: 得一法門。超情離見絕妙絕玄。爰自染神逾六十載。
0079c14: 今日出普告大眾。若欲傳持宜當諦聽。遂曰。寒原
0079c15: 耕種罷。牽犢負薪歸。此夜一爐火。渾家身上衣。諸禪
0079c16: 德。逢人不得錯舉。
0079c17: 上堂。古者道。接物利生絕妙。外甥終是不肖。他家自
0079c18: 有兒孫。將來應用恰好。諸禪德。還會麼。菜園牆倒晴
0079c19: 方築。房店籬穿雨過修。院宇漏時隨分整。兒孫大小
0079c20: 盡風流。
0079c21: 慧林照禪師上堂。頭圓像天。足方似地。古貌稜層。丈
0079c22: 夫意氣。趯倒須彌。踏翻海水。帝釋與龍王無著身處。
0079c23: 乃拈拄杖曰。來拄杖上回避。咄。任汝神通變化。究
0079c24: 竟須歸者裏。以拄杖卓一下。
0080a01: 法雲秀禪師上堂。看風使帆正是隨波逐浪。截斷眾
0080a02: 流未免依前滲漏。量才補職寧越短長。買帽相頭難
0080a03: 得恰好。直饒上不見天下不見地。東西不辯南北不
0080a04: 分。有甚麼用處。任是純鋼打就生鐵鑄成。也須額頭
0080a05: 汗出。總不恁麼如何商量。良久曰。赤心片片誰知得。
0080a06: 笑殺黃梅石女兒。
0080a07: 上堂。山僧不會巧說。大都應箇時節。相喚喫茶湯。
0080a08: 亦無祖師妙訣。禪人若也未相諳。踏著秤鎚硬似鐵。
0080a09: 上堂。秋雲秋水青山滿目。者裏明得。千足萬足。其或
0080a10: 未然。道士倒騎牛。參。
0080a11: 上堂。寒雨細朔風高吹。沙走石扳木鳴條。諸人盡知
0080a12: 有。且道風作何色。若識得去。許你具眼。若也不識。莫
0080a13: 怪相瞞。參。
0080a14: 上堂。少林九年冷坐。被神光破。如今玉石難分。
0080a15: 祇得麻纏紙裹。還會麼。笑我者多。哂我者少。
0080a16: 上堂。衲僧家高揖釋迦不拜彌勒未為分外。祇如半
0080a17: 偈亡軀一句投火又圖箇甚麼。良久曰。彼彼住山人。
0080a18: 何須更說破。
0080a19: 長蘆夫禪師上堂。召眾曰。江山遶檻宛如水墨屏風。
0080a20: 殿閣凌空麗若神仙洞府。森羅萬象海印交參。一道
0080a21: 神光更無遮障。諸人還會麼。良久曰。寥寥天地間。獨
0080a22: 立望何極。參。
0080a23: 梵言首座示眾。南陽國師道。說法有所得。斯則野干
0080a24: 鳴。說法無所得。是名獅子吼。師曰。國師恁麼道。大似
0080b01: 掩耳偷鈴。何故。說有說無盡是野干鳴。諸人要識獅
0080b02: 子吼麼。咄。
0080b03: 開元孜禪師上堂。衲僧家向針眼裡藏身稍寬。大海
0080b04: 中走馬甚窄。將軍不上便橋。勇士徒勞挂甲。晝行三
0080b05: 千夜行八百即不問。不動步一句作麼生道。若也道
0080b06: 得。觀音勢至文殊普賢祇在目前。若道不得。直須撩
0080b07: 起布裙緊峭草鞋。參。
0080b08: 上堂。寒空落落大地漫漫。雲生洞口水出高原。若也
0080b09: 把定。則十方世界恍然。若也放行。則東西南北坦然。
0080b10: 茫茫宇宙人無數。一箇箇鼻孔遼天。且問諸人。把定
0080b11: 即是放行即是。還有人斷得麼。若無人斷得。三門外
0080b12: 有兩箇大漢。一箇張眉握劍。一箇努目揮拳。參。
0080b13: 明因贇禪師上堂。橫按拄杖曰。若恁麼去。直得天無
0080b14: 二日國無二王。釋迦老子飲氣吞聲。一大藏教如蟲
0080b15: 蝕木。設使鑽仰不及。正是無孔鐵鎚。假饒信手拈來。
0080b16: 也是殘餿飯。一時吐方有少分相應。更及墮在
0080b17: 空亡。依舊是鬼家活計。要會麼。雨後始知山色翠。事
0080b18: 難方見丈夫心。卓拄杖下座。
0080b19: 西臺辯禪師上堂。舉臨濟無位真人語。乃召大眾曰。
0080b20: 臨濟老漢尋常一條脊梁硬似鐵。及乎到者裏。大似
0080b21: 日中迷路眼見空花。直饒道無位真人是乾屎橛。正
0080b22: 是泥龜曳尾。其僧祇知季夏極熱。不知仲冬嚴寒。若
0080b23: 據當時。合著得甚麼語塞斷天下人舌頭。西臺祇恁
0080b24: 麼休去。又乃眼不見為淨。不免出一隻手狼籍去也。
0080c01: 臨濟一擔。西臺一堆。一擔一堆。分付阿誰。從教撒同
0080c02: 諸方去。笑殺當年老古錐。
0080c03: 中際遵禪師上堂。咄咄咄。井底啾啾是何物。直饒三
0080c04: 千大千。也祇是箇鬼窟。咄。
0080c05: 上堂。昨夜四更起來。呵呵大笑不歇。幸然好一覺睡。
0080c06: 霜鐘撞作兩橛。
0080c07: 上堂。禾山普化忽顛狂。打搖鈴戲一場。劫火洞然
0080c08: 宜茗。嵐風大作好乘涼。四蛇同篋看他弄。二鼠侵
0080c09: 藤不自量。滄海月明何處去。廣寒宮殿白銀床。咄。
0080c10: 上堂。八萬四千深法門。門門有路超乾坤。如何箇箇
0080c11: 踏不著。祇為蜈蚣太多。不唯多亦多口。釘觜鐵
0080c12: 舌徒增醜。拈椎拂泥洗泥。揚眉瞬目籠中。要知
0080c13: 佛祖不到處。門掩落花春鳥啼。
0080c14: 大中隆禪師上堂。法無異法。道無別道。時時逢見釋
0080c15: 迦。處處撞著達磨。放步即交肩。開口即破。不破。
0080c16: 大小大。
0080c17: 上堂。夫欲智拔。先須定動。卓拄杖曰。唵囌嚧唎娑
0080c18: 婆訶。歸堂喫茶。
0080c19: 上堂。觸境無滯底為甚麼頭不起。田地穩密底為
0080c20: 甚麼下不得。譬如天王賜與華屋。雖獲大宅要因
0080c21: 門入。乃曰門。樊噲踏開真主出。巨靈手錦鱗噴。
0080c22: 參。
0080c23: 資壽巖禪師上堂。雲生谷口。月滿長川。樵父斫深雲。
0080c24: 漁翁釣沙島。到者裏。便是吳道子張僧繇無你下手
0081a01: 處。良久曰。歸堂問取聖僧。參。
0081a02: 上堂。乾坤肅靜。海晏河清。風不鳴條。雨不破塊。春生
0081a03: 夏長。秋收冬藏。者箇是世間法。作麼生是佛法。良久
0081a04: 曰。欲得不招無間業。莫謗如來正法輪。
0081a05: 本覺一禪師上堂。折半列三。人人道得。去一拈七。亦
0081a06: 要商量。正當今日。雲門道底不要別。作麼生露得箇
0081a07: 消息。良久曰。日月易流。
0081a08: 地藏恩禪師上堂。起拳曰。或時為拳。復開曰。或時
0081a09: 為掌。若遇衲僧。有功者賞。遂放下曰。直是土曠人稀
0081a10: 相逢者少。
0081a11: 上堂。雨後鳩鳴。山前麥熟。何處牧童兒。騎牛笑相逐。
0081a12: 更把短笛橫吹。風前一曲兩曲。參。
0081a13: 道場印禪師上堂。韶石渡頭舟橫野水。汾陽浪裏棹
0081a14: 撥孤煙。雲月無私谿山豈異。一言合轍千里同風。敢
0081a15: 問諸人作麼生是同風底句。良久曰。八千子弟今何
0081a16: 在。萬里山河屬帝家。
0081a17: 法雲白禪師上堂。離婁有意。白浪徒以滔天。罔象無
0081a18: 心。明珠忽然在掌。以手打一圓相召大眾曰。還見麼。
0081a19: 良久曰。看即有分。
0081a20: 上堂。拈拄杖示眾曰。山僧住持七十餘日。未曾拈動
0081a21: 者箇。而今不免現些小神通供養諸人。遂卓拄杖下
0081a22: 座。
0081a23: 元豐滿禪師上堂。堪作梁底作梁。堪作柱底作柱。靈
0081a24: 利衲僧便知落處。驀拈拄杖曰。還知者箇堪作甚麼。
0081b01: 打香臺一下曰。莫道無用處。復打一下曰。參。
0081b02: 招提湛禪師上堂。六塵不惡。還同正覺。馬上誰家白
0081b03: 面郎。穿花折柳垂巾角。夜來一醉明月樓。呼盧輸
0081b04: 黃金宅。臂鷹走犬歸不歸。蛾眉皓齒嗔無力。此心能
0081b05: 有幾人知。黃頭碧眼非相識。囉囉哩。拍手一下下座。
0081b06: 長蘆和禪師上堂。一二三四五六。碧眼胡僧數不足。
0081b07: 泥牛入海過新羅。木馬追風到天竺。天竺茫茫何處
0081b08: 尋。補陀巖上問觀音。普賢拍手呵呵笑。歸去來兮秋
0081b09: 水深。
0081b10: 資福明禪師上堂。資福別無所補。五日一參擊。何
0081b11: 曾說妙談玄。祇是麤言直語。甘草自來甜。黃連依舊
0081b12: 苦。忽若鼻孔撩天。逢人切忌錯舉。參。
0081b13: 雲璿禪師上堂。休去。歇去。一念萬年去。寒枯木
0081b14: 去。古廟香爐去。一條白練去。大眾。古人見處如日暉
0081b15: 空。不著二邊豈墮陰界。堪嗟後代兒孫。多作一色邊
0081b16: 會。山僧即不然。不休去。不歇去。業識茫茫去。七顛八
0081b17: 倒去。十字街頭浩浩地聲色裏坐臥去。三家村裏
0081b18: 盈衢塞路荊棘裏游戲去。刀山劍樹劈腹剜心鑊湯
0081b19: 爐炭皮穿骨爛去。如斯舉唱。大似三歲孩兒輥繡毬。
0081b20: 上堂。僧問如何是西來意。師曰築著額頭磕著鼻。意
0081b21: 旨如何。師曰驢馬載。曰向上還有事也無。師曰朝
0081b22: 到西天暮歸唐土。曰謝師答話。師曰大乘砑郎當。僧
0081b23: 退。師乃曰。僧問西來意。築著額頭磕著鼻。意旨又如
0081b24: 何。驢并馬載。朝到西天暮歸唐。大乘恰似砑郎當。
0081c01: 何故。沒量大人被語裏轉。遂拊掌大笑下座。
0081c02: 雪竇寧禪師上堂。百川異流以海為極。森羅萬象以
0081c03: 空為極。四聖六凡以佛為極。明眼衲子以拄杖子為
0081c04: 極。且道拄杖子以何為極。有人道得。山僧兩手分付。
0081c05: 儻或未然。不如閒倚禪床畔。留與兒孫指路頭。
0081c06: 開先宗禪師上堂。一不做。二不休。捩轉鼻孔。捺下雲
0081c07: 頭。禾山解打鹽官。僧繇不寫戴嵩牛午。廬陵米。投子
0081c08: 油。雪依舊輥雙毬。夜來風送衡陽信。寒鴈一聲霜
0081c09: 月幽。
0081c10: 九座禪師上堂。九座今日向孤絕頂駕一隻鐵
0081c11: 船。截斷天下人要津。教他揮篙動棹不得。有箇錦標
0081c12: 子。且道在甚麼人手裏。拈拄杖曰。看看。向道是龍剛
0081c13: 不信。等閒奪得始驚人。
0081c14: 中竺妙禪師上堂。去年梅。今歲柳。顏色馨香。喝一喝。
0081c15: 良久曰。若不得者一喝。幾乎道著依舊。且道道著後
0081c16: 如何。眼睛突出。
0081c17: 
0081c18: 列祖提綱錄卷第十
