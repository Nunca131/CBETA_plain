0773b01: 
0773b02: 
0773b03: 
0773b04: 
0773b05: No. 1269
0773b06: 住鼎州梁山廓庵和尚十牛圖頌并序
0773b07: 
0773b08: 夫諸佛真源。眾生本有。因迷也沈淪三界。因悟也頓
0773b09: 出四生。所以有諸佛而可成。有眾生而可作。是故先
0773b10: 賢悲憫。廣設多途。理出偏圓。教興頓漸。從麤及細。自
0773b11: 淺至深。末後目瞬青蓮。引得頭陀微笑。正法眼藏自
0773b12: 此流通天上人間。此方他界。得其理也。超宗越格。如
0773b13: 鳥道而無蹤跡。得其事也。滯句迷言。若靈龜而曳尾。
0773b14: 間有清居禪師。觀眾生之根器。應病施方。作牧牛以
0773b15: 為圖。隨機設教。初從漸白。顯力量之未充。次至純真。
0773b16: 表根機之漸照。乃至人牛不見故。標心法雙亡。其理
0773b17: 也。已巳盡根源。其法也。尚存莎笠。遂使淺根疑。中下
0773b18: 紛紜。或疑之落空亡也。或喚作墮常見。今觀則公禪
0773b19: 師。擬前賢之模範。出自己已之襟。十頌佳篇。交光相
0773b20: 映。初從失處。終至還源。善應群機。如救飢渴。慈遠是
0773b21: 以探尋妙義。採拾玄微。如水母以尋。依海蝦而為
0773b22: 目。初自尋牛。終至入。強起波瀾。橫生頭角。尚無心
0773b24: 禰不了。殃及兒孫。不揆荒唐。試為提唱。
0773c01: 尋牛序一
0773c02: 從來不失。何用追尋。由背覺以成。在向塵而遂失。
0773c03: 家山漸遠。岐路俄差。得失熾然。是非鋒起。頌曰。
0773c04: 忙忙撥草去追尋水闊山遙路更深
0773c05: 力盡神疲無處但聞楓樹晚蟬吟
0773c06: 和石夷和尚。
0773c08: 幾迴芳草斜陽裏一曲新豐空自吟
0773c09: 又壞衲璉和尚。
0773c10: 本無蹤跡是誰尋誤入蘿深處深
0773c11: 手把鼻頭同歸客水邊林下自沈吟
0773c12: 見跡序二
0773c13: 依經解義。閱教知蹤。明眾器為一金。體萬物為自己已。
0773c14: 正邪不辯。真偽奚分。未入斯門。權為見跡。頌曰。
0773c15: 水邊林下跡偏多芳章離披見也麼
0773c16: 縱是深山更深處遼天鼻孔怎藏他
0773c17: 和。
0773c18: 枯木巖前差路多草窠裏輥覺非麼
0773c19: 跟若也隨他去未免當頭蹉過他
0773c20: 又。
0773c21: 見牛人少牛多山北山南見也麼
0773c22: 明暗一條來去路箇中認取別無他
0773c23: 見牛序三
0774a01: 顯露。水中鹽味。色裏膠青。眨上眉毛。非是他物。頌
0774a02: 曰。
0774a03: 黃鸝枝上一聲聲日暖風和岸柳青
0774a04: 只此更無回避處森森頭角難成
0774a05: 和。
0774a06: 識得形容認得聲戴崧從此妙丹青
0774a07: 徹頭徹尾渾相似子細看來未十成
0774a08: 又。
0774a09: 驀地相逢見面呈此牛非白亦非青
0774a10: 點頭自許微微笑一段風光不成
0774a11: 得牛序四
0774a12: 久埋郊外。今日逢渠。由境勝以難追。戀芳叢而不已巳。
0774a13: 頑心尚勇。野性猶存。欲得純和。必加鞭楚。頌曰。
0774a14: 竭盡神通獲得渠心強力壯卒難除
0774a15: 有時纔到高原上又入雲深處居
0774a16: 和。
0774a17: 牢把繩頭莫放渠幾多毛病未曾除
0774a18: 徐徐驀鼻牽將去且要迴頭識舊居
0774a19: 又。
0774a20: 芳草連天捉得渠鼻頭繩索未全除
0774a21: 分明照見歸家路綠水青山暫寄居
0774a22: 牧牛序五
0774a23: 前思纔起。後念相隨。由覺故以成真。在迷故而為妄。
0774b01: 鞭索時時不離身恐伊縱步入埃塵
0774b02: 相將牧得純和也羈無抑自逐人
0774b03: 和。
0774b04: 共分山林寄此身有時亦踏馬蹄塵
0774b06: 又。
0774b07: 牧來純熟自通身雖在塵中不染塵
0774b08: 弄來得蹉跎力林下相進笑殺人
0774b09: 騎牛歸家序六
0774b10: 干戈已巳罷。得失還無。唱樵子之村歌。吹兒童之野曲。
0774b11: 橫身牛上。目視雲霄。呼喚不回。撈籠不住。頌曰。
0774b12: 騎牛迤邐欲還家笛聲聲送晚霞
0774b13: 一拍一歌無限意知音何必鼓唇牙
0774b14: 和。
0774b15: 指點前坡即是家旋吹桐角出霞
0774b16: 忽然變作還鄉曲未必知音肯伯牙
0774b17: 又。
0774b18: 倒騎得得自歸家篛笠簑衣帶晚霞
0774b19: 步步清風行處穩不將寸草挂唇牙
0774b20: 忘牛存人序七
0774b22: 如金出。似月離雲。一道寒光。威音劫外。頌曰。
0774b23: 騎牛已巳得到家山牛也空兮人也閑
0774b24: 紅日三竿猶作夢鞭繩空頓草堂間
0774c01: 和。
0774c02: 欄內無牛出山簑雨笠亦空閑
0774c03: 行歌行樂無拘繫贏得一身天地間
0774c04: 又。
0774c05: 歸來何處不家山物我相忘鎮日閑
0774c06: 須信通玄峰頂上箇中渾不類人間
0774c07: 人牛俱忘序八
0774c08: 凡情脫落。聖意皆空。有佛處不用遨遊。無佛處急須。
0774c09: 走過。兩頭不著。千眼難窺。百鳥含花。一場。頌
0774c10: 曰。
0774c11: 鞭索人牛盡屬空碧天寥廓信難通
0774c12: 紅爐焰上爭容雪到此方能合祖宗
0774c13: 和。
0774c14: 慚愧眾生界已巳空箇中消息若為通
0774c15: 後無來若前無去未審憑誰繼此宗
0774c16: 又。
0774c17: 一鎚擊碎太空凡情無蹤路不通
0774c18: 明月堂前風颯颯百川無水不朝宗
0774c19: 返本還源序九
0774c20: 本來清淨。不受一塵。觀有相之榮枯。處無為之凝寂。
0774c21: 不同幻化。豈假修治。水綠山青。坐觀成敗。頌曰。
0774c22: 返本還源已巳費功爭如直下若盲聾
0774c23: 庵中不見庵前物水自茫茫花自紅
0774c24: 和。
0775a01: 靈機不隨有無功見色聞聲豈用聾
0775a02: 昨夜金烏飛入海曉天依舊一輪紅
0775a03: 又。
0775a04: 用盡機關費盡功惺惺底事不如聾
0775a05: 草鞋根斷來時路百鳥不啼花亂紅
0775a06: 入垂手序十
0775a07: 柴門獨掩。千聖不知。埋自己已之風光。負前賢之途轍。
0775a08: 提瓢入市。杖還家。酒肆魚行。化令成佛。頌曰。
0775a09: 露跣足入來抹土塗笑滿腮
0775a10: 不用神仙真祕訣直教枯木放花開
0775a11: 和。
0775a12: 者漢親從異類來分明馬面與驢腮
0775a13: 一揮鐵棒如風疾萬戶千門盡擊開
0775a14: 又。
0775a15: 袖裏金鎚劈面來胡言漢語笑盈腮
0775a16: 相逢若解不相識樓閣門庭八字開
0775a17: 
0775a18: 十牛圖頌終
