0341c10: 
0341c11: 
0341c12: 祖庭事苑卷第三
0341c13: 
0341c14: 睦庵　善卿　編正
0341c15: ●雪竇祖英上
0341c16: 陽春白雪古樂府曲名也。唐顯慶二年。太常上言。
0341c17: 禮記．家語云。舜彈五絃之琴。歌南風之詩。是知琴
0341c18: 操曲弄。皆合於歌。又張華博物志云。白雪。是大帝
0341c19: 使素女鼓五十絃瑟曲名。又楚大夫宋玉。對楚
0341c20: 襄王云。客有歌於郢中者。其始曰下俚巴人。國中
0341c21: 屬而和者數千人。其為陽歌薤露。國中屬而和者
0341c22: 數百人。其為陽春白雪。國中屬而和者數十人而
0341c23: 已巳。引商刻羽。雜以流徵。國中屬而和者不過數人。
0341c24: 是以唱彌高。其和彌寡也。是知白雪琴曲。本宜合
0342a01: 歌。以其調高。人和遂寡。自宋玉之後。未有能和者。
0342a02: 五年。呂才造琴歌白雪等曲。製歌辭。編入樂府。
0342a03: 碧雲江文通擬休上人別怨云。西北秋風至。楚客
0342a04: 心悠或。日暮碧雲合。佳人殊未來。露彩方泛。月
0342a05: 華始裴回。寶書為君揜。瑤琴詎能開。相思巫山渚。
0342a06: 悵望陽雲臺。膏爐絕沈燎。綺席生浮埃。桂水日千
0342a07: 里。因之平生懷。
0342a08: 清風丞民之詩云。吉甫作誦。穆如清風。鄭氏云。吉
0342a09: 甫作此工歌之誦。其調和人之性。如清風之養萬
0342a10: 物。
0342a11: 大珪不琢禮器云。禮有以文為貴者。天子龍袞。諸
0342a12: 侯黼。大夫黻。有以素為貴者。至敬無文。父黨無容。
0342a13: 大珪不琢。大不和。大路素而越席。犧尊疏布。鼏
0342a14: 禪杓。此以素為貴也。注。大圭三尺。杼上。終葵首。琢。
0342a15: 為篆字之誤也。明堂路曰大路。殷路也。鼏或作幕。
0342a16: 禪。木白理也。黼黻。音甫弗。大。上音泰。和。胡臥切。
0342a17: 越。音活。犧。素何切。鼏。莫歷切。禪。音善。
0342a18: 衡鑑衡以平萬物。鑑以照萬類。
0342a19: 戾即計切。詩．傳云。來也。
0342a20: 貽贈上與之切。賜也。
0342a21: 總緝文政序總緝成二百二十首。今此本復增五
0342a22: 十首。乃知雪竇平日著述散落甚多。卒難考紀。
0342a23: 舍諸上始野切。論語曰。山川其舍諸。
0342a24: 志當作確。堅也。苦角切。易。確乎其不可拔。又選
0342b01: 云。稚志彌確。。謹也。非義。
0342b02: 炎宋上于廉切。宋以火德王天下。故曰炎宋。本朝
0342b03: 祖宗受禪。自宋而起。故稱宋也。
0342b04: 孟陬將侯切。爾雅。月名。正月為陬。離騷云。攝提貞
0342b05: 於孟陬。事義未詳。
0342b06: 辟命辟。公侯也。謂赴公侯之命。爾雅。皇．王．后．辟．公．
0342b07: 侯。君也。
0342b08: 抑留於棘切。屈也。
0342b09: 撫會肇云。若能捨己心於封內。尋玄機於事外。齊
0342b10: 萬有於一。曉至之非無者。當言至人。終日應
0342b11: 會。與物推移。乘運撫化。未始為有也。
0342b12: 蕪辭上武扶切。荒蕪也。深蕪淺淨。詩病也。
0342b13: 賮別徐刃切。財貨也。孟子。行者必以賮。
0342b14: 奧域孫綽游天台賦云。天台山者。皆玄聖之所游
0342b15: 化。靈仙之所窟宅。闕載於常曲者。以所立冥奧。其
0342b16: 路幽迥。故雪竇引用以送僧。
0342b17: 絕古代切。大也。賦云。涉海則有方丈．蓬萊。登陸
0342b18: 則有四明．天台。
0342b19: 烈作當作列。行列也。烈。炎也。非義。
0342b20: 黛徒耐切。青黛也。
0342b21: 彤霞上徒宗切。赤也。
0342b22: 赤松子神仙傳云。黃初平。年十五時。在山中牧羊。
0342b23: 有道士目而異之。輒將至金華山四十餘年。其兄
0342b24: 初起。尋久之不已巳。遇一道士將見與弟語。兄問。羊
0342c01: 何在。平曰。近在山之東。兄即往視之。一無所。平
0342c02: 遂與偕至山所。平環視而叱之。於是白石皆變為
0342c03: 羊而起。兄方嘆曰。弟得仙道。如此可學否。曰。唯好
0342c04: 道。即得起。乃妻孥。服松苓五萬曰。遂得仙。平自
0342c05: 號赤松子。
0342c06: 白道猷神洲感通錄云。沙門帛道猷。承天台石梁
0342c07: 終古無度者。乃慷慨曰。彼何人斯。獨無貞操。故使
0342c08: 聖寺密爾對面千里。遂揭錫獨往。徑趣石梁。周瞰
0342c09: 崖嶮。久之。方獲其山。石梁非一聖寺。亦多將欲直
0342c10: 度。且虹梁谷。下望萬尋。上闊尺許。莓苔斜側。東
0342c11: 邊似通。西礙大石。攀登路絕。猷乃別思異較。夜宿
0342c12: 梁東。便聞寺西磬聲經唄唱薩。勇意相續。通夕不
0342c13: 安。又聞聲曰。後十年。當來此住。何須苦求。雖爾
0342c14: 不息。辰夕惋恨。結草為庵。彌年禪觀。後試造梁。乃
0342c15: 見橫石洞開。梁道平正。因即得度。遂見棟宇宏壯。
0342c17: 意。僧曰。後十年。自當至此。何勞早住。相送度梁。
0342c18: 橫石已巳塞。又梁僧傳云。猷居赤城山石室坐禪。有
0342c19: 壯蛇競出。大十餘圍。循環往復舉頭向猷。經半日
0342c20: 而去。後一日。神現形。詣猷曰。法師威德既重。來止
0342c21: 此山。弟子推室以相奉。猷曰。貧道尋山。願得相值。
0342c22: 何不共住。神曰。弟子無為。不可。何部屬未洽法化。
0342c23: 卒難制禦。遠人往來。或相侵觸。人神道異。是以去
0342c24: 爾。猷曰。本是何神。居之久。近欲移何處。曰。弟子。夏
0343a01: 帝之子。居于此山二千餘年。寒石山是家舅所治。
0343a02: 當往波住。尋還山陰廟。臨別手贈猷香三。於是
0343a03: 凌雲鳴吹角而去。猷有招道一高僧住雲門
0343a04: 詩云。連數千里。修林帶平津。雲過迷山翳。風至
0343a05: 梗荒榛。茅茨隱不見。雞鳴知有人。閑步踐其徑。處
0343a06: 處見遺薪。始知百代下。故有上皇民。開此無事。
0343a07: 以待無俗賓。長嘯自林際。歸此保天真。音廉。
0343a08: 大輕上音泰。
0343a09: 風虎雲龍易．傳云。同聲相應。同氣相求。水流濕。火
0343a10: 就燥。雲從龍。風從虎。
0343a11: 甫遇切。風也。
0343a12: 分勿切。風疾也。
0343a13: 玲瓏上郎丁切。下盧紅切。風聲也。
0343a14: 非閒居莧切。隔也。
0343a15: 副全提副當作赴。趨也。副。貳也。非義。
0343a16: 裴相國唐裴休。字公美。河內濟源人。志操堅正。童
0343a17: 時。兄弟同學於濟源別墅。休經年不出門。晝講
0343a18: 經籍。夜課詩賦。虞人有以鹿贄兄儔者。儔與弟俅
0343a19: 炰之。召休食。休曰。我等窮生。菜食不充。今日食肉。
0343a20: 翌日何繼。無宣改饌。獨不食。長慶中登第。又應賢
0343a21: 良方正升甲科。歷官在相位五年。咸通初。遷吏部
0343a22: 尚書．太子少師。卒。休性寬慧。為官不尚激察。而民
0343a23: 吏畏服。善為文。長於書翰。自成筆法。家世奉佛。休
0343a24: 尤深於釋典。太原鳳翔近名山。多僧寺。視事之隙。
0343b01: 遊踐山林。與義海僧講求佛理。中年後。不食葷血。
0343b02: 常齋戒。屏嗜欲。香爐．貝典不離齋中。詠歌贊唄以
0343b03: 為法樂。時人重其高潔。而鄙其太過。多以辭語嘲
0343b04: 之。休不以為忤。鎮洪州日。慕高安黃蘗山希運禪
0343b05: 師之道。乃迎入府中。居開元寺演法。休一日述所
0343b06: 解一編呈師。師接置於座。略不披閱。良久。云。會麼。
0343b07: 休云。末測。師云。若便與麼會得。猶較些子。若也形
0343b08: 於紙墨。何有吾宗。休乃贈詩一章云。自從大士傳
0343b09: 心印。額有圓珠七尺身。挂錫十年棲蜀水。浮杯今
0343b10: 日度漳。一千龍象隨高步。萬里香花結勝因。擬
0343b11: 欲事師為弟子。不知將法付何人。○蜀水。在今筠
0343b12: 州米山縣北三里。桉晉書．地理志云。蜀水源出縣
0343b13: 內小界山。東流五百九十里。入南昌縣漳水合。耆
0343b14: 老傳云。仙人許遜為旌陽縣令。有奇術。晉末。人皆
0343b15: 疾癘。多往蜀詣遜請救。與水投之上流。疾者飲之。
0343b16: 無不愈也。邑人敬其神異。故以蜀水為名。元豐間。
0343b17: 高麗僧統義天。以華嚴大教慕學於錢塘淨源法
0343b18: 師。躬朝　上國。當世宗匠悉皆參禮。至如大覺．圓
0343b19: 照諸禪師。皆有問答摹印別行。然泥在文字之學。
0343b20: 知解之外。詰無所得。問佛印元禪師曰。裴休愛
0343b21: 黃蘗。重圭峰。優劣如何。元曰。在黃蘗為優。天曰。何
0343b22: 以知之。元曰。讀裴休所作圭塔銘序云。休與
0343b23: 師。於法為昆仲。於義為朋友。又傳燈錄．裴公
0343b24: 贈黃蘗詩云。擬欲事師為弟子。不知將法付何人。
0343c01: 其愛重優劣可知矣。人皆以為名對。
0343c02: 式芳塵式。法也。芳塵。猶清塵也。
0343c03: 斷際筠州黃蘗希運禪師也。生閩方。幼從本州黃
0343c04: 蘗山出家。後嗣百丈之道。裴相國事以師禮。以師
0343c05: 酷愛舊山。常名師為黃蘗。唐大中年。終於本山。敕
0343c06: 諡謚斷際禪師。
0343c07: 李相國唐李翱。字習之。幼勤於儒。博學好古。為文
0343c08: 尚氣質。正元十四年。登進士第。授校書郎。三遷至
0343c09: 京兆府。司錄參軍。元和初。轉國子博士。史館修撰。
0343c10: 尋權知職方員外郎。十五年六月。授考功員外郎。
0343c11: 並兼史職。七月初。出為朗州刺剌史。大和初。入朝為
0343c12: 諫議大夫。尋以本官知制誥。三月二日拜中書舍
0343c13: 人。以繆舉耆。坐是左授少府少監。俄出為鄭州
0343c14: 刺剌史。五年。出為桂州刺剌史．御史中丞。充桂管防禦
0343c15: 使。七年。改授潭州刺剌史．湖南觀察使。八年。徵為刑
0343c16: 部侍郎。九年。轉戶部侍郎。七月。檢校戶部尚書．襄
0343c17: 州刺剌史。充山南東道節度使。會昌中卒。諡謚曰文翱。
0343c18: 不執國政。或謂相國者。誤矣。為朗州刺剌史時。聞
0343c19: 藥山惟儼禪師玄化。屢請不起。乃躬入山謁之。會
0343c20: 師看經。殊不顧揖。侍者云。太守在此。翱性褊急。乃
0343c21: 曰。見面不如聞名。師呼。太守。翱應。師曰。何得貴
0343c22: 耳賤目。翱拱手謝之。曰。如何是道。師以手指上下。
0343c23: 曰。會麼。翱曰。不會。師曰。雲在青天水在缾。翱乃忻
0343c24: 愜作禮。述偈云。鍊得身形似形。千株松下兩函
0344a01: 經。我來問道無餘事。雲在青霄水在缾。翱與韓愈．
0344a02: 柳宗元．劉禹錫為文會之交。自相述古言。法六籍。
0344a03: 為文黜浮華。尚理致。言為文者。韓．柳．劉焉。韓愈常
0344a04: 論。仲尼既沒。諸子異端所。荀．孟復之。楊．墨之流洗
0344a05: 然遺落。殆周．隋之世。王道弗興。故文中子有作。應
0344a06: 在乎諸子左右。唐興。房．魏既亡。失道尚華。至有武
0344a07: 后之弊．安史之殘。吾約二三子。同致君復堯舜之
0344a08: 道。不可放清言而廢儒。縱梵書而猾夏。敢有邪心
0344a09: 歸釋氏者。有渝此盟。無享人爵。無永天年。先聖神
0344a10: 明是是殛。無何。翱邂逅於儼禪師。頓了本心。末
0344a11: 由戶部尚書．襄州刺剌史。充山南東道節度使。復遇
0344a12: 紫玉禪翁。且增明道趣。著復性書上下二篇。大抵
0344a13: 謂本性明白。為六情玷汙。迷而不返。今牽復之。猶
0344a14: 地雷之復見天心矣。即內教之返本還源也。其書
0344a15: 露而且隱。蓋而又彰。其文則象繫中庸。隱而不隱。
0344a16: 釋教其理。則從真捨妄。彰顯自心。弗事言陳。唯萌
0344a17: 意許也。韓．劉之。嘆曰。吾道萎遲。翱且逃矣。見宋
0344a18: 僧傳。
0344a19: 列星史記．天官書曰。太微宮。五帝坐。後聚二十五
0344a20: 星。蔚然。曰郎位。漢明帝時。館陶公主為子求郎。帝
0344a21: 不許。賜錢一千萬。曰。天郎官上應列星。出宰百里。
0344a22: 非其人。民受其殃。
0344a23: 藥嶠渠廟切。山銳而高也。
0344a24: 緬彌遠切。遠也。
0344b01: 台輔春秋曰。三公上應三台星。故曰台輔。
0344b02: 藩維上甫煩切。籬也。周禮。九州之外曰藩國。
0344b03: 仙都處之山名。世傳黃帝升遐之處。
0344b04: 太守漢景帝改郡守為太守。
0344b05: 褰帷東漢賈琮。字孟堅。東郡聊城人也。舊交阯土
0344b06: 多珍產。前後刺剌史率多無清行。故吏民怨叛。中元
0344b07: 元年。交阯屯兵反。執刺剌史及合浦太守。有司舉琮
0344b08: 為交阯刺剌史。琮到部。訊其反狀。咸言賦斂過重。百
0344b09: 姓莫不空單。京師遙遠。告冤無所。民不聊生自活。
0344b10: 故聚為盜賊。琮即移書告示。各使安其資業。誅斬
0344b11: 渠師。百姓以安。巷路為之歌曰。賈父來晚。使我先
0344b12: 反。今見清平。吏不敢飯。復徵拜為冀州刺剌史。舊典。
0344b13: 傳車驂駕。垂赤帷裳。迎於州界。及琮之部。升車言
0344b14: 曰。刺剌史當遠視廣聽。紏察美惡。何有反垂帷裳以
0344b15: 自揜塞乎。乃命御者褰之。百城聞風。自然竦震。
0344b16: 化條漢書刺剌史六條分化。顏師古云。漢官典職儀
0344b17: 云。刺剌史班宣。周行郡國。省察治狀。黜陟能否。斷治
0344b18: 冤獄。以六條問事。非條所問。即不省。一．強宗豪右
0344b19: 田宅踰制。以強陵弱。以眾暴寡。二．二千石不奉詔
0344b20: 書遵承典制。背公向私。旁詔守利。侵漁百姓。聚斂
0344b21: 為。三．二千石不疑獄。風勵殺人。怒則任刑。喜
0344b22: 則淫賞。煩擾刻暴。剝截黎元。為百姓所疾。山崩瓦
0344b23: 裂。祅祥訛言。四．二千石選署不平。苟阿所愛。蔽賢
0344b24: 頑。五．二千石子弟恃怙榮勢。請託所監。六．二千
0344c01: 石違公下比。阿附豪強。通行貨賂。割損正令。
0344c02: 經緯下于貴切。文能經天。武能緯地。有武無文。無
0344c03: 以懷遠。有文無武。無以禦亂。
0344c04: 牋函以色加紙曰牋。
0344c05: 開士應法師云。梵語菩薩。此言開士。謂以法開導
0344c06: 之士。前秦符堅賜沙門有德解者。名曰開士。
0344c07: 恢苦回切。大也。張也。
0344c08: 覿徒的切。見也。
0344c09: 夜光史記。隋侯祝元暢。因之齊。道上見一蛇將死。
0344c10: 遂以水洒。摩傅之神藥而去。忽一夜。中庭皎然有
0344c11: 光。意謂有賊。遂案視之。見一蛇珠在地而
0344c12: 往。故知前蛇之感報也。以珠光能照夜。故曰夜光。
0344c13: 焦桐東漢蔡邕。字伯喈。陳留人也。避地吳會。吳人
0344c14: 有燒桐而爨者。邕聞火烈之聲。知其良木。因請而
0344c15: 裁為琴。果有美音。而其尾猶焦。時人名曰焦尾琴
0344c16: 焉。又在陳留。日聞鄰人彈琴於屏。邕潛聽之。謂鄰
0344c17: 人曰。公彈琴何為有殺心。鄰人曰。向吾鼓絃。見螳
0344c18: 蜋方鳴。蟬相去而未飛。螳蜋為之一前一。吾心
0344c19: 聳然。惟恐螳蜋之失也。此豈為殺心而形於聲者
0344c20: 乎。邕然之。其妙聽若此。
0344c21: 排步皆切。推也。
0344c22: 罔象當作象罔。黃帝遊於赤水之北。登乎昆崙之
0344c23: 丘而望。還歸。遺其玄珠。使智索之而不得。使離朱
0344c24: 索之而不得。使喫詬索之而不得。乃使象罔。象罔
0345a01: 得之。見莊子。喫。口懈切。詬。口豆切。
0345a02: 塞請上蘇則切。
0345a04: 河。
0345a05: 枯下五割切。伐木餘也。
0345a06: 蹤橫上當作縱。
0345a07: 黃頭梵云迦毗羅。此言黃頭。以佛生迦毗羅國。就
0345a08: 生處而稱佛為黃頭大士也。
0345a09: 碧眼初祖達磨大師眼有紺青之色。故稱祖曰碧
0345a10: 眼。
0345a11: 離微寶藏論。其出微。其入離。知入離。外塵無所依。
0345a12: 知出微。內心無所為。內心無所為。諸見不能移。外
0345a13: 塵無所依。萬有不能。又離者。體不與物合。亦不
0345a15: 無色無相。應用萬端。而不見容。離．微二字。道之妙
0345a16: 也。
0345a17: 落干切。晚也。
0345a18: 少林少林寺。乃魏沙門陀製。菩提達磨梁大通
0345a19: 元年泛舶至此土。會武帝。問答不契。遂之魏之洛
0345a20: 陽。止于嵩山少林寺。面壁而坐。終日默然。如是九
0345a21: 年。得二祖可。以傳其法。舊作普通八年。誤矣。
0345a22: 花未當作花木。
0345a23: 庾嶺六祖盧行者自密授衣法。是夜潛遁。有道明
0345a24: 者。與數十人躡而追。至大庾嶺。明最先見。祖乃
0345b01: 置衣於盤石。曰。此衣表信。可力爭耶。任君將去。
0345b02: 明舉之。如山不動。
0345b03: 仲尼伯雪溫伯雪。南國賢人也。適齊。舍魯。仲尼見
0345b04: 之而不言。子路曰。夫子欲見溫伯雪子久之。今見
0345b05: 不言。何也。仲尼曰。若夫人者。目擊而道存矣。亦不
0345b06: 可以容聲矣。見莊子。
0345b07: 傾蓋傾蓋。非溫伯雪。乃程子也。家語。孔子之郯。逢
0345b08: 程子於塗。傾蓋而語終日。甚相親。顧謂子路。取束
0345b09: 帛以贈先生。子路屑然對曰。由聞士不中間見。女
0345b10: 嫁無媒居。子不以交禮也。有間。又顧謂子路。子路
0345b11: 又對如初。孔子曰。由。詩不云乎。有美一人。清陽宛
0345b12: 兮。邂逅相遇。適我願兮。今程子。天下賢士也。於斯
0345b13: 不贈。則終身不能見也。傾蓋。駐車也。傾。仄也。郯。音
0345b14: 談。
0345b15: 鱗鳳瑞應圖云。麟．鳳．龜．龍。國之四瑞。麟。仁獸也。四
0345b16: 靈之首。鳳。王者之嘉祥。為鳥之長。龜。水族之靈。介
0345b17: 蟲之長。龍。鱗蟲之長。亦謂之四靈。又云。麟有五彩。
0345b18: 腹下黃。高一丈二尺。
0345b19: 巢許逸士傳。許由。字仲武。川陽城人。隱於箕山。
0345b20: 師於齧缺。依山而食。就河而飲。堯知其賢。讓以帝
0345b21: 位。由聞之。乃臨河洗耳。有巢父者。飲犢。牽而避之
0345b22: 曰。惡吾水也。後卒。堯封其墓曰箕公。
0345b23: 蟾印上時廉切。月光也。
0345b24: 高蹈徒到切。踐履也。
0345c01: 不知為貴肇云。如曰不知。則公貴矣。
0345c02: 鷲西域記云。梵語姞栗陀羅矩吒山。此云鷲峰。
0345c03: 即釋尊說法華之地。出王舍城最為高顯故。表出
0345c04: 過二乘。以多栖鷲鳥。因以名焉。又云。山形似鷲頭。
0345c05: 亦名鷲頭。
0345c06: 壞衲壞衲。指迦葉也。迦葉頭陀第一。著壞衲衣。十
0345c07: 誦云。衲衣有十利。一．在麤衣數。二．少所求索。三．隨
0345c08: 意可坐。四．隨意可臥。五．浣濯易。六．少蟲壞。七易染。
0345c09: 八．難壞。九．更不須餘衣。十．不失求道。
0345c10: 熊嶺即達磨塔所也。塔記云。大師化緣已巳畢。傳法
0345c11: 得人。乃端居而逝。即大同二年十二月五日也。葬
0345c12: 於熊耳山。起塔定林寺。顏師古云。熊耳山在順陽
0345c13: 北。益陽縣東。其山兩狀若熊耳。因以名焉。與少
0345c14: 林相去三百餘里。據此。非二祖立雪之處。蓋指事
0345c15: 之誤也。
0345c16: 索索昔各切。懼貌。又散也。
0345c17: 菀轉當作宛轉。
0345c18: 平闐上房連切。下音田。平闐。盛貌。
0345c19: 弁當作辨。別也。弁。皮變切。周冠名。非義。下倣此。
0345c20: 虎兕下徐妹切。青色一角似牛。重千斤。
0345c21: 石四明記云。山之上有自然石。四面透明。故
0345c22: 曰四明。
0345c23: 掣斷金禪月李白集詩。常思李太白。仙驅
0345c24: 造化。玄宗致之七寶。虎殿龍樓無不可。一朝力
0346a01: 士脫靴後。玉上青蠅生一箇。紫皇案前五色麟。忽
0346a02: 然掣斷黃金。五湖太浪如銀山。滿船載酒搥鼓
0346a03: 過。賀老成異物。顛狂誰敢和。寧知江邊墳。不是猶
0346a04: 醉臥。
0346a05: 輕舍書冶切。
0346a06: 七星七星。飾也。西京雜記云。高祖斬白蛇。
0346a07: 上有七星珠．九華玉以為飾。雜廁五色璃為匣。
0346a08: 在室中。光影猶照於外。與挺不殊。十二年一
0346a09: 加磨鎣。刃上常若霜雪。開匣拔鞘。輒有風氣。光彩
0346a10: 射人。
0346a11: 把欲贈行人。當作欲把贈行人。
0346a12: 卞和楚人卞和獻玉於楚厲王。王曰。石也。遣使刖
0346a13: 一足。及武王即位。和又獻之武。武王復怒。又刖一
0346a14: 足。至楚文王立。和抱璞哭於荊山之下。文王召而
0346a15: 謂曰。刖足者。何怨乎。曰。不怨刖足。而怨真玉以為
0346a16: 凡石。忠事以為慢事。是以哭之。文王乃使工剖石。
0346a17: 乃真玉也。文王嘆曰。哀哉。二先君易刖人足。而難
0346a18: 於剖石。令和果是璧。乃國寶也。見韓子。
0346a19: 輕觸不輕觸第三板一行脫三字。
0346a20: 靡毋彼切。無也。
0346a21: 慷慨上苦郎切。下苦愛切。竭誠也。
0346a22: 曲木據位韶陽雲門大師云。諸方老禿奴。曲木禪
0346a23: 上坐。求名求利。問佛答佛。問祖答祖。痾屎送尿
0346a24: 也。三家村裏老婆傳口令相似。識甚麼好惡。總似
0346b01: 者般底。水也難消。利刀斬百千萬億箇有甚麼
0346b02: 過。
0346b03: 楚甸堂練切。郊甸也。
0346b04: 纍纍力追切。說文。綴得理也。一曰蔓也。又網落也。
0346b05: 尺理之切。十毫曰。
0346b06: 規矩圜曰規。方曰矩。
0346b07: 周行瑞應經云。菩薩示生。即行七步。一手指天。一
0346b08: 手指地。天上天下。唯我獨尊。
0346b09: 宏綱古郎切。網之大繩也。
0346b10: 郜音告。
0346b11: 春雨春雨如膏。百仰之。
0346b12: 春雲易通封驗曰。立春。青陽雲出。房如積水。春分。
0346b13: 正陽雲出。張如白。
0346b14: 枯荄古哀切。草根也。
0346b15: 離離當草。作籬。輕細貌。
0346b16: 維風維。辭助也。
0346b17: 幽石公羊傳曰。雲觸石而生。膚寸而合。不崇朝而
0346b18: 天下者。太山之雲也。
0346b19: 一花達磨謂可祖曰。內傳法印。以契證心。外付袈
0346b20: 裟。以定宗旨。後代澆薄疑慮競生。但出此衣并吾
0346b21: 法偈。用以表明。聽吾偈曰。吾本來茲土。傳法救迷
0346b22: 情。一花開五葉。結果自然成。
0346b23: 獨運孤明第三板十三行脫運字。
0346b24: 歷魏遊梁見少林。
0346c01: 矚之欲切。視也。
0346c02: 居宜切。絆也。
0346c03: 態熊他代切。姿態熊美貌也。
0346c04: 垂天雲垂於天。莊生取以比鵬翼。
0346c05: 噫於其切。恨聲。
0346c06: 悠悠夷周切。遠也。
0346c07: 菡萏上戶感切。下徒感切。蓮花欲舒貌。
0346c08: 萬卉許貴切。草之總名也。
0346c09: 蹙子六切。迫也。
0346c10: 皺側救切。
0346c11: 讎敵當作酬敵。謂遠赴酬問。敵應群機。讎。冤也。非
0346c12: 義。
0346c13: 寒山老天台寒山子。本無氏族。始豐縣西七十里。
0346c14: 有寒．闇二巖。子居寒巖中。故以名焉。容貌枯倅。
0346c15: 布擩零落。以樺皮為冠。曳大木屐。時來國清寺。就
0346c16: 拾得取菜滓食之。或廊下徐行。或時叫噪。寺僧以
0346c17: 杖逐之。身撫掌大笑。雖出言如狂。而有意趣。
0346c18: 白雲抱幽石寒山子詩云。重巖我卜居。鳥道絕人
0346c19: 。庭際何所有。白雲抱幽石。住茲不記年。屢見春
0346c20: 冬易。寄語鍾鼎家。名定無益。
0346c21: 蘭芷左思齊都賦曰。其草則有杜若．蘅菊．石蘭．芷
0346c22: 葸．蘭芷。古人所以比君子。家語曰。芝蘭生於深林。
0346c23: 不以無人而不芳。
0346c24: 空生梵云須菩提。又云蘇補底迦。此有三義譯。
0347a01: 一曰空生。謂初生之時。家室盡空。以表解空之相。
0347a02: 二曰善現。謂生時種種善瑞顯現。三曰善吉。謂生
0347a03: 已巳。相師占之云。此子唯善唯吉。西域記云。本東方
0347a04: 青龍陀佛。影化釋迦會下。今為禪者之通稱。謂參
0347a05: 玄解空之士也。
0347a06: 嶺南黃梅密付老盧衣盂。奔馳為嶺南之歸。
0347a07: 鄙彼論語或問子西曰。孔子曰。彼哉。彼哉。說者曰。
0347a08: 言無足稱也。
0347a09: 伊予猶是我也。
0347a10: 古人有言貫休擬君子有所思。我愛尹吉甫。思賢
0347a11: 作商頌。我愛楊子雲。理亂皆如鳳。振衣中夜起。露
0347a12: 華香旎。撲辟驪龍明月珠。敲出鳳凰五色髓。陋
0347a14: 無限浮生盡擲。君不見沈約道。佳人不在斯。春
0347a15: 光為誰惜。
0347a16: 驪龍郎奚切。黑色龍也。
0347a17: 頻彈指雲巖晟。初參百丈海。侍左右二十年。不悟
0347a18: 玄旨。彈指掁然下山。後謁藥山。方乃契悟。
0347a19: 八紘淮南子云。天有九部八紀。地有九州八桂。九
0347a20: 州之外有八埏。埏之外有八紘。東北方紘曰荒土。
0347a21: 東方之紘曰桑野。東南方之紘曰眾安。南方之紘
0347a22: 曰反戶。西南方之紘曰火土。西方之紘曰沃野。西
0347a23: 北方之紘曰沙所。北方之紘曰委羽。故曰四方四
0347a24: 角謂之八紘。八紘之外有八極。又九夷．八狄．七戎．
0347b01: 六蠻。謂之四海。
0347b02: 寥沈下呼決切。寥。沈空貌。
0347b03: 藹藹於蓋切。盛貌。
0347b04: 天驥几利切。天馬也。詳見頌古。
0347b05: 驟鉏祐切。馬疾步也。
0347b06: 大鵬步登切。北冥有魚。其名曰鯤。鯤之大。不知其
0347b07: 幾千里也。化而為鳥。其名為鵬。鵬之背。不知其幾
0347b08: 千里也。怒而飛。其翼若垂天之雲。見莊子。
0347b09: 湛盧吳王名也。筆談云。古名湛盧者。謂其湛
0347b10: 湛然黑色也。
0347b11: 射斗牛晉書。雷煥善天文。張華因望斗牛間常有
0347b12: 異氣。乃邀煥夜登樓仰視。煥曰。僕察之久矣。乃寶
0347b13: 之精上於天。在豫章酆城縣界。華乃薦煥為酆
0347b14: 城令。煥至。修獄。掘基得石匣。有雙。光甚發。使
0347b15: 送一與張公。一留自佩。華後被誅。遂失。煥卒。子
0347b16: 為州從事。佩父之延平。於腰間忽躍墮水。使人
0347b17: 投之。但見兩龍長數丈。燔瑩有文章。投者懼而返。
0347b18: 點額水經云。鱣鮪出鞏穴。三月則上度龍門。得度
0347b19: 為龍矣。否則點額而還。鱣。張連切。鮪。羽軌切。二魚
0347b20: 名。
0347b21: 雲蘿女蘿也。博物志云。寄草木生。根不著地。而條
0347b22: 葉藹然如植。即菟絲也。
0347b23: 洲渚上音州。爾雅曰。水中可止曰洲。下章與切。釋
0347b24: 名曰。遮也。能遮水使旁流也。大般若云。善現白佛。
0347c01: 云何菩薩為與世間作洲渚故。發趣無上正等菩
0347c02: 提。佛言。譬如巨海。大小河中高顯可居。周回水斷。
0347c03: 說名洲渚。如是善現。色前後際斷。乃至諸佛正等
0347c04: 菩提前後際斷。由此前後際斷。一切法斷。此一切
0347c05: 法前後際斷即是寂滅。即是微妙。即是如實。謂空
0347c06: 無所得。色斷愛盡。無餘離染。永滅涅盤。菩薩欲為
0347c07: 有情開示寂滅微妙之法。是為世間作洲渚故。發
0347c08: 趣菩提。
0347c09: 園林華嚴。普賢菩薩答普慧言。佛子。菩薩有十種
0347c10: 園林。所謂生死是菩薩園林。無厭捨故。教化眾生
0347c11: 是菩薩園林。不疲倦故。
0347c12: 憚徒案切。懼也。難也。
0347c13: 十影神駒王子年拾遺云。周穆王即位三十二年。
0347c14: 巡行天下。馭八龍之駿。一名絕地。足不踐土。二名
0347c15: 翻羽。行越飛禽。三名奔宵。夜行萬里。四名越影。逐
0347c16: 日而行。五名踰輝。毛色炳燿。六名超光。二形十影。
0347c17: 七名騰霧。乘雲而趨。八名挾翼。身有肉翅。而駕
0347c18: 焉。佛本行經云。我念往昔有一馬王名雞尸。行疾
0347c19: 如風。時有五百人入海求寶。忽值惡風。吹至羅剎
0347c20: 國。其國多有羅剎女。即往救接。與彼娛樂。時女謂
0347c21: 諸商人曰。是城南面不得從彼而去。有一商主自
0347c22: 生疑念。以何等過。不聽。南去。即執利刀尋往所禁
0347c23: 之處。見一微徑。甚可畏懼。狀如地獄。近城有一高
0347c24: 樹。即上觀看。見彼城中多有死人。或有食半。或唯
0348a01: 筋骨。是諸苦人仰觀樹上。作如是言。汝今濟拔於
0348a02: 我。我本商人。五百同伴船破至岸。遭羅剎女先受
0348a03: 五欲。入此城中已巳被食半。商主曰。頗有方便得脫
0348a04: 是苦。苦人曰。有一方便。至十五日。有一馬王來詣
0348a05: 海岸。出人聲言。誰欲渡彼大海水。我今安隱得
0348a06: 度彼岸。若值馬王。即免斯苦。商主聞已巳。即告諸人
0348a07: 慎莫放逸。共詣彼處。見於馬王。時彼馬王語諸商
0348a08: 人。汝等莫生染著。可乘我背。或執我身．足．支節。
0348a09: 馬即飛騰行疾如風。度海彼岸。
0348a10: 五色祥麟本行經云。昔者菩薩身為鹿王。厥體高
0348a11: 大。身毛五色。眾鹿伏從。數千為群。國王出獵。群鹿
0348a12: 分散。投巖墮阬。盪樹貫棘。摧破死傷。所殺不少。鹿
0348a13: 王之。哽噎。吾為眾長。宜當明慮。凋殘群小。罪出
0348a14: 我也。徑自入國。乃到殿前。跪而言曰。小畜貪生。寄
0348a15: 命國界。卒逢獵者。群類奔逃。或生相失。或死狼藉。
0348a16: 天仁愛物。實為可哀。願自相選。日供太官。乞知其
0348a17: 數。不敢上欺。王甚奇之。曰。太官所用。日不過一。不
0348a18: 知汝等傷死甚多。若實如之。吾誓不獵。鹿王退還。
0348a19: 悉命群鹿具以斯意。群鹿伏聽。自相差次。應先行
0348a20: 者。每當就死。過辭其王。王為涕泣。誨喻之曰。浮世
0348a21: 皆爾。孰有免之。卿路念佛仁教。慈心向彼人王。慎
0348a22: 無怨矣。日日若茲。中有應行者而身有胎。曰。死不
0348a24: 泣曰。必當就死。尚有一日一夜之生。斯須之命。
0348b01: 時至不恨。鹿王不忍枉其生命。明日遁眾。身詣太
0348b02: 官。人識之。即以上聞。王問其故。辭答如上。王愴
0348b03: 然為之流涕。豈有畜獸殺身濟眾。吾為人君。日殺
0348b04: 眾生。王遣鹿去。還其本居。敕一國界。若有犯鹿者。
0348b05: 與人同罰。祥麟。今引鹿王緣。鹿。非麟。文者之飾辭
0348b06: 耳。
0348b07: 瓴甋頻磨音令滴。爾雅云。瓴甋謂之甓。郭璞云。
0348b08: 也。昔馬祖庵居。但務坐禪。一日。讓和上謂曰。
0348b09: 汝坐禪圖甚麼。祖曰。圖作佛。讓遂取一片磚磨於
0348b10: 庵前。祖曰。磨磚何為。讓曰。欲作鏡。祖曰。磨磚豈得
0348b11: 作鏡。讓曰。磨塼既不作鏡。坐禪豈得成佛。祖遽然
0348b12: 而起曰。如何即是。讓曰。如人駕車。車若不行。打車
0348b13: 即是。打牛即是。祖無對。讓又曰。汝學坐禪。為學坐
0348b14: 佛。若學坐禪。禪非坐臥。若學坐佛。佛非定相。於無
0348b15: 住法。不應取捨。汝若坐佛。即是殺佛。若執坐相。非
0348b16: 達其理。
0348b17: 盧公語中宗神龍初。遣內侍薛簡詔六祖赴闕。祖
0348b18: 辭以疾。薛簡因問祖曰。京城禪德皆云。欲得會道。
0348b19: 必須坐禪習定。若不因禪定而得解脫者。未之有
0348b20: 也。此理如何。祖曰。道由心悟。豈在坐也。經云。若見
0348b21: 如來。若坐若臥。是行邪道。故無所從來。亦無所去。
0348b22: 若無生滅。是如來清淨禪。諸法空寂。是如來清淨
0348b23: 坐。究竟無證。豈況坐邪。
0348b24: 蒂正作抵。音帝。根也。
0348c01: 希聲老氏曰。大音希聲。
0348c02: 於計切。目生障也。
0348c03: 子州史記。子州。字支父。堯以天下讓許由。由不受。
0348c04: 又讓子州。州曰。以我為天子。可也。雖然。我適有幽
0348c05: 憂之疾。方且治之。未暇治天下也。
0348c06: 單卷單。姓。卷。名。舜以天下讓卷。卷曰。予立於宇宙
0348c07: 之中。冬日衣皮毛。夏日衣葛絺。春耕種。形足以動
0348c08: 勞。秋斂。形足以休食。日出而作。日入而息。消搖
0348c09: 於天地之間。而心意自得。吾何以天下為。
0348c10: 歸去來晉陶潛。為彭澤令。是時郡遣督郵至。縣吏
0348c11: 當束帶見督郵。潛乃嘆曰。我不能為五斗米折腰。
0348c12: 向閭里小兒。乃自解印綬。將歸田里。因而命篇云
0348c13: 歸去來辭。見陶潛集。
0348c14: 甄別上居延切。察也。下筆列切。辨也。
0348c15: 曠排猶遠去也。
0348c16: 沽待沽。賣也。語云。沽之哉。我待賈者也。
0348c17: 忽致致當作置。置也。致。至也。非義。
0348c18: 譏上幾音。下博毛切。譏贊也。
0348c19: 衣古得切。衣前襟也。
0348c20: 一尋六尺曰尋。
0348c21: 韜光它刀切。藏也。
0348c22: 八駿穆天子傳。天子之八駿。一曰赤腰。二曰盜驪。
0348c23: 三曰白犧。四曰驊騮。五曰騄耳。六曰渠黃。七曰踰
0348c24: 輪。八曰山子。驪。音離。馬深黑色。騄。音綠。
0349a01: 觀氣四祖大師謂眾曰。吾武德中遊廬山。登絕頂。
0349a02: 望破頭山。紫氣如蓋。下有白氣。橫分六道。汝等會
0349a03: 否。眾皆默然。五祖曰。得非和上它後橫出一枝佛
0349a04: 法否。祖曰。然。即牛頭嬾融是也。
0349a05: 師子話雲巖晟參藥山次。山問。聞汝解弄師子。是
0349a06: 否。曰。是。弄得幾出。曰。弄得六出。我亦解弄。曰。和上
0349a07: 弄得幾出。我弄得一出。曰。一即六。六即一。晟後到
0349a08: 溈山。山曰。聞長老在藥山弄師子。是否。曰。是。長弄
0349a09: 耶。還有置時。曰。要弄即弄。要置即置。置時。師子在
0349a10: 甚麼處。曰。置也。置也。
0349a11: 愬當作。陟革切。愬。色責切。愬。張耳貌。或
0349a12: 音卓朔。非義。
0349a13: 剔它歷切。解也。
0349a14: 西江水龐蘊居士初參馬祖。問云。不與萬法為侶
0349a15: 者是甚麼人。祖曰。待汝一口吸盡西江水即向汝
0349a16: 道。
0349a17: 帔披義切。衣帔也。
0349a18: 扣音口。擊也。
0349a19: 凌晨上當作陵。侵也。下皆倣此。
0349a20: 屈眴即達磨大師所傳袈裟。至六祖。遂留於曹溪。
0349a21: 屈眴。梵語。此云大細布。緝木華心織成。其色青
0349a22: 黑。裏以碧絹。唐肅宗上元初。降詔請衣入內供養。
0349a23: 凡六年。至永泰初五月五日夜。代宗夢能大師請
0349a24: 衣歸曹溪。至七日。命中使楊崇景奉而置之。眴。
0349b01: 音舜。
0349b02: 花偈初祖達磨傳法一花五葉之偈。
0349b03: 劉陽叟劉陽。當作瀏陽。邑名也。即潭州石霜慶諸
0349b04: 禪師受道吾法印。遁自處。于時始為二夏僧。因
0349b05: 避世。混俗於長沙瀏陽陶家坊。人不之識。洞山价
0349b06: 訪而得之。遂辟居石霜山。
0349b07: 希冀几利切。望也。
0349b08: 動天地貫休擬古別離。離恨如旨酒。古今飲皆醉。
0349b09: 只恐長江水。盡是兒女淚。伊予非此輩。送人空把
0349b10: 臂。它日再相逢。清風動天地。
0349b11: 蓬島即蓬萊山也。其說具十二鼇。
0349b12: 宵征宵。夜也。征。行也。詩。肅肅宵征。夙夜在公。
0349b14: 等禮文殊師利。發菩提心已巳。漸次南行。歷一百一
0349b15: 十城。見五十二善知識。至彌勒樓閣前。白言。大聖。
0349b16: 開樓閣門。令我得入。時彌勒菩薩前詣樓閣。彈指
0349b17: 出聲。其門即開。命善財入。入已巳還閉。
0349b18: 惠理惠。當作慧。陸鴻漸記云。晉西域異僧慧理。指
0349b19: 今靈隱飛來曰。此吾國靈鷲小峰。何時飛來至
0349b20: 此。頌題送廣華嚴歸鷲峰。即靈隱也。故用慧理事。
0349b21: 樓閣緣見百城。
0349b22: 抗可浪切。拒也。
0349b23: 九野即古九州。爾雅。兩河間曰冀州。河南曰豫州。
0349b24: 河西曰雝州。漢南曰荊州。江南曰楊州。濟河間曰
0349c01: 兗州。濟東曰徐州。燕曰幽州。齊曰營州。
0349c02: 茵於真切。褥也。
0349c03: 三十四老西域二十八祖．支那六祖。然達磨來此
0349c04: 土為初祖。實三十四也。
0349c05: 頹綱上杜回切。下墜地也。
0349c06: 襲爾似入切。合也。
0349c07: 瓊玖上渠營切。下舉有切。玉名。詩。投我以木桃。報
0349c08: 之以瓊玖。
0349c09: 龍騎當作龍驥。見它本。
0349c10: 睥睨上匹詣切。下奴計切。視也。
0349c11: 射虎西漢李廣。北平出獵。見草中石。以為虎而射
0349c12: 之。中石沒鏃。視之。石也。因復更射之。終不能入矣。
0349c13: 又韓詩外傳。熊渠子夜行。見寢石似虎。彎弓射之。
0349c14: 沒金飲羽。葛稚川西京雜記云。李廣與兄弟共獵
0349c15: 於冥山之北。見臥虎焉。射之一矢即斃。斷其髑髏
0349c16: 以為枕。示服猛也。鑄銅像其形為溲器。示猒辱之
0349c17: 也。它日復獵於冥山之陽。又見臥虎。射之。矢飲羽。
0349c18: 進而視之。乃石也。其形類虎。退而更射。鏃破簳折
0349c19: 而石不傷。余以問楊子雲。雲曰。至誠則金石為
0349c20: 開。予應之曰。昔人有遊東海者。既而風惡。船漂不
0349c21: 能制。船隨風浪莫知所之。一日一夜。得至一孤洲。
0349c22: 共侶歡然。下石植。登洲食。食未熟而洲沒。在
0349c23: 船者斫斷其。船復漂蕩。向者孤洲。乃大魚。怒棹
0349c24: 揚鬣。吸波吐浪而去。疾如風雲。在洲上死者十餘
0350a01: 人。又予所知陳縞。質木人也。入終南山採薪。還晚。
0350a02: 趨舍未至。見張丞相墓前石馬。謂為鹿也。即以斧
0350a03: 之。斧缺柯折。石馬不傷。此二者亦至誠也。卒有
0350a04: 沈溺缺斧之事。何金石所感之偏乎。子雲無以應
0350a05: 子。斃。音弊。頓化也。溲。所留切。小便也。
0350a06: 觀馬秦穆公使伯樂舉人求馬。伯樂舉九方堙求
0350a07: 馬。三月而反。曰。得馬矣。在沙丘。牡而黃。及馬至。則
0350a08: 牝而驪。公謂伯樂曰。子所求馬者。毛色牝牡不知。
0350a09: 敗矣。伯樂太息曰。一至此乎。堙之所觀者。天機也。
0350a10: 得其精而忘其麤。見其內而忘其外也。果得千里
0350a11: 馬。見淮南子。
0350a12: 甑人楚王夫人夏乘涼。抱鐵柱感孕。後產一鐵。
0350a13: 楚王令干將鑄以為。三年乃成雙。一雌一雄。
0350a14: 干將密留雄。以進雌於楚王。王閟於匣中。常聞悲
0350a15: 鳴。王問群臣。臣曰。有雌雄。鳴者憶雄耳。王大怒。
0350a16: 即干將殺之。干將知其應。乃以藏屋柱中。因
0350a17: 囑妻莫耶曰。日出北戶。南山其松。松生於石。在
0350a18: 其中。妻後生男。眉閒尺。年十五。問母曰。父何在。母
0350a19: 乃述前事。久思惟。剖柱得。日夜欲報楚王。王亦
0350a21: 有客曰。子得非眉閒尺耶。曰。然。客曰。吾甑山人也。
0350a22: 能為子報父讎。尺曰。父昔無辜。枉被茶毒。君今惠
0350a23: 念。何所須耶。客曰。當得子頭并子。尺乃與并
0350a24: 頭。客得之。進於楚王。王大喜。客曰。願烹之。王遂投
0350b01: 於鼎。客紿於王曰。其首不爛。王方臨視。客於後以
0350b02: 擬王頭墮鼎中。於是二首相齧。客恐尺不勝。乃
0350b03: 自刎以助之。三頭相齧。尋亦俱爛。見孝子傳。紿。音
0350b04: 待。欺也。
0350b05: 崢嶸上士耕切。下戶切。峻貌。
0350b06: 曾閒古莧切。
0350b07: 葩溥巴切。花房也。
0350b08: 卷席百丈海一日與馬祖遊山。見野鴨子。祖問曰。
0350b09: 是甚麼。丈曰。野鴨子。曰。甚麼處去。丈曰。飛過去。祖
0350b10: 遂引手百丈鼻頭。丈作痛聲。祖曰。何曾飛過。丈
0350b11: 於是大悟。至明日。祖陞堂。丈出卷面前禮拜席。
0350b12: 祖便下座。
0350b13: 揜耳丹霞天然禪師初參石頭。因緣相契。躬執爨
0350b14: 役凡三年。忽一日。石頭告眾曰。來日佛殿前草。
0350b15: 至來日。大眾與童行各備鍬草。唯師以盆盛
0350b16: 水洗頭。於和上前胡跪。石頭見而笑之。便與剃髮。
0350b17: 方與說戒法。師乃揜耳而去。後謁馬祖。入僧堂。騎
0350b18: 聖僧項。眾皆驚呼。祖見之曰。我子天然。下來。師下
0350b19: 作禮曰。謝師賜名。
0350b20: 曹溪流見雲門錄序曹溪。
0350b21: 止水莊子云。人鑒於止水而不鑒於流水。唯止能
0350b22: 止眾止。此頌意反莊語也。
0350b23: 皮髓達磨大師欲返天竺。乃命門人曰。時將至已巳。
0350b24: 汝等盍各言所得乎。時道副曰。如我所見。不離文
0350c01: 字。不執文字。而為道用。師曰。汝得吾皮。尼總持曰。
0350c02: 我今所解。如慶喜見阿佛國。一見更不再見。師
0350c03: 曰。汝得吾肉。道育曰。四大本空。五陰非有。而我見
0350c04: 處無一法可得。師曰。汝得吾骨。最後。慧可禮拜。依
0350c05: 位而立。師曰。汝得吾髓。遂傳衣。
0350c06: 石頭有言青原思令石頭希遷持書往南嶽讓和
0350c07: 上處。曰。待汝回。吾有箇斧子與汝住山。遷至彼。
0350c08: 未呈書。便問。不慕諸聖。不重己靈時如何。讓曰。子
0350c09: 問大高生。何不向下問。遷曰。寧可永劫沈淪。不慕
0350c10: 諸聖解脫。讓便休。遷回。思曰。書達否。遷曰。書亦不
0350c11: 達。信亦不通。思曰。作麼生。遷乃舉前話。復云。去時
0350c12: 蒙和上許斧子。便請。思垂下一足。遷便禮拜。
0350c13: 古之送人子路將行。辭於孔子。子曰。贈汝車乎。贈
0350c14: 汝言乎。對曰。請以言。子曰。不強則不達。不勞則無
0350c15: 功。不忠則無親。不信則無復。不恭則失禮。慎此五
0350c16: 者。子路曰。由請終身奉之。見家語。
0350c17: 新豐曲洞山价。唐大中末。居新豐山。以山稱之也。
0350c18: 一日。示眾云。兄弟。初秋夏末。或東去西去。直須向
0350c19: 萬里無寸草處去始得。又曰。只如萬里無寸草處
0350c20: 作麼生去。因僧舉到石霜。霜聞之。乃云。出門便是
0350c21: 草。洞山聞。乃曰。大唐國內能有幾人。
0350c22: 杲杲古老切。日出也。日在木上。故曰在上為杲。
0350c23: 在下曰杳。在中曰東也。
0350c24: 光陰晉陶侃語人曰。聖者惜寸陰。眾人當惜分陰。
0351a01: 蒲柳晉顧悅。與文帝同年而髮早白。帝問之。何也。
0351a02: 曰。松之姿。經霜彌茂。蒲柳之質。望秋先落。
0351a03: 毋音無。禁亡辭也。
0351a04: 奪席東漢戴憑。字次仲。汝南平興人也。正旦朝賀。
0351a05: 百僚畢會。帝令群臣能說經者。更相難詰。義有不
0351a06: 通。奪其席以益通者。憑遂重坐五十餘席。故京
0351a07: 師為之語云。解經不窮戴侍中。
0351a08: 誦正作帚。增一阿含云。尊者周利槃特性多暗
0351a09: 鈍。佛教使誦掃帚。得掃忘帚。得帚忘掃。六年之中。
0351a11: 篲即喻八正道。糞者喻三毒垢也。以八正道篲掃
0351a12: 三毒垢。所謂掃帚義者。正謂此矣。深思此理。心則
0351a13: 開解。得阿羅漢道。篲。似歲切。帚也。
0351a14: 伐木詩。伐木。燕朋友故舊也。自天子至于庶人。未
0351a15: 有不須友以成者。親親以睦。友賢不。不遺故舊。
0351a16: 則民德歸厚矣。伐木丁丁。鳥鳴嚶嚶。出自幽谷。遷
0351a17: 于喬木。嚶其鳴矣。求其友聲。相彼鳥矣。猶求友聲。
0351a18: 矧伊人矣。不求友生。
0351a19: 丁丁中耕切。伐木聲。
0351a20: 濛濛音蒙。細雨貌。
0351a21: 古人之言即大法眼頌寄復長老云。渠渠渠。我我
0351a22: 我。南北東西皆可可。可可不可可。但唯我無不可。
0351a23: 呼括切。
0351a24: 曾鄙褒美切。恥也。
0351b01: 遺我余貴切。
0351b02: 木羊兒行長老作頌寄雪竇云。萬變施為不
0351b03: 繫時。清風何必在東西。有人問我西來意。石虎吞
0351b04: 木羊兒。
0351b05: 不器論語。子曰。君子不器。包氏曰。器者。各周其用。
0351b06: 至於君子。無所不施。雪竇謂至人者。無所不至者
0351b07: 也。
0351b08: 賺當作詀。佇陷切。被誑也。餘倣此。
0351b10: 非義。
0351b11: 因事叢林或說因事。往往妄議當日瑣世諦雜
0351b12: 事。豈其然也。夫宗師唱道。無不因此事而有語言
0351b13: 偈頌以接引學者。豈存誠於世諦者哉。若宗師因
0351b14: 世諦彼非此是。以出示人天。又何足為後世法耶。
0351b15: 至如初洞山因事頌曰。五臺山上雲蒸飯。佛殿前
0351b16: 頭狗尿天。剎竿頭上煎子。三箇猢猻夜簸錢。又
0351b17: 慈明因事頌。時來開展巾單。飯了盂困即眠。
0351b18: 石人撫掌呵呵笑。木女彈箏你自箏。又韶九峰因
0351b19: 事頌。得便除四足。兩耳挂金鐶。好是月明深
0351b20: 夜。一聲清透松關。此皆因事而作。豈留情於是非
0351b21: 動靜之間者哉。
0351b22: 落落碌碌碌。當作琭。玉也。碌。石也。非義。老氏曰。不
0351b23: 琭琭如玉。落落如石。說者曰。玉琭琭。貴而已巳矣。不
0351b24: 能賤也。石落落。賤而已巳矣。不能貴也。
0351c01: 速。音西。聲振也。一曰呻歎。謂何呻歎之頻速
0351c02: 也。語見度夏空過因緣。故雪竇引用。
0351c03: 白蘋宋玉風賦。夫風生於地。起於青蘋之末。浸淫
0351c04: 溪谷。緣太山之阿。舞於松之下。謂之白蘋者。以
0351c05: 其色青而花白也。周處風土記曰。萍蘋。芹菜之名
0351c06: 也。大者蘋。小者萍。
0351c07: 十二鼇列子．湯問。歸墟之中有五山焉。一曰岱輿。
0351c08: 二曰員嶠。三曰方壺。四曰瀛洲。五曰蓬萊。其山高
0351c09: 下周旋三萬里。其頂平處九千里。山之中間相去
0351c10: 七萬里。以為鄰居焉。其上臺觀皆金玉。禽獸皆純
0351c11: 縞。珠玕之樹皆叢生。花實皆有滋味。食之皆不老
0351c12: 不死。所居之人皆仙聖之種。一日一夕飛相往來
0351c13: 者。不可數焉。而五山之根無所連著。常隨潮波上
0351c14: 下往還。不得暫峙焉。仙聖毒之。訴之於帝。帝恐流
0351c15: 於西極。失群聖之居。乃命禺彊使巨鼇十五舉首
0351c16: 而戴之。迭為三番。六萬歲一交焉。五山始峙而不
0351c17: 動。而龍伯國有大人。舉足不盈數步而暨五山之
0351c18: 前。一釣而連六鼇。合負而趨歸其國。灼其骨以數
0351c19: 焉。於是岱輿．員嶠二山流於北極。沈於大海。仙聖
0351c20: 之播遷者巨億計。帝憤怒。侵減龍伯之國使阨。侵
0351c21: 小龍伯之民使短。至伏犧．神農之時。其國人猶數
0351c22: 十丈。桉此止六鼇爾。頌云十二。諸方互多建立。故
0351c23: 難揩定。然唯理是從。
0351c24: 幾番孚飯切。
0352a01: 踟躅上直離切。下直誅切。踟躅。未見所出。
0352a02: 猿攀靈光之猿。攀掾而相追。掾。音傳。陳掾。馳逐也。
0352a03: 司馬正說。
0352a04: 望飛來雙白篇曰。五里一反顧。十里一裴回。
0352a05: 又文選。指蓬壺而翰。望崑閬以揚音。
0352a06: 王老師池州南泉普願禪師。鄭州新鄭人。姓王氏。
0352a07: 得馬祖之法。即唱道南泉。常自稱王老師。示眾
0352a08: 云。盡大地箇癡鈍人不可得。
0352a09: 金闕金闕。國門也。崔豹古今注云。闕。君門下。以人
0352a10: 臣至此思其所闕。或君自思補闕過。布以丹堊。其
0352a11: 下雲氣仙靈．奇禽怪獸之類。以示萬民。又闕者。
0352a12: 缺也。門兩邊缺然。閟。自序也。
0352a13: 履水韓詩外傳曰。夫水者。緣理而行不遺。似有禮
0352a14: 者。重而下之。似有智者。履深不疑。似有勇者。障防
0352a15: 而消。似知命者。歷險致遠。似有德者。或本作履冰。
0352a16: 傾蓋見前頌傾蓋。同途不同轍。
0352a17: 夏雲陶潛四時詩。春水滿四澤。夏雲多奇。秋月
0352a18: 揚明輝。冬嶺秀孤松。古有春雲處處生。詩云。春色
0352a19: 遍空明。春雲處處生。入風衣暫斂。隨車蓋轉輕。作
0352a20: 葉還依樹。為樓欲近城。含愁上對影。似有別離情。
0352a21: 乾城苑法師云。乾闥婆。此云尋香城。謂十寶山間
0352a22: 有音樂神。名乾闥婆。忉利諸天意須音樂。此神身
0352a23: 有異相。則知天意。往彼娛樂。因此事故。西域名樂
0352a24: 人為乾闥婆。彼樂人多幻作城郭。須臾如故。因即
0352b01: 謂龍蜃所現城郭亦為乾闥婆城。又物類相感志
0352b02: 云。一說蜃即蛤也。車螯是大蛤。能吐氣為樓臺。海
0352b03: 中常依島嶼間出此氣。一云龍。一云蜃。蜃之為狀
0352b04: 如螭龍。而有耳角皆鬣。江海中望如烈火。而多變
0352b05: 化。天之將雨。朝暮間吐氣。黑靄結成樓臺。屋欄分
0352b06: 明。一視之間。變現闊狹高低。故無揩定。
0352b07: 雨從何來劉禹端公求雨於雲居山感應。遂問雲
0352b08: 居膺曰。雨從何來。居曰。從端公問處來。公喜而謝
0352b09: 之。膺問曰。問從何來。公無語。
0352b10: 風作何色西禪東平與官員坐次。西禪云。風作何
0352b11: 色。官無語。禪問僧。僧拈起衲衣云。在府中鋪。禪
0352b12: 云。用多少帛子。僧云。勿交涉。禪無語。雲門代云。咄。
0352b13: 者話墮阿師。見懷和上雲門室錄。
0352b14: 波波稜稜雪竇禪錄。凡作語句。未妄發。必有依
0352b15: 據。且如波波稜稜之語。即僧問清平。波波稜稜時
0352b16: 如何。平云。為君不達。僧云。達後如何。平曰。休更茵
0352b17: 茵陳陳。又如大勳不賞。即僧問風穴。刻舟求
0352b18: 遠。當體事如何。穴云。大勳不賞。柴門草自深。又
0352b19: 頭長三尺知是誰。即僧問洞山。如何是沙門行。山
0352b20: 云。頭長三尺。頸長二寸。又如今拋擲西湖裏。即僧
0352b21: 問巖頭。如何是道。頭云。破草鞋拋擲湖裏著。又如
0352b22: 五帝三皇是何物．誰道黃金如糞土．白月宮中天
0352b23: 馬駒。皆禪月歌詩中語也。
0352b24: 三三九九僧問雲門。如何是向上一竅。門云。九九
0352c01: 八十一。又僧問。如何是最初一句。門云。九九八十
0352c02: 一。又僧問。以字不是。八字不成。未審是甚麼字。門
0352c03: 云。九九八十一。
0352c04: 詨訛上正作殽。胡交切。溷殽。雜也。下五禾切。謬也。
0352c05: 冥當作瞑。合眼也。
0352c06: 曙常恕切。曉也。
0352c07: 毳楚稅切。細手衲也。
0352c08: 象骨老師象骨。即雪峰之別山。以形似而稱。雪
0352c09: 存因送鼓山。後有語云。一隻聖箭子射入九重城
0352c10: 裏去也。時太原孚云。須勘過始得。遂於中路把住
0352c11: 云。甚麼處去。山云。九重城裏去。孚云。忽遇圍逼。又
0352c12: 作麼生。山云。它家自有青霄路。孚云。恁麼則離宮
0352c13: 失殿去。山云。何處不稱尊。孚便休去。歸謂雪云。
0352c14: 一隻勝箭子被我拗折了也。云。它有語在。孚云。
0352c15: 者老漢跟未點地。
0352c16: 偃草於殄切。仰也。論語。草上之風必偃。
0352c17: 毗城癡愛維摩詰經。文殊師利云。世尊殷勤致問
0352c18: 無量。居士是疾何所因起。其生久如。當云何滅。維
0352c19: 摩詰言。從癡有愛。則我病生。以一切眾生病。是故
0352c20: 我病。若一切眾生得不病者。則我病滅。
0352c21: 清拙潘岳閑居賦．序曰。拙者。可以絕意乎寵榮之
0352c23: 巖當作襄巖。居士龐蘊。字道玄。衡陽人也。元和
0352c24: 初。方寓襄陽。止遁巖竇。今襄陽有龐公巖。初參石
0353a01: 頭。次謁馬祖。與丹霞為友。後示疾。州牧干公往省
0353a02: 問。居士乃曰。慎勿空諸所有。亦莫實諸所無。善住
0353a03: 世間譬如影響。言訖。枕公膝而化。
0353a04: 難御音語。禁也。
0353a05: 閉必別切。韻。
0353a06: 囓正作齧。五結切。噬也。
0353a07: 林樾音越。陰也。
0353a08: 堪為當作堪與。
0353a09: 偏索當作索。
0353a10: 捋郎括切。手取也。
0353a11: 后夜當作後夜。
0353a12: 擬寒山擬。比擬也。寒山子詩云。白苦桃。千里
0353a13: 作一息。欲往蓬萊山。將此充食。未達毛摧落。離
0353a14: 群情慘惻。歸舊來巢。妻子不相識。
0353a15: 蓮城處州之仙都也。
0353a16: 欹側上去宜切。傾也。
0353a17: 飛瀑蒲木切。山泉急下也。
0353a18: 再成古詩此詩前有和于柲丞白髮詩一章。蓋當
0353a19: 時失於編錄。故補之於此。詩曰。莖莖上絲。偶對
0353a20: 菱花照。孰為當老顏。我曾幾年少。知音知未知。相
0353a21: 逢且相笑。
0353a22: 商山吟商山。即四皓所隱之地。皓為眉交白老
0353a23: 者之稱。四皓者。一．東園公。二．綺里季。三．夏黃公。四．
0353a24: 角里先生。顏師古曰。四皓稱號。本起於漢。更無姓
0353b01: 名可稱。知此蓋隱居之人。匿遠害不自顯。祕其
0353b02: 氏族。故史傳無得而詳。班氏不載於書。諸家皆臆
0353b03: 說。一無取焉。在烏如在曰。未見所出。角。音祿。
0353b04: 芻狗老氏曰。天地不仁。以萬物為芻狗。說者曰。束
0353b05: 芻為狗。祭祀所用。事已巳。則棄而捐之。
0353b06: 金粟十門辨惑論云。維摩是金粟如來。吉藏師云
0353b07: 事出思惟三昧經。自云未見其本。
0353b08: 靠若到切。相違也。
0353b09: 戲靠師一日見安巖。問曰。春秋多少。巖曰。與陝陜府
0353b10: 鐵牛同歲。師曰。陝陜府鐵牛年多少。巖無語。師因戲
0353b11: 作此頌。
0353b12: 黑白所初切。通也。演義九云。西域邪見九十五
0353b13: 種。為十一宗。統所計不出四見。四見不出二因。
0353b14: 一是無而忽有。是曰無因。二是所計處謬。是曰邪
0353b15: 因。第十一無因論師。計一切萬物無因無緣。自然
0353b16: 而生。自然而滅。故此自然是常。是萬物因。此計一
0353b17: 切無染淨因。如棘刺剌自。鳥色非染。色自白。瑜
0353b18: 伽第七云。何因緣故。彼諸外道起如是見。立如是
0353b19: 法。答。謂見世間無有因緣。或時爾大風卒起。或
0353b20: 時一日寂然止息。或時忽爾暴沙沬漫。於一時間
0353b21: 頓即空竭。或時鬱爾果木敷榮。或一時間颯然衰
0353b22: 。由如是故。起如是見。立無因論。又此方莊生云。
0353b23: 夫鵠不日浴而白。烏不日黔而黑。黑白之朴。不足
0353b24: 以為辨。說者曰。鵠白烏黑。稟之自然。以文會之。正
0353c01: 同無因邪見。
0353c02: 蠢尺尹切。動也。
0353c03: 靦它典切。面慚也。
0353c04: 歸帝鄉莊子。夫聖人有道。與物皆昌。天下無道。厭
0353c05: 俗上僊。乘彼白雲。歸于帝鄉。
0353c06: 偃溪玄沙會中有道怤上座。夜靜入室禮拜云。道
0353c07: 怤與麼來。乞和上慈悲。指箇入路。玄沙云。還聞偃
0353c08: 溪水聲麼。怤云。聞。沙云。從者裏入。怤即鏡清也。
0353c09: 桃花靈雲勤自雪謁玄沙。沙云。那裏何似者裏。
0353c10: 雲曰。也祇是桑梓。別無它故。沙云。恒然。又云何不
0353c11: 道。雲曰。道有甚麼難。沙云。便請。雲乃成頌。三十年
0353c12: 來尋客。幾回葉落又抽枝。自從一見桃花後。直
0353c13: 至如今更不疑。沙云。灼然桑梓之能。雲曰。向道固
0353c14: 非外物。沙云。是。是。雲曰。不敢。不敢。沙云。諦當。甚諦
0353c15: 當。甘保汝未徹在。雲曰。和上還徹也未。沙云。與麼
0353c16: 始得。雲曰。古今。沙云。甚好。甚好。遂作偈送行
0353c17: 云。三十年來只如常。幾回落葉放毫光。自此一出
0353c18: 雲霄外。圓音體性應法王。右二緣見光化三年智
0353c19: 嚴所集玄沙廣錄。
0353c20: 庭僧問趙州。如何是祖師西來意。師云。庭前
0353c21: 樹子。僧云。和上莫將境示人。師云。我不將境示人。
0353c22: 僧云。如何是祖師西來意。師云。庭前樹子。
0353c23: 寶陀巖西域記云。梵語寶陀洛伽山。此言孤絕處。
0353c24: 觀自在菩薩所居之山。在南海中。眾寶宮殿與大
0354a01: 菩薩而為眷屬。
0354a02: 未跡當作末跡。
0354a03: 狎胡甲切。近也。
0354a04: 石城金陵之石頭城也。
0354a05: 鶚五各切。鳥名。
0354a06: 巘魚蹇切。山之峰。
0354a07: 宗雷宗炳．雷次宗。白蓮社客也。詳見十八人。
0354a08: 霅史甲切。吳興水名。
0354a10: 不到處。河聲流向西。去衙山色遠。浸水日光低。中
0354a11: 有高人在。紗巾倚杖黎。
0354a12: 融老牛頭嬾融庵居山中。以禪定為業。人來輒不
0354a13: 起。皆謂之嬾融。居常飛走率銜花以獻。自見四祖
0354a14: 之後。無有此異。
0354a15: 賦方遇切。釋名曰。敷布其義曰賦。
0354a16: 瑞雪臘為瑞。春為災。
0354a17: 五六韓詩外傳云。凡草木花多五出。獨雪花六出。
0354a18: 玉馬晉書。新蔡王騰發于并州。於常山真定縣遇
0354a19: 天大雪。平地數丈。雪融不積。騰怪而使掘之。得玉
0354a20: 馬高數尺。
0354a21: 銅駝北涼錄云。先酒泉南有銅駝出。言虜犯者。大
0354a22: 雨雪。沮渠蒙遜遣工取之。得銅數萬斤。
0354a23: 灣烏關切。水曲也。
0354a24: 趙州關諗和上示眾云。趙州關也難過。僧云。如何
0354b01: 是趙州關。師云。石橋是。又問僧云。甚麼處來。南來。
0354b02: 師云。還知有趙州關否。僧云。須知有不涉關者。師
0354b03: 云。者販私鹽漢。眾中或以庭前．喫茶去為趙州
0354b04: 關。誤矣。
0354b05: 靈槎博物志云。天河與海通。海年年八月有浮
0354b06: 槎。往來不失信。博望侯張騫乃多食。乘槎而
0354b08: 織女。唯一丈夫率牛。臨渚不飲。驚問之。此人何由
0354b09: 至此。騫乃問。此何處所。曰。君可往蜀問嚴君平。乃
0354b10: 如其言。君平曰。某年月日。有客星犯斗牛。○因話
0354b11: 錄云。漢書載張騫窮河源。言其奉使之遠。實無天
0354b12: 河之說。唯張茂先博物志說乘槎到天河。見
0354b13: 飲牛丈夫。遣問嚴君平。客星犯斗牛。即此人也。後
0354b14: 人相傳得支機石。持以問君平。都是憑河之說。
0354b15: 今城都嚴真觀有一石。呼為支機石。皆云當時君
0354b16: 平留之。寶歷中。于下第還家。於京師途中。逢官差
0354b17: 遞。失舁張騫槎。先在東都禁中。今准詔系有司取
0354b18: 進。不知是何物也。先輩詩往往有張騫槎者。相襲
0354b19: 訛謬矣。縱出雜書。亦不足據也。
0354b20: 霽子計切。說文云。雨止雲罷曰霽。
0354b21: 狖余救切。獸名。似猿。
0354b22: 煙水茫茫洛京慧林寺。故光祿卿李居第。祿山
0354b23: 陷東都。以居守死之。子源少時以貴游于豪侈。
0354b24: 善歌聞於時。及死。悲憤自誓。不住．不娶．不食肉。
0354c01: 居寺中五十餘年。寺有僧圓澤。富而知音。源與之
0354c02: 遊甚密。促交語竟日。人莫能測。一日。相約蜀青城
0354c03: 峨嵋山。源欲自荊州泝。澤欲取長安斜谷路。源
0354c04: 不可。曰。吾以絕世事。豈可復道京師哉。澤默然。久
0354c05: 之曰。行止固不由人。遂自荊州路。舟次南浦。見婦
0354c06: 人錦襠負甖而汲者。澤望而泣曰。吾不欲由此者。
0354c07: 為是也。源驚問之。澤曰。婦人姓王氏。吾當為之子。
0354c08: 孕三歲矣。吾不來。故不得乳。今既見。無可逃者。公
0354c09: 當以符助我速生。三日浴兒時。願公臨。我以一
0354c10: 笑為信。後十二年中秋月夜。杭州天竺外當與公
0354c11: 相見。源悲悔而為具沐浴．易服。至暮。澤亡。而婦乳
0354c12: 三日。往視之。兒見源果笑。具以語王氏。氏以家財
0354c13: 葬澤山下。源遂不果行。返寺中。問其徒。則既有命
0354c14: 矣。後十二年。自洛適吳赴其約。至所約。聞葛洪川
0354c15: 畔有牧童扣牛角而歌曰。三生石上舊精魂。賞月
0354c16: 臨風莫要論。慚愧情人遠相訪。此身雖異性長存。
0354c17: 呼問。澤公否。答曰。李公真信士。然俗緣未盡。慎
0354c18: 勿相近。唯勤修不墜。乃復相見。又歌曰。身前身後
0354c19: 事茫茫。欲話因緣恐斷腸。吳越山川尋已巳。回
0354c20: 煙棹上瞿塘。遂去。不云所之。後二年。李德裕奏源
0354c21: 忠臣子篤孝。拜諫議大夫。不就。死寺中。年八十矣。
0354c22: ○煙水茫茫。蓋頌家自有深意。且以文勢推之。但
0354c23: 創其遠情爾。不必涉事。尤為簡當。然吾教論受生。
0354c24: 經論備載。三緣啐。一不可差。安有此身未滅而
0355a01: 先託質已巳三年矣。設以菩薩人隨意生身。一多自
0355a02: 在者。如此澤又何必見錦襠而泣耶。詳此。乃好事
0355a03: 者為之。而理不可考。
0355a04: 遺我余貴切。
0355a05: 呈似君請道末後句。此五當作注字寫。見它本。
0355a06: 難瞞瞞。當作謾。欺也。下倣此。
0355a07: 金槌槌。當金。作鎚。說文云。鐵為黑金。故曰金鎚。
0355a08: 槌。蠶曲拄。非義。
0355a09: 指南古今注云。黃帝與尤戰於鹿。尤作大
0355a10: 霧迷於四方。帝在車以指指南而示士。卒擒尤
0355a11: 而斬之。遂號指南車。
0355a12: 三尺吾佛攝應歸真。了無一相可得。從真起應。乃
0355a13: 有千尺．丈六．三尺之身。以至猿猴．鹿．馬隨類化身。
0355a14: 三尺多引俱尸長者。未見出於何經。
0355a15: 懲直陵切。示也。戒也。
0355a16: 革轍上古核切。改也。下直列切。途轍也。
0355a17: 傅大士大士。婺州義烏人。齊建武四年五月八日。
0355a18: 生于雙林鄉傅宣慈家。名翕。天監十一年。納劉氏
0355a19: 女。名妙光。生普成．普光二子。致書于梁武帝。自
0355a20: 號當來解脫善慧大士。後會西域僧嵩頭陀。曰。我
0355a21: 與汝。毗婆尸佛所發願。今兜率宮衣見在。何時
0355a22: 當還。因命照水觀影。見圓光寶蓋。即彌勒菩薩也。
0355a23: 德雲華嚴。善財童子漸次南行。向勝樂國。登妙峰
0355a24: 山。於其山上。東西南北．四維上下。觀察求。渴仰
0355b01: 欲見德雲比丘。經于七日。見彼比丘在別山上徐
0355b02: 步而行。見已巳。往詣。頂禮其足。清涼疏主云。忘所住
0355b03: 位。方為得旨。
0355b04: 塗毒鼓泥洹經云。佛告迦葉。譬如良毉合和諸藥。
0355b05: 以塗其鼓。若有眾戰被瘡。聞彼鼓聲。一切悉愈。
0355b06: 唯除命盡。及應死者。此摩訶衍法鼓音聲。亦復如
0355b07: 是。一切眾生聞其音聲。婬怒癡箭不樂。菩提未發
0355b08: 意者。犯四墮法及無間罪。一切除愈。唯除一闡提
0355b09: 輩。
0355b10: 樂聞魚教切。欲也。
0355b11: 毗耶離此云廣嚴。維摩詰所居之城。
0355b12: 弋者慕楊子．問明。或問君子在治。曰。若鳳在亂。曰。
0355b13: 若鳳或人不諭。曰。未之思矣。曰。治則見。亂則隱。
0355b14: 飛冥冥。弋人何慕焉。說者或引此緣。則弋者何慕。
0355b15: 言不可慕也。頌意弋者慕。固反此義。
0355b16: 透法身見雲門錄上偈頌福朗上座緣。
0355b19: 啾依舊。各各謂修真。
0355b20: 祕魔巖宋傳云。名常遇。姓陰。范陽人。出家於燕北
0355b21: 安國寺。來居五臺山之祕魔巖。即文殊降龍之所。
0355b22: 因以為名焉。常持一木叉。每見僧來禮拜。即叉
0355b23: 僧頸。云。那箇魔魅教你去出家。那箇魔魅教你行
0355b24: 。道得也叉下死。道不得也叉下死。速道。學者少
0355c01: 有酬對。唯晉州藿山景通。即大禪佛也。才到便趒
0355c02: 入懷中坐。師於藿山背撫三下。山便走出云。三千
0355c03: 里外詀我來。
0355c04: 保福謾人漳州保福從展禪師四謾人。一．問僧。殿
0355c05: 裏是甚麼佛。僧云。和上定當看。師云。釋迦佛。僧云。
0355c06: 莫謾人好。師云。是你謾我。二．問僧。作甚麼業。喫
0355c07: 得與麼大。僧云。和上也不小。師便作蹲勢。僧云。和
0355c08: 上莫謾人好。師云。是你謾我。三．問僧。汝名甚麼。
0355c09: 僧云。咸澤。師云。忽遇枯涸者如何。僧云。誰是枯涸
0355c10: 者。師云。我是。僧云。和上莫謾人好。師云。是你謾
0355c11: 我。四．問浴主。湯鍋闊多少。主云。請師量。師便作量
0355c12: 勢。主云。和上莫謾人好。師云。是你謾我。
0355c13: 緣生緣生。即十二因緣。亦名十二緣生。解脫論云。
0355c14: 一．無明者。不知四諦。二．行者。身．口．意業。三．識。入胎
0355c15: 一念心名識。四．名色。共相續心起心數法及迦羅
0355c16: 邏色。五．六入者。六內入。六．觸者。六觸身。七．受者。六
0355c17: 受身。八．愛者。六愛身。九．取者。四取。十．有者。是業能
0355c18: 起欲色．無色有。十一．生者。於有陰起。十二．老死者。
0355c19: 陰熟曰老。陰壞散名死也。又於一剎那中成十二
0355c20: 因緣。如眼見色。癡人起愛。於此時淨樂者心癡。此
0355c21: 謂無明。思著是無明緣行。心著此行緣識。知相應
0355c22: 心數法及彼所造色緣故。諸根清淨。是名色緣六
0355c23: 入。無明．觸是六入緣觸。喜觸緣受欲。受緣愛以著
0355c24: 取淨樂。是愛緣取。以著思是取緣有。彼法起是有
0356a01: 緣生。往已巳是老。念散壞是死。
0356a02: 布鼓漢王尊為東平相。謂王之太傅曰。毋持布鼓
0356a03: 向雷門。說者曰。雷門。越之會稽城門也。有大鼓。越
0356a04: 擊之。聲聞洛陽。布鼓。以布為鼓。無聲也。毋。音無。
0356a05: 鐵券僧問雪竇。如何是緣生義。師云。金剛鑄鐵券。
0356a06: 僧云。學人不會。師云。市裏牌。僧云。恁麼則行到
0356a07: 水窮處。坐看雲起時。師云。下。券。去願切。
0356a08: 名實無當肇法師云。夫以名求物。物無當名之實。
0356a09: 以物求名。名無得物之功。物無當名之實。非物也。
0356a10: 名無得物之功。非名也。是以名不當實。實不當名。
0356a11: 名實無當。萬物安在矣。清涼國師云。若實則名。見
0356a12: 面即應知名。若名即實。召火即應燒口。
0356a13: 春米當作舂。書容功。
0356a14: 崔嵬上徂回切。下吾回切。大高也。
0356a15: 空生巖中見後錄須菩提巖中。
0356a16: 圖當作圖。
0356a17: 五老師子廬山記云。棲賢寺。寺之東北有五老。
0356a18: 歷歷可數。中有師子峰。狀若刻削。雲物隱映。尤所
0356a19: 肖似。廬山之勝。此最為優者。
0356a20: 居士凡具四德。乃稱居士。一．不求仕宦。二．寡欲蘊
0356a21: 德。三．居財大富。四．守道自悟。又菩薩行經云。有居
0356a22: 財之士．居家之士．居法之士．居朝居山之士。通名
0356a23: 居士也。
0356a24: 隈烏切。倚也。
0356b01: 太湖吳地志云。太湖在吳縣西南四十里。周回三
0356b02: 萬六千頃。一名具區澤。
0356b03: 七百甲子趙州從諗俗壽一百二十歲。有人問。
0356b04: 師年多少。師云。一穿數珠數不足。鎮府塔記云。師
0356b05: 得七百甲子歟。七百甲子乃泛舉一百二十之大
0356b06: 數。實一百一十六歲餘八月。凡四萬二十日也。
0356b07: 連城璧史記。趙國有卞氏璧。秦欲以十五城易之。
0356b08: 趙遣閵相如進璧。秦昭王得璧而不割地。相如詐
0356b09: 云璧有瑕。取而指之。因倚柱不還。曰。請割地。齋戒
0356b10: 五日方受璧。王若急臣。臣則頭璧俱碎。王懼碎璧。
0356b11: 而不敢加害。璧竟歸趙。
0356b12: 悲風流水古二曲名。陳纂琴書云仲尼作。
0356b13: 嗚咽嗚。心有所惡。若吐也。咽。聲塞也。
0356b14: 希聲見雲門錄上。
0356b15: 定乾坤句雲門大師行時。有官人問。還有定乾
0356b16: 坤句麼。門云。蘇嚕蘇嚕悉哩薩訶。
0356b17: 蘭舟選．注。蘭舟．桂橈。取香潔之異。
0356b18: 八詠唐沈約八詠。登樓望秋月．會圃臨春風．秋至
0356b19: 愍衰草．寒來悲落桐．夕行聞夜．晨征聽曉鴻．解
0356b20: 佩去朝市．披褐守山東。
0356b21: 碧雲日暮碧雲合。佳人殊未來。儒釋先輩往往謂
0356b22: 湯慧休詩也。雪竇多用此意。如送僧云碧雲流本
0356b23: 是詩家。又和頑書記云湯慧休辭豈易聞。暮風吹
0356b24: 斷碧溪雲是也。桉文選。乃江淹擬慧休別怨詩。實
0356c01: 江淹作也。
0356c02: 選佛丹霞然始讀書。方應舉長安。遇禪客。問云。奚
0356c03: 為。然曰。選官。客曰。選官何如選佛。然因扣選佛之
0356c04: 由。欣然感悟。後得法於石頭也。
0356c05: 難兄難弟東漢陳元方子長文。即陳群也。與季方
0356c06: 子孝光。各論其父功德。爭之不決。咨於太丘。太丘
0356c07: 即陳寔。元方．季方父也。太丘曰。元方難為兄。季方
0356c08: 難為弟。又晉王。字秀傑。少有才藝。名出於兄王
0356c09: 詢之右。語曰。法護非不嘉。僧彌難為兄。法護。詢小
0356c11: 芳菲音妨妃。芳香草也。菲。草盛貌。
0356c12: 玄沙玄沙。名師備。福州閩縣謝氏子。幼以漁釣為
0356c13: 業。唐咸通初。俄有出塵之志。從芙蓉山靈訓受業。
0356c14: 三十落髮。得戒於道玄律師。布衲甚屢。食午接氣。
0356c15: 而終日宴坐。晚謁雪。喜其善抖擻諸業。居以
0356c16: 頭陀稱之。既得法於雪峰。竟不它適。晚居玄沙。四
0356c17: 方學者而輻湊焉。嗣其道者頗盛。如羅漢琛．安國
0356c18: 球。皆師席之白眉也。然門弟子得其法而抱道嘉
0356c19: 遁者。不可得而詳。僧傳禪錄豈能悉數。予過抗
0356c20: 之外沙。瞻禮還鄉和上真身。其石刻云。師諱道勤。
0356c21: 閩越李氏子。從師落髮。二十受具。得正法眼藏於
0356c22: 玄沙備。建隆初。入吳越。抵錢塘之普安。雖不開堂
0356c23: 演唱。而參玄入室者。常盈五百。興國丙子夏六月。
0356c24: 師忽謂侍僧曰。吾還鄉矣。僧莫之曉。因索筆書偈
0357a01: 云。還鄉寂寂杳無蹤。不挂孤帆水陸通。踊得故關
0357a02: 田地穩。更無南北與西東。後三日。正坐而盡。壽六
0357a03: 十。臘四十五。全身儼然。今留院之北隅。雖庭宇頹
0357a04: 圮。而瞻禮者踵武不絕。以師有還鄉偈盛傳於時。
0357a05: 故不以名顯。遂號還鄉和上云。
0357a06: 袈裟梵云袈裟。此言不正色。律云。一切上色衣不
0357a08: 苑。下添衣。言道服也。
0357a09: 刻夜燈竟陵王子良夜集諸學士。刻燭為詩。四
0357a10: 韻者刻一寸。以此為率。共以為無難。遂擊銅立
0357a11: 韻。響滅則詩成。皆可觀。見南史。
0357a12: 蘆芽穿膝觀佛三昧海經。爾時。菩薩坐於樹下。入
0357a13: 滅意三昧。三昧境界名寂諸根。諸天啼泣。淚下如
0357a14: 雨。勸請菩薩當起飲食。作是請時。聲三千大千
0357a15: 世界。菩薩不覺。有一天子。名曰悅意。見地生草穿
0357a16: 菩薩肉。上生至肘。告諸天曰。奇哉男子。苦行乃爾。
0357a17: 不食多時。喚聲不聞。草生不覺。
0357a18: 為蓋魏文帝詩。西北有浮雲。亭亭如車蓋。
0357a19: 莎羅此云高遠。以其林木森聳。出於餘木之上。或
0357a20: 堅固。誤矣。由莎羅與娑囉聲相近也。若呼堅固。
0357a21: 則轉舌言之。若呼高遠。則依平言之也。
0357a22: 頏下浪切。
0357a23: 磷磷力珍切。石在湍水間也。
0357b01: 如竺道生．帛道猷．竺法汰等是也。自道安法師始
0357b02: 稱釋氏。譯十誦律。乃見其文四河入海。無復河名。
0357b03: 四姓出家。同一釋種。慧休。字茂遠。住長干寺。嗜酒
0357b04: 好色。輕釋侶。慕俗意。秉筆造牘。文辭斐然。才鋒挺
0357b05: 出。名譽頓上。至宋世祖孝武。敕令還俗。授楊州文
0357b07: 意而卒。見沈約．朱書．顏延之。每薄湯慧休制作。委
0357b08: 巷中歌謠耳。方當誤後生事。
0357b09: 紅葉志閑頌云。僧家無事最幽閑。近對青松遠對
0357b10: 山。詩句不曾題落葉。恐隨流水到人間。又鄭為
0357b11: 廣文博士。學書病無紙。知慈恩寺有柿葉數屋。遂
0357b12: 借僧房居止。取紅葉學書。歲久殆。
0357b13: 今古情當作合古情。見它本。
0357b14: 槁木苦皓切。莊子。形固可使如槁木。
0357b15: 膺門東漢孔融。字文舉。魯國人。孔子二十世孫。年
0357b16: 十歲。隨父詣京師。時河南尹李膺以簡重自居。不
0357b17: 妄接士賓。敕外自非當世名人及與通家。皆不得
0357b18: 白。融欲觀其人。故造膺門。語門者曰。我是李君通
0357b19: 家子弟。門者言之。膺請融。曰。高明祖父與僕有
0357b20: 恩舊乎。融曰。然。先君孔子與君先人李老君同德
0357b21: 比義。而相師友。則融與君累世通家。眾坐莫不嘆
0357b22: 息。大中大夫陳煒後至。坐中以告煒。煒曰。夫人小
0357b23: 而了。大未必奇。融應聲曰。觀君所言。將不早慧
0357b24: 乎。膺大笑曰。高明必為偉器。
0357c01: 眹兆上直引切。吉凶形兆也。
0357c02: 樹涅槃經。爾時。世尊娑羅林下寢臥寶。於其
0357c03: 中夜。入第四禪。寂然無聲。於是時頃。便般涅盤。入
0357c04: 涅槃已巳。其娑羅林東西二雙合為一樹。南北二雙
0357c05: 合為一樹。垂覆寶。蓋覆如來。其樹即時慘然變
0357c06: 白。猶如白。枝葉．花果．皮。悉皆烈墮落。漸漸
0357c07: 枯悴摧朽無餘。
0357c08: 雙趺見雲門錄上。
0357c09: 學步莊子．秋水。壽陵餘子之學行於邯鄲。未得國
0357c10: 能。又失其故行矣。直匍匐而歸爾。
0357c11: 大嚮當作大饗。周禮。掌客。主合諸。而饗則具十
0357c12: 二．具百物。諸侯為賓。大饗尚暇脩而已巳矣。謂不
0357c13: 享味也。暇。丁貫切。籤也。
0357c14: 香飯維摩詰經云。爾時。舍利弗心念。日時欲至。此
0357c15: 諸菩薩當於何食。時維摩詰知其意。而語言。佛說
0357c17: 且待須臾。當令汝得未曾有食。於是維摩詰不起
0357c18: 于座。居眾會前。化作菩薩。而告之言。汝往上方界
0357c19: 分。度如此二恒河沙佛土。有國名眾香。佛號香積。
0357c20: 到彼。如我辭曰。維摩詰稽首世尊足。願得世尊所
0357c21: 食之餘。當於娑婆世界施作佛事。於是香積如來
0357c22: 以眾香盛滿香飯與化菩薩。時彼九百萬菩薩
0357c23: 但發聲言。我欲詣娑婆世界。佛言。可往。須臾之間。
0357c24: 與化菩薩至維摩詰舍。維摩詰即化作九百萬師
0358a01: 子之座。諸菩薩皆坐其上。化菩薩以滿香飯與
0358a02: 維摩詰。香飯普薰毗耶離城．三千大千世界。語舍
0358a03: 利弗諸大聲聞。仁者。可食如來甘露美飯。大悲所
0358a04: 薰。無以限意。食之使不消也。有異聲聞念是飯少。
0358a05: 化菩薩曰。勿以聲聞小德小智。稱量如來無量福
0358a07: 至一切猶不能盡。於是飯悉飽眾會。其諸食者。
0358a08: 身安快樂。
0358a09: 鶖鷺梵云舍利弗。此言鶖鷺子。以其母之眼如鶖
0358a10: 鷺。因母得名。故云舍利子。智慧第一。辯捷無雙。
0358a11: 鬱頭藍普耀經云。世尊逾城出家。至檀特山。始於
0358a12: 阿藍迦藍處三年。學不用處定。知非便捨。復至鬱
0358a13: 頭藍處三年。學非想非非想定。知非亦捨。普集經
0358a14: 云。菩薩於二月八日菩提樹下。舉頭見明星。悟道
0358a15: 成佛。欲先往報恩。有神人報云。阿藍迦已巳死七日。
0358a17: 昳徒結切。日也。
0358a18: 晡奔謨切。日加申時也。
0358a19: 頂燒鍾眾中或舉戴火鍱腹外道緣。意甚不類。
0358a20: 見蜀僧云。此蜀語也。川人或譏人之無知。則云
0358a21: 燒鍾你頭。往往喚作孟夏漸熱。蓋雪竇。川人
0358a22: 也。
0358a23: 雨花王遇切。從上而下曰雨。
0358a24: 黃金宅黃金宅。僧伽藍之總稱也。賢愚經云。須達
0358b01: 長者欲買園造精舍。祇陀太子言。若能以黃金布
0358b03: 子言。我戲語爾。須達言。太子不應妄語。便使人。象
0358b04: 負金出。八十頃中。須臾欲滿。殘餘少地。須達思惟。
0358b05: 何藏金足不多不少。當取滿之。祇陀問言。嫌貴置
0358b06: 之。答言。不也。自念金藏何者可足。當得補滿。祇陀
0358b07: 念言。佛必大德。乃使斯人輕寶乃爾。教齊且止。勿
0358b08: 更出金。園地屬卿。樹木屬我。我自上佛。共立精舍。
0358b09: 市夾山和上垂語云。市裏識取天子。百草頭
0358b10: 上薦取老僧。
0358b11: 拶末切。逼也。
0358b12: 憍尸迦六欲天主帝釋也。大智度論云。昔摩伽陀
0358b13: 國中。有婆羅門。名摩伽。姓憍尸迦。有福德大智慧。
0358b14: 知友三十三人。共修福德。命終皆生須彌山頂第
0358b15: 二天上。摩伽婆羅門為天主。三十二人為輔臣。
0358b16: 俱胝老婺州金華山俱胝和上。始以庵居。以尼實
0358b17: 際激厲其志。方有慕大之心。俄然天龍至庵。因具
0358b18: 陳實際到庵之緣扣之。天龍一指示之。師即顯
0358b19: 悟。將示寂之秋。謂眾曰。吾得天龍一指頭禪。一生
0358b20: 用不盡。言訖奄化。天龍嗣大梅常。即馬祖之的孫。
0358b21: 糲竭節梵云糲竭節。此言杖。智門祚和上綱宗歌
0358b22: 云。糲竭節。拽路布。靈利衲僧通一路。師子不捉麒
0358b23: 麟兒。猛獸那堪下顧。糲。或作剌。郎達切。
0358b24: 露冕東漢郭賀。字喬卿。雒陽人。拜荊州刺剌史。引見
0358c01: 賞賜。恩寵隆異。及到官。有殊政。百姓便之。歌曰。厥
0358c02: 德仁明郭喬卿。忠正朝廷上下平。顯宗巡狩到南
0358c03: 陽。時見嗟嘆。賜以三公之服。黼黻冕旒。敕行部去
0358c04: 幨帷惟。使百姓見其容服。以彰有德。每所經過。吏人
0358c05: 指以相示。莫不榮之。
0358c06: 蒼蒼蒼蒼青青天之色。穹穹窿窿天之形。蓋以天
0358c07: 地之大德。以比無私之政治也。
0358c08: 倚毗猶毗倚也。
0358c09: 生祠古人有德政。惠及生民。往有遺愛。去思為立
0358c10: 生祠。繪塑形像。以四時饗之。東漢王堂。字敬伯。廣
0358c11: 漢郪人也。永初中。西巴郡。為民患。詔書遣中
0358c12: 郎將尹就攻討。連年不剋。三府舉堂治劇。拜郡守。
0358c13: 堂馳兵赴賊。斬虜千餘級。巴．庸清淨。吏民生為立
0358c14: 祠。庸。即上庸縣也。郪。千私切。
0358c15: 蒱團當浦。作蒲。水艸。可以作席蒱摴。蒲。戲也。非
0358c16: 義。
0358c17: 猿猱下奴刀切。猴也。
0358c18: 綸言禮記．衣。子曰。王言如絲。其出如綸。王言如
0358c19: 綸。其出如綍。故大人不倡游言。游。猶浮也。不可用
0358c20: 之言也。綍。音弗。
0358c21: 紫袍僧史。古之所貴。名與器焉。賜人章服。極則朱
0358c22: 紫。緣皇黃綬乃為降次。故曰加紫綬。必得金章。今
0358c23: 僧但受其紫而不金。方袍。非綬也。尋諸史。僧衣赤．
0358c24: 黃．黑．青等色。不聞朱紫。按唐書。則天朝有僧法朗
0359a01: 等。重譯大雲經。陳符命言。則天是彌勒下生為閻
0359a02: 浮提主。唐氏含微。故由之革命稱周。法朗．薛懷義
0359a03: 九人並封縣公。賜物有差。皆賜紫迦沙．銀龜袋。賜
0359a04: 紫自此始也。又玄宗時。友愛頗至。以寧王疾。遣中
0359a05: 使尚藥。馳驚旁午。唯僧崇憲醫。帝悅。賜緋魚袋。
0359a06: 又代宗永泰年中。章敬寺僧崇慧與道士角術告
0359a07: 勝。中官鞏庭玉宜賜紫衣一副。除魚袋也。今大宋
0359a08: 降誕節賜。其或內道場僧已巳著紫。又賜紫羅衣三
0359a09: 事。謂之重紫。
0359a10: 都護西漢鄭吉。會稽人也。以卒伍從軍。數出西域。
0359a11: 繇是為郎。吉初破車師國。又降日逐王歸漢。威震
0359a12: 西域。遂并護車師以西北道。故號都護。都護之置。
0359a13: 自吉始焉。顏師古曰。並護南北二道。故謂之都護。
0359a14: 都猶大也。功也。
0359a15: 百越越圖經。百越。越之別名。百。以種類不一之稱。
0359a16: 亦名越絕。猶破吳之惡．越惡絕也。或謂靈越。言山
0359a17: 海靈異所出。
0359a18: 信旗崔豹古今注。信幡。古徽號也。幡亦旗屬。以題
0359a19: 表官號。以為符信。故為信幡。若乘輿。則白虎。取
0359a20: 其義而有威信之德也。魏有東青龍．南朱．西白
0359a21: 虎．北玄武。畿內黃龍。亦信也。今晉朝唯白虎示信。
0359a22: 用鳥取其飛騰輕疾也。一曰鴻鴈．燕乙。有去來之
0359a23: 信是也。
0359a24: 白蘋汀古詩。柳惲江洲採白蘋。惲作吳興太守。
0359b01: 為政清淨。人吏懷之。
0359b02: 
0359b03: 祖庭事苑卷第三
