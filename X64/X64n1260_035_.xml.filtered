0260a11: 
0260a12: 列祖提綱錄卷第三十五
0260a13: 
0260a14: 武林十八理安禪寺住持婁東行悅集
0260a15: 住持為亡僧秉炬起骨　骨　入塔　撒骨
0260a16: 恕中慍禪師為耐監寺火。逼慈明晚參是死伎。起
0260a17: 火云。火炎崑崗。玉石俱焚。耐烹煉者。惟真金爾。
0260a18: 為受都寺火。受得惡辣拳踢。便解超生越死。漏燈盞
0260a19: 動地放光。金剛圈分文不直。烈焰堆中埋釣車。釣得
0260a20: 鯉魚長一尺。
0260a21: 為福維那火。福城東際不異于今。汝因甚向桶箍
0260a22: 處方始死伎倆滅現行。舉火云。點火照看面皮
0260a23: 厚多少。
0260a24: 為生都寺火。楊岐對白雲發笑。大似逼生蛇化龍。總
0260b01: 是死門。俱非活路。擲下火云。我喚作火。汝不得喚作
0260b02: 火。
0260b03: 有提點火。拈漏燈盞。放出本有靈光。照破歷劫生
0260b04: 死昏衢之夜。月不待風而。日不待火而熱。
0260b05: 為義都寺火。汝雖出塵。不明勝義。是情執未斷。汝雖
0260b06: 年耄。不達性空。是大事未了。即今四大已巳離。未斷斷
0260b07: 取。未了了取。楊岐擔子作柴燒。烈焰堆中橫飛雪
0260b08: 雹。
0260b09: 無文璨禪師為珠浴主下火。家家門前火把子。臨機
0260b10: 應用無不可。香水海裏動地放光。生死路頭一時照
0260b11: 破。某人還見麼。以火把打圓相云。切忌喚作明珠一
0260b12: 顆。
0260b13: 薑頭下火。盡力事犁鉏。無意除鬚髮。老去志益堅。生
0260b14: 薑不改辣。大地忽鉏翻。一死不再活。看看。開先今日
0260b15: 活汝去也。擲下火把云。火蛇劈面來。空連底脫。
0260b16: 呆庵莊禪師為珍藏主火。從門入者不是家珍。三乘
0260b17: 教典都無實義。喚作火則燒殺你。不喚作火凍殺你。
0260b18: 義藏主火。與汝往來者是藏。不與汝往來者亦是藏。
0260b19: 要明第一義諦。切忌死他語下。以火把打圓相云。月
0260b20: 不待風而涼。日不待火而熱。擲下火。
0260b21: 藥監寺火。應病與藥。據結案。金剛圈栗棘蓬。透不
0260b22: 過吞不下。總是死漢。山前猛虎於菟。火裏蝍蟟吞
0260b23: 鼻。
0260b24: 璣藏主火。辯傾河漢。文綴珠璣。生死岸頭總用不著。
0260c01: 一大藏教是箇之字。祖師西來是箇右字。提起火云。
0260c02: 勝熱門頭參得透。丙丁童子念摩訶。
0260c03: 鐵關樞禪師為超監寺火。擊碎金圈。超越生死。白日
0260c04: 青天火把子。
0260c05: 南石琇禪師為月維那新上座火。綱維已巳經歲月。不
0260c06: 是新入叢林。死生大事苟或未明。且聽火為汝說法。
0260c07: 為茂知客火。未悟客塵煩惱熾茂。既了一真廓清宇
0260c08: 宙。直得死柴頭。火揚真吼。
0260c09: 為淨上座火。淨智妙圓。體自空寂。出生入死。如火燒
0260c10: 。
0260c11: 為達性空首座火。鐘樓上念讚。床下種菜。直下了
0260c12: 達。生死無疑。性空真火。性火真空。蟭螟吞須彌峰。
0260c13: 為澄藏主火。颺下柴瓣。剎海波澄。了知無佛無祖。誰
0260c14: 云有死有生。泥金剛雲裏走。筆描菩薩火中行。
0260c15: 為堂司庫行者淨守火。碓房舂米是生死岸頭事。廊
0260c16: 下報眾是生死岸頭事。作麼生出得生死。二由一有。
0260c17: 一亦莫守。火裏鷯開笑口。
0260c18: 佛朗性禪師為天童妙監寺火。者一交裏了。生死無
0260c19: 可道。作得主中主。論甚妙不妙。抹過金剛圈。常光淨
0260c20: 悄悄。以火把打圓相云。會麼。烈堆中急轉身。向上
0260c21: 別有通天竅。
0260c22: 為汝瓊都寺火。一毫頭上瓊樓玉殿。者邊那邊日面
0260c23: 月面。抹過楊岐三驢。管甚生死急如箭。大火堆中
0260c24: 鍊一番。堂堂正體金剛焰。喝一喝。
0261a01: 為靈春都寺火。一氣令初回。春光遍大地。放下漏燈
0261a02: 盞。生死若遊戲。來來實不來。去去本無去。真空性火
0261a03: 無生忍。便是龍華最上記。
0261a04: 為恩極都寺火。極濟慈定力。豈有生死疾。夜行莫踏
0261a05: 白。非水便是石。公私總莫論。擊碎無明窟。以火打圓
0261a06: 相云。智火金剛身。大千如日出。
0261a07: 石雨方禪師海火頭火。一向你燒火。今日火燒你。但
0261a08: 得火性空。你性亦復爾。海火頭會也未。一陣無風波
0261a09: 浪生。智海雖深終見底。
0261a10: 弘覺忞禪師為達本火頭火。冷著把火。熱著把
0261a11: 火。如爾所作因。還爾所得果。知因達本體無生。笑殺
0261a12: 嵩山破墮。
0261a13: 為止休淨上座火。一念回光。父母未生誰是我。四楞
0261a14: 塌地。真常獨露本來人。況復知止能止。知休即休。古
0261a15: 廟香爐去。一條白練去。雖受他家盂。不更強安柄
0261a16: 杷。白醭華平。堆口角黃。獨飯爛嚼鐺中。唯其掩息如
0261a17: 。故能死生若脫。但只恁麼去。恐守寒嵒異草青。坐
0261a18: 著白雲宗不妙。山僧到此不免為你別轉一機。欲待
0261a19: 橫身三界內。請參勝熱婆羅門。攛下火苣便燒。
0261a20: 為印明都寺火。難侵最是祖爺田。九鼠三蛇任穴穿。
0261a21: 幾度洞然明劫火。松風時到竹坡前。所以古者道。體
0261a22: 竭形消而不滅。金流樸散而常存。此之是也。恁麼更
0261a23: 說甚麼三十年前河流東。三十年後河流西。要且世
0261a24: 界成與者箇沒交涉。世界住與者箇沒交涉。世界壞
0261b01: 空亦與者箇沒交涉。且道者箇是甚麼。攛下火苣云。
0261b02: 劈面來時親薦得。當空寶印搭青天。
0261b03: 為瑞駝僧火。誰云曲不藏直。須信活中有死。如今死
0261b04: 了活。頂後神光萬里。提起火苣云。看看。我見燈明
0261b05: 佛。本光瑞如此。
0261b06: 為惟凡禪人舉火。不著凡情便聖情。吳山楚水競崢
0261b07: 嶸。而今黃樓拳倒。鸚鵡洲前月正明。急著眼。好惺
0261b08: 惺。消息盡時全體見。鐵蛇火裏嚼寒。
0261b09: 為恒徹禪人火。般若如大火聚。四面不可入。般若如
0261b10: 清涼池。四面皆可入。可入也沒處去。不可入也沒處
0261b11: 去。祇如全身在裏許底又作麼生。攃手那邊千聖外。
0261b12: 回途堪作火中牛。
0261b13: 為本具柴頭火。羨爾出家晚。行業多純恪。雨落打草
0261b14: 。晴乾圖得著。職供下薪。日向青山斫。右提拙斧
0261b15: 芟。左搓芒繩縛。鳥道負將歸。高低盡蹋著。三昧堂堂
0261b16: 受用身。由來本具妙明焯。無端擔子折今朝。慶快平
0261b17: 生真灑落。何似嵩山破墮。豈爭普化搖鈴鐸。阿呵
0261b18: 呵。樂不樂。火裏蝍蟟吞大蟲。萬里天邊飛一。
0261b19: 箬庵問禪師為聞副寺火。從聞思修。入三摩地。掣斷
0261b20: 黃金。通身百雜碎。石火光中薦得親。一聲長嘯清
0261b21: 風起。
0261b22: 為澄侍者火。竹林寺裏親見親聞底。便是今日底。石
0261b23: 磬山中親證親據底。便是今日底。你不曾背我。我不
0261b24: 曾虧你。從朝至莫執巾瓶。一段聲光天地。八風吹
0261c01: 不動。毀譽莫能加。抹過五須彌。掀翻四大海。驪龍頷
0261c02: 下奪得髻珠。猛虎鬚邊揮開毒手。是則眼親手辨烜
0261c03: 赫一時。到頭脫離真能坐斷。不謬為獅子窟中
0261c04: 獅子。誠所謂旃檀林裏旃檀。汝事既圓。予心何憾。到
0261c05: 者裏透過末後重關百尺竿頭。且道還有進步也無。
0261c06: 自從爍破昏衢暗。界明明不覆藏。遂投炬。
0261c07: 祖關依禪人火。慧燈堂光輝界。洗池烈天。
0261c08: 依報正報具足莊嚴。抹過諸方瞎禿禪。不妨絕後光
0261c09: 前。
0261c10: 自休禪人火。教休不肯休。荷眾曾竭力。剔起兩莖眉。
0261c11: 不信有今日。若也信得及。死生何間隔。起光明幢。
0261c12: 為君重著楔。
0261c13: 瀚堂禪人火。瀚上座你從何處來。從何處去。你底
0261c14: 來處便是去處。識得去處不負來處。祇如無所從來
0261c15: 亦無所去又作麼生。看。火發也。
0261c16: 無文燦禪師為議上座起骨。向上一機滿眼滿耳。如
0261c17: 過風疾不容湊泊。如倚天長劍不容擬議。何故。轉
0261c18: 腦回頭。橫屍萬里。
0261c19: 慧上人起骨。慧日高懸。普天匝地。爍破佛祖眼睛。揭
0261c20: 示衲僧巴鼻。雖然覿體全真。認著依前不是。何故。差
0261c21: 之毫氂。失之千里。
0261c22: 高峰妙禪師為二正上座骨。正上座。兩不成雙一
0261c23: 不成隻。牙齒分明是具骨。萬爐中色正輝。泥牛觸
0261c24: 碎蒼龍窟。
0262a01: 廣捨上座骨。取不得。捨不得。正恁麼時。如何委悉。
0262a02: 咄。剔起眉毛火裏看。分明一具黃金骨。
0262a03: 大慧杲禪師為益照二禪人入塔。呈起左手骨云。者
0262a04: 箇是眉州益。呈起右手骨云。者箇是饒州照。一人會
0262a05: 禪。一人會教。雖然各自行。畢竟同時到。且道同時到
0262a06: 底事作麼生。誰家別池塘裏。一對鴛鴦畫不成。
0262a07: 為月禪人入塔。捧起骨云。靈山話月。曹溪指月。妙喜
0262a08: 今朝捧月。仔細窮究將來。一時未得勦絕。何以故。
0262a09: 被者箇阿師盡把機關漏泄。既漏泄。看看又是中秋
0262a10: 節。無物堪比倫。教渠自家說。
0262a11: 古梅友禪師為傳侍者入塔。樹倒藤枯。紅爐焰滅。弄
0262a12: 盡骨董。更無漏泄。打歸塔院。清玉潔。傳侍者。掣開
0262a13: 大地到牢關。如淨琉璃含寶月。
0262a14: 恕中慍禪師為明都管入塔。明知是者箇。開口道不
0262a15: 得。明知不是者箇。開口道得。坐斷兩重關。天然露
0262a16: 風骨。百發百中聖箭離絃。七穿八穴湘南潭北。為君
0262a17: 幾下蒼龍窟。
0262a18: 呆庵莊禪師為履首座入塔。真實履踐的人。出生入
0262a19: 死如同遊戲。且眉間挂劍時如何。擬議不來。髑髏著
0262a20: 地。
0262a21: 南石琇禪師為因監寺入塔。因妄有生。因生有滅。寂
0262a22: 滅現前。髑髏眼活。菡萏花開栗棘蓬。無縫塔中雲
0262a23: 匝。
0262a24: 鐵關樞禪師為慈都寺入塔。報慈隔。枯骨汁。金剛圈。
0262b01: 爛泥團。颺下骨云。澄潭不許蒼龍蟠。
0262b02: 高峰妙禪師為得意化主入塔。得意忘言。逆行順化。
0262b03: 常在途中。不離家舍。彈指一下云。塔戶開了也。遍界
0262b04: 髑髏無處藏。者裏全身俱放下。
0262b05: 中峰本禪師為謙西堂入塔號無礙。住千頃寺。徹骨窮來三
0262b06: 十年。每於佛祖結生冤。巨靈碎空骨。大用塵塵
0262b07: 總現前。恭惟某人獅子巖前參得一句。蓮華峰頂似
0262b08: 空合空。蓮華峰頂悟得一機。獅子巖前如鏡照鏡。者
0262b09: 邊那邊應用不缺。千頃萬頃遇緣即宗。拈水火珠。
0262b10: 放下打草扇。到者裏盡十方世界是金剛正體。盡十
0262b11: 方世界是無縫塔門。出亦無入亦無。且道不出
0262b12: 不入一句作麼生舉揚。鐵馬衝開青石門。玉破
0262b13: 黃金。
0262b14: 鑑首座入塔。末後一句子。未跨滇一萬八千里路
0262b15: 時已巳常說了也。今日古鑑發光。露出晴空閃電。團團
0262b16: 無縫塔門開。收取眉間三尺劍。雲南人
0262b17: 弘知客入塔。維那不在。當汝打槌。劈頭一下。振起宏
0262b18: 規。掣開無縫塔。擊破玉玻。正是全身放下時。
0262b19: 天如則禪師為大上座入塔。盡大地是箇大上座。盡
0262b20: 大地是箇死髑髏。盡大地是箇無縫塔。且道門從那
0262b21: 裏入。喝一喝。
0262b22: 幻有傳禪師為眾靈骨入普同塔。盡十方世界是箇
0262b23: 無縫塔。又向何所在覓入處出處。因人妄計有出有
0262b24: 入耳。今日不管是張三底骨襯。也不管是李四底骨
0262c01: 襯。也不管是徐五底謝八底。舉拄杖指塔戶云。總為
0262c02: 我拈來。都放在者裏安。置忽憶釋迦老子云。我觀三
0262c03: 千大千世界。乃至中間。無有如芥子許地不是我捨
0262c04: 身命處。咦。將此身心奉塵剎。是則名為報佛恩。
0262c05: 箬庵問禪師為徹首座入塔。尊貴一路天然自別。徹
0262c06: 尾徹頭何生何滅。生鐵鑄就心肝。渾鋼鍊成脊骨。是
0262c07: 汝尋常特立孤標人天表率。撒開窮相手。奮起遼天
0262c08: 鼻。雖然未展全威。早已巳開花鐵橛。笑香嚴上樹特地
0262c09: 周遮。嗤鷲嶺拈花空資餘力。果然赤手承當。不謬衲
0262c10: 僧氣息。山僧今日到者裏。有口難揚。有心莫測。以拄
0262c11: 杖打圓相云。扶起叢林大法幢。留與後人為準則。
0262c12: 弘侍者入塔。狹路相逢。驀遭熱喝。燒茅庵。同出同
0262c13: 沒。撞倒須彌山。渾身無處著。未肯甘心便活埋。幾度
0262c14: 江南又江北。且道山僧負你你負山僧。投骨云。大慟
0262c15: 忽傾三日雨。不風流處也風流。
0262c16: 永書記入塔。人道我是生。道上座是死。山僧道我是
0262c17: 死。上座活。以何驗得。指塔云。入。時值師五十誕辰
0262c18: 玉禪人入普同。劍峽險未是險。瞿塘深未是深。出一
0262c19: 保社入一叢林。摸他底高突兀。瞰他戶牖難探捫。
0262c20: 今日忽然靠倒。送歸萬丈淵坑。以拄杖指塔云。到處
0262c21: 去來無朕。不如者裏好安身。
0262c22: 弘覺忞禪師為惟凡禪人入塔。少林即說得皮髓。南
0262c23: 嶽亦分眼舌心。驀過湘南潭又北。盡云一國充黃金。
0262c24: 提起骨襯云。天童者裏要且不然。凡聖目前齊包裹。
0263a01: 從教枯骨作龍吟。
0263a02: 石雨方禪師棲煙盤銘山鳴同入塔。常寂光土凡聖
0263a03: 同居土。一手遮攔一手揭露。棲煙盤銘山鳴三位。覺
0263a04: 靈既已巳共命同船。從此不須回互。要回互。同氣相求。
0263a05: 同聲相和。擿骨曰。陊。
0263a06: 移寶壽舊普同骨入新普同塔。如來禪。祖師禪。盡
0263a07: 仗春風二月天。東雲水。西雲水。鷓鴣啼。落花飛。去眾
0263a08: 覺靈且莫動。雖然不食空王俸。也要大家知奉重。擿
0263a09: 骨曰。送。
0263a10: 無相真禪師為京監院撒骨。六十三年夢幻身。箇中
0263a11: 消息許誰親。鐵牛耕罷翻身處。觸破澄潭夜月新。京
0263a12: 監院早歲行歷諸方。投老歸來隨緣任運。非常
0263a13: 灑落到底惺惺。雖然去住自由。爭柰者箇猶在。是恁
0263a14: 麼時。諸人還知落處麼。阿耨池心一派來。電光照徹
0263a15: 三千界。
0263a16: 比丘尼遷化請佛事起龕　秉炬　入塔
0263a17: 元叟端禪師為妙淨潔長尼起龕。見身無實是佛身。
0263a18: 山河大地絕異緣。了心如幻是佛幻。草木叢林更
0263a19: 無別法。故我某人現比丘尼身。成大丈夫事。拋玉樓
0263a20: 金殿。直趣此宗。挺鐵壁銀山。單明自己已。廓性天之雲
0263a21: 翳。蕩心地之塵。透聲透色八面玲瓏。古今十
0263a22: 方通暢。毋固毋必能柔能剛。道契南北兩朝。名滿東
0263a23: 西二淛。靈機活脫。劉鐵磨未足觀光。智鑑圓。凌行
0263a24: 婆亦須退步。全體是個解脫大海。全體是箇涅槃妙
0263b01: 心。無起滅可求。無生死可出。百骸潰散卓爾獨存。四
0263b02: 大分離湛然常寂。正與麼時。身裏出門即不問。門裏
0263b03: 出身作麼生。毗盧頂上從來往。安樂中任去留。
0263b04: 弘覺忞禪師為希庵尼起龕。一番提起一番新。固守
0263b05: 玄關坐殺人。沒北斗。出南辰。欲看飛龍千界外。密移
0263b06: 一步是通津。大眾。祇如推不向前約不退後底。又且
0263b07: 如何。以拄杖擊龕一下云。伸出鐵驢三隻。倒騎玉
0263b08: 象麒麟。
0263b09: 元叟端禪師為尼能上座火。生緣既了。能事既畢。四
0263b10: 大五蘊則且置。性比丘尼轉一念成阿羅漢。畢竟有
0263b11: 何憑據。擲下火云。炎炎火一團。觸著燒殺你。
0263b12: 弘覺忞禪師為本祐尼火。四大分張後。諸緣盡捨離。
0263b13: 涅槃山側望。煙草正萋迷。摧殘峻峭銷爍玄微。髑髏乾
0263b14: 盡娘生眼。萬里神光頂後輝。
0263b15: 無用寬禪師為慈受道姑入塔。示現閻浮童女身。不
0263b16: 曾錯認定盤星。火中過猶光彩。窣堵波中四季春。
0263b17: 箬庵問禪師為尼戒生入普同。白玉琢成。黃金鑄就。
0263b18: 百千諸佛共參隨。普光殿上同手。不是涅槃亦非
0263b19: 後有。放身命處絕蹤由。依舊面南看北斗。
0263b20: 優婆塞遷化請佛事起棺　秉炬　起骨　入壙撒土　點主
0263b21: 石門剛禪師為杜均玉起棺。五十餘年一夢歸。好人
0263b22: 去速實堪悲。寒梅帶露蘭江上。也似愁人泣淚垂。恭
0263b23: 惟某人一州達士四海佳聲。幼年紹叔父之箕裘。壯
0263b24: 歲勝祖宗之家業。二男二女喜有室而有家。一夫一
0263c01: 婦宜曰壽而曰富。豈期染膏肓之疾。何遽罹肺腑之
0263c02: 憂。忽移夜壑之舟。永別天年之數。正謂花開雨驟月
0263c03: 皎雲遮。眷戚哀號妻兒痛苦。堂上之孀親失所。連枝
0263c04: 之手足傷情。便好以智慧刀割斷恩愛網。踏開生死
0263c05: 路。跳出是非關。返照回光。悟本性無非佛性。歸真捨
0263c06: 妄。了凡心即是聖心。出火宅。高駕大車向塵退轉一
0263c07: 步。卜陰宅。當歸裏便請安然對溪山。不異淨。有何
0263c08: 隔礙。當著猛省。更莫遲疑。雖然如是。且道出門一句
0263c09: 得作麼生。咦。信出門皆大道。此方他界任優游。
0263c10: 天目禮禪師為陳統制秉炬。一作邊頭戰馬催。幾番
0263c11: 得勝凱歌回。如今老大身無用。臥聽城頭奏落梅。忠
0263c12: 腸易斷。憤氣難摧。末後一重牢寨。南山為汝衝開。陳
0263c13: 統制。快須齧鏃機前看。火箭空中劈面來。
0263c14: 中峰本禪師為馮將仕秉炬。現成公案絕安排。無位
0263c15: 真人笑滿腮。吸盡太湖涓滴水。寒梅樹樹待春開。舉
0263c16: 火把云。某人八十年來只憑者箇起家立業。勤倉儉
0263c17: 廩積有餘。仁居義路行無竭。八十年來只憑者箇崇
0263c18: 德慕善。舉心曾不昧天真。觸著通身是方便。八十年
0263c19: 來只憑者箇教子育孫。挺挺群賢繼芳躅。珊珊環珮
0263c20: 振高門。八十年來只憑者箇收因結果。苞湯水面青
0263c21: 溶溶。善慶堂前花朵朵。到者裏。本來面目觸物純真。
0263c22: 自己已家山不離跬步。八萬四千毛竅與性空真火竅
0263c23: 竅相通。三百六十骨節與性火真空節節相拄。垂光
0263c24: 散為福德林。流輝攝入光明戶。且道者箇是何物。
0264a01: 以火把打圓相云。團團轉作大圓鏡。條條照出珊瑚
0264a02: 枝。盡大地人入都不見。只許馮公獨自知。
0264a03: 古梅友禪師無為居士火。萬葉墜黃金。千峰凜寒嶽。
0264a04: 翻身直上涅槃山。畢竟以何為倚託。從來鼻孔大頭
0264a05: 垂。出入行藏須摸索。休摸索。山頭石虎吼聲乾。海底
0264a06: 泥牛觸折角。百千諸佛眼中沙。一念不生成正覺。是
0264a07: 即是已巳。畢竟如何是末後句。覺通居士。喏。倒騎鐵馬
0264a08: 上崑崙。一任紅爐煉空。
0264a09: 高峰妙禪師為智光居士火。以火打圓相云。姑蘇水。
0264a10: 天目山。總是維摩不二關。烈光中回首處。依稀彷
0264a11: 彿似人間。
0264a12: 弘覺忞禪師人力林子佩火。生涯白膊度朝曛。荷眾
0264a13: 常肩百二斤。扁擔今朝親折。逍遙一似海天雲。林
0264a14: 子佩。知也未。由汝往因福不修。生來日與苦相磕。流
0264a15: 離波迸幾多般。怙恃無人誰覆。託叢林。為倚賴。朝
0264a16: 斫青山莫負途。通身白汗流滂沛。命何慳。孤且。未
0264a17: 登三十早夭亡。豈是皇天真不惠。聽我言。休怨懟。以
0264a18: 火苣打圓相云。唯此一事浩然均。富不有餘貧不匱。
0264a19: 在汝躬。無缺壞。大威光火摩尼。雨寶之時珍界。
0264a20: 劫可燒。渠無礙。不增不減自金剛。身去身來常三昧。
0264a21: 肩上鍬。手中耒。喝一喝云。者回盡付丙丁翁。一筆勾
0264a22: 消窮鬼債。攛下便燒。
0264a23: 天如則禪師雲壑石萬戶起骨。生則封侯戰功。死
0264a24: 當廟食顯神聰。撫骨云。更從者裏翻身去。佛國塵塵
0264b01: 有路通。某人英勇無敵。沉靜有謀。武略文韜。自任綠
0264b02: 林之馮異。忠肝義膽。每懷赤壁之周瑜。朋友推其賢。
0264b03: 士卒感其惠。奉王命剪除猺獞。奮不顧身。握兵權威
0264b04: 震蠻荒。聞者喪氣。奏凱始傳於天上。歸途忽厭於人
0264b05: 間。清湘院前打翻筋斗去。吳松江上迎得骨歸。天
0264b06: 地為之改容。山川為之墮淚。功既成矣。死何憾焉。合
0264b07: 國稱為大丈夫。二十四年從教似夢。傳家賴有奇男
0264b08: 子。百千萬世可以流芳。到者裏。猛著精神。別通消息。
0264b09: 裂開煩惱網。擊破死生關。幻形幻影有去有來。似浮
0264b10: 雲之出壑。真性真明不遷不變。如皎月之當空。即此
0264b11: 是自己已根源。即此是故鄉田地。即此是安身立命處。
0264b12: 即此是成佛作祖時。是則固是。且道即今起骨還有
0264b13: 祥瑞也無。昨夜天風攪雪花。為公灑掃西歸路。
0264b14: 無相真禪師為嚴百三三秘省入壙。大眾。故嚴百三
0264b15: 三秘省。文星孕彩廓徹四明。將攀月裏高枝。欲作人
0264b16: 間霖雨。時不我與。遽逐逝波。是憑脫體提撕。要見本
0264b17: 來面目。蘆山今日豁開方便直指要津。百三三秘省
0264b18: 便恁麼徹底去。一入一切一切入一。獨步大方遊戲
0264b19: 三昧。然雖如是。更須轉一切處始得。若一切處轉
0264b20: 不得。同死不同生。若一切處轉得。同生不同死。正當
0264b21: 恁麼時。要會超生脫死句麼。凜凜英風用無盡。行看
0264b22: 蘭玉靄家聲。
0264b23: 應庵華禪師為留守樞密大資掩土。天高地厚。海
0264b24: 山遙。發最上機。示真實相。故我留守樞密相公。廓頂
0264c01: 門正眼。顯肘後靈符。以此為國為民。以此至忠至孝。
0264c02: 可謂大功不宰。果見作家。末後全提。十坐斷。無生
0264c03: 田地有種有收。般若舟航有津有濟。直得高超物表
0264c04: 獨蹈大方。正恁麼時。全身奉重一句作麼生道。好須
0264c05: 雲外看。一劍倚天寒。
0264c06: 元叟端禪師為渤海月軒朱處士掩土。盡十方世界
0264c07: 是箇大光明藏。從古至今無一法可增。盡十方空
0264c08: 是箇大解脫門。從古至今無一法可減。故我渤海月
0264c09: 軒處士。為一鄉之善士。作三界之韻人。其在儒也則
0264c10: 儒苑之蓍龜。其在佛也則佛門之牆。雖示作有為
0264c11: 事而不滅壞無為之相。雖示學無為法而不分別有
0264c12: 為之名。雖示有功名富貴而不為功名富貴所拘牽。
0264c13: 雖示有塵勞業感而不為塵勞業感所汩沒。拓本來
0264c14: 田地。顯自己已家風。以詩書振祖宗。以禮義悅親友。處
0264c15: 夫婦如琴如瑟。生子孫如鳳如麟。行種種方便。成種
0264c16: 種因緣。昔年全體與麼來。蛇現酒中之影。今朝全體
0264c17: 與麼去。鴻遺沙上之痕。酒中蛇影既無實跡可留。沙
0264c18: 上鴻痕豈有真蹤堪戀。七通八達了沒遮攔。萬別千
0264c19: 差都無罣礙。正王恁麼時。歸根得旨末後光揚一句如
0264c20: 何擎展。一坏黃土平生。千古清風動巖穴。
0264c21: 千巖長禪師為樓清翁入壙。天公豈可沒人情。雨雪
0264c22: 堆中揀得晴。修福自然招福報。生前死後顯光明。大
0264c23: 眾還見面前一片田地麼。者是我清翁老人親手做
0264c24: 得來底。生也受用不盡。死也受用不盡。傳之子子孫
0265a01: 孫亦復受用不盡。現前諸人若能見樣學樣。各請歸
0265a02: 家做取者一片田地好。不然。山僧更為鋪花錦上。世
0265a03: 有英傑積善種德。一句合頭千車共轍。即日恭惟我
0265a04: 故檀越清翁老朝奉。智者國師種族。義烏縣裏老成。
0265a05: 八十四年生生本不生。行而能說說而行。八十四年
0265a06: 死死亦不死。子又生孫孫又子。三年之喪孝也。今日
0265a07: 之葬禮也。天之清。翁之清矣。上清釋梵之宮。地之
0265a08: 厚。德之厚焉。廓心地真常之境。泥頭突出鼻孔。髑
0265a09: 髏中豁開眼睛。觀色即空成大智。不住生死。觀空即
0265a10: 色成大悲。不住涅槃。既不住涅槃又不住生死。即今
0265a11: 清翁老人全身奉重一句作麼生道。以土撒云。靈棺
0265a12: 可掩名難掩。路上行人口似。只此告違。伏惟珍重。
0265a13: 為樓文翁入壙。生死世之常。消長天之道。人為萬物
0265a14: 靈。一老一不老。恭惟故檀越文翁提舉樓公尊靈。富
0265a15: 壽雙全。名行兼至。八十五年前未有父母所生皮袋
0265a16: 子。八十五年後父母所生皮袋子終歸土裏。八十五
0265a17: 年中有見聞知覺。有喜怒哀樂。別尊卑。分善惡。事上
0265a18: 種種有條。理上頭頭無錯。為井邑之老成。成兒孫之
0265a19: 家活。聖世現長者之身。人中奮大夫之作。皆從皮袋
0265a20: 子主人公做將出來。如今主人公拋了皮袋子。盛在
0265a21: 棺材裏。且道與父母未生前面目同耶不同耶。一即
0265a22: 三三即一。千變萬化從中出。金烏夜夜徹天飛。朝朝
0265a23: 湧起團團日。世尊云。身相屬四大。心性歸六塵。四大
0265a24: 體各離。誰為和合者。老檀越。者箇猶是生死岸頭事。
0265b01: 超生脫死一句又且如何。拈土云。大地都盧土一撮。
0265b02: 一撮土中天地。天地只是一靈棺。一對眼睛活潑
0265b03: 潑。回頭撞著自家底。明月清風安可比。耀古騰今只
0265b04: 者是。老人年尊。伏惟安置。
0265b05: 天如則禪師為居竹曹公掩壙。脫得生死。要知落處。
0265b06: 落處既分明。從空放下去。放下後如何。天開地闢現
0265b07: 全身。玉鳳夜棲無影樹。某人梅渚參軍之子。守齋教
0265b08: 授之孫。遠則武惠王以來。歷代傳青史。近則文恭公
0265b09: 而下。滿門無白丁。人皆羨其盛哉。公不以為榮也。小
0265b10: 試教庠之任。厭吳江楓冷而拂袖便歸。繼承省檄之
0265b11: 招。愛蒸溪竹居而掉頭弗起。素行富貴富貴不淫。無
0265b12: 意功名功名自至。左干戈右豆。固未忘曹氏家聲。
0265b13: 朝詩酒暮琴書。且願效晉人風度。亦刲股和以
0265b14: 療大父之病。亦解衣推食以供寒士之需。其待朋
0265b15: 友也切切偲偲。其待宗黨也磊磊落落。儒學子弟仰
0265b16: 之為文章鉅公。集賢縉紳號之以清逸處士。平生萬
0265b17: 事已巳足。末後一機更高。頂門露金剛眼睛。著著見古
0265b18: 人關。筆底現法華寶藏。頭頭顯自己已家珍。文字語
0265b19: 言一無所礙。涅槃生死兩不相妨。從前只道出來出
0265b20: 來速出來。苦哉三界火宅。到此方知歸去歸去好歸
0265b21: 去。儼然一會靈山。既曰知歸。爭柰有箇將不去底。既
0265b22: 將不去。合與覆藏。既曰覆藏。有何證據。撒土云。化城
0265b23: 寶所無分別。寸土元來是寸金。
0265b24: 弘覺忞禪師為丸鐘黃居士掩土。卓拄杖云。者一片
0265c01: 地。從本已巳來。體無向背。境絕方隅。開闢自生佛已巳前。
0265c02: 莊嚴在威音那畔。非三災之可到。豈四運之能遷。良
0265c03: 由田地穩密。故名金剛王寶剎。亦名無畏獅子幢。其
0265c04: 隱也。三世諸佛侵欺不得。其密也。歷代宗師天下老
0265c05: 和尚跨越無門。今則山僧收將元本契書。兩手付與
0265c06: 丸鐘黃居士。便請四稜著地全身放倒。歸涅槃之大
0265c07: 宅。統法海以為家。更無此界他方。誰分客鄉流寓。竹
0265c08: 松引畔常露本地風光。百草頭邊全彰跟大事。直
0265c09: 得如月臨秋水在處光輝。似鴈過長空景沉無。所
0265c10: 以道。處處真。處處真。塵塵盡是本來人。真實說時聲
0265c11: 不見。正體堂堂沒身。敢問既沒身又且如何是
0265c12: 堂堂正體。漢地不收秦不管。倒騎驢子上楊州。
0265c13: 石雨方禪師為太常葛屺瞻居士點主。山高為筆。水
0265c14: 長為墨。先生之風描寫不及。其天道也。天何言哉。其
0265c15: 文章也。文不加點。雖然。湖南夫子成千古。風月依稀
0265c16: 任主張。
0265c17: 優婆夷遷化請佛事起棺　茶炬　骨　入塔　撒骨　點主
0265c18: 無用寬禪師為孔氏夫人起棺。無用之語。都無定止。
0265c19: 覿面相逢。喝聲道起。
0265c20: 為周安人起棺。本無男女相。四大假合就。現身塵世
0265c21: 中。苦樂逆順受。喝。跳出生死關。清風喧宇宙。
0265c22: 天隱修禪師為嚴道人起棺。拈拄杖擊棺云。迷從曠
0265c23: 劫直至而今。捨身受身輪迴幻。你若者裏薦得。業
0265c24: 障如山一擊分明百雜碎。真性如海片時返照萬緣
0266a01: 空。其或未然。再聽古佛偈云。假借四大以為身。心本
0266a02: 無生因境有。前境若無心亦無。罪福如幻起亦滅。既
0266a03: 然如是。出門一句作麼生道。以拄杖指云。薰風自南
0266a04: 來。且歸林下去。
0266a05: 元叟端禪師為聚淨人下火。不是風動。不是旛動。此
0266a06: 是盧行者坐斷人舌頭底句。直下如大火父聚。近之則
0266a07: 燎面門。
0266a08: 高峰妙禪師為志足淨人火。生不足。死有餘。飛煙
0266a09: 滅露全軀。便恁麼。有何拘。六月炎炎火一爐。
0266a10: 為志明道人火。只遮一著子。今古無傳授。惟有明道
0266a11: 人。始終能保守。鐵牛火裏翻筋斗。
0266a12: 無用寬禪師為慈山道人火。擊破死關。通身暢快。哮
0266a13: 吼一聲。威音劫外。擲火云。山頭火發。一彩兩賽。
0266a14: 為慈發淨人火。水底火發燒空。大地山河一夢中。
0266a15: 便向機先身得脫。南山石虎咬清風。
0266a16: 為王氏慈道人火。東村王大嫂。和州買栲栳。火急走
0266a17: 家來。一覺不知曉。擲火云。燒了。
0266a18: 箬庵問禪師為行珠優婆夷火。摩尼久埋沒。今朝光
0266a19: 始燦。爍破太空。河發火。薦不薦。試入紅爐重
0266a20: 煉。
0266a21: 高峰妙禪師為智藏淨人骨。一大藏教。全體是火。
0266a22: 若有嶺南靈骨。便好赤身擔荷。雖然。更入紅爐重
0266a23: 過。
0266a24: 古梅友禪師為榮道者入塔。飛大野。骨節還山。
0266b01: 地一聲。始到牢關。榮道者。一點靈光非內外。浮屠空
0266b02: 白雲閒。
0266b03: 石雨方禪師為法雷送母淨緣入塔。白雲無跡。綠水
0266b04: 有源。二俱不住。誰是淨緣。會得者男相女相悉歸安
0266b05: 養。不會者無縫塔裏暫爾偷安。且道無縫塔又如何
0266b06: 偷安。昨夜花枝零落盡。曉來依舊北風寒。
0266b07: 無用寬禪師為慈清道人撒骨。一生一死孰能分。骨
0266b08: 節騰光耀頂門。撒向洪波深水裏。好似從前都不曾。
0266b09: 箬庵問禪師吳白涵居士請為太夫人點主。師拈筆
0266b10: 云。大眾會麼。此是從上若佛若祖不斷底血。天人
0266b11: 群生類皆承此恩力。今日奉為吳母蔣太孺人當陽
0266b12: 點出。普令令子賢孫各知所自。現前一眾共徹未見
0266b13: 未聞一斷奇特大事。乃點主云。一葉花敷金色界。萬
0266b14: 山雲拱玉樓臺。
0266b15: 建楞嚴會提綱安居前
0266b16: 淨因成禪師楞嚴會上堂。拈拄杖曰。清淨本然。云何
0266b17: 忽生山河大地。看看。富樓那穿過釋迦老子鼻孔。釋
0266b18: 迦老子鑽破空肚皮。且道山河大地在甚麼處。擲
0266b19: 下拄杖召大眾曰。空翻筋斗。向新羅國裏去也。是
0266b20: 你諸人。切忌認葉止啼刻舟尋劍。
0266b21: 龍翔珪禪師建會上堂。見見之時。見非是見。見猶離
0266b22: 見。見不能及。落花有意隨流水。流水無情戀落花。諸
0266b23: 可還者自然非汝。不汝還者非汝而誰。長恨春歸無
0266b24: 覓處。不知轉入此中來。喝一喝曰。三十年後莫道能
0266c01: 仁教壞人家男女。
0266c02: 淨慈象禪師建會上堂。古者道。一翳在眼。空花亂墜。
0266c03: 拈拄杖曰。淨慈拈起拄杖。豈不是一翳在眼。百千諸
0266c04: 佛總在拄杖頭現丈六紫磨金色之身。乘其國土遊
0266c05: 歷十方。說一切法度一切眾。豈不是空花亂墜。即今
0266c06: 莫有向拄杖未拈已巳前坐斷得麼。出來與淨慈相見。
0266c07: 如無。切忌向空本無花眼本無翳處著到。驀擲拄杖
0266c08: 下座。
0266c09: 
0266c10: 列祖提綱錄卷第三十五
