0777a01: 
0777a02: No. 1271-A
0777a03:  牧牛圖序
0777a04: 
0777a05: 遺教經云。譬如牧牛。執杖視之。不令縱逸。犯人苗稼。
0777a06: 則牧牛之說所自起也。嗣是馬祖問石鞏。汝在此何
0777a07: 務。答曰。牧牛。又問。牛作麼生牧。答曰。一回入草去。驀
0777a08: 鼻拽將來。則善牧之人也。又大溈安公之在溈山也。
0777a09: 曰。吾依溈山住。不學溈山禪。但牧一頭水牯牛。又白
0777a10: 雲端公之於郭功輔也。詰之曰。牛淳乎。而若自牧。若
0777a11: 教他牧。層見疊出於古今者。益彰彰矣。後乃有繪之
0777a12: 乎圖。始於未牧。終於雙泯。品而列之為十。其牛則如
0777a13: 次。初黑繼白。以至於無。粲如也。而普明復一一係之
0777a14: 以頌。普明。未詳何許人。圖頌亦不知出一人之手否。
0777a15: 今無論。惟是其為圖也。象顯而意深。其為頌也。言近
0777a16: 而旨遠。學人持為左券。因之審德稽業。俯察其已巳臻。
0777a17: 仰希其所未到。免使得少為足。以墮於增上慢地。則
0777a18: 裨益良多。遂錄而重壽諸梓。外更有尋牛以至入廛。
0777a19: 亦為圖者十。與今大同小異。并及教中分別進脩次
0777a20: 第。可比例而知者。俱附末簡。以便參考。若夫一超直
0777a21: 入之士。無勞鞭挽而天然露地白牛。不落階級而剎
0777a22: 那能所雙絕。則圖成滯貨。頌成剩語。之當發一笑。
0777a23: 吾無強焉。
0777a24: 萬曆己已酉如來誕日　後學　袾宏　謹書
0777b01: 
0777b02: No. 1271-B
0777b03:  普明寺牧牛圖頌序
0777b04: 
0777b05: 咄。盡大地是普明一頭牛。何處更有佛與眾生。毫厘
0777b06: 不隔。本是如如。若道此牛有黑有白。有雄有雌。有饑
0777b07: 有飽。便是一體分別成二。世尊初生。指天指地。周行
0777b08: 目顧。犯人苗稼不少。祖師西來。直指人心。見性成佛。
0777b09: 喫他水草良多。三玄要．四料揀．五位君臣．九十六圓
0777b10: 相。受盡牽制鞭。乃至拈椎拂。行棒行喝。種種機
0777b11: 用。皮毛脫落。四足潛。許大一頭牛。不知逃向那裡
0777b12: 去了。到這裡地。重關已巳破。且道向上還有事麼。以拂
0777b13: 子打圓相云。火裡木牛耕白雪。雲中石馬舞春風。會
0777b14: 麼。不會。請看牧牛頌并諸方次韻語句。畢竟還有優
0777b15: 劣也無。
0777b16: 臨濟正宗三十二世轢道人　嚴大參　謹序
0777b17: 
0777b18: No. 1271-C
0777b19:  普明禪師牧牛圖頌附諸大禪師和
0777b20: 頌目錄
0777b21: 普明原頌。雲棲蓮太師付梓序云。普明。未詳何許人。
0777b22: 則亦不知道場之所矣。辛丑冬。予來理坊事。壬寅夏。
0777b23: 轢嚴居士將普明緣起及舊寺圖相示。始知因緣
0777b24: 在此。居士既恢復寺基。初請玄微禪師。繼請明巖耆
0777c01: 德。殿宇煥然。房僚俱備。將來欲成獅窟。余見諸方和
0777c02: 頌。讀之不勝喜躍。效顰和之。并將圖頌和頌。合成一
0777c03: 冊流通。
0777c04: 聞谷大師天隱禪師破山禪師
0777c05: 萬如禪師浮石禪師玉林禪師
0777c06: 箬菴禪師山茨禪師玄微禪師
0777c07: 香幢法主轢居士跛道人如念
0777c08: 無依道人牧公道人巨徹禪師又附白牛頌
0777c09: 康元年孟秋月　日寓般若堂　如念空　識
0777c10: 
0777c11: No. 1271
0777c13: 
0777c14: 未牧
0777c15: 信足奔馳不憚勞東西南北路迢遙
0777c16: 只貪草平田忘家鄉有異苗
0777c17: 初調
0777c18: 氣性雖頑鼻已巳穿牧童從此痛加鞭
0777c19: 渾身血汗芒繩急遙望家山儘力牽
0777c20: 受制
0777c21: 暫時出草息奔馳好把芒鞋緊自隨
0777c22: 到處凍雲霜露滑斤斤調伏敢忘疲
0777c23: 迴首
0777c24: 芒繩不引自迴頭毛色皤然性已巳柔
0778a01: 水草也知山裏足牧童多意尚留
0778a02: 馴伏
0778a03: 暖風晴日柳溪邊俛首循人意悄然
0778a04: 花落郊原春色晚相隨歸去不須牽
0778a05: 無
0778a06: 調伏多年意自如水邊林下總無拘
0778a07: 一聲笛松風起此日忘懷樂有餘
0778a08: 任運
0778a09: 百花溪上柳陰中飽食和雲臥綠茸
0778a10: 歌罷山童無所事遺鞭枕上睡方濃
0778a11: 相忘
0778a12: 在在溪山雲月中木人花鳥意相同
0778a13: 國王水草從來足閒步陂塘西復東
0778a14: 獨照
0778a15: 玉鞭無用草繩閒跡全無古路間
0778a16: 空手獨歸林月下更前一步即牢關
0778a17: 雙泯
0778a18: 杳杳人牛不見蹤一團新月照秋空
0778a19: 個中若問還源旨風落岩花點翠叢
0778a20: 報恩和尚和牧牛圖頌師諱圓修號天隱
0778a21: 未牧
0778a22: 水雲渺渺亂聲哮密密尋路更遙
0778a23: 晝夜風霜不知處恐伊相犯別家苗
0778a24: 初調
0778b01: 纔獲繩頭把鼻穿謾將痛處更加鞭
0778b02: 也知鄉井迢迢遠拽轉頭來著力牽
0778b03: 受制
0778b04: 不從他性遠驅馳寸步提持漫漫隨
0778b05: 幾度黑風吹瀑雨通身泥水總忘疲
0778b06: 回首
0778b07: 驀地忘機自轉頭悄然性氣已巳調柔
0778b08: 山中水草了知足不用遲疑在外留
0778b09: 馴伏
0778b10: 閒放林間與水邊橫騎短笛任悠然
0778b11: 歸來一帶霞晚瀟灑歌謠不假牽
0778b12: 無
0778b13: 出入無欄心自如擬思量處更猶拘
0778b14: 滿懷風月人牛穩鞭索俱忘樂有餘
0778b15: 任運
0778b16: 野岸溪灣花柳中一環山水翠林茸
0778b17: 逍遙快活無求也軟草為氈睡興濃
0778b18: 相忘
0778b19: 拶到忘懷混沌中千山一色絕相同
0778b20: 風光不覺人牛處任運騰騰西復東
0778b21: 獨照
0778b22: 不須收放得安閒脫略尋常盻間
0778b23: 散步謾歸明月下踏翻從上兩重關
0778b24: 雙泯
0778c01: 人牛處處竟無蹤新月孤懸萬象空
0778c02: 借問歸源端的旨枯樁春到綠叢叢
0778c03: 東塔和尚和牧牛圖頌師諱海明號破山嗣法天童
0778c04: 未牧
0778c05: 頭角崢嶸便吼哮奔兢水路迢遙
0778c06: 牧童草料渾無戀孰肯平田犯稼苗
0778c07: 初調
0778c08: 牛兒鼻孔被繩穿放去收來不假鞭
0778c09: 擬向東西兩處觸一回入草一回牽
0778c10: 受制
0778c11: 年深日久懶奔馳雲影溪光逐漸隨
0778c12: 任是上林花鳥過聲聲難喚牧兒疲
0778c13: 回首
0778c14: 計窮力極喚回頭謾把鞭繩閑放柔
0778c15: 七縱八擒縛樹下山童猶未肯停留
0778c16: 馴伏
0778c17: 山間林下水溪邊一飽無餘慶快然
0778c18: 撒手童兒歸路晚和牛急向遠村牽
0778c19: 無
0778c20: 穩眠露地意如如陽空花何所拘
0778c21: 松韻山童弄鐵笛輕輕吹醒樂無餘
0778c22: 任運
0778c23: 南北東西任運中頭底草茸茸
0778c24: 飽只剩些些意留與山童瞌睡濃
0779a01: 相忘
0779a02: 雲牛一片白其中那有雌黃與異同
0779a03: 就裏欲分纖細子騰騰運運復西東
0779a04: 獨照
0779a05: 牧童掌自閒閒始信牛沒此間
0779a06: 遂得殷懃謾且喜猶存星月照幽關
0779a07: 雙泯
0779a08: 人牛頓盡絕形浩浩光吞宇宙空
0779a09: 明月蘆花來問的東風吹起自叢叢
0779a10: 萬如禪師和牧牛圖頌師諱通微
0779a11: 未牧
0779a12: 劣性麤狂向外鄉關迢不知遙
0779a13: 分明觸處荒田地那肯回頭惜異苗
0779a14: 初調
0779a15: 驀路相逢把鼻穿饒伊惡性猛加鞭
0779a16: 從今已巳得繩頭在纔要奔趨只一牽
0779a17: 受制
0779a18: 暫息顛頑暫息馳頻頻相也相隨
0779a19: 芒繩雖緩鞭尤樸不筭工夫不憚疲
0779a20: 迴首
0779a21: 頑劣消除已巳轉頭不加鞭逼性相柔
0779a22: 牧童未敢憑他意還把繩頭緊繫留
0779a23: 馴伏
0779a24: 萬木叢中芳草邊芒繩釋去意翛然
0779b01: 夕陽影裡歸鴉噪牛自相隨不用牽
0779b02: 無
0779b03: 皤白渾身性自如海天空不相拘
0779b04: 牧童閒倚松邊石短笛頻吹興有餘
0779b05: 任運
0779b06: 千條溪畔萬山中飲隨時飽綠茸
0779b07: 牧子從教無個事鼾鼾枕臂不知濃
0779b08: 相忘
0779b09: 是處雲山牛在中兩無心意月相同
0779b10: 碧天影落溪流急任爾縱橫西復東
0779b11: 獨照
0779b12: 生涯喪盡一身閒明月光騰古木間
0779b13: 歌罷一聲歸去晚芒鞋踏破隔鄉關
0779b14: 雙泯
0779b15: 廓然空絕兩無寶月孤懸照碧空
0779b16: 個事不須重借問子規聲斷落花叢
0779b17: 東塔浮石禪師和牧牛圖頌師諱通賢
0779b18: 未牧
0779b19: 蹉過聲前這一哮反生邊見歷途遙
0779b20: 披毛帶角渾無慮糞草何曾識稼苗
0779b21: 初調
0779b22: 纔識牛兮鼻已巳穿翻然自肯苦加鞭
0779b23: 暫詩不在頻偷走猶把芒繩緊緊牽
0779b24: 受制
0779c01: 渡水穿雲不亂馳任從呼遣總相隨
0779c02: 牛兒雖以堪調治未許山童暫放疲
0779c03: 回首
0779c04: 一回入草一回頭可比初時性已巳柔
0779c05: 滿徑落花思踐履客途雨豈留
0779c06: 馴伏
0779c07: 玲瓏石伴古松邊任運騰騰始貼然
0779c08: 手裡有鞭須放下鼻中去索不須牽
0779c09: 無
0779c10: 觸處逢渠得自如入泥入水又何拘
0779c11: 饑渴飲困來睡底事從來無欠餘
0779c12: 任運
0779c13: 己已眼開宇宙中胡來胡現任茸茸
0779c14: 山童閒唱還鄉曲不覺令人歸思濃
0779c15: 相忘
0779c16: 喪盡偷心豁達中人牛何異復何同
0779c17: 從今兩絕提防力可以西兮可以東
0779c18: 獨照
0779c19: 脫盡皮毛赤體閒堂堂獨露談間
0779c20: 不是渠儂能了達祇因透徹上頭關
0779c21: 雙泯
0779c22: 空空寂寂杳無一點靈機盡掃空
0779c23: 智理不存悲化普一輪明月照幽叢
0779c24: 玉林和尚和牧牛圖頌師諱通琇繼住報恩
0780a01: 未牧
0780a02: 牛本荷人人不識胡行亂躍隔迢遙
0780a03: 一回摸著牛兒鼻大千沙界沒莖苗
0780a04: 初調
0780a05: 寄言識得牛兒者莫學時流強策鞭
0780a06: 我是牛兮牛是我分明無二若為牽
0780a07: 受制
0780a08: 牧童但不迷頭去純白牛兒到處隨
0780a09: 非比道途販賣客橫騎倒捋自無疲
0780a10: 回首
0780a11: 莫道功深始轉頭牛無背面與剛柔
0780a12: 山童但得狂心歇鼻孔彌天絕去留
0780a13: 馴伏
0780a14: 尋常逐逐營營者謾道長調方怗然
0780a15: 見徹斯牛無往返始如多載枉拘牽
0780a16: 無
0780a17: 本自翛然絕絆羈知恩豈肯強牽拘
0780a18: 縱橫飛舞無留跡誰信那伽定有餘
0780a19: 任運
0780a20: 不分內外與邊中傍水尋芳入亂叢
0780a21: 回首東山吐新月騎歸茆屋興猶濃
0780a22: 相忘
0780a23: 強把全軀分二體計窮力盡始知同
0780a24: 他長我短俱休問說甚人西與物東
0780b01: 獨照
0780b02: 頂破空蹈碎地不留一物雜其間
0780b03: 孤孤雖堪羨瞥爾知羞始透關
0780b04: 雙泯
0780b05: 誰為所牧誰為牧認影牽風徹底空
0780b06: 有問其中端的意早知芻犬吠茅叢
0780b07: 箬庵禪師和牧牛圖頌師諱通問
0780b08: 未牧
0780b09: 走遍天涯逞意哮穿雲涉水路迢遙
0780b10: 多年一片閒田地蹂踏堪憐損稼苗
0780b11: 初調
0780b12: 鼻孔生獰不易穿一回入草一加鞭
0780b13: 狂心何計能拴縛賴有山童把索牽
0780b14: 受制
0780b15: 擬將何處更驅馳暮雨朝緊自隨
0780b16: 跡欲逃難躲避任渠奔烈也成疲
0780b17: 回首
0780b18: 翻然自肯便回頭滿地殘紅襯草柔
0780b19: 故國有懷情未撇暗愁春老尚遲留
0780b20: 馴伏
0780b21: 收來放去古溪邊風月隨緣自悄然
0780b22: 水草不思無底事相看撒手竟忘牽
0780b23: 無
0780b24: 縱步溪山得自如風流兩岸亦何拘
0780c01: 橫吹短笛斜陽暮溢目春光信有餘
0780c02: 任運
0780c03: 不曾移步出山中暖簇晴花五色茸
0780c04: 莫山童閒瞌睡臥雲眠月興偏濃
0780c05: 相忘
0780c06: 相將無事太平中渠我情忘不同
0780c07: 一段閒愁總收拾不知花落水流東
0780c08: 獨照
0780c09: 一道寒光萬境閒寥寥四水雲間
0780c10: 夜深明月歸來後照徹空王向上關
0780c11: 雙泯
0780c12: 從前光影無不見人牛水空
0780c13: 盡大地回春曉夢日高香散百花叢
0780c14: 山茨禪師和牧牛圖頌師諱通際
0780c15: 未牧
0780c16: 水草溪邊縱意哮鼻頭無繫去迢遙
0780c17: 誰知宇宙皆王化亂踏雲山犯稼苗
0780c18: 初調
0780c19: 芒繩初把鼻相穿熟處難忘痛著鞭
0780c20: 分付牧童牢守護莫教暫失手中牽
0780c21: 受制
0780c22: 動容頑性好奔馳左右旋眸渠緊隨
0780c23: 悵望遠山鄉信杳披雲帶月正忘疲
0780c24: 回首
0781a01: 知恩逐步肯回頭烈氣消融性漸柔
0781a02: 騎向平陂深草處橫吹短笛絕留
0781a03: 馴伏
0781a04: 只在平田柳邊鞭繩拋坐翛然
0781a05: 暮山鐘動上方月恁麼歸來不假牽
0781a06: 無
0781a07: 人牛相視體如如彼此無心不用拘
0781a08: 花柳叢中隨意往團團蹄跡更無餘
0781a09: 任運
0781a10: 或時村裡或雲中舊地閒田草正茸
0781a11: 踏遍一毫無剩跡牧童高臥柳陰濃
0781a12: 相忘
0781a13: 頭角臥林中渠我渾忘雲水同
0781a14: 為愛山前草細夜深乘月過溪東
0781a15: 獨照
0781a16: 個裡風光鎮日閒放身穩臥白雲間
0781a17: 長歌一曲聲嘹喨直透威音劫外關
0781a18: 雙泯
0781a19: 不見人牛不見清風明月滿長空
0781a20: 太平休用歌堯令枯木重開花一叢
0781a21: 桐月菴大師和牧牛圖頌師諱妙用號玄微
0781a22: 未牧
0781a23: 黑雲低處一聲哮足底程途那信遙
0781a24: 童子個時將貫索未嘗留意惜良苗
0781b01: 初調
0781b02: 鼻孔今朝始受穿十分狂性只宜鞭
0781b03: 要渠了了尋常事不管通身黑業牽
0781b04: 受制
0781b05: 蹊徑於今不枉馳鞭繩緩緩肯相隨
0781b06: 家山水草隨時給信步風流也不疲
0781b07: 迴首
0781b08: 綠楊堤畔碧溪頭景自晴和風自柔
0781b09: 水牯轉頭初自肯月明歸路謾遲留
0781b10: 馴伏
0781b11: 那裏隨來過這邊左盤右轉摠安然
0781b12: 黃得山花聲色中能不被牽
0781b13: 無
0781b14: 脫落空萬象如人牛浪蕩不相拘
0781b15: 鞭繩颺下無些子引興梅花一調餘
0781b16: 任運
0781b17: 我自悠然一覺中任渠草徑玩纖茸
0781b18: 落花沒膝春山晚猶潑紅霞錦繡濃
0781b19: 相忘
0781b20: 白雲拖過月明中月與雲和一色同
0781b21: 智境此時都不會何論南北與西東
0781b22: 獨照
0781b23: 家破蕭然四壁閒於今雲淨月明間
0781b24: 固非往日程途事尚好挨身拶過關
0781c01: 雙泯
0781c02: 劇盡何方影蹤不應空裏鏤空
0781c03: 有誰道露堂堂地蜂蝶痴迷花底叢
0781c04: 一指菴大師和牧牛圖頌師諱明海號香幢
0781c05: 未牧
0781c06: 東奔西觸縱狂哮越嶺盤溪不憚遙
0781c07: 眼底只貪畦畔艸那知回首有靈苗
0781c08: 初調
0781c09: 幾年鼻孔未經穿今日收來始著鞭
0781c10: 定索頭無少緩一回入草一回牽
0781c11: 受制
0781c12: 頑皮且喜罷驅馳我步溪邊他亦隨
0781c13: 只恐柳絲拴不住孜孜照管略無疲
0781c14: 回首
0781c15: 一自牽歸這一頭幾將鞭杖驗剛柔
0781c16: 而今已巳蹈還家路嬾聽枝頭黃栗留
0781c17: 馴伏
0781c18: 幾處低坡淺水邊相依相狎意陶然
0781c19: 山雲欲暮歸村舍宛轉隨人不用牽
0781c20: 無
0781c21: 水草尋常事事如任渠飲嬾相拘
0781c22: 笛聲喚醒珊瑚月狼藉清光一點餘
0781c23: 任運
0781c24: 緩步春山平麓中風和日暖草蒙茸
0782a01: 鼾一枕藤蘿石不管岩花色淡濃
0782a02: 相忘
0782a03: 通身皎潔片雲中明月蘆花未許同
0782a04: 謾道玉樓已巳曉金烏猶在海門東
0782a05: 獨照
0782a06: 牛自空兮人自閑翛然獨步水雲間
0782a07: 尚驀地翻身轉靠倒窮途最後關
0782a08: 雙泯
0782a09: 皮毛蓑笠了無一片寒光墮碧空
0782a10: 雨故園消息斷百花何處聞芳叢
0782a11: 轢道人嚴大參和牧牛圖頌
0782a12: 未牧
0782a13: 雲山堆裏一聲哮頭角宛然家信遙
0782a14: 滿地閒花都踏遍那知異草并良苗
0782a15: 初調
0782a16: 生獰如虎鼻難穿賴得牧童有索鞭
0782a17: 不是一番施辣手個時劣性恐難牽
0782a18: 受制
0782a19: 熟徑難忘欲逞馳芒繩在手緊相隨
0782a20: 豈容逐草尋芳去晝夜拘拴不憚疲
0782a21: 迴首
0782a22: 暫時落草即迴頭雲凍霜寒足已巳柔
0782a23: 欲緩鞭繩尤未緩鄉關不到且拘留
0782a24: 馴伏
0782b01: 高深蹊徑曲無邊相押相馴已巳信然
0782b02: 楊柳陰斜紅日轉鼻頭繩斷不須牽
0782b03: 無
0782b04: 水草皇王總自如何須特地苦相拘
0782b05: 山童撒手先高坐牛亦安然閒有餘
0782b06: 任運
0782b07: 信步行來到此中山前山後草茸茸
0782b08: 放渠散走陂塘去不似當年狂興濃
0782b09: 相忘
0782b10: 太平氣象月明中爾我家山色色同
0782b11: 袖手低眉忘管帶不知西去與來東
0782b12: 獨照
0782b13: 蹤跡寥寥獨個閒渾然出處那其間
0782b14: 自歌自唱空山下多少痴人認過關
0782b15: 雙泯
0782b16: 人牛謾說絕形蹤何異吹風欲滿空
0782b17: 若問還源親的旨參天荊棘亂叢叢
0782b18: 轢道人再和牧牛圖頌
0782b19: 未牧
0782b20: 牟牟聲是渠哮欲頭轉展遙
0782b21: 狹路相逢剛識得甘心饑餓不苗
0782b22: 初調
0782b23: 孃生鼻孔未經穿痛處針錐痛處鞭
0782b24: 漫道牧童施毒手恐渠馳逐倍加牽
0782c01: 受制
0782c02: 古路凄凄作麼馳他山岐曲肯相隨
0782c03: 痴兒不把繩頭放牢繫空徒自疲
0782c04: 迴首
0782c05: 自從蹈著這源頭骨力雖剛毛色柔
0782c06: 日薄虞淵歸意急肯貪艸故淹留
0782c07: 馴伏
0782c08: 蹄跡團團古岸邊飢渴飲恣悠然
0782c09: 東來西往皆平貼出外歸家總不牽
0782c10: 無
0782c11: 嶺頭溪畔自如如走橫眠更不拘
0782c12: 水草國王隨分給本來無欠亦無餘
0782c13: 任運
0782c14: 牛兒閒放此山中臥草眠花飽綠茸
0782c15: 圜圚從來渠不入逍遙自在興偏濃
0782c16: 相忘
0782c17: 人牛共住碧岩中到處溪山雲月同
0782c18: 猿鳥自啼花自水流西去岸移東
0782c19: 獨照
0782c20: 脫盡皮毛得自閒翛然獨步水雲間
0782c21: 可憐無限英靈漢開眼堂堂入死關
0782c22: 雙泯
0782c23: 處處逢渠沒影碧天雲淨月輪空
0782c24: 個中多少風流趣寶鴨香消錦繡叢
0783a01: 轢道人三和牧牛圖頌
0783a02: 未牧
0783a03: 黎然體色驀然哮震地驚天用不遙
0783a04: 嚼盡山花吸盡水不留常住一莖苗
0783a05: 初調
0783a06: 鼻孔撩天不受穿誰能下手妄加鞭
0783a07: 牧童縱有繩頭在枉費功夫著力牽
0783a08: 受制
0783a09: 牛兒有自驅馳堪盲兒步步隨
0783a10: 泥水溪深渾不染牽他入草得毋疲
0783a11: 迴首
0783a12: 轉腦旋蹄錯路頭何分頑劣與剛柔
0783a13: 驀然直去家鄉到不必淹淹在外留
0783a14: 馴伏
0783a15: 散誕溪邊與艸邊要騎要下任安然
0783a16: 索頭盤結牛頭上到處為家不用牽
0783a17: 無
0783a18: 柳花街到處如犯人苗稼又何拘
0783a19: 橫衝直撞都無窠臼掀翻無剩餘
0783a20: 任運
0783a21: 夜半歸來月正中三生石上草茸茸
0783a22: 太平休斬痴頑漢一任橫吹鐵笛濃
0783a23: 相忘
0783a24: 這○中黑白元來一色同
0783b01: 我不似渠渠似我誰分南北與西東
0783b02: 獨照
0783b03: 牧他屎屁不曾閒鞭向無生眨眼間
0783b04: 有意氣時添意氣何妨一鏃破三關
0783b05: 雙泯
0783b06: 泥牛入海杳無蹤木馬嘶風向碧空
0783b07: 個事若何重話會花開鐵樹叢叢
0783b08: 跛道人如念牧牛圖頌有序
0783b09: 諸佛垂。祖師西來。無非發明此事。拈搥拂。熱棒
0783b10: 熱喝。單提向上機輪。普明禪師假人法。重設牧牛圖
0783b11: 頌。轢居士報佛恩。復興祖佛道場。大禪師錦上鋪
0783b12: 花。跛道人龍點眼。長安風月貫今古。那箇男兒不
0783b13: 丈夫。阿呵呵。好大哥。
0783b14: 未牧
0783b15: 頭角崢獰恣意哮溪山踏遍路迢遙
0783b16: 牧童不把牛穿鼻難保狂心不犯苗
0783b17: 初調
0783b18: 繩頭在手鼻兒穿性劣難調緊著鞭
0783b19: 從此一番休放緩牧童須是要頻牽
0783b20: 受制
0783b21: 劣性調柔漸息馳牽來步步已巳相隨
0783b22: 牧童猶把精神抖到此渾然不覺疲
0783b23: 回首
0783b24: 顛狂心盡始回頭功用無間牛自柔
0783c01: 信手牽歸明月下免從水草又停留
0783c02: 馴伏
0783c03: 不計山邊與水邊了然無事自安然
0783c04: 森羅萬象渾閑事從此牛兒不用牽
0783c05: 無
0783c06: 獨露堂堂意自如安眠穩坐已巳無拘
0783c07: 牧童短笛閑拈弄一曲橫吹樂有餘
0783c08: 任運
0783c09: 識破元來只此中閑花野草任茸茸
0783c10: 東西南北無遮障拍手高歌興正濃
0783c11: 想妄
0783c12: 白牛只在白雲中渴飲饑總是同
0783c13: 閑著山童石上立此間那復問西東
0783c14: 獨照
0783c15: 牛兒無跡地閑閑明月團圞只此間
0783c16: 自有一雙窮相手一拳直透萬重關
0783c17: 雙泯
0783c18: 人牛俱泯杳無蹤水在長江月在空
0783c19: 猿抱子歸青嶂裡鳥花落碧叢
0783c20: 無依道人和牧牛圖頌徐諱昌治號覲周
0783c21: 未牧
0783c22: 頭角未露一聲哮自在縱橫去路遙
0783c23: 黑白始分牝牡相生來柔順長靈苗
0783c24: 初調
0784a01: 順性今朝也受穿何煩童子又加鞭
0784a02: 線索在手隨時轉到處風光無掛牽
0784a03: 受制
0784a04: 踏著溪山便騁馳朝行暮宿緊相隨
0784a05: 一回飲水一回脹悠悠負載不辭疲
0784a06: 回首
0784a07: 堪悲烈性不回頭幸得天生稟性柔
0784a08: 遍界落花忘踐履雲客路莫停留
0784a09: 馴伏
0784a10: 不分內外與中邊束縛無拘意灑然
0784a11: 信步行來皆坦道騰騰任運總無牽
0784a12: 無
0784a13: 萬別千差性本如超群惟此性無拘
0784a14: 一身負荷皆全力本分何曾有欠餘
0784a15: 任運
0784a16: 暫爾息肩臥雲中忽長新芽生意茸
0784a17: 引重致遠隨意適箇中獨步興偏濃
0784a18: 相忘
0784a19: 忽忘管帶太中渴飲饑餐處處同
0784a20: 物我盡捐知解淨如日西升夜落東
0784a21: 獨照
0784a22: 得安閒處且安閒不留轍跡在人間
0784a23: 瞥爾英明了達去踢倒銀山鐵壁關
0784a24: 雙泯
0784b01: 隔墻清聽絕無形影孤寒照碧空
0784b02: 楞已巳過渾無事又何精舍竹林叢
0784b03: 牧公道人項真本和牧牛圖頌
0784b04: 未牧
0784b05: 青山綠水恣咆哮四顧三回路轉遙
0784b06: 只管貪程為太速何知日用犯佳苗
0784b07: 初調
0784b08: 纔見牛兮驀鼻穿麤浮習氣急加鞭
0784b09: 那時掘強橫馳走把定繩頭好一牽
0784b10: 受制
0784b11: 四蹄今已巳息奔馳放去收來無不隨
0784b12: 且喜鞭繩猶把握牧童何肯自為疲
0784b13: 回首
0784b14: 溪山踏自回頭熟處生時性漸柔
0784b15: 鼻貫一條成底事不勞腕力暫相留
0784b16: 馴伏
0784b17: 左盤右轉碧溪邊撇下鞭繩樂自然
0784b18: 幾度綠楊歸夜月山童高臥竟忘牽
0784b19: 無
0784b20: 掉尾擎頭適自如縱橫脫略有何拘
0784b21: 悠然一曲寒崖上短笛吹開物外餘
0784b22: 任運
0784b23: 飢渴飲絕邊中倦即和雲臥草茸
0784b24: 驟步任教青嶂外滿腔風月興偏濃
0784c01: 相忘
0784c02: 人牛共住此山中動轉施為絕異同
0784c03: 我本是渠渠即我不知南北與西東
0784c04: 獨照
0784c05: 牛無方所牧童閒懶把名落世間
0784c06: 盡大地來無我我不消彈指透重關
0784c07: 雙泯
0784c08: 人牛兩盡沒形今古相劫亦空
0784c09: 本地風光一段事歲寒松翠叢叢
0784c10: 巨徹禪師和牧牛圖頌師諱寂暹
0784c11: 未牧
0784c12: 縱頑恃劣逞咆哮遽隔鄉關十萬遙
0784c13: 客路茫茫雲霧黑無明草長蔽靈苗
0784c14: 初調
0784c15: 爾慣狂馳我慣穿一回繩繫幾回鞭
0784c16: 拖泥帶水忘晨夕痛徹心頭猛力牽
0784c17: 受制
0784c18: 把定繩頭禁枉馳行行住住緊相隨
0784c19: 施為動轉憑渠力從此心神爾不疲
0784c20: 迴首
0784c21: 繫轉從前這一頭消融劣性至溫柔
0784c22: 波光雲影香風度柳岸花溪得意留
0784c23: 馴伏
0784c24: 灑落殘山剩水邊縱橫收放總恬然
0785a01: 歸途坦蕩渾無滯所欲從心了不牽
0785a02: 無
0785a03: 霽月光風得晏如牛閒何物可相拘
0785a04: 山童箕踞長松下一曲無生笛尚餘
0785a05: 任運
0785a06: 閒閒不繫有無中任運餐憑空翠茸
0785a07: 野鳥競啼花競笑黑甜石上味深濃
0785a08: 相忘
0785a09: 白淨牛全在個中渾忘爾我本然同
0785a10: 溪山是處堪憑眺南北無拘西與東
0785a11: 獨照
0785a12: 生涯廓徹賣清閒空手高到此間
0785a13: 滿口難無比價幾人買過劫前關
0785a14: 雙泯
0785a15: 韜光晦絕遺蹤不二人牛泯太空
0785a16: 無極香風流劫外莫教蜂蝶誤花叢
0785a17: 巨徹禪師和白牛圖頌師諱寂暹
0785a18: 失牛白牛在西面西。童子在東面東。
0785a19: 牛尚牛兮童尚童童牛背向各西東
0785a20: 纖塵不隔何霄壤曠劫來今枉自懵
0785a21: 尋牛主人問牛所在。童子茫然失措。更有一人自西而來。以手遙指。
0785a22: 忽向山童問白牛山童罔措不知求
0785a23: 傍人識得牛蹤跡指點山童急轉頭
0785a24: 見童子向西急走。田中多見牛跡。
0785b01: 堤回陌轉向溪西一路深蹄間淺蹄
0785b02: 端的新知尋舊識人牛到此兩無迷
0785b03: 見牛白牛穩臥田中。童子遙見歡喜。
0785b04: 行盡山村過水村草中忽見白牛蹲
0785b05: 欣欣穩步方輕快喘息初調與細論
0785b06: 得牛白牛從容起立。童子喜撫其背。
0785b07: 涉溪山豈憚勞白牛頓獲價彌高
0785b08: 快心久別重相契善撫從容喜伏弢
0785b09: 護牛童子閒坐石上。白牛飲自適。
0785b10: 牛適人閒瘦肥風清月白久忘飢
0785b11: 幽香野綠盈山谷幾度朝暉映夕暉
0785b12: 騎歸夕陽在山。白牛歸宿。童跨牛背。吹笛自樂。
0785b13: 放曠騎歸世所稀柳絲鞭影任風揮
0785b14: 山童吹徹無生曲笛韻餘暉入禁闈
0785b15: 忘牛明月在天。牧童拍手自歌。
0785b16: 白牯渾忘無剩蹤狂牧嘯孤
0785b17: 山河倒映蟾蜍轉玉露泠泠光影重
0785b18: 雙泯人牛俱不見。惟一圓相。
0785b19: 樓閣重重彈指開本無餘欠七般財
0785b20: 空傳五十三家醜泯人牛大夢回
0785b21: 入廛童子向東前行。白牛相隨在後。
0785b22: 賣弄閒閒白牯牛入廛垂手恣遨遊
0785b23: 同流九界慈風度心佛眾生無別求
