0134c15: 
0134c16: 列祖提綱錄卷第十七
0134c17: 
0134c18: 武林十八理安禪寺住持婁東行悅集
0134c19: 肅眾提綱
0134c20: 汾陽無德禪師一日謂眾曰。夜來夢亡父母覓酒肉
0134c21: 紙錢。不免俗置以祀之。事辦於庫堂。設位如俗間
0134c22: 禮。酌酒行肉化紙錢訖。令集知事頭首散其餘盤。知
0134c23: 事輩之。無德獨坐筵中飲啖自若。眾僧數曰。酒肉
0134c24: 僧豈堪為師法耶。腰包盡去。惟慈明大愚泉大道等
0135a01: 六七人在耳。無德翼日上堂云。許多閒神野鬼。祇消
0135a02: 一盤酒肉兩陌紙錢斷送去了也。法華經云。此眾無
0135a03: 枝葉。惟有諸真實。下座。
0135a04: 雪竇顯禪師因事示眾。杜耳目於胎。掩玄象於霄
0135a05: 外。而責宮商之異。辯玄素之殊底是甚麼人。還知麼。
0135a06: 那一箇。者一箇。兼本三人。放過一著。便下座。
0135a07: 因事示眾。石本落落。玉自碌碌。古之今之。一何速。
0135a08: 獅子不咬麒麟。猛虎不食伏肉。君不見。洞庭孤島煙
0135a09: 浪深。木馬追風有人識。
0135a10: 因事示眾。客從遠方來。遺我徑寸璧。中有四箇字。字
0135a11: 字無人識。清涵鯨海寬。冷射蟾輪窄。今朝呈似看。請
0135a12: 道末後句。
0135a13: 雪巖欽禪師因事并謝首座。十五日以前。雷聲甚大
0135a14: 雨點全無。十五日以後。時清道泰家國晏然。正當十
0135a15: 五日。恭惟宿來各各道體起居萬福。畢竟如何。堂中
0135a16: 首座人天眼目。
0135a17: 高峰妙禪師因事上堂。水中鹹味。色裏膠青。決定是
0135a18: 有。不見其形。拂子云。見其形。失山前一村人眼
0135a19: 睛。
0135a20: 天如則禪師因事示眾。以拂子擊禪床左邊云。莫認
0135a21: 錯莫認錯。通身是病通身藥。擊右邊云。莫錯認莫錯
0135a22: 認。通身是藥通身病。拂云。如今藥病兩忘。諸人還
0135a23: 見麼。三錢賣黑撈波。打瓦。唱村歌。隨處薩婆訶。
0135a24: 擲拂子下座。
0135b01: 廣德義禪師因事示眾。纔到洪山便跺根。四方八面
0135b02: 不言論。他家自有眠雲志。蘆管橫吹宇宙喧。
0135b03: 卍庵顏禪師因事上堂。元宵已巳過。化主出門。六群比
0135b04: 丘各從其類。此眾無復枝葉。純有真實。如是增上慢
0135b05: 人退亦佳矣。麒麟不為瑞。鸑鷟不為榮。麥秀兩岐。禾
0135b06: 登九穗。總不消得。但願官中無事。林下棲禪。水牯牛
0135b07: 飽臥斜陽。擔板漢清貧長樂。粥足飯足俯仰隨時。
0135b08: 籠不亂攙匙。老鼠不咬甑箄。山家活計淡薄常情。不
0135b09: 敬功德天。誰嫌黑暗女如。有智主人二俱不受。良久曰。
0135b10: 君子愛財取之以道。
0135b11: 洞山寶禪師因事上堂。總恁麼風恬浪靜。那裏得來。
0135b12: 忽遇洪波浩渺白浪滔天。當恁麼時。覓箇水手也難
0135b13: 得。眾中莫有把柁者也無。眾無對。師曰賺殺一船人。
0135b14: 慈受深禪師因事上堂。古者道。忍忍。三世如來從此
0135b15: 盡。饒饒。萬禍千殃從此消。默默。無上菩提從此得。師
0135b16: 曰。會得此三種語了。好箇不快活漢。山僧祇是得人
0135b17: 一牛還人一馬。潑水相唾插嘴斯罵。卓拄杖曰。平出
0135b18: 平出。
0135b19: 竹庵珪禪師住鴈蕩日。其徒懼行規法。深夜放火鞠
0135b20: 為瓦礫之墟。師竟就樹縛屋陞座示眾云。愛閒不打
0135b21: 禾山。投老來看鴈蕩山。傑閣危樓渾不見。溪邊茅
0135b22: 屋兩三間。還有共相出手者麼。喝一喝下座。
0135b23: 洞山聰禪師因事示眾。天睛屋。乘乾刈禾。早
0135b24: 輸王稅了。腹唱巴歌。
0135c01: 愚庵及禪師因事上堂。舉古德道。忍忍。三世如來從
0135c02: 此盡。饒饒。萬禍千殃從此消。默默。無上菩提從此得。
0135c03: 慈受深和尚云。會得此三種語了。好箇不快活漢。師
0135c04: 云。老慈受錯下名言。會得此三種語了。好箇沒量大
0135c05: 人。還委悉麼。堯舜不彰民自化。相逢何必動干戈。
0135c06: 用彰俊禪師因事上堂。世尊於華嚴會上度一童男。
0135c07: 法華會上度一童女。於楞嚴會上度一淫。涅槃會上
0135c08: 度一殺。大地眾生如恒沙數。如此度之何日而了。瑞
0135c09: 巖者裏也不度童男。也不度童女。也不度婬。也不度
0135c10: 殺。只教諸人行則任行。住則任住。坐則任坐。臥則任
0135c11: 臥。熱則乘。寒則向火。眾中忽有箇出來道。長老長
0135c12: 老。宗師家為人何得與麼怠墮。只對他道。我不敢輕
0135c13: 於汝等。汝等皆當作佛。
0135c14: 呆庵莊禪師因事上堂。嗟末法惡時世。眾生薄福難
0135c15: 調制。去聖遠兮邪見深。魔強法弱多冤害。聞說如來
0135c16: 頓教門。恨不滅除令瓦碎。古人一期說話。誰知在
0135c17: 今日。雖然。從他謗。任他非。把火燒天徒自疲。我聞恰
0135c18: 似飲甘露。消融頓入不思議。且道是什麼人分上事。
0135c19: 拈拄杖敲香几云。永嘉大師來也。卓拄杖。上士一決
0135c20: 一切了。中下多聞多不信。
0135c21: 壽昌經禪師因事上堂。諸佛時常說法。不須疑議猜
0135c22: 詳。是何法。天地玄黃宇宙洪荒。不論通宗透教。祗貴
0135c23: 直下承當。承當箇甚麼。雲騰致雨露結為霜。蛟龍不
0135c24: 宿死水。猛虎豈行路旁。透得者些關。何須願往西
0136a01: 方。不問先佛後祖。鼻孔一樣放光。作麼生放光。化被
0136a02: 草木賴及萬方。釋迦不肯泄破。達磨九年覆藏。
0136a03: 不惜口業。一下為君宣揚。且道作麼生宣揚。揮尺一
0136a04: 下云。罔談彼短靡恃己巳長。便下座。
0136a05: 天隱修禪師因事示眾。有志學道者必須決擇師承。
0136a06: 發明心地為要。宜當竭力曲盡師法。深蓄厚養然後
0136a07: 隨緣闡化不拘方所。若在學地中師承不擇。邪正難
0136a08: 分。迷流逐隊妄認緣塵。大法不明心地何達。或者初
0136a09: 發心時不知歸向。三年兩載從而聞之。漸漸慕之。憤
0136a10: 然發志。腰包行撥草瞻風。趣造林下依棲知識。排
0136a11: 入上輩。固為道念。非為求名位。只欲幹辨本分一著
0136a12: 而已巳。原無薦上之心。況有人我見耶。然處稠人廣眾
0136a13: 之中。其間有先出家而名位卑下者。有年少而先具
0136a14: 戒者。有年長而未具戒者。不可以尊卑之位忽先後
0136a15: 之分。況此法門本來平等。若識心達本。當下與佛祖
0136a16: 不別。豈可持其先後執著名分。妄爭人我徒喪光陰。
0136a17: 諸人要幹辦大事畢竟行履。無有一毫自欺處。纔不
0136a18: 孤負行之初心矣。他日甚有得力。決不相賺。
0136a19: 牧雲門禪師上堂。古南箇村僧。性燥多嗔罵。佛法嬾
0136a20: 得說。終日尋人打。打打打。上士笑呵呵。下士便驚怕。
0136a21: 怕怕怕。好事不出門。惡事傳天下。
0136a22: 箬庵問禪師因事祖堂示眾。法門授受誠非細故。前
0136a23: 佛性命後佛紀綱統系一人。苟得其人則別叢社何幸。
0136a24: 不得其人。將見長師為徒。無有出泥犁分。豈非雖是
0136b01: 善因而招惡果。老汾陽一陌紙兩片肉斷送閒神野
0136b02: 鬼。老僧者裏并不用一陌紙兩片肉。若是閒神野鬼
0136b03: 斷然存劄不住。何故。近來例作禱鬼獻神。誰甘淡薄。
0136b04: 老僧今日與諸人約法三章。一知半見底請過一邊。
0136b05: 囫圇吞棗底且緩緩著。無繩自縛去死十分與你草
0136b06: 鞋一緉。若是英俊道流高超獨步。定不入他時流圈
0136b07: 繢。老僧昔日婆心錯失。儘有數員禪客。念其相依日
0136b08: 久。恐致為人賺。收到座下。豈期竟自罔然無知。如
0136b09: 鮮魚臭肉沿塗販賣。誤賺後昆更妄付授。追思切齒。
0136b10: 每室中對諸人枚舉。如斯等輩作老僧奴兒婢子
0136b11: 尚不中用。何況敢稱老僧法子。已巳後如曾經記。非
0136b12: 親炙多年分座說法。不許擅自受請離師。何況付授。
0136b13: 違者追擯。如曾經記。總不得過量超師。師命住山
0136b14: 住靜。本分自甘。亦不失為真正衲子。逆命違師不甘
0136b15: 本分者追擯。如曾經記行業有餘文彩麤陋。刀耕火
0136b16: 種了一生。敢保此人龍天自不敢昧。不識利害妄
0136b17: 刊語句流布者追擯。已巳上數條皆老僧慟心疾首痛
0136b18: 哭鼓攻。諸仁者。是豈老僧得已巳之陳也哉。奉告諸仁
0136b19: 者。切須見賢思齊。不賢自省。昧心負德報亦匪輕。泛
0136b20: 泛之流向破驢脊上攢簇及時哄。老僧正不敢攀
0136b21: 留。也不須惆悵。臨岐句。只箇真金不混沙。卓拄杖。
0136b22: 訓童行規誨
0136b23: 佛印禪師訓童行。自小離於父母。第一歸依佛祖。寅
0136b24: 朝禮念精專。夜靜堂中莫語。普請作務慇懃。常住什
0136c01: 物愛護。一粒米。重千斤。日裏應身須顧。觸事不要獐
0136c02: 狂。出言低聲慢舉。出入束斂歛身心。行步威儀詳序。廊
0136c03: 下逢僧問訊。叉手旁邊待去。既然捨俗緣。遵奉叢
0136c04: 林規矩。師長訓誨之時。不得高聲辭訢。白曰無事學
0136c05: 書。聖教經文記取。謹慎遞相無事。且莫欺瞞常住。衣
0136c06: 衫黑驂裰。莫騁尖新鋒措。仔細約束身心。勿令世
0136c07: 情染污。深思六道輪迴。警應當恐怖。出家要秉佛
0136c08: 言。不信三途受苦。小心侍奉師僧。恭敬三寶福助。童
0136c09: 行上下謙和。酒肉賭錢莫。閒話不要論量。聖教時
0136c10: 時思慕。豈可度光陰。死後將何憑據。不惟辜負四
0136c11: 恩。一乃帶累先祖。辭親割愛投師。本欲出塵濟度。慷
0136c12: 慨決志修行。省察輪迴不住。萬劫得箇人身。慚愧須
0136c13: 知來處。去除懶墮睡眠。調伏身心寬。從小戒行真
0136c14: 實。長大為僧堅固。參禪報答佛恩。誓願須求頓煩悟。今
0136c15: 生幸得出家。不可遇而不遇。念念不退善根。心心長
0136c16: 成覺樹。若能如是修行。必證菩提之路。
0136c17: 為行者普說肅師語雖不甚暢。然不失訓行者之體。且諸家為行者普說竟少。故錄
0136c18: 普庵肅禪師為行者普說。此中寶所。非從妄想發生。
0136c19: 心地光明應化萬緣。如是人心佛行佛行人心。遇末
0136c20: 劫則地獄現前。逢明眼則彌勒境界。為什麼如此。所
0136c21: 作無心自然契合。不用皮毛滴酒。二三載何事不圓。
0136c22: 終日杜門信施力財而未少欠。道非傲物欲顯天
0136c23: 真。佛豈背人法身普應。若無靈感於物何異。紙畫日
0136c24: 頭若有應於群心。杲杲炎光遍爍。聖凡難辨。龍蛇混
0137a01: 雜以同居。迷悟同光。佛於眾生而一體。悟則方通消
0137a02: 息。動靜法益群情。迷時總屬夢游。生死無明顛倒。夢
0137a03: 中說夢。迷覺不分。醉戒醉人。旁觀呵笑。善男子。欲求
0137a04: 解脫。依師戒定慧方成。日久月深般若純熟。心法現
0137a05: 前。由人努力不在遲疑。今日雖安。來朝難保。人似浮
0137a06: 根岸草。水急難留。且無可救之人。誰作波心之主。唯
0137a07: 有真心廣佛。本自不滅不生。猶若空包含天地。顯
0137a08: 假名則無窮無盡。建法幢則無量無邊。二乘外道不
0137a09: 通玄根。境法中怪。妄謂諸佛有可說。卜度法身
0137a10: 妄認識神。更不求大悟了心。一向愛他文字。所以徒
0137a11: 學多知返成謗教。老僧若不了心。與汝一般愚昧。今
0137a12: 幸具足元常意光無盡。所以終日杜門怕逢醉漢。有
0137a13: 時苦口。汝又不行。朝夕而只是自瞞。懶惰而怕見和
0137a14: 尚。不肯息心自悔廣作眾緣。天龍嗔呵。護教不肯。一
0137a15: 時業報現前。難瞞眾目。若是箇信佛依法修行之人。
0137a16: 為法忘軀。寒冷月深思古德非少善而得見如來。
0137a17: 復想我身無一德而助資眾善。假使十二時中懸腰
0137a18: 墜石猶自妄意麤心。直饒粉骨碎身箇裏難求良匠。
0137a19: 今則棄俗割愛。忽遇斯人。何不速辦精機信心實地。
0137a20: 步步依如。念念不退究竟涅槃。定歸實際與佛無殊。
0137a21: 天龍守護。鬼神瞻依。邪魔摧落。千古而不墜玄風。長
0137a22: 劫而本光不動。所遺言句自有護法傳持。所立標宗
0137a23: 劫火應不能壞。如斯精妙事由一心。舍短從長豈由
0137a24: 他悟。佛教則如標月指。祖說如潑水示。見月知光。
0137b01: 釋為水。然後大感佛祖之恩。殞命猶難酬報。我迷
0137b02: 心法。經劫而不出塵勞。今悟佛因。見性而永脫生死。
0137b03: 拳拳在念豈不快哉。安比十聖三賢二乘圓覺。五蘊
0137b04: 不空輪迴不歇。任你聰明超世。不離三界循環。假饒
0137b05: 移山填海。猶落非色界中。雖然雷電奔馳。不出五通
0137b06: 陰界。直饒橫衝直過。也不出諸佛法身。未解自己巳本
0137b07: 元一切有為如幻。直須幻盡覺圓具足實相。將大地
0137b08: 山河為自己巳。以色空明暗顯真如。指南以標心。顧
0137b09: 西松而露意。方寸絕於能所。大千無假一微塵。受
0137b10: 用身心。不落有無知見。為人拈舉。非干聲色指人心。
0137b11: 如斯方是出家兒。不誤後來之初學。等觀今時。聚此
0137b12: 出家當求何事。教汝持戒。一行不持。令汝澄心。愈增
0137b13: 嫉。教汝擊鐘。也無一字分明。隨時逐隊鬨喧。
0137b14: 只欲打過。教汝恭敬往來廣結歡喜眾緣。汝又要自
0137b15: 求閒靜。迷識沉神。食氣不和。自成病體。諸事難為必
0137b16: 竟變壞。又入魔徒。百千萬劫不遇善知識。汝等今時
0137b17: 遇我出家。知汝來處亦知汝去處。只似空花從空而
0137b18: 有。我不得全定汝作妖魔。我著汝魔同歸魔道。我若
0137b19: 如是法身如猛火焰。邪魔猶若霜。汝定消洋。法身
0137b20: 常住古今永無變壞。所以千佛萬佛只傳此心。
0137b21: 歷劫恒沙此宗不壞。汝之業識雖聞不信。後日明朝
0137b22: 自當敗闕。莫道良醫門下猶有病夫。爐完全尚存
0137b23: 鈍鐵。自是覆盆之下而不肯開張暗爛敗根。斯光常
0137b24: 在不從直訓。役我多言。若是善根何消如此。各自努
0137c01: 力。但辦肯心。一片時中究竟如是。珍重。
0137c02: 受法衣提綱
0137c03: 恕中慍禪師洪祐和尚送歸源法衣至上堂。拈衣示
0137c04: 眾云。者箇是先歸源向異類中遺下皮可漏子。日炙
0137c05: 風吹而不壞。刀斫鋸解而不開。業力既重。累及不肖
0137c06: 子亦入其群隊去也。披云。且道是驢是馬。遂陞座。乃
0137c07: 云。夫為宗師者。垂一機示一境。如青天霹不容掩
0137c08: 耳。如十日照無幽不燭。如大爐煉頑鈍。如大
0137c09: 醫王療種種病。如大舟航運載一切。有如是奇特如
0137c10: 是作略。然後方可據法空座傳持大法。為人抽釘拔
0137c11: 楔解粘去縛。明頭合暗頭合據虎頭收虎尾。若也向上論
0137c12: 去。尚恐埋沒宗風恥他先作。那更婆婆和和淟淟涊
0137c13: 涊。撒土拋沙瞎學者眼。豈堪稱譽天台那畔。石佛山
0137c14: 前有大智人。把斷要津不通水泄。提破沙盆索起遼
0137c15: 天重價。用黑豆法換盡大地人眼睛。掀翻舊日條章。
0137c16: 裂破今時窠臼。直得德山臨濟吞聲飲氣。竺乾震旦
0137c17: 絕行。灼然不落聖凡。實謂大功不宰。諸人還知
0137c18: 落處麼。經天緯地無多子。扶樹單傳只一人。復舉阿
0137c19: 難問迦葉因緣。師拈云。世尊做盡生涯。貴在後來承
0137c20: 紹。阿難太殺奢華。迦葉亦成落魄。靈巖今日承鴻祐
0137c21: 木庵師兄持先師竺元和尚法衣到來。但知頂受。一
0137c22: 語不敢問著。何故。不經一事不長一智。
0137c23: 病起提綱
0137c24: 五祖演禪師病起示眾。病來又病皮黏骨。抖擻起來
0138a01: 無一物。行不成步語聲低。鼻孔依前空突兀。
0138a02: 雪竇顯禪師病起示眾。門掩還同歲月摧。石經雨
0138a03: 積莓苔。一床枕簟淨名老。時見斷雲孤月來。
0138a04: 應庵華禪師病起上堂。法身病。色身即是法身。色身
0138a05: 病。法身即是色身。如是次第自幼至老。病至膏肓神
0138a06: 醫拱手處。萬病脫然直下正體如如。更轉向那邊。然
0138a07: 後法隨法行。法幢隨處建立。故能顯示攢簇不得底
0138a08: 病。直教千聖覓起處不得。普入一切眾生身內。全眾
0138a09: 生之病入大解脫門。證無生法忍。始可津濟四生梯
0138a10: 航九有。若不如是。空病何為。敢問諸人。只如山僧許
0138a11: 多時病。且道與適來所說之病是同是別。若道是同。
0138a12: 未見老僧在。若道是別。亦未見老僧在。何故。海枯終
0138a13: 見底。人死不知心。
0138a14: 黃龍死心禪師屬疾退居晦堂夜參。起拂子云。看
0138a15: 看。拂子病死心病。拂子安死心安。拂子穿死心。死
0138a16: 心穿拂子。正當恁麼時。喚作拂子又是死心。喚作
0138a17: 死心又是拂子。畢竟喚作什麼。良久云。莫把是非來
0138a18: 辨我。浮生穿鑿不相干。
0138a19: 密庵傑禪師病起上堂。一葉飄空萬木秋。翻思光景
0138a20: 急川流。若人識得其中意。坐斷千差向上頭。山僧數
0138a21: 日來似病不病似安不安似死不死。方丈裏撒屎撒
0138a22: 尿。大開眼狂言寐語。直是東西不辨南北不分。求生
0138a23: 不得求死不可。釋迦老子為四生慈父三界醫王。也
0138a24: 覓此病起處不得。正當此時。若人救得山僧。點一盞
0138b01: 薄荷湯與伊濕口。若救不得。如人上山各自努力。閻
0138b02: 羅大王不是你爺。他時打你鬼骨臀索飯錢去在。莫
0138b03: 言不道。
0138b04: 典牛游禪師病起上堂。舉馬大師日面佛月面佛。後
0138b05: 來東山演和尚頌云。丫鬟女子畫娥眉。鸞鏡臺前語
0138b06: 似癡。自說玉顏難比。來架上著羅衣。師云。東山
0138b07: 老翁滿口讚歎則故是。檢點將來。未免有鄉情在。雲
0138b08: 巖又且不然。打殺黃鶯兒。莫教枝上啼。幾回驚妾夢。
0138b09: 不得到遼西。
0138b10: 白楊順禪師因病示眾。久病未推木枕。人來多是
0138b11: 問如何。山僧據問隨緣對。外黃鸝口更多。只如七
0138b12: 尺之軀甚處受病。眾中具眼者試為山僧指出病源。
0138b13: 眾下語皆不契。師自拊掌一下作嘔吐聲。又云。好箇
0138b14: 木枕子。
0138b15: 佛心才禪師病起上堂。一法有形該動植。百川湍激
0138b16: 競朝宗。韶琴不鼓雲天淡。想像毗耶老病翁。維摩病
0138b17: 則上封病。上封病則拄杖子病。拄杖子病則森羅萬
0138b18: 象病。森羅萬象病則凡之與聖病。諸人還覺病本起
0138b19: 處麼。若也覺去。情與無情同一體。處處皆同真法界。
0138b20: 其或未然。甜瓜徹蔕甜。苦瓠連根苦。
0138b21: 心聞賁禪師病起上堂。維摩病說盡道理。龍翔病咳
0138b22: 不已巳。咳不已巳說盡道理。說盡道理咳不已巳。汝
0138b23: 等諸人還識得其中意旨也未。本是長江湊風冷。
0138b24: 教露柱患頭風。
0138c01: 石屋珙禪師病起上堂。舉苕溪和尚示眾云。吾有大
0138c02: 病非世所醫。後有僧問曹山。未審是甚麼病。山云攢
0138c03: 簇不得底病。又問一切眾生還有此病也無。山云老
0138c04: 僧正覓起處不得。師云。者僧是病過的人。極是搜尋
0138c05: 到頭髮尖裏也不放過。若非曹山知他落處。其他難
0138c06: 為啟口。復成一偈舉似大眾。百骨酸疼攢簇難。一番
0138c07: 熱了一番寒。覓他起處竟不得。藥銚風爐盡打翻。
0138c08: 傑峰愚禪師因眼病上堂。佛病祖病眾生病。拈向一
0138c09: 邊。丹藥妙藥神仙藥。除過一壁。離四大幻身。且道
0138c10: 那箇是病那箇是藥。若向者裏薦得。許汝諸人具一
0138c11: 隻眼。其或未然。老僧分明指出病源與諸人看。四大
0138c12: 分散時向何處安身立命。是有病無藥底句。鎮州蘿
0138c13: 蔔樹子乾屎橛麻三斤。是有藥無病底句。萬法歸
0138c14: 一一歸何處。趙州云。我在青州做領布衫重七斤。是
0138c15: 藥病對治底句。不是心不是佛不是物。狗子佛性無。
0138c16: 是藥病雙忘底句。為治眾生心中五欲八風煩惱塵
0138c17: 勞妄想執著一切諸病。一大藏教總是濟世醫方。一
0138c18: 千七百祖師公案盡是靈丹妙藥。有病應服藥。無病
0138c19: 藥還祛。眾中還有箇漢出來道。和尚自身不能治。何
0138c20: 用治別人。只向他道。留得一雙青白眼。笑看無限往
0138c21: 來人。
0138c22: 無文璨禪師病起上堂。諸人病是山僧病。山僧病是
0138c23: 諸人病。諸人痛處山僧能忍。山僧痛處諸人欲忍不
0138c24: 能。拄杖卓一下。單方一服當下和平。不必松根採茯
0139a01: 苓。
0139a02: 恕中慍禪師病眼上堂。山僧數日來病眼暗昏昏地。
0139a03: 直得東西不辨南北不分。然於不分不辨處有箇
0139a04: 分曉。僧問九。如何是把定乾坤眼。折攪龍門。
0139a05: 云。把定在裏許。乞兒弄飯。僧云。乾坤眼何在。再犯
0139a06: 不容。云。正是乾坤眼。貴買賤賣。僧云。還照燭也無。
0139a07: 有甚失照燭。云。不借三光勢。舌頭拖地。僧云。既不
0139a08: 借三光勢。憑何照燭。喚作乾坤眼。狗咬枯骨頭。云。
0139a09: 若不恁麼。髏髑前見鬼正是見鬼說話。九長吹緩
0139a10: 打。自謂手段高強。爭柰者僧久經行戶酬唱無虧。若
0139a11: 是把定乾坤眼總未見得。今日不是攙行奪市。為
0139a12: 病多諳藥性。要識把定乾坤眼麼。卓拄杖。曙色未分
0139a13: 人盡望。及乎天曉也尋常。
0139a14: 楚石琦禪師病起上堂。壽山不會說禪。病起骨露皮
0139a15: 穿。判得閻羅老子。一朝催討飯錢。劍樹刀山未免。鑊
0139a16: 湯爐炭交煎。更入驢胎馬腹。不知脫離何年。因什麼
0139a17: 如此。是他家常茶飯。
0139a18: 了庵欲禪師病起上堂。昨日病。前日病。病病相尋。無
0139a19: 有自性。坐斷淨名舌頭。倒行摩竭正令。擊拂子。野狐
0139a20: 窟裏產狻猊。獼猴各佩軒轅鏡。
0139a21: 上堂。東山演和尚云。病來又病皮黏骨。可殺驚人。抖
0139a22: 擻起來無一物。較些子。行不成步語聲低。描也描
0139a23: 不成畫也畫不就。鼻孔依然高突兀。築著磕著好。大
0139a24: 眾。古人發揮到無發揮處。直是驚天動地邁古超今。
0139b01: 山僧一夏以來病來病去。病得起來。內不見有四大
0139b02: 五陰。外不見有山河大地。上不見有諸佛。下不見有
0139b03: 眾生。中不見有自己巳。淨赤洒洒沒可把。幸自可
0139b04: 憐生。無端侍者進退一段公案未了。今朝月望。拈香
0139b05: 底拈香。揖客底揖客。濡毫底濡毫。請法底請法。直要
0139b06: 山僧向太空中大書皇帝萬歲四字。莫有為山僧
0139b07: 代筆者麼。舉起拂子云。文明齊北極。睿筭等南山。繫
0139b08: 拂子下座。
0139b09: 密雲悟禪師病起陞座云。山僧六十有五。數來不涉
0139b10: 迷悟。無端痢疾三年。累得通身骨露。若人如是證明。
0139b11: 管取超佛越祖。日用二六時中。直教更無差互。若能
0139b12: 如是修行。定證金剛堅固。試看碓坊踏碓人。終日未
0139b13: 移一步。蘇州城有六座門。門門有路通人路。可惜
0139b14: 無人簡點知其數。便下座。
0139b15: 箬庵問禪師病起陞座。師云。三百六十骨節。八萬四
0139b16: 千毛竅。通身抖擻。欲覓病起處了不可得。風寒暑濕
0139b17: 熱四面交逼時。且道向甚麼處著到。慣從五鳳樓前
0139b18: 過。手握金鞭賀太平。忽有箇衲僧出來道。和尚猶作
0139b19: 主那。山僧不覺手之舞之足之蹈之。今日初起囈語
0139b20: 猶未歇在。喝一喝下座。
0139b21: 掩室提綱
0139b22: 天如則禪師依圓覺上期一百二十日掩室安居。書
0139b23: 偈于門示眾。平地牢關立一重。佛來無路得相逢。分
0139b24: 明只在尋常處。如隔千峰與萬峰。
0139c01: 見心復禪師掩關示眾。槁木形骸百念。溪猿野
0139c02: 苦相猜。閉門獨掩青松雨。笑口逢人亦嬾開。
0139c03: 無趣空禪師掩關示眾。三十餘年參禮請益十方宗
0139c04: 匠。問法皆云無說。問佛皆云無相。幸得無相無說。不
0139c05: 覺頓空伎倆。追昔跟失便宜。今喜眉毛端在眼
0139c06: 上。從斯丟去草鞋。即便折拄杖。拍雙空手入玄關。
0139c07: 坐看陰陽消長。偈曰。窮子還歸長者宅。善財參遍雜
0139c08: 華林。大千收拾毫端內。推出空掩上門。
0139c09: 瑞白雪禪師為乘長老封關。封住拄杖頭。結定布袋
0139c10: 口。山河大地攪得一團。明暗色空成一聚。爐峰不
0139c11: 挂片雲。秦望豈帶煙色。正恁麼時。進關一句作麼生
0139c12: 道。良久云。木人雲中拍氈板。石女山頭唱茶歌。
0139c13: 石雨方禪師為屍行芥城封關。海天空智者不居。
0139c14: 鐵壁銀山愚人不識。然則如鏡照鏡。不妨者邊那邊。
0139c15: 死限之心既固。活埋之念須堅。雖然。欲知此話行。須
0139c16: 看三年後。
0139c17: 啟關提綱
0139c18: 無趣空禪師啟關示眾。自結玄關自活埋。自吾閉也
0139c19: 自吾開。一拳打破玄關竅。放出從前者漢來。
0139c20: 玉芝聚禪師啟關示眾。丈室三年坐斷十方世界。蒲
0139c21: 團一念頓圓十世古今。依稀彌勒樓中。不妨開已巳復
0139c22: 閉。畢竟普賢界裏。要看絕後再甦。所以道把住則乾
0139c23: 坤失色。放行則瓦礫生輝。霄漢縱橫。蒼檜豈容藏彩
0139c24: 鳳。風雷浩蕩。碧潭寧許臥青龍。然則放出關中主一
0140a01: 句作麼生道。咦。開門日出西方卯。萬象之中獨露身。
0140a02: 石雨禪師為正衡開關。盡大地是箇關房。本無出入。
0140a03: 只因迷故。關上重關亦是迷上重迷之意。今人只思
0140a04: 尋悟。全不知迷。既不知迷。悟從何得。所以老僧常向
0140a05: 人道。迷有十分悟有十分。今日開關豈屬迷悟。聽取
0140a06: 一偈。有出入。無門戶。無開掩。有封固。若是香象截流
0140a07: 機。終不從他覓頭路。乃舉匙。且道是甚麼。試開看。
0140a08: 迎待尊宿引座提綱
0140a09: 實性大師因同參芙蓉訓禪師至上堂。以右手拈拄
0140a10: 杖倚放左邊。良久曰。此事若不是芙蓉師兄也大難
0140a11: 委悉。便下座。
0140a12: 法昌遇禪師黃龍南禪師至上堂。拏雲攫浪數如麻。
0140a13: 點著銅睛眼便花。除黃龍頭角外。自餘渾是赤斑
0140a14: 蛇。法昌小剎路遠山遙。景物蕭遊人罕到。敢謂黃
0140a15: 龍禪師曲賜光臨。不唯泉石生輝亦乃人天欣悅。然
0140a16: 雲行雨施自古自今。其柰爐之所鈍鐵猶多。良醫
0140a17: 之門病者愈甚。瘥病須求靈藥。銷頑必藉金錘。法昌
0140a18: 者裏有幾箇躲根阿師。病者病在膏肓。頑者頑入骨
0140a19: 髓。若非黃龍老漢到來。總是生浪死。拈拄杖曰。要
0140a20: 會麼。打麵還他州土麥。唱歌須是帝鄉人。
0140a21: 保寧勇禪師因長蘆和尚來上堂。金將火試。水將杖
0140a22: 試。大眾。祇如金不將火試。水不將杖試。還有人辨得
0140a23: 麼。若辨得。是真也假也深也淺也。若辨不得。且分付
0140a24: 與明眼人。
0140b01: 真淨文禪師隆慶長老來上堂。大眾。教中道佛滅度
0140b02: 後為善知識者總是見佛來。然則其為善知識者亦
0140b03: 不可容易。善知識者亦不可輕慢。隆慶禪師斯之
0140b04: 謂也。老僧與知事首座大眾同增懽慶。乃喝一喝云。
0140b05: 虎溪宗派龍山子孫。吉州隆慶大啟禪門。古人所謂
0140b06: 從門入者不是家珍。驀拈起拄杖云。為是家珍。為是
0140b07: 外物。大眾請隆慶禪師決斷。擲下拄杖下座。
0140b08: 雪竇顯禪師因宗上座至引座。大眾。今日雪竇宗上
0140b09: 座。乃是昔年太陽韓大伯。具大知見。晦韜光。欲得
0140b10: 發揚宗風。幸願特陞此座。
0140b11: 白雲端禪師中峰至云。九九八十一。幾人能解筭。兩
0140b12: 箇五百文。原來是一貫。到者裏添得一文麼。若有添
0140b13: 得一文。即便滿路光生出古今。爭柰自古自今千
0140b14: 箇萬箇。祇愛足頭底白雲。今日為汝添看。乃云。下座
0140b15: 與知事首座大眾請中峰和尚陞座一。
0140b16: 圓悟勤禪師請長蘆覺禪師上堂。多子塔前分半座。
0140b17: 截斷眾流。少林端拱歷九年。壁立萬仞。奮作家爐。
0140b18: 施向上鉗鎚。顯大用大機全生全殺。與一切人抽釘
0140b19: 楔解黏去縛。令大地人各各如獅子兒奮迅吒沙
0140b20: 踞地返躑。所以道法王法力超群生。常以法財施一
0140b21: 切。久積淨業稱無量。導眾以寂故稽首。夫如是則向
0140b22: 萬仞懸崖垂手。敲唱俱有。百尺竿頭進步。主賓互換。
0140b23: 正當恁麼時如何。龍吟長霧起。虎嘯乃風生。復云。撞
0140b24: 著道伴交肩過。一生參學事已巳畢。今朝幸遇大導師。
0140c01: 寶華王座為拈出。
0140c02: 龍門遠禪師五祖和尚到上堂。曹溪大師傳衣歸嶺
0140c03: 南。後來讓和尚得法授與馬大師。馬大師接得百丈。
0140c04: 百丈得黃蘗。黃蘗得臨濟。臨濟得興化。興化得南院。
0140c05: 南院得風穴。風穴得首山。首山得汾陽。汾陽得慈明
0140c06: 大師。慈明大師接得一人楊岐和尚。如今舉他得底
0140c07: 事看。此老子云。我者裏如市裏上竿子相似。是人
0140c08: 皆見。瞞你眼得麼。楊岐老子後來接得端和尚一人。
0140c09: 此老子曾住此山來。有頌云。海底珠動時。雲中月還
0140c10: 現。涼夜無狂風。清光都一片。端師翁後來接得先師
0140c11: 一人。先師有言曰。祇從咬破一箇鐵餕。直得百味
0140c12: 具足。此老子所以一生口硬好說硬話。伏自先師付
0140c13: 囑之後大法傳持以來。末後東山一時分付今五祖
0140c14: 堂頭和尚。此日幸對人天廣眾。請不慈悲重為顯
0140c15: 揚。使先宗有據吾道益明。莫不大幸。
0140c16: 甘露和尚入山上堂。達磨不來唐土。地久天長。二祖
0140c17: 不往西天。山青水綠。龍吟霧起虎嘯風生。秋雨垂空
0140c18: 浮雲蔽日。諸人有眼還見麼。有耳還聞麼。既具見聞。
0140c19: 何者是迷何者是悟。何物為緣何物為對。要知迷悟
0140c20: 昇沉理。畢竟須還本分師。先佛道。身相屬四大。心性
0140c21: 歸六塵。四大體各離。誰為和合者。大眾。身心既乃如
0140c22: 此。現今復是何物。近來參學之人。盡皆奔馳語句舉
0140c23: 論古今。於本分事全不明了。所以正宗淡薄道法澆
0140c24: 漓。幸遇和尚到來。伏望震潮音示真旨。抉重瞙顯衣
0141a01: 珠。四眾傾誠。不勝虔請。
0141a02: 應庵華禪師烏巨山雪堂和尚到上堂。臨濟三遭痛
0141a03: 棒。高安灘上知歸。興化於大覺棒頭深明黃蘗意旨。
0141a04: 山中兄弟雖然不多。各各病在膏肓。若非師叔和尚
0141a05: 到來。明果豈敢妄通消息。少間下座與知事頭首大
0141a06: 眾同伸拜請。伏望慈悲痛垂發藥。
0141a07: 萬杉和尚到上堂。大底大小底小。長底長短底短。曲
0141a08: 底曲直底直。方底方圓底圓。正底正邪底邪。為復是
0141a09: 佛耶是菩薩耶。是羅漢耶是聖僧耶。是鬼神耶是天
0141a10: 仙耶。我昔聞是法。未妄宣說。是義非義是隨義墮。
0141a11: 非是非義非非義是隨句墮。若作佛法商量。達磨一
0141a12: 宗掃土而盡。不作佛法商量。老僧活陷地獄。是你諸
0141a13: 人還緇素得出麼。苟或未然。少間下座同知事頭首
0141a14: 攀請新萬杉和尚為眾說破。
0141a15: 徑山大慧禪師至上堂。乃云。我本無心有所希求。今
0141a16: 此法王大寶自然而至。法王大寶既至。汝等諸人急
0141a17: 著精彩。所謂見之不取思之千里。豈不見大隋和尚
0141a18: 道。我參七十餘員善知識。具大眼目底祇有一二。其
0141a19: 他盡具正知見。在今天下具大眼目真善知識。惟我
0141a20: 法叔老師一人而已巳。黑漆竹篦掀翻海嶽。從頭打過。
0141a21: 雖是死馬醫。就中要妙。黃蘗打臨濟拄杖。蔣山豈是
0141a22: 無耶。為土曠人稀。雲門一曲臘月二十五。那在今
0141a23: 朝十六日吹唱。驀拈拄杖卓一卓云。空可量風可
0141a24: 繫。無能盡說佛功德。復舉頃在虎丘聞先師舉佛眼
0141b01: 叔祖初作無為軍化士。因道中著有箇省處。歸來
0141b02: 舉似師祖。後令充知客。因夜坐撥火忽然猛省。雖然
0141b03: 如是。每至入室未能深入閫奧從容請益大師。祖云。
0141b04: 我為你說箇喻子。正如一人牽一頭牛從櫺中過。
0141b05: 兩角四蹄悉皆過了。惟尾巴過不得。師云。者箇說話
0141b06: 多年在肚皮裏。信知在今天下無人理會得。所以密
0141b07: 之三寸。苟非法叔老師到來。小姪此生無因拈出。敢
0141b08: 問諸人。既是大底過了。如何尾巴過不得。且道
0141b09: 訛在什麼處。小姪今日對眾拈出。供養我法叔老師
0141b10: 大和尚。惟願壽與趙州同年。為佛法作大主張。使天
0141b11: 下衲僧洞徹此一段奇特大事。下座同知事頭首大
0141b12: 眾殷勤拜請。伏望慈悲俯垂開示。
0141b13: 無用寬禪師天目中峰和尚至引座。明明百草頭。明
0141b14: 明祖師意。天目山古佛輝天并鑒地。虎咬大虫蛇吞
0141b15: 鼻。擲拄杖云。直下來也急著眼。下座大眾懷香
0141b16: 拜請幻住大和尚慈悲開示。便下座。
0141b17: 千巖長禪師龜道源和尚至上堂。作家相見豈在
0141b18: 形言。擊陞堂聊陳供養。供養我龜和尚降尊就
0141b19: 卑。昔應庵敘謝大慧末句云。空可量風可繫。無能
0141b20: 盡說佛功德。即今下座同大眾拜請和尚尊慈開示。
0141b21: 恕中慍禪師瑞龍夢堂和尚至上堂。大人具大見。大
0141b22: 智得大用。黑漆竹篦掀翻海嶽。芭蕉拄杖敲打空。
0141b23: 直得釋迦彌勒拱手歸降。文殊普賢潛身無地。所以
0141b24: 道殺人須是殺人刀。活人須是活人劍。有活人劍無
0141c01: 殺人刀。一切活人死不得。有殺人刀無活人劍。一切
0141c02: 死人活不得。活得死人死得活人。猶且墮在功勛埋
0141c03: 沒宗旨。豈不見芙蓉和尚一日訪同參實性大師。性
0141c04: 乃陞堂以右手拈拄杖倚放左邊良久曰。此事若不
0141c05: 是芙蓉師兄也大難委悉。便下座。實性與麼道。李向
0141c06: 赤邊咬。當茲季運。袒肩擔荷赤手提持。不涉廉纖斬
0141c07: 釘截鐵。惟我瑞龍師兄一人也。勿謂土曠人稀秘而
0141c08: 不泄。惟願放開線道曲時宜。使彼承言滯句者徹
0141c09: 證直指單傳一段奇特大事。顧不韙歟。下座與首座
0141c10: 大眾同伸拜請冀為敷揚。
0141c11: 楚石琦禪師靈隱竹泉和尚至上堂。舉廣慧璉和尚
0141c12: 道。我在先師會中見舉竹篦問省驢漢云。喚作竹篦
0141c13: 則觸。不喚作竹篦則背。作麼生。省近前奪得。拋向地
0141c14: 上云是什麼。先師云瞎。省從此悟入。我道省驢漢悟
0141c15: 則太煞悟。要且未盡先師意旨。師云。大小廣慧恁麼
0141c16: 道。先師實有意旨那。將一把火照看。面皮厚多少。下
0141c17: 坡不走。快便難逢。若是向上提持。還我竹泉師兄始
0141c18: 得。
0141c19: 弘覺忞禪師通玄奇禪師至引座。別不意。親遭
0141c20: 力索。無因見妙高。豈是當頭多隱諱。從來正打貴旁
0141c21: 敲。不見丹霞訪忠國師。霞問侍者。國師在不。者曰。在
0141c22: 即在。祇是不見客。霞曰大深遠生。者曰。非但上座。佛
0141c23: 眼亦不見。霞曰龍生龍子鳳生鳳兒。國師睡起。侍
0141c24: 者以告。國師乃打侍者二十棒遣出院。丹霞聞得。嘆
0142a01: 曰不謬為南陽國師。豈非丹霞旁敲故顯國師正打。
0142a02: 因顯國師正打始知毫無隱諱。既知毫無隱諱。自然
0142a03: 大用現前霜威凜凜。然後方可祖印高提吹毛橫按。
0142a04: 勦絕今時露布。發揮從上家風。激揚敲唱雙行。驀劄
0142a05: 主賓互換。主賓互換也。雲迷大野霧長空。敲唱雙
0142a06: 行也。韻出青霄風生滿座。直得山河大地盡作琴聲。
0142a07: 草木叢林順方低向。正當恁麼時。作麼生是毫無隱
0142a08: 諱底事。卓拄杖云。要會麼。下座同申勸請通玄和尚
0142a09: 普為諸仁分明指出。
0142a10: 化山三宜和尚至引座。孟門下珠履三千。金谷園
0142a11: 中繡襦八百。安似我輩衲僧家。借來香飯餉萬聖於
0142a12: 同堂。三變淨坊集分身於一處。是故進一步則震動
0142a13: 無邊世界網。退一步則踏斷百億大風輪。不進不退
0142a14: 則正令當行十方坐斷。便饒如是。未是衲僧全體作
0142a15: 用在。諸人要見全體作用麼。舉起拂子云。看看。空王
0142a16: 佛．多寶佛．威音王佛．大通智勝佛．四萬同名同號日
0142a17: 月燈明佛。盡向山僧拂子頭上吹大法螺擊大法。
0142a18: 演大法義作大佛事。一一佛事周法界。所謂一毛
0142a19: 現神變。一切佛同說。盡於未來劫。莫得其邊際。倒握
0142a20: 拂子云。及乎倒轉柄來。要且三世諸佛歷代祖師卒
0142a21: 摸索頭腦不著。何況諸人茄子瓠子那裏知得。今朝
0142a22: 幸遇化山和尚象駕光臨高垂天鑒。下座同申勸請
0142a23: 普為諸人委曲指示。
0142a24: 列祖提綱錄卷第十七
