0424c01: 祖庭事苑卷第八
0424c02: 睦庵　善卿　編正
0424c03: ●十玄談
0424c04: 序叢林所行十玄談皆無序引。思曩游廬阜。得其
0424c05: 序於同安影堂。今錄之。云。夫玄談妙句。出三乘。
0424c06: 既不混緣。亦非獨立。當臺應用。如朗月以晶空。轉
0424c07: 影泯機。似明珠而隱海。且學徒有等。妙理無窮。達
0424c08: 事者稀。迷源者眾。森羅萬象。物物上明。或即理事
0424c09: 雙祛。名言俱喪。是以殷勤指月。莫錯端倪。不迷透
0424c10: 水之鍼。可付開拳之寶。略序微言。以彰事理。
0424c11: 辨題目竊觀十玄談所作題目。不無深旨。而後人
0424c12: 自刪改。由不知當時命題製作之由。妄建私
0424c13: 意。良可歎也。而傳燈又復削去祖意．轉位二題。所
0424c14: 幸者。後之四首不失舊目。若夫不明祖意。何由得
0424c15: 造玄機。果未回機。安能轉位。此傳燈之誤也。而又
0424c16: 近世題目。全不與頌意相符。學者宜自攷之。
0424c17: 立題一．心印。二．祖意。三．玄機。四．異塵。五．佛教。六．還
0424c18: 鄉曲。七．破還鄉曲。八．回機。九．轉位歸。十．止位前。
0424c19: 心印達磨西來。不立文字。單傳心印。直指人心。見
0424c20: 性成佛。
0424c21: 三賢十聖華嚴明十住．十行．十回向為賢。十地為
0424c22: 聖。妙覺為佛。十聖者。即十地聖人。一．歡喜。二．離垢。
0424c23: 三．發光。四．焰慧。五．難勝。六．見前。七．遠行。八．不動。九．
0424c24: 善慧。十．法雲。涅槃云。菩薩位階十地。尚不能了了
0425a01: 知見佛性。何況聲聞．緣覺之人能得見邪。譬如醉
0425a02: 人欲涉遠路。蒙籠見道。十地菩薩於如來知見少
0425a03: 分。亦復如是。
0425a04: 尚未那能叢林商搉。往往謂行布差殊。語言顛錯。
0425a05: 殊不知作句有聲律。命意無漸次。如斷句云莫問
0425a06: 西來及與東是也。雖然。愚讀至此。未無惑焉。頃
0425a07: 游京師。俄於檀越劉氏書府中得故本禪錄。書尾
0425a08: 有十玄談。而不見序引。其第二章曰。三賢固未明
0425a09: 斯旨。十聖那能達此宗。予得此句。渙然冰釋。方知
0425a10: 後人傳寫之誤。
0425a11: 三乘一．聲聞。二．緣覺。三．菩薩。
0425a12: 次第演佛初成道。三七日思惟已巳。便往仙苑及諸
0425a13: 住處。十二年間說諸有為法。緣生．無我然猶未說。
0425a14: 然無我理名初時教。即阿含等一藏小乘經是矣。
0425a15: 次依諸計所執。說諸法空。然於依它圓成猶未
0425a16: 說。有名為空教。次說法相大乘。境空心有。名中道
0425a17: 教。即深密等經是矣。次開示一切眾生如來知見。
0425a18: 會三乘為一乘。會權歸實。名同歸教。即法華經是
0425a19: 矣。臨入涅槃。說一切眾生乃至闡提皆有佛性。凡
0425a20: 是有心。定當作佛。常樂我淨。名常教。即大涅槃經
0425a21: 是矣。
0425a22: 龍宮按華嚴。佛滅度後六百年。龍樹菩薩入龍
0425a23: 宮。見華嚴大經。凡有三本。上中二本非凡力所持。
0425b01: 成八十卷。然於下本四十八品。止有三十九品。餘
0425b02: 九品未至此土。
0425b03: 滿字梵書製文有半字．滿字者。字義未足。方有半
0425b04: 偏。猶漢文月字虧其傍也。理既究竟。文義圓滿。猶
0425b05: 漢文日字滿而實也。半字惡義。以譬煩惱。滿字善
0425b06: 義。以譬常住。又半字為體。如漢言字。滿字為體。如
0425b07: 漢語字。兩合即滿之例也。言字單立即半字例也。
0425b08: 半字雖單。為滿根本。緣其半字而成滿字。譬凡夫
0425b09: 無明為因。而得常住。因字製義。皆此類也。
0425b10: 樹世尊臨般涅槃。其娑羅林垂覆寶。時即慘
0425b11: 然變白。猶如白。故曰樹。
0425b12: 終談涅槃捃拾殘機。為眾經之殿後。故曰終談。
0425b13: 優羅此云黛華。又曰青蓮花。此華葉似梨。而果
0425b14: 大如拳。其味甘。無華而結子。亦有華而難值。故經
0425b15: 中以喻希有者也。
0425b16: ●釋名讖辨
0425b17: 七佛傳燈敘七佛。引長阿含偈及雲黃故事。斷自
0425b18: 七佛。而下文意粗略。未能通曉。如增一阿含四十
0425b19: 二云。阿難白佛言。如來亦說過去恒沙諸佛取滅
0425b20: 度者。如來亦知當來恒沙諸佛方便來者。如來何
0425b21: 故不記爾許佛所造。今但說七佛本末。佛告阿難。
0425b22: 皆有因緣本末故。如來說七佛之本末。過去恒沙
0425b23: 諸佛亦說七佛本末。將來彌勒之徒亦當記七佛
0425b24: 之本末。若師子膺如來出世時。亦當記七佛之本
0425c01: 末。若柔順佛出世時。亦當記七佛之本末。若光焰
0425c02: 佛出現世時。亦當記七佛之名號。若無垢佛出現
0425c03: 世時。亦當記迦葉之本末。若寶光佛出世時。亦當
0425c04: 記釋迦文之本末。由此因緣故。如來記七佛名號
0425c05: 爾。又圭密禪師答裴拾遺云。若據真諦。本絕名
0425c06: 數。一猶不存。何言六七。今約俗諦。有其所表。如國
0425c07: 立七廟。七月而葬。喪服七代。福資七七。道釋皆同。
0425c08: 經說七佛持念遍數壇場。物色作法方便三遶。請
0425c09: 僧之限皆止於七。過則二七．三七。乃至七七。不止
0425c10: 於六。不至八九。順世生信。何所疑焉。然圭之說
0425c11: 雖冥合世諦。亦未能必信於後人。故引此經以為
0425c12: 證焉。
0425c13: 傳燈般若四百八云。大者善現謂舍利子言。諸佛
0425c14: 弟子凡有所說。一切皆承佛威神力。何以故。舍利
0425c15: 子。如來為它宣說法要。與諸法性常不相違。諸佛
0425c16: 弟子依所說法。精勤修學。證法實性。由是為它有
0425c17: 所宣說。皆與法性能不相違。故佛所言如燈傳照。
0425c18: 祖師涅槃云。復至它方有諸煩惱毒箭之處。示見
0425c19: 作祖為其療治。又期城太守楊衒之禮問達磨大
0425c20: 師云。西土五天竺國。師承為祖。其道如何。曰。明佛
0425c21: 心宗。寸無差誤。行解相應。名之曰祖。復成偈曰。亦
0425c22: 不觀惡而生嫌。亦不觀善而勤措。亦不舍愚而近
0425c23: 賢。亦不拋迷而就悟。達大道兮過量。通佛心兮出
0425c24: 度。不與凡聖同纏。超然名之曰祖。
0426a01: 禪師善住意天字所問經。天子問文殊師利。何等
0426a02: 比丘得名禪師。文殊曰。於一切法。一行思量。所謂
0426a03: 不生。若如是知。得名禪師。乃至無有少法可取。不
0426a04: 取何法。所謂不取此世．後世。不取三世。至一切法
0426a05: 悉不取。謂一切法悉無眾生。如是不取。得名禪師。
0426a06: 無少取．非取．不取。於一切法悉無所得。彼無憶念。
0426a07: 若不憶念。彼則不修。若不修者。彼則不證。故名禪
0426a08: 師。
0426a09: 長老今禪宗住持之者。必呼長老。正取長阿含經
0426a10: 有三長老中。所謂了達法性。內有智德之人。以訓
0426a11: 領學者。
0426a12: 祖偈譯禹門太守楊衒之名系記略云。東魏興
0426a13: 和年中。高僧雲啟往西域求法。至龜茲。會天竺三
0426a14: 藏那連耶舍欲傳法至東夏。雲啟曰。東夏佛法未
0426a15: 振。宜且留此。耶舍遂出祖師傳法偈梵文與啟
0426a16: 譯。既而啟游印土。耶舍乃將新譯華言祖偈至于
0426a17: 西魏。值時多事。乃入高齊。齊文宣帝延居石窟寺。
0426a18: 以齊方受東魏禪。未暇譯。耶舍乃將龜茲所譯
0426a19: 祖偈授于居士萬天懿。天懿聞魏有西域三藏吉
0426a20: 迦夜．昭玄寺沙門曇曜所譯付法藏傳缺於佛祖
0426a21: 傳法偈。遂寫本進于魏。梁簡文帝聞魏有本。乃遣
0426a22: 使劉玄運往魏。傳歸建康。唐貞元中。金陵沙門慧
0426a23: 炬同西竺勝持三藏編入寶林傳。雲啟。一名曇啟。
0426a24: 龜茲。或云屈隨。音丘茲。禪。音繕。
0426b01: 註祖師讖諸祖讖偈自雲啟譯。編於智炬寶林
0426b02: 傳。編二十八首。般若多羅十一．那連耶舍一十三．
0426b03: 竺大力一．誌公一．達磨一．六祖一。雖錄于傳。而罕
0426b04: 知其由。或聞仰山箋註頗詳。竟不獲見。晚於雲門
0426b05: 曜禪師錄中。得曜所註十八首。般若多羅止有三
0426b06: 首見註。今并錄于後。禪師諱重曜。嗣天台韶國師。
0426b07: 名振當時。為錢氏禮重。其讖註手澤尚存。今閟于
0426b08: 會稽雲門雍之影堂云。
0426b09: 般若多羅昔在天竺授達五不偈一十一首。見註
0426b10: 者三。其一曰。
0426b11: 路行跨水忽逢羊。獨自棲棲暗渡江。日下可憐雙象
0426b12: 馬。二株嫩桂久昌昌此讖達摩西來始終之事。達
0426b13: 摩始來見梁武帝。帝名衍。衍行。水。故云路行
0426b14: 跨水。帝既不契。祖師遂有洛陽之游。故云逢羊。羊。
0426b15: 陽聲相近也。祖師不欲人知其行。是夜航葦西邁。
0426b16: 故曰暗渡江也。祖師西來。見梁．魏二帝。此言日下
0426b17: 雙象馬也。九年面壁於少林。故曰二株嫩桂也。久。
0426b18: 九聲之近也。其二曰。
0426b19: 震旦雖闊無別路。要假兒孫下行。金雞解銜一粒
0426b20: 米。供養十方羅漢僧此讖馬大師得法於讓和上
0426b21: 之緣。無別路。其道一也。故馬大師名道一。兒孫。嗣
0426b22: 子也。下行。所謂一馬駒子踏殺天下人也。金雞
0426b23: 銜米。以讓和上金州人。雞知時而鳴。以覺未寤。羅
0426b24: 漢僧。馬祖生漢州之什仿縣。受讓師法食之供。其
0426c01: 三曰。
0426c02: 心中雖吉外頭凶。川下僧房名不中。為遇毒龍生武
0426c03: 子。忽逢小鼠寂無窮此讖周武帝名邕。破滅佛教。
0426c04: 至庚子興復。故云小鼠。寂寞。謂邕也。
0426c05: 未見註八首其一曰。路上忽逢深處水。等閑見虎
0426c06: 又逢。小小牛兒雖有角。青谿龍出總須輸。其二
0426c07: 曰。八月商尊飛有聲。巨福來群鳥不驚。懷抱一雞
0426c08: 來赴會。手把龍蛇在兩楹。其三曰。寄公席脫權時
0426c09: 脫。蚊子之蟲慚小形。東海象歸披右服。二處蒙恩
0426c10: 總不輕。其四曰。日月並行君不動。郎無冠干上山
0426c11: 行。更惠一添翠岫。王教人識始知名。其五曰。高
0426c12: 嶺逢人又脫衣。小蛇雖毒不能為。可中井底看天
0426c13: 近。小小沙彌善大機。其六曰。大浪雖高不足知。百
0426c14: 年凡木長乾枝。一鳥南飛歸北。二人東往還
0426c15: 西。其七曰。可憐明月獨當天。四箇龍兒各自遷。東
0426c16: 西南北奔波去。日頭平上照無邊。其八曰。鳥來上
0426c17: 高堂欲興。白雲入地色還青。天上金龍日月明。東
0426c18: 陽海水清不清。首捧朱輪重復輕。雖無心眼轉惺
0426c19: 惺。不見耳目善觀聽。身體元無空有形。不說姓字
0426c20: 但驗名。意尋書卷錯開經。口談恩幸心無情。或去
0426c21: 或來身不停。
0426c22: 耶舍那連耶舍。作讖偈一十三首。授五戒優婆塞
0426c23: 萬大懿。其一曰。
0426c24: 尊勝藏今古。無肱又有肱。龍來方受寶。奉物復嫌名
0427a02: 能發見。祖既斷左臂以求法。即達摩大師有股肱
0427a03: 矣。龍象西來。即可祖獲法寶之日。奉物。即易名慧
0427a04: 可。嫌名。神光不足道也。其二曰。
0427a05: 初首不稱名。風狂又有聲。人來不喜見。白寶初平平
0427a06: 此偈讖三祖也。師初以白衣謁二祖。竟不稱名氏。
0427a07: 示有風疾。來繼祖位。人所不喜。以赤頭璨名之。白
0427a08: 寶。師名僧璨也。初平平。師雖已巳傳二祖之道。初不
0427a09: 顯赫。已巳當周武滅教之時也。其三曰。
0427a10: 起自求無礙。師言我勿繩。路上逢僧禮。下六枝生
0427a11: 此讖四祖也。祖初見三祖。即求解脫法。謂無礙法
0427a12: 也。三祖云誰縛汝。即勿繩也。路上。道也。逢僧禮。信
0427a13: 也。師名道信。下六枝生。四祖之下旁生一枝。相
0427a14: 繼六世。即牛頭嬾融也。其四曰。
0427a15: 三四全無我。隔水受心燈。尊號過諸量。從嗔不起憎
0427a16: 此讖五祖也。三四。七也。師七歲見四祖。問答相契。
0427a17: 達無生無我之法。隔水。謂四祖所居隔一水之間。
0427a18: 心燈。所傳法炬也。尊號。佛也。過諸量。祖也。不起憎。
0427a19: 師名弘忍也。其五曰。
0427a20: 奉物何曾奉。言勤又不勤。唯書四句偈。將對瑞田人
0427a21: 此讖六祖也。奉物何曾奉。言勤又不勤。師名慧能
0427a22: 也。四句偈。對北秀作頌。因以傳衣。瑞田。即神秀也。
0427a23: 其六曰。
0427a24: 心裏能藏事。說向漢江。湖波探一月。將照二三人
0427b01: 此讖南嶽讓和上。心裏藏事。懷讓也。漢江。弟子
0427b02: 馬祖生漢州。探一月。謂師於曹溪月也。二三人。
0427b03: 師謂門人曰。汝等六人同證吾身。常浩得吾眉。
0427b04: 善威儀。智達得吾眼。善顧盼。坦然得吾耳。善聽理。
0427b05: 神照得吾鼻。善知氣。嚴峻得吾舌。善談說。道一得
0427b06: 吾心。善古今。其七曰。
0427b07: 領得珍勤語。离鄉日日敷。移梁來近路。余氣下途
0427b08: 此讖馬祖也。珍勤。謂得讓師法寶。勤而受用。有本
0427b09: 作彌勒語。非也。离卿。南也。日日。昌也。馬祖闡化於
0427b10: 南昌。有本作日月。非也。移梁。度人也。來近路。被洪
0427b11: 州連帥路嗣恭之請。入城說法也。余氣。我息也。言
0427b12: 傳法之子息。猶我而行天下也。其八曰。
0427b13: 艮地生玄旨。通尊媚亦尊。比肩三九族。足下一毛分
0427b14: 此讖北宗神秀也。艮地。東北也。神秀於五祖下。別
0427b15: 出一枝於北京。通尊。國賜大通之號也。媚亦。秀也。
0427b16: 三九。秀下相承。凡一十二人。足下。五祖下也。一毛
0427b17: 分。號北宗也。其九曰。
0427b18: 靈集媿天恩。生牙二六人。法中無氣味。石上立功勳
0427b19: 此讖荷澤神會也。靈集。荷澤之舊名。天恩。荷澤也。
0427b20: 二六。即神會門弟子十二人也。法中無氣味。所謂
0427b21: 知解宗師也。石上立功勳者。當時有北秀弟子
0427b22: 普寂。說法盛於京都。倚恃勢位。謂神會邪法惑眾。
0427b23: 義當擯逐。會因有南陽之行。寂乃毀能大師豐。
0427b24: 別神秀行狀。為傳法六祖。寂自為七祖。至天寶
0427c01: 五年。侍郎宋融知其前非。復奏請召會歸洛居荷
0427c02: 澤寺。毀秀。六祖石刻。其十曰。
0427c03: 本是大蟲男。回成師子談。官家封馬領。同詳三十三
0427c04: 此讖印宗和上。本講經論。為教之虎。晚參心宗。為
0427c05: 師子兒。官家封。印也。馬領。宗也。三十三。華梵祖師
0427c06: 下自六祖。凡三十三人。印宗嗣六祖也。其十一。
0427c07: 九女出人倫。八箇絕婚姻。朽添六。心祖眾中尊
0427c08: 此讖嵩山老安和上。九女。少室也。嵩少安所居也。
0427c09: 八女。為安字。朽。老安也。六。安之甚也。眾中尊。
0427c10: 則天禮安為國師也。其十二。
0427c11: 走戊與朝鄰。鳼烏子出身。二天雖有感。三化寂無塵
0427c12: 此天忠國師。走戊。六師越人也。朝鄰。東二也。鳼鳥。
0427c13: 即州也。越之諸暨。昔號州。國師出身處也。二
0427c14: 天。肅宗．代宗二帝興敬也。三化。第三次問大耳三
0427c15: 藏。老僧在甚麼處。三藏茫然。是寂無塵也。戊。王伐
0427c16: 切。鳼。三云切。其十三。
0427c17: 說少何曾少。言流又不流。山若除其草。三四繼門修
0427c18: 此讖石頭希遷和上也。說少。希也。何曾少。道付於
0427c19: 斯人也。言流。遷也。又不流。希遷也。山除草。石頭也。
0427c20: 三四繼門修。未詳。右十三頌即那連耶舍之讖。
0427c21: 達摩一首。授期城太守楊衒之。以讖服毒之緣。
0427c22: 江槎分玉浪。管炬開金。五口相共行。九十無彼我
0427c23: 謂流支．光統密毒於吾。所以致九十也。
0427c24: 竺大力一首。讖吳主孫權帝祚。
0428a01: 青宵喫飯。雲間走。十二二年。逢閉口青宵喫
0428a02: 飯。天口也。口天為吳。雲間走。各爭天下。十二二
0428a03: 年。止有十四之數。逢閉口。至亥年絕也。
0428a04: 誌公一首仰觀雨扇。腰捻鉤。九烏射盡。唯有一
0428a05: 頭。至則不至。要假須刀。逢龍不住。遇水即逃。此讖
0428a06: 未見註。
0428a07: 辨楞伽經寶林傳．傳燈錄。皆謂達磨以楞伽四卷之
0428a08: 經傳於學者。何得禪宗謂之教外別傳。答。此慧
0428a09: 炬編修之率略。後人看閱之不審也。傳燈。達摩謂
0428a10: 學者曰。吾觀漢地。唯有此經。仁者依行。自得度世。
0428a11: 方便逗接初機。令其生信爾。故馬祖示眾曰。達
0428a12: 摩大師從南天竺國來至中華。傳一心之法。令汝
0428a13: 等開悟。又引楞伽經以印眾生心地。恐汝顛倒。不
0428a14: 自信此一心之法各自有之。故楞伽云。佛語心為
0428a15: 宗。無門為法門。夫是豈可祖師專以一經遞相傳
0428a16: 授。此後人看閱之不審也。又況此經但覺大慧等。
0428a17: 談佛性義。意激發二乘。令舍小慕大。安足為祖門
0428a18: 之要道邪。此經即宋元嘉中天竺三藏求那陀
0428a19: 羅之所譯也。豈可宋經而反使梁菩提達磨持來。
0428a20: 以此攷之。謬妄之論。不待攷而自破矣。
0428a21: ●語緣
0428a22: 禪家流聲前體道。豈涉言詮。然古人接物應機。不
0428a23: 無兼帶。聊出數緣。以示來學。
0428a24: 阿國總持尼所證語緣。摩訶般若二十二云。佛
0428b01: 於大眾前而現神足變化。一切大眾皆見阿佛
0428b02: 國種種功德成就。佛攝神足。皆不復見。不與眼作
0428b03: 對。佛告阿難。如是。阿難。一切法不與作對。法法不
0428b04: 相是。法法不相知。如阿佛國亦如是。何以故。一
0428b05: 切法無知無見．無作無動．不可捉不可思議。如幻
0428b06: 人無受．無覺．無真實。菩薩如是行。為行般若波羅
0428b07: 蜜。亦不著諸法。○總持。號也。諱明練。梁武之女。事
0428b08: 達磨為弟子。悟道示滅。塔云少林五里許。事具褚
0428b09: 詢望所寫塔。
0428b10: 彌勒說法西域記曰。無著菩薩與弟世親．弟子師
0428b11: 子覺二三賢哲。每相謂曰。凡修行業。願覲慈氏。若
0428b12: 先捨壽。得遂宿心。當相報語。其後師子覺先捨壽。
0428b13: 三年不報。世親菩薩尋亦捨壽。時經六月。亦無報
0428b14: 命。無著於初夜分。方為門人教授定法。忽空中大
0428b15: 明。有一天仙乘空而下。即進階庭禮無著足。著云。
0428b16: 爾來何暮。分名何謂。對曰。從此捨壽命。往史天
0428b17: 慈氏內眾蓮花中。蓮花才開。慈氏曰。善來廣慧。善
0428b18: 來廣慧。旋遶才周。便來報命。無著曰。師子覺者。今
0428b19: 在何處。曰。我旋遶時。見師子覺在外眾中。耽著欲
0428b20: 樂。無暇相顧。詎能來報。無著曰。慈氏何相。演說何
0428b21: 法。曰。慈氏相好。言莫能宣。演說妙法。義不異此。然
0428b22: 菩薩妙音清暢和雅。聞者忘倦。受者無猒。
0428b23: 賓頭盧見佛雜阿含云。無憂王集諸聖眾。問佛如
0428b24: 何。賓頭羅漢以手舉眉。語王曰。佛如金山。巍巍堂
0428c01: 堂。難可名也。
0428c02: 多子塔青蓮目顧視迦葉處也。辟支論曰。王舍城
0428c04: 到一林間。見人斫於大樹。枝柯條葉繁美茂盛。使
0428c05: 多象挽不能令出。次斫一小樹。無諸枝柯。一人獨
0428c06: 挽都無滯。見是事已巳。即說偈言。我見伐大樹。枝
0428c07: 葉極繁多。稠林相挂。無由可得出。世間亦如是。
0428c08: 男女諸眷屬。愛增繫縛心。於生死稠林。不可得解
0428c09: 脫。小樹無枝柯。稠林不能。觀彼覺悟我。斷絕於
0428c10: 親愛。於生死稠林。自然得解脫。即於彼處得辟支
0428c11: 佛。以至現通入滅。時諸眷屬為造塔廟。時人因名
0428c12: 多子塔。
0428c13: 信位行位傳燈。信位即得。行位即未。金剛三昧經。
0428c14: 佛言。從闡提心乃至如來。如來實相住五等位。一
0428c15: 者信位。信此身中真如種子為妄所翳。捨離妄心。
0428c16: 淨心清白。知諸境界。意言分別。二者思位。思者觀
0428c17: 諸境界。唯是意言分別。隨意顯現。所見境界。非我
0428c18: 本識。知此本識非法非義．非所取非能取。三者修
0428c19: 位。修者常起能起。起同時故。先以智導。排諸障難。
0428c20: 出離纏。四者行位。行者離諸行地。心無所捨。極
0428c21: 淨根利。不動心如。決定實性。大般涅槃。唯性空大。
0428c22: 五者捨位。捨者不住性空。正智流易。大悲如相。相
0428c23: 不住如。三藐三菩提空不證。心無邊際。不見處
0428c24: 所。是至如來。善男子。五位一覺。從本利入。若化眾
0429a01: 生。從本來處。
0429a02: 長養聖胎仁王護國經。佛言。善男子。初伏忍位起
0429a03: 習種性。修十住行。初發心相有恒河沙眾生。見佛
0429a04: 法僧於十信。所謂信心．念心．精進心．慧心．定心．不
0429a05: 退心．戒心．願心．護法心．回回心。具此十心而能少
0429a06: 分化諸眾生。超過二乘一切善地。是為菩薩初長
0429a07: 養心為聖胎故。
0429a08: 赤縣神洲達磨初觀赤縣神洲。有大乘種氣立世。
0429a09: 毗曇藏二云。四大洲各有八洲圍繞。南八洲曰牛
0429a10: 洲．羊洲．椰子洲．寶洲．猴洲．象洲．女洲．神洲。張衡慮
0429a11: 圖云。崑崙東有赤縣之州。風雨有時。寒暑有節。苟
0429a12: 非此土。南則多暑。北則多寒。西則多陰。故聖王不
0429a13: 處焉。又史記鄒衍著書云。中國於天下八十一分
0429a14: 居其一分耳。中國名赤縣。內有九州。禹之敘九州
0429a15: 是也。
0429a16: 師子咬人大般若論云。有擲塊於犬。犬逐塊也。塊
0429a17: 終不止。有擲於師子。師子逐人。其塊自止。
0429a18: 為蛇足戰國曰。昭陽適楚伐齊。齊王使陳軫
0429a19: 見昭陽。曰。臣切譬。楚王有祀者。賜其舍人酒一。
0429a20: 舍人相謂曰。數人飲之不足。一人飲之有餘。請
0429a21: 蛇。蛇先成者飲。有一人先成。引酒且飲。乃右手持
0429a22: 杯曰。吾能為之足。未成者奪其曰。蛇固無足。今
0429a23: 伐齊。乃為蛇足耳。
0429a24: 入水見長人見雲門錄下。
0429b01: 看樓打樓見八方珠王集王漏。
0429b02: 紀信詐降項羽急攻紫陽。漢王甚患之。將軍紀信
0429b03: 曰。事急矣。臣請誑楚。可以間出。於是陳平夜出女
0429b04: 子東門二千餘人。楚因四面擊之。紀信乃乘王車。
0429b05: 黃屋左纛。曰。食盡。漢王降楚。楚皆呼萬歲。之城東
0429b06: 觀。以故漢王得與數十騎出西門。羽見紀信。漢王
0429b08: 李廣上霸橋廣自匈奴生得至漢。當斬。贖為庶人。
0429b09: 居藍田南山中射獵。夜從一騎出。從人田間飲。
0429b10: 還至霸陵亭。霸陵尉醉。呵止廣。廣騎曰。故李將軍。
0429b11: 尉曰。今將軍尚不得夜行。何乃故也。上廣宿亭下。
0429b12: 居無何。匈奴入。天子乃召拜廣為北平大守。廣請
0429b13: 霸陵尉與俱。至軍而斬之。
0429b14: 二鼠侵藤賓頭盧為優陀延王說法經云。我今為
0429b15: 王略說譬喻。王至心聽。昔日有人行在曠路。逢大
0429b16: 惡象。為象所逐。狂懼走突。無所依怙。見一丘井。即
0429b17: 尋樹根入井中藏。上有黑白二鼠。牙齧樹根。此井
0429b18: 四邊有四毒蛇。欲螫其人。而此井下有三大毒龍。
0429b19: 旁畏四蛇。下畏毒龍。所攀之樹其根動搖。樹上有
0429b20: 蜜三兩滴墮其口中。于時動樹敲壞蜂窠。眾蜂散
0429b21: 飛唼螫其人。有野火起。復來燒樹。大王。當知彼人
0429b22: 苦惱不可稱計。而彼人得味甚少。苦患甚多。大王。
0429b23: 曠野者喻於生死。彼男子者喻於凡夫。象喻於無
0429b24: 常。井喻於人身。根喻於人命。白黑鼠者喻於晝夜。
0429c01: 樹根者喻念念滅。四毒蛇者喻於四大。蜜者喻於
0429c02: 五慾。眾蜂喻惡覺。野火燒者喻其老邁。下有三毒
0429c03: 龍喻其死去墮三惡道。是故當知慾味甚少。苦患
0429c04: 甚多。
0429c05: 蚌含明月月望則蚌蛤實。餘時則。故選曰。蚌蛤
0429c06: 珠胎。與月虧全。
0429c07: 兔子懷胎論衡云。兔毫而孕。及其生子。從口而
0429c08: 出。一說北人捕兔。剝其皮毛。資用為筆。常同中秋
0429c09: 月夜。如無雲翳。則其年多兔矣。云兔向月有孕。
0429c10: 弓落醆晉樂廣。字彥輔。善談論。群賢美之曰。此人
0429c11: 如水鏡。見之瑩然。若坡雲霧青天也。有親客。
0429c12: 久聞不來。廣問其故。答曰。前在坐。蒙賜酒。方欲飲。
0429c13: 見杯中有蛇。意甚惡之。既飲而疾。于時河南聽壁
0429c14: 上有角弓。漆作蛇。廣杯中即角影也。復置酒於
0429c15: 前處。謂客曰。酒中復有所見不。曰。所見如初。廣乃
0429c16: 告其所以。客意豁然意解。沈痾頓愈。故借用此緣
0429c17: 答疑不疑問。
0429c18: 秦無人春秋．文傳十三年。秦大夫繞朝謂土會曰。
0429c19: 子無謂秦無人。吾謀適不用爾。
0429c20: 華表柱古今注曰。堯設誹謗之木。即華表也。以橫
0429c21: 木交柱頭。如華形。如桔。大路交衢悉設焉。或謂
0429c22: 表木以表王者納諫。亦表識衢路。秦乃除之。至後
0429c23: 漢重修。
0429c24: 木飛搜神記云。遼犬城門外有華表柱。忽有一
0430a01: 白集頭。時有一少年舉弓欲射之。乃飛去空
0430a02: 中而言曰。有鳥有鳥丁令威。去家千載今來歸。城
0430a03: 郭如故人民非。何不學仙塚纍纍。遂沖天而上。今
0430a04: 人以木肖之。以置於杵上。
0430a05: 金雞鳴見懷禪師前錄。
0430a06: ●雜志
0430a07: 志。記也。積記其事。故曰雜志。如世書．律歷．食貨．五
0430a08: 行皆有志也。
0430a09: 宗門謂三學者莫不宗於此門。故謂之宗門。正宗
0430a10: 記略云。古者謂禪門為宗門。亦龍木祖師之意爾。
0430a11: 亦謂吾宗門乃釋迦文一佛教之大宗正趣矣。但
0430a12: 其所謂宗門之意義者。散在眾經。隱覆故今。未如
0430a13: 章章見于天下也。大凡其人預吾教者。盡當務此
0430a14: 秘密極證。乃為之正見。涅槃曰。我今所有無上正
0430a15: 法。悉以付囑摩訶迦葉。能為汝等作大依止。是豈
0430a16: 非謂而今而後皆可依止於迦葉無上妙微密法
0430a17: 而為之正乎。出世者。乃據是妙心密語。以為後之
0430a18: 明證也。若智度論曰般若波羅蜜非秘密法者。其
0430a19: 旨亦在大聖人之遺意。以妙微密法為其教之大
0430a20: 宗也。欲世世三學之者。資之以為其入道之印驗
0430a21: 標正。乃知古者命吾禪門謂之宗門。而尊於教
0430a22: 之外殊是也。
0430a23: 禪居自達磨來梁。隱居魏地。六祖相繼至於大寂
0430b01: 禪師懷海方且意。不拘大小乘。折中於經律法。
0430b02: 以設制範。堂布長。為禪宴食息之具。高橫椸架。
0430b03: 置巾單缾之器。屏佛殿。建法堂。明佛祖親屬受。
0430b04: 當代為尊行。普請法。上下均力。置諸寮務。各有司
0430b05: 存。齊粥二時。賓主均。示法食之平等也。後世各
0430b06: 隨所宜。別立規式。嗚呼。禪居之設。其益殊甚。今當
0430b07: 代主者。果不能遵守而自為己已利。誠何心哉。誠何
0430b08: 心哉。椸。音移。屏。音餅。
0430b09: 住持子潛子云。教謂住持者。何謂也。住持也者。謂
0430b11: 法之具也。僧園物務者。持法之資也。法也者。大聖
0430b12: 人之道也。資與具。待其人而後舉。善其具而不善
0430b13: 其資不可也。善其資而不善其具不可也。皆善可
0430b14: 以持而住之也。昔靈山住持以大迦葉統之。竹林
0430b15: 住持以身子尸之。故聖人之教盛。聖人之法長存。
0430b16: 聖人既隱。其世數相失茫然久乎。吾人儌倖。乃以
0430b17: 住持名之．勢之．利之。天下相習沓焉。紛然幾乎成
0430b18: 風成俗也。聖人不復出。孰為正之。外衛者。不視不
0430b19: 擇。欲吾聖人之風不衰。望聖人之法益昌。不可得
0430b20: 也。悲夫。吾何望也。
0430b21: 開堂開堂迺譯經院之儀式。每歲誕節。必譯新經
0430b22: 上進。祝一人之壽。前兩月。二府皆集。以觀譯。謂
0430b23: 之開堂。前一月。譯經使．潤文官又集。以進新經。謂
0430b24: 之開堂。今宗門命長老住持演法之初。亦以謂之
0430c01: 開堂者。謂演佛祖正法眼藏。上祝天筭。又以為四
0430c02: 海生靈之福。是亦謂之開堂也。
0430c03: 拈香世典所謂人而無信。不知其可也。曰大車無
0430c04: 輗。小車無軏。其何以行之哉。是以釋氏之作佛事。
0430c05: 未不以拈香為先者。是所以記香而表信。經曰。
0430c06: 信是道源功德母。長養一切諸善根。此其意也。今
0430c07: 開堂長老必親拈香者。以所得之法。必有所自。所
0430c08: 行之道。其外衛者。必藉乎王臣。俾福慧雙資。必圖
0430c09: 報於此日。豈偶然乎。然古今尊宿拈香。多云一瓣。
0430c10: 瓣。皮莧切。瓜辨也。以香似之。故稱焉。或作。步還
0430c11: 切。片也。後世相襲。皆為此言。何必爾也。當云一片．
0430c12: 一炷。庶免薄俗之譏。
0430c13: 白椎世尊律儀。欲辨佛事。必先秉白。為穆眾之法
0430c14: 也。今宗門白椎。必命知法尊宿以當其任。長老才
0430c15: 據座已巳。而秉白云。法筵龍象眾。當觀第一義。長老
0430c16: 觀機。法會酬唱既終。復秉白曰。諦觀法王法。法王
0430c17: 法如是。此蓋先德之真規。皆不失佛意。且見叢林
0430c18: 多舉世尊升座。文殊白椎。或謂閱藏乘。不見其
0430c19: 緣。然秉白儀範既出聖製。復何區區求文殊之說。
0430c20: 以恣無益之論耶。
0430c21: 上堂或問。每質諸佛經。所集四眾。未不坐。今禪
0430c22: 門上堂。必立而聽法。何謂也。曰。此百丈禪師之深
0430c23: 意也。且佛會說法。四眾雲萃。所說法義。不局性相。
0430c24: 所會時節。未知久暫。今禪門自佛教東流後六百
0431a01: 年。達摩祖師方至漢地。不立文字。單傳心印。直指
0431a02: 人心。見性成佛。所接學者俾於一言之下頓證無
0431a03: 生。所聚之眾非久而暫。故不待坐而立也。百丈曰。
0431a04: 上堂升座。主事．徒眾鴈立側聆。賓主問。激揚宗
0431a05: 要。示依法而住。此其深意也。
0431a06: 入室參問祖師傳云。五祖大師至夜密令侍者於
0431a07: 碓坊召盧行者入室。遂傳衣法。又法華云。著如來
0431a08: 衣。入如來室。阿含經云。佛告苾。吾欲兩月宴坐。
0431a09: 汝等不須參問。唯除送食及灑地時可至。於此應
0431a10: 知佛祖當時有入室參問之儀也。
0431a11: 巡寮僧祇云。世尊以五事故。五日一桉行僧房。一．
0431a12: 恐弟子著有為事。二．恐著俗論。三．恐著睡眠。四．為
0431a13: 看病僧。五．令年少比丘觀佛威儀庠序。生歡喜故。
0431a14: 禪門巡寮。正擬大聖之遺範。今天下率叢林為師
0431a15: 匠者。莫不遵依此式。
0431a16: 小參禪門詰旦升堂謂之早參。日晡念誦謂之晚
0431a17: 參。非時說法謂之小參。夫是皆以謂之參者。何乎。
0431a18: 曰。參之為言其廣且大矣。謂幽顯皆集。神龍並臻。
0431a19: 既無間於聖凡。豈輒分於僧俗。是以謂之參也。其
0431a20: 主法者。以平等一心。應勤植萬類。令法久住。豈曰
0431a21: 小補。或以小參為家訓。愚未之前聞。
0431a22: 首座即古之上座也。梵語悉替那。此云上座。此有
0431a23: 三焉。集異足毗曇曰。一．生年為耆年。二．世俗財名
0431a24: 與貴族。三．先受戒及證道果。古今立此位。皆取其
0431b01: 年德幹局者充之。今禪門所謂首座者。即其人也。
0431b02: 必擇其己已事已巳辨。眾所服從。德業兼備者充之。
0431b03: 監寺僧史曰。知事三綱者。若網之巨繩。提之則
0431b04: 百目正矣。梵語摩摩帝。此云寺主。即今之監寺也。
0431b05: 詳其寺主。起於東漢白馬也。寺既爰處。人必主之。
0431b06: 于時雖無寺主之名。而有知事之者。至東晉以來。
0431b07: 此職方盛。今吾禪門有內外知事。以監寺為首者。
0431b08: 相襲而然也大集等經云。僧物難掌。佛法無
0431b09: 主。我聽二種人掌三寶物。一．阿羅漢。二．須陀洹。所
0431b10: 以爾者。諸餘比丘皆不具足。心不平等。不令是人
0431b11: 為知事也。更復二種。一．能持淨戒。識知業報者。二．
0431b12: 畏後世罪。有諸慚愧者。今吾禪門必擇心通法道
0431b13: 而不著諸有。身忘利養者。以掌僧務。此先德之遺
0431b14: 意也。
0431b15: 維那寄歸傳云華梵兼舉也。維。是綱維。華言也。那。
0431b16: 是略梵語。去羯磨陀三字。此云悅眾也。又十誦
0431b17: 云。以僧坊中無人知時。限唱時至。及打楗椎。又無
0431b18: 人塗治掃灑講堂．食處。無人相續鋪。眾亂時無
0431b19: 人彈指等。佛令立維那。又聲論為次第。謂知事
0431b20: 之次第者也。今禪門令掌僧藉及表白等事。必選
0431b21: 當材。
0431b22: 典座桉僧史。謂典主座九事。今舉一色以攝之。
0431b23: 迺通典雜事也。今禪門相以立此名耳。
0431b24: 直歲桉僧史。謂直一年之務。故立此職。今禪門雖
0431c01: 不止定歲時。立名亦法於古制也。
0431c02: 辨服色禪家所服黲衣。按寶林傳。達摩所傳屈眴
0431c03: 衣。此云第一布。正青黑色。祖其先制也。律本無
0431c04: 文。或多譏譭。然梵語迦沙。此云不正色。且佛制毀
0431c05: 形壞色。固欲異俗而有慚媿。今之黲色。俗所不用。
0431c06: 又非正色。道人服之正得其宜。且林下禪人既遠
0431c07: 城市。染衣猶難。黲淡之色不繁不費。又從其簡也。
0431c08: 如誠法師云。律有三種壞色。謂青．黑．木蘭。鈔云。青
0431c09: 謂銅青。黑謂雜泥。木蘭即樹皮。注云。此說壞雜衣
0431c10: 之色。今云染色。亦無出此三也。今詳禪僧多著黑
0431c11: 黲衣若染色者。可是律中皂黑衣攝緣用墨靛與
0431c12: 雜泥不遠故。若淡而青白者。可是律中青衣攝以
0431c13: 用銅青板緣雜墨染故。正符律意。安得謂之無文
0431c14: 邪。西方服色。佛滅後亦隨部類不同。有部博通敏
0431c15: 智。道利法化。應著絳色衣。經部奉持重戒。斷當法
0431c16: 律。應著皂衣。上座部精勤奉決。承護眾生。應著木
0431c17: 蘭色衣。彌沙塞部禪思入微。究暢玄理。可著青色
0431c18: 衣。摩訶僧祇部勤學眾經。敷演義理。應著黃色衣。
0431c19: 僧史云。後梁有慧朗法師服青衲。誌公預記云。興
0431c20: 皇寺當有青衣開士廣行大乘。至朗。果符其言。唐
0431c21: 末。豫章有觀音禪師。見南方禪客多搭白納。常以
0431c22: 瓿器盛染色。勸令染之。今天下皆謂觀音衲也。近
0431c23: 有衣白色者。失之太甚。佛記迦沙變白不受染色。
0431c24: 此得非是乎。或有識如法眾生奪之而壞其色。真
0432a01: 謂有力之勝士也。今長老披絳色大衣。世謂紅綃。
0432a02: 及碧色衣。乃西方道人多被此服。如西域記云。商
0432a03: 那和修九條衣。絳赤色。入滅時。以智願力。留待遺
0432a04: 法盡方壞。奘云。今已巳少有損。詳此傳法大士所被
0432a05: 絳色衣。乃紹傳授之風。所謂法衣者。如法之衣也。
0432a06: 碧色衣者。或謂則天取曹溪衣入內供養。以碧
0432a07: 絹之。故後世當位者尚之。又法眼傳通記云。衲
0432a08: 衣。或青絹者。或貼相者。始於唐肅宗詔南陽國師
0432a09: 入內。衲衣損壞。宮嬪以青絹幫紫絹貼相。國師多
0432a10: 著。由此相承矣。靛。音殿。以藍染也。瓿。蒲口切。小
0432a11: 也。
0432a12: 辨制衣世尊制比丘畜六物。其三皆衣也。一．安陀
0432a13: 會。二．鬱多羅僧。三．僧伽梨。僧伽梨。大衣也。自九條．
0432a14: 十一條．十三條。皆兩長一短。謂之下品。竊見禪人
0432a15: 多作九條衣。而不問長短之數。但取方整可觀。而
0432a16: 不顧佛制。良可悲也。比又見作墨黲短回。此取
0432a17: 宣律師感通傳問天人黃瓊之說。其略曰。比見西
0432a18: 域僧來。多縫衣葉者何。答。此佛滅後二百年。北天
0432a19: 竺僧與外道同住。外道嫉之。密以利刃內衣葉中。
0432a20: 同往王所。外道告王。沙門釋子衣藏刀刃。將欲害
0432a21: 王。因即撿獲。由是普誅一國比丘。時有耶舍羅漢。
0432a22: 令諸比丘權且縫合。為絕命難。此乃北方因事權
0432a23: 且立制。非佛所開。今有南方比丘。皆亦縫合。無識
0432a24: 者亦學縫之。黃瓊又曰。西國比丘披著迦沙。多不
0432b01: 齊整。諸離車子譏言。無有威儀。所披衣服。狀如婬
0432b02: 女。猶如象鼻。佛因此制上安鉤紐。又曰。今以衣角
0432b03: 達于左臂。置於左腋之下。不得令垂如上過也。宣
0432b05: 分律云。餘方為不清淨者。雖制不行。據此可依準
0432b06: 的。況復天人賜降。周統制開。恨知之晚也。愚詳讀
0432b07: 宣公駕天人之說。為縷之論。意易其舊制。以衣
0432b08: 角達于左臂。置於左腋之下。嘻。借如正揲右角使
0432b09: 其不露。置其左臂之上。行於此方。何為不清淨邪。
0432b10: 又謂南方比丘縫合衣葉。有違佛制。以學之者為
0432b11: 無識。今以衣角置左腋之下。又豈得謂之佛制耶。
0432b12: 其學以從之者。必得為有識者乎。且耶舍之制縫
0432b13: 合衣葉。所以避絕命之難。又以見昔之存葉不為
0432b14: 置物而然也。雖縫之。未失為福田之相。今使挂
0432b15: 衣腋下。復何緣乎。置衣色於腋下。則援引雖制不
0432b16: 行之文以為準的。縫衣葉以防難。而餘方不為清
0432b17: 淨之言。豈不然乎。唐玄嶷有言。天上人間境界全
0432b18: 別。非唯淨穢有異。諒亦言語不同。至於文字尚好。
0432b19: 是事懸隔。但方域之言。隨地改革。萬里之外。音音
0432b20: 不通。況在諸天。固殊聲韻。今禪人不問乎然與不
0432b21: 然。但取便於披挂。輒作此衣。何無識之甚邪。嶷。鄂
0432b22: 力切。
0432b23: 易挂子名誠法師云。挂子。或呼絡子。此蓋先輩僧
0432b24: 始。後僧效之。又亡衣名。見挂絡在身故。因之稱
0432c01: 也。今南方禪僧一切作務皆服。以相不如法。諸律
0432c02: 無名。幾為講流非之。予因讀根本百一羯磨第十
0432c03: 卷云。五條有三品。上者三肘橫五肘。下者減半。
0432c04: 二內名中。又佛言安陀會有二種。一者三肘橫
0432c05: 五肘。二者二肘橫四肘。此謂守持衣。最後之量
0432c06: 限。三輪。上臍。下揜膝。因詳。頗是今挂子之量。
0432c07: 若作之。但五幅一長一短。或或貼。呼安陀會。即
0432c08: 色謗。一切處著。合律無過。實勝空身矣。予每觀此
0432c09: 說。益見法師之公議。而嗟乎叢林禪人凡所制作。
0432c10: 未取此為則。而又不更挂絡之名。復何意邪。世
0432c11: 典尚云必也正名。況釋氏乎。。音摺。
0432c12: 打包毗柰耶雜事云。時有苾芻作三衣竟。置在肩
0432c13: 上。隨路而行。遂被汗霑并塵土汙。佛言。應以袋盛。
0432c14: 其袋可長三肘。闊一肘半。所置之衣。常用者在上。
0432c15: 非常用者在下。今禪人腰囊雖裝束小異。亦乃承
0432c16: 佛之制。游方之人。束囊之時。亦當念佛祖遺德之
0432c17: 重。無自忽也。言肘者。準佛肘也。尺則用姬周尺為
0432c18: 準。人長八尺。佛長丈六。今言三肘。即六尺也。
0432c19: 行行者。謂遠離鄉曲。行天下。脫情捐累。尋
0432c20: 訪師友。求法證悟也。所以學無常師。歷為尚。善
0432c21: 財南求。常啼東請。先聖之求法也。永嘉所謂游
0432c22: 江海。涉山川。尋師訪道為參禪。豈不然邪。中阿含
0432c23: 帝釋偈云。我正恭敬彼。能出非家者。目在游諸方。
0432c24: 不計其行止。往則無所求。啀無為為樂。又高僧慧
0433a01: 乘。事祖強為師。年十六。啟強曰。離家千里。猶名在
0433a02: 家沙門。請遠游都鄙。以廣見聞。強從之。夫是行
0433a03: 之利。豈不博哉。
0433a04: 挂錫西域比丘。行必持錫。有二十五威儀。凡至室
0433a05: 中。不得著地。必挂於壁牙上。今僧所止住處。故云
0433a06: 挂錫。二十五威儀。具錫杖經。
0433a07: 展坐具僧史云。昔梵僧到此。皆展尼師壇。就上作
0433a08: 禮。後世避煩。尊者方見開尼師壇。即止之。便敘暄
0433a09: 涼。又展猶再拜也。尊者還止之。由此只將展尼師
0433a10: 壇擬禮為禮之數。所謂蓌拜也。如此設恭。無太
0433a11: 簡乎。然隨方清淨者。不得不行也。今叢林尊宿亦
0433a12: 行此禮。所未便者。僧方展坐具。即反答一拜。實為
0433a13: 倒置。往往謂一展即當二拜。不知據何而為此
0433a14: 言。所謂蓌者。詐也。卑以詐拜。而尊實答之。既重輕
0433a15: 之不分。使後世將何以為法邪。而今而後。慎勿言
0433a16: 答拜之禮。以取笑於傍觀。蓌。祖臥切。
0433a17: 囊佛在施鹿林中。有一苾手擎去。在路
0433a18: 跌。墮遂破。因斯缺事。以緣白佛。佛言。苾芻不應
0433a19: 手擎其。便以衣角褁而去。廢亦同前。佛言。應
0433a20: 作袋盛去。苾芻手。招過如上。佛言。不應手持。
0433a21: 應可作襻。挂髆持行。若異此者。得非法罪。跌。音凸。
0433a22: 襻。普患切。
0433a23: 淨缾四分律云。有比丘遇無水處。水或有蟲。渴殺。
0433a24: 佛知制戒。令持觸淨二缾。以護命故。
0433b01: 戒刀根本雜事云。佛在室羅伐城。苾芻欲裁三衣。
0433b02: 便以手裂。衣財損壞。佛言。可刀子裁。六眾便以雜
0433b03: 寶飾之。加以太長。佛制。不聽。此是大刀。不是刀子。
0433b04: 汝等應知有三種刀子。謂大．中．小。大者可長六指。
0433b05: 小者四指。二內名中。其狀有二。一．如鳥羽曲。二．似
0433b06: 雞翎。不應尖直。僧史云。比丘畜刀名戒者。佛不
0433b08: 也。
0433b09: 拄杖佛在鷲山。有老苾芻登山上下。跌倒地。
0433b10: 佛言。應畜拄杖。聞佛許已巳。六眾即便以金銀雜綵
0433b11: 等物雕飾其杖。俗旅嫌賤。苾芻白佛。佛言。苾芻有
0433b12: 二種緣應畜拄杖。一．為老瘦無力。二．為病苦嬰身。
0433b13: 又制大小不得過麤指。正如今禪家游山拄杖。或
0433b14: 乘危涉險。為扶力故。以杖尾細怯。遂存小枝許。串
0433b15: 鐵永者是也。行高士多麤重堅木。持以自衒。
0433b16: 且曰。此足以禦防身。往往愚俗必謂禪家流固
0433b17: 當若是。豈不薄吾佛之遺訓乎。
0433b18: 拂子佛在廣嚴城獼猴池側高閣堂中。時諸比丘
0433b19: 為蚊蟲所食。身體患痒。抓搔不息。俗人見已巳。問曰。
0433b20: 聖者何故如是。以事具答。彼言。聖者何故不持拂
0433b21: 蚊子物。答言。世尊不許。以緣白佛。佛言。我今聽諸
0433b22: 苾芻畜拂蚊子物。是時六眾聞佛許已巳。便以眾寶
0433b23: 作柄。牛尾為其拂。俗人既見。此是何物。答言。佛
0433b24: 令苾芻畜拂蚊子物。是故我持。彼言。聖者仁雖剃
0433c01: 髮。貪染未除。以緣白佛。佛。有五種祛袪蚊子物。一者
0433c02: 撚羊毛作。二．周作。三．用細裂布。四．用故物。五．
0433c03: 用樹枝梢。若用寶物。得惡作罪。。音茅。祛袪。音墟。舉
0433c04: 也。
0433c05: 眠單時佛在給孤園。有一比丘赤體而睡。不護旃
0433c06: 褥臥具。人皆譏嫌。佛言。宜令著臥具。即今禪家所
0433c07: 用眠單是矣。寄歸傳云。禮拜敷坐具。五天所不見
0433c08: 行。其所須者。但擬眠護它旃席也。若用它物。新故
0433c09: 須安替。不令汗染。虧損信施。
0433c10: 枕子寄歸傳云。南海十島．西國五天。並皆不用木
0433c11: 枕支頭。神洲獨有斯事。西方枕囊樣式。其類相似。
0433c12: 或取帛或布染色。隨意縫為直袋。長一肘半。寬半
0433c13: 肘。中間財者。隨處所出。或可搷毛。或盛麻縕。或蒲
0433c14: 黃柳絮等。或決明麻豆。隨時冷熱。量意高下。斯乃
0433c15: 取適安身。實無堅強之患。然為木枕硬。頭下通
0433c16: 風。致使時人多苦頭疼。既而軟物除風。麻豆明目。
0433c17: 且能有益。用實無爽。又為寒鄉凍頂。多得傷風。冬
0433c18: 月鼻流。斯其過也。今禪人多畜木橋枕。便於行
0433c19: 收抬易然。故利時之用。亦不可革也。縕。音醞。
0433c20: 絣律所謂護衣也。僧祇云。我弟子著三衣。足
0433c21: 遮寒苦。若性不忍寒者。弊故衣隨意重著。五分云。
0433c22: 三衣．儭身衣．被衣．雨浴衣．護髀衣．護踝護衣等。
0433c23: 皆禦寒。故許畜之。然此衣最為凡下。趣得不破足
0433c24: 矣。今見禪人行界細刺剌。動廢時序。而又煩暑如焚。
0434a01: 高裙緊禮。自謂雅合禪規。豈知佛為禦寒而設。。
0434a02: 切。腓腸也。髀。部禮切。股也。
0434a03: 皮鞋央掘經云。施主買施。不見殺故。如有施主牛
0434a04: 死。賣與屠生。轉買皮令人作革屣施。許受用著。說
0434a05: 文云。皮作曰履。麻作曰屨。黃帝臣於則製。屣。所綺
0434a06: 切。屨。音句。
0434a07: 
0434a08: 祖庭事苑卷第八終
0434a09: 
0434a10: 
0434a11: 
0434a12: No. 1261-B
0434a13:  睦菴卿上人作祖庭事苑
0434a14: 
0434a15: 正宗為之序。其說甚詳。九江道嵩禪客。以子熟遊叢
0434a16: 林。而篤信此道。持其書示予。欲傳于世。予覽而嘉之。
0434a17: 然此書之出坐曲木禪床。以有心挂脣齒道著一字
0434a18: 者。能無媿乎。若實不會。且向葛藤裏看。
0434a19: 大觀二年八月二十七日建武軍節度使同知大宗
0434a20: 子學事上柱國謹題　紹興甲戌季夏重別刊行
0434a21: 
0434a22: 
0434a23: 
0434a24: 
0434b01: 
0434b02: No. 1261-C
0434b03: 
0434b04: 達磨西來。純接大根。而僧群不學。例言不立文字。愚
0434b05: 不自量。甘餒而斃。是真可閔也。三世如來始於學。終
0434b06: 於無學。果有不學而至者。亦鮮矣。法花曰。其不習學
0434b07: 者。不能曉了。此豈徒言哉。祖庭事苑者。初機之善物
0434b08: 也。異時獨絕於記問之表。其由此焉。澄兄再刊。志可
0434b09: 見矣。中間一二尚當辯。學者詳之。　紹興甲戌中秋
0434b10: 盡庵比丘師鑒　
0434b11: 
0434b12: No. 1261-D
0434b13:  後序
0434b14: 
0434b15: 睦庵道人集祖庭事菀刊行於世。于茲有年。或謂前
0434b16: 輩以聾瞽後進。毀之。余曰宗門下一棒一喝。開眼
0434b17: 蹉過。容有傅注乎。雖然玉屑碎金。苟以備藥劑。待鎔
0434b18: 而成器。亦將有見月忘指者。九頂澄公得遺本。藏之
0434b19: 篋中。住靈泉之七年。燕坐無事。義然出施緡。鏤板再
0434b20: 廣其傳。知我罪我。其在春秋。公之志也。故重為題其
0434b21: 首。　紹興甲戌夏六月玉津比丘紫雲　序
