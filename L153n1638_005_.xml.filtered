0757b02: 參學門人弘歇等編
0757b03: 佛祖偈贊
0757b04: 雪山相
0757b05: 用盡自己已心笑破他人口六載雪山甚死
0757b06: 急向無佛處稱尊猶較些子然雖如是衣
0757b07: 下作麼商量當初捏碎虛空骨今日捥雲
0757b08: 補漏天
0757b09: 佛
0757b10: 瞿曇老爺乃是世出世間天上天下大聖人
0757b11: 廣攝四生普慈三有饒君具無量廣長舌一
0757b12: 身多身通身是口遍恒沙世界微塵一一微
0757b13: 塵具一一口出無量音聲讚嘆莫及老爺功
0757b14: 德不可思議豈凡夫眾生敢下語稱贊雖然
0757b15: 其中有一不如徑山且道那一閉口深
0758a01: 藏舌安身處處牢
0758a02: 觀佛
0758a03: 佛是大覺金仙天上天下第一個老爺世間
0758a04: 無過於此若有口吐風雷手拈鐵棒者是我
0758a05: 宗門下一種靈利衲僧與瞿曇老人行不到
0758a06: 的謂之殃及兒孫事咄
0758a07: 文殊
0758a08: 文殊翁文殊翁縱使騎金毛獅子遊遍五
0758a09: 須彌一一香水海到這裏總沒交涉不如本
0758a10: 分衲僧住空山煨榾柮打野菜掃黃葉臥個
0758a11: 破柴床歌吟乾屎橛活脫狂機不可禁一槌
0758a12: 擊碎珊瑚月文殊翁文殊翁若要好思量且
0758a13: 過一邊
0758a14: 文殊師利童子
0758a15: 大師從何處來踞獅子之座欲何處思惟
0758b01: 不下或要到徑山麼徑山有青獅子兒是大
0758b02: 士之親嫡血大士莫忘記好敢問大士世尊
0758b03: 安樂否即今清涼山何人主持萬二千菩薩
0758b04: 誰為座元誰為維那這個法門全仗大士助
0758b05: 一臂力使我結制大眾一個個發明心地得
0758b06: 無礙辨不思議廣說事事無礙波羅密門盡
0758b07: 法界眾生皆入此宗
0758b08: 調師圖
0758b09: 稽首文殊師利大士我當親近無捨離一日
0758b10: 一刻乃至夢寐相隨其後大士謂我言有一
0758b11: 青獅子方得三歲汝可收訖無至損傷善調
0758b12: 養之將來大哮吼震動寰宇一切不作法怪
0758b13: 異之屬相聞其聲即自調伏即自歸依今日
0758b14: 大士何來至此隨從多人還當說法耶還遊
0758b15: 戲耶清涼山萬肉身菩薩其中得神通者幾
0759a01: 幾今日請為速說不必將前三三後三三換
0759a02: 人眼到這裏總用不要大士空劫已巳前道
0759a03: 取一句若到不得徑山借口與大士道昨日
0759a04: 新條斬舊令門前山岳雪堆堆
0759a05: 文殊大士
0759a06: 稽首文殊師利從何處發足到我這裏莫得
0759a07: 尋花上苑莫得去住不安因甚麼到此死坐
0759a08: 不起思量甚麼物作舟作航且莫妄想照管
0759a09: 下青獅子座假如坐得瞌睡你又作麼生
0759a10: 消遣不若歸清涼山萬菩薩眾中作一條拄
0759a11: 杖人天有眼宗通教通絕無一字滲漏始稱
0759a12: 丈夫咄千花雨淚臺山草石上空談無舌人
0759a13: 普賢
0759a14: 這裡一物也無騎個六牙白象到此作麼遇
0759a15: 跛阿師定是一頓拄杖出山門饒你
0759b01: 廣大行願不如歸去好山僧恁麼贊普賢恁
0759b02: 麼會蘇堤風細柳花飛野鴨晝長打瞌睡
0759b03: 觀音大士
0759b04: 吾謂大士多了一件事到處被人圖寫以為
0759b05: 是觀音悲哉眾生不知自己已六根門頭盡是
0759b06: 觀音出現所怪大士不本分惑亂人家男女
0759b07: 圓通訥云長安風月貫今昔那個男兒摸壁
0759b08: 行豈不是大士多了一件事這事豈人可與
0759b09: 可授耶大士利生不過皮毛上轉生授生以
0759b10: 善教化以慈悲攝無量因緣終不能吐露把
0759b11: 眾生盡底掀翻若要這樣辣手用劍刃上事
0759b12: 畢竟輸我宗門前代諸老師佛及菩薩只可
0759b13: 說好話說因果唱導之師而已巳達磨大師若
0759b14: 無慧可尊者幾希
0759b15: 水墨像
0760a01: 不見大士金色身而幸隨喜水墨像大慈悲
0760a02: 力不思議一一音聲悉皆應牛聲馬聲及虎
0760a03: 狼地獄種種音聲相皆是自在無畏力而能
0760a04: 攝受諸業力牆壁瓦礫聞思修露柱頓入三
0760a05: 摩地
0760a06: 稽首大悲觀自在眾生何日得解脫眾生有
0760a07: 我不自在自在眾生無我所三界一切所有
0760a08: 法盡是菩薩悲心應三界一切法既空菩薩
0760a09: 悲心亦無用莫教好肉剜作瘡瘡元無痕肉
0760a10: 無瘢我勸菩薩早拾放下淨瓶巖底坐善
0760a11: 財童子學心經從來不識元字阿多婆牛
0760a12: 渡大河頭角已巳露
0760a13: 繡觀音
0760a14: 此上座名曰觀音自洛伽山去五天竺在這
0760a15: 裏經過無端被那鄉閭人通身針劄累他善
0760b01: 財龍女一齊叫屈不妨不妨應以婦女身得
0760b02: 度者即現婦女身而為說法然雖如是鴛鴦
0760b03: 繡出從君看不把金針度與人
0760b04: 大悲千手眼
0760b05: 問道菩薩用這許多手眼作麼汝等正不知
0760b06: 菩薩手眼因眾生有如是差別異故菩薩應
0760b07: 之非菩薩真有祖師云通身是手眼即此意
0760b08: 也雖然其實無多子
0760b09: 這光明中無法不具逆順斜倒差別異形隱
0760b10: 顯出沒影現世間衲僧到這裏徹底分明未
0760b11: 稱奇特何以故離不得這裏眾生迷這裏墜
0760b12: 於惡道輪轉不息菩薩達此無遮無障應化
0760b13: 三界徹底老婆欲指眾生得個入路雖然不
0760b14: 得相欺眼裏耳裏鼻裏舌裏身根意根乃至
0760b15: 運水搬柴穿衣喫飯無不是眾生大悲千手
0761a01: 眼應用十二時故祖師云通身是手眼
0761a02: 觀音自觀音徑山自徑山與我毫沒交涉我
0761a03: 若靠觀音得成佛正好做夢到彌勒快教伊
0761a04: 拾行到他方世界去不要在此礙手絆
0761a05: 癡眾生受弄燒黃熟香熏他鼻孔咄咄
0761a06: 十六羅漢贊
0761a07: 不會禪何其倔僵捏串數珠作人榜樣危坐
0761a08: 念佛
0761a09: 舉眼無親欲行無路靠根竹杖思量甚麼倚杖
0761a10: 思惟
0761a11: 手捉其物死殺不放勞他燒香塊塊勿如意
0761a12: 燒香
0761a13: 端坐何為淨心離欲都盧張嘴任渠摸索靜坐
0761a14: 摸索
0761a15: 得小神通共誰酬酢擎個淨瓶自取其樂賣弄
0761b01: 神通
0761b02: 靴裏動指驢年不悟一念妄起枝葉已巳露靴
0761b03: 坐受花果
0761b04: 頭曲項大半郎當打開卷子拾不上頭
0761b05: 開卷
0761b06: 枯木寒巖想是此老望渠回頭直待樹倒枯木
0761b07: 立禪
0761b08: 這個差異黑心臉起用塗毒藥我不如你坦臂
0761b09: 操藥
0761b10: 手不釋卷誦白蓮經長眉幾莖勿遮眼睛長眉
0761b11: 經
0761b12: 老極無齒緊閉其嘴待白雲來拽杖而歸倚杖
0761b13: 閒生
0761b14: 消遣白日手拈香爐不破機蘇嚕蘇嚕捧爐
0761b15: 默念
0762a01: 且莫算計如意自在坐爛石頭身心痛快橫身
0762a02: 石頭
0762a03: 猛虎拽尾且嘯而來被人簡點皮毛尚在伏虎
0762a04: 撥毛
0762a05: 捏住放行盂脫從此入者畜生作怪隆龍
0762a06: 展
0762a07: 不兩頭中流已渡賴他頭毛末後一步渡水
0762a08: 捺童子頭毛
0762a09: 降龍贊
0762a10: 雲浮空而不雨龍欲降而未降長年死丁丁
0762a11: 坐被人喚作枯椿唯既是天台羅漢為甚墮
0762a12: 在丹青筆下
0762a13: 伏虎贊
0762a14: 這僧得幾許神通受用皮毛相逢黃檗老阿
0762a15: 師斫折項不道我不與你說分明記取
0762b01: 羅漢像
0762b02: 耘耘綠草細成章花梧桐地作床坦臂恨
0762b03: 人何不會眉毛橫結清霜
0762b04: 達磨大師
0762b05: 墮墮墮皮鞋一雙笠一個橫在肩頭辛苦生
0762b06: 思量擔到西域去只此這個放不下誰個
0762b07: 來歸依你
0762b08: 尊者久坐不倦為求八故喫毒異常死亦不
0762b09: 顧大慈心力遍一切處到震旦國接得一個
0762b10: 如花開敷如月在波香海澄清燈續無數若
0762b11: 鶴林素若妙喜祖
0762b12: 大膽麤心闖來東土說道有傳佛心印忒煞
0762b13: 掉謊及至梁王殿上有口難分自成逗漏拂
0762b14: 袖便行啞子喫苦瓜直入千峰萬峰冷冷落
0762b15: 落九載秋風若無慧可大師笑破他人口久
0763a01: 聞擔履歸家如何還在這裏若不是異鄉別
0763a02: 井人將斷貫索穿你鼻孔朝打三千暮打
0763a03: 八百高懸雙徑頭待你忍饑無暇那裏有
0763a04: 工夫去賣傳佛心印
0763a05: 人謂西來達磨我道是擔水河頭賣的客作
0763a06: 漢自梁至今被人畫影圖形焚香供養道是
0763a07: 東土鼻祖不知逗漏家風不守本分何苦得
0763a08: 人人喫飯穿衣知時及節你定要剜肉做瘡
0763a09: 壓良為賤來來去去賣弄這些骨臭氣
0763a10: 大師傳佛心印來震旦國喫若干苦辣冷坐
0763a11: 九年被人喚作壁觀胡僧至今畫影圖形燒
0763a12: 黃熟香供養雖然就中一點不好隻履西歸
0763a13: 笑你猶有這個在
0763a14: 汝是梁時到我這裡舊得緊的面孔東也見
0763a15: 你打坐西也見你渡江任你走盡天邊無有
0763b01: 你所在是我等不唧禿奴輩道你是箇
0763b02: 西來傳佛心印之祖師且喜沒交涉雖然憐
0763b03: 你辛苦多年且留你這嘴臉掛在壁角
0763b04: 睦州陳尊宿
0763b05: 這個尊宿忒殺無禮單用麤拳辣手接人若
0763b06: 青天揮霹靂電卷星飛雲門大師被你一拶
0763b07: 死去十分損一足左跛右跛這樣惡魔王老
0763b08: 禿奴佛法豈如是耶相聞後世兒孫也道末
0763b09: 後有人罵你咄仁者見之謂之仁
0763b10: 高峰妙禪師像藏匡山獅子
0763b11: 大師居西天目獅子巖壁立千仞之風攀躋
0763b12: 不得苦行一生道滿天下雙髻六載龍鬚九
0763b13: 年未嘗一日若倦以枕子墮地打破生死鬼
0763b14: 窟壽算五十八歲涅槃於死關全身缶塔可
0763b15: 謂鐵成金骨刀斧斫不入面孔舍利無數光
0764a01: 現髮根千載之下更有何人像得我師我師
0764a02: 真我師也非稱呼之師也影子在此且道高
0764a03: 主人公在何處道道
0764a04: 龍鬚脫皮換骨向雙髻頂呵佛罵祖六年
0764a05: 敗闕倒轉旗鎗直入深深天目獅子巖中冷
0764a06: 一十八載滯貨方纔得價若斷崖之與
0764a07: 中峰更無得意於先師且道還有人麼臨崖
0764a08: 看滸眼特地一愁
0764a09: 斷崖義禪師
0764a10: 這狀阿誰雪巖之孫高之徒中之兄卓
0764a11: 然天目若影若空遠續臨濟之風眼空四海
0764a12: 佛祖不容千巖坐斷粉碎鴻濛身心宇宙鼻
0764a13: 舌俱通了無所了宗無所宗證何三昧有神
0764a14: 化工諸祖莫及雲深難窮斷崖斷崖吾謂汝
0764a15: 從
0764b01: 雲棲大師
0764b02: 這和尚出世四十九年得文字三昧捏管鐵
0764b03: 筆把住天下衲僧見者無不指歸淨土更不
0764b04: 提起向上巴鼻驀拶相逢未免跳入獅子窟
0764b05: 裡大驚小怪和泥合水且道以何為驗幾回
0764b06: 明月下親見鶴翻身
0764b07: 念佛法門大似懸羊頭賣狗肉開舖四十餘
0764b08: 年竟無一人可憐江國行人少狼藉山
0764b09: 前多少花
0764b10: 幻有傳和尚
0764b11: 三次到龍池不曾有一字或伸一指頭草鞋
0764b12: 脫還未嘗說口頭禪一捏竟粉碎這樣老古
0764b13: 錐憨憨過日子冷地好思量恨心徹骨髓不
0764b14: 用惡鉗鎚只會笑而已巳笑裡有刀泥裡有刺剌
0764b15: 龍池出天童棒喝西來意
0765a01: 密雲禪師
0765a02: 天童師兄還知麼徑山常罵你是個破木杓
0765a03: 向東溪舀水則不得西溪安能有之饒你直
0765a04: 走之金剛際索取衣兜將來逗漏不少不
0765a05: 作個本分衲僧定要賣弄笑巖和尚家醜大
0765a06: 唐國裡那個不知你是個破木杓
0765a07: 這位老兄三十年前在禹門同出山歷路隨
0765a08: 了我走到越城尚不同伊說半字今日天
0765a09: 童大作佛事闡宗揚教扭捏達磨大師鼻孔
0765a10: 後代兒孫分不下何如何如
0765a11: 這老漢一副生鐵面皮沒些子人情一條白
0765a12: 棒不論是佛是魔只管劈頭便打直饒打得
0765a13: 血淋淋地猶是不住手呵臨濟下兒孫天
0765a14: 然有在他時異日相逢馬相公鐵棒又教誰
0765a15: 喫
0765b01: 多年不學老胡禪且喜今朝日勝年天大事
0765b02: 來同唾草鞋不值半文錢師兄坐得好我
0765b03: 亦徑山眠
0765b04: 生前作業打人罵佛其罪莫大不入天堂便
0765b05: 入地獄還有人相救麼直待彌勒下生水牯
0765b06: 牛是汝同救取一半咄咄
0765b07: 橫贊贊贊歎不及天童山裏捏神捏怪惹
0765b08: 得這些削禿如蜂護王如龍護珠我看你這
0765b09: 箇老阿師有多少奇特要作臨濟兒孫且未
0765b10: 夢見在
0765b11: 題大司廣朱居士繞膝圖
0765b12: 先生之道若大樹根深錯節難指示枝葉盤
0765b13: 桓香自清垂垂花果皆兒孫先生之德如邱
0765b14: 山蒼崖石壁元尋常和風微扇薜蘿動林白
0765b15: 扶明月霜水田野岸細草綠歡娛日日閑
0766a01: 清足上下交羅如貫珠池塘春暖鶯雙浴歌
0766a02: 夜不知秋水深鴛湖面面藏天腹雲可掬兮
0766a03: 魚可呼金盤托出千年圖問道幾時來到此
0766a04: 固非避喧愛寂莫諸君相逢逄總不語舒卷且
0766a05: 留山水居
0766a06: 彥直孝廉像
0766a07: 大心普戴惟善是崇方正生平世所珍重如
0766a08: 花開敷居春風中來既不留去何所從眉目
0766a09: 儼然如鍠在鐘美哉此老無物可同
0766a10: 題葵石居士行樂
0766a11: 蒼崖修竹青草苔花日日春光時時風月且
0766a12: 道君家就地冷坐從何處到此圖眼前這些
0766a13: 光景不還家歸舍死板板轉動不得六根
0766a14: 虛豁無分彼此諸念消融通短長快哉震
0766a15: 旦國中能得幾人像你自在倘他年杖笠五
0766b01: 東坡池上再與相見
0766b02: 無住沈居士小像
0766b03: 是真非真是幻非幻畢竟是誰具眼者看如
0766b04: 意在手有經兩函長年敷坐雲山無住先生
0766b05: 模樣梅花枝上冷魂飄芳草石頭舉一半
0766b06: 菴王居士小像
0766b07: 狗子佛性無五五二十五逼塞趙州關叮嚀
0766b08: 莫鹵即此是贊君將軍射石虎瞥爾頂門
0766b09: 開是真相見我
0766b10: 自贊
0766b11: 這個若是雪嶠老子劈脊一棒打折你驢
0766b12: 若道不是雪嶠老子喚千手大悲菩薩來拔
0766b13: 脫你兩莖眉毛教你人不成人鬼不成鬼畢
0766b14: 竟如何若何仲弓宰我子貢子由子夏咄是
0766b15: 何言歟天目耳長拖得遠渴龍飲水入西湖
0767a01: 唎唎蘇嚕蘇嚕
0767a02: 又像藏徑山
0767a03: 這個不會佛法漢有甚巴鼻一臉清冷冷骨
0767a04: 頭刀斧斫不入雙髻獨宿一十二載壁立
0767a05: 千仞吟風嘯月傍若無人袒袓胸露臂氣宇如
0767a06: 王未得楊岐正坐斷禹門活捉虎狼折
0767a07: 鐺中燒盡千七百則陳爛葛藤觸鼻生香大
0767a08: 塊吞吐不點鹽醬一飽便休呵呵大笑打筋
0767a09: 斗不記數罵佛祖有來由泥團雪團一任諸
0767a10: 人橫嚼嚼神猜鬼猜取性逍遙山顛風顛
0767a11: 今朝掇轉船頭斬新條令循規蹈矩時時如
0767a12: 見大亂髮垂肩日日當胸手波瀾滄海
0767a13: 龍蛇頂戴堯天星斗不是無錢買草鞋平生
0767a14: 自愛赤走咄那裡去從容漫用株苕五
0767a15: 殿上好徘徊百萬杉松隨汝後
0767b01: 又
0767b02: 這個蓬頭漢真得能憎俗不俗僧不僧謗聲
0767b03: 不絕佛法不靈若遇臨濟老子一頓棒走
0767b04: 得底無皮過滑石橋遇寒山拾得將百
0767b05: 千年陳爛葛藤穿你鱉鼻牽到國清寺不
0767b06: 要你種冬便要你栽蘿蔔那許你拗折拄
0767b07: 杖高挂囊雙手赤兩死立住長在人
0767b08: 家誑飯喫咄
0767b09: 又像藏雲門
0767b10: 坐斷雲門怪石不依倚人家破箬戶今朝湛
0767b11: 寂六根逍遙三界獨步相逢臨濟德山手
0767b12: 叮嚀莫嫌滯貨咄五五二十五
0767b13: 又
0767b14: 這漢好些無理倔僵一頭孤高一擔聊通祖
0767b15: 佛機緣全沒普賢行願捏住文殊舌根佛法
0768a01: 不通一線不作亂草堆頭夏蟲只愛高眠雙
0768a02: 髻雙徑任伊五宗絕去冷自有無位真人
0768a03: 徹上徹下仔細思量你是大明國裏第一等
0768a04: 偷懶沙門如何一般有人天供養
0768a05: 又偃風璞請
0768a06: 身自我有影從彼出苟非其狀將錯就錯從
0768a07: 何處來天人莫測住山四十有年走到匡廬
0768a08: 被人圖捺青毛獅子隨身擬似文殊菩薩或
0768a09: 問畢竟是誰便是雙徑頭千指菴中語風
0768a10: 禪客咄惡聲遠布大明國不必時人來摸索
0768a11: 序東居士圖老人像自侍於傍以為朝夕
0768a12: 覿師承故讚而書之
0768a13: 對清談非佛而誰道心不易終始如一師
0768a14: 子道合如膠似漆今日之緣夙生植德狹路
0768a15: 相逢或坐或立奇哉怪哉如日如月問這是
0768b01: 誰青獅法號曰知有長居密室世出世法
0768b02: 了然明白不必多語毘耶一默
0768b03: 附贊董其昌
0768b04: 精嚴戒德蕭灑宗風林居晏坐月朗春融東
0768b05: 語西話斷崖中如水入水如空度空龍象
0768b06: 蹴踏師子行蹤剎那覿歷劫無功曾經發
0768b07: 箭以口承鋒是水乳合非名句通吾欲著慶
0768b08: 歷僧寶傳非斯人其誰從
0768b09: 又陳繼儒
0768b10: 悟明心地震動人天得法於臨濟之後印證
0768b11: 於雲棲之前胸懷海納鋒辨河懸說法則轟
0768b12: 擊雷電落筆則飛走雲不問雙髻不戀
0768b13: 千指菴不拈拂舉棒不揚目張拳語風居畔
0768b14: 朝陽頂邊一瓢一衲一榻一椽隨機對證發
0768b15: 眾生之藥窮因極果結震旦之緣此豈拾牙
0769a01: 後慧弄口頭禪者耶問之徑山諸祖師點首
0769a02: 曰其然其然
0769a03: 又譚貞默
0769a04: 認得是雪老逼真面孔認不得是現成佛祖
0769a05: 頭陀高替身雪山作俑舌底風吹眉毛草
0769a06: 動撩天潑地大慈大勇既然棒喝兒孫那用
0769a07: 數珠供奉石頭坐爛多年畢竟雲棲法湩
0769a08: 又郭凝之
0769a09: 這個老人快胸直腸舌橫樹目閃電光面
0769a10: 面相則寒冬煦日針針相對則夏月飛霜
0769a11: 住山三十年抱孤雲獨臥應緣六十載與虎
0769a12: 豹俱藏允矣宗門武庫法海津梁而皮相者
0769a13: 或以為普化之散聖而寒山之風狂噫這是
0769a14: 徑山東坡池頭臨濟嫡派孫語風和尚而行
0769a15: 將拈提正印重整大慧之宗綱
0769b01: 頌
0769b02: 顧鑒咦
0769b03: 雷電之機不可擬纔落思惟千萬里凡聖無
0769b04: 名更問誰翛然拽杖竟回去春風生面花雨
0769b05: 飛嫩綠依依樹頭起黃雀聲中始見情殘紅
0769b06: 半寫佳人語漚光淺澹去還留楊柳枝枝夕
0769b07: 陽雨歸去來兮秋水深故居猶在雲裏蜻
0769b08: 蜓戀戀白蓼香蝴蝶翩翩若夢已巳雲門老咦
0769b09: 而去閃爍紅旗埋沒主今朝幸是可憐生一
0769b10: 蕭蕭竟如斯
0769b11: 百丈開田
0769b12: 掘破青山作水田風流只在钁頭邊潑身紅
0769b13: 雨帶歸去脫汗衫仔細看
0769b14: 熏風自南來
0769b15: 竹底生風暑漸消綠輕影有芭蕉果然會
0770a01: 得古人意獨泥牛被火燒
0770a02: 東山水上行
0770a03: 諸佛從來水上行有身無到如今眼前誰
0770a04: 是我相識同調絕無獨自吟
0770a05: 南泉斬
0770a06: 拾得籬根血染頭風霜飄泊幾經秋今朝坐
0770a07: 上分明舉月落風殘水流
0770a08: 高主人公
0770a09: 南北無門路不通分毫有主賊來攻直饒主
0770a10: 客都星散大似楊花曉風
0770a11: 垂問畣頌
0770a12: 師室中謂眾云雲門有四問下語相當即付
0770a13: 袋子。
0770a14: 問除衣喫飯如何是你心弘歇荅云二
0770a15: 祖道底。
0770b01: 問眼孔動定時分別前境不動時落在什麼
0770b02: 處荅洎被眼瞞又云確。
0770b03: 問遊山玩水舉足動步者復是阿誰荅不問
0770b04: 不知。
0770b05: 問千般計較念從何起荅覓得來舉似。
0770b06: 師過天童因垂四問罕有契其機者代答頌
0770b07: 問既是帝釋為甚不持笏畣今日放衙。
0770b08: 善法堂中坐的人久無梳洗病支身花冠早
0770b09: 卸春風裏未敢前作侍臣
0770b10: 既是狀元紅為甚喚作荔枝云降尊就卑。
0770b11: 嬴來鼎甲狀元稱心細身麤在世情脫皮
0770b12: 囊非是色從前題目不容名
0770b13: 既是黃精為甚是黑的云被人扭捏。
0770b14: 無奈身將火氣蒸譬如髮落改為僧此中滋
0770b15: 味全歸火莫把形容起愛憎
0771a01: 既是天童為甚無面目可見云雖無面目瞞
0771a02: 他一點不得。
0771a03: 假名呼作是天童面目渾如江上風萬朵白
0771a04: 雲飛不住與君相見在西東
0771a05: 僧請益舉高大師四問請師畣頌。
0771a06: 盡大地是箇火坑得何三昧不被燒畣同
0771a07: 道者方知。
0771a08: 拈得東來又失西火坑三昧殲啼高饒
0771a09: 舌太多事笑煞江西馬簸箕
0771a10: 人人有箇影子因甚蹋不云蹋即禍生
0771a11: 脫空慢語得能憎有屋無家不僧放過那
0771a12: 邊冷來看冰花雪月夜深燈。
0771a13: 杲日當空為甚被片雲遮云昧語作麼。
0771a14: 無陰陽地上過來倦煞香醪打一杯頂上門
0771a15: 開人境澹日輪曾受我生埋。
0771b01: 佛祖公案總是一箇道理為甚有明與不明
0771b02: 云高自領出去。
0771b03: 曷藤陳爛已巳成占唇皮鬼見摧命運不
0771b04: 通宜守舊山頭壁角去徘徊
0771b05: 偈
0771b06: 辭眾檀請徑山開法
0771b07: 午夜披雲北斗徐徐竹裏自南還偏吾無
0771b08: 力行河漢若箇雄心到祖關老病秪堪隨日
0771b09: 過清機那肯列人間諸君欲識生前旨好聽
0771b10: 風柯敲玉環
0771b11: 寄惟一上座
0771b12: 鵬摶曾有訂同上畫娥眉今日喜千指憑君
0771b13: 意為
0771b14: 題驪珠峰贈山幢上座
0771b15: 昔年辛苦一山夫奪得驪龍頷下珠拋擲雙
0772a01: 林山絕頂君家作案可為模
0772a02: 寄黃海岸居士
0772a03: 悟得本來心無心亦無法無法無本心始了
0772a04: 心心法
0772a05: 挽天童密雲和尚
0772a06: 同出龍池入路長吳興分袂過錢塘多年挂
0772a07: 錫鍚玲瓏石今已巳藏身寂寞鄉雲揭開紅日
0772a08: 眼山眉愁斷白花香離離一片苦心事且道
0772a09: 何人在影堂
0772a10: 別天童還雙徑
0772a11: 塔豐事訖且抽身曉嶂重重接遠飄影葉
0772a12: 乾風拭露點衣寒翠日初新泉鳴沙澗遊山
0772a13: 客天指肩輿過嶺人獨抱苦心帶歸去雙眉
0772a14: 欲解在三春
0772a15: 龍池掃幻有和尚塔
0772b01: 銅棺山下養龍池步入風我師當戶娑
0772b02: 羅空腹樹迎芳草昔人眉追思滴血曾留
0772b03: 偈會寫傳燈嗣法詩今日塔前成九頓流源
0772b04: 千載繼孫兒
0772b05: 傳佛心印
0772b06: 從本已巳來法法不立見知知見同虛空虛空
0772b07: 何所住
0772b08: 懷達磨大師
0772b09: 荻花秋雨敷寒江心慕孤行望遠幢此去嗟
0772b10: 嗟無別計幾回月色到蓬
0772b11: 無相偈
0772b12: 我說無相法諸佛心即是諸佛無中生無相
0772b13: 無諸佛
0772b14: 主人公
0772b15: 有僧問我主人公六月江行西北風記取當
0773a01: 年舊公案西山落日半邊紅
0773a02: 幻相偈
0773a03: 四大性假合愚癡有我不知幻性因生死
0773a04: 從茲起
0773a05: 無法偈
0773a06: 心地本無法無無說無法亦不同虛空頓然
0773a07: 無知覺
0773a08: 性相偈
0773a09: 有性及無性人境二俱遣即今說性人了了
0773a10: 無自性心相何所有事同於兔出種種諸
0773a11: 法是故說性相
0773a12: 徑山四威儀
0773a13: 山中行健草鞋輕踏破了白雲千萬層
0773a14: 山中住閒送春秋去鳥不啼花落溪邊樹
0773a15: 山中坐窗亮胡椒布虎狼歸在我簷前過
0773b01: 山中臥直到日頭午炊粥喫菴去討火
0773b02: 雙髻四威儀
0773b03: 山中行上崚嶒縛腰爛草繩思量活菜喫石
0773b04: 壁採朱藤
0773b05: 山中住檀那地茆屋漏無底四壁冷蕭蕭半
0773b06: 夜來風雨
0773b07: 山中坐虛空破何處覓功夫筋斗打出門天
0773b08: 外笑呵呵
0773b09: 山中臥將就過地鋪草窠衲被不遮寒猿
0773b10: 啼五更苦
0773b11: 亂髮垂垂
0773b12: 亂髮垂垂直到肩搥胸屋裏哭蒼天有僧問
0773b13: 我西來意黃老堆堆燒夜錢
0773b14: 亂髮垂垂直到肩白雲如水雨如山中一
0773b15: 片莓苔石滑倒野狐幾萬千
0774a01: 亂髮垂垂直到肩日圖三頓夜圖眠便宜一
0774a02: 個閒身子留在青山作鏡看
0774a03: 亂髮垂垂直到肩茆棚猶勝夜摩天藜羹麥
0774a04: 飯家常有石壁山藤豈偶然
0774a05: 進開先
0774a06: 新作叢林事事差庫司無粟水無茶分明一
0774a07: 苦心事那許時人磨齒牙果薦雲門胡餅
0774a08: 話途中尚未到山家
0774a09: 擬寒山三首
0774a10: 家有一庫司百般皆具足指向與人看人人
0774a11: 信不及貧兒甘自貧不回頭顧忽朝風雨
0774a12: 打身心成露布
0774a13: 只為未見君思君在長日果在毫髮間如隔
0774a14: 千里驛一馬生三蹄蹄蹄用各別有時覿面
0774a15: 來天地同黑漆
0774b01: 我見寒山詩字字言真實東行及西行竹筒
0774b02: 盛敗物飽餐殘菜滓身披破直裰化物不用
0774b03: 情形類乎凡質
0774b04: 佛事
0774b05: 龍池掃塔今日有此宗風乃梁朝達磨大師
0774b06: 過我東震旦國相傳至六祖以下列為五宗
0774b07: 各立門以應一花開五葉結果自然成之
0774b08: 讖而今法眼尚在高麗溈仰杳無音信曹洞
0774b09: 雲門依俙有人惟有臨濟一宗沿流不止至
0774b10: 我笑巖師翁師翁付先師幻有和尚今日塔
0774b11: 前惟有徑山一人是師嫡子特具薄供分付
0774b12: 主山神主地神主林神主空神等護持我先
0774b13: 師全身法塔如今大明國內愚癡者甚多見
0774b14: 性者甚少惟願先師常寂光中加被眾生遠
0774b15: 紹教外別傳之旨不負達磨大師笑巖師翁
0775a01: 以此敬為人天供養。
0775a02: 上天童和尚供昔日南嶽讓禪師云道一去
0775a03: 一向不見持箇信來一僧去見他上堂出
0775a04: 云作麼其僧如法出眾云作麼馬祖云自從
0775a05: 胡亂後三十年不曾少鹽醬今日天童這裡
0775a06: 作麼生君子千里同風某辦一箸菜飯供養
0775a07: 師兄雖然無鹽醬且喜滋味馨香。
0775a08: 為天童和尚舉龕喝一喝云癸未二月十有
0775a09: 三日南山卜得一最吉祥地修拾精藍人
0775a10: 天大眾請師兄到彼安樂受用自在逍遙惟
0775a11: 願天童香火綿綿德風遠播相繼祖燈如帝
0775a12: 珠聯絡不絕法界眾生俱為瞻仰法駕蚤臨
0775a13: 不必躊躕復云起。
0775a14: 封塔稽首大哉俊哉我師兄密雲和尚末法
0775a15: 時拈出威音那邊鼻孔捏根拄杖把住天下
0775b01: 人舌根打人打得血淋淋地海沸山騰坤
0775b02: 黑暗猶是不肯住手復起臨濟之宗非吾兄
0775b03: 而誰今日退身三步藏身處沒跡沒跡
0775b04: 處且藏身更說一偈坐空千界月諸佛汝同
0775b05: 儕鑿破青山面將身就活埋復云封。
0775b06: 為亡僧舉龕喝一喝云此處你不得盡情
0775b07: 擔荷將去復云起。
0775b08: 秉炬云且向乾柴烈火中煆煉一番喝云水
0775b09: 中漚滅還歸水不涉須彌一點塵擲炬云燒
0775b10: 為教梁下火死人送活人送到勝熱婆羅門
0775b11: 作麼生會劫火洞然此土安隱教梁會麼生
0775b12: 死出入遊戲之具何苦之有擲下火把云看
0775b13: 舉龕若昧法師還知麼在這裏冷冷落落坐
0775b14: 一十餘年竟不思量轉身吐氣今朝吉日良
0775b15: 辰請向深深處安樂自在古人云欲窮千里
0776a01: 目更上一層樓起。
0776a02: 入塔以拄杖打○相云崇禎庚辰臘月十五
0776a03: 日去土七尺以為窟宅若昧法師千足萬足
0776a04: 仗人天之福惟道忞之力老人切勿佛法狼
0776a05: 藉後代兒孫如規如則喝一喝云任他歲月
0776a06: 遷流汝此土安隱封好。
0776a07: 
0776a08: 
0776a09: 
0776a10: 雪嶠禪師語錄卷第五
0776a11: 音釋
0776a12: 瘢蒲官切音槃瘡也。伊鳥切遙去聲抒臼也。笏呼骨切音勿公及士
0776a13: 所搢也。荔力智切音麗荔枝樹高五六丈青花朱實實大如子果名。扭
0776a14: 女久切音紐手轉貌。裰丁括切音掇補裰破衣也。
