0380a01: 高上玉皇本行集經髓
0380a02: 開經玄蘊
0380a03: 大哉元始無量度人演清淨教登
0380a04: 引天真玄座說法寂然無聲玉帝
0380a05: 放光喜慶難言是為心傳亦曰天
0380a06: 根大圓滿瑤章洞文集以成書
0380a07: 敷落神真臣今東向誦願與天齊
0380a08: 并存亡俱證果永渡愛河津。
0380a09: 太上洞玄靈寶高上玉皇本行集經
0380a10: 道言昔元始天尊在清微天中玉京
0380a11: 金闕七寶玄苑玉皇宮殿陞光明座
0380a12: 與無鞅數眾宣說靈寶清靜真一不
0380a13: 二法門是時
0380a14: 玉皇尊帝與諸真聖清齋建節侍在
0380a15: 側焉於是
0380a16: 玉帝知時欲至即於會前舉六通力
0380a17: 放大光明遍照諸天一切境界皆大
0380a18: 震動十方無極俱同璃下燭下方
0380a19: 是諸世界一切人天咸臻道氣當是
0380a20: 之時都圍即時破壞三惡道苦
0380a21: 一時脫爾時
0380a22: 玉帝即分其身散十方諸大天宮
0380a23: 自然化現白玉為京黃金為闕七寶
0380a24: 玄苑大光明殿具光明座幢節旛
0381a01: 異寶奇花遍布是處爾時
0381a02: 玉帝即以所分其身遍於是處普為
0381a03: 十方演說清淨凈脫之道說已即以
0381a04: 神通不動其所移接天人皆令得至
0381a05: 清微天中玉清聖境元始會下是諸
0381a06: 眾等不覺不知普來集會時諸大眾
0381a07: 稽首瞻仰
0381a08: 玉帝化身忽
0381a09: 天尊勝會踴躍歡喜一時作禮嘆未
0381a10: 曾有。
0381a11: 爾時高虛清明天主與諸天眷御
0381a12: 八景鸞輿九光寶奏玄歌妙樂詠
0381a13: 無量洞章散天寶花噴天真香飛步
0381a14: 遊空來詣道前稽首長跪白
0381a15: 天尊言賤臣懈怠後會法筵今日吉
0381a16: 慶建此法橋幽顯聖普霑聖澤放
0381a17: 大光明現希有相臣等千良因九
0381a18: 天運會今日大吉咸仰玄功以偈讚
0381a19: 上帝曰。
0381a20: 金闕玄穹主高上玉皇尊
0381a21: 妙相冠諸天慈光燭三界
0381a22: 真聖妙道師天人依仗師
0381a23: 大乘垂法語真一指迷途
0381a24: 功德若虛空讚揚無窮盡
0382a01: 爾時天尊告四眾云是帝身即道身
0382a02: 也非常體也汝等親近是帝生尊重
0382a03: 心著想尊容稱揚名號然後汝等咸
0382a04: 蒙護度。
0382a05: 爾時天地始祖五老上帝稽首長跪
0382a06: 白天尊言伏聞
0382a07: 高上玉皇慈念蒼生普放神光照燭
0382a08: 法界六四聖普叨道蔭切以自昔
0382a09: 元始天地未分日月未光是生
0382a10: 玉帝故得二儀分判三景發光恭聞
0382a11: 帝號稱說難言莫可尋詳臣即命鑄
0382a12: 金為簡刻玉為章寔靈文之妙德乃
0382a13: 天地之玄根惟願哀憫使依玄科按
0382a14: 法以傳於是天尊普告真聖云今三
0382a15: 天整運皇道氣暢真亦行乃命五
0382a16: 老上帝與諸真聖上詣太玄玉都寒
0382a17: 靈丹殿紫微上宮洞陽玉披九光
0382a18: 八色之蘊雲錦之囊出靈寶金書玉
0382a19: 篆文曰。
0382a20: 太上彌羅無上天妙有玄真境渺渺
0382a21: 紫金闕太微玉清宮無極無上聖廓
0382a22: 落法光明寂寂浩無宗玄範十方
0382a23: 湛寂真常道漠太神通
0382a24: 昊天玉皇大天尊玄穹高上帝。
0383a01: 是時五老上帝得是經已巳還詣
0383a02: 元始天尊前以禁戒之儀遜謝不
0383a03: 逮。
0383a04: 道言是帝號也元始之妙言
0383a05: 玉皇之真誥至真妙文神應自然乃
0383a06: 知天真貴重至聖上書斯文隱秘不
0383a07: 得窺聞有得之者勤行修奉至神
0383a08: 仙於是玉虛上帝白
0383a09: 天尊言願為四眾及未來世持是經
0383a10: 人說利益事。
0383a11: 爾時天尊告玉虛上帝言若有三界
0383a12: 十方無量國土或兵戈並起疫氣大
0383a13: 行水旱蟲蝗年飢饉是其國君當
0383a14: 發慈悲為其庶請道流清靜嚴
0383a15: 潔為轉此經當得國土清平五穀豐
0383a16: 熟庶安泰此經所在之處常有十
0383a17: 方至真侍衛供養持是經人獲福無
0383a18: 量又若持是經人造作長旛書
0383a19: 帝名號於其旛上被諸風吹所指方
0383a20: 一切眾生皆霑勝利又若持是經
0383a21: 人書帝名號在一切有聲物上或是
0383a22: 道場或以戲擊或被風觸是聲出時
0383a23: 一切眾生聞是聲已所有罪障悉得
0383a24: 清靜何況受持當知是人即是道藏
0384a01: 功德身也。
0384a02: 爾時天尊謂玉虛上帝言今我說
0384a03: 未盡其妙若廣說之流邪見疑惑
0384a04: 不信是經功德窮難言。
0384a05: 爾時玉虛上帝聞說是已心生歡喜
0384a06: 瞻仰慈顏稽首讚歎而作頌曰。
0384a07: 九天之上謂之大羅玉京金闕
0384a08: 雲層峨峨中有天帝仁慈惠和
0384a09: 至道無敵降伏眾魔天寶靈符
0384a10: 玉律金科神仙億萬幢幡眾多
0384a11: 聞者罪滅永出愛河
0384a12: 是時玉虛上帝說是頌已是諸天眾
0384a13: 異口同音歎未曾有於是天尊告四
0384a14: 眾云人持誦此經稱揚帝號者皆
0384a15: 道根深重宿有善緣此經尊妙普度
0384a16: 無但精心恭奉家國安寧保命度
0384a17: 災掃諸不祥能碎鐵圍山竭苦海水
0384a18: 破大地獄重罪苦降暴惡魔護諸
0384a19: 國土能除一切重病能一切惡毒
0384a20: 能離一切惡人能滅一切惡獸能摧
0384a21: 一切邪道一切諸天皆令降伏其餘
0384a22: 功德說不可盡爾時四眾聞說是已
0384a23: 懽喜踴躍稽首敬禮而退。
0384a24: 太上洞玄靈寶高上玉皇本行集經
0385a01: 玉皇本行集經纂
0385a02: 金闕玄穹主高上玉皇尊諸佛聖師
0385a03: 萬天帝主演三卷五品之妙法周十
0385a04: 號萬德之洪名放十七大光明施三
0385a05: 十種功德度生死聖化古今一萬
0385a06: 二千三十六字。
0385a07: 洞玄靈寶高上玉皇本行集經
