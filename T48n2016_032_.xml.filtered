0599b01: 
0599b02: 宗鏡錄卷第三十二
0599b03: 
0599b04: 慧日永明寺主智覺禪師延壽集
0599b05: 夫華嚴經是圓滿教。所明一法纔起。皆有
0599b06: 眷屬隨生。今此何故。唯論絕待。答。所言眷
0599b07: 屬者。皆是理內眷屬。眾生如。佛如。一如無二
0599b08: 如。理性相關。故稱如來。為世間之父。一切眾
0599b09: 生。為諸佛之子。若法門眷屬者。約自證法。則
0599b10: 禪定為父。般若為母。而生真淨法身。若化他
0599b11: 法。則方便為父。慈悲為母。而生應化佛身。從
0599b12: 般若真性。起同體大悲。所有萬行莊嚴。皆是
0599b13: 性起功德。必無心外法而為主伴。如般若經
0599b14: 云。欲為佛親侍者。及內眷屬等。應學般若。般
0599b15: 若即心靈之性故。是以諸佛菩薩。凡有施為。
0599b16: 皆是內祕外現。不捨道法。現凡夫事。如華嚴
0599b17: 入法界品云。復次善男子。菩薩以般若波羅
0599b18: 蜜為母。方便善巧為父。檀那波羅蜜為乳母。
0599b19: 尸羅波羅蜜為養母。忍辱波羅蜜為莊嚴具。
0599b20: 精進波羅蜜為養育者。禪那波羅蜜為浣濯
0599b21: 人。善知識為教授師。一切菩提分為伴侶。一
0599b22: 切善法為親屬。一切菩薩為兄弟。菩提心為
0599b23: 家。如理修行為家法。諸地善法為家處。得諸
0599b24: 忍法為家族。大願現前為家教。以清淨智滿
0599b25: 足諸行為順家法。勸發勤修不斷大乘為紹
0599b26: 家業。法水灌頂一生所繫菩薩為王太子。成
0599b27: 就廣大真實菩提為淨家族。鴦崛魔羅經云。
0599b28: 佛言。一切眾生有如來藏。一切男子皆為兄
0599b29: 弟。一切女人皆為姊妹。乃至女有佛藏。男亦
0599c01: 如是。云何一性而自染著。以一性故。是故如
0599c02: 來淨修梵行。住於自地。不退轉地。得如來
0599c03: 地。維摩經偈云。智度菩薩母。方便以為父。一
0599c04: 切眾導師。無不由是生。法喜以為妻。慈悲心
0599c05: 為女。善心誠實男。畢竟空寂舍。弟子眾塵勞。
0599c06: 隨意之所轉。道品善知識。由是成正覺。諸度
0599c07: 法等侶。四攝眾妓女。歌詠誦法言。以此為音
0599c08: 樂。總持之園苑。無漏法林樹。覺意淨妙華。解
0599c09: 脫智慧果。八解之浴池。定水湛然滿。布以七
0599c10: 淨華。浴此無垢人。象馬五通馳。大乘以為車。
0599c11: 調御以一心。遊於八正路。相具以嚴容。眾好
0599c12: 飾其姿。慚愧之上服。深心為華鬘。富有七財
0599c13: 寶。教授以滋息。如所說修行。迴向為大利。四
0599c14: 禪為床座。從於淨命生。多聞增智慧。以為自
0599c15: 覺音。甘露法之食。解脫味為漿。淨心以澡浴。
0599c16: 戒品為塗香。摧滅煩惱賊。勇健無能踰。降伏
0599c17: 四種魔。勝幡建道場。崇福疏云。實德內資。長
0599c18: 養如母。方便外攝。度生稱父。內證深法。悅已
0599c19: 智心。喜樂盈懷。故名為妻。肇師云。慈悲之心。
0599c20: 虛而外適。其性柔弱。隨物不違。故如女也。善
0599c21: 心力大。滅惡盡原。真證相應。故名為男。所證
0599c22: 二空之理為其舍宅。外障六塵風雨。內去三
0599c23: 毒之蟲。又有非真要。時復暫遊。空為理宗。以
0599c24: 為常宅。故云畢竟空寂舍。能轉塵勞眾生。以
0599c25: 成佛法。昔無明郎主。恩愛魔王。今化令隨
0599c26: 道。名為弟子。故云弟子眾塵勞。隨意之所轉。
0599c27: 乃至三十七品之知識。六度萬行之法侶。為
0599c28: 真實道畔＝伴【明】畔伴。助成菩提。四攝廣被。令人喜悅。如
0599c29: 妓女。讚誦法言。令人愛味。如音樂。以總持為
0600a01: 苑。能攝諸法。以無漏為林。能除熱惱。以七覺
0600a02: 淨妙之華。成八解智慧之果。湛然定水恒開
0600a03: 覺華。用一乘為車。五通為馬。御之以一心。
0600a04: 遊行八正道。乃至妙相嚴容。眾好飾體。慚愧
0600a05: 為服。深心為鬘。具七聖之財。踞四禪之座。入
0600a06: 多聞寶藏。從淨命而生。飲解脫一味之漿。得
0600a07: 甘露究竟之食。破八萬煩惱。成五分法身。降
0600a08: 四種魔軍。圓三菩提道。若主若伴。若因若緣。
0600a09: 皆是宗鏡卷舒。心之體用。未曾一法建立。從
0600a10: 外而生。天台淨名疏問。那忽處處對法門。約
0600a11: 觀心作如此等說。佛意必如此也。答曰。若言
0600a12: 經中無對法門解釋義者。此經佛道品。普現
0600a13: 色身菩薩。問維摩詰言。居士父母妻子親戚
0600a14: 眷屬等。悉為是誰。大士偈答言。智度菩薩母
0600a15: 等。淨名既是在家菩薩。何容無有父母妻子
0600a16: 家宅。而不依事答。悉約內行法門答者。當知
0600a17: 諸佛菩薩。不起道法。現凡夫事。雖現凡事。皆
0600a18: 內表道法也。如佛般涅槃處在雙樹。四枯四
0600a19: 榮。豈可直作樹木之解。且如來誠說。皆表半
0600a20: 滿枯榮。今在毘耶菴庵羅樹園。欲說不思議解
0600a21: 脫法門。不捨道法。現同凡。住毘耶離。豈不
0600a22: 表極地所住法門也。華嚴經明十城十園。豈
0600a23: 止是世間城園也。此經下文菩薩行品云。諸
0600a24: 佛威儀。有所進止。無非佛事。何得俱作事
0600a25: 解。都不尋思諸佛菩薩不思議教。善權祕密
0600a26: 表發之事。又法華經云。欲說是經。應入如
0600a27: 來室。著如來衣。坐如來座。如來室者。乃是
0600a28: 大慈悲心。如來衣者。即是柔和忍辱。如來座
0600a29: 者。即是一切法空。問曰。華嚴頓教大乘。可得
0600b01: 約行明諸法門。此方等經。及小乘教。何得亦
0600b02: 約觀行明義。答曰。此經既云。諸佛解脫。當於
0600b03: 眾生心行中求。若不約觀行。豈稱斯文。若不
0600b04: 以毘耶離菴庵羅樹園對諸法門。則不得約觀
0600b05: 心解釋。何得於眾生心行中求諸佛解脫。若
0600b06: 不於心行求解脫者。云何得住不思議解脫。
0600b07: 若不住不思議解脫。云何於一毛孔見諸佛
0600b08: 土變現自在。如不思議品所明也。復云何得
0600b09: 如法華經。明。身根清淨。一切十方國土皆於
0600b10: 身中現。又豈得如華嚴經頌。說。無量諸世界。
0600b11: 悉從心緣起。無量諸佛國。皆於毛孔現也。如
0600b12: 前問言。小乘不得約觀心解釋者。何故聲聞
0600b13: 經中。佛為牧牛人說十一法。皆一一內合比
0600b14: 丘觀心。如是等例。豈非方等及三藏經。對諸
0600b15: 法門觀心明義也。故知了義教。不了義教。皆
0600b16: 是了義。以唯一心故。所以云。圓機對教。無教
0600b17: 不圓。理心涉事。無事非理。又云。根羸則法
0600b18: 劣。器廣則道圓故。問。此宗玄奧。性自天真。
0600b19: 非生因之所生。唯了因之所了。云何廣述。諸
0600b20: 有。差別行門。答。夫妙達殊倫。則法法齊旨。
0600b21: 巧通異道。乃物物咸如。夫言了因者。乃是於
0600b22: 真心中性德顯了。故名了因。生因者。亦是信
0600b23: 心中能生六度萬行。故名生因。生了俱心。理
0600b24: 行非外。若不了此。取捨萬端。纔入斯宗。自無
0600b25: 高下。夫三界之有。是菩提之用。本末相遍。
0600b26: 空有融通。豈同豁爾之無。塊然之有。如大
0600b27: 智度論云。空有二種。一者善空。熾然修一切
0600b28: 行。而了性空。二者惡空。恣行惡法。而欲撥
0600b29: 令空。今論不可得空。此空不離諸法。諸法不
0600c01: 離此空。當知一切法趣空。如瓶處空。十方界
0600c02: 空不異瓶空。故十方空皆趣瓶空。華嚴論云。
0600c03: 若也但修空。無想法身。即於智不能起用。若
0600c04: 但一向生想。不見無相法身。即純是有為。又
0600c05: 云。如是大悲。如是智慧。如是萬行。皆為長養
0600c06: 初發心住。初生佛家之智慧大悲。令慣習自
0600c07: 在故。時亦不改。法亦不異。智亦不遷。猶如
0600c08: 竹葦依舊而成。初生與終。無有細。亦如小
0600c09: 兒初生而後長為大。無異大也。是知差別行
0600c10: 門。皆入畢竟空中。無有分別。如龍樹菩薩問
0600c11: 曰。若菩薩知佛是福田。眾生非福田。是非菩
0600c12: 薩法。菩薩以何力故。能令佛與畜生等。答曰。
0600c13: 菩薩以般若波羅蜜力故。一切法中修畢竟
0600c14: 空心。是故於一切法無分別。如畜生。五陰．十
0600c15: 二入．十八界。和合生。名為畜生。佛亦如是。從
0600c16: 諸善法和合。假名為佛。若人憐愍眾生。得無
0600c17: 量福德。於佛著心起諸惡因緣。得無量罪。是
0600c18: 故知一切法畢竟空。故不輕畜生。不著心貴
0600c19: 佛。復次諸法實相。是一切法無相。是無相中。
0600c20: 不分別是佛是畜生。若分別即是取相。是故
0600c21: 等觀。故經偈云。一切諸法中。皆以等觀入。大
0600c22: 法炬經云。涅槃義者。本來自有。非人所為。故
0600c23: 名涅槃。又真涅槃者。所謂一切世間。乃至若
0600c24: 有若無。如是一切悉名涅槃。若取相分別。則
0600c25: 非涅槃。是以若見一法異。則失唯心第一義
0600c26: 門。便成魔事。故大集經云。於眾生生異想。是
0600c27: 為魔業。厭有為功德。是為魔業。故天台淨名
0600c28: 疏云。住此觀心。不見慳相施相。而能慈悲利
0600c29: 益眾生。所有財物。拯濟貧乏。興諸福業。供養
0601a01: 三尊。修故造新。隨喜獎善。若是長者。一村行
0601a02: 施。因施說法。是則一村貧民。四眾受施之徒。
0601a03: 感恩慕德。非但歸心受化。慳之心。漸漸微
0601a04: 薄。亦復學是施主捨財修福也。若在一縣。令
0601a05: 長官司。住正觀心。所有資財。能如是財施法
0601a06: 施者。則一縣貧民。四眾受施之徒。皆亦歸心
0601a07: 受化。慳心自然休息。捨財修福。利益興顯。乃
0601a08: 至一管一國。人主官僚。天王帝主。住正觀心。
0601a09: 不見慳施。所有資財。慈愛貧民。恩惠分施。因
0601a10: 為善巧。說四教法。州管國內。所有貧民四眾。
0601a11: 荷恩慕德。敬仰。歸心。承事親近受道。因是慳
0601a12: 心漸薄。皆能惠施。修諸福業。轉相教化。行恩
0601a13: 布德。正道居懷。是則諸州諸管。舉國人民。有
0601a14: 善有惡。有智有道。譬如一燈然百千燈。本燈
0601a15: 湛然。餘燈遍滿。冥者皆明。明終不絕。是為
0601a16: 四眾長者。官司國主。住檀波羅蜜無盡燈法門。
0601a17: 攝一切眾生也。是諸所攝眾生。未來在家出
0601a18: 家。還為眷屬。或為親戚。或為臣民。或為弟
0601a19: 子。同生淨上＝土【元】【明】上土。依報巍巍。七珍無量。值佛聞
0601a20: 經。道心開發。是諸施主。若得無生法忍。住不
0601a21: 思議解脫。昔布施所攝眾生。得道時至。是諸
0601a22: 施主。即於有因緣之國。示成正覺。昔布施所
0601a23: 攝眾生。皆來其國。一切能捨。修三乘道。若聞
0601a24: 法華開佛知見之說。即同入大乘。乘此寶乘。
0601a25: 遊於四方。嬉戲快樂。此即淨名大士。何處更
0601a26: 往毘耶離。別覓維摩詰耶。故知若能了此真
0601a27: 如一心無盡之理。則一切六度四攝萬行。皆
0601a28: 無有盡。轉示他心。亦同無盡。乃至重重涉入。
0601a29: 遞出無窮。如無盡燈。布影分光。遍周法界。非
0601b01: 唯淨名。是我。實乃千聖同儔。純行救度之心。
0601b02: 則觀音出現。常運大慈之意。則彌勒下生。乃
0601b03: 觸途皆證法門。寓目盡成願海。高低嶽瀆。共
0601b04: 轉根本法輪。大小鱗毛。普現色身三昧。是以
0601b05: 從體起用。用自遍周。以性成行。行無邊際。如
0601b06: 還原觀。從自性之體。分其二用。一海印森羅
0601b07: 常住用。謂真如本覺也。妄盡心澄。萬像齊現。
0601b08: 猶如大海。因風起浪。若風止浪息。海水澄清。
0601b09: 無像不現。二法界圓明自在用。即華嚴三昧
0601b10: 也。謂廣修萬行。稱理成德。普周法界而證菩
0601b11: 提。何故分其二用。前海印用。是本用。亦名理
0601b12: 行。亦名性德。後華嚴用。是修成。亦名事行。亦
0601b13: 名修德。此二相假成其大用。謂因修顯性。以
0601b14: 性成修。若無性。修亦不成。若無修。性亦不顯。
0601b15: 是以離性無修。離修無性。故云萬法顯必同
0601b16: 時。一際理無前後。斯則二而不二。又不二而
0601b17: 二。何者。以海印用本具是所現。謂真如自性。
0601b18: 有遍照法界義故。華嚴用是能現。以修成契
0601b19: 理。能成萬行故。能所有異。本末似分。則非一
0601b20: 非異。能成妙行。問。既以心為宗。教中云何。
0601b21: 又說破色心論。且何心可宗。何心可破。答。
0601b22: 心有二種。一隨染緣所起妄心。而無自體。但
0601b23: 是前塵。逐境有無。隨塵生滅。唯破此心。雖云
0601b24: 可破而無所破。以無性故。百論破情品云。譬
0601b25: 如愚人見熱時焰妄生水想。逐之疲勞。智者
0601b26: 告言。此非水也。為斷彼想。不為破水。如是
0601b27: 諸法自性空。眾生取相故著。為破是顛倒故
0601b28: 言破。實無所破。二常住真心。無有變異。即立
0601b29: 此心。以為宗鏡。識論云。心有二種。一相應
0601c01: 心。謂無常妄識。虛妄分別。與煩惱結使相應。
0601c02: 二不相應心。所謂常住第一義諦。古今一相
0601c03: 自性清淨心。今言破者。是相應心。不相應
0601c04: 心。立為宗本。是以一切自行履踐之路。無
0601c05: 邊化他方便之門。皆以心為本。本立而道生。
0601c06: 萬法浩然。宗一無相。欲舉一蔽諸。指鹹知海
0601c07: 者。即此常住不動真心也。問。眾生覺性。天
0601c08: 真自然。何假因緣文義開析。本自無瘡。勿傷
0601c09: 之也。答。若執此性決定是自然者。應須現
0601c10: 推有自然之理。且如本性。以何法為自體。如
0601c11: 首楞嚴經云。佛告阿難。我今如是開示方便。
0601c12: 真實告汝。汝猶未悟。惑為自然。自須甄明。
0601c13: 有自然體。汝且觀此妙明見中。以何為自。此
0601c14: 見為復以明為自。以暗為自。以空為自。以
0601c15: 塞為自。阿難。若明為自。應不見暗。若復以
0601c16: 空為自體者。應不見塞。如是乃至諸暗等相
0601c17: 以為自者。則於明時。見性斷滅。云何見明。故
0601c18: 知恒常之性。不逐緣生。若隨明暗幻化之法以
0601c19: 為自體者。明暗等法緣散之時。此性應隨斷
0601c20: 滅。問。本性既非自然。應是因緣之性。答。
0601c21: 此性若是因緣為體者。今推以何法為因。何
0601c22: 法為緣。應須礭＝確【明】礭確定真實體性。如經云。阿難
0601c23: 言。必此妙見性非自然。我今發明是因緣性。
0601c24: 心猶未明。諮詢如來。是義云何。合因緣性。
0601c25: 佛言。汝言因緣。吾復問汝。汝今因見。見性
0601c26: 現前。此見為復因明有見。因暗有見。因空有
0601c27: 見。因塞有見。阿難。若因明有。應不見暗。如因
0601c28: 暗有。應不見明。如是乃至因空因塞。同於明
0601c29: 暗。復次阿難。此見又復緣明有見。緣暗有
0602a01: 見。緣空有見。緣塞有見。阿難。若緣。空有。應
0602a02: 不見塞。若緣塞有。應不見空。如是乃至緣明
0602a03: 緣暗。同於空塞。當知如是精覺妙明。非因非
0602a04: 緣。亦非自然。非不自然。無非不非。無是非
0602a05: 是。離一切相。即一切法。汝今云何於中措心。
0602a06: 以諸世間戲論名相而得分別。如以手掌撮
0602a07: 摩虛空。只＝秖【明】只秖益自勞。虛空云何隨汝執捉。阿
0602a08: 難白佛言。世尊。必妙覺性非因非緣。世尊。云
0602a09: 何常與比丘。宣說。見性其＝具【元】【明】其具四種緣。所謂因空
0602a10: 因明。因心因眼。是義云何。佛告阿難。我說
0602a11: 世間諸因緣相。非第一義。阿難。吾復問汝。諸
0602a12: 世間人說我能見。云何名見。云何不見。阿難
0602a13: 言。世人因於日月燈光。見種種相。名之為見。
0602a14: 若復無此三種光明。則不能見。阿難。若無明
0602a15: 時名不見者。應不見暗。若必見暗。此但無明。
0602a16: 云何無見。阿難。若在暗時。不見明故。名為不
0602a17: 見。今在明時。不見暗相。還名不見。如是二相。
0602a18: 俱名不見。若復二相自相陵奪。非汝見性於
0602a19: 中暫無。如是則知。二俱名見。云何不見。是
0602a20: 故阿難。汝今當知。見明之時。見非是明。見暗
0602a21: 之時。見非是暗。見空之時。見非是空。見塞之
0602a22: 時。見非是塞。四義成就。汝復應知。見見之時。
0602a23: 見非是見。見猶離見。見不能及。云何復說因
0602a24: 緣自然。及和合相。汝等聲聞狹劣無識。不能
0602a25: 通達清淨實相。吾今誨汝。當善思惟。無得疲
0602a26: 怠妙菩提路。故知說因緣自然。皆屬世間言
0602a27: 論。談有無真俗。悉是分別識心。當見性之
0602a28: 時。豈留觀聽。在發明之際。焉落言思。問。
0602a29: 此妙明性。既非因緣自然。則無有一法不從
0602b01: 和合而生。如無所證之真如。何由發能證之
0602b02: 妙智。則境智和合。能成見性。答。若智外有
0602b03: 真如。則可為所證。真如外有智。則可為能
0602b04: 證。今智外無如。如外無智。欲將何法以為
0602b05: 和合非和合耶。如經云。佛告阿難。汝雖先
0602b06: 悟本覺妙明。性非因緣。非自然性。而猶未明
0602b07: 如是覺。元非和合生。及不和合。阿難。吾今復
0602b08: 以前塵問汝。汝今猶以一切世間。妄想和合
0602b09: 諸因緣性。而自疑惑。證菩提心和合起者。則
0602b10: 汝今者。妙淨見精。為與明和。為與暗和。為
0602b11: 與通和。為與塞和。若明和者。且汝觀明。當
0602b12: 明現前。何處雜見。見相可辯。雜何形像。若
0602b13: 非見者。云何見明。若即見者。云何見見。必
0602b14: 見圓滿。何處和明。若明圓滿。不合見和。見必
0602b15: 異明。雜則失彼性明名字。雜失明性。和明非
0602b16: 義。彼暗與通。及諸群塞。亦復如是。復次阿
0602b17: 難。又汝今者。妙淨見精。為與明合。為與暗
0602b18: 合。為與通合。為與塞合。若明合者。至於暗
0602b19: 時明相已滅。此見即不與諸暗合。云何見暗。
0602b20: 若見暗時。不與暗合。與明合者。應非見明。既
0602b21: 不見明。云何明合。了明非暗。彼暗與通。及諸
0602b22: 群塞。亦復如是。阿難白佛言。世尊。如我思
0602b23: 惟。此妙覺元。與諸緣塵及心念慮。非和合耶。
0602b24: 佛言。汝今又言覺非和合。吾復問汝。此妙見
0602b25: 精非和合者。為非明和。為非暗和。為非通和。
0602b26: 為非塞和。若非明和。則見與明必有邊畔。汝
0602b27: 且諦觀。何處是明。何處是見。在見在明。自何
0602b28: 為畔。阿難。若明際中必無見者。則不相及。自
0602b29: 不知其明相所在。畔云何成。彼暗與通。及諸
0602c01: 群塞。亦復如是。又妙見精非和合者。為非明
0602c02: 合。為非暗合。為非通合。為非塞合。若非明合。
0602c03: 則見與明。性相乖角。如耳與明。了不相觸。見
0602c04: 且不知明相所在。云何甄明合非合理。彼暗
0602c05: 與通。及諸群塞。亦復如是。乃至佛告富樓那。
0602c06: 汝雖除疑。餘惑未盡。吾以世間現前諸事。今
0602c07: 復問汝。汝豈不聞。室羅城中演若達多。忽於
0602c08: 晨朝。以鏡照面。愛鏡中頭。眉目可見。瞋責己
0602c09: 頭。不見面目。以為魑魅。無狀狂走。於意云
0602c10: 何。此人何因無故狂走。富樓那言。是人心狂。
0602c11: 更無他故。佛言。妙覺明圓。本圓明妙。既稱為
0602c12: 妄。云何有因。若有所因。云何名妄。自諸妄想
0602c13: 展轉相因。從迷積迷以歷塵劫。雖佛發明。猶
0602c14: 不能返。如是迷因。因迷自有。識迷無因。妄無
0602c15: 所依。尚無有生。欲何為滅。得菩提者。如寤時
0602c16: 人說夢中事。心縱精明。欲何因緣取夢中物。
0602c17: 況復無因本無所有。如彼城中演若達多。豈
0602c18: 有因緣。自怖頭走。忽然狂歇。頭非外得。縱未
0602c19: 歇狂。亦何遺失。富樓那。妄性如是。因何為
0602c20: 在。汝但不隨分別世間業果眾生三種相續。
0602c21: 三緣斷故。三因不生。則汝心中演若達多。狂
0602c22: 性自歇。歇即菩提。勝淨明心本周法界。不從
0602c23: 人得。何藉劬勞肯綮修證。乃至佛告阿難。即
0602c24: 如城中演若達多。狂性因緣。若得滅除。則不
0602c25: 狂性自然而出。因緣自然。理窮於是。阿難。演
0602c26: 若達多。頭本自然。本自其然。無然非自。何因
0602c27: 緣故。怖頭狂走。若自然頭因緣故狂。何不自
0602c28: 然因緣故失。本頭不失。狂怖妄出。曾無變易。
0602c29: 何藉因緣。本狂自然。本有狂怖。未狂之際。狂
0603a01: 何所潛。不狂自然。頭本無妄。何為狂走。若悟
0603a02: 本頭。識知狂走。因緣自然。俱為戲論。是故我
0603a03: 言。三緣斷故。即菩提心。菩提心生。生滅心滅。
0603a04: 此但生滅。滅生俱盡。無功用道。若有自然。如
0603a05: 是則明。自然心生。生滅心滅。此亦生滅。無生
0603a06: 滅者。名為自然。猶如世間諸相雜和成一體
0603a07: 者。名和合性。非和合者。稱本然性。本然非
0603a08: 然。和合非合。合然俱離。離合俱非。此句方
0603a09: 名無戲論法。菩提涅槃。尚在遙遠。釋曰。若悟
0603a10: 本頭識知狂走。因緣。自然俱為戲論者。若實
0603a11: 發明。悟了本頭。一靈真性。非動非靜。非得非
0603a12: 失。非生非滅。非合非離。則知無始已來。三界
0603a13: 伶俜。六趣狂走。是迷是倒。是妄是虛。皆是
0603a14: 情想結成。識心鼓動。則知本覺真性。非因非
0603a15: 緣。亦非自然。非不自然。非和非合。非不和
0603a16: 合。盡成戲論。悉墮邪思。且無住真心。豈存名
0603a17: 相及與處所。若欲以識心圖度。句義詮量。而
0603a18: 求真實者。如繫風捕影。理可然乎。所以祖師
0603a19: 云。非自然。非因緣。妙中之妙。玄中玄。森羅萬
0603a20: 像光中現。尋之不見有根原。如上剖析。此為
0603a21: 未識本頭。不知狂走之人。令離句絕非。言思
0603a22: 道斷。此方始除世間分別戲論之法。於自見
0603a23: 性大道之中。尚猶賒遠。應須親到。不俟更
0603a24: 言。似鏡照容。直須心眼相似。如人飲水。方
0603a25: 能冷煖自知。故云唯證乃知難可測。未到之
0603a26: 者徒自狂迷。問。法門無量。皆有破執顯道
0603a27: 之功。何故偏讚一心。以為綱骨。答。此是起
0603a28: 惑之初。發真之始。迷悟之本。染淨之由。故
0603a29: 云。至妙靈通。目之曰道。則心外無道。道外
0603b01: 無心。微妙甚深。凡小非分。菩薩分知。唯佛
0603b02: 窮了。以彼二乘但覺四住。不了無明故。此無
0603b03: 明所起之識。非其境也。菩薩十信之初。創發
0603b04: 心時。即觀本識自性緣起因果之體。得成正
0603b05: 信。攝論云。菩薩初起。應先觀諸法如實因緣。
0603b06: 此之謂也。如實因緣。莫非一心本識。斯則發
0603b07: 真之始也。起信論云。以不覺一法界故。心不
0603b08: 相應。無明分別。生諸染心。一法界者。即無二
0603b09: 真心為一法界。此非算數云一。謂如理虛融。
0603b10: 平等不二。故稱為一。斯則起惑之初也。又因
0603b11: 不識無明作眾生。了此無明成諸佛。斯則迷
0603b12: 悟之本也。又一法界。舉體全作生滅門。舉體
0603b13: 全作真如門。順法界。則出離解脫。違法界。則
0603b14: 繫縛輪迴。斯乃染淨之由也。是以千聖仰之。
0603b15: 為母為師。群賢歸之。如王如導。諸經綱骨。萬
0603b16: 法指南。撮要言之。罔逮於茲矣。故經云。心
0603b17: 為法本。心作天堂。心作地獄。若離眾生心。更
0603b18: 有何真俗等事。以一切法但如影響故。如向
0603b19: 居士云。影由形起。響逐聲來。弄影勞形。不
0603b20: 知形＋（之）【元】【明】形形之是影〔本〕－【元】【明】本揚聲止響。不識聲是響根。除
0603b21: 煩惱身而求涅槃者。喻去形而覓影。離眾生
0603b22: 心而求佛道者。喻默聲而尋響。故知迷悟一
0603b23: 途。愚智非別。無名作名。因其名則是非生矣。
0603b24: 無理作理。因其理則諍論起矣。幻作非真。誰
0603b25: 非誰是。虛妄非實。何有何空。將知得無所
0603b26: 得。失無所失矣。故知但了一心。則萬法皆寂。
0603b27: 如華嚴經。解脫長者告善財言。我若欲見安
0603b28: 樂世界。阿彌陀如來。隨意即見。我若欲見栴
0603b29: 檀世界。金剛光明如來。妙香世界。寶光明如
0603c01: 來。蓮華世界。寶蓮華光明如來。妙金世界。寂
0603c02: 靜光如來。妙喜世界。不動如來。善住世界。師
0603c03: 子如來。鏡光明世界。月覺如來。寶師子莊嚴
0603c04: 世界毘盧遮那如來。如是一切。悉皆即見。然
0603c05: 彼如來不來至此。我身亦不往詣於彼。知一
0603c06: 切佛及與我心。悉皆如夢。知一切佛猶如影
0603c07: 像。自心如水。知一切佛所有色相。及以自心。
0603c08: 悉皆如幻。知一切佛及以己心。悉皆如響。我
0603c09: 如是知。如是憶念。所見諸佛。皆由自心。善男
0603c10: 子。當知菩薩。修諸佛法。淨諸佛剎。積集妙
0603c11: 行。調伏眾生。發大誓願。入一切智。自在。遊
0603c12: 戲不可思議解脫之門。得佛菩提。現大神通。
0603c13: 遍往一切十方法界。以微細智普入諸劫。如
0603c14: 是一切。悉由自心。是故善男子。應以善法。扶
0603c15: 助自心。應以法水。潤澤自心。應於＝以【明】於以境界。淨
0603c16: 治自心。應以精進。堅固自心。應以忍辱。坦蕩
0603c17: 自心。應以智證。潔白自心。應以智慧。明利自
0603c18: 心。應以佛自在。開發自心。應以佛平等。廣大
0603c19: 自心。應以佛十力。照察自心。疏釋云。心該萬
0603c20: 法。謂非但一念觀佛。由於自心。菩薩萬行。佛
0603c21: 果體用。亦不離心。亦去妄執之失。謂有計云。
0603c22: 萬法皆心。任之是佛。驅馳萬行。豈不唐勞。
0603c23: 今明。心雖即佛。久翳塵勞。故以萬行增修。令
0603c24: 其瑩徹。但說萬行由心。不說不修為是。又
0603c25: 萬法即心。修何礙心。故云卷舒變化。唯心所
0603c26: 在。壽殀得喪。唯心所宰。故詩三百。一言可蔽
0603c27: 矣。教五千。一心能貫之。實入道之要津。修行
0603c28: 之玄鏡。實謂深談佛旨。妙達真空。低頭舉手
0603c29: 而盡入圓因。發念興心而皆同本果。掘凡夫
0604a01: 之乾土。見諸佛之水泉。抽二乘之焦芽。結常
0604a02: 樂之果實。變毒藥而成甘露。轉酥酪而作醍
0604a03: 醐。定父子而全付家珍。拂權而頓開寶藏。
0604a04: 今宗鏡所錄。唯窮祖佛正宗。若欲見道修行。
0604a05: 無出自身心之內。如華嚴經頌云。身為正法
0604a06: 藏。心為無礙燈。照了諸法空。名曰度眾生。
0604a07: 故知身為法聚。無一法出我身田。心為慧光。
0604a08: 無一智離我心海。若迷之者。則身為苦聚病
0604a09: 原。心作無明怨賊。先須察所治過患之。方
0604a10: 立能治功德之門。則一切眾生所造過患。莫
0604a11: 越身心。若欲對治。唯戒以慧。若修身戒。則戒
0604a12: 急而妙行成。若修心慧。則乘急而真性顯。故
0604a13: 得乘戒兼急。理行俱圓。正助相資。方入宗鏡。
0604a14: 內外朗鑒。一道清虛。如大涅槃經云。復次不
0604a15: 修身者。不能觀身。雖無過咎。而常是怨。善男
0604a16: 子。譬如男子。有怨常逐。伺求其便。智者覺已。
0604a17: 繫心慎護。若不慎護。則為所害。一切眾生身
0604a18: 亦如是。常以飲食。冷煖將養。若不如是將護
0604a19: 守慎。即當散壞。善男子。如婆羅門奉事火天。
0604a20: 常以香華。讚歎禮拜。供養奉事。期滿百年。若
0604a21: 一觸時。尋燒人手。是火雖得如是供養。終無
0604a22: 一念報事者恩。一切眾生亦復如是。雖於多
0604a23: 年。以好香華瓔珞衣服。飲食臥具。病瘦醫藥。而
0604a24: 供給之。若遇內外諸惡緣。即時滅壞。都不憶
0604a25: 念往日供給衣服之恩。善男子。譬如有王。畜
0604a26: 四毒蛇。置之一篋。以付一人。仰令瞻＝贍【明】瞻贍養。是
0604a27: 四蛇中。誤一生瞋。則能害人。是人恐怖。常求
0604a28: 飲食。隨時守護。一切眾生四大毒蛇。亦復如
0604a29: 是。若一大嗔則能壞身。善男子。如人久病。應
0604b01: 當至心求醫療治。若不勤求必死不疑。一切
0604b02: 眾生身亦如是。常應攝心。不令放逸。若放逸
0604b03: 者。則便滅壞。善男子。譬如坏瓶。不耐風雨。打
0604b04: 擲椎壓。一切眾生身亦如是。不耐飢渴寒熱
0604b05: 風雨。打擊繫惡罵。善男子。如癰未熟。常當善護。
0604b06: 不令人觸。設有觸者。則大苦痛。一切眾生身
0604b07: 亦如是。善男子。如騾懷。自害其軀。一切眾
0604b08: 生身亦如是。內有風冷。身則受苦。善男子。譬
0604b09: 如芭蕉。生實則枯。一切眾生身亦如是。善男
0604b10: 子。亦如芭蕉。內無堅實。一切眾生身亦如是。
0604b11: 善男子。如蛇鼠狼。各各相於常生怨心。眾生
0604b12: 四大。亦復如是。善男子。譬如鵝王。不樂塚墓。
0604b13: 菩薩亦爾。於身塚墓。亦不貪樂。善男子。如栴
0604b14: 陀羅。七世相繼。不捨其業。是故為人之所輕
0604b15: 賤。是身種子。亦復如是。種子精血。究竟不淨。
0604b16: 以不淨故。諸佛菩薩之所輕訶。善男子。是身
0604b17: 不如魔羅耶山。生於栴檀。亦不能生優羅
0604b18: 華。分陀利華。瞻婆羅華。摩利迦華。婆師迦華。
0604b19: 九孔常漏膿血不淨。生處臭穢。醜陋可惡。常
0604b20: 與諸蟲共在一處。善男子。譬如世間。雖有上
0604b21: 妙清淨園林。死屍至中。則為不淨。眾共捨之。
0604b22: 不生愛著。色界亦爾。雖復淨妙。以有身故。諸
0604b23: 佛菩薩。悉共捨之。善男子。若有不能作如是
0604b24: 觀。不名修身。不修戒者。善男子。若不能觀。戒
0604b25: 是一切善法梯。亦是一切善法根本。如地
0604b26: 悉是一切樹木。所生之本。戒是諸善根之導
0604b27: 首也。如彼商主導諸商人。戒是一切善法勝
0604b28: 幢。如天帝釋所立勝幢。戒能永斷一切惡業。
0604b29: 及三惡道。能療惡病。猶如藥樹。戒是生死險
0604c01: 道資糧。戒是摧結惡賊鎧仗。戒是滅結毒蛇
0604c02: 良。戒是度惡業行橋梁。若有不能如是觀
0604c03: 者。名不修戒。不修心者。不能觀心輕躁動轉。
0604c04: 難捉難調。馳騁奔逸。如大惡象。念念迅速。如
0604c05: 彼電光。躁擾不住。猶如獼猴。如幻如焰。乃是
0604c06: 一切諸惡根本。五欲難滿。如火獲薪。亦如大
0604c07: 海。吞受眾流。如曼陀山。草木滋多。不能觀察
0604c08: 生死虛妄。＝耽【元】【明】耽惑致患。如魚吞鉤。常先引導。諸
0604c09: 業隨從。猶如貝母引導諸子。貪著五欲。不樂
0604c10: 涅槃。如駝食蜜乃至於死。不顧草。深著現
0604c11: 樂。不觀後過。如牛貪苗不懼杖楚。馳騁周遍
0604c12: 二十五有。猶如疾風吹兜羅毦。所不應求。求
0604c13: 無厭足。如無智人求無熱火。常樂生死。不樂
0604c14: 解脫。如稔婆蟲樂稔婆樹。迷惑愛著生死臭
0604c15: 穢。猶如獄囚樂獄卒女。亦如廁樂處不淨。
0604c16: 若有不能如是觀者。名不修心。不修慧者。不
0604c17: 觀智慧有大勢力。如金翅鳥。能壞惡業。壞無
0604c18: 明暗。猶如日光。能拔陰樹。如水漂物。焚燒邪
0604c19: 見。猶如猛火。慧是一切善法根本。佛菩薩母
0604c20: 之種子也。若有不能如是觀者。名不修慧。乃
0604c21: 至若有修集身戒心慧。如上所說。能觀諸法。
0604c22: 同如虛空。不見智慧。不見智者。不見愚癡。不
0604c23: 見愚者。不見修集。及修集者。是名智者。如是
0604c24: 之人。則能修集身戒心慧。是人能令地獄果
0604c25: 報。現世輕受。是人設作極重惡業。思惟觀察。
0604c26: 能令輕微。作是念言。我業雖重。不如善業。譬
0604c27: 如華雖復百斤。終不能敵真金一兩。如恒
0604c28: 河中投一升鹽。水無味。飲者不覺。如巨富
0604c29: 者。雖多負人千萬寶物。無能繫縛令其受苦。
0605a01: 如大香象。能壞鐵鎖自在而去。智慧之人。亦
0605a02: 復如是。然上雖觀身不淨。為破凡夫執此毒
0605a03: 身以為苦本。不種菩提之果。唯陷五欲之泥。
0605a04: 不能自利兼他。所以訶破。若乃假茲業。以
0605a05: 續正因。不入煩惱大海之中。難求覺寶。非處
0605a06: 塵勞糞壤之地。奚生淨華。是以華嚴經云。不
0605a07: 厭生死苦。方成普賢行。又如大寶積經云。佛
0605a08: 告優波離。聲聞乘人。乃至。不應起於一念更
0605a09: 受後身。是名聲聞持清淨戒。然於菩薩。名大
0605a10: 破戒。乃至菩薩摩訶薩修行大乘。能於無量
0605a11: 阿僧祇劫。堪忍受身。不生厭患。是名菩薩持
0605a12: 清淨戒。於聲聞乘。名大破戒。今宗鏡所錄。總
0605a13: 諸大乘經了義妙旨。只為悟宗行菩薩道故。
0605a14: 闡觀音普門之慧。任方圓。入普賢無盡之
0605a15: 宗。運心無際。
0605a16: 宗鏡錄卷第三十二
0605a17: 　　　　　　〔丁未…造〕十一字－【元】【明】丁未歲分司大藏都監彫造
