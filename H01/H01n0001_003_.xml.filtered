0177a01: 
0177a02: 
0177a03: 
0177a04: 
0177a05: 三塔寺
0177a06: 
0177a07: 蘇塗
0177a08: 馬韓……又置別邑，名曰蘇塗，立大木，懸鈴鼓。其蘇塗之義，有似西
0177a09: 域浮屠也，而所行善惡有異。
0177a10: （《晉書》卷九十七《四夷傳．馬韓傳》2533）
0177a11: 
0177a12: 宿於佛精舍
0177a13: 時沙門吳進言於季龍曰：「胡運將衰，晉當復興，宜苦役晉人以厭其
0177a14: 氣。」季龍於是使尚書張群發近郡男女十六萬，車十萬乘，運土築華林苑
0177a15: 及長牆於鄴北，廣長數十里……（石）韜燕其僚屬於東明觀，樂奏，酒酣，
0177a16: 愀然長歎曰：「人居世無常，別易會難。各付一杯，開意為吾飲，令必醉。
0177a17: 知後會復何其而不飲乎！」因泫然流涕，左右莫不歔欷，因宿於佛精
0177a18: 舍……等緣獼猴梯而入，殺韜，置其刀箭而去。
0177a19: （《晉書》卷一百七《石季龍載記》下2782）
0177a20: 
0177a21: 龍翔佛寺
0177a22: 時有黑龍白龍各一，見於龍山，皝親率群僚觀之，去龍二百餘步，祭以
0177a23: 太牢。二龍交首嬉翔，解角而去。皝大悅，還宮，赦其境內，號新宮曰和
0177a24: 龍，立龍翔佛寺於山上。
0177a25: （《晉書》卷一百九《慕容皝載記》2825）
0177a26: 
0177a27: 唐嵫希景興經始精舍
0177a28: 唐嵫入太平水路，上有瀑布數百丈。漫石在唐嵫下，郗景興經始精
0177a29: 舍，亦是名山之流。崒、嵊與分界，去山八十里，故曰遠南。前嶺鳥道，正
0177a30: 當五十里高，左右所無，就下地形高，乃當不稱。遠望釐山甚奇，謂白爍尖
0178a01: 者最高，下有良田，王敬弘經始精舍。曇濟道人住孟山，名曰孟埭，芋薯之
0178a02: 田……敬承聖誥，恭窺前經。山野昭曠，聚落羶腥。故大慈之弘誓，
0178a03: 拯群物之淪傾。豈寓地而空言，必有貸以善成。欽鹿野之華苑，羨靈鷲之
0178a04: 名山。企堅固之貞林，希菴羅之芳園。雖綷容之緬邈，謂哀音之恆存。建
0178a05: 招提於幽峰，冀振錫之息肩。庶鐙王之贈席，想香積之惠餐。事在微而思
0178a06: 通，理匪絕而可溫。賈誼《弔屈》云：「恭承嘉惠。」敬承，亦此之流。聚落
0178a07: 是墟邑，謂歌哭諍訟，有諸諠譁，不及山野為僧居止也。經教欲令在山中，
0178a08: 皆有成文。老子云：「善貸且善成。」此道惠物也。鹿苑，說《四真諦》處。
0178a09: 靈鷲山，說《般若法華》處。堅固林，說泥洹處。菴羅園，說不思議處。今
0178a10: 旁林藝園制苑，仿佛在昔，依然託想，雖綷容緬邈，哀音若存也。招提，謂
0178a11: 僧不能常住者，可持作坐處也。所謂息肩。鐙王、香積，事出《維摩經》。
0178a12: 《論語》云：「溫故知新。」理既不絕，更宜復溫，則可待為己已之日用也。
0178a13: （《宋書》卷六十七《謝靈運傳》1759）
0178a14: 
0178a15: 瓦官寺
0178a16: 經日，乃水陸出軍，劭自登朱雀門督戰。軍至瓦官寺，與義軍游邏相
0178a17: 逢，游邏退走，賊遂薄壘。
0178a18: （《宋書》卷七十七《柳元景傳》1987）
0178a19: 
0178a20: 保林寺
0178a21: 永明八年四月六日，雷震，會稽山陰恆山保林寺剎上四破，電火燒塔，
0178a22: 下佛面窗戶不異也。
0178a23: （《南齊書》卷十九《五行志》379）
0178a24: 
0178a25: 太子與竟陵王子良俱好釋氏，多立樓觀塔宇
0178a26: 太子與竟陵王子良俱好釋氏，立六疾館以養窮民。風韻甚和，而性頗
0178a27: 奢麗。宮內殿堂，皆雕飾精綺，過於上宮。開拓玄圃園，與台城北塹等。
0178a28: 其中樓觀塔宇，多聚石頭，妙極山水。慮上宮望見，乃傍門列修竹，內施高
0178a29: 鄣，造游壯數百間，施諸機巧，宜須鄣蔽，須臾成立，若應毀撤，應手遷徙。
0179a01: 善制珍玩之物，織孔雀毛為裘，光彩金翠，過於雉頭矣。以晉明帝為太子
0179a02: 時立西池，乃啟世祖引前例，求東田起小苑，上許之。永明中，二宮兵力全
0179a03: 實，太子使宮中將吏更番役築，宮城苑巷，制度之盛，觀者傾京師。上性雖
0179a04: 嚴，多布耳目，太子所為，無敢啟者。後上幸豫章王宅，還過太子東田，見其
0179a05: 彌亙華遠，壯麗極目，於是大怒，收監作主帥，太子懼，皆藏匿之，由是見責。
0179a06: 杜按：「其中」二字後，《南史》本傳（1100）作「起出土山池閣樓觀塔宇，窮奇極
0179a07: 麗，費以千萬」。餘大同，故不贅錄。
0179a08: （《南齊書》卷二十一《文惠太子傳》401）
0179a09: 
0179a10: 湘宮寺
0179a11: 帝以故宅起湘宮寺，費極奢侈。以孝武莊嚴剎七層，帝欲起十層，不
0179a12: 可立，分為兩剎，各五層。新安太守巢（向）〔尚〕之罷郡還，見帝，曰：「卿
0179a13: 至湘宮寺未？我起此寺，是大功德。」願在側曰：「陛下起此寺，皆是百姓
0179a14: 賣兒貼婦錢，佛若有知，嘗悲哭哀愍，罪高佛圖，有何功德？」尚書令袁粲
0179a15: 在坐，為之失色。帝乃怒，使人驅下殿，願徐去無異容。以舊恩，少日中，
0179a16: 已復召入。
0179a17: 杜按：《南史》本傳（1710）大同，故不贅錄。
0179a18: （《南齊書》卷五十三《良政．虞願傳》916）
0179a19: 
0179a20: 禪靈寺
0179a21: 上使造禪靈寺新成，車駕臨視，甚悅。敞喜，要呂文顯私登寺南門樓，
0179a22: 上知之，繫敞上方，而出文顯為南譙郡，久之乃復。
0179a23: 杜按：《南史》本傳（1710）不記此事。
0179a24: （《南齊書》卷五十六《倖臣．呂文顯傳》978）
0179a25: 
0179a26: （太清二年）十一月辛酉，賊攻陷東府城，害南浦侯蕭推、中軍司馬楊
0179a27: 暾。庚辰，邵陵王綸帥武州刺史蕭弄璋、前譙州刺史趙伯超等入援京師，
0179a28: 頓鍾山愛敬寺……
0179a29: 杜按：《南史》本傳無「屯鍾山愛敬寺」句。
0179a30: （《梁書》卷三《武帝本紀下》94）
0179a31: 
0180a01: 高祖於鍾山造大愛敬寺
0180a02: 時高祖於鍾山造大愛敬寺，（王）騫舊墅在寺側，有良田八十餘頃，即
0180a03: 晉丞相王導賜田也。高祖遣主書宣旨就騫求市，欲以施寺。騫答旨云：
0180a04: 「此田不賣；若是敕取，所不敢言。」酬對又脫略。高祖怒，遂付市評田價，
0180a05: 以直逼還之。由是忤旨，出為吳興太守。
0180a06: 杜按：《南史》本傳（341）不記此事。
0180a07: （《梁書》卷七《太宗王皇后傳》159）
0180a08: 
0180a09: 江陵瓦官寺
0180a10: 世祖徐妃諱昭佩，東海郯人也……太清三年五月，被譴死，葬江陵瓦官寺。
0180a11: 杜按：《南史》本傳（341）較《梁書》記事甚多，見本書事跡篇。
0180a12: （《梁書》卷七《世祖徐妃傳》163）
0180a13: 
0180a14: 白馬寺
0180a15: 既至，仍遣（張）纘向襄陽，前刺史岳陽王察推遷未去鎮，但以城西白
0180a16: 馬寺處之。
0180a17: 杜按：《南史》本傳（1388）「襄陽」作「雍州」，餘大同，故不錄。
0180a18: （《梁書》卷三十四《張緬傳》附《張纘傳》502）
0180a19: 
0180a20: 顯靈寺
0180a21: （太清）二年，侯景寇逼，子雲逃民間。三年三月，宮城失守，東奔晉
0180a22: 陵，餒卒於顯靈寺僧房，年六十三。所著《晉書》一百一十卷，《東宮新記》
0180a23: 二十卷。
0180a24: 杜按：《南史》本傳（515）「顯靈寺」作「顯雲寺」餘大同，故不錄。
0180a25: （《梁書》卷三十五《蕭子恪傳》附《蕭子雲傳》515）
0180a26: 
0180a27: 「眾造寺」
0180a28: 何氏自晉司空充、宋司空尚之，世奉佛法，並建立塔寺；至敬容又舍宅
0180a29: 東為伽藍，趨勢者因助財造構，敬容並不拒，故此寺堂宇校飾，頗為宏麗，
0181a01: 時輕薄者因呼為「眾造寺」焉。及敬容免職出宅，止有常用器物及囊衣而
0181a02: 已，竟無餘財貨，時亦以此稱之。
0181a03: 杜按：《南史》本傳（799）大同，惟後接「敬容特為從史胤所愛，胤在若邪山嘗疾
0181a04: 焉，有書云：『田疇館宇悉奉眾僧，書經並歸從弟敬容雲』其見知如此。」等語。
0181a05: （《梁書》卷三十七《何敬容傳》534）
0181a06: 
0181a07: 莊嚴寺
0181a08: 侯景舉兵襲京師，王移入台內，留琛與司馬楊曒守東府。賊尋攻陷
0181a09: 城，放兵殺害，琛被槍未至死，賊求得之，轝至闕下，求見僕射王克、領軍朱
0181a10: 異，勸開城納賊。克等讓之，涕泣而止，賊復轝送莊嚴寺療治之。
0181a11: 杜按：《南史》本傳（1513）大同，故不錄。
0181a12: （《梁書》卷三十八《賀琛傳》550）
0181a13: 
0181a14: 蔣山有延賢寺
0181a15: 溉家門雍睦，兄弟特相友愛。初與弟洽常共居一齋，洽卒後，便捨為
0181a16: 寺，因斷腥羶，終身蔬食，別營小室，朝夕從僧徒禮誦。高祖每月三置淨
0181a17: 饌，恩禮甚篤。蔣山有延賢寺者，溉家世創立，故生平公俸，咸以供焉，略
0181a18: 無所取。
0181a19: 杜按：《南史》本傳（678）「終身蔬食」後有「別營小室，朝夕從僧徒禮誦。武帝每
0181a20: 月三致淨饌，思禮甚篤」等語餘大同。
0181a21: （《梁書》卷四十《到溉傳》569）
0181a22: 
0181a23: 鍾山宋熙寺
0181a24: 中大通二年……王立為皇太子，仍為吳郡太守。主書芮珍宗家在吳，
0181a25: 前守宰皆傾意附之，是時珍宗假還，規遇之甚薄，珍宗還都，密奏規云「不
0181a26: 理郡事。」俄徵為左民尚書，郡吏民千餘人詣闕請留，表三奏，上不許。尋
0181a27: 以本官領右軍將軍，未拜，復為散騎常侍、太子中庶子，領步兵校尉。規辭
0181a28: 疾不拜，於鍾山宋熙寺築室居焉。
0181a29: 杜按：《南史》本傳（598）文略異，意同，故不錄。
0181a30: （《梁書》卷四十一《王規傳》582）
0181a31: 
0182a01: 同泰、大愛敬二寺
0182a02: （蕭）洽少有才思，高祖令制同泰、大愛敬二寺剎下銘，其文甚美。
0182a03: 杜按：《南史》本傳（501）不記此事。
0182a04: （《梁書》卷四十一《蕭介傳》附《蕭洽傳》589）
0182a05: 
0182a06: 雍州平等寺
0182a07: 劉潛字孝儀，秘書監孝綽弟也……起家鎮右始興王法曹行參軍，隨府
0182a08: 益州，兼記室。王入為中撫軍，轉主簿，遷尚書殿中郎。敕令制《雍州平
0182a09: 等寺金像碑》，文甚宏麗。
0182a10: 杜按：《南史》本傳（1013）文稍異，意同，故不錄。
0182a11: （《梁書》卷四十一《劉潛傳》594）
0182a12: 
0182a13: 中興寺、禪靈寺
0182a14: 次新亭，賊列陣於中興寺，相持至晚，各解歸……（侯）景登禪靈寺門
0182a15: 閤，望粲營未立，便率銳卒來攻。
0182a16: 杜按：《南史》本傳（1433）同，故不錄。
0182a17: （《梁書》卷四十三《韋粲傳》607）
0182a18: 
0182a19: 北寺、天居寺
0182a20: （侯）景帥船艦並集北寺……（王）僧辯旋於江陵，因被詔會眾軍西
0182a21: 討，督舟師二萬，輿駕出天居寺餞行。
0182a22: （《梁書》卷四十五《王僧辯傳》625）
0182a23: 
0182a24: 藥王寺
0182a25: 劉曇淨字元光，彭城呂人也……母喪權瘞藥王寺，時天寒，曇淨身衣
0182a26: 單布，廬於瘞所，晝夜哭泣不絕聲，哀感行路，未及期而卒。
0182a27: 杜按：《南史》謂劉曇淨為劉慧斐子，並附其傳（1902），見本書人物篇。
0182a28: （《梁書》卷四十七《孝行．劉曇淨傳》654）
0182a29: 
0183a01: 賀革還鄉造寺
0183a02: （賀革）在荊州歷為郡縣，所得俸秩，不及妻孥，專擬還鄉造寺，以申
0183a03: 感思。
0183a04: 杜按：《南史》本傳（1508）大同，故不錄。
0183a05: （《梁書》卷四十八《儒林．賀瑒傳》附《賀革傳》673）
0183a06: 
0183a07: 居士何胤築室若耶山
0183a08: 時居士何胤築室若邪山，山發洪水，漂拔樹石，此室獨存，元簡命嶸作
0183a09: 《瑞室頌》以旌表之，辭甚典麗。
0183a10: 杜按：《南史》本傳（1779）同，故不錄。
0183a11: （《梁書》卷四十九《文學上．鍾嶸傳》694）
0183a12: 
0183a13: 梁高祖以三橋舊宅為光宅寺
0183a14: 是時，高祖以三橋舊宅為光宅寺，敕興嗣與陸倕各制寺碑，及成俱奏，
0183a15: 高祖用興嗣所制者。
0183a16: 杜按：《南史》本傳（1780）大同，故不錄。
0183a17: （《梁書》卷四十九《周興嗣傳》698）
0183a18: 
0183a19: 益州立九層佛寺
0183a20: 河南王者，其先出自鮮卑慕容氏……國中有佛法……梁興，進（休
0183a21: 留）代為征西將軍。代死，子伏連籌襲爵位。天監十三年，遣使獻金裝馬
0183a22: 腦鍾二口，又表於益州立九層佛寺，詔許焉。
0183a23: 杜按：《南史．夷貊下》（1978）同，故不錄。
0183a24: （《梁書》卷五十四《諸夷傳》810）
0183a25: 
0183a26: 石槨寺
0183a27: ……泉軍於石槨寺……
0183a28: （《梁書》卷五十五《河東王譽傳》830）
0183a29: 
0184a01: 又燒南岸民居營寺
0184a02: 材官將軍宋嶷降賊，因為立計，引玄武湖水灌台城，城外水起數尺，闕
0184a03: 前御街並為洪波矣。又燒南岸民居營寺，莫不咸盡。
0184a04: 
0184a05: 禪靈寺
0184a06: 司州刺剌史柳仲禮、衡州刺剌史韋粲、南陵太守陳文徹、宣猛將軍李孝欽
0184a07: 等，皆來赴援。……乃登禪靈寺門樓望之，見韋粲營壘未合，先渡兵擊
0184a08: 之……是月，百濟使至，見城邑丘墟，於端門外號泣，行路見者莫不灑淚。
0184a09: 景聞之大怒，送小莊嚴寺禁止，不聽出入……僧辯進軍次張公洲。景以盧
0184a10: 暉略守石頭，紇奚斤守捍國城。悉逼百姓及軍士家累入台城內。僧辯焚
0184a11: 景水柵，入淮，至禪靈寺渚，景大驚，乃緣淮立柵，自石頭至朱雀航。……
0184a12: 使王偉、索超世、呂季略守台城，宋長貴守延祚寺。
0184a13: 杜按：《南史》本傳（2010）文稍簡，意同，故不贅錄。
0184a14: （《梁書》卷五十六《侯景傳》844）
0184a15: 
0184a16: 大皇寺、莊嚴寺
0184a17: （太建十年閏）六月丁卯，大雨，震大皇寺剎、莊嚴寺露盤、重陽閣東
0184a18: 樓、千秋門內槐樹、鴻臚府門。
0184a19: 杜按：《南史》本紀（298）同，故不錄。
0184a20: （《陳書》卷五《宣帝本紀》五92）
0184a21: 
0184a22: 耆闍寺、寶田寺
0184a23: 至是隋軍南北道並進。（陳）後主遣驃騎大將軍、司徒豫章王叔英屯
0184a24: 朝（室）〔堂〕，蕭摩訶屯樂游苑，樊毅屯耆闍寺，魯廣達屯白土岡，忠武將
0184a25: 軍孔范屯寶田寺。
0184a26: 杜按：《南史》本紀不載上兩寺院名。
0184a27: （《陳書》卷六《後主本紀》六117）
0184a28: 
0184a29: 香巖寺
0184a30: 及世祖為（張）彪所襲，文育時頓城北香巖寺，世祖夜往趨之，因共立
0185a01: 柵。（《陳書》卷八《周文育傳》139）
0185a02: 
0185a03: 香巖寺
0185a04: 及文帝為彪所襲，文育時頓城北香巖寺，文帝夜往趨之。彪又來攻，
0185a05: 文育苦戰，遂破平彪。
0185a06: （《南史》卷六十六《周文育傳》1603）
0185a07: 
0185a08: 報德佛寺
0185a09: （太和四年正月）丁巳，罷畜鷹鷂之所，以其地為報德佛寺。
0185a10: 杜按：《北史》本紀（96）同，故不錄。
0185a11: （《魏書》卷七上《高祖紀》七上148）
0185a12: 
0185a13: 建明佛寺
0185a14: （承明元年）冬十月丁巳，起七寶永安行殿……辛未，輿駕幸建明佛
0185a15: 寺。
0185a16: 杜按：《北史》本紀（92）同，故不錄。
0185a17: （《魏書》卷七上《高祖紀七》143）
0185a18: 
0185a19: 報德佛寺、思燕佛圖
0185a20: 承明元年，尊曰太皇太后，復臨朝聽政……高祖詔曰：「朕以虛寡，幼
0185a21: 纂寶歷，仰恃慈明，緝寧四海，欲報之德，正覺是憑，諸鷙鳥傷生之類，宜放
0185a22: 之山林。其以此地為太皇太后經始靈塔。」於是罷鷹師曹，以其地為報德
0185a23: 佛寺。太后與高祖遊于方山，顧瞻川阜，有終焉之志，因謂群臣曰：「舜葬
0185a24: 蒼梧，二妃不從。豈必遠祔山陵，然後為貴哉！吾百年之後，神其安此。」
0185a25: 高祖乃詔有司營建壽陵於方山，又起永固石室，將終為清廟焉。太和五年
0185a26: 起作，八年而成，刊石立碑，頌太后功德。太后以高祖富於春秋，乃作《勸
0185a27: 戒歌》三百餘章，又作《皇誥》十八篇，文多不載。太后立文宣王廟於長
0185a28: 安，又立思燕佛圖於龍城，皆刊石立碑。
0185a29: 杜按：《北史》本紀（495）文稍簡，意同，故不錄。
0185a30: （《魏書》卷十三《皇后列傳一》328）
0185a31: 
0186a01: 嵩山閒居寺
0186a02: 正光五年秋，靈太后對肅宗謂群臣曰：「隔絕我母子，不聽我往來兒
0186a03: 間，復何用我為？放我出家，我當永絕人間，修道於嵩高閒居寺。先帝聖
0186a04: 鑒，鑒於未然，本營此寺者正為我今日。」欲自下髮。肅宗與群臣大懼，叩
0186a05: 頭泣涕，慇勤苦請。靈太后聲色甚厲，意殊不回。肅宗乃宿於嘉福殿，積
0186a06: 數日，遂與太后密謀圖叉。肅宗內雖圖之，外形彌密，靈太后瞋忿之言，欲
0186a07: 得往來顯陽之意，皆以告叉。又對叉流涕，敘太后欲出家，憂怖之心。如
0186a08: 此密言，日有數四。叉殊不為疑，乃勸肅宗從太后意。於是太后數御顯
0186a09: 陽，二宮無復禁礙。
0186a10: 杜按：《北史》本紀（598）文稍簡，意同，故不錄。
0186a11: （《魏書》卷十六《京兆王傳附元叉傳》405）
0186a12: 
0186a13: 永寧、太上公等佛寺
0186a14: 澄又表曰：……今墉雉素修，廄庫崇列，雖府寺膠塾，少有未周，大抵
0186a15: 省府粗得庇憩理務，諸寺靈塔俱足致虔講道。唯明堂辟雍，國禮之大。來
0186a16: 冬司徒兵至，講籌量滅徹，專力經營，務令早就……靈太后銳於繕興，在京
0186a17: 師則起永寧、太上公等佛寺，功費不少，外州各造五級佛圖。又數為一切
0186a18: 齋會，施物動至萬計。百姓疲於土木之功，金銀之價為之踴上，削奪百官
0186a19: 事力，費損庫藏，兼曲賚左右，日有數千。澄故有此表。
0186a20: 杜按：《北史》本傳（661）略元澄上表，餘大同。
0186a21: （《魏書》卷十九中《任城王元雲傳附元澄傳》478）
0186a22: 
0186a23: 元鸞繕起佛寺
0186a24: 鸞愛樂佛道，修持五戒，不飲酒食肉，積歲長齋。繕起佛寺，勸率百
0186a25: 姓，共為土木之勞，公私費擾，頗為民患。世宗聞而詔曰：「鸞親唯宗懿，
0186a26: 作牧大州，民物殷繁，綏寧所屬，宜克己已厲誠，崇清樹惠，而乃驟相征發，專
0186a27: 為煩擾，編戶嗷嗷，家懷嗟怨。北州土廣，奸亂是由，准法尋愆，應加肅黜。
0186a28: 以鸞戚屬，情有未忍，可遣使者，以義督責，奪祿一周，微示威罰也。」
0186a29: （《魏書》卷十九下《城陽王元長壽傳附元鸞傳》510）
0186a30: 
0187a01: 元鸞繕起佛寺
0187a02: （元）鸞愛樂佛道，繕起佛寺，勸率百姓，大為土木之勞，公私費擾，頗
0187a03: 為民患。宣武聞之，詔奪祿一周。
0187a04: （《北史》卷十八《城陽王元長壽傳附元鸞傳》673）
0187a05: 
0187a06: 沙門寺
0187a07: 僧淵卒，年七十餘。伯麟雖往奔赴，不敢入家，哭沙門寺。
0187a08: （《魏書》卷二十四《崔玄伯傳》633）
0187a09: 
0187a10: 永寧寺塔
0187a11: 永寧寺塔大興，經營務廣，靈太后曾幸作所，凡有顧問，（張）熠敷陳
0187a12: 指畫，無所遺闕，太后善之。久之，除冠軍將軍、中散大夫。
0187a13: 杜按：《北史》本傳（1766）「熠」作「耀」，所錄與佛教有關事，與《魏書》同，故不
0187a14: 錄。
0187a15: （《魏書》卷七十九《張熠傳》1766）
0187a16: 
0187a17: 永寧寺九層佛圖
0187a18: 世宗、肅宗時，豫州人柳儉、殿中將軍關文備、郭安興並機巧。洛中制
0187a19: 永寧寺九層佛圖，安興為匠也。
0187a20: 杜按：《北史》本傳（2985）同，故不錄。
0187a21: （《魏書》卷九十一《術藝．蔣少游傳》附1972）
0187a22: 
0187a23: 雀離佛院
0187a24: （高叡）出至永巷，遇兵被執，送華林園，於雀離佛院令劉桃枝拉而殺
0187a25: 之，時年三十六。大霧三日，朝野冤惜之。
0187a26: 杜按：《北史》本傳（1846）同，故不錄。
0187a27: （《北齊書》卷十三《趙郡王高深傳》附《高叡傳》173）
0187a28: 
0187a29: 白馬寺
0187a30: 韓賢，字普賢……天平初，為洛州刺史。民韓木蘭等率土民作逆，賢
0188a01: 擊破之，親自按檢，欲收甲仗。有一賊窘迫，藏於死屍之間，見賢將至，忽
0188a02: 起斫之，斷其脛而卒。（韓）賢雖武將，性和直，不甚貪暴，所歷雖無善政，
0188a03: 不為吏民所苦。昔漢明帝時，西域以白馬負佛經送洛，因立白馬寺，其經
0188a04: 函傳在此寺，形制淳樸，世以為古物，歷代藏寶。賢無故斫破之，未幾而
0188a05: 死，論者或謂賢因此至禍。
0188a06: 杜按：《北史》文稍簡，意同，故不錄。
0188a07: （《北齊書》卷十九《韓賢傳》247）
0188a08: 
0188a09: 白馬寺
0188a10: 始漢明帝時，西域以白馬負佛經送洛，因立白馬寺。其經函傳於此
0188a11: 寺，形制厚樸，世以古物，歷代寶之。（韓）賢知，故斫破之，未幾而死。論
0188a12: 者謂因此致禍。
0188a13: （《北史》卷五十三《韓賢傳》1905）
0188a14: 
0188a15: 童子佛寺
0188a16: 顯祖嘗登童子佛寺，望并州城曰：「此是何等城？」或曰：「此是金城湯
0188a17: 池，天府之國。」帝云：「我謂唐邕是金城，此非金城也。」其見重如此。
0188a18: 杜按：《北史》本傳（2001）大同，故不錄。
0188a19: （《北齊書》卷四十《唐邕傳》531）
0188a20: 
0188a21: 五臺山
0188a22: 河清三年，突厥入境，代、忻二牧悉是細馬，合數萬匹，在五臺山北柏
0188a23: 谷中避賊。賊退後，敕（白）建就彼檢校，續使人詣建間領馬，送定州付民
0188a24: 養飼。
0188a25: 杜按：《北史》本傳（2004）大同，故不錄。
0188a26: （《北齊書》卷四十《白建傳》532）
0188a27: 
0188a28: 韓使君佛寺前過，浮圖三層，有鳴鐸焉
0188a29: 初，（長孫）紹遠為太常，廣召工人，創造樂器，土木絲竹，各得其宜。
0188a30: 為黃鐘不調，紹遠每以為意。嘗因退朝，經韓使君佛寺前過，浮圖三層之
0189a01: 上，有鳴鐸焉。忽聞其音，雅合宮調，取而配奏，方始克諧。紹遠乃啟世宗
0189a02: 行之。
0189a03: 杜按：《北史》本傳（824）大同，故不錄。
0189a04: （《周書》卷二十六《長孫紹遠》430）
0189a05: 
0189a06: 天統中大修佛寺
0189a07: 至天統中，又毀東宮，造修文、偃武、隆基嬪嬙諸院，起玳瑁樓。又於
0189a08: 遊豫園穿池，周以列館，中起三山，構台，以象滄海，並大修佛寺，勞役鉅萬
0189a09: 計。財用不給，乃滅朝士之祿，斷諸曹糧膳，及九州軍人常賜以供之。
0189a10: （《隋書》卷二十四《食貨志》678）
0189a11: 
0189a12: 蘇威屏居山寺
0189a13: 大塚宰宇文護見而禮之，以其女新興主妻焉。（蘇威）見護專權，恐
0189a14: 禍及己，逃入山中，為叔父所逼，卒不獲免。然威每屏居山寺，以諷讀為
0189a15: 娛。未幾，授使持節、車騎大將軍、儀同三司，改封懷道縣公。
0189a16: 杜按：《北史》本傳（2243）大同，故不錄。
0189a17: （《隋書》卷四十一《蘇威傳》1185）
0189a18: 
0189a19: 辛彥於潞州城內立浮圖二所
0189a20: （辛）彥之又崇信佛道，於（潞州）城內立浮圖二所，並十五層。開皇
0189a21: 十一年，州人張元暴死，數日乃蘇，云遊天上，見新構一堂，制極崇麗。元
0189a22: 問其故，人云潞州刺史辛彥之有功德，造此堂以待之。彥之聞而不悅。其
0189a23: 年卒官。
0189a24: 杜按：《北史》本傳（2752）大同，故不錄。
0189a25: （《隋書》卷七十五《儒林．辛彥之傳》1709）
0189a26: 
0189a27: 李士謙舍宅為伽藍
0189a28: （李）士謙服闋，舍宅為伽藍，脫身而出。
0189a29: 杜按：《北史》本傳（1232）同，故不錄。
0189a30: （《隋書》卷七十七《隱逸．李士謙傳》1752）
0189a31: 
0190a01: 中興寺
0190a02: 侯景之亂，（僧）鼎兄昂卒於京城，鼎負屍出，寄於中興寺。求棺無所
0190a03: 得，鼎哀憤慟哭，忽見江中有物，流至鼎所，鼎切異之。往見，乃新棺也，因
0190a04: 以充殮。元帝聞之，以為精誠所感……至德初，鼎盡質貨田宅，寓居僧寺。
0190a05: 友人大匠卿毛彪問其故，答曰：「江東王氣盡於此矣。吾與爾當葬長安。
0190a06: 期運將及，故破產耳。」
0190a07: 杜按：《南史》本傳（1435）大同，故不錄。
0190a08: （《隋書》卷七十七《藝術．韋鼎傳》1771）
0190a09: 
0190a10: 禪靈寺
0190a11: 先是武帝立禪靈寺於都下，當世以為壯觀，天意若曰「禪」者禪也，
0190a12: 「靈」者神明之目也，武帝晏駕而鼎業傾移也。
0190a13: 杜按：《北齊書》本紀（77）不載此事。
0190a14: （《南史》卷五《齊本紀五下》140）
0190a15: 
0190a16: 禪崗寺、禪鄉寺、禪亭寺、禪封寺
0190a17: （蕭惠開）丁父艱，居喪有孝性，家素事佛，凡為父起四寺，南岸南崗
0190a18: 下，名曰禪崗寺，曲阿舊鄉宅，名曰禪鄉寺，京口墓亭，名曰禪亭寺，所封封
0190a19: 陽縣，名曰禪封寺。謂國僚曰：「封秩蓋鮮，而兄弟甚多，若使全關一人，
0190a20: 則在我讓。若人人等分，又事可悲恥。寺眾既立，自宜悉供僧眾。」由
0190a21: 此國秩不復下均……惠開素剛，至是益不得志，寺內所住齋前，有向種花
0190a22: 草甚美，惠開悉劃除，列種白楊樹。每謂人曰：「人生不得行胸懷，雖壽百
0190a23: 歲，猶為夭也。」（《宋書》卷八十七《蕭惠開傳》2200）
0190a24: 
0190a25: 禪崗寺、禪鄉寺、禪亭寺、禪封寺
0190a26: （蕭惠開）丁父艱，居喪有孝性。家素事佛，凡為父起四寺：南崗下名
0190a27: 曰禪崗寺，曲阿舊鄉宅名曰禪鄉寺，京口墓亭，名曰禪亭寺，所封封陽縣，
0190a28: 名曰禪封寺。謂國僚曰：「封秩鮮而兄弟甚多，若全關一人，則在我所讓，
0190a29: 若人人等分，又事可悲恥。寺眾既立，自宜悉供僧眾。」……惠開素有大
0190a30: 志，至蜀欲廣樹經略。善於敘述，聞其言者皆以為大功可立……明識過
0191a01: 人，嘗供三千沙門，一閱其名，退無所失。
0191a02: ……寺內所住齋前，向種花草其美，惠開悉劃除別種白楊。每謂人
0191a03: 曰：「人生不得行胸懷，雖壽百歲猶為夭也。」
0191a04: （《南史》卷十八《蕭思話傳附蕭惠開傳》497）
0191a05: 
0191a06: 招提寺
0191a07: 彥回薨，澄以錢一萬一千就招提寺贖高帝所賜彥回白貂坐褥，壞作裘
0191a08: 及纓，又贖彥回介幘犀導及彥回常所乘黃牛。
0191a09: （《南史》卷二十八《褚裕之傳附襯澄傳》756）
0191a10: 
0191a11: 平等寺金像碑
0191a12: 孝綽弟潛字孝儀，幼孤，與諸兄弟相勖以學，並工屬文。孝綽嘗云
0191a13: 「三筆六詩」，三即孝儀，六謂孝威也。
0191a14: 舉秀才，累遷尚殿中郎。敕令制雍州《平等寺金像碑》，文甚宏麗。
0191a15: （《南史》卷三十九《劉勉傳》附《劉孝潛傳》1013）
0191a16: 
0191a17: 瓦官寺
0191a18: 時明帝不重儒術，（伏）曼容宅在瓦官寺東，施高坐於聽事，有賓客輒
0191a19: 升高坐為講說，生徒常數十百人。
0191a20: 杜按：《南史》本傳（1731）同，故不錄。
0191a21: （《梁書》卷四十八《儒林．伏曼容傳》663）
0191a22: 
0191a23: 白馬寺
0191a24: 德基少遊學京邑，積年不歸，衣資罄乏，又恥服故弊，盛冬止衣夾襦
0191a25: 褲。嘗於白馬寺前逢一婦人，容服甚盛，呼德基入寺門，脫白綸巾以贈之。
0191a26: 仍謂曰：「君方為重器，不久貧寒，故以此相遺耳。」德基問嫗姓名，不
0191a27: 答而去。德基於《禮記》稱為精明，居以傳授，累遷尚書祠部郎。德基雖
0191a28: 不至大官，而三世儒學，俱為祠部，時論美其不墜焉。
0191a29: 杜按：《南史》本傳（1749）大同，故不錄。
0191a30: （《陳書》卷三十三《儒林．賀德基傳》442）
0191a31: 
0192a01: 永寧寺
0192a02: （孝莊）帝出雲龍門，（爾朱）兆逼帝幸永寧佛寺，殺皇子……甲子，
0192a03: （帝）崩於（晉陽）城內三級佛寺。
0192a04: 杜按：《北史》本紀（166）謂「帝遇弒於城內三級佛寺」。餘大同，不贅錄。
0192a05: （《魏書》卷十《孝莊帝紀》268）
0192a06: 
0192a07: 龍花寺
0192a08: 王既絕言，垂將一紀，居於龍花寺，無所交通。
0192a09: 杜按：《北史》本紀（167）同。
0192a10: （《魏書》卷十一《前廢帝元恭紀》273）
0192a11: 
0192a12: 崇訓佛寺
0192a13: （魏）蘭根忌帝雅德，還致譭謗，竟從崔議，廢帝於崇訓佛寺，而立
0192a14: 平陽王修為（孝武）帝。
0192a15: 杜按：《北史》本紀（168）同，故不錄。
0192a16: （《魏書》卷十一《前廢帝元恭紀》278）
0192a17: 
0192a18: 靈巖寺
0192a19: （永熙）二年春正月……己亥，車駕幸崧高石窟靈巖寺。
0192a20: （《魏書》卷十一《出帝元修紀》286）
0192a21: 
0192a22: 草堂佛寺
0192a23: 須臾，帝飲酒，遇鴆而崩，時年二十五。謚曰孝武。殯於草堂佛寺，十
0192a24: 餘年乃葬雲陵。
0192a25: 杜按：《魏書》本紀不載「殯於草堂佛寺」事。
0192a26: （《北史》卷五《魏本紀五》《孝武帝元修紀》174）
0192a27: 
0192a28: 晉陽西山大佛像、大慈寺、寶林寺
0192a29: （北齊幼主）鑿晉陽西山為大佛像，一夜燃油萬盆，光照宮內。又為
0192a30: 胡昭儀起大慈寺，未成，改為穆皇后大寶林寺，窮極工巧，運石填泉，勞費
0193a01: 億計，人牛死者不可勝紀。
0193a02: 杜按：《北史》本紀（301）同，故不錄。
0193a03: （《北齊書》卷八《幼主齊本紀》113）
0193a04: 
0193a05: 永寧寺
0193a06: （靈太后）尋幸永寧寺，親建剎於九級之基，僧尼士女赴者數萬人。
0193a07: 及改葬文昭高后，太后不欲令肅宗王事，乃自為喪主。
0193a08: 杜按：《北史》本傳（504）「親見」作「觀」，餘同，故不錄。
0193a09: （《魏書》卷十三《皇后列傳一．宣武靈皇后胡氏傳》338）
0193a10: 
0193a11: 立寺追福
0193a12: （隋文獻皇）后雅好讀書，識達今古，凡言事皆與上意合，宮中稱為二
0193a13: 聖。嘗夢周阿史那后，言受罪辛苦，求營功德。明日言之，上為立寺追福
0193a14: 焉。
0193a15: 杜按：《隋書》本傳不記此事。
0193a16: （《北史》卷十四《后妃下．隋文獻皇后傳》533）
0193a17: 
0193a18: 江南多以僧寺停客
0193a19: （李概）為副使聘於江南。江南多以僧寺停客，出入常袒露。還，坐
0193a20: 事解。
0193a21: （《北史》卷三十三《李靈傳附李概傳》1212）
0193a22: 
0193a23: 張彝造寺，名曰興皇
0193a24: （秦州刺剌史張）彝敷政隴右，多所制立，宣布新風，革其舊俗，民庶愛
0193a25: 仰之。為國造佛寺名曰興皇，諸有罪咎者，隨其輕重，謫為土木之功，無復
0193a26: 鞭杖之罰……雖年向六十，加之風疾，而自強人事，孜孜無怠。公私法集，
0193a27: 衣冠從事；延請道俗，修營齋講；好善欽賢，愛獎人物。南北新舊，莫不多
0193a28: 之。（後住京城因後變，其子始均被投火中）……彝僅有餘命，沙門寺與
0193a29: 其比鄰，輿致於寺。遠近聞見，莫不惋駭。
0193a30: （《魏書》卷六十四《張彝傳》1428）
0193a31: 
0194a01: 永寧佛寺
0194a02: （莊）帝步出雲龍門外，為（爾朱）兆騎所縶，幽於永寧佛寺。兆撲殺
0194a03: 皇子，污辱妃嬪，縱兵虜掠。停洛旬餘，先命衛送莊帝於晉陽。兆後於河
0194a04: 梁監閱財貨，遂害帝於三級寺。
0194a05: 杜按：《北史》本傳（1765）大同，故不錄。
0194a06: （《魏書》卷七十五《爾朱兆傳》1662）
0194a07: 
0194a08: 「康寺三少」
0194a09: （李）伯卿子師上，聰敏好學，雅有詞致。外祖魏收無子，惟有一女，
0194a10: 生師上，甚愛重之，童亂便自教屬文，有名於世。後與范陽廬公順俱為符
0194a11: 璽郎，待詔文林館。與博陵崔君洽同志友善，從駕晉陽，寓居僧寺，朝士謂
0194a12: 之康寺三少，為物論推許若此。
0194a13: （《北史》卷一百《序傳．李伯卿傳》3319）
0194a14: 
0194a15: 感業寺
0194a16: 初，武皇后貞觀末隨太宗嬪御居於感業寺，后及左右數為之言，高宗
0194a17: 由是復召入宮，立為昭儀。
0194a18: （《舊唐書》卷五十一《后妃傳上》2170）
0194a19: 
0194a20: 德業寺、崇敬寺
0194a21: （麟德元年）三月辛亥，展大射禮。丁卯，長女追封安定公主，謚曰
0194a22: 思，其鹵簿鼓吹及供葬所須，並如親王之制，於德業寺遷於崇敬寺。
0194a23: （《舊唐書》卷四《高宗本紀四》85）
0194a24: 
0194a25: 大雲寺
0194a26: （載初元年）秋七月……有沙門十人偽撰《大雲經》，表上之，盛言神
0194a27: 皇受命之事。制頒於天下，令諸州各置大雲寺，總度僧千人。
0194a28: 杜按：《新唐書》本紀（90）此僅有「頒《大雲經》於天下」七字。
0194a29: （《舊唐書》卷六《則天皇后本紀六》121）
0194a30: 
0195a01: 大雲寺
0195a02: （天授元年）辛未，貶邢文偉為珍州刺剌史。置大雲寺。
0195a03: （《新唐書》卷四《則天皇后紀》91）
0195a04: 
0195a05: 明堂
0195a06: 至則天始毀東都乾元殿，以其地立明堂，其制淫侈，無復可觀，皆不足
0195a07: 記。其後火焚之，既而又復立；開元五年，復以為乾元殿而不毀。初，則天
0195a08: 以木為瓦，夾紵漆之。二十五年，玄宗遣將作大匠康言素毀之。
0195a09: （《新唐書》卷十三《禮樂志三》338）
0195a10: 
0195a11: 明堂火，東都宮佛寺火
0195a12: 證聖元年正月丙申夜，明堂火，武太后欲避正殿，徹樂……（開元）十
0195a13: 八年二月丙寅，大雨雪，俄而雷震，左飛龍廄災。占曰：「天火燒廄，兵大
0195a14: 起。」十月乙丑，東都宮佛光寺火。
0195a15: （《新唐書》卷三十四《五行志一》885）
0195a16: 
0195a17: 玉泉寺
0195a18: 則天嘗幸萬安山玉泉寺，以山逕危懸，欲御腰輿而上。（王）方慶諫
0195a19: 曰：「昔漢元帝嘗祭廟，出便門，御樓船，光祿勳張猛奏曰：『乘船危，就橋
0195a20: 安。』元帝乃從橋，即前代舊事。今山徑危險，石路曲狹，上瞻駭目，下視
0195a21: 寒心，比於樓船，安危不等，陛下蒸人父母，奈何踐此畏途？伏望停輿駐
0195a22: 蹕。」則天納其言而止。是歲，改封石泉子。
0195a23: （《舊唐書》卷八十九《王方慶傳》2898）
0195a24: 
0195a25: 張易之定州私置寺
0195a26: 是時，張易之請移京城大德僧十人配定州私置寺，僧等苦訴，元之斷
0195a27: 停，易之屢以為言，元之終不納。由是為易之所譖，改為司僕卿，知政事如
0195a28: 故，使充靈武道大總官。
0195a29: （《舊唐書》卷九十六《姚宗傳》3022）
0195a30: 
0196a01: 中興寺、龍興寺
0196a02: （神龍三年二月）庚寅，改中興寺、觀為龍興，內外不得言「中興」……
0196a03: 夏四月辛巳，以嗣雍王守禮女為金城公主，出降吐蕃贊普。庚寅，幸薦福
0196a04: 寺，曲赦雍州。
0196a05: （《舊唐書》卷七《中宗本紀七》143）
0196a06: 
0196a07: 天竺寺、奉先寺
0196a08: （開元）十年二月四日，伊水泛漲，毀都城南龍門天竺、奉先寺，壞羅
0196a09: 郭東南角，平地水深六尺已上，入漕河，水次屋舍樹木蕩盡。
0196a10: （《舊唐書》卷三十七《五行志》1357）
0196a11: 
0196a12: 普門佛寺
0196a13: （開元十四年）八月八日，澠池縣夜有暴雨，澗水、谷水漲合，毀郭邑
0196a14: 百餘家及普門佛寺。……
0196a15: （《舊唐書》卷三十七《五行志》1358）
0196a16: 
0196a17: 興聖寺
0196a18: （景龍二年）八月乙卯，詔以興聖寺是高祖舊宅，有柿樹，天授中枯
0196a19: 死，至是重生，大赦天下。
0196a20: （《舊唐書》卷七《睿宗本紀七》157）
0196a21: 
0196a22: 寶昌寺
0196a23: （景龍四年）至六月，中宗暴崩，韋后臨朝稱制。韋溫、宗楚客、紀處
0196a24: 訥等謀傾宗社，以睿宗介弟之重，先謀不利。道士馮道力、處士劉承祖皆
0196a25: 善於占兆，詣上布誠款。上所居里名隆慶，時人語訛以「隆」為「龍」；韋庶
0196a26: 人稱制，改元又為唐隆，皆符御名。上益自負，乃與太平公主謀之，公主
0196a27: 喜，以子崇簡從。上乃與崇簡、朝邑尉劉幽求、長上折衝麻嗣宗、押萬騎果
0196a28: 毅葛福順李仙鳧、寶昌寺僧普潤等定策誅之。
0196a29: （《舊唐書》卷八《玄宗本紀八》166）
0196a30: 
0197a01: 積香寺
0197a02: （至德二載九月）壬寅，與賊將安守忠、李歸仁等戰於香積寺西北，賊
0197a03: 軍大敗，斬首六萬級，賊帥張通儒棄京城東走。
0197a04: （《舊唐書》卷十《肅宗本紀十》247）
0197a05: 
0197a06: 安福寺、薦福寺
0197a07: （廣德二年）十一月乙未，懷恩與蕃軍自潰，京師解嚴。丁未，子儀自
0197a08: 涇陽入覲，詔宰臣百僚迎之於開遠門，上御安福寺待之……九月庚申，京
0197a09: 兆尹黎幹以京城薪炭不給，奏開漕渠，自南山谷口入京城，至薦福寺東街，
0197a10: 北抵景風、延喜門入苑，闊八尺，深一丈。渠成，是日上幸安福門以觀之。
0197a11: （《舊唐書》卷十一《代宗本紀十一》276）
0197a12: 
0197a13: 摩尼寺
0197a14: （元和二年正月）庚子，回紇請於河南府、太原府置摩尼寺，許之。
0197a15: （《舊唐書》卷十四《憲宗本紀十四》420）
0197a16: 
0197a17: 安國寺、慈恩寺、千福寺、開業寺、章敬寺
0197a18: （元和十五年七月甲寅）是日，上幸安國寺觀於蘭盆……壬戌，盛飾
0197a19: 安國、慈恩、千福、開業、章敬等寺，縱吐蕃使者觀之。
0197a20: （《舊唐書》卷十六《穆宗本紀十六》479）
0197a21: 
0197a22: 章敬寺
0197a23: （長慶元年七月）辛酉，太和長公主發赴回紇，上以半仗御通化門臨
0197a24: 送，群臣班於章敬寺前。（《舊唐書》卷十六《穆宗本紀十六》490）
0197a25: 
0197a26: 禪智寺
0197a27: （寶歷二年春正月）丙申，鹽鐵使王播奏：「揚州城內，舊漕河水淺，舟
0197a28: 船澀滯，輸不及期程。今從閶門外古七里港開河，向東屈曲，取禪智寺橋，
0197a29: 東通舊官河，計長一十九里。其功役所費，當使自方圓支遣。」從之。
0197a30: （《舊唐書》卷十七上《敬宗紀上》518）
0197a31: 
0198a01: 昭德寺
0198a02: （大和二年十一月）甲辰，禁中巳時昭德寺火，直宣政殿之東，至午未
0198a03: 間，北風起，火勢益甚，至暮稍息。
0198a04: （《舊唐書》卷十七上《文宗紀上》530）
0198a05: 
0198a06: 昭德寺
0198a07: 太和二年十一月，宮中昭德寺火。寺在宣政殿東隔垣，火勢將及，宰
0198a08: 臣、兩省、京兆尹、中尉、樞密，皆環立於日華門外，令神策兵士救之，晡後
0198a09: 稍息。
0198a10: （《舊唐書》卷一百六十五《溫造傳》4316）
0198a11: 
0198a12: 章敬寺、神龍寺
0198a13: （會昌三年）三月，太和公主至京師，百官班於章敬寺迎謁，仍令所司
0198a14: 告憲宗、穆宗二室……六月，西內神龍寺災。
0198a15: （《舊唐書》卷十八上《武宗紀》595）
0198a16: 
0198a17: 龍興寺
0198a18: （文德元年四月）魏博衙軍殺其帥樂彥禎於龍興寺，又擊樂從訓，敗
0198a19: 之。
0198a20: （《舊唐書》卷二十上《昭宗紀》736）
0198a21: 
0198a22: 陟屺寺
0198a23: （光化元年）四月庚子……上幸陟屺寺，宴從官於韓建所獻御莊。
0198a24: （《舊唐書》卷二十上《昭宗紀》764）
0198a25: 
0198a26: 昭明寺
0198a27: （天祐二年六月）丙午，全忠奏：「得宰相柳璨記事，欲拆北邙山下玄
0198a28: 元觀移入都內，於清化坊取舊昭明寺基，建置太微宮，準備十月九日南郊
0198a29: 行事。緣延資庫鹽鐵並無物力，令臣商量者。臣已牒判六軍諸衛張全義
0198a30: 指揮工作訖。」優詔嘉之。（《舊唐書》卷二十下《哀帝紀》797）
0198a31: 
0199a01: 寺觀鍾像盜鑄為錢
0199a02: （乾元）二年三月，琦入為相……（乾元二年）長安城中，競為盜鑄，寺
0199a03: 觀鍾及銅像，多壞為錢。奸人豪族，犯禁者不絕。
0199a04: （《舊唐書》卷四十八《食貨志上》2100）
0199a05: 
0199a06: 就城宮寺廬盧舍多壞
0199a07: 上元二年，京師自七月霖雨，八月盡方止。京城宮寺廬盧舍多壞，街市
0199a08: 溝渠中漉得小魚……（永泰）二年夏，洛陽大雨，水壞二十餘坊及寺觀廨
0199a09: 舍。（《舊唐書》卷三十七《五行志》1359）
0199a10: 
0199a11: 莊嚴寺佛圖、家令寺
0199a12: 大歷十年二月，莊嚴寺佛圖災。初有疾風，震雷薄擊，俄而火從佛圖
0199a13: 中出，寺僧數百人急救之，乃止，棟宇無損。
0199a14: 貞元七年，蘇州火。十九年四月，家令寺火。二十年四月，開業寺火。
0199a15: （《舊唐書》卷三十七《五行志》1367）
0199a16: 
0199a17: 經行寺塔
0199a18: 太和八年六月癸未，暴風雷雨壞長安縣廨及經行寺塔。
0199a19: （《舊唐書》卷三十七《五行志》1362）
0199a20: 
0199a21: 慈善寺佛舍
0199a22: 開成元年夏六月，鳳翔麟游縣暴風雨，飄害九成宮正殿及慈善寺佛
0199a23: 舍，壞百姓屋三百間，死者百餘人，牛馬不知其數。
0199a24: （《舊唐書》卷三十七《五行志》1363）
0199a25: 
0199a26: 胡國寺
0199a27: 大順二年七月，汴州相國寺佛閣災。是日晚，微雨，震電，寺僧見赤塊
0199a28: 在三門樓籐網中，周繞一匝而火作。良久，赤塊北飛，越前殿飛入佛閣網
0199a29: 中，如三門周繞轉而火作。如是三日不息，訖為灰燼。
0199a30: （《舊唐書》卷三十七《五行志》1367）
0199a31: 
0200a01: 楊貴妃縊死於佛室
0200a02: 及潼關失守，（楊貴妃）從幸至馬嵬，禁軍大將陳玄禮密啟太子，誅國
0200a03: 忠父子。既而四軍不散，玄宗遣力士宣問，對曰：「賊本尚在」，蓋指貴妃
0200a04: 也。力士復奏，帝不獲已，與妃訣，遂縊死於佛室。時年三十八，瘞於驛西
0200a05: 道側。
0200a06: （《舊唐書》卷五十一《后妃傳上》2180）
0200a07: 
0200a08: 石甕寺
0200a09: 太后嘗幸驪山，登石甕寺，上命景王率禁軍侍從，帝自於昭應奉迎，遊
0200a10: 豫行樂，數日方還。敬宗即位，尊為太皇太后。
0200a11: （《舊唐書》卷五十二《后妃傳下》2197）
0200a12: 
0200a13: 佛堂路
0200a14: 天寶六載八月，（高）仙芝虜勃律王及公主趣赤佛堂路班師。
0200a15: （《舊唐書》卷一百四《高仙芝傳》3205）
0200a16: 
0200a17: 僧寺中椎牛釃酒
0200a18: 嘗有賊剽掠涇陽縣界，於僧寺中椎牛釃酒，連夜酣飲，去光遠營四十
0200a19: 里。（崔）光遠偵知之，率馬步二千乙夜趨其所。賊徒多醉，光遠領百餘
0200a20: 騎持滿扼其要，分命驍勇持陌刀呼而斬之，殺賊徒二千餘人，虜馬千疋，俘
0200a21: 其渠酋一人。賊中以光遠勇勁，常避其鋒。
0200a22: （《舊唐書》卷一百一十一《崔光遠傳》3318）
0200a23: 
0200a24: 香積寺
0200a25: （郭）晞，子儀第三子……從廣平王收復兩京，晞力戰於香積寺、陝
0200a26: 西，皆出奇兵克捷，以功加銀青光祿大夫、鴻臚卿。
0200a27: （《舊唐書》卷一百二十《郭子儀傳》附《郭晞傳》3468）
0200a28: 
0200a29: 龍興寺
0200a30: 後其大將周曾等謀襲汝州，因回兵殺希烈，奉真卿為節度。事泄，希
0201a01: 烈殺曾等，遂送真卿於龍興寺。真卿度必死，乃作遺表，自為墓誌、祭文，
0201a02: 常指寢室西壁下云：「吾殯所也。」
0201a03: （《舊唐書》卷一百二十八《顏真卿傳》3596）
0201a04: 
0201a05: 韓滉毀撤上元縣佛寺道觀四十餘所
0201a06: 然自關中多難，（韓）滉即於所部閉關梁，築石頭五城，自京口至玉
0201a07: 山，禁馬牛出境，造樓船戰艦三十餘艘，以舟師五千人由海門揚威武，至申
0201a08: 浦而還；毀撤上元縣佛寺道觀四十餘所，修塢壁，建業抵京峴，樓雉相屬，
0201a09: 以佛殿材於石頭城繕置館第數十。時滉以國家多難，恐有永嘉渡江之事，
0201a10: 以為備預，以迎鑾駕，亦申儆自守也……以其所親吏盧復為宣州刺剌史、採
0201a11: 石軍使，增營壘，教習長兵。以佛寺銅鐘鑄弩牙兵器。陳少游時鎮揚州，
0201a12: 以甲士三千人臨江大閱，滉亦以兵三千人臨金山，與少游相應，樓船於江
0201a13: 中，以金銀繒彩互相聘賚。
0201a14: （《舊唐書》卷一百二十九《韓滉傳》3601）
0201a15: 
0201a16: 襄州佛寺被焚
0201a17: 是時，承宗、師道之盜，所在竊發，焚襄州佛寺，斬建陵門戟，燒獻陵寢
0201a18: 宮，欲伏甲屠洛陽。
0201a19: （《舊唐書》卷一百四十二《王武俊傳》3881）
0201a20: 
0201a21: 佛堂原
0201a22: 高崇文，其先渤海人……貞元中，隨韓全義鎮長武城，治軍有聲。五
0201a23: 年夏，吐蕃三萬寇寧州，崇文率甲士三千救之，戰於佛堂原，大破之，死者
0201a24: 過半。
0201a25: （《舊唐書》卷一百五十一《高崇文傳》4051）
0201a26: 
0201a27: 佛堂原
0201a28: 吐蕃三萬寇寧州，（高）崇文率兵三千往救，戰佛堂原，大破之，封渤
0201a29: 海郡王。
0201a30: （《新唐書》卷一百七十《高崇文傳》5161）
0201a31: 
0202a01: 安國寺
0202a02: 可及善音律，尤能轉喉為新聲，音辭曲折，聽者忘倦……嘗於安國寺
0202a03: 作《菩薩蠻舞》，如佛降生，帝益憐之。
0202a04: （《舊唐書》卷一百七十七《曹確傳》4608）
0202a05: 
0202a06: 大明寺
0202a07: （光啟三年）四月，（畢師鐸）趨廣陵，營於大明寺。揚州大駭。
0202a08: （《舊唐書》卷一百八十二《高駢傳》4713）
0202a09: 
0202a10: 寶壽佛寺
0202a11: （高）力士資產殷厚，非王侯能擬，於來庭坊造寶壽佛寺、興寧坊造華
0202a12: 封道士觀，寶殿珍台，侔於國力。於京城西北截澧水作碾，並轉五輪，日碾
0202a13: 麥三百斛。初，寶壽寺鍾成，力士齋慶之，舉朝畢至。凡擊鍾者，一擊百
0202a14: 千；有規其意者，擊至二十杵，少尚十杵。
0202a15: （《舊唐書》卷一百八十四《宦官傳》4758）
0202a16: 
0202a17: 章敬寺、興唐寺
0202a18: 大歷二年，朝恩獻通化門外賜莊為寺，以資章敬太后冥福，仍請以章
0202a19: 敬為名，復加興造，窮極壯麗。以城中材木不足充費，乃奏壞曲江亭館、華
0202a20: 清宮觀樓及百司行廨、將相沒官宅給其用，土木之役，僅逾萬億。三年，讓
0202a21: 判國子監事，加韓國公。章敬太后忌日，百僚於興唐寺行香，朝恩置齋饌
0202a22: 於寺外之車坊，延宰臣百僚就食。朝思恣口談時政，公卿惕息。
0202a23: （《舊唐書》卷一百八十四《宦官傳》4764）
0202a24: 
0202a25: 聖善寺
0202a26: 許景先，常州義興人，後徙家洛陽。少舉進士，授夏陽尉。神龍初，東
0202a27: 都起聖善寺報慈閣。景先詣闕獻《大像閣賦》，詞甚美麗，擢拜左拾遺。
0202a28: （《舊唐書》卷一百九十中《文苑中》5031）
0202a29: 
0203a01: 香積寺
0203a02: 至德二載九月……關內行營節度使王思禮為後軍，屯於香積寺。
0203a03: （《新唐書》卷六《代宗紀》166）
0203a04: 
0203a05: 興唐寺
0203a06: 永泰元年三月，吐蕃請和，遣宰相元載、杜鴻漸等於興唐寺與之盟而
0203a07: 罷。
0203a08: （《舊唐書》卷一百九十六上《吐蕃傳上》5239）
0203a09: 
0203a10: 神龍寺
0203a11: （會昌三年）六月，西內神龍寺火。辛酉，李德裕為司徒。
0203a12: （《新唐書》卷八《武宗紀》242）
0203a13: 
0203a14: 莊嚴寺浮圖、家令寺
0203a15: 大歷十年二月，莊嚴寺浮圖災。初有疾風震電，俄而火從浮圖中
0203a16: 出……十九年四月，家令寺火。
0203a17: （《新唐書》卷三十四《五行志一》886）
0203a18: 
0203a19: 昭德寺
0203a20: 大和二年，內昭德寺火，延禁中「野狐落」，野狐落者，宮人所居也，死
0203a21: 者數百人。
0203a22: （《新唐書》卷九十一《溫大雅傳》3785）
0203a23: 
0203a24: 唐安寺、玄法寺
0203a25: 開成元年閏五月丙戌，烏集唐安寺，逾月散。雀集玄法寺，燕集蕭望
0203a26: 之塚。
0203a27: （《新唐書》卷三十四《五行志一》890）
0203a28: 
0203a29: 相國寺
0203a30: 大順二年六月乙酉，幽州市樓災，延及數百步。七月癸丑甲夜，汴州
0204a01: 相國寺佛閣災。是日暮，微雨震電，或見有赤塊轉門譙籐網中，周而火作。
0204a02: 頃之，赤塊北飛，轉佛閣籐網中，亦周而火作。
0204a03: （《新唐書》卷三十四《五行志一》887）
0204a04: 
0204a05: 安國寺
0204a06: 於時，歲犯左執法，術家又言（竇）懷貞且有禍，大懼，表請為安國寺
0204a07: 奴，不許。逾年，復同中書門下三品，兼太子詹事，監修國史。
0204a08: （《新唐書》卷一百九《竇懷貞傳》4100）
0204a09: 
0204a10: 香積寺
0204a11: 李嗣業為前軍，元帥為中軍，子儀副之，王思禮為後軍，陣香積寺之
0204a12: 北，距灃水，臨大川，彌亙一捨。
0204a13: （《新唐書》卷一百三十七《郭子儀傳》4600）
0204a14: 
0204a15: 章敬寺
0204a16: 明日，孟涉屯白華，尚可孤屯望仙門，駱元光屯章敬寺，（李）晟屯安
0204a17: 國寺。
0204a18: （《新唐書》卷一百五十四《李晟傳》4868）
0204a19: 
0204a20: 神龍佛祠
0204a21: （帝）又造神龍佛祠，須材五十尺者。延齡妄秦：「同州得大谷，木數
0204a22: 千章，度皆八十尺。」帝曰：「吾聞開元時，近山無巨木，求之嵐、勝間。今
0204a23: 何地之近，材之良邪？」延齡曰：「異材瑰產，處處有之，待聖主乃出。今生
0204a24: 近輔，豈開元所當得也！」帝悅。
0204a25: （《新唐書》卷一百六十七《裴延齡傳》5107）
0204a26: 
0204a27: 福先寺
0204a28: 留守裴度闢為判官。度修福先寺，將立碑，求文於白居易。湜怒曰：
0204a29: 「近捨湜而遠取居易，請從此辭。」度謝之。湜即請鬥酒，飲酣，援筆立就。
0204a30: 度贈以車馬繒彩甚厚，湜大怒曰：「自吾為顧況集序，未常許人。今碑字
0205a01: 三千，字三縑，何遇我薄邪？」度笑曰：「不羈之才也。」從而酬之。
0205a02: （《新唐書》卷一百七十六《韓愈傳》5267）
0205a03: 
0205a04: 慈恩寺
0205a05: 懿宗誕日，宴慈恩寺，（趙）隱侍母以安輿臨觀，宰相方率百官拜恩於
0205a06: 廷，即回班候夫人起居，搢紳以為榮。
0205a07: （《新唐書》卷一百八十二《趙隱傳》5375）
0205a08: 
0205a09: 惠琳佛祠
0205a10: （李）源八歲家覆，俘為奴，轉側民間。及史朝義敗，故吏識源於洛陽
0205a11: 者贖出之，歸其宗屬。代宗聞，授河南府參軍，遷司農主簿。以父死賊手，
0205a12: 常悲憤，不仕不娶，絕酒葷。惠林佛祠者，舊墅也，源依祠居，闔戶日一
0205a13: 食。祠殿，其先寢也，每過必趨，未始踐階。自營墓為終制，時時偃臥埏
0205a14: 中。
0205a15: （《新唐書》一百九十一《忠義傳上》附《李源傳》5511）
0205a16: 
0205a17: 霽雲矢射佛寺浮圖
0205a18: （霽雲）抽矢回射佛寺浮圖，矢著磚，曰：「吾破賊還，必滅賀蘭，此矢
0205a19: 所以志也！」
0205a20: （《新唐書》卷一百九十二《忠義傳中》附《霽雲傳》5539）
0205a21: 
0205a22: 瑤台佛寺
0205a23: 會昭陵寢宮為原火延燔，而客祭瑤台佛寺。又故宮在山上，乏水泉，
0205a24: 作者憚勞，欲即行宮作寢，詔宰相百官議。
0205a25: （《新唐書》卷二百《儒學傳下》5709）
0205a26: 
0205a27: 相國寺
0205a28: 汴有相國寺，或傳佛軀汗流，（劉）玄佐自往大施金帛，於是將吏、商
0205a29: 賈奔走輸金錢，惟恐後。十日，玄佐敕止，籍所入得巨萬，因以贍軍。其權
0205a30: 譎類若此。（《新唐書》卷二百一十四《劉玄佐傳》6000）
0205a31: 
0206a01: 香積寺
0206a02: 帝乃詔廣平王為元帥，使懷恩統回紇兵，從王戰香積寺北。
0206a03: （《新唐書》卷二百二十四上《判臣傳上》附《僕固懷恩傳》6366）
0206a04: 
0206a05: 改耀州報恩禪院為興國寺
0206a06: （開平元年）六月……改耀州報恩禪院為興國寺……
0206a07: （《舊五代史》卷三《太祖本紀三》52）
0206a08: 
0206a09: 大梁萬歲之寺
0206a10: （開平三年）十二月乙丑臘……福建節度使王審知奏，捨錢造寺一
0206a11: 所，請賜寺額。敕名大梁萬歲之寺，仍許度僧四十九人。
0206a12: （《舊五代史》卷五《太祖本紀五》81）
0206a13: 
0206a14: 湖南開元寺
0206a15: 開平四年正月壬辰朔……壬寅，幸保寧球場，錫宴宰臣及文武百
0206a16: 官……賜湖南開元寺禪長老可復號惠光大師，仍賜紫衣。
0206a17: （《舊五代史》卷五《太祖本紀五》81）
0206a18: 
0206a19: 封禪寺
0206a20: （中和四年五月）是月，班師過汴，汴帥迎勞於封禪寺，請武皇休於府
0206a21: 第，乃以從官三百人及監軍使陳景思館於上源驛。
0206a22: （《舊五代史》卷二十五《武皇紀上》338）
0206a23: 
0206a24: 龍興寺
0206a25: 光啟末，彥貞子從訓驕盈太橫，招聚兵甲，欲誅牙軍。牙軍怒，聚噪攻
0206a26: 之，從訓出據相州。牙軍廢彥貞，囚於龍興寺，逼令為僧，尋殺之，推小校
0206a27: 趙文建為留後。
0206a28: （《舊五代史卷》卷十四《列傳四》187）
0206a29: 
0207a01: 敬愛寺
0207a02: （光啟二年）明年冬，……時經保敬愛寺，罕之保苑中飛龍廄，罕之激
0207a03: 勵其眾攻敬愛寺，數日，因風縱火，盡燔之，經眾奔竄，追斬殆盡。
0207a04: （《舊五代史》十五《列傳五》207）
0207a05: 
0207a06: 開元寺
0207a07: 天祐十九年春正月甲午……（莊宗）帝至定州，王都迎謁，是夜宿於
0207a08: 開元寺。
0207a09: （《舊五代史》卷二十九《莊宗紀三》400）
0207a10: 
0207a11: 廣化寺
0207a12: （乾化元年）四月丁卯（太祖）幸龍虎門，召宰臣、學士、金吾上將軍、
0207a13: 大將軍待宴廣化寺。
0207a14: （《舊五代史》卷六《太祖本紀六》95）
0207a15: 
0207a16: 天宮佛寺、廣化寺
0207a17: （乾化元年）六月乙卯，……（太祖）詔修天宮佛寺。又，湖南奏：「潭
0207a18: 州僧法思、桂州僧歸真並乞賜紫衣。」從之……（乾化元年）八月庚申……
0207a19: 丙子，閱四蕃將軍、屯衛兵士於天津橋，南至龍門廣化寺……
0207a20: （《舊五代史》卷六《太祖本紀六》96）
0207a21: 
0207a22: 封禪寺
0207a23: 太祖擊蔡賊於板橋、赤缸、酸棗門、封禪寺、枯河北，（牛）存節皆預其
0207a24: 行。
0207a25: （《舊五代史》卷二十二《牛存節傳》299）
0207a26: 
0207a27: 封禪寺
0207a28: （明宗）帝先至汴州，攻封丘門，汴將王瓚開門迎降。帝至建國門，聞
0207a29: 梁主已己殂，乃號令安撫，回軍於封禪寺。
0207a30: （《舊五代史》卷三十五《明宗紀一》486）
0207a31: 
0208a01: 寶壽佛寺
0208a02: 景福二年春，匡威帥精騎數萬，再來赴援，會匡威弟匡儔奪據兄位，匡
0208a03: 威退無歸路，鎔乃延入府第，館於寶壽佛寺。
0208a04: （《舊五代史》卷五十四《列傳六》726）
0208a05: 
0208a06: 梁主屍權厝於佛寺
0208a07: 及王師襲汴，時（王）瓚為開封府尹。梁主聞王師將至，自登建國門
0208a08: 樓，日夜垂泣，時持國寶謂瓚曰：「吾終保有此者，繫卿耳。」令瓚閱市人散
0208a09: 徒，登城為備，洎明宗至封丘門，瓚開門迎降。翌日，莊宗御玄德殿，瓚與
0208a10: 百官待罪及進幣馬，詔釋之，仍令收梁主屍，備槥櫝權厝於佛寺，漆首函送
0208a11: 於郊社。
0208a12: （《舊五代史》卷五十九《列傳十一》795）
0208a13: 
0208a14: 聖善寺、無畏師塔、龍門廣化寺
0208a15: 光啟初，（諸葛爽）爽卒，其子仲方為留後。部將劉經與李罕之爭據
0208a16: 洛陽，罕之敗經於聖善寺，乘勝欲攻河陽，營於洛口。……
0208a17: 案《洛陽搢紳舊聞記》……（齊王張令公）王誠信，每水旱祈祭，必具
0208a18: 湯沐，素食別寢，至祠祭所，儼然若對至尊，容如不足。遇旱，祈禱未雨，左
0208a19: 右必曰「王可開塔」，即無畏師塔也，在龍門廣化寺。王即依言而開塔，未
0208a20: 嘗不澍雨，故當時俚諺云：「王禱雨，買雨具。」
0208a21: （《舊五代史》卷六十三《列傳十五》837）
0208a22: 
0208a23: 塔廟
0208a24: （封舜卿）從子翹，於梁貞明中亦為翰林學士。（《冊府元龜》卷七百
0208a25: 七十一。）天成中，為給事中，因轉對上言，以星辰合度，風雨應時，請御前
0208a26: 香一合，帝親爇一炷，餘令於塔廟中焚之，貴表精至。議者以翹時推名
0208a27: 族……而忽有此請，乃近諸妖佞耳。物望由是減之。
0208a28: （《舊五代史》卷六十八《列傳二十》903）
0208a29: 
0209a01: 晉陽千佛院
0209a02: （同光四年四月六日）翌日，符彥超誅呂、鄭，軍城大亂，燔剽達曙。
0209a03: 憲初聞有變，出奔沂州。既而有司糾其委城之罪，四月二十四日，賜死於
0209a04: 晉陽之千佛院。
0209a05: （《舊五代史》卷六十九《列傳二十一》914）
0209a06: 
0209a07: 封禪寺
0209a08: （長興）八年，（劉處讓）從駕歸汴，寄居於封禪寺，遇疾而卒，年六十
0209a09: 三。贈太尉，再贈太師。
0209a10: （《舊五代史》卷九十四《列傳九附劉處讓傳》1251）
0209a11: 
0209a12: 龍門廣化寺
0209a13: （清泰）二年，……及晉高祖入洛，（劉）延皓逃匿龍門廣化寺，數日，
0209a14: 自經而死。
0209a15: （《舊五代史》卷六十九《列傳二十一》921）
0209a16: 
0209a17: 開晉禪院、廣法禪院
0209a18: （天福三年）十二月甲戌朔……戊子，以河陽潛龍舊宅為開晉禪院，
0209a19: 邢州潛龍舊宅為廣法禪院。
0209a20: （《舊五代史》卷七十七《高祖本紀三》1023）
0209a21: 
0209a22: 斛律寺
0209a23: 武皇偽戮罪人首級以奉詔，（張）匿承業於斛律寺，昭宗遇弒，乃復請
0209a24: 為監軍。
0209a25: （《舊五代史》卷七十二《列傳二十四》949）
0209a26: 
0209a27: 封禪寺
0209a28: 天福十二年春正月……癸巳，晉少帝蒙塵於封禪寺。
0209a29: （《舊五代史》卷九十九《高祖紀上》1324）
0209a30: 
0210a01: 龍興寺
0210a02: 韓惲，字子重，太原晉陽人……天福七年夏，車駕在鄴，惲病腳氣，卒
0210a03: 於龍興寺，時年六十餘。
0210a04: （《舊五代史》卷九十二《列傳七》1223）
0210a05: 
0210a06: 封禪寺
0210a07: 崔廷勳，不知何許人也。形貌魁偉，美鬚髯。幼陷契丹，歷偽命雲州
0210a08: 節度使，官至待中。契丹入汴，遷少帝於封禪寺，遣廷勳以兵防守，尋授河
0210a09: 陽節度使，甚得民情。
0210a10: （《舊五代史》卷九十八《列傳十三附崔廷勳傳》1317）
0210a11: 
0210a12: 柏谷寺
0210a13: （顯德元年）夏四月……丁巳（世宗），幸柏谷寺。
0210a14: （《舊五代史》卷一百一十四《世宗紀一》1515）
0210a15: 
0210a16: 皇建禪院
0210a17: （顯德元年）九月壬申朔，以東京舊宅皇建禪院。
0210a18: （《舊五代史》卷一百一十四《世宗紀一》1520）
0210a19: 
0210a20: 天清寺、天壽寺、顯靜寺、顯寧寺
0210a21: （顯德四年）冬十月丙辰，賜京城內新修四寺額，以天清、天壽、顯靜、
0210a22: 顯寧為名。
0210a23: （《舊五代史》卷一百一十七《世宗紀四》1562）
0210a24: 
0210a25: 孝先寺碑
0210a26: （顯德五年九月），江南進奉使商崇儀代李景捧壽觴以獻。
0210a27: 案《宋類苑》云：湯悅，父殷舉，唐末有才名。本名崇義，建隆初，避宣
0210a28: 祖諱改姓湯。初在吳為舍人，受詔撰揚州《孝先寺碑》，世宗親征，駐蹕此
0210a29: 寺，讀其文賞歎。及畫江議定，後主遣悅入貢，世宗為之加禮。
0210a30: （《舊五代史》卷一百一十八《世宗紀五》1575）
0210a31: 
0211a01: 皇建寺
0211a02: 貴妃張氏，恆州真定人也。……漢隱帝末，蕭牆變起，屠害大臣，太祖
0211a03: 在鄴都被讒，妃與諸皇屬同日遇害於東京舊第。太祖踐祚，追冊為貴妃，
0211a04: 發哀，故世宗有起復之命。世宗嗣位，以太祖舊宅即妃遇禍之地，因施為
0211a05: 僧院，以皇建為名焉。
0211a06: （《舊五代史》卷一百二十一《后妃列傳一》1601）
0211a07: 
0211a08: 開元寺
0211a09: 王殷，瀛州人……殷自言生於魏州之開元寺，既長從軍，漸為偏將
0211a10: ……
0211a11: （《舊五代史》卷一百二十四《列傳四附王殷傳》1625）
0211a12: 
0211a13: 鄴城寺
0211a14: （廣順三年）是歲春末，鄴城寺鍾懸絕而落，又火光出幡竿之上。殷
0211a15: 之入覲也，都人餞於離亭，上馬失鐙，翻墜於地，人訝其不祥，果及於禍。
0211a16: 太祖尋令澶帥鄭仁誨赴鄴，殷次子為衙內指揮使，不出候謁，仁誨誅之，遷
0211a17: 其家屬於登州。
0211a18: （《舊五代史》卷一百二十四《列傳四附王殷傳》1627）
0211a19: 
0211a20: 相國寺
0211a21: 扈載，少好學，善屬文，賦頌碑贊尤其所長。廣順初，隨計於禮部，文
0211a22: 價為一時之最，是歲升高等。載因游相國寺，見庭竹可愛，作《碧鮮賦》題
0211a23: 其壁。世宗聞之，遣小黃門就壁錄之，覽而稱善，因拜水部員外郎知制誥，
0211a24: 遷翰林學士，賜緋。
0211a25: （《舊五代史》卷一百三十一《列傳十一附扈載傳》1726）
0211a26: 
0211a27: 相國寺
0211a28: 扈載……因游相國寺，見庭竹可愛，作《碧鮮賊》，題其壁，世宗聞之，
0211a29: 遣小黃門就壁錄之，覽而稱善，因拜水部員外郎、知制誥。
0211a30: （《新五代史》卷三十一《扈載傳》345）
0211a31: 
0212a01: 華嚴寺、石門山之佛寺
0212a02: 時後唐武皇上表，請討三鎮以寧關輔。是歲七月……昭宗登承天門
0212a03: 樓避亂，令捧日都將李雲守樓下，繼鵬率眾攻雲。昭宗憑軒慰諭，繼鵬彎
0212a04: 弧大呼，矢拂御衣，中樓桷。侍臣掖昭宗下樓還宮，繼鵬即縱火攻宮門。
0212a05: 昭宗召諸王謀其所向，李雲奏曰：「事急矣，請且幸臣營。」雲乃與扈蹕都
0212a06: 將李君慶衛昭宗出啟夏門，駐華嚴寺。晡晚，出幸南山之莎城，駐於石門
0212a07: 山之佛寺。
0212a08: （《舊五代史》卷一百三十二《世襲列傳一附李繼鵬傳》1738）
0212a09: 
0212a10: 大明寺
0212a11: 光啟三年……（楊）行密攻廣陵，營於大明寺，秦、畢出兵以攻行密之
0212a12: 營，短兵才接，行密偽遁，秦、畢之兵爭入其柵，以取金帛，行密發伏兵以擊
0212a13: 之，秦、畢大敗，退走其壁，自是不復出戰。
0212a14: （《舊五代史》卷一百三十四《僭偽列傳一附楊行密傳》1779）
0212a15: 
0212a16: 封禪寺
0212a17: 長興二年四月辛丑，汴州封禪寺門扉上欻然火起，延燒近舍。
0212a18: （《舊五代史》卷一百四十一《五行志》1888）
0212a19: 
0212a20: 封禪寺
0212a21: （晉王李克用）過汴州，休軍封禪寺。
0212a22: （《新五代史》卷四《莊宗上》34）
0212a23: 
0212a24: 觀音門
0212a25: （晉王李克用）進攻觀音門……
0212a26: （《新五代史》卷四《莊宗上》37）
0212a27: 
0212a28: 蒲池佛寺
0212a29: 癸丑（周太祖郭威），寒食，望祭於蒲池(1)……
0212a30: (1)蒲池，佛寺名也。（《新五代史》卷十一《太祖紀》112）
0212a31: 
0213a01: 石佛山
0213a02: ……（朱）友裕敗（朱）瑾於石佛山，瑾走。
0213a03: （《新五代史》卷十三《郴王友裕傳》135）
0213a04: 
0213a05: 封禪寺
0213a06: ……（唐）太祖東追黃巢，還軍過梁，館於封禪寺。
0213a07: （《新五代史》卷十四《太祖正室劉氏傳》141）
0213a08: 
0213a09: 石佛寺
0213a10: （朱）友裕敗（時）溥於石佛山，瑾收餘兵去。
0213a11: （《新五代史》卷二十一《龐師古傳》213）
0213a12: 
0213a13: 石佛寺
0213a14: 梁攻鄆州，朱瑾來救……（霍）存發伏擊之，遂敗瑾等於石佛山，存中
0213a15: 流矢卒。（《新五代史》卷二十一《霍存傳》217）
0213a16: 
0213a17: 斛律寺
0213a18: 其後崔胤誅宦官，宦官在外者，悉詔所在殺之。晉王憐（張）承業，不
0213a19: 忍殺，匿之斛律寺。
0213a20: （《新五代史》卷三十八《張承業傳》403）
0213a21: 
0213a22: 開元寺
0213a23: （慕容）彥超即率軍府將吏步出西門三十里致祭，迎於開元寺，塑像
0213a24: 以事之，日常一至，又使民家立黃幡以禳之。
0213a25: （《新五代史》卷五十三《慕容彥超傳》609）
0213a26: 
0213a27: 天宮寺
0213a28: 潞王從珂自鳳翔以兵犯京師，愍帝出奔於衛州。宰相馮道、李愚集百
0213a29: 官於天宮寺，將出迎潞王於郊……
0213a30: （《新五代史》卷五十四《盧導傳》622）
0213a31: 
0214a01: 相國寺
0214a02: （張）允事漢為吏部侍郎，隱帝誅戮大臣，京師皆恐，允常退朝不敢還
0214a03: 家，止於相國寺。周太祖以兵入京師，允匿於佛殿承塵，墜而卒，年六十
0214a04: 五。
0214a05: （《新五代史》卷五十七《張允傳》660）
0214a06: 
0214a07: 山光寺
0214a08: 後（李）昇自潤州入覲，知訓與飲與山光寺，又欲害之，徐知諫以其謀
0214a09: 告升，升起遁去。
0214a10: （《新五代史》卷六十二《李昇傳》766）
0214a11: 
0214a12: 龍興寺
0214a13: 天復二年……徐綰與……（越）許再思叛……成及代鏐與綰戰，斬首
0214a14: 百餘級，綰屯龍興寺。
0214a15: （《新五代史》卷六十七《錢鏐傳》839）
0214a16: 
0214a17: 雪峰寺
0214a18: （福州將李仁達）欲自立，懼眾不附，以雪峰寺僧卓儼明示眾曰：「此
0214a19: 非常人也。」被以袞冕，率諸將吏北面而臣之。已而又殺儼明，乃自立
0214a20: ……
0214a21: （《新五代史》卷六十八《王審知傳》854）
0214a22: 
0214a23: 建隆寺、崇夏寺、相國寺
0214a24: （建隆）二年春正月……戊申，以揚州行宮為建隆寺……（八月）辛
0214a25: 亥，幸崇夏寺，觀修三門……（十一月）己巳，幸相國寺，遂幸國子監……
0214a26: （三年）五月甲子，幸相國寺禱雨，遂幸迎春苑宴射……甲申……復幸相
0214a27: 國寺禱雨。
0214a28: （《宋史》卷一《太祖本紀一》8）
0214a29: 
0215a01: 龜山寺
0215a02: （紹興三十一年十一月）乙未，金人陷泰州。是日，金人弒其主亮於
0215a03: 揚州龜山寺。
0215a04: （《宋史》卷三十二《高宗本紀九》607）
0215a05: 
0215a06: 修吉寺
0215a07: （慶元六年八月）癸卯，權攢慈懿皇后於臨安府南山之修吉寺。
0215a08: （《宋書》卷三十七《寧宗本紀一》727）
0215a09: 
0215a10: 江心寺
0215a11: 大元兵至高亭山……遣人召陳宜中於清澳，宜中來謁，復召張世傑於
0215a12: 定海，世傑亦以所部兵來溫之江心寺。高宗南奔時嘗至是，有御座在寺
0215a13: 中，眾相率哭座下，奉是為天下兵馬都元帥，昺副之。
0215a14: （《宋史》卷四十七《瀛國公紀》939）
0215a15: 
0215a16: 崇德寺
0215a17: （石）守信累任節鎮，專務聚斂，積財鉅萬。尤信奉釋氏，在西京建崇
0215a18: 德寺，募民輦瓦木，驅迫甚急，而傭直不給，人多苦之。
0215a19: （《宋史》卷二百五十《石守信傳》8811）
0215a20: 
0215a21: 封禪寺
0215a22: 周廣順三年，（張藏英）率內外親屬並所部兵千餘人，及煮鹽戶長幼
0215a23: 七千餘口，牛馬萬計，舟數百艘，航海歸周。至滄州，刺剌史李暉以聞。周祖
0215a24: 頗疑之，令館於封禪寺，俄賜襲衣、銀帶、錢十萬、絹百匹、銀器、鞍勒馬。
0215a25: （《宋史》卷二百七十一《張藏英傳》9290）
0215a26: 
0215a27: 相國寺
0215a28: 嘉佑中，京師大水，（狄）青避水徙家相國寺，行止殿上，人情頗疑，乃
0215a29: 罷（狄）青為同中書門下平章事，出判陳州。
0215a30: （《宋史》卷二百九十《狄青傳》9721）
0215a31: 
0216a01: 福勝寺塔火
0216a02: 福勝塔火，官欲更造，度用錢三萬，（陳）希亮言：「陝西用兵，願以此
0216a03: 饋軍。」詔罷之。
0216a04: （《宋史》卷二百九十八《陳希亮傳》9918）
0216a05: 
0216a06: 焦山寺
0216a07: 會上元節，就秀州張燈高會，忽引兵趨鎮江。及金兵至，則（韓）世忠
0216a08: 軍已先屯焦山寺。
0216a09: （《宋史》卷三百六十四《韓世忠傳》11361）
0216a10: 
0216a11: 李椿稿殯其父於佛寺
0216a12: 李椿字壽翁，洺州永年人。父升，進士起家。靖康之難，升翼其父，以
0216a13: 背受刃，與長子俱卒。椿年尚幼，稿殯佛寺，深竁而詳識之；奉繼母南走，
0216a14: 艱苦備嘗，竭力以養。以父澤，補迪功郎，歷官至寧國軍節度推官。
0216a15: （《宋史》卷三百八十九《李椿傳》11937）
0216a16: 
0216a17: 劉韐瘞寺西岡上
0216a18: 京城不守，始遣使金營，金人命僕射韓正館之僧舍……燕人歎其
0216a19: （劉韐）忠，瘞之寺西岡上，遍題窗壁，識其處。凡八十日乃就殮，顏色如
0216a20: 生。
0216a21: （《宋史》卷四百四十六《忠義傳一》附《劉韐傳》13164）
0216a22: 
0216a23: 聖僧院置振濟局
0216a24: （吳革）乃為傅謀，於啟聖僧院置振濟局，募士民就食。一日之間至
0216a25: 者萬計，陰以軍法部勒，將攻金營。
0216a26: （《宋史》卷四百五十二《忠義傳七》附《吳革傳》13290）
0216a27: 
0216a28: 楊粹登浮圖不下
0216a29: 楊粹中，真定府人。建炎二年，金人大入，時粹中知濮州，固守不
0216a30: 下。……粘罕入其城，粹中登浮圖不下，粘罕嘉其忠義，許以不死，乃以粹
0217a01: 中歸。粹中竟不屈而死，守禦官杜績亦死之。
0217a02: （《宋史》卷四百五十二《忠義傳七》附《楊粹中傳》13306）
0217a03: 
0217a04: 成象燼父母骨寄浮圖舍
0217a05: 成象，渠州流江人。以詩書訓授里中，事父母以孝聞。母病，割股肉
0217a06: 食之，詔賜束帛醪酒。淳化中，李順盜據郡縣，像父母驚悸而死，燼骨寄浮
0217a07: 圖舍，像號泣營葬。賊平，鄉里率錢三百萬贈之。
0217a08: （《宋史》卷四百五十六《孝義傳》附《成象傳》13395）
0217a09: 
0217a10: 法興僧舍
0217a11: （連）庶始與弟庠在鄉里，時宋郊兄弟、歐陽修皆依之。及二宋貴達，
0217a12: 不可其志，退居二十年。守道好修，非其人不交，非其義秋毫不可污也。
0217a13: 庶既死，宋郊之孫義年為應山令，緣邑人之意，作堂於法興僧舍，繪二宋及
0217a14: 庶、庠之像祠事之。
0217a15: （《宋史》卷四百五十八《隱逸傳》（中）附《連庶傳》13446）
0217a16: 
0217a17: 普安寺
0217a18: （周懷政）與弟禮賓副使懷信謀潛召客省使楊崇勳、內殿承製楊懷
0217a19: 吉、閤門祗候楊懷玉會皇城司，期以二十五日竊發，殺丁謂等，復相寇准，
0217a20: 奉真宗為太上皇，傳位太子……翌日，利用入奏，真宗怒，命收懷政……命
0217a21: 斬於城西普安寺。父內殿承製紹忠及懷信並仗配復岳州，子侄勒停，貲產
0217a22: 沒官。
0217a23: （《宋史》卷四百六十六《周懷正傳》13615）
0217a24: 
0217a25: 蔡京欲建僧寺閣
0217a26: 始，蔡京居錢塘，過蘇，欲建僧寺閣，會費鉅萬，僧言必欲集此緣，非朱
0217a27: 沖不可。京以屬郡守，郡守呼沖見京，京語故，沖願獨任。居數日，請京詣
0217a28: 寺度地，至則大木數千章積庭下，京大驚，陰器其能。
0217a29: （《宋史》卷四百七十《佞倖傳》附《朱沖傳》13684）
0217a30: 
0218a01: 得勝寺
0218a02: （遼）興宗入夏境四百里，不見敵，據得勝寺南壁以待。
0218a03: （《宋史》卷四百八十五《外國列傳一》13999）
0218a04: 
0218a05: 詔明州修浮屠
0218a06: （元豐）六年，徽卒，在位三十八年……訃聞，天子閔焉，詔明州修浮
0218a07: 屠供一月，遣楊景略、王舜封祭奠，錢勰、宋球弔慰。
0218a08: （《宋史》卷四百八十七《外國列傳三》14047）
0218a09: 
0218a10: 涼州城內有七級木浮圖
0218a11: 涼州郭外數十里，尚有漢民陷沒者耕作，餘皆吐蕃……城內有七級木
0218a12: 浮圖，其帥急登之，紿其眾曰：「爾若迫我，我即自焚於此矣。」眾惜浮圖，
0218a13: 乃盟而舍之。
0218a14: （《宋史》卷四百九十二《外國列傳八》14152）
0218a15: 
0218a16: 炳靈寺
0218a17: 議者謂：「今不先修邈川以東城障而遽取青唐，非計也。以今日觀
0218a18: 之，有不可守者四：自炳靈寺渡河至青唐四百里，道險地遠，緩急聲援不相
0218a19: 及，一也；羌若斷橋塞隘，我雖有百萬之師，倉卒不能進，二也；王贍提孤軍
0218a20: 以入，四無援兵，必生他變，三也；設遣大軍而青唐、宗哥、邈川食皆止支一
0218a21: 月，內地無糧可運，難以久處，四也。官軍自會州還者皆憔悴，衣履穿決，
0218a22: 器仗不全，羌視之有輕漢心，旦夕必叛。」
0218a23: （《宋史》卷四百九十二《外國列傳八》14166）
0218a24: 
0218a25: 報國寺
0218a26: 天聖二年，知古州向光普自言，嘗創佛寺，請名報國，歲度僧一人，許
0218a27: 之。
0218a28: （《宋史》卷四百九十三《蠻夷列傳一》14182）
0218a29: 
0219a01: 封禪寺
0219a02: 重貴舉族出封丘門，稿索牽羊以待。上不忍臨視，命改館封禪寺。
0219a03: （《遼史》卷四《太宗本紀下》58）
0219a04: 
0219a05: 海雲寺
0219a06: （大安三年）五月庚申，海雲寺進濟民錢千萬。
0219a07: （《遼史》卷二十五《道宗本紀五》295）
0219a08: 
0219a09: 龍寺、崇孝寺、節義寺、安國寺、貝聖尼寺、天雄寺、福先寺
0219a10: （上京）正南街東，留守司衙，次鹽鐵司，次南門，龍寺街。南曰臨潢
0219a11: 府，其側臨潢縣。縣西南崇孝寺，承天皇后建。寺西長泰縣，又西天長觀。
0219a12: 西南國子監，監北孔子廟，廟東節義寺。又西北安國寺，太宗所建。寺東
0219a13: 齊天皇后故宅，宅東有元妃宅，即法天皇后所建也。其南貝聖尼寺，綾錦
0219a14: 院、內省司、麴院，贍國、省司二倉，皆在大內西南，八作司與天雄寺對……
0219a15: 西南同文驛，諸國信使居之。驛西南臨潢驛，以待夏國使。驛西福先寺。
0219a16: 寺西宣化縣，西南定霸縣，縣西保和縣……
0219a17: 周廣順中，胡嶠《記》曰：上京西樓，有邑屋市肆，交易無錢而用布。
0219a18: 有綾錦諸工作、宦者、翰林、伎術、教坊、角觝、儒、僧尼、道士。中國人並、
0219a19: 汾、幽、薊為多。
0219a20: 宋大中祥符九年，薛映《記》曰：上京者，中京正北八十里至松山
0219a21: 館……七十里宣化館，五十里長泰館。館西二十里有佛舍、民居，即祖州。
0219a22: （《遼史》卷三十七《地理志一》441）
0219a23: 
0219a24: 金德寺、大悲寺、附馬寺、趙頭陀寺
0219a25: 城名天福，高三丈，有樓櫓，幅員三十里。……宮牆北有讓國皇帝御
0219a26: 容殿。大內建二殿，不置宮嬪，唯以內省使副、判官守之。《大東丹國新
0219a27: 建南京碑銘》在宮門之南。外城謂之漢城，分南北市，中為看樓；晨集南
0219a28: 市，夕集北市。街西有金德寺；大悲寺；駙馬寺，鐵幡竿在焉；趙頭陀寺；留
0219a29: 守衙；戶部司；軍巡院，歸化營軍千餘人，河、朔亡命，皆籍於此。
0219a30: （《遼史》卷三十八《地理志二》456）
0219a31: 
0220a01: 海雲佛寺
0220a02: 劉伸為戶部使，歲入羨餘錢三十萬襁，擢南院樞密使；其以災沴，出錢
0220a03: 以振貧乏及諸宮分邊戍人戶。是時，雖未有貫朽不可較之積，亦可謂富
0220a04: 矣。至其末年，經費浩穰，鼓鑄仍舊，國用不給。雖以海雲佛寺千萬之助，
0220a05: 受而不拒，尋禁民錢不得出境。
0220a06: （《遼史》卷六十《食貨志下》931）
0220a07: 
0220a08: 浮圖城
0220a09: （天贊）三年（十月）遣兵逾流沙，拔浮圖城，盡取西鄙諸部。
0220a10: （《遼史》卷七十《屬國表八》1127）
0220a11: 
0220a12: 崇孝寺
0220a13: （耶律唐古）乞勒其父屋質功於石，帝命耶律庶成制文，勒石上京崇
0220a14: 孝寺。
0220a15: （《遼史》卷九十一《耶律唐古傳》1362）
0220a16: 
0220a17: 奉國寺
0220a18: 帝怒稍解，仍令禁錮（李浣）於奉國寺，凡六年，艱苦萬狀。
0220a19: （《遼史》卷一百三《文學傳上附李浣傳》1450）
0220a20: 
0220a21: 雲峰寺
0220a22: （金貞元三年三月）乙卯，命以大房山雲峰寺為山陵，建行宮其麗。
0220a23: （《金史》卷五《海陵王本紀》104）
0220a24: 
0220a25: 清安寺
0220a26: （正隆三年九月）於是，以議備賊事，召官屬會清安寺，彥隆先到，存
0220a27: 福累召始來，並於座上執之。
0220a28: （《金史》卷六《世宗上》122）
0220a29: 
0221a01: 華嚴寺
0221a02: （正隆六年）五月戊申，幸華嚴寺，觀故遼諸帝銅像，詔主僧謹視之。
0221a03: （《金史》卷六《世宗上》137）
0221a04: 
0221a05: 孝嚴寺
0221a06: （正大元年三月）戊申，奉安宣宗御容於孝嚴寺。
0221a07: （《金史》卷十七《哀宗上》374）
0221a08: 
0221a09: 西京城南浮圖
0221a10: 天輔五年，忽魯勃極烈杲都統諸軍取中京，帝別領合扎猛安，受金牌，
0221a11: 既克中京，遂與杲俱襲遼主於鴛鴦濼。遼主走陰山，耿守忠救西京，帝與
0221a12: 宗翰等擊走之。西京城南有浮圖，敵先據之，下射，士卒多傷。帝曰：「先
0221a13: 取是，則西京可下。」既而攻浮圖，克之，遂下西京。太祖崩，帝與兄宗幹
0221a14: 率宗室群臣立太宗。天會二年，薨。
0221a15: （《金史》卷十九《世宗補紀》407）
0221a16: 
0221a17: 大悲閣
0221a18: （大安）二年二月乙酉，地大震，有聲殷殷然……又旬日，大悲閣幡竿
0221a19: 下石隙中火出，高二三尺，人近之即滅，凡十餘日。自是都城連夜燔爇二
0221a20: 三十處。……三月戊午，大悲閣災，延燒萬餘家，火五日不絕。
0221a21: （《金史》卷二十三《五行志四》541）
0221a22: 
0221a23: 儲慶寺
0221a24: 正隆二年命吏部郎中蕭彥良盡毀宮殿、宗廟、諸大族邸第及儲慶寺，
0221a25: 夷其趾，耕墾之。
0221a26: （《金史》卷二十四《地理志上》551）
0221a27: 
0221a28: 華嚴寺
0221a29: 大同倚。遼析雲中置，金因之……有遼帝后像，在華嚴寺。
0221a30: （《金史》卷二十四《地理志上》564）
0221a31: 
0222a01: 開覺寺
0222a02: （大定）十五年二月，有司言東京開覺寺藏睿宗皇帝皂衣展裹真容，
0222a03: 敕遷本京祖調奉祀，仍易袍色。
0222a04: （《金史》卷三十三《禮志六》789）
0222a05: 
0222a06: 遼陽浮圖、垂慶寺、清安寺
0222a07: 大定二年，改葬睿宗於景陵。初，后自建浮圖於遼陽，是為垂慶寺，臨
0222a08: 終謂世宗曰：「鄉土之念，人情所同，吾已用浮屠法置塔於此，不必合葬
0222a09: 也。我死，毋忘此言。」世宗深念遺命，乃即東京清安寺建神御殿，詔有司
0222a10: 增大舊塔，起奉慈殿於塔前。敕禮部尚書王競為塔銘以敘其意……詔翰
0222a11: 林學士張景仁作《清安寺碑》，其文不稱旨，詔左丞石琚共修之。十三年，
0222a12: 東京垂慶寺起神御殿，寺地褊狹，詔買傍近民地，優與其直，不願鬻者以官
0222a13: 地易之。二十四年，世宗至東京，幸清安、垂慶寺。
0222a14: （《金史》卷六十四《后妃列傳下》1519）
0222a15: 
0222a16: 西京城西浮圖
0222a17: 斡魯從都統襲遼主，遼主西走，西京已降復叛，敵據城西浮圖，下射攻
0222a18: 城者。斡魯與鶻巴魯攻浮圖，奪之，復以精銳乘浮圖下射城中，遂破西京。
0222a19: （《金史》卷七十一《斡魯傳》1634）
0222a20: 
0222a21: 南寺
0222a22: 西羌吹折、密藏、隴逋、龐拜四族恃險不服，使侍御史沙醇之就中彥論
0222a23: 方略，中彥曰：「此羌服叛不常，若非中彥自行，勢必不可。」即至積石達南
0222a24: 寺，酋長四人來，與之約降，事隧定，賞而遣之。
0222a25: （《金史》卷七十九《張中彥傳》1790）
0222a26: 
0222a27: 儲慶寺
0222a28: （皇統二年）十二月，濟安病劇，上與皇后幸佛寺焚香，流涕哀禱，曲
0222a29: 赦五百里內罪囚。是夜，薨。謚英悼太子，葬興陵之側，上送至烏只黑水
0222a30: 而還。命工塑其像於儲慶寺，上與皇后幸寺安置之。海陵毀上京宮室，寺
0223a01: 亦隨毀。（《金史》卷八十《濟安傳》1797）
0223a02: 
0223a03: 香山行宮及佛舍
0223a04: 大定中，詔與近臣同經營香山行宮及佛舍，其近臣私謂構曰：「公今
0223a05: 之德人，我欲舉奏，公行將大任矣。」構辭之。
0223a06: （《金史》卷九十七《巨構傳》2151）
0223a07: 
0223a08: 憫忠寺
0223a09: 胡沙虎斬關入中都，遷衛紹王於衛邸，命綱子安和作家書，使親信人
0223a10: 召綱。綱至，囚之憫忠寺，明日，押至市中，使張霖卿數以失四川、敗縉山
0223a11: 之事，殺之。
0223a12: （《金史》卷九十八《完顏綱傳》2181）
0223a13: 
0223a14: 相國寺
0223a15: （承暉薨後），宣宗設奠於相國寺，哭之盡哀。
0223a16: （《金史》卷一百一《承暉傳》2227）
0223a17: 
0223a18: 佛嚴寺
0223a19: （貞祐）二年正月，（李英）乘夜與壯士李雄、郭仲元、郭興祖等四百九
0223a20: 十人出城，緣西山進至佛嚴寺。
0223a21: （《金史》卷一百一《李英傳》2235）
0223a22: 
0223a23: 山寺
0223a24: （興定）五年，復伐宋。二月，安貞出息州，軍於七里鎮，宋兵據淨居
0223a25: 山，遣兵擊敗之。宋兵保山寺。縱火焚寺，乘勝追至洪門山。
0223a26: （《金史》卷一百二《僕散安貞傳》2247）
0223a27: 
0223a28: 護國仁王寺
0223a29: （至元七年十二月辛酉）建大護國仁王寺於高良河。敕更定僧服色。
0223a30: （《元史》卷七《世祖本紀四》132）
0223a31: 
0224a01: 五臺興國寺
0224a02: （至元九年辛巳）敕燕王遣使持香旛，祠岳瀆、后土、五臺興國寺。
0224a03: （《元史》卷七《世祖本紀四》140）
0224a04: 
0224a05: 大聖壽萬安寺
0224a06: （至元九年）建大聖壽萬安寺。
0224a07: （《元史》卷七《世祖本紀四》144）
0224a08: 
0224a09: 明因寺
0224a10: 宋主祖母謝氏遣其丞相吳堅、文天祥，樞密謝堂，安撫賈餘慶，中貴鄧
0224a11: 惟善來見伯顏於明因寺。伯顏顧文天祥舉動不常，疑有異志，遂令萬戶忙
0224a12: 古帶、宣撫唆都羈留軍中。
0224a13: （《元史》卷九《世祖本紀四》177）
0224a14: 
0224a15: 濟源廟佛事
0224a16: （至元十八年三月）遣丹八八合赤等詣東海及濟源廟修佛事。
0224a17: （《元史》卷十一《世祖本紀八》230）
0224a18: 
0224a19: 天衣寺
0224a20: （至元二十一年九月）丙申，以江南總攝楊璉真加發宋陵塚所收金銀
0224a21: 寶器修天衣寺。
0224a22: （《元史》卷十三《世祖本紀十》269）
0224a23: 
0224a24: 元成宗為皇太后建佛寺於五臺山
0224a25: （元貞元年）閏四月丙午，為皇太后建佛寺於五臺山，以前工部尚書
0224a26: 涅只為將作院使，領工部事；燕南河北道肅政廉訪使宋德柔為工部尚書，
0224a27: 董其役；以大都、保定、真定、平陽、太原、大同、河間、大名、順德、廣平十
0224a28: 路，應其所需。
0224a29: （《元史》卷十八《成宗本紀一》392）
0224a30: 
0225a01: 建佛寺於應昌
0225a02: （元貞元年）五月戊寅，以魯國大長公主建佛寺於應昌，給鈔千錠、金
0225a03: 五十兩。
0225a04: （《元史》卷十八《成宗本紀一》393）
0225a05: 
0225a06: 五臺山佛寺成
0225a07: （大德元年三月丁亥）五臺山佛寺成，皇太后將親往祈祝，監察御史
0225a08: 李元禮上封事止之。
0225a09: （《元史》卷十九《成宗本紀二》410）
0225a10: 
0225a11: 臨洮寺
0225a12: （大德元年五月丙寅）給鈔千錠建臨洮佛寺。
0225a13: （《元史》卷十九《成宗本紀二》411）
0225a14: 
0225a15: 大天壽萬寧寺
0225a16: （大德九年二月）乙未，建大天壽萬寧寺。
0225a17: （《元史》卷二十一《成宗紀四》462）
0225a18: 
0225a19: 私錢建寺
0225a20: （大德十一年六月）徽政使頭等言：「別不花以私錢建寺，為國祝
0225a21: 釐。其父為諸王斡忽所害，請賜以斡忽所得歲賜。」
0225a22: （《元史》卷二十二《武宗本紀一》481）
0225a23: 
0225a24: 發軍修五臺山佛寺
0225a25: （至大元年二月甲辰）發軍千五百人修五臺山佛寺。
0225a26: （《元史》卷二十二《武宗本紀一》496）
0225a27: 
0225a28: 營五臺山寺
0225a29: （至大三年正月戌子）營五臺山寺，役工匠千四百人、軍三千五百人。
0225a30: （《元史》卷二十三《武宗本紀二》521）
0225a31: 
0226a01: 大崇恩福元寺
0226a02: （至大三年十一月）壬午，改大崇恩福元寺規運總管府為隆禧院，秩
0226a03: 從二品。
0226a04: （《元史》卷二十三《武宗本紀二》529）
0226a05: 
0226a06: 大崇恩福元寺
0226a07: （至大三年）十二月甲辰朔，以建大崇恩福元寺，乞失剌遙授左丞，曲
0226a08: 列、劉良遙授參知政事，並領行工部事。
0226a09: （《元史》卷二十三《武宗本紀二》530）
0226a10: 
0226a11: 建寺於舊城
0226a12: （至大四年五月癸未）賜國師板的答鈔萬錠，以建寺於舊城。
0226a13: （《元史》卷二十四《仁宗本紀一》543）
0226a14: 
0226a15: 五臺寺濟民局
0226a16: （皇慶元年三月戊申）置五臺寺濟民局，秩從五品。
0226a17: （《元史》卷二十四《仁宗本紀一》551）
0226a18: 
0226a19: 大崇恩福元寺
0226a20: （皇慶元年四月庚寅）大崇恩福元寺成，置隆禧院。
0226a21: （《元史》卷二十四《仁宗本紀一》552）
0226a22: 
0226a23: 普慶寺
0226a24: （泰定元年四月庚甲）作昭〔獻元〕聖皇后御容殿於普慶寺。
0226a25: （《元史》卷二十九《泰定帝本紀一》646）
0226a26: 
0226a27: 大天源延聖寺
0226a28: （泰定元年十月戊午）降大天源延聖寺總管府為提點所以隸之。
0226a29: （《元史》卷二十九《泰定帝本紀一》651）
0226a30: 
0227a01: 乾元寺
0227a02: （泰定二年七月）癸亥，修大乾元寺。以許師敬及郎中買驢兼經筵
0227a03: 官。
0227a04: （《元史》卷二十九《泰定帝本紀一》658）
0227a05: 
0227a06: 大天源延聖寺
0227a07: （泰定三年八月乙亥）大天源延聖寺神御殿成。
0227a08: （《元史》三十《泰定帝本紀二》672）
0227a09: 
0227a10: 大承天護聖寺
0227a11: （至順二年九月）乙亥，命留守司發軍士築駐蹕臺于大承天護聖寺
0227a12: 東。
0227a13: （《元史》卷三十五《文宗本紀四》790）
0227a14: 
0227a15: 大興龍普明寺
0227a16: （至順二年十一月癸未）隆祥司使晃忽兒不花言：「海南所建大興龍
0227a17: 普明寺，工費浩穰，黎人不勝其擾，以故為亂。」詔湖廣行省臣玥璐不花及
0227a18: 宣慰、宣撫二司領其役，仍命廉訪司蒞之。
0227a19: （《元史》卷三十五《文宗本紀四》793）
0227a20: 
0227a21: 甘州路十字寺
0227a22: （至元元年三月）丙申，中書省臣言：「甘肅甘州路十字寺奉安世祖皇
0227a23: 帝母別吉太后於內，請定祭禮。」從之。
0227a24: （《元史》卷三十八《順帝本紀一》826）
0227a25: 
0227a26: 大覺海寺塑千佛
0227a27: （至元二年）以燕鐵木兒居第賜灌頂國師曩哥星吉，號大覺海寺，塑
0227a28: 千佛於其內。
0227a29: （《元史》卷三十九《順帝本紀二》837）
0227a30: 
0228a01: 乾元寺、西湖寺
0228a02: （至元三年七月）壬子，車駕幸乾元寺。……（八月）壬午，京師地大
0228a03: 震，太廟樑柱裂，各室牆壁皆壞，壓損儀物，文宗神主及御床盡碎；西湖寺
0228a04: 神御殿壁仆，壓損祭器。自是累震，至丁亥方止，所損人民甚眾。
0228a05: （《元史》卷三十九《順帝本紀二》841）
0228a06: 
0228a07: 撥賜諸人寺觀田糧
0228a08: （至正元年十月）甲寅，中書省臣奏：「海運不給，宜令江浙行省於中
0228a09: 政院財賦府撥賜諸人寺觀田糧，總運二百六十萬石。」從之。
0228a10: （《元史》卷四十《順帝本紀三》862）
0228a11: 
0228a12: 撥賜僧道田還官
0228a13: （至正二年）六月戊申，命江浙撥賜僧道田還官徵糧，以備軍儲。
0228a14: （《元史》卷四十《順帝本紀三》864）
0228a15: 
0228a16: 大護國仁王寺
0228a17: （至正六年十二月）甲申，詔復立大護國仁王寺昭應宮財用規運總管
0228a18: 府，凡貸民間錢二十六萬餘錠。
0228a19: （《元史》卷四十一《順帝本紀四》876）
0228a20: 
0228a21: 大承天護聖寺
0228a22: （至正七年十一月辛丑）撥山東地土十六萬二千餘頃屬大承天護聖
0228a23: 寺。
0228a24: （《元史》卷四十一《順帝本紀四》879）
0228a25: 
0228a26: 大護國仁王寺
0228a27: （至正十年七月）癸亥，以大護國仁王寺昭應宮財用規運總管府仍屬
0228a28: 宣政院。
0228a29: （《元史》卷四十二《順帝本紀五》888）
0228a30: 
0229a01: 大聖壽萬安寺災
0229a02: （至正二十八年）六月甲寅，大都大聖壽萬安寺災。
0229a03: （《元史》卷五十一《五行志二》1101）
0229a04: 
0229a05: 聖壽萬安寺、興教寺
0229a06: （元正受朝儀）前期三日，習儀於聖壽萬安寺。或大興教寺。
0229a07: （《元史》卷六十七《禮樂志一》1666）
0229a08: 
0229a09: 萬安寺
0229a10: （元皇帝即位受朝儀等）前期三日，習儀於萬安寺。
0229a11: （《元史》卷六十七《禮樂志一》1669）
0229a12: 
0229a13: 大承天護聖寺
0229a14: 文宗卜答失里皇后，弘吉剌氏……天歷元年，文宗即位，立為皇后。
0229a15: 二年，授冊寶。十一月，后以銀五萬兩，助建大承天護聖寺。至順元年，以
0229a16: 籍沒張珪家田四百頃，賜護聖寺為永業。后與宦者拜住謀殺明宗後八
0229a17: 不沙。
0229a18: （《元史》卷一百一十四《后妃傳一》2877）
0229a19: 
0229a20: 萬安寺
0229a21: 仁宗皇慶元年，授開府儀同三司、太傅、錄軍國重事。乃進奏：世祖子
0229a22: 惟寧遠王在，宜賜還。從之。二年，奉命詣萬安寺祀世祖，感疾歸，皇太后
0229a23: 令內臣問疾，鐵哥附奏曰：「臣死無日，願太后輔陛下布惟新之政，社稷之
0229a24: 福也。」是年薨，賜賻禮加厚，敕有司治喪事，贈太師、開府儀同三司、上柱
0229a25: 國，追封秦國公，謚中穆。
0229a26: （《元史》卷一百二十五《鐵哥傳》3078）
0229a27: 
0229a28: 白馬寺
0229a29: 荊王時在河南之白馬寺，以是西人雖未解散，各已駭悟。又聞行省院
0229a30: 以兵至，猶豫不敢進。（《元史》卷一百三十七《阿禮海牙傳》3317）
0229a31: 
0230a01: 西山佛宇
0230a02: 英宗立，召拜山北廉訪使，時敕建西山佛宇甚亟，御史觀音（奴）〔保〕
0230a03: 等，以歲饑，請緩之；近臣激怒上聽，遂誅言者。（曹）伯啟曰：「主上聰明
0230a04: 睿斷，是不可以不諍。」乃劾台臣緘默，使昭代有殺諫臣之名，帝為之悚
0230a05: 聽。俄拜集賢學士、御史台侍御史。
0230a06: （《元史》卷一百七十六《曹伯啟傳》4100）
0230a07: 
0230a08: 天界寺、能仁寺
0230a09: （洪武二十一年二月）甲戌戍，天界、能仁二寺災。
0230a10: （《明史》卷二十九《五行志二》462）
0230a11: 
0230a12: 岷州廣福寺
0230a13: 宣宗初（韓王沖火或），請徙江南。不許。請蠲護衛屯租，建邸第。
0230a14: 許之。遣主事毛俊經度，並建襄陵、樂平二邸及岷州廣福寺。陝西守臣言
0230a15: 歲歉，請輟工。帝令繕王宮，罷建寺役。
0230a16: （《明史》卷一百十八《諸王傳三附韓王沖火或傳》3605）
0230a17: 
0230a18: 迎恩寺
0230a19: 夜半，紹禹親軍從城上呼賊相笑語，揮刀殺守堞者，燒城樓，開北門納
0230a20: 賊。（福恭王）常洵縋城出，匿迎恩寺。翌日，賊跡而執之，遂遇害。
0230a21: （《明史》卷一百二十《諸王傳五附福恭王常洵傳》3651）
0230a22: 
0230a23: 萬壽寺
0230a24: （至正）二十七年九月，城破，（張）士誠收餘眾戰於萬壽寺東街，眾散
0230a25: 走。倉皇歸府第，拒戶自縊。
0230a26: （《明史》卷一百二十三《張士誠傳》3696）
0230a27: 
0230a28: 孫岳毀太祖所建寺
0230a29: 永樂元年（鄭賜）劾都督孫岳擅毀太祖所建寺，詔安置海南。岳，建
0230a30: 文時守鳳陽，嘗毀寺材，修戰艦以御燕軍，燕知其有備，取他道南下，故
0231a01: （鄭）賜劾之。
0231a02: （《明史》卷一百五十一《卷賜傳》4178）
0231a03: 
0231a04: 獻地建寺
0231a05: （曹璘）又言：「梁芳以指揮袁輅獻地建寺，請令襲廣平侯爵。以數畝
0231a06: 地得侯，勳臣誰不解體，宜亟為革罷。」疏奏，帝頗采焉。
0231a07: （《明史》卷一百八十《曹璘傳》4792）
0231a08: 
0231a09: 奪宅為僧庵
0231a10: 中官奪宋儒黃幹宅為僧庵，（龐）泮改為書院以祀幹。
0231a11: （《明史》卷一百八十《龐泮傳》4795）
0231a12: 
0231a13: 大興隆寺
0231a14: 任儀，閬中人。成化二十三年進士，為御史。弘治三年秋，詔修齋於
0231a15: 大興隆寺。理刑知縣王岳騎過之，中使捽辱岳，使跪於寺前。儀不平，劾
0231a16: 中使罪。姓名偶誤，乃並儀下吏。出為中部知縣，終山西參政。
0231a17: （《明史》卷一百八十《胡獻傳附任儀傳》4798）
0231a18: 
0231a19: 建壽塔
0231a20: 帝將建延壽塔於城外，（李）昆復疏諫。
0231a21: （《明史》卷一百八十五《李介傳附李昆傳》4906）
0231a22: 
0231a23: 永福寺
0231a24: 游擊劉良佐獻轟城策，匿人永福寺中，穴城置火藥，發之，城崩，官軍
0231a25: 入。
0231a26: （《明史》卷二百七十六《朱大典傳》7059）
0231a27: 
0231a28: 寄食山寺
0231a29: 趙摠謙，名古則，更名謙，餘姚人。幼孤貧，寄食山寺，與朱右、謝肅、
0231a30: 徐一夔輩定文字交。天臺鄭四表善《易》，則從之受《易》。定海樂良、鄞
0232a01: 鄭真明《春秋》山陰趙俶長於說《詩》，迮雨善樂府，廣陵張昱工歌詩，無為
0232a02: 吳志淳、華亭朱芾工草書篆錄，摠謙悉與為友。博究《六經》、百氏之學，
0232a03: 尤精六書，作《六書本義》，復作《聲音文字通》，時目為孝古先生。
0232a04: （《明史》卷二百八十五《文苑傳一附趙摠謙傳》7323）
0232a05: 
0232a06: 香山永安寺
0232a07: 正統時，英宗眷（范）弘，嘗目之日蓬萊吉士。十四年從征，歿於土
0232a08: 木，喪歸，葬香山永安寺，弘建也。
0232a09: （《明史》卷三百四《宦官傳一附范弘傳》7771）
0232a10: 
0232a11: 智化寺
0232a12: （王振）作大第皇城東，建智化寺，窮極土木。
0232a13: （《明史》卷三百四《宦官傳一附王振傳》7772）
0232a14: 
0232a15: 仰華寺
0232a16: （番亂）事聞，命尚書鄭洛出經略……洛更進兵青海，焚仰華寺，逐其
0232a17: 餘眾而還。番人復業者至八萬餘人，西陲暫獲休息。
0232a18: （《明史》卷三百三十《西域傳二》8548）
0232a19: 
0232a20: 大和寺
0232a21: （正統）九年，困即來卒，長子喃哥率其弟克俄羅領占來朝。授喃哥都
0232a22: 督僉事，其弟都指揮使，賜敕戒諭。既還，其兄弟乖爭，部眾攜貳。甘肅
0232a23: 鎮將任禮等欲乘其窘乏，遷之塞內。而喃哥亦來言，欲居肅州之小和
0232a24: 寺。禮等遂以十一年秋令都指揮毛哈剌等偕喃哥先赴沙州，撫諭其眾，而
0232a25: 親率兵隨其後。比至，喃哥意中變，陰持兩端，其部下多欲奔瓦剌。禮等
0232a26: 進兵迫之，遂收其全部入塞，居之甘州，凡二百餘戶，千二百三十餘人，沙
0232a27: 州遂空。
0232a28: （《明史》卷三百三十《西域傳二》8561）
