0567a01: 
0567a02: 
0567a03: 
0567a04: 十毀佛
0567a05: 
0567a06: 孫綝壞浮屠祠，斬道人
0567a07: （孫）綝遣將軍孫耽送亮之國，徙尚於零陵，遷公主於豫章。綝意彌
0567a08: 溢，侮慢民神，遂燒大橋頭伍子胥廟，又壞浮屠祠，斬道人。
0567a09: （《三國誌》卷六十四《吳書．孫綝傳》1449）
0567a10: 
0567a11: 詔州坑沙門，毀諸佛像
0567a12: （太平真君七年）三月，詔諸州坑沙門，毀諸佛像。徒長安城工巧二
0567a13: 千家於京師。車駕旋軫，幸洛水，分軍誅李閏叛羌。
0567a14: （《魏書》卷四下《世祖紀四下》100）
0567a15: 
0567a16: 鄴城毀五層佛圖
0567a17: （太平真君七年）夏四月甲申，車駕至自長安。戊子，鄴城毀五層佛
0567a18: 圖，於泥像中得玉璽二，其文皆曰「受命於天，既壽永昌」，其一刻其旁曰
0567a19: 「魏所受漢傳國璽。」
0567a20: （《魏書》卷四下《世祖紀四下》101）
0567a21: 
0567a22: 詔沙門不得去寺
0567a23: （延興二年四月）癸酉，詔沙門不得去寺，浮遊民間，行者仰以公文。
0567a24: （《魏書》卷七上《高祖紀七上》137）
0567a25: 
0567a26: 討沙門法秀
0567a27: 大駕行幸三川，（苟）頹留守京師，沙門法秀謀反，頹率禁衛收掩畢
0567a28: 獲，內外晏然。
0567a29: （《魏書》卷四十四《苟頹傳》994）
0567a30: 
0568a01: 討沙門法秀
0568a02: （於栗磾）長子烈……從幸中山，車駕還次肆州，司空苟頹表沙門法
0568a03: 秀惑百姓，潛謀不軌，詔烈與吏部尚書□丞祖馳驛討之。會秀已平，轉
0568a04: 左衛將軍，賜爵昌國子。
0568a05: （《魏書》卷三十一《於栗磾傳》737）
0568a06: 
0568a07: 誅沙門法秀
0568a08: 沙門法秀謀反，伏誅。……詔曰：「法秀妖詐亂常，妄說符瑞，蘭台御
0568a09: 史張求等一百餘人，招結奴隸，謀為大逆，有司科以族誅，誠合刑憲。」
0568a10: （《魏書》卷七上《高祖紀七上》150）
0568a11: 
0568a12: 沙門法秀謀逆
0568a13: 及沙門法秀謀逆，事發，多所牽引。（王）睿曰：「與其殺不辜，寧赦有
0568a14: 罪。宜梟斬首惡，餘從疑赦，不亦善乎？」高祖從之，得免者千餘人。
0568a15: （《魏書》卷九十三《王睿傳》1988）
0568a16: 
0568a17: 沙門法秀反
0568a18: 魏誠弟亮，字平誠。承明初，擢為中散。告沙門法秀反，遷冠軍將軍，
0568a19: 賜爵永寧侯，加給事中。
0568a20: （《魏書》卷九十三《恩倖傳》1995）
0568a21: 
0568a22: 平季與沙門法秀謀反
0568a23: 平季，字稚穆，燕國薊人。祖濟，武威太守。父雅，州秀才，與沙門法
0568a24: 秀謀反，伏誅。
0568a25: （《魏書》卷九十四《閹官傳》2032）
0568a26: 
0568a27: 賒彌國不信佛法
0568a28: 賒彌國，在波知之南，山居。不信佛法，專事諸神。亦附厭噠。東有
0568a29: 盧勒國，路險，緣鐵鎖而度，下不見底。熙平中，宋雲等竟不能達。
0568a30: （《魏書》卷一百二《西域志》2280）
0568a31: 
0569a01: 進兵焚佛寺門屋
0569a02: 阿於子、段暢以千騎投周。周軍攻東門，際昏，遂入。進兵焚佛寺門
0569a03: 屋，飛焰照天地。
0569a04: （《北齊書》卷十一《文襄六王傳》150）
0569a05: 
0569a06: 王則舊京取像，毀以鑄錢
0569a07: （王）則性貪惏，在州取受非法，舊京取像，毀以鑄錢，於時世號河陽
0569a08: 錢，皆出其家。
0569a09: （《北齊書》卷二十《王則傳》272）
0569a10: 
0569a11: 周氏滅佛法
0569a12: 法和始於百里洲造壽王寺，既架佛殿，更截樑柱，曰：「後四十許年佛
0569a13: 法當遭雷電，此寺幽僻，可以免難。」及魏平開荊州，宮室焚燼，總管欲發
0569a14: 取壽王佛殿，嫌其材短，乃停。後周氏滅佛法，此寺隔在陳境，故不及難。
0569a15: （《北齊書》卷三十二《陸法和傳》430）
0569a16: 
0569a17: 僧尼道士盡皆執役
0569a18: 於是以蕭摩訶為皇畿大都督……分兵鎮守要害，僧尼道士盡皆執役。
0569a19: （《南史》卷十《陳本紀下第十》308）
0569a20: 
0569a21: 陳慶之斬僧強
0569a22: （陳慶之）出為北兗州刺史、都督緣淮諸軍事。曾有祅祆賊沙門僧強自
0569a23: 稱為帝，土豪蔡伯寵起兵應之，攻陷北徐州。詔慶之討焉。慶之斬伯寵、
0569a24: 僧強，傳其首。
0569a25: （《南史》卷六十一《陳慶之傳》1500）
0569a26: 
0569a27: 禁私養沙門
0569a28: （太延五年）戊申，詔自王公已下至於庶人，私養沙門、巫及金銀工巧
0569a29: 之人在其家者，皆遣詣官曹，限今年二月十五日。過期不出，巫、沙門身
0569a30: 死，主人門誅。庚戌，詔自三公已下至於卿士，其子息皆詣太學，其百工伎
0570a01: 巧騶卒子息當習其父兄所業，不聽私立學校，違者師身死，主人門誅。
0570a02: （《北史》卷二《魏本紀第二》56）
0570a03: 
0570a04: 詔諸州坑沙門，毀諸佛像
0570a05: 三月，詔諸州坑沙門，毀諸佛像，徙長安城內工巧二千家於京師。
0570a06: 夏四月甲申，車駕至自長安。戊子，毀鄴城五層佛圖，於泥像中得玉
0570a07: 璽二，其文皆曰「受命於天，既壽永昌」。其一刻其旁曰「魏所受漢傳國
0570a08: 璽」。
0570a09: （《北史》卷二《魏本紀第二》58）
0570a10: 
0570a11: 奚康生討涇州沙門劉慧汪
0570a12: （永平）二年春正月，涇州沙門劉慧汪聚眾反，詔華州刺史奚康生討
0570a13: 之。
0570a14: （《北史》卷四《魏本紀第四》138）
0570a15: 
0570a16: 秦州捕斬沙門劉光秀
0570a17: （永平）三年春二月壬子，秦州沙門劉光秀謀反，州郡捕斬之。
0570a18: （《北史》卷四《魏本紀第四》139）
0570a19: 
0570a20: 沙門法慶反於冀州
0570a21: 夏六月，沙門法慶聚眾反於冀州，殺阜城令，自稱大乘。
0570a22: （《北史》卷四《魏本紀第四》144）
0570a23: 
0570a24: 法慶被斬
0570a25: 時冀州沙門法慶既為妖幻，遂說勃海人李歸伯。歸伯閤家從之，招
0570a26: 率鄉人，推法慶為主。法慶以歸伯為十住菩薩、平魔軍司、定漢王；自號
0570a27: 大乘。殺一人者為一住菩薩，殺十人者為十住菩薩。又合狂藥，令人服
0570a28: 之，父子兄弟不相知識，唯以殺害為事。刺史蕭寶寅遣兼長史崔伯驎討
0570a29: 之，敗於煮棗城，伯驎戰沒。凶眾遂盛，所在屠滅寺舍，斬戮僧尼，焚燒
0570a30: 經像，云：「新佛出世，除去眾魔。」詔以遙為使持節、都督北征諸軍事，討
0571a01: 破之。禽法慶，並其妻尼惠暉等，斬法慶，傳首京師，後禽歸伯，戮於都
0571a02: 市。
0571a03: （《北史》卷十七《景穆十二王傳上》634）
0571a04: 
0571a05: 北周斷佛、道二教
0571a06: （建德三年）丙子，初斷佛、道二教，經像悉毀，罷沙門、道士，並令還
0571a07: 俗。並禁諸淫祀，非祀典所載者，盡除之。
0571a08: （《北史》卷十《周本紀下第十》360）
0571a09: 
0571a10: 王文同毀法
0571a11: 及帝征遼東，令（王）文同巡察河北諸郡，文同見沙門齋戒菜食者，以
0571a12: 為妖妄，皆收繫之。北至河間，召諸郡官人，小有遲違者，輒覆面於地而捶
0571a13: 殺之。求沙門相聚講論及長老共為佛會者數百人，文同以為聚結惑眾，盡
0571a14: 斬之。又悉裸僧尼，驗有淫狀非童男女者數千人，復將殺之。郡中士女，
0571a15: 號哭於路，諸郡驚駭，各奏其事。帝聞大怒，遣使者達奚善意馳鎖之，斬於
0571a16: 河間，以謝百姓。仇人剖其棺，臠其肉啖之，斯須咸盡。
0571a17: （《北史》卷八十七《酷吏傳》2903）
0571a18: 
0571a19: 王文同毀法
0571a20: 及帝征遼東，令文同巡察河北諸郡。文同見沙門齋戒菜食者，以為妖
0571a21: 妄，皆收繫獄。比至河間，召諸郡官人，小有遲違者，輒皆覆面於地而箠殺
0571a22: 之。求沙門相聚講論，及長老共為佛會者數百人，文同以為聚結惑眾，盡
0571a23: 斬之。又悉裸僧尼，驗有淫狀非童男女者數千人，復將殺之。郡中士女號
0571a24: 哭於路，諸郡驚駭，各奏其事。帝聞而大怒，遣使者達奚善意馳鎖之，斬於
0571a25: 河間，以謝百姓。讎人剖其棺，臠其肉而啖之，斯須咸盡。
0571a26: （《隋書》卷七十四《酷吏傳》1702）
0571a27: 
0571a28: 自稱彌勒佛
0571a29: （大業）六年春正月癸亥朔，旦，有盜數十人，皆素冠練衣，焚香持華，
0571a30: 自稱彌勒佛，入自建國門。監門者皆稽首。既而奪衛士仗，將為亂。齊王
0572a01: 暕遇而斬之。於是都下大索，與相連坐者千餘家。
0572a02: （《隋書》卷三《煬帝傳上》74）
0572a03: 
0572a04: 付奕上疏去釋教
0572a05: （武德）七年，（付）奕上疏請除去釋教，曰：
0572a06: 佛在西域，言妖路遠，漢譯胡書，恣其假托。故使不忠不孝，削髮而揖
0572a07: 君親；游手游食，易服以逃租賦。演其妖書，述其邪法，偽啟三塗，謬張六
0572a08: 道，恐嚇愚夫，詐欺庸品。凡百黎庶，通識者稀，不察根源，信其矯詐。乃
0572a09: 追既往之罪，虛規將來之福。布施一錢，希萬倍之報；持齋一日，冀百日之
0572a10: 糧。遂使愚迷，妄求功德，不憚科禁，輕犯憲章。其有造作惡逆，身墜刑
0572a11: 網，方乃獄中禮佛，口誦佛經，晝夜忘疲，規免其罪。且生死壽夭，由於自
0572a12: 然；刑德威福，關之人主。乃謂貧富貴賤，功業所招，而愚僧矯詐，皆云由
0572a13: 佛。竊人主之權，擅造化之力，其為害政，良可悲矣！
0572a14: 案《書》云：「惟闢作福威，惟辟玉食。臣有作福、作威、玉食，害於而
0572a15: 家，凶於而國，人用側頗僻。」降自犧、農，至於漢、魏，皆無佛法，君明臣
0572a16: 忠，祚長年久。漢明帝假托夢想，始立胡神，西域桑門，自傳其法。西晉以
0572a17: 上，國有嚴科，不許中國之人，輒行髡髮之事。洎於苻、石，羌胡亂華，主庸
0572a18: 臣佞，政虐祚短，皆由佛教致災也。梁武、齊襄，足為明鏡。昔褒姒一女，
0572a19: 妖惑幽王，尚致亡國；況天下僧尼，數盈十萬，翦刻繒綵，裝束泥人，而為厭
0572a20: 魅，迷惑萬姓者乎！今之僧尼，請令匹配，即成十萬餘戶，產育男女，十年
0572a21: 長養，一紀教訓，自然益國，可以足兵。四海免蠶食之殃，百姓知威福所
0572a22: 在，則妖惑之風自革，淳樸之化還興。
0572a23: 且古今忠諫，鮮不及禍。竊見齊朝章仇子他上表言：「僧尼徒眾，糜
0572a24: 損國家，寺塔奢侈，虛費金帛。」為諸僧附會宰相，對朝讒毀；諸尼依托妃
0572a25: 主，潛行謗讟。子他竟被囚執，刑於都市。及周武平齊，制封其墓。臣雖
0572a26: 不敏，竊慕其蹤。
0572a27: 又上疏十一首，詞甚切直。高祖付群官詳議，唯太僕卿張道源稱奕奏
0572a28: 合理。中書令蕭瑀與之爭論曰：「佛，聖人也。奕為此議，非聖人者無法，
0572a29: 請置嚴刑。」奕曰：「禮本於事親，終於奉上，此則忠孝之理著，臣子之行
0572a30: 成。而佛逾城出家，逃背其父，以匹夫而抗天子，以繼體而悖所親。蕭瑀
0573a01: 非出於空桑，乃遵無父之教。臣聞非孝者無親，其瑀之謂矣！」瑀不能答，
0573a02: 但合掌曰：「地獄所設，正為是人。」高祖將從奕言，會傳位而止。
0573a03: 奕武德九年五月密奏太白見秦分，秦王當有天下，高祖以狀授太宗。
0573a04: 及太宗嗣位，召奕賜之食，謂曰：「汝前所奏，幾累於我，然今後但須盡言，
0573a05: 無以前事為慮也。」太宗常臨朝謂奕曰：「佛道玄妙，聖跡可師，且報應顯
0573a06: 然，屢有征驗，卿獨不悟其理，何也？」奕對曰：「佛是胡中桀黠，欺誑夷狄，
0573a07: 初止西域，漸流中國。遵尚其教，皆是邪僻小人，模寫莊、老玄言，文飾妖
0573a08: 幻之教耳。於百姓無補，於國家有害。」太宗頗然之。
0573a09: 貞觀十三年卒，年八十五。臨終誡其子曰：「老、莊玄一之篇，周、孔
0573a10: 《六經》之說，是為名教，汝宜習之。妖胡亂華，舉時皆惑，唯獨竊歎，眾不
0573a11: 我從，悲夫！汝等勿學也。古人裸葬，汝宜行之。」奕生平遇患，未嘗請醫
0573a12: 服藥，雖究陰陽數術之書，而並不之信。又嘗醉臥，蹶然起曰：「吾其死
0573a13: 矣！」因自為墓誌曰：「傅奕，青山白雲人也。因酒醉死，嗚呼哀哉！」其縱
0573a14: 達皆此類。注《老子》，並撰《音義》，又集魏、晉以來駁佛教者為《高識
0573a15: 傳》十卷，行於世。
0573a16: （《舊唐書》卷七十九《傅奕傳》2715）
0573a17: 
0573a18: 嵩山僧圓淨被殺
0573a19: （元和十年）八月己亥朔，日有蝕之。丙寅，訶陵國遣使獻僧祇僮及
0573a20: 五色鸚鵡，頻伽鳥並異香名寶。丁未，淄青節度使李師道陰與嵩山僧圓淨
0573a21: 謀反，勇士數百人伏於東都進奏院，乘洛城無兵，欲竊發焚燒宮殿而肆行
0573a22: 剽掠。小將楊進、李再興告變，留守呂元膺乃出兵圍之，賊突圍而出，入嵩
0573a23: 岳，山棚盡擒之。訊其首，僧圓淨主謀也。僧臨刑歎曰：「誤我事，不得使
0573a24: 洛城流血！」（《舊唐書》卷十五《憲宗傳下》454）
0573a25: 
0573a26: 道士趙歸真排毀釋氏
0573a27: （會昌四年）三月……以道士趙歸真為左右街道門教授先生。時帝
0573a28: 志學神仙，師歸真。歸真乘寵，每對，排毀釋氏，言非中國之教，蠹耗生靈，
0573a29: 盡宜除去，帝頗信之。
0573a30: （《舊唐書》卷十八上《武宗紀》600）
0573a31: 
0574a01: 衡山道士劉玄靖及歸真膠固排毀釋氏
0574a02: （會昌）五年春正月己酉朔，敕造望僊臺於南郊壇……歸真自以涉物
0574a03: 論，遂舉羅浮道士鄧元起有長年之術，帝遣中使迎之。由是與衡山道士劉
0574a04: 玄靖及歸真膠固，排毀釋氏，而拆寺之請行焉。
0574a05: （《舊唐書》卷十八上《武宗紀》603）
0574a06: 
0574a07: 拆大寺材木修建
0574a08: 會昌五年八月，中書門下奏：「東都太廟九室神主，共二十六座，自祿
0574a09: 山叛後，取太廟為軍營，神主棄於街巷，所司潛收聚，見在太微宮內新造小
0574a10: 屋之內。其太廟屋室並在，可以修崇。……如合置，望以所拆大寺材木修
0574a11: 建。既是宗室官居守，便望令充修東都太廟使，勾當修繕。」奉敕宜依。
0574a12: （《舊唐書》卷二十六《禮儀志六》983）
0574a13: 
0574a14: 時廢浮圖法，以銅像鑄錢
0574a15: 時廢浮圖法，以銅像鑄錢。（柳）仲郢為京畿鑄錢使，錢工欲於模加
0574a16: 「新」字，仲郢止之，唯淮南加「新」字，後竟為僧人取之為像設鐘磬。
0574a17: （《舊唐書》卷一百六十五《柳公綽傳》4306）
0574a18: 
0574a19: 神策鎮將捕藍田縣念佛人
0574a20: 尋而藍田縣人賀蘭進與里內五十餘人相聚念佛，神策鎮將皆捕之，以
0574a21: 為謀逆，當大辟。（高）元裕疑其冤，上疏請出賀蘭進等付台覆問，然後行
0574a22: 刑，從之。
0574a23: （《舊唐書》卷一百七十一《高元裕傳》4452）
0574a24: 
0574a25: 葉法善排擠佛法
0574a26: （葉）法善自高宗、則天、中宗歷五十年，常往來名山，數召入禁中，盡
0574a27: 禮問道。然排擠佛法，議者或譏其向背。以其術高，終莫之測。睿宗即
0574a28: 位，稱法善有冥助之力，先天二年，拜鴻臚卿，封越國公，仍依舊為道士，止
0574a29: 於京師之景龍觀，又贈其父為歙州刺剌史。當時尊寵，莫與為比。
0574a30: （《舊唐書》卷一百九十一《方伎傳》5107）
0574a31: 
0575a01: 會昌五年大毀佛寺
0575a02: （會昌五年）八月壬午，大毀佛寺，復僧尼為民。
0575a03: （《新唐書》卷八《宣宗紀》245）
0575a04: 
0575a05: 唐武宗去浮圖之法甚銳
0575a06: （唐）武宗用一李德裕，逐成其功烈。然其奮然除去浮圖之法甚銳，
0575a07: 而躬受道家之菉，服藥以求長年。以此見其非明智之不惑者，特好惡有不
0575a08: 同爾。（《新唐書》卷八《宣宗紀》253）
0575a09: 
0575a10: 武宗即位，廢浮圖法
0575a11: 武宗即位，廢浮圖法，天下毀寺四千六百、招提蘭若四萬，籍僧尼為民
0575a12: 二十六萬五千人，奴婢十五萬人，田數千萬頃，大秦穆護、祆二千餘人。上
0575a13: 都、東都每街留寺二，每寺僧三十人，諸道留僧以三等，不過二十人。腴田
0575a14: 鬻錢送戶部，中下田給寺家奴婢丁壯者為兩稅戶，人十畝。以僧尼既盡，
0575a15: 兩京悲田養病坊，給寺田十頃，諸州七頃，主以耆壽。
0575a16: （《新唐書》卷五十二《食貨志二》1361）
0575a17: 
0575a18: 韓滉毀上元道、佛祠四十區
0575a19: （韓滉）毀上元道、佛祠四十區，修塢壁，起建業、抵京峴，樓雉相望。
0575a20: （《新唐書》卷一百二十六《韓休傳》4435）
0575a21: 
0575a22: 佛祠乾木為攻具
0575a23: （朱）泚大治戰棚、雲橋，士皆懼，游環曰：「賊取佛祠乾木為攻具，可
0575a24: 以火之。」
0575a25: （《新唐書》卷一百五十六《韓游環傳》4904）
0575a26: 
0575a27: 毀屬下浮屠私廬數千
0575a28: 毀屬下浮屠私廬數千，以地予農。蜀先主祠旁有猱村，其民剔髮若浮
0575a29: 屠者，畜妻子自如，（李）德裕下令禁止。蜀風大變。
0575a30: （《新唐書》卷一百八十《李德裕傳》5332）
0575a31: 
0576a01: 回紇火浮屠
0576a02: 初，回紇至東京，放兵攘剽，人皆遁保聖善、白馬二祠浮屠避之，回紇
0576a03: 怒，火浮屠，殺萬餘人，及是益橫，詬折官吏，至以兵夜斫含光門，入鴻臚
0576a04: 寺。
0576a05: （《新唐書》卷二百一十七上《回鶻傳上》6119）
0576a06: 
0576a07: 崔胤毀浮圖，以銅鐵為兵仗
0576a08: （朱）全忠知其意，陽相然許。（崔）胤乃毀浮圖，取銅鐵為兵仗。
0576a09: （《新唐書》卷二百二十三下《奸臣傳下》6358）
0576a10: 
0576a11: 周世宗禁私度
0576a12: （周世宗柴榮）甲戌，大毀佛寺，禁民親無侍養而為僧尼及私自度者。
0576a13: （《新五代史》卷十二《世宗傳》119）
0576a14: 
0576a15: 周世宗廢天下佛寺
0576a16: （周世宗）即位之明年，廢天下佛寺三千三百三十六。是時中國乏
0576a17: 錢，乃詔悉毀天下銅佛像以鑄錢，嘗曰：「吾聞佛說以身世為妄，而以利人
0576a18: 為急，使其真身尚在，苟利於世，猶欲割截，況此銅像，豈其所惜哉？」
0576a19: （《新五代史》卷十二《恭帝傳》125）
0576a20: 
0576a21: 石昂禁其家不可以佛事污先人
0576a22: （石）昂父亦好學，平生不喜佛說，父死，昂於柩前誦《尚書》，曰：「此
0576a23: 吾先人之所欲聞也。」禁其家不可以佛事污吾先人。
0576a24: （《新五代史》卷三十四《石昂傳》372）
0576a25: 
0576a26: 禁鐵鑄浮屠及佛像
0576a27: （開寶）五年春正月壬辰朔，雨雪，不御殿。禁鐵鑄浮屠及佛像。
0576a28: （《宋史》卷三《太祖傳三》37）
0576a29: 
0577a01: 禁以金箔飾佛像
0577a02: （康定元年）八月戊戌，禁以金箔飾佛像。
0577a03: （《宋史》卷十《仁宗傳二》208）
0577a04: 
0577a05: 令流民得占官舍寺觀以居
0577a06: （靖康元年十一月）庚午，詔河北、河東、京畿清野，令流民得占官舍
0577a07: 寺觀以居。（《宋史》卷二十三《欽宗傳》432）
0577a08: 
0577a09: 毀諸路淫祠
0577a10: （紹興十六年二月）壬寅，毀諸路淫祠。
0577a11: （《宋史》卷三十《高宗傳七》564）
0577a12: 
0577a13: 寺觀絕產田宅入官
0577a14: （紹興二十二年）丁巳，遣司農丞鍾世明詣福建路籍寺觀絕產田宅入
0577a15: 官，其後歲入錢三十四萬緡。
0577a16: （《宋史》卷三十《高宗傳七》574）
0577a17: 
0577a18: 王濟斬睦州狂僧
0577a19: 睦州有狂僧突入州廨，出妖言，（王濟）與轉運使陳堯佐按其實，斬
0577a20: 之，上嘉其能斷。
0577a21: （《宋史》卷三百四《王濟傳》10068）
0577a22: 
0577a23: 李及之治靈鷲山浮屠
0577a24: （李及之）知信州，靈鷲山浮屠，犯法者眾，及之治其奸，流數十人，乃
0577a25: 自劾。朝廷嘉之，釋不問。
0577a26: （《宋史》卷三百一十《李迪傳》10179）
0577a27: 
0577a28: 陳襄不度僧
0577a29: 譯經僧死，遺表度十僧，列子廟三年度一道士，（陳襄）皆抑不行。
0577a30: （《宋史》卷三百二十一《陳襄傳》10420）
0577a31: 
0578a01: 李清臣作《浮圖災解》
0578a02: 李清臣字邦直，魏人也。七歲知讀書，日數千言，暫經目輒誦，稍能戲
0578a03: 為文章。客有從京師來者，與其兄談佛寺火，清臣從傍應曰：「此所謂災
0578a04: 也，或者其蠹民已甚，天固儆之邪？」因作《浮圖災解》。兄驚曰：「是必大
0578a05: 吾門。」韓琦聞其名，以兄之子妻之。
0578a06: （《宋史》卷三百二十八《李清臣傳》10561）
0578a07: 
0578a08: 《三朝史》中刪去《道釋志》
0578a09: 孝宗受禪，念舊學，命（劉章）知漳州，為諫議大夫王大寶所格。尋除
0578a10: 秘閣修撰、敷文閣待制，召提舉佑神觀兼侍讀，遂拜禮部侍郎。奏禁遏淫
0578a11: 祀，仍於《三朝史》中刪去《道釋》、《符瑞志》，大略以為非《春秋》法。
0578a12: （《宋史》卷三百九十《劉章傳》11959）
0578a13: 
0578a14: 禁女婦之為僧道者
0578a15: （朱熹）主泉州同安簿，選邑秀民充弟子員，日與講說聖賢修己治人
0578a16: 之道，禁女婦之為僧道者。
0578a17: （《宋史》卷四百二十九《道學傳三》12751）
0578a18: 
0578a19: 朱熹禁女不嫁者
0578a20: （朱熹）居數月，除江東轉運副使，以疾辭，改知漳州。奏除屬縣無名
0578a21: 之賦七百萬，減經總制錢四百萬。以習俗未知禮，采古喪葬嫁娶之儀，揭
0578a22: 以示之，命父老解說，以教子弟。土俗崇信釋氏，男女聚僧廬為傳經會，女
0578a23: 不嫁者為庵舍以居，熹悉禁之。
0578a24: （《宋史》卷四百二十九《道學傳三》12762）
0578a25: 
0578a26: 種放嘗裂佛經以制帷帳
0578a27: （種放）性不喜浮圖氏，嘗裂佛經以制帷帳。所著《蒙書》十卷及《嗣
0578a28: 禹說》、《表孟子上下篇》、《太一祠錄》，人頗稱之。
0578a29: （《宋史》卷四百五十七《隱逸傳上》13423）
0578a30: 
0579a01: 張商英勸帝節儉，稍裁抑僧寺
0579a02: 張商英方有時望，（郭）天信往往稱於內朝，商英亦欲借左右游談之
0579a03: 助，陰與相結，使僧德洪輩道達語言。商英勸帝節儉，稍裁抑僧寺，帝始敬
0579a04: 畏之，而近侍積不樂，間言浸潤，眷日衰。京黨因是告商英與天信漏泄禁
0579a05: 中語言，天信先發端，窺伺上旨，動息必報，乃從外庭決之，無不如志。商
0579a06: 英遂罷。
0579a07: （《宋史》卷四百六十二《方技傳下》13525）
0579a08: 
0579a09: 僧李智被殺
0579a10: 大名府僧李智究等謀反，伏誅。
0579a11: （《金史》卷七《世宗傳中》160）
0579a12: 
0579a13: 禁糠禪、瓢禪
0579a14: （大定二十八年）十月乙丑，……禁糠禪、瓢禪，其停止之家抵罪。
0579a15: （《金史》卷八《世宗傳下》201）
0579a16: 
0579a17: 禁五行毗盧
0579a18: （昌明元年）十一月乙卯……以惑眾亂民，禁罷全真及五行毗盧。
0579a19: （《金史》卷九《章宗傳一》216）
0579a20: 
0579a21: 僧超謀亂
0579a22: （至元元年八月）己未，鳳翔府龍泉寺僧超過等謀亂遇赦，沒其財，羈
0579a23: 管京兆僧司；同謀蘇德，責令從軍自效。
0579a24: （《元史》卷五《世祖傳二》99）
0579a25: 
0579a26: 平陽路僧官被殺
0579a27: （至元三年二月）壬午，平陽路僧官以妖言惑眾伏誅。
0579a28: （《元史》卷六《世祖傳三》110）
0579a29: 
0580a01: 沙汰僧尼
0580a02: 是時，朝廷無事，稽古禮文之事，有墜必舉，請賜經筵講官坐，以崇聖
0580a03: 學，選清望官專典陳言，以求治道，核守令六事，沙汰僧尼，舉隱逸士，事見
0580a04: 《太平傳》。
0580a05: （《元史》卷一百三十九《朵虯只傳》3354）
0580a06: 
0580a07: 平僧藏羅漢
0580a08: 五年，邑人吳乞兒、濟南道士胡王反，（郭侃）討平之。七年，改白馬
0580a09: 令，僧臧羅漢與彰德趙當驢反，又平之。
0580a10: （《元史》卷一百四十九《郭侃傳》3526）
0580a11: 
0580a12: 討誅妖僧李圓朗
0580a13: （萬曆十七年）夏四月己亥，王家屏復入閣。始與妖僧李圓朗作亂，
0580a14: 犯南雄，有司討誅之。
0580a15: （《明史》卷二十《神宗傳一》273）
0580a16: 
0580a17: 汰法王以下番僧四五百人
0580a18: 英宗即位，詔節冗費。（胡）濴因奏減上供物，及汰法王以下番僧四
0580a19: 五百人，浮費大省。
0580a20: （《明史》卷一百六十九《胡濴傳》4535）
0580a21: 
0580a22: 周璽請毀新立寺觀
0580a23: 武宗初即位，（周璽）請毀新立寺觀，屏逐法王、真人，停止醮事，並論
0580a24: 前中官齊玄煉丹糜金罪。
0580a25: （《明史》卷一百八十八《周璽傳》4984）
0580a26: 
0580a27: 勒令尼改嫁
0580a28: （方）獻夫以尼僧、道姑傷風化，請勒令改嫁，帝從之。又因霍韜言，
0580a29: 盡汰僧道無牒、毀寺觀私創者。
0580a30: （《明史》卷一百九十六《方獻夫傳》5189）
0580a31: 
0581a01: 霍韜散僧尼
0581a02: （霍韜）在南都，禁喪家宴飲，絕婦女入寺觀，罪娼戶市良人女，毀淫
0581a03: 祠，建社學，散僧尼，表忠節。既去，士民思之。
0581a04: （《明史》卷一百九十七《霍韜傳》5214）
