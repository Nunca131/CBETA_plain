0017c14: 
0017c15: 弘贊法華傳卷第三
0017c16: 
0017c17: 藍谷沙門慧詳撰
0017c18: 講解第三
0017c19: 唐京師日嚴寺釋吉藏
0017c20: 唐天台山國清寺釋灌頂
0017c21: 唐牛頭山幽棲寺釋法融
0017c22: 唐武丘山寺釋智琰
0017c23: 唐襄陽耆闍寺釋智技
0017c24: 唐藍田山悟真寺釋慧遠
0017c25: 唐牛頭山釋智通唐左射宋國公蕭瑀
0017c26: 唐海虞山釋慧旻曇玄附唐新羅國釋緣光
0017c27: 唐蘇州流水寺釋玄璧
0017c28: 唐同州戒業寺釋智儼
0017c29: 更有三十三人。錄名居後。亦有造疏。
0018a01: 釋吉藏。俗姓安本。安〔本安〕－【甲】本安息人也。祖世避
0018a02: 仇。移居南海。因遂家于交廣之間。後遷金陵。
0018a03: 而生藏焉。年在孩童。父引之。見於真諦。仍
0018a04: 乞詺之。因名吉藏。其父將藏聽皇寺道朗法
0018a05: 師講。隨聞領解。悟若天真。年至七歲。投朗
0018a06: 出家。採涉玄猷。日新幽致。凡所諮稟。妙達指
0018a07: 歸。論難所標。獨高倫次。詞吐贍逸。弘裕多
0018a08: 奇。至年十九。處眾覆述。精辯鋒遊。酬接時
0018a09: 彥。綽有餘美。進譽楊邑。有光學眾。具戒之
0018a10: 後。聲聞轉高。開皇末歲。煬帝晉蕃置四道場。
0018a11: 國司供給。以藏名解著功。召入慧日。禮事豐
0018a12: 厚。優賞異倫。王又於京師。置日嚴寺。別教延
0018a13: 藏往彼居之。然。京師欣尚。妙重法華。乃因
0018a14: 其利即而開剖。晚以大業初歲。寫二千部法
0018a15: 華。隋曆告終。造二十五尊像。捨房安置。自
0018a16: 處卑室。昏曉相仍。竭誠禮懺。又別置普賢菩
0018a17: 薩像。帳設如前。躬對坐禪。觀實相理。鎮累年
0018a18: 紀。不替於終。藏年氣漸衰。屢增疾苦。賜
0018a19: 良藥。中使相尋。遺表慇懃。累以大法。至于清
0018a20: 旦。索湯沐浴。著新淨衣。侍者燒香。令稱佛
0018a21: 號。藏加坐儼思。如有喜色。齋時將及。奄然而
0018a22: 化。春秋七十有五。即武德六年五月也。遺命
0018a23: 露骸。而色逾鮮白。有慰賻。令於南山。覓
0018a24: 石龕安置。凡講法花。三百餘遍。亦著玄疏。盛
0018a25: 流於世。及將終日。製死不怖論。落筆而卒。
0018a26: 釋灌頂。字法雲。俗姓吳氏。常州義興人也。祖
0018a27: 世避地東甌。因而不返。今為臨海之章安焉。
0018a28: 父天早去。母親鞠養。生甫三月。孩而欲名。
0018a29: 思審物類未知所目。母夜稱佛法僧名。頂仍
0018b01: 口。音句清辯。同共驚異。因告攝靜寺慧極
0018b02: 法師。聞而歎曰。此子非凡。即以非凡為字。及
0018b03: 年七歲。還為極公弟子。日進文詞。玄儒並驚。
0018b04: 清藻才綺。即譽當時。年登二十。進具奉儀。德
0018b05: 瓶油。彌所留思。泊＝洎【甲】泊極師厭世。沐道天台。
0018b06: 承習定綱。因有虧緒。俄隨智者東旋。止于台
0018b07: 岳。晚出稱心精舍。開講法花。跨郎籠基。躡
0018b08: 超雲印。方集奔赴。負篋成群。有吉藏法師。興
0018b09: 皇入室。嘉祥結肆。獨擅浙東。聞稱心道騰。
0018b10: 意未之許。求借義記。尋閱淺深。乃知體解心
0018b11: 醉有所從矣。因廢講散眾。投足天台。餐稟法
0018b12: 花。發誓弘演。至十七年。智者現疾。瞻侍曉
0018b13: 夕。艱劬盡心。爰及滅度。親承遺旨。乃奉留書
0018b14: 并諸信物。哀泣跪授晉王。晉王五體投地。悲
0018b15: 淚頂受。仁壽二年。下令曰。禪師既是大師高
0018b16: 足。法門委寄。今遣延屈。必希霈然。并法花
0018b17: 經疏。隨使入京也。佇遲來儀。書不盡意。頂持
0018b18: 衣負錫。高步入宮。三夏闡弘。副君欣戴。每至
0018b19: 深契。無不申請。並隨問接對。周統玄籍。後遣
0018b20: 信送還。嚫遺隆倍。有村人於法龍。去山三
0018b21: 十餘里。染患將絕。眾治不愈。其子奔馳入山
0018b22: 祈救。頂為轉法花經。焚栴檀香。病者雖遠。
0018b23: 乃聞檀香入鼻。應時痊復。又樂安南嶺地曰
0018b24: 安州。碧樹青溪。泉流伏溺。人徑不通。頂留
0018b25: 連愛翫。顧而誓曰。若使斯地夷坦。當來此講
0018b26: 經。曾未浹旬。白沙遍涌。平如玉鏡。頂以感通
0018b27: 相顯。不違前願。仍講法花。用酬靈意。自頂受
0018b28: 業天台。又稟道衡岳。思顗三世。宗歸莫二。
0018b29: 若觀若講。常依法花。及說圓頓止觀四念等
0018c01: 法門。其遍不少。且智者辯才。雲行雨施。或
0018c02: 同天網。乍擬瓔珞。隨聞能領。唯頂一人。其私
0018c03: 記智者詞旨。及自製義記。并雜文等題目。並
0018c04: 勒千＝于【甲】千于碑陰。以貞觀六年八月七日。終於國清
0018c05: 寺房。春秋七十有二。初薄示輕疾。無論藥
0018c06: 療。而室有異香。臨終命弟子曰。彌勒經說。佛
0018c07: 入滅日。香煙若雲。汝多燒香。吾將去矣。因申
0018c08: 遺誡。詞理妙切。門人眾侶。瞻仰涕零。忽自
0018c09: 起合掌。如有所敬。三稱阿彌陀佛。低身就。
0018c10: 色貌歡愉。奄然而逝。舉體柔軟。頂暖經日。
0018c11: 有同學智晞。清高〔亮〕－【甲】亮之士。先以貞觀元年
0018c12: 卒。臨終云。吾生兜率矣。見先師智者。寶座
0018c13: 行列。座皆有人。唯一座獨空。云後六年。灌
0018c14: 頂法師。外＝升【甲】外此說法。焚香驗旨。即慈尊降迎。
0018c15: 計歲論期。審晞不謬矣。以其月九日。定于寺
0018c16: 之南山也。
0018c17: 釋法融。俗姓韋氏。丹陽延陵新亭人也。少小
0018c18: 聰哲。不修矜操。真率自居。博覽經史。弱冠。
0018c19: 遂被經去俗。晦影山林。負笈尋師。不遠千
0018c20: 里。乃依第山豐樂寺大明法師。聽三論。及華
0018c21: 嚴大品。大集。維摩。法花等諸經。伏膺累年。
0018c22: 妙探機奧。雖久為門侶。人未之識也。大明既
0018c23: 滅。又聽鹽官邃法師講諸經論。于時。座下學
0018c24: 侶如林。各騁詞鋒。爭馳辯箭。而融謙光藏
0018c25: 用。默契於心。時候清閑。發疑起問。言理精
0018c26: 妙。人所不聞。講主驚嗟。深相崇禮。乃私謂人
0018c27: 曰。此師。後日必為佛法八無。然率性無恒。
0018c28: 不為時輩所許。後有永嘉永安寺曠法師。會
0018c29: 稽一音寺敏法師。鍾山定林寺旻法師。並當
0019a01: 時義海。融遍遊座下。忻然獨得。後歸丹陽牛
0019a02: 頭山幽棲寺。別為小屋。精修故業。遠近學
0019a03: 侶。翕爾歸之。乃於巖谷之前。講法花經一部。
0019a04: 于時正在盛冬。凝霜被木。乃於講所。忽生三
0019a05: 莖金色蓮花。眾甚驚異。歎未曾有。經文既
0019a06: 畢。花亦不見。又有一大鹿。常依時聽講。停法
0019a07: 之後。絕不來。門人發心。皆以法花為正業
0019a08: 矣。後不測所終。
0019a09: 釋智琰。俗姓朱。吳郡人。祖獻。梁員外散騎侍
0019a10: 郎。父。陳奉＝奉陳【甲】陳奉奉陳朝請。母張氏。初懷孕日。夢升
0019a11: 高塔。登相輪而坐。誕育之後。有異儕童。八歲
0019a12: 出家。事通玄寺璩法師。為弟子。其後。博採群
0019a13: 經。跨轢先輩。陳至德三年。建仁王齊。百師
0019a14: 百座。競流天口之辯。琰時年二十有二。以英
0019a15: 少之質。簉弘通之寄。機辯縱橫。眾所嗟服。隋
0019a16: 煬帝在蕃。亦深加禮異。至大唐統宇。還歸武
0019a17: 丘山寺。講念之餘。常行法花普賢等懺。又誦
0019a18: 法花。三千餘遍。感應冥符。神瑞非一。宵爐未
0019a19: 爇。自起煙芬。夕灌纔空。潛加溢水。以貞觀
0019a20: 八年十月。遷神山寺。春秋七十一。凡講法花
0019a21: 三十餘遍。
0019a22: 釋智拔。姓張。襄陽人。幼年清悟。雅好佛法。
0019a23: 六歲出家。初為閏師弟子。閏顧有濟器。乃
0019a24: 付哲法師。哲亦襄川僧望。具之別傳。初誦法
0019a25: 花。日通五紙。經中妙理。略有規度。惟日期經
0019a26: 諸佛出世之大意也。一人一道非弘不通。擔
0019a27: 畢依持。開悟蒙俗。承帝京上德吉藏法師。四
0019a28: 海標領。三乘明匠。尋詣奉旨。欣擊素心。首尾
0019a29: 兩遍。命令覆述。英俊鼓言。無非亂轍。藏親臨
0019b01: 坐。拔問眾言。一乘為雲。遂分為三。亦可一乘
0019b02: 為雨。分為三雨。眾無敢答。藏曰。拔公此問。
0019b03: 深得旨矣。乃屬累大法。使必當遺寄。於是。振
0019b04: 錫還襄。住耆闍寺。恒在常濟。講法花經。年
0019b05: 別五遍。貞觀十四年九月十七日。於清信士
0019b06: 張公英家。宿集義。開法花題訖。云今與鄉
0019b07: 里大德檀越等別。時不測其言也。遂斂容端
0019b08: 默。眾疑入定。迫而察之。已遷化矣。合境緇
0019b09: 素。嗟惋特深。顏狀如生。卓然加坐。蔣王。躬
0019b10: 臨禮拜。燒香供養。贈物百餘段。墓所設五千
0019b11: 人齋。春秋六十八矣。
0019b12: 釋慧遠。俗姓杜氏。京兆人也。弱不好弄。便慕
0019b13: 內法。年甫十歲。投吉藏法師而出家焉。具戒
0019b14: 已後。博文多識。講法花經。皆自作章疏。晚
0019b15: 辭人境。卜居藍谷。乘閑樂道十有餘載。貞觀
0019b16: 十九年。在寺夏坐。時屬亢旱。乃講法華。以祈
0019b17: 甘液。遠近聽之。雲集霧委。每有二老。應時
0019b18: 而坐。既非舊識。遠默記之。潛思詰問。未之發
0019b19: 也。既講至藥草喻品。大雨霑洽。向之二老。三
0019b20: 日不來。後策杖俱臻。遠怪呼而問。乃逡巡對
0019b21: 曰。弟子龍也。比蒙法師弘譬喻之品。開方便
0019b22: 之門。思酬德惠。忽然降雨。但時未應下。敢擅
0019b23: 灑之。故為龍王所笞耳。因忽不見。遠所服三
0019b24: 衣。特加護淨。或時飄然自被其體。而雅性謙
0019b25: 挹。雖遇沙彌。必下騎而在問也。或問其故。
0019b26: 答曰。染衣。仙聖幢相。師子致敬。今成正
0019b27: 學。在余一介。敢不遵乎。遠常誦法華。頻有靈
0019b28: 感。或不加油炷燈。數日自明。後染患浹辰。
0019b29: 斂念而卒。年五十有一。貞觀二十一年七月
0019c01: 也。
0019c02: 釋智通。姓陳。住梓州。八歲出家。為正道法師
0019c03: 弟子。後誦法華并講。在牛頭山。善持威儀。奉
0019c04: 戒貞苦。降伏黃老。士女奏章。必杖之五十。遠
0019c05: 近皆憚。寺宇成就。惟其經始。合眾畏懾。無
0019c06: 蓄私財者。常有雙鵝。依時聽講。講百餘遍。兩
0019c07: 度放光。至貞觀二十三年十月十三日。告眾。
0019c08: 吾造山寺。可用十萬貫錢。恨未周備。今便永
0019c09: 別。言訖而卒。春秋七十七矣。于時合寺房堂。
0019c10: 並皆振動。樹林草木。悉作白色。經一食頃。
0019c11: 仍方還舊。
0019c12: 左僕射宋國公蕭瑀。字時父。蘭陵人。高祖梁
0019c13: 武帝。父明帝。公深信釋典。捐棄外學。時處會
0019c14: 讌。每別賜素食。又賜王褒手書大品經一
0019c15: 部。山納袈裟一領。公雖參國務。而誦念無
0019c16: 虧。手著法花義記凡十卷。時於第內為子姪
0019c17: 講之。疏成之日。夢多寶佛塔炳耀空中。因召
0019c18: 〔名〕－【甲】名工造茲妙塔。貞觀二十二年六月。卒於玉
0019c19: 花宮。未終之前。遺囑云。吾之衣服道具。並
0019c20: 送津梁寺。同僧羯磨。其上賜山衲。及高祖樹
0019c21: 皮衲。鐵如意。曲几。麈尾。香爐。澡灌。玉唾壺。
0019c22: 瑪瑙珠。朝冠。器服。並入常住。永為供養。
0019c23: 釋慧旻。河東人。志用方直。操行不群。九歲出
0019c24: 家。精勤潔業。誦法華經。月便度。俄歷眾
0019c25: 師。具探玄妙。年十七。赴請還鄉。於光興寺。
0019c26: 講法華經。聽眾雲翔。咸陳嘉瑞。異香彈指屢
0019c27: 〔經〕－【甲】經結空中。受具足後。更增榮問。一十七年
0019c28: 不出寺門。無始要終。布衣蔬食。慶弟既絕談
0019c29: 謔。斯云。遂使獸群不亂。鳥集無擾。大唐之
0020a01: 始。便入海虞山隱居。二十餘載。遠方請業。常
0020a02: 百餘人也。地宜梓樹。勸勵栽植。數十萬株。通
0020a03: 給將來三寶功德。中年別於南。止一草菴。
0020a04: 兩兔一虎來共同。內外盤遊。無相陵惱。至於
0020a05: 禽獸神祇請受歸戒。敘其事績。未可具言。蘇
0020a06: 州都督武陽公李世嘉。及刺史江王。前後頻
0020a07: 請。並固讓不受。以貞觀末年八月十一日旦。
0020a08: 終於所遁。春秋七十有七。未終三日。異香
0020a09: 滿寺。舉眾怪問。曰吾後日當去矣。生死人之
0020a10: 常也。寄世本若行雲。慎無哭泣。各念無常。早
0020a11: 求自度。喪事殯葬。律有恒儀。碑誌飾詞。一不
0020a12: 須作。能依此訣。吾何言哉。斯固臨終不橈。可
0020a13: 謂堅貞者矣。
0020a14: 釋曇寶。不知何人。斷穀鍊形。戒行無點。常講
0020a15: 觀世音經導引士俗。而聲調超挺。特異人倫。
0020a16: 登高誦經。響聞三十里內。
0020a17: 釋緣光。新羅人也。其先。三韓之後也。桉梁員
0020a18: 職圖云。其新羅國。魏曰斯盧。宋曰新羅。本東
0020a19: 夷辰韓之國矣。光世家名族。宿敦清信。早遇
0020a20: 良緣。幻＝幼【甲】幻幼歸緇服。精修念慧。識量過人。經目
0020a21: 必記。遊心必悟。但以生居邊壤。正教未融。
0020a22: 以隋仁壽年間。來至吳。會正達智者。敷弘妙
0020a23: 典。先伏膺朝夕。行解雙密。數年之中。欻然
0020a24: 大悟。智者即令就講妙法華經。俊郎之徒。莫
0020a25: 不神伏。後於天台別院。增修妙觀。忽見數人。
0020a26: 云天帝請講。光默而許之。於是。奄然氣絕。經
0020a27: 于旬日。顏色如常。還歸本識。既而器業成
0020a28: 就。將歸舊國。與數十人同乘大舶。至海中。船
0020a29: 忽不行。見一人乘馬凌波來。至船首云。海神
0020b01: 請師暫到宮中講說。光曰。貧道此身。誓當利
0020b02: 物。船及餘伴。未委如何。彼云。人並同行。船
0020b03: 亦勿慮。於是。舉眾同下。行數步。但見通衢平
0020b04: 直。香花遍道。海神將百侍從。迎入宮中。珠璧
0020b05: 焜煌。映奪心目。因為講法花經一遍。大施珍
0020b06: 寶。還送上船。光達至本鄉。每弘茲典。法門大
0020b07: 啟。實有功焉。加以自少誦持。日餘一遍。迄
0020b08: 於報盡。此業無虧。年垂八十。終於所住。闍維
0020b09: 既畢。髏舌獨存。一國見聞。咸歎希有。光有妹
0020b10: 二人。早懷清信。收之供養。數聞體舌自誦法
0020b11: 花。妹有不識法花字處。問之皆道。有新羅僧
0020b12: 連義。年方八十。弊衣一食。精苦超倫。與余同
0020b13: 止。因說此事。錄之云爾。
0020b14: 釋玄璧。未詳其氏。蘇州吳縣人也。幼小出家。
0020b15: 住流水寺。好學不倦。多遊＝起【甲】遊起巖壑。棲神妙
0020b16: 觀。不以世務嬰心。猛獸毒蟲。妖精惡賊。頻繁
0020b17: 遭遇。未始忤其情守。常坐一床方四尺。傍無
0020b18: 塵雜。未曾倚臥。每講中百十二門。攝大乘等
0020b19: 論。花嚴涅槃法花等經。二十餘州。咸來聽受。
0020b20: 講法花經。忽有一鶴。從外飛來。於殿下池
0020b21: 中。三度含水。噴灑於地。徑詣佛邊聖僧座
0020b22: 上。一立不動。直至講了。然始飛去。如此經
0020b23: 年。後乃恒住。上堂即鼓翼引前。下講即傾身
0020b24: 隨從。法師或令其舞。即翮足。顧影迴頭。
0020b25: 乍起乍仰。或來或去。變態殊絕。難以具名。凡
0020b26: 歷二年。周旋不去。數州文翰之士。莫不偉而
0020b27: 同詠。後刺史江王來向寺。長史司馬。遣人來
0020b28: 報法師。法師云。好。準常安坐。王至寺門。長
0020b29: 史自報。師云。已知。如常安坐。王怪不來迎。
0020c01: 遂即去。至其夜一更。王總喚合郭眾僧。為
0020c02: 國行道。諸僧並馳集王所。王忿形於色。遣長
0020c03: 史千行自喚法師。法師報云。王為國轉經。心
0020c04: 須殷重。未潔淨輒即迎僧。大夫輕慢。不敬三
0020c05: 寶。如此轉經。亦非得力。王令宅內所有酒肉
0020c06: 五辛。並皆除。香湯灑掃。貧道。又須洗浴
0020c07: 潔淨。然可轉經。公且去。後日來。王大瞋。更
0020c08: 遣人喚法師。依常安坐。一無懼色。至後日。乃
0020c09: 去至彼。王問諸僧曰。玄璧何如人。皆曰。禪
0020c10: 行高僧也。王意少解。令人喚入。安一高座。
0020c11: 遣三五美姬。側近看侍。璧聊敘暄寒。即禮佛
0020c12: 上座。結加趺坐。凝神寂定。乃經七日。身衣塵
0020c13: 積。初無搖動。王大發善心。問眾僧曰。若為得
0020c14: 令其出定。僧云。以音樂供養。王命侍妓奏之。
0020c15: 經半日。璧乃從禪定起。王及大夫人。請法師
0020c16: 懺悔。受戒。所有獵拘鷹鷂。並皆解放。璧勸王
0020c17: 誦般若心經。王依言敬受。每旦恒誦。於是傾
0020c18: 捨名玲。奉酬師德。一無所受。皆令散施。王自
0020c19: 爾之後。每齋日。常來就寺。參問幽玄。道化
0020c20: 之聲。於斯更遠。即貞觀中年之事也。後不知
0020c21: 所終。
0020c22: 釋智儼。俗姓嚴。同州人也。弱而好道。清真蓋
0020c23: 俗。率行方堅。動成軌則。年至十二三。忽遇梵
0020c24: 僧。令其剃落。儼即鞠躬受誨。因此出家。住朝
0020c25: 邑縣戒業寺。於是。遍近眾師。廣祈玄教。至於
0020c26: 攝論唯識般若維摩。及法花經等。並貫其幽
0020c27: 旨。窮其了義。加之傍習世典。善談老易＝楊【甲】易楊。雅
0020c28: 論玄情。出自天骨。未盈數載。遂當法將。每以
0020c29: 講說之餘。棲心妙觀。常坐不臥。用此為恒。房
0021a01: 內唯有一床。更無什物。實所謂高潔法師。言
0021a02: 行兼至者也。顯慶三年。太州仙掌縣道俗。請
0021a03: 儼於靈仙寺。講法花經。儼於寺僧還香房內。
0021a04: 居止閤舍。初夜取法花經。舒披案上。方欲尋
0021a05: 讀。于時。還香并侍者三人。並在其處。儼焚
0021a06: 香未訖。忽見經上佛字中。出三舍利。五色光
0021a07: 明。散滿經上。行流不住。還香等。遍告寺僧。
0021a08: 俱來禮拜。欲共收取舍利。舍利還流入於佛
0021a09: 字。僧等禮拜悲泣。燃香發願更真容。舍利
0021a10: 還從佛字中出。流行不住。少選之間。別於他
0021a11: 佛字中。相從隱沒。儼所講法華數十餘遍。感
0021a12: 靈獲瑞。難以具言。然妙行高蹤。超駕倫輩。
0021a13: 與諸僧。行於池側。諸僧取水洗瀨。儼止之曰。
0021a14: 若物屬他。不與不取。他池水。寧得非盜。又
0021a15: 夏中正食。蠅來器上。儼一一以指徐引到致
0021a16: 壁。人或問之。答曰。學修無畏施耳。自儼往來
0021a17: 講導。涉履數州。每拱默徒行。執持衣。雖有
0021a18: 香花幡蓋。鼓樂絃歌。車馬振天地。人物隘城
0021a19: 郭。儼但疑＝凝【甲】疑然不顧。邈爾居後。其所感惠利。
0021a20: 動盈億萬。一無希取。並隨處施之。受具三衣。
0021a21: 至終不替。不汁＝汙【甲】汁不破。但唯少故耳。斯乃穢
0021a22: 累將除。業行堅固之先候也。將終數日。處處
0021a23: 巡行。法朋舊識。人人共別。忽一日。灑掃庭
0021a24: 院。端坐入禪。所有門徒。皆令念佛。遂因在
0021a25: 定。於是而終。時年六十餘矣。道俗悲慟。若喪
0021a26: 所天。素服而從弟子禮者。萬餘人矣。於是。忽
0021a27: 有異香。氛氳滿院。經餘七日。送畢方消。亡後
0021a28: 數年。其舌不懷。鬢髮加長二寸。容色如舊。識
0021a29: 者。以為得道之流也。
0021b01: 晉剡東仰山竺法深
0021b02: 晉剡葛峴山竺法崇有疏四卷
0021b03: 晉於潛青山竺法曠
0021b04: 晉匡山東林寺釋慧遠
0021b05: 晉蜀龍寺釋慧持晉彭城郡釋道融有疏
0021b06: 晉長安釋曇影有疏四卷宋吳虎丘山釋曇諦
0021b07: 宋京師何園寺釋慧亮
0021b08: 宋下定林寺釋僧鏡有疏
0021b09: 宋會稽嘉祥寺釋曇機宋豫州釋道慈
0021b10: 齊偽魏濟州釋道登
0021b11: 齊京師湘宮寺釋弘充
0021b12: 齊荊州竹林寺釋僧慧齊廬山釋法龍
0021b13: 梁京師靈味寺釋寶亮
0021b14: 梁上定林寺釋法通
0021b15: 梁鐘山開善寺釋智藏有疏
0021b16: 陳楊都大禪眾寺釋法勇
0021b17: 陳楊都大彭城寺釋寶瓊有疏
0021b18: 周潼州光興寺釋寶彖有疏
0021b19: 隋東都內慧日道場釋道莊有疏三卷
0021b20: 隋常州安國寺釋慧弼
0021b21: 隋吳郡虎丘山釋智聚
0021b22: 隋丹陽仁孝道場釋智珠
0021b23: 隋九江廬山大林寺釋智錯
0021b24: 隋京師大興善寺釋弘遵
0021b25: 隋京師大興善寺釋靈藏又講觀音日二遍
0021b26: 隋江都安樂寺釋慧海誦
0021b27: 唐京師紀國寺釋慧淨有疏十卷
0021b28: 唐京師定水寺釋僧鳳有疏
0021b29: 唐京師通玄寺釋慧頵
0021c01: 右非專業。兼弘異部。略題徽目。知蘭蓀不
0021c02: 絕耳。
0021c03: 弘贊法花傳卷第三
