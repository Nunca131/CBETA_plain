0502c16: 
0502c17: 
0502c18: 五燈全書卷第九十一
0502c19: 
0502c20: 京都聖感禪寺住持臣僧　超永　編輯
0502c21: 京都古華嚴寺住持臣僧　超揆　較閱　進
0502c22: 呈
0502c23: 臨濟宗
0502c24: 南嶽下三十六世隨錄
0503a01: 上洋龍華大壑濟禪師鹽官朱氏子。弱齡異。業儒
0503a02: 嗜佛。十九脫白。往參金粟容。纔入門。容便當頭一棒
0503a03: 曰。不可忘這一棒。師當下領旨。踰年復謁龍華宗。
0503a04: 巾瓶隨侍。及掌記室。殫力輔弼二十年。鋸解不開。徹
0503a05: 法源底。晉職西堂。以偈囑之。遂命繼席龍華　上堂。
0503a06: 塵說剎說熾然說。大塊分明都漏洩。三世諸佛立地
0503a07: 聽。申江流出廣長舌。燈籠拍手舞三臺。露柱開眉也
0503a08: 擊節。善來集毗尼壇。持戒清淨如滿月。報諸仁。須
0503a09: 甄別。縱橫不是塵。撲落非他物。別別。我法妙難思。止
0503a10: 止不須說　示眾。向上一著。初無奇特。丁卓卓迥絕
0503a11: 囊藏。悄巍巍萬仞壁立。切忌扶墻摸壁。貴須單刀直
0503a12: 入。機先得旨。一似透網金鱗。棒下翻身。未是白拈正
0503a13: 賊。若能跳過金圈。吞透栗棘。方許獅子窟中縱橫返
0503a14: 躑。故曰。懸崖撒手。自肯承當。絕後再甦。欺君不得。直
0503a15: 饒恁麼來時。劈脊烏藤。好與三十。有麼有麼。山僧也
0503a16: 是胡餅裏討汁　小參。小盡二十九。貧漢皆知有。大
0503a17: 盡三十日。家徒空四壁。蒼黃陡變不尋常。多少男兒
0503a18: 赤骨。冷眼忽從忙裏開。風光向閒中擲。君不見。
0503a19: 騎驢人在壩橋西。破雪寒梅香潑鼻。又不見。東村王
0503a20: 老夜燒錢。竹喧天光滿室。結角羅紋一線通。自然
0503a21: 臘盡寒冰釋。正當三百六旬之終。二十四氣之末。吐
0503a22: 氣轉身一句。又如何分柝。直饒碧眼胡僧。只合口挂
0503a23: 在壁　士問。臨濟三度問佛法大意。三度被打。意旨
0503a24: 如何。師曰。焦磚打著連底凍。士猛省。師打曰。這一頓
0503b01: 少汝不得　士問。狹路相逢時如何。師擒住曰。賊賊。
0503b02: 士便喝。師掌曰。和捉敗韜明宗嗣。
0503b03: 越州大善澄清澈禪師示眾。虺虺隤隤。一暴十寒底。
0503b04: 施主設饡飯供養你。你還知愧麼。巍巍堂堂。千了
0503b05: 百當底。山僧。用拄杖奉承你。你還知賞麼。若也知。
0503b06: 棒打你腰折。飯塞你眼白。若總不知。石女椎胸流血
0503b07: 淚。木人翹首哭蒼天　上堂。說個佛字。滿面惶。說
0503b08: 個禪字。通身泥水。說正說偏。說妙說元。說頓說圓。說
0503b09: 巧說權。三家村裏祝念火居一般。有甚麼臉嘴。殊不
0503b10: 知大人具大見。大智得大用。一條拄杖如龍活。直使
0503b11: 嵩山暗點頭　晚參。謗佛謗法謗僧。是脫空小妄語。
0503b12: 本來面目。真如涅槃。向上句。末後句。是脫空大妄語。
0503b13: 黃面老子。離兜率降皇宮。乃至夜明星。無非皆欲
0503b14: 發露者個脫空妄語底罪根。爭奈千佛出興。總不容
0503b15: 他發露。設有一人容他發露。龍華拄杖。打教折去。猶
0503b16: 未住手在何故。出瓶妙藥非輕潟。離匣金刀豈亂揮。
0503b17: 連卓拄杖　上堂。最初一步超。已巳是落二落三。最
0503b18: 初一步落節。未免千差萬錯。何況隨人起倒。墮他坑
0503b19: 塹。好笑黃面瞿曇。纔生下地。最初一步劈頭錯起。及
0503b20: 乎拈花微笑。累他四七二三。歷代古錐。各各將錯就
0503b21: 錯。錯至今日。並無一人救正。譬如酒席行令。祇貴人
0503b22: 錯去。你錯你飲。我錯我飲。飲到大醉。不覺醉倒。在臭
0503b23: 尿糞窖裏。即欲出頭。總不可得。龍華不忍坐視。義難
0503b24: 容默。向人天眾前。分明說破。雖云邪法靈驗。正法難
0503c01: 扶。管教三十年後。此話大行。侍者記取記取　天童
0503c02: 掃塔。上堂。春林自無枯木。大海豈有別潮。到天童門
0503c03: 下者。盡是獅子兒。等閒哮吼。百獸腦裂。遂喝一喝曰。
0503c04: 不是澈上座驚動眾。敢借法叔大和尚鼻孔出氣。
0503c05: 諸兄弟。豈不見。從上來咬狗手。用棒喝機關。上
0503c06: 弘佛祖心宗。下闢人天眼目。亦莫不血相連。同此
0503c07: 鼻孔出氣。所以有向四明打鼓。在九重說法。有在
0503c08: 越水經行。又向天童陞座。普天地。從古至今。初無
0503c09: 絲毫間隔。設有個不借他人鼻孔。且道。又向何處出
0503c10: 氣。雲擁萬山齊列拜。月分雙鏡共飛輝　問如何是
0503c11: 本來面目。師曰。鼻頭向下垂。曰覿面相逢時若何。師
0503c12: 曰。腦後見腮。莫與往來　問至道無難。唯嫌揀擇。意
0503c13: 旨如何。師曰。開口即錯。曰不開口又作麼生。師曰錯
0503c14: 錯。曰如何得不錯去。師曰。且請歸單打坐。又僧問。至
0503c15: 道無難。唯嫌揀擇。速道速道。師曰。你問得恰是。曰不
0503c16: 問又如何。師曰是是。曰適來道錯。如今因甚麼又道
0503c17: 是。師曰。且請歸單打坐。二僧一齊將師扭住曰。畢竟
0503c18: 意旨如何。師曰。點石化為金玉易。勸人除是非難
0503c19: 韜明宗嗣。
0503c20: 越州廣福元藏法禪師上堂。烹佛烹祖大爐。烈焰
0503c21: 天。凡聖辣鉗鎚。腥風地。謾道四七二三千
0503c22: 七百個。盡在者裏鎔冶出去。縱饒情與無情。一切含
0503c23: 靈。無不于此脫皮換骨。解粘去縛。直得八萬四千毫
0503c24: 竅。盡彰盧舍全身。百千兆億須彌。頓現寶華王座。若
0504a01: 到廣福門下。更須再加陶煉始得。何故。換骨洗腸重
0504a02: 整頓。通身手眼更須參　上堂。癡憨齒不關風久。日
0504a03: 用時時緘口過。大眾今朝相逼抑。筇直上寶華座。
0504a04: 既登此座。不可無言。仔細思量。一場話墮。諸禪德。廣
0504a05: 福不措一詞。話墮在甚麼處。不見道。言滿天下無口
0504a06: 過。行滿天下無怨惡　上堂。羅龍打鳳。不是尋常。琢
0504a07: 玉烹金。豈非敏手。古德道。三世諸佛。向火裏轉大
0504a08: 法輪。未免傷柴費炭。廣福不然。不行舊例。不斬新條。
0504a09: 事出尋常。隨家豐儉。又何必三條椽下。七尺單前鼻
0504a10: 孔叱沙。眉毛廝結。伶俐底。撩起便行。實為英俊。倘若
0504a11: 遲疑鈍置。拄杖子劈脊攔腰。莫言不道。卓拄杖下座
0504a12: 韜明宗嗣。
0504a13: 南昌演儀無則禮禪師上堂。百日勤勞苦用工。不停
0504a14: 時刻究心宗。驀然破無生意。個裏風光處處同。大
0504a15: 眾。這段風光。人人有分。何必三冬燒爐煉炭。傷鹽費
0504a16: 醬。枉用神思。苟能當下知歸。溈山便是水牯牛。臨濟
0504a17: 原是白拈賊。尚或未然。山僧更放一隻無毛鐵。向
0504a18: 汝諸人面前。左衝右突去也。拽拄杖下座。打散　上
0504a19: 堂。佛法本無西與東。愚迷顛倒自分別。合塵背覺外
0504a20: 邊尋。不識家中鍋是鐵。腦後驀然正眼開。始知凡聖
0504a21: 無優劣。笑他雪嶺明星。向人天太饒舌。弗饒舌。
0504a22: 七七年來教誰說　上堂。一年三百六十日。逗到今
0504a23: 宵為極則。己已躬大事如未明。各各勤參要努力。任他
0504a24: 時節有遷流。這裏從來無失得。地一聲透此關。原
0504b01: 來歲盡是除夕。不須送舊與迎新。那堪衣帽假莊飾。
0504b02: 平懷一種道人家。面赤何如心口直。但信龍池與麼
0504b03: 言。百劫千生不受惑。遂乃震聲一喝曰。諸仁者。還會
0504b04: 麼。休待閻羅索飯錢。莫道不曾通消息　上堂。雨過
0504b05: 千山增秀麗。雲收萬里露青天。一輪杲日當空照。祖
0504b06: 意明明百草邊　問不落因果。為甚墮野狐身。師曰。
0504b07: 鴨寒下水。曰不昧因果。為甚脫野狐身。師曰。寒上
0504b08: 樹。曰脫與未脫時如何。師曰。苦匏連根苦。甜瓜徹蒂
0504b09: 甜。曰恁麼則大地眾生。得解脫去也。師曰。也須上座
0504b10: 證明靈嶽古嗣。
0504b11: 罕山靈福日巖悟禪師上堂。向上一關。你也踏著。我
0504b12: 也踏著。緣不知者多。若也知得。一踏踏翻四大海。
0504b13: 一踢踢倒須彌山。撒手歸家無一物。雀噪鴉鳴松柏
0504b14: 間。且道。是何意旨。個個盂口向天　上堂。今日說
0504b15: 法。昨日啟請。凡事豫則立。不豫則廢。昨日辦菜。今日
0504b16: 應供。修如是因。得如是果。如斯會去。縱橫在我。殺活
0504b17: 非他。更或躊躇。臨崖看滸眼。特地一場愁　上堂。如
0504b18: 為一人。眾多亦然。黃面瞿曇。赤心片片。若是腦後抽
0504b19: 釘。眼中拔箭底兒孫到來。也須藏身掩面。何故。再犯
0504b20: 不容　誕日上堂。赤骨律絕安排。地凍天寒與麼來。
0504b21: 雲門一棒從何進。嬴得梅花笑臉開。正眼觀來。釋迦
0504b22: 老子。猶欠悟上座一著在。何故。禍不入慎家之門
0504b23: 靈嶽古嗣。
0504b24: 瑞雲潛谷閒禪師小參。月隱雲中。情生智惑。雲開月
0504c01: 現。智顯情忘。遂拈拄杖。作圓相曰。祇者一輪。無圓無
0504c02: 缺。無隱無顯。光吞萬象。氣壓諸塵。何幽不燭。何闇不
0504c03: 明。如斯耿耿。難可喻之。且道。正當恁麼時如何。擊香
0504c04: 案曰。斫倒月中桂。清光轉更多　問世尊明星悟
0504c05: 道。且道。悟個甚麼。師曰。洗面摸著鼻　士問。萬法歸
0504c06: 一。一歸何處。師曰。夜長夢多靈嶽古嗣。
0504c07: 松江超果木居□禪師上堂。佛祖心印。難以識識。覿
0504c08: 面相呈。見聞不隔。所以馬祖時。百丈侍立。鼻頭扭得
0504c09: 痛。便向堂前卷席。遂豎拂子曰。大眾。是甚麼消息。
0504c10: 良久曰。一枝紅杏出墻來。不遇攀郎空狼籍　晚參。
0504c11: 豎起拄杖曰。豎窮三際。橫放拄杖曰。橫遍十方。良久
0504c12: 曰。不橫不豎。何處與拄杖相見。一僧拈起拄杖。師曰。
0504c13: 不識頭意。徒認定盤星。僧擬議。師直打出　上堂。
0504c14: 不離當處常湛然。覓則知君不可見。豎拂子曰。還見
0504c15: 麼。復擲下拂子曰。認著依然還不是　上堂。有物最
0504c16: 大而無外。有物最小而無內。有物先天而不生。有物
0504c17: 後地而不滅。諸人還識此物麼。昨夜竹床春夢醒。子
0504c18: 規落桃花月　上堂。頭頭顯露。事事現成。倦來打
0504c19: 睡。健則經行。三十年來。不慕諸聖。不污己已靈。語諸人。
0504c20: 莫把金屑撒在眼睛。昔年曾向途中覓。今日看來火
0504c21: 裏冰　上堂。不是心不是佛不是物。畢竟是個甚麼。
0504c22: 女已巳歸霄漢去。獃郎　向火中尋　上堂。鐘是鐘
0504c23: 聲。鼓是鼓響。一一分明。那有遮障。因甚觀音大士。從
0504c24: 聞思修。始證圓通。不是大蟲吞白額。肯信師姑是女
0505a01: 人離言法嗣。
0505a02: 奉化嶽林楷菴緒芳承禪師浙之寧波鮑氏子。幼習
0505a03: 儒業。通法華經義。十六父母俱亡。棄室于白雲剃度。
0505a04: 謁古南門。苦參不得入處。一日擔柴遭跌。有省。遂述
0505a05: 偈曰。未知生焉知死。輪迴覓處無起止。白雲盡處見
0505a06: 青山。行人不在青山裏。次參超果法。問自遠趨風。乞
0505a07: 師一接。法曰。放下著。師曰。欲窮千里目。更上一層樓。
0505a08: 法曰。放下著。師遂作禮。一日看寶華錄。曰我手何似
0505a09: 佛手答曰某甲也有。師遂大悟。法問。羅堠羅。何以為
0505a10: 第一。師曰。寧可截舌。不犯國諱。法深頷之　上堂。夫
0505a11: 子不識字。達磨不會禪。拋出栗棘蓬。放下金剛圈。任
0505a12: 從吞吐與咬嚼。切忌彈落牙半邊。正恁麼如何。水窮
0505a13: 雲盡處。別有一壺天　托歸。上堂。流水下山非有
0505a14: 意。白雲歸洞本無心。所以花街柳巷。獨露本來面目。
0505a15: 茶坊酒肆。全彰格外真機。如虎靠山。似龍得水。及乎
0505a16: 看來。眉毛依舊。還委悉麼。七佛軌儀雖漏洩。滿船空
0505a17: 載月明歸離言法嗣。
0505a18: 雲間超果朗禪師上堂。壁立萬仞。罵雨呵風。未
0505a19: 免窮廝煎餓廝炒。十字街頭。棒月眠雲。將謂牛頭回
0505a20: 馬頭沒。且道。棒月眠雲底是。罵雨呵風底是。斬斷鱉
0505a21: 蛇三尺。等閒石虎齒毛長。喝一喝　上堂。今日十
0505a22: 一月十五。雨花殿上打花鼓。分明不弄端師子。放出
0505a23: 長沙一隻虎。虎虎。眉毛牙爪一齊露。為傳千載江南
0505a24: 信。碧眼胡僧不是祖。喝一喝　小參。清淨本然。忽生
0505b01: 山河大地。驀拈杖曰。東西十萬。南北八千。且道。安身
0505b02: 立命。在甚麼處。卓一卓曰。看下　晚參。月頭是初
0505b03: 一。趙州休念七。月尾是三十。子天邊立。明日是十
0505b04: 五。雲門道個普。今晚十四。去一存得七。喝一喝
0505b05: 　僧問字次。師將作修羅演月勢。僧罔措。師便打
0505b06: 　山行次。僧問。大耳三藏。第三次因甚不見忠國師。
0505b07: 師曰。山深石頭峻。曰意旨如何。師曰。險離言法嗣。
0505b08: 定海華嵒嵩巖□禪師懸鐘上堂。召行者曰。打鐘著。
0505b09: 鐘鳴次。師顧視大眾曰。還見麼。一火便就。未為利根
0505b10: 再整提綱。始成大器。妙高峰頂撞帝鐘。香水輪際鳴
0505b11: 嚗嚗。固是好彩。爭似華者裏。聲光普應。點拍得宜。
0505b12: 一會人天有眾。各各咸證圓機。山河大地一時動。
0505b13: 動等動。震震等震。直得師子巖。奮然作大哮
0505b14: 吼。象王峰。特地昂藏壁立。和他沒頭腦的。老普門忍
0505b15: 俊不禁。剛來道。個菩薩子也大奇。若將耳聽終難會。
0505b16: 眼底聞聲始得知。是則是。山僧要問你者郎當漢。祇
0505b17: 如鐘聲披起鬱多羅。畢竟是法爾如然。神通妙用。良
0505b18: 久。以拂子畫相。擊一擊曰。祇者是　徑山老和
0505b19: 尚訃到。上堂。涅槃妙心。填溝塞壑。正法眼藏。摸地撈
0505b20: 天。無位真人。一任牛頭南馬面北。沒量個漢。何妨閩
0505b21: 嶽青吳水碧。有般逐影循跡之徒。得這道符水。便謂
0505b22: 冷啾啾地去。一條白練去。古廟香爐去。若然則情生
0505b23: 智隔。想變體殊。要見這老子。正隔遠在。顧視左右。拍
0505b24: 香臺曰。大人峰前。親行此令。復拍一拍　晚到東山
0505c01: 請上堂。卓拄杖曰。孤峰不與眾山齊。白板扉敲過竹
0505c02: 溪。寂寂天香團月小。肯教容易過峰西。召大眾。眾回
0505c03: 首。師喝一喝曰。切莫造次　除夕上堂。案書成千
0505c04: 字錦。膽瓶斜放一枝梅。以我為隱乎。吾無隱乎爾。現
0505c05: 前有英異道流。聞恁麼道。直得鼻裏冷笑。也怪伊不
0505c06: 得。其或尚滯躊躇。爭怪靈峰轉腔別調。不見。僧問雲
0505c07: 門曰。如何是和尚家風。門曰。有讀書人來。持不犯之
0505c08: 令。施格外之機。還他雲門則個。即今讀書人已巳來。且
0505c09: 作麼生相見。顧視大眾曰。到來把袂渾無事。流水高
0505c10: 山話歲寒　上堂。蒼蒼者天。白白者地。顧視大眾曰。
0505c11: 你這隊。黃瓜茄子。須知泥裏有刺剌。喝一喝　佛成道
0505c12: 日上堂。正覺峰頭千尺雪。冰華拶出空血。啟明纔
0505c13: 露眼瞇。忙向人前弄口舌。以拂子指西邊。顧視大
0505c14: 眾曰。好大哥。這裏是妙高臺。又指東邊曰。這裏是青
0505c15: 芝塢。佛殿三門。前廚後庫。靈峰堂前。本無遮護。何處
0505c16: 有智慧德相。討甚麼妄想執固。二千年前。黃皮瘦骨
0505c17: 老比丘。冷靜不過。也大似遺服珍御著衣弊垢。既承
0505c18: 一眾殷誠。不免重為指註。遂起身豎拂子曰。我不敢
0505c19: 輕慢汝等。汝等皆當作。相。擲下曰顧　為新到
0505c20: 上堂。未到育王。不妨疑著。既乎親到境致歷然。固非
0505c21: 善財童子登樓閣之門。暫時斂歛念。亦非毗耶老人掌
0505c22: 擎日月。別展清機。惟冀諸子。飽足觀光。以資法喜。不
0505c23: 然。驀卓拄杖曰。終成辜負太白雪嗣。
0505c24: 明州育王廣利祖林明禪師清明掃本山列祖塔。上
0506a01: 堂。冬至寒食一百五。家家塚上添新土。忽然華表頓
0506a02: 翻身。笑煞溈山老水牯。且道。育王恁麼說話。還有光
0506a03: 耀先宗處也無。良久曰。珊瑚枕上兩行。半是思君
0506a04: 半恨君太白雪嗣。
0506a05: 
0506a06: 五燈全書卷第九十一
0506a07: 
0506a08: 五燈全書卷第九十一補遺
0506a09: 
0506a10: 臨濟宗
0506a11: 南嶽下第三十六世隨錄
0506a12: 臨江寶壽體遍蓮禪師示眾。佛不是佛。於無佛處。示
0506a13: 現成佛。法不是法。於無法處。轉大法輪。道不是道。於
0506a14: 無道處。建道萬端。祖不是祖。於無祖處。作祖單傳。拔
0506a15: 一機放一線。頭頭而釋迦彌勒綱宗。行一令展一鋒。
0506a16: 處處而文殊普賢作用。透得底。收來放去。百千重。
0506a17: 透不得底。銕壁銀山。天懸地隔。正恁麼時。一句作麼
0506a18: 生道。金剛寶當頭截。誰敢當鋒著眼看天水廣嗣。
0506a19: 建昌資聖大心禪師頌百丈野狐話。不落與不昧。
0506a20: 何曾出得野狐隊。從來獅子會咬人。莫學韓盧徒逐
0506a21: 塊天水廣嗣。
0506a22: 湖州翔鳳資福至方禪師閩之福清許氏子。繼席
0506a23: 示眾。世尊不說說。迦葉不聞聞。數聲玉笛江天暮。明
0506a24: 月扁舟渡石門　示眾。連日陰晴相半。寒熱不均。伏
0506b01: 惟。水牯牛起居萬福。且道。此牛是南泉底。是溈山底。
0506b02: 還委悉麼。青草岸邊酣睡起。背鴉仍復過前村　示
0506b03: 眾。祖師門下。不帶枝葉。一句當陽。斬釘截銕。作麼生
0506b04: 是斬釘截銕底句。驀拈拄杖。卓一卓　浴佛示眾。多
0506b05: 生惡毒終難洗。臭口纔開露賊心。長恨當初打不殺。
0506b06: 叢林殃害到於今。召眾曰。還有不受害者麼。知恩者
0506b07: 少。負恩者多　師居一載。於次年八月二十七奄逝。
0506b08: 塔於大遮山樵隱庵之靈機觀嗣。
0506b09: 湖州武康中山茹檗霈禪師示眾。春日晴。春景明。砌
0506b10: 下飛花幾片。枝頭好鳥數聲。不是西來祖意亦非了
0506b11: 義上乘。畢竟是個什麼。樹高塔影雲千樹。潭底龍吟
0506b12: 著眼聽靈機觀嗣。
0506b13: 湖州楊墳資福嵩庵正禪師州陳氏子。繼席小參。
0506b14: 風雨晝蕭蕭。行人意寂寥。披襟林下客。曾不動纖毫。
0506b15: 個裏苟能親薦得。眾生諸佛本同條。其或未然。且看
0506b16: 霜寒孤唳。一殘月掛梅梢　示眾。昨夜雨滂沱。
0506b17: 今朝天氣熱。諸人悉共知。試問何時節。良久曰。麻三
0506b18: 斤乾屎橛。正法眼被瞎驢滅。喝一喝　康丙寅冬。
0506b19: 示微恙。次年正月初五。索浴更衣。趺坐而逝。壽五十
0506b20: 八。臘二十六。塔於錢嶺之塢靈機觀嗣。
0506b21: 湖州翔鳳資福利禪恒禪師吳門程氏子。示眾。經行
0506b22: 坐臥。無非本地風光。喫飯穿衣。盡是神通妙用。眼裏
0506b23: 見文殊顯現。耳裏聞觀音體露。隨處慈氏門。動步普
0506b24: 賢土。且道。毗盧心印。在甚麼處。乾坤掌上浮。日月蟻
0506c01: 旋磨　晚參。昨夜雨今日晴。兩種猶如鏡上痕。痕垢
0506c02: 盡時光始見。晚來斜日暮山青。會得底。歸家穩坐。不
0506c03: 會底。流落風塵　僧問。萬法歸一一歸何處。師曰。三
0506c04: 條椽下。七尺單前　師於康己已巳冬月九日示微
0506c05: 疾。至十三夜。集門人。囑後事畢。端坐而逝。奉全身塔
0506c06: 於鳳山之右。世壽六十一。僧臘四十靈機觀嗣。
0506c07: 湖州翔鳳大展翼禪師嘉禾人也。早參。大盡三十。小
0506c08: 盡廿九。日往月來。霎然皓首。急須打破趙州關。大家
0506c09: 向南看北斗。如何是趙州關。卓拄杖曰。參　示眾。參
0506c10: 禪學道絕商量。日用頭頭理事彰。色騎聲齊坐斷。
0506c11: 凡名聖號總張。喝一喝　僧問。如何是父母未生
0506c12: 前本來面目。師曰。敲空取髓。曰不會。師曰。掘地天
0506c13: 　問如何是萬法歸一。師曰。昨日寒梅放。曰一歸何
0506c14: 處。師曰。今朝瑞雪飛靈機觀嗣。
0506c15: 福建漳州龍溪魏巍居士字大翁。弱冠從軍。功授副
0506c16: 戎二品。朝廷恩賜優渥。士不以為榮。志慕宗乘。參楊
0506c17: 墳觀。令看無字。久無所入。值法侶西堂。舉太平本是
0506c18: 將軍定。始於言下。捉敗趙州。豁然無礙。呈偈曰。學道
0506c19: 無別旨。無心便廓然。巍巍大自在。此外別無禪。觀曰。
0506c20: 一句當天八萬門。汝會麼。士曰。我無一切心。何用一
0506c21: 切法。觀曰。滴水豈是大海。士曰。一口吸盡。觀曰。還識
0506c22: 龐公麼。士禮拜。觀哂之。觀將寂。士入山問安。觀把住
0506c23: 曰。汝道。山僧在甚麼處。士曰。天地。觀以素珠付
0506c24: 曰。昔時盧行者。今日魏居士。士曰。又來塗污。觀曰。分
0507a01: 明記取。士著學道篇。有鈍根偈。體取無生不動智。休
0507a02: 誇言語箭鋒利。任人笑我鈍根機。我道明明第一義
0507a03: 靈機觀嗣。
0507a04: 法侶西堂閩人也。侍觀三十載。無移念。徹法源底。以
0507a05: 傳心印。僧問。如何是麻三斤。師曰。識取頭意。莫認
0507a06: 定盤星　頌心月孤圓話曰。光非照境境非存。光境
0507a07: 俱忘絕點痕。雨過茅堂首處。遠山依舊碧層層靈機
0507a08: 觀嗣。
0507a09: 杭州橫塘獅子林天羽具禪師仁和劉氏子。上堂。石
0507a10: 鞏張弓。空費腕頭氣力。禾山打鼓。徒勞兩臂生酸。雪
0507a11: 峰輥毬。教壞人家兒女。道吾舞笏。果然習氣難除。忽
0507a12: 然有個英俊衲僧。出來道。獅林又作麼生。但向他道。
0507a13: 自移瓶去沽村酒。著衣衫作主人。喝一喝　僧問。
0507a14: 萬法歸一。一歸何處。師曰。壁上掛篝燈。曰不會。師打
0507a15: 曰。誰道不會靈岳古嗣。
0507a16: 武林直指崇慶獨耀鑑禪師仁和趙氏。繼席上堂。欲
0507a17: 問直指禪。無事日高眠。不出城隍市。免被世人嫌。也
0507a18: 不舉今論古。也無棒喝交參。閒時飯足粥足。一任渴
0507a19: 飲饑。有時知得落處。方知百味俱全。良久。顧左右
0507a20: 曰。參　上堂。舉恕和尚道。黃金鑄就銕崑崙。推出人
0507a21: 前怕見聞。四七二三驚吐舌。埋頭東走向西奔。師曰。
0507a22: 瑞巖老子。不惜家珍。當風狼撒。山僧則不然。石虎產
0507a23: 下玉麒麟。趁出風前絕見聞。四聖六凡皆罔測。天堂
0507a24: 地獄任遊行靈岳古嗣。
0507b01: 彌陀獨埋臨禪師雲間上洋陸氏子。示眾。紅白桃梅
0507b02: 徑。青黃菜麥田。一樽聊對飲。傲殺晉陶潛。且道。畢吏
0507b03: 部李學士到來。又作麼生。縱然無可說。必也口流涎
0507b04: 　示眾。舉青州布衫話。頌曰。鶯梭織就青皇錦。化母
0507b05: 憑將燕剪裁。柳線松針縫得密。趙州穿出洞房來
0507b06: 　舉靈雲見桃花因緣。頌曰。浪跡江湖數十秋。自慚赤
0507b07: 手封侯。歸來林下傷春事。把劍空彈恨白頭靈岳古嗣。
0507b08: 杭州智果漚永慧禪師山陰徐氏子。未踰九歲。即悟
0507b09: 三乘。啟父母求剃度。遂投智果靈臺師出家。父母亦
0507b10: 即以家為焚修地。今梵志中。有積慶庵者。師誕生地
0507b11: 也。廿一歲。詣金粟密老人受戒。後參崇慶古。一言密
0507b13: 濫。門戶水火。不領眾。不登堂。不立執事。杖笠飄然於
0507b14: 山水間。至康丙午。復興智果及佛像竣功。未幾示
0507b15: 微疾。門弟子進醫藥者。師之曰。報身非病。焉用是
0507b16: 為。況寺功就。吾不留也。康己已酉十一月二十二日。
0507b17: 索筆書偈曰。日面月面。空閃電。六十六年話柄。問
0507b18: 取燈籠佛殿。便告寂。塔於智果之西靈岳古嗣。
0507b19: 南嶽大善琴谷學禪師上堂。高懸古鏡。燭地輝天。橫
0507b20: 按鏌。湊泊不得。了萬境於目前。絕機於當下。一
0507b21: 句融通。全超法界。本覺場中。了無餘事。道甚德山臨
0507b22: 濟。棒喝交馳。疾焰過風。白雲萬里。卓拄杖一下靈岳古嗣。
0507b23: 潮州福溥雪惟韜禪師郡之余氏子。陞座。丹霞燒木
0507b24: 佛。翠微供羅漢。富者富形。窮者窮算。本是一樣提持。
0507c01: 因甚發揮兩般。若到福溥門下。不消一。何故。金針
0507c02: 拈起無回互。繡出鴛鴦好毛羽　於康壬戌秋示
0507c03: 微疾。命匠製龕。遺囑後事。書封龕偈曰。四維空一
0507c04: 片雪。為霖為雨無間歇。而今大地都莫睹。敢問諸人
0507c05: 徹不徹。咦。觸破空祇者是。是日乃中元也。至夜半。
0507c06: 端坐而逝靈岳古嗣。
0507c07: 高陽我瞻載禪師示眾。花簇簇草芊芊。法性何曾有
0507c08: 變遷。今日與君重註破。池塘春色柳含靈岳古嗣。
0507c09: 當湘圓通納川海禪師清浦陳氏子。上堂。朕兆未形。
0507c10: 文彩全彰。乾坤坐斷。纖毫不立。古今無背面。界不
0507c11: 曾藏。正恁麼時。且道。無位真人。在甚麼處。遂顧視左
0507c12: 右曰。西風撲面來。眉毛俱卓立　陞座。雨過山色翠。
0507c13: 風和鳥性狂。乾坤容汝嬾。名利使渠忙。即心猶未是。
0507c14: 無佛謾承當。直下無回互。縱橫不覆藏。於此委悉。海
0507c15: 晏河清。定國安。設若未然。莫怪山僧好肉剜瘡。以
0507c16: 拄杖。一齊散離言法嗣。
0507c17: 福建興化紫霄無依禪師上堂。正法眼藏破砂盆。信
0507c18: 口道來海嶽昏。端的一回親汗出。何須特地起風雲。
0507c19: 卓拄杖下座千立嗣。
