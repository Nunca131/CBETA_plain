0132b01: 
0132b02: 
0132b03: 五燈全書卷第四十七
0132b04: 
0132b05: 京都聖感禪寺住持臣僧　超永　編輯
0132b06: 京都古華嚴寺住持臣僧　超揆　較閱　進
0132b07: 呈
0132b08: 臨濟宗
0132b09: 南嶽下十七世
0132b10: 天童華禪師法嗣
0132b11: 慶元府天童密菴咸傑禪師福州鄭氏子。母夢廬山
0132b12: 老僧入舍而生。自幼穎悟。出家不憚遊行。參知識。
0132b13: 後謁應菴於明果。菴孤硬難入。屢遭呵。一日入室。菴
0132b14: 問。如何是正法眼。師遽答曰。破沙盆。菴頷之。及辭回
0132b15: 省親。菴送以偈曰。大徹投機句。當陽廓頂門。相從今
0132b16: 四載。徵詰洞無痕。雖未付袋。氣宇吞乾坤。把正
0132b17: 法眼。喚作破沙盆。此行將省覲。切忌便跺跟。吾有末
0132b18: 後句。待歸要汝遵。出世衢之烏巨。次遷祥符蔣山華
0132b19: 藏。未幾。詔住徑山。復遷靈隱。晚居太白　上堂。佛說
0132b20: 一切法。為度一切心。我無一切心。何用一切法。既無
0132b21: 心又無法。山河大地。甚處得來。見聞覺知。復是何物。
0132b22: 乃喝一喝曰。臨崖看滸眼。特地一場愁　上堂。一進
0132b23: 一退。一動一靜。須信那伽常在定。一擒一縱。一殺一
0132b24: 活。四方八面活鱍鱍嘉州大象喫鹽多。陝陜府鐵牛添
0132c01: 得渴。若作佛法商量。喫鐵棒有日在　僧問。德山托
0132c02: 意旨如何。師曰。無意旨。曰因什麼托下僧堂。師
0132c03: 曰。要行便行。要坐便坐　問。大龍老倒放癡憨。水
0132c04: 山花錯指南。堅固法身無覓處。千峰盤屈色如藍。正
0132c05: 與麼時如何。師曰。剔起眉毛。直下薦取。曰直得上無
0132c06: 攀仰。下絕己躬。師曰。畢竟向甚處安身立命。曰平生
0132c07: 心膽向人傾。師曰。猶在半途　問。和尚色身敗壞。如
0132c08: 何是堅固法身。未審如何對他。師曰。破草鞋　上堂。
0132c09: 問有句無句如藤倚樹。樹倒藤枯句歸何處。師豎起
0132c10: 拂子曰。還見麼。曰子過新羅。師曰。不如禮拜好。乃
0132c11: 曰。有句無句。如藤倚樹。石裂崖崩。毒蛇當路。樹倒藤
0132c12: 枯。悉哩蘇嚧。溈山呵呵大笑。和贓捉敗了也。且水不
0132c13: 洗水一句。作麼生道。皇天無親。唯德是輔　上堂。少
0132c14: 室單傳。衲僧巴鼻。碓觜生花驢鳴狗吠。廁坑籌子念
0132c15: 摩訶。驚起法身無處避。無處避若為論。驀拈拄杖卓
0132c16: 一卓曰。我行荒草裏。汝又入深村　上堂。舉盤山道。
0132c17: 向上一路。千聖不傳。慈明道。向上一路。千聖不然。二
0132c18: 尊宿與麼。大似靈龜曳尾。祥符道。向上一路。掘地覓
0132c19: 天　上堂。月生一。無角鐵牛眠少室。月生二。赤波
0132c20: 斯入市。月生三。冰生於水。青出於藍。驀拈拄杖。橫
0132c21: 按顧視曰。文殊堂裏萬菩薩。夜來盡向此中參　謝
0132c22: 知事頭首上堂。一新一舊。跳出窠臼。一出一入。胡餅
0132c23: 裏呷汁。一擒一縱。開眼作夢。一照一用。鱔魚走入麻
0132c24: 油甕。所以道。若論此事。直須揮。若不揮。漁父棲
0133a01: 巢。古人與麼。大似將錢買李子。只從赤邊咬。且道。結
0133a02: 角在什麼處。驀拈拄杖。卓一卓。下座　冬至上堂。日
0133a03: 南長至。慶無不利。石暗抽條。寒巖增暖氣。東村王
0133a04: 老。半醉半醒。林下道人。沒巴沒鼻。驀拈拄杖曰。若人
0133a05: 於此徹根源勝似燃燈親授記。鄭拄杖下座　上堂。
0133a06: 不求諸聖。不重己靈。摺折德山棒。啞除臨濟喝。終日
0133a07: 泥疥狗。哆哆和和。不記月之大小。歲之餘。知他
0133a08: 是凡耶。是聖耶。祥符若放過。三十年後。遭人檢點。若
0133a09: 不放過。如何道得轉身句。喝一喝曰。上士遊山水。中
0133a10: 人坐竹林　上堂。正令全提。十方坐斷。千差萬別。一
0133a11: 句該通。佛與眾生。皆為剩法。恁麼會得。全賓是主。全
0133a12: 主是賓。且超越一句。作麼生道。良久曰。蠱毒之家水
0133a13: 莫嘗　上堂。高高處。無物堪比倫。低低處。猶難擬議。
0133a14: 一毫端上。立寶王剎。寬廓非外。百草頭上。突出妙喜
0133a15: 世界。寂寥非內。權實照用並行。敲碎髑髏裏眼睛。
0133a16: 出空裏骨髓。且聽。諸人東卜西卜。忽若把斷要津。
0133a17: 如何通信。八月秋何處熱　上堂。一葉落天下秋。風
0133a18: 高雲淡。水碧空浮。達磨不會接手句。少林空坐冷啾
0133a19: 啾。叵耐雲門垛根漢。復於頭上更安頭。記得僧問雲
0133a20: 門。達磨九年面壁。意旨如何。門曰念七。師喝曰。果然
0133a21: 只在遮裏。良久復曰勘破了也　上堂。十五日已巳前。
0133a22: 無繩自縛。十五日已巳後。瘦草鞋寬。正當十五日。天
0133a23: 無私。地無私載。風不鳴條。雨不破塊。大家撫掌樂
0133a24: 昇平。一任東倒及西。喝一喝　上堂。撥轉天關。掀
0133b01: 翻地軸。冰稜上走馬。刃上翻身。未是衲僧行履處。
0133b02: 萬年一念。一念萬年。羅籠不肯住。呼喚不回頭。亦未
0133b03: 是衲僧行履處。透脫兩重窠臼。別有生機一路。向百
0133b04: 草頭上。罷干戈。山僧甘心生陷無間地獄。是汝諸
0133b05: 人。還自簡責麼。喝一喝曰。漆桶。參堂去　上堂。今朝
0133b06: 正月半。普請大家看。過去燈明如來。在汝諸人跟
0133b07: 下。放光動地。還見麼。若也見得。神頭鬼面裏。元來有
0133b08: 人在。若見不得。切忌撞墻撞壁　靈隱佛海遺書至。
0133b09: 上堂。僧問。昨夜春風十分惡。掀倒飛來峰倒卓。嘉州
0133b10: 大象喫一拳。陝陜府鐵牛折角正與麼時。佛海禪師
0133b11: 遷化。向甚麼處去。師曰。大眾證明。曰恁麼則煩惱海
0133b12: 中為雨露。無明山下起雲雷。師曰。川僧得與麼藞苴。
0133b13: 乃曰。呼猿洞口。空迸裂。鴉飛不度。如行如說。三十
0133b14: 三天撲帝鐘。打刀須是鑌州鐵。喝一喝。下座　上堂。
0133b15: 拈拄杖卓一下曰。迷時只迷者箇。復卓一下曰。悟時
0133b16: 只悟者箇。迷悟兩忘。糞掃堆頭。重添搕。莫有向東
0133b17: 湧西沒。全機獨脫處。道得一句麼。若道不得。華藏自
0133b18: 道去也。鄭拄杖　上堂。平白地上。拈起一絲毫頭。盡
0133b19: 大地人。亡鋒結舌。遠過恒沙國。近在口皮邊。會則碓
0133b20: 觜生花。不會則鐵牛銜草。去兩頭機。如何通信。良
0133b21: 久曰。久雨不晴。下泥深三尺　上堂。舉僧問投子。
0133b22: 月未圓時如何。子曰。吞三箇四箇。僧曰。圓後如何。
0133b23: 子曰。吐七箇八箇。師曰。吞與吐。算來無處著。
0133b24: 要見滑稽人。便是王番綽。無門無傍。四達皇皇。吾不
0133c01: 知其名字。故強名之曰道。廁坑籌子跳。入諸人八
0133c02: 萬四千毛竅裏。觸著五臟。神惡發連兜兩掌。直得血
0133c03: 濺梵天。山僧聞得。袖手熙熙。如登春臺。如享大牢。是
0133c04: 汝諸人。還覺腦門重麼。喝一喝　問。寶山既到莫空
0133c05: 歸。如何是徑山寶。師曰。有眼者見。曰圓陀陀光鑠鑠。
0133c06: 遮邊那邊無不著。師曰。海人知貴不知價。留與人間
0133c07: 光照夜。曰和尚還知麼。師曰。老僧若知。即說似上座
0133c08: 　上堂。僧問。放行特地隔千山。把住無端亦自瞞。千
0133c09: 手大悲難摸。鐵牛撞破趙州關。如何是趙州關。師
0133c10: 曰。天上天下。人透不過。曰有佛處不得住時如何。師
0133c11: 曰。頭上漫漫。曰無佛處急走過。又作麼生。師曰。三千
0133c12: 里外逢人不得錯舉。曰恁麼則不去也。師曰劄。曰摘
0133c13: 楊花摘楊花。又作麼生。師曰。丁一卓二。曰金毛獅子
0133c14: 尾吒沙。師呵呵大笑。僧禮拜。師乃曰。有佛處不得住。
0133c15: 陝陜府鐵牛雙角露。無佛處急走過。南海波斯鼻孔大。
0133c16: 三千里外摘楊花。種荳由來生稻麻。拈拄杖曰。趙州
0133c17: 來也。遂卓一卓。下座　解夏上堂。四月十五日結。七
0133c18: 月十五日解。六隻骰子滿盆紅。大都只是看頭采釆。喝
0133c19: 一喝　上堂。五日一參。諸方常例。不說少室單傳。不
0133c20: 說靈山受記。會則目前包褁。不會則三頭六臂。忽有
0133c21: 箇不受人瞞底。出來道。遮裏是什麼所在。說會與不
0133c22: 會。只對他道。作賊人心　上堂。今朝三月十五。天
0133c23: 色半晴半雨。十分春色在枝頭。滿眼見沒可。報
0133c24: 諸人。莫鹵。甜瓜徹蒂甜。苦瓠連根苦　上堂。平白
0134a01: 地。拈起一絲毫頭。盡大地人。亡鋒結舌。百尺竿頭。進
0134a02: 得一步。妙喜世界百雜碎。達磨大師。九年面壁。知他
0134a03: 是真耶。是偽耶。靈隱咬交牙關。力盡神疲。也檢點他
0134a04: 不出。何故。彼彼丈夫。三十年前。五十年後。拳踢相應。
0134a05: 忽然悟去。未免撞入漆桶隊裏。到箇裏如何鐵卵生
0134a06: 兒　上堂。達磨不來東土。二祖不往西天。石室行者
0134a07: 踏碓。忘移步。玄沙討魚賣峭。踏翻釣船。且道。者一
0134a08: 隊漢。還有衲僧巴鼻也無。良久曰。當門不用栽荊棘。
0134a09: 後代兒孫惹著衣　解夏上堂。一箇葫蘆纔倒地。滿
0134a10: 地葫蘆盡傾倒。欲識單傳直指禪。今日湊得恰好
0134a12: 巖頭眼觀東南。意在西北。好一拶。性命落在別人手
0134a13: 裏　上堂。說到行不到。好肉剜瘡。行到說不到。扶籬
0134a14: 摸壁。行說俱到。石抽條。行說俱不到。擔雪填井。離
0134a15: 四句絕百非即不問。諸人且道。文殊問不二法門。維
0134a16: 摩因什麼默然。喝一喝曰。貪他一粒粟。失半年糧
0134a17: 　上堂。舉僧問雲門。不起一念。還有過也無。雲門對
0134a18: 他道。須彌山。師曰。大小雲門。話頭也不識　僧問。
0134a19: 空消殞事如何。師曰。罪不重科　師晚年退居天童。
0134a20: 鉗錘訓誨。學者雲集。後無疾坐逝。門人建塔于山之
0134a21: 中峰。
0134a22: 衢州光孝百拙善燈禪師和州烏江閩氏子。僧問。世
0134a23: 尊初生意旨如何。師曰。一人傳。萬人傳實。曰有意
0134a24: 氣時添意氣。不風流處也風流。師曰。讚歎也讚歎不
0134b01: 及。曰只如雲門大師道。我當時若見。一棒打殺。與狗
0134b02: 子喫。貴圖天下太平。畢竟具什麼眼目。師曰。腦後薦
0134b03: 取　上堂。白日鬧浩浩。夜後靜悄悄。長廊走波波。步
0134b04: 步無欠少。不識主人翁。全身入荒草。撞著傅大士。問
0134b05: 訊維摩老。臥疾毗耶城。幾箇知天曉。若是過量人。不
0134b06: 向那邊討。為什麼如此。喝一喝曰。下坡不走。快便難
0134b07: 逢。
0134b08: 南書記福州人。久依應菴。於趙州狗子無佛性話。豁
0134b09: 然契悟。有偈曰。狗子無佛性。羅星入命。不是打殺
0134b10: 人。被人打殺定。菴稱其脫略。紹興末。終於歸宗。
0134b11: 侍郎李浩居士字德遠。號正信。幼閱首楞嚴。如遊舊
0134b12: 國。志而不忘。後造明果。投誠入室。應菴揕其胸曰。侍
0134b13: 郎。死後向什麼處去。公駭然汗下。菴喝出。公退參。不
0134b14: 旬日。竟躋堂奧。以偈寄同參嚴朝康曰。門有孫臏舖。
0134b15: 家存甘贄妻。夜眠還早起。誰悟復誰迷。菴見稱善
0134b16: 　有鬻胭脂者。亦久參應菴。頗自負。公贈之偈曰。不塗
0134b17: 紅粉自風流。往往禪徒到此休。透過古今圈後。
0134b18: 來這裏喫拳頭。
0134b19: 教授嚴朝康居士湖州長興人。問道於薦福雪堂。
0134b20: 及見應菴於報恩。得旨。有頌曰。趙州狗子無佛性。我
0134b21: 道狗子佛性有。驀然言下自知歸。從茲不信趙州口。
0134b22: 著精神自抖擻。隨人背後無好手。騎牛覓牛笑殺人。
0134b23: 如今始覺從前謬。時大慧在梅陽。嚴以此頌寄呈。慧
0134b24: 答書略曰。隨人背後無好手。此八萬四千。皆公活路。
0134c01: 教忠光禪師法嗣
0134c02: 泉州法石中菴慧空禪師贛州蔡氏子。春日上堂。拈
0134c03: 拄杖。卓一下曰。先打春牛頭。又卓一下曰。後打春牛
0134c04: 尾。驚起空。入藕絲孔裏。釋迦無路潛。彌勒急走
0134c05: 千里。文殊知落處撫掌。大笑歡喜。且道。歡喜箇什
0134c06: 麼。春風昨夜入門來。便見千花生碓觜　上堂。千家
0134c07: 樓閣。一霎秋風。祇知襟袖生。不覺園林葉落。於斯
0134c08: 薦得。觸處全真。其或未然。且作寒溫相見　上堂。舉
0134c09: 金剛經曰。佛告須菩提。爾所國土中所有眾生若干
0134c10: 種心。如來悉如。何以故。如來說諸心。皆為非心。是名
0134c11: 為心。要會麼。春風得意馬蹄疾。一日看盡長安花
0134c12: 　僧問。先佛垂範。禁足安居。未審是何宗旨。師曰。璃
0134c13: 內拓須彌。僧便喝。師便打。
0134c14: 臨安府淨慈混源曇密禪師天台盧氏子。依資福道
0134c15: 榮出家。十六圓具。習台教。便覺廉纖。遂棄參大慧於
0134c16: 徑山。再謁雪巢一此菴元。入閩留東西。禪無省發。之
0134c17: 泉南。參教忠光。光俾悅眾。解職歸前資。偶舉香嚴擊
0134c18: 竹因緣。豁然契悟。述偈呈忠。忠舉玄沙未徹語詰之。
0134c19: 無滯。忠曰。子方可見妙喜。即辭往梅陽。服勤四載
0134c21: 者三十棒。慣能說訶說夯。時有僧出。的能破的。德山
0134c22: 便打。風流儒雅。某甲話也未問。頭上著枷下著杻扭。
0134c23: 你是那裏人。一回相見一傷神。新羅人。把手笑欣欣。
0134c24: 未跨船舷好與三十棒。依前相廝誑混源。今日恁麼
0135a01: 批判責情。好與三十棒。且道。是賞是罰。具參學眼者。
0135a02: 試辨看　上堂。舉雲門問僧光明寂照河沙因緣。
0135a03: 師曰。平地摝魚蝦。遼天射飛鶚。跛老雲門。千錯與
0135a04: 萬錯。後示寂。塔于本山。
0135a05: 吉州青原信菴唯禋禪師福之長樂李氏子。年十一
0135a06: 歲出閩。依盱江禪悅廣。為童子。閱五白始獲僧服。一
0135a07: 日廣。以佛國白五十三知識頌。授諸維那。師侍其旁。
0135a08: 聞止住林有時要見十方佛無事閒觀一片心之句。
0135a09: 便得要領。廣異其根利。俾還閩。謁鼓山佛心才。及東
0135a10: 禪月菴果。西禪嬾菴需諸老。時晦住龜山。師往叩。一
0135a11: 日夜半。摸索淨巾次。恍然大徹。黎明趨方丈。通其所
0135a12: 證。呈偈曰。業識茫茫。本無所據。昨夜三更。回頭一。
0135a13: 一段靈光。本來獨露。菴頷之。復出嶺。見顏萬菴於薦
0135a14: 福。入室次。應對敏捷。顏厲聲曰。者福州子。被人教壞
0135a15: 了也。一眾駭愕。未幾。復往梅陽。見大慧。慧曰。如何是
0135a16: 佛。師曰。覿面相逢。更無別法。慧曰。如何保任。師曰。饑
0135a17: 來喫飯。困來打眠。既而隨大慧北還。慧一日問曰。許
0135a18: 多人入室。幾人道得著。幾人道不著。師曰。唯禋只管
0135a19: 看。慧忽展手曰。我手何似佛手。師曰。天寒且請和尚
0135a20: 通袖。慧遽打一竹篦曰。且道是賞你罰你。師遂以頌。
0135a21: 發揮佛祖機緣十數則呈慧。其世尊初生曰。撞出頭
0135a22: 來早自錯。那堪開口便稱尊。當時若解深藏舌。免得
0135a23: 閒愁到子孫。慧為之擊節。後開法天台真如。遷報恩
0135a24: 豫章上藍吉州青原　僧問。三聖道。我逢人則出。出
0135b01: 則不為人。意旨如何。師曰。移華兼蝶至。曰興化道。我
0135b02: 逢人則不出。出則便為人。又作麼生。師曰。買石得雲
0135b03: 饒　上堂。舉僧問雲門。樹凋葉落時如何。門曰。體露
0135b04: 金風。師曰。雲門袖頭打領。腋下剜襟。不妨好手。子細
0135b05: 看來。未免牽絲帶。或問報恩。樹凋葉落時如何。只
0135b06: 向他道。來年更有新條在。惱亂春風卒未休　上堂。
0135b07: 拈拄杖曰。十方國土中。唯有一乘法。者箇是橫泉拄
0135b08: 杖子。那箇是一乘法。卓一下曰。千峰勢倒嶽邊止。萬
0135b09: 派聲歸海上消　宋光宗紹熙壬子五月十九日示
0135b10: 寂。書偈曰。末後一句。覿面分付。擬議思量。世諦流布。
0135b11: 遂跏趺而逝。羅湖瑩仲溫。狀其行。
0135b12: 東林顏禪師法嗣
0135b13: 荊南府公安遯菴祖珠禪師南平人。上堂。不是心。不
0135b14: 是佛。不是物。瀝盡野狐涎。趯翻山鬼窟。平田淺草裏。
0135b16: 露風骨。等閒拈出眾人前。畢竟分明是何物。咄咄
0135b17: 　上堂。玉露垂青草。金風動白蘋。一聲寒雁。喚起未
0135b18: 惺人。
0135b19: 汀州報恩法演禪師果州人。上堂。舉俱胝豎指因緣
0135b20: 頌曰。佳人睡起懶梳頭。把得金釵插便休。大抵還他
0135b21: 飢骨好。不塗紅粉也風流。
0135b22: 臨安府淨慈肯堂彥充禪師於潛盛氏子。幼依明堂
0135b23: 院義堪為師。首參大愚宏智正堂大圓諸老。後聞東
0135b24: 林謂眾曰。我此間別無元妙。祇有木札羹釘飯。任
0135c01: 汝咬嚼。師竊喜之。直造謁。陳所見。林曰。據汝見處。正
0135c02: 坐在鑑覺中。師疑不已巳。將從前所得底。一時颺下。一
0135c03: 日聞僧舉南泉道。時人見此一株華。如夢相似。默有
0135c04: 所覺曰。打草祇要蛇驚。次日入室。林問。那裏是巖頭
0135c05: 密啟其意處。師曰。今日捉敗這老賊。林曰。達磨大師
0135c06: 性命。在汝手裏。師擬開口。驀被攔胸一拳。忽大悟。直
0135c07: 得汗流浹背。點首自謂曰。臨濟道。黃檗佛法無多子。
0135c08: 豈語耶。遂呈偈曰。為人須為徹。殺人須見血。德山
0135c09: 與巖頭。萬里一條鐵。林然之　住後上堂。世尊不說
0135c10: 說。迦葉不聞聞。卓拄杖曰。水流黃葉來何處。牛帶寒
0135c11: 鴉過遠村　上堂。舉雪峰示眾曰。盡大地。是箇解脫
0135c12: 門。因甚把手拽不入。師曰。大小雪峰。話作兩橛。既盡
0135c13: 大地。是箇解脫門。用拽作麼　上堂。一向與麼去。法
0135c14: 堂前草深一丈。一向與麼來。下泥深三尺。且道。如
0135c15: 何即是。三年逢一閏。雞向五更啼　上堂。舉卍菴先
0135c16: 師道。坐佛床斫佛。不敬東家孔夫子。向他鄉習
0135c17: 禮樂。師曰。入泥入水即不無先師。爭奈寒蟬抱枯木。
0135c18: 泣盡不回頭。卓拄杖曰。灼然有不回頭底。淨慈向升
0135c19: 子裏。禮汝三拜　上堂。三世諸佛。無中說有。閬拾
0135c20: 華鍼。六代祖師。有裏尋無。猿猴探水月。去此二途。如
0135c21: 何話會。儂家不管興亡事。盡日和雲占洞庭　元菴
0135c22: 受智者請。引座曰。南山有箇老魔王。雙眸放電
0135c23: 光。口似血盆呵佛祖。牙如樹罵諸方。幾度業風吹
0135c24: 不動。吹得動雲黃山畔。與嵩頭陀傅大士。一火破落
0136a01: 戶。依舊孟八郎。賺他無限癡男女。開眼堂堂入鑊湯。
0136a02: 忽有箇衲僧出來道。既是善知識。為甚賺人入鑊湯。
0136a03: 只向他道。非公境界　後示寂。塔于寺之南菴。
0136a04: 婺州智者元菴真慈禪師潼州李氏子。初依成都正
0136a05: 法。出家具戒。後遊講肆。聽講圓覺。至四大各離今者
0136a06: 妄身當在何處畢竟無體實同幻化。因而有省。作頌
0136a07: 曰。一顆明珠。在我這裏。撥著動著。放光動地。歸以呈
0136a08: 其師。師舉狗子無佛性話詰之。師曰。雖百千萬億公
0136a09: 案。不出此頌也。其師以為不遜。乃叱出。師因南遊。至
0136a10: 廬山圓通挂搭。時卍菴為西堂。為眾入室。舉僧問雲
0136a11: 門。撥塵見佛時如何。門曰。佛亦是塵。師隨聲便喝。以
0136a12: 手指胸曰。佛亦是塵。師復頌曰。撥塵見佛。佛亦是塵。
0136a13: 問了答了。直下翻身。勸君更盡一杯酒。西出陽關無
0136a14: 故人。又頌塵塵三昧曰。裏飯。桶裏水。別寶崑崙坐
0136a15: 潭底。一塵塵上走須彌。明眼波斯笑彈指。笑彈指。珊
0136a16: 瑚枝上清風起。卍菴深肯之。
0136a17: 成都府昭覺紹淵禪師上堂。鎔瓶盤釵釧作一金。攪
0136a18: 酥酪醍醐成一味。如是主賓道合。內外安和。五位君
0136a19: 臣齊透。四種料揀一串。放行則細雨濛濛。秋風颯颯。
0136a20: 把住則空空如也。誰敢正眼著。且道放行為人好。
0136a21: 把住為人好。等閒一似秋風至。無意人人自
0136a22: 　上堂。舉僧問雲門。樹凋葉落時如何。門曰。體露金風。
0136a23: 師曰。要明陷虎之機。須是本色衲僧始得。雲門大師。
0136a24: 具逸三昧。擊節扣關。於閃電光中。出一隻手。與人
0136b01: 解粘去縛。楔抽釘。不妨好手。子細點檢將來。大似
0136b02: 與賊過梯。昭覺即不然。忽有人問。樹凋葉落時如何。
0136b03: 只向他道。落霞與孤鶩齊飛。秋水共長天一色　上
0136b04: 堂。舉趙州初見南泉問。如何是道。泉曰。平常心是道。
0136b05: 州曰。還假趨向也無泉曰。擬向即乖。州曰。不擬爭知
0136b06: 是道。泉曰。道不屬知。不屬不知。知是妄覺。不知是無
0136b07: 記。若真達不疑之道。廓然如太空。豈可強是非耶。
0136b08: 師曰。奇怪諸禪德。雖是沙彌初入道。一撥便轉。豈不
0136b09: 是伶俐人。南泉如善射者發箭。箭箭中紅心。若不是
0136b10: 趙州。大難承當。便向平常心是道處。動著關子。去
0136b11: 胸中物。喪目前機。頭頭上明。物物上顯。便能信
0136b12: 行。信口道。等閒拈出。著著有出身之路且道以何
0136b13: 為驗。豈不見。僧問如何是祖師西來意。答曰庭前
0136b14: 樹子。問萬法歸一一歸何處。答曰我在青州作一領
0136b15: 布衫重七斤。問如何是趙州。答曰東門西門南門北
0136b16: 門。與人解粘去縛。抽釘拔楔。坐斷天下人舌頭。穿過
0136b17: 天下人鼻孔。豈不是平常心是道底關子。且不是
0136b18: 飣餖底言語。排底章句。推人在死水裏。者箇便是
0136b19: 沙彌底樣子。應當學。欲行千里。一步為初。白日青天。
0136b20: 快著精衫。
0136b21: 徽州簡上座參大慧於徑山。時卍菴為首座。一日為
0136b22: 眾入室。問師曰。一二三四五六七。明眼衲僧數不出。
0136b23: 你試數看。師便喝。菴曰。七六五四三二一。你又作麼
0136b24: 生。師擬對。菴便打出曰。你且莫亂道。師于言下有省。
0136c01: 遽說偈曰。你且莫亂道。皮毛卓豎寒。只知梅子熟。不
0136c02: 覺鼻頭酸　頌狗子無佛性話曰。趙州老漢。渾無面
0136c03: 目。言下乖宗。神號鬼哭。
0136c04: 平江崑山資福遂翁處良禪師山陰劉氏子。十三遊
0136c05: 方。初為妙喜侍者。長從卍菴顏。為書記。能善文詞。人
0136c06: 咸以良書記稱。嘗居秀州法喜院。拈香為卍菴嗣。再
0136c07: 歲廬會稽海上。尤太常守臨海。起師領紫櫜。次領崑
0136c08: 山薦福資福。宋孝宗淳熙丁未六月戊寅。以疾逝。遺
0136c09: 言藏骨廬山智林寺。寺為卍菴與師所同建也。
0136c10: 西禪需禪師法嗣
0136c11: 福州鼓山木菴安永禪師閩縣吳氏子。弱冠為僧。未
0136c12: 幾。謁懶菴于雲門。一日入室。菴曰。不問有言。不問無
0136c13: 言。世尊良久。不得向世尊良久處會。隨後便喝。倏然
0136c14: 契悟。作禮曰。不因今日問。爭喪目前機。菴許之　住
0136c15: 後上堂。要明箇事。須是具擊石火閃電光底手段。方
0136c16: 能嶮峻巖頭。全身放捨。白雲深處。得大安居。如其
0136c17: 地覓金針。直下腦門須迸裂。到這裏。假饒見機而變。
0136c18: 不犯鋒鋩。全身獨脫。猶涉泥水。祇如本分全提一句。
0136c19: 又作麼生道。擊拂子曰。淬出七星光燦爛。解拈天下
0136c20: 任橫行　上堂。舉睦州示眾曰。諸人未得箇入處。須
0136c21: 得箇入處。既得箇入處。不得忘老僧。師曰。恁麼說
0136c22: 話。面皮厚多少。木菴則不然。諸人未得箇入處。須得
0136c23: 箇入處。既得箇入處。直須颺下入處始得　上堂。拈
0136c24: 拄杖曰。臨濟小廝兒。未曾當頭道著。今日全身放憨。
0137a01: 也要諸人知有。擲拄杖。下座　僧問。須彌頂上翻身
0137a02: 倒卓時如何。師曰。未曾見毛頭星現。曰恁麼則傾湫
0137a03: 倒嶽去也。師曰。莫亂做。僧便喝。師曰。雷聲浩大。雨點
0137a04: 全無。
0137a05: 溫州龍翔柏堂南雅禪師上堂。瑞峰頂上。棲鳳亭邊。
0137a06: 一杯淡粥相依。百衲蒙頭打坐。二祖禮三拜。依位而
0137a07: 立。已是周遮。達磨老躁胡。分盡髓皮。一場狼籍。其餘
0137a08: 之輩。何足道哉。柏堂恁麼道。還免諸方檢責也無。拍
0137a09: 繩床曰。洎合停囚長智　上堂。大機貴直截。大用貴
0137a10: 頓發。縱有嚙鏃機。一鎚須打殺。何故。我王庫內。無如
0137a11: 是刀　上堂。紫蕨伸拳破梢。楊花落盡綠陰交。分
0137a12: 明西祖單傳句。黃栗留鳴燕語巢。這裏見得諦信得
0137a13: 及。若約諸方。決定明窗下安排。龍翔門下。直是一鎚
0137a14: 鎚殺。何故。不是與人難共住。大都緇素要分明。
0137a15: 福州天王志清禪師上堂。豎起拂子曰。只這箇天不
0137a16: 能。地不能載。界空。成團成塊。到這裏。三世諸
0137a17: 佛。向甚麼處摸索。六代祖師。向甚麼處提持。天下衲
0137a18: 僧。向甚麼處名邈。除非自得自證。便乃敲唱雙行。雖
0137a19: 然如是。未是衲僧行履處。作麼生是衲僧行履處。是
0137a20: 非海裏橫身入。豺虎叢中縱步行。
0137a21: 南州門安分菴主少與木菴同業安國。後依
0137a22: 懶菴。未有深證。辭謁徑山大慧。行次江千仰瞻宮闕。
0137a23: 聞街司喝侍郎來。釋然大悟。作偈曰。幾年箇事挂胸
0137a24: 懷。問盡諸方眼不開。肝膽此時俱裂破。一聲江上侍
0137b01: 郎來。遂徑回西禪。懶菴付以伽黎。自爾不規所寓。後
0137b02: 菴居門。化被嶺表。學者從之。所作偈頌。走筆而成。
0137b03: 凡千餘首。盛行於世　示眾。這一片田地。汝等諸人。
0137b04: 且道天地未分已巳前。在甚麼處。直下徹去。已巳是鈍置
0137b05: 分上座。不少了也。更若擬議思量。何啻白雲萬里。驀
0137b06: 拈拄杖。打散　示眾。上至諸佛。下及眾生。性命總在
0137b07: 山僧手裏。檢點將來。有沒量罪過。還有檢點得出者
0137b08: 麼。卓拄杖一下曰。冤有頭債有主。遂左右顧視曰。自
0137b09: 出洞來無敵手。得饒人處且饒人　示眾。十五日已巳
0137b10: 前。天上有星皆拱北。十五日已巳後。人間無水不朝東。
0137b11: 已巳前已巳後總拈。到處鄉談各不同。乃屈指曰。一二
0137b12: 三四五六七八九十十一十二十三十四。諸兄弟。今
0137b13: 日是幾。良久曰。本店買賣。分文不。
0137b14: 東禪岳禪師法嗣
0137b15: 福州鼓山宗逮禪師上堂。世尊道。應如是知。如是見。
0137b16: 如是信解。不生法相。遂喝曰。玉本無瑕有瑕。
0137b17: 福州鼓山石菴知玿禪師謝李深卿陳仲齡。上堂。昔
0137b18: 在東溪日。花開葉落時。幾擬以黃金。鑄作鍾子期。古
0137b19: 人恁麼道。大似焦桐挂壁。罕遇知音。白雲今日幸遇
0137b20: 二士到來。正值六合風清。萬籟俱息。不免再理朱絃。
0137b21: 試彈一曲。橫按拄杖曰。諸人還聞麼。聞即不無。且道
0137b22: 是何曲調。卓拄杖曰。太古希聲無限意。知音知後更
0137b23: 誰知　上堂。語是謗。默是誑。不語不默。轉增妄。喝
0137b24: 一喝曰。春風吹落桃李花。淡雨籠青嶂。
0137c01: 杭州徑山寓菴德灊禪師興化人。初住徑山。至山門。
0137c02: 彈指一下便入。
0137c03: 西禪淨禪師法嗣
0137c04: 福州乾元鈍菴宗穎禪師上堂。卓拄杖曰。性燥漢。祇
0137c05: 在一槌。靠拄杖曰。靈俐人不勞再舉。而今莫有靈俐
0137c06: 底麼。良久曰。比擬張麟。兔亦不遇。
0137c07: 興化府華嚴別峰雲禪師初住福州支提。遷福泉華
0137c08: 嚴。上堂。千種言。萬般解。只要教君長不昧。且道不昧
0137c09: 箇什麼。喚作竹篦則觸。不喚作竹篦則背　上堂。彌
0137c10: 勒大士。朝入伽藍。暮成正覺。總似者般鈍漢。有甚用
0137c11: 處。直饒隔山。望見支提雙童峰。便回去。跟下好與
0137c12: 三十　上堂。舉真淨道。也無禪。也無道。也無元。也無
0137c13: 妙。快活須明者一竅。師曰。既無禪道。又無元妙。甚處
0137c14: 得者一竅。若有一竅可明。如何得快活去。諸人即今
0137c15: 要得快活麼。便下座　上堂。過去諸如來。斯門已巳成
0137c16: 就。是甚語話。現在諸菩薩。今各入圓明。誣人之罪。未
0137c17: 來修學人。當依如是法。莫鈍置他好。其奈茫茫宇宙
0137c18: 人無數。幾箇男兒是丈夫。
0137c19: 福州中濟無禪立才禪師上堂。舉雪竇道。三分光陰
0137c20: 二早過。靈臺一點不揩磨。貪生逐日區區去。喚不回
0137c21: 頭爭奈何。雪竇老漢。顢顢頇頇。儱儱侗侗。更參三十
0137c22: 年。也未會禪在。然雖如是。土曠人稀試聽下箇註。
0137c23: 瞎摩醯三隻眼。南北東西路不分　上堂。舉趙州
0137c24: 喫茶去話。師曰。趙州逢人喫茶。誰知事出急家。翻手
0138a01: 作雲作雨。順風撒土撒沙。引得洞山無意智。問佛也
0138a02: 道三斤麻　讀此菴語錄偈曰。南海波斯持密。千
0138a03: 言萬語少人知。春風一陣來何處。吹落桃花三四枝。
0138a04: 開善謙禪師法嗣
0138a05: 建寧府仙州山吳十三道人每以己事。扣諸禪宿。無
0138a06: 所入。及開善歸結茅於其左。遂往給侍參請。宋紹興
0138a07: 庚申三月八日夜。釋然啟悟。占偈呈善曰。元來無縫
0138a08: 罅。髑著便光輝。既是千金寶。何須彈兒。善答曰。啐
0138a09: 地折時真慶快。死生凡聖盡平沉。仙州山下呵呵笑。
0138a10: 不負相期宿昔心。
0138a11: 育王光禪師法嗣
0138a12: 臨安府靈隱妙峰之善禪師湖州劉氏子。世居彭城。
0138a13: 上世皆登膴仕。師生資性高潔。年十三辭家。受業於
0138a14: 德清齊政院。凡經論一見。了大意。參佛照於鄮山。
0138a15: 因風幡話契旨。照印以偈曰。今日與君通一線。斬釘
0138a16: 截鐵起吾宗。遂入匡廬。卓錫妙高峰下十年。出住台
0138a17: 州慧因。晚居靈隱。靈隱密邇行闕。輪蹄湊集。師掩戶。
0138a18: 無所將迎。公卿貴人或見。但寒溫而已巳。會天童席。
0138a19: 時鄭清之秉鈞軸。具疏勸請。勉師必赴。師曰。老僧年
0138a20: 踰耄矣。尚夜行不休乎。辭弗就　上堂。應物現形。如
0138a21: 水中月。信手拈來。一時漏泄。以拂子擊禪床左邊曰
0138a22: 這裏是鑊湯爐炭。擊右邊曰。這裏是樹刀山。前面
0138a23: 是觀音勢至。後面是文殊普賢。中間一著。還知落處
0138a24: 麼。又擊一擊曰。毗婆尸佛早留心。直至如今不得妙
0138b01: 　上堂。久參高士。眼空四海。鼻孔遼天。見也見得親。
0138b02: 說也說得親。行也行得親。用也用得親。只是未識老
0138b03: 僧拄杖子在。何故。將成九仞之山。不進一簣之土
0138b04: 　示眾。汾陽道。識得拄杖子。行事畢錯。三角道。識得
0138b05: 拄杖子。入地獄如箭錯。老僧則不然。識得拄杖子錯
0138b06: 妙峰三箇錯。不是無病藥。龐公賣笊籬。清平道木杓
0138b07: 　師將示寂。澡身趺坐。書偈曰。來也如是。去也如是。
0138b08: 來去一如。清風萬里。書畢而逝。宋理宗端平乙未九
0138b09: 月二十八日也。壽八十四。臘七十一。火浴。獲舍利無
0138b10: 數。瘞痊于靈隱之西岡。
0138b11: 臨安府淨慈北居簡禪師潼川龍氏子。世業儒。依
0138b12: 邑之廣福院得度。參別峰塗毒。沉默自究。一日閱卍
0138b13: 菴語。有省。再參佛照。機契。自是往來其門者。十五年。
0138b14: 走江西。訪仲溫於羅湖。與師議論。溫大奇之。遂以大。
0138b15: 慧竹篦付之。出世台之報恩光孝。大參真西山。時為
0138b16: 江東部使者。以東林力致。不可。乃退隱飛來峰北
0138b17: 十年。故稱北。起應霅之鐵佛西余。常之顯慶碧雲。
0138b18: 蘇之慧日。湖之道場。後奉旨遷淨慈寺　上堂。識得
0138b19: 一萬事畢。了事衲僧一字不識。直饒恁麼。未稱全提。
0138b20: 禹力不到處。河聲流向西　上堂。舉密師伯與洞山
0138b21: 在餅店。密于地上一圓相。謂洞山曰。把將去。山曰。
0138b22: 拈將來。保寧勇曰。非但二老提不起。盡大地人。亦提
0138b23: 不起。師曰。北敢道。保寧計窮力盡　上堂。舉趙州
0138b24: 入僧堂曰。有賊有賊。見一僧便捉曰。賊在這裏。僧曰。
0138c01: 不是某甲。州托開曰。是即是。不肯承當。師曰。趙州收
0138c02: 處太寬。放去太急。淨慈則不然。家賊難防。家財必喪。
0138c03: 卓拄杖曰。只可錯捉。不可錯放　上堂。以大圓覺。為
0138c04: 我伽藍。身心安居。平等性智。喫官酒臥官街。當處死
0138c05: 當處埋。本來無位次。何用強安排　上堂。雲巖二十
0138c06: 年在藥山。只明此事。澄潭不許蒼龍蟠。趙州四十年
0138c07: 不雜用心。除二時粥飯。是雜用心。兔子何曾離得窟
0138c08: 　宋理宗淳祐丙午春。示疾。索筆書偈。於紙尾復書
0138c09: 曰。四月一日珍重六字。至期假寐而逝。壽八十三。臘
0138c10: 六十二。葬全身於月堂昌塔側。遵遺命也。有北集
0138c11: 十九卷。行世。
0138c12: 臨安府徑山淅翁如琰禪師台州周氏子。上堂。拈拄
0138c13: 杖曰。蔣山喚這箇。作拄杖子。諸人亦喚這箇。作拄杖
0138c14: 子。還有緇素也無。闌干雖共倚。山色不同觀　維摩
0138c15: 贊曰。毗耶示疾放憨癡。添得時人滿肚疑。不是文殊
0138c16: 親勘破。者些毛病有誰知。
0138c17: 湖州上方朴翁銛禪師天資奇逸。辯博無礙。上堂。舉
0138c18: 僧問趙州。狗子還有佛性也無。州曰無。師曰。狗子佛
0138c19: 性無。還他大丈夫。是非雖入耳。壁上挂葫蘆　贊達
0138c20: 磨像曰。一言已巳出駟難追。賴得君王放過伊。楊子江
0138c21: 心航折葦。浪頭何似問頭危。
0138c22: 福州東禪性空觀禪師上堂。舉僧問鹽官。如何是本
0138c23: 身盧舍那。官曰。與老僧過淨瓶來。僧將淨瓶至。官曰。
0138c24: 安舊處著。僧復問官曰。古佛過去久矣。師曰。盲者
0139a01: 難以與乎文彩。聵者難以與乎音聲。這僧既不薦來
0139a02: 機。鹽官只成設。雲門道。無朕。扶鹽官不起。以拂
0139a03: 子畫一畫曰。前來葛藤。一時劃斷。且道畢竟如何是
0139a04: 本身盧舍那。擲拂子下座。
0139a05: 慶元府育王孤雲權禪師上堂。舉僧問雪峰。古寒
0139a06: 泉時如何。峰曰。瞪目不見底。曰飲者如何。峰曰。不從
0139a07: 口入。又問趙州。古寒泉時如何。州曰苦。曰飲者如
0139a08: 何。州曰死。師曰。一人隨波逐浪。一人截斷眾流。檢點
0139a09: 將來。總欠會在。今日有問育王。古寒泉時如何。只
0139a10: 對他道。須是親見雪峰。飲者如何。問取趙州　有送
0139a11: 僧歸鳳山偈曰。鳳凰山下鳳凰兒。文彩纔彰羽翼齊。
0139a12: 鐵網攔天縵不得。歸心已巳在碧梧枝。
0139a13: 慶元府育王秀巖師瑞禪師上堂。舉演化問報慈曰。
0139a14: 如何是真如佛性。慈曰。誰無化。不契。遂請益護國。國
0139a15: 曰。誰有化。於言下契悟。師曰。誰無誰有全機道。言下
0139a17: 呵呵。若人便解倒騎驢。一生不著隨人後　上堂。舉
0139a18: 灌溪參臨濟。濟下禪床搊住。溪曰領領。濟乃托開。師
0139a19: 曰。雨散雲收後。崔嵬十數峰。倚闌頻顧聖。回首與誰
0139a20: 同。
0139a21: 臨安府淨慈退谷義雲禪師福州閩清黃氏子。幼業
0139a22: 儒。既冠遊國學。因讀論語中庸。有所悟入。從山堂淳
0139a23: 祝髮。至吳。首謁鐵菴。菴留入侍司。一日室中。問國師
0139a24: 三喚侍者話。師亟舉手掩其口。又問。侍者三應。又作
0139b01: 麼生。師拂袖徑出。菴大喜。時佛照。唱道靈隱。師往依
0139b02: 之。及佛照移育王。命師分座。照聞其說法。歎曰。此子
0139b03: 提唱。宛如雪堂。吾袋有所託矣出住香山育王諸
0139b04: 大剎。而朝命又起蒞淨慈　僧問。三聖道。我逢人則
0139b05: 出。出則不為人。意旨如何。師曰東斗西移。曰興化道。
0139b06: 我逢人則不出。出則更為人。又作麼生。師曰。南斗北
0139b07: 轉　上堂。奔流度刃。疾燄過風。啐同時。崖州萬里。
0139b08: 有底道。如人學射。久習則巧。殊不知。未彀已巳前中的。
0139b09: 早涉迂迴了也。趙州到茱萸。靠拄杖。即且置。只如
0139b10: 孚上座道。聖箭折也。意作麼生。喝一喝曰。若不同床
0139b11: 睡。焉知被底穿　宋寧宗開禧丙寅五月。師示微疾。
0139b12: 作偈別眾曰。意烏猝猝。萬人氣索。佛法向上。何曾蹋
0139b13: 著。臨行業識茫茫。一任諸方卜度。遂寂。壽五十八。臘
0139b14: 三十五。塔于寺之東北隅。
0139b15: 慶元府育王空叟宗印禪師上堂。舉僧問長沙。如何
0139b16: 是上上人行履處。沙曰。如死人眼。僧曰。上上人相見
0139b17: 時如何。沙曰。如死人手。師曰。死人眼。死人手。金烏飛。
0139b18: 玉兔走。直截根源。取之左右。張翁醉倒臥官街。元是
0139b20: 炙。曰意旨如何。師曰。釘釘膠粘　上堂。二由一有。一
0139b21: 亦莫守。平地上死人無數。一心不生。萬法無咎。屎窖
0139b22: 裏頭出頭沒。孤迥迥峭巍巍。華須連夜發。莫待曉風
0139b23: 吹　上堂。鐵崑崙兒喫一。南海波斯舞不輟。夜半
0139b24: 失攔腰帛。笑倒東村王大伯。拍禪床下座。
0139c01: 金陵鍾山鐵牛印禪師示眾。若是大丈夫漢。興決烈
0139c02: 之志。屏浮濫之行。從跟下。一刀兩段。向佛祖外。一
0139c03: 便透。身心俱了。亦不為難。亦不患護身符子不入
0139c04: 手。良久曰。還會麼。高山流水深深意。自有知音笑點
0139c05: 頭　頌南泉水牯牛話曰。不如隨分納些些。喚作平
0139c06: 常事已巳差。綠草溪邊頭角露。一蓑雨屬誰家。
0139c07: 明州天童無際了派禪師上堂。三五十五。月圓當戶。
0139c08: 雖然。匝地普天。要耍且秋毫不露。對景憑誰話此心。令
0139c09: 人翻憶寒山子　上堂。諸人十二時中。上來下去。折
0139c10: 旋俯仰。起居問訊。瞞崇恩一點不得。只今坐立儼然。
0139c11: 賓主交參。面面相。崇恩亦瞞諸人一點不得。既然
0139c12: 彼此不相瞞。為什麼自作障礙。喝一喝曰。因風吹火。
0139c13: 用力不多　上堂。昨夜安排一段禪。天明起來都忘
0139c14: 。而今打鼓眾雲臻。對面臨時旋合。乃回顧侍者
0139c15: 曰。記取者一著　佛涅槃上堂。釋迦老子。昔向今辰
0139c16: 入大寂定。堪笑天下叢林。刻舟求。二千餘年區區
0139c17: 不已巳。崇恩今日不動神機。捩轉瞿曇鼻孔。不圖打草
0139c18: 驚蛇。只要大家相見。汝等諸人。各宜子細觀瞻。莫教
0139c19: 錯過。遂合掌曰不審不審　上堂。佛法在你日用處。
0139c20: 在你著衣喫飯處。在你語言酬酢處。在你行住坐臥
0139c21: 處。在你屙屎送尿處。擬心思量便不是了也。咄。啼得
0139c22: 血流無用處。不如緘口過殘春　題郁山主像贊曰
0139c23: 蹇溪橋蹉跌時。將豌豆作真珠兒曹不解藏家
0139c24: 醜。笑倒楊岐老古錐。
0140a01: 石菴正玸禪師歸湖上偈曰。鳥不驚飛水不流。碧潭
0140a02: 空闊冷涵秋。一絲頭上無香餌。風輥蘆花落釣舟。
0140a03: 明州天童海門師齊禪師初住台州瑞巖。奉旨遷天
0140a04: 童。每晨起。童行捧香盒隨。師口誦華嚴。詣各殿堂行
0140a05: 香。及回方丈。已巳畢全部。行者告眾。眾皆不信。師乃令
0140a06: 八十一人。各執經一卷。師陞座誦一卷畢。其八十一
0140a07: 人。各聞誦自所執經。始知師為華嚴菩薩應世者也。
0140a08: 江州雲居率菴梵琮禪師上堂。舉百丈野狐話頌曰。
0140a09: 百丈野狐。石女無夫。一回淚出。滄海乾枯　浴佛上
0140a10: 堂。且喜今朝降獨尊。率菴無物慶生辰只將一霎薔
0140a11: 薇露。洗出湖山淨法身。
0140a12: 華藏演禪師法嗣
0140a13: 湖州何山月窟慧清禪師上堂。舉天台韶國師初參
0140a14: 法眼。因僧問法眼。如何是曹源一滴水。眼曰。是曹源
0140a15: 一滴水。韶聞豁然開悟。師曰。曹源一滴水。相罵饒接
0140a16: 。鷃空啾啾。驊騮已巳千里。
0140a17: 天童全禪師法嗣
0140a18: 慶元府育王笑翁妙堪禪師慈谿毛氏子。廣顙平頂。
0140a19: 骨氣清豪。從野菴欽受業。依息菴觀于金山。參松源
0140a20: 嶽於靈隱。皆不契。時無用全居天童。徑造其室。用問。
0140a21: 行僧。遊山僧。師曰。行僧。用曰。如何是行事。師
0140a22: 以坐具便摵。用曰。此僧敢來者裏捋虎鬚。俾參堂。一
0140a23: 日用舉狗子無佛性話問師。師擬開口。用以竹篦劈
0140a24: 口便。師應聲呈偈曰。大塗毒鼓。轟天震地。轉腦回
0140b01: 頭。橫屍萬里。用頷之。即命侍香。已巳而報恩約致師分
0140b02: 座。太守程公。請出世妙勝。次遷金文光孝。忠獻史衛
0140b03: 王。以堂牒。除台之報恩。天台舊無律宗。師與大卿齊
0140b04: 公議。合十寺為大剎。築壇場。命負毗尼。學者倡開遮
0140b05: 持犯之法。風勵新學。閩帥王公。復請居雪峰。未幾。詔
0140b06: 住靈隱。衛王以大慈完美。請師開山。及王薨。師菴居
0140b07: 上柏。台州使君陳公。以瑞巖邀師。無何。江心牒至。監
0140b08: 丞史公。強之乃起。淨慈詔下。丐辭不允。大參余公書
0140b09: 來。不可重違君命。明年荊湖總臣奏。令僧道買紫衣
0140b10: 師號。俾以師號住持。師謂曰。若是則千金之子。皆可
0140b11: 主法。我道殆矣。奏疏殿陛。上書廟堂。其議遂寢。詔徙
0140b12: 天童。力辭。東歸翠巖築室。奉先世香火。育王席。復
0140b13: 有旨起。師再辭不許。乃奉詔　上堂。膏雨及時。江山
0140b14: 如洗。幽鳥語喬林。殘紅隨遠水。可憐盲聾瘖人。不
0140b15: 識此方真教體　上堂。舉保壽開堂。三聖推出僧話。
0140b16: 頌曰。一人客路如天遠一箇歸心似箭輕。彼此征途
0140b17: 雖有異。須知同日到天庭　上堂。舉汾陽示眾曰。識
0140b18: 得拄杖子。行事畢。頌曰。平地無因立話端。揭天聲
0140b19: 撼怒濤寒。直饒識得拄杖子。也是封皮作信看　天
0140b20: 童除晝再至。大參趙公。復請主淨慈。悉謝之。示疾。書
0140b21: 遺表。作寺丞張公書。請主後事。通守永嘉曹公。來問
0140b22: 疾。從容敘世契移頃。書偈曰。業鏡高懸。七十二年。一
0140b23: 槌擊碎。大道坦然。置筆泊然而逝。
0140b24: 杭州靈隱石鼓希夷禪師上堂。舉瑯琊覺法華舉相
0140c01: 見公案。頌曰。聞名不如見面。見面不如聞名。此地無
0140c02: 金二兩。俗人沽酒三升　上堂。舉南泉曰。文殊普賢。
0140c03: 昨夜三更起佛見法見。每人與二十棒出院也。趙
0140c04: 州曰。和尚棒教誰喫。南泉曰。且道王老師過在甚麼
0140c05: 處。趙州禮拜而出。頌曰。春風吹落碧桃花。一片流經
0140c06: 十萬家。誰在樓沽酒處。相邀來喫趙州茶　和梁
0140c07: 山遠禪師十牛圖頌。尋牛。只管區區向外尋。不知
0140c08: 底已巳泥深。幾回芳草斜陽裏。一曲新豐空自吟。見跡。
0140c09: 枯木崖前差路多。草窠裏輥覺非麼。跟若也隨他
0140c10: 去。未免當頭蹉過他。見牛。識得形容認得聲。戴嵩從
0140c11: 此妙丹青。徹頭徹尾渾相似。子細看來未十成。得牛。
0140c12: 牢把繩頭莫放渠。幾多毛病未曾除。徐徐驀鼻牽將
0140c13: 去。且要回頭識舊居。牧牛。甘分山林寄此身。有時亦
0140c14: 踏馬蹄塵。不從犯著人苗稼。來往空勞背上人騎牛
0140c15: 還家。指點前坡即是家。旋吹筒角出霞忽然變作。
0140c16: 還鄉曲。未必知音是伯牙。忘牛存人。欄內無牛出
0140c17: 山。蓑雨笠亦空閒。行歌坐樂無拘繫。贏得一身天
0140c18: 地間。人牛俱忘。愧眾生界已巳空。箇中消息若為通。
0140c19: 後無來者前無去。未審憑誰繼此宗。返本還源。靈機
0140c20: 不墮有無功。見色聞聲不用聾。昨夜金烏飛入海。曉
0140c21: 來依舊一輪紅。入垂手。者漢親從異類來。分明馬
0140c22: 頷與驢腮。一揮銕棒如風疾。萬戶千門盡豁開。
0140c23: 明州雪竇野雲處南禪師上堂。百計推尋永不見面。
0140c24: 一時休去。在處逢渠。長連床上喫粥喫飯。取飽為期。
0141a01: 我且問你。常住一粒米。是幾番過手　上堂。斬釘截
0141a02: 鐵。特地乖張。就下平高。衲僧笑具。皇覺到此。有理難
0141a03: 伸。未審諸公如何理論　上堂。摩醯正眼。熙然赫然。
0141a04: 一處該通。萬機頓赴。縛虎擒龍。驚天動地。且平常一
0141a05: 句。又作麼生。莫把是非來辨我。浮生穿鑿不相關。
0141a06: 福州雪峰滅堂了宗禪師上堂。空索索。冷冰冰。清
0141a07: 之理。畢竟無身。為什麼有許多雨。會得麼。若會
0141a08: 得。七種供養諸人。若會不得。滴水難消。
0141a09: 幽州盤山思卓禪師上堂。拈拄杖曰。登山渡水。全藉
0141a10: 這人。擲拄杖曰。相見易得好。共住難為情　上堂。寂
0141a11: 寂惺惺。有氣死人。惺惺寂寂。無用頑石。嘻。下載清風
0141a12: 付與誰。
0141a13: 丞相錢象祖居士初守金陵。遊保寧。問道於無用
0141a14: 全公。有所契入。後于鄉里。建接待十所。皆以淨土極
0141a15: 樂名之。創止菴。為棲息之所。自左相辭歸。精修淨業。
0141a16: 於宋寧宗嘉定己巳閏二月。得微疾。有問起居者。則
0141a17: 曰。不貪生。不怖死。不生天上。不生人中。惟當往生淨
0141a18: 土耳。言訖趺坐而化。
0141a19: 雪峰然禪師法嗣
0141a20: 如如顏丙居士頌趙州有主沙彌話曰。解把一莖野
0141a21: 草。喚作丈六金身。會得頭頭皆是道。眼中瞳子面前
0141a22: 人　頌子湖狗話曰。貧家無所有。只養一隻狗。便是
0141a23: 佛出來。也須遭一口。
0141a24: 育王璞禪師法嗣
0141b01: 寧波育王妙智廓禪師長溪林氏子。幼穎悟。年十五
0141b02: 薙染。依大圓璞。有省。服勤數載。及璞繼席徑山。師典
0141b03: 第一座。丞相沈公。以廬山請出世。次遷育王。孝宗詔。
0141b04: 舍利寶塔。安奉禁中。召師對問。舍利從何發現。師曰。
0141b05: 從陛下聖心發現。上大悅。賜師妙智禪師號。日本國
0141b06: 王。閱師偈語。自言有所發。明歲修弟子禮。且送財建
0141b07: 舍利殿。師晚投老於烏石山。立笑月菴。作終焉計。宋
0141b08: 孝宗淳庚子。示微恙。說偈而逝。壽六十二。臘四十
0141b09: 七。塔於菴之寢室。
0141b10: 淨慈一禪師法嗣
0141b11: 慶元府天童息菴達觀禪師義烏趙氏子。初參應菴
0141b12: 於天童。次見無菴於道場。後於淨慈水菴室中。明得
0141b13: 二老垂手處。一語破的而返。至龍翔柏堂。分第一座。
0141b14: 後開法嚴州靈巖。閱四剎。被旨陞靈隱　上堂。舉二
0141b15: 祖問達磨安心公案。頌曰。長安深夜雪漫漫。欲覓心
0141b16: 安轉不安。總使言前開活眼。那知已巳被老胡瞞　示
0141b17: 眾。舉南泉曰。江西馬師。說即心即佛。王老師不恁麼
0141b18: 道。不是心。不是佛。不是物。恁麼有過麼。趙州禮拜而
0141b19: 出。僧隨問州曰。上座禮拜便出。意作麼生。州曰。你
0141b20: 問取和尚。僧乃問。適來諗上座。意作麼生。泉曰。他
0141b21: 領得老僧意旨。師頌曰。慣弄瑤琴與琵琶。清音歷歷
0141b22: 遍天涯。堪嗟不入聾人耳。空使西山日又斜。
0141b23: 袁州仰山簡菴嗣清禪師上堂。舉達磨大師一日謂
0141b24: 門人曰。時將至矣。汝等盍各言所得乎。最後慧可出
0141c01: 禮三拜。依位而立。磨曰。汝得吾髓。師頌曰。目生華
0141c02: 立問端。得他皮髓被他謾。者般瞎漢能多事。六月無
0141c03: 霜也道寒。
0141c04: 道場全禪師法嗣
0141c05: 常州華藏伊菴有權禪師臨安昌化祁氏子。年十四
0141c06: 得度。十八歲禮佛智裕于露隱。時無菴為第一座。室
0141c07: 中以從無住本。建一切法問之。師久而有省。答曰。暗
0141c08: 裏穿針。耳中出氣。菴可之。遂密付心印。夜坐達旦。
0141c09: 行粥者至。忘展。鄰僧以手觸之。師感悟。說偈曰。黑
0141c10: 漆崑崙把釣竿。古帆高挂下驚湍。蘆花影裏弄明月。
0141c11: 引得盲龜上釣船。佛智問。心包太。量廓沙界時
0141c12: 如何。師曰。大海不宿死屍。智撫其座曰。此子。他日當
0141c13: 據此座。呵佛罵祖去在。師益自韜晦。遊歷湖湘江淛
0141c14: 幾十年。依應菴於歸宗。參大慧於徑山。無菴住道場。
0141c15: 招師分座。于是聲名赫然　住後上堂。今朝結布
0141c16: 袋口。明眼衲僧莫亂走。心行滅處解翻身。噴嚏也成
0141c17: 獅子吼。栴檀林任馳驟。剔起眉毛頂上生。剜肉成瘡
0141c18: 露家醜　上堂。禪禪。無黨無偏。迷時千里隔。悟在口
0141c19: 邊。所以僧問石霜。如何是禪。霜曰。又僧問睦州。
0141c20: 如何是禪。州曰。猛火著油煎。又僧問首山。如何是禪。
0141c21: 山曰。猢猻上樹尾連顛。大眾。道無橫徑。立處孤危。此
0141c22: 三大老。行聲前活路。用劫外靈機。若以衲僧正眼。檢
0141c23: 點將來。不無優劣。一人如張良入陣。一人如項羽用
0141c24: 兵。一人如孔明料敵。若人辨白得。可與佛祖齊肩。雖
0142a01: 然如是。忽有箇衲僧出來道。長老話作兩橛也。適來
0142a02: 道。道無橫徑。無黨無偏。而今又分許多優劣。且作
0142a03: 麼生祗對。還委麼。把手上山齊著力。咽喉出氣自家
0142a04: 知　宋孝宗淳熙庚子秋。示微疾。書偈趺坐而逝。茶
0142a05: 毗。齒舌不壞。獲五色舍利無數。瘞于橫山之塔。分骨
0142a06: 歸萬年寺左。
0142a07: 徑山印禪師法嗣
0142a08: 潤州金山道奇禪師僧問。雪峰道。望州亭與汝相見
0142a09: 了也。意旨如何。師曰。左眼半觔。曰烏石嶺與汝相見
0142a10: 了也作麼生。師曰。右眼八兩。曰僧堂前與汝相見了
0142a11: 也。又且如何。師曰。鼻孔大頭向下。曰只如湖驟步
0142a12: 入方丈。保福入僧堂。此意又作麼生。師曰。水向石邊
0142a13: 流出冷。風從花裏過來香　上堂。此段大事。無處不
0142a14: 周。新焦山未離東霞時。已巳與諸人相見了也。且道。相
0142a15: 見底事作麼生。幾多頭角成龍去。蝦蟹依前努眼睛
0142a16: 　上堂。至道本乎一心。心法本乎無住。無住心體。靈
0142a17: 知不味。性相寂然。所以道吾打鼓。四大部洲同參。拄
0142a18: 杖橫也。挑幹乾坤大地。盂展也。覆恒河沙界。到
0142a19: 這裏。象王行處。狐兔絕。水月現時。風雲自異。古今
0142a20: 收不得。歷劫不知名。千聖立下風。誰敢當頭道。咄。我
0142a21: 王庫內。無如是刀。
0142a22: 鎮江府金山蓬菴自聞永聰禪師杭於潛徐氏子。幼
0142a23: 依本邑東資福出家。十五從父遊徑山。慕別峰機辯
0142a24: 警拔。白父願學焉。峰器之。育王天童。當菴密菴全
0142b01: 盛時。師往來兩公間十餘年。後游閩越江東西湖南
0142b02: 北。凡遇名流。反覆博約。雍容盡底蘊乃已巳。出世台州
0142b03: 淨慧。徙金陵保寧蔣山。轉金山終焉。壽六十五。臘五
0142b04: 十七。
0142b05: 焦山體禪師法嗣
0142b06: 慶元府天童癡鈍智穎禪師頌達磨見武帝因緣曰。
0142b07: 提起須彌第一槌。玉關金鎖擊難開。重放背踏空勞
0142b08: 力。應悔迢迢萬里來。
0142b09: 雙林用禪師法嗣
0142b10: 婺州三峰印禪師上堂。舉野狐話頌曰。不落不昧。誣
0142b11: 人之罪。不昧不落。無繩自縛。可憐柳絮隨春風有時
0142b12: 自西還自東。
0142b13: 龜峰光禪師法嗣
0142b14: 杭州徑山蒙菴元聰禪師福州朱氏子。於晦菴會中
0142b15: 得心要。眾椎為高弟慶元丁巳。自福之雪峰。被旨遷
0142b16: 徑山　上堂。舉藥山首造石頭。次參馬祖有悟。乃曰
0142b17: 某甲在石頭如蚊子上鐵牛機緣。頌曰。倒腹傾說
0142b18: 向伊。不知何故尚遲疑。只今便好猛提取。莫待天明
0142b19: 失　上堂。舉趙州一日在東司上。見文遠過。驀
0142b20: 召文遠。遠應諾。州曰東司上不可與汝說佛法。頌曰。
0142b21: 明明道不說。此理憑誰識。春風一陣來。滿地花狼藉
0142b22: 　送行者求僧偈曰。山前麥熟雨初晴。桑拓青連柳
0142b23: 色新。毫髮不存風骨露。頭頭總是比丘身。
0142b24: 大溈行禪師法嗣
0142c01: 常德府德山子涓禪師潼川人。上堂。見見之時。見非
0142c02: 是見。見猶離見。見不能及。喝一喝曰。鯨吞海水盡。露
0142c03: 出珊瑚枝。眾中忽有箇衲僧出來道。長老休寐語。
0142c04: 許伊具一隻眼　上堂。橫按拄杖曰。一二三四五六
0142c05: 七。七六五四三二一。循環逆順數將來。數到未來無
0142c06: 盡日。因七見一。見一忘七。踏破空。鐵牛汗出。絕氣
0142c07: 息。無跡。擲下拄杖曰。更須放下這箇。始是參學事
0142c08: 畢　上堂。拈拄杖曰。有時奪人不奪境。拄杖子七縱
0142c09: 八橫。有時奪境不奪人。山僧七顛八倒。有時人境兩
0142c10: 俱奪。拄杖子與山僧。削跡吞聲。有時人境俱不奪。卓
0142c11: 拄杖曰。伴我行千里。君過萬山。忽然撞著臨濟時
0142c12: 又且如何。喝一喝曰。未明心地印。難透祖師關。
0142c13: 大洪證禪師法嗣
0142c14: 蘇州府萬壽月林師觀禪師福州侯官黃氏子。僧問。
0142c15: 三聖道。逢人則出。出則不為人。意作麼生。師曰錯。曰
0142c16: 興化道。逢人則不出。出則便為人。又作麼生。師曰錯。
0142c17: 曰興化旗鎗倒卓。三聖肝膽齊傾。師曰。引不著。曰只
0142c18: 如今日。和尚作麼生為人。師曰。一棒一條痕　舉玄
0142c19: 沙三種病話。頌曰。盲聾瘖。捉敗了也。更問如何。盲
0142c20: 聾瘖。
0142c21: 雲居會禪師法嗣
0142c22: 萬松壞衲大璉禪師贊釋迦出山像曰。行滿功圓徹
0142c23: 骨窮。不勝羸瘦髮鬆彌天罪過今無數。毗舍耶中
0142c24: 一款供。
0143a01: 
0143a02: 五燈全書卷第四十七
