0064c05: 
0064c06: 
0064c07: 五燈全書卷第四十
0064c08: 
0064c09: 京都聖感禪寺住持臣僧　超永　編輯
0064c10: 京都古華嚴寺住持臣僧　超揆　較閱　進
0064c11: 呈
0064c12: 臨濟宗
0064c13: 南嶽下第十四世
0064c14: 兜率悅禪師法嗣
0064c15: 撫州山了常禪師僧問。如何是山為人底句。師
0064c16: 曰。懷中玉尺未輕擲。袖裏金鎚劈面來　上堂。等閒
0064c17: 放下。佛手掩不住。特地收來。大地絕纖埃。向君道莫
0064c18: 疑猜。處處頭頭見善財。鎚下分明如得旨。無限勞生
0064c19: 眼自開。
0064c20: 隆興府兜率慧照禪師南安郭氏子。上堂。龍安山下。
0064c21: 道路縱橫。兜率宮中。樓閣重疊。雖非天下不是人間
0064c22: 到者安心。全忘諸念。善行者。不移雙足。善入者。不動
0064c23: 雙扉。自能笑傲。蘿誰管。坐消歲月。既然如是。且道。
0064c24: 向上還有事也無。良久曰。莫教推落巖前石。打破下
0065a01: 方遮日雲　上堂。舉拂子曰。端午龍安亦鼓橈。青山
0065a02: 雲裏得逍遙。饑餐渴飲無窮樂。誰愛爭先奪錦標。
0065a03: 向乾坤上划船。高山頭起浪。明椎玉鼓。暗展鐵旗。一
0065a04: 盞菖蒲茶。數箇沙糖粽。且移取北單越來。與南閻
0065a05: 浮提額看。擊禪床。下座　上堂。兜率都無伎倆。也
0065a06: 效諸方榜樣。五日一度陞堂。起動許多龍象。禪道佛
0065a07: 法。又無到此。將何供養。須知達磨西來。分付一條拄
0065a08: 杖。乃拈起曰。所以道。你有拄杖子。我與你拄杖子。你
0065a09: 無拄杖子。我奪你拄杖子。且道。那箇是賓句。那箇是
0065a10: 主句。若斷得去。即途中受用。若斷不得。且世諦流布。
0065a11: 乃拋下拄杖。
0065a12: 丞相張商英居士字天覺。號無盡。年十九。應舉入京。
0065a13: 道由向氏家。向預夢神人。報曰。明日接相公。凌晨公
0065a14: 至。向異之。勞問勤腆。乃曰。秀才未娶。當以女奉灑掃。
0065a15: 公謙辭再三。向曰。此行若不了當。吾亦不爽前約。後
0065a16: 果及第。乃娶之。初任主簿。因入僧寺。見藏經。梵夾金
0065a17: 字齊整。乃怫然曰。吾孔聖之書。不如西方之教。人所
0065a18: 仰重。夜坐書院中。研墨吮筆。憑紙長吟。中夜不眠。向
0065a19: 氏呼曰。官人夜深。何不睡去。公以前意白之。正此著
0065a20: 無佛論。向應聲曰。既是無佛。何論之有。當須著有佛
0065a21: 論始得。公疑其言。遂已巳之。後訪一同列。見佛龕前經
0065a22: 卷。乃問曰。此何書也。同列曰。維摩詰所說經。公信手
0065a23: 開卷。閱到此病非地大。亦不離地大處。歎曰。西方之
0065a24: 語。此能爾耶。問此經幾卷。曰三卷。乃借歸閱次。向氏
0065b01: 問看何書。公曰。維摩詰所說經。向曰。可熟讀此經。然
0065b02: 後著無佛論。公悚然。異其言。由是深信佛乘。留心祖
0065b03: 道。後為江西漕。首謁東林總。總詰其所見處。與己巳符
0065b04: 合。乃印可。總曰。吾有得法弟子。住玉谿。乃慈古鏡也。
0065b05: 亦可與語。公復因按部過分寧。諸禪迓之。公到先致
0065b06: 敬玉谿慈。次及諸山。最後問兜率悅。悅為人短小。公
0065b07: 曾見。龔德莊說。其聰明可人。乃曰。聞公善文章。悅大
0065b08: 笑曰。運使失一隻眼了也。從悅臨濟九世孫。對運
0065b09: 使論文章。政如運使對從悅論禪也。公不然其語。乃
0065b10: 強屈指曰。是九世也。問玉谿去此多少。曰三十里。曰
0065b11: 兜率。曰五里。公是夜乃至兜率。悅先一夜。夢日輪
0065b12: 昇天。被悅以手搏取。乃說與首座曰。日輪。轉運之義。
0065b13: 聞張運使非久過此。吾當深錐痛劄。若肯回頭。則吾
0065b14: 門幸事。座曰。今之士大夫。受人取奉慣。恐其惡發別
0065b15: 生事也。悅曰。正使煩惱祇退得。我院也別無事。公與
0065b16: 悅語次。稱賞東林。悅未肯其說。公乃題寺後擬瀑軒
0065b17: 詩。其略曰。不向廬山尋落處。象王鼻孔謾遼天。意譏
0065b18: 其不肯東林也。公與悅語。至更深。論及宗門事。悅曰。
0065b19: 東林既印可運使。運使。於佛祖言教。有少疑否。公曰。
0065b20: 有。悅曰。疑何等語。公曰。疑香嚴獨頌。德山托話。
0065b21: 悅曰。既於此有疑。其餘安得無耶。祇如巖頭言。末後
0065b22: 句。是有耶。是無耶。公曰有悅大笑。便歸方丈閉門。
0065b23: 公一夜睡不穩。至五更下床。觸翻溺器。乃大徹。猛省
0065b24: 前話。遂有頌曰。鼓寂鐘沈托回。巖頭一拶語如雷。
0065c01: 果然祇得三年活。莫是遭他授記來。遂扣方丈門曰。
0065c02: 某已巳捉得賊了。悅曰。贓在甚處。公無語。悅曰。都運且
0065c03: 去。來日相見。翌日公遂舉前頌。悅乃謂曰。參禪祇為
0065c04: 命根不斷。依語生解。如是之說。公已巳深悟。然至極微
0065c05: 細處。使人不覺不知墮在區宇。乃作頌證之曰。等閒
0065c06: 行處。步步皆如。雖居聲色。寧滯有無。一心靡異。萬法
0065c07: 非殊。休分體用。莫擇精麤。臨機不礙。應物無拘。是非
0065c08: 情盡。凡聖皆除。誰得誰失。何親何。拈頭作尾。指實
0065c09: 為。翻身魔界。轉邪塗。了無逆順。不犯工夫。公邀
0065c10: 悅至建昌。遂中一一伺察。有十頌敘其事。悅亦有十
0065c11: 頌酬之。時宋元祐辛未八月也　公謂大慧曰。余閱
0065c12: 雪竇拈古。至百丈再參馬祖因緣曰。大冶精金應無
0065c13: 變色。投卷歎曰。審如是。豈得有臨濟今日耶。遂作一
0065c14: 頌曰。馬師一喝大雄峰。深入髑髏三日聾。黃檗聞之。
0065c15: 驚吐舌。江西從此立宗風。後智海平。致書云。去夏讀
0065c16: 臨濟宗派。乃知居士得大機大用。且求頌本。余作頌
0065c17: 寄之曰。吐舌耳聾。師已巳曉。搥胸祇得哭蒼天。盤山會
0065c18: 裏翻筋斗。到此方知普化顛。諸方往往。以余聰明博
0065c19: 記。少知余者師。自江西法窟來。必辨優劣。試為老夫
0065c20: 言之。大慧曰。居士見處。與真淨死心合。公曰。何謂也。
0065c21: 大慧舉真淨頌曰。客情步步隨人轉。有大威光不能
0065c22: 現。突然一喝雙耳聾。那吒眼開黃檗面。死心拈曰。雲
0065c23: 巖要問雪竇。既是大冶精金。應無變色。為甚麼三
0065c24: 曰耳聾。諸人要知麼。從前汗馬無人識。祇要重論
0066a01: 代功。公拊几曰。不因公論。爭見真淨死心用處。若非
0066a02: 二大老。難顯雪竇馬師爾。公於徽宗宣和辛丑十一
0066a03: 月二十二日黎明。口占遺表。命子弟書之。俄取枕擲
0066a04: 門上。聲如雷震。眾視之。已巳薨矣。公有頌古及護法
0066a05: 錄。行世。
0066a06: 法雲杲禪師法嗣
0066a07: 隨州洞山辯禪師上堂。不是心。不是佛。不是物。鑽天
0066a08: 子遼天鶻。不度火。不度水。不度爐。離弦箭發不回
0066a09: 途。直饒會得十分去。笑倒西來碧眼兒。
0066a10: 東京慧海儀禪師上堂。無相如來示現身。破魔兵眾
0066a11: 絕纖塵。七星斜映風生處。四海還歸舊主人。諸仁者。
0066a12: 大迦葉。靈山會上。見佛拈華。投機微笑。須菩提。聞佛
0066a13: 說法。深解義趣。涕淚悲泣。且道。笑者是。哭者是。不見
0066a14: 道。萬派橫流總向東。超然八面自玲瓏。萬人膽破沙
0066a15: 場上。一箭雙雕落碧空　上堂。舉溈山坐次。仰山問。
0066a16: 和尚百年後。有人問先師法道。如何祇對。溈曰。一粥
0066a17: 一飯。仰曰。前面有人不肯。又作麼生。溈曰。作家師僧。
0066a18: 仰便禮拜。溈曰。逢人不得錯舉。師曰。自古及今。多少
0066a19: 人下語道。嚴而不威。恭而無禮。橫按拄杖。豎起拳頭。
0066a20: 若祇恁麼。如何知得他父子相契處。山僧今日。也
0066a21: 要諸人共知。莫分彼我。彼我無殊。困魚止濼。病鳥棲
0066a22: 蘆。逡巡不進泥中履。爭得先生一卷書。
0066a23: 西蜀鑾法師通大小乘。佛照謝事居景德。師問照曰。
0066a24: 禪家言多不根。何也。照曰。汝習何經論。曰諸經麤知。
0066b01: 頗通百法。照曰。祇如昨日雨今日晴。是甚麼法中收。
0066b02: 師懵然。照舉癢和子擊曰。莫道禪家所言不根好。師
0066b03: 憤曰。昨日雨今日晴。畢竟是甚麼法中收。照曰。第二
0066b04: 十四時分不相應法中收。師恍悟。即禮謝　後歸蜀
0066b05: 居講會。以直道示徒。不泥名相。而眾多引去。遂說偈
0066b06: 罷講曰。眾賣花兮獨賣松。青青顏色不如紅。算來終
0066b07: 不與時合。歸去來兮翠靄中。由是隱居二十年。道俗
0066b08: 追慕。復命演法。笑答偈曰。遯跡隱高峰。高峰又不容。
0066b09: 不如歸錦里。依舊賣青松。眾列拜悔過。兩川講者爭
0066b10: 依之。
0066b11: 泐潭準禪師法嗣
0066b12: 隆興府雲巖典牛天遊禪師成都鄭氏子。初試郡痒。
0066b13: 復往梓州試。二處皆與貢籍。師不敢承。竄名出關。適
0066b14: 會山谷道人西還。丙見其風骨不凡。議論超卓。乃同
0066b15: 舟而下。竟往廬山。投師剃髮。不改舊名。首參死心不
0066b16: 契。遂依湛堂於泐潭。一日潭普說曰。諸人苦苦。就準
0066b17: 上座覓佛法。遂拊膝曰。會麼。雪上加霜。又拊膝曰。若
0066b18: 也不會。豈不見乾峰示眾曰。舉一不得舉二。放過一
0066b19: 著。落在第二。師聞脫然悟。出世雲。次遷雲巖。
0066b20: 和忠道者牧牛頌曰。兩角指天。四足踏地。拽斷鼻繩。
0066b21: 牧甚屎屁。張無盡。見之甚擊節。後退雲巖。過廬山棲
0066b22: 賢。主翁意不欲納。乃曰。老老大大。正是質庫中典牛
0066b23: 也。師聞之。述一偈而去。曰質庫何曾解典牛。祇緣價
0066b24: 重實難酬。想君本領無多子。畢竟難禁這一頭。因庵
0066c01: 于武寧。扁曰典牛。終身不出。塗毒見之。已巳九十三矣
0066c02: 　上堂。卓拄杖曰。久雨不晴劄。金烏飛在鐘樓角。又
0066c03: 卓一下曰。猶在。復卓曰。一任衲僧名邈　上堂。馬
0066c04: 祖一喝。百丈蹉過。臨濟小廝兒。向糞掃堆頭。拾得一
0066c05: 隻破草鞋。胡喝亂喝。師震聲喝曰。喚作胡喝亂喝得
0066c06: 麼　上堂。象骨輥毬能已巳盡。玄沙斫牌伎亦窮。還知
0066c07: 麼。火星入口。事出急家門　上堂。三百五百。銅頭
0066c08: 鐵額。木笛橫吹。誰來接拍。時有僧出。師曰。也是賊過
0066c09: 後張弓　上堂。寶峰有一訣。對眾分明說。昨夜三更
0066c10: 前。烏龜吞　至節上堂。運推移。日南長至。布
0066c11: 不洗。無來換替。大小玉泉。無風浪起。雲巖路見不
0066c12: 平。直下一鎚粉碎。遂高聲曰。看下　上堂。舉梁山
0066c13: 曰。南來者。與你三十棒。北來者。與你三十棒。然雖與
0066c14: 麼。未當宗乘。後來瑯琊和尚道。梁山好一片真金。將
0066c15: 作頑鐵賣。瑯琊則不然。南來者。與你三十棒。北來
0066c16: 者。與你三十棒。從教天下貶剝。師拈曰。一人能舒不
0066c17: 能卷。一人能卷不能舒。雲巖門下。一任南來北來。且
0066c18: 恁麼過。驀然洗面。摸著鼻頭。來與你三十　上堂。
0066c19: 日可冷。月可熱。眾魔不能壞真說。作麼生是真說。初
0066c20: 三十一。中九下七。若信不及。雲巖與汝道破。萬人齊
0066c21: 指處。一雁落寒空　病起上堂。舉東山頌馬祖日面
0066c22: 佛月面佛話曰。丫鬟如子蛾眉。鸞鏡臺前語似癡。
0066c23: 自說玉顏難比。來架上著羅衣。師曰。東山老翁。
0066c24: 滿口讚歎則故是。點檢將來。未免有鄉情在。雲巖又
0067a01: 且不然。打起黃鶯兒。莫教枝上啼。幾回驚妾夢。不得
0067a02: 到遼西。
0067a03: 潭州三角智堯禪師上堂。土定十鈞。稱頭不立繩。
0067a04: 箇中些子事。走殺嶺南能。還有薦得底麼。直饒薦得。
0067a05: 也是第二月。
0067a06: 慧日雅禪師法嗣
0067a07: 隆興府九僊法清祖鑑禪師嚴陵人。于池州天寧。
0067a08: 以伽黎覆頂而坐。侍郎曾開問曰。上座仙鄉甚處。曰
0067a09: 嚴州。曰與此間。是同是別。師拽伽黎。下地揖曰。官人
0067a10: 曾到嚴州否。曾罔措。師曰。待官人到嚴州時。向官
0067a11: 人道　住後上堂。萬柳千華暖日開。一華端有一如
0067a12: 來。妙談不二空藏。動著微言九垓。笑咍咍。且道。
0067a13: 笑箇甚麼。笑覺苑跟不點地　上堂。舉睦州示眾
0067a14: 曰。汝等諸人。未得箇入頭處。須得箇入頭處。既得箇
0067a15: 入頭處。不得忘。老僧明明向汝道。尚自不會。何況
0067a16: 覆將來。師曰。睦州恁麼道。意在甚麼處。其或未然。
0067a17: 聽覺苑下箇注。張僧見王伴。王伴張僧。昨夜放
0067a18: 牛處。嶺上及前村。溪西水不飲。溪東草不吞。教覺苑
0067a19: 如何。即得會麼。不免與麼去。遂以兩手按空。下座
0067a20: 　僧問。如何是奪人不奪境。師曰。惺惺寂寂。曰如何是
0067a21: 奪境不奪人。師曰。寂寂惺惺。曰如何是人境兩俱奪。
0067a22: 師曰。惺惺惺惺。曰如何是人境俱不奪。師曰。寂寂寂
0067a23: 寂。曰學人今日買鐵得金去也。師曰。甚麼處得這話
0067a24: 頭來。
0067b01: 平江府覺海法因庵主郡之嵎山朱氏子。年二十四。
0067b02: 披緇服。進具游方。至東林。謁慧日。日舉靈雲悟道機
0067b03: 語問之。師擬對。日曰。不是不是。師忽有所契。占偈曰。
0067b04: 巖上桃花開。花從何處來。靈雲纔一見。回首舞三臺。
0067b05: 日曰。子所見。雖已巳入微。然更著鞭。當明大法。師承教。
0067b06: 居廬阜三十年。不與世接。叢林尊之。宋高宗建炎中。
0067b07: 盜起江左。順流東歸。邑人結庵命居。緇白繼踵問道。
0067b08: 謂眾曰。汝等飽持定力。無憂晨炊。而事干求也。晚
0067b09: 年放浪自若。稱五松散人。
0067b10: 龍牙言禪師法嗣
0067b11: 瑞州洞山擇言禪師僧問。如何是十身調御。投子下
0067b12: 禪床立。未審意旨如何。師曰。跟下七穿八穴。
0067b13: 文殊能禪師法嗣
0067b14: 常德府德山瓊禪師受請日。上堂。作家撈籠不肯住。
0067b15: 呼喚不回頭。為甚麼從東過西。自代曰。後五日看。
0067b16: 智海清禪師法嗣
0067b17: 蘄州四祖仲宣禪師上堂。諸佛出世。為一大事因緣。
0067b18: 祖師西來。直指人心。是佛凡聖。本來不二。迷悟豈有
0067b19: 殊途。非涅槃之可欣。非死生之可厭。但能一言了悟。
0067b20: 不起坐而即證無生。一念回光。不舉步而周沙界。
0067b21: 如斯要徑。引曰宗門。山僧既到這裏。不可徒然。乃舉
0067b22: 拂子曰。看看。山河大地。日月星辰。若凡若聖。是人是
0067b23: 物。盡在拂子頭上一毛端裏。出入遊戲。諸人還見麼。
0067b24: 設或便向這裏見得。倜儻分明。更須知有向上一路。
0067c01: 試問諸人。作麼生是向上一路。良久曰。六月長天降
0067c02: 大雪。三冬嶺上火雲飛。
0067c03: 泉州乾峰圓慧禪師上堂。達磨正宗。衲僧巴鼻。堪嗟
0067c04: 迷者成。開眼瞌睡。頭上是天。下是地。耳朵聞聲。
0067c05: 鼻孔出氣。敢問雲堂之徒。時中甚處安置。還見麼。可
0067c06: 憐雙林傅大士。言祇這語聲是。咄。
0067c07: 大溈禪師法嗣
0067c08: 眉州中巖慧目蘊能禪師本郡呂氏子。年二十二為
0067c09: 校書。偶遊山寺。見禪冊閱之。似有得。即裂冠圓具。一
0067c10: 遊方。首參寶勝甫。所趣頗異。至荊湖。謁永安喜。真
0067c11: 如。德山繪。造詣益高。迨抵大溈。溈問。上座桑梓何
0067c12: 處。師曰西川。曰我聞西川有普賢菩薩示現。是否。師
0067c13: 曰。今日得瞻慈相。曰白象何在。師曰。爪牙已巳具。曰還
0067c14: 會轉身麼。師提坐具。繞禪床一。溈曰。不是這箇道
0067c15: 理。師趨出。一日溈為眾入室問僧。黃巢過後。還有人
0067c16: 收得麼。僧豎起拳。溈曰。菜刀子。僧曰。爭奈受用不
0067c17: 盡。溈喝出。次問師。黃巢過後。還有人收得麼。師亦
0067c18: 豎起拳。溈曰。也祇是菜刀子。師曰。殺得人即休。遂近
0067c19: 前攔胸築之。溈曰。三十年弄馬騎。今日被驢子撲。後
0067c20: 還蜀。庵於舊址。應四眾之請。出住報恩　上堂。龍濟
0067c21: 道。萬法是心光。諸緣唯性曉。本無迷悟人。祇要今日
0067c22: 了。師曰。既無迷悟。了箇甚麼。咄　上堂。舉雪峰一日
0067c23: 普請搬柴。中路見一僧。遂擲下一段柴曰。一大藏教。
0067c24: 祇說這箇。後來真如道。一大藏教。不說這箇。據此
0068a01: 二尊宿說話。是同是別。山僧則不然。豎起拂子曰。提
0068a02: 起則如是我聞。放下則信受奉行　室中問崇真氈
0068a03: 頭。如何是你空劫已巳前父母。真領悟曰。和尚且低聲。
0068a04: 遂獻投機頌曰。萬年倉裏曾饑饉。大海中住儘長渴。
0068a05: 當初尋時尋不見。如今避時避不得。師為印可　與
0068a06: 黃提刑弈次。黃問。數局之中。無一局同。千著萬著
0068a07: 則故是。如何是那一著。師提起子示之。黃佇思。師
0068a08: 曰。不見道。從前十九路。迷殺幾多人　師住持三十
0068a09: 餘載。凡說法不許記錄。臨終書偈。趺坐而化。闍維時。
0068a10: 暴風忽起。所至處。皆雨設利。道俗其地皆得之。
0068a11: 心舌不壞。塔于本山中巖。乃諾距羅尊者道場也。
0068a12: 懷安軍雲頂寶覺宗印禪師上堂。古者道。識得凳子。
0068a13: 周有餘。又道。識得凳子。天地懸殊。山僧總不恁麼。
0068a14: 識得凳子。是恁麼閒家具　師普說罷。復曰。諸子未
0068a15: 要散去。更聽一頌。乃曰。四十九年。一場熱。八十七
0068a16: 春。老漢獨弄。誰少誰多。一般作夢。歸去來兮。梅梢雪
0068a17: 重。言訖下座。倚杖而逝。塔本山。
0068a18: 照覺白禪師法嗣
0068a19: 成都府信相正覺宗顯禪師潼川王氏子。少登科第
0068a20: 有聲。晝掬溪水為戲。至夜思之。遂見水冷然盈室。
0068a21: 欲汲之不可。而塵境自空。曰吾世網裂矣。往依昭覺
0068a22: 得度。隨眾咨參。覺一日問師。高高峰頂立。深深海底
0068a23: 行。汝作麼生會。師于言下頓悟曰。釘殺跟也。覺拈
0068a24: 起拂子曰。這箇又作麼生。師一笑而出。服勤七祀。南
0068b01: 遊至京師。歷淮浙。晚見五祖演於海會。出問。未知關
0068b02: 子。難過趙州橋。趙州橋即不問。如是是關子。祖
0068b03: 曰。汝且在門外立。師進步一踏而退。祖曰。許多時茶
0068b04: 飯。元來也有人知滋味。明日入室。祖曰。你便是昨日
0068b05: 問話底僧否。我固知你見處。祇是未過得白雲關在。
0068b06: 師珍重便出。時圓悟為侍者。師以白雲關意扣之。悟
0068b07: 曰。你但直下會取。師笑曰。我不是不會。祇是未諳。待
0068b08: 見這老漢。共伊理會一上。明日。祖往舒城。師與悟繼
0068b09: 往。適會於興化。祖問師。記得曾在郡裏相見來。師曰。
0068b10: 全火祇候。祖顧悟曰。這漢饒舌。自是機緣相契。遊廬
0068b11: 阜回。師以高高峰頂立。深深海底行所得之語。告五
0068b12: 祖。祖曰。吾以此事詰先師。先師曰。我曾問遠和尚。
0068b13: 遠曰。貓有歃血之功。虎有起屍之德。非素達本源。不
0068b14: 能到也。師給侍之久。祖鍾愛之。後辭歸西蜀。為小參。
0068b15: 復以頌送曰。離鄉四十餘年。一時忘蜀語。禪人回
0068b16: 到成都。切須記取魯語。時覺尚無恙。師再侍之。名聲
0068b17: 藹著。遂出住長松。遷保福信相　僧問。三世諸佛。六
0068b18: 代祖師。總出這圈不得。如何是這圈。師曰。井欄
0068b19: 脣　上堂。舉仰山問中邑。如何是佛性義。邑曰。我與
0068b20: 你說箇譬喻。汝便會也。譬如一室有六窗。內有一獼
0068b21: 猴。外有獼猴。從東邊喚狌狌。獼猴即應。如是六窗俱
0068b22: 喚俱應。仰乃禮拜。適蒙和尚指示。某有箇疑處。邑曰。
0068b23: 你有甚麼疑。仰曰。祇如內獼猴睡時。外獼猴欲與相
0068b24: 見。又作麼生。邑下禪床。執仰山手曰。狌狌與你相見
0068c01: 了。師曰。諸人要見二老麼。我也與你說箇譬喻。中邑
0068c02: 大似箇金師。仰山將一塊金來。使金師酬價。金師亦
0068c03: 盡價相酬。臨成交易。賣金底更與貼秤。金師雖然闇
0068c04: 喜。心中未免偷疑。何故。若非細作。定是賊贓。便下座。
0068c05: 棲真嵩禪師法嗣
0068c06: 黃州東禪惟資禪師上堂。信手拈來。無非佛事。頭頭
0068c07: 顯理。物物皆宗。念念釋迦出世。步步彌勒下生。若信
0068c08: 得及把得住。便請坐斷報化佛頭。高步毗盧頂上。拈
0068c09: 拄杖曰。且道。拄杖子。有何長處。良久。畫一畫曰。能殺
0068c10: 能活。能從能奪。更有一般堪羨處。不風流處也風流。
0068c11: 卓拄杖一下。
0068c12: 慧力昌禪師法嗣
0068c13: 臨江慧力洞源禪師上堂。佛祖不立。雨落街頭自濕。
0068c14: 凡聖何依。晴乾自是無泥。方知頭頭皆是道。法法本
0068c15: 圓成。休說趙州七觔衫。曹溪一滴水。須彌頂上浪滔
0068c16: 天。大洋海底紅塵起。喝一喝曰。是何道理。參。
0068c17: 羅漢南禪師法嗣
0068c18: 衡州南嶽雲峰景德慧昌禪師上堂。非不非。是不是。
0068c19: 達磨西來。惑眾顯異。梁王勘破。渡江入魏。九年面壁
0068c20: 向嵩丘。接得神光轉失利。大眾欲不失利麼。廉纖梅
0068c21: 雨蔽千家。瀟灑薰風吹萬類。若作佛法商量。墮在野
0068c22: 狐隊　上堂。至道無難。唯嫌揀擇。但莫愛憎。洞然
0068c23: 明白。雪峰輥毬。趙州庭柏。不落見聞。亦非聲色。擬問
0068c24: 如何。攔腮一摑。
0069a01: 安慶桐城浮山德宣禪師上堂。僧問。如何是佛。師曰。
0069a02: 天長地久。曰學人未曉。師曰。年老病生。曰同生同死。
0069a03: 又作麼生。師曰。喚闍黎作佛得麼。乃曰。雙井峰。錦繡
0069a04: 谷。南北東西難圖錄。縱爾僧繇巧筆端。爭如一到心
0069a05: 中足。豎拂子曰。還見麼。良久曰。雲居羅漢。擊禪床下
0069a06: 座。
0069a07: 薦福英禪師法嗣
0069a08: 福州等覺普明禪師開堂日。白椎罷。顧大眾曰。奇哉
0069a09: 妙哉。諸人還觀得麼。若實於此觀得。盡十方世界。淨
0069a10: 。赤灑灑。更無微毫許法可與為見為聞。亦無纖
0069a11: 芥許法可與為對為待。若觀不得。定是根塵結縛未
0069a12: 解。凡聖情量不脫。終日只在是非得失裏著倒。有什
0069a13: 麼用處。眾中莫有超然獨脫灑落底衲僧麼。出來。與
0069a14: 你證明。僧問。如何是奪人不奪境。師曰。風清月白。曰
0069a15: 如何奪境不奪人。師曰。頭土面。曰如何是人境俱
0069a16: 不奪。師曰。海晏河清。曰如何是人境兩俱奪。師曰。水
0069a17: 泄不通。問如何是賓中賓。師曰。更苦辛。曰如何
0069a18: 是賓中主。師曰。問處甚分明。曰如何是主中賓。師曰。
0069a19: 垂手入紅塵。曰如何是主中主。師曰。寶當胸拔。曰
0069a20: 賓主已巳蒙師指示。向上宗乘事若何。師曰。且待別時
0069a21: 來。乃曰。休休。直饒問若雲興。答如瓶瀉。於道轉遠。何
0069a22: 也。為此事。一大藏教所不能詮。三世諸佛。唯是自
0069a23: 得。輝今耀古。忘見絕知。彌滿十。寧有方所。祇為情
0069b01: 德。迴首塵勞。開方便門。示真實相。豎拂子曰。方便門
0069b02: 開也。還有入得底麼。者裏入得。便能持實相印。建大
0069b03: 法幢。出沒縱橫。卷舒自在。雖然。猶落建化門庭。未是
0069b04: 衲僧家徑要一路。且作麼生是徑要一路。良久曰。肯
0069b05: 重不得全。卸方為妙。乃擲下拂子。
0069b06: 道林一禪師法嗣
0069b07: 潭州大溈大圓智禪師四明人。上堂。舉南泉道。三世
0069b08: 諸佛不知有。狸奴白牯知有。師曰。三世諸佛。既不
0069b09: 知有。狸奴白牯。又何曾夢見。灼然須知向上有。知有
0069b10: 底人始得。且作麼生是知有底人。喫官酒。臥官街。當
0069b11: 處死。當處埋。沙場無限英靈漢。堆山積嶽露屍骸。
0069b12: 南嶽下十五世
0069b13: 上封秀禪師法嗣
0069b14: 文定公胡安國字康候。道號艸菴。公久依上封。得言
0069b15: 外之旨。崇寧中。過藥山。有禪人。舉南泉斬話問公。
0069b16: 公以偈答曰。手握乾坤殺活機。縱橫施設在臨時。玉
0069b17: 堂兔馬非龍象。大用堂堂總不知　寄上封偈曰。祝
0069b18: 融峰似杜城天。萬古江山在目前。須信死心元不死。
0069b19: 夜來秋月又同圓。
0069b20: 上封才禪師法嗣
0069b21: 福州普賢元素禪師建寧人。上堂。兵隨印轉。三千里
0069b22: 外絕塵。將逐符行。二六時中淨。不用鐵旗鐵
0069b23: 鼓。自然草偃風行。何須七縱七擒。直得無思不服。所
0069b24: 謂大丈夫秉慧。般若鋒兮金剛。非但能摧外道
0069c01: 心。早曾落天魔膽。正恁麼時。且道。主將是甚麼人。
0069c02: 喝一喝　上堂。南泉道。我十八上便解作活計。囊無
0069c03: 繫蟻之絲。廚乏聚繩之糝。趙州道。我十八上便解破
0069c04: 家散宅。南頭買賤。北頭賣貴。點檢將來。好與三十棒。
0069c05: 且放過一著。何故。曾為蕩子偏憐客。自愛貪杯惜醉
0069c06: 人　上堂。未開口時先分付。擬思量處隔千山。莫言
0069c07: 佛法無多子。未透元關也大難。祇如元關。作麼生透。
0069c08: 喝一喝。
0069c09: 福州山山堂僧洵禪師本郡阮氏子。上堂。黃檗手
0069c10: 中六十棒。不會佛法的的大意。較些子。大愚肋下
0069c11: 築三拳。便道。黃檗佛法無多子。鈍置殺人。須知有一
0069c12: 人大棒驀頭打。他不回頭。老拳劈面槌。他亦不顧。且
0069c13: 道是誰　上堂。朔風掃地卷黃葉。門外千峰凜寒色。
0069c14: 夜半烏龜帶雪飛。石女谿邊皺兩眉。卓拄杖曰。大家
0069c15: 在這裏。且道。天寒人寒。喝一喝曰。歸堂去。
0069c16: 福州山別峰祖珍禪師興化林氏子。母陳氏。夢僧
0069c17: 遺以明珠。因詢何來。僧曰。余黃涅槃也。覺而有。生
0069c18: 有奇相。通身毛長二寸。謁鼓山鑒淳。尋參佛心于
0069c19: 東山。及心移鼓山。師典第一座。心去。師為繼席。又遷
0069c20: 泉之法石　僧問。趙州遶禪床一。轉藏已巳竟。此理
0069c21: 如何。師曰。龍看頭。蛇看尾。曰婆子道。比來請轉
0069c22: 全藏。為甚麼祇轉得半藏。此意又且如何。師曰。人無
0069c23: 遠慮。必有近憂。曰未審甚麼處是轉半藏處。師曰。不
0069c24: 是知音者。徒勞話歲寒　上堂。尋牛須訪跡。學道貴
0070a01: 無心。跡在牛還在。無心道易尋。豎起拂子曰。這箇是
0070a02: 跡。牛在甚麼處。直饒見得頭角分明。鼻孔也在法石
0070a03: 手裏　上堂。向上一路。千聖不傳。卓拄杖曰。恁麼會
0070a04: 得。十萬八千。畢竟如何。桃紅李白薔薇紫。問著春風
0070a05: 總不知　示眾。大道祇在目前。要且目前難。欲識
0070a06: 大道真體。不離聲色言語。卓拄杖曰。這箇是聲。豎起
0070a07: 拄杖曰。這箇是色。喚甚麼作大道真體。直饒向這裏
0070a08: 見得。也是鄭州出曹門　示眾。若論此事。如人喫飯。
0070a09: 飽則便休。若也不飽。必有思食之心。若也過飽。又有
0070a10: 傷心之患。到這裏。作麼生得恰好去。良久曰。且歸巖
0070a11: 下宿。同看月明時　師造七佛塔于法石。工畢。遂
0070a12: 去隱夾嶺白水巖。將寂。說偈曰。生本無生。死本無死。
0070a13: 生死二途。無彼無此。茶毗。舍利不可以數計。葬法石
0070a14: 焉。
0070a15: 黃龍逢禪師法嗣
0070a16: 饒州薦福常庵擇崇禪師寧國人。上堂。舉僧問古德。
0070a17: 生死到來。如何免得。德曰。柴鳴竹驚人耳。曰不會。
0070a18: 德曰。家犬聲獰夜不休。師曰。諸人要會麼。柴鳴竹
0070a19: 驚人耳。大洋海底紅塵起。家犬聲獰夜不休。陸地行
0070a20: 船三萬里。堅牢地神笑呵呵。須彌山王眼鼻。把手
0070a21: 東行向西。南山聲應北山裏。千手大悲開眼看。無
0070a22: 量慈悲是誰底。良久曰。頭長短。少喜多瞋　上堂。
0070a23: 問侍者曰。還記得昨日因緣麼。曰記不得。復顧大眾
0070a24: 曰。還記得麼。眾無對。豎起拂子曰。還記得麼。良久曰。
0070b01: 也忘了也。三處不成。一亦非有。諸人不會。方言露
0070b02: 柱。且莫開口。以拂子擊禪床。下座。
0070b03: 天寧卓禪師法嗣
0070b04: 慶元府育王無示介諶禪師溫州張氏子。謝知事上
0070b05: 堂。尺頭有寸。鑑者猶稀。秤尾無星。且莫錯認。若欲定
0070b06: 古今輕重。較佛祖短長。但請於中著一隻眼。果能一
0070b07: 尺。還他十寸。八兩元是半斤。自然內外和平。家國無
0070b08: 事。山僧今日已巳是兩手分付。汝等諸人。還肯信受奉
0070b09: 行也無。尺量刀剪世間。誌公不是閒和尚　上堂。
0070b10: 文殊智。普賢行。多年曆日。德山棒。臨濟喝。亂世英雄。
0070b11: 汝等諸人。穿僧堂入佛殿。還知嶮過鐵圍關麼。忽然
0070b12: 踏著釋迦頂。磕著聖僧額頭。不免一場禍事　上
0070b13: 堂。我若說有。你為有礙。我若說無。你為無礙。我若橫
0070b14: 說。你又跨不過。我若豎說。你又跳不出。若欲叢林平
0070b15: 帖。大家無事。不如推倒育王。且道。育王如何推得倒
0070b16: 去。召大眾曰。著力著力。復曰。苦哉苦哉。育王被人推
0070b17: 倒了也。還有路見不平拔相為底麼。若無。山僧不
0070b18: 免自倒自起。擊拂子下座　師性剛毅。蒞眾有古法。
0070b19: 時以諶鐵面稱之。
0070b20: 安吉州道場慧琳普明禪師福州人。上堂。有漏笊籬。
0070b21: 無漏木杓。庭白牡丹。檻紅芍藥。因思九年面壁人。到
0070b22: 頭不識這一著。且道。作麼生是這一著。以拄杖擊禪
0070b23: 床。下座　上堂。一即多。多即一。毗盧頂上明如日。也
0070b24: 無一。也無多。現成公案沒。拈起舊來氈拍板。明
0070c01: 時共唱太平歌。
0070c02: 湖州道場無傳居慧禪師本郡吳氏子。上堂。鍾馗醉
0070c03: 裏唱涼州。小妹門前祇點頭。巡海夜叉相見後。大家
0070c04: 拍手上高樓。大眾若會得去。鎖天下人舌頭。若會
0070c05: 不得。將謂老僧別有奇特　上堂。百尺竿頭弄影戲。
0070c06: 不唯瞞你又瞞天。自笑平生岐路上。投老歸來沒一
0070c07: 錢　上堂。舉臨濟示眾曰。一人在高高峰頂。無出身
0070c08: 之路。一人在十字街頭。亦無向背。且道。那箇在前。那
0070c09: 箇在後。師曰。更有一人不在高高峰頂。亦不在十字
0070c10: 街頭。臨濟老漢。因甚不知。便下座。
0070c11: 臨安府顯寧松堂圓智禪師上堂。蘆花白蓼花紅。溪
0070c12: 邊修竹碧籠。閒雲抱幽石。玉露滴巖叢。昨夜烏龜
0070c13: 變作。今朝水牯悟圓通。咄。
0070c14: 安吉州烏回唯庵良範禪師上堂。塵劫已巳前事。堂堂
0070c15: 無背面。動靜莫能該。舒卷快如電。莫道凡不知。佛也
0070c16: 不見。決定在何處。合取這兩片。薦不薦。更為諸人
0070c17: 通一線。良久曰。天下太平。皇風永扇　上堂。舉僧問
0070c18: 趙州。至道無難。唯嫌揀擇。是時人窠窟否。州曰。曾有
0070c19: 人問老僧。直得五年分不下。師召眾曰。趙州具頂
0070c20: 門眼。向擊石火裏分緇素。閃電光中明縱奪。為甚麼
0070c21: 五年分不下。還委悉麼。易分雪裏粉。難辨墨中
0070c22: 煤。
0070c23: 溫州本寂靈光文觀禪師本郡葉氏子。上堂。過去諸
0070c24: 如來。斯門已巳成就。好事不如無。現在諸菩薩。今各入人
0071a01: 圓明。好事不如無。未來修學人。當依如是法。好事不
0071a02: 如無。還知麼。除華山陳處士。何人不帶是非行。參。
0071a03: 黃龍震禪師法嗣
0071a04: 常德府德山無諍慧初禪師靜江人。上堂。顧視大眾
0071a05: 曰。見麼。在天成象。在地成形。在日月為晦為朔。在四
0071a06: 時為寒為暑。鼓之以雷霆。潤之以風雨。且道。在衲僧
0071a07: 分上又作麼生。一趯趯四大海。一拳拳倒須彌山。
0071a08: 佛祖位中留不住。又吹漁笛汨羅灣　上堂。九月二
0071a09: 十五。聚頭相共舉。瞎正法眼。拈雲門普。德山不
0071a10: 會說禪。贏得村歌社舞。阿呵呵。邏囉哩。遂作舞下座。
0071a11: 萬年一禪師法嗣
0071a12: 嘉興府報恩法常首座開封人。丞相薛居正之裔。宋
0071a13: 徽宗政和丁酉。依長沙益陽華嚴元軾。下髮。依叢
0071a14: 林。於首楞嚴經。深入義海。自湖湘至萬年。謁雪巢機
0071a15: 契。命掌牋翰。後首眾報恩。室中唯一矮榻。餘無長物。
0071a16: 宣和庚子九月中。語寺僧曰。一月後不復留此。十月
0071a17: 二十一。往方丈謁。飯將曉。書漁父詞於室門。就榻收
0071a18: 足而逝。詞曰。此事楞嚴露布。梅花雪月交光處。一
0071a19: 笑寥寥空萬古。風甌語。然銀漢橫天宇。蝶夢南華
0071a20: 方栩栩。班班誰跨豐干虎。而今忘來時路。江山暮。
0071a21: 天涯目送鴻飛去。
0071a22: 南嶽祖禪師法嗣
0071a23: 廬山延慶叔禪師僧問。多子塔前共談何事。師曰。一
0071a24: 回相見一回老。能得幾時為弟兄。僧禮拜。師曰。唐興
0071b01: 今日失利。
0071b02: 勝因靜禪師法嗣
0071b03: 漣水軍萬壽夢庵普信禪師上堂。殘雪既消盡。春風
0071b04: 日漸多。若將時節會。佛法又如何。且道。時節因緣。與
0071b05: 佛法道理。是同是別。良久曰。無影樹栽人不見。開花
0071b06: 結果自馨香。
0071b07: 平江府慧日默庵興道禪師上堂。同雲欲雪未雪。愛
0071b08: 日似暉不暉。寒啾啾籬落。朔風冽冽舞簾帷。要
0071b09: 會韶陽親切句。今朝覿面為提撕。卓拄杖下座。
0071b10: 廣德軍光孝果禪師常德桃源人。上堂。舉南泉斬
0071b11: 兒話。乃曰。南泉提起下刀誅。六臂修羅救得無。設
0071b12: 使兩堂俱道得。也應流血滿街衢。
0071b13: 雪峰需禪師法嗣
0071b14: 福州雪峰毬堂慧忠禪師上堂。終日忙忙。那事無妨。
0071b15: 作麼生是那事。良久曰。心不負人。面無色。
0071b16: 天童交禪師法嗣
0071b17: 慶元府蓬萊圓禪師住山三十年。足不越閫。道俗尊
0071b18: 仰之。師有偈曰。新縫紙被烘來煖。一覺安眠到五更。
0071b19: 聞得上方鐘鼓動。又添一日在浮生。
0071b20: 圓通旻禪師法嗣
0071b21: 江州廬山圓通守慧禪師興化陳氏子。上堂。但知今
0071b22: 日復明日。不覺前秋與後秋。平步坦然歸故里。乘
0071b23: 好月過滄洲。咦。不是苦心人不知　宋政和中。三入
0071b24: 內庭說法。徽宗喜甚。賜真密印通慧六字號。
0071c01: 隆興府黃龍道觀禪師上堂。古人道。眼色耳聲。萬法
0071c02: 成辦。你諸人。為甚麼從朝至暮。諸法不相到。遂喝一
0071c03: 喝曰。牽牛入你鼻孔。禍不入慎家之門。
0071c04: 左丞范沖居士字致。由翰苑守豫章。過謁圓通旻。
0071c05: 茶罷曰。某行將老矣。墮在金紫行中。去此事稍遠。通
0071c06: 呼內翰。公應喏。通曰。何遠之有。公躍然曰。乞師再垂
0071c07: 指誨。通曰。此去洪都有四程。公佇思。通曰。見即便見。
0071c08: 擬思即差。公乃豁然有省。
0071c09: 樞密吳居厚居士擁節歸鍾陵。謁圓通旻曰。某頃赴
0071c10: 省試過此。過趙州關。因問前住訥老。透關底事如何。
0071c11: 訥曰。且去做官。今不覺五十餘年。旻曰。曾明得透關
0071c12: 底事麼。公曰。八次經過。常存此念。然未甚脫灑在。旻
0071c13: 度扇與之曰。請使扇。公即揮扇。旻曰。有甚不脫灑處。
0071c14: 公忽有省。曰便請末後句。旻乃揮扇兩下。公曰。親切
0071c15: 親切。旻曰。吉獠舌頭三千里。
0071c16: 諫議彭汝霖居士手寫觀音經施圓通。通拈起曰。這
0071c17: 箇是觀音經。那箇是諫議經。公曰。此是某親寫。通曰。
0071c18: 寫底是字。那箇是經。公笑曰。了不得也。通曰。即現
0071c19: 宰官身。而為說法。公曰。人人有分。通曰。莫謗經好。公
0071c20: 曰。如何即是。通舉經示之。公拊掌大笑曰。嗄。通曰。又
0071c21: 道了不得。公禮拜。
0071c22: 中丞盧航居士與圓通擁爐次。公問。諸家因緣。不勞
0071c23: 拈出。直截一句。請師指示。通厲聲指曰。看火。公急撥
0071c24: 衣。忽大悟。謝曰。灼然佛法無多子。通喝曰。放下著。公
0072a01: 應喏喏。
0072a02: 左司都貺居士問圓通曰。是法非思量分別之所能
0072a03: 解。當如何湊泊。通曰。全身入火聚。公曰。畢竟如何曉
0072a04: 會。通曰。驀直去。公沈吟。通曰。可更喫茶麼。公曰不必。
0072a05: 通曰。何不恁麼會。公契旨曰。元來太近。通曰。十萬八
0072a06: 千。公占偈曰。不可思議。是大火聚。便恁麼去。不離當
0072a07: 處。通曰。咦。猶有這箇在。公曰。乞師再垂指示。通曰。便
0072a08: 恁麼去。鐺是鐵鑄。公頓首謝之。
0072a09: 明招慧禪師法嗣
0072a10: 揚州石塔宣秘禮禪師僧問。山河大地與自己。是同
0072a11: 是別。師曰。長亭涼夜月。多為客鋪舒。曰謝師答話。師
0072a12: 曰。網大難為鳥。綸稠始得魚。僧作舞歸眾。師曰。長江
0072a13: 為硯墨。頻寫斷交書　上堂。舉百丈野狐話。乃曰。不
0072a14: 是翻濤手。徒誇跨海鯨。由基方撚鏃。枝上眾猿驚
0072a15: 　上堂。至座前。師搊一僧上法座。僧慞惶欲走。師遂指
0072a16: 座曰。這棚子。若牽一頭驢上去。他亦須就上屙在。汝
0072a17: 諸人。因甚麼不肯。以拄杖一時趕散。顧侍者曰。嶮。
0072a18: 浮山真禪師法嗣
0072a19: 峨嵋靈巖徽禪師僧問。文殊是七佛之師。未審誰是
0072a20: 文殊之師。師曰。金沙灘上馬郎婦。
0072a21: 祥符立禪師法嗣
0072a22: 湖南報慈淳禪師上堂。青眸一瞬。金色知歸。授手而
0072a23: 來。如王寶。而今開張門戶。各說異端。可謂古路坦
0072a24: 而荊棘生。法眼正而還自翳。孤負先聖。埋沒己已靈。且
0072b01: 道。不埋沒。不孤負。正法眼藏。如何吐露。還有吐露得
0072b02: 底麼。出來吐露看。如無。擔取詩書歸舊隱。野花啼鳥
0072b03: 一般春。
0072b04: 雲巖游禪師法嗣
0072b05: 臨安府徑山塗毒智禪師天台陳氏子。幼依護國
0072b06: 楚光落髮。十九造國清。謁寂室光。灑然有省。次謁大
0072b07: 圓於明州萬壽。圓問曰。甚處來。師曰。天台來。曰見智
0072b08: 者大師麼。師曰。即今亦不少。曰因甚在汝跟下。師
0072b09: 曰。當面蹉過。圓曰。上人不耘而秀。不扶而直。一日辭
0072b10: 去。圓送之門。拊師背曰。寶所在近。此城非實。師頷之。
0072b11: 往豫章。謁典牛。道由雲居。風雪塞路。坐閱四十二日。
0072b12: 午初板聲鏗然。忽爾大悟。及造門。典牛獨指師曰。甚
0072b13: 處見神見鬼來。師曰。雲居聞板聲來。牛曰。是甚麼。師
0072b14: 曰。打破空。全無柄靶。牛曰。向上事未在。師曰。東家
0072b15: 暗坐。西家廝罵。牛曰。嶄然超出佛祖。他日起家一鱗
0072b16: 足矣　住後。上堂。舉教中道。若以色見我。以音聲求
0072b17: 我。是人行邪道。不能見如來。雖然恁麼。正是捕得老
0072b18: 鼠。打被油甕。天衣道。你眼在甚麼處。雖則識破釋迦
0072b19: 老子。爭奈拈指。若是塗毒即不然。色見聲求也
0072b20: 不妨。百花影裏繡鴛鴦。自從識得金鍼後。一任風吹
0072b21: 滿袖香　師將示寂。陞座別眾。囑門人以文祭之。師
0072b22: 危坐傾聽。至尚饗。為之一笑。越兩日。沐浴更衣。集眾
0072b23: 說偈曰。四大既分飛。雲任意歸。秋天霜夜月。萬里
0072b24: 轉光輝。俄頃泊然而逝。壽七十六。夏六十。塔全身於
0072c01: 東岡之麓。
0072c02: 信相顯禪師法嗣
0072c03: 成都府金繩文禪師僧問。如何是大道之源。師曰。黃
0072c04: 河九曲。曰如何是不犯之令。師曰。鐵蛇鑽不入。僧擬
0072c05: 議。師便打。
0072c06: 南嶽下十六世
0072c07: 育王諶禪師法嗣
0072c08: 台州萬年心聞曇賁禪師永嘉人。住江心。病起上堂。
0072c09: 維摩病。說盡道理。龍翔病。咳不已巳。咳不已巳。說盡
0072c10: 道理。說盡道理。咳不已巳。汝等諸人。還識得其中意
0072c11: 旨也未。本是長江湊風冷。教露柱患頭風　上堂。
0072c12: 一見便見。八角磨盤空裏轉。一得永得。辰錦朱砂如
0072c13: 墨黑。秋風吹渭水。已巳落雲門三句裏。落葉滿長安。幾
0072c14: 箇而今被眼瞞。豎拂子曰。瞞得瞞不得。總在萬年手
0072c15: 裏。還見麼。華頂月籠招手石。斷橋水落捨身巖　僧
0072c16: 問。百丈卷席。意旨如何。師曰。賊過後張弓　四明太
0072c17: 守。以雪竇請師。師辭以偈曰。鬧籃方喜得抽頭。退鼓
0072c18: 而今打未休。莫把乳峰千丈雪。重來換我一雙眸。
0072c19: 慶元府天童慈航了朴禪師福州人。上堂。酷暑如焚
0072c20: 不易禁。炎炎赫赫欲流金。夜明簾外無人到。靈木迢
0072c21: 然轉綠陰　上堂。久雨不晴。半睡半醒。可謂天地合
0072c22: 其德。日月合其明。四時合其序。鬼神合其吉凶。遂喝
0072c23: 曰。住住。內卦已巳成。更求外象。卓拄杖曰。適來擲得雷
0072c24: 天大壯。如今變作地火明夷　上堂。牛皮鞔露柱。露
0073a01: 柱啾啾。燈籠佯不知。明還自照。殿脊老螭吻。聞
0073a02: 得呵呵笑。三門側耳聽。就上打之遶。譬如十日菊。開
0073a03: 得阿誰要。阿呵呵。未必秋香一夜衰。熨斗煎茶不同
0073a04: 銚　室中問僧。賊來須打。客來須看。祇如三更夜半。
0073a05: 人面似賊。賊面似人。作麼生辨　上堂。觀音巖玲玲
0073a06: 瓏瓏。太白石丁丁東東。西園菜蟥。似不堪食。東谷華
0073a07: 發。無賴紅。且道。是祖意教意。途中受用。世諦流布。
0073a08: 若辨不出。雪峰覆飯桶。若便得出。甘贄禮拜蒸籠。
0073a09: 參　上堂。德山入門便棒。臨濟入門便喝。臨濟喝處。
0073a10: 德山棒頭耳聾。德山棒時。臨濟喝下眼瞎。雖然一搦
0073a11: 一。就中全生全殺。遂喝一喝。卓拄杖一下曰。敢問
0073a12: 諸人。是生是殺。良久曰。君子可入。
0073a13: 南州西巖宗回禪師婺州人。久依無示。深得法忍。
0073a14: 因寺僧以茶禁。聞有司。吏捕知事。師謂眾曰。此事不
0073a15: 直之。則罪坐於我。若自直。彼復得罪。不忍為也。令擊
0073a16: 鼓陞座。說偈曰。縣吏追呼不暫停。爭如長往事分明。
0073a17: 從前有箇無生曲。且喜今朝調已巳成。言訖而逝。
0073a18: 高麗國坦然國師少嗣王位。欽慕宗乘。因海商方景
0073a19: 仁。抵四明。錄無示語歸。師閱之啟悟。即棄位圓顱。作
0073a20: 書以語要。及四威儀偈。令景仁呈無示。示答曰。佛祖
0073a21: 出興於世。無一法與人。實使其自信自悟。自證自到。
0073a22: 具大知見。如所見而說。如所說而行。山河大地草木
0073a23: 叢林。相與證明。其來久矣。後復通嗣法。其書略曰。生
0073a24: 死海中。曠劫難渡。得遇本分宗師。以三要印子。驗定
0073b01: 其法。實謂盲龜值浮木孔耳。
0073b02: 臨安府龍華無住本禪師廣德人。上堂。舉雲門拈起
0073b03: 胡餅曰。我祇供養兩浙人。不供養向北人。眾無語。門
0073b04: 自代曰。天寒日短。兩人共一。師曰。韶陽老漢。言中
0073b05: 有嚮。痛處著錐。檢點將來。翻成毒藥。諸人要會麼。半
0073b06: 在河南半河北。一片凝似墨黑。冷地思量愁殺人。
0073b07: 叵耐雲門這老賊。賊賊。下座。更不巡堂。
0073b08: 道場明禪師法嗣
0073b09: 臨江軍東山吉禪師因李朝請。與甥薌林向居士子
0073b10: 諲過謁。問家賊惱人時如何。師曰。誰是家賊。李豎起
0073b11: 拳。師曰。賊身已巳露。李曰。莫塗糊人好。師曰。贓證見在。
0073b12: 李無語。師示以偈曰。家賊惱人孰奈何。千聖回機祇
0073b13: 為他。界空無影跡。無依無住絕籠羅。賊賊。猛將
0073b14: 雄兵收不得。疑殺天下老禪和。笑倒市古彌勒。休
0073b15: 休。不用將心向外求。回頭瞥爾賊身露。和贓捉獲世
0073b16: 無儔。世無儔真可仰。從茲不復誇伎倆。怗怗安家樂
0073b17: 業時。萬象森羅齊拊掌。
0073b18: 道場慧禪師法嗣
0073b20: 何山。次移華藏。隆興初。詔居靈隱。宋孝宗。召至內殿。
0073b21: 問禪道之要。師答以此事在陛下堂堂日用應機處。
0073b22: 本無知見起滅之分。聖凡迷悟之別。第護正念。則與
0073b23: 道相應。情物。則業不能繫。盡去沉掉之病。自忘問
0073b24: 答之意。矧今補處見在。佛般若光明中。何事不成現
0073c01: 耶。上為之首肯　示眾。仙人張果老。騎驢穿耳過。但
0073c02: 聞蹄撥剌。誰知是紙做　後退居明教永安蘭若。逍
0073c03: 遙自適。有偈題于壁曰。雪裏梅花春信息。池中月色
0073c04: 夜精神。年來不是無佳趣。莫把家風舉似人。淳熙丙
0073c05: 申八月示微疾。書偈而逝。塔于永安。
0073c06: 光孝禪師法嗣
0073c07: 廣德軍光孝悟初首座分座日示眾。舉風幡話。至仁
0073c08: 者心動處。乃曰。祖師恁麼道。賺殺一船人。今時衲僧。
0073c09: 也不可恁麼會。既不恁麼會。畢竟作麼生。良久曰。六
0073c10: 月好合醬。切忌著鹽多。
0073c11: 南嶽下十七世
0073c12: 萬年賁禪師法嗣
0073c13: 溫州龍鳴在庵賢禪師上堂。舉法眼道。識得凳子。周
0073c14: 有餘。雲門道。識得凳子。天地懸殊。師曰。法眼老漢。
0073c15: 坐殺天下人。雲門大師。走殺天下人。龍鳴則不然。識
0073c16: 得凳子。四著地。要坐便坐。要起便起　上堂。舉趙
0073c17: 州勘婆話頌曰。冰雪佳人貌最奇。常將玉笛向人吹。
0073c18: 曲中無限傷心事。獨許東君第一枝。
0073c19: 潭州大溈咦庵鑑禪師會稽人。上堂。木落霜空。天寒
0073c20: 水冷。釋迦老子無處藏。拆東籬補西壁。撞著不空見
0073c21: 菩薩。請示念佛三昧。也甚奇怪。向道金色光明雲。
0073c22: 參退喫茶去　上堂。老胡開一條路。甚生徑直。祇曰
0073c23: 歇即菩提。性淨明心。不從人得。後人不得其門。一向
0073c24: 奔馳南北。往復東西。極歲窮年。無箇歇處。諸人還歇
0074a01: 得麼。休休　上堂。舉晦堂一日問僧。甚處來。曰南雄
0074a02: 州。堂曰。出來作甚麼。曰尋訪尊宿。堂曰。不如歸鄉好。
0074a03: 曰未審和尚令某歸鄉。意旨如何。堂曰。鄉里三錢買
0074a04: 一片魚鮓。如手掌大。師曰。寧可碎身如微塵。終不瞎
0074a05: 箇師僧眼。晦堂較些子。有般漢便道。熟處難忘。有甚
0074a06: 共語處　上堂。舉罽賓國王問師子尊者蘊空公案。
0074a07: 師頌曰。尊者何曾得蘊空。罽賓徒自斬春風。桃花雨
0074a08: 後已巳零落。染得一溪流水紅。
0074a09: 明州天童雪庵從瑾禪師永嘉楠溪鄭氏子。禮普安
0074a10: 子回落髮。謁心聞於瑞巖。一日入室。聞舉紅爐片雪
0074a11: 話問。師擬答。忽領旨。留侍三年。入閩見佛智于西禪。
0074a12: 智問。甚處來。師曰四明。智曰。曾見憨布袋麼。師便喝。
0074a13: 智便打。師接住拳曰。和尚不得草草。智曰。瞎漢。過者
0074a14: 邊立。時心聞。主江心。師歸省。命充維那。一日問師。一
0074a15: 喝分賓主。照用一時行。如何是一喝分賓主。師便喝。
0074a16: 聞曰。者一喝。是賓是主。師曰。賓則始終賓。主則始終
0074a17: 主。聞笑曰。汝又眼花了。師即呈偈曰。一喝分賓主。依
0074a18: 然又眼華。倒翻筋斗去。踏殺死蝦。初住儀真靈巖。
0074a19: 遷天童。僧問。如何是靈巖境。師曰。鹿跑泉冷浸明月。
0074a20: 龍港深藏白雲　問如何是祖師西來意。師曰。夜
0074a21: 半須彌安鼻孔。曰如何是禪。師曰。仰面不見天。曰如
0074a22: 何是道。師曰。全身入荒草　上堂。金槌運動。三世諸
0074a23: 佛不敢當頭。法令施行。外道天魔悉皆拱手。峭巍巍
0074a24: 本無攀仰。淨不用安排。行住坐臥。不用猜疑。好
0074b01: 惡是非。一時放下。然後和泥合水。拽把牽。任運縱
0074b02: 橫。總無妨礙。正恁麼時且道。太平一曲。作麼生唱。良
0074b03: 久曰。銕船橫古渡。重整舊家風　上堂。金剛圈裏翻
0074b04: 身。築著帝釋鼻孔。懸崖頭上撒手。突出達磨眼睛。往
0074b05: 復三回。興猶未盡。機輪一轉。勢不可停。倒拈蝎尾。婢
0074b06: 使聲聞。順捋虎鬚。奴呼菩薩。釋迦已巳滅。彌勒未生。佛
0074b07: 法祖令。總屬新天童手裏。且把住放行。如何施設。良
0074b08: 久曰。無孔鐵槌當面擲。普天匝地起清風　宋寧宗
0074b09: 慶元庚申七月廿三。索浴更衣。書偈投筆而寂。壽八
0074b10: 十四。臘七十。全身葬心聞塔右。
0074b11: 溫州府智門谷庵景蒙禪師溫之平陽邵氏子。幼喜
0074b12: 聞鐘梵。十三披緇。習台教。以名相學。不足了大事。棄
0074b13: 之。參佛智于育王。王問貴鄉。師曰永嘉。王曰。還識永
0074b14: 嘉大師否。師擬答。王喝出。遂兀然如癡。不知寢食者
0074b15: 累月。一日聞鐘聲。忽有悟。上方丈。王曰。還識永嘉大
0074b16: 師否。師曰。即日伏惟和尚起居萬福。王曰。向上事又
0074b17: 作麼生。師擬對。王連棒出。次日又上方丈。王方發
0074b18: 問。師抗聲曰。老漢今日敗闕也。一喝而出。因歸里省
0074b19: 親。見龍翔。翔問。言無展事。語不投機。承言者喪。滯句
0074b20: 者迷。試向言詮不及處。通箇消息。師以左手畫○。翔
0074b21: 以拂左擊。師以右手畫○。翔以拂右擊。師又畫○。于
0074b22: 中兩手托呈。翔以拂畫兩畫。師拜起而立。翔笑曰。三
0074b23: 十年揀。今日得此烏喙。尋還鹿園。翔以谷名師
0074b24: 庵。又謁顯寧志。初出住智門。次遷瑞巖。師孤高絕
0074c01: 俗。弱不勝衣。而嚴冷峻峭。不可挹酌。
0074c02: 
0074c03: 五燈全書卷第四十
