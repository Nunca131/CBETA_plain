0470c03: 
0470c04: 五燈全書卷第八十六
0470c05: 
0470c06: 京都聖感禪寺住持臣僧　超永　編輯
0470c07: 京都古華嚴寺住持臣僧　超揆　較閱　進
0470c08: 呈
0470c09: 臨濟宗
0470c10: 南嶽下三十六世隨錄
0470c11: 姑蘇堯封寶雲月函潛禪師吳興董雨若也。參靈巖。
0470c12: 證徹大法。退翁儲既寂。隱居空山。以著述自娛。絕
0470c13: 人世。貌古如梵僧。性狷介。衣食不充。給侍星散。略不
0470c14: 縈懷。所著洞宗疑問。寶曇七發。皆關法門大典。竟以
0470c15: 貧病終其身。諸方惜之　上堂。問如何是本分事。師
0470c16: 曰。堯封不會禪。乃曰。瀑泉飛處綠陰交。山鳥丁東逐
0470c17: 午樵。滿笠松花歸去後。閒雲相與度峰腰。顧左右曰。
0470c18: 你道。將飯與堯封喫底。還有眼麼。良久曰。不覺日又
0470c19: 夜。爭教人少年　插秧上堂。者一片水田。一向斜搭
0470c20: 在衲僧肩頭。橫也在身上。豎也在身上。而今平鋪著
0470c21: 山前山後。直得眼瞪瞪地。看即有分。金鋤不動土。靈
0470c22: 苗何處栽。隊隊博飯喫底。不傷物義。道個應時及節
0470c23: 句子。供養一眾。也顯叢林有人。良久曰。三日風。五日
0470c24: 雨　普請採二茶上堂。舉一不得舉二。放過一著。落
0471a01: 在第二。禪和家。一向麤心生怕。落二落三。道個明日
0471a02: 不得普請。便自謂得也。他時後日。單單喫水也難消。
0471a03: 若據堯封苦心。那怕你摘葉尋枝。只要到手。來來往
0471a04: 往。不至空過。遂拍手曰。莫把三千道里誇。住山人事
0471a05: 儘風華。寶雲一味遵平淡。不摘楊花摘野茶　晚參。
0471a06: 問南泉百年後。山下作一頭水牯牛去。未審在那一
0471a07: 家。師曰。欺上座不得。曰下五字。倩甚麼人書底。師
0471a08: 曰。謾別人即得。乃曰。昨夜三更浪舉鞭。一汀細草綠
0471a09: 如。山童掃盡楊花雪。無那殘英又滿川　上堂。
0471a10: 空無筋骨。那下金槌。大道絕西東。豈循鍼路。沒鐙驢
0471a11: 子夜三更。拈下闍黎席帽。山僧是浙西路人。四川
0471a12: 州府城南。諸葛孔明八陣圖。前聚六十四。後聚二十
0471a13: 四。各高五尺。相去九尺　上堂。古堯封。十方無壁。有
0471a14: 一張口。沒個挂處。驀指鼻下曰。仍安舊處著。人天眾
0471a15: 前。如實而說。若到諸方。不得錯舉　上堂。拈起拂子
0471a16: 曰。晉鋒八百。帶累殺龍泉太阿。炭庫藏身。蹉過了麗
0471a17: 天杲日。盡道吹毛不動。地刀鎗。爭知荊棘林中。太
0471a18: 平得路。擲拂子曰。一個閒人天地間　晚參。眾集。師
0471a19: 坐定。左右顧曰。諸人與麼自在。堯封與麼起倒。諸人
0471a20: 與麼著著先機。堯封與麼次次落後。諸人與麼光彩。
0471a21: 堯封與麼愧。良久曰。洎被打破蔡州　上堂。到岸
0471a22: 古帆。千山萬水。不落三寸。四角六張。要向句裏明機。
0471a23: 言中取則。爭怪得香至國裏。背父逃走的。平欺漢地。
0471a24: 慣打南村十更　上堂。火星入牛斗。衲僧天下走。不
0471b01: 問你南地鵠。北地狐。橫擔拄杖。緊繫草。粥飯堂裏。
0471b02: 瓦碗竹。各須仔細　上堂。至座前。左右顧曰。到者
0471b03: 裏要我如何。陞座復左右顧曰。拶上一重。又且如何。
0471b04: 就座乃曰。而今坐定也。誰敢何如。便下座　上堂。堯
0471b05: 封有一句到你。是摩竭掩室。是毗耶杜口。良久曰。八
0471b06: 角磨盤空裏走。堯封無一句到你。是函乾坤。是截
0471b07: 斷眾流。喝一喝曰。蝦何曾出得斗　晚參。封堯不
0471b08: 敢瞎天下人眼。拈起拄杖曰。設有道。山僧只有受
0471b09: 璧之心。且無割城之意。卓一下曰。將謂我辜負汝。
0471b10: 是汝辜負我　上堂。達磨不來唐土。我國晏然。神光
0471b11: 不往西乾。彼中擾亂歇。嗚呼哀哉。法門不幸。盡道臨
0471b12: 濟德山。吾宗後勁。一回思之。毛骨俱冷　上堂。天中
0471b13: 函著你。目機銖兩數著你。不涉眾緣看。你走到
0471b14: 那裏。咦。恨春歸無覓處。不知轉向此中來　晚參。
0471b15: 問如何是空劫已巳前一句。師曰。記得小時騎竹馬。目
0471b16: 前又作白頭翁。莫言去處無端的。不在溪西便在東。
0471b17: 　上堂。十方無壁。四面無門。有一句子。把定乾坤。別
0471b18: 資一路。是鬼是人。喝一喝曰。大而化之之謂聖。聖而
0471b19: 不可知之謂神。稽首稽首。主臣主臣　一日拈拄杖
0471b20: 曰。特拋香餌。專待長鯨。僧出。師曰。咂水鮮鱗。全無希
0471b21: 冀。曰見之不取。思之千里。師曰。何得自投置網。僧擬
0471b22: 議。師打曰。死蝦　上堂。結布袋口。諸方不知。你
0471b23: 在堯封。做甚麼事。解布袋口。堯封不知。你在諸方。
0471b24: 做甚麼事。結也出堯封手不得。解也出堯封手不得。
0471c01: 你諸人。東去西去。前程忽有人問堯封手。切不得道。
0471c02: 十個指頭。如鼓椎相似　因事上堂。蕭梁高祖武帝
0471c03: 普通元年九月二十一日。南天竺國菩提達磨。來我
0471c04: 震旦。北魏孝明帝正光二年十二月九日。初祖菩提
0471c05: 達磨。傳法神光。西來衲子。豈是菽麥不分。去年此月
0471c06: 此日。比丘南潛。從天上靈巖。受請來掃堯封。今年此
0471c07: 月此日。上堂特特舉揚禪宗春秋。乃拊心曰。蒼天蒼
0471c08: 天。若不觸風化。爭明古佛心退翁儲嗣。
0471c09: 天台興化笠山藻文禪師南昌張氏子。上堂。秋雨
0471c10: 垂垂。秋風颯颯。屋頭籬菊抽金。門外楓林布錦。老雁
0471c11: 橫空。點破碧天似水。嬾猿挂樹。撼翻玉露如珠。父母
0471c12: 未生以前。何似者個時節。無事倚闌頻悵望。白雲空
0471c13: 鎖亂山青　上堂。冷雨翻紅葉。秋風動白蘋。空將未
0471c14: 歸意。說與欲行人　上堂。老僧住持多年。不解與人
0471c15: 東指西指。一句是一句。雨過竹風清。雲開山嶽露。僑
0471c16: 梵提。舌頭有分。饒伊見鞭影便行。望剎竿回去。猶
0471c17: 是途路邊事。要得捷徑一路。不得離我者裏。以拂子
0471c18: 畫一畫曰。此回不是夢。真個到廬山　一日聞鼓聲。
0471c19: 問侍僧曰。今日打鼓作甚麼。曰請和尚說小參。師曰。
0471c20: 鼓聲為諸仁說了也。山僧又說個甚麼。僧無對。師曰。
0471c21: 也是湖南賣餅退翁儲嗣。
0471c22: 靈巖卑牧謙禪師上元出隊上堂。問一色邊事盡
0471c23: 今時。向上全提不住者裏。未審明白菴前片地。還借
0471c24: 借也無。師曰。不用錐錐。曰則百步階前風悄然
0472a01: 也。師曰。何須瑣瑣屑屑。曰既爾把住要津。且自別行
0472a02: 一路。便歸眾。師曰。七十二峰有高下。乃拈拄杖。顧眾
0472a03: 曰。一等是新年頭佛法。向有無上論量。未免涉奢涉
0472a04: 儉。靈巖十五日以前。不曾韞櫝而藏。何故星叢摘月。
0472a05: 難充饑國稻梁。十五日以後。無心待價而沽。安用天
0472a06: 畔披雲。便是太平瑚璉。正當十五日。老僧不在明白
0472a07: 中。闍黎豈行燈影裏。卓一卓曰。一句當天。千江散彩。
0472a08: 途中家舍。交互爭輝。欲識溪山各別處。待金陵打個
0472a09: 回合來。作出袖人事。拽拄杖下座　上堂。僧出曰。轉
0472a10: 法輪耶。轉食輪耶。師曰。花雨落時香徑溼。僧打圓相
0472a11: 曰。豈非後學所宜究乎。師卓拄杖曰。木上座。恐不如
0472a12: 是。僧顧眾曰。少間食堂前。也須領取一分。師曰。匙
0472a13: 邊。不得草草。乃曰。正法眼藏。西天或有。涅槃妙心。此
0472a14: 土原無。實相無相微妙法門。洞庭山色吳淞水。正好
0472a15: 和雲作圖。拈拄杖曰。山僧揭開空王璽書。提出毗
0472a16: 盧正印。一印印定。福慧叢中。稱兩足的。面目肝腸。卓
0472a17: 一卓曰。添溟瀚之瀾。挹嵩華之翠。錦繡笙簧。聯芳法
0472a18: 苑。復卓一卓曰。盡在其中矣　小參。西來大意。不翼
0472a19: 而飛。不脛而走。在你耳裏非聲。在你鼻裏非嗅。在你
0472a20: 六根非塵。在你萬法非有。衡不出是錙。量不盡是
0472a21: 尖斗。卓拄杖曰。你方刻舟。去久矣　除日上堂。問
0472a22: 末後句敢請敢請。師曰。大人之略。宛爾不同。曰為甚
0472a23: 平地下個橛子。師曰。猶有些子在。曰山高水長。未足
0472a24: 酬之。師曰。難當明眼。乃喝一喝曰。此何時好。不與諸
0472b01: 人淨潔打疊去。風雲不次第。日月有恒常。崇報院裏。
0472b02: 好將佛作人情。好將法作人情。好將僧作人情。歲云
0472b03: 暮矣。有一轉。亦不用眨眼。亦不用低頭。直垂手而得
0472b04: 之。隨起身曰。甲己之年丙作首退翁儲嗣。
0472b05: 玉峰文衢達禪師崑山人。問離四大五蘊。阿那個
0472b06: 是上座主人公。師曰。一字不著畫　問空劫中。是甚
0472b07: 麼人作主。師曰。還我話頭來　問太陽溢目。萬里不
0472b08: 挂片雲。拈青天喫棒的。合下個甚麼語。師曰。相識
0472b09: 滿天下　問直得無一法當情。猶未是衲僧行履處。
0472b10: 如何是衲僧行履處。師曰。日出事生兄弟家　順治
0472b11: 庚子十月示疾。化於靈巖退翁儲嗣。
0472b12: 法昌石葉成禪師上堂。問教中有八萬四千波羅蜜
0472b13: 門。不知從那門入。師便打。曰和尚莫草草打人。師曰。
0472b14: 你但喫棒。我要話行。隨卓拄杖一下曰。八萬四千波
0472b15: 羅蜜門。山僧一下打開了也。入得者。更買草行。
0472b16: 入不得者。暑退生。伏惟起居珍重　小參。問如何
0472b17: 是最初一步。師曰。下便踏著。曰如何是聲前一句。
0472b18: 師曰。開口便道著。曰如何是無底籃。師曰。放得下。曰
0472b19: 如何是無根樹。師曰。提得起。僧以坐具作圓相。師曰。
0472b20: 裂破。僧一喝。師曰。我不汝欺。乃曰。最初一步。下便
0472b21: 踏著。聲前一句。開口便道著。可謂似地山。不知山
0472b22: 之孤峻。如石含玉。不知玉之無瑕。你等諸人。終日忙
0472b23: 忙。從年頭至年尾。行的行。住的住。臥的臥。其中有得
0472b24: 有不得。特特考鐘伐鼓。與你說破　上堂。僧纔出作
0472c01: 禮。師劈脊便打。僧喝。師又打。僧連喝。師直打下曰。從
0472c03: 知經過無數世界。只是不敢輕用。因山高流水急。
0472c04: 慨嘆於知稀。抱璞投珠。尚慎旃於識寡。今幸有明眼
0472c05: 人作證。山僧不辭鹵莽將出來。諸兄弟。切忌眼目定
0472c06: 動。者回若錯過。餘日定難逢　上堂。有佛處不得住。
0472c07: 無佛處急走過。汝等諸人。十二時中。在何世界。安身
0472c08: 立命。有底道。得心自在。得法自在。何往不佳。有底道。
0472c09: 空無邊處。識無邊處。無在不可。山僧合掌曰。不審過
0472c10: 去。不審現在。不審未來。我不敢輕於汝等。汝等皆當
0472c11: 作佛　晚參。霜明萬壑。月皎千峰。釋迦彌勒。處處相
0472c12: 逢。抖擻屎腸都說了。莫教錯認甕為鐘　臘八晚參。
0472c13: 眾集定。隨喝一喝曰。與麼會去。即是智慧德相。復喝
0472c14: 一喝曰。與麼會去。妄想執著。旋視一周曰。大眾。語
0472c15: 不透古今。進一步。即迷其理智。不出凡種。退一步。即
0472c16: 失其事。道之所在。肯相孤負。乃連喝兩喝曰。若到諸
0472c17: 方。不得錯舉退翁儲嗣。
0472c18: 京口長樂韶菴無廓禪師廣陵馬氏子。上堂。文殊
0472c19: 普賢。起佛見法見。貶向二鐵圍山。竟在彼中。開粥相
0472c20: 伴過夏。反道。是走倒。不如這裏好。明頭也合。暗頭
0472c21: 也合。長伸兩足睡。一覺起來。天地還依舊。似則也似。
0472c22: 還知他出頭不得處麼。良久曰。愧　師將寂滅。驀
0472c23: 然趯出隻履。示門人曰。達磨遺下一隻。今古無人提
0472c24: 得。而今拋出當陽。且要大家著力。喝一喝而逝退翁儲嗣。
0473a01: 天台國清祖憲襲禪師上堂。同參出作上壁勢。師曰。
0473a02: 須知有轉身一路。曰我待之久矣。師打曰。相辜負。
0473a03: 曰方見血滴滴。師曰。不可道。分付不著人。曰要頭截
0473a04: 取去。師曰。不消一拶。乃就座曰。因七見一。見一忘七。
0473a05: 賓主相逢。直拶上壁。拈拄杖曰。向者裏翻得個身轉。
0473a06: 不惟露獅子爪牙。亦具衲僧巴鼻。所以古德道。要頭
0473a07: 便截取去。你若識得他血滴滴地相為處。直下休去
0473a08: 歇去。何等省力。不然。國清立地待你搆去。卓拄杖曰。
0473a09: 莫相辜負　上堂。秋風盈壑。秋水盈溪。東西南北任
0473a10: 驅馳。但聽老僧一言。拈起拄杖曰。此去江南路。迢迢
0473a11: 不可期。水窮山盡處。又是轉身時。卓一下　示眾。台
0473a12: 嶺雲瀰。松門路僻。三回兩轉。圖個甚麼。睦州見僧來
0473a13: 推上門。魯祖見僧來。便轉身面壁。今朝撞著沒意智。
0473a14: 底。國清拈拄杖。一齊打曰。胡餅裏討甚麼汁　示
0473a15: 眾。五峰壁立。截斷千差。雙瀾翻。氣吞萬派。嚴冷賽
0473a16: 過汾州。枯澹渾同葉縣。百丈大義。何曾露布。祇有一
0473a17: 著高出諸方。不曾增人罪過　小參。問如何離心識
0473a18: 參。師曰。夜來床蓆穩。一覺到天明。如何絕凡聖學。師
0473a19: 曰。一步較易。兩步較難。僧擬議。師喝出　示眾。拈竹
0473a20: 篦曰。觸不得。背不得。已巳是盡情。盡情了也訝郎當。更
0473a21: 向胡餅裏討甚汁。遂旋風打散　小參。國清有樁公
0473a22: 案。賓主頻時互換。今朝特地拈來。也要諸方判斷。拈
0473a23: 拄杖曰。且道。是賓耶。是主耶。良久曰。若還疑擬不能
0473a24: 分。且教靠在東山畔　示眾。心不是佛。摩醯亞眼突
0473b01: 出。智不是道。慶喜剎竿放倒。顧左右曰。還有不避危
0473b02: 亡出來相扶底麼。良久。喝一喝曰。見義不為。何勇之
0473b03: 有　上堂。喝一喝曰。還知得麼。惺惺歷歷。歷歷惺惺。
0473b04: 惺既未居頂。敢言得住方。便道是正句。誰豎點頭。
0473b05: 設有人出來便曰。是甚麼道理。山僧冷笑一聲道。邪
0473b06: 法難扶。良久曰。敢問諸人。喝既是同。因甚有邪有正。
0473b07: 良久。復喝一喝曰。參　示眾。若論此事。如杲日當空。
0473b08: 無物不蒙其照。若是甘自陷於覆盆之下。又爭怪得
0473b09: 　小參。有句無句。如藤倚樹。今日也恁麼。明日也恁
0473b10: 麼。第三第四不問你。後五日事作麼生。更問。樹倒藤
0473b11: 枯。句歸何處。良久曰。不得停囚長智退翁儲嗣。
0473b12: 九峰正覺嚴序紀禪師姑蘇洞庭許氏子。上堂。以金
0473b13: 剛眼睛八斛四斗。鎔成一枚蠟人。將龜毛繩子三丈。
0473b14: 繫於南下薰風之間。然後。我等以大圓覺為伽藍。身
0473b15: 心安居平等性智。炎炎六月火生冰。只待秋聲一葉
0473b16: 至。拈拄杖。卓一下曰。寧有心於彼此　小參。超佛越
0473b17: 祖之談。生硬胡餅。曾有幾個。直吞下去。豎起拳頭曰。
0473b18: 知麼退翁儲嗣。
0473b19: 堯峰長蘆石祖禪師通州柳氏子。上堂。喝一喝曰。
0473b20: 不從他鄉別國來。親從靈山老子血盆口裏吐出。不
0473b21: 信且看下文。又喝一喝曰。千變萬化。不是容你守死
0473b22: 善道得的　小參。山僧一言半句。為諸人揭示。諸人
0473b23: 道是難處。難處是諸人易處。卓拄杖曰。花開碧岫。月
0473b24: 落寒潭退翁儲嗣。
0473c01: 南嶽慈賢喻葦濟禪師通州程氏子。上堂。昨日說牛
0473c02: 說馬。今朝說佛說法。欲問慈賢家風。山鋤不過尺八
0473c03: 　小參。擊竹篦曰。大眾且道。這一響多少觔兩。眾默
0473c04: 然。師擲竹篦曰。看人擔不喫力退翁儲嗣。
0473c05: 松江赤巖淵禪師楊州人。垂語曰。既為佛子。當遵佛
0473c06: 行。金剛是佛弟子。因甚與土地揩背。自代曰。乞兒見
0473c07: 小利。又曰。方以類聚。物以分。大象不遊兔徑。鸞鳳
0473c08: 弗與雞棲。因甚金毛獅子。跳入野狐窟中。自代曰。不
0473c09: 顧旁觀退翁儲嗣。
0473c10: 北京玉泉輪菴揆禪師姑蘇文文肅相國猶子也。母
0473c11: 夢老僧投胎而生。幼慕空宗。舉家學道。年十七。以白
0473c12: 衣。參退翁儲于靈巖。打精進七。於第三日。見儲落堂。
0473c13: 痛棒一僧。血流被地。有省。儲以三頓痛棒話徵之。衝
0473c14: 口答曰。雞寒上樹。鴨寒下水。儲深肯之。從此執侍巾
0473c15: 瓶。五易燠。于庚寅冬。直受菩薩戒。後以奸人搆訟
0473c16: 破家。載筆戎幕。隆冬。獵賀蘭山下。頭見雪嶺。如銀
0473c17: 鋪世界。胸次礙膺之物。廓爾冰釋。儲將順世。遙記以
0473c18: 偈。再一年于武昌軍。次薙染。出世住越州大能仁寺。
0473c19: 再住雲南文殊寺。還寓靈巖。
0473c20: 聖駕東巡幸山。被　特旨。召入長安。初住玉泉山普
0473c21: 陀寺。再移入澄心園古華嚴寺　能仁上堂。春去也
0473c22: 王瓜生苦菜秀。麥秋至蚯蚓出。怎奈朝菌不知晦朔。
0473c23: 蟪姑不知春秋。住山人。目空雲漢。聊向寒暑不到處。
0473c24: 別通一路。彈指曰。摘楊花。摘楊花　晚參。舉僧問汾
0474a01: 陽。如何是學人著力處。汾曰。嘉州打大像。如何是學
0474a02: 人轉身處。汾曰。陝陜府灌鐵牛。如何是學人親切處。汾
0474a03: 曰。西河弄師子。若人會得此三句。已巳辨三元。更有三
0474a04: 要語在。切須薦取。師曰。汾陽所謂三要語者。如人正
0474a05: 臨敵時。先備下兩股伏兵。著著恐陷在背水陣裏。乃
0474a06: 叩齒曰。無事多口。罪過不少　小參。柴米油鹽醬醋
0474a07: 茶。且喜能仁常住一件也無。連日大家減口忍饑。向
0474a08: 七尺單前。將三條篾。緊束肚皮。一隊上一隊下。猶自
0474a09: 彬彬濟濟。空腹高心。要知祖師西來意。決不是喫飽
0474a10: 了飯悟得的。汝等諸人。聞吾此言。直下信得及。定然
0474a11: 陡生歡喜。不學陶淵明攢眉而去。忽地撞著個性燥
0474a12: 的漢子。一把搊住問道。倉房庫房。還有佛法商量也
0474a13: 無。只向他道。舊穀既沒。新穀未升。像你者樣著忙。驢
0474a14: 年也沒有飯喫在　小參。舉太原孚。在雪峰作浴頭。
0474a15: 峰一日謂備頭陀曰。此間有個老鼠子。今在浴室裏。
0474a16: 備曰。待與和尚勘過。即往浴室。遇孚打水。備曰。相看
0474a17: 上座。孚曰。已巳相見了。備曰。甚麼中曾相見。孚曰。瞌
0474a18: 睡作麼。備入方丈。白峰曰。已巳勘破了。峰曰。作麼生
0474a19: 勘伊。備舉前話。峰曰。汝著賊也。師曰。且道。備頭陀著
0474a20: 賊。雪峰著賊。直饒檢點分明。還要問你浴室中老鼠。
0474a21: 是死的是活的。乃口占頌曰。從來齒不關風。說甚賊
0474a22: 身已巳露。人人有個生緣。爭奈守株待兔。時一僧出。作
0474a23: 鼠聲唧唧。師劈脊棒曰。孟八郎漢。又恁麼去也　上
0474a24: 堂。問不問有言。不問無言。乞師直指。師便打。曰還容
0474b01: 某甲睨而視之麼。師連棒打出。僧豎起拳曰。這個。與
0474b02: 靈山會上拈起的。還有一毫差別麼。師曰。左搓芒繩
0474b03: 縛鬼子。僧放下拳曰。人天莫測。和尚作麼生。師曰。還
0474b04: 曾穿過鼻孔麼。曰作家宗師。宛爾不同。師曰。也是燈
0474b05: 籠抱露柱。僧噓一噓。歸眾師曰。幸是家裏人。乃曰。破
0474b06: 敵衝鋒。不存軌則。擒龍捉虎。豈顧危亡。展轟雷掣電
0474b07: 之機。彰旋乾轉坤之用。棒頭上無位真人。灑灑落落。
0474b08: 天地。有甚炙脂帽可拈。鶻臭衫可脫。直教一拳
0474b09: 拳倒黃樓。一躩躩翻鸚鵡洲。席捲空。瀰綸中外。
0474b10: 方是我臨濟家嫡骨兒孫。豈下根小智所能湊泊窺
0474b11: 測。只如向獅子齶上敲牙。毒龍頷下擗甲。畢竟具何
0474b12: 手眼。驀召大眾。眾回首。師豎拄杖曰。是甚麼。連喝兩
0474b13: 喝。下座　上堂。問昔日僧問乾峰。十方薄伽梵。一路
0474b14: 涅槃門。未審路頭在甚麼處。峰以拄杖畫一畫曰。在
0474b15: 者裏。還端的麼。師曰。兩肩挑日月。曰後僧復問雲門。
0474b16: 門曰。扇子跳。上三十三天。築著帝釋鼻孔。東海鯉
0474b17: 魚打一棒。雨似盆傾。又明甚麼邊事。師曰。一箭過西
0474b18: 天。曰可謂不離這裏。透過那邊。師曰。冷裏有一粒
0474b19: 豆。也未可知。曰也要大眾證明。師打曰。粥飯錢該
0474b20: 多少。乃曰。釋迦老子頓羈轡。大肚長汀抖汗衫。北鬱
0474b21: 單越驢拽磨。能仁寺裏算飯錢。展兩袖曰。一文也無
0474b22: 　上堂。昨日底昨日底。隨卓拄杖曰。樓閣門開也。祇
0474b23: 如善財童子。百城水。撒手歸來。即今成個甚麼佛。
0474b24: 良久曰。西眺鑑湖。東近瑯琊。後接臥龍。前臨秦望。又
0474c01: 卓拄杖曰。今是中伏第一日。奇熱恐大眾久立珍重。
0474c02: 復舉茱萸把一橛竹。上堂云。空裏還釘得橛麼。時
0474c03: 有靈上座出云。空是橛。萸便打。云。和尚莫錯
0474c04: 打某甲。萸便休去。雪竇拈云。若要此話大行。直須打
0474c05: 了出。且道。雪竇意在甚麼處。當斷不斷。返招其亂
0474c06: 　上堂。卓拄杖曰。冬至也。霜清木落。潭瘦峰寒。枯槎
0474c07: 斷塹中□色混茫。有十二分消不去的。勢不獲已巳也。
0474c08: 要應時及節。稍作煖室明窗下活計。若道火爐頭。交
0474c09: 瞌睡。正恐品字柴。一星兩星。燎著面門。莫怪山僧
0474c10: 不預。先與你告報。靠拄杖。下座　師見僧打坐。師掌
0474c11: 其背曰。此中是甚麼。僧回頭曰。不識。師曰。昔日達磨
0474c12: 恁麼道。被梁武帝出了也。你如何學他。僧無語。師
0474c13: 曰。九年面壁。不為分外　問某甲不將問來問。請師
0474c14: 高著眼。師往下。曰即此用離此用。師往上。僧擬
0474c15: 進語。師震威一喝。僧罔措。師直打出　士問。承聞和
0474c16: 尚在軍前數載。未審向甚麼處留心。師張手作擗弓
0474c17: 勢示之。士曰。弟子不會。師曰。巴陵縣東老虎石退翁儲嗣。
0474c18: 嵩陵長慶童碩宏禪師三峰兩序請上堂。乃以手自
0474c19: 指曰。這漢骨氣無靈。不能自立。藉父兄餘蔭。附會叢
0474c20: 林。徒竊安閒之食。空輔弼之名。每當松月落。分
0474c21: 高照于楊岐燈盞。雪積柴。解寒威于寶壽生薑。山
0474c22: 門頭未常竭力。廚庫邊討盡便宜。逗到今日。所作不
0474c23: 忘。果報及身。猶欲費人鹽醬。劈劃心胸。何以自處。喝
0474c24: 一喝曰。憑此正流通。庶幾不辜眾德　布種上堂。
0475a01: 插此個保社。早起晏眠。本圖克證慈心三昧。那來
0475a02: 不安本分。一向驅耕夫牛。奪饑人食。種不生荳。饒
0475a03: 你白拈手段。高強未必。不為因善。而招惡果。即今山
0475a04: 前田地。四址分明。更不用叉手叮嚀。钁頭在底握。何
0475a05: 慮不高處高平。低處低平。將來成熟。一擔是兩籮。雖
0475a06: 不能富及鄰封。一朝被人索取廬陵米價。喝一喝曰。
0475a07: 也有個憑據　中秋上堂。此事如秋月相似。圓陀皎
0475a08: 潔。光明無礙。往來不剩空中之。隱顯能分波底之
0475a09: 身。無意追求。自然一鏡當天。擬心欲得。徒撈萬古寒
0475a10: 潭。不在明白裏。供養也好。修行也好。未出燈影中。吞
0475a11: 也錯。吐也錯。以手打圓相曰。頂門若不具眼。往
0475a12: 往認作這個退翁儲嗣。
0475a13: 楓涇貝葉有門新禪師平湖沈氏子。示眾。舉昔有菴
0475a14: 主。於門上書一心字。於上書一心字。於壁上書一
0475a15: 心字。後法眼曰。門上不用書門字。上不用書字。
0475a16: 壁上不用書壁字。何故。字義炳然。師曰。書與不書。總
0475a17: 是依草附木之鬼。施主飯。那有到你三人口裏。要得
0475a18: 安貼家。彈指曰。退翁儲嗣。
0475a19: 天台通玄翼菴酇禪師溫州永嘉葉氏子。上堂。通玄
0475a20: 峰頂。風雲不次第。不是人間。日月有恒常。心外無法。
0475a21: 從他逼塞空。滿目青山。覓甚纖毫過患　上堂。香
0475a22: 爐峰瑞靄瀰漫。擂鼓洞圓音歷落。有眼如盲。有耳如
0475a23: 聾底到來。作麼生與伊通個方便。乃拈拄杖。卓一卓
0475a24: 曰。千年桃核裏。原是舊時仁　小參。手裏出來手裏
0475b01: 打。口裏出來口裏打。一僧出曰。淨赤灑灑時如
0475b02: 何。師便打。曰某甲話在。師復打曰。這咬糞團漢退翁儲嗣。
0475b03: 崇川東山善持馭禪師邑之朱氏子。上堂。豎拂子曰。
0475b04: 達磨來也。眼目定動。白雲萬里。若問西來人事。少頃
0475b05: 齋堂前驗取。擲拂子下座　上堂。拈拄杖曰。神機獨
0475b06: 脫峻利。貴於當仁。妙用聲施放放。全憑迅速。若無起
0475b07: 死回生手段。烏能常握法柄。直饒一屙便了的漢。到
0475b08: 這裏。動則禍生。還有旁不甘者家。出來試跳看。良
0475b09: 久。顧左右曰。石火電光逞機辨。別者能有幾個連。卓
0475b10: 拄杖退翁儲嗣。
0475b11: 天池大覺徵聖圖禪師崇川人。小參。人人鼻孔。不讓
0475b12: 釋迦。個個眼睛。盡同達磨。大覺要問。諸人鼻孔眼睛。
0475b13: 既與佛祖相同。為甚南山起雲。北山下雨。喝一喝曰。
0475b14: 禹力不到處。百川應倒流退翁儲嗣。
0475b15: 蘇州南樹衷雪淵禪師崇明黃氏子。頌殃窟產難因
0475b16: 緣曰。長者不奈船何。瞿曇打破戽斗。傳言送語這漢。
0475b17: 來往苦張者口。頌城東老母公案曰。灼然同死與同
0475b18: 生。要拋離別路尋。無奈冤家難擺脫。眼前草木盡
0475b19: 逢春退翁儲嗣。
0475b20: 
0475b21: 五燈全書卷第八十六
