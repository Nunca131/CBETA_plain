0617b01: 
0617b02: 
0617b03: 五燈全書卷第一百三
0617b04: 
0617b05: 京都聖感禪寺住持臣僧　超永　編輯
0617b06: 京都古華嚴寺住持臣僧　超揆　較閱　進
0617b07: 呈
0617b08: 臨濟宗
0617b09: 南嶽下第三十七世隨錄
0617b10: 潭州溈山古梅定冽禪師邵陵王氏子。少遊邑庠。便
0617b11: 念生死事大。乃薙染完具。依大溈海。力參一十五年。
0617b12: 出住芙蓉山廣化　示眾。牛頭沒。馬頭回。風馬牛不
0617b13: 相及。玉兔速。金烏急。日月行而不悖。桑樹上著箭。
0617b14: 柳樹上出汁　示眾。殺人須見血。我王庫內無如是
0617b15: 刀。為人須為徹。我躬不閱遑恤其他。喝一喝曰。禁止
0617b16: 訛言　海。退老七星巖。命師繼席。上堂。世尊有密語。
0617b17: 終日在耳邊。迦葉不覆藏。終日在眼裏。若恁麼會。我
0617b18: 要問你。說箇甚麼。見箇甚麼。世尊有密語。父為子隱。
0617b19: 迦葉不覆藏。而子證之。且道。證的是。隱的是　晚參。
0617b20: 舉巴陵因僧問。祖意教意是同是別。陵曰雞寒上樹。
0617b21: 鴨寒下水。師曰。雞寒上樹。一聲撲落梅梢月。鴨寒下
0617b22: 水。生身踏破楚天秋。顧左右曰。雖然。詮上加詮畢
0617b23: 竟祖意教意　黃龍三關頌曰。我手何似佛手。牽著
0617b24: 須彌倒走。撞倒碧眼胡僧。無端斷一肘。醜　我
0617c01: 何似驢。鸚鵡洲前趯躍。遇著惡辣楚王。被他雙足
0617c02: 刖。錯　人人有箇生緣。江南江北。東海西川。在上
0617c03: 高祖。從下曾元然　師嚴持律範。道播江楚。著有語
0617c04: 錄六卷。行世慧山海嗣。
0617c05: 潭州浮山崇福與峰智禪師上堂。說法無所得。是名
0617c06: 獅子吼。說法有所得。是名野犴鳴。有無所得。野犴獅
0617c07: 子一時打斷。卓拄杖曰。直下如輪王解髻。了絕思惟。
0617c08: 如象王渡河。忘回互。正恁麼時。還有搆得的麼。喝
0617c09: 一喝　上堂。舉趙州因僧問。三身中那一箇是本來
0617c10: 身。州曰缺一不可。師曰。提本分鉗錘。接引客作漢。惜
0617c11: 乎。久客忘家。反覺自瞞了也。如今若問山僧。三身中
0617c12: 那一箇是本來身。但度拄杖子與他。他若擬議。便劈
0617c13: 頭打出。且道。與趙州相去多少　晚參。炊鐵釘飯。綴
0617c14: 齒黏牙。封白紙書。多實少。孰若就現成茶飯。發放
0617c15: 方來。以文彩爛然。交待尊宿。如會則事同一家。有禮
0617c16: 有樂。不會。則萬別千差。無黨無偏。拍香几曰。夫子不
0617c17: 識字。達磨不會禪。一生敗露處。板齒缺門前　問大
0617c18: 死的人。活時如何。師曰。三千里外絕訛。曰和尚
0617c19: 住山。以何為驗。師曰。石象泥牛連夜吼　頌德山托
0617c20: 曰。一門禮樂擅英豪。細把迴文月下敲。摵斷玉絃
0617c21: 緣底事。堂贏得語聲高　師歷住荊州果願。朗州
0617c22: 西禪。邵川龍山。大梅明熙諸剎。語錄十卷。行世慧山海嗣。
0617c23: 慈溪白龍萬松曇默聞禪師餘姚翁氏子。禮白龍能
0617c24: 剃度。苦參竹篦子話。一夕山行。因踢石傷足有省。呈
0618a01: 偈曰。柏子甚奇哉。無根石上栽。笑他無住處。露出一
0618a02: 枝來。能接偈曰。汝作麼用心。師便喝。能曰。發惡作麼。
0618a03: 師曰。髮尖迸出日輪紅。能曰。意旨何如。師曰。大地盡
0618a04: 回春。能頷之　小參。為僧只合住山好。無端煎逼出
0618a05: 山來。誰知福薄難調治。帶水拖泥盡力捱　栽松小
0618a06: 參。山家活計只尋常。沐雨梳風不借緣。但得工夫成
0618a07: 一片。白雲綠樹任高眠　康己酉八月朔。師示寂。
0618a08: 全身於寺之西麓冰懷能嗣。
0618a09: 崇川石渚廣惠荷禪師上堂。和光莫與世同塵。奮力
0618a10: 深培劫外根。透得睡中無夢主。千花爛熳鳥啼春冰懷
0618a11: 能嗣。
0618a12: 吳陵開化大歇定禪師昭陽邢氏子。僧問。如何是入
0618a13: 門句。師曰。觀見容顏便得知。曰如何是門裏句。師曰。
0618a14: 運籌幃幄。決勝千里。曰如何是當門句。師曰。吹毛須
0618a15: 不動。曰如何是出門句。師曰。杖頭挑日月。袖裏貯乾
0618a16: 坤。曰如何是門外句。師曰。那山又有那山高冰懷能嗣。
0618a17: 泰州北山古藥智禪師上海人。年十七薙染。歷參天
0618a18: 童大樹瑞光焦山諸老。後受白龍能印可　出世上
0618a19: 堂。萬里長天碧。乾坤徹底清。山河成一片。箇事有何
0618a20: 分。會得如是意。物物盡皆春。千七百則公案。一一廣
0618a21: 羅將來。向者裏。還用得一絲毫著麼。若用得著。也是
0618a22: 空中釘。若用不著。畢竟如何。遂推倒禪。拈棒
0618a23: 眾曰。不得食別人家殘羹飯冰懷能嗣。
0618a24: 滁州瑯琊祖讓宗衡禪師上堂。展左手。次展右手。復
0618b01: 合掌顧眾曰。會麼眾無語。師云。事已巳再三。便歸方丈
0618b02: 　上堂。以手拽鼻曰。諸佛聖人。畜生騾馬。莫不盡同
0618b03: 者箇鼻孔。若也識得。便可於魔宮虎穴。樹刀山。馬
0618b04: 腹騾胎。茶坊酒肆。處處遊戲神通。淨佛國土。若也不
0618b05: 識。業識情緣。輪迴汩沒。未有休歇在。忽有箇衲僧出
0618b06: 來道。識與不識且置。祇如沒巴鼻底出來。又作麼生。
0618b07: 定山但有一事問伊。向甚麼處出氣　上堂。妙有不
0618b08: 有。真空不空。兩頭一擔。月白風清。棒打不著。喝又何
0618b09: 從。釣魚船上顯家風。夜深入蘆花裏。南北東西不
0618b10: 見。甚處去也。擊禪一下　問大善知識出世。所
0618b11: 為何事。師曰。貪杯一世償人債。賣紙三年欠鬼錢。曰
0618b12: 和尚何苦。也入者箇行戶。師曰。悔不慎當初豁堂嗣。
0618b13: 湖州白雀匡瀑青禪師初參靈隱禮於天寧。看城東
0618b14: 老母因緣有省。隨呈頌曰。眼花不少老婆婆。平地無
0618b15: 風自起波。十指莫驚都是佛。祇緣避溺反投河。依淨
0618b16: 慈於顯寧。呈平昔所作偈頌。未竟。即曰。未有
0618b17: 喫棒分在。師曰。過在甚麼。曰。待案山點頭。即向汝
0618b18: 道。師即焚入堂。苦參久之。於狗子話下。釋然頓悟。
0618b19: 一日普請次。垂問曰。一拽石。二搬土。發機須是千
0618b20: 鈞弩。如何是千鈞弩。眾下語不契。師曰。到即不點。
0618b21: 笑而頷之　問不與萬法為侶。是甚麼人。師曰。十字
0618b22: 街頭廖鬍子。曰為甚道一口吸盡西江水。師曰。我
0618b23: 不如他豁堂嗣。
0618b24: 金陵蔣山靈谷于南運禪師泰興李氏子。十八歲。因
0618c01: 全家病疫無存。遂發心薙染。乞戒於於寧禮。時南屏
0618c02: 。為第一座。見即機契。隨依侍決擇。後受記。出住
0618c03: 靈谷　結制上堂。選佛場開。十方聚會。山僧。一以平
0618c04: 等心為爐。真實語作鉗錘。無論是金是鐵。是玉是
0618c05: 石。水擊則成羅浮之磬。山鳴則為于闐之鐘。使見者
0618c06: 驚奇。聞者駭異。不惟為蔣山起價。亦足為宗鏡增輝。
0618c07: 且憑箇甚麼。拈拄杖。喝一喝曰。犀因望月紋生角。象
0618c08: 被驚雷花入牙　過堂次。師謂行堂曰。露柱何不與
0618c09: 他一分。曰是伊不解喫。師曰。正該與他一分。曰何故。
0618c10: 師曰。若解粒米難消　康丁未二月。師將示寂。時
0618c11: 麈僊西堂。與師同參兄弟也。見師疾篤不輕付授。一
0618c12: 日舉風穴上堂。至垂淚處曰。當日若無念法華。不如
0618c13: 哭到幾時。師曰。當時風穴。舉似念法華。今日麈西堂。
0618c14: 舉似靈谷。誰正誰倒。曰生意各別。養家一般。師曰。親
0618c15: 言出親口。曰且借靈谷毒氣。上報南屏業債。次日。師
0618c16: 即撾鼓升座。對眾付囑。乃索筆書偈曰。來無些子。去
0618c17: 無些子。倒騎鐵馬出重城。江國春風吹地起。遂沐浴
0618c18: 薙髮。泊然而逝。葬於誌公之西。大司農張有譽。為
0618c19: 之銘豁堂嗣。
0618c20: 淨慈舜瞿方孝禪師江都王氏子。參南屏於顯寧。
0618c21: 隨眾入室。聞舉肇論物不遷。有省。乃呈有句無句偈
0618c22: 曰。兩刃交鋒。如大火聚。纔涉鋒芒。髑髏粉碎。不粉碎。
0618c23: 泥人搗鬼春石碓。為許可　上堂。盡大地是衲僧
0618c24: 一隻眼。淨慈有願。不欲撒沙。今日亦是不得已巳。還有
0619a01: 向電光中使帆。石火裏走馬者麼。其或未能。索性刳
0619a02: 心瀝膽。將諸佛體相。祖師大意。百千三昧。無量法門。
0619a03: 拈向諸仁。一任丁一卓二橫三豎四豁堂嗣。
0619a04: 諸暨靈屏同圓禺峰現禪師示眾。舉臨濟示寂不得
0619a05: 滅吾正法眼藏公案。師曰。男兒不喫分家飯。女子
0619a06: 不著嫁時衣。祖父田園都沒了。纔能赤手去編籬。大
0619a07: 眾。這籬笆。從那一處編豁堂嗣。
0619a08: 武林筠尼象菴慧禪師郡之莊氏女也。一日閱三
0619a09: 峰語錄。有人以生死不了請開示。峰應聲便掌。師于
0619a10: 句下有省。遂成頌曰。四十餘年業識拋。驀提寶逞
0619a11: 英豪。喝教倒退三千佛。大地全收在一毫。後見淨慈。
0619a12: 問。作麼生是菩提路。師曰。入地獄如箭。曰。寸絲
0619a13: 不掛時如何。師曰。負心人越窮。曰。如何是差別智。
0619a14: 師曰。三九二十七。曰。還有方便也無。師曰。三九二
0619a15: 十七。便休　頌德山托曰。當頭一問豈尋常。撥
0619a16: 轉鋒芒暗裏藏。父子各人彈別調。聲聲斷人腸
0619a17: 　食筍偈曰。久隱深山保聖胎。一聲雷動出頭來。層
0619a18: 層剝盡蒸來喫。不負親嘗者一回豁堂嗣。
0619a19: 神山報慈樹可徹禪師上堂。一不做。二不休。軟暖處
0619a20: 拾伊不下。袈裟裹草。且聽草草盂裏。放尿匙
0619a21: 邊。還知氣息麼。喝一喝　上堂。春風楊柳媚。春禽
0619a22: 弄百舌。一片祖師心。兩處都漏泄。古人恁麼道。話作
0619a23: 兩橛。報慈則不然。春風楊柳媚。春禽弄百舌。幽哉委
0619a24: 幽哉。快活真快活。一片只是一片。漏泄不曾漏泄
0619b01: 　早參。昨夜湖頭秋色好。今朝移棹別宮商。離一曲
0619b02: 誰堪和。鬚髮捐除有謝郎。拍案一下如亮嗣。
0619b03: 安吉寶梵宣玉瑄禪師長洲許氏子。投三昧律師薙
0619b04: 染。完具。謁瑞光徹。棒頭機契。後中輿範繼席。命師力
0619b05: 參竹篦話。心甚迷悶。白方丈曰。某甲不解竹篦。譬如
0619b06: 以豆投壁。隨投拋颺。終無入處。範曰。可看父母未生
0619b07: 前話去。師歸堂。猛參一晝夜。黎明聞黃鶯聲。不覺心
0619b08: 地豁然。急趨方丈。纔擬開口。範即打出。時一足恩為
0619b09: 西堂。師詣問前話。恩便喝。師又喝。恩又喝。師乃通身
0619b10: 汗下。洞徹法源　上堂。即心即佛。紅爐點雪。非心非
0619b11: 佛。分明漏泄。不是心不是佛不是物。衲僧腦後三斤
0619b12: 鐵。伶俐漢撩起便行。猶謂未瞥。何故。陽春雪曲和皆
0619b13: 難。被風吹調轉別　示眾。六月炎炎飛大雪。生兮
0619b14: 死兮消息絕。消息絕為君說。月落不離天。口開便見
0619b15: 舌。別別。我常於此切中輿範嗣。
0619b16: 海虞三峰佛日圓禪師上堂。舉南泉參百丈。丈曰。從
0619b17: 上諸聖。還有不為人說的法麼。泉曰有。丈曰。如何是
0619b18: 不為人說的法。泉曰。不是心不是佛不是物。丈曰。說
0619b20: 善知識。爭知有說不說。泉曰。某甲不會。丈曰。我忒煞
0619b21: 為汝說了也。師曰。百丈有舌無口。南泉有口無舌。設
0619b23: 無。更問一切諸聖俱有法施。和尚何得道無。山僧便
0619b24: 與劈脊一棒曰。孟八郎漢。又恁麼去也。良久。顧左右
0619c01: 下座中輿範嗣。
0619c02: 翠峰海印祖涵禪師洞庭東山張氏子。因同參指古
0619c03: 松稱奇。師頭一視。疑情頓釋。遂述偈曰。生前面目
0619c04: 無縫罅。趯破尖稱痛快。人人舉眼看奇松。那知更
0619c05: 有奇松在。後參瑞光範。山遊次。範曰。古人道。山花開
0619c06: 似錦。水碧於藍。意作麼生。師曰。和尚莫將境示人。
0619c07: 範曰。老僧不作境示人。師曰。古人意作麼生。範曰山
0619c08: 花開似錦。水碧於藍。師曰。某甲不甘。範曰。飯袋子。
0619c09: 便恁麼去　僧問。如何是西來意。師曰。菴後桃花樹
0619c10: 樹紅。偈曰。春色晴明觸處通。由來不負好東風。有人
0619c11: 問我西來意。菴後桃花樹樹紅中輿範嗣。
0619c12: 汝州羅山百靈然禪師上堂。舉本師霈曰。三際握來
0619c13: 為拄杖。十方元是舊袈裟。泥牛石虎知消息。踏破
0619c14: 空便到家。師曰。羅山則不然。觸背雙關似轆轤。力窮
0619c15: 氣盡罷沉浮。忽然輥到心機斷。撫掌呵呵笑不休。大
0619c16: 眾。老人恁麼道。羅山恁麼道。還有優劣也無。卓拄杖
0619c17: 曰。父子不傳千古印。也要當人著眼看眉山霈嗣。
0619c18: 瑞光西禪楚珍善禪師吳郡沈氏子。初參靈巖儲。問
0619c19: 曰。汝年多少。師曰十七。儲曰。讀書否。師曰。讀書且置。
0619c20: 求和尚開示。儲奇之。後儲到瑞光上堂。師出問。久知
0619c21: 雲巖峰峻翠削難攀。今日四瑞堂中。現身說法。未審
0619c22: 如何指示。儲曰。客聽主裁。師曰。果然。一峰雲起山山
0619c23: 映。二桂飄香處處聞。儲曰。是瑞光底。是靈巖底。師曰。
0619c24: 今日學人。小出大遇。儲曰。若有不妨拈出。師曰。人天
0620a01: 眾前。爭敢驚動和尚　頌三元三要曰。頂門亞眼矚
0620a02: 無私。下神通亦可奇。看到春歸花盡處。寒崖枯木
0620a03: 長靈芝笠雲雲嗣。
0620a04: 太倉玉泉誼堂蘊禪師婁東陸氏子。首參天童忞。有
0620a05: 省。後在瑞光。充記室。時雲為西堂。為師曰。筆尖頭。露
0620a06: 些好消息出來。師曰。文不加點。雲曰。觸背不得。諦當
0620a07: 道將一句。師曰。百雜碎。雲復詰曰。纔開口便打。又作
0620a08: 麼生。師曰。倚天長逼人寒笠雲雲嗣。
0620a09: 姑蘇積慶御堂光禪師廣陵周氏子。伯父為金陵帥
0620a10: 府。無子。立師為嗣。一日因渡江。感發宿因。堅辭出家。
0620a11: 十七秉戒安隱。十八謁靈隱禮。參有句無句公案。三
0620a12: 載不契。一日偶至冷泉亭。見水波猛省。詣白方丈。禮
0620a13: 徵曰。有句無句。作麼生會。師曰。雲外有山連暮雨。禮
0620a14: 曰。樹倒藤枯句歸何處。師曰。霧中無路豁朝暾。禮
0620a15: 曰。溈山呵呵大笑歸方丈。又作麼生。師曰。今日隨眾
0620a16: 出坡。無暇與和尚答話。禮曰。瞎漢參堂去　上堂。門
0620a17: 庭施設且恁麼。破二作三。入理深譚。也須是七穿八
0620a18: 穴。當機敲點。擊碎金鎖元門。據令而行。直得掃滅
0620a19: 跡。雖然。有時將一毫頭。現瓊樓玉殿。有時將瓊樓玉
0620a20: 殿。歸攝一毫頭。若能飽足觀光。便乃取之不竭。用之
0620a21: 無窮。且道。有甚良處。便乃開張大口。今日山僧。略借
0620a22: 拄杖子威權。與諸人應箇時節。乃卓一下曰。大眾。拄
0620a23: 杖子吞乾坤了也。你等又向那裏安身立命。眾回
0620a24: 首。師曰。堪對暮雲歸未合。遠山無限碧層層笠雲雲嗣。
0620b01: 西山廣福道源禮禪師湖州武康人。投本邑康山雲
0620b02: 剃染。雲示趙州喫茶話。有省。述頌曰。趙州待客本家
0620b03: 常。覿面相承不覆藏。試問往來諸衲子。幾人親把舌
0620b04: 頭。己亥歲。
0620b05: 世祖章皇帝。詔集有道沙門於蕉園。師亦與。沐恩渥。
0620b06: 辛丑。主廣福寺在西山。而師刀耕火種。志尚高深。殊
0620b07: 得古人風味焉笠雲雲嗣。
0620b08: 江陰觀音院心舒性禪師參瑞光徹。領無字話。有省。
0620b09: 頌曰。狗子佛性。量量一斗。堪笑趙州。說道無有　溈
0620b10: 山水牯頌曰。何物溈山水牯牛。一名兩姓沒來由。有
0620b11: 時直上千峰頂。不待雲擎也出頭　師德臘俱高。佐
0620b12: 輔叢席。有睦州之風笠雲雲嗣。
0620b13: 蘇州瑞光行起提禪師玉峰張氏子。師生名族。不樂
0620b14: 仕進。隱居村曲。茗爐香。讀書自得。至四十。投瑞光
0620b15: 徹脫白。後參雲於梅隱。令看僧問法眼如何是佛。汝
0620b16: 是慧超話有省。頌曰。院冷三更月落時。天然風景本
0620b17: 無私。分明月在梅花上。看到梅花早己遲笠雲雲嗣。
0620b18: 蘇州金天翅居士字漢翔。奉母最孝。篤信禪宗。參瑞
0620b19: 光雲。於無下口處。得悟元旨。南泉斬貓頌曰。因垂一
0620b20: 釣綠楊渚。意在金鱗豈在水。不是趙州知此意。滿船
0620b21: 空載桃花雨笠雲雲嗣。
0620b22: 蘇州接待率菴性禪師吳縣張氏子。十六出家。二十
0620b23: 圓具。入瑞光精進堂。忘餐廢寢。偶聞報鐘聲省入。尋
0620b24: 即芒竹杖。三湘兩浙。南嶽天台。無不歷。歸來得
0620c01: 法東森。出世接待　結夏上堂。山僧繼席以來。行
0620c02: 則與諸兄弟同行。坐則與諸兄弟同坐。饑同飯。臥齊
0620c03: 眠。雖不知向上元關。踏著不踏衲僧巴鼻。手提未提。
0620c04: 然東語西話。料想未曾落。今日是吾佛如來。最後
0620c05: 安居。諸方各各提唱宗風。未審。接待以何施設。若是
0620c06: 行棒行喝。舉今舉古。未免拖泥帶水。更云外不放入。
0620c07: 內不放出。也是煎過藥查。既不恁麼。只得尋常過日。
0620c08: 明窗下一任長養聖胎。不妨量才補職。呈我本地風
0620c09: 光。展事投機。培他蔭天大樹。全功終非分外。妙用端
0620c10: 在當人。雖然如是。總跳他九十日不出。珍重東森嗣。
0620c11: 蘇州勝感茲菴文禪師吳縣許氏子。上堂。涅槃心正
0620c12: 法眼。十字街頭一塊磚。祖師印解脫門。百草頭邊爛
0620c13: 斷繩。拈來擲向婁江內。免得人前刺剌眼睛　中秋晚
0620c14: 參。心月孤圓。光吞萬象。諸仁者。還見月麼。以拂子指
0620c15: 月曰。這箇是月。去久矣。爾方刻舟。這箇不是月。公
0620c16: 案現成。當面蹉過。直饒見得分明。若到諸方管取。明
0620c17: 窗下安排。勝感這裏。放過則不可。何謂。不見道。萬里
0620c18: 不掛片雲。青天也須喫棒。古德云。貴買硃砂畫月。算
0620c19: 來枉用工夫。純將白粉塗成。要且未是真月。畢竟如
0620c20: 何是真月。復以拂子畫○曰。光明皎潔無偏照。冷露
0620c21: 無聲濕桂花東森嗣。
0620c22: 崑山資福兼菴達禪師古徐氏子。參究本分。終以
0620c23: 大事未明為憂。晝夜不放參者九年。忽聞譙樓聲。始
0620c24: 得了明箇事。遂有偈曰。一刀劈破孃生面。恰似街頭
0621a01: 墨鐵硯。落盡楊花杜宇啼。曉來依舊成一片東森嗣。
0621a02: 蘇州金沙化燈用禪師無錫秦氏子。上堂。飯得羹。衣
0621a03: 得布。起即行。倦即臥。切莫咬人屎橛。直須如鷹捉兔。
0621a04: 委悉麼。落花片片飛紅雨　上堂。今朝八月十六。把
0621a05: 斷天關地軸。放出南山大蟲。猩猩不食伏肉　上堂。
0621a06: 月生一。西河獅子頻翻擲。月生二。燈籠動輒入露柱。
0621a07: 月生三。蟭蟟吞須彌山。會麼。參　康丙辰二月
0621a08: 晦日。索浴趺坐。以拄杖橫肩曰。昔年與麼來。雲現蓮
0621a09: 峰之影。今日與麼去。月沉震澤之輝。正與麼時。如何
0621a10: 道箇一真不立底句。擲下拄杖曰。好看北斗掛南枝。
0621a11: 遂整衣而逝巨冶教嗣。
0621a12: 揚州天寧一樹蔭禪師僧參。求開示話頭。師曰。不是
0621a13: 心不是佛不是物。是箇甚麼。僧思。復求開示。師曰。
0621a14: 將謂別有麼。僧云。沒處下。師打一掌曰。我這裏。下
0621a15: 手不下　僧搭衣經行。師見曰。大似箇律師。曰不
0621a16: 做這小乘人。師曰。何不小中現大。曰我如今大中現
0621a17: 小。師曰。大好不做小乘人　師見二僧經行勇猛。驀
0621a18: 搊住曰。正當恁麼時。還我話頭來。二僧無語。師便掌
0621a19: 曰。一箭落雙鵰巨渤恒嗣。
0621a20: 京口雨華堅明願禪師西蜀開縣趙氏子。披剃後。上
0621a21: 萬峰完具。璧令參萬法歸一話。一日打茶方掀鍋。
0621a22: 被茶頭一瓢冷水。師忽有省。璧聞。令首座入堂勘驗。
0621a23: 座問曰。垂絲千尺。意在深潭。離鉤三寸。子何不道。師
0621a24: 曰。不飲從他酒價高。座曰。上堂不妨喫我一杯。師曰。
0621b01: 人天首座。何得出言如醉。座語稍遲。師掌曰。一總付
0621b02: 與首座。座笑曰。作家禪客。後謁天寧恒。問臨濟被黃
0621b03: 檗三頓棒。如土上加泥。未審又悟箇甚麼。恒曰。莫眼
0621b04: 花。師擬議。恒打曰。果然土上加泥。師於言下。頓徹法
0621b05: 源　示眾。一塵飛而翳天。逼塞空。一芥墜而覆地。
0621b06: 遍界難藏。打鼓普請。貴圖有眼者見。有耳者聞。汝諸
0621b07: 人。既是聞見分明。且道。一塵一芥。畢竟落在甚麼處。
0621b08: 眾無語。師喝一喝曰。切忌鑽龜打瓦　問我手何似
0621b09: 佛手。師曰。自家辨驗。曰我何似驢。師曰。切忌亂
0621b10: 走。曰人人有箇生緣。某甲生緣在甚麼處。師曰。二時
0621b11: 粥飯。未曾欠少。僧一喝。師曰。亂作麼。僧無語。師曰。
0621b12: 想是行堂的。少與他一碗　問德山棒臨濟喝。這兩
0621b13: 箇漢。那箇親切。師曰。俱不親切。曰畢竟如何親切。師
0621b14: 曰。夜來簟暖。一覺到天明　康丁巳十月三日
0621b15: 疾革。說偈辭眾而逝。全身於八公洞之西麓巨渤恒嗣。
0621b16: 維揚天寧雨山思禪師上堂。闡提有佛性。佛非妄語。
0621b17: 狗子無佛性。祖是真言。非妄語處。為凡夫開入理之
0621b18: 門。是真言時。為聖人闢出身之路。驀豎拂子曰。看看。
0621b19: 無面目漢來也。在天寧拂子頭上。揚聲大道。者二
0621b20: 老漢。一箇闡揚教意。其明如鏡。一箇提唱祖意。其直
0621b21: 如弦。雖然。佛祖分上。足可觀光。若據衲僧正令而行。
0621b22: 一人好與三十拄杖。何故。不見東山演祖曰。說心
0621b23: 說性。尚屬惡口。討甚閒工夫。說有說無來。今日天寧
0621b24: 掃除枝葉。直示本根。庶幾乎免諸仁。倚他門戶傍他
0621c01: 牆。剛被時人喚作郎。久立眾慈。伏惟珍重　上堂。若
0621c02: 論真實提綱。不在逞舌唇鋒。以為本事。果是作家
0621c03: 禪客。只消籬落邊拾一莖草。便可穿天下人鼻孔。可
0621c04: 笑德山茅廣漢。到處用一條毒棒。臨濟小廝兒。隨處
0621c05: 鼓一聲熱喝。那知傳到於今。盡成流布。自餘滾毬打
0621c06: 鼓之輩。擎叉擊地之流。些小伎倆。何足稱祖域爭衡
0621c07: 之上將哉。天寧若不嚴其關防。豈免濫觴界。驀拈
0621c08: 拄杖。畫一畫曰。一齊向他方世界。可中有超然獨
0621c09: 脫底。展出本有神通。與山僧相見。天寧拄杖。便兩手
0621c10: 分付。何故。不逢作者不開拳。一遇知音便分付　上
0621c11: 堂。秋樹凋。秋葉落。體露金風。言端語確。雲門一句。以
0621c12: 火傳薪。天寧一句。如水赴壑。有眼者知。有耳者覺。若
0621c13: 要返本還源。乃豎拂子曰。到底不離者一著巨渤恒嗣。
0621c14: 江都尼拈花靈璽融禪師胎素天秉。薙染後。謁天寧
0621c15: 恒。領參竹篦子話。久而徹悟。恒問前話。師曰。水向石
0621c16: 邊流出冷。風從花裏過來香。恒曰。直須拋過一邊始
0621c17: 得。師即呈偈曰。此事分明在目前。何須向外覓生緣。
0621c18: 重關擊碎清風起。慧日高懸大千。恒頷之　冬至
0621c19: 小參。孤風凜凜孰堪誇。佛眼何曾著得沙。妙用坦然
0621c20: 神莫測。鉗錘毒辣有分拏。一聲哮吼驚天地。突出威
0621c21: 音界。今日分明重舉似。一毛頭上定龍蛇。且道。
0621c22: 如何是冬至一句。以拂子揮一揮曰。但得雪消去。自
0621c23: 然春到來巨渤恒嗣。
0621c24: 蘇州天池古滌尼慧照蓮禪師金沙孫氏女。年十九。
0622a01: 白父出家。謁天寧恒。言下知歸。得蒙印可　世尊陞
0622a02: 座文殊白椎頌曰。法王法令是非關。多少行人著眼
0622a03: 難。雨後花殘春寂寂。青山只在白雲間　南泉斬貓
0622a04: 頌曰。斬貓機用誰能委。草履擎來費力多。只向低頭
0622a05: 舒一笑。任他伎倆自消磨　趙州庭柏頌曰。趙州活
0622a06: 計嘴唇邊。點著風馳與電旋。柏子來曾有據。是誰
0622a07: 甘喫祖師拳　俱胝豎指頌曰。俱胝一指莫疑猜。已巳
0622a08: 是和盤托出來。漫道作家無禮數。酒濃原不在多杯
0622a09: 　趙州訪二菴主頌曰。等閒看破菴中主。甜者甜兮
0622a10: 苦者苦。殺活臨時八面風。發機須是千鈞弩巨渤恒嗣。
0622a11: 
0622a12: 五燈全書卷第一百三
0622a13: 
0622a14: 五燈全書卷第一百三補遺
0622a15: 
0622a16: 臨濟宗
0622a17: 南嶽下第三十七世隨錄
0622a18: 茶陵郁山劍庵興禪師上堂。殺人刀活人劍。信手拈
0622a19: 來便折。有人問我祖師禪。長柄鋤頭三斤鐵。啊呵
0622a20: 呵。深深掘。神通玅用誰會得。每日生涯只一鉏。按下
0622a21: 雲頭且休歇。倦來洗上床眠。甕裏何曾走鱉
0622a22: 　小參。百丈開田說大義。報慈不可太無言。從來與眾
0622a23: 無日。生涯只在頭邊。以拂子召眾曰。既在頭
0622a24: 邊。你諸人。尋常舉手動鋤。因甚不會。乃放下拂子曰。
0622b01: 祇為分明極。返令所得遲　退院示眾。雨過春山翠
0622b02: 黛濃。芒鞋竹杖出熊峰。盈眸不盡西來意。雲抱蒼松
0622b03: 老化龍　問眾手淘金。誰是得者。師曰。切莫妄想
0622b04: 　僧參。如何是和尚家風。師曰。切莫犯苗稼。僧一喝。師
0622b05: 打出占天性嗣。
0622b06: 靈峰惺禪師示眾。此事。如烈火如塗毒。即之則膚裂
0622b07: 肌殘。聞之則魂銷魄喪。三世聖人。先行不到。六代開
0622b08: 士。末後太過。天下老和尚。甜口薄舌。亦只水上描痕。
0622b09: 空中繪影。山僧一夢做了。三大阿僧祇劫。至今無人
0622b10: 推醒。你輩茄子瓠子。拖拖曳曳。討箇甚麼。以手自摑
0622b11: 曰。癡人面前。不得說夢。便歸方丈　示眾。放教閒閒
0622b12: 地。如童稚一般。念念真。事事真。時時真。刻刻真。遇境
0622b13: 逢緣。如木人見花鳥。雖然。忽遇阿修羅王。耗動三有
0622b14: 大千。又作麼生。以手作伸欠勢曰。今朝是甚麼日子
0622b16: 聲色。有時孤峰得路。萬別同源。有時十字無門。千
0622b17: 差一貫。小中現大。寬同法界。大中現小。細入。豎
0622b18: 拂子曰。是大圓覺。是平等性。果是羅籠不住。呼喚不
0622b19: 回。可以經行。可以坐臥。有麼有麼。擊拂子曰。熏風來
0622b20: 殿閣。脫體有餘涼　示眾。把斷要津。不通水洩。為甚
0622b21: 土地嶺。一隊來一隊去。眾罔措。師代曰。看木上座寬
0622b22: 行步。便打　示眾。黃花翠竹。般若真如。山色溪聲。
0622b23: 廣長玅相。祇如六根不具八識不全底。還有應接分
0622b24: 麼。咄　頌女子出定曰。化母都來伎倆窮。一番寒熱
0622c01: 一番風。鷓鴣啼破雲中月。枯木花開劫外功　頌達
0622c02: 磨遇武帝曰。和盤托出絕商量。就地還錢要當行。翻
0622c03: 轉面皮還不識。波萬頃轉微茫　問如何是學人
0622c04: 本來面目。師厲聲曰。甚麼要緊。僧曰不會。師劈面掌
0622c05: 曰。面目現在　師送僧出門。僧曰。何處再會。師拊僧
0622c06: 背曰。待汝踏破草鞋。與你相見。僧走數步曰。草鞋破
0622c07: 也。師曰。箭過西天十萬餘眉山霈嗣。
0622c08: 湘西道吾大木慧禪師元宵上堂。正月十五。大開門
0622c09: 戶。放出黧奴白牯。菩薩子莫鹵莽。謾道草鞋似虎。饒
0622c10: 你神通走上天。須彌燈王撾毒鼓。喝一喝　晚參。盡
0622c11: 十方世界。是箇話頭。光明燦爛。諸兄。於中開眼也著。
0622c12: 合眼也著。總作住山家計。山僧不惜眉毛。索性與諸
0622c13: 人說破。卓拄杖下座　示眾。盡十方世界。是箇解脫
0622c14: 法門。把手拽不入。到處行。也須帶眼。拈拄杖。畫一
0622c15: 畫曰。山僧若不畫斷。未免葛藤界　示眾。舉法華
0622c16: 和尚曰。釋迦未出世。達磨不西來。佛法遍天下。譚玄
0622c17: 口不開。靈巖儲曰。釋迦已巳過去。彌勒猶未來。佛法無
0622c18: 可說。三門日日開。師曰。過去已巳過去。未來尚未來。現
0622c19: 前一句子。有口向誰開　遊山回。示眾。奇哉奇哉。五
0622c20: 老峰擢破空。獅子崖笑開鼻孔。雲門大師。北斗裏
0622c21: 藏身。山僧一一勘破。舉似兄弟。乃拈拄杖。卓一下曰。
0622c22: 且道。勘破箇什麼。喝一喝　示眾。臨濟的的意。如擊
0622c23: 石火電光。蔡州千箇萬箇。打破只在須臾。拈拄杖曰。
0622c24: 放過即不可。一時趁散　問如何是祖師西來意。師
0623a01: 打曰。東山下左邊的。僧曰。學人不會。師曰。盲人看戲
0623a02: 　問父母未生前。那箇是學人本來面目。師打曰。屋
0623a03: 破見青天無盡聞嗣。
0623a04: 苕溪地藏逸庵新禪師示眾。舉世尊明星話畢。師
0623a05: 曰。這老漢。目生花。一場特地。到這裏。無星可。無
0623a06: 道可成。無相可具。無慧可分。鳥道玄關。澄絕點。但
0623a07: 是一夜東風催箭急。空渾濕雨摩訶　示眾。滯貨
0623a08: 多年。要出行苦。無酬價暫相當。等閒丈六珊瑚樹。喚
0623a09: 作尋常朽木樁　示眾。舉僧問香林。如何是衲衣下
0623a10: 事。林曰。臘月火燒山。雪竇曰。臘月火燒山。萬種千般。
0623a11: 翹松冷。踏雪人寒。達磨不會。大難大難。道林曰。大
0623a12: 小雪竇。隨婁漱不能截斷訛。若是道林即不然。臘
0623a13: 月火燒山。特地無端。綿包特石。鐵裏泥團。若在綺浮。
0623a14: 更則不然。臘月火燒山。漫漫宇宙間。金漆泥牛走。花
0623a15: 斑石虎眠　示眾。朕兆未分前。威音更那邊。有眼不
0623a16: 能見。有口不能宣。鐵牛打出嘉州象。一行白露上青
0623a17: 天月航函嗣。
0623a18: 南陽觀音庵揆禪師上堂。對一說。踏著秤錘硬似
0623a19: 鐵。倒一說。鶻眼龍睛難辯別。麻三斤。乾矢橛。分明有
0623a20: 語非干舌。趙州無。報慈隔。金剛寶劍當頭截。叱頂
0623a21: 上喫蒺藜。泥牛下流出血。知不知。瞥不瞥。剔開耳
0623a22: 竅海山傾。拶破面門天地黑。喝一喝　大士誕日上
0623a23: 堂。啼鶯出谷。競傳不二圓宗。藥雪飛林。豁示無邊妙
0623a24: 相。是以隨機普現。應用無虧。化物垂慈。纖塵不昧。驀
0623b01: 拈拄杖召眾曰。看看。觀世音菩薩來也。三十二相。莫
0623b02: 向外求。十四無畏。豈存內見。若也內外兩忘。身心俱
0623b03: 泯。普令一切眾生。悉入無礙陀羅尼門。有甚難事。擲
0623b04: 拄杖曰。丹鳳自騰霄漢去。寒鴉猶噪夕陽西　晚參。
0623b05: 豎拂子曰。不是象骨毬。亦非鹽官扇。雪霽風光。河清
0623b06: 海晏。說甚麼殺人刀活人劍。虎體斑花枝。擲拂曰。
0623b07: 盞子撲落地。碟子成七片　小參。舉霍山和尚。因仰
0623b08: 山會下一僧至。自稱集雲峰下四藤條天下大禪佛
0623b09: 參。霍乃喚維那打鐘著。僧驟步而出。師曰。如龍出海。
0623b10: 似鶻搏鳩。不無一期盛作。若到南陽門下。說什四藤
0623b11: 條。卓拄杖曰。棒折猶未放在　啟萬佛懺會上堂。諦
0623b12: 信諦信。九千九百九十九尊。喝一喝曰。唯者一尊。最
0623b13: 為第一。直焉而弗迂。明焉而弗昧。居凡不減。入聖不
0623b14: 增。與天地同根。天地不知。共萬物一體。萬物莫測。智
0623b15: 照無私。根塵不立。聆其音出生死之窟。承其旨越得
0623b16: 失之關。雪莫雪之愆。於忽際。報不報之恩。在剎那
0623b17: 間。遂顧視左右曰。還委悉麼。也不得當面諱。復喝
0623b18: 一喝　上堂。忤逆兒曹振大唐。三玄戈甲絕囊藏。鶯
0623b19: 啼燕語于林曉。日麗風和百卉香　晚參。拈拄杖曰。
0623b20: 今夜有向山僧拄杖頭邊。放得一屙。許伊是真獅子
0623b21: 兒。一僧便出。師截住曰。道道。僧便喝。師曰。野干鳴。僧
0623b22: 曰。莫錯會好。師便打。僧又喝。師曰。獅子孔。僧沉吟。師
0623b23: 連棒打出。復顧左右曰。還有麼。眾無語。師曰。山僧今
0623b24: 日失利。靠拄杖下座　頌百丈再參曰。棋逢輸局意
0623c01: 偏濃。詩到重吟趣自窮。三日耳聾君不信。長江千古
0623c02: 水流東　舉靈樹敏因僧問。如何是祖師西來意。樹
0623c03: 默然。後遷化。立行狀。欲選此語刻石。時雲門為首
0623c04: 座。僧問。先師默然處。如何上。門代曰。師頌曰。門開
0623c05: 不二驗英奇。無那斯文不在茲。郭象平將莊子註。紛
0623c06: 紛蝴蝶鬚眉　頌南泉隨分納些些曰。籟寂更殘
0623c07: 月轉廊。老漁猶自泛湘江。扁舟不犯東西岸。鐵笛梅
0623c08: 花四塞香　頌玄沙因僧問親切事。沙曰我是謝三
0623c09: 郎曰。親切事謝三郎。永日寥寥坐草堂。兩道眉峰橫
0623c10: 碧落。一棚花影漾雲床字雲蹤嗣。
0623c11: 姑蘇華藏圓音鏞禪師浴佛上堂。初八日以前。佛未
0623c12: 生時。諸人本無所見。初八日以後。佛乃降生。諸人見
0623c13: 箇甚麼。豎拂子曰。即今釋迦老子。現在山僧拂子頭
0623c14: 上。放光動地。說法利生。汝諸人。還見麼。連揮拂曰。若
0623c15: 將眼見終難會。耳裏聞聲始得知　上堂。久雨不晴。
0623c16: 鼻孔連朝打失。簷聲不斷。眉毛何處分開。拈拄杖曰。
0623c17: 只有山僧拄杖子。年年晴雨自相隨。卓一卓。下座致果
0623c18: 毅嗣。
0623c19: 大覺恭讓遜禪師示眾。我輩出家兒。不耕而食。不織
0623c20: 而衣。昔人判為朝廷懶漢。佛門嬌子。然哉。山僧敢曰。
0623c21: 嬌則嬌矣。懶則懶矣。有朝閻老子。打算飯錢時。還是
0623c22: 酬之以嬌乎。對之以懶乎。喝一喝。嬌也懶也。到這裏
0623c23: 一總用他不著。且道。這一盤帳。畢竟如何消算。喝一
0623c24: 喝　結制上堂。豎拂子曰。向這裏。逴得便行。跟下
0624a01: 早是泥深三尺。若待三條椽下。七尺單前。循循善誘。
0624a02: 博我以文。約我以禮。然後方見百官之富。宗廟之美。
0624a03: 非唯埋沒己靈。亦且辜他先聖。不見昔人有言曰。庭
0624a04: 前露柱久懷胎。產下麟兒頗俊哉。未解語言先作賦。
0624a05: 一操直取狀元來。諸兄弟。苟能奪彩爭先。敢保不落
0624a06: 在第二。揮拂子。下座　小參。豎起竹篦曰看看。竹篦
0624a07: 子跳上三十三天。觸著帝釋鼻孔。東海鯉魚打一
0624a08: 棒。雨似盆傾。咄咄咄。怪力亂神子不語也。諸兄弟。還
0624a09: 識山僧這片心麼。擲下竹篦　僧問。不是心不是佛
0624a10: 不是物。是甚麼。師曰。寧可截舌。不犯國諱　問黃檗
0624a11: 打臨濟。意旨如何。師打曰。我與汝下箇註。僧禮拜。
0624a12: 師曰。逢人不得錯舉　問德山低頭歸方丈。岩頭密
0624a13: 啟其意。諸方盡道。據虎頭收虎尾。還端的也無。師曰。
0624a14: 如盲摸象。各說異端。曰師意如何。師曰。我為法王。於
0624a15: 法自在。僧應諾諾。師曰。摘楊花。摘楊花　問如何是
0624a16: 正法眼。師曰。絕毫絕。曰如何是涅槃心。師曰。如山
0624a17: 如嶽巨渤恒嗣。
0624a18: 溈山同慶易庵應禪師龍標蔣氏子。投都梁薙染。參
0624a19: 溈山海。看三不是公案。一早侍海。因行者煖帽言
0624a20: 下有省。而受記。開法白雲龍山溈山。上堂。今朝四
0624a21: 月一。春事欲畢未畢。嶺上麥秋黃。南畝農夫急。輸
0624a22: 山中人。無固亦無必。幾片白雲。綿綿密密。整日空生
0624a23: 巖下座。不知巖畔花狼籍　上堂。二由一有。一亦莫
0624a24: 守。六祖愛喫和羅飯。李公好飲卯時酒。風吹石臼演
0624b01: 摩訶。妙德空生讚希有。大地山河著眼聽。森羅萬象
0624b02: 齊稽首。惟有藥山老漢。跛跛挈挈。百醜千拙。與麼過
0624b03: 日。又作麼生。龐公失籬。寒山拈起笤帚。大笑下
0624b04: 座　問如何是佛。師曰。十字街頭酒帘子。曰如何是
0624b05: 非心非佛。師曰。泰山廟裏紙錢　康熙乙丑正月。
0624b06: 命諸法子至山。訣別誡勉。四月十六日。自製龕舉火。
0624b07: 辭世諸法偈。拱手而逝。門人建於白雲。世壽五十
0624b08: 有八。僧臘三十有七。語錄一十二卷。行世慧山海嗣。
0624b09: 溈山同慶揆庵空禪師漵浦趨氏子。二十落髮。參溈
0624b10: 山慧海。充飯頭。後于棒下。豁然契證。開法同慶。次住
0624b11: 密印　上堂。三春已巳過。九夏初臨。禁足護生。直作
0624b12: 曲。怎似同慶者裏。種田博飯。受用天然。桑疇雨過羅
0624b13: 紈膩。麥隴風生餅餌香　上堂。風古佛嘉猷。
0624b14: 綠水潺潺。道人活計。恁麼會得。釋迦彌勒。站過一邊。
0624b15: 其或未然。父母所生口。終不為汝說　上堂。拈拄杖
0624b16: 曰。者條活路。三世諸佛共成。歷代祖師同證。現前大
0624b17: 眾。一往一來。毋固毋必。無黨無偏。因甚有長者長法
0624b18: 身。短者短法身。若會得。山僧性命。在諸人手裏。不會。
0624b19: 諸人性命。在山僧手裏　問狗子怫性無。是何意旨。
0624b20: 師曰。生鐵鑄成。曰有佛性又作麼生。師曰。純鋼打就
0624b21: 　己巳七月初四示微恙。吩咐後事。沐浴更衣。至子
0624b22: 時。插香爐中。未起。而師已巳寂矣。茶毗。分于同慶
0624b23: 開元二處。世壽六十有七。僧臘三十有七。語錄八卷。
0624b24: 行世慧山海嗣。
0624c01: 長沙上林月憨權禪師上堂。喝一喝曰。須就明中取
0624c02: 則。莫於暗裏偷光。花柳街頭。達得九衢春色。芙蓉岸
0624c03: 畔。帶來八面秋光。應用無虧。隨緣自在。祇於樹倒藤
0624c04: 枯句歸何處。風送泉聲來几畔。月移花影到前
0624c05: 　大殿告落。上堂。卓拄杖曰。會麼。此是戒靈禪師。當時
0624c06: 建法幢。立宗旨。大開爐。陶鑄聖凡之所。數百年來。
0624c07: 荊棘縱橫。飛鳥不度。山僧今日花攢梁棟。錦簇簷牙。
0624c08: 出自諸人搬磚運瓦之妙用。揮斤弄斧之神通。顯揚
0624c09: 從上風規。展拓今時蹊徑。且遇臨濟德山到來。又作
0624c10: 麼主。金鏃慣調曾百戰。鐵鞭多力喜同儔。卓拄杖下
0624c11: 座慧山海嗣。
0624c12: 都梁西禪月堂湛禪師常德王氏子。結冬上堂。鉗錘
0624c13: 初展。爐弘開。是聖是凡。乃佛乃祖。總與縛作一束。
0624c14: 拋向烈中。一火就。他日鼻孔遼天。眼空四海。不
0624c15: 得孤負西禪　上堂。紙窗生白月來初。笑破寒梅白
0624c16: 玉腮。古幽深人罕至。尋香公子謾疑猜　康熙庚
0624c17: 申冬。揮偈而逝。建塔于荊竹寺之後山。語錄四卷。行
0624c18: 世。世壽五十有四。僧臘四十有二慧山海嗣。
0624c19: 上梅大雄千如一禪師上堂。大雄山下。豺虎縱橫。凡
0624c20: 有來者。即便咬殺。且作麼生入得大雄門。見得大雄
0624c21: 人。良久喝一喝曰。參堂去　上堂。佛法無人說。雖慧
0624c22: 莫能了。山僧。今日將一大藏教。千七百則葛藤。總作
0624c23: 一句。布施大眾。良久卓拄杖曰。子過新羅。六旬日
0624c24: 集眾。書偈曰。生順死逆。死逆生順。吩咐後來學道人。
0625a01: 真誠不是小兒戲。怡然而逝。塔於本山。與峰智。為撰
0625a02: 銘慧山海嗣。
0625a03: 南嶽指南翫輪月禪師臘八上堂。今朝臘八良期。乃
0625a04: 佛成道之曰。切莫講之乎者也。祇說如來智慧德相。
0625a05: 人人皆因妄想迷真。不能證具。拈拄杖曰。會麼。山僧
0625a06: 今朝一條門路。打得通天徹地。亦任汝諸禪。縱橫無
0625a07: 礙。作箇躬逢勝會奇緣。祇如瞿曇老子。夜明星。大
0625a08: 悟無生法忍。未審一眾還信得及麼。且道。如何是成
0625a09: 的道。良久喝一喝曰。侍臣鵠立通明殿。一朵紅雲捧
0625a10: 玉皇。復喝一喝。下座　示眾。不是癡癡戀世塵。柰緣
0625a11: 門戶力支。因茲布袋難收恰。苦向皆頭等箇人
0625a12: 　四月八日上堂。拈拄杖。喝一喝曰。今朝四月八。諸方
0625a13: 沐悉達。指南則不然。高登曲彔木床。彈壓古今說客。
0625a14: 恁是雲門到來。管教忘鋒結舌。雖然如是。或有箇漢
0625a15: 出頭道。山僧令行太嚴。月上座。與他劈脊便棒。曰是
0625a16: 賊識賊冤家結。正法眼藏瞎驢滅。天上人間沒處藏。
0625a17: 入泥入水無休歇。喝一喝。下座　示眾。指南門下。無
0625a18: 禪可參。無道可學。無佛可成。無法可說。亦無珍饈百
0625a19: 昧。只蓄得無影樹子。留與後人。蔭覆天下。傍僧曰。大
0625a20: 眾。你看這老漢一場敗闕。師曰。三十年後。要此話行
0625a21: 　僧參。師問。甚處來。僧曰。溈山。師曰來時牛起也未。
0625a22: 僧。擬議。師打曰。消草料漢。復連棒趁出　師問僧。
0625a24: 道。佛法無多子。意旨如何。僧劈開胸曰。是多少。師曰。
0625b01: 料掉沒交涉　僧參。纔跨方丈門。師作抽坐具勢。僧
0625b02: 便出。師曰。與麼與麼。不與麼不與麼。僧回首。師展兩
0625b03: 手曰。討什麼碗　僧辭師問。上座往甚麼處去。僧曰。
0625b04: 回姑蘇去。師曰。不得道山僧的過。僧曰。某甲怎敢謗
0625b05: 和尚。師便打。僧曰。未甚打某甲。師曰。我要這話行
0625b06: 庭觀嗣。
0625b07: 法雲眉白常禪師示眾。舉趙州勘二庵主話畢。師曰。
0625b08: 趙州掘坑阱于當途。慣擒虎兕。握勾錐子。覿面察辯。
0625b09: 臨時雖曰把柄在手。殺活由我。也是屋裏販揚州。祇
0625b10: 如一樣豎拳頭。因甚肯一不肯一。喝一喝曰。點石化
0625b11: 為金玉易。勸人除是非難　頌丹霞燒佛曰。寒來
0625b12: 燒佛老丹霞。格外全提驗作家。撥盡塵餘赤手。眉
0625b13: 鬚墮落絕周遮巨渤恒嗣。
