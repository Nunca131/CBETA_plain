0152a18: 瑜伽師地論略纂卷第十二
0152a19: 論本第四十四五六七八九五十
0152a20: 
0152a21: 基撰
0152a22: 此品第三學持之第十五品也。能如是學中
0152a23: 之第九品也。性菩提分。唯三十七。但能證菩
0152a24: 提。名菩提分。此中十五門。皆是此中廣明。名
0152a25: 菩提分品　問曰何以供養品後明耶。前供
0152a26: 養品。攝修方便。修成今道之行差別。名菩
0152a27: 提分。故次明之。
0152a28: 論解慚愧依處有四中。第四云若諸菩薩於
0152a29: 自所生惡作有依隨逐不捨而生羞當知是
0152b01: 名等者。言惡作有依。謂由第三作惡已悔。悔
0152b02: 已復作。後作依前作。故名有依。
0152b03: 論解五濁中。法師云。言體。壽濁。大乘以阿賴
0152b04: 耶識連持不死假立命根。即以此命根。為壽
0152b05: 濁體　二有情濁。謂下解中云。不識父母沙
0152b06: 門若婆羅門以不信為性。不識家長等。以憍
0152b07: 慢為體。不畏今後世罪。以無明為體。不修善
0152b08: 等。以懈怠為體。即以五法為有情濁體。謂不
0152b09: 信。慢。憍。無明。懈怠也。若同時五蘊者。通五
0152b10: 蘊為體　三煩惱濁。謂除見及前五餘煩惱。
0152b11: 為此濁體　見濁謂五見。看下文意。實取內
0152b12: 道妄見為體。即不正知也　劫濁。謂飢饉。疫
0152b13: 病。以觸中二數為體。刀兵以四魔或五蘊為
0152b14: 劫體　三界分別。唯欲界。唯南閻浮。其飢饉
0152b15: 等三。從三十二十十歲次第起也。若五濁能
0152b16: 治道者。
0152b17: 論又諸菩薩如實了知諸器世間破壞成立等
0152b18: 者。即知二十劫壞二十劫成等也。
0152b19: 論云又諸菩薩於其世間於世間集等者。此
0152b20: 以八種相觀世間也　於其世間者。謂苦諦
0152b21: 　於世間集。謂集諦　世間滅。滅諦也　於
0152b22: 能往趣世間集行者。謂愛為集諦。受能生愛。
0152b23: 即受為趣集行也　往趣世間滅行者。謂道
0152b24: 諦　於其世間愛味過患者。重觀集諦苦
0152b25: 　及與出離者。重觀滅諦　問曰何以集諦三
0152b26: 重觀。苦諦滅諦二重觀耶。義曰若集深可厭
0152b27: 故。二三觀之。滅甚可欣故亦重觀也。又前五
0152b28: 觀四諦。唯重觀集之趣集行。謂愛者以深可
0152b29: 厭故。故重觀之。前別觀四諦。下重觀四諦。愛
0152c01: 味。謂集諦。或是苦諦。過患。謂苦諦。或是集
0152c02: 諦。出離。謂無漏二諦。為一觀也。
0152c03: 論云由諸菩薩如實了知世間流轉差別者。
0152c04: 結前五濁等流轉差別　若器世間流轉差別
0152c05: 者。謂結前二十劫成二十劫壞等　若八種
0152c06: 相觀世間義者。謂結前觀四諦八種相　若
0152c07: 諸世間所有勝義者。結前唯有色等　問曰
0152c08: 何以故名勝義義曰若不知其義。而如名即
0152c09: 執。此是世俗。既知唯有其名。不起執著故
0152c10: 名世間＝勝義【原】世間。
0152c11: 論曰普能遠離十四垢業者。舊云六方四惡
0152c12: 友四善友為十四垢業。依長阿含。與此六方
0152c13: 等全別。身口有四。殺盜邪婬妄語不依此四
0152c14: 作諸惡也。惡因有四。謂貪瞋癡怖。不依是四
0152c15: 而起惡業。并離六損財法。謂耽酒博戲放蕩
0152c16: 迷著伎樂惡友相損。漸隨彼所說。是此六中
0152c17: 一一。各有六種。不可煩引。隱六方者。亦如長
0152c18: 阿含說。羅悅城有長者子。名曰善生。積世相
0152c19: 傳。於清且時。恒禮六方。合六神常護家業。所
0152c20: 作諧偶。忽時值佛問有是法不。答言有。與汝
0152c21: 不同。父母為東方。長師為南方。妻子為西方。
0152c22: 親友為北方。僕使為下方。沙門高德為上方。
0152c23: 六方之中各有五事。不可煩引。廣如彼經言。
0152c24: 常隱在此六方中。不生憍舉。若能住此六方
0152c25: 故。言藏隱　遠四惡友者。亦如彼說。一者如
0152c26: 親惡友畏而伏之。實無親意。二者美言惡友
0152c27: 言順意違也。三者敬順惡友心雖敬順。然於
0152c28: 所作善惡皆從無相諫心。四者惡友為惡事
0152c29: 伴。或飲酒博戲婬逸及歌舞等。此四中一一
0153a01: 各有四。不可煩引。言此四可惡而當遠之。
0153a02: 攝四善友者。言此四可親。應當親之。如彼經
0153a03: 說。一止非友。惡事相止。二慈愍友。苦事相怜。
0153a04: 三利人友。樂事相與。四同事友。善事相同。一
0153a05: 一之中各有四種。不可煩引。廣如彼經。
0153a06: 論云如尸佉洛迦契經中說者。此翻為頂髻
0153a07: 持。即頭上頂髻也。又尸迦名髻。洛迦名執髻。
0153a08: 即執髻也。此是八名如長阿含。或是異生小
0153a09: 時名也。
0153a10: 論云菩薩成就如是等法如其世間正所應知
0153a11: 如其世間正所應轉者。結上受正所應知結
0153a12: 緣諦等。以上八相應對結以下文。
0153a13: 第四十五卷
0153a14: 論解四依。依諸經論次第不同。如涅槃經。從
0153a15: 果推因說次第。謂真如是果。可依真果。不可
0153a16: 依人。即緣如智名義。可依此義不可依語。即
0153a17: 因此智起後得說法可依此智。不可依識。既
0153a18: 聞法已可依了義。不可依不了義。又推從
0153a19: 因至果。即以法為證真如智。即是因義。為真
0153a20: 如即是果。可依了義。即先觀因。後方觀智。不
0153a21: 依於識。今此五重。不能煩記。今此文即為第
0153a22: 三重解。如文可知。
0153a23: 論依了義經不依不了義等。言本性義者。即
0153a24: 諸法之性體。言識有八種。是識之本性。小乘
0153a25: 不了義不說故。并於本性。亦不能了也。
0153a26: 論解依智不依識等。聞思是智。何故不依。義
0153a27: 曰雖是智。散智也。未圓滿故不可依。若爾世
0153a28: 間非應可依。義曰亦不可依。且以三慧相對。
0153a29: 今不依者。論唯言聞思。真實修慧中。亦有不
0153b01: 依也。
0153b02: 論云非於聞思但識法義非真證智等者。言
0153b03: 非唯聞思。為識法義。不依真證智。又非聞
0153b04: 思是之文。不依餘以聞思但識法義故。而不
0153b05: 更依真證智也。
0153b06: 論總結中。云略顯四重謂所說義正理大師
0153b07: 修所成慧真實證智。如前四依次第而配。第
0153b08: 二大師。即上依法不依人　依法不依人者。
0153b09: 何名大師。此中雖是大師。大師謂佛。所說亦
0153b10: 不可信存於法。又若大師說。不是正理故。以
0153b11: 大師之言。結依法不依人也。
0153b12: 論解四無礙解中。法以能詮之教故。論言於
0153b13: 一切法一切異門。異門即能詮之差別門也。
0153b14: 如理之智。如事之智。此皆所緣境。依緣此
0153b15: 故。得修所成之慧。此能詮慧。是法無礙體。
0153b16: 其義無礙解。即前法下所詮之義。故能詮法
0153b17: 中。有異門之言。所詮義中。有異相之談別也。
0153b18: 即於能詮得智。名法無解。於所詮得自在。名
0153b19: 義無礙解。如雜集第十四云。法無礙於一切
0153b20: 名差別。謂依無明等。於無智無見不現觀等
0153b21: 差別名中。無礙智義無礙智相及意趣。相謂
0153b22: 自共相。意趣謂別義等。
0153b23: 論解釋詞中。但有訓釋諸法言詞。如雜集亦
0153b24: 云。謂於諸方言音。謂無量國邑眾生自想言
0153b25: 詞。釋諸方言詞。謂可破壞名世間等。以一音
0153b26: 演說。眾生隨類各得解等。名種種言音也。
0153b27: 論解辨無礙中。此唯言於一切法一切品別。
0153b28: 如雜集。一切品別者。謂實有。假有。世俗有。
0153b29: 勝義有等。種種差別之辭辨也。若如盡所有
0153c01: 性。與前同。
0153c02: 論類比四辨中。云此上無有自能妙善現正
0153c03: 等覺況善為他無倒開示者。此意。定唯此四
0153c04: 辨能現正等覺。及為他無倒開示。除此四辨
0153c05: 以上。無有現等覺等。是此中意。
0153c06: 論解大乘聲聞二種菩提分法。名二乘理趣。
0153c07: 菩薩於聲聞涅槃。如實了知為欲伏聲聞。具
0153c08: 一切種智故。而於其中不作證取。於大乘理
0153c09: 趣。與聲聞別。
0153c10: 論云謂諸菩薩能於其身住修身觀不於其身
0153c11: 分別有性亦不分別一切種類都無有性又於
0153c12: 其身中遠離言說自性法性如實了知等者。
0153c13: 不分別有性。不為遍計執分別　身有不分
0153c14: 別無性者。不分別依他圓成二性是無　又
0153c15: 於其身遠離言說自性法性等者。此重解圓
0153c16: 成不起言說分別。真如是不可言說自性法
0153c17: 性也。若准下如是菩薩於身等法不分別苦
0153c18: 等文。即亦不分別一切種類都無有性。唯觀
0153c19: 依他遠離言說自性法性者。即圓成實。今
0153c20: 離言說。言說不相稱。不同依他。故下文言是
0153c21: 四諦之法性。法性即真如也。即不分別有性。
0153c22: 是遍計。不分別一切種類都無有性。是依他
0153c23: 　遠離言說自性法性。是圓成實也　若隨
0153c24: 順無量安立理趣妙智。是後得智也。此乃菩
0153c25: 薩。與二乘菩提分法觀別也。此中廣辨菩提
0153c26: 分品。義如常途。唯有佛地。智義用分。一時俱
0153c27: 有德智。共為四念住觀。身一時有。詳曰。此
0153c28: 義不然。皆妙觀察智為。即如佛地論。
0153c29: 論解止觀中。此中菩薩略有四行當知名止
0154a01: 一勝義世俗智前行者。即無分別智。後得智
0154a02: 之前方便定。即與加行智同時定　問曰何
0154a03: 以得知。此中世俗智。是後得智。義曰前總標
0154a04: 門中有二智。一如實真智。二安立世俗妙智。
0154a05: 故知此中世俗智。是後得智。二勝義世俗智
0154a06: 果者。即與正智後得智。同時定是前加行定
0154a07: 之果故。二智同時定體。即是果也　又釋即
0154a08: 二智後所生等流之定故。言勝義世俗智果。
0154a09: 即二智家果也　問曰何不明二智俱時定。
0154a10: 義曰下第三第四定。即二智同時定也　三
0154a11: 普於一切戲論想中無功用轉者。轉即轉滅。
0154a12: 謂正智普於一切戲論想中。皆能轉滅。若如
0154a13: 前解。二智果者。此即說正智同時定之業用。
0154a14: 若如後解者。即正明正智同時定　四即於
0154a15: 如是離言唯事由無有相無所分別其心寂靜
0154a16: 趣向一切法平等性一味實性者。說正智觀
0154a17: 依他不分別有性故。入一味真如義。若依前
0154a18: 解。即說二重說二智之業用。若依後解。即重
0154a19: 明二智之業用。第三正明體。今此明用也。若
0154a20: 約位者。第一在地前加行道中。第二入地已
0154a21: 去乃至七地以前。第三在八地以上乃至九
0154a22: 地。第四十地為之。入於佛地。
0154a23: 論解觀中。有四行當知名觀者。謂即四行。止
0154a24: 道前行。是第一即加行智。前四止中之前行
0154a25: 智。有漏聞思也。且論四止前行之智。其實與
0154a26: 第一止同時觀。是加行智。亦在此第一攝。離
0154a27: 增益執。第二離損減執。第三即無分別智。離
0154a28: 二邊也　及與隨順乃至安立理趣。是第四
0154a29: 後得智。此四智地地皆有別配。稍難。
0154b01: 論解依內外成就。各有六種中。既言為內外
0154b02: 二別。何得內中有成眾生之義。外中有自成
0154b03: 之義。義曰於內中雖言外眾生。意取菩薩心
0154b04: 故言內。於外義在有情。不存於內自就。
0154b05: 論言一月不食。是外道計。投巖赴火。是尼揵
0154b06: 子計。
0154b07: 論言婆羅門吠陀迦者。此云明也。究竟
0154b08: 淨。謂為無漏出世淨也。
0154b09: 論解隨順會通方便善巧中。謂諸菩薩下。乃
0154b10: 至又於趣入遍緣一切三摩地門能為隨順等
0154b11: 以來。明隨順。以下明會通。隨順順彼。會通為
0154b12: 釋經說。先隨順令生欣樂。方便通緣故也。隨
0154b13: 順中。先愛語。即美語也。次布施亦復現行近
0154b14: 施隨轉等者。是也　近施隨轉者。謂隨起施
0154b15: 而攝近之。或近施即行施攝事而近之。隨轉
0154b16: 者即同事。攝事。由布施財同為伴事。除所生
0154b17: 恚等。生愛敬下。明利行。
0154b18: 論云為現神通記心顯說等者。即三輪也。
0154b19: 論云又於趣入遍緣一切三摩地門能為隨順
0154b20: 教授教誡等者。謂有三摩地。能遍緣一切。即
0154b21: 一切種智所依定也。若有趣入者。隨順彼故。
0154b22: 教授教誡。是此中意也。
0154b23: 論解會通中。云為彼說言此經不說一切諸
0154b24: 法都無所有但說諸法所言自性都無所有等
0154b25: 者。不說依他等二性都無性。說遍計所言自
0154b26: 性是無也。
0154b27: 論雖有一切所言說事依止彼故諸言說轉然
0154b28: 彼所言可說自性據第一義非其自性等者。
0154b29: 雖有依他等所言說事。依此事起遍計言說。
0154c01: 如此言說所說自性。如兔角故。據第一義。非
0154c02: 如其遍計所執言說自性。言無事。即無遍計
0154c03: 事也。非無依他。
0154c04: 論云譬如空中有眾多色色業可得容受一切
0154c05: 諸色色業等者。此喻真如如空。遍計如色等。
0154c06: 如下唯遣遍計諸似色色業。證真如似空之
0154c07: 性。
0154c08: 論云又如幻夢非如顯現如實是有等者。上
0154c09: 來明喻真如似空。色業似遍計。就此以下。喻
0154c10: 依他如幻等如遍計執者。非有如計實人等。
0154c11: 其假相似不無。即依他也。
0154c12: 論云如是諸法非如愚夫言說串習下。總結
0154c13: 上來明依他圓成有。遍計無也。約勝義離言
0154c14: 自性。此二性非無所有。存二性也　由此方
0154c15: 便悟入道理一切諸法非有非無猶如幻夢其
0154c16: 性無二者。此結上三性。言遍計亦非有非無。
0154c17: 非有同兔角也。非無有妄情也。依他亦爾。非
0154c18: 有如遍計也。非無有假夢也。圓成亦爾非有
0154c19: 同遍計。非無勝義有也　不取少分不捨少
0154c20: 分等者。不取遍計。不捨二性。不作損減二
0154c21: 性。不作增益遍計有也。名無失壞。
0154c22: 論云陀羅尼有四種一法二義三四能得忍
0154c23: 者。如下釋中法陀羅尼。以法為境。即能詮
0154c24: 名言。以念慧為體。義陀羅尼。其體同法。唯境
0154c25: 界異。其異者何。謂所詮義為境。謂無量義意
0154c26: 趣等。即唯在意地　陀羅尼。以定為體。依
0154c27: 定持。令不妄故。以為境也。能得忍陀羅
0154c28: 尼者。以無分別智為忍體。即證真如。能得忍
0154c29: 者。即加行智。能有持功能。得證真如故。法
0155a01: 師云。此以無分別智為體　若爾何故言能
0155a02: 得忍。此於加行道中。持思＝忍【原】思忍此故。速得真
0155a03: 智。證於真如。故下文在勝解行位。
0155a04: 論解能得忍陀羅尼中。云成熟自然堅固因
0155a05: 行者。謂在地前。是忍云因。不可動故名不
0155a06: 動　因行具足妙慧者。即成熟趣出世之妙
0155a07: 慧也。或於不動因行中　具足妙慧獨處空
0155a08: 閑者。言住處也　寂無言說。離言諠雜　曾
0155a09: 無有物者。其意省事。無餘資具物　見路而
0155a10: 行者。謂不應行。必明相生時方行故。言見路
0155a11: 而行。又所行之處必見正路。不染非過。非過
0155a12: 名野處。正理必名路。依正理行。名見路行。
0155a13: 知量而食等。可知。
0155a14: 論於佛所說得菩薩忍諸章句能諦思惟其
0155a15: 詞曰等者。謂此無有義。但唯有名。謂地
0155a16: 前菩薩誦此無義之。欲除計執。此唯但名。
0155a17: 何處有義。故知諸法但有妄計名。無如實執
0155a18: 義故。不可依名生執。由此思惟故。便能入真
0155a19: 觀。證菩薩忍。
0155a20: 論云但唯無義如實了知此章句義所謂無義
0155a21: 者。此釋上無義是圓成實義。言此下無所
0155a22: 詮。無所詮義故。能證圓成實。但由此下無
0155a23: 所詮故　如實了知此章句下。所謂無義故。
0155a24: 而證圓成實。
0155a25: 論諸類此中而不決定者。由有謬錯　亦不
0155a26: 堅住者。由有退故　亦不廣大者。持有分齊
0155a27: 故。非如無邊。
0155a28: 論解五種願等中。第二受生所。云隨順饒益
0155a29: 有情諸善趣中者。問曰何以此中。不言隨順
0155b01: 生惡趣中。義曰有二意。一謂善趣利多。惡趣
0155b02: 利少。略不論也。二順八相唯在善趣故。又惡
0155b03: 趣無自在為王等化故。又說善趣時。意顯生
0155b04: 惡趣。從勝處說。唯論善趣。
0155b05: 論解三三摩地中。云云何菩薩空三摩地等
0155b06: 者。此中空意。若相見道。唯苦下二行。無願
0155b07: 文意。由有煩惱等言故。唯集四行。苦二行。無
0155b08: 相文意。由有永滅寂靜言。唯滅下四。若約餘
0155b09: 處文。有多差別。一文如前。又無願并攝道下
0155b10: 四行。餘如前　有文。無相攝道下四行。無願
0155b11: 不爾。餘如前　有文。三諦如前。初釋道下四
0155b12: 行。通三解脫門攝。如顯揚第二卷　有義。空
0155b13: 行。若約斷惑通四諦。餘可知。此中若會諸文
0155b14: 不同。意表如對法抄。義准可知。又此論文意。
0155b15: 在真觀中。義用分立此三解脫門。若斷惑唯
0155b16: 空行。若俱時亦有無願無相義者。無相中文
0155b17: 意。有煩惱等言。似唯在集四行。苦二行。准下
0155b18: 增減門中。總於有為而立無願。無願通三諦。
0155b19: 又此總言。若此中意如前說。
0155b20: 論云如是菩薩於三種三摩地中精勤修學
0155b21: 者。此勸學也　於是建立如實了知者。結前
0155b22: 正明三解脫門。又結不增不減義　於餘行
0155b23: 相三摩地如實悟入者。以了知此所明解脫
0155b24: 門。於餘行相。如實悟入。悉能解之　安立理
0155b25: 趣如實悟入者。即初悟入真三解脫門　修
0155b26: 習理趣如實了知者。勸修習三摩地之法故。
0155b27: 下重解云謂於其中諸聲聞眾精勤修學。即學
0155b28: 行及圓滿證。即悟入也。更別解。思之可知。
0155b29: 第四十六卷　　菩提分法第十七之三
0155c01: 論云復有四種法嗢柁南者。此云說也。即世
0155c02: 尊常誦說。此若嗢柁南名攝散。即以略偈而
0155c03: 攝長行。今言說。謂常誦說。此義似無問自說
0155c04: 也。若此四種體性。以法體出。諦有為無為故
0155c05: 了知。
0155c06: 論以三義解嗢柁南中。云法相應義者。謂表
0155c07: 無常等。然與有為非相應故。又此行。能趣
0155c08: 大生。招有漏勝人天果。無漏淨土中生故。又
0155c09: 能生色無色界。名大生。又能得真法生。名大
0155c10: 生。又若以對出第一有而論。此大生即有漏
0155c11: 生也。
0155c12: 論云即於此中前剎那行自性滅壞無間非先
0155c13: 諸行剎那自性生起正觀為生等。乃至正觀
0155c14: 為滅者。若依小乘。生在未來。三相在現在。
0155c15: 今依大乘。生等三相。在現在。滅在過去。如
0155c16: 次前文辨。言本無今有名生。簡無為故。言無
0155c17: 為是有。而是本有今有。有為本無今有。而彼
0155c18: 本有言。前剎那後無間。有非先種類生。若一
0155c19: 色法前念滅。後念生。此極相似。云何言非先
0155c20: 之言。義曰若不言相似。即是彼法。是彼法者。
0155c21: 即一法體。勝行是常住法。即無有滅。以非即
0155c22: 前剎那法體故。有相似之言　言住者。大乘
0155c23: 二釋。一說現在能有牽後果之功名住　若
0155c24: 爾云何阿羅漢後心名住。以不能牽後心故。
0155c25: 義曰以此妨故。故二說。今論云諸行生已即
0155c26: 時未壞正觀為住。不得是生已經停。名為住
0155c27: 　若爾即住與生別時。故小乘別。此言今大
0155c28: 乘應言。諸行生已即時未壞。如五十二。亦得
0155c29: 生位經停。以立為住　異者若言此生法變
0156a01: 壞名異者。此亦不然。即與生時別念故。以生
0156a02: 時未變易。後變易方名異者。即生異別時故。
0156a03: 今應言此已生行望前亡滅諸行剎那自性。
0156a04: 唯起別異名異。即異前念皆名異也。以此義
0156a05: 故。生異同時　滅者若即現在與異同時而
0156a06: 名滅者。即滅是無法。住異是有法。如何有法
0156a07: 俱時亦有無法。故此論云從此諸行生剎那
0156a08: 後即此已生諸行剎那自性滅壞。正說為滅。
0156a09: 即由有法無時至過去世。方立滅相故。生滅
0156a10: 明闇而不同時　問曰若然即一剎那。無有
0156a11: 四相。義曰此法滅。即此法生時。如秤兩頭平
0156a12: 等平等。故一剎那有生有滅　若然何故不
0156a13: 先滅後說生耶。義曰從初說故。以初時要有
0156a14: 生故。故諸滅非先唯最（後）＋滅【甲】滅後滅。後方生起　問諸
0156a15: 經中。皆言三有為相。何者為三。義曰有二
0156a16: 義。一攝住入異。二攝異入住。言住入異者。
0156a17: 以住相似無為故。又若聞諸法有住。即厭有
0156a18: 為心不猛。今言唯異者。即有為深可厭。以有
0156a19: 異故。不同無為有住。故以住相攝入異相。若
0156a20: 約小乘。以異能滅壞生法故。於相功能勝。住
0156a21: 能牽後生法。於滅無功。故攝住入異。二說攝
0156a22: 異入住。異於自剎那有功能故。生已未壞說
0156a23: 名為住。故有功能。異從異前法。於自念無功
0156a24: 故。攝異入住。又異順滅相。自性不顯故。攝異
0156a25: 入住　若爾何故不攝異入滅耶。義曰異是
0156a26: 有法。滅是無法。一是過去。一是現在。相貌雖
0156a27: 有相似。不可攝入滅相。下決擇五十三。及本
0156a28: 地第三卷抄。
0156a29: 論云何以故諸行生時唯即如是諸行可得無
0156b01: 別有餘生住老滅如是諸行住老滅時唯即如
0156b02: 是諸行可得無別有餘生住老滅者。何故如
0156b03: 此不同。後舉四相者。以攝法遮法故。若指
0156b04: 法互指。故唯有言諸行生。乃至諸行住老滅。
0156b05: 若遮法謂遮別。有四相體。故法遍遮。故通舉
0156b06: 四相也　問曰何故遮生中。不唯言生。乃至
0156b07: 住滅亦爾耶。義曰以住中亦有生故。以生時
0156b08: 有住等故。故大生生八法等。是故遮遍遮。
0156b09: 論云如是推求不可得故者謂若離彼色等諸
0156b10: 行等以下。破生色之生。亦應有生。即小乘中
0156b11: 小生也。
0156b12: 論云若言一者計生實有即為唐捐言別有生
0156b13: 是實物有不應道理者。此破小生。小生若與
0156b14: 大生一者。計有大生是實物有。即為唐捐。所
0156b15: 以者何。大生生色法。離色別有生小生。生大
0156b16: 生應亦別有體。小生生大生。二生即言一。大
0156b17: 生生色法。與生亦是一故。言別有生是實物
0156b18: 有。即為唐捐。不應道理。
0156b19: 論云若言異者如是即應非行生生是行生生
0156b20: 不應道理者。非行生生即小生也。是行生生
0156b21: 即大生也。汝若言大生小生異者。即應小生
0156b22: 亦似大生。應能生色。大生生色法。亦能生小
0156b23: 生。小生大生。應亦生色法故。小生非行生生
0156b24: 能生色法。應是大生行生生。故二生異不應
0156b25: 道理。
0156b26: 論云謂若滅法別有自性是實成熟即應此滅
0156b27: 有生有滅者。法師上來一重破訖。次下第二
0156b28: 別破滅相。義曰不然。若未解彼生生例餘相
0156b29: 竟。下舉後滅破。總是一翻。我宗所言滅是無
0156c01: 法無別成熟＝就【甲】熟就汝若言別有滅相。此滅是有為
0156c02: 故。應別有生有滅。若滅為生所生時。一切諸
0156c03: 法。皆應不用功力而自然滅。如入滅定。滅相
0156c04: 既生。隨七八識心心所法。亦應皆滅。以滅生
0156c05: 故。二既相違。故餘須滅。既不滅。明知我所
0156c06: 言。此法無時名滅。非滅別有生。生以滅相有
0156c07: 故。為生所生。能遮能生。故餘須滅。滅法有
0156c08: 滅。准此例知。
0156c09: 論解無我中。云於諸法中補特伽羅無我性
0156c10: 者謂非即有法是真實有補特伽羅亦非離彼
0156c11: 法別有真實補特伽羅者。謂破即蘊異蘊計
0156c12: 我也。
0156c13: 論解涅槃寂靜中。先因永斷後無餘滅其餘
0156c14: 義者。即有餘無餘涅槃也　又先因永斷。在
0156c15: 無間道　後無餘斷。在解脫道　又先因永
0156c16: 斷。在加行伏上心　後無餘斷。斷種子　其
0156c17: 餘畢竟不生者。謂果不生。以斷因故。
0156c18: 論云若上上勝及以上極若深深勝及以深極
0156c19: 若劣若勝及以勝極法教正教教授教誡等
0156c20: 者。上極等三句。一釋是聞慧　深極等三句。
0156c21: 是思慧　勝極等三句。是修慧。三慧之中各
0156c22: 有上中下故　又法教正教。是上極等三品
0156c23: 三句　教授。是深極等三句三品　教誡。是
0156c24: 勝極極等三句三品。又前三慧中。一一皆有
0156c25: 法教正教等三句。次第配之。
0156c26: 功德品
0156c27: 功謂功勞。德謂道德。用功而得此德。名為功
0156c28: 德。此中廣明。名功德品　問曰何以次下明
0156c29: 耶。義曰前明菩提。宗是因果覺分行。此等以
0157a01: 前行時。必有所據。故次品後明功德品　初
0157a02: 頌有七門中第二。五種不希奇法而名成就
0157a03: 甚希奇法者。據相而論。人皆可得。受是不希
0157a04: 奇。若意而論。不辭此事。名希奇法。又自類相
0157a05: 望。不希奇。二乘相望。甚希奇。第二希奇者。
0157a06: 謂默無言說。默者實是樂味。但為有情而說
0157a07: 正法。又自入涅槃。此默實是樂味。為有情故
0157a08: 而說正法。
0157a09: 論云由五因緣於諸有情能作不虛加行等者
0157a10: 中。乃至應知其相。此領解二種。一於諸有情
0157a11: 求作利益安樂。二乃至如實了知。如供養品
0157a12: 中。若發有五事。乃至三隨順說法。四不疲厭。
0157a13: 五悲平等　次頌有六門。初加行中無佛者。
0157a14: 以佛無加行故　次頌有五門。第五門中中
0157a15: 四者。愛語攝事。一切攝事。此為第一。以親
0157a16: 皆近故。能引出世入法初門。化攝事故。餘不
0157a17: 爾　次有二頌。總有九門。初一頌有四門。第
0157a18: 二頌有五門。初頌第一法施設中。云次第結
0157a19: 集安置制立者。結集謂經。安置謂摩呾理迦。
0157a20: 制立謂毘尼。又三乘法。又次第集其文。安置
0157a21: 集其義。制立諸學處法　增三門諦中。相諦。
0157a22: 謂諸法之體相。語諦謂能詮之教。用謂諸法
0157a23: 作用　增五門中。前四四諦也。後一非安立
0157a24: 諦　增六門中。云一諦諦二妄諦。說真妄事
0157a25: 也。又善法名諦諦。不善等法名妄諦　增七
0157a26: 門中。愛味過患。謂集苦二諦。出離謂滅諦。或
0157a27: 通道諦。法性謂真如。勝解諦。即勝解斷。在果
0157a28: 也　增九門中。前四是苦。下四行。次二是常
0157a29: 斷。二見斷亦名為愛。即愛此見故。即當集諦。
0157b01: 第七即道諦。加行智。八九即滅諦。
0157b02: 論解聲聞七行相中。二此慧所依。法師云。此
0157b03: 是心王。又此是定也。其大乘中准此。
0157b04: 論解所調伏界無量中。增七門云一輕毀。如
0157b05: 調達事。以輕毀入已。二中庸。如眾集。最耎語
0157b06: 調伏。三廣說智。四略說智。為鈍利差別故。增
0157b07: 九門中。遠近調伏者。如年月。為長時短時。為
0157b08: 異故。
0157b09: 論云如是菩薩勤修學已者。即結上菩提分
0157b10: 法持。初文第三能修學文。此下文云十種。菩
0157b11: 薩於菩薩學。能正修學。此上更無有能正修
0157b12: 學。即結前能正修學第三文。故知三制文不
0157b13: 同。如第三學持。初制初二。有生起文無結。
0157b14: 此能正修學無生起有結。故知類顯略。而不
0157b15: 說分有三說也。
0157b16: 第四十七卷
0157b17: 第二持隨法瑜伽處菩薩相品第一者　菩薩
0157b18: 地四持。此為第二。初持正明所學之行。非無
0157b19: 異辨能學之人。此持明能學之人。學所學已
0157b20: 成菩薩相。隨所學法之行。名隨法瑜伽處菩
0157b21: 薩地。初列十品。第一是持。有十八品。分為三
0157b22: 持。謂種姓發心菩提分法等如前說。偏得持
0157b23: 名。此第二持。有其四品。即相分增上意樂住。
0157b24: 相者。謂成熟此法入菩薩之相故名相也。分
0157b25: 等如後品首說此品。在第二持先。故言相品
0157b26: 第一。
0157b27: 論頌真實諸菩薩五種相應知下。長行解謂
0157b28: 哀愍等五此五體相者。如下法攝六波羅蜜
0157b29: 為之。哀愍。以定為體。此謂大悲依定而發
0157c01: 故。此體是定攝受。無瞋善根性。不諭能發之
0157c02: 智。二者愛語。尸羅波若到彼岸攝。以若從律
0157c03: 儀而行以般若導生故此二攝。若准前施品。
0157c04: 或是攝品四攝攝度布施唯攝布施。餘四度
0157c05: 純是同事攝。若除布施餘三攝事。皆智慧度
0157c06: 攝。今云愛語是尸羅者。此是正依戒而行。然
0157c07: 依戒不妄語等。是彼論不離體。以一切行由
0157c08: 智發故。三者勇猛。精進忍慧三攝。據實但是
0157c09: 精進。以由慧發。安受長時苦忍故。所以兼論。
0157c10: 四者舒手惠施。是施度攝。五能解甚深義理
0157c11: 密意。是定慧攝。若唯剋體是慧。以定發之慧
0157c12: 勝故。并從勝發同時而行言定。此五種皆由
0157c13: 依行六度成熟。此五種入菩薩相也。
0157c14: 論解勇猛自性云。謂諸菩薩剛決堅固無所
0157c15: 怯劣有大勢力景法師以進忍智三是體故。
0157c16: 次第配之。今看文意不然。但偏明精進。即被
0157c17: 甲精進等三。次第配之。此中修不明忍智。以
0157c18: 取正剋自體故。
0157c19: 論解依處者。依謂相依依相之起處。有為
0157c20: 依處。亦六因依也。能解甚深義理密意依處
0157c21: 中。有五義。第一謂隨順甚深甚深顯現等者。
0157c22: 甚深謂真如隨順。即緣如之智。隨順如故。甚
0157c23: 深顯現。即依智故。真如顯現也。第四依處中。
0157c24: 云法相義者。想謂能詮之名。義謂所詮之法。
0157c25: 第五即四無礙解也。
0157c26: 分品第二
0157c27: 先云翼品翼品者。謂行四法。如鳥之翼。故名
0157c28: 翼品。今即不然。謂先解行云。入菩薩相。在家
0157c29: 出家二分皆修。依二分修故。說名為分。故言
0158a01: 分品。其何故明分者。已入菩薩相。在家出家
0158a02: 皆得。故次後明。
0158a03: 論云何菩薩饒益於他謂諸菩薩依於四攝事
0158a04: 即布施愛語利行同事能與一分有情利益。
0158a05: 乃至一分安樂一分俱有者。即此四攝事。一
0158a06: 一皆有利益安樂亦得。雖施彼財令發心等
0158a07: 言利益。既得物用。是安樂等。如是乃至一一
0158a08: 皆俱＝具【甲】俱具有順＝准【甲】順准知。若不爾利益愛語隨增說利
0158a09: 益。餘布施是安樂。同事是通二。同為善惡
0158a10: 故。
0158a11: 論解無倒迴向中。三門積集者。三謂即善修
0158a12: 事業。一方便善巧。二饒益於他。三為三門也。
0158a13: 論云出家菩薩一向能行鉤鎖梵行者。鉤鎖
0158a14: 意取相拘礙義。出家之人有所禁戒。防惡三
0158a15: 業故如鉤鎖。在家菩薩。即不如是也。一向放
0158a16: 逸故。
0158a17: 增上意樂品
0158a18: 即第二持中之第三品。
0158a19: 此中通明入發心諸菩薩意樂。有十五種等。
0158a20: 此中廣明。名增上意樂品。意樂者。以信欲勝
0158a21: 解為體。此意樂增上故。名增上意樂品。何以
0158a22: 明者。欲行菩薩行。依一一分修起。修之明法
0158a23: 有意樂。意樂即希欲故次明之。有增上之言。
0158a24: 似唯在地上。依之助義。通地前有無妨。
0158a25: 論解七相怜憐第五中法。云是名無染亦名
0158a26: 無緣者。不祈恩報名無染。不祈後果是無緣。
0158a27: 又二種皆名無染。染通報恩及後世間果故。
0158a28: 緣亦通之。
0158a29: 論云神通威力俱生威力者。神通威力從定
0158b01: 引生。俱生威力者。先串習故生便即起。
0158b02: 論云又諸菩薩不清淨意樂是則名為應調伏
0158b03: 意樂由此意樂應思擇故又諸菩薩清淨意樂
0158b04: 善清淨意樂是即名為俱生意樂等者。地前
0158b05: 未證法但現神通等。而調伏之。入地以去。自
0158b06: 證真如。修習多劫。神通與身俱生故。清淨善。
0158b07: 清淨意樂。是俱生意樂。以清淨意樂性成善
0158b08: 清淨安立故。
0158b09: 住品
0158b10: 住者何義。即因十二住。能住所住。有為無為。
0158b11: 菩薩住中故名為住。此中廣明故名住品。又
0158b12: 何以後明者。增上意樂三劫所希。現行行
0158b13: 教＝救【甲】教救生自行成滿。以初發心終至極果。分位差
0158b14: 別。總有十三菩薩住中故。次後明之也。第二
0158b15: 持之第四品也。即持相等十品中之第五品
0158b16: 也。
0158b17: 論云如是始從種姓具足廣說。乃至於如所
0158b18: 說菩薩所學正勤修學者。此明第一持中十
0158b19: 八品。從初種姓乃至未修功德品等　是於
0158b20: 如所說菩薩諸相正等顯現者。是此持中第
0158b21: 一相品　於諸菩薩分加行中正勤修學者。
0158b22: 是分品　於如所說菩薩意樂。是增上意樂
0158b23: 品也。
0158b24: 論解增上慧三住中。云謂諸菩薩如實了知
0158b25: 能觀真實者。即第四地中。觀菩提分法。菩提
0158b26: 分法是能觀。第四地中。觀此分法。名如實了
0158b27: 知能觀真實　所觀真實者。謂第五地中觀
0158b28: 四諦。四諦是所觀也　及於真實諸有情類由
0158b29: 無智故者。解第六地緣起觀也。第七地中。名
0158c01: 有加行有功用。無間缺道運轉無相住者。謂
0158c02: 此地非無有漏心隔。而以多無漏觀相續為
0158c03: 論。故言無間。非實無間也。八地不然　問曰
0158c04: 八地已去真實。既無間缺。云何西方兩釋。言
0158c05: 八地有有漏心時。義曰此皆據多相續語。非
0158c06: 無起漏心。第九地中得無礙解故。
0158c07: 論云能於諸法異門。謂法辨義起義辨釋詞
0158c08: 詞辨差別辨辨即四辨才也。第十地相先照
0158c09: 世界等。廣如華嚴十地經辨。
0158c10: 論云又諸菩薩勝行住於菩薩修所化狹小所
0158c11: 化有缺所化不定所得有退等者。言狹小者。
0158c12: 所作不廣。言有缺者。所作不常。言有犯戒惡
0158c13: 身語也。所作不定起行不堅。時有退也。所得
0158c14: 有退者。顯前不定也。又不定者。所作不純。有
0158c15: 退者。不能純進。是此二別。又不定者。常懷猶
0158c16: 預。有退者。不能勝進故退也。其下言廣大小
0158c17: 翻前即是。問曰八地以去。與初地等不退等
0158c18: 何異。義曰初地等有功用。不能剎那。剎那進
0158c19: 執。已得者生名不退。八地以去。無剎那不進
0158c20: 故名不退。是此二別。
0158c21: 又論云五種畏。謂不活畏等。准下對治。五怖
0158c22: 等所治。是此怖體。此以何為體　不活畏。以
0158c23: 我見及我愛資生愛為體。故下言。由修無我
0158c24: 智分別我相。尚不復轉。況當得有分別我愛
0158c25: 或資生愛。故知以我見及愛為體　第二惡
0158c26: 名畏。以欲貪為體。故下文言。由於他處無所
0158c27: 希望。常自發起如是欲樂。我當饒益一切有
0158c28: 情。非於有情有所求覓。由是因緣。無惡名畏。
0158c29: 故知以貪欲為體　第三死畏。以我見為體。
0159a01: 故下文云。由離我見。於我無有失壞相轉。故
0159a02: 無死畏。明知以我見為體　第四惡趣畏。以
0159a03: 癡為體。下論云。自知死後。於當來世。決定值
0159a04: 遇諸佛菩薩。由此決定無惡趣畏　五處眾
0159a05: 怯畏。以癡為體。故下論云。由意樂見。一切
0159a06: 世間。尚無有一與我齊等。何況殊勝。是故無
0159a07: 有處眾怯畏。此所治以癡為體也。又如佛地
0159a08: 經說。應有別體。勘之。
0159a09: 論云成就狹小聞所成智等者。此明慧根。
0159a10: 又即於此或時妄失等者。此明念根　成熟
0159a11: 菩薩苦遲通行者。此明意根　於大菩提無
0159a12: 猛利樂欲者。此顯欲無減　熾然精進者。此
0159a13: 明勤根　無有甚深牢固清淨者。是信根。
0159a14: 論云或於一時具足憶念或於一時成妄念類
0159a15: 者。有憶得不得故。名妄念類。非全妄念故。
0159a16: 言類也。
0159a17: 論云於如上說一切圓滿菩薩學中未能普學
0159a18: 者。此謂第一持十八品也　於如上說。乃至
0159a19: 菩薩諸相未皆成熟者。謂此持中相品　於
0159a20: 如上說等。乃至二分菩薩正加行中未等顯
0159a21: 現。謂分品　於如上說菩薩意樂猶未清淨
0159a22: 者。謂增上意樂品　二分菩薩正加行中未
0159a23: 等顯現者。謂未能依於二分不修正行也。名
0159a24: 未顯現也。
0159a25: 論云是諸菩薩勝解行住下忍轉時如上所說
0159a26: 諸行狀相當知上品。乃至無餘永斷者。謂前
0159a27: 所說地前過失。在十信位。名下忍時。此過是
0159a28: 上品。在十解十行時名中忍。十迴向等名上
0159a29: 忍。其過即中下。
0159b01: 論解入極喜住中。云除捨彼故發起六相新
0159b02: 善決定。何等為六。
0159b03: 論云內證修性菩薩大願超過一切餘白淨願
0159b04: 者。是第一願。舊地持有一二等數。十地論
0159b05: 云。初名觀相。經言無離。謂願求菩提無離願
0159b06: 也。即以後得智觀為也。若得此文。言內證修
0159b07: 性菩薩大願。法師云。此是無分別智也　無
0159b08: 等不共果是世間超過一切世間境界者。是
0159b09: 第二願。地論云。第二真實。經言不可見。謂後
0159b10: 得智。是無等不共二乘之果。離是世間。以緣
0159b11: 事故。超過一切世間境界。故經言不可見即
0159b12: 後得智也　隨救一切有情苦故不共一切聲
0159b13: 聞獨覺。是第三願也。地論云。第三勝善。經
0159b14: 言廣大如法界。即後得智起大悲救生。普救
0159b15: 群生。故言廣大。又義別。如下第五中釋會
0159b16: 　雖一剎那生起此願法性自爾能得菩薩無量
0159b17: 白法可愛之果。是第四願也。地論云。第四因
0159b18: 善。經言究竟如虛空盡未來際。言由此願等
0159b19: 因善故。能得無量白法之果。如虛空也　又
0159b20: 大願無變無盡因性得已無異因緣令其退轉
0159b21: 變異可得。是第五願也。地論之第五大善。經
0159b22: 言覆語一切生界看經形勢。當此次第三隨
0159b23: 救一切有情者。是彼第三。經言廣大如法界。
0159b24: 是此第五。謂得無盡之願。不可退轉。廣大如
0159b25: 法界也　又是勝分墮後邊際極大菩提。地
0159b26: 論云。第六不怯。經言能入三世智地。是第六
0159b27: 願也。謂此願是勝分。能墮後邊際。能窮大極
0159b28: 菩提。入三世智地。三世智地。即佛果也。得大
0159b29: 菩提。能不怯也。不於大菩提而生怯也。後之
0159c01: 三願。通二智也。前三如前。
0159c02: 論云又即如是菩薩發心略由四相應所得當
0159c03: 了知。其初二相。論有結文。其第三四相。無
0159c04: 結文者。
0159c05: 論云又諸菩薩無倒速疾發起一切菩提資糧
0159c06: 隨順等。至廣大願心。是第三發心相狀又
0159c07: 諸菩薩發是心已超過菩薩凡夫異生地等下
0159c08: 明第四發心勝利別別。如十地論。此中別稱。
0159c09: 如彼中有八過。從入位過。乃至畢定一入位
0159c10: 過即入地超異生地。生如來家是家過。是佛
0159c11: 胸子是眾過。從佛口生。從法化生等。類言
0159c12: 也。決定趣菩提。是畢定過。此中有四。餘略
0159c13: 不說。
0159c14: 論云十種大願今即於此極歡喜住能具引發
0159c15: 等者。此皆起十願因緣。亦即十願若前方便
0159c16: 名因緣。若正起名根本願。廣如十地經第
0159c17: 八願中。與諸菩薩常同一味意樂加行等者。
0159c18: 如舊論。謂與一切菩薩。同一方便以大乘化。
0159c19: 名為一味。
0159c20: 論云作是願言如有情界展轉相續終無斷盡
0159c21: 等者。此意願前十願。乃至菩提終無妄失故。
0159c22: 下文前熟所應願事起願。謂前十願。後即熟
0159c23: 願。以起於願。謂如是世道等無盡等。是即器
0159c24: 世界無盡也。
0159c25: 論解十種淨修住法中。八者即於如是正加
0159c26: 行中依應時分量等正行而修慚愧等者。時
0159c27: 謂如五濁劫末時。謂隨此時可行此法分
0159c28: 量謂隨若干等法。又以上初地有八。謂善決
0159c29: 定故四相發心故等結上文。
0160a01: 第四十八卷
0160a02: 論解十種意樂清淨中。前九是自利。後一是
0160a03: 利生。
0160a04: 論云於此住中。性戒具足。極少邪惡業道所
0160a05: 攝。諸惡犯戒。尚不現行。況中上品。此明律儀
0160a06: 戒成就。非但性戒。於遮戒中亦能防護。此但
0160a07: 據性戒為論。
0160a08: 論云又於十種圓滿業道自性顯現。文意。謂
0160a09: 能知十惡業道故。十善業道圓滿自性顯現
0160a10: 言。皆現行也。如下結文。以此文屬下讀。
0160a11: 論云菩薩如是性戒具足能以妙慧於染不染
0160a12: 惡趣善趣及諸業中諸業現行若因若果修證
0160a13: 安立如實了知等者。若謂能以妙慧。於世間
0160a14: 染不染惡趣善趣因果及三乘中。諸業現行。
0160a15: 若因若果。修證安立。如實了知於世間染不
0160a16: 染。諸業現行異熟等流果。及出世諸業等流。
0160a17: 皆如實了知。
0160a18: 論云廣見諸佛善根清淨如前應知者。謂前
0160a19: 初地中。云謂於佛法僧供養攝受故。以四攝
0160a20: 事成熟有情故。以一切善根迴向菩提故等。
0160a21: 雖下諸地。亦如此通。餘地為三。
0160a22: 論云以所練金置迦肆娑者。謂樊石以有微
0160a23: 細垢。故置樊石除之。此第二地有九段。謂意
0160a24: 樂淨故。性戒具足故等。准下諸文義。結上來
0160a25: 配之。如第二地下。諸地隨結文。故字多少即
0160a26: 制此地。若干段文。准義應知。如前十種意樂
0160a27: 淨在初地。是下中品未圓滿在此地。是上品
0160a28: 是圓滿下一切地。准此意會。所以得知者。以
0160a29: 論文有二地。成上品極圓滿。在初地。有此意
0160b01: 樂淨言故。第三地。
0160b02: 論云菩薩安住增上心住能以種種過患行相
0160b03: 壞一切行於彼諸行深心厭離等者。謂菩薩
0160b04: 安住增上心住時。謂所有種種過患。能壞一
0160b05: 切諸善行。菩薩皆能於彼諸行。深心厭離故。
0160b06: 論云於諸有情興非戀心生依義心者。生依
0160b07: 義心。謂生利樂義之心。義謂利義。
0160b08: 論云觀諸有情解脫眾苦究竟方便唯是一切
0160b09: 煩惱諸纏無障礙智等。乃至觀所引發一切
0160b10: 靜慮等持等至皆由菩薩藏聽聞為先皆聞正
0160b11: 法以為緣起等者　謂諸有情解脫眾苦究竟
0160b12: 方便者。唯是諸纏無障礙智。即無分別智。
0160b13: 若有煩惱障之智。不能與有情作究竟解脫
0160b14: 苦之所以。觀若能圓證此究竟方便智者。唯
0160b15: 於一切諸法無分別之慧。以一切法分別現
0160b16: 行雜染生起。是無分別慧之所對治故。能對
0160b17: 治能圓證。此觀能成辨。此正智先明。皆由俱
0160b18: 時勝三摩地觀。所引發俱時。乃至一切等持
0160b19: 等至。皆由菩薩藏。聽聞為先。皆聞正法為緣
0160b20: 起。此定等即諸纏無障。為正智以斷惑故。無
0160b21: 分別慧通後得智。圓證解脫故。
0160b22: 論云若聞一四句頌歡喜踊躍勝得諸珍寶等
0160b23: 者。何故如此耶。義曰以受用財有盡。受用法
0160b24: 無窮故。又財獲世間果。法獲出世果。財不勉
0160b25: 生死。法勉生死故。如是廣如理分別。
0160b26: 論云垢穢斯盡稱量等住如是菩薩等者。謂
0160b27: 前地之金燒練未精故。一時燒稱重。一時更
0160b28: 燒。稱之稍輕。輕重不等。今此地中。稱量時
0160b29: 等。已至精也。此中有九段文。准上配文。
0160c01: 結釋名中。由發聞行正法光明等持光明之
0160c02: 所顯示者。由發聞行正法光明者。謂求法時。
0160c03: 聞慧照法光明。因聞生修故。言等持光明等
0160c04: 由內心淨者。謂此地證內修慧光明故。言
0160c05: 內心行。無漏名淨意。名為內心。謂即定也。
0160c06: 第四地。論云十法明入者。明謂智。入謂證謂
0160c07: 得謂解言解。能得證十法之智也。
0160c08: 論云謂若彼假設若於中假設若由此假設
0160c09: 等。乃至若由無上清淨所淨者。此謂十法明
0160c10: 入。如十地經。此中有七若字。初五各是明
0160c11: 入。後二離為五。第六離為三。第七離為二。若
0160c12: 彼假設。即有情緣也。謂實無有情。但假設故
0160c13: 名有情故名假設。第二於中假設者。即世界
0160c14: 緣也。謂有情於中住。實無世界。但以於中住
0160c15: 故。假設為緣。第三若由此假設者。謂法緣即
0160c16: 十八界善惡法等。謂實無如此法。由此故。觀
0160c17: 有情等名。由此假設。第四若平等勝義者。如
0160c18: 十地經。是空緣。法師二說。一謂事空。二謂理
0160c19: 空。即真如云空。此論言平等勝義故。知是真
0160c20: 如也。第五若染惱故清淨故成染成淨者。識
0160c21: 緣也。以識者染惱清淨故。成染成淨。第六若
0160c22: 由繫縛煩惱所染者。謂三界緣。即欲色無色
0160c23: 界繫縛煩惱所染。即為三也。第七由無上清
0160c24: 淨所淨者。謂善淨大善淨。善淨謂二乘淨。大
0160c25: 善淨謂大乘淨。即為二也。廣如地經。
0160c26: 論云如契經說不壞意樂而為上首所有十種
0160c27: 能成熟智智成熟法皆悉成熟者。謂十種法
0160c28: 智能成於智。智是所成。此十是成熟智之法。
0160c29: 是此中義意也　不壞意樂而為上首者。即
0161a01: 十法之第一故言上首。舊地持云。成熟不壞
0161a02: 淨為首。地經當第二。同敬三寶名不壞淨。此
0161a03: 中言為首者。如舊說類。梵本在第一故言上
0161a04: 首　今釋不然。義曰論云長如來家得彼體
0161a05: 法者。謂初地名生如來家。既生彼已。今第五
0161a06: 地等。名長如來家　得體法者。舊地持云得
0161a07: 自在。經云得長家已得勢力自在。又得體法。
0161a08: 得如來之體。謂真如是體法。又十自在言體
0161a09: 法。須勘之。
0161a10: 論云最極微細薩迦耶見執著一切蘊等不現
0161a11: 行斷者。說此地能離伏第六識中我見。其餘
0161a12: 貪瞋等。尚在其第七識。在入八地伏也。此中
0161a13: 十三段文結。准彼此文。
0161a14: 論云能成正法教慧照明者。謂正法教是所
0161a15: 照。此智能照正法教。名焰慧地。
0161a16: 第五地。論解十種平等清淨意樂。云謂無等
0161a17: 覺與諸覺等超過所餘諸有情界及以諸法如
0161a18: 其平等。法師云。此中平等覺。即如十地經
0161a19: 云。謂覺三世佛。一切功德。一切法平等。謂佛
0161a20: 是無等覺。此無等名無等覺。以三世佛。即為
0161a21: 三平等。即無等無平等也。此中言與諸覺等
0161a22: 者。即攝次六種。六種一故。言諸覺等。彼地論
0161a23: 云。謂戒定智。戒即戒平等。定即定平等。即戒
0161a24: 心清淨也。度疑及見清淨。即七淨中。此合度
0161a25: 疑見二。為一度。疑見平等。道非道清淨。即外
0161a26: 道戒取。即是道非道平等也。謂智見清淨。即
0161a27: 行平等行。斷智見清淨。即行斷知見平等。此
0161a28: 上諸覺等所攝六也。如舊地持文。及疏解有
0161a29: 別。不可煩引。此中所餘諸有情界者。即悲愍
0161b01: 有情平等。前九自利。後一利他。此中及以諸
0161b02: 法如其平等者。當彼經釋平等名。謂於以前
0161b03: 諸法。如其諸法。而平等也。名為平等。如彼
0161b04: 經廣。
0161b05: 論云於四聖諦由十行相如實了知一切文詞
0161b06: 如契經說應知其相謂依曉悟他依自內智依
0161b07: 俱處所等。乃至名如此說者。謂依曉悟他等
0161b08: 初三。法師兩釋　依曉悟他。此一句。謂以四
0161b09: 聖諦教。教二乘。二乘非佛乘。故說為他　依
0161b10: 自內智。此第二句。謂以教大種姓眾。大種姓
0161b11: 眾生。是佛自乘故。名依自內智　依俱處所。
0161b12: 此第三句。謂前二是別教。此一句是總教。大
0161b13: 小二乘。為此二乘別總人等說四諦。名為此
0161b14: 說　又釋此三句。即三轉法輪。依曉悟他。是
0161b15: 示相轉。謂示諦相於他。謂言此是苦。乃至此
0161b16: 是道。依自內智。是證相轉。謂此苦我已知。
0161b17: 乃至此道我已修。依俱處所者。謂勸相轉。謂
0161b18: 教言此苦我已知。汝應知。乃至此道我已修。
0161b19: 汝應修。為此三轉故。說名為此說。即為三行
0161b20: 相也　依於契經調伏本母名由此說者。即
0161b21: 謂三藏契經。是經調伏。謂毘奈耶。是律本
0161b22: 母。謂摩呾理迦。是論。由此三藏故。我說四
0161b23: 諦。名由此說遍前三故。合為六種也。依於現
0161b24: 在。眾苦自性是苦諦。依於未來。苦因生性言
0161b25: 集諦。依於因盡。彼盡無生是滅諦。即因盡之
0161b26: 滅。果盡之滅。依於修習彼斷方便性是道。如
0161b27: 此四諦。名如此說。即十行相也。
0161b28: 論云牟娑＝婆【甲】娑婆羅寶者。當此云馬瑙寶。謂前地於
0161b29: 金上。已加末尼寶。今此地更加馬瑙寶。此一
0161c01: 地中。准結文有九段。如上准知。
0161c02: 第六地。論解十種法平等性。云謂於一切法
0161c03: 由有勝義自性無相平等性故等。乃至有無
0161c04: 無二平等性故等者。如舊地持。有一二等數
0161c05: 標名。今此中有十一故字。不可如之。且准舊
0161c06: 論云。一者第一義自性平等。當此中第一。由
0161c07: 有勝義自性無相平等性故。即當經第一。一
0161c08: 切法自性無相平等。此中意。謂由緣勝義理
0161c09: 故。一切法平等。如舊論。第二無言說行無相
0161c10: 平等。當今云言說造作影像無相平等性故。
0161c11: 當經云第二無相平等也。此中意。謂一切言
0161c12: 說造作影像等。皆由想。今此相亦無相平等
0161c13: 也。於理本無故。有是妄生故。如舊云。三者無
0161c14: 生平等。當今云。即由此相自然不生平等性
0161c15: 故。當經云無生平等。此意。謂即由此心想無
0161c16: 故。自然無苦生。又即由此。於言說造行。依他
0161c17: 性平等故。執有自然生者。此自然不生。但是
0161c18: 因緣生故。言無生平等。無自然生也。前為
0161c19: 勝。如舊論云。四者因緣不起平等。當今因亦
0161c20: 不生平等性故。自然與因皆不生故。當經云
0161c21: 無成平等。疏云以無生故。亦無苦性成起現
0161c22: 前。法師云。因是能成。果是所成。執有自在
0161c23: 天等為因。因既不能生故。言不成平等。以從
0161c24: 因緣生故。自然與因。皆不生者。謂執有自然
0161c25: 生及自在天等為因生。皆不成也。今更解云。
0161c26: 前不生平等。謂心相造作等無故。共自然不
0161c27: 生。非但自然不生。今因亦無故。不成平等。
0161c28: 自然與生皆不生者。即雙重解因果俱生義。
0161c29: 即第三不生。第四不成平等也。如舊云。第五
0162a01: 畢竟寂滅平等。當今云畢竟本寂平等性。故
0162a02: 經云。寂靜平等。舊解云。此第五也。以第六但
0162a03: 有離諸虛偽之言。即判為第六本淨平等。今
0162a04: 者不然。以第六是能照智故。此第五第六。皆
0162a05: 約真如為論。法師故開此畢竟本寂平等性
0162a06: 故。一句成第五第六寂靜平等本寂平等。次
0162a07: 下句是別第七中　問曰此二何別。如舊解
0162a08: 第五離染因。以第四三是離染果故。今第六
0162a09: 是明離淨相對治滅。今如何別。解云畢竟本
0162a10: 寂之言。俱是舊經第五寂靜平等一句。正是
0162a11: 真如。下現有體事。能取正智。離諸戲論。平
0162a12: 等性故。當舊云離諸虛偽平等。舊經本淨平
0162a13: 等。即是正智離虛偽戲論也　問曰如舊論
0162a14: 文可通。如經本淨。即真如云何通。此第六是
0162a15: 正智故。義曰如經亦是正智。照本寂故名本
0162a16: 寂。非體是本寂　又解此現有體事等一句。
0162a17: 是經第七。無戲論平等。當舊經第八也。即是
0162a18: 正智。其第五第六畢竟本寂。開之如前。遠離
0162a19: 一切取捨造作平等性故。即此煩惱眾苦雜
0162a20: 染離繫解脫平等性故者。當地持第七取捨
0162a21: 平等。當經第八無取捨等。若准經以畢竟本
0162a22: 寂。為二勝。若合為一。即開此故字為二。雖然
0162a23: 不依經文。此中意者。謂煩惱眾苦。得解脫
0162a24: 故。一切取捨平等也。分別所執境界自性。如
0162a25: 幻化等。平等性故。地持云。九者妄相境界。如
0162a26: 幻化平等。經云第九如幻平等。破法定無明
0162a27: 信如幻也。即遍計所執。取所緣之法。即依他
0162a28: 也。此等如幻平等。無分別智所行自性。有無
0162a29: 無二平等性故。地持云。十者妄相境界有無
0162b01: 無二平等。經云有無無二平等。即雙破有無
0162b02: 也。若遍計所執有無。此皆非有故云無二。即
0162b03: 真如也。是謂十種法平等性。
0162b04: 論云依緣起智能引發空無願無相解脫門
0162b05: 者。觀緣起生滅故。無我故。是空行。以有生滅
0162b06: 無常流轉道理。及斷之得無為故。名無相行。
0162b07: 以是有漏有為。深可厭壞。不生希願故。名為
0162b08: 無願。是此中意也。
0162b09: 論云菩薩如是善於勝義領念有情如理通達
0162b10: 煩惱繫故等。乃至若應永滅一切有為者。謂
0162b11: 菩薩善達真如故。悲愍有情。知煩惱繫故。眾
0162b12: 緣合故。離我我所及諸染污。不是離煩惱。眾
0162b13: 緣合外。別有繫縛有情。如是知故。不染生住
0162b14: 在涅槃。為愍有情。不應永滅一切有為。入般
0162b15: 涅槃。應入生死教化有情。是此中意也。
0162b16: 論云如是菩薩住此住中智悲隨逐名無著智
0162b17: 現前般若波羅蜜多現前等者。謂無著智現
0162b18: 前故。不染生死。般若智現前故。不入般涅
0162b19: 槃。前謂正智。後謂後得智。又俱通二智。且得
0162b20: 智悲二行別之。
0162b21: 論云於一切種諸佛聖教一切外道及諸魔軍
0162b22: 等不能引奪者。何故前初地。非他所引。今後
0162b23: 論之。且義前初地。謂真如教非他引。或一切
0162b24: 教非他引。即總想非他引。〔非〕－【甲】非別相非他引。
0162b25: 今此於一切種。聖教非他引。別相中非他引
0162b26: 也。今此地中。加璃寶珠。於前具上莊也。
0162b27: 即一切地。准此當知。
0162b28: 論云四風輪者。或四方之風。又此地十一段
0162b29: 准法。又判配之第七地。
0162c01: 論云已得十種妙方便慧所引世間不共一切
0162c02: 有情而共一切世間進道勝行等者。此十種
0162c03: 慧。能與第八地。作方便故。名方便慧。何以
0162c04: 得知故。
0162c05: 論云進道勝行故。此進道勝行。作有相行緣
0162c06: 事相。有差別故。名世間。非煩惱業之所纏繞
0162c07: 故。故名不共。以體是無漏故。以有相故。亦
0162c08: 名為共。有情所不能行。無漏故名不共。作緣
0162c09: 事相故名共。世間作後地前方便修。為後地
0162c10: 之進道故。名進道勝行。
0162c11: 論解十種妙方便中。云謂依能起世間興感
0162c12: 攝受福德依於有情利益安樂增上意樂等。
0162c13: 乃至依諸如來身語心智等者。地經中。此十
0162c14: 別為四。第一名為身財因事。第二名為護惡
0162c15: 因事。第三名為護善因事。後七名為化生因
0162c16: 事。今論云。謂依能起世間興感攝福德者。是
0162c17: 經第一身財因事。意謂依能起世間興感因
0162c18: 之事。菩薩行之。攝受福德也。
0162c19: 論云依於有情利益安樂增上意樂者。是經
0162c20: 第二護惡因事。謂多於有情。而起於惡故。有
0162c21: 情是惡因。今以利益安樂增上意樂。於彼有
0162c22: 情故。名護惡因事。而不起惡也。
0162c23: 論云依為菩提福德資糧菩提分法後後勝進
0162c24: 者。當經第三護善因事。無學菩提。名為果事。
0162c25: 今為此果福德資糧菩提分。於彼因中。後後
0162c26: 勝進故。名護善因事。護令增也。
0162c27: 論云依不共聲聞依不共獨覺者。以下七種。
0162c28: 當經第四化生事。於經第四中有七種。即為
0162c29: 七也。不共聲聞獨覺者。當經七中第一願。取
0163a01: 世間三有而生故。經言畢竟遠離三界。而能
0163a02: 應化起三界行。二乘不然。是不共也。
0163a03: 論云依有情界者。當經第二說對治也。故經
0163a04: 言。寂滅諸煩惱纏。而為眾生。起滅貪等。故知
0163a05: 有情界。為生染惑。是說對治十中第五也。
0163a06: 論云依諸法界者。當經第三滅諸障也。故經
0163a07: 言。知法如幻夢等。而起無量化業事也。即知
0163a08: 一切法界。皆如幻故。除遍計執。而起無量化
0163a09: 業也。名滅障也。滅所知障。當經十中第六
0163a10: 也。
0163a11: 論云依諸世界者。當經七十中第四大法集
0163a12: 也。故經云。善知國土如空而起。莊嚴佛土
0163a13: 也。知世界空故。修波羅蜜等。莊嚴佛土。大
0163a14: 法集生之處。名大法集。十中第七也。
0163a15: 論云依諸如來身相者。當經第五親近集也。
0163a16: 故經言知佛法身無身。而起色身莊嚴行也。
0163a17: 證二空所顯如故。起色身行。親近法身。名親
0163a18: 近集。十中第八也。
0163a19: 論云依諸如來語智者。當經第六轉法輪也。
0163a20: 故彼經言。知佛音聲無聲而聲。隨生起音聲
0163a21: 行。起此行故。究竟能轉法輪也。十中第九也。
0163a22: 論云依諸如來心智者。當經第七所問善釋。
0163a23: 故經云。知佛於一念。通三世事。而能分別
0163a24: 智。劫數修行知。佛於行隨所問處。即能善
0163a25: 釋。第十此皆因行此行。故隨此行。能感佛果
0163a26: 之此法。
0163a27: 論云菩薩與彼共相應故便能通達無量無數
0163a28: 如來境界及為彼起無功用無相無分別無量
0163a29: 分別觀無量佛境界起無間無缺精勤修學一
0163b01: 切威儀行住作意一切分位不遠離道者。此
0163b02: 意。謂與前十種妙方便慧。共相應故。能達一
0163b03: 切如來境界。以前慧所行處。是佛境界故。又
0163b04: 為佛境界故。起無功用無相無遍計執分別。
0163b05: 無量後得智依他分別。觀諸佛境界。起無間
0163b06: 缺。常精勤學一切威儀行住作意。不離心口
0163b07: 身。而作是行。於一切分位行。是不遠離之道
0163b08: 也。此無功用無相觀佛境界是道。於威儀中
0163b09: 行住作意。一切分位不遠離之故。下結文云。
0163b10: 通達如來佛境界。起無間無缺。勤加行故。
0163b11: 論云彼第八住一向清淨此第七住猶名為雜
0163b12: 者。第八地無功用故一向清。七地有功用故
0163b13: 名雜。
0163b14: 論云與清淨住為前道故當言此住名不染污
0163b15: 猶未得故當言此住隨雜染污者。第八地中
0163b16: 根本無相。此第七地初得無相。是第八地前
0163b17: 導故名不染。未得根本無相。尚有功用。有
0163b18: 所希求。未能任運無相。故隨雜染。
0163b19: 論云今此住中一切貪等上首煩惱皆悉除斷
0163b20: 當知此住非有煩惱非離煩惱一切煩惱不現
0163b21: 行故希求佛智猶未得故者。此住一切貪等
0163b22: 皆悉除斷。據地滿心。非入地心。斷如是惑。
0163b23: 如佛地論。自當分別。當知此住非有煩惱下。
0163b24: 釋云一切煩惱不現行故。地滿為論。如前釋。
0163b25: 非離煩惱下。釋云有佛智未得。由有相似愛。
0163b26: 佛愛菩薩執在故。非煩惱故下。諸文云有加
0163b27: 行行圓滿故。
0163b28: 論云於一切靜慮等菩提分法皆能現前由修
0163b29: 行相現在前故非由安住異熟分位如第八地
0163c01: 者。此中意。第八地中諸靜慮等。如異熟位。不
0163c02: 須加行。任運現前。今此地中。未能任運。如第
0163c03: 八異熟住故。有功用故。諸靜慮等方能現前。
0163c04: 由修行相現在故。
0163c05: 論云難可了知一切分別現行隨逐身語意業
0163c06: 皆悉安住而不捨離者。由有漸細分別。難可
0163c07: 了知。分別故。名為無相。前地等有分別
0163c08: 名有相。此皆隨順菩提之分別。故不捨離。
0163c09: 論云又諸菩薩第六住中所入滅定今此住中
0163c10: 念念能入者。此能入者。考掠云。念念能入。
0163c11: 非菩薩實能入。以起心化生故。若依念念定
0163c12: 入。應不利生。故知以考掠為論　問曰何故
0163c13: 唯言第六地。不言前五地。義曰影顯前五地。
0163c14: 說最後時。兼括前故。此地中十二段文。如結
0163c15: 准配知。唯有第五有加行。行圓滿攝故者。看
0163c16: 上文。似與第四顛倒結第四。今第五第五合
0163c17: 在第四。法師云。此第五有加行行圓滿者。即
0163c18: 是今此住中。一切貪等皆悉除斷。以有加行
0163c19: 行圓滿故。所以斷除諸惑。還是依治。結非顛
0163c20: 倒法第八地。
0163c21: 論云謂諸菩薩於初無相住中已得十種入一
0163c22: 切法第一義智者。如遠師釋。云一切法無生。
0163c23: 有十得解。此無生之智。名入智也。今更言。一
0163c24: 切法第一義。謂除二執所顯真如。今明除二
0163c25: 執。及所顯真如。名入一切法第一義智。
0163c26: 論云謂依三世如其所應下。出十種。如地持
0163c27: 文。不是疏家別解之。今文足不具十法。十
0163c28: 法。謂依三世。如其所應。隨於三世。有此計
0163c29: 執。故隨所應。此十皆除遍計所執第一有
0164a01: 計一切諸法本來是有本來有生。今破言本
0164a02: 來無生。經云無生　第二云。一切諸法現在
0164a03: 未來有起。今破云無起無成。經同　第三云。
0164a04: 即前本來法爾有相。今云無相。經同　第四
0164a05: 計云。有自在六天等。為因等故。未來有成。
0164a06: 今云無成。經云無出　第五有計過去壞劫
0164a07: 有壞。今破云無壞。經云無失　第六計撥真
0164a08: 如非有。今破依第一義。畢竟離言諸自性事
0164a09: 是有。經云無盡　第七計云。一切諸法體是
0164a10: 實有。今破云言說造作像自性。由體相故。及
0164a11: 因相故。都無所有言。但是因果非是實有經
0164a12: 云無染　第八計云。一切緣起雜染。在因時
0164a13: 有染流轉。在果時有止息。今破云。即由如是
0164a14: 雜染體性。無流轉性。無止息性。以俱是虛幻
0164a15: 都無所有故。無流轉。無止息。經云自性無生
0164a16: 　第九計云。一切諸法由無智邪執為因。初
0164a17: 中後時。一切時皆是雜染。今破云。依此無智
0164a18: 邪執為因。於彼離言諸有體事。初中後位一
0164a19: 切分染。平等性言由真如理故。其染皆平等。
0164a20: 經云數善無思　第十有計唯無漏智能除諸
0164a21: 惑。今破云。依於真如。無倒證入。無有分別。
0164a22: 平等性故。能除雜染。言依緣真如。生無漏智。
0164a23: 無分別故。能除諸惑。非唯依智也。經云作業
0164a24: 無生。此皆法師云。遠法師云。謂於三世者。此
0164a25: 第八地。以前七地為過去。當地名現在。餘後
0164a26: 二地名未來。此世初四。當配三世。其義云何。
0164a27: 於過去有初二。謂無生無起。現在無相。未來
0164a28: 無成。過去分為二。初地名生。二地至七地名
0164a29: 起。言無生。謂無初地淨法生。無起者。無二
0164b01: 地已去起。起即起化此二。謂除過去計。言無
0164b02: 相者。執當八地。有無生法忍相。今除此執相。
0164b03: 言無相也。即現在也。言無成者。謂無九地已
0164b04: 去。乃至成佛菩提。有此成菩提執。今併除之。
0164b05: 以舊論但有此四。無次三種。有後三種。總此
0164b06: 十中。大判相從為四。初七名事無生。次一是
0164b07: 自性無生。次一是數差無生。後一是作業無
0164b08: 生。此皆如經勘之。
0164b09: 論云超過第七雜清淨住得入第八純清淨住
0164b10: 者。以有漏心隔名雜。純無漏名純淨。此八地
0164b11: 已上相續家釋。七地有功用故名雜。八地無
0164b12: 故名純。言隔不隔。此八地已去有漏心間起
0164b13: 家義。
0164b14: 論云住此住中於無生忍證得第一最極清淨
0164b15: 忍者。初地亦得無生忍。此二何別。義曰如顯
0164b16: 揚第六。無生忍有三種。所執性名本來無生
0164b17: 忍。依他名自然無生忍。圓成實名苦垢無生
0164b18: 忍。其初地證斷二分別執故。名得本來無生
0164b19: 忍。八地已去真俗雙行。得自然苦垢二無生
0164b20: 忍。又八地已去證一味純。觀真如故。名得苦
0164b21: 垢無生以前。證得餘無生忍。又以前得分段
0164b22: 無生忍。八地已去證變易無生忍。又初地等
0164b23: 不入惡道無生忍。八地已去非有漏心間生
0164b24: 無生忍。
0164b25: 論云此如實智始從勝解行住。乃至加行有
0164b26: 功用無相住未極清淨今此住中已極清淨
0164b27: 者。何故不論四尋思。尋思是因。非無生忍
0164b28: 以是唯有漏故。如實智通無漏。是此八地無
0164b29: 生忍體故。前二文重解無生忍智。此復云何。
0164c01: 謂諸菩薩由四尋思。於一切法。正尋思已。若
0164c02: 時護得四如實智。故知此智即是忍體。有尋
0164c03: 思已之言。故知尋思不在八地以去。以無有
0164c04: 漏心故。以前皆有有漏心故。其後得智。但相
0164c05: 似作義。無妨其實作。尋思唯有漏意。欲引生
0164c06: 無漏如實智。無漏智既攝法。即是如實。何故
0164c07: 更作尋思觀。引生如實智。假設作時。立是相
0164c08: 似。非真作之。
0164c09: 論云即於法門流中蒙諸如來覺悟勸道授與
0164c10: 無量引發門智慧神通事業者。於此地中。十
0164c11: 方諸佛行大勸。勸是菩薩。如經廣說　問曰
0164c12: 此住菩薩無功用。何假須勸。義曰已得無相
0164c13: 故。名多入無相不樂進修。諸佛七勸令起無
0164c14: 相觀。起無相觀已。自然如異熟任運勝進。不
0164c15: 待加行。
0164c16: 論云如是蒙佛覺悟勸道引發無量分身妙智
0164c17: 者。即引發令生五分法身也。
0164c18: 第九地。論云謂諸菩薩於甚深住不生喜足
0164c19: 復於增上智殊勝性愛樂趣入者。前八地除
0164c20: 四災中第二除斷。於上清淨住精勤思慕。何
0164c21: 故此地上。有於智殊勝性。愛樂趣入。義曰前
0164c22: 有所希求。是染法執。七地起之。八地斷之。
0164c23: 今此地無漏觀中。愛樂智殊勝。樂無礙解。非
0164c24: 染執故。不同前災也。
0164c25: 論云是諸菩薩於諸法中起加行慧為他說一
0164c26: 切種法者。何故八地已上名無加行。此地有
0164c27: 起加行智之言。義曰前七地中。於上解脫。須
0164c28: 勤加功行方乃趣得。名加行。於佛地中。欲為
0164c29: 有情說法。任運而說。非加行。今此住見趣入
0165a01: 上解脫故。無加行智。任運如異熟增勝。然欲
0165a02: 為有情說法時。不能如佛任運說。須作意起
0165a03: 說。即無漏觀中。起作說法。名起加行智。故不
0165a04: 同前。
0165a05: 論云當知此中說法所化。謂於一切近稠林
0165a06: 行。如此雜染。如此清淨。由此雜染。由此清
0165a07: 淨。若所雜染。若所清淨。若非一向。若是一
0165a08: 向。若通二種。如是一切皆如實知者。且如顯
0165a09: 揚第八。心心法等配之。以有經文須勘。
0165a10: 論云如是菩薩於說法方便善巧於說所作方
0165a11: 便善巧者。說法威儀。名於說善巧。稱機宜
0165a12: 說名於說所作。又所詮合理。名於說善巧。稱
0165a13: 機益物。名於說所作。
0165a14: 第十地。論云得一切佛相稱妙座身諸眷屬
0165a15: 者身得妙座。謂十河沙諸佛世界量。諸小菩
0165a16: 薩。坐華座。四邊圍繞。名眷屬。
0165a17: 論云一切行相一切智智灌灑其頂者。謂以
0165a18: 法水灌灑其頭。名一切行相。此乃一切智。智
0165a19: 之所作也。一一勘經。大有配判文。
0165a20: 論云又此菩薩自如大雲未現等覺無上菩提
0165a21: 若現等覺無上菩提者。第十地有三心。一入。
0165a22: 二位。三滿。此滿心中。名等覺菩薩。如來名妙
0165a23: 覺。其入住不名等覺。若在入住二心。名未現
0165a24: 等覺。若在滿心。名已現等覺。又等覺是佛。未
0165a25: 必是等覺菩薩。言此菩薩在當地。未成等覺。
0165a26: 亦能化生。如雲雨說法。若成等覺佛已。亦能
0165a27: 化生。雨雲說法。言與佛相似。如等覺菩薩。名
0165a28: 等覺。
0165a29: 論云彼經第三無數大劫。乃至證得最上成
0165b01: 滿菩薩住者。何故此不言證得如來。答曰此
0165b02: 三劫皆在因故。不言證佛。佛三劫外故。又前
0165b03: 明二劫文中。皆有次第之言。乃云證得極喜
0165b04: 住等。今此第三。無次第之言。故不言如來地。
0165b05: 但守自位。
0165b06: 論云若正修行最上上品勇猛精進或有能轉
0165b07: 眾多中劫或有。乃至轉多大劫者。此唯論初劫
0165b08: 菩薩。地前有超故。何以得知者。即次前解三
0165b09: 劫中。初劫此就恒常勇猛精進。非不勇猛。故
0165b10: 知初劫有不勇猛。故得說超。又前解第二劫
0165b11: 云。此即決定。以是菩薩得清淨意樂。決定勇
0165b12: 猛精進故。故知二劫以去。無不勇猛。不可說
0165b13: 超一切時。恒精進也。故起煩惱但為利生。
0165b14: 論云又由如是所說十二諸菩薩住經三無數
0165b15: 大劫時量能永斷一切煩惱障品所有重及
0165b16: 斷一切所知障品所有重等。乃至如其次
0165b17: 第修斷資糧者。此中煩惱所知二障。初地斷
0165b18: 分別現行種子。併斷其修道煩惱。以得見道
0165b19: 時。煩惱上中二品伏不行。唯有下品在。至第
0165b20: 八地。又伏此下品現行。畢竟不生故。
0165b21: 論云第八地畢竟斷非是斷種也。在金剛心。
0165b22: 斷彼三品種子。其所知障。第七識。十地中入
0165b23: 觀出觀。或起不起。在金剛心。方并斷種。其餘
0165b24: 諸地。不能伏現行亦不斷種。其第六中所知
0165b25: 障。隨地并種。斷如初地。亦起二地障現行。至
0165b26: 第八地時。非但斷此地障種子。亦伏九地十
0165b27: 地現行。畢竟不生。非斷彼種。其八地上有漏
0165b28: 心間者。間生有漏善心。非起如是障也。是此
0165b29: 一段文意。自餘別別釋之。
0165c01: 論云謂於極喜住中一切惡趣諸煩惱品。乃
0165c02: 至皆悉永斷一切上中諸煩惱品皆不現行
0165c03: 者。法師云。但是能感之業惑。皆見道時斷。若
0165c04: 爾云何俱生分別二惑別也。義曰今言斷惡
0165c05: 趣煩惱者。感惡趣是煩惱。多是分別。今言斷
0165c06: 者。斷諸分別俱生為論。以不善業招故。不同
0165c07: 人天。非是多分俱生之惑。上中下不行者。是
0165c08: 修道惑。如前說。第七地中言一切煩惱不現
0165c09: 前者。此伏下品現行。亦如前說。
0165c10: 論云所知障品重有三在皮在膚在肉者。何
0165c11: 故煩惱障。不言在皮等。義曰煩惱有品。以三
0165c12: 品言之。今此障不然。故以在皮等言也。
0165c13: 論云所餘諸住修斷資糧者。所智障地地斷。
0165c14: 何故今言資糧耶。義曰如前已說。雖斷自地。
0165c15: 由起後地諸惑。此三處斷之。并後地自地。永
0165c16: 不行故。不同餘地。不言資糧也。
0165c17: 論解八法攝大乘。在此十三住攝中云。謂於
0165c18: 第一第二住中。於菩薩藏。生信勝解聽受思
0165c19: 惟者。此二住中。任攝初五法。於此五中。於菩
0165c20: 薩藏之一句。攝初三法。生信勝解聽受。第四
0165c21: 思惟。第五第四聞慧第五思慧。論實以後諸
0165c22: 地非無此五據。謂上用增時分齊語。
0165c23: 論云第三住中得勝意樂趣向前行勝修行相
0165c24: 者。即攝第六法一分。以初地中得無相。趣向
0165c25: 無相之前行。故得一分。
0165c26: 論云於餘一切。乃至有加行有功用無相住
0165c27: 中得修廣大者。此攝第六一分。共初地通攝
0165c28: 第六無相修。此皆修習無相。修如此廣大。非
0165c29: 如初地初得名前行修。
0166a01: 論云於上三種淨行所攝菩薩住中修果成滿
0166a02: 者。此攝第七法。言修成滿者。
0166a03: 論云如來住中當知獲得究竟出離者。攝第
0166a04: 八法修成滿也。廣勘功德品。
0166a05: 論解以聲聞十二住。類菩薩住中。如諸聲聞
0166a06: 已得證淨聖所愛戒為盡上漏增上戒學住菩
0166a07: 薩第四住亦爾者。此中聲聞。非得初果位時。
0166a08: 如菩薩第四住。菩薩第四住。在第二地。離初
0166a09: 地故。今准聲聞。在初果進趣心中為論故。與
0166a10: 菩薩相似。又住果時。亦得類菩薩。以戒得初
0166a11: 果。亦有故。何故要以菩薩屬初地時。名第四
0166a12: 住。前解為勝。共所待故。其下心學慧學。准此
0166a13: 在進趣心。應知。
0166a14: 論云如諸聲聞善觀察所知無相三摩地加行
0166a15: 住菩薩第九住亦爾者。三空無色。觀心微細。
0166a16: 名無相三摩地。即第四禪心。趣向三空故。是
0166a17: 三空無相之加行道故。似菩薩第九住。第十
0166a18: 成滿無相住。准在三空。如理可解。
0166a19: 論云如諸聲聞。從此出已。入解脫處住。菩薩
0166a20: 第十一住亦爾。即住非想八解脫九無間道。
0166a21: 名解脫處。出前三空已。入此有頂解脫處住。
0166a22: 名似菩薩第十一住。
0166a23: 論云如諸聲聞謂一切相似菩薩第十二住
0166a24: 者。即在第九解脫道以去是也。
0166a25: 第三持究竟瑜伽處生品第一者
0166a26: 前明二持。此為第三。第一所學法。必起能學
0166a27: 行。即第二持。既學行已便有果利故。次辨菩
0166a28: 薩受生果。是因求所遂。故言究竟瑜伽處。此
0166a29: 持有五品攝生。為初故言第一。
0166b01: 論解增上生中。云謂最初住作轉輪等者。謂
0166b02: 初住作一天下王。二住四天下。乃至第八為
0166b03: 小千界主。第九為二千世界主。第十菩薩。生
0166b04: 摩醯首羅天。即淨土其實在下二界間。以無
0166b05: 漏業生故。名色究竟上。此據未得法界受用
0166b06: 身論。
0166b07: 論解最後生中。法師云。有經云。佛告慈氏。汝
0166b08: 婆羅門家生。我剎帝利家生。我是右而生。
0166b09: 汝是頂上化生。我壽八十。汝年六萬歲等。此
0166b10: 別有經。與彌勒經相違。勘問。
0166b11: 論云唯除凡地菩薩受生此取有智菩薩為五
0166b12: 生者。二說。一云此取第二住也。十住以來菩
0166b13: 薩。未入僧祇。不名有智故。二說唯取初地已
0166b14: 去。名有智。義意初解為勝。以十住菩薩八相
0166b15: 成道故。又增上生。唯言初地。故知簡餘。生通
0166b16: 餘住。此有智取前解勝。
0166b17: 攝受品
0166b18: 既受勝生自利圓已。次有益物。故名受攝品
0166b19: 論解云菩薩如是於諸有情。攝受無倒轉時。
0166b20: 當知遭遇。略有十二種艱難事中。下有能
0166b21: 治。此十二之善巧方便。初云十一句次第。各
0166b22: 對一所治。第十一句。釋上第十一十二艱難
0166b23: 之事。
0166b24: 論云或於其中應觀輕重如其所應而作方便
0166b25: 者。即前第一可知　或於其中。應審簡擇補
0166b26: 特伽羅。即第二。由審簡擇前有情故。柔軟美
0166b27: 語。自不起惱　或於其中。攀緣勇猛攝受因
0166b28: 轉者。即第三。雖物堪少。運心攀緣。布令遍
0166b29: 起。攝受因轉　若發正願者。即第四。雖無力
0166c01: 能。普為營事。俱發正願。後有為時。普為營助
0166c02: 　或於其中。制御其心。不令流散。即第五。諸
0166c03: 受樂者多著放逸。攝心不散。能離流散或
0166c04: 於其中安住其心者。即第六。無能利生安心。
0166c05: 恭作後當果心猛利思擇者。即第七。起思
0166c06: 擇心。可攝攝之。不可攝者捨之不生厭倦
0166c07: 而自安忍者。即第八。可知或於其中而行
0166c08: 放捨者。前釋第十意。於此物捨故。不應生取
0166c09: 心。而取施與之。或此釋前第七。此生可捨。前
0166c10: 猛利思擇。合擇第八　或於其中發勤精進
0166c11: 熾然無懈者。次第釋前第九。可知。若以此
0166c12: 前行放捨。釋前第七者。此即合解第九第
0166c13: 十　或於其中善巧方便。釋前第十一對治。
0166c14: 可知　而正修行者。釋前第十二。可知。或有
0166c15: 釋。前對治如前配或於其中安住其心下。
0166c16: 乃至而自安忍來。解前第六對治或於其
0166c17: 中而行放捨。釋第七句對治。或於其中發勤
0166c18: 精進熾然無懈者。釋第八第九第十三句。此
0166c19: 中精進為一。熾然為二。無懈為三。如次為三
0166c20: 或於其中善巧方便而正修行。合釋十一
0166c21: 十二。如前釋可知。若依地持。此中能治有九
0166c22: 句。不可依勘。
0166c23: 第四十九卷
0166c24: 　　地品第三
0166c25: 第三持之第三品也。前明利生。後明勝位。依
0166c26: 分差別菩薩位階。依之如地。故言地品。又我
0166c27: 德成處。堪能受生。故名為地。
0166c28: 論解七地中。云第七如來等雜立為地者。前
0166c29: 明第七。唯在第十地。今何以通取者。據實通
0167a01: 在佛中。前唯約因位故。略不明佛也。今實錄
0167a02: 之。故兼取佛。
0167a03: 論云無加行無功用無相住名決定地。此地
0167a04: 隨在第三決定中故者。如上有處。明三種決
0167a05: 定。一種姓決定。二發心決定。三不虛行隨決
0167a06: 定。如顯揚第七。同此種姓決定。即本大乘
0167a07: 種子發心決定。謂入初地。十住雖亦發心。未
0167a08: 名決定。今第八地。名不虛行隨決定。以於行
0167a09: 中無功用故。任運而作。此第三決定故。名第
0167a10: 三決定也。有釋此第三。謂在初地。今取前解。
0167a11: 如顯揚文在初地。謂得自在時。又釋此第八
0167a12: 地。在第三僧祇。如異熟住。任運起行故。更無
0167a13: 有漏心隔。名決定故。
0167a14: 論解入地離惡趣時中。云於彼色類諸有情
0167a15: 所得哀愍意樂者。此謂慈也。下是悲。
0167a16: 論云一切有情諸惡趣業以淨意樂悉願自身
0167a17: 代彼領受者。淨意樂有二種。一無漏。謂入地
0167a18: 上。二勝故名淨。即此地前者是。
0167a19: 行品第四
0167a20: 上明地品學所依位。雖有依位。行何行法。故
0167a21: 次辨之。此中廣明。名為行品。
0167a22: 論云如前所說十二行相方便善巧者。謂如
0167a23: 前菩提分品明也。五種大願。亦如彼品。其實
0167a24: 十願。據勝者論故。云前五十力方便如力種
0167a25: 姓品也。
0167a26: 論云如前所說二種無量一所調伏等者。問曰
0167a27: 何故取此名成就有情行。答曰此所成就也。
0167a28: 由有此故。菩薩起行。而成就之。故兼取之。
0167a29: 論云應知此中施等十法經三大劫阿僧祇耶
0167b01: 長時修習乃圓證故等者。此中有三到彼岸。
0167b02: 一時到彼岸。謂三大劫。二體到彼岸。謂知如
0167b03: 在因染故。未顯在果。明顯故。名到彼岸。三菩
0167b04: 提到彼岸。二乘名因不圓果。大菩提名果到
0167b05: 彼岸。法師又云。此有四加善根。到彼岸。大乘
0167b06: 善根。而勝二乘也。故此中論云。過餘一切聲
0167b07: 聞獨覺善根者。是若有。即准此下論文。唯有
0167b08: 前三者。以善根能得妙果。不取善根為也。
0167b09: 論云當知所餘波羅蜜多即此所攝者。如相
0167b10: 續解脫經中。行別相攝方便度。是前三伴。願
0167b11: 度是精進伴。力度是定伴。智度是慧伴。若依
0167b12: 地經。後之四種度。通伴前六。即前六中善巧
0167b13: 攝生。名方便度。能增上進。名之願度。魔法不
0167b14: 動。名為力度。差別異知。說名智度。即前六
0167b15: 攝。不須別論。據實如地經相續解脫經。據義
0167b16: 增勝為論也。
0167b17: 論云由前四度資糧自性眷屬守護當知圓滿
0167b18: 或學者。如次配前四度應知。
0167b19: 建立品
0167b20: 依地行因。行因既圓。大劫勤功。須有果遂。得
0167b21: 果成滿。求遂本心。建立所成。名建立品。此乃
0167b22: 第三持之第五品也。
0167b23: 論云依如來住依如來地此雙舉者。舉十三
0167b24: 住。舉前明七地。地住雙舉。攝義圓也。
0167b25: 論云又此一切菩提資糧略有二種謂去菩提
0167b26: 若遠若近者。謂未得相好名遠。即在地前。若
0167b27: 得相好名近。謂得入地以上。所以得知者。即
0167b28: 次前辨入淨勝意樂地。諸相隨好已得異熟。
0167b29: 故知地前不得實報相好。又此卷末中文云。
0167c01: 相好名對種姓地。唯有種子。依身而住在解
0167c02: 行地。修彼方便。若在勝意樂地。乃名為得。諸
0167c03: 上地名清淨。在佛地得相好善淨無上地也。
0167c04: 論解四清淨中。第一所依淨者。此中兼取諸
0167c05: 煩惱品習氣。於自所依無餘永滅。如對法第
0167c06: 十四。唯有取住捨。無前永滅習氣等。即此菩
0167c07: 薩地。解功德品中。文同對法。此有何意。此
0167c08: 中據攝法周。彼中據有為淨。不取無為淨。據
0167c09: 實通有無為。
0167c10: 論解靜慮解脫。雜染有二種。清淨有四種。與
0167c11: 上相違。應知。其相者。與雜染二種相違也。雜
0167c12: 染二種中。各有二故。初染二者。一無功行。二
0167c13: 諸蓋現前。第二染二者。一自地煩惱纏。二自
0167c14: 地隨眠。此謂有因。有此二染障。如來得清淨
0167c15: 時。有四種清淨。翻前應知。
0167c16: 第五十卷
0167c17: 論解十力有差別無差別中。有差別無差別
0167c18: 者。謂如處非處與自業。以觀善不善因故。名
0167c19: 無差別。但觀善不善業。能感愛不愛果。是處
0167c20: 非處。自作善果。自受善報。名自業力。故有
0167c21: 差別。餘下准此應知。
0167c22: 論解無妄失法中。云若如者。如下文云。普於
0167c23: 一切所作方便。即教化生之時。隨所宜方便
0167c24: 也。順理故名如。又即如是方便故名如。
0167c25: 論解一切種妙智中云。若於不善無記法中。
0167c26: 無顛倒智。知而不作。是一切種智。若知善而
0167c27: 作名妙智。前似後得智。後言正智。其實無分
0167c28: 別智。不觀不善等法。但作善觀故。唯是妙智。
0167c29: 其後得智。是一切種妙智。又後得智二種。皆
0168a01: 有正智。不然。
0168a02: 論云思惟圓滿意車圓滿者。以意樂＝業？樂能有運
0168a03: 載調慮義。故譬於車。
0168a04: 論云如是圓滿顯示一切菩薩學道及學道果
0168a05: 者。學道謂智。果謂如境。又前地有為名學道。
0168a06: 後地有無為。名學道果。
0168a07: 第四持次第瑜伽　即偏簡。如上諸品。或是
0168a08: 品諸義次第。即自勘之。
0168a09: 有餘依地　謂煩惱集因已盡。唯餘身智。及
0168a10: 無為在。名有餘依。或五蘊根身名依。有此在
0168a11: 名為有餘依。
0168a12: 論云云何地施設安立謂有餘依地除五地一
0168a13: 分謂無心地修所成地聲聞獨覺菩薩地除無
0168a14: 餘依一地全所餘諸地名有餘依者。十七地
0168a15: 中。如此文。以十一地全五地少分。為此地
0168a16: 體。所以者何。五地之中。且如無心地中。有
0168a17: 五位無心。謂無心。睡眠。無想定。及滅盡定。
0168a18: 入無餘依涅槃界等。今唯取前四位。除無餘
0168a19: 依涅槃。故言一分。是此地體。修所成地中。
0168a20: 修成有無二為。其無為是無餘依體。今除之
0168a21: 取修成有為　問曰但是修。何故有無為之
0168a22: 言。義曰直言修慧者。即不取無為。今言修所
0168a23: 成。既有所成之言故。貫通無為也。其聲聞等
0168a24: 地。通明四諦。其滅諦中。有因盡果盡無為。今
0168a25: 簡去果盡無為故。除一分無餘地。即所除全
0168a26: 也　問曰餘地亦有。非此地體者。何故唯除
0168a27: 此五地一分也。義曰從多相從。論又隨顯相
0168a28: 者。取除其隱相。非此地體者。略而不論。
0168a29: 論阿羅漢與此八依或依相依中。云與六攝
0168b01: 受事不共相應者。謂與父母攝受事相應。以
0168b02: 無學人不捨供養父母故也。
0168b03: 無餘依地　此地體。即前地所餘者。是義准
0168b04: 前知。
0168b05: 瑜伽師地論略纂卷第十二
