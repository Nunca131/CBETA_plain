0471a01: 兜率不磷堅禪師語錄卷中
0471a02: 參學小師玅聖玅德等記錄
0471a03: 小參
0471a04: 佛成道日小參一即一切瞿曇老子雙眼瞥一切即
0471a05: 一獨坐雪山三歎息隨行蹋斷流水聲縱觀寫出飛
0471a06: 禽跡十方世界坦然平腳跟下事浮逼逼大眾既是
0471a07: 坦然平為甚腳下猶帶浮逼逼眾中莫有具透關眼
0471a08: 者麼良久喝云新發意菩薩亦復不能知。
0471a09: 小參萬法是心光諸緣惟性曉本無迷悟人只要今
0471a10: 時了即今坐立儼然見聞不昧且道如何是今時了
0471a11: 的法不見道今時無一法綿密有誰知者裏若是蹋
0471a12: 著本地風光明見本來面目的自然不隨聲色所惑
0471a13: 不被聖凡所縛不為情塵所牽不逐語默所轉是以
0471a14: 瞿曇老子道一切眾生皆有如來智慧德相皆因妄
0471a15: 想執著不能證得豎拂子云正恁麼時如何委悉大
0471a16: 道無向背舉出大家看。
0471a17: 小參青州梨鄭州棗萬物無過出處好一時把來說
0471a18: 向人拄杖拂子都笑倒喝一喝云春色今年來更早
0471a19: 小參耳聞不如眼見眼辨不如手親鶯啼紫陌燕語
0471a20: 梁城風來水面月到天心說甚真實相亦非最上乘
0471a21: 所以道一機透千機萬機透一處明千處萬處明既
0471a22: 彰己已用不假他人快薦取莫沉吟十分秋色在西林。
0471a23: 小參僧問如何是西來大意師豎起拄杖云會麼僧
0471a24: 擬議師便打乃云今朝三月初絕無一些事忽聽堂
0471a25: 前鼓猛然驚瞌睡及乎曳杖來問我西來意白棒打
0471a26: 頭皮脫體通不會如今你諸人簇簇上來簇簇下去
0471a27: 更求何事殊不知自己腳跟下一段光明煇天鑒地
0471a28: 無始劫來本自圓成何曾欠少以拂子擊香几云委
0471a29: 悉麼不起纖豪修學心無相光中常顯現。
0471a30: 小參師驀豎拄杖云惟此一事實餘二則非真若能
0471b01: 明見得必無錯謬各宜退去更莫回顧時眾不散師
0471b02: 云祇者是奈何諸人不識復云晴乾不肯去直待雨
0471b03: 淋頭一時趁散。
0471b04: 小參今朝六月廿五家家門前簫鼓盡唱梁益山歌
0471b05: 笑倒燕趙秦楚好箇火把時節只作尋常歌舞有者
0471b06: 點照田園有者共賞酒脯引得林下道人隨例也去
0471b07: 辛苦驀呈拄杖云還會麼只者箇火把子自從曠劫
0471b08: 以至今夜光明赫奕鑒地輝天諸佛聖人蜎飛蠕動
0471b09: 無不承此恩力仗此威光本自圓明曾無欠少復呈
0471b10: 拄杖云人人本有光明在看時不見暗昏昏。
0471b11: 小參僧問露柱與鐙籠相交即不問腳跟下事是如
0471b12: 何師云鍼劄不入僧佇思師便打乃云薄福住兜率
0471b13: 無甚的格則七尺拄杖子接待雲水客一棒一條痕
0471b14: 一掌一握血若作佛法商量依舊天地縣隔不作佛
0471b15: 法商量亦是天地縣隔如是衲僧分上且道作麼生
0471b16: 委悉以拄杖擊禪床云賊賊二十年來宋一伯。
0471b17: 小參知幻即離合水和泥不作方便徒勞打算離幻
0471b18: 即覺錢串井索本無漸次泥裏有刺兜率恁麼忽地
0471b19: 忿怒那吒輕輕道箇百雜碎殿裏伽藍門外金剛呵
0471b20: 呵大笑云吾又奚貴。
0471b21: 小參大地無法萬象森羅一理含融古今日月所以
0471b22: 道動若行雲止猶谷神不拘格式不墮常情以拂子
0471b23: 擊香几云噁。
0471b24: 小參露柱鐙籠偶相爭金剛土地競頭奔兩兩三三
0471b25: 忙不住倒騎佛殿出三門此四句內有一句有權實
0471b26: 有照用有殺活有縱奪你若還不信歸到寮裏揀點
0471b27: 去。
0471b28: 陳華齡劉漢傑請小參僧問如何是日面月面師云
0471b29: 吾常於此切進云前三三後三三意旨如何師云吾
0471b30: 常於此切問如何是佛師云爛草薦進云如何是正
0471c01: 法眼藏師云破木杓乃云日面月面吾常於此切前
0471c02: 三後三吾常於此切目前無異路說甚麼東海鯉振
0471c03: 鬣南山鱉鼻方出穴驀召大眾云要知恁麼人反覆
0471c04: 無一舌。
0471c05: 小參法無二相理涉多途行棒行喝為楷為模北門
0471c06: 鎖鑰東壁葫蘆擎又秘魔薶碑子湖禾山打鼓石鞏
0471c07: 張弧你道兜率呵呵大笑云蘇盧蘇盧。
0471c08: 小參僧問一龍截住千江時如何師云點滴不施僧
0471c09: 禮拜師云直饒出頭來也要三年問靜時如何師云
0471c10: 波騰浪涌進云動時如何師云絕塵絕跡進云不靜
0471c11: 不動時如何師云情知你業識茫茫在乃云控佛祖
0471c12: 大機豁人天正眼覿面無私當陽展演只貴知音堪
0471c13: 能履踐理逐事融事從理遣若能如是自然物物上
0471c14: 彰頭頭上顯大眾正當恁麼時照用同時人境相稱
0471c15: 一句合作麼生自從舞罷三臺後更無一事過鄰家
0471c16: 除夜小參一枚爆竹催出臘梅數聲清韻喚轉陽回
0471c17: 歲盡年窮否去泰來冬行春令鐵樹華開有者椒華
0471c18: 成頌有者醉舞三臺有者烹牛賞玩有者夜撥死灰
0471c19: 你道打破玄關截斷玅理東西不辨南北不分的到
0471c20: 來如何分付以杖連畫云之乎也者矣焉哉勸君且
0471c21: 盡掌中桮。
0471c22: 小參山與麼青水與麼綠松與麼直棘與麼曲僧是
0471c23: 僧俗是俗如此見得依然中毒何也只須居塵不染
0471c24: 塵在欲渾無欲。
0471c25: 小參愛之欲其生惡之欲其死愛惡兩重關以拂子
0471c26: 擊香几一下云當甚麼屎屁。
0471c27: 小參月下木人跌折腰雲中石女摸著鼻因沙掩室
0471c28: 學靈龜毘邪杜口徒得利泥神罵金剛多嘴伽藍笑
0471c29: 土地曬背烏龜嚼生菜黠鼠翻香積快鷹俊鷂任縱
0471c30: 橫擎頭戴角恣遊戲馬駒蹋殺天下人南泉隨群行
0472a01: 異類衲被蒙頭得自由此時山僧都不會。
0472a02: 解制小參僧問達磨未傳心地印釋迦未解髻中珠
0472a03: 有人若問西來意還有西來意也無師云遍地書大
0472a04: 字進云未審如何體取師云石女簪華背面坐問大
0472a05: 地平沉虛空粉碎和尚在甚麼處安身立命師云父
0472a06: 母所生口終不為汝說乃云兜率今朝解制別無什
0472a07: 麼指示都盧一口檳榔管甚南田北地莫云苦辣酸
0472a08: 甜渫盡諸人屎屁若是別有商量果然被他帶累不
0472a09: 如大家消消搖搖折得梨華一佩兩佩。
0472a10: 小參德山小參不荅話賣弄小孩兒趙州小參要荅
0472a11: 話不是行家作兜率者裏一概不然以拄杖一時趁
0472a12: 散。
0472a13: 結夏小參結夏安居叢林常規吞雲吐霧不來何時
0472a14: 古道坦然真風不墜所以道以大圓覺為我伽藍身
0472a15: 心安居平等性智汝等諸人還識平等性智麼祖佛
0472a16: 淵源祇者是白雲盡處見青山。
0472a17: 小參古德道結夏三日了也寒山子作麼生又有道
0472a18: 結夏三日了也水羖牛作麼生又有道結夏三日了
0472a19: 也露柱鐙籠作麼生師云結夏三日了也廚庫三門
0472a20: 作麼生若會得者四轉語便知得腳跟下事青寥寥
0472a21: 白的的騰騰任運任運騰騰一毛端上現寶王剎坐
0472a22: 微塵裏轉大法輪若也未會且向長連床上橫三豎
0472a23: 四究取根源去。
0472a24: 小參上古學道入一叢林出一保社只為生死不明
0472a25: 己事不辦求明眼宗匠決破情關劈開識鎖豈圖口
0472a26: 體自費精神如今參學之士三三成群兩兩結伴或
0472a27: 遊講席或處禪堂圖資談柄快活終日致使叢林講
0472a28: 論公案滅裂聖道汙穢先宗互相違背可甚言哉然
0472a29: 亦難救矣兄弟家既來同兜率住著必痛念生死事
0472a30: 大以道德為先所有資身一任外緣不可碌碌營為
0472b01: 空器天日將此大事急急修持早早辦就莫待臨危
0472b02: 悔之無及豈不聞緇田無一簣之功地獄陷百刑之
0472b03: 苦誠哉是言良不虛也各宜慎之。
0472b04: 解制小參僧問兜率今朝解制心空及第者有幾人
0472b05: 師云六六三十六進云恁麼則弘贊去也師云賴有
0472b06: 闍黎共舉揚僧佇思師打云只道通商原來短販問
0472b07: 終日參禪只圖見性未審性在何處師云此問何來
0472b08: 僧云人人有箇影子為甚麼蹋不著師云腳跟下好
0472b09: 與三十棒僧便喝師打云枉勞人事乃云觸事而知
0472b10: 鍼眼魚吞卻嘉州大象不緣而照夜明簾隔卻陝陜府
0472b11: 鐵牛三千里外逢人不得錯舉何也千峰頂上挂鐙
0472b12: 毬十字階前休認影。
0472b13: 小參窮玄究玅未是極則之談說性談心亦非衲僧
0472b14: 本領祇於入息不居陰界出息不涉眾緣去此二途
0472b15: 如何道得透脫句良久云如王寶劍隨王意揮斥縱
0472b16: 橫得自由。
0472b17: 小參昨日三今朝四問去荅來非本據祇須直下便
0472b18: 承當才有商量落二義堪嗟窮子不識珍衣裏明珠
0472b19: 自拋棄莫拋棄急薦取箇事從來無向背所以道盡
0472b20: 大地是般若光光未發時無佛無眾生消息本自圓
0472b21: 成非假外得若要眼目定動已巳是傷鋒犯手汝等諸
0472b22: 人還知落處也無超然只透威音外更無一法可商
0472b23: 量。
0472b24: 晚參
0472b25: 晚參法不孤起仗境方生道不虛行遇緣則應大眾
0472b26: 且道如何是應的道理良久云掬水月在手弄華香
0472b27: 滿衣。
0472b28: 晚參疏竹吟風高松鳴鶴通身大用全體作略肘後
0472b29: 符縣頂門眼豁伶俐上士各宜醒覺揮拂子云會麼
0472b30: 普天匝地是遮那妙體不用如之若何便請直下承
0472c01: 當更不周由者也正當恁麼時如何委悉不須別處
0472c02: 覓本光露堂堂乃拋下拂子。
0472c03: 晚參三九四九凍斃豬狗林下道人榾柮儘有相逢
0472c04: 不拈出舉意便知有大眾且道知有箇甚麼。
0472c05: 晚參僧問如何是第一玄師云霜月滿潭寒如何是
0472c06: 第二玄師云來朝是新年如何是第三玄師云惡賴
0472c07: 太無端如何是第一要師云一棒絕朕兆如何是第
0472c08: 二要師云看來未是玅如何是第三要師云唧唧草
0472c09: 蟲叫進云玄要已蒙師指示即今大事作麼生師云
0472c10: 玉轉珠回不識姓問今朝七明朝八和尚箇巴鼻請
0472c11: 拈出師云我不識字僧云某甲更不會師云一二三
0472c12: 四五六七乃云一二三四五六七雪峰輥出人不識
0472c13: 光芒永夜挂長空石女房中閒吹笛不清不濁絕宮
0472c14: 商大地河山皆悚慄自此家風遍剎塵千枝萬派轉
0472c15: 綿密兒孫隊隊印前蹤一瓣兜羅便拈出若是克家
0472c16: 兒只消道不必以上供通並是詣實。
0472c17: 晚參拈起則水渫不通放下則鍼劄不入不拈不放
0472c18: 時如何赤手贏他千聖外更無一物落人前。
0472c19: 晚參舉臨濟大師道逢佛殺佛逢祖殺祖逢羅漢殺
0472c20: 羅漢逢父母殺父母逢親眷殺親眷始得解脫師云
0472c21: 者老漢生平慣弄白拈手段如今性命落在兜率手
0472c22: 裏既是一切殺盡還我金剛寶劍來。
0472c23: 晚參上元正月半無甚別賞玩打的禾山鼓唱的菩
0472c24: 薩曼龍潭矢口吹滅的德嶠性命猶未斷以拄杖卓
0472c25: 一卓云火樹放銀華明河光燦爛。
0472c26: 晚參僧問擬伸一問時如何師云截卻舌頭也進云
0472c27: 不問又作麼生師云穿過髑髏問水中撈月時如何
0472c28: 師云也知你無下手處問如何是迥脫根塵句師云
0472c29: 千聖不攜進云恁麼則心空去也師云料掉沒交涉
0472c30: 僧擬議師便打問如何是過去事師云今日八昨日
0473a01: 七進云如何是未來事師云昨日七今日八僧禮拜
0473a02: 師劈脊打云即今乃云今日八昨日七快鷹俊鷂
0473a03: 趁不及昨日七今日八跛鱉盲龜俱打殺所以道具
0473a04: 足凡夫法凡夫不知具足聖人法聖人不會聖人若
0473a05: 會即同凡夫凡夫若知即同聖人到此只得釋迦拱
0473a06: 手彌勒愁眉文殊普賢不敢正眼覷著德山臨濟直
0473a07: 得目瞪口呿你道正當恁麼時畢竟如何親近亙古
0473a08: 亙今無向背何須更重師字碑。
0473a09: 晚參僧問如何是柱天柱地的事師云長長看不見
0473a10: 問兜率宮中師子吼四天聞著事如何師云汝試
0473a11: 跳看僧擬進語師便打問如何是萬象之中獨露身
0473a12: 師云海神知貴不知價乃云十方同聚會柴米二事
0473a13: 空惟有者布袋八面貯清風千山雲擁岳萬壑水朝
0473a14: 宗東西全意氣何似路南中撾塗毒撞金鐘閒上高
0473a15: 峰歌一曲山河大地響丁東喝一喝。
0473a16: 晚參道本無言佛馮何立不可以智知不可以識識
0473a17: 眾中莫有具擇法眼者麼出來試道道看眾無對師
0473a18: 云萬象光中長獨步千峰頂上露全機。
0473a19: 晚參臘月二十有四無甚長言短句為僧一味清閒
0473a20: 正日憨憨打睡珍重兩堂雲水識取衲僧巴鼻文殊
0473a21: 堂裏萬菩薩維摩室中云不二大眾祇如目前無闍
0473a22: 黎此間無老僧又作麼生通信良久云一鏃破三關
0473a23: 何處知向背。
0473a24: 除夜晚參倒拈麈尾橫按吹毛纖塵不立論甚絲豪
0473a25: 不見道富實即易貧窮大難兜率者裏也不宰東院
0473a26: 狗烹北禪牛煮金牛飯盪曹山酒唯是一味清貧與
0473a27: 眾兄弟以消歲月共度殘喘若論說理事談玄玅只
0473a28: 須閣卻著何也相逢別有一般趣不用龍泉當面擿。
0473a29: 晚參看看二月終桃華滿澗紅放出金剛圈收回栗
0473a30: 棘蓬祖翁田已熟兜率家道隆問汝雲水客誰是主
0473b01: 人公拈拄杖卓一下云從來不是閒把出只要高流
0473b02: 識家風。
0473b03: 晚參江月照松風吹永夜清宵何所為白日傳心淨
0473b04: 青蓮喻法微日用事無別珍重兩行眉。
0473b05: 晚參上是天下是地東西南北歸本位中心樹子屬
0473b06: 阿誰此時山僧都不會。
0473b07: 晚參撾鼓陞堂無甚舉揚副寺設茶典座上湯頭首
0473b08: 諸人伏惟上饗大眾且道是何滋味一種鹽與酢滋
0473b09: 味勝諸方。
0473b10: 晚參山僧幾載住煙蘿佛法人事盡消磨曳杖堂前
0473b11: 行一轉依然鷂子過新羅有智若聞則能敬信無智
0473b12: 疑惑則為永失久立珍重。
0473b13: 中秋晚參天上月圓輪影珊珊人間月半清光湛湛
0473b14: 萬象同煇森羅等煥正好直下承當不然墮坑落塹
0473b15: 還委悉麼無人知此意令我憶南泉便歸方丈。
0473b16: 示眾
0473b17: 除夜示眾林下一味清貧不與諸方鬥勝更笑北禪
0473b18: 宰牛惡聲洗之不淨阿呵呵更有一般的道昔年窮
0473b19: 未是窮今年窮始是窮昔年窮猶有卓錐之地今年
0473b20: 窮錐也無若是兜率者裏總不似他如此何也真實
0473b21: 衲僧前不得寐語。
0473b22: 元日示眾元正起祚萬物咸新椒柏之觴爆竹之聲
0473b23: 一一與諸人發上上機演第一義拈拄杖云惟有兜
0473b24: 率拄杖不隨物轉硬赳赳地道箇兜率和尚莫隨人
0473b25: 起倒好師云諾來日與你商量。
0473b26: 示眾言前一句諸佛不知當陽一機列祖罔措若是
0473b27: 兜率門下又且不然拈拂子云撞頭磕額乾坤窄任
0473b28: 運騰騰作者知。
0473b29: 夏末示眾舉洞山秋初夏末兄弟東去西去只須向
0473b30: 萬里無寸草處去石霜云出門便是草師云此二老
0473c01: 宿同行不同步各展家聲若論向上事未在大眾今
0473c02: 朝正是夏末秋初兜率者裏不同諸方何也也不東
0473c03: 去西去行住坐臥饑餐渴飲總在者裏然雖如此攃
0473c04: 手到家人不識更無一物獻尊堂。
0473c05: 鑄鐘成示眾拈鐘椎云見麼復擊云聞麼若見得親
0473c06: 聞得透大地山河六類四生蜎飛蠕動情與無情都
0473c07: 被山僧一椎粉碎了也更有甚麼良久云急急如律
0473c08: 令敕。
0473c09: 示眾酷暑實難禁渾身白汗淋惟有烏藤別不被寒
0473c10: 暑侵者箇上座因甚有與麼丰采得恁麼自在眾中
0473c11: 莫有緇素得出的麼若緇素得出向方丈裏通箇消
0473c12: 息。
0473c13: 示眾放去乾坤大收來日月長會得異中異大地絕
0473c14: 豪芒眾中莫有道得的麼時有僧問如何是異中異
0473c15: 師和聲便打復云棒如雨點喝似雷奔道無方所明
0473c16: 之在人法離見聞斷之在智遇境逢緣不遷不變語
0473c17: 默動靜無得無失但自施為皆成玅用所以道處處
0473c18: 真處處真塵塵盡是本來人真實說時聲不見正體
0473c19: 堂堂沒卻身既是正體堂堂因甚沒卻身揮拂子云
0473c20: 伏惟珍重。
0473c21: 浴佛示眾昔日毘嵐園內今朝兜率堂前撥轉雲門
0473c22: 關捩別是臨濟德山大眾者事且置應時及節一句
0473c23: 又作麼生遂作澆水勢云明明一杓惡水澆殺黃面
0473c24: 瞿曇。
0473c25: 五日示眾處處競龍舟方方人擊鼓問是何時節報
0473c26: 云是端午角黍襯人牙華茶勝蒲酒兜率無別陳拄
0473c27: 杖劈脊摟若作佛法商量矢上加尖不作佛法商量
0473c28: 泥上添土更有一語為君通天中原是五月五。
0473c29: 重九示眾我儂住兜率無法為人說今朝九月九正
0473c30: 是好時節遍地菊華黃香風襲衣褶大道坦然平虛
0474a01: 空何通塞分身千百億彌勒真彌勒切忌覓幽玄頭
0474a02: 頭渾漏渫設有問如何是轉身一路水流澗下太忙
0474a03: 生雲在嶺頭閒不徹。
0474a04: 示眾學道之士如兩陣相敵一般一則要智力堅固
0474a05: 一則要器械精銳所以道與五陰魔煩惱魔死魔共
0474a06: 戰若不如此勇銳則被他劫盡法財盜去智寶一往
0474a07: 觀來總是曲為中下若是慣戰作家便乃單刀直入
0474a08: 更不如何若何尋常向兄弟道活潑潑脫情塵孤迥
0474a09: 迥無盍覆百千法門無量玅義一時了去自然天下
0474a10: 人不奈伊何有如是威風豈不快哉還委悉麼雖然
0474a11: 舊閣閒田地一度贏來方始休。
0474a12: 示眾秋風清秋月明千林葉落萬戶砧聲沙洲雁唱
0474a13: 樹底蟬鳴五湖浪盡四海晏清林下道人饑餐渴飲
0474a14: 逢原俱得玅萬法本閒情。
0474a15: 法語
0474a16: 示不用監院
0474a17: 用監院自五福同參嵩山老人以來道業不廢精進
0474a18: 此道有日矣及山僧住此法席用來作弼故山僧常
0474a19: 美學道真實且有大安老子之風山僧以院事兩手
0474a20: 相付用忻然不拒凡料理錢穀之暇每來索法言山
0474a21: 僧遂揮豪大書曰善學柳下惠終不師其跡用闍黎
0474a22: 以為何如。
0474a23: 示環璞
0474a24: 參究箇事要透生死根原必得親切先須棄卻偷心
0474a25: 不墮情塵不涉意想二六時中急急自照動靜閒忙
0474a26: 不可疏怠所以趙州四十年不雜用心香林二十年
0474a27: 打成一片方有少分相應然後築著磕著無非本地
0474a28: 風光遇境逢緣自是現成受用璞禪人還知落處也
0474a29: 無待你喫過二十痛棒纔與你說破。
0474a30: 示純空
0474b01: 大凡學道之士雖要腳蹋實地一切時中無有虛棄
0474b02: 的工夫綿密不漏純一無雜所以永嘉道行亦禪坐
0474b03: 亦禪語默動靜體安然縱有風刀常坦坦假饒毒藥
0474b04: 也閒閒純空大德還識永嘉大士麼切忌忘卻。
0474b05: 示佛髻羅居士
0474b06: 祖師門下無禪可說無道可傳只拈箇金剛圈栗棘
0474b07: 蓬一任吞跳喚作向上一路千聖不傳亦喚作末後
0474b08: 一句始到牢關若能直下承當有甚難哉佛髻居士
0474b09: 其勉之。
0474b10: 示勤書記
0474b11: 若論此事無啟口處無運力處欲究其旨向者文不
0474b12: 加點處語默不到處朝三莫四識取本來面目念念
0474b13: 不忘心心相續何憂大事不辦何憂生死不明若涉
0474b14: 脣吻便落生死窠窟如此豈肯將元字腳障人悟門
0474b15: 也邪克勤書記者便是屏卻咽喉脣吻的一路子你
0474b16: 如何通氣道道看。
0474b17: 示聖侍者
0474b18: 道人家如盤走珠如珠走盤纔涉思惟即名鈍置進
0474b19: 退閒忙稍有間斷亦即名八風所轉情塵所侵矣安
0474b20: 謂不與萬法為侶諸塵作對到淨臝臝赤灑灑無可
0474b21: 把一段受用總是一片好惡是非之心亦何名道人
0474b22: 者也聖侍者若向者裏一眼覷破方知吾不汝欺。
0474b23: 示本空陳居士
0474b24: 為道高士勿論在家出家只要放得下把得定識得
0474b25: 透覷得破一切處不為萬物所拘萬緣所縛所以龐
0474b26: 公問馬大師不與萬法為侶者是甚麼人祖云待汝
0474b27: 一口吸盡西江水即向汝道龐公於此豁然末後道
0474b28: 但願空諸所有慎勿實諸所無者就是在家學道的
0474b29: 樣子本空居士若向者裏會得方知古今不二吾奚
0474b30: 言哉。
0474c01: 示超潔本淨李善人
0474c02: 大道至虛無欠無餘本無形像豈有男女只緣情生
0474c03: 智隔想變體殊錯過本來面目不能向一念未生前
0474c04: 營家置業上呼奴使婢處拈鍼刺繡時莊香撥火裏
0474c05: 情忘意絕處看是甚麼倘能依而行之向者一切處
0474c06: 看來看去猛然打翻油餈始知原來未曾間斷而清
0474c07: 淨無為玅玄真性本不與諸塵作對本不與萬法為
0474c08: 侶到得者裏豈不是脫灑生平得大解脫一著子邪。
0474c09: 示雄副寺
0474c10: 從上佛祖玄言玅句以為接引入理之門殊不知一
0474c11: 一被他障卻了也直須向一念未生時量鹽較茶處
0474c12: 以本分事一印印定自然頭頭上顯物物上彰出沒
0474c13: 縱橫卷舒自在佛法世法總成一片做到者裏方有
0474c14: 少分相應倘稍涉取舍思惟便落陰界所以道豪釐
0474c15: 繫念三途業因瞥爾情生萬劫羈鎖有何益哉。
0474c16: 示佛美殷居士
0474c17: 在家長者修出家行如火內生蓮此出塵烈士實非
0474c18: 虛言也然猶直須一念萬年萬年一念佛法世法一
0474c19: 椎打就逆境順境絕無兩般更於一切時靜鬧閒忙
0474c20: 蕩然如太虛空原無豪髮隔礙方稱靜者所以古人
0474c21: 有言應物現形如水中月到此可謂本地風光無盡
0474c22: 受用也倘若有一纖豪取舍仍前落他見聞所以古
0474c23: 人又有言才有是非紛然失心若是依前坐得斷把
0474c24: 得定作得主覷得破有甚生死縛有甚祖佛拘無過
0474c25: 一閒道人耳雖然還識火中生蓮也未。
0474c26: 示豁山
0474c27: 衲僧家守心城奉戒律勤參學慕道德羨仁義乃上
0474c28: 古之雄風今時之龜鑑此是皮下有血不消一劄自
0474c29: 知落處的不然且於二六時中時時返照切切提撕
0474c30: 綿綿密密自然頭頭合道那怕八風五欲搖撼我也
0475a01: 雖然只如山是山水是水汝又向甚麼處躲根速道
0475a02: 速道。
0475a03: 示非一
0475a04: 從門入者不是家珍一一從胸襟中流出方可盍天
0475a05: 盍地你看古人吐露些子風規盡是本地風光現成
0475a06: 受用豈是因循懈怠的所能為也如是不道之難
0475a07: 見徒自掠虛耳若能猛利信重但辦肯心必不相賺。
0475a08: 示會深
0475a09: 會萬物為自己將自己歸萬物也好箇消息也好箇
0475a10: 入路但此事十分成現十分顯露若是一舉便知落
0475a11: 處自然識得居聖不增在凡不減輝騰今古壁立萬
0475a12: 仞亦可謂一眼覷破立地成佛的有甚不是。
0475a13: 示惠幢
0475a14: 兜率門下無禪可參無道可學無生死可了無涅槃
0475a15: 可樂總無一法與人何有一事繫縛但日用尋常穿
0475a16: 衣喫飯嘯月吟風以過眼前日子豈暇與人上加
0475a17: 尖惠幢禪人汝還知兜率落處麼一枕布袋頭十分
0475a18: 得自由。
0475a19: 示擇木
0475a20: 良禽相木而棲賢臣擇主而事此雖諺俗之語然亦
0475a21: 有深意也衲僧家生平行腳亦須要具擇法眼若無
0475a22: 此眼豈能識緇素辨端倪只如道我宗無語句亦無
0475a23: 一法與人如此又豈有玄言玅句以障人悟門也邪
0475a24: 者裏只須揀擇始得不然且向一念未生前日用尋
0475a25: 常處開單展缽處折旋俛仰處擔來負去處著些子
0475a26: 精彩倘能一切處果能識得現成受用方信玅明真
0475a27: 性曠劫已來元自具足曾無欠少雖然如是待汝桶
0475a28: 底子脫始知得石頭點頭也。
0475a29: 示禪人
0475a30: 學道無別意勇猛志為先志確道易成心堅石也穿
0475b01: 若能如是去可破生死關此誠實言也豈小補哉比
0475b02: 來參學之流多有舍本逐末尋言擷句以資談柄殊
0475b03: 不知總被者些子障卻妙明真性不得自由自在也
0475b04: 此皆學道之人不識其真認著箇識神所以無量劫
0475b05: 來以生死本喚作本來人良有以也雲門道舉不顧
0475b06: 即差互擬思量何劫悟大端此事十分親切十分現
0475b07: 成若向者裏一眼覷破從前所說俱成賸語到者裏
0475b08: 屏卻咽喉脣吻如何通信。
0475b09: 示禪人
0475b10: 參究箇事別無公幹只在日用間拈匙展缽揭幔開
0475b11: 單迎來送去折旋俛仰坐臥經行穿衣喫飯物物頭
0475b12: 頭諸般成現於斯一一薦得自然十方坐斷亦可謂
0475b13: 一念萬年萬年一念但辦肯心必不相賺。
0475b14: 機緣
0475b15: 僧問大死的人卻活時如何師云轉得頭來是幾時
0475b16: 進云如何管待師打云莫背後捋髭須。
0475b17: 僧問如何是父母未生前師云匙挑不上僧云如何
0475b18: 是父母已生後師云倚牆傍壁。
0475b19: 僧問如何是和尚家風師云千眼大悲檠缽杖八臂
0475b20: 那吒聽指揮僧云客來將甚麼管待師云缽頭自有
0475b21: 家常飯亦任時流盡飽餐。
0475b22: 僧問天不能盍地不能載時如何師云曾問幾人來
0475b23: 僧佇思師打云一棒棒不醒猶自累山僧。
0475b24: 僧問如何是衲僧巴鼻師云瓦礫相然諾石頭解笑
0475b25: 人。
0475b26: 僧問大通智勝佛十劫坐道場因甚不成佛師云鈍
0475b27: 置老翁。
0475b28: 僧問如何是青州布衫重七斤意旨師打云重多少。
0475b29: 僧問如何是即心即佛師云金勒馬嘶芳草地如何
0475b30: 是非心非佛師云玉樓人醉杏華天僧禮拜師便打。
0475c01: 僧問如何是第一玄師云玉井長開十丈蓮如何是
0475c02: 第二玄師云脫殼烏龜火裏眠如何是第三玄師云
0475c03: 泥牛吞卻海中天如何是第一要師云松風吹江月
0475c04: 照如何是第二要師云金馬嘶碧雞叫如何是第三
0475c05: 要師云明歷歷光皎皎。
0475c06: 僧問如何是日用事師云缽盂兩度溼。
0475c07: 僧問如何是建大法幢的事師云芥子裏走馬。
0475c08: 僧問如何是十方同聚會師云彈指金殿上千山走
0475c09: 衲僧如何是不揀擇的師云精金如赤火誰敢論疏
0475c10: 親如何是諸佛出身處師云池塘生春草悠然見南
0475c11: 山。
0475c12: 僧問如何是萬象之中獨露身師云明如日黑似桼
0475c13: 見麼。
0475c14: 僧問如何是和尚家風師云七尺烏藤常在手逢人
0475c15: 祇要破頭顱僧云客來將甚管待師便打僧云莫打
0475c16: 某甲師復打云技死漢不打更待何時。
0475c17: 僧問如何是兜率境師云一水繞門千月映片雲鋪
0475c18: 座百華新如何是境中人師云牙如劍樹口似血盆
0475c19: 只道得一半。
0475c20: 僧問和尚未見嵩山時如何師云綿綿密密僧云見
0475c21: 後時如何師云密密綿綿僧云恁麼則嵩少聯芳超
0475c22: 世外家風千古壯徽猷師打云不勞贊歎。
0475c23: 師在五福領維那一日老人在方丈看書師向前問
0475c24: 訊云不審老人便掩著書云見麼師云見老人云向
0475c25: 甚麼處見師拍手云老人大笑復問設使有人問
0475c26: 子如何是佛作麼生抵對師云待有問即召云闍黎
0475c27: 倘擬議即打一頓老人休去。
0475c28: 師在嵩山入室山問臨濟在黃檗處得力在大愚處
0475c29: 得力師云落得一場笑具山云未在更道師舞坐具
0475c30: 便出。
0476a01: 韓若愚貢元問生公說法頑石點頭是不師云汝在
0476a02: 甚麼處得者消息來韓無對師云者掠虛漢。
0476a03: 楊貢元問三藐三菩提心上文頗知如何是心師云
0476a04: 不可忘卻問頭。
0476a05: 俗士問如何是道場師云龍象蹴蹋。
0476a06: 僧問師唱誰家曲宗風嗣阿誰師云千尺長松雲作
0476a07: 盍一方明月印嵩山。
0476a08: 僧問如何是平展之機師云橫三豎四。
0476a09: 僧問陰昜交謝寒暑迭遷意旨如何師云王郎衫袖
0476a10: 闊鄭老帽檐高進云臘月三十日將甚麼抵對師云
0476a11: 此問最親切僧擬議師便打。
0476a12: 僧問如何是格外說話師云手把豬頭口誦淨戒僧
0476a13: 云如何是當陽一句師云門前峰色寒。
0476a14: 僧問如何是賓中賓師云千里行腳如何是賓中主
0476a15: 師云不得無過如何是主中賓師云倚傍佛祖如何
0476a16: 是主中主師云出鑪金彈子。
0476a17: 僧問如何是百丈清規師云衲僧取則如何是嵩山
0476a18: 師子師云不斷嚬呻如何是兜率家風師云一粥一
0476a19: 飯。
0476a20: 僧問如何是藏身處沒蹤跡沒蹤跡處莫藏身師打
0476a21: 云為甚麼分身兩處看。
0476a22: 僧問如何是向上關捩子師云一一當面擿。
0476a23: 僧問露柱與鐙籠交參是第幾機師云風前看端的
0476a24: 進云意旨如何師云腦後欠一椎。
0476a25: 僧問當日黃梅囑南能意旨師云銅頭鐵額漢聞著
0476a26: 盡消魂。
0476a27: 僧問人天共集凡聖交參和尚如何分付師和聲便
0476a28: 打。
0476a29: 僧問五馬不嘶一牛飲水時如何師云塞斷咽喉坐
0476a30: 卻舌頭。
0476b01: 僧問如何是無相道場師云汝合自知。
0476b02: 居士問鐵下紅鑪時如何師云和骨頭俱換。
0476b03: 僧問生不知來處死不知去處請師直指師云向不
0476b04: 知處薦取進云薦取後又如何師云渠無生死。
0476b05: 僧問如何是衲僧止息處師云山高水長又問如何
0476b06: 是賓師云白日趁柳巷如何是主師云威風清四海
0476b07: 如何是照師云山河長在月明中如何是用師云手
0476b08: 把赤輪安天下。
0476b09: 僧參師問你甚處來進云江西來師云還將得馬師
0476b10: 鹽醬來麼僧茫然師打云汝不從江西來。
0476b11: 僧參師問甚處來進云南都來師云風景如何僧云
0476b12: 與和尚者裏不別師云者是甚麼所在道箇不別僧
0476b13: 擬進語師便打。
0476b14: 僧問如何是惟道獨尊師云我為法王於法自在。
0476b15: 僧問龍吟霧起虎嘯風生時如何師云黃鶴樓前吹
0476b16: 玉笛。
0476b17: 僧問如何是布薩羯磨意旨師云山僧終不向二乘
0476b18: 人說法。
0476b19: 僧問如何是第一義師云落二落三了也僧佇思師
0476b20: 便打。
0476b21: 僧問萬丈深潭如何得出師呼闍黎僧應諾師云出
0476b22: 也出也。
0476b23: 僧問一物不將來時如何師云三箇孩兒抱華鼓進
0476b24: 云如何體取師打云莫來攔我毬門路。
0476b25: 真讚
0476b26: 釋迦牟尼佛像
0476b27: 稽首婆伽婆滿月兩足尊或說有為法或剖無為真
0476b28: 人天三百會拈華一笑春半條紅線索殃禍繫兒孫
0476b29: 故我燒黃速瞻禮釋迦文
0476b30: 彌勒佛像
0476c01: 稽首阿逸多搘頤倚白蓮或坐閻浮樹或居兜率天
0476c02: 逢人便大笑先索一文錢解開破布袋此錢無半邊
0476c03: 天人同遊戲酒肆益風顛所以人不識著在兜率山
0476c04: 阿彌陀佛
0476c05: 稽首安養尊能住無量壽此土與西方何曾有窠臼
0476c06: 曠大劫中來常作師子吼提攜此群生常常舒寶手
0476c07: 水鳥眾樹林親承得攝受我故歸命禮放光射我肘
0476c08: 文殊大士
0476c09: 稽首大智士如來法王子堂堂七佛師端的無彼此
0476c10: 涅槃會上偪釋尊再轉法輪毘邪室裏拶維摩無處
0476c11: 啟齒如今渾身無處藏卻要道子半副紙
0476c12: 普賢大士
0476c13: 稽首大願王不可思議士萬行自莊嚴一乘微玅旨
0476c14: 德重擔勞兮心聞十方道出常情兮如月映水偶見
0476c15: 虛空中還乘白象子
0476c16: 觀音大士
0476c17: 稽首大士慈心廣大家普陀山字觀自在普門現多
0476c18: 身楞嚴一根最所以遊諸剎吾師真無畏拯接迷流
0476c19: 心無向背是以焚兜樓供我眾三昧
0476c20: 達磨大士
0476c21: 稽首嵩少祖圓明照四隅一葦橫江度九年露規模
0476c22: 神光既得髓一華常自敷平生隻履在馮教人畫圖
0476c23: 兒孫無別供香茗烹一壺
0476c24: 山暉璧老人
0476c25: 稽首師翁川巴老子吳越荊梁惡聲遍矣揮金剛王
0476c26: 獨埽宗旨作天人師滅裂規矩讚也全不喜毀也又
0476c27: 何恥荷濟北綱宗實報恩的嗣好箇生鐵鑄就脊梁
0476c28: 被不肖孫一捏捏出髓阿翁阿翁我識得你
0476c29: 嵩山慧老人
0476c30: 稽首阿師嵩山慈父九住名藍氣吞海宇毒手為人
0477a01: 滴滴法乳揮金剛王切斷今古小子當年悄地親睹
0477a02: 咦拈他拂子踞他床卻被時人喚作郎
0477a03: 手裏乾坤要間寶劍剔雞足三千年不夜之鐙續滹
0477a04: 沱三十世冰稜之燄坐昆明斥狂禪而埽文翰刱少
0477a05: 室肅紀綱以定鐵案弄福海之神珠賣天童之破綻
0477a06: 王侯際會闊論高談僧俗歸依傾心瀝膽是何人斯
0477a07: 原來是嵩山和尚省佚老漢
0477a08: 自讚
0477a09: 咄者村夫也無奇特眼裏空四海胸中沒點墨拈條
0477a10: 白棒子直以為法則呵佛罵祖兮莫知敲風打雨兮
0477a11: 罔測有時蕭灑市廛有時笑傲林側撞著敏手丹青
0477a12: 塗抹許多顏色要知真實為人卒難搆他語默若問
0477a13: 此是阿誰兜率不磷老賊
