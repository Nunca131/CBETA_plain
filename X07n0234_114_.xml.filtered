0922a07: 
0922a08: 
0922a09: 
0922a10: 大方廣佛華嚴經疏卷第一百一十四入七十六卷第六紙
0922a11: 清涼山沙門　澄觀　述
0922a12: 晉水沙門　淨源　錄疏注經
0922a13: △二見友正報二。初結前標後。
0922a14: 爾時善財見如是座至於一切眾生前現淨色身。
0922a15: 前但明主座。今雙結主伴。△二別顯身雲二。初身
0922a16: 相二。初萬類難思身二。初顯別相。
0922a17: 所謂超三界色身至同於如來無分別故。
0922a18: 文有四十種身。或唯約事。如普色身。或唯約理。
0922a19: 如十二十三無滅身。以本無生起。滅亦不為滅故。
0922a20: 或事理交徹。如三十二及三十五無生不生色身。
0922a21: 以事顯理故。於中無生則約自願所成。無別有生。
0922a22: 不生則隨他而現。生即不生。餘可思準。△二明通
0922a23: 體。
0922a24: 如是身者非色所有至已巳得成就寂滅身故。
0922b01: 謂離有取蘊故。△二一類超勝身。
0922b02: 爾時善財童子至乃至超過人女身。
0922b03: 唯約女故。△二身業二。初總標。
0922b04: 現如是等無量色身饒益眾生集一切智助道之法。
0922b05: △二別顯二。初明十度行。
0922b06: 行於平等檀波羅蜜大悲普覆一切世間。
0922b07: 一檀。
0922b08: 出生如來無量功德。
0922b09: 二出生戒。戒能生長故。
0922b10: 修習增長一切智心。
0922b11: 三進。
0922b12: 觀察思惟諸法實性獲深忍海。
0922b13: 四忍。
0922b14: 具眾定門住於平等至心常正定未動亂。
0922b15: 五定。
0922b16: 恒轉清淨不退法輪至恒以智慧觀法實相。
0922b17: 六般若。
0922b18: 見諸如來心無厭足至入佛無量清淨法身。
0922b19: 七方便。
0922b20: 成就大願淨諸佛剎究竟調伏一切眾生。
0922b21: 八願。
0922b22: 心恒入諸佛境界至速疾增長一切智力。
0922b23: 九力。
0922b24: 得佛智光普照一切至心恒納受一切法。
0922c01: 十智。唯精進在於忍前。餘皆如次。△二明二嚴行。
0922c02: 修習一切如來功德至願為一切菩薩之母。
0922c03: 為佛母者。是其本行故。△二設敬。
0922c04: 爾時善財童子見摩耶夫人至摩耶之前恭敬禮拜。
0922c05: 自道已巳深。故現身等彼。上二並是住體應。
0922c06: 即時證得無量無數至并其眷屬合掌而立。
0922c07: △三諮問。
0922c08: 白言大聖文殊師利至無空過者漸來至此。
0922c09: 所以敘文殊等者。若約等覺。則因位極故。若約會
0922c10: 緣。從初發心。一一善友皆是所會之緣。同入此故。
0922c11: 願為我說菩薩云何學菩薩行而得成就。
0922c12: △三授己巳法界三。初名體。
0922c13: 答言佛子我已巳成就菩薩大願智幻解脫門。
0922c14: 大有二義。一願大。願為一切諸佛母故。二智大。智
0922c15: 亦二義。一權智即能起大願。能成幻事。二實智。即
0922c16: 是般若生佛真身。幻亦二義。一願智。體當相名
0922c17: 幻。故上文云。幻智即是菩薩。菩薩即是幻智。故能
0922c18: 無不為。二者即智。所作生佛之義。謂於己巳身不壞
0922c19: 小而廣容。若於佛身無生起而現起。又願收普賢。
0922c20: 智收文殊。皆入大幻。同為般若。亦名佛母。△二業
0922c21: 用二。初總。
0922c22: 是故常為諸菩薩母。
0922c23: △二別。於中有四。初為現在遮那母二。初標。為剎
0922c24: 海遮那母。
0923a01: 佛子如我於此閻浮提中至示現誕生自在神變。
0923a02: △二別顯生佛之相四。初毛光為先相五。初光入
0923a03: 身。
0923a04: 又善男子我於淨飯王宮至乃至一切諸毛孔中。
0923a05: △二光現變。
0923a06: 又彼光中普現一切至宮殿眷屬五欲自娛。
0923a07: △三現八相。
0923a08: 又見出家往詣道場至為諸大眾轉正法輪。
0923a09: △四現因果。
0923a10: 又見如來往昔修行至如是等事靡不皆見。
0923a11: △五令身難思。
0923a12: 又善男子彼妙光明至受生莊嚴諸宮殿故。
0923a13: 謂身不大。而容十方無盡法界。△二正明自在入
0923a14: 胎五。初眷屬翼從。
0923a15: 爾時菩薩從兜率天至乘其宮殿俱來供養。
0923a16: △二菩薩現通。
0923a17: 菩薩爾時以神通力至離諸懈怠無所執著。
0923a18: △三光明息苦。
0923a19: 又以神力放大光明至所有業行永出惡道。
0923a20: △四現變入。
0923a21: 又為救護一切眾生至與眷屬俱來入我身。
0923a22: △五入已巳游步。
0923a23: 彼諸菩薩於我腹中至微塵數世界而為一步。
0923a24: △三腹包眾海。
0923b01: 又念念中十方不可說至眾會道場清淨嚴飾。
0923b02: △四舉此類於百億世界。
0923b03: 善男子如此四天下至然我此身本來無二。
0923b04: 稱一性故。
0923b05: 非一處住。
0923b06: 體周故。
0923b07: 非多處住。
0923b08: 不如事故。又上句不壞多故。下句不壞一故。又上
0923b09: 句理如事故。下句事如理。又一與多相即入故。此
0923b10: 並釋中智幻之義。
0923b11: 何以故以修菩薩大願智幻莊嚴解脫門故。
0923b12: △二為過去諸佛母。
0923b13: 善男子如今世尊至示現受生我皆為母。
0923b14: △三為賢劫千佛母義通三世。
0923b15: 善男子如此世界至當成佛者悉為其母。
0923b16: △四結通橫豎無窮。
0923b17: 如於此三千大千世界至我自見身悉為其母。
0923b18: △三辯法根源二。初問。
0923b19: 爾時善財童子白摩耶至得此解脫經今幾時。
0923b20: △二答六。初輪王久遠。
0923b21: 答言善男子乃往古世至神通道眼所知劫數。
0923b22: 非後身菩薩所知者。顯唯佛知。非但久遠。亦顯時
0923b23: 無時相佛智契故。
0923b24: 爾時有劫名淨光世界至有轉輪王名大威德。
0923c01: △二有佛魔來。
0923c02: 彼王城北有一道場至無量眾俱至菩薩所。
0923c03: △三聖帝助降。
0923c04: 彼大威德轉輪聖王至成阿耨多羅三藐三菩提。
0923c05: 表智王助體本覺現故。此時已巳得菩薩神通。明今
0923c06: 始成非實始也。△四場神興願。
0923c07: 時道場神見是事已巳歡喜無量便於彼王而生子想。
0923c08: 智假慈興故。神於王生如一子想。
0923c09: 頂禮佛足作是願言至復曾供養十那由他佛。
0923c10: △五結會古今。
0923c11: 善男子於汝意云何至今世尊毗盧遮那是。
0923c12: △六為母普周。
0923c13: 我從於彼發願已巳來至常為我子我常為母。
0923c14: 前來為佛生時之母。即是願母。此明為佛成道時
0923c15: 母。即是智母。
0923c16: 善男子過去現在十方世界至皆於中放大光明。
0923c17: 中放光者。生長同氣之所表。佛佛智從無二理
0923c18: 生故。
0923c19: 來照我身及我所住宮殿屋宅彼最後生我悉為母。
0923c20: △四謙己巳推勝。
0923c21: 善男子我唯知此菩薩至能知能說彼功德行。
0923c22: △五指示後友。
0923c23: 善男子於此世界至其王有女名天主光。
0923c24: 謂悲智勝用光淨自在破闇義故。父名正念者。此
0924a01: 由定發故。故法門名無礙清淨念。
0924a02: 汝詣彼問菩薩云何學菩薩行修菩薩道。
0924a03: △六戀德禮辭。
0924a04: 時善財童子敬受其教至戀慕瞻仰行而退。
0924a05: △二有十友。別明會緣。然位德已巳極。託凡流。深
0924a06: 悲接生。不標神異。但以利人。又顯求者道深。或但
0924a07: 示法門之名。則懸領旨趣。人雖具十。文但分九。後
0924a08: 二合故。今初天主。光即幻智。念力善友。文六。初之
0924a09: 一句。即依教趣求。
0924a10: 遂往天宮。
0924a11: △二見敬諮問。
0924a12: 見彼天女禮足圍繞至善能誘誨願為我說。
0924a13: △二示己巳法門二。初標名。
0924a14: 天女答言善男子至名無礙念清淨莊嚴。
0924a15: 謂以一念無礙智。普觀三世。無不明現。而無去來
0924a16: 今。為無礙念。不雜異念。為清淨念。念佛功德。有益
0924a17: 悲智。故曰莊嚴。△二業用三。初念最初一劫。
0924a18: 善男子我以此解脫力至常現在前念持不忘。
0924a19: △二念中間多劫。
0924a20: 又憶過去劫名善地至恒河沙數諸佛如來。
0924a21: △三總結多劫。
0924a22: 善男子如是憶念至持而順行曾無懈廢。
0924a23: 非唯憶念。亦於彼多劫。多佛聞持此門。△四謙己巳
0924a24: 推勝。
0924b01: 善男子我唯知此無礙至能知能說彼功德行。
0924b02: △五指示後友。
0924b03: 善男子迦毗羅城。
0924b04: 居迦毗羅黃色城者。中道軌物故。
0924b05: 有童子師名曰友。
0924b06: 謂為童蒙師。與眾生。為善友故。
0924b07: 汝詣彼問菩薩云何學菩薩行修菩薩道。
0924b08: △六戀德禮辭。
0924b09: 時善財童子以聞法故至繞無數辭退而去。
0924b10: 下諸善友。六段之文。多有不具。皆可思準。△二童
0924b11: 子師友幻智師範善知識。文但有三。初依教趣
0924b12: 求。
0924b13: 從天宮下漸向彼城。
0924b14: △二見敬諮問。
0924b15: 至友所禮足圍繞至善能誘誨願為我說。
0924b16: △三指示後友。
0924b17: 友答言善男子至汝可問之當為汝說。
0924b18: 不得法門者。略有四義。一與眾藝法門同故。二法
0924b19: 有所付顯流通故。三一切法門體無二故。四表無
0924b20: 所得方為得故。△三善知眾藝幻智字母善知識。
0924b21: 文六。初依教趣求。
0924b22: 爾時善財即至其所。
0924b23: △二見敬諮問。
0924b24: 頭頂禮敬於一面立至善能誘誨願為我說。
0924c01: △三授己巳法門二。初標名體。
0924c02: 時彼童子告善財言至得菩薩解脫名善知眾藝。
0924c03: 謂以無礙智。窮世間之伎藝故。△二顯其業用。
0924c04: 我恒唱持此之字母。
0924c05: 字母為眾藝之勝。書說之本故。此明之。有標列
0924c06: 結。列有四十二門。皆言般若波羅蜜門者。從字入
0924c07: 於無相智故。字義為門故。毗盧遮那經中。皆言不
0924c08: 可得。智無所得。即般若故。又文殊五字經云。受持
0924c09: 此陀羅尼。即入一切法平等。速得成就摩訶般若。
0924c10: 纔誦一。如持一切八萬四千修多羅藏。然初五
0924c12: 字本。而第二字不同。今依彼經釋。
0924c13: 唱阿字時入般若波羅蜜門至入無差別境界。
0924c14: 一阿者。是無生義。以無生之理。統該萬法。故經云。
0924c15: 無差別境。而菩薩得此無生。則能達諸法空。斷一
0924c16: 切障。故云威力。
0924c17: 唱多字時入般若波羅蜜門名無邊差別門。
0924c18: 二多者。彼經第二當囉字。是清淨無染。離塵垢義。
0924c19: 今云多者。毗盧遮那經釋多云。如如解脫。金剛頂
0924c20: 云。如如不可得故。謂如即無邊差別故。如不可得。
0924c21: 順哆字義。應是譯人之誤。以囉哆二字字形相近
0924c22: 聲相濫故。若順無塵垢。釋以無邊之門。方淨塵垢。
0924c23: 唱波字時入般若波羅蜜門名普照法界。
0924c24: 三波者。五字經云。亦無第一義諦。諸法平等。謂真
0925a01: 俗雙亡。是真法界。諸法皆等。即是普照。
0925a02: 唱者字時入般若波羅蜜門名普輪斷差別。
0925a03: 四者者。諸法無有諸行。謂諸行既空故。摧差別。
0925a04: 唱那字時入般若波羅蜜門名得無依無上。
0925a05: 五那者。諸法無有性相。言說文字皆不可得。謂性
0925a06: 相雙亡。故無所依。能所詮亡。是謂無上。文云以那
0925a07: 字無性相故者。字無有諸行。者字無有諸行故。跛
0925a08: 字無第一義。跛字無第一義故。囉字無塵垢義。以
0925a09: 囉字無塵垢義故。阿字法本不生。阿字法本不生
0925a10: 故。那字無有性相。汝知是要當觀心。是本來清淨。
0925a11: 無染無著。離我我所分別之相。遮那經中字義。與
0925a12: 此無殊。下多依彼經及阿目佉所譯。而其梵音輕
0925a13: 重有殊。釋義無別。
0925a14: 唱邏字時入般若波羅蜜門名離依止無垢。
0925a15: 六邏字。悟一切法離世間故。愛有因緣。永不現故。
0925a16: 離世間故無依。愛不現故無垢。
0925a17: 唱柂輕呼字時入般若波羅蜜門名不退轉方便。
0925a18: 七柂字。悟一切法。調伏寂靜。真如平等無分別故。
0925a19: 方為不退轉方便。
0925a20: 唱婆蒲我切字時入般若波羅蜜門名金剛場。
0925a21: 八婆字。悟一切法離縛解故。方入金剛場。
0925a22: 唱荼徒解切字時入般若波羅蜜門名曰普輪。
0925a23: 九荼字。悟一切法離熱矯穢得清涼故。是普摧義。
0925a24: 唱沙史我切字時入般若波羅蜜門名為海藏。
0925b01: 十沙字。悟一切法無量礙故。如海含像。
0925b02: 唱縛房可切字時入般若波羅蜜門名普生安住。
0925b03: 十一縛字。悟一切法言語道斷故。能安住。
0925b04: 唱哆都我切字時入般若波羅蜜門名圓滿光。
0925b05: 十二哆字。悟一切法真如不動故。不動則圓滿發
0925b06: 光。
0925b07: 唱也以可切字時入般若波羅蜜門名差別積聚。
0925b08: 十三也字。悟如實不生故。則諸乘差別積聚皆不
0925b09: 可得。
0925b10: 唱瑟吒字時入般若波羅蜜門名普光明息煩惱。
0925b11: 十四瑟吒字。悟一切法制伏任持相不可得故。普
0925b12: 光明即能制伏。住持煩惱。即所制伏息。即伏義。
0925b13: 唱迦字時入般若波羅蜜門名無差別雲。
0925b14: 十五迦字。悟作者不可得。則作業如雲。皆無差別。
0925b15: 唱婆蘇我切字時入般若波羅蜜門名降大雨。
0925b16: 十六婆字。即時平等性。
0925b17: 唱麼字時入般若波羅蜜門名大流湍激眾齊峙。
0925b18: 十七麼字。即我所執性。我慢高舉。若眾齊峙。我
0925b19: 慢則生死長流。湍馳奔激。
0925b20: 唱伽上聲輕呼字時入般若波羅蜜門名普安立。
0925b21: 十八伽字。即一切法行取性。
0925b22: 唱他他可反字時入般若波羅蜜門名真如平等藏。
0925b23: 十九他字。即是處所性。
0925b24: 唱社字時入般若波羅蜜門名入世間海清淨。
0925c01: 二十社字。即能所生起。
0925c02: 唱銷字時入般若波羅蜜門名念一切佛莊嚴。
0925c03: 二十一鎖。字即安隱性。
0925c04: 唱柂字時入般若波羅蜜門名觀察揀擇一切法聚。
0925c05: 二十二柂字。即能持界性。
0925c06: 唱奢尸荷切字時入般若至隨順一切佛教輪光明。
0925c07: 二十三奢字。即寂靜性。
0925c08: 唱佉字時入般若波羅蜜門名修因地智慧藏。
0925c09: 二十四佉字。即如空性。
0925c10: 唱叉楚我切字時入般若波羅蜜門名息諸業海藏。
0925c11: 二十五叉字。即盡性。
0925c12: 唱婆蘇紇切多上聲呼字時至蠲諸惑障門淨光明。
0925c13: 二十六娑多字。即任持處非處。令不動性惑障為
0925c14: 非處。開淨光明為其處。
0925c15: 唱壤字時入般若波羅蜜門名作世間智慧門。
0925c16: 二十七壤字。即能所知性。
0925c17: 唱曷多上聲呼字時入般若至生死境界智慧輪。
0925c18: 二十八曷多字。即執著義。性執著為生死境義。
0925c19: 即智慧輪。
0925c20: 唱婆蒲餓切字時入般若至一切智宮殿圓滿莊嚴。
0925c21: 二十九婆字。即可破壞性。圓滿之言。不空譯為道
0925c22: 場。然此婆字。宜蒲餓切。諸本多云蒲我切。則與第
0925c23: 八不殊。
0925c24: 唱車上聲呼字時入般若至修行方便藏各別圓滿。
0926a01: 三十車字。即欲樂覆性。
0926a02: 唱娑蘇紇切麼字時入般若至名隨十方現見諸佛。
0926a03: 三十一婆麼字。即可憶念性。
0926a04: 唱訶婆二字皆上聲呼字時入般若至令出生無礙力。
0926a05: 三十二訶婆字。即可呼召性無緣。召令有緣故。
0926a06: 唱縒七可切字時入般若至修行趣入一切功德海。
0926a07: 三十三縒字。即勇健性。
0926a08: 唱伽上聲呼字時入般若至持一切法雲堅固海藏。
0926a09: 三十四伽字。即厚平等性。
0926a10: 唱吒字時入般若波羅蜜門名隨願普見十方諸佛。
0926a11: 三十五吒字。即積集性。
0926a12: 唱拏嬭可切字時入般若至觀察字輪有無盡諸億字。
0926a13: 三十六拏字。即離諸諠諍。無往無來行住坐臥。謂
0926a14: 以常觀字輪故。
0926a15: 唱娑蘇紇切頗字時入般若至名化眾生究竟處。
0926a16: 三十七娑頗字。即滿果報。
0926a17: 唱娑同前音迦字時入般若至無礙辯光明輪照。
0926a18: 三十八娑迦字。即積聚蘊性。
0926a19: 唱也夷舸切娑蘇舸切字時至宣說一切佛法境界。
0926a20: 三十九也娑字。即衰老性相。
0926a21: 唱室者字時入般若至於一切眾生界法雷吼。
0926a22: 四十室者字。即聚集足跡。謂聚集即一切眾生。法
0926a23: 雷即是足跡。
0926a24: 唱侘恥加切字時入般若至以無我法開曉眾生。
0926b01: 四十一侘字。即相驅迫性。謂無我曉之。即為驅迫。
0926b02: 唱陀字時入般若波羅蜜門名一切法輪差別藏。
0926b03: 四十二陀字。即究竟處。所謂此究竟。含藏一切法
0926b04: 輪。然新譯乃是茶字。去聲引之。上來從娑字來。皆
0926b05: 上有悟一切法。下有不可得言。今並略之。若具皆
0926b06: 如瑟吒字耳。其中難者。已巳如上釋。餘以經疏相對。
0926b07: 文並可知。更有對會及修觀儀。所得功德並別章
0926b08: 具也。△三總結示。
0926b09: 善男子我唱如是字母時至般若波羅蜜門。
0926b10: 結云四十二門者。謂表四十二位故。故智論中諸
0926b11: 位圓融。明初阿字。具後諸字。△四謙己巳推勝。
0926b12: 善男子我唯知此善知眾藝至無沉沒無不現證。
0926b13: 推勝即就其所知眾藝。寄勝推之。不捨世俗。皆與
0926b14: 實相。不相違背。會同般若之門。
0926b15: 而我云何能知能說彼功德行。
0926b16: △五指示後友。
0926b17: 善男子此摩竭提國至彼中有城名婆呾咀那。
0926b18: 此云增益。以無盡三昧能出生故。
0926b19: 有優婆夷號曰賢勝。
0926b20: 賢猶直善。無依道場。直善之最。
0926b21: 汝詣彼問菩薩云何學菩薩行修菩薩道。
0926b22: △六戀德禮辭。
0926b23: 時善財童子頭面敬禮至繞無數戀仰辭去。
0926b24: 大方廣佛華嚴經疏卷第一百一十四
