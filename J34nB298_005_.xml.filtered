0106b01: 屾峰憲禪師語錄卷五
0106b02: 門人智質　智原仝參
0106b03: 住雲門顯聖寺語錄
0106b04: 山門門庭闊大直透長安八字打開不勞彈指曳拄
0106b05: 杖便入。
0106b06: 韋馱童真七世權衡兩土大哉韋天宜善保護從今
0106b07: 北鬱單越也要寬腸大肚。
0106b08: 佛殿昔日相逢你坐我立今朝相見我立你坐彼此
0106b09: 不必論量要且不曾放過接倒戴轉風流背面雲
0106b10: 遮不全露顧左右是甚麼展大具云蓋覆卻。
0106b11: 伽藍肱股法窟城塹禪林雲臻萬指只在同心爐峰
0106b12: 氣轉百花春。
0106b13: 祖師者一隊漢打破竺乾震旦屈指三十三人聞名
0106b14: 不如見面且道作麼生見面拈香云遇赦咸放。
0106b15: 據室天台來從者裏按過南岳來從者裏按過河南
0106b16: 山西四川八閩來俱從者裏按過天來龍來佛來魔
0106b17: 來一一多從者裏按過有箇出來道此是祖翁現成
0106b18: 家風新長老何須特地卓拄杖云奔雷拔劍攪龍門
0106b19: 那比尋常探虎穴喝一喝。
0106b20: 護法疏金剛眼睛當場點出到底不須回互果然曲
0106b21: 不藏直。
0106b22: 檀越疏千里傳來一時拈出至理無言傍通消息。
0106b23: 前住堂頭疏函蓋乾坤隨波逐浪捩轉關頭一槌兩
0106b24: 當。
0106b25: 耆舊疏叢林標榜古今一轍因邪打正應箇時節。
0106b26: 指法座云秪者箇不落階級豈屬高卑峭巍巍壁立
0106b27: 千仞道箇百尺竿頭進步探頭太過新長老只得平
0106b28: 展去也顧視云不用傍觀重捲席拍手穿靴水上立
0106b29: 遂陞此一瓣香結乾坤秀氣透日月輝光端為祝延
0106b30: 上皇帝萬歲萬歲萬萬歲恭願垂拱萬方瞻聖化照
0106c01: 臨八極頌無私此一瓣香奉為郡侯　李大護法及
0106c02: 各廳尊官邑侯王大護法及各衙尊官伏願爵同壽
0106c03: 以尊崇民與物而安阜此一瓣香奉為本山諸大太護
0106c04: 法檀越伏願印心佛祖為屏翰現身宰輔作金湯此
0106c05: 一瓣香供養本寺開山湛祖師翁老和尚伏願傳佛
0106c06: 心印蓋載無私振興祖道根源有自此一瓣香明聖
0106c07: 湖頭起浪鴛鴦湖畔踏翻入桐汭隨例攀條到耶谿
0106c08: 歸源溯本第五回拈出供養本山傳曹洞正宗第二
0106c09: 十八世先愚菴老和尚用酬法乳之恩爾卓和尚白
0106c10: 稚竟師云搜奇摘句且過一邊手快眼親出眾相見
0106c11: 僧問三聖道逢人即出出則不為人和尚據祖室行
0106c12: 祖令還有為人處也無師云水漲船高進云興化道
0106c13: 逢人即不出出則便為人還是各顯己長為復共揚
0106c14: 勝化師云泥多佛大進云與麼則萬方歸至化佛日
0106c15: 並增輝師云瞻之仰之問拈花授受家聲遠續燄聯
0106c16: 輝亙古今如何是斬新條令一句師云雪消泉眼活
0106c17: 進云衣錦還鄉是兒孫邊事從不出門是祖父邊事
0106c18: 去此二途明甚麼邊事師云道即不難只恐太尊貴
0106c19: 生進云龍吟霧起虎嘯風生秪如今朝高居祖席未
0106c20: 審如何施設師便喝僧亦喝師云再喝一喝看僧擬
0106c21: 議師便打進云與麼則石傘嵯峨撐宇宙爐峰縹緲
0106c22: 透乾坤師云不必重說偈言乃云橫身敲唱大地揚
0106c23: 輝獨坐當軒要津把住棒頭迸雷電之機好看泥牛
0106c24: 鬥海言外絕死生之路頓教石女騰空靈符在肘魔
0106c25: 佛齊歸寶鏡臨臺正邪悉照直下千差坐斷實無一
0106c26: 法與人君臣妙協以和光體用縱橫而合道秪願堯
0106c27: 風坦蕩同佛日以無疆祖道昌隆贊　皇圖之一統
0106c28: 豎拂子云看看今朝死貓頭舊舖新開則是貴賤沒
0106c29: 價破砂盆推倒扶起從來佛法無多有時賞罰分明
0106c30: 不存規則有時殺活同用不墮正偏尊貴本是天然
0107a01: 受用何妨奇特祖翁田地入室真子得親承越國谿
0107a02: 山門外遊人任瞻仰雖然如是且道整舊家風斬新
0107a03: 條令一句作麼生道一氣不言含有象萬靈何處謝
0107a04: 無私結椎下座謝詞不錄。
0107a05: 埽慈舟老和尚塔雪盡千山孤峰不露無縫團圞更
0107a06: 須回互千巖坐斷是何年玄鶴翻身當夜半尋覓無
0107a07: 蹤去來無伴寶篆一爐清茶三奠一任石筍抽條那
0107a08: 管苔生玉殿顧視云高著眼急須薦腳下兒孫通一
0107a09: 線且道者一線作麼生通分明香在梅花上尋到梅
0107a10: 花香又無。
0107a11: 埽湛祖塔家山松竹清風起盡是祖翁親手栽奉重
0107a12: 時時推向裏兒孫的的話歸來祖翁有靈願不肖兒
0107a13: 孫到此作驢作馬為甚麼又有不願不肖兒孫到此
0107a14: 作驢作馬雖則抬搦不同要且杓柄不在別人手裏
0107a15: 今日爇此瓣香可謂白髮三千丈緣愁似箇長大眾
0107a16: 畢竟如何即是良久云臂不向外曲。
0107a17: 埽東山爾密法伯和尚塔共本同條一氣通撐開石
0107a18: 傘展家風比兒猶子親承事水上東山覿面逢拈香
0107a19: 云分明驗取。
0107a20: 埽具足和尚塔指塔云此是我法伯具足和尚藏真
0107a21: 處也今日不肖姪到此不敢隨例攀條特將五分法
0107a22: 身供養析牛頭栴檀當矢橛燒有鼻孔的不妨觸著
0107a23: 繼起吾宗古德道因我得禮你似井覷驢因你得禮
0107a24: 我如驢覷井竭力相為猶隔羅縠在即今茗碗爐香
0107a25: 少盡猶子寸心且道和尚作麼生來享良久云誠之
0107a26: 不可揜如此夫。
0107a27: 埽諸山知識塔先後同途箇裏藏當揚扶起露堂堂
0107a28: 諸方龍象同條貫到此方知大歇場無偏頗絕蓋藏
0107a29: 一一為君盡舉揚大眾且道作麼生舉揚座中盡是
0107a30: 江南客莫向尊前唱鷓鴣。
0107b01: 埽先愚菴老和尚塔二十年前親見親聞二十年後
0107b02: 不睹不聞親見親聞塞斷咽喉不睹不聞穿過髑髏
0107b03: 今日不肖子得到先師和尚頭瞻禮不知費盡腕
0107b04: 頭多少力氣要我返擲我偏踞地要我哮吼我偏不
0107b05: 露爪牙且道老漢還肯諾也無看看窣堵波撐天拄
0107b06: 地一任諸人上覷下覤率眾旋繞三匝乾達婆王奏
0107b07: 樂迦葉起舞山河大地草木叢林一時震動住住茶
0107b08: 未曾點子未曾下何得啟告閒文躬身云已巳
0107b09: 上所供並是詣實。
0107b10: 當晚小參夜月如鉤掛雪灘玉笥高峙逼人寒橫拈
0107b11: 白棒開玄路卻直山僧來放參果是知時節我今不
0107b12: 再三古人云此是選佛場湛祖道此是一場業地且
0107b13: 道是同是別若道是同落在見滲漏若道是別落在
0107b14: 識滲漏一總不開口落在語滲漏有人透得三種滲
0107b15: 漏舉他為第一座若無山僧靠木上座去也倚拄杖
0107b16: 下座。
0107b17: 為寓山法兄盟和尚上供二十年來迥隔風塵三千
0107b18: 里外還同雲月規模卓立從前面目依然不別吾盟
0107b19: 兄和尚殺活臨機妙唱吾宗的旨縱橫無礙掀翻佛
0107b20: 祖家風吹毛曾展花劈虛空寶鏡試藏潛蹤胡漢綿
0107b21: 密處直是千聖不攜尊貴邊何妨一路是別腳下既
0107b22: 有真子從上振起祖風即今碗茗爐香聊展法弟寸
0107b23: 誠畢竟如何通箇消息良久云六耳不同謀。
0107b24: 小參今是臘月十四夜此事從來不借借冒雨披簑
0107b25: 是甚人釣船三郎原姓謝顯聖懶說老婆禪轉眼將
0107b26: 來大盡邊參禪不把偷心死只恐閻羅索飯錢飯錢
0107b27: 蹔且置即今有一事要與諸兄弟商量古德云與道
0107b28: 伴交肩過一生參學事畢若不得交肩過一生行腳
0107b29: 草鞋錢阿誰替你還山僧與諸人檢點不如赤腳好
0107b30: 不特不被他絆住腳跟亦且使腳跟四稜著地既然
0107c01: 如是為甚麼達磨手裏又剩下一隻下一轉語看良
0107c02: 久云若無山僧自代去也榼堆頭著他不得擿拂
0107c03: 子下座。
0107c04: 立春日上堂春回臘去萬物生輝拈頭作尾互換隨
0107c05: 機春打六九頭九盡是上浣數到人日後又是正月
0107c06: 半百年三萬六千場反覆原來是者漢趙州道你諸
0107c07: 入被十二時使老僧使得十二時是何言歟被十二
0107c08: 時使在裏許老僧使得十二時亦在裏許一總出他
0107c09: 圈繢不得卓拄杖云旋嵐偃岳而常靜江河兢注而
0107c10: 不流野馬飄鼓而不動日月歷天而不周向者裏會
0107c11: 得則如來按指海印發光不會則汝蹔舉心塵勞先
0107c12: 起呵呵會不會顯聖拄杖一串穿卻擲向面前漆桶
0107c13: 不快雖然如是畢竟如何通箇消息復卓杖云自從
0107c14: 捩轉山河眼撥草瞻風總在渠靠拄杖下座。
0107c15: 除夕小參鼓笛無腔調不同知音那在話家風歲除
0107c16: 拈起無他物放出當門黑大蟲北禪分歲用露地白
0107c17: 牛或者易烹顯聖分歲放出黑面大蟲諸人如何捉
0107c18: 倒尋常咬豬狗手腳一時柰何他不得有箇出來道
0107c19: 長老曹洞家風莫是借黑權正假白示偏麼恁麼錯
0107c20: 會白雲萬里若向山僧討箇分曉只恐語驚時聽今
0107c21: 是大盡夜有人道得得力句不特捉倒黑面大蟲山
0107c22: 僧弄箇西河獅子與你諸人看良久云歸堂喫茶去。
0107c23: 元旦上堂此一瓣香端為祝延　今上皇帝聖壽萬
0107c24: 歲伏願金輪永御瞻雙闕玉曆鈞調統百蠻參頭問
0107c25: 元正啟祚萬物咸新此是古人現成句子如何是和
0107c26: 尚新年頭佛法師云爐峰有路通霄漢耶水無痕逼
0107c27: 太虛進云舊歲已巳去今歲到來未審何去何來師云
0107c28: 一條楖栗橫拈手打雨敲風鎮日閒僧禮拜云恁麼
0107c29: 則天高群象正海闊百川潮師云卻被你道著問大
0107c30: 哉乾元萬物資始此是從新句如何是不落新舊一
0108a01: 句師云不妨疑著進云昨日寒梅辭舊臘今朝幽鳥
0108a02: 弄新聲且道是何意旨師云就是者箇意旨進云某
0108a03: 甲即不然師云你試道看進云從來無曆日一任晷
0108a04: 遷移師云我不如汝僧禮拜迺云今朝春正元日佛
0108a05: 法唯嫌揀擇倒騎佛殿山門高揖釋迦彌勒祝延聖
0108a06: 壽萬春普天順帝之則恩有酬答四三己巳躬唯此事
0108a07: 實首領序次賀年大眾交參禮畢人人履地戴天箇
0108a08: 箇承斯恩力恁事知得便休有口只堪掛壁口掛壁
0108a09: 上不是新年頭事禾山打鼓普化搖鈴道吾舞笏雪
0108a10: 峰輥毬者隊老古錐慣弄閒家具一家有事百家忙
0108a11: 甚是好笑放過則不可明明日午打三更佛法無靈
0108a12: 驗拂一拂云和風埽蕩邪氛湧出一輪紅日以拂子
0108a13: 打○相下座是日日蝕。
0108a14: 二月朔日小參桃花鮮柳條碧一段春光明歷歷風
0108a15: 風雨雨半陰晴鼻孔依稀都打失舌頭坐斷截流機
0108a16: 明眼衲僧渾不識一眾呆呆盡看天晒須還日頭
0108a17: 出且道寸絲不挂的人晒箇甚麼此去錢塘百廿
0108a18: 里。
0108a19: 二月望日早參千巖競秀不立一塵坐斷清淨法身
0108a20: 萬壑爭流不通涓滴截斷廣長舌相且道見山是山
0108a21: 見水是水見僧是僧見俗是俗底是見山不是山見
0108a22: 水不是水見僧不是僧見俗不是俗底是還是依舊
0108a23: 見山是山見水是水見僧是僧見俗是俗底是向者
0108a24: 裏具得隻眼一人放參一人叫屈其或不然一齊叫
0108a25: 屈去也。
0108a26: 小參舉洞山价祖過水睹影徹悟前旨偈曰切忌從
0108a27: 他覓迢迢與我疏我今獨自往處處得逢渠云云僧
0108a28: 問石霜撥塵見佛時如何霜曰渠無國土何處逢渠
0108a29: 大眾一箇道處處得逢渠一箇道渠無國土何處逢
0108a30: 渠畢竟是同是別會則直下會取不會更聽一頌同
0108b01: 則總同別則總別切忌畫蛇添足那許證龜成鱉擿
0108b02: 拂子云切便下座。
0108b03: 清明日掃普同塔兼入眾靈骨年年有此日此日自
0108b04: 年年但能放下頭頭是賓主何須問後先既無後先
0108b05: 便無主賓既無主賓則十方聚會一氣同條箸蔬共
0108b06: 餐陌紙均利五處雜居普同與萬年常住相終始祠
0108b07: 后山神驀地笑曰長老何不應時及節說些佛法作
0108b08: 世諦語言山僧便向他道理同一致事無兩般生也
0108b09: 如是死也如是僧也如是俗也如是男也如是女也
0108b10: 如是老也如是少也如是若不如是焉能如是如是
0108b11: 如是不見道如是之法我從佛聞復喝一喝。
0108b12: 魯涇信女王淨泰修建預修懺法設齋請上堂僧問
0108b13: 默居陰界恐墮深坑請和尚別通消息師云雲在嶺
0108b14: 頭閒不徹水流澗底太忙生進云一句了然明的旨
0108b15: 君臣五位請師宣如何是君誰敢正眼覷著進云如
0108b16: 何是臣分明只在目前進云如何是臣奉君星辰俱
0108b17: 拱北進云如何是君視臣雨露自天垂進云如何是
0108b18: 君臣道合海晏河清進云洞上君臣蒙指示末後一
0108b19: 句是如何師云今日晴如昨日進云恁麼則一句迥
0108b20: 超千聖外交參龍象振家風師云也少者一句不得
0108b21: 問法不孤起仗境方生今日陞座說法所因何事師
0108b22: 云趙岐註孟子進云道不虛行遇緣即宗如何是宗
0108b23: 乘極則師云宗乘極則即且置向腳跟下道一句看
0108b24: 進云禮拜和尚去也師云瓦解水消問槌鐘擊鼓大
0108b25: 眾雲臻和尚陞座作何佛事師云你道作何佛事進
0108b26: 云昔日楊岐今再見家聲從此佈諸方師云也不消
0108b27: 得迺云彈指之頃一度春桃花流水自通津百草頭
0108b28: 邊無剩句銕牛哮吼汗通身銕牛通身汗出不可得
0108b29: 中恁得衲僧慶讚因齋卻值普門誕日大千福聚門
0108b30: 開恩有一時報畢今日魯涇王太君入山飯僧修建
0108c01: 酬願懺法預佈津梁特請山僧陞座全提向上一著
0108c02: 若論向上一著已巳遲八刻大事因緣諸仁各自具足
0108c03: 開示悟入亦落在第二門又不可舌拄上齶口挂壁
0108c04: 上秪得借路經過去也莫言不道吽吽舉龍門佛眼
0108c05: 和尚因施主還佛頂心經願上堂山僧適看經得七
0108c06: 字陀羅尼咒能滅千災成就萬德遂默然屈七指曰
0108c07: 大眾聞麼唯佛與佛乃能知之自餘群生悉皆罔措
0108c08: 有方便門重說偈言七字咒曰佛頂心經齋願了要
0108c09: 知落處麼若論佛秪是當人更無物若論頂晝夜舒
0108c10: 光照前境若論心看時無相用時深若論經解語能
0108c11: 言不是聲若論齋所為所作盡和諧若論願猶如身
0108c12: 在龍門院若論了無慮無疑心皎皎此道真言能出
0108c13: 萬宗名三昧王微妙章句亦名秘密大總持至心受
0108c14: 持大有應驗復屈指曰一二三四五六七諷誦受持
0108c15: 皆秘密猶如親入寶山中一切珍奇從此出山僧不
0108c16: 然依文解義三世佛冤離經一字即同魔說梁皇見
0108c17: 達磨秪道箇不識誌公面門剖出十二面觀音僧繇
0108c18: 神筆描畫難成直是聞見不到山僧勿得妄通一字
0108c19: 畢竟如何擿拂子云下文還長赴在來日便下座。
0108c20: 陶仲章檀越設齋請上堂僧問春光溢目萬卉齊彰
0108c21: 如何是革故鼎新句師云澤廣藏山理能服豹進云
0108c22: 檀越飯僧植福和尚說法利生秪如水牯牛還有水
0108c23: 足草足者麼師云阿誰欠少進云向紫羅帳裏撒珍
0108c24: 珠未審是甚麼人師云高著眼進云與麼則水向石
0108c25: 邊流出冷風從花裏過來香師云令我憶南泉問識
0108c26: 得一萬事畢何故臨濟有三句師云汝還識得一麼
0108c27: 進云且道三句合談何事師云速退速退進云如何
0108c28: 是超佛祖句師云又是從頭起僧禮拜師云一拶便
0108c29: 了問向上宗乘即不向高峰四句請師宣如何是海
0108c30: 底泥牛銜月走師云再三撈摝始應知如何是巖前
0109a01: 石虎抱兒眠師云此是高峰底如何是上座底進云
0109a02: 今日檀越設齋便禮拜問昔日龍女獻珠成佛直往
0109a03: 南方無垢世界今日檀越設齋供眾畢竟功歸何地
0109a04: 師云讚歎有分進云正是石傘撐開天地動無邊剎
0109a05: 海起紅塵師云雷聲甚大雨點全無僧一喝師云再
0109a06: 喝一喝看進云再喝則不堪師云鹵莽禪和如麻似
0109a07: 粟迺云從上來事實無一法與人直下一肩擔荷得
0109a08: 去便能開人天眼目作佛祖標榜千聖不傳之的旨
0109a09: 橫拈倒用舉一明三目機銖兩欬吐掉臂龍吟霧起
0109a10: 虎嘯風生纔許驅耕夫之牛奪飢人之食朝去西天
0109a11: 暮歸東土有甚麼難然此猶是建化門頭日用施設
0109a12: 邊事秪如達磨不來東土二祖不往西天塞斷臨濟
0109a13: 喝拗折德山棒吾宗尊貴一路不許傍通消息全提
0109a14: 半提一齊坐斷山僧若不休去便乃旋風打散即得
0109a15: 言雖如是事無一向今日遠承本山檀越陶仲章居
0109a16: 士率合門善眷入山供聖飯僧植人天第一福田種
0109a17: 子大眾拈匙展缽要知來歷分明便能消受不見道
0109a18: 端坐受供養施主常安樂大眾端坐受供養山僧且
0109a19: 放過一著且道常安樂的如何即是卓拄杖云我愛
0109a20: 瞿曇多善巧橫開方便門多少滄溟浩大福綿綿壽
0109a21: 量還同天地老復卓杖下座。
0109a22: 三月朔日早參山雨濛濛谿雲漠漠煙嵐鎖幾處樓
0109a23: 臺石橋送一灣流水五更鐘曉杜鵑啼斷聲聲停午
0109a24: 風搖巖花吹落片片擊拂子聞不聞豎拂子見不見
0109a25: 轉處徹底淆訛無思當下成現秪者擬相親未是娘
0109a26: 生面傅大士曰懷州牛吃禾益州馬腹脹天下覓醫
0109a27: 人炙豬左膊上尚且不在別處為甚麼適纔道箇未
0109a28: 是良久云剖悉與君知今朝不著便擿拂子下座。
0109a29: 四月十五日早參拈起拄杖云顯聖門下道出尋常
0109a30: 種田博飯逾絕商量青秧插畢菜麥登場日日普請
0109b01: 夜夜茶湯欄中水牯著甚閒忙犁耙將罷體露堂堂
0109b02: 凡情淨盡聖解都忘縱橫十字遍界難藏泥豬癩狗
0109b03: 動地放光良久云逢人不得錯舉卓拄杖下座。
0109b04: 天中節上堂將謂墮地初生前不搆村若道普天至
0109b05: 節後不迭店前不搆村直向父母未生已巳前也無錐
0109b06: 來錐你後不迭店更待三生六十劫後也無鉤來鉤
0109b07: 你不是老僧鉤錐不利亦非得饒人處饒人秪要諸
0109b08: 人自肯拈拄杖云我肯你不肯老僧在諸人腳跟下
0109b09: 你肯我不肯諸人在老僧拄杖頭上且作麼生理會
0109b10: 卓杖一下云且看葛藤今日五月五日午時盡世間
0109b11: 百怪千妖諸蟲雜毒乃至蝦蟆蚯蚓藏竄無地一時
0109b12: 鑽入洞賓藥葫蘆內鼓發狂鬧不料洞賓醉倒長安
0109b13: 市上昏迷不醒老僧拈拄杖輕輕撥著葫蘆驀卓一
0109b14: 下云百雜碎且道南山鱉鼻還得轉身吐氣麼洎合
0109b15: 有人喪身失命幸是諸人福力深厚太平無事良久
0109b16: 云莫道老僧不是好心便下座前一日師誕辰後一日夏至節。
0109b17: 問如何是正中偏夜半烏雞抱卵眠如何是偏中正
0109b18: 三面黧奴背古鏡如何是正中來空中石象舞三台
0109b19: 如何是兼中至走馬冰稜識梵字如何是兼中到體
0109b20: 用縱橫絕朕兆。
0109b21: 小參拈起拄杖云從上祖翁田地遺下後代兒孫契
0109b22: 券界限一一分明將謂無窮受用爭奈科稅完其大
0109b23: 半日夜不停煎逼正是甚到深山更深處也應無計
0109b24: 避王徭催科甚嚴漸漸逼入牛角尖裏山僧直是無
0109b25: 轉身吐氣處對他說第一義諦也不要對他說向上
0109b26: 全提也不要對他說涅槃妙心也不要暗地一回打
0109b27: 算有箇計較寂寂近前把他衣袖一扯把眼一覤他
0109b28: 便道箇知得抽身便走如世良馬見鞭影而奔諸昆
0109b29: 仲他不會佛法為甚麼得恁般伶俐不見道官不容
0109b30: 針私通車馬復卓拄杖下座。
0109c01: 東蒲茹子禎居士裝塑韋李二尊天開光拈起筆云
0109c02: 秪者點洞明今古映徹大千托塔護恆沙諸佛有意
0109c03: 氣時添意氣擎山翊塵剎覺場得風流處且風流試
0109c04: 看足躡祥雲感三洲而威神赫奕頂開活眼冠諸天
0109c05: 而功德妙嚴不須頰上添毛只在眉間著點遂點云
0109c06: 看看輝天鑒地去也更聽一頌慈威並攝應無方鎧
0109c07: 甲玲瓏放寶光擁護尚能開正眼主人應是不尋常
0109c08: 東塔蔗菴和尚訃聞至上堂僧問利生吳越已巳多年
0109c09: 擲卻塵緣話始圓昨夜床頭一葉落今朝大地盡秋
0109c10: 天大地秋天即不問落葉歸根一句請師指示師云
0109c11: 昔年東塔和尚住持此山汝還親近麼進云某甲雖
0109c12: 不親近豈敢相違師云更須努力始得進云從來無
0109c13: 背向遍界不曾藏師云一片白雲橫谷口幾多歸鳥
0109c14: 盡迷巢一僧出展坐具師云不用不用僧云涅槃心
0109c15: 易曉差別智難明師云問話也須禮拜僧擬拜師云
0109c16: 忙作甚麼僧便歸眾乃云匝地涼飆霎至法幢摧殞
0109c17: 堪嗟鴻鴈無心來去凄凄目斷天涯別調吹翻銕笛
0109c18: 清秋月落誰家拋下青原斧飛來白紙玄沙要識
0109c19: 吾宗旨語默不相關當堂卻正坐渾不露慈顏既當
0109c20: 堂正坐為甚麼不露慈顏拈起訃聞云看看此是吾
0109c21: 東塔蔗菴老法兄和尚遺下末後句子諸人向者裏
0109c22: 見得不惟親見東塔和尚一生出世親切為人處抑
0109c23: 且更見末後一段光明照天照地作千古徽猷開人
0109c24: 天正眼直向威音王已巳前生實不曾生向樓至佛已巳
0109c25: 後滅實不曾滅既和尚七十餘年不見有生滅去來
0109c26: 說法度生事顯聖那敢將一杓惡水澆東塔頭上便
0109c27: 恁麼去只得與同條生不得與同條死諸人還委悉
0109c28: 麼其或不然豈不見法乘秋晚運值下衰九鼎絲懸
0109c29: 慧命一息燄續真燈擔荷大法者有不悚惕戰慄惶
0109c30: 懼者哉大眾從來孤掌不浪鳴兩掌鳴摑摑今既秪
0110a01: 留一掌且作麼生好拍膝一下云記得別時親切句
0110a02: 再圖相見實還難以袖揮涕下座。
0110a03: 為東塔蔗菴和尚掩龕不動本無來去應緣豈墮正
0110a04: 偏迅速逆流倒峽銕船夜送歸帆尊貴路別不居空
0110a05: 劫巍巍獨峙坐斷千巖恭惟東塔堂上蔗菴老法兄
0110a06: 和尚德欽湖海道播寰區汪洋若千頃波瀾清不在
0110a07: 渟而渟之不清濁不在揚而揚之不濁高朗如秋空
0110a08: 浩魄潔不在比而比之愈潔冷不在親而親之愈冷
0110a09: 是以四十年四坐道場物以澹存名惟宿著有時闢
0110a10: 竿頭玄路而觸踏象龍到則不點有時窒末後牢關
0110a11: 而不通凡聖點則不到言垂後學都謂名教重來道
0110a12: 振吾宗可信同安再世今則津梁頓歇便不妨寢削
0110a13: 萬緣功位俱轉為甚麼不通一線致令天華不遑散
0110a14: 彩慧燄倏爾韜輝魔外出潛人天失怙憲上座既菰
0110a15: 石傘腳下兒孫為福城最小之弟得得冒暑渡江而
0110a16: 來且相為一句畢竟如何委悉遂封云天高鶴翥銀
0110a17: 籠靜霧起龍吟枯木花。
0110a18: 
0110a19: 
0110a20: 屾峰憲禪師語錄卷五
