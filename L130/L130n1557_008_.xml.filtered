0393a02: 唐于闐國三藏沙門實叉難陀　譯
0393a03: 唐清涼山大華嚴寺沙門澄觀撰述
0393a04: 華藏世界品第五
0393a05: 初來意者前品通明諸佛剎海今此別明
0393a06: 本師所嚴依果答世界海問故次來也。
0393a07: 釋名者準梵本具云華藏莊嚴嚴具世界
0393a08: 海之清淨功德海光明品譯者嫌繁乃
0393a09: 成太處中應云蓮華藏莊嚴世界海品
0393a10: 謂蓮華含子之處目之曰藏今剎種及剎
0393a11: 為大蓮華之所含藏故云華藏其中一一
0393a12: 境界皆有剎海塵數清淨功德故曰莊嚴
0393a13: 世界深廣故名為海有云世界依海故立
0393a14: 海名者恐非文意以下云華藏莊嚴世界
0393a15: 海住在華中故其梵云嚴具即是能嚴其
0393b01: 清淨功德海光明即顯嚴之相用依體
0393b02: 有用故致之言今文舉體攝用但云華藏
0393b03: 梵本具云者梵云拘蘇磨（華）多羅（藏）驃訶（莊嚴）阿楞伽（嚴具）嚕迦都（世界）三牟達囉（海）
0393b04: 履輸陀（云遍清淨）懼曩（功德）三牟達囉（海）阿羅婆娑（光明）履勿多（品）此云華藏莊嚴嚴具世
0393b05: 界海遍清淨功德海光明品約事可爾何因剎海相狀
0393b06: 如斯略舉二因一約眾生如來藏識即是
0393b07: 香海亦法性海依無住本是謂風輪亦妄
0393b08: 想風於此海中有因果相恒沙性德即是
0393b09: 正因之華世出世間未來果法皆悉含攝
0393b10: 故名為藏若以法性為海心即是華含藏
0393b11: 亦爾然此藏識相分之中半為外不執
0393b12: 受故半為內身執為自性生覺受故如來
0393b13: 藏識何緣如此法如是故行業引故二約
0393b14: 諸佛謂以大願風持大悲海生無邊行華
0393b15: 含藏二利染淨果法重疊無礙故所感剎
0394a01: 相狀如之是以出現品中多將世界以喻
0394a02: 佛德細尋文意乃由佛德世界如之約事可爾
0394a03: 下覈其本源不為此釋豈委剎海之興由三宗趣者別顯本師
0394a04: 依報具三世間融攝無盡為宗令諸菩薩
0394a05: 發生信解成就行願為趣餘如前品但
0394a06: 別異耳融攝之相亦見前文賢首立華藏
0394a07: 觀復有十德大同小異如彼文說言有十德者前
0394a08: 品已引。
0394a09: 爾時普賢菩薩復告大眾言諸佛子此華藏
0394a10: 莊嚴世界海是毗盧遮那如來昔於世界
0394a11: 海微塵數劫修菩薩行時一一劫中親近世
0394a12: 界海微塵數佛一一佛所淨修世界海微塵
0394a13: 數大願之所嚴淨。
0394a14: 第四釋文一品分三初明華藏因果自體
0394a15: 二明藏海安布莊嚴三明所持剎網差別
0394b01: 三如次釋華藏莊嚴世界之名今初二
0394b02: 先長行後偈頌長行亦二初舉果屬人顯
0394b03: 因深廣二彰果體相辯其寬容今初也謂
0394b04: 指此剎海是我本師修因所淨然因深廣
0394b05: 有三勝相一長時修剎海塵劫故不唯三
0394b06: 祇二於多劫一一遇多勝緣不唯勝觀釋
0394b07: 迦等佛三於多勝緣一一淨多大願願淨
0394b08: 國等不唯淨一無生等由上三重故云深
0394b09: 廣初華藏等者然第二安布莊嚴亦是果相故應對果分因總為二謂光明剎
0394b10: 因後彰果相以第一長行具有因果偈文雙頌因果故合於因屬自體中不唯勝
0394b11: 觀等者俱舍論第十八說於三無數劫各供養七萬又如次供養五六七千佛三無
0394b12: 數劫滿逆次逢勝觀然燈寶髻佛初釋迦牟尼釋曰此三偈中初偈明供養佛數謂
0394b13: 初無數劫供養七萬五千佛第二無數劫供養七萬六千佛第三無數劫供養七萬
0394b14: 七千佛後頌明逢何佛供養言逆次者從第三無數劫向前以明謂第三無數劫滿
0394b15: 逢勝觀佛第二無數劫滿逢然燈佛第一無數劫滿逢寶髻佛最初發心逢釋迦佛
0395a01: 發誓願言願我當作佛一如今世尊彼佛世尊末劫出世法住千年今我如來一一
0395a02: 同彼故今云不唯勝觀者舉第三阿僧祗劫滿佛言釋迦者舉初發心之佛而言
0395a03: 等者乃有三義一等然燈寶髻二等所供佛數三等餘教所明設言供養三十六恒
0395a04: 三十八恒佛等皆未足為多也不唯淨一無生忍者如智論說五華供養然燈得無
0395a05: 生法忍故金剛經云若有少法可得然燈佛則不與我授記等無法可得是無生相
0395a06: 而言等者等餘法門俱舍頌云但由悲普施被折心無忿讚歎底沙佛次無上菩提
0395a07: 六波羅蜜多於如是四位一二又一二如次修圓滿釋曰初之四句即是四位初位
0395a08: 一滿謂普施成檀次位二滿謂尸及忍被折不報故能滿尸由內無忿故成於忍第
0395a09: 三位中但一度滿謂精進度第四位中定慧雙滿故云一二又一二等言底沙者此
0395a10: 云圓滿讚佛偈云天地此界多聞室逝宮天處十方無丈夫牛王大沙門尋地山林
0395a11: 遍無等七日七夜忘下一足歎底沙故超於彌勒九劫先成佛智論之中亦同此說
0395a12: 故六度滿前後不多今經一一佛所淨修世界海微塵數大願於多佛多劫耶
0395a13: 故結云由上三重故云深廣然瑜伽起信等約三乘教
0395a14: 一方化宜一類世界定說三祇今約一乘
0395a15: 該通十方及樹形等界故云剎海塵數是
0395b01: 以寶雲經言我為淺識眾生說三僧袛劫
0395b02: 修行然我實經無量阿僧袛劫修行又時
0395b03: 無別體依法上立法既無盡時亦無窮況
0395b04: 念劫圓融不應剋執然瑜伽下二隨難別釋即重釋三祗約三
0395b05: 乘一乘以通言該通十方者對上一方化儀及樹形者對上一類世界且如娑婆一
0395b06: 劫方知安養得為一日則安養世界乃經三無數日耳更方袈裟幢剎未經月
0395b07: 於後後以劫為日之剎耶是則不可以此一方類定於成佛時劫之數二異類剎者
0395b08: 即於一界即具諸界互不相見時亦殊安知修短故朝菌不知晦朔識春秋
0395b09: 於大椿之耶寶雲經者經云善男子菩薩不能思議如來境界如來境界不可思
0395b10: 議但為淺近眾生說三僧祗修習所得菩提而實發心已巳來不可計數賢首釋云不
0395b11: 可計者不可計數阿僧祗也義分齊云始教三祗不同小乘小乘十十數之此即倍
0395b12: 倍數之仍說百劫修相好等智度論破此別修相好不許三祗之外別修即是實教
0395b13: 之意然實教之意自有二義一定三僧祗一方化儀故又是實佛故起信論云或示
0395b14: 超地速成正覺以為怯弱眾生故或說我於無量阿僧祗劫當成佛道以為懈慢眾
0395b15: 生故能示如是無量方便不可思議而實菩薩種性根等發心則等所證亦等無有
0396a01: 超過之法以一切菩薩皆經於三阿僧祗劫故斯則定也二者不定復有二意一為
0396a02: 通餘類世界故如勝天王說即前樹形等剎是二據佛實德無限故如寶雲經若瑜
0396a03: 伽說有二種無數劫一者日夜月半月等方便顯時無量故二者如常說若依初義
0396a04: 經無量若依後義但三僧祗然依此釋不同寶雲寶雲不言為淺近眾生說於大
0396a05: 為於深勝說日月明知意殊是則瑜伽亦是一方所宜說耳又時無別體下別
0396a06: 教一乘融攝以說如毗目仙人執善財手時經多處歷無邊故不可以長短思也
0396a07: 若顯超勝一生頓圓若約甚深多劫莫究故云不可定執貴在入玄第二諸
0396a08: 佛子下彰果體相者植因既深果必繁奧
0396a09: 然所依剎量諸教不同小乘但一娑婆三
0396a10: 乘有大小之化或色究竟為實或他方別
0396a11: 有淨邦今一乘十佛之境大小無礙淨穢
0396a12: 相融且依一相說有邊表實則一重橫尋
0396a13: 無邊況復重重塵含法界然所依下第二彰其分量言大
0396a14: 小之化者如梵網經周千華上復現千釋迦即大化也一華百億國一國一釋迦
0396a15: 即小化也小化唯一四洲大化總該百億且依一相者且依一種義相不壞邊表有
0396b01: 蓮華外別佛剎海等實則稱性橫不可尋故云法界無差別若以性融相則一塵中
0396b02: 法界無量然準下別顯應有十事一所依風輪
0396b03: 二風持香海三海出蓮華四華持剎海五
0396b04: 繞臺輪山六臺面寶地七地有香海八海
0396b05: 間香河九河間樹等十結多嚴今文之
0396b06: 中唯闕一河文且分四第一能持風輪第
0396b07: 二所持香海第三海出蓮華第四華持剎
0396b08: 海應有十事者以文廣釋十事故此中長行摽列故是以古德一品之中先分
0396b09: 土因就果相中即分十今不依者以下六事各有長行偈頌而前四事同一長行
0396b10: 故科十於文不便先科為三於第一華藏自體長行之內方分為四耳然其
0396b11: 剎因有其別已巳見上文為顯別義且明
0396b12: 一因成於一果已巳見上文者即起具因緣中通義易知故示別相。
0396b13: 諸佛子此華藏莊嚴世界海有須彌山微塵
0396b14: 數風輪所持。
0396b15: 今初風輪之因即大願等亦如前釋於中
0397a01: 文三初標數二略列名三別舉最上。
0397a02: 其最下風輪名平等住能持其上一切寶燄
0397a03: 熾然莊嚴次上風輪名出生種種寶莊嚴能
0397a04: 持其上淨光照耀摩尼王幢次上風輪名寶
0397a05: 威德能持其上一切寶鈴次上風輪名平等
0397a06: 燄能持其上日光明相摩尼王輪次上風輪
0397a07: 名種種普莊嚴能持其上光明輪華次上風
0397a08: 輪名普清淨能持其上一切華燄師子座次
0397a09: 上風輪名聲十方能持其上一切珠王幢
0397a10: 次上風輪名一切寶光明能持其上一切塵
0397a11: 尼王樹華次上風輪名速疾普持能持其上
0397a12: 一切香摩尼須彌雲次上風輪名種種宮殿
0397a13: 遊行能持其上一切寶色香臺雲。
0397a14: 列中名平等住者一持諸位故二稱實
0397a15: 性故餘文可知風並在下寶在臺面以力
0397b01: 遙持以力遙持者古有二釋一云一重風輪持一重物以出現品中有十風
0397b02: 輪持欲色等皆是遙持故今案定。
0397b03: 諸佛子彼須彌山微塵數風輪最在上者名
0397b04: 殊勝威光藏。
0397b05: 三舉最上者勝力能持香海故立其名。
0397b06: 能持普光摩尼莊嚴香水海。
0397b07: 第二能持下所持香海以摩尼發光普照
0397b08: 一切嚴海底岸及寶色香水故立此名又
0397b09: 藏識名海具德深廣故流注名水剎那性
0397b10: 故又佛性名水遠熏名香聞未證故涅槃
0397b11: 亦云有人聞香又佛性名水下約通生佛佛性即是真法性故故此
0397b12: 品初海表三義今舉其二不說悲涅槃亦云有人聞香即第七經至問明品當具
0397b13: 引之。
0397b14: 此香水海有大蓮華名種種光明香幢。
0397b15: 第三此香水下所出蓮華放異光又發
0398a01: 勝香高出降伏故立此名又所發萬行一
0398a02: 一覺性故曰光明皆能普熏即香義也又所
0398a03: 發萬行下上約事釋此約表法但通相表行若別說者示十德表於十度一開敷
0398a04: 鮮榮以表施度二自性無染以表戒度三香氣芬馥四寶莖堅固五寶葉扶六寶
0398a05: 光幢七相巧成就八含藏蓮子九寶臺堅住十普放光明下八如次顯於八度。
0398a06: 華藏莊嚴世界海住在其中四方均平清淨
0398a07: 堅固金剛輪山周圍繞地海眾樹各有區
0398a08: 別。
0398a09: 第四華藏下所持剎海四方均平顯形
0398a10: 相清淨堅固彰其體性金剛圍等別明所
0398a11: 有即下別顯此為其本一山二地三海四
0398a12: 樹各別區分即顯多嚴但闕一河以下
0398a13: 有別顯故此明下亦頌。
0398a14: 是時普賢菩薩欲重宣其義承佛神力觀察
0398a15: 十方而說頌言。
0398b01: 世尊昔於諸有微塵佛所修淨業故獲種
0398b02: 種寶光明華藏莊嚴世界海。
0398b03: 廣大悲雲一切捨身無量等剎塵以昔劫
0398b04: 海修行力今此世界無諸垢。
0398b05: 第二偈中然長行偈頌有十例五對謂有
0398b06: 無廣略離合先後為八九或超間十或頌
0398b07: 已巳重頌故釋頌文不可一例上下準之此
0398b08: 文略有四例一宿因現緣經離頌合一宿因現
0398b09: 緣者此中名長行為經以取長行綴葺說所應說義別相修多羅故言經離者宿
0398b10: 因即前顯因深廣現緣即前風持香海等此二明離言頌合者初偈頌總前半宿因
0398b11: 後半現緣第二偈三句宿因第四句是現緣故二所成果相經略
0398b12: 頌廣二所成果相者長行云華藏世界海住在其中者即所成果相此文則
0398b13: 以十偈之內皆有果相故云頌廣三現緣風輪經廣頌略
0398b14: 三現緣風輪者經列十種風輪偈中但云風力所持無動搖耳四山地海
0398b15: 樹經有頌無四山地海樹者長行云金剛輪山周圍繞地海眾樹各
0399a01: 有區別此經有也頌無可知上言有四者但有四例唯廣一種乃成一對離合有
0399a02: 無但成一例耳若成對者應須經合頌離經無頌有方成三對餘四例二對此中則
0399a03: 無下頌則有十偈分二初二頌上因相即辯因
0399a04: 招果。
0399a05: 放大光明住空風力所持無動搖佛藏摩
0399a06: 尼普嚴飾如來願力令清淨普散摩尼妙藏
0399a07: 華以昔願力空中住。
0399a08: 餘頌果相於中分四初一偈半頌風輪皆
0399a09: 上句所持下句能持初半偈以果持果後
0399a10: 偈兼明能成之因前半離障願令清淨故
0399a11: 後半無礙願依空住故。
0399a12: 種種堅固莊嚴海光雲垂布滿十方諸摩尼
0399a13: 中菩薩雲普詣十方光熾然。
0399a14: 二有一偈頌香海尋此了名。
0399a15: 光燄成輪妙華飾法界周流靡不一切寶
0399b01: 中放淨光其光普照眾生海十方國土皆周
0399b02: 咸令出苦向菩提。
0399b03: 寶中佛數等眾生從其毛孔出化形梵主帝
0399b04: 釋輪王等一切眾生及諸佛。
0399b05: 化現光明等法界光中演說諸佛名種種方
0399b06: 便示調伏普應群心無不盡。
0399b07: 三有三頌半頌蓮華初一偈半釋種種光
0399b08: 明則顯此華以寶為體次一偈釋香義
0399b09: 就法以明寶中出佛佛出世主如從質發
0399b10: 香遠熏之義後一釋幢義演佛是高出義
0399b11: 調生是摧伏義。
0399b12: 華藏世界所有塵一一塵中見法界寶光現
0399b13: 佛如雲集此是如來剎自在。
0399b14: 廣大願雲周法界於一切劫化群生普賢智
0399b15: 地行悉成所有莊嚴從此出。
0400a01: 四有二頌明剎自在頌上所持剎海初
0400a02: 偈自在一一稱性故即同時具足相應門
0400a03: 也心塵準思寶光現佛者依正互融故後
0400a04: 偈結歸普因故能含攝。
0400a05: 爾時普賢菩薩復告大眾言諸佛子此華藏
0400a06: 莊嚴世界海大輪圍山住日珠王蓮華之上。
0400a07: 第二別顯安布莊嚴文分為六第一四周
0400a08: 輪山二寶地三香海四香河五樹林六
0400a09: 結各別有偈今初輪山則清淨戒德內攝
0400a10: 外防之所成也長行中三初舉所依二
0400a11: 栴檀下別顯體相三如是下結德無盡今
0400a12: 初山所依處即地面四周日珠王者所依
0400a13: 處地故舊經云依蓮華日寶王地住亦有
0400a14: 言大華之上別有此蓮為山所依義似不
0400a15: 順所以地受此名者前華名種種光明
0400b01: 偈中云光成輪又云一切寶中放淨光
0400b02: 明知此華以寶為體是則如日輪之珠王
0400b03: 為蓮華也斯即華之稱。
0400b04: 旃檀摩尼以為其身威德寶王以為其峰妙
0400b05: 香摩尼而作其輪燄藏金剛所共成立一切
0400b06: 香水流注其間眾寶為林妙華開敷香草布
0400b07: 地明珠間飾種種香華處處盈滿摩尼為網
0400b08: 周垂覆如是等有世界海微塵數眾妙莊
0400b09: 嚴。
0400b10: 二別顯中前取堅利且云金剛今明具德
0400b11: 略有十相前四自體圓滿後六外相莊嚴
0400b12: 一身為形摩尼圓明栴檀芬郁皆戒之
0400b13: 德也二山謂秀出孤絕威伏諸惡三山
0400b14: 輪古有二義一山彎曲之處二山腹跳出
0400b15: 如師子座半月為輪準下偈文輪居山下
0401a01: 為山所依四成山之緣上舉三事各別有
0401a02: 體今顯金剛內含光焰成其體如世土
0401a03: 石雜而成山金剛故得金輪名餘六文
0401a04: 顯並在山間。
0401a05: 爾時普賢菩薩欲重宣其義承佛神力觀察
0401a06: 十方而說頌言。
0401a07: 世界大海無有邊寶輪清淨種種色所有莊
0401a08: 嚴盡奇妙此由如來神力起。
0401a09: 應頌有十文分為二前六明山體相莊嚴
0401a10: 頌前別顯後四辯山妙用自在亦顯依正
0401a11: 無礙即頌前結文前中五初一頌圍山
0401a12: 初句所圍次二句能圍後句出因言無邊
0401a13: 者有其二義一但相顯多故云無邊實
0401a14: 有邊表二說有圍山外者是無邊之邊不
0401a15: 礙理而即事故今云無邊者是邊之無邊
0401b01: 不壞相而即理故是無邊之邊者意明理無分限總曰無邊事有
0401b02: 分限故名有邊若依理成事理性全隱則無邊即邊若會事歸理事相全盡則邊即
0401b03: 無邊今則不爾不失理而事現云無邊之邊不壞事而理顯云邊之無邊此是事理
0401b04: 無礙義不是相即相作之義思之。
0401b05: 摩尼寶輪妙香輪及以真珠燈燄輪種種妙
0401b06: 寶為嚴飾清淨輪圍所安住。
0401b07: 二有一頌頌前山輪。
0401b08: 堅固摩尼以為藏閻浮檀金作嚴飾舒光發
0401b09: 燄十方內外映徹皆清淨。
0401b10: 三一頌山體。
0401b11: 金剛摩尼所集成復雨摩尼諸妙寶其寶精
0401b12: 奇非一種放淨光明普嚴麗。
0401b13: 四一頌成山之緣。
0401b14: 香水分流無量色散諸華寶及旃檀眾蓮競
0401b15: 發如衣布珍草羅生悉芬馥。
0402a01: 無量寶樹普莊嚴開華發色熾然種種名
0402a02: 衣在其內光雲四照常圓滿。
0402a03: 五六二偈頌前水等諸嚴及加衣等。
0402a04: 無量無邊大菩薩執蓋焚香充法界悉發一
0402a05: 切妙音聲普轉如來正法轉。
0402a06: 諸摩尼樹寶末成一一寶末現光明毗盧遮
0402a07: 那清淨身悉入其中普令見。
0402a08: 諸莊嚴中現佛身無邊色相無央數悉往十
0402a09: 方無不所化眾生亦無限。
0402a10: 一切莊嚴出妙音演說如來本願輪十方所
0402a11: 有淨剎海佛自在力咸令。
0402a12: 後四妙用自在並顯可知。
0402a13: 爾時普賢菩薩復告大眾言諸佛子此世界
0402a14: 海大輪圍山內所有大地。
0402a15: 第二臺面寶地即體心性定之所成也長
0402b01: 行文三初標所在二一切下別顯體相莊
0402b02: 嚴三結。
0402b03: 一切皆以金剛所成堅固莊嚴不可沮壞清
0402b04: 淨平坦無有高下摩尼為輪眾寶為藏一切
0402b05: 眾生種種形狀諸摩尼寶以為間錯散眾寶
0402b06: 末布以蓮華香藏摩尼分置其間諸莊嚴具
0402b07: 充如雲三世一切諸佛國土所有莊嚴而
0402b08: 為校飾摩尼妙寶以為其網普現如來所有
0402b09: 境界如天帝網於中布列諸佛子此世界海
0402b10: 地有如是等世界海微塵數莊嚴。
0402b11: 二中十句初一地體標以金剛釋以堅固
0402b12: 不壞華藏地盡是金剛故上菩提地
0402b13: 徹華藏也二地相平淨餘八皆莊嚴謂三
0402b14: 飾以寶輪四畜以寶藏五間以異寶六散
0402b15: 以寶末七布以蓮華八分置香摩尼九充
0403a01: 以莊嚴具但云諸嚴嚴有多少三世佛國
0403a02: 之嚴而為嚴者顯無盡之嚴具也十覆以
0403a03: 寶網隱映莊嚴網有何用普現佛影此網
0403a04: 何相如天帝網而布列也又此帝網重現
0403a05: 無盡成上普現如來境界及上一一境界
0403a06: 皆無盡也但云諸嚴下此句稍長故牒釋之即從諸莊嚴具下是第九句
0403a07: 摩尼妙寶下皆第十句。
0403a08: 爾時普賢菩薩欲重宣其義承佛神力觀察
0403a09: 十方而說頌言。
0403a10: 其地平坦極清淨安住堅固無能壞摩尼處
0403a11: 處以為嚴眾寶於中相間錯。
0403a12: 金剛為地甚可悅寶輪寶網具莊嚴蓮華布
0403a13: 上皆圓滿妙衣彌覆悉周。
0403a14: 菩薩天冠寶瓔珞悉布其地為嚴好栴檀摩
0403a15: 尼普散中咸舒離垢妙光明。
0403b01: 寶華發燄出妙光光燄如雲照一切散此妙
0403b02: 華及眾寶普覆於地為嚴飾。
0403b03: 偈有十頌分二前七頌前別顯後三頌
0403b04: 結前中三初四頌前八而小不次者顯
0403b05: 前無優劣故或重或廣者顯義無方也恐
0403b06: 繁不配可以意得。
0403b07: 密雲興布滿十方廣大光明無有盡普至十
0403b08: 方一切土演說如來甘露法。
0403b09: 一切佛願摩尼內普現無邊廣大劫最勝智
0403b10: 者昔所行於此寶中無不見。
0403b11: 次二頌嚴具如雲。
0403b12: 其地所有摩尼寶一切佛剎咸來入彼諸佛
0403b13: 剎一一塵一切國土亦入中。
0403b14: 後一偈頌如天帝網謂一寶既收一切則
0403b15: 彼剎諸塵復攝一切即重重也。
0404a01: 妙寶莊嚴華藏界菩薩遊行十方演說大
0404a02: 士諸弘願此是道自在力。
0404a03: 摩尼妙寶莊嚴地放淨光明備眾飾充滿法
0404a04: 界等虛空佛力自然如是現。
0404a05: 諸有修治普賢願入佛境界大智人能知於
0404a06: 此剎海中如是一切諸神變。
0404a07: 後三偈頌結者結其所屬初偈結屬道
0404a08: 次屬佛力後結能知之人。
0404a09: 爾時普賢菩薩復告大眾言諸佛子此世界
0404a10: 海大地中有十不可說佛剎微塵數香水海。
0404a11: 第三地面香海者上之大海既是藏識今
0404a12: 明心華之內攝諸種子一一種子不離藏
0404a13: 識海故有多香海然一一具於性德故皆
0404a14: 有莊嚴長行分二初舉數準下剎種及
0404a15: 梵本中皆有十不可說今闕十字或是譯
0404b01: 人之漏或是傳寫之失下標種處亦然準下
0404b02: 剎種者以中海管十海十海一道布列結有不可說佛剎微塵數香水海十道皆然
0404b03: 一海一種故有十不可說也下標種者標云諸佛子此不可說佛剎微塵數香水海
0404b04: 中有不可說佛剎世界種釋曰此即摽種處無十字亦例合有。
0404b05: 一切妙寶莊嚴其底妙香摩尼莊嚴其毘
0404b06: 盧遮那摩尼寶王以為其網香水映徹具眾
0404b07: 寶色充滿其中種種寶華旋布其上栴檀細
0404b08: 末澄垽其下演佛言音放寶光明無邊菩薩
0404b09: 持種種蓋現神通力一切世界所有莊嚴悉
0404b10: 於中現。
0404b11: 二一切下別顯莊嚴準後結應云一一
0404b12: 香海各有若干莊嚴今文無若案文取
0404b13: 義一切之言即一切海以妙寶而為其
0404b14: 底等文有二十句前十明海體狀一底二
0404b15: 三網四水五華六垽七聲八光九人衛
0405a01: 現通十結廣無盡。
0405a02: 十寶階陛行列分布十寶欄楯周圍繞四
0405a03: 天下微塵數一切寶莊嚴芬陀利華敷榮水
0405a04: 中不可說百千億那由他數十寶尸羅幢恒
0405a05: 河沙數一切寶衣鈴網幢恒河沙數無邊色
0405a06: 相寶華樓閣百千億那由他數十寶蓮華城
0405a07: 四天下微塵數眾寶樹林寶燄摩尼以為其
0405a08: 網恒河沙數栴檀香諸佛言音光燄摩尼不
0405a09: 可說百千億那由他數眾寶垣墻悉共圍繞
0405a10: 周嚴飾。
0405a11: 後十寶下十句攝異莊嚴唯白蓮華當於
0405a12: 水中餘皆在言十寶者有云金銀璃
0405a13: 硨磲碼珊瑚琥珀真珠玫瑰琴瑟為十
0405a14: 十中前七即是七寶芬陀利者即白蓮華
0405a15: 亦是正敷榮時尸羅幢者應云試羅此云
0405b01: 美玉若言尸羅此云清淨二義俱通餘並
0405b02: 可知以法門合之可以意得芬陀利即白蓮華者即唐
0405b03: 三藏等諸師所翻而言亦是正敷榮時者即什公意故公法華序云華有三時之
0405b04: 異華而未敷名屈摩羅凋而將落名迦摩羅處中盛時名芬陀利生公亦云器像之
0405b05: 妙莫踰蓮華蓮華之美榮在始敷始敷之盛則子盈於內色香味足謂之芬陀利意
0405b06: 亦同也今存二譯各是一義梵語多含故兩存耳。
0405b07: 爾時普賢菩薩欲重宣其義承佛神力觀察
0405b08: 十方而說頌言。
0405b09: 此世界中大地上有香水海摩尼嚴清淨妙
0405b10: 寶布其底安住金剛不可壞。
0405b11: 香藏摩尼積成日燄珠輪布若雲蓮華妙
0405b12: 寶為瓔珞處處莊嚴淨無垢。
0405b13: 香水澄渟具眾色寶華旋布放光明普震音
0405b14: 聲聞遠近以佛威神演妙法。
0405b15: 頌中菩薩持經有頌無日焰光輪經無
0406a01: 頌有且分為二初三頌初十句一頌底二
0406a02: 頌及網纓即網類三頌餘七細尋可見。
0406a03: 階陛莊嚴具眾寶復以摩尼為間飾周欄
0406a04: 楯悉寶成蓮華珠網如雲布。
0406a05: 摩尼寶樹列成行華敷榮光赫奕種種樂
0406a06: 音恒競奏佛神通力令如是。
0406a07: 種種妙寶芬陀利敷布莊嚴香水海香燄光
0406a08: 明無暫停廣大圓滿皆充。
0406a09: 明珠寶幢恒熾盛妙衣垂布為嚴飾摩尼鈴
0406a10: 網演法音令其聞者趣佛智。
0406a11: 妙寶蓮華作城郭眾彩摩尼所嚴瑩真珠雲
0406a12: 影布四隅如是莊嚴香水海。
0406a13: 垣墻繚繞皆周樓閣相望布其上無量光
0406a14: 明恒熾然種種莊嚴清淨海。
0406a15: 毘盧遮那於往昔種種剎海皆嚴淨如是廣
0406b01: 大無有邊悉是如來自在力。
0406b02: 餘七偈頌後十句而小不次謂一頌階陛
0406b03: 欄楯二頌樹林三頌華敷四頌幢相五頌
0406b04: 城珠六頌墻閣繚者纏也七頌結嚴屬佛
0406b05: 一昔因二現力。
0406b06: 爾時普賢菩薩復告大眾言諸佛子一一香
0406b07: 水海各有四天下微塵數香水河右旋圍繞。
0406b08: 第四海間香河即隨一一心同時相應功
0406b09: 德流注也長行亦三初舉數二一切下辯
0406b10: 嚴三若廣下結廣即隨一一心者大海既喻藏識小海復表種子
0406b11: 二皆心王故河表同時心所謂善十一遍行別境二千福河流注心地。
0406b12: 一切皆以金剛為淨光摩尼以為嚴飾常
0406b13: 現諸佛寶色光雲及諸眾生所有言音其河
0406b14: 所有漩澓之處一切諸佛所修因行種種形
0406b15: 相皆從中出摩尼為網眾寶鈴鐸諸世界海
0407a01: 所有莊嚴悉於中現摩尼寶雲以覆其上其
0407a02: 雲普現華藏世界毘盧遮那十方化佛及一
0407a03: 切佛神通之事復出妙音稱揚三世佛菩薩
0407a04: 名其香水中常出一切寶燄光雲相續不絕。
0407a05: 嚴中嚴事並無差別故云一切皆以謂並
0407a06: 用寶體寶嚴聖靈游集光雲相映萬象浮
0407a07: 輝十句可知。
0407a08: 若廣說者一一河各有世界海微塵數莊嚴。
0407a09: 三結廣中既繞小海之小河已巳有剎海塵
0407a10: 數之嚴彌顯諸標結文非唯約事皆是一
0407a11: 多無礙耳。
0407a12: 爾時普賢菩薩欲重宣其義承佛神力觀察
0407a13: 十方而說頌言。
0407a14: 清淨香流滿大河金剛妙寶為其。
0407a15: 偈中初半偈頌體金剛。
0407b01: 寶末為輪布其地種種嚴飾皆珍好寶階行
0407b02: 列妙莊嚴欄楯周悉殊麗真珠為藏眾華
0407b03: 飾種種纓鬘共垂下。
0407b04: 次一偈半頌摩尼嚴。
0407b05: 香水寶光清淨色恒吐摩尼競疾流眾華隨
0407b06: 浪皆搖動悉奏樂音宣妙法。
0407b07: 三一頌光雲言音。
0407b08: 細末栴檀作泥垽一切妙寶同洄澓香藏
0407b09: 氳布在中發燄流芬普周。
0407b10: 河中出生諸妙寶悉放光明色熾然其光布
0407b11: 影成臺座華珠瓔皆具足。
0407b12: 摩尼王中現佛身光明普照十方剎以此為
0407b13: 輪嚴飾地香水映徹常盈滿。
0407b14: 次三皆頌漩澓出影。
0407b15: 摩尼為網金為鐸覆香河演佛音克宣一
0408a01: 切菩提道及以普賢之妙行。
0408a02: 七頌網鐸垂覆及現諸嚴前現事嚴此
0408a03: 說道行。
0408a04: 寶摩尼極清淨恒出如來本願音一切諸
0408a05: 佛曩所行其音普演皆令見。
0408a06: 八頌現佛依正。
0408a07: 其河所有漩流處菩薩如雲常踊出悉往廣
0408a08: 大剎土中乃至法界咸充滿。
0408a09: 九頌浪出妙音。
0408a10: 清淨珠王布若雲一切香河悉彌覆其珠等
0408a11: 佛眉間相炳然顯現諸佛影。
0408a12: 十頌水出光雲更有影可以意得。
0408a13: 爾時普賢菩薩復告大眾言諸佛子此諸香
0408a14: 水河兩間之地悉以妙寶種種莊嚴。
0408a15: 第五河間華林長行有三初標次一一
0408b01: 下別顯後其香水下結。
0408b02: 一一各有四天下微塵數眾寶莊嚴芬陀利
0408b03: 華周滿各有四天下微塵數眾寶樹林
0408b04: 次第行列一一樹中恒出一切諸莊嚴雲摩
0408b05: 尼寶王照耀其間種種華香處處盈滿其樹
0408b06: 復出微妙音聲說諸如來一切劫中所修大
0408b07: 願復散種種摩尼寶王充其地所謂蓮華
0408b08: 輪摩尼寶王香燄光雲摩尼寶王種種嚴飾
0408b09: 摩尼寶王現不可思議莊嚴色摩尼寶王日
0408b10: 光明衣藏摩尼寶王周十方普垂布光網
0408b11: 雲摩尼寶王現一切諸佛神變摩尼寶王現
0408b12: 一切眾生業報海摩尼寶王如是等有世界
0408b13: 海微塵數其香水河兩間之地一一悉具如
0408b14: 是莊嚴。
0408b15: 別顯二事謂華及樹水陸各一實有多事
0409a01: 然此一文勢少異不列十事以顯無盡
0409a02: 而但舉二展轉明多謂初一白蓮後一寶
0409a03: 樹於此一樹出五業用一出莊嚴雲二寶
0409a04: 王照耀三華香盈滿四出音演法五雨寶
0409a05: 地於中文有別及結別有八事通三
0409a06: 世間初六現次一現正覺後一現眾生
0409a07: 世間如劍葉林等現惡業報天意樹等即
0409a08: 善業報男女林中朝生暮落皆業報海如
0409a09: 葉林者其林樹葉猶如刀下即傷人天意樹者涅槃四十二問中當第二十四問
0409a10: 云云何觀二寶猶如天意樹言天意樹者隨天意轉故至第九經方始答之云復次
0409a11: 善男子如菴羅樹及閻浮提樹一年三變有時生華光色敷榮有時生葉滋茂蓊
0409a12: 有時凋落狀如枯死善男子於意云何是樹實為枯死不耶不也世尊善男子如來
0409a13: 亦耳於三界中示三種身有時初生有時長大有時涅槃而如來身實非無常釋曰
0409a14: 意明三寶隨物轉變而實常存如天意樹隨天意轉而實不死隨天之意明是善業
0409a15: 男女林者即楞伽第一百六問云何男女林一百七問云何訶梨勒阿摩勸解曰謂
0409b01: 令觀世間如男女林等依立世阿毗曇論第一云閻浮提林外有二林一名訶梨勒
0409b02: 二名阿摩勒此二林南復有七林中有人林是人林中果形如人如閻浮提聖人王
0409b03: 種若男子十六如女一十五莊嚴具足狀如行嫁是人林果可愛如是其子華
0409b04: 形如人頭髻未離欲者見此果子便生愛心諸外道等有離欲人若見此果即失禪
0409b05: 定欲心還生其子熟時唯鳥競食鳥食之餘殘落於地如尸陀林甚可厭惡退禪定
0409b06: 者見是相已巳深生厭離還得本定意表世間男女如林所見榮飾悉皆如幻與此無
0409b07: 別遍計所執妄謂之實菩薩觀之都無所有故楞伽云觀諸眾生如死屍無知以妄
0409b08: 想故見有往來若離妄想如彼死屍無鬼入中云為自在故有經說菩薩所見世間
0409b09: 資生無非實相此之謂矣如是等下且結樹之雨寶已巳
0409b10: 有剎海塵數例上出雲等四一一皆然一
0409b11: 樹之中已巳有多剎海之嚴矣次例芬陀利
0409b12: 華亦同於樹其華與樹各有四天下塵一
0409b13: 一皆爾如華樹等類復應有剎海塵數之
0409b14: 物故為無盡之嚴也。
0409b15: 爾時普賢菩薩欲重宣其義承佛神力觀察
0410a01: 十方而說頌言。
0410a02: 其地平坦極清淨真金摩尼共嚴飾諸樹行
0410a03: 列蔭其中聳幹垂條萃若雲。
0410a04: 枝條妙寶所莊嚴華燄成輪光四照摩尼為
0410a05: 果如雲布普使十方常現。
0410a06: 摩尼布地皆充滿眾華寶末共莊嚴復以摩
0410a07: 尼作宮殿悉現眾生諸影像。
0410a08: 諸佛影像摩尼王普散其地靡不周如是赫
0410a09: 奕十方一一塵中咸見佛。
0410a10: 妙寶莊嚴善分布真珠燈網相間錯處處悉
0410a11: 有摩尼輪一一皆現佛神通。
0410a12: 眾寶莊嚴放大光光中普現諸化佛一一周
0410a13: 行靡不悉以十力廣開演。
0410a14: 後應頌不次文分為三初六頌寶樹。
0410a15: 摩尼妙寶芬陀利一切水中咸滿其華種
0410b01: 種各不同悉現光明無盡歇。
0410b02: 次一頌白蓮華。
0410b03: 三世所有諸莊嚴摩尼果中皆顯現體性無
0410b04: 生不可取此是如來自在力。
0410b05: 此地一切莊嚴中悉現如來廣大身彼亦不
0410b06: 來亦不去佛昔願力皆令見。
0410b07: 此地一一微塵中一切佛子修行道各見所
0410b08: 記當來剎隨其意樂悉清淨。
0410b09: 後三結嚴所因謂由佛等力明體用無礙
0410b10: 現而常如然此偈有多意趣一者初一偈
0410b11: 則世間次一智正覺後一眾生欲明一
0410b12: 一事中皆現三世間嚴影略其文耳然此三偈
0410b13: 下二別釋示難思相總有六重六重之中皆通一偈而各取一句中言又此四句各
0410b14: 是一義如第一偈初句所現之境二能現之處三所現之相四能現之固下二例然
0410b15: 其第一重料揀初句所現不同三偈各一世間而初偈是初句次偈是第二句後偈
0411a01: 是第二三兩句影略其文者謂隨一能現現三世間今各舉一故云影略非但此義
0411a02: 六重皆影略又初明一果能現次例一切莊嚴
0411a03: 後明塵塵皆爾從略至廣從麤至細又初明一
0411a04: 果能現下第二重約現處以明初偈第二句後二偈皆第一句又初明佛
0411a05: 力次彰願力後隨樂力又初明佛力下第三重約能現固差
0411a06: 各顯一因皆第四句又初果後因願通因果又初果後因者
0411a07: 是第四重亦約現因明異重釋第四句而約因果不同又初自後他
0411a08: 願通自他又初自下第五亦約能現因句亦第四約一利不同又初
0411a09: 明即性無性體本不生次明即相無相現
0411a10: 無來去後明不壞於相各見不同初明即性無性
0411a11: 下第六重約所現性相明差三偈皆第三句以各見不同同體無來等此之一義更
0411a12: 須解釋謂若順上釋既從佛力等因故所現之體即無生等二者此句亦是能現由
0411a13: 體無生故現而叵取稱性而來故無來去隨機隱顯各見不同方顯華藏
0411a14: 之嚴皆言亡慮絕非可情求也。
0411a15: 大方廣佛華嚴經鈔會本第八之一
0411b01: 音釋
0411b02: 分馥芬敷文切馥房六切芬馥香氣也。沮壞沮在切遏也壞古聵切
0411b03: 毀也。垽語靳切滓也。欄楯楯尹切欄檻也。澄渟澄持陵切水靜
0411b04: 而清也渟唐丁切水止曰渟。鈴鐸鈴即丁切似鍾而小曰鈴鐸達各切鈴屬。
0411b05: 乳捶切花須也。玫瑰玫謀桮切瑰姑回切玫瑰火齊珠也。繚憐蕭切。
0411b06: 漩澓漩旬宣切澓房六切漩澓回流也。嫌胡兼切憎也。於到切。
0411b07: 菌具隕切音郡地蕈之小者。蓊蓊烏紅切於勿切蓊草木盛貌。
0412a01: 大方廣佛華嚴經鈔會本第八之二　假四
0412a02: 唐于闐國三藏沙門實叉難陀　譯
0412a03: 唐清涼山大華嚴寺沙門澄觀撰述
0412a04: 爾時普賢菩薩復告大眾言諸佛子諸佛世
0412a05: 尊世界海莊嚴不可思議。
0412a06: 第六辯總結莊嚴上來諸雖說莊嚴猶
0412a07: 未能盡故今總顯一一之境若說不說皆
0412a08: 具剎海塵數功德莊嚴是以文云一切境
0412a09: 界長行文二先標莊嚴難測。
0412a10: 何以故諸佛子此華藏莊嚴世界海一切境
0412a11: 界一一皆以世界海微塵數清淨功德之所
0412a12: 莊嚴。
0412a13: 二何以下徵釋所由清淨功德文含二義
0412a14: 一謂眾多果嚴即是清淨功德二謂一一
0412a15: 果嚴從多清淨功德因生以因望果應成
0412b01: 四句謂多因一果一因多果等故隨一一
0412b02: 事即曰難思應成四句者文出二句三一因一果四多因多果隨修一
0412b03: 行無德不招廣如問明及昇兜率品四句相融故一一難思是以頌云
0412b04: 但由如來昔所行神通願力而出生斯即
0412b05: 因也若語果嚴略有五相一者令多周給
0412b06: 一切一者令多者第四偈一切剎海咸周遍是令周給他也二者令
0412b07: 常永無乏絕第二偈中靡暫停第三偈中恒聞見是令常也三者
0412b08: 令妙可眾心第三偈中其音美妙是令妙也四者稱性
0412b09: 無生無相第十偈中無等無生無有相是稱性也五者自在
0412b10: 鎔融無礙偈文具之總斯五義故曰難思
0412b11: 況因果相即第八偈等能於一切微塵中普現其身淨眾剎及第九偈
0412b12: 一剎那中悉能現皆自在也。
0412b13: 爾時普賢菩薩欲重宣其義承佛神力觀察
0412b14: 十方而說頌言。
0412b15: 此剎海中一切處悉以眾寶為嚴飾發燄騰
0413a01: 空布若雲光明洞徹常彌覆。
0413a02: 摩尼吐雲無有盡十方佛影於中現神通變
0413a03: 化靡暫停一切菩薩咸來集。
0413a04: 一切摩尼演佛音其音美妙不思議毘盧遮
0413a05: 那昔所行於此寶內恒聞見。
0413a06: 清淨光明照尊莊嚴具中皆現影變化分
0413a07: 身眾圍繞一切剎海咸周。
0413a08: 偈文有十大分為二前六果嚴用勝後四
0413a09: 對因辯果前中分三初四別明嚴用。
0413a10: 所有化佛皆如幻求其來處不可得以佛境
0413a11: 界威神力一切剎中如是現。
0413a12: 次一結屬現緣。
0413a13: 如來自在神通事悉十方諸國土以此剎
0413a14: 海淨莊嚴一切皆於寶中見。
0413a15: 後一總結多類。
0413b01: 十方所有諸變化一切皆如鏡中像但由如
0413b02: 來昔所行神通願力而出生。
0413b03: 後四對因辯果中一由行願神通為因故
0413b04: 獲變化如鏡像果。
0413b05: 若有能修普賢行入於菩薩勝智海能於一
0413b06: 切微塵中普現其身淨眾剎。
0413b07: 二以普行勝智為因故得一塵淨眾剎果。
0413b08: 不可思議億大劫親近一切諸如來如其一
0413b09: 切之所行一剎那中悉能現。
0413b10: 三由長時近友為因故得剎那頓現之果。
0413b11: 諸佛國土如虛空無等無生無有相為利眾
0413b12: 生普嚴淨本願力故住其中。
0413b13: 四彰淨國之意使倣而行之前半智境嚴
0413b14: 即無嚴謂自受用土周無等法性之土
0413b15: 體性無生二皆無相後半悲應無嚴之嚴
0414a01: 嚴法界無住之住常住剎中上釋莊嚴
0414a02: 竟悲應已下後半即他受用及變化淨一偈之中四土具矣。
0414a03: 爾時普賢菩薩復告大眾言諸佛子此中有
0414a04: 何等世界住我今當說。
0414a05: 第三明所持剎網釋品目世界之言又前
0414a06: 明本剎今辯末界故兼染淨文分三別第
0414a07: 一告眾許說二諸佛子此不可說下雙標
0414a08: 二章三諸佛子彼諸世界種下廣釋二章。
0414a09: 諸佛子此十不可說佛剎微塵數香水海中
0414a10: 有十不可說佛剎微塵數世界種安住一一
0414a11: 世界種復有十不可說佛剎微塵數世界。
0414a12: 標二章者謂種及剎然剎種依剎海諸剎
0414a13: 依剎種則寬可知名從何得欲明世界
0414a14: 無邊方便顯多故立此名謂積多世界共
0414a15: 在一處攝諸流類故名為種如是種類復
0414b01: 有眾多深廣無邊故名為海如積多魚以
0414b02: 成一種魚龍山泉島嶼乃有多種並
0414b03: 悉攝在一大海中而言世界無邊者海外
0414b04: 有海海海無窮也若爾種無別體攬界以
0414b05: 成何以下文說有形體雖依種類以立種
0414b06: 名何妨此種別有其體如多孔共成一
0414b07: 窠豈妨此窠別有其體上舉魚龍蓋分喻
0414b08: 耳即依後義亦得名為種性依於此種能
0414b09: 生世界如依一禾有多穀粒舊經云性多
0414b10: 取此義恐濫體性故改為種言有不可說
0414b11: 者若下文香海及種皆有十不可說梵
0414b12: 本亦有今脫十字多是傳寫之漏耳雖依種類
0414b13: 下初正釋也前為成海故取種類無別體今別喻蜂窠以彰有體蜂孔如剎一窠
0414b14: 如種則顯魚龍乃成分喻即依後義下二結成也先會同晉經成種性義種有二義
0414b15: 一類二性以禾喻種以粒喻剎禾能生榖故有性義恐濫下顯今經意亦是通難難
0415a01: 云若有種生之義何不依昔為世界性故為此通則種兼二義今經存之。
0415a02: 諸佛子彼諸世界種於世界海中各各依住
0415a03: 各各形狀各各體性各各方所各各趣入各
0415a04: 各莊嚴各各分齊各各行列各各無差別各
0415a05: 各力加持。
0415a06: 三廣釋二章中文分為二初通明剎種不
0415a07: 同釋剎種章二別明剎種香海雙釋二章
0415a08: 二各有長行與偈今初長行文二初列
0415a09: 十門後隨門廣釋今初也然此十門剎種
0415a10: 之異並悉不離所依華藏故云於世界海
0415a11: 中所列十事與成就品都望全異彼通一
0415a12: 切海此明一海種故若別別相望互有互
0415a13: 無起具因緣清淨佛出劫住轉變彼有此
0415a14: 無方所分齊行列趣入力持等五彼無此
0415a15: 有依住形體莊嚴無別彼此名同前後互
0415b01: 出都有十五皆顯十者俱表無盡而或異
0415b02: 者彰義多端復有同者恐濫全別。
0415b03: 何以起具前有此無前總明成立因果
0415b04: 此中正辯何等世界住故餘可思準何以起具
0415b05: 下即初問也問意云一種起具等五此無前有方所等五此有前無前總明下答
0415b06: 也答中對上牒起具問餘可思者即是結例餘四但用何等世界住言總通五難
0415b07: 劫住是果起具是因此通易了餘四猶難謂清淨佛出劫住轉變正是果相正辯界
0415b08: 住何得全無今云無者清淨方便亦是約因又不通染今則通染又不語因佛住約
0415b09: 人今此辯剎故亦無之劫住轉變此二明今語現住亦非此要故不說然
0415b10: 與前同已如前釋不同五事今當說之然與
0415b11: 前同下第三隨文別釋但解五句各各方所者若圓滿方
0415b12: 所周滿法界無處不有不即三界不離三
0415b13: 界若隨宜方所隨十方中向背各別若圓滿方
0415b14: 所等者釋此五句皆是十八圓滿中意次下當明此中每句各具二義方所二者圓
0415b15: 滿方所即自受用方所如上引唯識明自受用土相若隨宜方所即他受用及變化
0416a01: 淨然依佛地十八圓滿唯約他受用說今約圓通故進入自受用下該變化各
0416a02: 各趣入者依門趣入約法門者謂三解脫
0416a03: 又互相現入而無來去等依門趣入者彼有事門即如向
0416a04: 說二約法為門今但出此又互相現入者是約此宗以辯門義並如下說各各
0416a05: 分齊者約事隨宜廣異故約佛分齊則
0416a06: 十方無際分齊分二隨宜即他受用等約佛即自受用土問圓滿方所云
0416a07: 無處不有圓滿分齊十方無際二相何別答若識隨宜方所分齊即圓滿二相不同
0416a08: 謂隨宜方所者此之淨土十方之內為在何方如極樂在西妙喜在東等言分齊者
0416a09: 此之淨土廣狹云何或等一娑婆或等百千是分齊也是則圓滿方所明無處不有
0416a10: 者即遍在也其分齊也十方無際者量周法界也各各行列即是
0416a11: 道路約事可知約法謂大念慧行以為游
0416a12: 路各各力加持者即食能令住約法廣大
0416a13: 法味喜樂所持行列與下第十加持各約事法分為二又此
0416a14: 互出顯佛淨土十八圓滿十五攝故言十
0416a15: 八者顯色形色分量方所因果及主輔翼
0416b01: 眷屬任持事業攝益無畏住處路乘門及
0416b02: 依持又此互出下初標釋也總將二品之文共攝十八圓滿言十八下第二列
0416b03: 名文無次第及圓滿言而十八具足一顯色圓滿二形色圓滿三分量圓滿四方所
0416b04: 圓滿五因圓滿六果圓滿七主八輔翼九眷屬十任持十一事業十二攝益十三無
0416b05: 畏十四住處十五路十六乘十七門十八依持圓滿云何攝耶此具
0416b06: 因緣即因圓滿依住即是依持形狀即當
0416b07: 形色體攝二種一攝顯色七寶光明為體
0416b08: 性故二攝果滿隨類之果可知約佛大圓
0416b09: 鏡智相應淨識之所變故故上偈云或一
0416b10: 念心普示現為體莊嚴攝三謂一攝住處
0416b11: 如來莊嚴為住處故二攝輔翼菩薩嚴故
0416b12: 三攝眷屬有餘眾故清淨攝三一攝事業
0416b13: 謂作有情之義利故二攝攝益謂現證解
0416b14: 脫滅彼煩惱及災橫故三攝無畏謂內無
0416b15: 災橫外無怖畏故此中佛住攝二圓滿一
0417a01: 攝主二攝乘或說一乘等故方所分齊二
0417a02: 名全同行列即路趣入即門力持為任持
0417a03: 云何攝耶第三正明相攝先徵此具下釋釋中文意皆是佛地論中之意細尋可知
0417a04: 十八名相第五向更當廣釋此但舉於此十五名攝彼十八其有難者引經會釋
0417a05: 劫住轉變十八中無義同於果及事業攝
0417a06: 亦可成二十圓滿於理無違謂劫住窮未
0417a07: 來故轉變即如來神通變化世界海普清
0417a08: 淨轉變即圓滿義劫住轉變下第四明同異通有四種此有二門
0417a09: 一立名同異如上別對中明二開合同異亦如上說然上體及佛住各攝於二清淨
0417a10: 莊嚴各攝於三則四門攝十餘之八門各攝其一則十二門以攝十八即開合異也
0417a11: 三有無同異即是劫住及劫轉變釋無所以有二意一以彼攝此謂果攝劫住有
0417a12: 剎之果必有劫住之時分故事業圓滿攝此轉變菩薩神通如來作用皆轉變故二
0417a13: 者不用彼攝何必定須十八圓滿加於此二成二十數正圓滿故如以六通為十通
0417a14: 等謂以劫住窮未來故下示於二種圓滿之相其無差別彼文雖
0417a15: 無即由此故方顯圓滿餘皆隨宜故云各
0417b01: 各其無差別下明通局同異彼十八事各各不同今無差別通該十八由無差別
0417b02: 約融攝說故令十八得圓滿名則此十四皆約隨宜由此無差故名圓滿無差
0417b03: 既同云何各各所無差事有多種故無差既同
0417b04: 下躡跡生難上云餘十四事皆是隨宜故稱各各其無差別稱實而說今餘圓滿則
0417b05: 無差別非各各義何以經云各各無差今答此云所無差事有多種者上經中明塵
0417b06: 塵剎剎佛佛生生皆悉融攝事事相望即云一一各各融攝即是無差若將
0417b07: 此十對成就品十亦得相攝恐厭繁文若將
0417b08: 此十下第二攝成就品前攝十八共以二品皆為能攝今此對前自分能所而得互
0417b09: 攝恐責繁不能具出鈔須盡理一一示之此華藏品攝成就品者此中起入攝彼
0417b10: 起具因緣及清淨二事以起入即三解脫門可為剎因今剎淨故此中力持攝餘三
0417b11: 事謂佛出劫住及劫轉變以力持即是廣大法喜無佛從何得法喜耶有佛持若
0417b12: 佛不出但以食持若佛出世即有法持若以食持住時即少若用法持住劫則長二
0417b13: 種力持皆通轉變法持則染變為淨食持則淨變為染故俱舍說三起時由二種
0417b14: 因一美味二者懶墯故以食持淨變為染上以此二攝於彼五五事全同故十
0417b15: 具矣若以成就稱華藏者上以此二攝於彼五則以彼五攝於此二此餘三事謂方
0418a01: 所分齊并及行列彼何攝耶即五同中依生形狀二事所攝以但有依住則有方所
0418a02: 及行列故但有形狀則有分齊則以彼七攝此五事五事全同則十亦具故於二處
0418a03: 各舉十事無所不巧顯多端故互隱顯理實互出為顯十八又上諸文
0418a04: 一一中具多圓滿一一融攝故異餘宗。
0418a05: 諸佛子此世界種或有依大蓮華海住或有
0418a06: 依無邊色寶華海住或有依一切真珠藏寶
0418a07: 瓔珞海住或有依香水海住或有依一切華
0418a08: 海住或有依摩尼寶網海住或有依漩流光
0418a09: 海住或有依菩薩寶莊嚴冠海住或有依種
0418a10: 種眾生身海住或有依一切佛音聲摩尼王
0418a11: 海住如是等若廣說者有世界海微塵數。
0418a12: 二隨門廣釋但釋其三謂依住形體餘七
0418a13: 雖略義上已說今初依住中初列後結文
0418a14: 並可知。
0418a15: 諸佛子彼一切世界種或有作須彌山形或
0418b01: 作江河形或作迴轉形或作漩流形或作輪
0418b02: 輞形或作壇墠形或作樹林形或作樓閣形
0418b03: 或作山幢形或作普方形或作胎藏形或作
0418b04: 蓮華形或作佉勒迦形或作眾生身形或作
0418b05: 雲形或作諸佛相好形或作圓滿光明形或
0418b06: 作種種珠網形或作一切門闥形或作諸莊
0418b07: 嚴具形如是等若廣說者有世界海微塵數。
0418b08: 二形狀中初列二十種後結塵數不同今
0418b09: 初迴轉形者攝來之形也壇墠形者
0418b10: 築土為壇除地為墠佉勒迦者梵音此云
0418b11: 竹。
0418b12: 諸佛子彼一切世界種或有以十方摩尼雲
0418b13: 為體或有以眾色燄為體或有以諸光明為
0418b14: 體或有以寶香燄為體或有以一切寶莊嚴
0418b15: 多羅華為體或有以菩薩影像為體或有以
0419a01: 諸佛光明為體或有以佛色相為體或有以
0419a02: 一寶光為體或有以眾寶光為體或有以一
0419a03: 切眾生福德海音聲為體或有以一切眾生
0419a04: 諸業海音聲為體或有以一切佛境界清淨
0419a05: 音聲為體或有以一切菩薩大願海音聲為
0419a06: 體或有以一切佛方便音聲為體或有以一
0419a07: 切剎莊嚴具成壞音聲為體或有以無邊佛
0419a08: 音聲為體或有以一切佛變化音聲為體或
0419a09: 有以一切眾生善音聲為體或有以一切佛
0419a10: 功德海清淨音聲為體如是等若廣說者有
0419a11: 世界海微塵數。
0419a12: 三明體中先列後結列中亦二十種前十
0419a13: 色相後十是聲會釋如前。
0419a14: 爾時普賢菩薩欲重宣其義承佛神力觀察
0419a15: 十方而說頌言。
0419b01: 剎種堅固妙莊嚴廣大清淨光明藏依止蓮
0419b02: 華寶海住或有住於香海等。
0419b03: 應頌有十分為六初一頌依住。
0419b04: 須彌城樹壇墠形一切剎種十方種種莊
0419b05: 嚴形相別各各布列而安住。
0419b06: 次一形狀及布列安住。
0419b07: 或有體是淨光明或是華藏及寶雲或有剎
0419b08: 種燄所成安住摩尼不壞藏。
0419b09: 燈雲燄彩光明等種種無邊清淨色或有言
0419b10: 音以為體是佛所演不思議。
0419b11: 或是願力所出音神變音聲為體性一切眾
0419b12: 生大福業佛功德音亦如是。
0419b13: 次三體性。
0419b14: 剎種一一差別門不可思議無有盡如是十
0419b15: 方皆滿廣大莊嚴現神力。
0420a01: 十方所有廣大剎悉來入此世界種雖見十
0420a02: 方普入中而實無來無所入。
0420a03: 以一剎種入一切一切入一亦無餘體相如
0420a04: 本無差別無等無量悉周。
0420a05: 次三頌於三事謂初二句頌所入門次句
0420a06: 方所第四句莊嚴餘二偈中廣大剎之本
0420a07: 相即是分齊廣此彼相入亦頌趣入初
0420a08: 偈以多入一後偈一多互入此彼相入亦頌趣入故上
0420a09: 中釋趣入義以為此解於中有二先屬偈文皆入而無入入
0420a10: 則壞緣起不入壞性用皆入而無入下通釋二偈入無入言
0420a11: 前偈中有義通後偈故致皆言總有三意初一反釋通緣起相由及法性融通二門
0420a12: 約緣起門者凡緣起法要有三義一諸緣各異義二互遍相資義三俱存無礙義今
0420a13: 云入則壞緣起者反釋不入入則失緣則無諸緣各異義言不入則壞性用者反釋
0420a14: 入義則不得不入不入則不得力用交徹故無互遍相資義則壞用也若具入不入
0420a15: 則俱存無礙成緣起門言法性融通門者即性之一字凡法性融通要不壞相而即
0420b01: 真性入則壞緣起者無可相入不入則壞性者則性不遍一切法故由不壞相性而
0420b02: 能普遍方是法性融通義也又要由不入方能入耳二又
0420b03: 要由不入方能入者即順釋也亦通二門唯執相說若約緣起門要由諸緣歷然不
0420b04: 入方能相資遍相入耳若約法性融通門者要由事相歷然方隨理融入一切法故
0420b05: 說若唯約理無可即入又約體本空故無來無入約
0420b06: 相不壞故如本無差以性融相故得互入
0420b07: 三又約體本空下亦順明而雙約性相上第一義相即不入性即能入今此一義獨
0420b08: 相獨性俱不能入要二相融方能入故言若約體空則無來無入者是若唯約性無
0420b09: 可即入言約相不壞如本無差者即若唯約事不能即入上二皆不入義以性融相
0420b10: 故得互入者即釋入義是顯正義謂不異理之一事全攝法性時令彼不異理之多
0420b11: 事隨所依理皆於一中現等一事攝理既爾多事攝理亦然則一事隨所依理皆於
0420b12: 多中現故得互入是為法性融通門也。
0420b13: 一切國土微塵中普見如來在其所願海言
0420b14: 音若雷震一切眾生悉調伏。
0420b15: 次一頌無差謂塵容佛海等無差故。
0421a01: 佛身周一切剎無數菩薩亦充滿如來自
0421a02: 在無等倫普化一切諸含識。
0421a03: 後一頌力持主伴皆是神力任持普化之
0421a04: 言兼於法味。
0421a05: 爾時普賢菩薩復告大眾言諸佛子此十不
0421a06: 可說佛剎微塵數香水海在華藏莊嚴世界
0421a07: 海中如天帝網分布而住。
0421a08: 第二別明種剎香海雙釋二章者謂香海
0421a09: 依剎海剎種依香海諸剎依剎種亦有長
0421a10: 行偈頌長行分三初總舉諸海所依二次
0421a11: 第別顯海種及剎第三總略結釋今初也
0421a12: 上來雖復但標剎種及剎二章而釋依住
0421a13: 中皆云依海故列海數此多香海並在剎
0421a14: 海地面故云所依言如帝網者大都分布
0421a15: 則似車輪其有別者謂帝釋殿網貫天珠
0421b01: 成以一大珠當心次以其次大珠貫穿
0421b02: 繞如是展轉遞繞經百千若上下四面
0421b03: 四角望之皆行伍相當今此香海雖在地
0421b04: 面分布相似又有涉入重重之義故云如
0421b05: 也。
0421b06: 諸佛子此最中央香水海名無邊妙華光以
0421b07: 現一切菩薩形摩尼王幢為底。
0421b08: 第二諸佛子此最中央下次第別顯諸海
0421b09: 種剎文分為三初辯中間一海次辯右旋
0421b10: 十海後明十海所管之海然十海各管不
0421b11: 可說佛剎塵數之海總顯則有十不可說
0421b12: 佛剎塵數次第說者但有一百一十一海
0421b13: 餘皆略指今初中央一海文分為二先明
0421b14: 香海出華以持剎種後有不可說下明所
0421b15: 持世界前中有三初香海名以多華發光
0422a01: 故亦由菩薩行華而為因故。
0422a02: 出大蓮華名一切香摩尼王莊嚴。
0422a03: 二華名謂以香摩尼嚴此華故又從摩尼
0422a04: 底而出生故約法即萬行圓明之所成故
0422a05: 海能有華故受華名華依於海取海底稱
0422a06: 海能有華等者以海名無邊妙華光故如蓮華池池受華名華依於海者海以摩尼
0422a07: 王幢為底故華名摩尼王莊嚴如泥中華華受泥稱。
0422a08: 有世界種而住其上名普照十方熾然寶光
0422a09: 明以一切莊嚴具為體。
0422a10: 三種名約事寶光遠照故約法其世界種
0422a11: 正是所含種子一一皆有大智光明照
0422a12: 法界義故性德互嚴故。
0422a13: 有不可說佛剎微塵數世界於中布列。
0422a14: 第二所持世界中三初總舉大數次其最
0422a15: 下方下別辯二十層大剎後諸佛子下類
0422b01: 結所餘初文可知。
0422b02: 其最下方有世界名最勝光照。
0422b03: 第二別辯中標及結皆有不可說剎塵
0422b04: 其別辯中但列十九佛剎塵數為二十重
0422b05: 其能繞剎但有二百一十佛剎塵數下當
0422b06: 會釋二十層即分二十最下層中文有
0422b07: 七事一舉名但有二百一十者第一層一佛剎微塵數世界第二層二
0422b08: 佛剎一上加二為三第三層加三為六第四層加四為十第五層加五成十五第六
0422b09: 層加六成二十一第七層加七成二十八第八層加八成三十六第九層加九成四
0422b10: 十五第十層加十成五十五下十層有五十五上十層一一漸加算數亦有五十五
0422b11: 而各有十謂十一十二十三十四等上十層更有一百都有一百五十五并下十層
0422b12: 五十五故有二百一十矣問既有二十層何以但云十九佛剎為主剎耶答以最下
0422b13: 一層但云一世界非一佛剎塵數世界故云從此一界云此上過一佛剎微塵數世
0422b14: 界至第二層故二層共有一佛剎塵數剎耳如二千錢為二十百最下取一錢如
0422b15: 最下一剎此上過一百取一錢為第二層方共一百爾此上過一百至第三層方是
0423a01: 二百乃至二十層方有一千九百文耳故二十層成十九佛剎思之下當會釋者即
0423a02: 第三會能繞所繞類結之中。
0423a03: 以一切金剛莊嚴光耀輪為際。
0423a04: 二辯際謂世界所據之際如金剛際。
0423a05: 依眾寶摩尼華而住。
0423a06: 三依住若此名大同剎種所依蓮華而
0423a07: 舊釋云於前無邊香海所出華上更有此
0423a08: 華持此一界者以例上諸層別有依住故
0423a09: 為此釋何妨最下依於總華思之。
0423a10: 其狀猶如摩尼寶形。
0423a11: 四形如摩尼者為摩尼狀有於八楞似方
0423a12: 不方似圓不圓故異下八隅。
0423a13: 一切寶華莊嚴雲彌覆其上。
0423a14: 五上覆。
0423a15: 佛剎微塵數世界周圍繞種種安住種種
0423b01: 莊嚴。
0423b02: 六眷屬六眷屬者即經中云種種安布種種莊嚴是辯眷屬剎之相耳。
0423b03: 佛號淨眼離垢燈。
0423b04: 七本界佛名離二障垢智眼清淨照世如
0423b05: 燈然佛德無邊各隨一義二層已去或有
0423b06: 八事謂加去此遠近故或有九事加純淨
0423b07: 言故此若無此言即通染淨此上眷屬
0423b08: 漸加剎數中間諸事可以知。
0423b09: 此上過佛剎微塵數世界有世界名種種香
0423b10: 蓮華妙莊嚴以一切莊嚴具為際依寶蓮華
0423b11: 網而住其狀猶如師子之座一切寶色珠帳
0423b12: 雲彌覆其上二佛剎微塵數世界周圍繞
0423b13: 佛號師子光勝照。
0423b14: 此上過佛剎微塵數世界有世界名一切寶
0423b15: 莊嚴普照光以香風輪為際依種種寶華瓔
0424a01: 珞住其形八隅妙光摩尼日輪雲而覆其上
0424a02: 三佛剎微塵數世界周圍繞佛號淨光智
0424a03: 勝幢。
0424a04: 此上過佛剎微塵數世界有世界名種種光
0424a05: 明華莊嚴以一切寶王為際依眾色金剛尸
0424a06: 羅幢海住其狀猶如摩尼蓮華以金剛摩尼
0424a07: 寶光雲而覆其上四佛剎微塵數世界周
0424a08: 圍繞純一清淨佛號金剛光明無量精進力
0424a09: 善出現。
0424a10: 此上過佛剎微塵數世界有世界名普放妙
0424a11: 華光以一切寶鈴莊嚴網為際依一切樹林
0424a12: 莊嚴寶輪網海住其形普方而多有隅角梵
0424a13: 音摩尼王雲以覆其上五佛剎微塵數世界
0424a14: 周圍繞佛號香光喜力海。
0424a15: 五中云普方者都望即方而一面之中亦
0424b01: 有多角隅即是角文體容爾。
0424b02: 此上過佛剎微塵數世界有世界名淨妙光
0424b03: 明以寶王莊嚴幢為際依金剛宮殿海住其
0424b04: 形四方摩尼輪髻帳雲而覆其上六佛剎微
0424b05: 塵數世界周圍繞佛號普光自在幢。
0424b06: 此上過佛剎微塵數世界有世界名眾華燄
0424b07: 莊嚴以種種華莊嚴為際依一切寶色燄海
0424b08: 住其狀猶如樓閣之形一切寶色衣真珠欄
0424b09: 楯雲而覆其上七佛剎微塵數世界周圍
0424b10: 繞純一清淨佛號歡喜海功德名稱自在光
0424b11: 此上過佛剎微塵數世界有世界名出生威
0424b12: 力地以出一切聲摩尼王莊嚴為際依種種
0424b13: 寶色蓮華座虛空海住其狀猶如因陀羅網
0424b14: 以無邊色華網雲而覆其上八佛剎微塵數
0424b15: 世界周圍繞佛號廣大名稱智海幢。
0425a01: 此上過佛剎微塵數世界有世界名出妙音
0425a02: 聲以心王摩尼莊嚴輪為際依恒出一切妙
0425a03: 音聲莊嚴雲摩尼王海住其狀猶如梵天身
0425a04: 形無量寶莊嚴師子座雲而覆其上九佛剎
0425a05: 微塵數世界周圍繞佛號清淨月光明相
0425a06: 無能摧伏。
0425a07: 此上過佛剎微塵數世界有世界名金剛幢
0425a08: 以無邊莊嚴真珠藏寶瓔珞為際依一切莊
0425a09: 嚴寶師子座摩尼海住其狀周圓十須彌山
0425a10: 微塵數一切香摩尼華須彌雲彌覆其上十
0425a11: 佛剎微塵數世界周圍繞純一清淨佛號
0425a12: 一切法海最勝王。
0425a13: 此上過佛剎微塵數世界有世界名恒出現
0425a14: 帝青寶光明以極堅牢不可壞金剛莊嚴為
0425a15: 際依種種殊異華海住其狀猶如半月之形
0425b01: 諸天寶帳雲而覆其上十一佛剎微塵數世
0425b02: 界周圍繞佛號無量功德法。
0425b03: 此上過佛剎微塵數世界有世界名光明照
0425b04: 耀以普光莊嚴為際依華旋香水海住狀如
0425b05: 華旋種種衣雲而覆其上十二佛剎微塵數
0425b06: 世界周圍繞佛號超釋梵。
0425b07: 此上過佛剎微塵數世界至此世界名娑婆
0425b08: 以金剛莊嚴為際依種種色風輪所持蓮華
0425b09: 網住狀如虛空以普圓滿天宮殿莊嚴虛空
0425b10: 雲而覆其上十三佛剎微塵數世界周圍
0425b11: 繞其佛即是毘盧遮那如來世尊。
0425b12: 其第十三層主剎即此娑婆言形如虛空
0425b13: 者靜法云大小乘經並說虛空體無形質
0425b14: 不可見相今云有形者迴文者誤梵本云
0425b15: 三曼多周圓第皤曩天宮伽伽那虛空阿楞
0426a01: 迦羅莊嚴蓋覆僧塞恒那形狀迴文應以形狀置
0426a02: 周圓之前虛空安天宮之上然後合綴飾
0426a03: 云其形周圓以空居天宮莊嚴之具而覆
0426a04: 其上靜法此正深有理致今依經通之亦
0426a05: 有理在謂空雖無形隨俗說故以俗典指
0426a06: 空為天謂天為圓穹其形如鐵故說天勢
0426a07: 圍平野亦如法華云梵王為眾生之父亦
0426a08: 隨俗說耳謂天為圓穹者外典說天或謂有形故云天形穹隆其形如鐵
0426a09: 故天圓地方若莊子云天者自然也則無形質如法華者即第六經藥王本事品中
0426a10: 云譬如大梵天王為一切眾生之父此經亦復如是為一切眾生之父以梵王劫初
0426a11: 初生後有諸天下降梵王凡夫皆悉妄計梵王為父諸經論皆破為非是外道計今
0426a12: 法華經如來自引以譬法華豈佛不知是父為妄故是世尊隨俗說耳今亦隨俗說
0426a13: 天有形於理何違然今意非是不許靜法之見但已著在經小有可通即為會釋
0426a14: 不欲使人輕毀聖教耳。
0426a15: 此上過佛剎微塵數世界有世界名寂靜離
0426b01: 塵光以一切寶莊嚴為際依種種寶衣海住
0426b02: 其狀猶如執金剛形無邊色金剛雲而覆其
0426b03: 上十四佛剎微塵數世界周圍繞佛號
0426b04: 法界勝音。
0426b05: 此上過佛剎微塵數世界有世界名眾妙光
0426b06: 明燈以一切莊嚴帳為際依淨華網海住其
0426b07: 狀猶如卍字之形摩尼樹香水海雲而覆其
0426b08: 上十五佛剎微塵數世界周圍繞純一清
0426b09: 淨佛號不可摧伏力普照幢。
0426b10: 第十五云形如卍字者靜法云室離瑳
0426b11: 本非是字乃是德者之相正云吉祥海雲
0426b12: 眾德深廣如海益物如雲古來三藏誤譯
0426b13: 洛剎曩為惡剎遂以相為字故為謬耳
0426b14: 然此相以為吉祥萬德之所集成因目為
0426b15: 萬意在語略義含合云萬相耳餘並易了
0427a01: 誤譯洛剎曩者洛剎曩此云相也惡剎此云字也聲勢相近故使有誤梵本是室
0427a02: 利蹉洛剎曩合云吉祥海雲相也然此相下出古德以吉祥海雲為萬所由合
0427a03: 云萬相者即結成靜法正義縱汝吉祥海雲為萬合言萬相不合云萬字。
0427a04: 此上過佛剎微塵數世界有世界名清淨光
0427a05: 照以無盡寶雲摩尼王為際依種種香燄
0427a06: 蓮華海住其狀猶如龜甲之形圓光摩尼輪
0427a07: 栴檀雲而覆其上十六佛剎微塵數世界周
0427a08: 圍繞佛號清淨日功德眼。
0427a09: 此上過佛剎微塵數世界有世界名寶莊嚴
0427a10: 藏以一切眾生形摩尼王為際依光明藏摩
0427a11: 尼王海住其形八隅以一切輪圍山寶莊嚴
0427a12: 華樹網彌覆其上十七佛剎微塵數世界周
0427a13: 圍繞佛號無礙智光明照十方。
0427a14: 此上過佛剎微塵數世界有世界名離塵以
0427a15: 一切殊妙相莊嚴為際依眾妙華師子座海
0427b01: 住狀如珠瓔以一切寶香摩尼王圓光雲而
0427b02: 覆其上十八佛剎微塵數世界周圍繞純
0427b03: 一清淨佛號無量方便最勝幢。
0427b04: 此上過佛剎微塵數世界有世界名清淨光
0427b05: 普照以出無盡寶雲摩尼王為際依無量色
0427b06: 香燄須彌山海住其狀猶如寶華旋布以無
0427b07: 邊色光明摩尼王帝青雲而覆其上十九佛
0427b08: 剎微塵數世界周圍繞佛號普照法界虛
0427b09: 空光。
0427b10: 此上過佛剎微塵數世界有世界名妙寶燄
0427b11: 以普光明日月寶為際依一切諸天形摩尼
0427b12: 王海住其狀猶如寶莊嚴具以一切寶衣幢
0427b13: 雲及摩尼燈藏網而覆其上二十佛剎微塵
0427b14: 數世界周圍繞純一清淨佛號福德相光
0427b15: 明。
0428a01: 諸佛子此照十方熾然寶光明世界種有
0428a02: 如是等不可說佛剎微塵數廣大世界。
0428a03: 第三類結所餘此中非唯結數兼總顯上
0428a04: 文所依住等文分為四一總結都數二各
0428a05: 各所依下結形類三此一一下結眷屬四
0428a06: 如是所說下彰其所在今初即舉本剎種
0428a07: 結有若干此所結剎定是主剎以下文指
0428a08: 此不可說佛剎更有兩重繞故其直上中
0428a09: 間但有十九佛剎而結有不可說者以傍
0428a10: 論故不爾豈一剎種最下唯一主剎故知
0428a11: 如向所說主剎橫豎共論有不可說故下
0428a12: 結其所在云及在香水河中思之此所結剎者以
0428a13: 昔人云經言此一一世界者此上二百一十佛剎塵數之剎耳非此上不可說佛剎
0428a14: 塵數之剎也以二百一十塵數剎為所繞兩重繞竟方有不可說耳故立理云若不
0428a15: 將此以會大數一即此剎種中非唯有不可說剎塵數廣大世界二即三處說數相
0428b01: 違釋曰此公意云若所繞已有不可說佛剎塵數更加兩重繞剎則有眾多不可說
0428b02: 佛剎塵剎也言三處說數相違者一是標中有不可說二中間說但有二百一十三
0428b03: 是結文兩重能繞初則有不可說後則有無量不可說中間則不滿不可說故相違
0428b04: 也此釋亦似有理而經此一一言遠承於前二百一十殊已隔越文中既云如是有
0428b05: 不可說佛剎微塵數佛剎即云此一一世界各有十佛剎微塵數廣大世界周圍
0428b06: 繞明知合繞前不可說也又以二百一十為所繞者前中間說剎但超間明有二百
0428b07: 一十望其文意直上十九佛剎塵之剎一一各有眾多佛剎圍繞應有不可說不
0428b08: 可說也何者且如最下一剎已有一佛剎微塵數佛剎圍繞向上過一佛剎微塵
0428b09: 世界方至第二層一剎有二佛剎微塵世界圍繞此第一層向上至第二層中間
0428b10: 諸剎何以無繞剎無繞則剎網不成故知直上一佛剎塵數之剎一一皆應有繞不
0428b11: 能具說故有超過舉二十重耳既最下層一剎有一佛剎塵數剎繞此上次第二剎
0428b12: 更加一剎為能繞第三亦加一剎如是漸上至百加百至千加千至萬加萬至滿佛
0428b13: 剎塵數到第二層還加一佛剎微塵數剎為能繞故有二佛剎塵數剎繞如是乃至
0428b14: 第二十層亦復如是一一漸增故但直上至一佛剎塵數世界并其能繞已有眾多
0428b15: 佛剎塵數箇佛剎微塵數世界不可知數且就一期之數云不可說耳明知所繞定
0429a01: 是生剎若爾云何不與標文相違標文但云一剎種有不可說佛剎微塵數世界故
0429a02: 既加兩重能繞多多故答此有二意一言不可說者就主標耳二者其兩重能繞並
0429a03: 不出不可說剎塵剎中何者觀其文意但是諸剎互為主伴為相繞耳如百人共聚
0429a04: 一人為主則九十九人繞之餘九十九人一一為主時皆得九十九人繞之若不爾
0429a05: 者最下一剎已有一佛剎塵數世界圍繞此能繞剎更有兩重能繞已巳有不可說不
0429a06: 可說剎塵數剎也思之明知互為主伴則本數不增。
0429a07: 各各所依住各各形狀各各體性各各方面
0429a08: 各各趣入各各莊嚴各各分齊各各行列各
0429a09: 各無差別各各力加持周圍繞。
0429a10: 二結形類中初三列十門既言周圍繞
0429a11: 則知旁去而言傍去者經中現說下狹上如倒立浮圖倒安鴈齒亦
0429a12: 合更說上尖下廣如正浮圖仰安鴈齒則上下櫛比皆悉周滿間無空處方為剎網
0429a13: 上下四周皆悉相當經欲揀別諸重不能備舉故且增數說繞剎殊又欲令斜望相
0429a14: 當故為此說所以梵網經云世界不同猶如網孔若但取二百一十以為所繞殊非
0429a15: 得意。
0429b01: 所謂十佛剎微塵數迴轉形世界十佛剎微
0429b02: 塵數江河形世界十佛剎微塵數旋流形世
0429b03: 界十佛剎微塵數輪輞形世界十佛剎微塵
0429b04: 數壇墠形世界十佛剎微塵數樹林形世界
0429b05: 十佛剎微塵數樓觀形世界十佛剎微塵數
0429b06: 尸羅幢形世界十佛剎微塵數普方形世界
0429b07: 十佛剎微塵數胎藏形世界十佛剎微塵數
0429b08: 蓮華形世界十佛剎微塵數佉勒迦形世界
0429b09: 十佛剎微塵數種種眾生形世界十佛剎微
0429b10: 塵數佛相形世界十佛剎微塵數圓光形世
0429b11: 界十佛剎微塵數雲形世界十佛剎微塵數
0429b12: 網形世界十佛剎微塵數門闥形世界。
0429b13: 二所謂下廣說十門形狀有十八事望前
0429b14: 剎種形中闕須彌山形及嚴具形餘皆全
0429b15: 同但此約剎為異耳。
0430a01: 如是等有不可說佛剎微塵數。
0430a02: 三如是等下結歸都數。
0430a03: 此一一世界各有十佛剎微塵數廣大世界
0430a04: 周圍繞此諸世界一一復有如上所說微
0430a05: 塵數世界而為眷屬。
0430a06: 三結眷屬中然有兩重主伴此一一者指
0430a07: 上不可說塵數也若望前文主剎直上繞
0430a08: 數漸增今總相說故云一一各有十剎塵
0430a09: 也又是欲顯無盡義故一一復有如上所
0430a10: 說微塵數者如上之言文含二義一即總
0430a11: 指前能繞所繞之數繞一世界不欲繁文
0430a12: 故云如上二者如上亦用十佛剎為能繞
0430a13: 也依此則似譯人文繁理隱何不言一一
0430a14: 復有十佛剎塵數耶若依前義則譯者之
0430a15: 妙依此則似者若言十佛剎但有三字今云如上所說則有四字故為文繁但云
0430b01: 如上所說言不分明即是理隱若依前義者能繞所繞其既多但云如上則言省
0430b02: 故云妙耳雖有二釋意存第二釋但用十佛剎塵數而為能繞為順經宗明無
0430b03: 盡故前後體勢類皆然故餘如文細尋可見。
0430b04: 如是所說一切世界皆在此無邊妙華光香
0430b05: 水海及圍繞此海香水河中。
0430b06: 四彰所在即最中香海既言及在香水河
0430b07: 明知傍去。
0430b08: 
0430b09: 
0430b10: 大方廣佛華嚴經鈔會本第八之二
0430b11: 音釋
0430b12: 輪輞輞音罔車輞也。壇墠壇唐千切祭場也墠土演切除地以祭曰墠。
0430b13: 佉丘迦切。卍音萬按卍字本非是字武后長壽二年權制此文著於天樞音
0430b14: 之為萬謂吉祥萬德之所集也。分齊分符問切齊才詣切分齊限量也。島
0430b15: 嶼島老切海中山也嶼象切海中洲也。敷容切與同。胡夾切與
0431a01: 狹同。陟葉切達切。重圓切音椽竹囤盛穀者。
