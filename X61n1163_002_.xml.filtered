0630b09: 
0630b10: 西方直指卷之中
0630b11: 
0630b12: 一念居士　編
0630b13: 經論指歸
0630b14: 華嚴經普賢菩薩勸進善財童子海會大眾發十大
0630b15: 願至臨命終時一切諸根悉皆散壞一切威勢悉皆
0630b16: 退失惟此願王不相捨離于一切時引導其前一剎
0630b17: 那間即得往生極樂世界其人自見生蓮花中蒙佛
0630b18: 授記已巳經無數劫普于十方不可說不可說世界以
0630b19: 智慧力隨眾生心而為利益乃至能于煩惱大苦海
0630b20: 中濟眾生令其出離皆得生于極樂世界。
0630b21: 法華經云聞是經典如說修行于此命終即往生安
0630b22: 樂世界阿彌陀佛大菩薩眾住處生蓮華中寶座之
0630b23: 上得菩薩無生法忍得是忍已巳眼根清淨以是清淨
0630b24: 眼根見七百萬二千億那由他恒河沙等諸佛如來。
0630c01: 偈云。
0630c02: 若人散亂心入於塔廟中一稱南無佛
0630c03: 皆已巳成佛道
0630c04: 楞嚴經大勢至白佛我憶往昔恒河沙劫有佛出世
0630c05: 名無量光十二如來相繼一劫其最後佛名超日月
0630c06: 光彼佛教我念佛三昧譬如有人一專為憶一人專
0630c07: 忘如是二人若逢不逢若見非見二人相憶二憶念
0630c08: 深如是乃至從生至生同於形影不相乖異十方如
0630c09: 來憐念眾生如母憶子若子逃逝雖憶何為子若憶
0630c10: 母如母憶時母子歷生不相違遠若眾生心憶佛念
0630c11: 佛現前當來必定見佛去佛不遠不假方便自得心
0630c12: 開如染香人身有香氣此則名曰香光莊嚴我本因
0630c13: 地以念佛心入無生忍今于此界攝念佛人歸于淨
0630c14: 土。
0630c15: 阿彌陀經云若有善男子善女人聞說阿彌陀佛執
0630c16: 持名號若一日若二日若三日若四日若五日若六
0630c17: 曰若七日一心不亂其人臨命終時阿彌陀佛與諸
0630c18: 聖眾現在其前是人終時心不顛倒即得往生阿彌
0630c19: 陀佛極樂國土舍利弗我見是利故說此言若有眾
0630c20: 生聞是說者應當發願生彼國土。
0630c21: 大無量壽經云佛告彌勒于此世界有七百二十億
0630c22: 不退菩薩往生極樂國土諸小行菩薩不可稱計又
0630c23: 不但我國為然十方世界無量大菩薩眾盡念阿彌
0630c24: 陀佛願往阿彌陀佛國土。
0631a01: 十六觀經云若善男子及善女人但聞佛名二菩薩
0631a02: 名除無量劫生死之罪何況憶念念南無阿彌陀佛
0631a03: 一聲乎當知此人是人中芬陀利華觀世音菩薩大
0631a04: 勢至菩薩為其勝友。
0631a05: 大品經云若人散心念佛亦得離苦其福不盡況定
0631a06: 意念佛乎。
0631a07: 護口經說有一惡鬼形像醜惡身出猛口出蛆蟲
0631a08: 舉聲號哭東西馳走是時滿足羅漢問曰汝宿何罪
0631a09: 今受此苦餓鬼答曰吾往昔時曾作沙門出一惡言
0631a10: 阻他修善今遭此苦尊者還閻浮提誡諸比丘凡見
0631a11: 人修毫髮善事只宜歡喜贊助勿令毀逆不成吾墮
0631a12: 惡類以來數千萬劫受苦設使脫得鬼形復入地獄
0631a13: 爾時餓鬼說此語已巳號哭投地如大山崩聞斯之語
0631a14: 實可寒心此鬼出一惡言尚遭多劫之苦何可障人
0631a15: 拜佛念佛哉。
0631a16: 寶積經云高聲念佛魔軍退散。
0631a17: 文殊般若經云眾生愚鈍觀不能解但令念聲相續
0631a18: 自得往生佛國。
0631a19: 寶王論云浴大海者已巳用于百川念佛名者必成于
0631a20: 三昧亦猶清珠下于濁水濁水不得不清念佛投于
0631a21: 亂心亂心不得不佛。
0631a22: 疑論云問名字性空不能詮說諸法教人專稱佛
0631a23: 號何異說食充饑乎答若言名字無用不能詮諸法
0631a24: 體亦應喚水火來故知筌蹄不空魚免斯得問因何
0631b01: 一念佛之力能斷一切諸障答一香栴檀改四十由
0631b02: 旬伊蘭林悉香又如有人用師子筋以為琴絃其音
0631b03: 一奏一切餘絃悉皆斷壞。
0631b04: 大智度論云佛是無上法王諸大菩薩以為法臣諸
0631b05: 臣所尊重者惟佛法王也有一菩薩自念往昔謗般
0631b06: 若墮惡道受無量苦復經無量劫來雖修餘行不能
0631b07: 得出苦海後遇善知識教念阿彌陀佛即得滅除罪
0631b08: 障超生淨土我今應當禮酬阿彌陀佛何以故父母
0631b09: 親友人天王等不能度我出離苦海惟阿彌陀佛願
0631b10: 力攝受是以得出苦海偈云若人願作佛心念阿彌
0631b11: 陀應時得為現身故我歸命禮又云佛世一老人求
0631b12: 出家舍利弗佛不許佛觀此人曩劫採樵為虎所逼上
0631b13: 樹失聲念南無佛有此微善遇佛得度獲羅漢果吁
0631b14: 一稱其名尚得解脫況終身念佛乎。
0631b15: 金剛經科儀云野狐尚聽百丈法螺螄猶護金剛經
0631b16: 十千遊魚聞佛號化為天子五百蝙蝠聽法音總作
0631b17: 聖賢蟒聞懺以生天龍聽法而悟道彼物尚能領悟
0631b18: 況人可不回心念佛。
0631b19: 正法難聞品云佛說世間人民得聞阿彌陀佛名號
0631b20: 若慈心喜悅志意清淨毛髮聳然淚即出者皆屢世
0631b22: 生皆從惡道中來餘殃未盡愚癡未解故為汝等說
0631b23: 此大法令見阿彌陀佛及其國土。
0631b24: 命終善惡感報優劣
0631c01: 首楞嚴經云佛告阿難一切世間生死相續生從順
0631c02: 習死從變流臨命終時未捨觸一生善惡俱時頓
0631c03: 現純想即飛必生天上若飛心中兼福兼慧及與淨
0631c04: 願自然心開見十方佛一切淨土隨願往生情少想
0631c05: 多輕舉非遠即為飛仙情想均等不飛不墜生于人
0631c06: 間想明斯聰情幽斯鈍情多想少流入橫生重為毛
0631c07: 輕為羽族七情三想沉下水輪生于火際受氣猛
0631c08: 火身為餓鬼常被焚燒水能害己巳無食無飲經百千
0631c09: 劫九情一想下洞火輪輕生有間重生無間二種地
0631c12: 阿鼻地獄。
0631c13: 守護國界主經云佛言若人臨命終時預知時至正
0631c14: 念分明洗浴衣吉祥而逝光明照身見佛相好眾
0631c15: 善俱現定知此人決定往生淨土若人念佛持戒無
0631c16: 精進心命終亦無善相亦無惡相地府不收安養不
0631c17: 攝如睡眠去此人疑情未斷生於疑城五百歲受樂
0631c18: 再修信願方歸淨土若人起憐憫心正念現前于財
0631c19: 寶妻子心無愛戀眼色清淨仰面含笑想念天宮當
0631c20: 來迎我耳聞天樂眼見天童捨此報身定生天界若
0631c21: 人生柔軟心起福德心身無病難憶念父母妻子於
0631c22: 善於惡心不錯亂其心正直遺囑家財辭別而去定
0631c23: 生人界若人於己巳眷屬惡眼瞻視舉手捫空便利不
0631c24: 覺身口臭穢兩目紅赤仆面而臥踡身左百節酸
0632a01: 痛或見惡相口不能言呻吟喚冤債現前心識散
0632a02: 亂狂惑顛倒體如手捻死拳身硬如石此人命
0632a03: 終定入地獄若人好其脣身熱如火常患饑渴好
0632a04: 說飲食張口不合貪戀財寶命卒難斷開眼而去此
0632a05: 人定入餓鬼若人身染重病如在雲霧心神昏散怕
0632a06: 聞佛名多愛食噉血肉之味不受勸化愛戀妻兒踡
0632a07: 手足指遍身流汗出麤聲口中呾沫此相現前定
0632a08: 入畜生。
0632a09: 十種障難
0632a10: 疑論云世間有十種人臨終不得念佛一者善友
0632a11: 未必相遇故無勸念之理二者業苦纏身不遑念佛
0632a12: 三者偏風失語不能稱佛四者狂亂失心注想難成
0632a13: 五者或遭水火不暇至誠六者遭遇豺狼無復善友
0632a14: 七者臨終惡友壞彼信心八者飽食過度昏迷至死
0632a15: 九者軍陣戰奄忽而亡十者忽墜高岩傷壞性命
0632a16: 此十種人臨終斷然不得念佛應須預修令淨業成
0632a17: 就縱有難緣必蒙佛救護也。
0632a18: 祖師指歸
0632a19: 壽禪師四料揀　有禪無淨土十人九錯路陰境若
0632a20: 現前瞥爾隨他去無禪有淨土萬修萬人去但得見
0632a21: 阿彌何愁不開悟有禪有淨土猶如戴角虎現世為
0632a22: 人師來生作佛祖無禪無淨土鐵并銅柱萬劫與
0632a23: 千生沒個人依怙。
0632a24: 壽禪師勸修淨業　問行道念佛與坐念功德如何
0632b01: 答譬如逆水張帆猶云得往更若張帆順水速疾可
0632b02: 知坐念一口尚乃八十億劫罪銷行念功德豈知其
0632b03: 量故偈云行道五百念佛一千聲事業常如此西
0632b04: 方佛自成行道念佛謂拜佛繞佛而念如此念佛身口意俱到故功德獨勝靈芝法
0632b05: 師云博地凡夫業惑纏縛流轉五道百千萬劫受諸
0632b06: 苦惱忽聞淨土志願求生一日稱名即超彼國可謂
0632b07: 萬劫難逢千生一遇若人肯念阿彌陀佛超過一切
0632b08: 善根縱然能行施戒禪誦亦不如念佛功德。
0632b09: 楊提刑云有佛釋迦是大導師指清淨土是安樂國
0632b10: 阿彌陀佛是淨土師爾諸眾生若生彼土則無諸苦
0632b11: 若不聞知固可哀憐亦有善士發三種心不求生者
0632b12: 尤可嗟嘆一曰吾道超佛越祖淨土不足生也二曰
0632b13: 處處皆淨土西方不必生也三曰極樂聖域凡夫不
0632b14: 能生也夫行海無量普賢願見阿彌陀佛國雖空維
0632b15: 摩常修淨土十方如來有廣舌之讚十方菩薩有同
0632b16: 往之心試自忖量孰與諸聖謂不足生者何其自欺
0632b17: 哉至於龍樹祖師也楞伽經有預記之文天親教宗
0632b18: 也無量論有求生之偈慈恩通讚首稱十勝智者析
0632b19: 理明辨十疑彼皆上哲精進往生謂不必生者何其
0632b20: 自慢哉火車可滅舟石不沉現華報者莫甚於張馗
0632b21: 十念而超勝處入地獄者莫速於雄俊再甦而證妙
0632b22: 因世人愆尤未必若此謂不能生者何其自棄哉。
0632b23: 慈照宗主云有行無願其行必孤有願無行其願必
0632b24: 夫願者樂也欲也欲生西方淨土樂見阿彌陀佛
0632c01: 必須發願方得往生華嚴經云不發大願魔所攝持
0632c02: 一切佛事從大願起欲成無上道故須得願波羅蜜
0632c03: 所以普賢廣無邊願海彌陀有六八願門故云法門
0632c04: 廣大無願不從備觀今時信心皈投佛會者或為病
0632c05: 苦而發心或為報親而舉意或為保守家宅或為怖
0632c06: 罪持齋凡修善緣皆為了還心願罕有為自己巳生死
0632c07: 發願念佛求生淨土者往往香燭道場祝願回向之
0632c08: 辭皆是表獻神明消災延壽而已巳雖曰積善奉佛禮
0632c09: 拜燒香實與經懺本意相違臨終所以不得往生余
0632c10: 憫念勸令同發正願求生淨土願同作佛。
0632c11: 慈照宗主偈曰萬法從心起萬法從心滅我佛大沙
0632c12: 門常作如是說持戒無信願惟得人天福福盡受輪
0632c13: 迴展轉難出離看經無慧眼不識佛深意後世得聰
0632c14: 明亂心難出離不如念佛好回心生極樂釋迦金口
0632c15: 說彌陀親授攝諸佛皆護念諸天善護持譬如貧家
0632c16: 女腹孕轉輪王諸天常愛護貧女自不知腹中有貴
0632c17: 子今此念佛人其意亦如是憶佛常念佛不久當成
0632c18: 佛諸佛善護持其人自不知我當生淨土要來後
0632c19: 世再得生人中譬如貧人家地內有伏藏藏神常守
0632c20: 護不令其有失貧人自不知家內有寶藏逐日趁客
0632c21: 作求衣食自濟今此念佛人其意亦如是不知念佛
0632c22: 人具足如來藏自說我無分反要生人天譬如病人
0632c23: 家自有真玅藥不知妙藥性不能自治病每日枕
0632c24: 邊苦痛受無量今此念佛人其意亦如是不知念佛
0633a01: 心能滅貪嗔病能為大醫王能為大寶藏利濟一切
0633a02: 人能為大法王覆護一切眾將為是凡夫不得生淨
0633a03: 土且自持齋戒後世願為人多見修行人常作如是
0633a04: 說今世不得生一蹉便百蹉勸汝修行人信我如來
0633a05: 說佛無不實言因風吹於火用力不消多幸有念佛
0633a06: 心回願超三界。
0633a07: 丞相鄭清之勸人曰今之學佛者不過禪教律究竟
0633a08: 圓頓莫如禪非利根上器神領意解者未免墮頑空
0633a09: 之失研究三乘莫如教非得魚忘筌因指見月者未
0633a10: 免鑽故紙之病護善遮惡莫如律非身心清淨表裏
0633a11: 如一者未免自纏縛之苦論其所入則禪教律要其
0633a12: 所皈則戒定慧若不由禪教律而得戒定慧者其唯
0633a13: 淨土之一門乎。
0633a14: 蓮宗寶鑑云有弟子問慈照導師云弟子專修念佛
0633a15: 三昧可得用布施持戒供養作福否師答曰汝能專
0633a16: 念彌陀若不持戒則有毀犯罪若不布施則長慳貪
0633a17: 業若不供養三寶則有我慢業若不恭敬一切則有
0633a18: 輕人罪是故毀犯即墮地獄慳貪即墮餓鬼我慢則
0633a19: 常在惡道輕人則世世貧賤以此惡業障蔽欲生淨
0633a20: 土其可得乎。
0633a21: 永明壽禪師自行錄云撿我此身從旦至中從中至
0633a22: 暮從暮至夜從夜至曉乃至一時一刻一念一項有
0633a23: 幾心幾行幾善幾惡幾心欲摧伏煩惱幾心欲降伏
0633a24: 魔怨幾心念三寶四諦幾心悟苦空無常幾心念報
0633b01: 父母恩慈幾心願代眾生受苦幾心發念菩薩道業
0633b02: 幾心欲布施持戒幾心欲忍辱精進幾心欲禪定智
0633b03: 慧幾心欲慈濟五道幾心欲勉厲行所難行幾心欲
0633b04: 超求辨所難辨幾心欲忍苦建立佛法幾心欲作佛
0633b05: 化度生上已巳撿心次復撿口如上時刻從旦已巳來
0633b06: 已巳得演說幾句深義已巳得披讀幾許經典已巳得理誦
0633b07: 幾許文字已巳得幾迴嘆佛功德已巳得幾迴回向發願
0633b08: 次復撿身如上時刻已巳得幾迴屈身禮佛幾拜已巳得
0633b09: 幾迴屈身禮法禮僧已巳得幾迴執勞掃塔塗地已巳得
0633b10: 幾迴燒香散華燃燈已巳得幾迴掃除塵垢正列供具
0633b11: 已巳得幾迴懸旛表剎合掌供養已巳得幾迴遶佛恭敬
0633b12: 十百千匝如上撿察自救無功何有閑時議人善惡
0633b13: 龍舒王居士勸人曰大阿彌陀佛經十方有無量菩
0633b14: 薩往生阿彌陀佛國彼菩薩尚欲往生我何人哉略
0633b15: 舉數條以為證青艸堂後身曾魯公老後身多憂
0633b16: 苦古老後身富貴法華尼後身作官妓是皆不信
0633b17: 西方展轉輪迴受苦或曰參禪固難見性學仙何如
0633b18: 答不修淨土而欲學仙是捨目前之美玉而求不可
0633b19: 必得之碔砆豈不惑哉按楞嚴有十種仙皆壽千萬
0633b20: 歲數盡復入輪迴世人學仙者萬不得一縱使得之
0633b21: 又不免輪迴為于形神而不能捨去也且形神者
0633b22: 乃真性中所現之妄想故寒山詩云饒汝得仙人恰
0633b23: 似守屍鬼非若佛家之生死自如而無所拘也近自
0633c01: 龍被黃龍降伏及見黃龍禪師方悟真性了道遂
0633c02: 說一偈云棄瓢囊擊碎琴如今不煉汞中金自從
0633c03: 一見黃龍後始覺從前錯用心又不聞後魏曇鑾法
0633c04: 師初自陶隱居得仙經十卷鑾欣然自得以為仙可
0633c05: 立至後遇僧菩提留支問云佛道有長生乎能老
0633c06: 為不死乎支云長生不死吾佛道也遂以十六觀經
0633c07: 與之云汝可誦此則三界無復生六道無復往盈
0633c08: 消息禍福成敗無得而至其為壽也有劫石焉有河
0633c09: 沙焉沙石之數有限壽量之數無窮此吾金仙氏之
0633c10: 長生也鑾深信之遂焚仙經而專修觀經雖寒暑之
0633c11: 變疾病之來亦不懈怠魏主憐其志向號為神鑾一
0633c12: 日告弟子云地獄諸苦不可以不懼九品淨業不可
0633c13: 以不修因令弟子高聲念阿彌陀佛鑾西向閉目叩
0633c14: 頭而亡是時僧俗同聞絲竹管絃之聲從西而來由
0633c15: 此觀之淨土法門最為捷徑況神仙者有所得則祕
0633c16: 不傳以謂泄天機而有罪佛法門惟恐傳之不廣直
0633c17: 欲度盡眾生而後已巳是其慈悲廣大非神仙之可比
0633c18: 明矣。
0633c19: 華嚴經云人生有二天人隨之一名同生二名同名
0633c20: 天人常見人人不見天人此二天人豈非善惡二部
0633c21: 童子之徒歟人之舉意發言動步常念二天人而能
0633c22: 無愧如此修淨土則必上品上生或曰一人尚有二
0633c23: 天人何天人之多也曰一月普現一切水豈必月之
0633c24: 多哉。
0634a01: 晝必有夜必為夜備暑必有寒必為寒備存必有去
0634a02: 必為去備何謂夜備燈獨褥何謂寒備衾裘炭薪
0634a03: 何謂去備福慧淨土。
0634a04: 予藏經無陰府寄庫之說奉勸世人以寄庫
0634a05: 所費之資請僧為西方之供一心西方則必往生若
0634a06: 不為淨土功德而為陰府寄庫則是志在陰府死必
0634a07: 入陰府矣譬如有人不為君子之行以交結賢人君
0634a08: 子乃寄錢于司理院獄子處待其下獄則用錢免罪
0634a09: 豈不謬哉。
0634a10: 人生時種種事務無不挂懷一旦大限到來盡皆拋
0634a11: 去雖我此身猶是棄物況身外乎靜言思之恍如一
0634a12: 夢古人有言一日無常到方知夢裡人萬般將不去
0634a13: 惟有業隨身豈可不以淨土為業乎有明了長老為
0634a14: 眾普說指此身而言曰此為死物內潑潑地者為
0634a15: 物莫于死物上作活計宜于活物上作活計予深愛
0634a16: 此語凡貪種種外物以奉其身者皆是死物上作活
0634a17: 計也。
0634a18: 人有見目前善惡未報者遂不信因果而因以不信
0634a19: 淨土殊不知善惡未有報者非無報也但遲速不同
0634a20: 耳佛謂阿難云人有今世為善死墮地獄者今世
0634a21: 為惡死生天堂者阿難問故佛言今世為善死墮地
0634a22: 獄者今世之善未熟前世之惡已巳熟也今世為惡死
0634a23: 生天堂者今世之惡未熟前世之善已巳熟也熟處先
0634a24: 受報譬如欠債急處先還左氏謂欒武子有德可以
0634b01: 庇其子黶雖為惡而可以免禍黶之子盈為善而黶
0634b02: 之惡乃累之故盈雖善而及于難止于世間目前可
0634b03: 見者善惡之報尚有如此者況隔世乎又曰儒家言
0634b04: 施報佛家言布施果報其實一也佛言欲得穀食當
0634b05: 勤耕種欲得智慧當勤學問欲得長壽當勤戒殺欲
0634b06: 得富貴當勤布施古語云人人知道有來年家家盡
0634b07: 種來年穀人人知道有來生何不修取來生福是今
0634b08: 生所受之福乃前世所修者猶今歲所食之穀乃前
0634b09: 歲所種者人不能朝種穀而暮食猶不能旋修福而
0634b10: 即受所以穀必半年福必隔世也。
0634b11: 人初未死而死之名乃自身體上得之何則以神
0634b12: 之來而寄于此其形由是而長故謂之生以神之去
0634b13: 而離于此則形由是而壞故謂之死是神者我也形
0634b14: 者我所舍也我有去來故舍有成壞然則生者非生
0634b15: 也以神之來而形成耳死者非死也以神之去而形
0634b16: 壞耳世之人不識其神徒見其形乃悅生而惡死可
0634b17: 不悲乎且神之來也何自而來哉隨業緣而來神
0634b18: 之去何自而去哉隨業緣而去業緣者何哉其所
0634b19: 作者人間之業神則隨之而生人間所作者天上之
0634b20: 業神則隨之而生于天上若作阿修羅之業神則隨
0634b21: 之生于阿修羅若作三惡道之業神則隨之生于三
0634b22: 惡道是輪迴六趣無有出期然則神者自無始以來
0634b23: 投胎易不得久留于一所所以然者何哉以吾所
0634b24: 造之業非久而不盡者故神之舍于業也業盡則形
0634c01: 壞形壞則神無所舍又隨吾今世所造之業而往矣
0634c02: 譬如人造屋宇必居其中人造飯食必享其味故造
0634c03: 如是業必受如是報自然之理也然則吾今世所
0634c04: 為豈可以不慎哉。
0634c05: 經云大醫王能治一切病不能治命盡之人佛能度
0634c06: 一切眾生不能度不信之人信者一念也若人在
0634c07: 生時心念要去身則隨去心念要住身則隨住是身
0634c08: 常隨念然猶有念欲去而身被牽繫者身壞時惟一
0634c09: 念而已巳一念到處則無不到是以一念在淨土則必
0634c10: 生淨土況佛與菩薩又接引人往生乎。
0634c11: 知歸子問善導和尚曰蒙開誨念佛之法但恐死至
0634c12: 之時心識散亂仍慮他人惑動正念忘失淨因師曰
0634c13: 善哉問也凡一切人命終須是不得怕死常念此身
0634c14: 多苦若得捨此起生淨土受無量快樂乃是稱意之
0634c15: 事如脫敝衣得換珍服其于敝衣肯生戀但遇病
0634c16: 時便念無常一心待死叮囑家人及看病往來問候
0634c17: 之人凡到我前不得說眼前閑雜之話亦不須軟言
0634c18: 安慰祝願安樂此皆空華無益若病重將終親屬不
0634c19: 得垂淚哭泣嗟嘆懊惱惑亂心神但當同聲念佛助
0634c20: 其往生待氣盡了多時然後哀泣未晚若知死是歸
0634c21: 去能不哀泣尤為達理也況往生淨土捨苦得樂慎
0634c22: 不宜哭泣使死者亂心也予又多見世人平常念佛
0634c23: 禮讚發願求生西方及至病來又怕死都不說
0634c24: 往生之事直待氣消命盡識投冥界方始十念鳴鐘
0635a01: 如賊去關門濟何事也生死事大須是自家力
0635a02: 始得若一念差錯歷劫受苦誰人相代思之思之。
0635a03: 慈照宗主淨土十門告誡云念佛人臨終三疑三關
0635a04: 不可不慎一者疑我生來作業極重修行日淺恐不
0635a05: 得生二者疑我生來欠人債負或有心願未了及貪
0635a06: 嗔癡未息恐不得生三者疑我雖念阿彌臨命終時
0635a07: 恐佛不來接引有此三疑因疑成障失其正念不得
0635a08: 往生故念佛之人切要諦信佛言勿生疑心三關者
0635a09: 凡夫雖有信心念佛緣宿業障重應墮地獄臨終不
0635a10: 免病苦若因病苦知悔悟身心決生淨土也只緣
0635a11: 無智之人不了此事言我今念佛又有病苦反謗
0635a12: 阿彌因此一念徑入地獄此是一關也二者雖則持
0635a13: 戒念佛緣平日口談淨土意戀娑婆以致臨終遭病
0635a14: 怕死貪生信受童兒呼神喚鬼燒錢化紙殺戮生命
0635a15: 緣此心邪無佛攝護墮落三塗是二關也三者臨終
0635a16: 之際繫綴資財愛戀眷屬心放不下顧于家庭中墮
0635a17: 鬼趣中或為慳犬或作蛇身守護家庭宛如在日是
0635a18: 為三關也。
0635a19: 中峰祖師云娑婆苦娑婆苦娑婆之苦誰能數世人
0635a20: 反以苦為樂甘住其中多失所臭皮袋裏出頭來長
0635a21: 養無明病成蠱驀然三寸氣消亡化作寒埋下土
0635a22: 五趣遷流不暫停百劫千生受悽楚諸仁者何如及
0635a23: 早念彌陀捨此娑婆苦。
0635a24: 西方樂西方樂西方之樂誰能覺人民國土總殊勝
0635b01: 了無寒暑并三惡蓮華胎裡出頭來時聽法音與天
0635b02: 樂琉璃地瑩絕纖塵金銀珠寶成樓閣化衣化食自
0635b03: 然及壽命無量難籌度諸仁者何如急早念彌陀取
0635b04: 彼西方樂。
0635b05: 白樂天頌云。
0635b06: 予年七十一不復事吟峨看經費眼力
0635b07: 作福畏奔波何以度心目一聲阿彌陀
0635b08: 行也阿彌陀坐也阿彌陀假饒忙似箭
0635b09: 不離阿彌陀達人應笑我多阿彌陀
0635b10: 達又作麼生不達又如何普勸世界眾
0635b11: 同念阿彌陀要脫輪迴苦快念阿彌陀
0635b12: 先德云天堂地獄兩邊排任君修向那邊來誠哉是
0635b13: 言也或曰如師之說實有六道三途輪迴受苦乎答
0635b14: 若無六道輪迴三途八難老僧亦不肯持齋斷酒肉
0635b15: 勤參禪苦念佛矣因是有輪迴苦楚纔肯念佛修行
0635b16: 願捨娑婆願生淨土我今直告仁者要見世上之人
0635b17: 誰不愛色慾誰不好酒肉誰不貪名利誰不願富貴
0635b18: 吾知此是輪迴苦本是以不謀不求也法華經云諸
0635b19: 苦所因貪欲為本若滅貪欲無所依止。
0635b20: 沈蓮池云滅諸覺觀實相念佛理則誠然但以心雖
0635b21: 離念而無明染心念念相續茲欲勉強遏捺立使空
0635b22: 寂而止動歸止止更彌動縱使麤念暫息細念猶存
0635b23: 便謂相應錯謬非小既居凡地未能絕慮忘緣何不
0635b24: 即緣慮而作進修故以念還攻于念念一佛名換彼
0635c01: 百千萬億之雜念也而妄從真起波逐水生即念即
0635c02: 空居然本體非于念外別得菩提故云萬法偽惟
0635c03: 是一心了悟自心觸目菩提矣。
0635c04: 又曰單修禪定或起陰魔如楞嚴止觀諸經論中辨
0635c05: 之甚悉念佛者佛威神力佛本願力大光明中必無
0635c06: 魔事然亦有宿障深厚或不善用心容有魔起固未
0635c07: 可定須預辨識如經論說行人見佛辨之有二一不
0635c08: 與修多羅合者是為魔事二不與本所修合者是為
0635c09: 魔事所以然者以單修禪人本所修因惟心無境故
0635c10: 外有佛現悉置不論以果不因故今念佛人一生
0635c11: 憶佛臨終見佛因果相符何得疑為魔事。
0635c12: 或問淨土之說表法耳智人宜直悟禪宗而今只
0635c13: 管讚說淨土將執事相不明理相答歸元性無二
0635c14: 方便有多門曉得此意禪宗淨土殊途同歸子之所
0635c15: 疑當下冰釋昔人于此互闡揚不一而足中峰大
0635c16: 師道禪者淨土之禪淨土者禪之淨土而修之者必
0635c17: 貴一門深入此數語猶萬世不易之定論也故大勢
0635c18: 至菩薩得念佛三昧而曰以念佛心入無生忍普賢
0635c19: 菩薩入華嚴不思議解脫而曰願命終時生安樂剎
0635c20: 是二大士一侍娑婆教主一侍安養導師宜應各立
0635c21: 門戶而乃和會圓融兩不相礙此皆人所常聞習知
0635c22: 那得尚執偏見且爾云淨土表法者豈不以淨心即
0635c23: 是淨土豈復更有七寶世界則亦將謂善心即是天
0635c24: 堂豈復更有摩忉利惡心即是地獄豈復更有刀
0636a01: 鑊湯愚癡心即是畜生豈復更有被毛戴角等耶
0636a02: 又爾喜談性理厭說事相都緣要顯我是高僧怕人
0636a03: 說我不通性理若真是理性洞明便知事外無理相
0636a04: 外無性本自交徹何須定要捨事求理離土覓心況
0636a05: 土分四種汝謂只有寂光真土更無實報莊嚴等土
0636a06: 乎若一味說無相話以圖高玅則心為淨土之說新
0636a07: 學後生看得兩分經論便能言之何足為難且汝既
0636a08: 心淨土淨隨處淨土吾試問汝還肯即廁溷中作住
0636a09: 止否還肯就犬豕牛馬同槽而飲噉否還肯入坵塚
0636a10: 與臭屍骸同眠睡否還肯洗摩飼哺伽摩羅疾膿血
0636a11: 屎尿諸惡疾人積月累年否于斯數者歡喜安穩略
0636a12: 不介意許汝說高山平地總西方其或外為忍勉內
0636a13: 起疑嫌則是淨穢之境未空憎愛之情尚在而乃開
0636a14: 口高談大聖人過量境界撥無佛國蔑視往生可謂
0636a15: 欺天誑人甘心自味苦哉苦哉又汝若有大力量大
0636a16: 誓願願于生死海中頭出頭沒行菩薩行更無畏怯
0636a17: 則淨土之生吾不汝強如或慮此土境風浩大作主
0636a18: 不得慮諸佛出世難值修學無由慮忍力未固不能
0636a19: 于三界險處度脫眾生慮盡此報身未能永斷生死
0636a20: 不受後有慮後有既在捨身受身前路茫茫未知攸
0636a21: 往則棄淨土而不生其失非細此淨土法門似淺而
0636a22: 深似近而遠似難而易似易而難他日汝當自知今
0636a23: 但諦信速應謹言毋恣口業自禍禍人貽苦報于無
0636a24: 窮也。
0636b01: 月川禪師曰螟蛉非是有羽翅者也蜾而之
0636b02: 之無間蛉螟隨聲而化翅羽生焉此言雖小可以
0636b03: 喻大十方佛土皆是眾生想綱所持染淨果報隨想
0636b04: 轉變如想青時大地皆青心想佛時豈不大地即是
0636b05: 佛耶。
0636b06: 袁居士西方合論云有狂僧自負見地余問之曰汝
0636b07: 信得出家否信得身在長安否僧愕然曰惡得不信
0636b08: 余曰汝夢中或夢未出家時見父母兄弟時或為稚
0636b09: 子嬉戲時是時知身在客否僧曰不知余曰論汝信
0636b10: 得出家及與行可是極明極徹爾見道明白當不
0636b11: 過此然纔到枕上返僧為俗易客為家己巳自不知何
0636b12: 況生死長夜靠汝些子見地焉能保其不顛倒耶時
0636b13: 僧悚然。
0636b14: 淨土決曰所謂念佛者非口念之念乃心念之念也
0636b15: 心之所念者想之所注也志之所趨也愛之所鍾也
0636b16: 情之所繫也思之所極而謀之所必得也觀于人世
0636b17: 可見矣世有以好色為心者則念念惟色色之外百
0636b18: 不上心矣有以營生為心者則念念生財財之外百
0636b19: 不上心矣此等終日亦何口念于是然期而至望
0636b20: 而企日夜不休鮮不副其念者則以心念之者確也
0636b21: 雖或雜以他事然終不足以易其正念則念佛者可
0636b22: 知矣人之念頭所係最急如水之必赴海如火之
0636b23: 必炎上如利刃之必傷如毒藥之必殺無空過者念
0636b24: 佛之念亦如是也則雖終日不念一聲佛固終日念
0636c01: 佛也若或將信將疑未知的有西方與否則雖念佛
0636c02: 以為工課千聲以為法則亦徒以為勞耳。
0636c03: 三大聖人現身勸人修淨業
0636c04: 唐洛陽罔極寺釋慧日中宗朝得度日見義淨三藏
0636c05: 躬詣竺乾遂生羨慕誓遊西域始泛舶渡海經三載
0636c06: 乃達天竺尋求梵本訪善知識獨影孤征雪嶺胡鄉
0636c07: 無所不到既經多苦深厭閻浮乃嘆曰何國何方有
0636c08: 樂無苦何法何行能速見佛問天竺三藏學者皆
0636c09: 讚淨土合千金口日聞已巳頂受漸至北印土羅
0636c10: 國王城東北有一大山山有觀音像日遂七日叩頭
0636c11: 祈請以斷食畢命為期至七日夜觀音空中現紫金
0636c12: 色相垂右手摩日頂曰汝若傳法自利利他惟有西
0636c13: 方阿彌陀國勸令念佛誦經迴願往生到彼國已巳見
0636c14: 佛及我自當知淨土法門勝過諸行說已巳忽滅日斷
0636c15: 食既困聞此加壯及登嶺東歸計行七十餘國總一
0636c16: 十八年開元七年方達長安進帝佛真容梵筴等賜
0636c17: 號慈愍三藏王法師。
0636c18: 又唐大曆二年法照大師棲止衡州雲峰寺勤修不
0636c19: 懈惟以勸人念佛為急一日僧堂粥內兩次現五
0636c20: 臺勝景景中復現有寺寺有金榜題曰大聖竹林寺
0636c21: 于是心懷渴仰欲禮五臺四年八月十三日發行至
0636c22: 五年四月到五臺縣遙見佛光寺南數道白光六日
0636c23: 到佛光寺其夜四更見一道光從北山下來射照照
0636c24: 忙入室內問眾云此何祥也有僧答言此大聖不思
0637a01: 議光常覺有緣照聞已巳即具威儀尋光至寺東北五
0637a02: 十里間果有山山下有北有一石門見二青衣
0637a03: 可年八九歲顏貌端正立于門首一稱善財一曰難
0637a04: 陀相見歡喜問訊設禮引照入門向北五六里見一
0637a05: 金門樓至門乃是一寺寺前金榜題曰大聖竹林寺
0637a06: 一如中所見者方圓可二十里一百二十院皆是
0637a07: 寶塔莊嚴其地純是黃金流渠華樹充滿其內照入
0637a08: 寺至講堂見文殊在西普賢在東各據獅子之座說
0637a09: 法之音歷歷可聽文殊左右菩薩萬餘普賢亦有無
0637a10: 數菩薩圍繞照至二菩薩前作禮問言末代凡夫去
0637a11: 聖時遙知識轉劣垢障尤深佛法浩瀚未審修行于
0637a12: 何法門最為捷要文殊報言汝今念佛今正是時諸
0637a13: 修行門無過念佛所以者何我于過去劫中因念佛
0637a14: 故得一切種智是故一切諸佛法般若波羅蜜甚深
0637a15: 禪定乃至諸佛皆從念佛而生故知念佛是諸法之
0637a16: 王汝當念無上法王令無休息照又問當云何念文
0637a17: 殊言此世界西有阿彌陀佛彼佛願力不可思議汝
0637a18: 當繫念令無間斷命終之後決定往生永不退轉說
0637a19: 是語已巳二大聖各舒金手摩照頂為授記照聞已巳
0637a20: 歡喜踴躍禮謝而退。
0637a21: 
0637a22: 西方直指卷之中
