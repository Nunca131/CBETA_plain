0718c06: 
0718c07: No. 781 [No. 780]
0718c08: 佛說佛十力經
0718c09: 
0718c10: 西天譯經三藏朝奉大夫
0718c11: 試光祿卿傳法大師賜紫
0718c12: 沙門臣施護等奉　詔譯
0718c13: 如是我聞。一時佛在舍衛國祇樹給孤獨園。
0718c14: 與苾芻眾俱。
0718c15: 是時佛告諸苾芻言。汝等當知如來應供正
0718c16: 等正覺。有十種力具是力者。即能了知廣大
0718c17: 勝處。於大眾中作師子吼轉妙梵輪。何等為
0718c18: 十。所謂如來於一切處如實了知。一切非處
0718c19: 亦如實知。由實知故是為如來第一處非處
0718c20: 智力。如來應供正等正覺具是力者。即能
0718c21: 了知廣大勝處。於大眾中作師子吼轉妙梵
0718c22: 輪。
0718c23: 復次如來於過去未來現在。一切有情諸所
0718c24: 作業。若事若處若因若報皆如實知。由實知
0718c25: 故是為如來第二業智力。如來應供正等正
0718c26: 覺具是力者。即能了知廣大勝處。於大眾中
0718c27: 作師子吼轉妙梵輪。
0718c28: 復次如來於諸禪定解脫三摩地。三摩底。
0718c29: 若染若淨。諸定分位皆如實知。由實知故
0719a01: 是為如來第三定智力。如來應供正等正覺
0719a02: 具是力者。即能了知廣大勝處。於大眾中作
0719a03: 師子吼轉妙梵輪。
0719a04: 復次如來於諸有情。若自若他種種根性皆
0719a05: 如實知。由實知故是為如來第四根智力。如
0719a06: 來應供正等正覺具是力者。即能了知廣大
0719a07: 勝處。於大眾中作師子吼轉妙梵輪。
0719a08: 復次如來於諸有情種種信解。皆如實知。由
0719a09: 實知故是為如來第五信解智力。如來應供
0719a10: 正等正覺具是力者。即能了知廣大勝處於
0719a11: 大眾中作師子吼轉妙梵輪。
0719a12: 復次如來於種種界無數界性。皆如實知。由
0719a13: 實知故是為如來第六界性智力。如來應供
0719a14: 正等正覺具是力者。即能了知廣大勝處。於
0719a15: 大眾中作師子吼轉妙梵輪。
0719a16: 復次如來於一切至處道。皆如實知。由實知
0719a17: 故是為如來第七至處道智力如來應供正等
0719a18: 正覺具是力者。即能了知廣大勝處。於大眾
0719a19: 中作師子吼轉妙梵輪。
0719a20: 復次如來於無數種宿住隨念。所謂一生二
0719a21: 生。三四五生。或十二十。乃至百生千生。無數
0719a22: 百千生中。百千成劫壞劫。成壞等事。我在
0719a23: 彼有情中隨所生處。如是名字。如是種姓。如
0719a24: 是族氏。如是飲食苦樂。如是壽量長短分限。
0719a25: 壽命盡已於某處生。此滅彼生。彼滅此生。
0719a26: 此等事相緣法方處。無數種類。宿住隨念
0719a27: 皆如實知。由實知故是為如來第八宿住隨
0719a28: 念智力。如來應供正等正覺具是力者。即
0719a29: 能了知廣大勝處。於大眾中作師子吼轉妙
0719b01: 梵輪。
0719b02: 復次如來清淨天眼過於人眼。觀見世間一
0719b03: 切有情生時滅時。若好若醜若貴若賤。若生
0719b04: 善趣。若生惡趣。隨所作業如實知見。若諸
0719b05: 有情身語意業。作不善行。毀謗賢聖。起諸
0719b06: 邪見。邪見業法合集為因。以彼因緣身壞命
0719b07: 終。墮在惡趣地獄中生。若諸有情身語意
0719b08: 業。作諸善行。不謗賢聖。起於正見。正見業
0719b09: 法合集為因。以彼因緣身壞命終。在於善趣
0719b10: 天界中生如是等事皆如實知。由實知故是
0719b11: 為如來第九天眼智力。如來應供正等正覺
0719b12: 具是力者。即能了知廣大勝處。於大眾中作
0719b13: 師子吼轉妙梵輪。
0719b14: 復次如來所有諸漏已盡。非漏隨增。心善解
0719b15: 脫。慧善解脫。見如是法智證自果。我生已
0719b16: 盡梵行已立。所作已辦不受後有。皆如實知。
0719b17: 由實知故是為如來第十漏盡智力。如來應
0719b18: 供正等正覺具是力者。即能了知廣大勝處。
0719b19: 於大眾中作師子吼轉妙梵輪。
0719b20: 佛說此經已。諸苾芻眾聞佛所說。皆大歡喜
0719b21: 信受奉行。
0719b22: 佛說佛十力經
