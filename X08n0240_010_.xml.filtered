0547a01: 大方廣佛華嚴經綱要卷第十
0547a02: 于闐國三藏沙門實叉難陀　譯經
0547a03: 清涼山大華嚴寺沙門澄觀　疏義
0547a04: 明匡山法雲寺憨山沙門德清提挈
0547a05: 華藏世界品第五之三
0547a06: 此下總明上卷所列十海之外亦各有所管十海。
0547a07: 其中一海又各管不可說佛剎微塵數。現文但各
0547a08: 說十。即為百海。亦各有剎種。及所持之剎。其布列
0547a09: 從內至外。故末後但結指最近輪圍山一海中有
0547a10: 剎種。亦二十重。是則舉外該內。是知內列十海亦
0547a11: 各各為剎種。今以一該餘者譯人省文耳。如下所
0547a12: 列十海。皆依前內離垢藏等十海鱗次列去。但
0547a13: 記內海之名。其文居然易了。
0547a14: 爾時普賢菩薩復告大眾言。諸佛子。彼離垢藏香
0547a15: 水海東次有香水海名變化微妙身。此海中有世界
0547a16: 種名善布差別方。次有香水海名金剛眼幢。世界種
0547a17: 名莊嚴法界橋。次有香水海名種種蓮華妙莊嚴。世
0547a18: 界種名恒出十方變化。次有香水海名無間寶王輪。
0547a19: 世界種名寶蓮華莖密雲。次有香水海名妙香普
0547a20: 莊嚴。世界種名毗盧遮那變化行。次有香水海名寶
0547a21: 末閻浮幢。世界種名諸佛護念境界。次有香水海名
0547a22: 一切色熾然光。世界種名最勝光照。次有香水海
0547a23: 名一切莊嚴具境界。世界種名寶燈。如是等不可
0547a24: 說佛剎微塵數香水海。其最近輪圍山香水海名頗
0547b01: 黎地。世界種名常放光明。以世界海清淨劫音聲為
0547b02: 體。此中最下方有世界名可愛樂淨光幢。佛剎微塵
0547b03: 數世界圍繞。純一清淨。佛號最勝三昧精進慧。此上
0547b04: 過十佛剎微塵數世界。與金剛幢世界齊等。有世界
0547b05: 名香莊嚴幢。十佛剎微塵數世界圍繞。純一清淨。佛
0547b06: 號無障礙法界燈。此上過三佛剎微塵數世。界與娑
0547b07: 婆世界齊等。有世界名放光藏。佛號法界無障礙
0547b08: 慧明。此上過七佛剎微塵數世界。至此世界種最上
0547b09: 方。有世界名最勝身香。二十佛剎微塵數世界圍繞。
0547b10: 純一清淨。佛號覺分華。諸佛子。彼無盡光明輪香水
0547b11: 海外。次有香水海名具足妙光。世界種名無垢。次
0547b12: 有香水海名光耀蓋。世界種名無邊普莊嚴。次有香
0547b13: 水海名妙寶莊嚴。世界種名香摩尼軌度形。次有香
0547b14: 水海名出佛音聲。世界種名善建立莊嚴。次有香水
0547b15: 海名香幢須彌藏。世界種名光明滿。次有香水海
0547b16: 名旃檀妙光明。世界種名華輪。次有香水海名風
0547b17: 力持。世界種名寶雲幢。次有香水海名帝釋身莊
0547b18: 嚴。世界種名真珠藏。次有香水海名平坦嚴淨。世界
0547b19: 種名毗璃末種種莊嚴。如是等不可說佛剎微塵
0547b20: 數香水海。其最近輪圍山香水海名妙樹華。世界種
0547b21: 名出生諸方廣大剎。以一切佛摧伏魔音為體。此中
0547b22: 最下方。有世界名炬幢。佛號世間功德海。此上過
0547b23: 十佛剎微塵數世界。與金剛幢世界齊等。有世界名
0547b24: 出生寶。佛號師子力寶雲。此上與娑婆世界齊等。有
0547c01: 世界名衣服幢。佛號一切智海王。於此世界種最上
0547c02: 方。有世界名寶瓔珞師子光明。佛號善變化蓮華幢。
0547c03: 諸佛子彼金剛光明香水海外。次有香水海名一
0547c04: 切莊嚴具瑩飾幢。世界種名清淨行莊嚴。次有香水
0547c05: 海名一切寶華光耀海。世界種名功德相莊嚴。次有
0547c06: 香水海名蓮華開敷。世界種名菩薩摩尼冠莊嚴。次
0547c07: 有香水海名妙寶衣服。世界種名淨珠輪。次有香水
0547c08: 海名可愛華照。世界種名百華雲照耀。次有香水
0547c09: 海名空大光明。世界種名寶光普照。次有香水
0547c10: 海名妙華莊嚴幢。世界種名金月眼瓔珞。次有香水
0547c11: 海名真珠香海藏。世界種名佛光明。次有香水海名
0547c12: 寶輪光明。世界種名善化現佛境界光明。如是等不
0547c13: 可說佛剎微塵數香水海。其最近輪圍山香水海名
0547c14: 無邊輪莊嚴底。世界種名無量方差別。以一切國土
0547c15: 種種言說音為體。此中最下方有世界名金剛華蓋。
0547c16: 佛號無盡相光明普門音。此上過十佛剎微塵數世
0547c17: 界有世界。與金剛幢世界齊等。名出生寶衣幢。佛號
0547c18: 福德雲大威勢。此上與娑婆世界齊等。有世界名眾
0547c19: 寶具妙莊嚴。佛號勝慧海。於此世界種最上方。有世
0547c20: 界名日光明衣服幢。佛號智日蓮華雲。諸佛子。彼帝
0547c21: 青寶莊嚴香水海外。次有香水海名阿修羅宮殿。世
0547c22: 界種名香水光所持。次有香水海名寶師子莊嚴。世
0547c23: 界種名示十方一切寶。次有香水海。名宮殿色光
0547c24: 明雲。世界種名寶輪妙莊嚴。次有香水海名出大蓮
0548a01: 華。世界種名妙莊嚴照法界。次有香水海名燈
0548a02: 妙眼。世界種名觀察十方變化。次有香水海名不
0548a03: 思議莊嚴輪。世界種名十方光明普名稱。次有香水
0548a04: 海名寶積莊嚴。世界種名燈光照耀。次有香水海名
0548a05: 清淨寶光明。世界種名須彌無能為礙風。次有香水
0548a06: 海名寶衣欄楯。世界種名如來身光明。如是等不可
0548a07: 說佛剎微塵數香水海。其最近輪圍山香水海名樹
0548a08: 莊嚴幢。世界種名安住帝網。以一切菩薩智地音聲
0548a09: 為體。此中最下方有世界名妙金色。佛號香勝威
0548a10: 光。此上過十佛剎微塵數世界。與金剛幢世界齊等。
0548a11: 有世界名摩尼樹華。佛號無礙普現。此上與娑婆世
0548a12: 界齊等。有世界名毗璃妙莊嚴。佛號法自在堅固
0548a13: 慧。於此世界種最上方。有世界名梵音妙莊嚴。佛號
0548a14: 蓮華開敷光明王。諸佛子。彼金剛輪莊嚴底香水海
0548a15: 外。次有香水海名化現蓮華處。世界種名國土平正。
0548a16: 次有香水海名摩尼光。世界種名法界無迷惑。次
0548a17: 有香水海名眾妙香日摩尼。世界種名普現十方。次
0548a18: 有香水海名恒納寶流。世界種名普行佛言音。次有
0548a19: 香水海名無邊深妙音。世界種名無邊方差別。次有
0548a20: 香水海名堅實積聚。世界種名無量處差別。次有香
0548a21: 水海名清淨梵音。世界種名普清淨莊嚴。次有香水
0548a22: 海名旃檀欄楯音聲藏。世界種名出幢。次有香水
0548a23: 海名妙香寶王光莊嚴。世界種名普現光明力。諸佛
0548a24: 子。彼蓮華因陀羅網香水海外。次有香水海名銀蓮
0548b01: 華妙莊嚴。世界種名普行次有香水海名毗璃
0548b02: 竹密雲。世界種名普出十方音。次有香水海名十
0548b03: 方光聚。世界種名恒出變化分布十方。次有香水
0548b04: 海名出現真金摩尼幢。世界種名金剛幢相。次有香
0548b05: 水海名平等大莊嚴。世界種名法界勇猛旋。次有香
0548b06: 水海名寶華叢無盡光。世界種名無邊淨光明。次有
0548b07: 香水海名妙金幢。世界種名演說微密處。次有香水
0548b08: 海名光影照。世界種名普莊嚴。次有香水海名寂
0548b09: 音。世界種名現前垂布。如是等不可說佛剎微塵數
0548b10: 香水海。其最近輪圍山香水海名密燄雲幢。世界種
0548b11: 名一切光莊嚴。以一切如來道場眾會音為體。於此
0548b12: 最下方有世界名淨眼莊嚴。佛號金剛月照十方。
0548b13: 此上過十佛剎微塵數世界。與金剛幢世界齊等。有
0548b14: 世界名蓮華德。佛號大精進善覺慧。此上與娑婆世
0548b15: 界齊等。有世界名金剛密莊嚴。佛號娑羅王幢。此上
0548b16: 過七佛剎微塵數世界。有世界名淨海莊嚴。佛號威
0548b17: 德絕倫無能制伏。諸佛子。彼積集寶香藏香水海外。
0548b18: 次有香水海名一切寶光明照。世界種名無垢稱
0548b19: 莊嚴。次有香水海名眾寶華開敷。世界種名空相。
0548b20: 次有香水海名吉祥幄照。世界種名無礙光普莊
0548b21: 嚴。次有香水海名旃檀樹華。世界種名普現十方旋。
0548b22: 次有香水海名出生妙色寶。世界種名勝幢周行。
0548b23: 次有香水海名普生金剛華。世界種名現不思議莊
0548b24: 嚴。次有香水海名心王摩尼輪嚴飾。世界種名示現
0548c01: 無礙佛光明。次有香水海名積集寶瓔珞。世界種名
0548c02: 淨除疑。次有香水海名真珠輪普莊嚴。世界種名諸
0548c03: 佛願所流。如是等不可說佛剎微塵數香水海。其最
0548c04: 近輪圍山香水海名閻浮檀寶藏輪。世界種名普音
0548c05: 幢。以入一切智門音聲為體。此中最下方。有世界名
0548c06: 華。佛號精進施。此上過十佛剎微塵數世界。與
0548c07: 金剛幢世界齊等。有世界名蓮華光明幢。佛號一切
0548c08: 功德最勝心王。此上過三佛剎微塵數世界。與娑婆
0548c09: 世界齊等。有世界名十力莊嚴。佛號善出現無量功
0548c10: 德王。於此世界種最上方。有世界名摩尼香山幢。佛
0548c11: 號廣大善眼淨除疑。諸佛子。彼寶莊嚴香水海外。次
0548c12: 有香水海名持須彌光明藏。世界種名出生廣大雲。
0548c13: 次有香水海名種種莊嚴大威力境界。世界種名無
0548c14: 礙淨莊嚴。次有香水海名密布寶蓮華。世界種名最
0548c15: 勝燈莊嚴。次有香水海名依止一切寶莊嚴。世界種
0548c16: 名日光明網藏。次有香水海名眾多嚴淨。世界種名
0548c17: 寶華依處。次有香水海名極聰慧行。世界種名最勝
0548c18: 形莊嚴。次有香水海名持妙摩尼峰。世界種名普淨
0548c19: 空藏。次有香水海名大光照。世界種名帝青炬
0548c20: 光明。次有香水海名可愛摩尼珠充滿照。世界種
0548c21: 名普吼聲。如是等不可說佛剎微塵數香水海。其最
0548c22: 近輪圍山香水海名出帝青寶。世界種名周無差
0548c23: 別。以一切菩薩震吼聲為體。此中最下方。有世界名
0548c24: 妙勝藏。佛號最勝功德慧。此上過十佛剎微塵數世
0549a01: 界與金剛幢世界齊等。有世界名莊嚴相。佛號超勝
0549a02: 大光明。此上與娑婆世界齊等。有世界名璃輪普
0549a03: 莊嚴。佛號須彌燈。於此世界種最上方。有世界名華
0549a04: 幢海。佛號無盡變化妙慧雲。諸佛子。彼金剛寶聚香
0549a05: 水海外。次有香水海名崇飾寶埤堄。世界種名秀出
0549a06: 寶幢。次有香水海名寶幢莊嚴。世界種名現一切光
0549a07: 明。次有香水海名妙寶雲。世界種名一切寶莊嚴光
0549a08: 明照。次有香水海名寶樹華莊嚴。世界種名妙華
0549a09: 間飾。次有香水海名妙寶衣莊嚴。世界種名光明海。
0549a10: 次有香水海名寶樹峰。世界種名寶雲。次有香水
0549a11: 海名示現光明。世界種名入金剛無所礙。次有香水
0549a12: 海名蓮華普莊嚴。世界種名無邊岸海淵。次有香水
0549a13: 海名妙寶莊嚴。世界種名普示現國土藏。如是等不
0549a14: 可說佛剎微塵數香水海。其最近輪圍山香水海。名
0549a15: 不可壞海。世界種名妙輪間錯蓮華場。以一切佛力
0549a16: 所出音為體。此中最下方。有世界名最妙香。佛號變
0549a17: 化無量塵數光。此上過十佛剎微塵數世界。與金剛
0549a18: 幢世界齊等。有世界名不思議差別莊嚴門。佛號無
0549a19: 量智。此上與娑婆世界齊等。有世界名十方光明妙
0549a20: 華藏。佛號師子眼光雲。於此最上方。有世界名海
0549a21: 音聲。佛號水天光門。諸佛子。彼天城寶堞香水海
0549a22: 外。次有香水海名輪赫奕光。世界種名不可說種
0549a23: 種莊嚴。次有香水海名寶塵路。世界種名普入無量
0549a24: 旋。次有香水海名具一切莊嚴。世界種名寶光照。
0549b01: 次有香水海名布眾寶網。世界種名安布深密。次有
0549b02: 香水海名妙寶莊嚴幢。世界種名世界海明了音。次
0549b03: 有香水海名月宮清淨影。世界種名入因陀羅網。
0549b04: 次有香水海名一切鼓樂美妙音。世界種名圓滿平
0549b05: 正。次有香水海名種種妙莊嚴。世界種名淨密光
0549b06: 雲。次有香水海名周寶燈。世界種名隨佛本願
0549b07: 種種形。如是等不可說佛剎微塵數香水海。其最近
0549b08: 輪圍山香水海。名積集瓔珞衣。世界種名化現妙衣。
0549b09: 以三世一切佛音聲為體。此中最下方。有香水海名
0549b10: 因陀羅華藏。世界名發生歡喜。佛剎微塵數世界圍
0549b11: 繞。純一清淨。佛號堅固智。此上過十佛剎微塵數世
0549b12: 界。與金剛幢世界齊等。有世界名寶網莊嚴。十佛剎
0549b13: 微塵數世界圍繞純一清淨。佛號無量歡喜光。此上
0549b14: 過三佛剎微塵數世界。與娑婆世界齊等。有世界名
0549b15: 寶蓮華師子座。十三佛剎微塵數世界圍繞。佛號最
0549b16: 清淨不空聞。此上過七佛剎微塵數世界。至此世界
0549b17: 種最上方。有世界名寶色龍光明。二十佛剎微塵數
0549b18: 世界圍繞。純一清淨。佛號法界普照明。
0549b19: 此下列在外第一層旋繞十方各有十海之外。鱗
0549b20: 次而列。從中至邊。故十海盡頭最近輪圍山一海。
0549b21: 言有世界種。是知在內九海皆有種剎。但未列耳。
0549b22: 此舉東方一面如是。其餘九方亦然。經文甚明。故
0549b23: 後都結文云。
0549b24: 諸佛子。如是十不可說佛剎微塵數香水海中。有十
0549c01: 不可說佛剎微塵數世界種。皆依現一切菩薩形摩
0549c02: 尼王幢莊嚴蓮華住。各各莊嚴際無有間斷。各各放
0549c03: 寶色光明。各各光明雲而覆其上。各各莊嚴具。各各
0549c04: 劫差別。各各佛出現。各各演法海。各各眾生充滿。
0549c05: 各各十方普趣入。各各一切佛神力所加持。此一一
0549c06: 世界種中。一切世界。依種種莊嚴住。遞相接連成世
0549c07: 界網。於蓮華藏莊嚴世界海。種種差別周建立。
0549c08: 此都結之文云。依現一切菩薩形摩尼王幢莊嚴
0549c09: 蓮華而住者。此摩尼幢王華。即前初舉最中央香
0549c10: 水海名無邊妙華光者。此言摩尼王幢。乃海底也。
0549c11: 然今結云皆依此海者。正顯此諸剎海。皆在香
0549c12: 之中金剛地面。以經文遠隔故揭於此。令觀者知
0549c13: 所本耳。
0549c14: 爾時普賢菩薩。欲重宣其義。承佛威力。而說頌言。
0549c15: 華藏世界海法界等無別莊嚴極清淨
0549c16: 安住於空此世界海中剎種難思議
0549c17: 一一皆自在各各無雜亂華藏世界海
0549c18: 剎種善安布殊形異莊嚴種種相不同
0549c19: 諸佛變化音種種為其體隨其業力見
0549c20: 剎種妙嚴飾須彌山城網水旋輪圓形
0549c21: 廣大蓮華開彼彼互圍繞山幢樓閣形
0549c22: 旋轉金剛形如是不思議廣大諸剎種
0549c23: 大海真珠光網不思議如是諸剎種
0549c24: 悉在蓮華住一一諸剎種光網不可說
0550a01: 光中說眾剎普十方海一切諸剎種
0550a02: 所有莊嚴具國土悉入中普見無有盡
0550a03: 剎種不思議世界無邊際種種妙嚴好
0550a04: 皆由大仙力一切剎種中世界不思議
0550a05: 或成或有壞或有已巳壞滅譬如林中葉
0550a06: 有生亦有落如是剎種中世界有成壞
0550a07: 譬如依樹林種種果差別如是依剎種
0550a08: 種種眾生住譬如種子別生果各殊異
0550a09: 業力差別故眾生剎不同譬如心王寶
0550a10: 隨心見眾色眾生心淨故得見清淨剎
0550a11: 譬如大龍王興雲空如是佛願力
0550a12: 出生諸國土如幻師術能現種種事
0550a13: 眾生業力故國土不思議譬如眾繢像
0550a14: 畫師之所作如是一切剎心畫師所成
0550a15: 眾生身各異隨心分別起如是剎種種
0550a16: 莫不皆由業譬如見導師種種色差別
0550a17: 隨眾生心行見諸剎亦然一切諸剎際
0550a18: 周布蓮華網種種相不同莊嚴悉清淨
0550a19: 彼諸蓮華網剎網所安住種種莊嚴事
0550a20: 種種眾生居或有剎土中險惡不平坦
0550a21: 由眾生煩惱於彼如是見雜染及清淨
0550a22: 無量諸剎種隨眾生心起菩薩力所持
0550a23: 或有剎土中雜染及清淨斯由業力起
0550a24: 菩薩之所化有剎放光明離垢寶所成
0550b01: 種種妙嚴飾諸佛令清淨一一剎種中
0550b02: 劫燒不思議所現雖敗惡其處常堅固
0550b03: 由眾生業力出生多剎土依止於風輪
0550b04: 及以水輪住世界法如是種種見不同
0550b05: 而實無有生亦復無滅壞一一心念中
0550b06: 出生無量剎以佛威神力悉見淨無垢
0550b07: 有剎泥土成其體甚堅硬黑闇無光照
0550b08: 惡業者所居有剎金剛成雜染大憂怖
0550b09: 苦多而樂少薄福之所處或有用鐵成
0550b10: 或以赤銅作石山險可畏罪惡者充滿
0550b11: 剎中有地獄眾生苦無救常在黑闇中
0550b12: 海所燒然或復有畜生種種醜陋形
0550b13: 由其自惡業常受諸苦惱或見閻羅界
0550b14: 饑渴所煎逼登上大火山受諸極重苦
0550b15: 或有諸剎土七寶所合成種種諸宮殿
0550b16: 斯由淨業得汝應觀世間其中人與天
0550b17: 淨業果成就隨時受快樂一一毛孔中
0550b18: 億剎不思議種種相莊嚴未曾有迫隘
0550b19: 眾生各各業世界無量種於中取著生
0550b20: 受苦樂不同有剎眾寶成常放無邊光
0550b21: 金剛妙蓮華莊嚴淨無垢有剎光為體
0550b22: 依止光輪住金色旃檀香雲普照明
0550b23: 有剎月輪成香衣悉周布於一蓮華內
0550b24: 菩薩皆充滿有剎眾寶成色相無諸垢
0550c01: 譬如天帝網光明恒照耀有剎香為體
0550c02: 或是金剛華摩尼光影形觀察甚清淨
0550c03: 或有難思剎華旋所成就化佛皆充滿
0550c04: 菩薩普光明或有清淨剎悉是眾華樹
0550c05: 妙枝布道場蔭以摩尼雲有剎淨光照
0550c06: 金剛華所成有是佛化音無邊列成網
0550c07: 有剎如菩薩摩尼妙寶冠或有如座形
0550c08: 從化光明出或是旃檀末或是眉間光
0550c09: 或佛光中音而成斯妙剎有見清淨剎
0550c10: 以一光莊嚴或見多莊嚴種種皆奇妙
0550c11: 或用十國土妙物作嚴飾或以千土中
0550c12: 一切為莊校或以億剎物莊嚴於一土
0550c13: 種種相不同皆如影像現不可說土物
0550c14: 莊嚴於一剎各各放光明如來願力起
0550c15: 或有諸國土願力所淨治一切莊嚴中
0550c16: 普見眾剎海諸修普賢願所得清淨土
0550c17: 三世剎莊嚴一切於中現佛子汝應觀
0550c18: 剎種威神力未來諸國土如夢悉令見
0550c19: 十方諸世界過去國土海咸於一剎中
0550c20: 現像猶如化三世一切佛及以其國土
0550c21: 於一剎種中一切悉觀見一切佛神力
0550c22: 塵中現眾土種種悉明見如影無真實
0550c23: 或有眾多剎其形如大海或如須彌山
0550c24: 世界不思議有剎善安住其形如帝網
0551a01: 或如樹林形諸佛滿其中或作寶輪形
0551a02: 或有蓮華狀八隅備眾飾種種悉清淨
0551a03: 或有如座形或復有三隅或如佉勒迦
0551a04: 城郭梵王身或如天主髻或有如半月
0551a05: 或如摩尼山或如日輪形或有世界形
0551a06: 譬如香海旋或作光明輪佛昔所嚴淨
0551a07: 或有輪輞形或有壇墠形或如佛毫相
0551a08: 肉髻廣長眼或有如佛手或如金剛杵
0551a09: 或如山形菩薩悉周或如師子形
0551a10: 或如海蚌形無量諸色相體性各差別
0551a11: 於一剎種中剎形無有盡皆由佛願力
0551a12: 護念得安住有剎住一劫或住於十劫
0551a13: 乃至過百千國土微塵數或於一劫中
0551a14: 見剎有成壞或無量無數乃至不思議
0551a15: 或有剎有佛或有剎無佛或有唯一佛
0551a16: 或有無量佛國土若無佛他方世界中
0551a17: 有佛變化來為現諸佛事歿天與降神
0551a18: 處胎及出生降魔成正覺轉無上法輪
0551a19: 隨眾生心樂示現種種相為轉妙法輪
0551a20: 悉應其根欲一一佛剎中一佛出興世
0551a21: 經於億千歲演說無上法眾生非法器
0551a22: 不能見諸佛若有心樂者一切處皆見
0551a23: 一一剎土中各有佛興世一切剎中佛
0551a24: 億數不思議此中一一佛現無量神變
0551b01: 悉於法界調伏眾生海有剎無光明
0551b02: 黑闇多恐懼苦觸如刀見者自酸毒
0551b03: 或有諸天光或有宮殿光或日月光明
0551b04: 剎網難思議有剎自光明或樹放淨光
0551b05: 未曾有苦惱眾生福力故或有山光明
0551b06: 或有摩尼光或以燈光照悉眾生業力
0551b07: 或有佛光明菩薩滿其中有是蓮華光
0551b08: 色甚嚴好有剎華光照有以香水照
0551b09: 塗香燒香照皆由淨願力有以雲光照
0551b10: 摩尼蚌光照佛神力光照能宣悅意聲
0551b11: 或以寶光照或金剛照淨音能遠震
0551b12: 所至無眾苦或有摩尼光或是嚴具光
0551b13: 或道場光明照耀眾會中佛放大光明
0551b14: 化佛滿其中其光普照觸法界悉周
0551b15: 有剎甚可畏叫大苦聲其聲極酸楚
0551b16: 聞者生厭怖地獄畜生道及以閻羅處
0551b17: 是濁惡世界恒出憂苦聲或有國土中
0551b18: 常出可樂音悅意順其教斯由淨業得
0551b19: 或有國土中恒聞帝釋音或聞梵天音
0551b20: 一切世主音或有諸剎土雲中出妙聲
0551b21: 寶海摩尼樹及樂音滿諸佛圓光內
0551b22: 化聲無有盡及菩薩妙音周聞十方剎
0551b23: 不可思議國普轉法輪聲願海所出聲
0551b24: 修行妙音聲三世一切佛出生諸世界
0551c01: 名號皆具足音聲無有盡或有剎中聞
0551c02: 一切佛力音地度及無量如是法皆演
0551c03: 普賢誓願力億剎演妙音其音若雷震
0551c04: 住劫亦無盡佛於清淨國示現自在音
0551c05: 十方法界中一切無不聞
0551c06: 此下重頌有一百一偈。初一偈明華藏自體。次一
0551c07: 百偈頌所持剎網。疏有科釋。皆長行義。茲不備錄。
0551c08: 補義曰。然上三品所列無邊剎海。皆從二種因緣
0551c09: 而成。一以諸佛如來行願力所成。二以眾生業力
0551c10: 所感。故剎有淨穢之不同。總彰法界以緣起為宗
0551c11: 也。如上所列無邊世界。以成剎網。安住空。此顯
0551c12: 事事無盡重重之境。而六相十玄之所明者唯此
0551c13: 而已巳。初菩薩念請三十句果問。即此二品業已巳答
0551c14: 盡。疏雖云經來未盡。其所攝因果盡在此矣。所言
0551c15: 海者乃如來性海。亦云智海。然華藏海乃性海智
0551c16: 海隨緣所變者。以從諸佛大願力風眾生妄想風。
0551c17: 以此二種緣成此華藏。正顯法界為如來藏。亦名
0551c18: 識藏。總之華藏海即如來藏海。其一一剎種即諸
0551c19: 眾生各各八識含藏種子所感。其餘一一世界。皆
0551c20: 心所善惡業行所感。故淨穢不同。所謂三界唯心。
0551c21: 萬法唯識。應觀法界性一切唯心造。以法界不可
0551c22: 思議。諸佛神通妙用不可思議。眾生業力不可思
0551c23: 議。然餘諸教所明者。但云三界唯心。大約指一娑
0551c24: 婆世界中之三界。且此娑婆乃是最中央一箇剎
0552a01: 種所持之第十三層中之一世界耳。尚未盡一層
0552a02: 所列之世界。如阿極樂。乃同在此一層東西之
0552a03: 邊。亦未盡此層量。但指極樂云。去娑婆十萬億佛
0552a04: 土耳。而眾生狹陋之習即以為遠。況二十重之華
0552a05: 藏乎。然此一華藏在法性空中。如一塵耳。況盡剎
0552a06: 海之量乎。且廣大無邊剎海中。所有十法界聖凡
0552a07: 依正種種微細不同。唯佛智盡知盡見。而二乘人
0552a08: 但就娑婆之中一箇三界。而厭離之心如此。安能
0552a09: 測佛智慧知佛境界乎。故無怪乎在座如盲聾也。
0552a10: 如此廣大果報。乃我本師毗盧遮那曠劫修因之
0552a11: 所感得。今先舉之。以勸大心眾生。生信樂心。修而
0552a12: 取證。故後三賢十聖等覺所修行門。皆稱法界性
0552a13: 修欲證此也。其後入法界品依人證入。其所證者
0552a14: 亦證此無盡法界。方為極證。然善財參五十三知
0552a15: 識。但各證一解脫門。直入普賢身一毛孔中。徹證
0552a16: 此無邊之法界。所謂因圓不踰於毛孔。如此廣大
0552a17: 微妙難思法門。又豈可與淺智而言之哉。
0552a18: 大方廣佛華嚴經綱要卷第十
