0184a01: 雲峨喜禪師語錄卷下
0184a02: 嗣法門人果性等編
0184a03: 住長安大興善寺語錄
0184a04: 師在汝州風穴受請於順治十七年庚子九月十五
0184a05: 日進院至
0184a06: 山門云跋涉江山萬里程杖頭挑撥水雲深林間識
0184a07: 得賓中主把手同歸不二門拈拄杖便行。
0184a08: 佛殿上香云三覺圓明笑倒雲門乾屎橛一真絕跡
0184a09: 拈起風穴竹筋鞭空王殿上頻稽首焦磚打著連底
0184a10: 凍遂大展三拜。
0184a11: 伽藍堂云吾今既到長安唯有一事相托煩君一臂
0184a12: 之力驀豎拂子云大家扶這箇。
0184a13: 祖師堂云東震與西乾一夥白拈賊拈香云吾今活
0184a14: 捉來當下俱勦絕便燒。
0184a15: 方丈據座以拄杖靠禪床云橫按吹毛全提正令艸
0184a16: 偃風行十方鎮靜縱擒殺活在臨時從教聖凡來乞
0184a17: 命復卓拄杖喝一喝。
0184a18: 明日眾請開堂師至法座拈請啟云大眾會麼內嚴
0184a19: 外肅水乳何分箇裏無私流通正眼如或未委試聽
0184a20: 宣讀宣畢。
0184a21: 師指法座云須彌燈王如來早已巳向人天眾前漏逗
0184a22: 了也新興善忍俊不禁為伊蓋覆一上去也即陞座。
0184a23: 拈香云此瓣香根蒂生於三韓枝葉茂乎漢國爇向
0184a24: 爐中端為祝延
0184a25: 今上皇帝聖躬萬歲萬歲萬萬歲恭願金輪永固寶
0184a26: 祚彌昌四海皆樂文明萬邦俱陶至化又拈云此瓣
0184a27: 香中散為萬事末復合為一理奉為滿朝文武闔國
0184a28: 公卿本省在任尊官縉紳文學高遷祿位永佐堯天
0184a29: 本山請主在筵緇素伏願直下早悟真空永證當來
0184a30: 佛果又拈云此瓣香二十載蜀水吳山一朝相逢兩
0184b01: 手分付今番第六回拈出奉為浙江寧波府
0184b02: 天童堂上林野先師大和尚爇向爐中用酬法乳之
0184b03: 恩維那白椎云法筵龍象眾當觀第一義師云第一
0184b04: 義諦無處迴避擬議推尋胡餅裏呷汁畢竟如何眉
0184b05: 橫鼻直還有知落處底麼出來道看僧問舊日家風
0184b06: 即不問新入長安事如何師云腳跟元不動時經萬
0184b07: 里程進云恁麼則人人盡樂堯天日家家齊唱太平
0184b08: 歌去也師云一句道著進云未審向上還有事也無
0184b09: 師云琉璃殿上無知識僧喝師便打問長安青門燉
0184b10: 煌菩薩曾翻此經未審此經作麼生翻譯師云喝囉
0184b11: 那進云且道如何受持師便打僧喝師復打問大
0184b12: 地眾生為甚麼與學人鼻孔不同師云切忌以己巳方
0184b13: 人進云如何是楞嚴大定師云動也師乃云大道虛
0184b14: 玄當陽顯露真機妙密脫體圓明卷舒應用以無虧
0184b15: 出沒隨緣而自在似水投水如空合空觸處現成了
0184b16: 無縫罅恁麼則一任孤峰頂上嘯月吟風十字街頭
0184b17: 和光混俗動若行雲止猶谷神既無心於彼此豈有
0184b18: 像於去來到這裏始可提妙明之心印廓宗說之通
0184b19: 途施格外之權衡會偏圓之一致譬如樂蘊奇音指
0184b20: 妙則宮商應節人懷覺性智巧則動用冥真然雖如
0184b21: 是秪如一句語中具三玄一玄中具三要有權有實
0184b22: 有照有用又作麼生道驀拈拄杖云棒頭有眼明如
0184b23: 日要識真金火裏看。
0184b24: 結冬制晚參僧問無眼耳鼻舌身意畢竟是何面目
0184b25: 師云庭前寒鵲噪斜陽進云眼光落地時如何師云
0184b26: 一畝之地三蛇九鼠問如何是百劫千生一句子師
0184b27: 云斷跟艸鞋尖簷蓆帽僧禮拜師便打問有苦有樂
0184b28: 途中事如何是歸家消息師云到頭霜夜月任運落
0184b29: 前溪僧頓足師云手忙腳亂問二六時中收來放去
0184b30: 如何是親切處師云瞎子有人牽跛子有人扶師乃
0184c01: 示眾云月紀秦正氣象殊光陰可惜竟何如等閒獨
0184c02: 倚南棲立四顧風寒滿太虛堪嗟祖庭秋晚正法凌
0184c03: 夷乖違本心人不根道因茲水雲義聚互為主賓宜
0184c04: 各慇懃必不相賺雖然如是且作麼生即得豈不見
0184c05: 當年慧可大師問初祖達磨大師云諸佛法印可得
0184c06: 聞乎磨云諸佛法印匪從人得可云我心未寧乞師
0184c07: 安心磨云將心來與汝安可良久云覓心了不可得
0184c08: 磨云與汝安心竟只今現前大眾人各有心何必更
0184c09: 安但只著衣喫飯坐臥經行取性自由至矣盡矣何
0184c10: 也青山綠水仍依舊萬古乾坤日月流。
0184c11: 結制燦然萬居士請上堂僧問第一義諦誠難迴避
0184c12: 囊藏於佛祖機先漏逗於長安鬧市今朝狹路相逢
0184c13: 請師重下註腳師云須彌走入鄰虛塵進云迎來送
0184c14: 往家常事短限長期過在誰師云天高群象正進云
0184c15: 謝師荅話師云海闊百川潮問鐘鼓聲聲談玅法風
0184c16: 旛繚繞唱圓音未審是甚麼意旨師云聲色堆頭臥
0184c17: 見聞進云眾中還有不聞者麼師云埋沒了也師乃
0184c18: 云一句全提該羅法界千差坐斷永絕端倪佛祖窺
0184c19: 覷無門人天仰望不及直得聖凡情盡心境俱忘湛
0184c20: 寂凝然泯絕無寄到這裏更須知有轉身一路獨步
0184c21: 大方左右逢原縱橫變化始得遂驀豎拂子云還會
0184c22: 麼萬仞巖前輕撒手大千沙界露全身。
0184c23: 咸亨禪人領涇陽眾檀越請上堂僧問承師有言差
0184c24: 排古佛離窠臼離卻窠臼又向甚麼處去師云大千
0184c25: 沙界海中漚一切聖賢如電拂進云莫是他安身立
0184c26: 命處麼師云三千里外絕淆訛進云謝師荅話師云
0184c27: 不識好惡漢僧便喝師云再喝喝看問火燒龍王殿
0184c28: 王在何處安身師云庭前驢子叫問四大各離法身
0184c29: 當在何處師云白雲淡淡杲日暉暉僧禮拜云謝師
0184c30: 慈悲師云彼此不著便問如何是學人本分事師云
0185a01: 秋來一葉落滿地月光輝進云那箇是親切處師云
0185a02: 寒山逢拾得撫掌笑呵呵進云箇中關捩子了然無
0185a03: 縫罅如何透得師云退後三步問大國長安即不問
0185a04: 涇渭清濁事若何師云灞橋餞別悲喜交并進云還
0185a05: 有濁而清者麼師云高著眼問生死事大無常迅速
0185a06: 如何著落師云深山藏獨虎進云畢竟如何師云淺
0185a07: 艸出群蛇師乃云聲前一句截斷眾流信口道來眼
0185a08: 橫鼻直入林不動艸入水不動波然而美則美矣仔
0185a09: 細檢點將來猶未盡善直饒掇轉驢腮謾道止止不
0185a10: 須說掀翻露布休云我法玅難思何故瓜田不納
0185a11: 履李下莫整冠低頭又蹉過抬眸落二三興善恁麼
0185a12: 告報大似紫羅帳裏撒珍珠盡情剖露了也遂以拂
0185a13: 子作○相云須知就裏深深意莫把封皮作信看。
0185a14: 晚參師云真空寥廓智體虛玄玅契冥符了無物我
0185a15: 所以拈花微笑互相熱謾面壁安心計窮力竭德山
0185a16: 入門便棒臨濟入門便喝雖則二俱敏手石火電光
0185a17: 徒勞鈍置直饒古今諸佛祖天下老和尚任其千般
0185a18: 施設萬種安排若到興善這裏不消一彈指傾便乃
0185a19: 高底普應前後無差且道興善有甚長處餐餐粟米
0185a20: 飯顆顆是黃金。
0185a21: 高陵眾居士請上堂僧問達磨面壁即不問斷臂安
0185a22: 心意旨如何師云物見主眼卓朔進云正恁麼時痛
0185a23: 耶不痛耶師云遠親不如近鄰進云將此深心奉塵
0185a24: 剎是則名為報佛恩師云休將庭際柏擬比路傍蒿
0185a25: 問風穴家風即不問長安風境事若何師云商山四
0185a26: 皓其是一人問棒喝交馳且拈卻請師直指第一義
0185a27: 師云不因柳毅傳書信何緣得到洞庭湖問世尊陞
0185a28: 座即不問見性成佛請師道師云迷的迷醒的醒進
0185a29: 云謝師指出當陽事十方剎海現全身師云老僧不
0185a30: 曾道著一字進云情知和尚不肯學人師云不識好
0185b01: 惡乃云箇事分明不覆藏何須特地更揄揚慇懃三
0185b02: 請重拈出兩耳元來在面傍恁麼見得便見坐臥經
0185b03: 行人人樂自天常之性超聲越色處處輝騰本地風
0185b04: 光雖則念念攀緣便乃心心永寂明明不昧了了常
0185b05: 知且道知一切法而即心自性又作麼生會良久云
0185b06: 風吹天際寒雲動雪壓難摧澗底松。
0185b07: 梁沖霄居士請上堂僧問日中有影因甚鏡裏無痕
0185b08: 師云明眼人前三尺暗進云撥艸瞻風貴圖見性即
0185b09: 今學人性在甚麼處師云海島金山笑善財問蚯蚓
0185b10: 截為兩段未審性在那一段師左右顧視云會麼僧
0185b11: 擬議師便打問喜怒哀樂尋常事一念未生時又作
0185b12: 麼生師云山青水綠進云懷珠乞丐覓他寶帶露瞻
0185b13: 風卻是誰師云雪峰道底問一念未生全體現超凡
0185b14: 入聖事若何師云上者不高低者不下問心本無心
0185b15: 因境有了境唯心事若何師云眼睛似木進云本
0185b16: 來清淨因甚又不了師云重添搕乃云丹心一點
0185b17: 動合神猷運化千般冥符至理雖則難思正體非情
0185b18: 可擬要知莫測靈明即緣而照若洪鐘之在架隨扣
0185b19: 擊以成聲大道虛玄故無求而不應正所謂無門無
0185b20: 傍四闥皇皇吾不知其名字強名之曰道還會麼金
0185b21: 蛇入夢情偏喜龍過禹門燒尾新遂喝一喝下座。
0185b22: 請斌雅鑑首座立僧天涯禪人領眾居士請上堂僧
0185b23: 問盡大地是箇禪堂未審誰是禪堂裏面人師云家
0185b24: 住大梁州更覓長安路進云內不放出外不放入且
0185b25: 道是甚麼意旨師云鼻孔元來搭上唇問朝日忙忙
0185b26: 即不問古澗寒泉事若何師云雲在嶺頭閒不徹問
0185b27: 心不是根法不是塵正當恁麼時如何師云見你納
0185b28: 敗闕僧喝師云好不識羞乃云拈起須彌鎚子當陽
0185b29: 擊碎虛空徹底了無巴鼻縱橫八面玲瓏於此端的
0185b30: 始可開鑿人天眼目提持格外風規一任換斗移星
0185c01: 與人解粘去縛著著有出身之路頭頭全殺活之機
0185c02: 權衡佛祖龜鑑宗乘奪食驅耕本無作意興善僧堂
0185c03: 眾雖不多箇箇病在膏肓宜早晚至首座寮請求發
0185c04: 藥便可痊安。
0185c05: 冬至山林知殿領眾居士請上堂僧問大地乾坤即
0185c06: 不問狹路相逢事若何師云退身三步進云一年三
0185c07: 百六十日返復元來是這漢師云錯認定盤星問碧
0185c08: 潭一釣蛟龍上請師相見事若何師便喝進云一聲
0185c09: 喝轉現全身師云庭前古柏翠谿底霜雪寒問如何
0185c10: 是西來密旨師云昨日有人從東土來進云人人有
0185c11: 箇影子因甚踏不著師云為你腳跟不穩乃云乾坤
0185c12: 有象化育無私四序遷移玄樞不動截群機於未兆
0185c13: 剔突團圞戢冥運於即化混融翬豁那邊這畔無可
0185c14: 不可若隱若顯體用全彰更須把住牢關凝然湛寂
0185c15: 滴水滴凍佛祖覷捕無門人天難以措足便好放開
0185c16: 線道一陽來復匝地普天然雖如是把住則且置放
0185c17: 開時又作麼生昨夜面南看北斗梅花早報一枝春
0185c18: 喝一喝下座。
0185c19: 謝監院暨兩廊眾耆舊上堂敘謝畢師復云兩廊義
0185c20: 重同監院遠請山僧結勝緣佛事人情皆周備風拋
0185c21: 瑞雪喜成團下座。
0185c22: 解制小參師以拄杖驀擊禪床云拈起千尋兔角杖
0185c23: 敲開蓬戶萬重關莫將心意求玄會月落潭空碧玉
0185c24: 寒復舉教中道若有一人發真歸元十方虛空悉皆
0185c25: 消殞五祖演云若有一人發真歸元十方虛空築著
0185c26: 磕著師拈云八面玲瓏須是釋迦老子通身手眼還
0185c27: 他五祖禪師雖則同床各夢檢點將來大似徐六擔
0185c28: 板興善又且不然若有一人發真歸元饑嗔飽喜閒
0185c29: 坐困眠且道與他先德相去多少試檢點看。
0185c30: 解制　上堂僧問把住牢關即不問放開一路事如何
0186a01: 師云艸鞋獰似虎拄杖活如龍進云朝來門外千峰
0186a02: 雪頃刻陽和當下消師云誰恁麼道師乃云十方雲
0186a03: 集善哉良緣表裏雍容當為何事結制共開爐同向
0186a04: 無煙火冷灰忽豆爆三千世界簸粵自客歲孟冬暨
0186a05: 望以至節屆上元曲指從頭數來看看九十日畢然
0186a06: 而慎初護末原始要終首尾一如全無縫罅不參禪
0186a07: 道佛法大家共樂無為當場奪取錦標直下心空及
0186a08: 第雖然如是且道不結不解向上還有事也無乃豎
0186a09: 拂子云天上有星皆拱北人間無水不朝東。
0186a10: 天童林野奇老和尚十周忌辰超凡知事領眾設供
0186a11: 上堂僧問初祖單傳直指人心見性成佛今日興善
0186a12: 上堂搖唇鼓舌作麼師云雲生嶺上月落澄潭進云
0186a13: 打鼓弄琵琶相逢兩作家秪如不動聲色還辯得麼
0186a14: 師云三千里外少知音進云恁麼則秦川八百獅子
0186a15: 吼大地龍象盡皈依去也師云哩嘛哪乃云眾微
0186a16: 互一性相融通充塞古今隱顯不二遂驀豎拂子云
0186a17: 大眾還委悉麼復作○相云箇裏若言有生有滅特
0186a18: 地乖張或謂無欠無餘轉見漏逗直饒來不可抑去
0186a19: 無所追猶未是向上巴鼻末後牢關何也不起滅盡
0186a20: 定而現諸威儀不捨凡夫法而圓諸聖行如向這裏
0186a21: 薦得便見天童先師苟或未然下座至真前拈香兩
0186a22: 彩一賽上供竟指真云只這闡提老倒法門至惡遺
0186a23: 殃不肖之子更毒極情證父攘羊道大誰當辨的機
0186a24: 深不自忖量藉沒拈花正脈濟宗一泒綿長電捲星
0186a25: 馳兮滔天作略金聲玉振兮擲地風光十年晏寂天
0186a26: 童塢四海雄濤潑太倉今者興善幸逢作忌謹具蘋
0186a27: 蘩之儀聊申供養不為酬恩報德貴要整復頹綱遂
0186a28: 召眾云且道頹綱作麼生整香爇一爐瞻九拜明月
0186a29: 清風曉夜涼。
0186a30: 無際禪人生日請上堂久不陞堂顯正宗藥山之道
0186b01: 有遺風淮南禪者勤伸請錦上添花又一重時當季
0186b02: 夏末旬之初炎焚爍石燎空蒸鬱流金鼎沸處處槐
0186b03: 庭脫巾避暑人人啟戶揮麈尋涼伏火催詩蟬螿聒
0186b04: 耳正恁麼時薰風自南來掀翻父母未生前面目畏
0186b05: 日從東出照徹見聞知覺根源即此會悟無生觸境
0186b06: 隨緣不變所以僧問洞山寒暑到來如何迴避山云
0186b07: 何不向無寒暑處迴避僧云如何是無寒暑處山云
0186b08: 寒時寒殺闍黎熱時熱殺闍黎召大眾云如向這裏
0186b09: 會得觸境不昧性相圓融知恩報恩時時奉重苟或
0186b10: 未然三冬向煖火九夏取風涼。
0186b11: 超凡知事領長安眾居士設齋請上堂師云蟬聲聒
0186b12: 噪秋色離披月皎長空香飄丹桂明明生佛已巳前了
0186b13: 了見聞不昧古人從此打失鼻孔可惜而今寂寥山
0186b14: 僧到這裏固是分疏不下未識諸人以為何如試檢
0186b15: 點看擊拂子下座。
0186b16: 中元日上堂金鎚影動寶劍光寒逼塞虛空貫通今
0186b17: 古是以究一真而莫測極諸法以無餘絕凡聖之名
0186b18: 模出語默之徑路性相平等神機活然所以昔有老
0186b19: 宿一夏已巳來并不為師僧說話有僧自歎云我只與
0186b20: 麼空過一夏不敢望和尚說佛法得聞正因二字也
0186b21: 得老宿聊聞乃云闍黎莫速若論正因一字也無
0186b22: 與麼道了叩齒云適來無端不合與麼道鄰壁有老
0186b23: 宿聞乃云好一釜羹被兩顆鼠糞污卻可謂本正則
0186b24: 無正這二老宿雖則激濁揚清全體大用仔細看來
0186b25: 也是泥裏洗土塊興善一夏已巳來四方雲集竟不論
0186b26: 正因及於有無但只饑來喫飯倦即打眠熱則乘涼
0186b27: 隨緣自在雖然秪如一夏至今九十日圓滿明得甚
0186b28: 麼邊事突出虛空搏玅翅踏翻滄海起游龍。
0186b29: 
0186b30: 長安大興善寺語錄終
0186c01: 雲峨喜禪師住風穴後錄
0186c02: 佛成道日上堂離婁有意徒使白浪滔天罔象無心
0186c03: 明珠忽然在掌當機覿露本自圓成不落功動豈從
0186c04: 外得所以吾佛世尊未離兜率已巳降皇宮未出母胎
0186c05: 度人已巳畢然雖如是且道正覺山前臘月八夜睹明
0186c06: 星豁然大悟又作麼生以拂子劃圓相云雲收萬里
0186c07: 乾坤淨一點無私照古今。
0186c08: 師誕日若愚領眾請上堂僧問鉗鎚高舉即不問鐵
0186c09: 樹開花事如何師云地肥茄子大進云瓊枝遶動天
0186c10: 關轉綠葉飄時地軸搖師云總不見些兒進云恁麼
0186c11: 則和盤托出增光彩普利人天鎮斯時師云放汝三
0186c12: 十棒乃云東風煖逐晚雲輕滿目晴光春色明嫩柳
0186c13: 妍花紅鬥綠鶯啼燕語話無生所以道欲識佛性義
0186c14: 當觀時節因緣時節若至其理自彰於此會得便見
0186c15: 父母未生前面目了知當人本命元辰用處聲色純
0186c16: 真舉時乾坤獨露物物頭頭顯示衲僧巴鼻塵塵剎
0186c17: 剎摠是佛祖家風是以人天共本凡聖同元物我一
0186c18: 如心境不二得非天地與我同根萬物與我一體者
0186c19: 耶喝一喝卓一卓下座。
0186c20: 上元解制小參南尋諸友可惜艸鞋絕學高流虛消
0186c21: 歲月二途不步平地契交打點將來失卻鼻孔且道
0186c22: 作麼生得恰好去良久云疑團撲破情何及諸見空
0186c23: 時理莫窮南岳五臺從去住桃紅李白笑春風。
0186c24: 結制晚參塵劫來事只在如今如今不了更經塵劫
0186c25: 乃召眾云諸禪德且道作麼生了去良久云還會麼
0186c26: 頭頂天腳踏地三千里外絕淆訛眼見色耳聞聲二
0186c27: 六時中觀自在處處壁立萬仞頭頭不著纖埃百匝
0186c28: 千重貫通今古這裏見得何妨拖泥帶水渾俗和光
0186c29: 智照圓明全體獨露雖然秪如雲門大師道觀世音
0186c30: 菩薩將錢來買胡餅放下手元來卻是饅頭又作麼
0187a01: 生會驀拈拄杖擊禪床云當陽薦取來時路策轉青
0187a02: 藜信步歸便下座。
0187a03: 上堂師云諸方十月十五結制風穴仲冬初一開爐
0187a04: 雖則遲早不等也應柴炭俱儲珍重挑灰弄火大家
0187a05: 惜取眉鬚贏得一團和氣隨緣日用皆如雲來同甘
0187a06: 寂寞清貧快樂有餘坐臥經行自適搬柴運水無拘
0187a07: 校之朱門富貴林下道人迥殊遂左右顧眾云且道
0187a08: 林下道人有甚麼長處踏翻關捩生涯別不愧堂堂
0187a09: 大丈夫。
0187a10: 解制小參過去諸如來駕馬休征忘功罷業坐治太
0187a11: 平隨聲便喝現在諸菩薩戈甲隨身開天闢地血戰
0187a12: 沙場便喝未來修學人各負良能皆呈玅手大家依
0187a13: 樣畫葫蘆便喝這一隊漢若不遇山僧收伏將來幾
0187a14: 乎分疆裂界獨守方隅割截虛空徒以自守然雖如
0187a15: 是且道風穴這裏四來禪眾雲水高流三冬告圓一
0187a16: 期果滿又作麼生驀豎拂子云隴頭春逼梅拋玉
0187a17: 溪上風催柳吐金喝一喝下座。
0187a18: 上元解期上堂師乃云一夥白面禿頭虫問水尋山
0187a19: 訪性蹤不在他方求住止卻來風穴伴殘冬荳腐饅
0187a20: 頭小米飯粗飽安然笑展容富貴滿爐燒榾柮大家
0187a21: 相向煖烘烘一團和氣好消息幾箇知音就裏窮現
0187a22: 成公案都不會妄想狐疑瞎用工黑山鬼窟排身入
0187a23: 摸著根源兩手空回首忽睹燈明佛放光動地潑天
0187a24: 紅乘時要賞元宵節打開布袋任渠儂遂以拂子敲
0187a25: 空又擊禪床云璫璫璫鼕鼕端兒下座。
0187a26: 上堂師乃以拂子作○相云若向這裏薦得便見父
0187a27: 母未生前面目苟或未然牽枝引蔓再打葛藤去也
0187a28: 鐘鼓喧騰群生聳耳主賓酬唱海眾翹勤不落聲色
0187a29: 見聞突出當人面目了無生住異滅會取本命元辰
0187a30: 澄澄絕照法法圓明即此便見人天共本凡聖同源
0187b01: 物我一如心境不二然雖如是且道如何是父母未
0187b02: 生前一著萬里風雲寒色重紛紛雨雪戰春光擊拂
0187b03: 子。
0187b04: 知還都寺含白書記圓蒲知客德安守賢侍者同向
0187b05: 南方請大藏回上堂拈香祝聖罷敷座云開口成雙
0187b06: 橛無言落二三除卻兩頭不居中道如有作家衲僧
0187b07: 試出眾道看僧問大藏法寶還有一口氣轉得也無
0187b08: 師云問處甚分明進云佛說三藏法元為一切心若
0187b09: 無一切心佛法向甚麼處著師云是山皆有寺何處
0187b10: 不為家進云大海波心瀑流不息師便打問若論此
0187b11: 事眨上眉毛早已巳錯過如何有三藏十二部師驀豎
0187b12: 拄杖云速道進云猶轉第二藏也師云你道第一藏
0187b13: 看僧便喝師便打乃云原夫先聖於無量劫中勤苦
0187b14: 受盡了悟真常所得祕要法門甚為稀有承無漏根
0187b15: 力唱道雞園騰芳鷲嶺四十九年三百餘會鼓舌搖
0187b16: 唇橫揮豎抹談說三藏一切修多羅教謂之建法幢
0187b17: 立宗旨東流震旦西紹迦維衣被一切眾生洞達群
0187b18: 靈心府盡未來際永證菩提然雖如是且道此一段
0187b19: 奇特持因緣向甚處得來驀豎拂子云要知盡從這裏
0187b20: 出何也豈不見道一切諸佛及諸佛法阿耨多羅三
0187b21: 藐三菩提皆從此經出左右顧眾云且道此經又從
0187b22: 甚處出良久云還會麼如其會得方知日用二六時
0187b23: 中著衣喫飯阿屎放尿折旋俯仰俱是諸佛如來法
0187b24: 藏三昧海脫或未然向第二義打之遶互相熱瞞去
0187b25: 也乃敘事畢復云秪如祖師道三世諸佛是奴婢一
0187b26: 大藏教是涕唾又作麼生碧天明月流光遠大地江
0187b27: 河入海長卓拄杖下座。
0187b28: 解制上堂師云時逢上元之際恰遇林下解制昨歲
0187b29: 孟冬聚首看看九十日畢光陰迅速何憑於戲如駒
0187b30: 過隙諸方浩浩談禪風穴法無滋味搬柴遠上高峰
0187c01: 歸來汗流脊背脫粟飯與饅頭一飽眠熟睡幸不
0187c02: 見神見鬼依舊眉橫鼻直滿肚妄想紛飛尖斗量之
0187c03: 不及大似雪點紅爐究取了無巴鼻於此若解承當
0187c04: 便是心空及第正麼時大家念箇囌嚕囌嚕唎
0187c05: 唎以拂子敲禪床云還委悉麼信手擊開不二門
0187c06: 從君出入無迴避。
0187c07: 修建水陸會眾請上堂師云宏機普應正體湛然大
0187c08: 用全提隱顯莫測諸佛以此津濟四生而慈心廣被
0187c09: 菩薩以此梯航九有而悲智圓明等閑收放縱橫一
0187c10: 段真歸掌握神功如乾坤之覆載化育若日月之照
0187c11: 臨光含萬象無遺福庇群生有賴由是或現三頭六
0187c12: 臂摧伏魔軍或示萬別千差成就正覺難思玅德利
0187c13: 物何窮所以道淨法界身本無出沒大悲願力示現
0187c14: 受生然雖如是且道法會告圓離苦得樂一句又作
0187c15: 麼生驀拈拄杖卓云杖頭雨雪無層數買得春光不
0187c16: 用錢。
0187c17: 上堂雨霽春光艸木榮山花啼鳥話無生覺天風月
0187c18: 成何事千載流芳化育清恁麼則物物頭頭包含法
0187c19: 界塵塵剎剎普現全身當機指作司南徹底了無向
0187c20: 背正所謂淨法界身本無出沒大悲願力示現受生
0187c21: 便能巨闢重關單提獨弄作人天之眼實佛祖之
0187c22: 良模照用同時隱顯自在然雖如是且不落夤緣一
0187c23: 句作麼生道心地不栽閑艸木滿途荊棘綻蓮華。
0187c24: 
0187c25: 
0187c26: 
0187c27: 
0187c28: 
0187c29: 
0187c30: 風穴後錄終
0188a01: 問荅入室機緣
0188a02: 元一問如何是先照後用師云運籌幃幄中決勝千
0188a03: 里外進云如何是先用後照師云斫卻月中桂清光
0188a04: 倍更多進云如何是照用同時師云金翅劈海直取
0188a05: 龍吞進云如何是照用不同時師云華山圖蹟上潘
0188a06: 閬倒騎驢。
0188a07: 僧問如何是清淨法身師云東司籌子念摩訶僧云
0188a08: 即是我師云這齷齪鬼。
0188a09: 僧問事存函蓋合理應箭鋒拄為甚麼天傾東南地
0188a10: 傾西北師云差之毫釐失之千里僧云某甲把斷要
0188a11: 津去也師云漏逗了也僧禮拜師與當頭一蹋。
0188a12: 僧問三世諸佛不知有狸奴白牯卻知有請問知有
0188a13: 箇甚麼師云吾常於此切僧云某甲為甚麼不知師
0188a14: 云汝喫粥了也未僧云喫了師云又道不知。
0188a15: 晚參師舉僧問雲門學人不起一念時還有過也無
0188a16: 門云須彌山意旨如何超越元嶮貫一云撼搖不動
0188a17: 養心云撐天拄地參退師即一齊榜出法堂前乃鳴
0188a18: 鑼集眾命三僧端容班立上位師便大展坐具將撐
0188a19: 禮拜三僧俱驚怖迴避師笑云將謂有險峻之機撐
0188a20: 天拄地撼搖不動元來只如此便一齊掌退歸方丈
0188a21: 悟元率中隱微三僧掛搭次謝單師問云汝等是身
0188a22: 進堂耶是心進堂耶僧俱無語師勵聲正色曰你們
0188a23: 主人公也不曾帶得來如何要到我這裏住僧皆悚
0188a24: 然班拜一齊胡跪師遂以拂子點云南無佛陀耶南
0188a25: 無達摩耶南無僧伽耶復鳴指一下歸方丈。
0188a26: 凌司李參師云莫便是十如居士麼荅云是師即欄
0188a27: 胸搊住云覿面相逢一句速道速道士茫然師云不
0188a28: 是不是士云太鹵莽生師云賺我來賺我來良久復
0188a29: 問向聞居士留心箇中士云元不曾師云幸值不曾
0188a30: 若曾三十棒一棒也不饒士云且道棒頭有眼無眼
0188b01: 師云山僧今日不打你在士云要且無下手處師云
0188b02: 不知痛癢漢士無語。
0188b03: 問林我知藏依經解義三世佛冤離經一字即同廢
0188b04: 說且不即不離意旨如何林云特來禮拜和尚師云
0188b05: 躲跟禪和林便拜師即打出。
0188b06: 晚參師垂問云適纔達磨大師從少林來被趙州驀
0188b07: 面一指走入柏樹子裏去也汝等諸人作麼生救取
0188b08: 他出來眾下語不契師云山僧救他去也便一齊掌
0188b09: 退歸方丈遂問侍者云大眾救不得汝等試救看玄
0188b10: 印近前作聽勢蓮萼云蒼天蒼天慧生云相隨來也
0188b11: 師哂之。
0188b12: 僧求開示師云汝未進山門時頭頭頂住青天今進
0188b13: 山門了步步蹋著實地僧云學人不會師云幸汝不
0188b14: 會若會山僧即無藏身處。
0188b15: 問徹維那趙州道昨夜三更文殊普賢相打各與三
0188b16: 十棒趁出且道是賞他是罰他徹云賞罰分明師云
0188b17: 鄭州出曹門徹纔禮拜師即打出。
0188b18: 問福侍者明月在天影涵眾水是甚麼消息福云照
0188b19: 天照地師云換卻你眼睛福即抽身出方丈師云可
0188b20: 憐生。
0188b21: 問玄印如何是一喝不作一喝用印云放和尚三十
0188b22: 棒師云山僧過在甚麼處印云再犯不容師云如何
0188b23: 是一喝不作一喝用印擬議師云汝適纔道過了
0188b24: 也乃直打出。
0188b25: 問耕畬舉一不得舉二放過一著落在第二放過即
0188b26: 不問且道一如何舉畬無語師打出方丈。
0188b27: 問斷峰如何是賓中主峰從東過西師云如何是主
0188b28: 中賓峰又從西過東師云賓主相逢合談何事峰便
0188b29: 禮拜師便打出。
0188b30: 問玄默路逢達道人不將語默對將甚麼對玄便喝
0188c01: 師云不是達道人玄云那箇是道師便喝玄便禮拜
0188c02: 師直打出。
0188c03: 問真副寺至道無難唯嫌揀擇為甚鹹底即喜淡底
0188c04: 即厭真云少他一點不得師云是甚麼人境界進云
0188c05: 嶽邊頓落千山勢海上消歸萬泒聲便禮拜師便打
0188c06: 師拈拄杖問均濟云若喚作色塞卻你眼卓云若喚
0188c07: 作聲塞卻你耳不落聲色你作麼生道濟便喝師云
0188c08: 落聲色了也濟便抽身出方丈師隨後便打。
0188c09: 問慧泉如何是佛殿裏的如何是佛麻三斤如何是
0188c10: 佛杖林山下竹筋鞭此三轉語你道那一語親慧豎
0188c11: 拳云與這箇無二無別師云錯慧便喝師云納敗闕
0188c12: 漢慧云莫謗他好師打云卻是你謗我。
0188c13: 問煙樹聲前薦得箭過新羅句後承當刻舟記劍不
0188c14: 涉二途你作麼生道樹便禮拜師云躲跟漢樹便喝
0188c15: 師即打出。
0188c16: 師拈拄杖問僧云聞聲悟道見色明心乃豎起云這
0188c17: 箇是色那箇是心僧便拜師卓一卓云這箇是聲那
0188c18: 箇是道僧喝師云要知除去聲色悟迷始得。
0188c19: 問慧生有一人在萬丈枯井裏不假寸繩作麼生出
0188c20: 得慧便喝師云恁麼在金剛水際埋沒了也慧抽身
0188c21: 便出師隨後便棒。
0188c22: 問虎堂二邊不著中道不居你向甚麼處安身立命
0188c23: 堂便禮拜師云無地頭漢堂便喝師便打出。
0188c24: 僧問如何是奪人不奪境師云臨崖看滸眼特地一
0188c25: 場愁僧云如何是奪境不奪人師云夜來風雨妒花
0188c26: 落有誰知僧云如何是人境俱奪師云天子一怒伏
0188c27: 尸萬里僧云如何是人境俱不奪師云垂衣皇化野
0188c28: 老謳歌。
0188c29: 問光明僧如何是你眼光僧指眼師云如何是你耳
0188c30: 光僧指耳師云色身敗壞時光在甚麼處僧便禮拜
0189a01: 師打云向這裏照天照地去也。
0189a02: 問僧近離甚處僧云五臺來師云文殊為你說甚麼
0189a03: 法僧云穿衣喫飯師云四大分散時穿喫箇甚麼僧
0189a04: 喝師云鼓粥飯氣僧擬議師云裨販菩薩者罪不容
0189a05: 誅僧云應無所住而生其心未審是那箇心師云露
0189a06: 也僧云在甚處師云沒了也。
0189a07: 指極禪人領眾同參師問近從那邊過來極云楊山
0189a08: 來師云楊山幾時解制極云正月十五師遂舉如意
0189a09: 云你從結制以來腳跟下曾蹋著這箇麼極擬議師
0189a10: 便打復問參眾適纔錯打這上座入地獄如箭射汝
0189a11: 諸人還救得山僧麼眾無語師云既無人救得山僧
0189a12: 自救去也以拄杖一齊打出。
0189a13: 一日僧呈偈師云汝那裏討來底僧云學人自作底
0189a14: 師云木人騎馬過西天且道那邊有甚麼事僧云特
0189a15: 來請問和尚師以手指云過者邊著僧即從西過東
0189a16: 師云會麼僧云不會師云是汝自作底為甚麼不會
0189a17: 亂統禪和便打出。
0189a18: 僧問靈苗瑞艸為甚麼野父愁耘師云好事不如無
0189a19: 僧云學人一拳打破虛空向甚麼處藏身師云費力
0189a20: 不少。
0189a21: 旵堂問喚作虛空則觸不喚作虛空則背不觸不背
0189a22: 畢竟喚作甚麼師云合取兩片皮空纔擬議師拈棒
0189a23: 直打出方丈。
0189a24: 淨白問大地無寸土學人從甚麼處來師云你即今
0189a25: 在甚麼處白便喝師云胡喝亂喝白無語師便打。
0189a26: 蕭居士求開示師乃敲禪床云會麼士云不會師云
0189a27: 若不會山僧更與下箇註腳遂遶禪床一匝士云某
0189a28: 甲亦隨和尚一步步去師云獅子咬人韓盧逐塊。
0189a29: 師與觀察嶪張公茶話次公曰若論箇中事本自
0189a30: 現成到這裏吾為甚麼不知師曰不知者即良知也
0189b01: 蓋無知而無所不知耳但能一念回光體會源頭明
0189b02: 白則道無不在矣故曰一陰一陽之謂道繼之者善
0189b03: 也成之者性也仁者見之謂之仁智者見之謂之智
0189b04: 百姓日用而不知故君子之道鮮矣公曰吾固不知
0189b05: 請師指教師曰檀越貴姓公曰賤姓張師曰居士元
0189b06: 來卻知公乃快然肯首師曰三千里外絕淆訛。
0189b07: 師一日因侍御李公偕內翰松谷張公相訪坐喜公
0189b08: 池李曰學生為此事不明今特參承座下請師不倦
0189b09: 垂誨師舉起如意曰會麼李曰不會師曰覿面相呈
0189b10: 為甚麼不會李曰然隱微之妙理未足以聲色形容
0189b11: 也師曰檀越高論略違貴教之本旨李曰何謂耶師
0189b12: 曰不見道潛雖伏矣亦孔之昭乎李曰如何即是張
0189b13: 曰據吾所見則無處不是師曰是箇甚麼張乃顧李
0189b14: 公相笑師曰眼眼相覷此事竟不致於隱諱矣李曰
0189b15: 如何下手師即與二公長揖而別。
0189b16: 湛然禪人請益云諸佛智慧甚深無量其智慧門難
0189b17: 解難入一切聲聞辟支佛所不能知乞和尚方便開
0189b18: 示師云諸佛智慧者即當人之自性也何遠乎哉此
0189b19: 性囫圇無縫罅收放絕行藏正所謂絕是非之端超
0189b20: 思議之表得非甚深無量者耶纔作與麼見解則不
0189b21: 能入不能知耳所以道無門即解脫之門無路乃道
0189b22: 人之路備矣故日昨與公相見時山僧即問大德向
0189b23: 來高隱何處公荅曰牛家集吉祥菴山僧曰業何所
0189b24: 為公荅曰凡有往來者隨分結緣山僧曰忽然撞著
0189b25: 箇銅頭銕額漢來汝作麼生管待公彼時無對就向
0189b26: 這裏若透得去可謂功不浪施其或未然更與拈出
0189b27: 箇事元來無狀名豈能詮註論疏親頭頭應用無虧
0189b28: 缺處處縱橫本現成隱顯翛然從去住高低豁爾絕
0189b29: 危平芥中元納須彌在莫謂須彌納芥身。
0189b30: 
0189c01: 
0189c02: 
0189c03: 
0189c04: 
0189c05: 
0189c06: 
0189c07: 
0189c08: 
0189c09: 
0189c10: 
0189c11: 拈古
0189c12: 舉世尊初生一手指天一手指地周行七步目顧四
0189c13: 方云天上天下唯吾獨尊後雲門云我當時若見一
0189c14: 棒打殺與狗子喫貴圖天太平。
0189c15: 拈云世尊不解覆藏惹得雲門眼熱。
0189c16: 舉世尊於靈山會上拈花獨迦葉微笑。
0189c17: 拈云世尊具拏龍之手迦葉有陷虎之機然雖父
0189c18: 為子隱子為父隱要且謾他百萬人天一點不得。
0189c19: 舉世尊臨涅槃時以手摩胸告眾云汝等善觀吾紫
0189c20: 磨金色之身瞻仰取足無令後悔時人天百萬悉皆
0189c21: 領悟。
0189c22: 拈云這老倒一生出乖露醜抵死猶自不知羞當
0189c23: 時若遇山僧在會便乃和聲推倒喝散大眾免致
0189c24: 累及這一夥墮在聲色裏直至如今出不得。
0189c25: 舉世尊因外道手握活雀兒問云為死為活世尊以
0189c26: 足跨門限云你道我欲出欲入。
0189c27: 拈云世尊被外道一問至今出入不得外道被世
0189c28: 尊一擒便乃收放莫由有人救得這兩箇漢便請
0189c29: 下一轉語。
0189c30: 舉殃崛托缽至一長者家其家婦人正值產難子母
0190a01: 未分長者云瞿曇弟子汝為至聖當有何法能免產
0190a02: 難殃崛語長者云我乍入道未知此法待我回問世
0190a03: 尊卻來相報及返具事白佛佛告殃崛汝速去報言
0190a04: 我自從賢聖法來未曾殺生殃崛奉佛語即往告之
0190a05: 其婦得聞即免產難。
0190a06: 拈云殃崛回問世尊往來辛苦婦聞當下分娩母
0190a07: 子一雙且道我自賢聖法來未曾殺生又且如何
0190a08: 話會水向石邊流出冷風從花裏過來香。
0190a09: 舉文殊三處過夏因緣尊宿云好一搥又卻放過甘
0190a10: 作小乘。
0190a11: 拈云尊宿與麼道只見錐頭利不見鑿頭方殊不
0190a12: 知不因漁父引爭得見波濤。
0190a13: 舉香嚴初開法溈山令人送書並拄杖至嚴接得便
0190a14: 哭蒼天蒼天僧云和尚為甚如此師云秪為春行秋
0190a15: 令。
0190a16: 拈云溈山送拄杖兵隨印轉香嚴接得便哭將逐
0190a17: 符行且道春行秋令意旨如何舌頭無骨。
0190a18: 舉法眼示眾云這裏聚集少時為上座僧堂裏這裏
0190a19: 聚集少時為上座三門頭這裏聚集少時為上座寮
0190a20: 舍裏為復說上座過別有道理會下有數尊宿對一
0190a21: 人云諸佛出世也有這箇方便一人云今日離章義
0190a22: 一人云你道他為人在甚麼處一人云點燈等上座
0190a23: 多時也一人云甚麼處聚集來。
0190a24: 拈云法眼老漢只顧掩耳偷鈴殊不知傍觀者哂
0190a25: 諸尊宿雖則孟春猶寒仲夏毒熱簡點將來盡是
0190a26: 隨摟擻漢且道普濟又作麼生煙雨盜將山色去
0190a27: 溪風送出水聲來。
0190a28: 舉南泉云文殊普賢昨夜三更相打每人與二十棒
0190a29: 趁出了也趙州云和尚棒教阿誰喫泉云王老師過
0190a30: 在甚麼處州乃作禮。
0190b01: 拈云南泉問罪依贓趙州據款結案若到風穴門
0190b02: 下教他自領出去何故罪不重科。
0190b03: 舉疏山因院主造塔畢來白山山云汝將多少錢與
0190b04: 匠人主云一切在和尚山云為將三文錢與匠人為
0190b05: 將兩文錢與匠人為將一文錢與匠人若道得與吾
0190b06: 親造塔主無語後舉侶大嶺嶺云還有人道得麼主
0190b07: 云未有人道得嶺云汝回舉侶疏山道大嶺云若將
0190b08: 三文錢與匠人和尚今生決定不得塔若將兩文錢
0190b09: 與匠人和尚與匠人共垂一隻手若將一文錢與匠
0190b10: 人累他匠人眉鬚墮落主回舉侶疏山山具威儀望
0190b11: 大嶺禮拜嘆云大嶺古佛放光射至此間雖然如是
0190b12: 也是臘月蓮花大嶺後聞此語云我恁麼道也是龜
0190b13: 毛長數丈。
0190b14: 拈云院主雖與造塔勞而無功疏山不解還錢徒
0190b15: 為算數當時若是風穴待問汝將多少錢與匠人
0190b16: 向他道分文不直不唯絕累大嶺不了抑免疏山
0190b17: 尸骸遍地然雖如是且臘月蓮花龜毛長數丈又
0190b18: 作麼生蝸牛頭角兩丫叉。
0190b19: 舉馬祖因僧問離四句絕百非請師直指西來意祖
0190b20: 云我今日勞倦不能為汝說問取智藏去公案。
0190b21: 拈云諸方盡謂這僧錯過馬師父子枉費自家艸
0190b22: 鞋殊不知馬師父子鼻孔俱落在這僧手裏具眼
0190b23: 者試辨看。
0190b24: 舉趙州因僧問皓月當空時如何州云猶是階下漢
0190b25: 僧云請師接上階州云月落後相見。
0190b26: 拈云透生死關方能高超物表秉殺活劍始可接
0190b27: 物利生這僧若不遇趙州一向扶籬摸壁帶鎖擔
0190b28: 枷然雖如是且道月落後又作麼生相見水歸大
0190b29: 海波濤淨雲到蒼梧氣象閒。
0190b30: 舉溈山坐次仰山從方丈前過山云若是百丈先師
0190c01: 子須喫痛棒始得仰云今日事作麼生山云合取兩
0190c02: 片皮有分仰云此恩難報山云非子不才老僧年邁
0190c03: 仰云今日親見百丈師翁山云向甚麼句中見先師
0190c04: 仰云不道見只是無別山云始終作家。
0190c05: 拈云溈仰父子可謂動絃別曲葉落知秋線去絲
0190c06: 來機輪活脫當此之際且作麼生是他得見百丈
0190c07: 師翁處野色更無山隔斷天光直與水相通。
0190c08: 舉長生問靈雲混沌未分時如何靈云露柱懷胎生
0190c09: 云分後如何靈云如片雲點太清生云未審太清還
0190c10: 受點也無靈不對生云恁麼則含生不來也靈亦不
0190c11: 對生云直得純清絕點時如何靈曰猶是真常流注
0190c12: 生云如何是真常流注靈曰侶鏡常明生云未審向
0190c13: 上還有事也無靈曰有生云如何是向上事靈曰打
0190c14: 破鏡來與子相見。
0190c15: 拈云長生玄關深鎖靈雲八字打開直得古今洞
0190c16: 明纖塵不隔然雖如此猶未是向上巴鼻在且作
0190c17: 麼生是向上巴鼻路遠夜長休把火大家吹滅暗
0190c18: 中行。
0190c19: 舉南泉示眾云法身還具四大不有人道得與他一
0190c20: 腰褌道吾云性地非空空非性地此是地大三大亦
0190c21: 然泉不違前語與褌一腰。
0190c22: 拈云南泉雖則不食前言要且不是好心道吾贏
0190c23: 得一腰褌竟不知著賊風穴當時若在但道請和
0190c24: 尚歸方丈喫茶不唯契他南泉亦免互相鈍置。
0190c25: 舉五祖因僧問一大藏教是箇切腳未審切箇甚麼
0190c26: 字祖云缽羅孃。
0190c27: 拈云這僧切腳頗真其奈五祖還字未的卻把音
0190c28: 和之門切作麻韻不定風穴又且不然一大藏教
0190c29: 是箇切腳未審切箇甚麼字劈脊便棒何謂如此
0190c30: 豈不見道有聲韻中直取見形篇內活拏。
0191a01: 舉國師三喚侍者三應師云將謂吾辜負汝卻是汝
0191a02: 辜負吾。
0191a03: 拈云國師三喚竹影掃階塵不動侍者三應月穿
0191a04: 潭底水無痕且道負汝負吾又作麼生啼得血流
0191a05: 無用處不如緘口過殘春。
0191a06: 舉天皇因龍潭問某甲自來不蒙指示心要皇云自
0191a07: 汝到來未嘗不指示汝心要潭云何處指示皇云汝
0191a08: 擎茶來吾與汝接汝行食來吾與汝受汝和南時吾
0191a09: 便低頭何處不指示汝心要潭佇思間皇云直下便
0191a10: 見擬思即差潭當下有省復問如何保任皇云任性
0191a11: 逍遙隨緣自在但盡凡情別無聖解。
0191a12: 拈云天皇雖有打破虛空底鉗鎚且無補綴陰陽
0191a13: 底針線只今若問風穴如何保任即喚云闍黎待
0191a14: 伊應喏向道歸堂喫茶去。
0191a15: 舉芙蓉楷侍投子遊園子度拄杖與楷楷便隨行子
0191a16: 云理合與麼楷云與和尚提鞋挈杖不為分外子云
0191a17: 有同行在楷云那一人不受教子休去至晚問楷早
0191a18: 來說話未盡在楷云請和尚舉子云卯生日戌生月
0191a19: 楷即點燈來子云汝上來下去總不徒然楷云在和
0191a20: 尚左右理合如此子云奴兒婢子誰家屋裏無楷云
0191a21: 和尚年尊缺他不可子云得與麼殷勤楷云報恩有
0191a22: 分。
0191a23: 拈云明投暗合玉轉珠回賓主和同不無洞達然
0191a24: 則曹洞門下足可觀光若據臨濟兒孫麤硬拄杖
0191a25: 未肯放過在何也那邊不住空王殿爭肯耘田向
0191a26: 日輪。
0191a27: 舉神藏示眾云知而無知不是無知而說無知南泉
0191a28: 云與麼依師道始得一半黃檗運云不是南泉駁他
0191a29: 要圓前話。
0191a30: 拈云潑油救火渾閒事雪上加霜愁殺人。
0191b01: 舉藥山坐次有僧問云兀兀地思量箇甚麼山云思
0191b02: 量箇不思量底僧云不思量底如何思量山云非思
0191b03: 量。
0191b04: 拈云大小藥山被這僧拶著直至如今轉身不得。
0191b05: 舉九峰希廣禪師首謁雲蓋智乃問興化打克賓意
0191b06: 旨如何智下禪床展兩手吐舌示之希打一坐具智
0191b07: 云此是風力所轉又問石霜琳琳云你意作麼生希
0191b08: 又打一坐具琳云好一坐具祗是不知落處又問真
0191b09: 淨淨云你意作麼生希又打一坐具淨云他打你也
0191b10: 打希於言下大悟。
0191b11: 拈云九峰雖則三度令行到底不知坐具落處真
0191b12: 淨道他打你也打正是金鋀莫辨玉石難分且道
0191b13: 即今還有辨得出底麼若辨得出生陷無間地獄嶽
0191b14: 其或未然鶴有九皋難翥翼馬無千里謾追風。
0191b15: 舉西院思明禪師問保壽云蹋破化城來時如何壽
0191b16: 云不斬死漢院云斬壽便打院連道十聲斬壽連聲
0191b17: 打十棒趁出復云適來這僧將赤肉抵他乾棒有甚
0191b18: 麼死急次有僧云某甲啟和尚問話底僧在大覺處
0191b19: 來兩人同參在這裏見解總與麼恐已巳後委悉和尚
0191b20: 法道須是趁出二人若不趁出已巳後難得人承嗣壽
0191b21: 便趁出陳白這僧。
0191b22: 拈云西院縱然蹋破化城要且腳跟未得點地保
0191b23: 壽雖則不斬死漢早已巳血濺梵天只如趁出陳白
0191b24: 這僧意作麼生韜略雙全多意氣安南塞北一齊
0191b25: 收。
0191b26: 舉翠微無學禪師因龍牙問自到和尚法席每每上
0191b27: 堂不蒙一法示誨意在於何微云嫌箇甚麼牙後又
0191b28: 問洞山山云爭怪得老僧後又問法眼眼云祖師來
0191b29: 也雪竇云兩箇漢被這僧穿卻唯有法眼與他同參。
0191b30: 拈云雪竇老漢秪具一隻眼只知兩箇漢被這僧
0191c01: 穿卻殊不知這僧被法眼穿卻。
0191c02: 舉大慧拈竹篦問僧云喚作竹篦則觸不喚作竹篦
0191c03: 則背不得有語不得無語速道速道僧云甕裏怕走
0191c04: 卻鱉那慧下禪床擒住云此是誰語速道僧云實不
0191c05: 敢相謾是竹菴和尚教某甲恁麼道慧連打數棒云
0191c06: 分明舉侶諸方。
0191c07: 拈云大慧奮獅子之威獰驗破群狐肝膽這僧不
0191c08: 合傳言送語甘代別人喫棒棒雖喫了還知大慧
0191c09: 老人為人處也未。
0191c10: 舉雙峰禪師示眾云進一步即迷理退一步即失事
0191c11: 饒你一向兀然立又同無情時有僧問如何得不同
0191c12: 無情峰云動轉施為僧云如何得不迷理失事去峰
0191c13: 云進一步退一步僧便作禮峰云向來有人與麼會
0191c14: 老僧不肯伊僧云請師直指峰便打出。
0191c15: 拈云雙峰與麼施設可謂八面玲瓏十方自在秪
0191c16: 如末後一機還有知他落處底麼從前汗馬無人
0191c17: 識只要重論蓋代功。
0191c18: 舉本仁示眾云尋常不欲向聲前色後鼓弄人家男
0191c19: 女何故且聲不是聲色不是色時有僧問如何是聲
0191c20: 不是聲仁云喚作色得麼僧云如何是色不是色仁
0191c21: 云喚作聲得麼僧作禮仁云且道為汝說荅汝話若
0191c22: 人辨得有箇入處。
0191c23: 拈云大小本仁只有湛水之波且無滔天之浪如
0191c24: 何是聲不是聲枯木鳴寒鳥空山啼夜猿如何是
0191c25: 色不是色紅入桃花嫩青歸柳陌新若人向這裏
0191c26: 辨得與你一緉艸鞋。
0191c27: 舉汾陽無業禪師云若有一絲毫頭凡聖情念未盡
0191c28: 入驢胎馬腹裏去白雲端云直饒一絲毫頭凡聖情
0191c29: 念頓盡亦未免入驢胎馬腹裏去瞎漢但恁麼會。
0191c30: 拈云識得汾陽坐殺闍黎識得白雲走殺闍黎直
0192a01: 饒你縱橫十字圓轉一機總是驢胎馬腹裏漢畢
0192a02: 竟如何閒把一枝無孔笛夜深吹過汨羅彎。
0192a03: 舉風穴沼在郢州衙內陞座云祖師心印狀似銕牛
0192a04: 之機去即印住住即印破只如不去不住印即是不
0192a05: 印即是時有盧陂長老出問某甲有銕牛之機請師
0192a06: 不搭印穴云慣釣鯨鯢沉巨浸卻嗟蛙步泥沙陂
0192a07: 佇恩穴喝云長老何不進語陂擬議穴打一拂子云
0192a08: 還記得話頭麼試舉看陂擬開口穴又打一拂子牧
0192a09: 主云佛法元來與王法一般穴云太守見箇甚麼道
0192a10: 理牧主云當斷不斷返招其亂穴便下座。
0192a11: 拈云沼祖雖是高提祖印縱奪當機簡點將來翻
0192a12: 成鈍置當時待伊問某甲有銕牛之機請師不搭
0192a13: 印便與連棒打出不唯不被牧主看破亦免千古
0192a14: 之下遭人簡點。
0192a15: 舉深明二上座一日同行見捕魚忽一魚跳出網深
0192a16: 云俊哉一似箇衲僧相似明云何似當初不入網好
0192a17: 深云明兄猶欠悟在明行三十里方省。
0192a18: 拈云有般漢商量道這二上座一人附物顯理一
0192a19: 人色前不物可謂同時應用各得其宜與麼見解
0192a20: 苦哉苦哉殊不知正似棋逢敵手琴遇知音既然
0192a21: 如是因甚三十里後方省還會麼依俙似曲纔堪
0192a22: 聽又被風吹別調中。
0192a23: 舉青原思問六祖當何所務即不落階級祖云汝曾
0192a24: 作甚麼來思云聖諦亦不為祖云落何階級思云聖
0192a25: 諦尚不為何階級之有祖深契之。
0192a26: 拈云這二老漢前不搆村後不迭店。
0192a27: 舉夾山參船子子問垂絲千尺意在深潭離鉤三寸
0192a28: 子何不道山擬開口子便打山落水纔出又打云道
0192a29: 道山擬開口子又打山豁然大悟乃點頭三下子云
0192a30: 竿頭絲線從君弄不犯清波意自殊山遂進問拋綸
0192b01: 擲釣師意如何子云絲懸淥水浮定有無之意速道
0192b02: 速道山云語帶玄而無路舌頭談而不談子云釣盡
0192b03: 江波金鱗始遇山乃掩耳子云如是如是。
0192b04: 拈云劈口一橈全機喪盡點頭三下有理難伸還
0192b05: 知藏身處沒蹤跡沒蹤跡處莫藏身底麼乃靠拄
0192b06: 杖云月天雲度山頭影江國風生水面寒。
0192b07: 舉凌行婆問浮杯盡力道不得底句分付阿誰杯云
0192b08: 浮杯無剩語婆云未到浮杯不妨疑著杯云更有長
0192b09: 處不妨拈出婆斂歛手哭云蒼天中更添怨苦杯無語
0192b10: 婆云語不知偏正理不識倒邪為人則禍生後有僧
0192b11: 舉似南泉泉云苦哉浮杯被這老婆摧折一上婆聞
0192b12: 得笑云王老師猶少機關在時有幽州澄一禪客詣
0192b13: 婆乃問南泉為甚少機關婆哭云可悲可痛澄一罔
0192b14: 措婆云會麼一合掌而立婆云跂死禪和如麻似粟
0192b15: 後澄一舉似趙州州云我若見這臭老婆問教伊口
0192b16: 啞一云未審和尚作麼生問伊州便打一云為甚卻
0192b17: 打某甲州云似這般跂死禪和不打更待何時婆聞
0192b18: 卻云趙州合喫婆手中棒州聞得笑云可悲可痛婆
0192b19: 聞乃嘆云趙州眼光爍破四天下州聞得令人去問
0192b20: 云如何是趙州眼婆乃豎起拳僧回舉似趙州州乃
0192b21: 有頌與婆云當機覿面提覿面當機疾報爾凌行婆
0192b22: 哭聲何得失婆有頌荅云哭聲師已巳曉已巳曉復誰知
0192b23: 當時摩竭令幾喪目前機。
0192b24: 拈云浮杯無語可謂頭正尾正凌婆不知天色徒
0192b25: 怪風雲南泉父子雖則善識機宜正眼看來未出
0192b26: 老婆見解風穴或有人問盡力道不得底句分付
0192b27: 阿誰對曰待我驢年有箇悟處即向你道管取聞
0192b28: 者盡皆翹望。
0192b29: 舉都尉李文和公公主貴降命三大宗師同日陞座
0192b30: 末後葉縣橫拄杖就膝上拗作兩截便下座尉云作
0192c01: 家宗師手段終別縣云都尉也不得無過。
0192c02: 拈云葉縣做處迥別都尉見得分明未審過在甚
0192c03: 處若人辨得出罪犯彌天共或未然也不得無過。
0192c04: 舉雪峰示眾云望州亭與汝相見了也烏石嶺與汝
0192c05: 相見了也僧堂前與汝相見了也保福問鵝湖僧堂
0192c06: 前相見且置望州亭烏石嶺甚麼處相見鵝湖驟步
0192c07: 歸方丈保福入禪堂。
0192c08: 拈云這一夥賣私鹽漢有甚憑據。
0192c09: 舉南院因僧問從上古人見不盡處師還見也無院
0192c10: 云握髮吐餐人不顧滿朝盡道好周公僧向口上打
0192c11: 院云道者太煞瞎僧云有恁麼瞎老漢恁麼道院便
0192c12: 打。
0192c13: 拈云這僧險似天關南院平如鏡面若據從上古
0192c14: 人見不盡處二人俱未敢覷著何故瞎。
0192c15: 舉芭蕉示眾云你有拄杖子我與你拄杖子你無拄
0192c16: 杖子我奪卻拄杖子。
0192c17: 拈云用盡自己巳心笑破他人口你有拄杖子我與
0192c18: 你拄杖子畫蛇添足你無拄杖子我奪卻你拄杖
0192c19: 子龜背刮毛既然如此且作麼生是你拄杖子咄。
0192c20: 舉雲門上堂大眾集定是大過患仔細簡點眾無對
0192c21: 門代云不用別人。
0192c22: 拈云抱薪救火徒自燒身。
0192c23: 舉龐居士問馬大師不與萬法為侶者是甚麼人大
0192c24: 師云待汝一口吸盡西江水即向汝道。
0192c25: 拈云龐公無處合伴馬祖覓箇還稀直至如今孤
0192c26: 凄冷淡風穴則不然不與萬法為侶者是甚麼人
0192c27: 泣露千般艸吟風一樣松向這裏見得便見古人
0192c28: 落處脫或不然待汝一口吸盡西江水即向你道。
0192c29: 舉昔有一僧親近一老宿甚勤宿每見來即揮手曰
0192c30: 未在未在且去如是經久其僧中夜思惟曰並不蒙
0193a01: 一言開示秪管道我未在教我怎生奈何思量來思
0193a02: 量去忽然省得歡喜無量至明日上去見老宿宿見
0193a03: 來便點頭曰是也是也。
0193a04: 拈云這老宿只有順水推舟之作且無抽釘拔楔
0193a05: 之能我此間若有來者即點頭云是也是也待伊
0193a06: 忽然省得歡喜時便揮手曰未在未在且道與古
0193a07: 人是同是別。
0193a08: 舉玄沙上堂眾集遂將拄杖一時趁下卻回向侍者
0193a09: 道我今作得一解險入地獄如箭射侍者云喜得和
0193a10: 尚再復人身翠巖芝云大小玄沙前不搆村後不迭
0193a11: 店且作麼生道得出身之路。
0193a12: 拈云鉤在不疑之地。
0193a13: 舉盤山垂語云若言即心是佛今時未入玄微若言
0193a14: 非心非佛亦未是指宗極則。
0193a15: 拈云大小盤山只知收拾鼻孔不覺裂破舌頭。
0193a16: 舉雲門示眾云天地之內宇宙之間中有一寶秪在
0193a17: 形山拈燈籠向佛殿裏將三門來燈籠上作麼生自
0193a18: 代云逐物意移。
0193a19: 拈云截得他人腳跟失卻自己巳鼻孔。
0193a20: 舉乾峰示眾云舉一不得舉二放過一著落在第二
0193a21: 雲門出眾曰昨日有人從天台來卻往徑山去。
0193a22: 拈云乾峰頭上是天雲門腳下是地雖則函蓋乾
0193a23: 坤各與三十楖栗忽有箇傍不甘底出來道和尚
0193a24: 恁麼盲加瞎棒亦好與三十楖栗知我罪我我何
0193a25: 辭焉。
0193a26: 舉雲門一日舉有為無三世無為有三世有為是斷
0193a27: 滅法何處得三世無為有三世不是守寂滅處法。
0193a28: 拈云動則埋根千丈不動則當處生苗咄是何言
0193a29: 歟。
0193a30: 舉乾峰因僧問十方薄伽梵一路涅槃門未審路頭
0193b01: 在甚麼處峰以拄杖劃一劃云在這裏僧又問雲門
0193b02: 門拈起扇子云扇子跳上三十三天築著帝釋鼻
0193b03: 孔東海鯉魚打一棒雨似盆傾會麼。
0193b04: 拈云乾峰曲不藏直雲門直不藏曲然而曲直不
0193b05: 同大都路頭不別忽有人問如何是不別底路頭
0193b06: 但向道漆桶參堂去。
0193b07: 舉雲門一日行次以拄杖打露柱一下云甚麼處來
0193b08: 自云西天來復云來這裏作甚麼自云說佛法乃喝
0193b09: 云欺我唐土人又以拄杖子打一下便行。
0193b10: 拈云笑殺傍觀。
0193b11: 舉太史黃庭堅一日參黃龍心禪師求入道捷徑心
0193b12: 云秪如仲尼道二三子以我為隱乎吾無隱乎爾太
0193b13: 史尋常如何理論史擬對心云不是不是史迷悶不
0193b14: 已巳一日侍心山行桂花盛開心云聞桂花香麼史云
0193b15: 聞心云吾無隱乎爾史遂有省。
0193b16: 拈云黃太史好箇孃生鼻孔卻被黃龍和尚高高
0193b17: 挂在木樨樹上直至而今風吹日炙。
0193b18: 舉法華經云大通智勝佛十劫坐道場佛法不現前
0193b19: 不得成佛道。
0193b20: 拈云幸自無瘡勿傷之也。
0193b21: 舉南泉翫月次趙州指月云幾時得似恁麼泉云王
0193b22: 老師二十年前曾恁麼來州云只今作麼生泉便歸
0193b23: 方丈。
0193b24: 拈云昭昭而溢目騰輝何假神通之顯現晃晃而
0193b25: 無塵不透豈勞玅辨之敷揚翫時既不容取次觀
0193b26: 光鑑處那許安排著彩且風流公子翫賞佳人到
0193b27: 此又作麼生著眼絃絕聲消人去後高山流水至
0193b28: 如今。
0193b29: 舉三聖然禪師參德山纔展坐具山云不用展炊單
0193b30: 我這裏無殘羹餿飯然云賴遇無設有亦無著處山
0193c01: 便打然接住推倒向禪床上山大笑然哭蒼天出去。
0193c02: 拈云苟子之不欲雖賞之不竊。
0193c03: 舉茱萸因趙州上法堂東覷西覷萸乃問作甚麼州
0193c04: 云探水萸云我這裏一滴也無探箇甚麼州遂將拄
0193c05: 杖靠壁而出。
0193c06: 拈云趙州雖解探水要且不識淺深茱萸一滴也
0193c07: 無早已巳沒頭浸卻還知趙州靠拄杖而出麼唵
0193c08: 唎囌囉薩訶。
0193c09: 舉雲門示眾云你若實未得箇入處三世諸佛在你
0193c10: 腳跟下一大藏教在你舌頭上且向葛藤處會取圓
0193c11: 悟云崇寧土上加泥敢道直得溈山水牯觸殺東海
0193c12: 鯉魚陝陜府銕牛吞卻嘉州大象。
0193c13: 拈云俊哉若非崇寧放出溈山水牯趁起陝陜府銕
0193c14: 牛蹋碎雲門葛藤天下衲僧幾被繫絆到驢年未
0193c15: 有自由分。
0193c16: 舉曹山云莫行心處路不挂本來衣何須正恁麼切
0193c17: 忌未生時。
0193c18: 拈云當門切莫栽荊棘後代兒孫惹著衣。
0193c19: 舉普化居常入市振鐸云明頭來明頭打暗頭來暗
0193c20: 頭打四方八而來旋風打虛空來連架打一日臨濟
0193c21: 令僧捉住云總不恁麼來時如何化托開云來日大
0193c22: 悲院裏有齋僧回舉侶濟濟云我從來疑著這漢。
0193c23: 拈云普化好箇無孔銕鎚被臨濟一拶百雜碎是
0193c24: 汝諸人還知落處麼。
0193c25: 舉修山主云是柱不見柱非柱不見柱是非已巳去了
0193c26: 是非裏薦取。
0193c27: 拈云風穴當時若見便呵呵大笑管使修山主羞
0193c28: 慚無地。
0193c29: 
0193c30: 
0194a01: 頌古
0194a02: 世尊摩胸告眾。
0194a03: 霜嚴歲盡冷沉沉萬象無聲臥凍雲總使春光能
0194a04: 入目看來何侶舊年春。
0194a05: 舉雲門上堂大眾集定是大過患仔細簡點眾無對
0194a06: 自代云不用別人。
0194a07: 可憐罪重覓根源眼底生涯望得穿回首夕陽何
0194a08: 處是捶胸還自哭蒼天。
0194a09: 舉九峰因僧問十二時中如何合道峰曰無心合道
0194a10: 僧曰畢竟如何峰曰土上覓泥由自可波中求水實
0194a11: 堪悲。
0194a12: 青山如畫勢參差看到黃昏睡已巳遲一夜西風吹
0194a13: 古木天明滿地拾柴枝。
0194a14: 舉盤山示眾三界無法何處求心四大本空佛依何
0194a15: 住璿璣不動寂爾無言覿面相呈更無餘事珍重。
0194a16: 江上漁翁把釣垂生涯隨處不須歸夜深月下眠
0194a17: 清夢風壓輕雲貼水飛。
0194a18: 女子出定。
0194a19: 一亙長空雨霽時綠楊深處臥閒貍數聲啼鳥驚
0194a20: 回夢流水青山信不移。
0194a21: 善財採藥。
0194a22: 信手拈來藥味全不同甘艸與黃連文殊用處多
0194a23: 靈驗一劑沾唇百病痊。
0194a24: 二祖斷臂。
0194a25: 好肉無瘡莫去剜少林立雪也無端直饒覓得安
0194a26: 心法徒使孃生一臂殘。
0194a27: 臨濟入門便喝。
0194a28: 不打諸方口鼓禪深居丈室有威權相逢拈出吹
0194a29: 毛劍幾箇如今性命全。
0194a30: 臨濟三頓棒。
0194b01: 雷轟電掣雨如傾錦鯉連遭點額頻躍過禹門三
0194b02: 汲浪翻江攪海動乾坤。
0194b03: 趙州訪二庵主。
0194b04: 等閒拽杖過山腰問柳尋花一樣嬌無限春光俱
0194b05: 蹋碎歸來始覺自身勞。
0194b06: 黃檗因裴相國托佛求安名。
0194b07: 不知何姓覓安名驀地當頭喚一聲八字打開全
0194b08: 體露至今無處可藏身。
0194b09: 南泉因陸亙大夫舉天地同根話。
0194b10: 春到人間艸木知桃紅柳綠盡同時劉郎一去春
0194b11: 歸也徒使遊蜂戀舊枝。
0194b12: 雪峰示眾云南山有一條鱉鼻蛇。
0194b13: 無端放出赤班蛇頭角崢嶸氣宇奢獨有韶陽弄
0194b14: 得活滿堂遭害奈何他。
0194b15: 南嶽讓參曹溪。
0194b16: 甚麼物兮恁麼來空到曹溪走一回六載依然呈
0194b17: 舊面燈籠露柱笑咍咍。
0194b18: 典化打克賓。
0194b19: 聚首相逢幾度春一朝分袂過西秦臨行更贈一
0194b20: 盃酒此去從教憶故人。
0194b21: 楞嚴經云若同見者名為見吾吾不見時何不見吾
0194b22: 不見之處若見不見自然非彼不見之相若不見吾
0194b23: 不見之地自然非物云何非汝。
0194b24: 明歷歷黑漫漫見兮不見兩頭關須知結角羅紋
0194b25: 處莫把封皮作信看。
0194b26: 諸可還者自然非汝不汝還者非汝而誰。
0194b27: 不汝還兮是甚麼桂輪孤朗映山河寒光乍見沉
0194b28: 西壁時復東峰挂薜蘿。
0194b29: 七處微心。
0194b30: 微心心不遂七處無巴鼻帶累老瞿曇腳跟未點
0194c01: 地。
0194c02: 八還辨見。
0194c03: 老農浪跡江湖外買賣經營竟不賒貨利一朝花
0194c04: 費了歸來仍作舊生涯。
0194c05: 經首題字。
0194c06: 造化虛含天地周春歸艸木蔚綢繆濃煙澹抹風
0194c07: 光美啼鳥一聲山更幽。
0194c08: 圓覺經一切障礙即究竟覺。
0194c09: 丹爐誰識礦中金糞掃堆頭色轉新巨海翻波波
0194c10: 即水應知笑臉是愁人。
0194c11: 金剛經應如是住如是降伏其心。
0194c12: 等閑無事引壺觴愛學陶公興趣長自酌自吟還
0194c13: 自醉從教披髮樂清狂。
0194c14: 應無所住而生其心。
0194c15: 翠竹蒼煙襯釣磯乘閑兀坐渾忘機萬里寒光憐
0194c16: 月白夜深無睡露侵衣。
0194c17: 華嚴經菩薩以菩提心為家以如理修行為家法。
0194c18: 綠楊堪繫五湖舟袖拂東風上酒樓試把琴書從
0194c19: 性樂相將花下醉時休。
0194c20: 
0194c21: 讚偈
0194c22: 大悲觀世音讚
0194c23: 碧玉岩前風月清蒲團誰道等閒身白雲淡蕩兮或
0194c24: 舒或卷瞻仰取足兮離相離名要見圓通真面目五
0194c25: 更雞唱一聲聲
0194c26: 紫竹觀音二首
0194c27: 怪石孤雲紫竹叢笑看鸚鵡下長空善財參遍無尋
0194c28: 處莫在渠儂耳竅中
0194c29: 慈悲願海度生切極盡神通施玅訣隨類現形要逗
0194c30: 機尋聲救苦令欣悅竹間奏籟洞圓聞石上觀心悟
0195a01: 未徹。莫怪相逢痛下錐。阿誰教你到風穴。
0195a02: 過海觀音
0195a03: 慈航倒駕一枝蓮。浩渺洪波勢拍天。聽罷潮音誰識
0195a04: 我。善財眼底獨週圓。
0195a05: 達磨
0195a06: 親對梁王。道箇不識。摘蘆過江。無處迴避。咦。少林面
0195a07: 壁絕追攀。楊子江心波浪急。
0195a08: 布袋和尚
0195a09: 可憐落魄長汀老。一袋深藏萬物稠。攤向街頭人不
0195a10: 識。依前骨董自家收。
0195a11: 幻有老和尚
0195a12: 坐斷禹門。丰神浩蕩。月皎長空。光吞群象。海印圓明。
0195a13: 何物可況。蓋古通今。超情越量。咄。你是阿誰。笑指山
0195a14: 橫一抹煙。鷓鴣啼處林花放。
0195a15: 密雲老和尚三首
0195a16: 龍池嫡子。臨濟遠孫。心麤膽大。凌篾宗乘。披三玄戈
0195a17: 甲。具四種主賓。握金剛王寶劍。截斷衲子命根。道大
0195a18: 德備而殺佛殺祖。義絕情忘而知恩報恩。踢倒百億
0195a19: 須彌。直使纖塵不立。吸盡大千剎海。必也涓滴無存。
0195a20: 擉瞎頂門正法眼。只將這箇繼傳燈。
0195a21: 老倒從來用不臧。生涯曾做賣樵郎。銅棺盡把家珍
0195a22: 喪。太白光分燈燄長。六處紅爐烹佛祖。一條拄杖作
0195a23: 津梁。韜光拂袖通玄頂。聲價人間萬古揚。
0195a24: 咄哉者老賊。造一闡提業。捉敗老龍池。截斷曹溪脈。
0195a25: 高據天童山。走殺閻浮客。無論佛與祖。棒下咸勦絕。
0195a26: 只此結冤讎。兒孫恨不徹。恨不徹。萬古英風威凜烈。
0195a27: 林野老和尚三首
0195a28: 天童和尚。氣壓諸方。橫抽寶劍。虎坐堂皇。干戈未動。
0195a29: 魔佛自降。等慈廣被而當道慣栽。荊棘方便為本而
0195a30: 過橋折卻橋梁。可憐這般去就。盡是闡提心腸。俺曾
0195b01: 錯禮三拜。冤深悔恨難忘。而今據款都結案。獅子翻
0195b02: 身何處藏。
0195b03: 兔角拄杖。龜毛拂子。殺活全彰。誰合知委。道是本師。
0195b04: 和尚驢頭。不對馬觜。若論此箇。元非更乃。棄波求水。
0195b05: 當陽坐斷。淆訛明月。清風未已巳。不肖拜手。讚揚句句。
0195b06: 罵入骨髓。
0195b07: 嚴儀自若轉威光。瞻者趑趄畏近傍。不在空王閒掛
0195b08: 錫。特於末法整隤綱。離微盡向棒頭滅。魔佛全歸喝
0195b09: 下亡。沒興當年遭毒手。至今遺恨沸如湯。
0195b10: 送海峰侍者
0195b11: 箇中之事了無多。佛祖由來沒奈何。四十九年苦饒
0195b12: 舌。末後拈花當得麼。逢人面壁兮天高地厚。斷臂安
0195b13: 心兮海闊山遙。曹溪波浪如相侶。及至鳥窠吹布毛。
0195b14: 趙州鬥劣不鬥勝。馬祖磨磚要作鏡。打車打牛枉徒
0195b15: 勞。即心即佛休錯認。德山棒如雨點。臨濟喝侶雷奔。
0195b16: 歷代敲床豎拂。到底難滿窮坑。國師呼喚而趁出。吾
0195b17: 不辜汝汝負吾。會得兩口無一舌。笑倒東壁挂葫蘆。
0195b18: 挑囊負缽兮胸中忙侶火。三登九上兮腳板溜如煙。
0195b19: 半夜鰲山輕一拶。可憐矢上更加尖。假饒極盡心力。
0195b20: 誰能為伊雪屈。嗇夫老子愧愚魯。兀坐虛堂窺今古。
0195b21: 柱礎禪者來扣關。風穴龍池德雲山。巾缾左右勤朝
0195b22: 夕。兩眼枯乾覷不極。嗔拳熱喝是良模。喫著棒頭血
0195b23: 滴滴。纔方蹋步哆哆和和。肚裏便見肯肯可可。蟬聲
0195b24: 砌葉秋水寒。偶來辭我下南參。長歌相送三五丈。短
0195b25: 頌贈行七八篇。大千剎海缽盂裏。百億須彌拄杖前。
0195b26: 築破腳指知痛處。歸來還我艸鞋錢。
0195b27: 參禪偈
0195b28: 心源未透被誰謾。歷劫徒勞受苦酸。若向外邊尋了
0195b29: 達。終於箇裏不相干。萬緣放蕩宜先覺。一念回光徹
0195b30: 底看。拶碎虛空無背面。圓明寂照絕遮闌。
0195c01: 華山寺次大州趙內閣壁間韻
0195c02: 碧月光搖覺海中。呈橈舞棹樂漁翁。分身化物頭頭
0195c03: 別。撒手歸家處處同。雷語電機驅衲子。月鉤雲餌釣
0195c04: 獰龍。相逢點破箇中事。綠水青山幾萬重。
0195c05: 崇禎庚辰春江安次破山老人題蟠龍寺韻
0195c06: 蟠龍鎮靜澄淵臥。徹底深藏伏爪牙。特地鳴雷迅浪
0195c07: 遠。翛然掣電吼雲賒。為霖蘇亢山川秀。驤首珠含宇
0195c08: 宙霞。宛轉優游隨隱顯。禹門終不宿桃花。
0195c09: 次本師天台山居韻二首
0195c10: 雲埋絕頂幾經霜。懶與時流較短長。秋至但觀黃葉
0195c11: 落。春來唯覺白花香。罷遊猿止洞中臥。爭食禽喧嶺
0195c12: 外狂。獨貴山居閒我老。從他塵世利名忙。
0195c13: 寄跡玄峰幾度霜。清貧寂寞道風長。生涯全在钁頭
0195c14: 穩。飲啄須憑脫粟香。嶺上桃花含雨綻。澗邊柳絮趁
0195c15: 風狂。癡猿捉月真堪笑。屢見谿西探水忙。
0195c16: 正陽題觀音閣贈冉次齋
0195c17: 畫棟飛簷聳碧空。吞雲吐月且玲瓏。當年指出憑仙
0195c18: 梵。此日拈來貴冉公。清磬落淮澄覺浪。洪鐘匝郭啟
0195c19: 圓通。大悲願海尋聲普。萬古嗣源渺莫窮。
0195c20: 贈別悅可兄住廣化
0195c21: 自來聚首度寒霜。遂把麟湖水共嘗。帆飽春風歸岸
0195c22: 疾。詩成別恨詠愁長。鶯聲送客歡猶戚。花色迎人笑
0195c23: 且香。惟羨羡武林江畔永。垂綸千尺釣滄浪。
0195c24: 春日感懷
0195c25: 寰中造化自天鈞。舉目遙看景色新。詩興搜空千種
0195c26: 緒。攄懷撥動一腔神。不憐握髮遺風寂。惟笑牽車逐
0195c27: 隊頻。翻憶當年曳尾者。濮邊贏得箇閒身。
0195c28: 白兔亭和劉明府韻
0195c29: 覺海艤舟掛古帆。鯨濤捷岸宿蘆巖。倦眠枕櫓連雲
0195c30: 臥。渴飲持杯帶月饞。日麗雪消山卸甲。霜嚴冰結水
0196a01: 添衫。縱橫收放渠儂委。脫略悠悠任聖凡。
0196a02: 荅用梅郭公遊風穴題大悲泉原韻兼呈刺剌史
0196a03: 金翁
0196a04: 斷雲飛白萬山幽。靜對方塘湧碧流。夜浸寒光魚噉
0196a05: 月。曉澄旭日雁驚秋。徘徊酌酒歌狂快。覽勝拋詩笑
0196a06: 語浮。泉到汝南堪洗耳。清聲千載振瀛洲。
0196a07: 次復伊陽孫邑侯原韻
0196a08: 天公推月照吾廬。笑見文光大丈夫。可謂聖賢存至
0196a09: 道。應知鸞鳳隱蒼梧。丹心此日恢皇化。赤手當年捋
0196a10: 虎鬚。像法干城稽戍作。祖堂深沐鑑冰壺。
0196a11: 棲真留別諸兄
0196a12: 一筇廿載為餐風。蹋破忙鞋路已巳窮。決擇水中拈皓
0196a13: 月。參尋鏡裏叩師容。生涯愧莫千人世。佛法慚無到
0196a14: 己巳躬。收拾雲歸山嶽靜。從教月映海濤空。
0196a15: 宿盛澤圓明寺
0196a16: 梵剎雖將塵俗分。五更雞唱隔溪聞。庭前水碧湖招
0196a17: 月。戶外林深樹挂雲。地接南邦連北郭。橋通西舍與
0196a18: 東鄰。杖藜暫憩全賓主。玉燭高燒繼夕曛。
0196a19: 秀水歲暮述懷
0196a20: 法社梅閒意最殷。笑談猶自喜同群。巴江入夢情難
0196a21: 剪。吳嶽高懷暢未分。滿目風塵隨臘盡。半生心緒帶
0196a22: 松焚。從前底事因除遣。庭際惟留幾樹雲。
0196a23: 初春天台送別雲將兄
0196a24: 數載逢緣信愜中。偶然相送話東風。梅花帶雪初兢。
0196a25: 蕊桃萼含春未吐紅。愁聽松濤鳴不徹。忍看雲篆裊
0196a26: 無窮。此回分袂江山闊。何日遙天得便鴻。
0196a27: 登白楓山觀海
0196a28: 玉削危巒擬接天。雲霞淡盪自蕭然。峰頭極目海涯
0196a29: 闊。物外忘機胸次閒。巖桂風飄香觸夢。井梧月照影
0196a30: 篩泉。幾回逸興頻攜策。一度登臨一度歡。
0196b01: 遊天台石梁橋
0196b02: 曇花殿閣隱深谿。萬景新奇動客窺。橋自天然跨澗
0196b03: 迥。泉因地峻瀉巖危。輪囷松竹吟風舞。歷亂藤花帶
0196b04: 露垂。五百高人坡下望。三更待月賞猶遲。
0196b05: 順治戊戌春。同侍御直愚李公。太史蕙嶪張公
0196b06: 二居士。坐大慈泉共談向上一事。快甚。乃就流
0196b07: 泉開喜公池。遂成一律。以誌其事。
0196b08: 汝海玄淵一脈真。崖廊漏逗響清新。蒼涼山色堪行
0196b09: 樂。澹碧溪光玅入神。世慮消磨閒日月。林泉依約澡
0196b10: 風塵。劇談笑別儒宗後。千載池空冷照人。
0196b11: 壽金刺剌史五鍾翁
0196b12: 二月和風開壽域。乾坤無處不春光。千秋松柏生靈
0196b13: 運。滿座衣冠拜玉堂。唯覺新民忠報國。那知勤政髮
0196b14: 凌霜。紫綸不獨喬遷祿。更喜蓬壺化日長。
0196b15: 秋日和原韻贈送孫明府南歸
0196b16: 杖藜久擲白雲隈。懶尚情緣萬事灰。道契攄懷頻款
0196b17: 笑。秋光引興上崔嵬。畏聞汝北吟歸韻。喜見江南共
0196b18: 舉杯。格外盤桓無次第。麤言細語若奔雷。
0196b19: 次原韻賀定州王刺剌史
0196b20: 睡魔初覺白雲邊。偶接瑤章感數年。加秩二千弘善
0196b21: 政。搏風九萬仗金仙。汝陽臥轍愁遮馬。定水呈撓笑
0196b22: 待舡。指日紫宸飛鳳詔。傳燈增照有生緣。
0196b23: 遲司馬拉阮葉二邑侯以詩見訪次原韻奉賀
0196b24: 動地秋光飛駁啼。諸侯來自潁歸西。隨題次韻詩情
0196b25: 健。白蕩風狂笑語低。褒德已巳聞頒紫詔。登高猶喜荷
0196b26: 青藜。超遷補袞調羹日。記共山僧過虎溪。
0196b27: 壽西安楊府尊
0196b28: 雲從汝嶽共盤桓。劇笑宗雷治政寬。名覆金甌為宰
0196b29: 相。化隆庶子頌仁歡。初承福護緣非淺。再接光儀覺
0196b30: 倍難。海屋添籌銀漢闊。頻分八水遶長安。
0196c01: 次復羅山尚居士原韻
0196c02: 書債酬完可罷參。風雲撩起臥龍憨。胸中有義文千
0196c03: 篋。眼底無私佛一龕。玅道虛玄唯自得。大功不宰倩
0196c04: 誰勘。將來坐聽鹽梅詔。回顧山堂蘸齒酸。
0196c05: 復長安黃文學韻
0196c06: 攜取詩書館上方。山齋小睡熟黃梁。初離夢宅空諸
0196c07: 見。猶帶仙都笑語香。畫篋文光多敏烈。劫壺風味幾
0196c08: 能忘。乾坤輪我三秦樂。青眼頻看世諦忙。
0196c09: 盤龍寺步友人韻
0196c10: 連峰陳峻岌。堆疊擁盤龍。魚躍谿前水。鶯啼院後松。
0196c11: 流雲穿巷陌。飛鳥度長空。寒暑更代謝。咸原造化中。
0196c12: 送別雨堂
0196c13: 離歌天地曠。一曲在臨行。風去馳雲遠。帆飄逐浪輕。
0196c14: 空山愁滿目。寂室月孤明。記取登高日。蟬聲聒耳鳴。
0196c15: 棲真歲暮述懷
0196c16: 歲晚麟溪上。寒雲綴碧空。窗梅橫夜雨。簷雪舞晨風。
0196c17: 電影追還及。韶光挽莫。餘生何足論。祖道若為崇。
0196c18: 過六合臥佛寺
0196c19: 四十九年簸觜唇。機關曲盡枉勞神。而今欹枕山齋
0196c20: 寂。大夢何曾覺有身。
0196c21: 荅馬雲孫居士原韻
0196c22: 文樞久應得環中。濟旱驚雷起臥龍。沃政鹽梅調鼎
0196c23: 日。金湯莫倦老雲峰。
0196c24: 中秋贈吉甫丁文學得嗣
0196c25: 露濕秋風丹桂香。儒庭鸑鷟喜呈祥。天倫鍾愛分甘
0196c26: 樂。袞袞公侯福海長。
0196c27: 謝凌司李過訪
0196c28: 溪山艸際正凝霜。幸喜文星到上方。相見不勞重話
0196c29: 會。從前鼻孔自昂藏。
0196c30: 金粟車水
0197a01: 竭世樞機本自然。輕輕拶著便周旋。就中有箇超方
0197a02: 作。倒瀉滄溟浪潑天。
0197a03: 送雲將兄歸里山居
0197a04: 橫拈楖栗轉池陽。謾謂羚羊挂角良。縱使人天無覓
0197a05: 處。柴門難鎖杏花香。
0197a06: 焦山
0197a07: 遙望瀛洲青一點。近攀蘿徑嶂千重。斜陽倒影沉滄
0197a08: 海。界斷魚龍路不通。
0197a09: 巫山十二峰
0197a10: 巴水湍飛剪棹來。瞿塘三峽碧崔嵬。不知何代春生
0197a11: 筍。十二抽條葉未開。
0197a12: 天童客堂偶成
0197a13: 午夜齁齁睡正濃。樓頭夢斷一聲鐘。翻思就裏渾無
0197a14: 事。秪有鈴鳴殿角風。
0197a15: 送凌司李歸粵
0197a16: 廣南山水竟如何。鎮海明珠自古多。看破風塵歸去
0197a17: 好。盧能相見笑呵呵。
0197a18: 滁州示我空我靜二禪人
0197a19: 住止城西十里遙。山雲樹石艸蕭蕭。我空我靜誰為
0197a20: 我。一枕溪聲破寂寥。
0197a21: 平行者求偈懺罪
0197a22: 多般罪業從心起。雪砌群峰萬疊高。一念回光如烈
0197a23: 日。消鎔無復有纖毫。
0197a24: 示光州黃侯長
0197a25: 與君驀劄兩相逢。話到參乎唯莫窮。不坐無聲無臭
0197a26: 處。密移一步看飛龍。
0197a27: 示五峰闇專使
0197a28: 萬里長途不憚煩。楚音達矣問來端。轉身腳底忘移
0197a29: 步。踏著雲根徹骨寒。
0197a30: 寄五峰參眾
0197b01: 法門高敞賴扶持。笑倒靈山七佛師。不信老爺誠諦
0197b02: 語。大家請問須菩提。
0197b03: 寄大興善寺易庵禪師
0197b04: ●⊕○地獄嶽閻羅吞熱銕。天倉老鼠嚼黃金。蟭
0197b05: 螟一吸滄溟竭。猛虎回頭月照臨。
0197b06: 寄正法師
0197b07: 虛空浩浩談真諦。萬象森羅著眼聽。坐斷舌頭一句
0197b08: 子。請君拈出是何經。
0197b09: 示文明禪人
0197b10: 束箇乾坤作話頭。通身疑切莫隨流。一朝看破無多
0197b11: 子。反臉欺吾罵不休。
0197b12: 題秋林禪悅圖
0197b13: 金風拂拂潑天涼。搖落亭邊萬樹黃。燕坐空林忘物
0197b14: 我。夜深明月照茅堂。
0197b15: 寤寐一如
0197b16: 江國悠悠意莫加。寒濤浩渺屬漁家。忘機歸臥蓬窗
0197b17: 下。一任蘆風撼晚霞。
0197b18: 寓滁州龍華寺有感
0197b19: 三冬憩錫滁山寺。高枕泉聲思莫窮。明月一溪生水
0197b20: 白。樹頭鳥語咽霜風。
0197b21: 秋日客陽山寺
0197b22: 客筇深憩白雲中。飯飽茶餘過嶺東。兩兩相將看冷
0197b23: 翠。樹頭紅葉墜秋風。
0197b24: 夏日初晴懷天台舊遊
0197b25: 雨過雲凝艸木芳。寂寥山寺日偏長。泉聲入水驚初
0197b26: 睡。猶覺身心在石梁。
0197b27: 送無礙兄
0197b28: 歸去台山最上層。笑看雲浪自翻騰。峰頭幾度徘徊
0197b29: 處。記取當年共我登。
0197b30: 示惺知藏
0197c01: 滴水翻波浪接天。龍宮海藏不相謾。源頭浩渺知何
0197c02: 處。秪在渠儂日用間。
0197c03: 浴堂
0197c04: 水因忽悟無多子。玅觸宣明一杓湯。但自親來登浴
0197c05: 室。方知脫體露堂堂。
0197c06: 天童募緣疏
0197c07: 太白峰前古道場。瞎驢逐隊日偏長。一回艸料輕拋
0197c08: 出。飽後翻騰氣宇昂。
0197c09: 題風穴八景
0197c10: 錦屏風
0197c11: 院北峰高列翠屏。綠陰紅醉百花馨。狂風潑雨翻愁
0197c12: 霧。老倒山翁侶不聽。
0197c13: 珍珠簾
0197c14: 山勒回流自古今。臨崖飛瀑瀉珠林。如簾高掛閒終
0197c15: 日。未識仙房多少深。
0197c16: 吳公洞
0197c17: 丹巖曲徑謾追尋。洞隱斯文窈窕深。若謂先生窮至
0197c18: 理。詩書鑿破聖賢心。
0197c19: 仙人橋
0197c20: 翠微深處有神仙。跨鶴來參風穴禪。打破玄關歸去
0197c21: 日。過橋拋卻悟真篇。
0197c22: 大慈泉
0197c23: 臨池坐倚石欄杆。自肯低頭對影看。淨洗雲根山色
0197c24: 古。澄澄空照碧天寒。
0197c25: 翫月臺
0197c26: 愛月登高景最宜。摩挲丹桂影相隨。山家不忍和根
0197c27: 拔。留待鴻儒折一枝。
0197c28: 望州亭
0197c29: 召遊絕頂共躋攀。極目南州杳靄間。引手撩雲天際
0197c30: 近。萬峰還抱水潺潺。
0198a01: 翠嵐亭
0198a02: 虛亭小立浴風清。四野嵐光山色明。景致隨宜供客
0198a03: 眼。何妨載酒縱詩情。
0198a04: 採花吟
0198a05: 尋溪越嶺過山窩。采采盈筐春色多。葉底固含雲影
0198a06: 淡。清香風引動歸歌。
0198a07: 寄茶芽鑑長老
0198a08: 虎兒跳出白雲窩。獰惡橫吞物命多。肉醉耽耽藏昨。
0198a09: 峉宛湘遭害奈他何。
0198a10: 示超玄郭恒輝
0198a11: 搜抉玄根即物推。縱橫得玅好施為。掀翻歷劫風塵
0198a12: 窟。萬古長空杲日輝。
0198a13: 贈淵僧正生辰
0198a14: 掌上經綸不覆藏。也曾拈弄貫諸方。天垂斗柄寒清
0198a15: 夜。汝水翻波入海長。
0198a16: 示僧遊臺
0198a17: 捏之不聚劈難開。拄杖橫挑上五臺。相見文殊渾莫
0198a18: 顧。依然躬自負歸來。
0198a19: 寄朗上人關中二首
0198a20: 禪天空闊任徘徊。把住關頭佛祖哀。寄與一尋兔角
0198a21: 杖。敲開蓬戶起風雷。
0198a22: 柴門高扃楚山空。笑許寒雲密密封。失腳踏翻關捩
0198a23: 子。歸來扶起少林宗。
0198a24: 示鄖陽南明上人
0198a25: 自出秦關學老成。蒲團久戀楚雲深。為憐道大同今
0198a26: 古。萬行莊嚴佛祖心。
0198a27: 示僧遊臺
0198a28: 策杖初尋根本智。清涼翠掃太虛寒。文殊當道騎獅
0198a29: 子。不許禪流著眼看。
0198a30: 寄興善林我鑑都寺
0198b01: 白雲回首望西秦。華嶽風高冷逼人。義重乾坤方外
0198b02: 別。頭陀想是不生瞋。
0198b03: 示交口玄宗上人
0198b04: 無怪心空絕點痕。蓋緣道大裹乾坤。隨機且作小方
0198b05: 便。六字彌陀接上根。
0198b06: 孫文學求偈保嗣
0198b07: 歲首晴和到上方。殷勤禮拜笑焚香。臨行覓我伽陀
0198b08: 偈。福庇兒孫日月長。
0198b09: 示曇晟禪人
0198b10: 眼底無俗物。胸中世界寬。但能不取舍。隨處得盤桓。
0198b11: 過海
0198b12: 八面天低水。風帆掛小舟。飄颻無限意。如在鏡中游。
0198b13: 法泒
0198b14: 行智覺源澄。光含福慧燈。慈舟興濟普。正法印南能。
0198b15: 聯芳偈
0198b16: 潼川斌雅鑑首座
0198b17: 風穴獅兒爪鉤獰。全機殺活解翻騰。出林踞地輕哮
0198b18: 吼。狐兔聞知喪膽魂。
0198b19: 六安玄印恒侍者
0198b20: 天中汝海浪悠哉。養就金鱗偉莫裁。放過禹門電燒
0198b21: 尾。興雲致雨醒枯荄。
0198b22: 金堂彝峰一首座
0198b23: 老成道重古風高。斤斧無煩動一毫。開闢祖基神宇
0198b24: 廓。清光千載照兒曹。
0198b25: 溧陽絳山莘知藏
0198b26: 無情膽大太心麤。風穴堂前捋虎鬚。棒下翻身窮徹
0198b27: 骨。潑天活計任枝梧。
0198b28: 金堂斷峰真西堂
0198b29: 汝海淵深養巨螭。桃花浪起用無私。風雲際會成頭
0198b30: 角。大作甘霖濟旱時。
0198c01: 南部雪兆性書記
0198c02: 吹毛收得佩多時。照雪寒光徹四維。風穴當陽分付
0198c03: 汝。臨機殺活任施為。
0198c04: 蓬溪含白徹書記
0198c05: 志素淵涵玉貴高。一竿絲餌付伊曹。林泉養就任公
0198c06: 手。四海垂鉤釣巨鰲。
0198c07: 太湖竺文憲侍者
0198c08: 巾瓶數載侍吾傍。悟入機深出見常。蠆尾蛇頭分付
0198c09: 汝。顛拈倒用任榆揚。
0198c10: 
0198c11: 
0198c12: 
0198c13: 
0198c14: 
0198c15: 
0198c16: 
0198c17: 
0198c18: 
0198c19: 
0198c20: 
0198c21: 佛事
0198c22: 天童密雲老和尚忌辰設供。師云。威振大千。氣吞海
0198c23: 宇。轉大法輪。坐微塵裏。當頭截斷淆訛兮機輪活脫。
0198c24: 格外流通正眼兮玅智圓明。去來絕跡而隱顯同源。
0198c25: 體用全彰而卷舒自在者。其惟吾祖天童悟老師翁
0198c26: 乎。故其橫拈白棒。亞豎青鋒。鏤碎佛祖頂。掀翻衲
0198c27: 僧巴鼻。殃及天下叢林千古兒孫不了。遂召云。大眾
0198c28: 且道。即今在甚麼處見伊。乃以拂子劃○相云。年年
0198c29: 此際秋空月。影落澄潭徹底寒。
0198c30: 香嚴寺掃忠國師塔。師至塔前以拂子打○相云。身
0199a01: 心一如身外無餘纖毫極盡充滿十虛。大用
0199a02: 現前兮如掣電。全體作略兮似奔雷。虎踞龍驤。隱顯
0199a03: 莫測。大小忠國師當時向這裏顛拈倒弄。縱奪自由。
0199a04: 賺侍者耽源於三應三呼。譏南方佛法乃半生半滅。
0199a05: 輸卻半邊鼻孔。贏得萬頃香嚴。雖然如是。且道成得
0199a06: 箇甚麼邊事。良久云。還會麼。一塔蕭然。古往今來磨
0199a07: 日月。千峰迥出。參天矻地鎖煙霞。就裏不變不遷。箇
0199a08: 中無縫無罅。遂召大眾云。雖然如是。且道慶祥今日
0199a09: 到這裏向甚處與國師相見。以拂子打○相。復劃
0199a10: 破云。還會麼。茶傾三盞世情外。香爇一爐煙靄中。
0199a11: 天童林老和尚遷化。訃音至。集眾挂真。師乃捧幀云。
0199a12: 碧天皓月出雲霞。照徹閻浮百萬家。江海魚龍競奪
0199a13: 影。不知誰解著些些。遂展挂云。還會麼。寒光一道輝
0199a14: 今古。眼似眉毛玩莫涯。
0199a15: 次日上供。拈香指真云。這老尊慈。平昔面皮銕石。肝
0199a16: 膽冰霜。了無佛法。身心慣用金圈栗棘。十年闡化。傳
0199a17: 持臨濟正宗。五坐道場。掀翻衲僧巴鼻。全無伎倆。作
0199a18: 用良多。今聞在天童堂上能事已巳畢。寢息諸緣。不肖
0199a19: 徒某親承入室。濫叨法嗣。曾遭痛棒而斷送頭顱。嘗
0199a20: 被毒言而罵入骨髓。若謂天高地厚。未足以表其恩。
0199a21: 海闊山遙。豈致以方其恨。慎終追遠。傷痛何量。即今
0199a22: 恭就慶祥寺裏焚一爐香。奠三盞茶。也不是佛事相
0199a23: 酬。亦非人情之故。遂左右顧視大眾云。既乎不爾。且
0199a24: 道是甚麼意思。眾無語。即搥胸哭云。蒼天蒼天。
0199a25: 師至少林達磨祖堂設供拈香。當陽顯露。徹底無私。
0199a26: 彌綸萬有。充塞十虛。且道阿誰。惟我震旦初祖菩提
0199a27: 達磨大師。掌握權衡。拶碎寶珠而光通今古。縱橫殺
0199a28: 活。捉敗六宗而玅協偏圓。無端提箇教外別傳。明謾
0199a29: 赤子。直指人心見性成佛。誑諕閭閻。三週航海兮不
0199a30: 聞腳底翻白浪。九年面壁兮那知頭上有青天。梁王
0199b01: 殿上。躲避無門。蔥嶺峰前。抽身沒路。斷送神光一臂。
0199b02: 喪盡自己已全身。及至末稍。無合殺空棺。隻履可憐生。
0199b03: 然雖如是。且道風穴不肖遠孫到此。如何為伊雪屈。
0199b04: 乃上香顧眾云。還委悉麼。一花五葉開無盡。萬古春
0199b05: 風動地香。
0199b06: 掃風穴沼祖塔上供畢。師云。黃面浙子。風穴老人。萬
0199b07: 年一念。七載單丁。待讖仰山再來。遇風即止。傳持臨
0199b08: 濟法道。亙古流芳。高提祖師心印。搭破盧陂老面門。
0199b09: 倒跨銕牛之機。捩轉李州牧鼻孔。神情莫測。真箇白
0199b10: 拈。誰知今日被不肖兒孫於狹路相逢。和贓捉敗。遂
0199b11: 左右顧眾云。當恁麼時且道放行好把住好。乃上香
0199b12: 云。須知箇裏情相似。日日香花夜夜燈。
0199b13: 掃首山念祖塔。師拈香云。門外三車。土曠人稀相逢
0199b14: 少。箇中一致。背陰山子向陽多。若隱若顯絕遮闌。亙
0199b15: 古亙今無障礙。常轉如是經。百千萬億卷。此乃吾遠
0199b16: 祖法華念和尚尋常用處。遂以拂子於空中點一點。
0199b17: 召大眾云。會麼。復作○相云。就裏綱宗何所憑。咄哉
0199b18: 巧女拙郎君。著靴水上觀雞鬥。贏得清秋月一輪。
0199b19: 順治庚子秋。師至熊耳山空相寺掃達磨初祖塔上
0199b20: 供畢。乃云。碧天明月朗秋空。東震西乾一徑通。先聖
0199b21: 去來無朕跡。蕭然一塔鎖熊峰。恭惟我鼻祖菩提達
0199b22: 磨大師大和尚遠辭竺國。航海梯山。面壁少林。拋磚
0199b23: 引玉。蔥嶺西歸逢宋雲。空棺隻履難迴避。一花五葉
0199b24: 應時開。萬古聯芳香馥馥。乃召云。大眾即今還見得
0199b25: 麼。以拂子劃○此相。遂展拜。
0199b26: 掛鐘板。師指云。秪這二上座從來覿面無情。全體大
0199b27: 機大用。傳持佛祖號令。艸偃風行。洞明衲子聲光。普
0199b28: 天匝地。只饒諸聖到此。總教迴避無門。永振叢林真
0199b29: 規。悉皆內嚴外肅。惺惺寂寂而圓應無虧。密密綿綿
0199b30: 而抑揚有準。遂舉起召眾云。還會麼。任是銅頭銕額
0199c01: 漢。也須聽取令行時。擊擊便掛。
0199c02: 為惺渠宗知客起龕初任維那職
0199c03: 師拈拄杖擊龕云。主人公。惺惺著。不拒見聞與知覺。
0199c04: 語默動靜絕安排。十字縱橫活潑潑。且道路頭在甚
0199c05: 麼處。乃以杖引云。須向這裏行。十方無壁落。
0199c06: 舉火云。數聲清磬。海眾同歸。一盞麤茶。高賓聚會。有
0199c07: 禮有義。無作無為。輔弼宗猷。叢林綱領。此是惺渠宗
0199c08: 禪人尋常用的。山僧即今更當示汝末後一著。以火
0199c09: 炬打○相云。烈焰爐中飛片雪。當天迸出一輪紅。攛
0199c10: 下便燒。
0199c11: 香嚴宕山法弟訃音至。拈香云。釋迦大師。昔向雙林
0199c12: 入寂。宕山和尚。今於香嚴收聲。雖然同道不同途。要
0199c13: 知鼻孔無兩樣。何也。生死去來。了無朕跡。光前絕後。
0199c14: 合一如。分明掣電爍長空。驚起泥牛入滄海。遂左
0199c15: 右顧視云。大眾正當此時。還有知香嚴和尚安身處
0199c16: 麼。以拂子劃○相云。透過荊圈與栗棘。當頭坐斷是
0199c17: 非關。
0199c18: 為朗書記舉火
0199c19: 舉起火炬云。朗上座還見麼。這是你尋常用處。如或
0199c20: 未委。更與道破。一字不著。劃文綴珠璣。八法任安排。
0199c21: 義空藏海。諸法性離故。秪此用無窮。雖然如是。切忌
0199c22: 向這裏安身立命。更須懸巖撒手。直下翻身。自肯承
0199c23: 當。了無餘事。何也。箇中莫使墨淋漓。此去再來吞佛
0199c24: 祖。
0199c25: 為慧生侍者舉火
0199c26: 湛碧秋空月正圓。風凋桐葉墜翩翩。隨緣不變金剛
0199c27: 體。獨露分明在目前。須透脫。莫貪觀。巾缾左右得逢
0199c28: 原。更有末後全提句。烈焰爐中片雪寒。攛下火把。喝
0199c29: 一喝便行。
0199c30: 為還真舉火
0200a01: 師云。春光婉媚。燕喜鶯歡。柳線繰風。百花爛熳。正恁
0200a02: 麼時。本福禪人何妨放身捨命。直下承當。即境明心。
0200a03: 了無障礙。遂拈火炬指云。委悉麼。地水火風各歸本
0200a04: 際。見聞知覺共證圓常。去來杳絕形蹤。就裏隨緣不
0200a05: 變。且如何是不變底道理。乃攛下火炬云。銕牛火裏
0200a06: 解翻身。無位真人歸帝室。
0200a07: 為修明舉火
0200a08: 舉火炬云。單複圓修甚善哉。涅槃路上任徘徊。分明
0200a09: 指點歸家處。乃攛下火炬云。優缽羅華火裏開。入塔
0200a10: 以拄杖指骨襯云。這些子。最靈物。非色非心亦非佛。
0200a11: 幾番嗔了幾番喜。光明聚散無拘束。復擊塔云。好把
0200a12: 無縫塔敲開。遂以骨襯入塔云。隨緣且向此中住。此
0200a13: 中住。聖凡同唱無生曲。
0200a14: 為荷潔舉火
0200a15: 蓮花荷葉。搖拽清風而體自馨香。出水離塵。靄映祥
0200a16: 雲而元本淨潔。根敷曠劫。葉茂今時。開謝乘春。了然
0200a17: 不昧。秪如不屬榮枯一句又作麼生道。拈火把打○
0200a18: 相云。還會麼。古鏡不磨還自照。靈花火裏濕秋光。便
0200a19: 燒。
0200a20: 為衡岳舉火
0200a21: 舉火炬云。衡岳衡岳。汝還會麼。覺海澄明。性天寥廓。
0200a22: 直下承當。頓然超卓。如或沉吟。更與道破。乃攛下火
0200a23: 炬云。箇中但自了無餘。沙界縱橫活潑潑。
0200a24: 為不二舉火
0200a25: 拈火炬云。大地陽回春晝長。東風吹徹柳稍黃。不二
0200a26: 門中方措足。火裏曇花分外香。便燒。
0200a27: 雜著
0200a28: 住鄧州慶祥寺安禪接眾引
0200a29: 茆堂冷淡。若據佛法全無。山寺凄涼。唯儲水艸具足。
0200a30: 善解餧驢餧馬而休云接待不易。貴圖止饑止渴而
0200b01: 豈懼設施艱難。為憐苦困。瞎駒兒要與打開正法眼。
0200b02: 使伊箇箇暉天鑑地。踢蹋翻騰。亦任昂昂。北往南來。
0200b03: 縱橫自在。莫只全靠慶祥。敢冀大家出手。但能樂意
0200b04: 垂允。便請直下承當。
0200b05: 化浴室引
0200b06: 勺水恒河。好看滔天。浴日紅塵。滿面須信。達本還源。
0200b07: 到此都盧。揭下炙脂帽子。脫卻郤鶻臭布衫。一澆一。
0200b08: 休教打濕眉毛。百蕩百磨。直須揩拭鼻孔。掀翻跋陀
0200b09: 婆羅境界。觸發無垢淨光家風。不是慶祥開拓門庭。
0200b10: 要顯當體風流脫灑。即斯玅觸宣明。便證成佛子住。
0200b11: 齋榜二首
0200b12: 弘開爐。烹十虛而烈燄衝騰。高舉鉗鎚。煉三有而
0200b13: 心空及第。饒伊聖見凡情。到此不留朕跡。縱是銅頭
0200b14: 銕額。總教徹底鎖鎔。奮大機。顯大用。還我風穴家風。
0200b15: 助其柴。添其炭。盡在檀那出手。欲得一火鑄就。直須
0200b16: 二事拈來。幸蒙垂允。請註芳名。
0200b17: 打破慳囊。洞見三輪空寂。豁開正眼。了知一性圓明。
0200b18: 香積世界流通。法喜堂前親證。如或自肯。贏得飽餐。
0200b19: 茶榜
0200b20: 切以透脫情關。直截一條活路。抽開識鎖。當陽十字
0200b21: 縱橫。但能足下無私。信知路頭不別。賢愚貴賤。各有
0200b22: 所歸。士農工商。咸由此道。祁寒溽暑。往來曷辭苦骨
0200b23: 勞觔。風雨晴煙。閒忙盡叫口乾舌渴。可憐心頭熱悶。
0200b24: 不忍袖手傍觀。應須鎚碎龍團。正好當道煎點。掇出
0200b25: 趙老三盃。欣然請坐。吸竭盧仝七碗。掉臂便行。不特
0200b26: 滋味殊深。大都清涼熱惱。雖則任我攔街把住。憑君
0200b27: 自肯承當。休怪看客兩停。元來一般管待。莫向就中
0200b28: 取則。方知功德難量。誰肯當前。共成斯事。
0200b29: 入室規約
0200b30: 風穴山深。負米搬柴不易。白雲路滑。經冬過夏殊難。
0200c01: 衲子聚頭。無非要發明己巳躬大事。長老出世。本擬求
0200c02: 箇有血氣丈夫。你既肯放下身心。吾不辭略施毒手。
0200c03: 今當入室陞堂之際。搗虛煉實之時。快宜掃蕩胸中
0200c04: 故習。抖搜從前骯髒。貴圖打開正眼。莫憐爐通紅。
0200c05: 秪要死盡偷心。豈懼鉗鎚惡辣。但能直截當前。管取
0200c06: 這回及第。
0200c07: 行實
0200c08: 師一日因彝峰首座同兩序懷香率眾入方丈。請示
0200c09: 行腳。啟迪將來。師卻之再三。眾堅請不已巳。遂曰。山僧
0200c10: 生平履歷。備述繁多。不負懇請。略言節概。余乃成都
0200c11: 之資陽人也。俗姓陳。母張氏。生於萬曆四十一年癸
0200c12: 丑正月二十四日子時。賦性果毅。世居隆昌清潭里。
0200c13: 七歲入鄉校。智性遲愚。讀不甚解。天啟元年中秋過
0200c14: 溪。見深潭一屍。被魚鱉唼噉。爛臭不堪。乃追念云。人
0200c15: 既死已巳。性歸何處。偶動諸行無常之感。一日館中讀
0200c16: 論語至朝聞道夕死可矣。持問先生曰。何如是道。先
0200c17: 生曰。日用當行即道。余曰。一口氣不來。道在何處。先
0200c18: 生躊躇曰。命之理微。吾所未知。釋門有見性高人。可
0200c19: 往請教。當為發明。余乃嘆曰。秪此於道無聞。縱讀九
0200c20: 丘八索三墳五典。也了生死不得。須學出世法可矣。
0200c21: 遂掩卷輟讀。決志出家。父母難之。即數日絕食。饑渴
0200c22: 殆死。時方鄰皆看。先母番然謂親族曰。小兒原有其
0200c23: 因。我記當年夢一頭陀僧造門投宿。觀彼容貌威嚴。
0200c24: 乃卻之曰。此是紅塵陋巷。不敢屈留。僧舉手中如意
0200c25: 曰。不然。以此暫寄何如。我即拜而受之。復問老師何
0200c26: 處。僧西指曰。峨眉雪鎖白雲深。覺而遂生。凡見僧便
0200c27: 喜。稍長即歌詠梵唄。雖嬉戲。皆為佛事。以此可驗。則
0200c28: 有夙根。他欲出家。宜無阻滯。因送淨居山寶峰寺禮
0200c29: 寶山啟尊宿披剃。曉夕忘疲。惟勤禮誦。丙寅春夜坐
0200c30: 危樓。忽想天地間為甚麼有我。畢竟我生從何來。極
0201a01: 窮古今時分。莫測始終。十方虛空。盡無邊表。即駭然
0201a02: 汗下。不覺黎明。尋走鐘興寺謁心玄和尚。玄引法華
0201a03: 經云。如來知見。廣大深遠。禪定解脫。深入無際。此是
0201a04: 夙植般若種子。今乃發現。志宜勇銳。必期證道而後
0201a05: 已巳。復問汝號甚麼。余曰。惟致得名。請師賞號。玄曰。據
0201a06: 汝夢感生緣。可號雲峨。仍贈以偈曰。白雲鎖雪一峰
0201a07: 寒。極目寥寥天地寬。象駕夤緣悲行普。夢回相笑太
0201a08: 無端。余禮謝而歸。余家寺敏兄志先在道。深承策進。
0201a09: 往劉家靜室。同淨空師結社。依博山警語做工夫。雖
0201a10: 曉夜參究。猶恨歲月飄忽。己巳事不明。仍回寶峰立死
0201a11: 限一年。苦於昏散二魔。引錐痛劄。種種鞭逼。亦未了
0201a12: 辦。復往祝家菴參印心和尚。一見便問。汝從何處求。
0201a13: 余曰。淨居山。師曰。父母未生前你在甚麼處。余曰。某
0201a14: 甲正疑不知我生從何來。胸中如一座銀山銕壁。苦
0201a15: 沒奈何。伏望慈悲指示。師叱曰。去。汝不會我語。余方
0201a16: 舉步。師驀喚一聲。余應諾。師曰。且道應從何來。余恍
0201a17: 然了解。自此凡閱諸典。皆達意趣。留止一年。侍師至
0201a18: 天峰圓戒時年十九。即崇禎辛未歲也。因遊峨眉。路
0201a19: 逢一僧自南方來。敘及密雲老和尚乃臨濟正宗。在
0201a20: 金粟開堂。有法嗣破山和尚現住萬峰。門庭孤峻。余
0201a21: 聞之喜躍。即中夜焚香。遙禮默禱。早見為幸。至墊江。
0201a22: 適象崖師開法南山。往謁之。同見萬峰和尚。便問。把
0201a23: 住牢關。聖凡莫測。放開一線。略許商量。除去二途。請
0201a24: 師相見。山曰。瞎。余曰。虛空無縫罅。法體絕形蹤。為甚
0201a25: 大悲菩薩現千手眼。師曰。死水不藏龍。余曰。如何是
0201a26: 活水龍。師拈棒打出。不幾。辭歸省親。至內江東坡庵。
0201a27: 閱藏三年。凡於義路文字。便理會相應。佛祖關鍵。隔
0201a28: 絕難透。愈見淆訛。疑情轉熾。偶聞破和尚赴盤龍請。
0201a29: 先到俟候。師見便問。老僧到這裏已巳是無端。汝來堪
0201a30: 作甚麼。余曰。不是冤家不聚頭。山曰。三日不相見。莫
0201b01: 作等閑看。你鼻孔近日如何。余曰。依然搭上唇。山曰。
0201b02: 為甚沒了半邊。余曰。盤龍門下。制中每進方丈呈見
0201b03: 識。屢遭痛棒打出。彼時世界身心渾成一塊。意識都
0201b04: 忘。似不有我。惟覺昭昭靈靈而已巳。一日晚參出問。碧
0201b05: 天明皎潔。皓月映寒潭時如何。師下禪床。痛打一頓。
0201b06: 昏絕擗地。時雲石惺渠抬至僧堂。五鼓方甦。冷汗如
0201b07: 洗。維那圓明兄問。老兄見箇甚麼道理。余曰。莫眼花。
0201b08: 明曰。適纔向甚處去也。余便掌曰。會麼。明變色曰。羅
0201b09: 剎禪。余曰。你只管喫掌。次日命入室。師問。路逢達道
0201b10: 人。不將語默對。你作麼生對。余曰。某甲今日放和尚
0201b11: 過。師曰。為甚麼如此。余曰。昨日喫痛棒。而今不覺饑。
0201b12: 師曰。裝死賣活漢。余曰。怕某甲不實那。師拈棒指曰。
0201b13: 你看果然腳跟未點地在。余便喝。師直打出。解制。師
0201b14: 赴瀘州方山。請命余維那職。後侍師遊戎城。請假下
0201b15: 南方。師乃種種開發。出蜀抵荊南。聞密師翁圓寂。乃
0201b16: 謁金粟費隱和尚。問。千里聞風即且置。覿面相逢意
0201b17: 若何。師便棒。余曰。劉郎不解藏春色。漏泄枝頭多少
0201b18: 香。師曰。不遇攀花手。徒勞造化心。余便喝。師便打。見
0201b19: 師鉗鎚玅密。本分接人。乃親炙座下。每與師往復諮
0201b20: 酬。當仁不讓。解夏。師上堂。末曰。諸兄弟從今解制。後
0201b21: 或東去西去。忽然撞著猛虎當路。又作麼生。眾擬議。
0201b22: 師拈棒下座。一時打散。余當下猛省。入方丈呈白。師
0201b23: 曰。如何是你本分事。余擬荅。師曰。得箇驢兒便喜歡。
0201b24: 未在未在。即推出。余告假。師固留。余呈偈曰。獰龍隱
0201b25: 顯迥誰儔。氣宇昂藏出眾流。大底不貪香餌味。翻身
0201b26: 破浪五湖游。上天童禮密祖塔。參山翁和尚。一日入
0201b27: 室。師舉洞山古鏡話問曰。你道甚麼意旨。余曰。未到
0201b28: 天童知何處。行來方見路高底。師曰。這漢拶著便見
0201b29: 瓦解冰消。余曰。明眼宗師。天然有在。師打出。解夏。辭
0201b30: 師。遊天台。參通玄林野先師。問。杖頭挑撥。罕遇知音。
0201c01: 狹路相逢。如何即是。師曰。雲霧鎖青山。余曰。未到天
0201c02: 台。不妨疑著。師曰。持蠡酌海。妄測淺深。余曰。不因樵
0201c03: 子徑。爭到葛洪家。師曰。峰巒挺秀。鳥道難通。余便喝。
0201c04: 師便打。見眾中俱是清苦操道之士。乃親依座下。通
0201c05: 玄高寒務重。余衣單淡薄。五年未得綿花上身。因染
0201c06: 危病瀕死。方愈。即命職副寺。一日師問。在此作麼。余
0201c07: 曰。打整庫房。收拾東西。師曰。佛祖爪牙。衲僧巴鼻。你
0201c08: 作麼生收拾。余曰。別處容和尚不得。師曰。今年合得
0201c09: 好醬。余曰。貪嘴老婆說食香。師曰。常住淡薄。老僧明
0201c10: 日向尚州托缽去也。余曰。艸戒木師休去。一日入
0201c11: 室。師問。內不放出。外不放入。正恁麼時以何為界。余
0201c12: 曰。百艸頭邊露。師曰。甚麼人證盟。余曰。明月與清風。
0201c13: 師拈棒。余一喝便出。師乃命余主客司職。至丁亥五
0201c14: 月十七日侍師遊山至文詞庄。師問。等閑拶著。即轉
0201c15: 轆轆的。我這裏總用不著。將你從前所得所證。據實
0201c16: 說與老僧看。余乃盡情呈白一上。師搖手曰。不是不
0201c17: 是。余曰。向來師皆肯可。如今為甚麼不是。師曰。此是
0201c18: 口耳之學。識解依通。盡屬生死根本。余殷勤請益。師
0201c19: 曰。且道山河大地。明暗色空。與汝自己巳是同是別。余
0201c20: 曰。同則摠同。別則摠別。師正色呵曰。說得道理好。余
0201c21: 方佇思。被師攔胸把住曰。除卻摠別同異。速道速道。
0201c22: 余擬對。師驀向懸巖一推。不顧而去。值田頭來扶起。
0201c23: 當時胸中寶惜廓爾冰消。一切淆訛。明如指掌。返觀
0201c24: 從前所得。如大海之一滴耳。即衝口說偈曰。罷罷罷。
0201c25: 休休休。橫眠倒臥在山丘。翻身拶碎虛空骨。萬象森
0201c26: 羅笑點頭。次日上方丈呈先師看過。袖之。復伸手索
0201c27: 曰。這箇且置。將你悟得的呈似老僧看。余舉足曰。昨
0201c28: 日無端被害。這腳一夜疼痛不安。師呵呵大笑。余哭
0201c29: 蒼天。便出。午後呼余至石船曹。將從上佛祖因緣。衲
0201c30: 僧巴鼻。重重勘驗。余一一對荅如流。師復舉德山托
0202a01: 缽話詰之曰。且道此二老端的在甚麼處。余曰。德山
0202a02: 神出鬼沒。巖頭佛口蛇心。師曰。秪如巖頭密啟其意。
0202a03: 德山會末後句。又作麼生。余曰。一條拄杖兩人扶。師
0202a04: 曰。為甚果然只得三年活。余曰。賺殺一船人。師曰。諦
0202a05: 當甚諦當。敢保香爐峰未肯點首在。余曰。任從天下
0202a06: 諾忻忻。我獨不肯。師曰。這回吾不汝欺也。至秋間委
0202a07: 余同無礙兄代理通玄院事。師赴嘉禾請。余未敢。方
0202a08: 命山中。苦境難以具述。越明年。往麟湖棲真省覲本
0202a09: 師。謝院務。俾典藏鑰。順治己巳丑九月十六日師出源
0202a10: 流拂子。囑余住山。余固辭曰。某甲何人。敢當此大任。
0202a11: 師曰。汝但將去。已巳後坐斷天下人舌頭耳。乃禮辭本
0202a12: 師。拽杖渡江。意在把茆蓋頭。了此餘生。備矣。涉滁水。
0202a13: 過壽州。寓正陽霍丘。諸郡檀越以名剎力致。前後一
0202a14: 十三請。余堅辭不諾。乃上陽山訪慧公。不意龐摠戎
0202a15: 領霍固。兩郡檀信齎書疏信儀登山。懇請住大別山
0202a16: 普濟寺。余卻之猶甚。慧師曰。今觀法緣當熟。濟物乘
0202a17: 時。有祖以來。難逃此責。和尚豈可執意而謙退乎。吾
0202a18: 亦率眾相從。光揚法席。事既難辭。勉為應命。及進院。
0202a19: 慧師白槌統眾。敦請開法。因茲囊錐始露。歷遷住持。
0202a20: 然而或出或處。得失窮通。皆信乎天緣。非強為也。山
0202a21: 僧始自出家行腳及領眾已巳來。數十年間。咬冰嚼蘗。
0202a22: 甘苦備嘗。推己巳及人。以道為慮。汝等諸人各有本地
0202a23: 風光。莫從外覓。學吾儕徒。喫了許多。生受這般說話。
0202a24: 愧揚家醜。明眼人前一場笑具。天寒久立。珍重。大眾
0202a25: 歡喜。作禮而退。
0202a26: 
0202a27: 
0202a28: 
0202a29: 
0202a30: 雲峨禪師語錄卷下終
