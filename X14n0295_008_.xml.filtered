0658b19: 
0658b20: 
0658b21: 大佛頂如來密因修證了義諸菩薩萬行首楞嚴經
0658b22: 卷第八
0658b23: 淮海參佛弟子蘊空居士陸西星述旨
0658b24: 廣陵後學　陳治道　校定
0658c01: △三種修行漸次第二十六
0658c02: 阿難如是眾生一一類中至具足如斯妄亂想。
0658c03: 三漸次功夫。直到等覺地位。皆此法門修入。十二
0658c04: 顛倒。即動欲等。
0658c05: 汝今修證佛三摩地至三者增進違其現業。
0658c06: 五辛為助。婬殺為正。緣斷則違。
0658c07: 云何助因阿難如是世界至當斷世間五種辛菜。
0658c08: 段食謂食之有分段者。又謂之摶食人食也。觸食
0658c09: 者。鬼神食也。但歆其氣而飽思食者。禪天食也。思
0658c10: 之即飽識食者。識天食也。但以識想。五辛。楞伽云。
0658c11: 蒜韭薤興渠。四在中國。一在外國。
0658c12: 是五種辛熟食發淫至猶如毒蛇如見怨賊。
0658c13: 婬如毒蛇。怨賊者。以其能害法身。殺慧命故。
0658c14: 先持聲聞四棄八棄至第二增進修行漸次。
0658c15: 婬欲相襲。偷劫相負。無由禁遏。故禁戒成就。二業
0658c16: 永無。
0658c17: 云何現業如是清淨至是人即獲無生法忍。
0658c18: 流則分湛合塵。不流則旋元無偶。遂能反六用之
0658c19: 擾。復一真之湛。無生法忍。謂不見有少法生。不見
0658c20: 有少法滅。離諸情垢。無作無願。安住是道。名之為
0658c21: 忍。
0658c22: 從是漸修隨所發行至第三增進修行漸次。
0658c23: 三增進。一斷辛。二斷婬。三不緣塵。故業淨性明。乃
0658c24: 可發行升進聖位。
0659a01: △增歷聖位第二十七
0659a02: 五十七位。各隨行相立名。
0659a03: 阿難是善男子欲愛乾枯至乾有其慧名乾慧地。
0659a04: 地謂地步。言到此地步。入聖有基。所以不能優入
0659a05: 聖域者。只執心上。執者守而不化之稱。一味乾
0659a06: 慧。不如無智無得之為妙。坐忘論云。慧而不用。寔
0659a07: 智若愚。益資定慧。雙美無極。所以一味乾慧品為
0659a08: 人位之初心。要知乾慧之與金剛乾慧。初無兩心。
0659a09: 溫陵之說。近為江左太沖殷公所駁。良有至理。下
0659a10: 文云。始獲金剛心中初乾慧地。猶云適得吾體也。
0659a11: 非等覺後心也。故擬之煉金。三增進中。如金雜
0659a12: 沙礦。銷之使盡。只有一味金體。從此加以鹽礬。轉
0659a13: 轉明淨。即信住行向等心也。如是盡。即為真金。
0659a14: 不復重為矣。到此始見十分精瑩本體。故云始
0659a15: 獲金剛心中乾慧初地。謂始終洞徹。因果圓成。如
0659a16: 經云。等覺圓明是已巳。金剛乾慧。與前初心。只是一
0659a17: 心。的非等覺後心也。
0659a18: △十信心
0659a19: 予按十信心即一心也。但重重入妙耳。非有等
0659a20: 級之相懸。可以循序而漸進者。
0659a21: △一信心住
0659a22: 夫聖位以信為初因。純真無妄之謂信。又相應
0659a23: 之謂信。必先審中中圓妙之道。以純真無妄之
0659a24: 心體而行之。使心法相應。然後聖域可造也。
0659b02: 欲盡乾枯。根境不偶。執心明。直到乾慧地。步猶
0659b03: 在凡地。未便與如來法流水接。更當審中中道。於
0659b04: 如來薩婆海中中流而入。中流謂不落邊際也。如
0659b05: 是則圓妙開敷。從真妙圓之中。不立所明。便所發
0659b06: 者。皆是真妙。如是則心法相應。而妙信常住。一切
0659b07: 妄想。滅盡無餘。中中之道。純真無妄。故名信心住。
0659b08: 餘皆由此增進。更無別法。但隨位依真如性。淨治
0659b09: 惑習。單複磨鍊。使纖塵不立。即登妙覺矣。
0659b10: 予按十信法門。皆依性而不依慧。此慧而不用也。
0659b11: 然慧在性中。所以審中中道者。更是何物。
0659b12: △二念心住
0659b14: 心真而明。則一切圓通。而陰等不礙。故能洞照宿
0659b15: 習。憶念無遺。
0659b16: △三精進心
0659b18: 妙圓通性。既純既真。則妄習皆化。惟一精明。而進
0659b19: 乎真淨。行無雜揉。故名精進。
0659b20: △四慧心住
0659b21: 心精現前純以智慧名慧心住。
0659b22: △五定心住
0659b23: 執持智明周寂湛寂妙常凝名定心住。
0659b24: △六不退心
0659c01: 定光發明明性深入唯進無退名不退心。
0659c02: △七護法心
0659c03: 心進安然保持不失十方如來氣分交接名護法心。
0659c04: △八迴向心
0659c05: 覺明保持能以妙力至重重相入名迴向心。
0659c06: 覺明保持。即護法心也。十方如來。氣分交接。是它
0659c07: 來向我。今迴佛慈光。向佛安住。是我去向他。故有
0659c08: 雙鏡之喻。
0659c09: △九戒心住
0659c10: 心光密迴獲佛常凝至得無遺失名戒心住。
0659c11: 心光。佛之心光也。既密回於我。則佛之常凝。無上
0659c12: 妙淨。我得之矣。此皆無作妙用。復何為哉。故曰。安
0659c13: 住無為。無為故無得。無得又何失。名戒心住。戒則
0659c14: 有常自修省之意。即此無為無作。有何修省。故戒
0659c15: 心自此而住。
0659c16: △十願心住
0659c17: 住戒自在能遊十方所去隨願名願心住。
0659c18: 戒心住故。住戒自在。對境無動。涉事無染。又何適
0659c19: 而不可。故遊行十方。而所去隨願。隨願滿足。則無
0659c20: 復有願矣。故願心住。
0659c21: 溫陵曰。修行之初。必杜絕愛欲。使心性明。然後
0659c23: 治之。使純智無習。又持之以定。使湛寂發光。深入
0659c24: 於道。護持不失。斯能迴佛慈光。獲佛淨戒。涉塵不
0660a01: 染。所去隨願。此十信之序也。
0660a02: △十住
0660a03: 從信趨入人。生如來家。依無住智。永不退還。名之
0660a04: 為住。
0660a05: △一發心住
0660a06: 阿難是善男子以真方便至圓成一心名發心住。
0660a07: 真方便妙慧也。十心十信心也。十心頓發。圓成一
0660a08: 心。住佛智地。名發心住。溫陵曰。聖位以十信為初
0660a09: 因。以十住十行十願十地為漸次。而終於等妙。皆
0660a10: 相躡而設。欲令行人從信趨入。而住佛智地。依智
0660a11: 起行。濟行以願。由是超三賢。入十聖。登等妙。此修
0660a12: 證之序也。
0660a13: △二三治地住
0660a14: 心中發明如淨琉璃至履以成地名治地住。
0660a15: 心中發明內外精瑩。故有琉璃含金之喻。履是妙
0660a16: 心以為真基。名曰治地。如築室者。必須治地。乃可
0660a17: 興作。
0660a18: △三修行住
0660a19: 心地涉知俱得明了遊履十方得無留礙名修行住。
0660a20: 心地治成。內外精瑩。一涉所知。無不明了。任運遊
0660a21: 行。得無留礙。
0660a22: △四生貴住
0660a23: 行與佛同受佛氣分至入如來種名生貴住。
0660a24: 妙行密契。則妙理冥感。將生佛家為法王族。中陰
0660b01: 以喻冥感之理。亡者現陰。已巳謝後陰。未生此人。自
0660b02: 求父母。入其胎中。斯則陰信冥通。生為佛種之喻。
0660b03: △五方便具足住
0660b04: 既遊道胎親奉覺胤至人相不缺名方便具足住。
0660b05: 曰如中陰身。曰如胎已巳成。曰表以成人。可見皆是
0660b06: 譬喻。
0660b07: △六正心住
0660b08: 容貌如佛心相亦同名正心住。
0660b09: △七不退住
0660b10: 身心合成日益滋長名不退住。
0660b11: △八童真住
0660b12: 十身靈相一時具足名童真住。
0660b13: 十身。菩提身。願身。化身。力身。莊嚴身。威勢身。意生
0660b14: 身。福身。法身。智身。自方便具足。至童真。名長養聖
0660b15: 胎。然皆譬喻之辭。
0660b16: △九法王子住
0660b17: 形成出胎親為佛子名法王子住。
0660b18: △十灌頂住
0660b19: 表以成人如大國王至陳列灌頂名灌頂住。
0660b20: 大國王太子。則分委國事。剎利諸王世子將付國
0660b21: 位。則取大海水。以灌其頂。溫陵曰。發心者必治地。
0660b22: 治地乃修行。修行然後生如來家。具覺相同。佛心
0660b23: 長道。體圓十身。為佛子任佛事。此十住始終之序
0660b24: 也。
0660c01: 予按十住。但隨方便立名。於乾慧中。似有增進。然
0660c02: 皆無作。功同長養聖胎。俟其自在成就而已巳。
0660c03: △十行
0660c04: 既依普智。住佛所住。遂能繁興妙行。自利利它。
0660c05: 十行皆以度為體。
0660c06: △一歡喜行
0660c07: 阿難是善男子成佛子已巳至十方隨順名歡喜行。
0660c08: △二饒益行
0660c09: 善能利益一切眾生名饒益行。
0660c10: △三無嗔行
0660c11: 自覺覺他得無違拒名無嗔恨行。
0660c12: △四無盡行
0660c13: 種類出生窮未來際三世平等十方通達名無盡行。
0660c14: 種類出生。化身周遍。遍三世。橫滿十方。無窮盡
0660c15: 也。
0660c16: △五離癡亂行
0660c18: 於法不了曰癡。於行紛錯曰亂。今能一合。於法得
0660c19: 無差誤。
0660c20: △六善現行
0660c21: 則於同中顯現異一一異相各各見同名善現行。
0660c22: 種種法門。事理無礙。互見隨應。圓融自在。可謂善
0660c23: 現。
0660c24: △七無行
0661a01: 如是乃至十方空至不相留礙名無行。
0661a02: 塵中現剎。名現界。不壞塵相。名現塵。此由善現行
0661a03: 中。克擴圓融也。
0661a04: △八尊重行
0661a05: 種種現前咸是第一波羅蜜多名尊重行。
0661a06: 種種所現。皆是般若德性。無作妙力。自在成就第
0661a07: 一波羅蜜。金剛經指般若言。
0661a08: △九善法行
0661a09: 如是圓融能成十方諸佛軌則名善法行。
0661a10: △十真實行
0661a11: 一一皆是清淨無漏一真無為性本然故名真實行。
0661a12: 總括前行。無非真性。本然妙用。相雖萬殊。體為一
0661a13: 真。故名真實。如是十行乃至後位。不離前法。而皆
0661a14: 相躡。要使行人隨位增進。開擴性覺。淨治惑障。而
0661a15: 成熟佛果也。
0661a16: △十迴向
0661a18: 願。應俗利生。迴真向俗。迴智向悲。使真俗圓融。
0661a19: 智悲不二。進修妙行。至此極矣。
0661a20: △一救護眾生離眾生相迴向
0661a21: 阿難是善男子滿足神通至眾生離眾生相迴向。
0661a22: 神通滿足。成佛事已巳。當修迴向之行。謂迴無為心。
0661a23: 向涅槃路也。以迴向之行。悲願最深。然職在度
0661a24: 生。而見有眾生可度。即涉有為。金剛經所謂即
0661b01: 我人眾生壽者。故須除滅度相。不見有眾生得滅
0661b02: 度者。方為妙也。
0661b03: △二不壞迴向
0661b04: 壞其可壞遠離諸離名不壞迴向。
0661b05: 壞其可壞。遠離一切空境界也。遠離諸離。謂離
0661b06: 遠離幻。亦復遠離也。得無所離。則除諸幻。而證不
0661b07: 壞矣。
0661b08: △三等一切佛迴向
0661b09: 本覺湛然覺齊佛覺名等一切佛迴向。
0661b10: 無壞不壞。無離不離。乃湛然齊佛。
0661b11: △四至一切處迴向
0661b12: 精真發明地如佛地名至一切處迴向。
0661b13: 前覺等一切。則真如體也。此地至一切。則真如界
0661b14: 遍也。
0661b15: △五無盡藏功德迴向
0661b16: 世界如來互相涉入得無礙名無盡功德藏迴向。
0661b17: 真界真體。二俱圓遍。故涉入無礙。任運發揮。德用
0661b18: 無盡。
0661b19: △六隨順平等善根迴向
0661b20: 於同佛地中各各生清淨因至隨順平等善根迴向。
0661b21: 佛地既同。性何殊別。故各各有清淨善根。依用發
0661b22: 揮。皆可成佛。
0661b23: △七隨順等觀眾生迴向
0661b24: 真根既成十方眾生至等觀眾生一切眾生迴向。
0661c01: 真性圓融。周遍法界。故十方眾生。皆我本性。我善
0661c02: 既成。故能成就一切眾生善根。得無遺失。無有高
0661c04: △八真如相迴向
0661c05: 即一切法離一切相至名真如相迴向。
0661c06: 二無所。不即不離。乃真真如地。
0661c07: △九無縛解脫迴向
0661c08: 真得所如十方無礙名無縛解脫迴向。
0661c09: △十法界無量迴向
0661c10: 德性圓成法界量滅名法界無量迴向。
0661c11: 初證德性。以為齊佛。以為如佛。以為至一切處。皆
0661c12: 存量見。則法界性未離有量。及乎德性圓成。可超
0661c13: 三賢入十聖矣。
0661c14: △四加行
0661c15: 三賢位極。當於此際。加功行即入聖位。然前云
0661c16: 無作功用。到此復有何功行可加。此但優柔厭
0661c17: 飫。使自得之而已巳。加行乃不加之加。無功之行。
0661c18: 溫陵謂復加功行以求正證。還有商量。
0661c19: 阿難是善男子盡是清淨至次成四種妙圓加行。
0661c20: 四十一心。指上乾慧及信住行向各十。為四十一
0661c21: 心。
0661c22: △一煖地
0661c23: 即以佛覺用為己巳心至欲燃其木名為煖地。
0661c24: 佛之正覺。不見一人可度。不見少法可得。以此為
0662a01: 心。可謂心與佛齊覺。成佛覺矣。然猶未敢以為證
0662a02: 以為得也。此時猶如鑽火。欲出未出。將燃其木。但
0662a03: 不知火何時而出。木何時而燃。但養此溫煖。以俟
0662a04: 火出。名為煖地。儒書中程子曰。到此地位。功夫猶
0662a05: 難。大段方不得。此顏子所以有末由之歎也。
0662a06: △二頂地
0662a07: 又以己巳心成佛所履至下有微礙名為頂地。
0662a08: 前以佛覺為己巳心。此以己巳心成佛行。若依非依。言
0662a09: 無所執也。因果未融。心尚滯。然已巳到頂地矣。
0662a10: 頂地之上。即是空。
0662a11: △三忍地
0662a12: 心佛二同善得中道如忍事人非懷非出名為忍地。
0662a13: 己巳心佛覺。融為一體。故曰二同。因果兩忘。二邊不
0662a14: 立。故曰中道。而此中道果覺。將證未證。如忍事人。
0662a15: 已巳證則出。未證尚懷。非懷非出。作何情思。曰煖曰
0662a16: 頂曰忍。可謂善名狀矣。
0662a17: △四世第一地
0662a18: 數量消滅迷覺中道二無所目名世第一地。
0662a19: 前謂二同。則已巳落數量。見有中道。則猶分迷覺。此
0662a20: 俱泯滅。而名亦不立。脫世情量。超於三賢。故名世
0662a21: 第一地。
0662a22: △十地
0662a23: △一歡勸喜地
0662a24: 阿難是善男子於大菩提至盡佛境界名歡喜地。
0662b01: 由前四十一心加行妙圓。則如來妙覺。可慶圓成
0662b02: 矣。故地名歡喜。
0662b03: △二離垢地
0662b04: 異性入同同性亦滅名離垢地。
0662b05: 異性入同。不見有異也。同性亦滅。不見有同也。見
0662b06: 同見異。皆是情垢。此同尚不有。何況有異。故地名
0662b07: 離垢。
0662b08: △三發光地
0662b09: 淨極明生名發光地。
0662b10: △四焰慧地
0662b11: 明極覺滿名焰慧地。
0662b12: 如大火聚。一切緣影悉皆爍絕。故名焰慧。
0662b13: △五難勝地
0662b14: 一切同異所不能至名難勝地。
0662b15: 前異性入同。同性亦滅。猶有能至之境。此為焰慧。
0662b16: 爍絕永無邊。徹一切異同。所不能至。故地名難勝。
0662b17: △六現前地
0662b18: 無為真如性淨明露名現前地。
0662b19: 同異不至。則真如之性。明露現前。
0662b20: △七遠行地
0662b21: 盡真如際名遠行地。
0662b22: 遠行則不見涯際。真如無際。現前則局。盡際乃遠
0662b23: 耳。
0662b24: △八不動地
0662c01: 一真如心名不動地。
0662c02: 一真常凝。故地名不動。
0662c03: △九善慧地
0662c04: 發真如用名善慧地至亦目此地名修習位。
0662c05: 結前顯後也。自初發信。至超賢入聖。皆修習之事。
0662c06: 而此位已巳超八地無功用道。悲智並圓。則修習之
0662c07: 功。終畢於此。故此九地名修習位。以結十地之因。
0662c08: 次後乃十地之果。
0662c09: △十法雲地
0662c10: 慈陰妙雲覆涅槃海名法雲地。
0662c11: 十地果滿。智悲功圓。無復自利。純是利他。故大悲
0662c12: 之陰。充滿法界。無心無緣。而應彼心緣。施行利潤。
0662c13: 而本寂無作。稱合如來大寂滅海。故云覆涅槃海。
0662c14: 如來逆流如是菩薩順行而至覺際入交名為等覺。
0662c15: 十地菩薩。混俗利生。與如來同。而所趨順逆。與如
0662c16: 來異。蓋如來逆生死流。出同萬物。菩薩順涅槃流。
0662c17: 入趨妙覺。但已巳入覺際。則與佛無間矣。入交謂覺
0662c18: 際相交也。以其順流。故名等覺。等覺言與佛等也。
0662c19: 若逆流而出。妙同萬物。則名妙覺矣。
0662c20: 阿難從乾慧心至等覺已巳至金剛心中初乾慧地。
0662c21: 金剛心中。初乾慧地。不特一味乾慧而已巳。一味乾
0662c22: 慧但是初因。加以四十一心妙圓加行。養純熟。
0662c24: 心乃因之果也。蓋初之乾慧。譬之蓄火。此則焰慧
0663a01: 熾然。充滿大千。然後能盡火之量。到此始得。元初
0663a02: 一點蓄火之力。經意似是如此。故環師諸說。皆在
0663a03: 所簡。
0663a04: 或問。四十四心皆不言慧者何。曰。戒定與慧。佛之
0663a05: 三無漏學也。四十四心之中。審中中道者非慧邪。
0663a06: 有時發光發焰者非慧邪。但慧而不用。實智若愚
0663a07: 耳。又乾慧即般若。舍是則入聖無繇矣。不用者。韜
0663a08: 光不露。乃養道之方也。
0663a10: 複即重義。十二恐宜當作十四。信住行地回向皆
0663a11: 十也。四即加行。吳興以二為乾慧等覺。而遺十回
0663a12: 向。予意未妥。
0663a13: 又按溫陵重歷諸位之說。竊有疑焉。道之增進也。
0663a14: 如土長苗。始培其根。終結其果。一氣呵成。既到果
0663a15: 地。不應又復歸根重新。長養一番。方始成熟。況十
0663a16: 信十住等位。由淺而深。由生而熟。由勉而安。自有
0663a17: 次第重歷。則為爛飯重嚼。何異學生念書已巳熟。又
0663a18: 復重溫一遍。大修行人。恐難與童蒙。學究同論也。
0663a19: 是種種地皆以金剛至清淨修證漸次深入。
0663a20: 金剛。即金剛乾慧心也。種種地。十四位也。十喻者。
0663a21: 幻人陽水月空華谷響乾城夢影像化奢摩他
0663a22: 毗婆舍那。此云正觀了法。如此則頓忘情解。纖塵
0663a23: 不立。故曰。清淨修證。
0663a24: 阿難如是皆以三增進故至若他觀者名為邪觀。
0663b01: 三增進三漸次也。聖位資之。以成就五十五位。信
0663b02: 住地行向為五十。乾慧位及四加行為五十五。
0663b03: 爾時文殊師利法王子至身心快然得大饒益。
0663b04: 阿難自敘。大眾聞經獲益。開示密印。至增上妙理。
0663b05: 通指前經奧義。印證藏心。清淨含覆。一切決了。是
0663b06: 謂密印般怛囉義也。以明心見性為因。等妙極證
0663b07: 為果。情解兩忘。心慮凝。細惑頓斷。是謂禪那進
0663b08: 修。增上妙理。修道所斷俱生細惑。大乘八地永伏。
0663b09: 至佛地方斷。小乘分二果。分為九地。地各九品。初
0663b10: 果斷欲界前六品而證二果。斷後三品而證三果。
0663b11: 斷上三界各九品而證無學。今此增上頓斷。故言
0663b12: 三界六品。其餘三品必須佛地方斷。雖三果能斷
0663b13: 九品。特分段漸伏而已巳。
0663b14: △精研七趣品第二十八
0663b15: 前說真淨妙心。本來周。則法界一真。萬物一
0663b16: 體。宜無諸趣之異。其如方今現有。乃常情所疑
0663b17: 故。或執諸趣而迷妙圓之體。或執妙圓而撥諸
0663b18: 趣之業。以致失錯墮落。故特請問。欲人詳明。而
0663b19: 知所戒備也。
0663b20: △獄趣
0663b21: 世尊若此妙明真淨妙心至為是眾生妄習生起。
0663b22: 自妄發生。非本來有。
0663b23: 世尊如寶蓮香比丘尼至歡喜頂戴謹潔無犯。
0663b24: 不斷三業。各各有私。眾同分中。非無定處。
0663c02: 性動於內曰情。故情為內分。情人之陰氣。有欲者
0663c03: 也。因諸愛染而起。能滋愛水。潤業潤生。輪迴不斷。
0663c04: 職由於此。
0663c05: 阿難諸愛雖別流結是同至自然從墜此名內分。
0663c06: 水性潤下。故情積之業。多從淪墜。
0663c07: 阿難外分即是眾生分外至自然超越此名外分。
0663c08: 意緣於外曰想。故想為外分。想人之陽氣。有冀者
0663c09: 也。故因渴仰而復。以陽積故。能生勝氣。吳興云。外
0663c10: 分不出三界。雖云聖境冥現。但是勝氣之習。非真
0663c11: 聖境也。
0663c12: 阿難一切世間生死相續至無食無飲經百千劫。
0663c13: 雖得水飲。亦化為火。故能害己巳。
0663c14: 九情一想下洞火輪至重生無間二種地獄。
0663c16: 獄。熱獄第八。曰五無間。
0663c17: 純情即沉入阿鼻獄至更生十方阿鼻地獄。
0663c18: 阿鼻此云無間。謂受罪苦具身量劫數壽命五者。
0663c19: 皆無遮間。名五無間。此惟情量最重者墜入。劫壞
0663c20: 乃出。若兼謗大乘等罪。此劫雖壞。更入十方阿鼻
0663c21: 地獄。永無出期。
0663c22: 循造惡業雖則自招眾同分中兼有元地。
0663c23: 答前問。為有定處。純情所造。雖則自招。同業所感。
0663c24: 不無定處。各隨元由也。
0664a01: 阿難此等皆是眾生自業所感造十習因受六交報。
0664a02: △十因
0664a03: 十習之業。皆先言所感之境。次言所報之事。
0664a05: 如來為導師。故色目以警之。菩薩為行人。故深怖
0664a06: 以避之。二習具彼此。與交字相。
0664a08: 貪因愛心計。吸取而發。吸積風為寒風。結水為
0664a09: 。故有積寒凍裂之境。吒吒波波羅羅。忍寒之聲。
0664a10: 青赤白蓮。寒之色。此為寒地獄。
0664a12: 慢者自見自是。先己巳後人。謂上無可事之君。下無
0664a13: 可使之民。中無可交之友。輕世傲物。浩然長往。如
0664a14: 水之馳流不息。莫可挽回。驕佚奔波。馳流不息之
0664a15: 像也。慢為魔民。魔能害物。故血河河。熱沙毒海。
0664a16: 以成其毒。慢能滋痴。堅明立礙。故融銅灌鐵。以食
0664a17: 其報。癡水西國水名。
0664a19: 心屬火。氣屬金。瞋者以心使氣。而反動其心。加之
0664a20: 衝擊牴牾。則心火轉盛。金氣轉剛。故曰。心熱發火
0664a21: 鑄氣為金也。斷刑曰宮。肉刑曰割。
0664a22: 五者詐習交誘發於相調至菩薩見詐如畏豺狼。
0664a23: 詐習因奸智起惡。而漸漸滋蔓。如水浸田。草木滋
0664a24: 長。由調引相延。故感繩木延引之報。
0664b01: 六者誑習交欺發於相罔至見諸妄如臨毒壑。
0664b02: 見習有五。一薩迦耶。此云身見。謂執身有我。種種
0664b03: 計。二邊見。於一切法。執斷執常。三邪見。邪悟錯
0664b04: 解。撥無因果。四見取。非果計果。如以非想為涅槃。
0664b05: 五戒禁取。非因計因。如以持牛犬戒為生天因。五
0664b06: 者總名惡見。順邪反正。故云發於違拒。出生相反。
0664b07: 由其違反。故感王吏執證之境。權作推鞠之報。路
0664b08: 人相見。一去一迴。喻所見違反也。五惡見能陷法
0664b09: 身。故名見坑。
0664b10: 九者枉習交加發於誣謗至菩薩見枉如遭霹。
0664b11: 排擠剉也。漉瀝也。衡橫也。謂迫蹙其體。瀝漉其血。
0664b12: 又以迫隘苦具。橫衝而度。
0664b13: 十者訟習交諠發於藏覆至如戴高山履於巨海。
0664b14: 訟非官訟。公發其覆之謂也。
0664b15: △六報六報多有不可曲解。故但存其本文
0664b16: 阿難一切眾生六識造業至受無量苦經無量劫。
0664b17: △極重
0664b18: 六根各造及彼所作兼境兼根是人則入八無間獄。
0664b19: △次重即八熱獄
0664b20: 同於六根。具造十因。兼境兼根。名惡業同造。其罪
0664b21: 極重。故入阿鼻。具五無間。各造則有先後間歇。故
0664b22: 為次重。入八無間。有心而不及犯。則不兼境。無心
0664b23: 而誤犯。則不兼根。故作特犯兼二者。
0664b24: 身口意三作殺盜婬是人則入十八地獄。
0664c01: 三重罪以不遍六。不具十故。又次於前十八鬲子
0664c02: 地獄。皆大獄所分。又次重。
0664c03: 三業不兼中間或為一殺一盜至則入三十六地獄。
0664c04: △稍輕
0664c05: 見見一根單犯一條是人則入一百八地獄。
0664c06: △次輕
0664c07: 由是眾生別作別造至獄想發生非本來有。
0664c08: 上文五節。惡業不同。即別作別造也。所感獄報。各
0664c09: 從其類。即入同分地也。妄想發生。並酬阿難前所
0664c10: 疑問。
0664c11: △鬼趣六報之後。罪畢受形
0664c12: 復次阿難是諸眾生至後還罪畢受諸鬼形。
0664c13: 非破律儀。無正犯也。犯菩薩戒。無正因也。毀佛涅
0664c14: 槃。無正果也。三者不正。諸餘皆邪。故為墮獄入鬼。
0664c15: 若於本因貪物為罪至則妙圓明本無所有。
0664c16: △畜生趣
0664c17: 復次阿難鬼業既盡至生於世間多為咎徵。
0664c18: 事前驗。如商羊舞水。
0664c19: 畜魅之鬼畜死報盡至生於世間多為食類。
0664c20: 充餽之物。
0664c21: 綿幽之鬼幽消報盡生於世間多為服類。
0664c22: 吞蚌狐貂馬牛之物。
0664c23: 和精之鬼和消報盡生於世間多為應類。
0664c24: 社燕寒鴈之類。
0665a01: 明靈之鬼明消報盡生於世間多為休徵。
0665a02: 麟鳳之類。
0665a03: 依人之鬼人亡報盡生於世間多為循類。
0665a04: 猶犬豚之類。馴服於人者。
0665a05: 阿難是等皆以業火乾枯至皆為浮妄想凝結。
0665a06: △人趣
0665a07: 復次阿難從是畜生至生人道中參合達類。
0665a08: 文明達三類。皆便巧雜伎。世智辨聰者。非大賢大
0665a09: 聖也。
0665a10: 是等皆以宿債畢酬至此輩名為可憐愍者。
0665a11: △仙趣
0665a12: 阿難復有誤人不依正覺至報盡還來散入諸趣。
0665a13: 
0665a14: 大佛頂如來密因修證了義諸菩薩萬行首楞嚴經
0665a15: 卷第八
