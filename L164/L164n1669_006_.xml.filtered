0428a02: 佛說長者女菴提遮師子吼了義經
0428a03: 舍衛國城西有一村名曰長提有一婆羅門
0428a04: 名婆私膩迦在其中住其人學問廣博深信
0428a05: 內典敬承佛教欲設大會至祇洹所請佛及
0428a06: 僧佛受其請與大眾往詣彼村爾時長者見
0428a07: 佛歡喜即率眷屬來至佛所各各禮佛恭敬
0428a08: 而住其婆羅門有女名菴提遮先與人其
0428a09: 女容貌端正器度高遠事夫如禁其儀無比
0428a10: 自以生來父母莫測其所由故名之菴提遮
0428a11: 爾時婆羅門長跪佛前敬設供養聖眾食訖
0428a12: 文殊師利問菴提遮曰汝今知生死義耶答
0428a13: 曰以佛力故知又問曰若知者生以何為義
0428a14: 答曰生以不生生為生義又問曰云何不生
0428a15: 生為義耶答曰若能明知地水火風四緣畢
0428b01: 竟未曾自得有所和合而能隨其所宜有所
0428b02: 說者以為生義又問曰若知地水火風畢竟
0428b03: 不自得有所和合為生義者即應無有生相
0428b04: 將何為生義答曰雖在生處而無生者是為
0428b05: 正生故說有義文殊又問曰死以何為義耶
0428b06: 答曰死以不死死為死義又問曰云何以不
0428b07: 死死為死義耶答曰若能明知地水火風畢
0428b08: 竟不自得有所散而能隨其所宜有所說者
0428b09: 是為死義又問曰若知地水火風畢竟不自
0428b10: 得有所散者即無死相將何為死義答曰雖
0428b11: 在死處其心不亡者是為正死故說有義文
0428b12: 殊師利又問曰常以何為義答曰若能明知
0428b13: 諸法畢竟生滅變易無定如幻相而能隨其
0428b14: 所宜有所說者是為常義又問曰若知諸法
0428b15: 畢竟生滅無定如幻相者即是無常義云何
0429a01: 將為常義耶答曰諸法生而不自得生滅而
0429a02: 不自得滅乃至變易亦復如是以不自得故
0429a03: 說為常義也又問曰無常以何為義答曰若
0429a04: 知諸法畢竟不生不滅隨如是相而能隨其
0429a05: 所宜有所說者是為無常義又問曰若知諸
0429a06: 法畢竟不生不滅者即是常義云何說為無
0429a07: 常義耶答曰但以諸法自在變易無定相不
0429a08: 自得隨如是知者故說有無常義又問曰空
0429a09: 以何為義答曰若能知諸法相未曾自空不
0429a10: 壞今有而能不空空不有有者故說有空義
0429a11: 又問曰若不空空不有有者即無有事將何
0429a12: 為空義耶菴提遮以偈答曰。
0429a13: 嗚呼真大德不知真空義色無有自性
0429a14: 豈非如空也空若自有空則不能容色
0429a15: 空不自空故眾色從是生
0429b01: 爾時文殊師利又問曰頗有明知生而不生
0429b02: 相為生所留者不答曰有雖自明見其力未
0429b03: 充而為生所留者是也又問曰頗有無知不
0429b04: 識生性而畢竟不為生所留者不答曰無所
0429b05: 以者何若不見生性雖因調伏少得安處其
0429b06: 不安之相常為對治若能見生性者雖在不
0429b07: 安之處而安相常現前若不如是知者雖有
0429b08: 種種勝辯談說甚深典籍而即是生滅心說
0429b09: 彼實相密要之言如盲辯色因他語故說得
0429b10: 青黃赤白黑而不能自見色之正相今不能
0429b11: 見諸法者亦復如是但今為生所生為死所
0429b12: 死者而有所說者乃於其人即無生死之義
0429b13: 耶若為常無常所繫者亦復如是當知大德
0429b14: 空者亦不自得空故說有空義耶爾時佛告
0429b15: 文殊師利如是如是如菴提遮所說真實無
0430a01: 異日可令冷月可令熱是菴提遮所說不可
0430a02: 移易時舍利弗問其女曰汝之智慧辯才若
0430a03: 此佛所稱歎我等聲聞之所不及云何不能
0430a04: 離是女身色相也其女答曰我欲問大德即
0430a05: 隨意答我大德今現是男不舍利弗言我雖
0430a06: 色是男而心非男也其女言大德我亦如是
0430a07: 如大德所言雖在女相其心即非女也舍利
0430a08: 弗言汝今現為夫所拘執何能如此其女答
0430a09: 曰大德能自信己巳之所言不舍利弗言我之
0430a10: 自言云何不自信其女答曰若自信者大德
0430a11: 前說我色是男而心非男者即心與色有所
0430a12: 二用也若大德自信此言者即於我所不生
0430a13: 有夫之惡見大德自男故生我女相以我女
0430a14: 色故壞大德心也而以自男見彼女者則不
0430a15: 能於法生實信也舍利弗言我於汝所不敢
0430b01: 生於惡見其女答曰但以對世尊故不敢非
0430b02: 是實言也若實不生惡見者云何說我言汝
0430b03: 今現為夫所拘執耶是言從何而來舍利弗
0430b04: 言我以久離習故有此之言非實心也其女
0430b05: 問曰大德我今問者隨意答我大德既言久
0430b06: 離男女相者大德色久離耶心久離耶時舍
0430b07: 利弗默然不答爾時菴提遮以偈頌曰。
0430b08: 若心得久離畢竟不生見誰為作女人
0430b09: 於色起不淨若論色久離法本不自有
0430b10: 畢竟不曾汙將何為作惡嗚呼今大德
0430b11: 徒學不能知自男生我女豈非妄想非
0430b12: 悔過於大眾於法勿生疑我上所言說
0430b13: 是佛神力持
0430b14: 時菴提遮說是偈已巳其比丘比丘尼優婆塞
0430b15: 優婆夷諸天及人於中有得阿耨多羅三藐
0431a01: 三菩提心者有得無生法忍者得法眼淨者
0431a02: 又得心解脫者其無量聲聞眾而於佛法自
0431a03: 生恥者無量爾時佛告舍利弗是女非凡
0431a04: 已巳值無量諸佛常能說如是師子吼了義經
0431a05: 利益無量諸眾生我亦自與是女人同事無
0431a06: 量諸佛已巳是女人不久當成正覺是諸眾中
0431a07: 於是女人所說法要即能生實信者皆已巳久
0431a08: 聞是女人所說法故今則能生正信是故應
0431a09: 當諦受是師子吼了義經勿疑之也佛告阿
0431a10: 難此長者女菴提遮所說了義問答經付囑
0431a11: 於汝汝當諦受。
0431a12: 楞伽阿多羅寶經
0431a13: 一時佛住南海楞伽山頂種種寶華以為
0431a14: 莊嚴與大比丘僧及大菩薩眾俱從彼種種
0431a15: 異佛剎來是諸菩薩摩訶薩無量三昧自在
0431b01: 之力神通遊戲大慧菩薩摩訶薩而為上首。
0431b02: 爾時大慧菩薩摩訶薩白佛言世尊諸識
0431b03: 有幾種生住滅佛告大慧諸識有二種生住
0431b04: 滅非思量所知諸識有二種生謂流注生及
0431b05: 相生有二種住謂流注住及相住有二種滅
0431b06: 謂流注滅及相滅大慧諸識有三種相謂轉
0431b07: 相業相真相大慧略說有三種識廣說有八
0431b08: 相何等為三謂真識現識及分別事識大慧
0431b09: 譬如明鏡持諸色像現識處現亦復如是大
0431b10: 慧現識及分別事識此二壞不壞相展轉因
0431b11: 大慧不思議熏及不思議變是現識因大慧
0431b12: 取種種塵及無始妄想熏是分別事識因大
0431b13: 慧若覆彼真識種種不實諸虛妄滅則一切
0431b14: 根識滅是名相滅大慧相續滅者相續所因
0431b15: 滅則相續滅所從滅及所緣滅則相續滅大
0432a01: 慧所以者何是其所依故依者謂無始妄想
0432a02: 熏緣者謂自心見等識境妄想大慧譬如泥
0432a03: 團微塵非異非不異金莊嚴具亦復如是大
0432a04: 慧若泥團微塵異者非彼所成而實彼成是
0432a05: 故不異若不異者則泥團微塵應無分別如
0432a06: 是大慧轉識藏識真相若異者藏識非因若
0432a07: 不異者轉識滅藏識亦應滅而自真相實不
0432a08: 滅是故大慧非自真相識滅但業相滅若自
0432a09: 真相識滅者藏識則滅大慧藏識滅者不異
0432a10: 外道斷見論議大慧彼諸外道作如是論謂
0432a11: 攝受境界滅識流注亦滅若識流注滅者無
0432a12: 始流注應斷大慧外道說流注生因非眼識
0432a13: 色明集會而生更有異因復次大慧有七種
0432a14: 第一義所謂心境界慧境界智境界見境界
0432a15: 超二見境界超子地境界如來自到境界大
0432b01: 慧此是過去未來現在諸如來應供等正覺
0432b02: 性自性第一義心以性自性第一義心成就
0432b03: 如來世間出世間出世間上上法聖慧眼入
0432b04: 自共相建立如所建立不與外道論惡見共
0432b05: 大慧云何外道論惡見共所謂自境界妄想
0432b06: 見不覺識自心所現分齊不通大慧愚癡凡
0432b07: 夫性無性自性第一義作二見論大慧若復
0432b08: 諸餘沙門婆羅門見離自性浮雲火輪水月
0432b09: 及夢內外心現妄想無始虛偽不離自心妄
0432b10: 想因緣滅盡離妄想說所說觀所觀受用建
0432b11: 立身之藏識無所有境界離生住滅大慧彼
0432b12: 菩薩不久次第隨入無相處次第隨入從地
0432b13: 至地三昧境界解三界如幻分別觀察當得
0432b14: 如幻三昧度自心現無所有得住般若波羅
0432b15: 密捨離彼生所作方便隨入如來身隨入如
0433a01: 如化神通自在慈悲方便具足莊嚴等入一
0433a02: 切佛剎外道入處離心意意識是菩薩漸次
0433a03: 轉身得如來身是故欲得如來身者當離所
0433a04: 作方便生住滅觀察無始虛偽過妄想習氣
0433a05: 因三有思惟無所有佛地無生到自覺聖趣
0433a06: 自心自在到無開行如隨眾色摩尼隨入
0433a07: 眾生微細之心而以化身隨心量度諸地漸
0433a08: 次相續建立是故大慧自悉檀善應當修學
0433a09: 爾時大慧菩薩復白佛言世尊請為楞伽國
0433a10: 摩羅耶山海中住處諸大菩薩宣說海浪藏
0433a11: 識境界法身時世尊以偈告言。
0433a12: 譬如巨海浪斯由猛風起洪波鼓冥壑
0433a13: 無有斷絕時藏識海常住境界風所動
0433a14: 種種諸識浪騰躍而轉生日月與光華
0433a15: 非異非不異七識亦如是心俱和合生
0433b01: 譬如海水變種種波浪轉謂以彼意識
0433b02: 思惟諸相義譬如海波浪是則無差別
0433b03: 諸識心如是異亦不可得心名採集業
0433b04: 意名廣採集諸識識所識現等境說五
0433b05: 復次大慧若菩薩摩訶薩欲知自心現量攝
0433b06: 受及攝受者妄想境界當離聚習俗睡眠
0433b07: 初中後夜常自覺悟修行方便當離惡見經
0433b08: 論言說及諸聲聞緣覺乘相當通達自心現
0433b09: 妄想之相復次大慧菩薩摩訶薩建立智慧
0433b10: 相住已巳於上聖智三相當勤修學何等為聖
0433b11: 智三相所謂無所有相一切諸佛自願處相
0433b12: 自覺聖智究竟之相大慧是名聖智三相若
0433b13: 成就此聖智三相者能到自覺聖智究竟境
0433b14: 界。佛告大慧有一種外道作無所有妄想
0433b15: 計著覺知因盡兔無角想如兔無角一切法
0434a01: 亦復如是大慧復有餘外道見種求那極微
0434a02: 陀羅驃形處橫法各各差別見已巳計著無兔
0434a03: 角橫法作牛有角想大慧彼墮二見不解心
0434a04: 量自心境界妄想增長身受用建立妄想根
0434a05: 量大慧一切法性亦復如是離有無不應作
0434a06: 想大慧若復離有無而作兔無角想是名邪
0434a07: 想兔無角不應作想大慧聖境界離不應作
0434a08: 牛有角想爾時大慧菩薩白佛言世尊得無
0434a09: 妄想者見不生相已巳隨比思量觀察不生妄
0434a10: 想言無耶佛告大慧非觀察不生妄想言無
0434a11: 所以者何妄想者因彼生故依彼角生妄想
0434a12: 以依角生妄想是故言依因故離異不異故
0434a13: 非觀察不生妄想言無角大慧若復妄想異
0434a14: 角者則不因角生若不異者則因彼故乃至
0434a15: 微塵分析推求悉不可得不異角故彼亦非
0434b01: 性二俱無性者何法何故而言無耶大慧若
0434b02: 無故無角觀有故言兔無角者不應作想大
0434b03: 慧不正因故而說有無二俱不成大慧復有
0434b04: 餘外道見計著色空事形處橫法不能善知
0434b05: 虛空分齊言色離虛空起分齊見妄想大慧
0434b06: 虛空是色隨入色種大慧色是虛空持所持
0434b07: 處所建立性色空事分別當知大慧四大種
0434b08: 生時自相各別亦不住虛空非彼無虛空如
0434b09: 是大慧觀牛有角故兔無角大慧又牛角者
0434b10: 析為微塵又分別微塵剎那不住彼何所觀
0434b11: 故而言無耶若言觀餘物者彼法亦然爾時
0434b12: 世尊告大慧菩薩言當離兔角牛角虛空形
0434b13: 色異見妄想汝等諸菩薩摩訶薩當思惟自
0434b14: 心現妄想隨入為一切剎土最勝子以自心
0434b15: 現方便而教授之爾時世尊欲重宣此義而
0435a01: 說偈言。
0435a02: 色等及心無色等長養心身受用安立
0435a03: 識藏現眾生以無故成有以有故成無
0435a04: 微塵分別事不起色妄想心量安立處
0435a05: 惡見所不樂救世之所說自覺之境界
0435a06: 大慧菩薩白佛言世尊云何淨除一切眾生
0435a07: 自心現流為頓為漸耶佛告大慧漸淨非頓
0435a08: 如菴羅果漸熟非頓又如大地漸生萬物非
0435a09: 頓生也如來淨除一切眾生自心現流亦復
0435a10: 如是漸淨非頓大慧頓悟非漸譬如明鏡頓
0435a11: 現一切無相色像如來淨除一切眾生自心
0435a12: 現流亦復如是頓現無相無所有清淨境界
0435a13: 如日月輪頓照顯示一切色像如來為離自
0435a14: 心現習氣過患眾生亦復如是頓為顯示不
0435a15: 思議智最勝境界。大慧法依佛說一切法
0435b01: 不實如幻種種計著不可得大慧法佛者離
0435b02: 心自性相自覺聖所緣境界建立施作大慧
0435b03: 化佛者說施戒忍精進禪定及心智慧離陰
0435b04: 界入解脫識相分別觀察建立超外道見無
0435b05: 色見大慧又法佛者離攀緣攀緣離一切所
0435b06: 作根量相滅非諸凡夫聲聞緣覺外道計著
0435b07: 我相所著境界自覺聖究竟差別相建立是
0435b08: 故大慧自覺聖究竟差別相當勤修學自心
0435b09: 現見應當除滅。大慧菩薩白佛言世尊所
0435b10: 說常不思議自覺聖趣境界及第一義境界
0435b11: 非諸外道所說常不思議因緣耶佛告大慧
0435b12: 非諸外道因緣得常不思議所以者何諸外
0435b13: 道常不思議不因自相成若常不思議不因
0435b14: 自相成者何因顯現常不思議復次大慧不
0435b15: 思議若因自相成者彼則應常由作者因相
0436a01: 故常不思議不成大慧我第一義常不思議
0436a02: 第一義因相成離性非性得自覺相故有相
0436a03: 第一義智因故有因離性非性故不同外道
0436a04: 常不思議論如是常不思議自覺聖智所得
0436a05: 應當修學復次大慧諸外道常不思議於所
0436a06: 作性非性無常見已巳思量計常大慧我亦以
0436a07: 如是因緣所作者性非性無常見已巳自覺聖
0436a08: 境界說彼常無因大慧若復諸外道因相成
0436a09: 常不思議因自相性非性同於兔角此常不
0436a10: 思議但言說妄想諸外道有如是過所以
0436a11: 者何謂但言說妄想同於兔角自因相非分
0436a12: 大慧我常不思議因自覺得相故離所作性
0436a13: 非性故常非外性非性無常思量計常復次
0436a14: 大慧諸聲聞畏生死妄想苦而求涅槃不知
0436a15: 生死涅槃差別一切性妄想非性未來諸根
0436b01: 境界休息作涅槃想非自覺聖智趣藏識轉
0436b02: 是故凡愚說有三乘說心量趣無所有是故
0436b03: 大慧彼不知過去未來現在諸如來自心現
0436b04: 境界計著外心現境界生死輪常轉復次大
0436b05: 慧一切法不生是過去未來現在諸如來所
0436b06: 說所以者何謂自心現性非性離有非有生
0436b07: 故大慧一切性不生一切法如兔馬等角是
0436b08: 愚癡凡夫不覺妄想自性妄想故大慧一切
0436b09: 法不生自覺聖智趣境界者一切性自性相
0436b10: 不生非彼愚夫妄想二境界大慧藏識攝所
0436b11: 攝相轉愚夫墮生住滅二見希望一切性生
0436b12: 有非有妄想生非聖賢也大慧於彼應當修
0436b13: 學復次大慧菩薩摩訶薩當善三自性云何
0436b14: 三自性謂妄想自性緣起自性成自性大慧
0436b15: 妄想自性從相生若依若緣生是名緣起云
0437a01: 何成自性謂離名相事相妄想聖智所得及
0437a02: 自覺聖智趣所行境界是名成自性如來藏
0437a03: 心爾時世尊而說偈言。
0437a04: 名相覺想自性二相正智如如
0437a05: 是則成相
0437a06: 復次大慧菩薩摩訶薩善觀二種無我相謂
0437a07: 人無我及法無我云何人無我謂離我我所
0437a08: 陰界入聚云何法無我離自共相不實妄想
0437a09: 相菩薩摩訶薩當善分別一切法無我善法
0437a10: 無我菩薩摩訶薩不久當得初地菩薩無所
0437a11: 有觀地相觀察開覺歡喜次第漸進超九地
0437a12: 相得法雲地於彼建立無量寶莊嚴幻自性
0437a13: 境界修習生到自覺聖智法趣當得如來自
0437a14: 在法身見法無我故是名法無我相汝等諸
0437a15: 菩薩摩訶薩應當修學。爾時大慧菩薩白
0437b01: 佛言世尊建立誹謗相唯願說之令我及菩
0437b02: 薩離二邊惡見世尊告大慧言有四種非有
0437b03: 有建立云何為四謂非有相建立非有見建
0437b04: 立非有因建立非有性建立於彼所立無所
0437b05: 得觀察非分而起誹謗是名誹謗相愚夫妄
0437b06: 想不善觀察自心現量非聖賢也是故離建
0437b07: 立誹謗惡見應當修學復次大慧菩薩摩訶
0437b08: 薩為安眾生故作種種類像如妄想自性處
0437b09: 依於緣起譬如眾色如意寶珠普現一切諸
0437b10: 佛剎土一切如來大眾集會悉於其中聽受
0437b11: 佛法所謂一切法如光影水月於一切法離
0437b12: 生滅斷常及離聲聞緣覺之法得百千三昧
0437b13: 游諸佛剎供養諸佛生諸天宮宣揚三寶示
0437b14: 現佛身聲聞菩薩大眾圍繞以自心現量度
0437b15: 脫眾生分別演說外性無性悉令遠離有無
0438a01: 等見乃宣偈言。
0438a02: 心量世間佛子觀察種類之身
0438a03: 離所作行得力神通自在成就
0438a04: 大慧菩薩復請佛言惟願世尊為我等說一
0438a05: 切法空無生無二離自性相佛告大慧空空
0438a06: 者即是妄想自性處大慧為妄想自性計著
0438a07: 者故說空無生無二離自性相略說七種空
0438a08: 謂相空性自性空行空無行空一切法離言
0438a09: 說空第一義聖智大空彼彼空是名七種空
0438a10: 彼彼空者是空最麤汝當遠離大慧不自生
0438a11: 非不生除住三昧是名無生離自性即是無
0438a12: 生大慧一切法無二非於涅槃彼生死非於
0438a13: 生死彼涅槃異相因有性故是名無二如涅
0438a14: 槃生死一切法亦如是是故空無生無二離
0438a15: 自性相應當修學爾時世尊而說偈言。
0438b01: 我常說空法遠離於斷常生死如幻夢
0438b02: 而彼業不壞虛空及涅槃滅二亦如是
0438b03: 愚夫作妄想諸聖離有無
0438b04: 爾時世尊復告大慧菩薩言大慧空無生無
0438b05: 二離自性相凡所有經悉說此義諸修多羅
0438b06: 悉隨眾生希望心故為分別說顯示其義如
0438b07: 鹿渴想誑惑鹿如是一切修多羅所說諸
0438b08: 法為令愚夫歡喜故非實聖智在於言說
0438b09: 是故當依於義莫著言說。
0438b10: 大慧菩薩白佛言世尊修多羅說如來藏自
0438b11: 性清淨轉入眾生身中如大價寶垢衣所纏
0438b12: 而如來藏常住不變云何世尊同外道說我
0438b13: 言有如來藏耶佛告大慧我說如來藏不同
0438b14: 外道所說之我大慧未來現在菩薩摩訶薩
0438b15: 不應作我見計著如來於法無我離一切妄
0439a01: 想相以種種智慧善巧方便或說如來藏或
0439a02: 說無我開引計我諸外道故說如來藏令離
0439a03: 不實我見妄想入三解脫門境界是故大慧
0439a04: 為離外道見故當依無我如來之藏爾時大
0439a05: 慧菩薩復請世尊惟願說修行大方便佛告
0439a06: 大慧菩薩摩訶薩成就四法得修行者大方
0439a07: 便謂善分別自心現觀外性非性離生住滅
0439a08: 見得自覺聖智善樂是名成就四法得修行
0439a09: 者大方便。菩薩得自覺聖智無生法忍住
0439a10: 第八地得離心意意識五法自性二無我相
0439a11: 得意生身意生身者譬如意去迅疾無礙故
0439a12: 名意生譬如意去石壁無礙於彼異方無量
0439a13: 由延因先所見憶念不忘自心流注不絕於
0439a14: 身無障礙生大慧如是意生身得一時俱菩
0439a15: 薩摩訶薩意生身如幻三昧力自在神通妙
0439b01: 相莊嚴聖種類身一時俱生猶如意生無有
0439b02: 障礙隨所憶念本願境界為成就眾生得自
0439b03: 覺聖智善樂如是菩薩得無生法忍當如是
0439b04: 學爾時大慧菩薩復請世尊惟願為說一切
0439b05: 諸法緣因之相以覺緣因相故我及諸菩薩
0439b06: 離一切性有無妄見世尊宣示此義而說偈
0439b07: 言。
0439b08: 一切都無生亦非因緣滅於彼生滅中
0439b09: 而起因緣想非遮滅復生相續因緣起
0439b10: 唯為斷凡愚癡惑妄想緣有無緣起法
0439b11: 是悉無有生習氣所迷轉從是三有現
0439b12: 真實無生緣亦復無有滅觀一切有為
0439b13: 猶如虛空華攝受及所攝捨離惑亂見
0439b14: 非已生當生亦復無因緣一切無所有
0439b15: 斯皆是言說
0440a01: 復次大慧有四種言說妄想相謂相言說夢
0440a02: 言說過妄想計著言說無始妄想言說相言
0440a03: 說者從自妄想色相計著生夢言說者先所
0440a04: 經境界隨憶念生從覺己已境界無性生過妄
0440a05: 想計著言說者先怨所作業隨憶念生無始
0440a06: 妄想言說者無始虛偽計著過自種習氣生
0440a07: 大慧白佛言世尊言說妄想為異為不異佛
0440a08: 告大慧言說妄想非異非不異所以者何謂
0440a09: 彼因生相故大慧若言說妄想異者妄想不
0440a10: 應是因若不異者語不顯義而有顯示是故
0440a11: 非異非不異大慧復白佛言世尊為言說即
0440a12: 是第一義為所說者是第一義佛告大慧非
0440a13: 言說是第一義亦非所說是第一義所以者
0440a14: 何謂第一義聖樂言說所入是第一義非言
0440a15: 說是第一義第一義者聖智自覺所得非言
0440b01: 說妄想覺境界是故言說妄想不顯示第一
0440b02: 義言說者生滅動搖展轉因緣起自他相無
0440b03: 性故彼不顯示第一義是故大慧當離言說
0440b04: 諸妄想相爾時世尊欲重宣此義而說偈言。
0440b05: 諸性無自性亦復無言說甚深空空義
0440b06: 愚夫不能了一切性自性言說法如影
0440b07: 自覺聖智子實際我所說
0440b08: 復次大慧有四種禪云何為四謂愚夫所行
0440b09: 禪觀察義禪攀緣如禪如來禪云何愚夫所
0440b10: 行禪謂聲聞緣覺外道修行者觀人無我性
0440b11: 自相共相骨無常苦不淨相相不除滅是
0440b12: 名愚夫所行禪云何觀察義禪謂人無我自
0440b13: 相共相外道自他俱無性已巳觀法無我漸次
0440b14: 增進是名觀察義禪云何攀緣如禪謂妄想
0440b15: 二無我妄想如實處不生妄想是名攀緣如
0441a01: 禪云何如來禪謂入如來地得自覺聖智相
0441a02: 三種樂住成辦眾生不思議事是名如來禪。
0441a03: 大慧菩薩復白佛言世尊佛說緣起即是
0441a04: 說因緣外道亦說因緣世尊外道說因不從
0441a05: 緣生而有所生世尊說觀因有事觀事有因
0441a06: 如是因緣雜亂佛告大慧我非無因說及因
0441a07: 緣雜亂說此有故彼有者攝所攝非性覺自
0441a08: 心現量大慧若攝所攝計著不覺自心現量
0441a09: 外境界性非性彼有如是過非我說緣起我
0441a10: 常說言因緣和合而生諸法非無因生大慧
0441a11: 復白佛言世尊非言說有性有一切性耶世
0441a12: 尊若無性者言說不生是故言說應有性有
0441a13: 一切性佛告大慧本無性而作言說如兔角
0441a14: 毛等但世間現此言說耳大慧如汝所說
0441a15: 言說有性有一切性者汝論則壞大慧非一
0441b01: 切剎土有言說言說者是作耳如瞻視及香
0441b02: 積世界普賢如來國土但以瞻視令諸菩薩
0441b03: 得無生法忍及諸勝三昧是故非言說有性
0441b04: 有一切性大慧見此世界蚊蚋蟲蟻是等眾
0441b05: 生無有言說而各辦事爾時世尊欲重宣此
0441b06: 義而說偈言。
0441b07: 如虛空兔角及與槃大子無而有言說
0441b08: 如是性妄想因緣和合法凡愚起妄想
0441b09: 不能如實知輪三有宅
0441b10: 大慧復白佛言如世尊所說一切性無生及
0441b11: 如幻將無世尊前後所說自相違耶佛告大
0441b12: 慧謂生無生覺自心現量有非有外性非性
0441b13: 無生現大慧非我前後說相違過然壞外道
0441b14: 因生故我說一切性無生大慧說性者為攝
0441b15: 受生死故壞無見斷見故。復次大慧一切
0442a01: 法離所作因緣不生無作者故一切法不生
0442a02: 大慧何故一切性離自性以自覺觀時自共
0442a03: 性相不可得故說一切法不生何故一切法
0442a04: 不可持來不可持去以自共相欲持來無所
0442a05: 來欲持去無所去是故一切法離持來去大
0442a06: 慧何故一切諸法不滅謂性自性相無故一
0442a07: 切法不可得故一切法不滅大慧何故一切
0442a08: 法無常謂相起無常性是故說一切法無常
0442a09: 大慧何故一切法常謂相起無生性無常常
0442a10: 故說一切法常。復次大慧有二種覺謂觀
0442a11: 察覺及妄想相攝受計著建立覺大慧觀察
0442a12: 覺者謂若覺性自性相選擇離四句不可得
0442a13: 是名觀察覺大慧彼四句者謂離一異俱不
0442a14: 俱有無非有非無常無常是名四句大慧此
0442a15: 四句離是名一切法大慧此四句觀察一切
0442b01: 法應當修學云何妄想相攝受計建立覺
0442b02: 謂妄想相攝受計四大種宗因喻不實建
0442b03: 立而建立是名妄想相攝受計建立覺復
0442b04: 次大慧諸外道有四種涅槃云何為四謂性
0442b05: 自性非性涅槃種種相性非性涅槃自相自
0442b06: 性非性覺涅槃諸陰自共相相續流注斷涅
0442b07: 槃是名諸外道四種涅槃非我所說法大慧
0442b08: 我所說者妄想識滅名為涅槃。大慧菩薩
0442b09: 復白佛言世尊惟願為說自覺聖智相及一
0442b10: 乘佛告大慧前聖所知轉相傳授妄想無性
0442b11: 菩薩摩訶薩獨一靜處自覺觀察不由於他
0442b12: 離見妄想上上昇進入如來地是名自覺聖
0442b13: 智相大慧云何一乘相謂得一乘道覺謂攝
0442b14: 所攝妄想如實處不生妄想是名一乘覺大
0442b15: 慧一乘覺者非餘外道聲聞緣覺梵天王等
0443a01: 之所能得唯除如來以是故說名一乘世尊
0443a02: 重宣偈言。
0443a03: 諸天及梵乘聲聞緣覺乘諸佛如來乘
0443a04: 我說此諸乘乃至有心轉諸乘非究竟
0443a05: 若彼心滅盡無乘及乘者無有乘建立
0443a06: 我說為一乘引導眾生故分別說諸乘
0443a07: 解脫有三種及與法無我煩惱智慧等
0443a08: 解脫則遠離
0443a09: 爾時世尊復告大慧菩薩言有三種意生身
0443a10: 云何為三所謂三昧樂正受意生身覺法自
0443a11: 性性意生身種類俱生無行作意生身修行
0443a12: 者了知初地上上增進相得三種身大慧云
0443a13: 何三昧樂正受意生身謂第三第四第五地
0443a14: 三昧樂正受故種種自心寂靜安住心海起
0443a15: 浪識相不生知自心現境界性非性大慧云
0443b01: 何覺法自性性意生身謂第八地觀察覺了
0443b02: 如幻等法悉無所有身心轉變得如幻三昧
0443b03: 及餘三昧門無量相力自在明如妙華莊嚴
0443b04: 迅疾如意猶如幻夢水月鏡像非造非所造
0443b05: 如造所造一切色種種支分具足莊嚴隨入
0443b06: 一切佛剎大眾通達自性法故大慧云何種
0443b07: 類俱生無行作意生身所謂覺一切佛法緣
0443b08: 目得樂相大慧於彼三種身相觀察覺了應
0443b09: 當修學因說偈言。
0443b10: 非我乘大乘非說亦非字非諦非解脫
0443b11: 非無有境界然乘摩訶衍三摩提自在
0443b12: 種種意生身自在華莊嚴
0443b13: 大慧菩薩白佛言世尊何等是佛之知覺佛
0443b14: 告大慧覺人法無我了知二障離二種死斷
0443b15: 二煩惱是名佛之知覺以是因緣故我說一
0444a01: 乘世尊偈言。
0444a02: 善知二無我二障煩惱斷永離二種死
0444a03: 是名佛知覺
0444a04: 大慧菩薩復請世尊惟願為說一切法有無
0444a05: 有相佛告大慧此世間依有二種謂依有及
0444a06: 無墮性非性欲見不離離相大慧因是故我
0444a07: 說寧取人見如須彌山不起無所有增上慢
0444a08: 空見大慧無所有增上慢者墮自共相見希
0444a09: 望不知自心現量見外性無常剎那展轉壞
0444a10: 陰界入相續流注變滅離文字相妄想是名
0444a11: 為壞者爾時世尊欲重宣此義而說偈言。
0444a12: 有無是二邊乃至心境界淨除彼境界
0444a13: 平等心寂滅無取境界性滅非無所有
0444a14: 有事悉如如如賢聖境界誰集因緣有
0444a15: 而復說言無邪見論生法妄想計有無
0444b01: 若知無所生亦復無所滅觀此悉空寂
0444b02: 有無二俱離
0444b03: 大慧一切聲聞緣覺菩薩有二種通相謂宗
0444b04: 通及說通大慧宗通者謂緣自得勝進相遠
0444b05: 離言說文字妄想趣無漏界自覺地自相遠
0444b06: 離一切虛妄覺想降伏一切外道眾魔緣自
0444b07: 覺趣光明輝是名宗通相云何說通相謂
0444b08: 說九部種種教法離異不異有無等相以巧
0444b09: 方便隨順眾生如應說法令得度脫是名說
0444b10: 通相大慧汝及餘菩薩應當修學大慧菩薩
0444b11: 白佛言世尊惟願為說不實妄想相不實妄
0444b12: 想云何而生爾時世尊宣說偈言。
0444b13: 諸因及與緣從此生世間妄想著四句
0444b14: 不知我所通世間非有生亦復非無生
0444b15: 不從有無生亦非非有無如是觀世間
0445a01: 心轉得無我一切性不生以從緣生故
0445a02: 一切緣所作所作非自有事不自生事
0445a03: 有二事過故無心之心量我說為心量
0445a04: 量者自性處緣性二俱離性究竟妙淨
0445a05: 我說名心量施設世諦我彼則無實事
0445a06: 諸陰陰施設無事亦復然妄想習氣轉
0445a07: 有種種心生境界於外現是世俗心量
0445a08: 離一切諸見及離想所想無得亦無生
0445a09: 我說為心量非性非非性性非性悉離
0445a10: 謂彼心解脫我說為心量如如與空際
0445a11: 涅槃及法界種種意生身我說為心量
0445a12: 大慧菩薩白佛言世尊如世尊所說菩薩摩
0445a13: 訶薩當善語義云何為語云何為義佛告大
0445a14: 慧云何為語謂言字妄想和合依咽喉唇舌
0445a15: 齒齗頰輔因彼我言說妄想習氣計著生是
0445b01: 名為語大慧云何為義謂離一切妄想相言
0445b02: 說相是名為義善語義菩薩摩訶薩觀語與
0445b03: 義非異非不異若語異義者則不因語辯義
0445b04: 而以語入義如燈照色復次大慧如緣言說
0445b05: 義計著墮建立及誹謗見凡愚眾生作異妄
0445b06: 想非聖賢也復次大慧智識相今當說若善
0445b07: 分別智識相者汝及諸菩薩則能通達智識
0445b08: 之相疾得阿耨多羅三藐三菩提大慧彼智
0445b09: 有三種謂世間出世間出世間上上云何世
0445b10: 間智謂一切外道凡夫計著有無云何出世
0445b11: 間智謂一切聲聞緣覺墮自共相希望計著
0445b12: 云何出世間上上智謂諸佛菩薩觀無所有
0445b13: 法見不生不滅離有無品如來地人法無我
0445b14: 緣自得生大慧彼生滅者是識不生不滅者
0445b15: 是智復次墮相無相及墮有無種種相因是
0446a01: 識超有無相是智復次長養相是識非長養
0446a02: 相是智復次無礙相是智境界種種礙相是
0446a03: 識復次三事和合生方便相是識無事方便
0446a04: 自性相是智復次得相是識不得相是智自
0446a05: 得聖智境界不出不入故如水中月。大慧
0446a06: 外道有九種轉變彼亦無有轉變無有法若
0446a07: 生若滅如見幻夢色生爾時世尊偈言。
0446a08: 形處時轉變四大種諸根中陰漸次生
0446a09: 妄想非明智最勝於緣起非如彼妄想
0446a10: 然世間緣起如乾闥婆城
0446a11: 大慧菩薩白佛言世尊惟願為說一切法相
0446a12: 續義解脫義爾時世尊宣說偈言。
0446a13: 不真實妄想是說相續相若知彼真實
0446a14: 相續網則斷於諸性無知隨言說攝受
0446a15: 譬如彼蠶蟲結網而自纏愚夫妄想縳
0446b01: 相續不觀察
0446b02: 爾時大慧菩薩白佛言世尊所言涅槃者說
0446b03: 何等法名為涅槃而諸外道各起妄想佛告
0446b04: 大慧如諸外道妄想涅槃或有外道陰界入
0446b05: 滅境界離欲見法無常心心法品不生不念
0446b06: 去來現在境界諸受陰盡如燈火滅如種子
0446b07: 壞妄想不生斯等於此作涅槃想大慧非以
0446b08: 見壞名為涅槃大慧或以從方至方名為解
0446b09: 脫境界想滅猶如風止或復以覺所覺見壞
0446b10: 名為解脫或見常無常作解脫想或見種種
0446b11: 相想招致苦生因思惟是已巳不善覺知自心
0446b12: 現量怖畏於相而見無相深生愛樂作涅槃
0446b13: 想或有覺知內外諸法自相共相去來現在
0446b14: 有性不壞作涅槃想或謂我人眾生壽命一
0446b15: 切法壞作涅槃想或謂諸煩惱盡或謂智慧
0447a01: 或見自在是真實作生死者作涅槃想有如
0447a02: 是比種種妄想外道所說不成所成智者所
0447a03: 棄大慧如是一切悉墮二邊作涅槃想智慧
0447a04: 觀察都無所立如彼妄想心意來去漂馳流
0447a05: 動一切無有得涅槃者大慧如我所說涅槃
0447a06: 者謂善覺知自心現量不著外性離於四句
0447a07: 見如實處不墮自心現妄想二邊攝所攝不
0447a08: 可得一切度量不見所成棄捨彼已巳得自覺
0447a09: 聖法知二無我離二煩惱淨除二障永離二
0447a10: 死上上地如來地如影幻等諸深三昧離心
0447a11: 意意識說名涅槃大慧汝等及餘菩薩摩訶
0447a12: 薩應當修學當疾遠離一切外道諸涅槃見
0447a13: 大慧白佛言世尊如來應供等正覺為作耶
0447a14: 為不作耶為事耶為因耶為相耶為所相耶
0447a15: 為說耶為所說耶為覺耶為所覺耶如是等
0447b01: 辭句為異為不異爾時世尊欲宣此義而說
0447b02: 偈言。
0447b03: 悉離諸根量無事亦無因已巳離覺所覺
0447b04: 亦離相所相陰緣等正覺一異莫能見
0447b05: 若無有見者云何而分別非作非不作
0447b06: 非事亦非因非陰非在陰亦非有餘雜
0447b07: 亦非有諸性如彼妄想見當知亦非無
0447b08: 此法法亦爾以有故有無以無故有有
0447b09: 若無不應受若有不應想或於我非我
0447b10: 言說量留連沉溺於二邊自壞壞世間
0447b11: 解脫一切過正觀察我通是名為正觀
0447b12: 不毀大導師
0447b13: 大慧菩薩復白佛言世尊云何世尊為無性
0447b14: 故說不生不滅為是如來異名佛告大慧我
0447b15: 說一切法不生不滅有無品不現大慧白佛
0448a01: 言世尊若一切法不生者則攝受法不可得
0448a02: 一切法不生故若名字中有法者惟願為說
0448a03: 佛告大慧我說如來非無性亦非不生不滅
0448a04: 攝一切法亦不待緣故不生不滅亦非無義
0448a05: 大慧我說意生法身如來名號彼不生者一
0448a06: 切外道聲聞緣覺七住菩薩非其境界大慧
0448a07: 彼不生即如來異名大慧譬如因陀羅釋迦
0448a08: 不蘭陀羅如是等諸物一一各有多名亦非
0448a09: 多名而有多性亦非無自性如是大慧我於
0448a10: 此娑呵世界有三阿僧祇百千名號愚夫悉
0448a11: 聞各說我名而不解我如來異名大慧或有
0448a12: 眾生知我如來者有知一切智者有知佛者
0448a13: 有知導師者有知僊人者有知梵者有知自
0448a14: 在者有知真實邊者有知月者有知日者有
0448a15: 知主者有知無生者有知無滅者有知空者
0448b01: 有知如如者有知諦者有知實際者有知法
0448b02: 性者有知涅槃者有知常者有知平等者有
0448b03: 知不二者有知無相者有知解脫者有知道
0448b04: 者有知意生者大慧如是等百千名號不增
0448b05: 不減此及餘世界皆悉知我如水中月不出
0448b06: 不入彼諸愚夫不能知我墮二邊故然悉恭
0448b07: 敬供養於我而不善解知辭句義趣不分別
0448b08: 名不解自通計著種種言說章句於不生不
0448b09: 滅作無性想不知如來名號差別如因陀羅
0448b10: 釋迦不蘭陀羅不解自通會歸終極於一切
0448b11: 法隨說計著大慧彼諸癡人作如是言言說
0448b12: 之外更無餘義惟止言說大慧彼惡燒智不
0448b13: 知言說自性不知言說生滅義不生滅大慧
0448b14: 一切言說墮於文字義則不墮離性非性故
0448b15: 無受生亦無身大慧如來不說墮文字法文
0449a01: 字有無不可得故除不墮文字大慧若有說
0449a02: 言如來說墮文字法者此則妄說法離文字
0449a03: 故是故大慧我等諸佛及諸菩薩不說一字
0449a04: 不答一字所以者何法離文字故非不饒益
0449a05: 義說言說者眾生妄想故大慧若不說一切
0449a06: 法者教法則壞教法壞者則無諸佛菩薩緣
0449a07: 覺聲聞若無者誰說為誰是故大慧菩薩摩
0449a08: 訶薩莫著言說隨宜方便廣說經法以眾生
0449a09: 希望煩惱不一故我及諸佛為彼種種異解
0449a10: 眾生而說諸法令離心意意識故不為得自
0449a11: 覺聖智處大慧於一切法無所有覺自心現
0449a12: 量離二妄想諸菩薩摩訶薩依於義不依文
0449a13: 字若善男子善女人依文字者自壞第一義
0449a14: 亦不能覺他若善一切法一切地一切相通
0449a15: 達章句具足性義則攝受正法攝受正法者
0449b01: 則佛種不斷佛種不斷者則能了知得殊勝
0449b02: 入處知得殊勝入處菩薩摩訶薩常得化生
0449b03: 建立大乘十自在力現眾色像如實說法如
0449b04: 實者不異如實者不來不去相一切虛偽息
0449b05: 是名如實大慧善男子善女人不應攝受隨
0449b06: 說計著真實者離文字故大慧真實義者從
0449b07: 多聞者得大慧多聞者謂善於義非善言說
0449b08: 善義者不隨一切外道經論身自不隨亦不
0449b09: 令他隨是則名曰大德多聞是故欲求義者
0449b10: 當親近多聞計著言說應當遠離爾時大慧
0449b11: 菩薩復承佛威神而白佛言世尊世尊顯示
0449b12: 不生不滅一切外道因亦不生不滅惟願世
0449b13: 尊為說差別佛告大慧我說不生不滅不同
0449b14: 外道不生不滅所以者何彼諸外道有性自
0449b15: 性得不生不變相我不如是墮有無品大慧
0450a01: 我者離有無品離生滅非性非無性如種種
0450a02: 幻夢現故非無性云何無性謂色無自性相
0450a03: 攝受現不現故攝不攝故以是故一切性無
0450a04: 性非無性但覺自心現量妄想不生安隱快
0450a05: 樂世事永息愚癡凡夫不實妄想如揵闥婆
0450a06: 城及幻化人其實無有若生若滅性無性無
0450a07: 所有故一切法亦如是離於生滅愚癡凡夫
0450a08: 墮不如實起生滅妄想如性自性妄想亦不
0450a09: 異若異妄想者計著一切性自性不見寂靜
0450a10: 不見寂靜者終不離妄想是故大慧無相見
0450a11: 勝非相見相見者受生因故不勝大慧無相
0450a12: 者妄想不生不起不滅我說涅槃爾時世尊
0450a13: 欲重宣此義而說偈言。
0450a14: 滅除彼生論建立不生義我說如是法
0450a15: 愚夫不能知一切法不生無性無所有
0450b01: 揵闥婆幻夢有性者無因世間種種事
0450b02: 無因而相現折伏有因論申暢無生義
0450b03: 申暢無生者法流永不斷熾然無因論
0450b04: 恐怖諸外道
0450b05: 大慧以偈問曰。
0450b06: 云何何所因彼以何故生於何處和合
0450b07: 而作無因論
0450b08: 爾時世尊偈答。
0450b09: 觀察有為法非無因有因彼生滅論者
0450b10: 所見從是滅
0450b11: 大慧復以偈問。
0450b12: 云何為無生為是無性耶為顧視諸緣
0450b13: 有法名無生名不應無義惟為分別說
0450b14: 爾時世尊復以偈答。
0450b15: 非無性無生亦非顧諸緣非有性而名
0451a01: 名亦非無義一切諸外道聲聞及緣覺
0451a02: 七住非境界是名無生相遠離諸因緣
0451a03: 亦離一切事唯有微心住想所想俱離
0451a04: 其身隨轉變我說是無生無外性無性
0451a05: 亦無心攝受斷除一切見我說是無生
0451a06: 如是無自性空等應分別非空故說空
0451a07: 無生故說空因緣數和合則有生有滅
0451a08: 離諸因緣數無別有生滅捨離因緣數
0451a09: 更無有異性若言一異者是外道妄想
0451a10: 有無性不生非有亦非無除其數轉變
0451a11: 是悉不可得但有諸俗數展轉為鉤
0451a12: 離彼因緣生義不可得生無性不起
0451a13: 離諸外道過如燈顯眾像鉤現若然
0451a14: 彼生無生者是則無生忍如醫療眾病
0451a15: 為設種種治我為彼眾生破壞諸煩惱
0451b01: 知其根優劣而有種種法惟說一乘法
0451b02: 是則為大乘
0451b03: 大慧菩薩白佛言世尊一切外道皆起無常
0451b04: 妄想世尊亦說一切行無常是生滅法此義
0451b05: 云何佛告大慧一切外道有七種無常非我
0451b06: 法也何等為七彼有說言作已巳而捨是名無
0451b07: 常有說形處壞是名無常有說即色是無常
0451b08: 有說色轉變中間是名無常無間自之散壞
0451b09: 如乳酪等轉變中間不可見無常毀壞一切
0451b10: 性轉有說性無常有說性無性無常有說一
0451b11: 切法不生無常入一切法大慧我法起非常
0451b12: 非無常所以者何謂外性不決定故惟說三
0451b13: 有微心不說種種相有生有滅四大合會差
0451b14: 別四大及造色故妄想二種事攝所攝知二
0451b15: 種妄想離外性無性二種見非凡愚所覺。
0452a01: 大慧菩薩復白佛言世尊如來應供等正覺
0452a02: 為常為無常佛告大慧如來應供等正覺非
0452a03: 常非無常謂二俱有過若常者有作主過若
0452a04: 無常者有作無常過大慧一切所作皆無常
0452a05: 如缾衣等一切皆無常過一切智眾具方便
0452a06: 應無義以所作故一切所作皆應是如來無
0452a07: 差別因性故是故大慧如來非常非無常大
0452a08: 慧如來所得智是般若所熏非心意意識彼
0452a09: 諸陰界入處所熏大慧一切三有皆是不實
0452a10: 妄想所生如來不從不實虛妄想生大慧以
0452a11: 二法故有常無常非不二不二者寂靜一切
0452a12: 法無二生相故是故如來應供等正覺非常
0452a13: 非無常大慧乃至言說分別生則有常無常
0452a14: 過分別覺滅者則離愚夫常無常見爾時世
0452a15: 尊欲重宣此義而說偈言。
0452b01: 眾具無義者生常無常過若無分別覺
0452b02: 永離常無常從其所立宗則有眾雜義
0452b03: 等觀自心量言說不可得
0452b04: 大慧菩薩復白佛言世尊惟願世尊更為我
0452b05: 說陰界入生滅彼無有我誰生誰滅佛告大
0452b06: 慧如來之藏是善不善因能與造一切趣
0452b07: 生譬如伎兒變現諸趣離我我所為無始虛
0452b08: 偽惡習所熏名為識藏生無明住地與七識
0452b09: 俱如海浪身常生不斷離無常過離於我論
0452b10: 自性無垢畢竟清淨其餘諸識有生有滅意
0452b11: 意識等念念有七因不實妄想取諸境界種
0452b12: 種形處計著名相不覺自心所現色相大慧
0452b13: 此如來藏識藏一切聲聞緣覺心想所見雖
0452b14: 自性清淨客塵所覆故猶見不淨非諸如來
0452b15: 大慧如來者現前境界猶如掌中視阿摩勒
0453a01: 果是故汝及餘菩薩於如來藏識藏當勤修
0453a02: 學莫但聞覺作知足想爾時世尊重宣偈言。
0453a03: 甚深如來藏而與七識俱二種攝受生
0453a04: 智者則遠離如鏡像現心無始習所熏
0453a05: 如實觀察者諸事悉無事如愚見指月
0453a06: 觀指不觀月計著名字者不見我真實
0453a07: 心為工伎兒意如和伎者五識為伴侶
0453a08: 妄想觀伎眾
0453a09: 大慧菩薩白佛言世尊惟願為說五法自性
0453a10: 識二種無我究竟分別相佛告大慧五法自
0453a11: 性識二種無我分別趣相者謂名相妄想正
0453a12: 智如如若修行者修行入如來自覺聖趣離
0453a13: 於斷常有無等見現法樂正受住現在前大
0453a14: 慧愚夫計著俗數名相隨心流散流散已巳種
0453a15: 種相像貌墮我我所見希望計著妙色計著
0453b01: 已巳無知覆障故生染著染著已巳貪恚癡所生
0453b02: 業積集積集已巳妄想自纏如蠶作繭墮生死
0453b03: 海諸趣曠野如汲井輪以愚癡故不能知如
0453b04: 幻野馬水月自性離我我所起於一切不實
0453b05: 妄想離相所相及生住滅從自心妄想生非
0453b06: 目在時節微塵勝妙生愚癡凡夫隨名相流
0453b07: 大慧彼相者眼識所照名為色耳鼻舌身意
0453b08: 意識所照名為聲香味觸法是名為相施設
0453b09: 眾名顯示諸相是名妄想正智者彼名相不
0453b10: 可得猶如過客諸識不生不斷不常不墮一
0453b11: 切外道聲聞緣覺之地菩薩摩訶薩以此正
0453b12: 智不立名相非不立名相捨離二見建立及
0453b13: 誹謗知名相不生是名如如大慧菩薩摩訶
0453b14: 薩住如如者得無所有境界故得菩薩歡喜
0453b15: 地正住出世間趣法相成熟分別幻等一切
0454a01: 法自覺法趣相離諸妄想見性異相次第乃
0454a02: 至法雲地於其中間三昧力自在神通開敷
0454a03: 得如來地已巳種種變化圓照示現成熟眾生
0454a04: 如水中月善究竟滿足十無盡句為種種意
0454a05: 解眾生分別說法法身離意所作是名菩薩
0454a06: 入如如所得。佛告大慧三種自性及八識
0454a07: 二種無我悉入五法大慧彼名及相是妄想
0454a08: 自性若依彼妄想生心心法名俱時生如日
0454a09: 光俱種種相各別分別持是名緣起自性正
0454a10: 智如如者不可壞故名成自性自心現妄想
0454a11: 八種分別謂識藏意意識及五識身相者不
0454a12: 實相妄想故我我所二攝受滅二無我生是
0454a13: 故大慧此五法者聲聞緣覺菩薩如來自覺
0454a14: 聖智諸地相續次第一切佛法悉入其中我
0454a15: 及諸佛隨順入處普為眾生如實演說施設
0454b01: 顯示於彼隨入正覺不斷不常妄想不起隨
0454b02: 順自覺聖趣一切外道聲聞緣覺所不得相
0454b03: 是名正智大慧當自方便學亦教他人勿隨
0454b04: 於他爾時世尊欲重宣此義而說偈言。
0454b05: 五法三自性及與八種識二種無有我
0454b06: 悉攝摩訶衍
0454b07: 大慧菩薩白佛言世尊如世尊所說句過去
0454b08: 諸佛如恒河沙未來現在亦復如是云何世
0454b09: 尊為如說而受為更有餘義惟願如來哀愍
0454b10: 解說佛告大慧莫如說受三世諸佛量非如
0454b11: 恒河沙所以者何過世間望非譬所譬諸佛
0454b12: 易見非如優曇華難得見故如來者世間
0454b13: 悉見不以建立自通故說言如來出世如優
0454b14: 曇華自覺聖智境界無以為譬真實如來
0454b15: 過心意意識所見之相大慧然我說譬佛如
0455a01: 恒河沙無有過咎大慧譬如恒沙一切魚鱉
0455a02: 人獸踐踏沙不念言彼惱亂我而生妄想如
0455a03: 來應供等正覺自覺聖智恒河大力神通自
0455a04: 在等沙一切外道諸人獸等一切惱亂如來
0455a05: 不念而生妄想如來寂然無有念想如來本
0455a06: 願以三昧樂安眾生故無有惱亂猶如恒沙
0455a07: 等無有異又斷貪恚故譬如恒沙是地自性
0455a08: 劫盡燒時燒一切地而彼地大不捨自性與
0455a09: 火大俱生故其餘愚夫作地燒想而地不燒
0455a10: 以火因故如是大慧如來法身如恒沙不壞
0455a11: 大慧譬如恒沙無有限量如來光明亦復如
0455a12: 是無有限量為成熟眾生故普照一切諸佛
0455a13: 大眾大慧譬如恒沙增減不可得知如是大
0455a14: 慧如來智慧成熟眾生不增不減非身法故
0455a15: 身法者有壞如來法身非是身法如壓恒沙
0455b01: 油不可得如是一切極苦眾生逼迫如來乃
0455b02: 至眾生未得涅槃不捨法界自三昧願樂以
0455b03: 大悲故大慧譬如恒沙隨水而流非無水也
0455b04: 如是大慧如來所說一切諸法隨涅槃流是
0455b05: 故說言如恒河沙如來不隨諸去流轉大慧
0455b06: 生死本際不可知不知故云何說去大慧去
0455b07: 者斷義而愚夫不知一切諸法悉皆寂靜不
0455b08: 識自心所現故妄想生爾時世尊欲重宣此
0455b09: 義而說偈言。
0455b10: 觀察諸導師猶如恒河沙不壞亦不去
0455b11: 亦復不究竟是則為平等觀察諸如來
0455b12: 猶如恒沙等悉離一切過隨流而性常
0455b13: 是則佛正覺
0455b14: 
0455b15: 御錄經海一滴卷之六
0456a01: 音釋
0456a02: 膩乃計切肥膩也。音釋婦人謂嫁曰。同。齗音銀齗辨諍貌。
