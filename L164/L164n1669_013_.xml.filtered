0601b02: 大般涅槃經之一
0601b03: 如是我聞一時佛在拘施那城力士生地阿
0601b04: 利羅跋提河邊娑羅雙樹間爾時世尊與大
0601b05: 比丘八十億百千人俱前後圍繞二月十五
0601b06: 日大覺世尊將欲涅槃一切眾生見聞是已
0601b07: 心大憂愁同時舉聲悲啼號哭嗚呼慈父痛
0601b08: 哉苦哉舉手拍頭椎胸喚。聖慧日明從
0601b09: 今永滅無上法船於斯沉沒嗚呼痛哉世間
0601b10: 大苦。
0601b11: 爾時會中有優婆塞名曰純陀偏袒右肩右
0601b12: 膝著地合掌向佛悲泣墮淚頂禮佛足而白
0601b13: 佛言唯願世尊及比丘僧哀受我等最後供
0601b14: 養復起禮佛而說偈言。
0601b15: 佛如優曇華值遇生信難遇已種善根
0602a01: 永滅惡道苦芥子投針鋒佛出難於是
0602a02: 佛不染世法如蓮華處水善斷有頂種
0602a03: 永度生死流生世為人難值佛世亦難
0602a04: 以知佛世尊欲入於涅槃高聲唱是言
0602a05: 世間無調御不應捨眾生應視如一子
0602a06: 如來在僧中演說無上法如須彌寶山
0602a07: 安處於大海佛智能善斷我等無明闇
0602a08: 猶如日出時除雲光普照是諸眾生等
0602a09: 悉為生死轉以是故世尊應長眾生信
0602a10: 為斷生死苦久住於世間
0602a11: 佛告純陀如汝所說佛出世難如優曇華值
0602a12: 佛生信亦復甚難佛臨涅槃最後施食能具
0602a13: 足檀倍復甚難汝今純陀莫大愁苦應生踴
0602a14: 躍喜自慶幸得值最後供養如來成就具足
0602a15: 檀波羅密不應請佛久住於世汝今當觀諸
0602b01: 佛境界悉皆無常諸行性相亦復如是即為
0602b02: 純陀而說偈言。
0602b03: 一切諸世間生者皆歸死壽命雖無量
0602b04: 要必當有盡夫盛必有衰合會有別離
0602b05: 無有法常者一切皆遷動流轉無休息
0602b06: 三界皆無常諸有無有樂故我不貪著
0602b07: 離欲善思惟而證於真實究竟斷有者
0602b08: 今日當涅槃我度有彼岸已得過諸苦
0602b09: 是故於今日純受上妙樂以是因緣故
0602b10: 證無戲論邊永斷諸纏縛今日入涅槃
0602b11: 我無老病死壽命不可盡我今入涅槃
0602b12: 猶如大火滅純陀汝不應思量如來義
0602b13: 當觀如來性猶如須彌山我今正涅槃
0602b14: 受持第一樂諸佛法如是不應復啼哭
0602b15: 於是純陀復白佛言如來不欲久住於世我
0603a01: 當云何而不啼泣苦哉苦哉世間空虛唯願
0603a02: 世尊憐愍我等及諸眾生久住於世勿般涅
0603a03: 槃佛告純陀汝今不應發如是言憐愍我故
0603a04: 久住於世我以憐愍汝及一切是故今欲入
0603a05: 於涅槃何以故諸佛法爾有為亦然是故諸
0603a06: 佛所說偈曰。
0603a07: 有為之法其性無常生已巳不住
0603a08: 寂滅為樂
0603a09: 爾時世尊告諸比丘汝等莫如凡夫憂愁啼
0603a10: 哭當勤精進繫心正念復說偈言。
0603a11: 汝等當開意不應大愁苦諸佛法皆爾
0603a12: 是故當默然樂不放逸行守心正憶念
0603a13: 遠離諸非法慰意受歡樂
0603a14: 復次比丘若有疑惑今皆當問若空不空若
0603a15: 常無常若苦非苦若依非依若去不去若歸
0603b01: 非歸若恒非恒若斷非斷若眾生非眾生若
0603b02: 有若無若實不實若真不真若滅不滅若密
0603b03: 不密若二不二如是等種種法中有所疑者
0603b04: 今應諮問我當隨願為汝斷之亦當為汝先
0603b05: 說甘露然後乃當入於涅槃諸比丘佛出世
0603b06: 難人身難得值佛生信是事亦難能忍難忍
0603b07: 是亦復難成就禁戒具足無得阿羅漢果
0603b08: 是事亦難如求金沙優曇華汝諸比丘離
0603b09: 於八難得人身難汝等遇我不應空過我於
0603b10: 往昔種種苦行今得如是無上方便為汝等
0603b11: 故無量劫中捨身手足頭目髓腦是故汝等
0603b12: 不應放逸汝等比丘云何莊嚴正法寶城具
0603b13: 足種種功德珍寶戒定智慧為墻塹埤堄汝
0603b14: 今遇是佛法寶城不應取此虛偽之物譬如
0603b15: 商主遇真寶城取諸瓦礫而便還家汝亦如
0604a01: 是值遇寶城取虛偽物汝諸比丘勿以下心
0604a02: 而生知足汝等今者雖得出家於此大乘不
0604a03: 生貪慕汝諸比丘身雖得服袈裟染衣其心
0604a04: 猶未得染大乘清淨之法汝諸比丘雖行乞
0604a05: 食經歷多處初未曾乞大乘法食汝諸比丘
0604a06: 雖除鬚髮未為正法除諸結使汝諸比丘今
0604a07: 當真實教汝等我今現在大眾和合如來
0604a08: 法性真實不倒是故汝等應當精進攝心勇
0604a09: 猛摧諸結使十力慧日既滅沒已汝等當為
0604a10: 無明所覆諸比丘譬如大地諸山藥草為眾
0604a11: 生用我法亦爾出生妙善甘露法味而為眾
0604a12: 生種種煩惱病之良藥我今當令一切眾生
0604a13: 及以我子四部之眾悉皆安住祕密藏中我
0604a14: 亦復當安住是中入於涅槃何等名為祕密
0604a15: 之藏猶如字三點若並則不成伊縱亦不
0604b01: 成如摩醯首羅面上三目乃得成伊三點若
0604b02: 別亦不得成我亦如是解脫之法亦非涅槃
0604b03: 如來之身亦非涅槃摩訶般若亦非涅槃三
0604b04: 法各異亦非涅槃我今安住如是三法為眾
0604b05: 生故名入涅槃如世伊字爾時諸比丘聞佛
0604b06: 世尊定當涅槃涕淚盈目稽首佛足白佛言
0604b07: 世尊我等常修習無我之想如佛所說一切
0604b08: 諸法無我我所世尊我等不但修無我想亦
0604b09: 更修習其餘諸想所謂苦想無常等想世尊
0604b10: 譬如人醉其心瞑眩見諸山河日月皆悉迴
0604b11: 轉世尊若有不修苦無常想無我等想如是
0604b12: 之人不名為聖多諸放逸流轉生死爾時佛
0604b13: 告諸比丘言諦聽諦聽汝向所引醉人喻者
0604b14: 但知文字未達其義何等為義如彼醉人見
0604b15: 上日月實非迴轉生迴轉想眾生亦爾為諸
0605a01: 煩惱無明所覆生顛倒心我計無我常計無
0605a02: 常淨計不淨樂計為苦以為煩惱之所覆故
0605a03: 雖生此想不達其義如彼醉人於非轉處而
0605a04: 生轉想我者即是佛義常者是法身義樂者
0605a05: 是涅槃義淨者是法義汝等比丘云何而言
0605a06: 有我想者憍慢貢高流轉生死汝等若言我
0605a07: 亦修習無常苦想無我想是三種修無有實
0605a08: 義我今當說勝三修法苦者計樂樂者計苦
0605a09: 是顛倒法無常計常常計無常是顛倒法無
0605a10: 我計我我計無我是顛倒法不淨計淨淨計
0605a11: 不淨是顛倒法有如是等四顛倒法是人不
0605a12: 知正修諸法汝諸比丘於苦法中生於樂想
0605a13: 於無常中生於常想於無我中生於我想於
0605a14: 不淨中生於淨想世間亦有常樂我淨出世
0605a15: 亦有常樂我淨世間法者有字無義出世間
0605b01: 者有字有義何以故世間之法有四顛倒故
0605b02: 不知義所以者何有想顛倒心倒見倒以三
0605b03: 倒故世間之人樂中見苦常見無常我見無
0605b04: 我淨見不淨是名顛倒以顛倒故世間知字
0605b05: 而不知義何等為義無我者名為生死我者
0605b06: 名為如來無常者聲聞緣覺常者如來法身
0605b07: 苦者一切外道樂者即是涅槃不淨者即有
0605b08: 為法淨者諸佛菩薩所有正法是名不顛倒
0605b09: 以不倒故知字知義若欲遠離四顛倒者應
0605b10: 知如是常樂我淨。汝等比丘當知如來為
0605b11: 大醫王出現於世降伏一切外道邪醫故唱
0605b12: 是言無我無人眾生壽命養育知見作者受
0605b13: 者比丘當知是諸外道所言我者如虫食木
0605b14: 偶成字耳是故如來於佛法中唱言無我為
0605b15: 調眾生故為知時故說是無我有因緣故亦
0606a01: 說有我猶如良醫善知於乳是藥非藥非如
0606a02: 凡夫所計吾我凡夫愚人所計我者或有說
0606a03: 言大如拇指或如芥子或如微塵如來說我
0606a04: 悉不如是是故說言諸法無我實非無我何
0606a05: 者是實若法是實是真是常是主是依性不
0606a06: 變易是名為我如彼大醫善解乳藥如來亦
0606a07: 爾為眾生故說諸法中真實有我汝等四眾
0606a08: 應當如是修習是法。
0606a09: 佛告迦葉如來長壽於諸壽中最上最勝所
0606a10: 得常法於諸常中最為第一如八大河及諸
0606a11: 小河悉入大海迦葉如是一切人中天上地
0606a12: 及虛空壽命大河悉入如來壽命海中是故
0606a13: 如來壽命無量復次迦葉譬如阿耨達池出
0606a14: 四大河如來亦爾出一切命迦葉譬如一切
0606a15: 諸常法中虛空第一如來亦爾於諸常中最
0606b01: 為第一迦葉如諸藥中醍醐第一如來亦爾
0606b02: 於眾生中壽命第一迦葉菩薩白佛言世尊
0606b03: 如來壽命若如是者應住一劫若減一劫常
0606b04: 宣妙法如澍大雨佛言迦葉汝今不應於如
0606b05: 來所生滅盡想迦葉若有比丘比丘尼優婆
0606b06: 塞優婆夷乃至外道五通神仙得自在者若
0606b07: 住一劫若一劫經行空中坐臥自在若欲
0606b08: 住壽能得如意於壽命中修短自住如是五
0606b09: 通尚得如是隨意神力豈如來於一切法
0606b10: 得自在力而當不能住壽半劫若一劫若百
0606b11: 劫若百千劫若無量劫以是義故當知如來
0606b12: 是常住法不變易法如來此身是變化身非
0606b13: 雜食身為度眾生示同毒樹是故現捨入於
0606b14: 涅槃迦葉當知佛是常法不變易法汝等於
0606b15: 是第一義中應勤精進一心修習既修習已
0607a01: 廣為人說迦葉菩薩白佛言世尊出世之法
0607a02: 與世間法有何差別如佛言曰佛是常法不
0607a03: 變易法世間亦說梵天是常自在天常無有
0607a04: 變易我常性常微塵亦常若言如來是常法
0607a05: 者如來何故不常現耶若不常現有何差別
0607a06: 何以故梵天乃至微塵世性亦不現故佛告
0607a07: 迦葉譬如長者多有諸牛色雖種種同共一
0607a08: 付放牧人令逐水草但為醍醐不求乳酪
0607a09: 彼牧牛者搆已而食長者命終所有諸牛悉
0607a10: 為賊之所抄掠賊得牛已無有婦女即自
0607a11: 搆得而食之爾時賊各相謂言彼大長
0607a12: 者畜養此牛不期乳酪但為醍醐我等今者
0607a13: 當設何方而得之耶夫醍醐者名為世間第
0607a14: 一上味我等無器設使得乳無安置處復共
0607a15: 相謂唯有皮囊可以盛之雖有盛處不知鑽
0607b01: 搖漿猶難得復生酥爾時諸賊以醍醐故
0607b02: 加之以水以水多故乳酪醍醐一切俱失凡
0607b03: 夫亦爾雖有善法皆是如來正法之餘何以
0607b04: 故如來世尊入涅槃後盜竊如來遺餘善法
0607b05: 若戒定慧如彼諸賊劫掠牛諸凡夫人雖
0607b06: 復得是戒定智慧無有方便不能解說以是
0607b07: 義故不能獲得常戒常定常慧解脫如彼
0607b08: 賊不知方便喪失醍醐如彼賊為醍醐故
0607b09: 加之以水凡夫亦爾為解脫故說我眾生壽
0607b10: 命士夫梵天自在天微塵世性戒定智慧及
0607b11: 與解脫非想非非想天即是涅槃實亦不得
0607b12: 解脫涅槃如彼賊不得醍醐是諸凡夫有
0607b13: 少梵行供養父母以是因緣得生天上受少
0607b14: 安樂如彼賊加水之乳而是凡夫實不知
0607b15: 因修少梵行供養父母得生天上又不能知
0608a01: 戒定智慧歸依三寶以不知故但說常樂我
0608a02: 淨雖復說之而實不知是故如來出世之後
0608a03: 乃為演說常樂我淨。迦葉諸善男子善女
0608a04: 人常當繫心修此二字佛是常住迦葉若有
0608a05: 善男子善女人修此二字當知是人隨我所
0608a06: 行至我至處善男子若有修習如是二字為
0608a07: 滅相者當知如來則於其人為般涅槃善男
0608a08: 子涅槃義者即是諸佛之法性也迦葉菩薩
0608a09: 白佛言世尊佛法性者其義云何夫法性者
0608a10: 即是捨身捨身者名無所有若無所有身云
0608a11: 何存身若存者云何而言身有法性身有法
0608a12: 性云何得存我今云何當知是義佛言善男
0608a13: 子汝今不應作如是說滅是法性夫法性者
0608a14: 無有滅也善男子譬如無想天成就色陰而
0608a15: 無色想不應問言是諸天等云何而住歡娛
0608b01: 受樂云何行想云何見聞善男子如來境界
0608b02: 非諸聲聞緣覺所知善男子不應說言如來
0608b03: 身者是滅法也善男子如是滅法是佛境界
0608b04: 非諸聲聞緣覺所及汝今不應思量如來何
0608b05: 處住何處行何處見何處樂如是之義亦非
0608b06: 汝等之所知及諸佛法身種種方便不可思
0608b07: 議復次善男子應當修習佛法及僧而作常
0608b08: 想是三法者無有異想無無常想無變異想
0608b09: 若於三法修異想者當知是輩清淨三歸則
0608b10: 無依處所有禁戒皆不具足終不能證聲聞
0608b11: 緣覺菩提之果若能於是不可思議修常想
0608b12: 者則有歸處善男子譬如因樹則有樹影如
0608b13: 來亦爾有常法故則有歸處非是無常若言
0608b14: 如來是無常者如來則非諸天世人所歸依
0608b15: 處迦葉菩薩白佛言世尊譬如闇中有樹無
0609a01: 影佛言迦葉汝不應言有樹無影但非肉眼
0609a02: 之所見耳如來亦爾其性常住是不變異無
0609a03: 智慧眼不能得見如彼闇中不見樹影凡夫
0609a04: 之人於佛滅後說言如來是無常法亦復如
0609a05: 是若言如來異法僧者則不能成三歸依處
0609a06: 迦葉菩薩復白佛言世尊我今當學如來法
0609a07: 僧不可思議既自學已亦當為人廣說是義
0609a08: 若有諸人不能信受當知是輩久修無常如
0609a09: 是之人我當為其而作霜雹爾時佛讚迦葉
0609a10: 菩薩善哉善哉汝今善能護持正法如是護
0609a11: 法不欺於人以不欺人善業緣故而得長壽
0609a12: 善知宿命。世尊復告迦葉善男子如來身
0609a13: 者是常住身不可壞身金剛之身非雜食身
0609a14: 即是法身迦葉菩薩白佛言世尊如佛所說
0609a15: 如是等身我悉不見唯見無常破壞微塵雜
0609b01: 食等身何以故如來欲入於涅槃故佛言迦
0609b02: 葉汝今莫謂如來之身不堅可壞如凡夫身
0609b03: 善男子汝今當知如來之身無量億劫堅牢
0609b04: 難壞非人天身非恐怖身非雜食身如來之
0609b05: 身非身是身不生不滅不習不修無量無邊
0609b06: 無有足跡無知無形畢竟清淨無有動搖無
0609b07: 受無行不住不作無味無雜非是有為非業
0609b08: 非果非行非滅非心非數不可思議常不可
0609b09: 議無識離心亦不離心其心平等無有亦有
0609b10: 無有去來而亦去來不破不壞不斷不絕不
0609b11: 出不滅非主亦主非有非無非覺非觀非字
0609b12: 非不字非定非不定不可見了了見無處亦
0609b13: 處無宅亦宅無闇無明無有寂靜而亦寂靜
0609b14: 是無所有不受不施清淨無垢無諍斷諍住
0609b15: 無住處不取不墮非法非非法非福田非不
0610a01: 福田無盡不盡離一切盡是空離空雖不常
0610a02: 住而亦常住非念念滅無有垢濁無字離字
0610a03: 非聲非說亦非修習非稱非量非一非異非
0610a04: 像非相諸相莊嚴非勇非畏無寂不寂無熱
0610a05: 不熱不可見無有相貌如來度脫一切眾
0610a06: 生無度脫故能解眾生無有解故覺了眾生
0610a07: 無覺了故如實說法無有二故不可思量無
0610a08: 等等故平如虛空無有形貌同有生性不斷
0610a09: 不常非合非散非長非短非陰入界亦陰入
0610a10: 界如來之身成就如是無量功德無有知者
0610a11: 無不知者無有見者無不見者非有為非無
0610a12: 為非世非不世非作非不作非依非不依非
0610a13: 身非不身不可宣說除一法相不可算數般
0610a14: 涅槃時不般涅槃如來法身皆悉成就如是
0610a15: 無量微妙功德迦葉唯有如來乃知是相非
0610b01: 諸聲聞緣覺所知迦葉如來真身功德如是
0610b02: 云何復得諸疾患苦危脆不堅如坏器乎如
0610b03: 來所以示病苦者為欲調伏諸眾生故善男
0610b04: 子汝今當知如來之身即金剛身汝從今日
0610b05: 常當專心思惟此義莫念食身亦當為人說
0610b06: 如來身即是法身。迦葉菩薩白佛言世尊
0610b07: 如是如是誠如聖教如來常住不壞無有變
0610b08: 異我今善學亦當為人廣宣是義佛讚善哉
0610b09: 善哉如來身者即是金剛不可壞身菩薩應
0610b10: 當如是善學正見正知若能如是了了知見
0610b11: 即是見佛金剛之身不可壞身如於鏡中見
0610b12: 諸色像佛告迦葉是經名為大般涅槃如諸
0610b13: 藥中醍醐第一善治眾生熱惱亂心是大涅
0610b14: 槃為最第一譬如甜酥八味具足大般涅槃
0610b15: 亦復如是八味具足云何為八一者常二者
0611a01: 三者安四者清涼五者不老六者不死七
0611a02: 者無垢八者快樂是為八味具足八味是故
0611a03: 名為大般涅槃若諸菩薩摩訶薩等安住是
0611a04: 中復能處處示現涅槃是故名為大般涅槃
0611a05: 迦葉善男子善女人若欲於此大般涅槃而
0611a06: 涅槃者當如是學如來常住法僧亦然。爾
0611a07: 時迦葉菩薩白佛言世尊如佛所說諸佛世
0611a08: 尊有祕密藏是義不然何以故諸佛世尊唯
0611a09: 有密語無有密藏佛讚迦葉善哉善哉善男
0611a10: 子如汝所言如來實無祕密之藏何以故如
0611a11: 秋滿月處空顯露清淨無翳人皆見如來
0611a12: 之言亦復如是開發顯露清淨無翳愚人不
0611a13: 解謂之祕藏智者了達則不名藏譬如有人
0611a14: 多積金銀至無量億其心慳不肯惠施拯
0611a15: 濟貧窮如是積聚乃名祕藏如來不爾於無
0611b01: 邊劫積聚無量妙法珍寶心無慳常以惠
0611b02: 施一切眾生云何當言如來祕藏善男子譬
0611b03: 如長者唯有一子以愛念故晝夜殷勤教其
0611b04: 半字而不教誨毘伽羅論何以故以其幼稚
0611b05: 力未堪故如是長者於是子所有祕藏不若
0611b06: 有瞋心嫉慳乃名為藏如來無有瞋心
0611b07: 嫉云何名藏善男子彼大長者謂如來也
0611b08: 所言一子者謂一切眾生如來視於一切眾
0611b09: 生猶如一子教一子者謂聲聞弟子半字者
0611b10: 謂九部經毘伽羅論者所謂方等大乘經典
0611b11: 以諸聲聞無有慧力是故如來為說半字九
0611b12: 部經典而不為說毘伽羅論方等大乘如彼
0611b13: 長者子既長大堪任讀學若不為說毘伽羅
0611b14: 論可名為藏若諸聲聞有堪任力能受大乘
0611b15: 毘伽羅論如來祕惜不為說者可言如來有
0612a01: 祕密藏如來不爾今為演說毘伽羅論所謂
0612a02: 如來常存不變復次善男子譬如夏月興大
0612a03: 雲雷降注大雨令諸農夫下種之者多獲果
0612a04: 實不下種者無所克獲無所獲者非龍王咎
0612a05: 而此龍王亦無所藏我今如來亦復如是降
0612a06: 大法雨大涅槃經若諸眾生種善子者得慧
0612a07: 芽果無善子者則無所獲無所獲者非如來
0612a08: 咎。迦葉菩薩白佛言世尊若涅槃佛性
0612a09: 定如來是一義者云何說言有三歸依佛告
0612a10: 迦葉一切眾生怖畏生死故求三歸以三歸
0612a11: 故則知佛性決定涅槃善男子有法名一義
0612a12: 異有法名義俱異名一義異者佛常法常比
0612a13: 丘僧常涅槃虛空皆亦是常是為名一義異
0612a14: 名義俱異者佛名為覺法名不覺僧名和合
0612a15: 涅槃名解脫虛空名非善亦名無礙是為名
0612b01: 義俱異善男子三歸依者亦復如是名義俱
0612b02: 異云何為一是故我告摩訶波闍波提憍曇
0612b03: 彌莫供養我當供養僧若供養僧則得具足
0612b04: 供養三歸摩訶波闍波提即答我言眾僧之
0612b05: 中無佛無法云何說言供養眾僧則得具足
0612b06: 供養三歸我復告言汝隨我語則供養佛為
0612b07: 解脫故即供養法眾僧受者則供養僧善男
0612b08: 子是故三歸不得為一善男子如來或時說
0612b09: 一為三說三為一如是之義諸佛境界非是
0612b10: 聲聞緣覺所知迦葉復言如佛所說畢竟安
0612b11: 樂名涅槃者是義云何夫涅槃者捨身捨智
0612b12: 若捨身智誰當受樂佛言善男子如來畢竟
0612b13: 遠離二十五有永得涅槃安樂之處不可動
0612b14: 轉無有盡滅斷一切受名無受樂如是無受
0612b15: 名為常樂若言如來有受樂者無有是處是
0613a01: 故畢竟樂者即是涅槃涅槃者即真解脫真
0613a02: 解脫者即是如來迦葉復言不生不滅是解
0613a03: 脫耶佛言如是如是善男子不生不滅即是
0613a04: 解脫如是解脫即是如來迦葉復言若不生
0613a05: 不滅是解脫者虛空之性亦無生滅亦是如
0613a06: 來如如來性即是解脫佛告迦葉善男子是
0613a07: 事不然如迦蘭伽鳥及命命鳥其聲清妙寧
0613a08: 可同於烏鵲音不不也世尊烏鵲之聲比命
0613a09: 命鳥百千萬倍不可為比迦葉復言迦蘭伽
0613a10: 等其聲微妙身亦不同如來云何比之烏鵲
0613a11: 無異葶藶比須彌山佛與虛空亦復如是迦
0613a12: 蘭伽聲可喻佛聲不可以喻烏鵲之音爾時
0613a13: 佛讚迦葉菩薩善哉善哉汝今善解甚深難
0613a14: 解如來有時以因緣故引彼虛空以喻解脫
0613a15: 如是解脫即是如來真解脫者一切人天無
0613b01: 能為匹而此虛空實非其喻為化眾生故以
0613b02: 虛空非喻為喻當知解脫即是如來如來之
0613b03: 性即是解脫解脫如來無二無別善男子非
0613b04: 喻者如無比之物不可引喻有因緣故可得
0613b05: 引喻如經中說面貌端正猶月盛滿白象鮮
0613b06: 潔猶如雪山滿月不得即同於面雪山不得
0613b07: 即是白象善男子不可以喻喻真解脫為化
0613b08: 眾生故作喻耳以諸譬喻知諸法性皆亦如
0613b09: 是。善男子以是因緣我說種種方便譬喻
0613b10: 以喻解脫雖以無量阿僧祇喻而實不可以
0613b11: 喻為比或有因緣亦可喻說或有因緣不可
0613b12: 喻說是故解脫成就如是無量功德以如是
0613b13: 等無量功德成就滿故名大涅槃迦葉菩薩
0613b14: 白佛言世尊我今始知如來至處為無有盡
0613b15: 處若無盡當知壽命亦應無盡佛言善哉善
0614a01: 哉善男子汝今善能護持正法若有善男子
0614a02: 善女人欲斷煩惱諸結縛者當作如是護持
0614a03: 正法。復次善男子聲聞緣覺於諸煩惱而
0614a04: 生怖畏學大乘者都無恐懼修學大乘有如
0614a05: 是力以是因緣先所方便說者為欲令彼聲
0614a06: 聞緣覺調伏諸魔非為大乘是大涅槃微妙
0614a07: 經典不可消伏甚奇甚特若有聞者聞已信
0614a08: 受能信如來是常住法如是之人甚為希有
0614a09: 如優曇華我涅槃後若有得聞如是大乘微
0614a10: 妙經典生信敬心當知是等於未來世百千
0614a11: 億劫不墮惡道。若復有人能信如是大乘
0614a12: 經典本所受形雖復麤陋以經功德即便端
0614a13: 正威顏色力日更增多常為人天之所樂見
0614a14: 恭敬愛戀情無捨離國王大臣及家親屬聞
0614a15: 其所說悉皆敬信若我聲聞弟子之中欲行
0614b01: 第一希有事者當為世間廣宣如是大乘經
0614b02: 典善男子譬如霧露勢雖欲住不過日出日
0614b03: 既出已消滅無餘是諸眾生所有惡業亦復
0614b04: 如是住世勢力不過得見大涅槃日是日既
0614b05: 出悉能除滅一切惡業。迦葉菩薩白佛言
0614b06: 世尊善哉善哉如來所說真實不虛我當頂
0614b07: 受譬如金剛珍寶異物如佛所說是諸比丘
0614b08: 當依四法何等為四依法不依人依義不依
0614b09: 語依智不依識依了義經不依不了義經。
0614b10: 
0614b11: 御錄經海一滴卷之十三
0614b12: 音釋
0614b13: 埤堄上音悲下音詣埤堄城上女牆也。梵書伊字。坏鋪坯切音丕未
0614b14: 燒陶瓦。
