0311b01: 御錄宗鏡大綱卷二十　　　　　　疏十
0311b02: 第十四祖龍樹尊者行化到南印土彼國人
0311b03: 多修福業不會佛理眾問佛性大小師曰若
0311b04: 說大小即是大小非佛性也即為說法對大
0311b05: 眾而現異相身如月輪當於座上唯聞說法
0311b06: 不其形彼眾有一長者名曰提婆謂諸眾
0311b07: 曰識此瑞否彼眾曰非其大聖誰能識也爾
0311b08: 時提婆心根宿淨亦見其相默然契會乃告
0311b09: 眾曰師現佛性之義非師身者無相三昧形
0311b10: 如滿月佛性之義也語未訖師即現本身座
0311b11: 上說偈曰身現滿月相以表諸佛體說法無
0311b12: 其形用辯非聲色。第十八祖伽耶舍多初
0311b13: 第十七祖僧迦難提因至其舍忽見一子手
0311b14: 執銅鏡而至師所尊者曰子幾歲耶子曰我
0311b15: 當百歲是時尊者見答百歲復問曰汝當無
0312a01: 知看甚幼小答吾百歲非其理也子曰我不
0312a02: 會理正當百歲尊者曰子善機耶子曰佛偈
0312a03: 云若人生百歲不會諸佛機未若生一日而
0312a04: 得決了之時尊者敬之深知是聖又徵問曰
0312a05: 汝執此鏡意況如何爾時童子以偈答曰諸
0312a06: 佛大圓鏡內外無瑕翳兩人同得見心眼俱
0312a07: 相似父母見子奇異遂捨出家尊者即領遊
0312a08: 化至一古寺而為受戒名曰伽耶舍多於彼
0312a09: 殿上有銅鈴被風搖響尊者問曰彼風鳴耶
0312a10: 彼鈴鳴耶彼銅鳴耶子曰我心鳴耳非風銅
0312a11: 鈴尊者曰非風銅鈴我心誰耳子曰二俱寂
0312a12: 靜非三昧耶尊者曰善哉真比丘善會諸佛
0312a13: 理善說諸法要善識真實義又告曰我今將
0312a14: 此正法眼藏付囑於汝汝受吾偈當行化之
0312a15: 偈曰心地本無生因種從緣起緣種不相妨
0312b01: 華果亦復爾伽耶舍多後付鳩摩羅多傳法
0312b02: 偈曰有種有心地因緣能發萌於緣不相礙
0312b03: 當生生不生。此土初祖菩提達摩多羅述
0312b04: 安心法門云迷時人逐法解時法逐人解則
0312b05: 識攝色迷則色攝識但有心分別計校自心
0312b06: 現量者悉皆是夢若識心寂滅無一動念處
0312b07: 是名正覺問云何自心現答見一切法有有
0312b08: 自不有自心計作有見一切法無無自不無
0312b09: 自心計作無乃至一切法亦如是並是自心
0312b10: 計作有自心計作無又若人造一切罪自見
0312b11: 己已之法王即得解脫若從事上得解者氣力
0312b12: 壯從事中見法者即處處不失念從文字解
0312b13: 者氣力弱即事即法者深從汝種種運為跳
0312b14: 踉顛蹶悉不出法界亦不入法界若以界入
0312b15: 界即是癡人凡有所施為終不出法界心何
0313a01: 以故心體是法界故。讓大師云一切萬法
0313a02: 皆從心生若達心地所作無礙汝今此心即
0313a03: 是佛故達摩西來唯傳一心之法三界唯心
0313a04: 森羅及萬像一法之所印凡所見色皆是自
0313a05: 心心不自心因色故心汝可隨時即事即理
0313a06: 都無所礙菩提道果亦復如是從心所生即
0313a07: 名為色知色空故生即不生馬大師問曰如
0313a08: 何用意合禪定無相三昧師曰汝若學心地
0313a09: 法門猶如下種我說法要譬如天澤汝緣合
0313a10: 故當見於道馬大師又問曰和尚云見道道
0313a11: 非色故云何能師曰心地法眼能見於道
0313a12: 無相三昧亦復然矣馬大師曰有成壞否師
0313a13: 曰若契此道無始無終不成不壞不聚不散
0313a14: 不長不短不靜不亂不急不緩若如是解當
0313a15: 名為道。吉州思和尚云即今語言即是汝
0313b01: 心此心是佛是實相法身佛經云有三阿僧
0313b02: 祇百千名號隨世界應處立名如隨色摩尼
0313b03: 珠觸青即青觸黃即黃寶本色如指不自觸
0313b04: 刀不自割鏡不自照隨像所現之處各各不
0313b05: 同得名優劣不同此心與虛空齊壽若入三
0313b06: 昧門無不是三昧若入無相門總是無相隨
0313b07: 立之處盡得宗門語言啼笑屈伸俯仰各從
0313b08: 性海所發故得宗名相好之佛是因果佛即
0313b09: 實相佛家用經云三十二相八十種好皆從
0313b10: 心想生亦云法性家又云法性功勳隨其
0313b11: 心淨即佛土淨諸念若生隨念得果應物而
0313b12: 現謂之如來隨應而去故無所求一切時中
0313b13: 更無一法可行自是得法不以得更得是以
0313b14: 法不知法法不聞法平等即佛佛即平等不
0313b15: 以平等更行平等故云獨一無伴迷時迷於
0314a01: 悟悟時悟於迷迷還自迷悟還自悟無有一
0314a02: 法不從心生無有一法不從心滅是以迷悟
0314a03: 總在一心。南嶽思大和尚云若言學者先
0314a04: 須通心心若得通一切法一時盡通聞說淨
0314a05: 不生淨念即是本自淨聞說空不取空譬如
0314a06: 鳥飛於空若住於空必有墮落之患無住是
0314a07: 本自性體寂而生其心是照用即寂是自性
0314a08: 定即照是自性慧即定是慧體即慧是定用
0314a09: 離定無別慧離慧無別定即定之時即是慧
0314a10: 即慧之時即是定即定之時無有定即慧之
0314a11: 時無有慧何以故性自如故如燈光雖有二
0314a12: 名其體不別即燈是光即光是燈離燈無別
0314a13: 光離光無別燈即燈是光體即光是燈用即
0314a14: 定慧雙修不相去離。真覺大師云夫心性
0314a15: 靈通動靜之原莫二真如絕慮緣計之念非
0314b01: 殊惑見紛馳窮之則唯一寂靈原不狀鑒之
0314b02: 則乃千差千差不同法眼之名自立一寂非
0314b03: 異慧眼之號斯存理量雙消佛眼之功圓著
0314b04: 是以三諦一境法身之理恒清三智一心般
0314b05: 若之明常照境智合解脫之應隨機非縱
0314b06: 非橫圓伊之道玄會故知三德妙性宛爾無
0314b07: 乖一心深廣難思何出要而非路是以即心
0314b08: 為道者可謂尋流而得源矣。神秀和尚云
0314b09: 一切非情以是心等現故染淨隨心有轉變
0314b10: 故無有餘性要依緣故謂緣等之法皆無自
0314b11: 性空有不俱即有情正有時非情必空故他
0314b12: 即自故何以故他無性以自作故即有情修
0314b13: 證是非情修證也經云其身周普等真法界
0314b14: 既等法界非情門空全是佛故又非情正有
0314b15: 時有情必空故自即他故何以故自無性以
0315a01: 他作故即非情無修無證是有情無修無證
0315a02: 也。智達禪師心境頌云境立心便有心無
0315a03: 境不生若將心繫境心境兩俱盲境心各自
0315a04: 住心境性恒清悟境心無起迷心境共行若
0315a05: 迷心作境心境亂縱橫悟境心元淨知心境
0315a06: 本清知心無境性了境心無形境虛心寂寂
0315a07: 心照境泠泠。長沙和尚偈云最甚深最甚
0315a08: 深法界人身便是心迷者迷心為眾剎悟時
0315a09: 剎海是真心身界二塵元實相分明達此號
0315a10: 知音又學人問盡法界眾生識心最初從何
0315a11: 而有偈答云性地生心王心為萬法師心滅
0315a12: 心師滅方得契如如。牛頭下佛窟和尚云
0315a13: 雖同凡夫而非凡夫不得凡夫不壞凡夫謂
0315a14: 別有殊勝在心外者即墮魔網我今自觀身
0315a15: 心實相作佛即是見十方佛同行同證處問
0315b01: 佛身無漏戒定熏修五陰不縛不脫不敢有
0315b02: 疑且如大品經云眾生不善五陰之身亦不
0315b03: 縛不脫甚令人驚疑答若向眾生五陰外別
0315b04: 有諸佛解脫無有是處只了眾生自性從本
0315b05: 已巳來無有一法可得誰縛誰脫何得更有縛
0315b06: 脫之異問經云眾生與佛平等無有縛脫何
0315b07: 得六道眾生沉淪不得解脫答眾生不了色
0315b08: 心清淨妄想顛倒不得解脫若知人法常空
0315b09: 其中實無縛脫。佛窟下雲居和尚心境不
0315b10: 二篇云世出世間俱不越自一念妄心而有
0315b11: 一念纔起萬像分劑一念相生便成心境若
0315b12: 非心境何得有念可見既有所見之念又有
0315b13: 能見之心將知念即是境見即是心所見之
0315b14: 念便成色蘊能見之心便成四蘊經云五蘊
0315b15: 是世間一念具五蘊一一蘊中皆具五蘊故
0316a01: 得一不礙多多不礙一所以心境交通互為
0316a02: 賓主若諦了一念之體即恒沙世界常現自
0316a03: 心由迷一念即境智胡越。先曹山和尚云
0316a04: 佛心墻壁瓦礫是者亦喚作性地亦稱體全
0316a05: 功亦云無情解說法若知有這裏得無辯處
0316a06: 十方國土山河大地石壁瓦礫虛空與非空
0316a07: 有情無情草木叢林通為一身喚作得記亦
0316a08: 云一字法門亦云總持法門亦云一塵一念
0316a09: 亦喚作同轍若是性地不知有諸佛千般喻
0316a10: 不得萬種不成千聖萬聖從這裏出從
0316a11: 來不變異故云十方薄伽梵一路涅槃門。
0316a12: 顯宗論云我此禪門一乘妙旨以無念為宗
0316a13: 無住為本真空為體妙有為用夫真如無念
0316a14: 非念想能知實相無生豈色心能見真如無
0316a15: 念念者即念真如實相無生生者即生實相
0316b01: 無住而住常住涅槃無行而行能超彼岸如
0316b02: 如不動動用無窮念念無求常求無念用而
0316b03: 常空空而常用用而不有即是真空空而不
0316b04: 無便成妙有妙有即摩訶般若真空即清淨
0316b05: 涅槃般若無見能見涅槃涅槃無生能生般
0316b06: 若西天諸祖共傳無住之心同說如來知見。
0316b07: 顯正論云問欲顯何義名為顯正答欲顯
0316b08: 明一切眾生本原清淨無生心體即是諸佛
0316b09: 之正性也所以者何一切萬法心為其本然
0316b10: 其心性都無所依體自圓融不礙萬法雖應
0316b11: 現萬法而性自常真無住無依不可取捨勝
0316b12: 天王經云清淨心性為諸法本自性無本虛
0316b13: 妄煩惱皆從邪念顛倒而生當知此心即是
0316b14: 最勝清淨第一義諦一切諸佛證知所歸問
0316b15: 曰定以何法為心體答曰不應求心之定體
0317a01: 何以故心非所緣無無相故亦云非能所絕
0317a02: 相待故體不可染性常淨故非合非散自性
0317a03: 離故不礙緣起性虛融故不可說示名字空
0317a04: 故諸法虛淨緣相離故靈照不竭用無盡故
0317a05: 果報不同作業異故因果宛然不斷絕故亦
0317a06: 非真實業性如幻故又不斷絕現施為故亦
0317a07: 不可取畢竟空故諸法平等一相如故境智
0317a08: 無差離分別故萬法即空性無生故是以一
0317a09: 切分別不離自心一切諸境不離名相若了
0317a10: 萬法不了自心分別無由能絕乃至楞伽經
0317a11: 云若彼心滅盡無乘及乘者無有乘建立我
0317a12: 說為一乘彼心者即取相所得心也一乘者
0317a13: 即離相清淨無生心也此心悉能包含運載
0317a14: 一切諸法故名一乘。法苑珠林云夫壅其
0317a15: 流者未若杜其源揚其湯者未若撲其火何
0317b01: 者源出於水源未杜而水不窮火沸於湯火
0317b02: 未撲而湯詎息故有杜源之客不壅流而自
0317b03: 乾撲火之人不揚湯而自止故知心為源境
0317b04: 為流不察本心源但隨諸法轉意如火事如
0317b05: 湯不制自意地唯從境界流斯皆失本迷源
0317b06: 隨流徇末若能頓明意地直了心源不求脫
0317b07: 於諸塵不繫縛於一法可謂究末遇本尋流
0317b08: 得源矣遂乃無功而自辦無作而自成顯此
0317b09: 一心萬法如鏡。般若燈論序云始夫萬物
0317b10: 非有一心如幻心如幻故雖動而恒寂物非
0317b11: 有故雖起而無生是以聖人說如幻之心鑒
0317b12: 非有之物了物非物則物物性空知心無心
0317b13: 則心心體寂達觀之士得其會歸而忘其所
0317b14: 寄於是分別戲論不待遣而自除無得觀門
0317b15: 弗假修而已巳入蕩蕩焉不出不在無住無依
0318a01: 者也。緣生論云元是一心積為三界凡則
0318a02: 迷而起妄聖則悟以通真陀羅尼三昧法門
0318a03: 偈云是法法中高猶如須彌山是法法中海
0318a04: 眾源所共歸是法法中明猶如星中月是法
0318a05: 法中燈能破無邊闇是法法中地荷載十
0318a06: 方是法法中母出生諸佛種。法界觀序云
0318a07: 法界者一切眾生身心之本體也從本已來
0318a08: 靈明廓徹廣大虛寂唯一真之境而已無有
0318a09: 形貌而森羅大千無有邊際而含容萬有昭
0318a10: 昭於心目之間而相不可晃晃於色塵之
0318a11: 內而理不可分非徹法之慧目離念之明智
0318a12: 不能見自心如此之靈通也於是稱法界性
0318a13: 說華嚴經令一切眾生自於身中得見如來
0318a14: 廣大智慧而證法界也乃至於佛身一毛端
0318a15: 則一切含一切也世界爾眾生爾塵塵爾
0318b01: 念念爾法法爾無有法定有自體而獨立者。
0318b02: 杜順和尚攝境歸心真空觀云謂三界所
0318b03: 有法唯是一心心外更無一法可得所以曰
0318b04: 歸心故得一心之旨永傳而不窮八識之燈
0318b05: 恒然而無盡。復禮法師云觀業義者夫業
0318b06: 因心起心為業用業引心而受形心隨業而
0318b07: 作境然則因業受身身還造業從心作境境
0318b08: 復生心若影隨形而曲直猶響隨聲而大小
0318b09: 矣。智者大師與陳宣帝書云夫學道之法
0318b10: 必須先識根原求道由心又須識心之體性
0318b11: 分明無惑功業可成一了千明一迷萬惑心
0318b12: 無形相內外不居境起心生境忘心滅色大
0318b13: 心廣色小心微乃至知心空寂即入空寂法
0318b14: 門知心無縛即入解脫法門知心無相即入
0318b15: 無相法門覺心無心即入真如法門若能知
0319a01: 心如是者即入智慧法門。澄觀和尚華嚴
0319a02: 疏云上來諸門乃至無盡不離一心一心即
0319a03: 法界故起信云所言法者謂眾生心心體即
0319a04: 大心之本智即方廣觀心起行即華嚴覺心
0319a05: 性相即是佛為未了者令了自心若知觸物
0319a06: 皆心方了心性故梵行品云知一切法即心
0319a07: 自性成就慧身不由他悟然今法學之者多
0319a08: 棄內而外求習禪之者好忘緣而內照並為
0319a09: 偏執俱滯二邊既心境如如則平等無礙昔
0319a10: 曾瑩兩面鏡鑑一盞燈置一尊容而重重交
0319a11: 光佛佛無盡見夫心境互照本智雙入心中
0319a12: 悟無盡之境境上了難思之心心境重重智
0319a13: 照斯在又即心了境界之佛即境見唯心如
0319a14: 來心佛重重而本覺性一皆取之不可得則
0319a15: 心境兩亡照之不可窮則理智交徹心境既
0319b01: 爾境境相望心心互研萬化紛綸皆一致也
0319b02: 唯證相應名佛華嚴矣釋云今人只解即心
0319b03: 即佛是心作佛不知即境即佛是境作佛今
0319b04: 明以如為佛心境皆如心如即佛境如焉非
0319b05: 又心有心性心能作佛境有心性安不作佛
0319b06: 以心收境則心中見佛是境界之佛以境收
0319b07: 心境中見佛是唯心如來。如上所引祖教
0319b08: 委細披陳可以永斷纖疑圓成大信若神珠
0319b09: 在掌寶印當心諸佛常現目前法界不離言
0319b10: 下是以從初標宗於一心演出無量名義無
0319b11: 量名義不出理智非理不智故理外無智非
0319b12: 智不理故智外無理亦攝智從理離體無用
0319b13: 攝用歸體體性自離故體即非體即一切法
0319b14: 如虛空性空性亦空畢竟寂滅今還攝無量
0319b15: 義海總歸一句乃至無句究竟指歸言思絕
0320a01: 矣。問如上解釋引證皆是祖佛之言何不
0320a02: 自語答我若自語一切茫然罔措津涯豈有
0320a03: 申問之處設祖佛之教皆是隨他意語曲順
0320a04: 時機是以世尊言三世諸佛所說之法吾四
0320a05: 十九年不加一字又經云先佛已巳說後佛隨
0320a06: 順若能如是了達則知佛語是自語自語是
0320a07: 佛語故本師云一切外道經書皆是佛說非
0320a08: 外道說又云釋迦如來語提婆達多語無二
0320a09: 無別若於此不信不明皆成二見常縈分別
0320a10: 凡聖之想恒生取捨自他之情欲紹吾宗無
0320a11: 有是處此是祕要之門難信之法轉深轉細
0320a12: 難解難知悉抱疑情盡居惑地。今宗鏡所
0320a13: 錄皆是正直捨方便但說無上道隨聞一法
0320a14: 盡合圓宗實可以斷深疑成大信如清涼記
0320a15: 云謂聞空莫疑斷是即事之空非斷滅故聞
0320b01: 有莫疑常非定性有從緣有故聞雙是莫疑
0320b02: 兩分但雙照二諦無二體故聞雙非莫疑無
0320b03: 據以是遮過令不著故又聞空莫疑有是即
0320b04: 有之空故聞有莫疑空是即空之有故聞雙
0320b05: 是莫疑雙非是即非有無為有無故聞雙非
0320b06: 莫疑雙是是即有無方是非有無故是知諦
0320b07: 了一心疑頓斷則有不能有空不能空凡
0320b08: 不能凡聖不能聖豈世間言語是非之所惑
0320b09: 哉。所以前後廣引者只為此心深奧故難
0320b10: 信祕密故難知乃至菩薩大智尚須佛力所
0320b11: 加豈淺劣而能知者。是以雖前引後證
0320b12: 文廣義繁則語語內而利益根機聞聞中而
0320b13: 驚新耳目勿厭重說起上慢心所以本師云
0320b14: 行住坐臥常說妙法又云我於得道夜及涅
0320b15: 槃夜是二夜中間常說般若是以機多生熟
0321a01: 信有淺深前聞熏而未堅後聞熏而方入如
0321a02: 大智度論云譬如搖樹取果熟者前墮若未
0321a03: 熟者更須後搖又云復次是般若波羅密相
0321a04: 甚深難解難知佛知眾生心根有利鈍鈍根
0321a05: 者少智為其重說若利根者一說二說便悟
0321a06: 不須種種說如是等種種因緣故經中重說
0321a07: 無咎。問如上所立一心之旨能攝無量法
0321a08: 門融通一切此心為復能含一切法能生一
0321a09: 切法為復自生他生共生無因生答此心不
0321a10: 縱不橫非他非自何者若云心含一切法即
0321a11: 是橫若云心生一切法即是縱若云自生心
0321a12: 不生心若云他生既不得自云何有他若云
0321a13: 共生自他既無將何為共若云無因生有因
0321a14: 尚不生無因乎問心非四性者教中云何
0321a15: 說意根生意識心如工畫師無不從心造則
0321b01: 是自生又云心不孤起必藉緣而起有緣思
0321b02: 生無緣思不生則是他生又云所謂六觸因
0321b03: 緣生六受得一切法則是共生又云十二因
0321b04: 緣非佛天人修羅作性自爾則無因生既屬
0321b05: 教文云何成過答諸佛隨緣差別俯為機
0321b06: 生善破惡令入第一義理皆是四悉方便權
0321b07: 施空拳誑小兒誘度於一切問既非縱橫不
0321b08: 墮四性則一切法是心心是一切法否答是
0321b09: 則成二問如是則一切不立俱非耶答非亦
0321b10: 成二如文殊言我真文殊無是文殊若有是
0321b11: 者則二文殊然我今日非無文殊於中實無
0321b12: 是非二相問既無二相宗一是否答是非既
0321b13: 乘大旨一二還背圓宗問如何得契斯旨答
0321b14: 境智俱亡云何說契問如是則言思道斷心
0321b15: 智路絕矣答此亦強言隨他意轉雖欲隱形
0322a01: 而未亡跡問如何得形跡俱亡答本無朕跡
0322a02: 云何欲亡問如是則如人飲水冷煖自知當
0322a03: 大悟時方合斯旨答我此門中亦無迷悟合
0322a04: 與不合之道理撒手似君無一物徒勞苦說
0322a05: 數千般此事萬種不成千聖定不得大地
0322a06: 載不起虛空包不容非大器人無由擔荷若
0322a07: 未親到徒勞神思直饒說玄之又玄妙中更
0322a08: 妙若以方便於稱揚門中助他信入一期傍
0322a09: 讚即不無若於自己已分上觀照之時特地說
0322a10: 玄說妙起一念殊勝不可思議之解皆落魔
0322a11: 界所以圓覺經云虛偽浮心多諸巧見不能
0322a12: 成就圓覺。此宗鏡中是一切凡聖大捨身
0322a13: 命之處不入此宗皆非究竟問畢竟如何答
0322a14: 亦無畢竟問前云不入此宗皆非究竟此又
0322a15: 云何稱無畢竟答前對增上慢人未得為得
0322b01: 認虛妄為真實執顛倒作圓常為破情塵權
0322b02: 稱究竟今論見性豈言虛實耶問以此通明
0322b03: 之後如何履踐答教誰履踐問莫不成斷滅
0322b04: 否答尚不得常住云何斷滅問乞最後一言
0322b05: 答化人問幻士谷響答泉聲欲達吾宗旨泥
0322b06: 牛水上行問此錄括微細理事圓明於慕
0322b07: 道人得何資益答若第一義中無利無功德
0322b08: 就世俗門內似有於稱揚總有二途能裨初
0322b09: 學一者為未信人令成正信攝歸一念不外
0322b10: 馳求二者為己已信人助成觀力理行堅固疾
0322b11: 證菩提步步而不滯寶所功程念念而流入
0322b12: 薩婆若海似乘廣大之輦立至寶坊如駕堅
0322b13: 牢之船坐登覺岸問集此宗鏡有何功德答
0322b14: 此不思議大威德法門但有見聞深獲善利
0322b15: 如一塵落嵩嶽之崗隴已巳帶陵雲滴露入滄
0323a01: 海之波瀾便同廣潤可謂直紹菩提之種全
0323a02: 生諸佛之家何況信解受持正念觀察為人
0323a03: 敷演傳布施行約善利門無法比喻功德無
0323a04: 盡非種智而不可稱量利樂何窮過太虛而
0323a05: 莫知邊際以滿空珍寶供養恒沙如來化十
0323a06: 方眾生盡證辟支佛果未若弘宣斯旨開演
0323a07: 此宗以茲校量莫能儔比可謂下佛種子於
0323a08: 眾生身田之中抽正法芽向煩惱欲泥之內
0323a09: 然後七覺華發菩提果成展轉相生至無
0323a10: 際如華嚴探玄記云於遣法中見聞信向此
0323a11: 無盡法成金剛種子當必得此圓融普法。
0323a12: 又法華見寶塔品云若接須彌擲置他方亦
0323a13: 未為難手把虛空而以遊行亦未為難若持
0323a14: 此經為一人說是則為難故知竭海移山非
0323a15: 無為之力任使躡虛履水皆有漏之通曷若
0323b01: 開諸佛心演如來藏紹菩提種入一乘門能
0323b02: 託聖胎成真佛子何以故謂得本故如從源
0323b03: 出水因乳得酥如鴦崛魔羅經云復次文殊
0323b04: 師利如知乳有酥故方便鑽求而不鑽水以
0323b05: 無酥故如是文殊師利眾生知有如來藏故
0323b06: 精勤持戒淨修梵行復次文殊師利如知山
0323b07: 有金故鑿山求金而不鑿樹以無金故如是
0323b08: 文殊師利眾生知有如來藏故精勤持戒淨
0323b09: 修梵行言我必當得成佛道復次文殊師利
0323b10: 若無如來藏者空修梵行如窮劫鑽水終不
0323b11: 得酥故知入宗鏡中見如來性菩提道果應
0323b12: 念俱成如下水之舟似便風之火若背宗鏡
0323b13: 不識自心設福智齊修終不成就如求乳鑽
0323b14: 水離山鑿金任歷三祇豈有得理如宗鏡所
0323b15: 錄前後之文皆是諸佛五眼所觀五語所說
0324a01: 無一言而不諦非一義而不圓可俟後賢
0324a02: 定信入如月上經偈云假動須彌山倒地修
0324a03: 羅住處皆悉滅大海枯涸月天墜如來終不
0324a04: 出妄言以茲誠實可傳持功德無邊言思
0324a05: 罔及所以唯識論偈云作此唯識論非我思
0324a06: 量處諸佛妙境界福德施生斯論大旨非
0324a07: 情識知解之所思量乃是大覺不思議絕妙
0324a08: 境界以此弘揚不思議無盡之福悉用普施
0324a09: 一切法界無量含生同入此宗齊登佛地華
0324a10: 嚴疏主藏法師發願偈云誓願見聞修習此
0324a11: 圓融無礙普賢法乃至失命終不離盡未來
0324a12: 際願相應以此善根等此性普潤無盡眾生
0324a13: 界一念多劫修普行盡成無上佛菩提。
0324a14: 
0324a15: 御錄宗鏡大綱卷二十
0324b01: 音釋
0324b02: 踉音良。蹶居月切音厥。礫音力小石。瑩音榮。裨音悲補也。躡音捻
0324b03: 登也。涸音鶴水竭。
