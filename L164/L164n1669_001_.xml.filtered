0327a01: 御錄經海一滴序　　　　　　　　見一
0327a02: 釋迦牟尼文佛大智慧海中緣起漚生度諸
0327a03: 眾生令入無餘涅槃普說三藏十二分文字
0327a04: 至為浩瀚然佛所覺了一切諸法未說者無
0327a05: 論其已巳說者自西天來至震旦僅百分之一
0327a06: 耳然即此已巳來震旦者雖一經中一品一品
0327a07: 中一門一門中一法一法中一義一義中一
0327a08: 句如欲詮量演布縱以大海量墨須彌聚筆
0327a09: 寫之而不能盡雖然此三藏十二分不作字
0327a10: 相不作句相不作有言相不作無言相即世
0327a11: 尊更歷恒河沙數劫住世轉輪更說百千萬
0327a12: 億倍三藏十二分終不得云我佛如來曾轉
0327a13: 法輪也如是兩邊俱不得毫滯著回互然
0327a14: 則大藏經卷如何可有所揀擇耶乃朕今者
0327a15: 萬幾餘暇隨喜教海於般若華嚴寶積大集
0327b01: 等經卷帙浩繁者未及遍閱但於圓覺金剛
0327b02: 楞嚴淨名等經展誦易周者若干部每部各
0327b03: 親錄數十則其義何居曰無量無邊差別佛
0327b04: 事皆不離無相真心而有即卷常舒如來於
0327b05: 一言語中演出無邊契經海即舒常卷一切
0327b06: 法門無盡海同會一法道中是以如網有
0327b07: 綱提之則孔孔皆正如衣有領牽之則縷縷
0327b08: 俱來夫金剛經有演四句偈之說佛口親宣
0327b09: 也大般若經六百卷而以般若波羅蜜多心
0327b10: 經二百六十字撮其指要舉彼例此何妨向
0327b11: 眾寶內探如意珠於藥中取阿陀妙固可
0327b12: 從本得柯從柯得條從條得枝從枝得葉矣
0327b13: 唯夫三藏十二分並入無相三昧演廣非多
0327b14: 此是一中之多標略非一此是多中之一有
0327b15: 說亦得此是默中說無說亦得此是說中默
0328a01: 昔如來以不說說故四十九年未嘗轉法輪
0328a02: 迦葉以不聞聞故畢巖中無人聚會而三
0328a03: 藏十二分不曾著一字朕今以不揀擇揀擇
0328a04: 故所採所錄不獨震旦經藏未嘗遺一言
0328a05: 一句即西天未來古佛未說者亦復不增不
0328a06: 減無欠無餘焉夫五千教典屢說降魔而不
0328a07: 二心宗本自無諍佛魔對待我人之見刺橫
0328a08: 生邪正分疆法執之情塵宛立如來的旨夫
0328a09: 豈其然觀夫經中所載魔外道當其一承
0328a10: 佛語率多立時皈依願為弟子然則佛之降
0328a11: 魔秪與古德為人無異不過教化迷同證
0328a12: 無生豈其執己已為正他為邪種種我相人
0328a13: 相如此為佛如彼為魔而存佛見法見哉
0328a14: 佛界無量而魔界一如佛界以無量智海無
0328a15: 邊而迷雲一如智海以無邊我佛如來具正
0328b01: 知正知如日照中天知如澤潤大地如
0328b02: 是無量無邊魔界迷雲如來悉知悉見為諸
0328b03: 眾生一一破除咸歸無上正覺永不入於魔
0328b04: 凡諸問答皆屬一期方便之門不持所問
0328b05: 之答為佛所開示眾生即所答之問亦乃佛
0328b06: 所幻化敷宣無非析理分條窮業識之萬變
0328b07: 發矇振聵燭深覆之幽萬千支滔天濁
0328b08: 浪入覺海而無波不息千回百折長夜昏衢
0328b09: 昇慧日而有暗皆消唯其眾生多病是以醫
0328b10: 王多藥其問也列千千之病狀其答也示一
0328b11: 一之良方迨其藥病雙消法爾問答俱寂所
0328b12: 為化人問幻士谷響答泉聲以八萬四千塵
0328b13: 勞門作八萬四千功德藏以無自性真實法
0328b14: 自證即以無自性真實法為人四十九年因
0328b15: 此一大事出世故曰唯此一事實餘二即非
0329a01: 真若謂釋迦牟尼佛能令西天九十六種外
0329a02: 道悉皆摧伏由於辨才無礙者不特是非未
0329a03: 泯猶然背覺合塵者所不必論即毫許佛
0329a04: 魔之見未消而以辨才無礙讚歎三藏十二
0329a05: 分是人即為不能解佛所說義此經云何受
0329a06: 汝讚歎經不云乎不著世間如蓮花常善入
0329a07: 於空寂行達諸法相無礙稽首如空無所
0329a08: 依夫此性經真空性空真經清淨本然周遍
0329a09: 法界學人安得妄以識心分別作實事實境
0329a10: 會哉實事實境即非實事實境而非實事
0329a11: 實境即是實事實境歷歷交加重重無盡斯
0329a12: 皆實語如語述佛真文非學者言思之所可
0329a13: 明唯達人親證方自了耳永明云以聖言為
0329a14: 定量邪偽難移用至教為指南依憑有據故
0329a15: 師所作宗鏡錄廣引經備彰佛意乃尚有
0329b01: 魔民弘忍斥師為義解沙門謂法眼宗由
0329b02: 此而衰其罪與謗三藏經文無異定墮無間
0329b03: 地獄夫船筏以渡迷津之者導師為引失路
0329b04: 之人若其生而知之本未嘗迷則無文無字
0329b05: 與恒沙文字一道齊平并不得有同異總別
0329b06: 成壞之相又有何義解非義解之別若有一
0329b07: 未盡則所以淨此一者豈得不藉如來
0329b08: 善能分別諸相於第一義而不動之大智慧
0329b09: 光大威神力乎又躑躅於情塵識浪之中
0329b10: 徬徨於聖果凡因之際不以佛祖如語實語
0329b11: 導入此宗轉用何等法門為人乃可宗鏡錄
0329b12: 者全引佛經錄其綱骨不特是三藏十二分
0329b13: 之旨併且是三藏十二分之語若謂宗鏡錄
0329b14: 是義解者則佛之三藏十二分盡是義解矣
0329b15: 且世間凡有一文一字一點一畫皆是義解
0330a01: 又何者為非義解耶必擎拳豎拂揚眉瞬目
0330a02: 胡喝亂棒方非義解乎若作如是會則是義
0330a03: 解之尤更且無義可解同於狂癡耳從上
0330a04: 宗師為人語句亦不過是經典中片語單詞
0330a05: 取以為人逗機應節何嘗離經一字乃片語
0330a06: 單詞則謂非義解整章全偈即斥為義解可
0330a07: 乎既此是義解則古今宗徒又何得上堂說
0330a08: 法豈此等野狐亂統即非義解而我佛如來
0330a09: 所說之微玅義趣廣大法門轉皆義解耶永
0330a10: 明之意謂上上根人目宗之一字即入如來
0330a11: 大智慧海何必更問諸餘若因法利無邊廣
0330a12: 欲為人普說則龍宮寶藏鷲嶺金文皆同一
0330a13: 際總無異旨非略非詳不多不一是以錄茲
0330a14: 百卷凡欲學人從此入於五千教典也末世
0330a15: 僧徒多愚少慧於此百卷猶復意怠情煩千
0330b01: 有餘年無人知其最尊最上迺者朕為刊十
0330b02: 存二錄其大綱所以俯徇機宜引人入勝
0330b03: 永明以宗鏡為大藏之嚮導朕又以宗鏡大
0330b04: 綱之書為宗鏡錄之嚮導耳節錄宗鏡之後
0330b05: 因而泛覽經文下與未來眾生同一傾心悲
0330b06: 仰上與過去諸佛同一化建無門爰思五千
0330b07: 教典廣博無涯目覽心周實為不易乃推廣
0330b08: 永明纂集宗鏡之心即用朕前此節錄大綱
0330b09: 之例親御丹鈆隨披隨錄既以受持讀誦即
0330b10: 以刊刻頒行導引生入於如來普光明藏
0330b11: 大智度海凡以人之根利根鈍不同樂簡樂
0330b12: 繁各別欲探堂奧往往之遶於門未本
0330b13: 原勢必難尋其枝葉今者標茲甚深妙義聽
0330b14: 其文勢不全則務多之者既飲上藥而化凝
0330b15: 酥執總之人復探宏綱而思細目庶幾學人
0331a01: 由此知閱三藏十二分而非朕於三藏十二
0331a02: 分有取有舍也朕於宗乘實有所見而無疑
0331a03: 至於教典向來從未研究然了知既悟之人
0331a04: 根本教乘一貫若不與佛口相應設使妙證
0331a05: 亦非究竟不見達摩直指人心傳此教外別
0331a06: 傳而令以楞伽為印證乎且迦葉阿難馬鳴
0331a07: 龍樹並是西天四七中教外別傳之祖乃種
0331a08: 種諸經皆迦葉今阿難述其所聞於我佛如
0331a09: 來者如是迨後馬鳴龍樹如佛之心復造種
0331a10: 種諸論何有一經一論不出宗門祖師之所
0331a11: 紹述若執宗徒水母借為眼之誚則皆屬
0331a12: 自相矛盾乎只緣未了自心隨文起執恐違
0331a13: 教意是以為人簡文字令其自證簡文字非
0331a14: 是簡教亦即是明教簡亦是教如何因簡議
0331a15: 教若既分明自證法爾須明佛語印可自心
0331b01: 何得偏生局見惟懼多聞若於未證之時因
0331b02: 詮得旨不作心境對治直了佛心則有何過
0331b03: 學者如欲廣覽靈文既可於是先窺其奧閫
0331b04: 如欲直探驪頷更可從茲即於寶城但莫
0331b05: 執義上之文隨語生解要須探詮下之旨契
0331b06: 會本宗言言冥合真心一一消歸自己巳將積
0331b07: 此眾微定到須彌之高廣且舉斯一滴已同
0331b08: 渤澥之清涼矣是為序。
0331b09: 雍正十三年乙二月十五日
0331b10: 
0331b11: 
0331b12: 
0331b13: 
0331b14: 
0331b15: 
0332a01: 御錄經海一滴總目
0332a02: 卷之一
0332a03: 圓覺經金剛經
0332a04: 卷之二
0332a05: 楞嚴經
0332a06: 卷之三
0332a07: 維摩經
0332a08: 卷之四
0332a09: 文殊說般若經仁王護國經
0332a10: 卷之五
0332a11: 思益經
0332a12: 卷之六
0332a13: 菴提遮女經楞伽經
0332a14: 卷之七
0332a15: 入法界體性經佛說智印經
0332b01: 善住意所問經
0332b02: 卷之八
0332b03: 金剛手經
0332b04: 卷之九
0332b05: 解深密經大乘千經
0332b06: 卷之十
0332b07: 持世經
0332b08: 卷之十一
0332b09: 心地觀經無量義經
0332b10: 卷之十二
0332b11: 妙法蓮華經
0332b12: 卷十三之二十
0332b13: 涅槃經
0332b14: 淨口真言唵舒嚕的薩嗎哩的噠哩呢吽
0332b15: 哈
0333a01: 一心頂禮
0333a02: 南無大慈悲父本師釋迦牟尼文佛世尊。
0333a03: 自歸依佛
0333a04: 南無十方三世常住佛。
0333a05: 自歸依法
0333a06: 南無十方三世常住法。
0333a07: 自歸依僧
0333a08: 南無十方三世常住僧。
0333a09: 無上甚深微妙法百千萬劫難遭遇
0333a10: 願得見聞受持者普解如來真實義
0333a11: 
0333a12: 
0333a13: 
0333a14: 
0333a15: 
0333b01: 御錄經海一滴卷之一
0333b02: 大方廣圓覺修多羅了義經
0333b03: 如是我聞一時婆伽婆入於神通大光明藏
0333b04: 三昧正受一切如來光嚴住持是諸眾生清
0333b05: 淨覺地身心寂滅平等本際圓滿十方不二
0333b06: 隨順於不二境現諸淨土。
0333b07: 爾時世尊告文殊師利菩薩言善男子無上
0333b08: 法王有大陀羅尼門名為圓覺流出一切清
0333b09: 淨真如菩提涅槃及波羅蜜教授菩薩一切
0333b10: 如來本起因地皆依圓照清淨覺相永斷無
0333b11: 明方成佛道云何無明善男子一切眾生從
0333b12: 無始來種種顛倒猶如迷人四方易處妄認
0333b13: 四大為自身相六塵緣影為自心相譬彼病
0333b14: 目見空中華及第二月善男子空實無華病
0333b15: 者妄執由妄執故非唯惑此虛空自性亦復
0334a01: 迷彼實華生處由此妄有輪轉生死故名無
0334a02: 明善男子此無明者非實有體如夢中人夢
0334a03: 時非無及至於醒了無所得如眾空華滅於
0334a04: 虛空不可說言有定滅處何以故無生處故
0334a05: 一切眾生於無生中妄見生滅是故說名輪
0334a06: 轉生死善男子如來因地修圓覺者知是空
0334a07: 華即無輪轉亦無身心受彼生死非作故無
0334a08: 本性無故彼知覺者猶如虛空知虛空者明
0334a09: 空華相亦不可說無知覺性有無俱遣是則
0334a10: 名為淨覺隨順何以故虛空性故常不動故
0334a11: 如來藏中無起滅故無知見故如法界性究
0334a12: 竟圓滿十方故是則名為因地法行菩薩
0334a13: 因此於大乘中發清淨心末世眾生依此修
0334a14: 行不墮邪見。
0334a15: 爾時世尊告普賢菩薩言善男子一切眾生
0334b01: 種種幻化皆生如來圓覺妙心猶如空華從
0334b02: 空而有幻華雖滅空性不壞眾生幻心還依
0334b03: 幻滅諸幻盡滅覺心不動依幻說覺亦名為
0334b04: 幻若說有覺猶未離幻說無覺者亦復如是
0334b05: 是故幻滅名為不動善男子一切菩薩及末
0334b06: 世眾生應當遠離一切幻化虛妄境界。知
0334b07: 幻即離不作方便離幻即覺亦無漸次。
0334b08: 爾時世尊告普眼菩薩言善男子此虛妄心
0334b09: 若無六塵則不能有四大分解無塵可得於
0334b10: 中緣塵各歸散滅畢竟無有緣心可見善男
0334b11: 子彼之眾生幻身滅故幻心亦滅幻心滅故
0334b12: 幻塵亦滅幻塵滅故幻滅亦滅幻滅滅故非
0334b13: 幻不滅譬如磨鏡垢盡明現善男子當知身
0334b14: 心皆為幻垢垢相永滅十方清淨善男子譬
0334b15: 如清淨摩尼寶珠映於五色隨方各現諸愚
0335a01: 癡者見彼摩尼實有五色善男子圓覺淨性
0335a02: 現於身心隨類各應彼愚癡者說淨圓覺實
0335a03: 有如是身心自相亦復如是由此不能遠於
0335a04: 幻化是故我說身心幻垢對離幻垢說名菩
0335a05: 薩垢盡對除即無對垢及說名者。證得諸
0335a06: 幻滅影像故爾時便得無方清淨無邊虛空
0335a07: 覺所顯發覺圓明故顯心清淨心清淨故見
0335a08: 塵清淨見清淨故眼根清淨根清淨故眼識
0335a09: 清淨識清淨故聞塵清淨聞清淨故耳根清
0335a10: 淨根清淨故耳識清淨識清淨故覺塵清淨
0335a11: 如是乃至鼻舌身意亦復如是善男子根清
0335a12: 淨故色塵清淨色清淨故聲塵清淨香味觸
0335a13: 法亦復如是善男子六塵清淨故地大清淨
0335a14: 地清淨故水大清淨火大風大亦復如是善
0335a15: 男子四大清淨故十二處十八界二十五有
0335b01: 清淨彼清淨故十力四無所畏四無礙智佛
0335b02: 十八不共法三十七助道品清淨如是乃至
0335b03: 八萬四千陀羅尼門一切清淨善男子一切
0335b04: 實相性清淨故一身清淨一身清淨故多身
0335b05: 清淨多身清淨故如是乃至十方眾生圓覺
0335b06: 清淨善男子一世界清淨故多世界清淨多
0335b07: 世界清淨故如是乃至盡於虛空圓裏三世
0335b08: 一切平等清淨不動善男子虛空如是平等
0335b09: 不動當知覺性平等不動四大不動故當知
0335b10: 覺性平等不動如是乃至八萬四千陀羅尼
0335b11: 門平等不動當知覺性平等不動善男子覺
0335b12: 性滿清淨不動圓無際故當知六根滿
0335b13: 法界根滿故當知六塵滿法界塵滿
0335b14: 故當知四大滿法界如是乃至陀羅尼門
0335b15: 滿法界善男子由彼妙覺性滿故根性
0336a01: 塵性無壞無雜根塵無壞故如是乃至陀羅
0336a02: 尼門無壞無雜如百千燈光照一室其光
0336a03: 滿無壞無雜善男子覺成就故當知菩薩不
0336a04: 與法縛不求法脫不厭生死不愛涅槃。修
0336a05: 習此心得成就者於此無修亦無成就圓覺
0336a06: 普照寂滅無二於中百千萬億阿僧祗不可
0336a07: 說恒河沙諸佛世界猶如空華亂起亂滅不
0336a08: 即不離無縛無脫始知眾生本來成佛生死
0336a09: 涅槃猶如昨夢善男子如昨夢故當知生死
0336a10: 及與涅槃無起無滅無來無去其所證者無
0336a11: 得無失無取無捨其能證者無作無止無任
0336a12: 無滅於此證中無能無所畢竟無證亦無證
0336a13: 者一切法性平等不壞善男子彼諸菩薩如
0336a14: 是修行如是漸次如是思惟如是住持如是
0336a15: 方便如是開悟求如是法亦不迷悶。
0336b01: 爾時世尊告金剛藏菩薩言善男子一切世
0336b02: 界始終生滅前後有無聚散起止念念相續
0336b03: 循環往復種種取捨皆是輪未出輪而
0336b04: 辨圓覺彼圓覺性即同流轉若免輪無有
0336b05: 是處譬如動目能搖湛水又如定眼由轉
0336b06: 火雲駛月運舟行岸移亦復如是善男子諸
0336b07: 旋未息彼物先住尚不可得何輪轉生死
0336b08: 垢心曾未清淨觀佛圓覺而不旋復是故汝
0336b09: 等便生三惑善男子譬如幻翳妄見空華幻
0336b10: 翳若除不可說言此翳已巳滅何時更起一切
0336b11: 諸翳何以故翳華二法非相待故亦如空華
0336b12: 滅於空時不可說言虛空何時更起空華何
0336b13: 以故空本無華非起滅故生死涅槃同於起
0336b14: 滅妙覺圓照離於華翳善男子當知虛空非
0336b15: 是暫有亦非暫無復如來圓覺隨順而為
0337a01: 虛空平等本性善男子如銷金金非銷有
0337a02: 既已成金不重為經無窮時金性不壞不
0337a03: 應說言本非成就如來圓覺亦復如是善男
0337a04: 子一切如來妙圓覺心本無菩提及與涅槃
0337a05: 亦無成佛及不成佛無妄輪及非輪善
0337a06: 男子但諸聲聞所圓境界身心語言皆悉斷
0337a07: 滅終不能至彼之親證所現涅槃何能以
0337a08: 有思惟心測度如來圓覺境界如取螢火燒
0337a09: 須彌山終不能著以輪心生輪見入於
0337a10: 如來大寂滅海終不能至是故我說一切菩
0337a11: 薩及末世眾生先斷無始輪根本善男子
0337a12: 有作思惟從有心起皆是六塵妄想緣氣非
0337a13: 實心體已如空華用此思惟辨於佛境猶如
0337a14: 空華復結空果展轉妄想無有是處善男子
0337a15: 虛妄浮心多諸巧見不能成就圓覺方便。
0337b01: 爾時世尊告彌勒菩薩言善男子一切眾生
0337b02: 從無始際由有種種恩愛貪欲故有輪。
0337b03: 愛欲為因愛命為果由於欲境起諸違順境
0337b04: 背愛心而生憎嫉造種種業是故復生地獄
0337b05: 餓鬼知欲可厭愛厭業道捨惡樂善復現天
0337b06: 人又知諸愛可厭惡故棄愛樂捨還滋愛本
0337b07: 便現有為增上善果皆輪故不成聖道是
0337b08: 故眾生欲脫生死免諸輪先斷貪欲及除
0337b09: 愛渴。若諸末世一切眾生欲泛如來大圓
0337b10: 覺海先當發願勤斷二障二障已伏即能悟
0337b11: 入菩薩境界若事理障已永斷滅即入如來
0337b12: 微妙圓覺滿足菩提及大涅槃。
0337b13: 爾時世尊告清淨慧菩薩言善男子圓覺自
0337b14: 性非性性有循諸性起無取無證於實相中
0337b15: 實無菩薩及諸眾生何以故菩薩眾生皆是
0338a01: 幻化幻化滅故無取證者譬如眼根不自見
0338a02: 眼性自平等無平等者眾生迷倒未能除滅
0338a03: 一切幻化於滅未滅妄功用中便顯差別若
0338a04: 得如來寂滅隨順實無寂滅及寂滅者。善
0338a05: 男子一切障礙即究竟覺得念失念無非解
0338a06: 脫成法破法皆名涅槃智慧愚癡通為般若
0338a07: 菩薩外道所成就法同是菩提無明真如無
0338a08: 異境界諸戒定慧及淫怒癡俱是梵行眾生
0338a09: 國土同一法性地獄天宮皆為淨土有性無
0338a10: 性齊成佛道一切煩惱畢竟解脫法界海慧
0338a11: 照了諸相猶如虛空此名如來隨順覺性善
0338a12: 男子但諸菩薩及末世眾生居一切時不起
0338a13: 妄念於諸妄心亦不息滅住妄想境不加了
0338a14: 知於無了知不辨真實彼諸眾生聞是法門
0338a15: 信解受持不生驚畏是則名為隨順覺性善
0338b01: 男子汝等當知如是眾生已曾供養百千萬
0338b02: 億恒河沙諸佛及大菩薩植眾德本佛說是
0338b03: 人名為成就一切種智。
0338b04: 爾時世尊告威德自在菩薩言善男子無上
0338b05: 妙覺諸十方出生如來與一切法同體平
0338b06: 等於諸修行實無有二方便隨順其數無量
0338b07: 圓攝所歸循性差別當有三種。善男子若
0338b08: 諸菩薩悟淨圓覺以淨覺心取靜為行由澄
0338b09: 諸念覺識煩動靜慧發生身心客塵從此永
0338b10: 滅便能內發寂靜輕安由寂靜故十方世界
0338b11: 諸如來心於中顯現如鏡中像此方便者名
0338b12: 奢摩他。善男子若諸菩薩悟淨圓覺以淨
0338b13: 覺心知覺心性及與根塵皆因幻化即起諸
0338b14: 幻以除幻者變化諸幻而開幻眾由起幻故
0338b15: 便能內發大悲輕安一切菩薩從此起行漸
0339a01: 次增進彼觀幻者非同幻故非同幻觀皆是
0339a02: 幻故幻相永離是諸菩薩所圓妙行如土長
0339a03: 苗此方便者名三摩提。善男子若諸菩
0339a04: 薩悟淨圓覺以淨覺心不取幻化及諸靜相
0339a05: 了知身心皆為礙無知覺明不依諸礙永
0339a06: 得超過礙無礙境受用世界及與身心相在
0339a07: 塵域如器中鍠聲出於外煩惱涅槃不相留
0339a08: 礙便能內發寂滅輕安妙覺隨順寂滅境界
0339a09: 自他身心所不能及眾生壽命皆為浮想此
0339a10: 方便者名為禪那。善男子此三法門皆是
0339a11: 圓覺親近隨順十方如來因此成佛十方菩
0339a12: 薩種種方便一切同異皆依如是三種事業
0339a13: 若得圓證即成圓覺。若諸菩薩以圓覺慧
0339a14: 圓合一切於諸性相無離覺性此菩薩者名
0339a15: 為圓修三種自性清淨隨順。
0339b01: 爾時世尊告淨諸業障菩薩言善男子一切
0339b02: 眾生從無始來妄想執有我人眾生及與壽
0339b03: 命認四顛倒為實我體由此便生憎愛二境
0339b04: 於虛妄體重執虛妄二妄相依生妄業道有
0339b05: 妄業故妄見流轉厭流轉者妄見涅槃由此
0339b06: 不能入清淨覺非覺遠拒諸能入者有諸能
0339b07: 入非覺入故是故動念及與息念皆歸迷悶。
0339b08: 善男子云何我相謂諸眾生心所證者譬
0339b09: 如有人百骸調適忽忘我身攝養乖方微加
0339b10: 針艾則知有我是故證取方現我體善男子
0339b11: 其心乃至證於如來畢竟了知清淨涅槃皆
0339b12: 是我相善男子云何人相謂諸眾生心悟證
0339b13: 者善男子悟有我者不復認我所悟非我悟
0339b14: 亦如是悟已超過一切證者悉為人相其心
0339b15: 乃至圓悟涅槃俱是我者心存少悟備殫證
0340a01: 理皆名人相善男子云何眾生相謂諸眾生
0340a02: 心自證悟所不及者善男子譬如有人作如
0340a03: 是言我是眾生則知彼人說眾生者非我非
0340a04: 彼云何非我我是眾生則非是我云何非彼
0340a05: 我是眾生非彼我故善男子但諸眾生了證
0340a06: 了悟皆為我人而我人相所不及者存有所
0340a07: 了名眾生相善男子云何壽命相謂諸眾生
0340a08: 心照清淨覺所了者一切業智所不自見猶
0340a09: 如命根善男子若心照見一切覺者皆為塵
0340a10: 垢覺所覺者不離塵故如湯消冰無別有冰
0340a11: 知冰消者存我覺我亦復如是善男子末世
0340a12: 眾生不了四相雖經多劫勤苦修道但名有
0340a13: 為終不能成一切聖果。何以故認一切我
0340a14: 為涅槃故有證有悟名成就故譬如有人認
0340a15: 賊為子其家財寶終不成就有我愛者亦愛
0340b01: 涅槃伏我愛根為涅槃相名不解脫云何當
0340b02: 知法不解脫善男子彼末世眾生習菩提者
0340b03: 以己已微證為自清淨猶未能盡我相根本若
0340b04: 復有人讚歎彼法即生歡喜便欲濟度若復
0340b05: 誹謗彼所得者便生瞋恨則知我相堅固執
0340b06: 持潛伏藏識遊戲諸根曾不間斷善男子彼
0340b07: 修道者不除我相是故不能入清淨覺。善
0340b08: 男子末世眾生說病為法是故名為可憐憫
0340b09: 者雖勤精進增益諸病末世眾生不了四相
0340b10: 以如來解及所行處為自修行終不成就或
0340b11: 有眾生未得謂得未證謂證見勝進者心生
0340b12: 嫉由彼眾生未斷我愛是故不能入清淨
0340b13: 覺善男子末世眾生希望成道無令求悟唯
0340b14: 益多聞增長我見但當精勤降伏煩惱起大
0340b15: 勇猛未得令得未斷令斷貪瞋愛慢諂曲嫉
0341a01: 對境不生彼我恩愛一切寂滅佛說是人
0341a02: 漸次成就求善知識不墮邪見若於所求別
0341a03: 生憎愛則不能入清淨覺海。
0341a04: 爾時世尊告普覺菩薩言善男子末世眾生
0341a05: 將發大心求善知識欲修行者當求一切正
0341a06: 知見人心不住相不著聲聞緣覺境界雖現
0341a07: 塵勞心恒清淨示有諸過讚歎梵行不令眾
0341a08: 生入不律儀求如是人即得成就三藐三菩
0341a09: 提末世眾生見如是人應當供養不惜身命
0341a10: 彼善知識四威儀中常現清淨乃至示現種
0341a11: 種過患心無憍慢於彼善友不起惡念即能
0341a12: 究竟成就正覺心華發明照十方剎善男子
0341a13: 彼善知識所證妙法應離四病云何四病一
0341a14: 者作病若復有人作如是言我於本心作種
0341a15: 種行欲求圓覺彼圓覺性非作得故說名為
0341b01: 病二者任病若復有人作如是言我等今者
0341b02: 不斷生死不求涅槃涅槃生死無起滅念任
0341b03: 彼一切隨諸法性欲求圓覺彼圓覺性非任
0341b04: 有故說名為病三者止病若復有人作如是
0341b05: 言我今自心永息諸念得一切性寂然平等
0341b06: 欲求圓覺彼圓覺性非止合故說名為病四
0341b07: 者滅病若復有人作如是言我今永斷一切
0341b08: 煩惱身心畢竟空無所有何根塵虛妄境
0341b09: 界一切永寂欲求圓覺彼圓覺性非寂相故
0341b10: 說名為病離四病者則知清淨作是觀者名
0341b11: 為正觀若他觀者名為邪觀。善男子末世
0341b12: 眾生欲求圓覺應當發心作如是言盡於虛
0341b13: 空一切眾生我皆今入究竟圓覺於圓覺中
0341b14: 無取覺者除彼我人一切諸相如是發心不
0341b15: 墮邪見。
0342a01: 爾時世尊告賢善首菩薩言善男子是經百
0342a02: 千萬億恒河沙諸佛所說三世如來之所守
0342a03: 護十方菩薩之所歸依十二部經清淨眼目。
0342a04: 是經唯顯如來境界唯佛如來能盡宣說
0342a05: 若諸菩薩及末世眾生依此修行漸次增進
0342a06: 至於佛地善男子是經名為頓教大乘頓機
0342a07: 眾生從此開悟亦攝漸修一切品。若復
0342a08: 有人聞此經名信心不惑當知是人非於一
0342a09: 佛二佛種諸福慧如是乃至盡恒河沙一切
0342a10: 佛所種諸善根聞此經教汝善男子當護末
0342a11: 世是修行者無令惡魔及諸外道惱其身心
0342a12: 今生退屈。
0342a13: 
0342a14: 
0342a15: 
0342b01: 金剛般若波羅密經
0342b02: 佛言善男子善女人發阿耨多羅三藐三菩
0342b03: 提心應如是住如是降伏其心。所有一切
0342b04: 眾生之類若卵生若胎生若濕生若化生若
0342b05: 有色若無色若有想若無想若非有想非無
0342b06: 想我皆令入無餘涅槃而滅度之如是滅度
0342b07: 無量無數無邊眾生實無眾生得滅度者何
0342b08: 以故須菩提若菩薩有我相人相眾生相壽
0342b09: 者相即非菩薩復次須菩提菩薩於法應無
0342b10: 所住行於布施所謂不住色布施不住聲香
0342b11: 味觸法布施須菩提菩薩應如是布施不住
0342b12: 於相何以故若菩薩不住相布施其福德不
0342b13: 可思量。凡所有相皆是虛妄若見諸相非
0342b14: 相則見如來。如來滅後後五百歲有持戒
0342b15: 修福者於此章句能生信心以此為實當知
0343a01: 是人不於一佛二佛三四五佛而種善根已巳
0343a02: 於無量千萬佛所種諸善根聞是章句乃至
0343a03: 一念生淨信者如來悉知悉見。是故不應
0343a04: 取法不應取非法以是義故如來常說汝等
0343a05: 比丘知我說法如筏喻者法尚應捨何非
0343a06: 法須菩提於意云何如來得阿耨多羅三藐
0343a07: 三菩提耶如來有所說法耶須菩提言如我
0343a08: 解佛所說義無有定法名阿耨多羅三藐三
0343a09: 菩提亦無有定法如來可說何以故如來所
0343a10: 說法皆不可取不可說非法非非法所以者
0343a11: 何一切賢聖皆以無為法而有差別。佛告
0343a12: 須菩提於意云何如來昔在然燈佛所於法
0343a13: 有所得否不也世尊如來在然燈佛所於法
0343a14: 實無所得須菩提於意云何菩薩莊嚴佛土
0343a15: 否不也世尊何以故莊嚴佛土者即非莊嚴
0343b01: 是名莊嚴是故須菩提諸菩薩摩訶薩應如
0343b02: 是生清淨心不應住色生心不應住聲香味
0343b03: 觸法生心應無所住而生其心。若是經典
0343b04: 所在之處即為有佛若尊重弟子。須菩提
0343b05: 於意云何可以三十二相見如來否不也世
0343b06: 尊不可以三十二相得見如來何以故如來
0343b07: 說三十二相即是非相是名三十二相。世
0343b08: 尊若復有人得聞是經信心清淨則生實相
0343b09: 當知是人成就第一希有功德世尊是實相
0343b10: 者則是非相是故如來說名實相。佛告須
0343b11: 菩提菩薩應離一切相發阿耨多羅三藐三
0343b12: 菩提心不應住色生心不應住聲香味觸法
0343b13: 生心應生無所住心若心有住則為非住。
0343b14: 如來說一切諸相即是非相又說一切眾生
0343b15: 即非眾生須菩提如來是真語者實語者如
0344a01: 語者不誑語者不異語者須菩提如來所得
0344a02: 法此法無實無虛須菩提若菩薩心住於法
0344a03: 而行布施如人入闇則無所見若菩薩心不
0344a04: 住法而行布施如人有目日光明照見種種
0344a05: 色。須菩提以要言之是經有不可思議不
0344a06: 可稱量無邊功德如來為發大乘者說為發
0344a07: 最上乘者說。若樂小法者著我見人見眾
0344a08: 生見壽者見則於此經不能聽受讀誦為人
0344a09: 解說。當知是經義不可思議果報亦不可
0344a10: 思議。如來者即諸法如義若有人言如來
0344a11: 得阿耨多羅三藐三菩提須菩提實無有法
0344a12: 佛得阿耨多羅三藐三菩提須菩提如來所
0344a13: 得阿耨多羅三藐三菩提於是中無實無虛
0344a14: 是故如來說一切法皆是佛法須菩提所言
0344a15: 一切法者即非一切法是故名一切法。須
0344b01: 菩提若菩薩通達無我法者如來說名真是
0344b02: 菩薩。須菩提於意云何如一恒河中所有
0344b03: 沙有如是沙等恒河是諸恒河所有沙數佛
0344b04: 世界如是寧為多否甚多世尊佛告須菩提
0344b05: 爾所國土中所有眾生若干種心如來悉知
0344b06: 何以故如來說諸心皆為非心是名為心所
0344b07: 以者何須菩提過去心不可得現在心不可
0344b08: 得未來心不可得。須菩提汝勿謂如來作
0344b09: 是念我當有所說法莫作是念何以故若人
0344b10: 言如來有所說法即為謗佛不能解我所說
0344b11: 故須菩提說法者無法可說是名說法。須
0344b12: 菩提我於阿耨多羅三藐三菩提乃至無有
0344b13: 少法可得是名阿耨多羅三藐三菩提復次
0344b14: 須菩提是法平等無有高下是名阿耨多羅
0344b15: 三藐三菩提以無我無人無眾生無壽者修
0345a01: 一切善法則得阿耨多羅三藐三菩提須菩
0345a02: 提所言善法者如來說即非善法是名善法。
0345a03: 汝等勿謂如來作是念我當度眾生須菩
0345a04: 提莫作是念何以故實無有眾生如來度者
0345a05: 若有眾生如來度者如來則有我人眾生壽
0345a06: 者須菩提如來說有我者則非有我而凡夫
0345a07: 之人以為有我須菩提凡夫者如來說則非
0345a08: 凡夫須菩提於意云何可以三十二相觀如
0345a09: 來否須菩提言如是如是以三十二相觀如
0345a10: 來佛言須菩提若以三十二相觀如來者轉
0345a11: 輪聖王則是如來須菩提白佛言世尊如我
0345a12: 解佛所說義不應以三十二相觀如來爾時
0345a13: 世尊而說偈言。
0345a14: 若以色見我以音聲求我是人行邪道
0345a15: 不能見如來須菩提汝若作是念如來不
0345b01: 以具足相故得阿耨多羅三藐三菩提須菩
0345b02: 提莫作是念如來不以具足相故得阿耨多
0345b03: 羅三藐三菩提須菩提汝若作是念發阿耨
0345b04: 多羅三藐三菩提心者說諸法斷滅莫作是
0345b05: 念何以故發阿耨多羅三藐三菩提心者於
0345b06: 法不說斷滅相須菩提若菩薩以滿恒河沙
0345b07: 等世界七寶持用布施若復有人知一切法
0345b08: 無我得成於忍此菩薩勝前菩薩所得功德。
0345b09: 若有人言如來若來若去若坐若臥是人
0345b10: 不解我所說義何以故如來者無所從來亦
0345b11: 無所去故名如來。如來所說三千大千世
0345b12: 界則非世界是名世界何以故若世界實有
0345b13: 者則是一合相如來說一合相則非一合相
0345b14: 是名一合相須菩提一合相者則是不可說
0345b15: 但凡夫之人貪著其事。須菩提發阿耨多
0346a01: 羅三藐三菩提心者於一切法應如是知如
0346a02: 是見如是信解不生法相須菩提所言法相
0346a03: 者如來說即非法相是名法相。云何為人
0346a04: 演說不取於相如如不動何以故。
0346a05: 一切有為法如夢幻泡影如露亦如電
0346a06: 應作如是觀
0346a07: 御錄經海一滴卷之一
0346a08: 音釋
0346a09: 古猛切。銷先彫切。螢音榮火腐草所化一名夜光一名宵燭。殫
0346a10: 都艱切同盡也竭也。
