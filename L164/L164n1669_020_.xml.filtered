0725a02: 大般涅槃經之八
0725a03: 爾時世尊告憍陳如言阿難比丘今為所在
0725a04: 憍陳如言世尊阿難比丘在娑羅林外去此
0725a05: 大會十二由旬而為六萬四千億魔之所嬈
0725a06: 亂是諸魔眾悉自變身為如來像宣說一切
0725a07: 諸法阿難比丘八魔故而作是念此諸佛
0725a08: 說各各不同我於今者當受誰語世尊阿難
0725a09: 今者極受大苦雖念如來無能救者以是因
0725a10: 緣不來至此爾時文殊師利菩薩白佛言世
0725a11: 尊此大眾中有諸菩薩亦能受持無量諸佛
0725a12: 十二部經何憂不能受持如是大涅槃典何
0725a13: 因緣故問憍陳如阿難所在爾時世尊告文
0725a14: 殊師利諦聽諦聽文殊師利阿難事我二十
0725a15: 餘年具足八種不可思議何等為八一者事
0725b01: 我已巳來二十餘年初不隨我受別請食二者
0725b02: 事我已巳來初不受我陳故衣服三者自事我
0725b03: 來至我所時終不非時四者自事我來隨我
0725b04: 入出諸王剎利豪貴大姓見諸女人及天龍
0725b05: 女不生欲心五者自事我來持我所說十二
0725b06: 部經一經於耳曾不再問如寫瓶水置之一
0725b07: 瓶六者自事我來雖未獲得知他心智常知
0725b08: 如來所入諸定七者自事我來而能了知如
0725b09: 是眾生到如來所現在能得四沙門果有得
0725b10: 人身有得天身八者自事我來如來所有祕
0725b11: 密之教悉能了知善男子阿難比丘具足如
0725b12: 是八不思議是故我稱阿難比丘為多聞藏
0725b13: 善男子阿難比丘具足八法能具足持十二
0725b14: 部經何等為八一者信根堅固二者其心質
0725b15: 直三者身無病苦四者常勤精進五者具足
0726a01: 念心六者心無憍慢七者成就定意八者具
0726a02: 足從聞生智善男子如汝所說此大眾中雖
0726a03: 有無量無邊菩薩是諸菩薩皆有重任所謂
0726a04: 大慈大悲如是慈悲之因緣故各各務調
0726a05: 伏眷屬莊嚴自身以是因緣我涅槃後不能
0726a06: 宣通十二部經是故我今顧問阿難為何所
0726a07: 在欲令受持是涅槃經文殊師利阿難比丘
0726a08: 今在他處去此會外十二由旬而為多魔之
0726a09: 所惱亂汝可往彼大聲言一切諸魔諦聽
0726a10: 諦聽如來今說大陀羅尼一切天龍乾闥婆
0726a11: 阿修羅迦樓羅緊那羅摩羅伽人與非人
0726a12: 山神樹神河神海神舍宅神等聞是持名無
0726a13: 不恭敬受持之者是陀羅尼十恒河沙諸佛
0726a14: 世尊所共宣說若欲受持應受五事一者梵
0726a15: 行二者斷肉三者斷酒四者斷辛五者樂在
0726b01: 寂靜受五事已巳至心信受讀誦書寫是陀羅
0726b02: 尼當知是人則得超越七十七億弊惡之身
0726b03: 爾時世尊即便說之。
0726b04: 阿摩隸　毗磨隸　涅磨隸　瞢伽隸　醯
0726b05: 磨羅若竭捭　三曼那跋提　娑婆陀　娑
0726b06: 檀尼　波羅磨他　娑檀尼　摩那斯　阿
0726b07: 拙啼　毗羅祇　菴摩賴　婆嵐彌　婆
0726b08: 嵐摩　莎隸當泥富那　摩奴賴綈
0726b09: 爾時文殊師利從佛受是陀羅尼已巳至阿難
0726b10: 所在魔眾中作如是言諸魔眷屬諦聽我說
0726b11: 所從佛受陀羅尼咒魔王聞是陀羅尼已巳悉
0726b12: 阿耨多羅三藐三菩提心捨於魔業即放
0726b13: 阿難文殊師利與阿難俱來至佛所阿難見
0726b14: 佛至心禮敬住一面佛告阿難是娑羅林
0726b15: 外有一梵志名須跋陀其年極老已巳百二十
0727a01: 雖得五通未捨憍慢獲得非想非非想定生
0727a02: 一切智起涅槃想汝可往彼語須跋陀言如
0727a03: 來出世如優曇華於今中夜當般涅槃若有
0727a04: 所作當及時作莫於後日而生悔心阿難汝
0727a05: 之所說彼定信受何以故汝曾往昔五百世
0727a06: 中作須跋陀子其人愛心習猶未盡以是因
0727a07: 緣信受汝語爾時阿難敬受佛往須跋陀
0727a08: 所作是言已巳須跋陀言善哉阿難我今當往
0727a09: 至如來所時須跋陀到已巳問訊作如是言一
0727a10: 切眾生受苦樂報皆隨往日本業因緣是故
0727a11: 若有持戒精進受身心苦能壞本業本業既
0727a12: 盡眾苦盡滅眾苦盡滅即得涅槃。我已巳先
0727a13: 調伏心佛言善男子汝今云何能先調心須
0727a14: 跋陀言世尊我先思惟欲是無常無樂無淨
0727a15: 觀色即是常樂我淨作是觀已巳欲界結斷獲
0727b01: 得色處是故名為先調伏心次復觀色色是
0727b02: 無常如癰如瘡如毒如箭見無色常清淨寂
0727b03: 靜如是觀已巳色界結盡得無色處是故名為
0727b04: 先調伏心次復觀想即是無常癰瘡毒箭如
0727b05: 是觀已巳獲得非想非非想處是非想非非想
0727b06: 即一切智寂靜清淨無有墮墜常恒不變是
0727b07: 故我能調伏其心佛言善男子汝云何能調
0727b08: 伏心耶汝今所得非想非非想定猶名為想
0727b09: 涅槃無想汝云何言獲得涅槃善男子汝已巳
0727b10: 先能訶責麤想今者云何愛著細想不知訶
0727b11: 責如是非想非非想處故名為想如癰如瘡
0727b12: 如毒如箭善男子汝師鬱頭藍弗利根聰明
0727b13: 尚不能斷如是非想非非想處受於惡身
0727b14: 其餘者世尊云何能斷一切諸有佛言善男
0727b15: 子若觀實相是人能斷一切諸有須跋陀言
0728a01: 世尊云何名為實相善男子無相之相名為
0728a02: 實相世尊云何名為無相之相善男子一切
0728a03: 法無自相他相及自他相無無因相無作相
0728a04: 無受相無作者相無受者相無法非法相無
0728a05: 男女相無士夫相無微塵相無時節相無為
0728a06: 自相無為他相無為自他相無有相無無相
0728a07: 無生相無生者相無因相無因因相無果相
0728a08: 無果果相無晝夜相無明暗相無見相無見
0728a09: 者相無聞相無聞者相無覺知相無覺知者
0728a10: 相無菩提相無得菩提者相無業相無業主
0728a11: 相無煩惱相無煩惱主相善男子如是等相
0728a12: 隨所滅處名真實相善男子一切諸法皆是
0728a13: 虛假隨其滅處是名為實是名實相是名法
0728a14: 界名畢竟智名第一義諦名第一義空善男
0728a15: 子是相法界畢竟智第一義諦第一義空下
0728b01: 智觀故得聲聞菩提中智觀故得緣覺菩提
0728b02: 上智觀故得無上菩提。爾時須跋陀羅從
0728b03: 佛聞說大般涅槃甚深妙法而得法眼見法
0728b04: 清淨於是須跋陀羅歡喜踴躍欣慶無量即
0728b05: 時鬚髮自落而作沙門法性智水灌注心源
0728b06: 無復縛著漏盡意解得羅漢果即前佛所瞻
0728b07: 仰尊顏頭面禮足悲喜交流深自悔責恨我
0728b08: 毒身久劫已來常相欺惑令我長沒無明邪
0728b09: 見淪溺三界外道法中今大喜慶蒙如來恩
0728b10: 得入正法累劫碎軀未能報此須臾之恩說
0728b11: 是語已巳悲泣流淚復白佛言世尊我年老邁
0728b12: 餘命無幾未脫眾苦行苦遷逼唯願世尊少
0728b13: 住教誡哀愍救護莫般涅槃爾時世尊默然
0728b14: 不許須跋陀羅不果所請愁憂熱惱高聲唱
0728b15: 曰苦哉苦哉世間空虛世間空虛哀哉哀哉
0729a01: 眾生福盡正慧眼滅於如來前舉身投地忙
0729a02: 亂濁心昏迷悶絕久乃甦醒涕淚哽咽而白
0729a03: 佛言世尊我今不忍見於如來入般涅槃中
0729a04: 心痛切難任裁抑我自何能與此坏器毒身
0729a05: 共住唯願世尊後當涅槃於是時頃即入涅
0729a06: 槃爾時不可說不可說無數億恒河沙諸大
0729a07: 菩薩比丘比丘尼一切世間天人阿修羅等
0729a08: 知佛必欲涅槃同聲唱言苦哉苦哉如何正
0729a09: 覺一旦捨離無主無歸無依無趣思慕戀愛
0729a10: 悲感號泣互相執手搥胸悶絕迷失諸方哀
0729a11: 慟三千大千世界爾時世尊出八種聲普告
0729a12: 大眾莫大號哭猶如嬰兒各相裁抑勿自亂
0729a13: 心汝等於此行苦生死大海勤修淨心莫失
0729a14: 念慧疾求正智速出諸有三界受身苦輪無
0729a15: 際無明郎主恩愛魔王役使身心為僮僕
0729b01: 緣境界造生死業貪恚狂癡念念傷害無
0729b02: 量劫來常受苦惱何有智者不反斯源汝等
0729b03: 當知我曠劫來已巳入大寂無陰界入永斷諸
0729b04: 有金剛寶藏常樂我淨我今於此顯難思議
0729b05: 現方便力入大涅槃示同世法欲令眾生知
0729b06: 身如電生戀慕心生死暴河漂流速疾諸行
0729b07: 輪轉法應如是如來涅槃甚深甚深不可思
0729b08: 議乃是諸佛菩薩境界非諸聲聞緣覺所知
0729b09: 佛復告諸大眾是須跋陀羅已巳曾供養恒河
0729b10: 沙佛於諸佛所深種善根以大願力常在尼
0729b11: 乾外道法中出家修行以方便慧誘進邪見
0729b12: 失道眾生令入正智須跋陀羅乘本願力今
0729b13: 得遇我最後涅槃得聞正法既得果已巳復入
0729b14: 涅槃自我得道度阿若憍陳如最後涅槃度
0729b15: 須跋陀羅吾事究竟無復施為設我久住無
0730a01: 異今也爾時世尊說是語已巳即歔長歡唱言
0730a02: 善哉善哉須跋陀羅為報佛恩汝等大眾應
0730a03: 當供養其屍安立塔廟須跋陀羅當焚屍時
0730a04: 即於火中放大光明現十八變爾時無量大
0730a05: 眾及諸外道邪見眾生菩提心得入正見
0730a06: 是時大眾悲感傷悼收取舍利起塔供養。
0730a07: 爾時佛告阿難普及大眾吾滅度後汝等四
0730a08: 眾當勤護持我大涅槃我於無量萬億阿僧
0730a09: 祇劫修此難得大涅槃法今已顯說汝等當
0730a10: 知此大涅槃乃是十方三世一切諸佛金剛
0730a11: 寶藏常樂我淨周圓無一切諸佛於此涅
0730a12: 槃而般涅槃最後究竟理極無遺諸佛於此
0730a13: 放捨身命故名涅槃汝等欲得決定真報佛
0730a14: 恩疾得菩提諸佛摩頂世世所生不失正念
0730a15: 十方諸佛常現其前晝夜守護令一切眾得
0730b01: 出世法當勤修習此涅槃典佛復告阿難吾
0730b02: 未成佛示入鬱頭藍弗外道法中修學四禪
0730b03: 八定受行其教吾成佛來毀訾其法漸漸誘
0730b04: 進最後須跋陀羅皆入佛道如來以大智炬
0730b05: 燒邪見幢如乾草葉投大火燄阿難今我親
0730b06: 戚諸釋種子吾甚憂念我涅槃後汝當精勤
0730b07: 以善教誡我諸眷屬授與妙法深心誨誘勿
0730b08: 得調戲放逸散心入諸境界受行邪法未脫
0730b09: 三界世間痛苦早求出離於此五濁愛欲之
0730b10: 中應生憂畏無救護想一失人身難可追復
0730b11: 畢此一形常須警察無常大鬼情求難脫憐
0730b12: 愍眾生莫相殺害乃至蠢動應施無畏身業
0730b13: 清淨常生妙土口業清淨離諸過惡莫食肉
0730b14: 莫飲酒調伏心蛇令入道果深思行業善惡
0730b15: 之報如影隨形三世因果循環不失此生空
0731a01: 過後悔無追涅槃時至示教如是爾時阿難
0731a02: 聞佛語已巳身心顫動情識忙然悲哽嗚咽哀
0731a03: 不自勝。爾時天人一切大眾悲哀流淚不
0731a04: 能自裁爾時世尊普告四眾佛般涅槃汝等
0731a05: 天人莫大愁惱何以故佛雖涅槃而有舍利
0731a06: 常存供養復有無上法寶修多羅藏毘那耶
0731a07: 藏摩達摩藏以是因緣三寶四諦常住於世
0731a08: 能令眾生深心歸依何以故供養舍利即是
0731a09: 佛寶見佛即見法身見法身即見賢聖見賢
0731a10: 聖故即見四諦見四諦故即見涅槃是故當
0731a11: 知三寶常住無有變易能為世間作歸依故
0731a12: 佛復告諸大眾汝等莫大愁苦我今於此垂
0731a13: 欲涅槃若戒若歸若常無常三寶四諦六波
0731a14: 羅密十二因緣有所疑者當速問為究竟
0731a15: 問佛涅槃後無復疑悔三告眾爾時四眾
0731b01: 無問者何以故一切四眾已巳於戒歸三寶
0731b02: 四諦通達曉了無有疑故爾時世尊知諸四
0731b03: 眾無復餘疑歎言善哉善哉汝等四眾已巳能
0731b04: 通達三寶四諦無有疑也猶如淨水洗蕩身
0731b05: 垢汝等當勤精進早得出離莫生愁惱迷悶
0731b06: 亂心爾時世尊於師子座以真金手身所
0731b07: 著僧伽梨衣顯出紫磨黃金師子胸臆普示
0731b08: 大眾告言汝等一切天人大眾應當深心看
0731b09: 我紫磨黃金色身爾時四眾一切瞻仰世尊
0731b10: 以黃金身示大眾已巳即放無量無邊百千萬
0731b11: 億大涅槃光普照十方一切世界日月所照
0731b12: 無復光明放是光已巳復告大眾當知如來為
0731b13: 汝等故累劫勤苦截身手足盡修一切難行
0731b14: 苦行大悲本願於此五濁成阿耨多羅三藐
0731b15: 三菩提得此金剛不壞紫磨色身具足三十
0732a01: 二相八十種好無量光明普照一切見形遇
0732a02: 光無不解脫佛復告諸大眾佛出世難如優
0732a03: 曇華希有難見汝等大眾最後遇我為於此
0732a04: 身不生空過我以本誓願力生此穢土化緣
0732a05: 周畢今欲涅槃汝等以至誠心看我紫磨黃
0732a06: 金色身汝當修習如是清淨之業於未來世
0732a07: 得此果報爾時世尊如是三反殷勤三告以
0732a08: 真金身示諸大眾即從七寶師子大上昇
0732a09: 虛空高一多羅樹一反告言我欲涅槃汝等
0732a10: 大眾看我紫磨黃金色身如是展轉高七多
0732a11: 羅樹七反告言我欲涅槃如是三反上昇虛
0732a12: 空高七多羅樹三反從空中下坐師子如
0732a13: 是殷勤二十四反告諸大眾我欲涅槃汝等
0732a14: 深心看我金剛堅固不壞紫磨黃金無畏色
0732a15: 身如優曇華難可值遇汝等大眾應當深心
0732b01: 瞻仰為是最後見於如來自此見已巳無復再
0732b02: 汝等大眾瞻仰令足無復後悔佛復告諸
0732b03: 大眾我涅槃後汝等大眾應廣修行早出三
0732b04: 有勿復懈怠散心放逸爾時一切世界天人
0732b05: 四眾遇涅槃光瞻仰佛者一切三塗八難世
0732b06: 間人天所有煩惱四重五逆極惡罪咎永滅
0732b07: 無餘皆得解脫爾時世尊顯出紫磨黃金色
0732b08: 身殷勤相告示大眾已巳還舉僧伽梨衣如常
0732b09: 所披。
0732b10: 佛復告諸大眾我今時至說是語已巳即入諸
0732b11: 禪爾時世尊如是逆順入諸禪已巳普告大眾
0732b12: 我以甚深般若觀三界一切六道諸山大
0732b13: 海大地含生如是三界根本性離畢竟寂滅
0732b14: 同虛空相無名無識永斷諸有本來平等無
0732b15: 高下想無見無聞無覺無知不可繫縛不可
0733a01: 解脫無眾生無壽命不生不起不盡不滅非
0733a02: 世間非非世間涅槃生死皆不可得二際平
0733a03: 等等諸法故閒居靜住無所施為究竟安置
0733a04: 必不可得從無住法法性施為斷一切相一
0733a05: 無所有法相如是其知是者名出世人是事
0733a06: 不知名生死始汝等大眾應斷無明滅生死
0733a07: 始復告大眾我以摩訶般若觀三界有情
0733a08: 無情一切人法悉皆究竟無繫縛者無解脫
0733a09: 者無主無依不可攝持不出三界不入諸有
0733a10: 本來清淨無垢無煩惱與虛空等不平等非
0733a11: 不平等盡諸動念思想心息如是法相名大
0733a12: 涅槃真見此法名為解脫凡夫不知名曰無
0733a13: 明作是語已巳復入超禪從初禪出乃至入滅
0733a14: 盡定從滅盡出乃至入初禪如是逆順入超
0733a15: 禪已巳復告大眾我以佛眼觀三界一切諸
0733b01: 法無明本際性本解脫於十方求了不能得
0733b02: 根本無故所因枝葉皆悉解脫無明解脫故
0733b03: 乃至老死皆得解脫以是因緣我今安住常
0733b04: 寂滅光名大涅槃爾時世尊娑羅林下寢臥
0733b05: 寶於其中夜入第四禪寂然無聲於是時
0733b06: 頃便般涅槃其娑羅雙樹即時慘然變白猶
0733b07: 如白鶴爾時阿難心苦迷悶都不覺知不識
0733b08: 如來已巳入涅槃未入涅槃爾時樓豆以清冷
0733b09: 水灑阿難面扶之令起以善方便而慰喻之
0733b10: 語阿難言哀哉哀哉痛苦奈何奈何莫大愁
0733b11: 毒熱惱亂心如來化緣周畢一切人天無能
0733b12: 留者苦哉苦哉奈何奈何阿難佛雖涅槃而
0733b13: 有舍利無上法寶常住於世能為眾生而作
0733b14: 歸依我與汝等當勤精進以佛法寶授與眾
0733b15: 生令脫眾苦報如來恩爾時阿難聞慰喻已巳
0734a01: 漸得醒悟哽咽流淚悲不自勝其拘施那城
0734a02: 娑羅林間縱廣十二由旬天人大眾皆悉
0734a03: 滿尖頭鍼鋒受無量眾間無空不相障蔽
0734a04: 爾時無數億菩薩一切大眾一時昏迷悶絕
0734a05: 地苦毒入心隘聲不出如是異類殊音一
0734a06: 切大眾哀聲普震一切世界。
0734a07: 爾時阿難悶絕漸醒舉手拍頭搥胸哽咽悲
0734a08: 泣流淚哀不自勝長跪佛前以偈悲歎。
0734a09: 我昔與佛誓願力幸共同生釋種中
0734a10: 如來得成正覺道我為侍者二十載
0734a11: 深心敬養情不足一旦見棄入涅槃
0734a12: 痛哉哀哉荼毒苦無極長夜痛切心
0734a13: 我身未脫諸有網無明之未出離
0734a14: 世尊慧觜未啄破如何見捨疾涅槃
0734a15: 我如初生之嬰兒失母不久必當死
0734b01: 世尊如何見放捨獨出三界受安樂
0734b02: 我今懺悔於世尊侍佛已巳來二十年
0734b03: 四威儀中多懈惰不能悅可大聖心
0734b04: 願正覺尊大慈悲施我甘露令安樂
0734b05: 我願窮盡未來際常覲世尊為侍者
0734b06: 唯願世尊大慈光一切世界攝受我
0734b07: 痛哉痛哉不可說嗚咽何能陳聖恩
0734b08: 爾時無數億恒河沙菩薩一切世間天人大
0734b09: 眾互相執手悲泣流淚哀不自勝各相裁抑
0734b10: 即皆自辦無數微妙香華寶蓋寶幢寶旛瓔
0734b11: 珞滿虛空投如來前悲哀供養爾時欲界
0734b12: 六天色界無色界諸天一切供養倍勝於前。
0734b13: 敬請如來入金棺已巳爾時拘施城內一切
0734b14: 士女期請如來聖棺入城自伸供養爾時世
0734b15: 尊大悲普覆令諸世間得平等心得福無異
0735a01: 於娑羅林即自舉棺昇虛空中高一多羅樹
0735a02: 爾時帝釋及諸天眾即持七寶大蓋四柱寶
0735a03: 臺四面莊嚴七寶瓔珞垂虛空中覆佛聖棺
0735a04: 無數香華幢旛瓔珞音樂微妙雜綵空中供
0735a05: 養爾時世尊大聖金棺於娑羅林虛空之中
0735a06: 徐徐乘空從拘施城西門而入東門而出入
0735a07: 城南門從北門出乘空左繞還從拘施西門
0735a08: 而入爾時七寶聖棺當入城時一切大眾悲
0735a09: 號哽咽各持無數寶幢旛蓋香華瓔珞至茶
0735a10: 毘所悲哀供養佛初成道恒河北岸一樹栴
0735a11: 檀隨佛而生大如車輪高七多羅樹香氣普
0735a12: 熏供養如來其香樹神與樹俱生常取此香
0735a13: 供養於佛佛入涅槃此一檀樹即隨佛滅枝
0735a14: 葉俱落神亦隨死有諸異神取此香樹送茶
0735a15: 毘所悲哀供養其地乃是三世諸佛茶毘之
0735b01: 處大覺世尊乘本願力亦於是處茶毘爾時
0735b02: 一切大眾哀泣盈目各持七寶香炬一時大
0735b03: 哭茶毘香樓哀震大千一切世界復以香華
0735b04: 滿供養是時寶炬至香樓所自然殄滅爾
0735b05: 時世尊大悲普潤待迦葉眾來至乃然時大
0735b06: 迦葉與五百弟子在耆闍崛山去拘施城五
0735b07: 十由旬身心寂然入於三昧於正受中爾
0735b08: 心驚舉身顫慄從定中出見諸山地皆大震
0735b09: 動即知如來已巳入涅槃告諸弟子我佛大師
0735b10: 入般涅槃時經七日已巳入棺中苦哉苦哉迦
0735b11: 葉以敬佛故不敢飛空往如來所即將弟子
0735b12: 尋路疾行至拘施城北門而入迦葉前進遙
0735b13: 見佛棺將諸弟子一時禮拜號哭哽咽悶絕
0735b14: 地昏濁亂心良久乃醒爾時如來大悲平
0735b15: 等為迦葉故棺自然開顯出三十二相八十
0736a01: 種好真金紫磨堅固色身迦葉與諸弟子見
0736a02: 已己悶絕地喑咽悲哽良久乃甦燒香散華
0736a03: 哀泣供養供養已巳訖棺門即閉。世尊大悲
0736a04: 即現二足千輻輪相出於棺外迴示迦葉從
0736a05: 千輻輪放千光明照十方一切世界爾時
0736a06: 迦葉與諸弟子見佛足已巳哀號哽咽右繞七
0736a07: 復禮佛足悲哀哭泣聲震世界說偈哀歎。
0736a08: 如來究竟大悲心平等慈光無二照
0736a09: 眾生有感無不應示我二足千輻輪
0736a10: 我今深心歸命禮千輻輪相二足尊
0736a11: 千輻輪中放千光照十方普佛剎
0736a12: 我今歸依頭面禮千輻輪相長光照
0736a13: 眾生遇光皆解脫三塗八難皆離苦
0736a14: 我復歸依頭面禮輪光普救諸惡趣
0736a15: 世尊往昔無數劫為我等故修苦行
0736b01: 今證得此金剛體足下由放千光明
0736b02: 悲哀稽首歸命禮安於眾生千輻輪
0736b03: 佛修眾德為一切修道樹日降四魔
0736b04: 四魔降已巳伏外道眾生因此得正見
0736b05: 稽首歸依頭面禮眾生正見光明足
0736b06: 佛為一切真慈父足光平等度眾生
0736b07: 我復歸依頭面禮平等離苦輪足光
0736b08: 我遇千輻光明足悲喜交流哀切心
0736b09: 我復悲哀頭面禮有感千輻輪光明
0736b10: 稽首歸依輪足光乘究竟乘出三界
0736b11: 敬禮天人歸依足輪光普照三有苦
0736b12: 眾生未得脫苦門皆悉歸命輪光足
0736b13: 我等輪迴未出離如何輪足見放捨
0736b14: 哀哉哀哉諸眾生長夜莫輪足光
0736b15: 悔過世尊大慈悲示我千輻輪光足
0737a01: 哀哉今遇輪光相自此當何復再
0737a02: 爾時迦葉與諸弟子說是偈已巳大覺世尊千
0737a03: 輻輪相金剛雙足還自入棺封閉如故爾時
0737a04: 如來以大悲力從心胸中火踊棺外漸漸茶
0737a05: 毘經於七日焚妙香樓爾乃方盡爾時城內
0737a06: 士女天人大眾於七日間悲號哭泣哀聲不
0737a07: 斷各以所持供養不歇分布舍利起塔供養。
0737a08: 
0737a09: 
0737a10: 御錄經海一滴卷之二十
0737a11: 音釋
0737a12: 古犬切涓上聲罟也。陳知切音池。歔休居切音虛。顫之切音
0737a13: 戰四支寒掉也。
0737a14: 
0737a15: 
0737b01: 御製大般涅槃經跋
0737b02: 大般涅槃經四十卷釋迦牟尼佛如來世尊
0737b03: 在拘施那城娑羅雙樹間將入涅槃時酬諸
0737b04: 菩薩所問是為四十九年轉大法輪最後垂
0737b05: 示究竟指歸惟譚不思議真性解脫法門直
0737b06: 指無上上決定第一義諦乃諸經中之轉輪
0737b07: 聖王法寶中之金剛摩尼一入全真真外無
0737b08: 法雖三藏十二分並是本師金口聖典其中
0737b09: 皆有了義真詮然如來世尊為眾生故隨順
0737b10: 世間種種音聲應時及節方便開示雖一音
0737b11: 演出七語成無量法門而以九部經等喻為
0737b12: 半字唯大乘經典乃為滿字若然則滿字經
0737b13: 典中亦尚隱有半字此涅槃經唯一絕待如
0737b14: 來法界猶彼醍醐尚不雜於酥酪何於乳
0737b15: 譬如虛空為一切物之所住處是經亦爾為
0738a01: 一切妙義之所住處譬如四大和合而成萬
0738a02: 物其中若無空大則四大亦不能成是經亦
0738a03: 爾為一切善法之空大誠為無相無名之寶
0738a04: 海非文非字之義天最尊最勝之法幢難議
0738a05: 難思之聖藥也夫五通仙人聲聞辟支佛等
0738a06: 並能於壽命中修短自在如來於一切法得
0738a07: 大自在力豈不能住壽億劫萬劫而乃同於
0738a08: 凡夫八旬之壽入般涅槃何歟蓋業識幻軀
0738a09: 出生我我所想纔有此岸即無彼岸雖得聖
0738a10: 果而於此有毫許未能淨盡解脫便為生
0738a11: 死之所流轉既未達彼岸尚此岸饒經八
0738a12: 萬劫終竟落空亡不能常住於無所住清淨
0738a13: 覺海如來為眾生故不肯示現辟支佛五通
0738a14: 仙等於壽命中隨意自住以致後學弟子起
0738a15: 於法愛落我我所故現捨頭目腦髓入般涅
0738b01: 槃欲俾百億萬人天眾生悟此業識幻軀猶
0738b02: 同毒樹雖以如來紫磨黃金色身三十二相
0738b03: 八十種好慈善根力具足神通尚非常住之
0738b04: 身所以如來棄之猶棄敝屣隨順化緣毫無
0738b05: 執吝此如來親身示現一切世界無常無樂
0738b06: 無我無淨此岸本無唯此大海之中緣起漚
0738b07: 生緣滅漚散如來化身有老病死同於凡夫
0738b08: 之壽明示諸行無常是生滅法也雖然如來
0738b09: 真身非人天身非恐怖身非雜食身是身非
0738b10: 身非身大身無量億劫堅牢不壞等如虛空
0738b11: 無有形貌同無生性非斷非常一切人中天
0738b12: 上地及虛空諸有壽命悉入如來壽命海中
0738b13: 於諸壽中最為第一人若了證定不於如來
0738b14: 世尊生滅盡想是故如來於般涅槃時佛口
0738b15: 親宣佛是常法不變易法有常有樂有我有
0739a01: 淨令諸弟子離四顛倒一心精進如來法身
0739a02: 無老病死壽不可盡入般涅槃而非般涅槃
0739a03: 明示生滅滅已巳寂滅為樂也入涅槃時又為
0739a04: 天人眾生增廣福田為菩薩聖眾垂示法要
0739a05: 分身千百起舍利塔布列閻浮提界分明提
0739a06: 持千萬億劫如佛住世舉光明拳耀人心目
0739a07: 為眾生故粉碎虛空此我佛最後檀波羅密
0739a08: 於戲我佛如來世尊誠為恩覃無盡上至十
0739a09: 地菩薩下至六道眾生之大醫王大慈悲父
0739a10: 矣朕閱斯經尊重頂禮悲欣交集如是涅槃
0739a11: 秘藏本應具錄全文緣從他經之例錄其四
0739a12: 分之一蓋因卷帙繁多難以備錄非有別義
0739a13: 也經云遇是佛法寶城不應取於虛偽之物
0739a14: 如彼商主遇真寶城取諸瓦礫而便還家又
0739a15: 永明云此非誦文法師其智海闇證禪伯
0739b01: 了此慧燈唯除真見性人一乘道種方能悟
0739b02: 入了徹無疑此經有超劫之功獲頓成之力
0739b03: 雖在生死常入涅槃恒處塵勞長居淨剎現
0739b04: 具肉眼而開慧眼之光明匪易凡心便同佛
0739b05: 心之知見煩惱客塵不待斷而自滅菩提妙
0739b06: 果弗假修而自成乃至等冤親和諍論齊凡
0739b07: 聖自他一去來印同異融延促混中邊世
0739b08: 出世間不可稱不可量不可說不可說之力
0739b09: 莫過大慈悲父末後之垂範者當來佛子咸
0739b10: 共勉旃朕願與同此無上上甘露妙味焉。
0739b11: 
0739b12: 
0739b13: 雍正十三年乙卯四月初八日
