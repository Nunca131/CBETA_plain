0366b02: 維摩詰所說經
0366b03: 佛國品第一
0366b04: 一時佛在毘耶離菴羅樹園與無量百千之
0366b05: 眾恭敬圍繞而為說法爾時毘耶離城有長
0366b06: 者子名曰寶積與五百長者子俱持七寶蓋
0366b07: 來詣佛所頭面禮足各以其蓋共供養佛佛
0366b08: 之威神令諸寶蓋合成一蓋覆三千大千
0366b09: 世界而此世界廣長之相悉於中現爾時一
0366b10: 切大眾合掌禮佛瞻仰尊顏目不暫捨長者
0366b11: 子寶積即於佛前以偈頌曰。
0366b12: 法王法力超生常以法財施一切
0366b13: 能善分別諸法相於第一義而不動
0366b14: 已於諸法得自在是故稽首此法王
0366b15: 說法不有亦不無以因緣故諸法生
0367a01: 三轉法輪於大千其輪本來常清淨
0367a02: 天人得道此為證三寶於是現世間
0367a03: 以斯妙法濟生一受不退常寂然
0367a04: 佛以一音演說法眾生隨類各得解
0367a05: 稽首能斷眾結縛稽首已到於彼岸
0367a06: 悉知眾生來去相善於諸法得解脫
0367a07: 不著世間如蓮華常善入於空寂行
0367a08: 達諸法相無礙稽首如空無所依
0367a09: 爾時長者子寶積說此偈已白佛言世尊惟
0367a10: 願世尊說諸菩薩淨土之行佛言寶積眾生
0367a11: 之類是菩薩佛土所以者何菩薩取於淨國
0367a12: 皆為饒益諸眾生故譬如有人欲於空地造
0367a13: 立宮室隨意無礙若於虛空終不能成菩薩
0367a14: 如是為成就眾生故願取佛國願取佛國者
0367a15: 非於空也是故寶積若菩薩欲得淨土當淨
0367b01: 其心隨其心淨則佛土淨爾時舍利弗承佛
0367b02: 威神作是念若菩薩心淨則佛土淨者我世
0367b03: 尊本為菩薩時意豈不淨而是佛土不淨若
0367b04: 此佛知其念即告之言於意云何日月豈不
0367b05: 淨耶而盲者不見對曰不也世尊是盲者過
0367b06: 非日月咎舍利弗眾生罪故不見如來國土
0367b07: 嚴淨非如來咎舍利弗我此土淨而汝不見。
0367b08: 方便品第二
0367b09: 爾時毘耶離大城中有長者名維摩詰已曾
0367b10: 供養無量諸佛深殖善本得無生忍辯才無
0367b11: 礙遊戲神通逮諸總持獲無所畏善於智度
0367b12: 通達方便大願成就明了眾生心之所趣欲
0367b13: 度人故以善方便居毘耶離無量方便饒益
0367b14: 眾生其以方便現身有疾以其疾故國王大
0367b15: 臣長者居士皆往問疾其往者維摩詰因以
0368a01: 身疾廣為說法諸仁者是身無常此可患厭
0368a02: 當樂佛身所以者何佛身者即法身也從無
0368a03: 量功德智慧生從戒定慧解脫解脫知見生
0368a04: 從慈悲喜捨生從布施持戒忍辱柔和勤行
0368a05: 精進禪定解脫三昧多聞智慧諸波羅密生
0368a06: 從方便生從六通生從三明生從三十七道
0368a07: 品生從止觀生從十力四無所畏十八不共
0368a08: 法生從斷一切不善法集一切善法生從真
0368a09: 實生從不放逸生從如是無量清淨法生如
0368a10: 來身諸仁者欲得佛身斷一切眾生病者當
0368a11: 發阿耨多羅三藐三菩提心。
0368a12: 弟子品第三
0368a13: 爾時長者維摩詰自念寢疾於世尊大慈
0368a14: 寧不垂愍佛知其意即告舍利弗汝行詣維
0368a15: 摩詰問疾。舍利弗白佛言世尊我不堪任
0368b01: 詣彼問疾所以者何憶念我昔曾於林中晏
0368b02: 坐樹下時維摩詰來謂我言唯舍利弗不必
0368b03: 是坐為晏坐也夫晏坐者不於三界現身意
0368b04: 是為晏坐不起滅定而現諸威儀是為晏坐
0368b05: 不捨道法而現凡夫事是為晏坐心不住內
0368b06: 亦不在外是為晏坐於諸見不動而修行三
0368b07: 十七品是為晏坐不斷煩惱而入涅槃是為
0368b08: 晏坐若能如是坐者佛所印可。目犍連白
0368b09: 佛言世尊憶念我昔入毘耶離大城於里巷
0368b10: 中為諸居士說法時維摩詰來謂我言唯大
0368b11: 目連夫說法者當如法說法無眾生離眾生
0368b12: 垢故法無有我離我垢故法無壽命離生死
0368b13: 故法無名字言語斷故法無形相如虛空故
0368b14: 法無分別離諸識故法無有比無相待故法
0368b15: 同法性入諸法故法隨於如無所隨故法住
0369a01: 實際諸邊不動故法無動搖不依六塵故法
0369a02: 無去來常不住故法無高下法常住不動法
0369a03: 離一切觀行法相如是豈可說乎夫說法者
0369a04: 無說無示其聽法者無聞無得譬如幻士為
0369a05: 幻人說法當建是意而為說法當了眾生根
0369a06: 有利鈍善於知見無所礙以大悲心讚於
0369a07: 大乘念報佛恩不斷三寶然後說法。迦葉
0369a08: 白佛言世尊憶念我昔於貧里而行乞時維
0369a09: 摩詰來謂我言唯大迦葉有慈悲心而不能
0369a10: 普捨豪富從貧乞迦葉住平等法應次行乞
0369a11: 食為不食故應行乞食為壞和合相故應取
0369a12: 摶食為不受故應受彼食若能不捨八邪入
0369a13: 八解脫以邪相入正法以一食施一切供養
0369a14: 諸佛及眾賢聖然後可食如是食者非有煩
0369a15: 惱非離煩惱非入定意非起定意非住世間
0369b01: 非住涅槃其有施者無大福無小福不為益
0369b02: 不為損是為正入佛道不依聲聞若如是食
0369b03: 為不空食人之施也。須菩提白佛言世尊
0369b04: 憶念我昔入其舍從乞食時維摩詰取我
0369b05: 盛滿飯謂我言唯須菩提若能於食等者諸
0369b06: 法亦等諸法等者於食亦等如是行乞乃可
0369b07: 取食非凡夫非離凡夫法非聖人非不聖人
0369b08: 雖成就一切法而離諸法相乃可取食不見
0369b09: 佛不聞法彼外道六師是汝之師因其出家
0369b10: 彼師所墮汝亦隨墮乃可取食入諸邪見不
0369b11: 到彼岸住於八難不得無難同於煩惱離清
0369b12: 淨法汝得無諍三昧一切眾生亦得是定其
0369b13: 施汝者不名福田供養汝者墮三惡道汝與
0369b14: 眾魔及諸塵勞等無有異於一切眾生而有
0369b15: 怨心謗諸佛毀於法不入眾數終不得滅度
0370a01: 汝若如是乃可取食時我世尊聞此茫然不
0370a02: 識是何言不知以何荅便置欲出其舍維
0370a03: 摩詰言唯須菩提取勿懼於意云何如來
0370a04: 所作化人若以是事詰寧有懼不我言不也
0370a05: 維摩詰言一切諸法如幻化相汝今不應有
0370a06: 所懼也所以者何一切言說不離是相至於
0370a07: 智者不著文字故無所懼何以故文字性離
0370a08: 無有文字是則解脫解脫相者則諸法也。
0370a09: 富樓那白佛言世尊憶念我昔於大林中在
0370a10: 一樹下為諸新學比丘說法時維摩詰來謂
0370a11: 我言唯富樓那先當入定觀此人心然後說
0370a12: 法無以穢食置於寶器當知是比丘心之所
0370a13: 念無以璃同彼水精汝不能知眾生根源
0370a14: 無得發起以小乘法彼自無瘡勿傷之也欲
0370a15: 行大道莫示小徑無以大海內於牛跡無以
0370b01: 日光等彼螢火此比丘久發大乘心中忘此
0370b02: 意如何以小乘法而教導之我觀小乘智慧
0370b03: 微淺猶如盲人不能分別一切眾生根之利
0370b04: 鈍。迦旃延白佛言世尊憶念昔者佛為諸
0370b05: 比丘說法要我即於後敷演其義謂無常
0370b06: 義苦義空義無我義寂滅義時維摩詰來謂
0370b07: 我言唯迦旃延無以生滅心行說實相法諸
0370b08: 法畢竟不生不滅是無常義五受陰洞達空
0370b09: 無所起是苦義諸法究竟無所有是空義於
0370b10: 我無我而不二是無我義法本不然今則無
0370b11: 滅是絕滅義。阿那律白佛言世尊憶念我
0370b12: 昔於一處經行時有梵王名曰嚴淨稽首作
0370b13: 禮問我言幾何阿那律天眼所見我即荅言
0370b14: 仁者吾見此釋迦牟尼佛土三千大千世界
0370b15: 如觀掌中菴摩勒果時維摩詰來謂我言唯
0371a01: 阿那律天眼所見為作相耶無作相耶假使
0371a02: 作相則與外道五通等若無作相即是無為
0371a03: 不應有見有佛世尊得真天眼常在三昧悉
0371a04: 見諸佛國不以二相。優波離白佛言世尊
0371a05: 憶念昔者有二比丘犯律行以為恥不敢問
0371a06: 佛來問我言願解疑悔得免斯咎我即為其
0371a07: 如法解說時維摩詰來謂我言唯優波離無
0371a08: 重增此二比丘罪當直除滅勿擾其心所以
0371a09: 者何彼罪性不在內不在外不在中間如佛
0371a10: 所說心垢故眾生垢心淨故眾生淨心亦不
0371a11: 在內不在外不在中間如其心然罪垢亦然
0371a12: 諸法亦然不出於如妄想是垢無妄想是淨
0371a13: 顛倒是垢無顛倒是淨取我是垢不取我是
0371a14: 淨一切法生滅不住如幻如電諸法不相待
0371a15: 乃至一念不住諸法皆妄見如如水中月
0371b01: 如鏡中像以妄想生其知此者是名奉律其
0371b02: 知此者是名善解。羅羅白佛言世尊憶
0371b03: 念昔時毘耶離諸長者子稽首作禮問我言
0371b04: 其出家者有何等利我即如法為說出家功
0371b05: 德之利時維摩詰來謂我言唯羅羅不應
0371b06: 說出家功德之利所以者何無利無功德是
0371b07: 為出家有為法者可說有利有功德夫出家
0371b08: 者為無為法無為法中無功德夫出家者無
0371b09: 彼無此亦無中間離六十二見處於涅槃摧
0371b10: 諸外道超越假名出淤泥無繫著無我所無
0371b11: 所受隨禪定離眾過若能如是是真出家於
0371b12: 是維摩詰語諸長者子汝等於正法中宜共
0371b13: 出家所以者何佛世難值諸長者子言居士
0371b14: 我聞佛言父母不聽不得出家維摩詰言然
0371b15: 汝等便發阿耨多羅三藐三菩提心是即出
0372a01: 家是即具足。阿難白佛言世尊憶念昔時
0372a02: 世尊身小有疾當用牛乳我即持詣大婆
0372a03: 羅門家時維摩詰來謂我言唯阿難何為晨
0372a04: 朝持住此我言居士世尊身有小疾當用
0372a05: 牛乳故來至此維摩詰言止止阿難莫作是
0372a06: 語諸如來身即是法身非思欲身佛為世尊
0372a07: 過於三界佛身無漏諸漏已盡佛身無為不
0372a08: 墮諸數如此之身當有何疾時我世尊實懷
0372a09: 慚愧即聞空中聲曰阿難如居士言但為佛
0372a10: 出五濁惡世現行斯法度脫眾生行矣阿難
0372a11: 取乳勿慚世尊維摩詰智慧辯才為若此也
0372a12: 如是五百大弟子各各向佛說其本緣稱述
0372a13: 維摩詰所言皆曰不任詣彼問疾。
0372a14: 菩薩品第四
0372a15: 彌勒白佛言世尊憶念我昔為兜率天王及
0372b01: 其眷屬說不退轉地之行時維摩詰來謂我
0372b02: 言彌勒世尊授仁者記一生當得阿耨多羅
0372b03: 三藐三菩提為用何生得受記乎過去耶未
0372b04: 來耶現在耶若過去生過去生已滅若未來
0372b05: 生未來生未至若現在生現在生無住如佛
0372b06: 所說比丘汝今即時亦生亦滅若以無生得
0372b07: 受記者無生即是正位於正位中亦無受記
0372b08: 亦無得阿耨多羅三藐三菩提云何彌勒受
0372b09: 一生記乎為從如生得受記耶為從如滅得
0372b10: 受記耶若以如生得受記者如無有生若以
0372b11: 如滅得受記者如無有滅一切眾生皆如也
0372b12: 一切法亦如也眾聖賢亦如也至於彌勒亦
0372b13: 如也若彌勒得受記者一切眾生亦應受記
0372b14: 所以者何夫如者不二不異若彌勒得阿耨
0372b15: 多羅三藐三菩提者一切眾生皆亦應得所
0373a01: 以者何一切眾生即菩提相若彌勒得滅度
0373a02: 者一切眾生亦當滅度所以者何畢竟寂滅
0373a03: 即涅槃相不復更滅當令此諸天子捨於分
0373a04: 別菩提之見所以者何菩提者不可以身得
0373a05: 不可以心得。光嚴白佛言世尊憶念我昔
0373a06: 出毘耶離大城時維摩詰方入城我即為作
0373a07: 禮而問言居士從何所來答我言吾從道
0373a08: 來我問道者何所是答曰直心深心發行
0373a09: 菩提心布施持戒忍辱精進禪定智慧慈悲
0373a10: 喜捨神通解脫方便多聞三十七品四諦緣
0373a11: 起力無畏不共法如上盡是道成就一切
0373a12: 智故如是善男子菩薩若應諸波羅密教化
0373a13: 眾生諸有所作舉足下足當知皆從道來
0373a14: 住於佛法矣。持世白佛言世尊憶念我昔
0373a15: 住於靜室時魔波旬從萬二千天女來詣我
0373b01: 所即語我言正士受是萬二千天女可備掃
0373b02: 灑我言無以此非法之物要我沙門釋子此
0373b03: 非我宜所言未訖時維摩詰來謂我言是為
0373b04: 魔來嬈固汝耳爾時維摩詰語諸女言有法
0373b05: 樂可以自娛不應復樂五欲樂也天女即問
0373b06: 何為法樂答言樂常信佛樂欲聽法樂供養
0373b07: 眾樂離五欲樂觀五陰如怨賊樂觀四大如
0373b08: 毒蛇樂觀內入如空聚樂隨護道意樂饒益
0373b09: 眾生樂敬養師樂廣行施樂堅持戒樂忍辱
0373b10: 柔和樂勤集善根樂禪定不亂樂離垢明慧
0373b11: 樂廣菩提心樂降伏眾魔樂斷諸煩惱樂淨
0373b12: 佛國土樂修無量道品之法是為菩薩法樂
0373b13: 於是諸女問維摩詰我等云何止於魔宮維
0373b14: 摩詰言諸姊有法門名無盡燈汝等當學無
0373b15: 盡燈者譬如一燈然百千燈冥者皆明明終
0374a01: 不盡如是諸姊夫一菩薩開導百千眾生令
0374a02: 發阿耨多羅三藐三菩提心於其道意亦不
0374a03: 滅盡隨所說法而自增益一切善法是名無
0374a04: 盡燈也。善德白佛言世尊憶念我昔自於
0374a05: 父舍設大施會時維摩詰來入會中謂我言
0374a06: 長者子夫大施會不當如汝所設當為法施
0374a07: 之會何用是財施會為我言居士何謂法施
0374a08: 之會答曰法施會者無前無後一時供養一
0374a09: 切眾生是名法施之會我言何謂也曰謂以
0374a10: 菩提起於慈心以救眾生起大悲心以持正
0374a11: 法起於喜心以攝智慧行於捨心以攝慳貪
0374a12: 起檀波羅密以化犯戒起尸羅波羅密以無
0374a13: 我法起羼提波羅密以離身心相起毘耶
0374a14: 波羅密以菩提相起禪波羅密以一切智起
0374a15: 般若波羅密教化眾生而起於空不捨有為
0374b01: 法而起無相示現受生而起無作護持正法
0374b02: 起方便力以具相好及淨佛土起福德業知
0374b03: 一切眾生心念如應說法起於智業知一切
0374b04: 法不取不捨入一相門起於慧業斷一切煩
0374b05: 惱一切障礙一切不善法起一切善業以得
0374b06: 一切智慧一切善法起於一切助佛道法如
0374b07: 是善男子是為法施之會若菩薩住是法施
0374b08: 會者為大施主亦為一切世間福田世尊故
0374b09: 我不任詣彼問疾如是諸菩薩各各向佛說
0374b10: 其本緣稱述維摩詰所言皆曰不任詣彼問
0374b11: 疾。
0374b12: 文殊師利問疾品第五
0374b13: 爾時佛告文殊師利汝行詣維摩詰問疾文
0374b14: 殊師利白佛言世尊彼上人者難為詶對深
0374b15: 達實相善說法要辯才無滯智慧無礙雖然
0375a01: 當承佛聖旨詣彼問疾於是眾中諸菩薩大
0375a02: 弟子釋梵四天王咸作是念今二大士文殊
0375a03: 師利維摩詰共談必說妙法即時八千菩薩
0375a04: 五百聲聞百千天人皆欲隨從恭敬圍繞入
0375a05: 毘耶離大城文殊師利既入其舍見其室空
0375a06: 無諸所有獨寢一時維摩詰言善來文殊
0375a07: 師利不來相而來不見相而見文殊師利言
0375a08: 如是居士若來已巳更不來若去已巳更不去所
0375a09: 以者何來者無所從來去者無所至所可見
0375a10: 者更不可見且置是事居士是疾何所因起
0375a11: 其生久如當云何滅維摩詰言從癡有愛則
0375a12: 我病生以一切眾生病是故我病若一切眾
0375a13: 生得不病者則我病滅所以者何菩薩為眾
0375a14: 生故入生死有生死則有病若眾生得離病
0375a15: 者則菩薩無復病眾生病愈菩薩亦愈又仁
0375b01: 言是疾何所因起菩薩疾者以大悲起文殊
0375b02: 師利言居士此室何以空無侍者維摩詰言
0375b03: 諸佛國土亦復皆空又問以何為空答曰以
0375b04: 空空又問空何用空答曰以無分別空故空
0375b05: 又問空可分別耶答曰分別亦空又問空當
0375b06: 於何求答曰當於六十二見中求又問六十
0375b07: 二見當於何求答曰當於諸佛解脫中求又
0375b08: 問諸佛解脫當於何求答曰當於一切眾生
0375b09: 心行中求又仁所問何無侍者一切眾魔及
0375b10: 諸外道皆吾侍也所以者何眾魔者樂生死
0375b11: 菩薩於生死而不捨外道者樂諸見菩薩於
0375b12: 諸見而不動文殊師利言居士所疾為何等
0375b13: 相維摩詰言我病無形不可見又問地大水
0375b14: 大火大風大於此四大何大之病答曰是病
0375b15: 非地大亦不離地大水火風大亦復如是而
0376a01: 眾生病從四大起以其有病是故我病又問
0376a02: 菩薩應云何慰喻有疾菩薩答說身無常不
0376a03: 說厭離於身說身有苦不說樂於涅槃說身
0376a04: 無我而說教導眾生說身空寂不說畢竟寂
0376a05: 滅說悔先罪而不說入於過去以己已之疾愍
0376a06: 於彼疾當作醫王療治眾病菩薩應如是慰
0376a07: 喻有疾菩薩令其歡喜又問有疾菩薩云何
0376a08: 調伏其心答有疾菩薩應作是念離我我所
0376a09: 云何離我我所謂離二法云何離二法謂不
0376a10: 念內外諸法行於平等云何平等謂我等涅
0376a11: 槃等所以者何我及涅槃此二皆空如此二
0376a12: 法無決定性得是平等無有餘病唯有空病
0376a13: 空病亦空是有疾菩薩以無所受而受諸受
0376a14: 我既調伏亦當調伏一切眾生但除其病而
0376a15: 不除法為斷病本而教導之何謂病本謂有
0376b01: 攀緣從有攀緣則為病本何所攀緣謂之三
0376b02: 界云何斷攀緣以無所得若無所得則無攀
0376b03: 緣何謂無所得謂離二見何謂二見謂內見
0376b04: 外見是為有疾菩薩調伏其心彼有疾菩薩
0376b05: 應復作是念如我此病非真非有眾生病亦
0376b06: 非真非有作是觀時於諸眾生若起愛見大
0376b07: 悲即應捨離所以者何菩薩斷除客塵煩惱
0376b08: 而起大悲愛見悲者則於生死有疲厭心若
0376b09: 能離此無有疲厭在在所生不為愛見之所
0376b10: 覆也所生無縛能為眾生說法解縛如佛所
0376b11: 說若自有縛能解彼縛無有是處若自無縛
0376b12: 能解彼縛斯有是處是故菩薩不應起縛何
0376b13: 謂縛何謂解貪禪味是菩薩縛以方便生
0376b14: 是菩薩解又無方便慧縛有方便慧解無慧
0376b15: 方便縛有慧方便解有疾菩薩應如是調伏
0377a01: 其心不住其中亦復不住不調伏心所以者
0377a02: 何若住不調伏心是愚人法若住調伏心是
0377a03: 聲聞法是故菩薩不當住於調伏不調伏心
0377a04: 離此二法是菩薩行在於生死不為汙行住
0377a05: 於涅槃不永滅度是菩薩行非凡夫行非賢
0377a06: 聖行是菩薩行非垢行非淨行是菩薩行雖
0377a07: 過魔行而現降伏眾魔是菩薩行求一切智
0377a08: 無非時求是菩薩行雖觀諸法不生而不入
0377a09: 正位是菩薩行雖觀十二緣起而入諸邪見
0377a10: 是菩薩行雖攝一切眾生而不愛是菩薩
0377a11: 行雖樂遠離而不依身心盡是菩薩行雖行
0377a12: 三界而不壞法性是菩薩行雖行於空而殖
0377a13: 眾德本是菩薩行雖行無相而度眾生是菩
0377a14: 薩行雖行無作而現受身是菩薩行雖行止
0377a15: 觀助道之法而不畢竟墮於寂滅是菩薩行
0377b01: 雖行諸法不生不滅而以相好莊嚴其身是
0377b02: 菩薩行雖現聲聞辟支佛威儀而不捨佛法
0377b03: 是菩薩行雖隨諸法究竟淨相而隨所應為
0377b04: 現其身是菩薩行雖觀諸佛國土永寂如空
0377b05: 而現種種清淨佛土是菩薩行雖得佛道轉
0377b06: 於法輪入於涅槃而不捨於菩薩之道是菩
0377b07: 薩行。
0377b08: 不思議品第六
0377b09: 爾時舍利弗見此室中無有座作是念斯
0377b10: 諸菩薩大弟子眾當於何坐長者維摩詰知
0377b11: 其意語舍利弗言仁者為法來耶為座耶
0377b12: 舍利弗言我為法來非為座維摩詰言唯
0377b13: 舍利弗夫求法者不貪軀命何座夫求
0377b14: 法者非有色受想行識之求非有界入之求
0377b15: 非有欲色無色之求唯舍利弗夫求法者不
0378a01: 佛求不法求不眾求所以者何法無
0378a02: 戲論若言我當見苦斷集證滅修道是則戲
0378a03: 論非求法也唯舍利弗法名寂滅若行生滅
0378a04: 是求生滅非求法也法名無染若染於法乃
0378a05: 至涅槃是則染非求法也法無行處若行
0378a06: 於法是則行處非求法也法無取捨若取捨
0378a07: 法是則取捨非求法也法無處所若處所
0378a08: 是則處非求法也法名無相若隨相識是
0378a09: 則求相非求法也法不可住若住於法是則
0378a10: 住法非求法也法不可見聞覺知若行見聞
0378a11: 覺知是則見聞覺知非求法也法名無為若
0378a12: 行有為是求有為非求法也是故舍利弗若
0378a13: 求法者於一切法應無所求爾時長者維摩
0378a14: 詰問文殊師利仁者遊於無量千萬億阿僧
0378a15: 祇國何等佛土有好上妙功德成就師子之
0378b01: 座文殊師利言居士東方度三十六恒河沙
0378b02: 國有世界名須彌相其佛號須彌燈王今現
0378b03: 在彼佛身長八萬四千由旬其師子座高八
0378b04: 萬四千由旬嚴飾第一於是長者維摩詰現
0378b05: 神通力即時彼佛遣三萬二千師子之座高
0378b06: 廣嚴淨來入維摩詰室其室廣博悉皆包容
0378b07: 三萬二千師子座無所妨礙於毗耶離城及
0378b08: 閻浮提四天下亦不迫迮悉見如故舍利弗
0378b09: 言居士未曾有也如是小室乃容受此高廣
0378b10: 之座維摩詰言唯舍利弗諸佛菩薩有解脫
0378b11: 名不可思議若菩薩住是解脫者以須彌之
0378b12: 高廣內芥子中無所增減須彌山王本相如
0378b13: 故而四天王忉利諸天不覺不知己巳之所入
0378b14: 唯應度者乃見須彌入芥子中是名不可思
0378b15: 議解脫法門又舍利弗住不可思議解脫菩
0379a01: 薩斷取三千大千世界如陶家輪右掌中
0379a02: 擲過恒沙世界之外其中眾生不覺不知己巳
0379a03: 之所往又復還置本處都不使人有往來想
0379a04: 而此世界本相如故又舍利弗或有眾生樂
0379a05: 久住世而可度者菩薩即演七日以為一劫
0379a06: 令彼眾生謂之一劫或有眾生不樂久住而
0379a07: 可度者菩薩即促一劫以為七日令彼眾生
0379a08: 謂之七日又舍利弗住不可思議解脫菩薩
0379a09: 能以神通現作佛身或現辟支佛身或現聲
0379a10: 聞身或現帝釋身或現梵王身或現世主身
0379a11: 或現轉輪聖王身又十方世界所有眾聲上
0379a12: 中下音皆能變之令作佛聲演出無常苦空
0379a13: 無我之音及十方諸佛所說種種之法皆於
0379a14: 其中普令得聞舍利弗我今略說菩薩不可
0379a15: 思議解脫之力若廣說者窮劫不盡是時大
0379b01: 迦葉聞說菩薩不可思議解脫法門歎未曾
0379b02: 有謂舍利弗譬如有人於盲者前現眾色像
0379b03: 非彼所見一切聲聞聞是不可思議解脫法
0379b04: 門不能解了為若此也智者聞是其誰不發
0379b05: 阿耨多羅三藐三菩提心我等何為永絕其
0379b06: 根於此大乘已巳如敗種一切聲聞聞是不可
0379b07: 思議解脫法門皆應號泣聲震三千大千世
0379b08: 界一切菩薩應大欣慶頂受此法若有菩薩
0379b09: 信解不可思議解脫法門者一切魔眾無如
0379b10: 之何爾時維摩詰語大迦葉仁者十方無量
0379b11: 阿僧祇世界中作魔王者多是住不可思議
0379b12: 解脫菩薩以方便力故教化眾生現作魔王
0379b13: 譬如龍象蹴踏非驢所堪是名住不可思議
0379b14: 解脫菩薩智慧方便之門。
0379b15: 觀眾生品第七
0380a01: 爾時文殊師利問維摩詰言菩薩云何觀於
0380a02: 眾生維摩詰言譬如幻師見所幻人菩薩觀
0380a03: 眾生為若此如智者見水中月如鏡中見其
0380a04: 面像如熱時燄如呼聲響如空中雲如水聚
0380a05: 沫如水上泡如芭蕉堅如電久住如第五大
0380a06: 如第六陰如第七情如十三入如十九界菩
0380a07: 薩觀眾生為若此如無色界色如燋穀芽如
0380a08: 須陀洹身見如阿那含入胎如阿羅漢三毒
0380a09: 如得忍菩薩貪恚毀禁如佛煩惱習如盲者
0380a10: 見色如入滅盡定出入息如空中鳥跡如石
0380a11: 女兒如化人煩惱如夢所見已巳寤如滅度者
0380a12: 受身如無煙之火菩薩觀眾生為若此文殊
0380a13: 師利言若菩薩作是觀者云何行慈維摩詰
0380a14: 言菩薩作是觀已巳自念我當為眾生說如斯
0380a15: 法是即真實慈也又問何謂為悲答曰菩薩
0380b01: 所作功德皆與一切眾生共之何謂為喜答
0380b02: 曰有所饒益歡喜無悔何謂為捨答曰所作
0380b03: 福祐無所悕望文殊師利又問生死有畏菩
0380b04: 薩當何所依維摩詰言菩薩於生死畏中當
0380b05: 依如來功德之力又問菩薩欲依如來功德
0380b06: 之力當於何住答曰菩薩欲依如來功德力
0380b07: 者當住度脫一切眾生又問欲度眾生當何
0380b08: 所除答曰欲度眾生除其煩惱又問欲除煩
0380b09: 惱當何所行答曰當行正念又問云何行於
0380b10: 正念答曰當行不生不滅又問何法不生何
0380b11: 法不滅答曰不善不生善法不滅又問善不
0380b12: 善孰為本答曰身為本又問身孰為本答曰
0380b13: 欲貪為本又問欲貪孰為本答曰虛妄分別
0380b14: 為本又問虛妄分別孰為本答曰顛倒想為
0380b15: 本又問顛倒想孰為本答曰無住為本又問
0381a01: 無住孰為本答曰無住則無本文殊師利從
0381a02: 無住本立一切法時維摩詰室有一天女見
0381a03: 諸天人聞所說法便現其身即以天華散諸
0381a04: 菩薩大弟子上華至諸菩薩即皆墮落至大
0381a05: 弟子便著不墮一切弟子神力去華不能令
0381a06: 去爾時天問舍利弗何故去華答曰此華不
0381a07: 如法是以去之天曰勿謂此華為不如法所
0381a08: 以者何是華無所分別仁者自生分別想耳
0381a09: 若於佛法出家有所分別為不如法若無所
0381a10: 分別是則如法觀諸菩薩華不著者已巳斷一
0381a11: 切分別想故譬如人畏時非人得其便如是
0381a12: 弟子畏生死故色聲香味觸得其便也已巳離
0381a13: 畏者一切五欲無能為也結習未盡華著身
0381a14: 耳結習盡者華不著也舍利弗言天止此室
0381a15: 其已巳久如答曰我止此室如耆年解脫舍利
0381b01: 弗言止此久耶天曰耆年解脫亦何如久舍
0381b02: 利弗默然不答天曰如何耆舊大智而默答
0381b03: 曰解脫者無所言說故吾於是不知所云天
0381b04: 曰言說文字皆解脫相所以者何解脫者不
0381b05: 內不外不在兩間文字亦不內不外不在兩
0381b06: 間是故舍利弗無離文字說解脫也所以者
0381b07: 何一切諸法是解脫相舍利弗言不復以離
0381b08: 淫怒癡為解脫乎天曰佛為增上慢人說離
0381b09: 淫怒癡為解脫耳若無增上慢者佛說淫怒
0381b10: 癡性即是解脫舍利弗言善哉善哉天女汝
0381b11: 何所得以何為證辯乃如是天曰我無得無
0381b12: 證故辯如是所以者何若有得有證者則於
0381b13: 佛法為增上慢舍利弗問天汝於三乘為何
0381b14: 志求天曰以聲聞法化眾生故我為聲聞以
0381b15: 因緣法化眾生故我為辟支佛以大悲法化
0382a01: 眾生故我為大乘舍利弗如人入薝蔔林唯
0382a02: 薝蔔不餘香如是若入此室但聞佛功
0382a03: 德之香不樂聞聲聞辟支佛功德香也舍利
0382a04: 弗其有釋梵四天王諸天龍鬼神等入此室
0382a05: 者聞斯上人講說正法皆樂佛功德之香發
0382a06: 心而出舍利弗吾止此室十有二年初不聞
0382a07: 說聲聞辟支佛法但聞菩薩大慈大悲不可
0382a08: 思議諸佛之法舍利弗此室常現八未曾有
0382a09: 難得之法何等為八此室常以金色光照晝
0382a10: 夜無異不以日月所照為明是為一法此室
0382a11: 入者不為諸垢之所惱也是為二法此室常
0382a12: 有釋梵四天王他方菩薩來會不絕是為三
0382a13: 法此室常說六波羅密不退轉法是為四法
0382a14: 此室常作天人第一之樂絃出無量法化之
0382a15: 聲是為五法此室有四大藏眾寶積滿周窮
0382b01: 濟乏求得無盡是為六法此室十方無量諸
0382b02: 佛是上人念時即皆為來廣說諸佛祕要法
0382b03: 藏說已巳還去是為七法此室一切諸天嚴飾
0382b04: 宮殿諸佛淨土皆於中現是為八未曾有難
0382b05: 得之法舍利弗此室常現八未曾有難得之
0382b06: 法誰有見斯不思議事而復樂於聲聞法乎
0382b07: 舍利弗言汝何以不轉女身天曰我從十二
0382b08: 年來求女人相了不可得當何所轉譬如幻
0382b09: 師化作幻女若有人問何以不轉女身是人
0382b10: 為正問不舍利弗言不也幻無定相當何所
0382b11: 轉天曰一切諸法亦復如是無有定相云何
0382b12: 乃問不轉女身即時天女以神通力變舍利
0382b13: 弗令如天女天自化身如舍利弗而問言何
0382b14: 以不轉女身舍利弗以天女像而答言我今
0382b15: 不知何轉而變為女身天曰舍利弗若能轉
0383a01: 此女身則一切女人亦當能轉如舍利弗非
0383a02: 女而現女身一切女人亦復如是雖現女人
0383a03: 而非女也即時天女還攝神力舍利弗身還
0383a04: 復如故天問舍利弗女身色相今何所在舍
0383a05: 利弗言女身色相無在無不在天曰一切諸
0383a06: 法亦復如是無在無不在夫無在無不在者
0383a07: 佛所說也舍利弗問天汝於此沒當生何所
0383a08: 天曰佛化所生吾如彼生曰佛化所生非沒
0383a09: 生也天曰眾生猶然無沒生也舍利弗問天
0383a10: 汝久如當得阿耨多羅三藐三菩提天曰如
0383a11: 舍利弗還為凡夫我乃當成阿耨多羅三藐
0383a12: 三菩提舍利弗言我作凡夫無有是處天曰
0383a13: 我得阿耨多羅三藐三菩提亦無是處所以
0383a14: 者何菩提無住處是故無有得者舍利弗言
0383a15: 今諸佛得阿耨多羅三藐三菩提已巳得當得
0383b01: 如恒河沙皆謂何乎天曰皆以世俗文字數
0383b02: 故說有三世非謂菩提有去來今天曰舍利
0383b03: 弗汝得阿羅漢道耶曰無所得故而得天曰
0383b04: 諸佛菩薩亦復如是無所得故而得爾時維
0383b05: 摩詰語舍利弗是天女已巳曾供養九十二億
0383b06: 諸佛已巳能遊戲菩薩神通所願具足得無生
0383b07: 忍住不退轉以本願故隨意能現教化眾生。
0383b08: 佛道品第八
0383b09: 爾時文殊師利問維摩詰言菩薩云何通達
0383b10: 佛道維摩詰言若菩薩行於非道是為通達
0383b11: 佛道又問云何菩薩行於非道答曰若菩薩
0383b12: 行五無間而無惱恚至於地獄無諸罪垢至
0383b13: 於畜生無有無明憍慢等過至於餓鬼而具
0383b14: 足功德行色無色界道不以為勝示行貪欲
0383b15: 離諸染示行瞋恚於諸眾生無有恚礙示
0384a01: 行愚癡而以智慧調伏其心示行慳貪而捨
0384a02: 內外所有不惜身命示行毀禁而安住淨戒
0384a03: 乃至小罪猶懷大懼示行瞋恚而常慈忍示
0384a04: 行懈怠而勤修功德示行亂意而常念定示
0384a05: 行諸煩惱而心常清淨示入形殘而具諸相
0384a06: 好以自莊嚴示入下賤而生佛種性中具諸
0384a07: 功德示入老病而永斷病根超越死畏示有
0384a08: 資生而恒觀無常實無所貪示有妻妾婇女
0384a09: 而常遠離五欲淤泥現入諸道而斷其因
0384a10: 緣現於涅槃而不斷生死文殊師利菩薩能
0384a11: 如是行於非道是為通達佛道於是維摩詰
0384a12: 問文殊師利何等為如來種文殊師利言有
0384a13: 身為種無明有愛為種貪恚癡為種四顛倒
0384a14: 為種五蓋為種六入為種七識處為種八邪
0384a15: 法為種九惱處為種十不善道為種以要言
0384b01: 之六十二見及一切煩惱皆是佛種曰何謂
0384b02: 也答曰若見無為入正位者不能復發阿耨
0384b03: 多羅三藐三菩提心譬如高原陸地不生蓮
0384b04: 華卑濕淤泥乃生此華如是見無為法入正
0384b05: 位者終不復能生於佛法煩惱泥中乃有眾
0384b06: 生起佛法耳又如植種於空終不得生糞壞
0384b07: 之地乃能滋茂如是入無為正位者不生佛
0384b08: 法起於我見如須彌山猶能發於阿耨多羅
0384b09: 三藐三菩提心生佛法矣是故當知一切煩
0384b10: 惱為如來種譬如不下巨海不能得無價寶
0384b11: 珠如是不入煩惱大海則不能得一切智寶
0384b12: 爾時大迦葉歎言善哉善哉文殊師利快說
0384b13: 此語誠如所言塵勞之儔為如來種凡夫於
0384b14: 佛法有反復而聲聞無也所以者何凡夫聞
0384b15: 佛法能起無上道心不斷三寶正使聲聞終
0385a01: 身聞佛法力無畏等永不能發無上道意。
0385a02: 入不二法門品第九
0385a03: 爾時維摩詰謂眾菩薩言諸仁者云何菩薩
0385a04: 入不二法門各隨所樂說之會中有菩薩名
0385a05: 法自在說言諸仁者生滅為二法本不生今
0385a06: 則無滅得此無生法忍是為入不二法門德
0385a07: 守菩薩曰我我所為二因有我故便有我所
0385a08: 若無有我則無我所是為入不二法門不眴
0385a09: 菩薩曰受不受為二若法不受則不可得以
0385a10: 不可得故無取無捨無作無行是為入不二
0385a11: 法門德頂菩薩曰垢淨為二見垢實性則無
0385a12: 淨相順於滅相是為入不二法門善眼菩薩
0385a13: 曰一相無相為二若知一相即是無相亦不
0385a14: 取無相入於平等是為入不二法門弗沙菩
0385a15: 薩曰善不善為二若不起善不善入無相際
0385b01: 而通達者是為入不二法門師子菩薩曰罪
0385b02: 福為二若達罪性則與福無異以金剛慧決
0385b03: 了此相無縛無解者是為入不二法門師子
0385b04: 意菩薩曰有漏無漏為二若得諸法等則不
0385b05: 起漏不漏想不著於相亦不住無相是為入
0385b06: 不二法門淨解菩薩曰有為無為為二若離
0385b07: 一切數則心如虛空以清淨慧無所礙者是
0385b08: 為入不二法門那羅延菩薩曰世間出世間
0385b09: 為二世間性空即是出世間於其中不入不
0385b10: 出不溢不散是為入不二法門善意菩薩曰
0385b11: 生死涅槃為二若見生死性則無生死無縛
0385b12: 無解不然不滅如是解者是為入不二法門
0385b13: 普守菩薩曰我無我為二我尚不可得非我
0385b14: 何可得見我實性者不復起二是為入不二
0385b15: 法門電天菩薩曰明無明為二無明實性即
0386a01: 是明明亦不可取離一切數於其中平等無
0386a02: 二者是為入不二法門喜見菩薩曰色色空
0386a03: 為二色即是空非色滅空色性自空於其中
0386a04: 而通達者是為入不二法門珠頂王菩薩曰
0386a05: 正道邪道為二住正道者則不分別是邪是
0386a06: 正離此二者是為入不二法門樂實菩薩曰
0386a07: 實不實為二實見者尚不見實何非實是
0386a08: 為入不二法門如是諸菩薩各各說已巳問文
0386a09: 殊師利何等是菩薩入不二法門文殊師利
0386a10: 曰於一切法無言無說無示無識離諸問答
0386a11: 是為入不二法門於是文殊師利問維摩詰
0386a12: 仁者當說何等是菩薩入不二法門時維摩
0386a13: 詰默然無言文殊師利歎曰善哉善哉乃至
0386a14: 無有文字語言是真入不二法門。
0386a15: 香積佛品第十
0386b01: 於是舍利弗心念日時欲至此諸菩薩當於
0386b02: 何食時維摩詰知其意即入三昧以神通力
0386b03: 示諸大眾上方界分過四十二恒河沙佛土
0386b04: 有國名眾香佛號香積今現在其國香氣比
0386b05: 於十方諸佛世界人天之香最為第一彼土
0386b06: 無有聲聞辟支佛名唯有清淨大菩薩眾佛
0386b07: 為說法其界一切皆以香作樓閣經行香地
0386b08: 苑園皆香其食香氣周流十方無量世界時
0386b09: 彼佛與諸菩薩方共坐食有諸天子皆號香
0386b10: 嚴悉發阿耨多羅三藐三菩提心供養彼佛
0386b11: 及諸菩薩此諸大眾莫不目見於是維摩詰
0386b12: 不起於座居眾會前化作菩薩相好光明威
0386b13: 德殊勝蔽於眾會而告之曰汝往到彼如我
0386b14: 詞曰維摩詰稽首世尊足下願得世尊所食
0386b15: 之餘當於娑婆世界施作佛事令此樂小法
0387a01: 者得弘大道時化菩薩即於會前昇於上方
0387a02: 舉眾皆見其去到眾香界禮彼佛足又聞其
0387a03: 言彼諸大士見化菩薩歎未曾有今此上人
0387a04: 從何所來娑婆世界為在何許云何名為樂
0387a05: 小法者即以問佛佛告之曰下方度如四十
0387a06: 二恒河沙佛土有世界名娑婆佛號釋迦牟
0387a07: 尼今現在於五濁惡世為樂小法眾生敷演
0387a08: 道教彼有菩薩名維摩詰住不可思議解脫
0387a09: 為諸菩薩說法故遣化來稱揚我名并讚此
0387a10: 土令彼菩薩增益功德於是香積如來以眾
0387a11: 香盛滿香飯與化菩薩時彼九百萬菩薩
0387a12: 俱發聲言我欲詣娑婆世界供養釋迦牟尼
0387a13: 佛并欲見維摩詰等諸菩薩眾佛言可往攝
0387a14: 汝身香無令彼諸眾生起惑著心又當捨汝
0387a15: 本形勿使彼國求菩薩者而自鄙恥又汝於
0387b01: 彼莫懷輕賤而作礙想所以者何十方國土
0387b02: 皆如虛空又諸佛為欲化諸樂小法者不盡
0387b03: 現其清淨土耳時化菩薩既受飯與彼九
0387b04: 百萬菩薩俱承佛威神及維摩詰力於彼世
0387b05: 界忽然不現須臾之間至維摩詰舍時維摩
0387b06: 詰即化作九百萬師子之座嚴好如前諸菩
0387b07: 薩皆坐其上時化菩薩以滿香飯與維摩
0387b08: 詰飯香普薰毗耶離城及三千大千世界時
0387b09: 維摩詰語舍利弗等諸大聲聞仁者可食如
0387b10: 來甘露味飯大悲所薰無以限意食之使不
0387b11: 消也有異聲聞念是飯少化菩薩曰勿以聲
0387b12: 聞小德小智稱量如來無量福慧四海有竭
0387b13: 此飯無盡使一切人食摶若須彌乃至一劫
0387b14: 猶不能盡所以者何無盡戒定智慧解脫解
0387b15: 脫知見功德具足者所食之餘終不可盡於
0388a01: 是飯悉飽眾會猶故不儩其諸菩薩聲聞
0388a02: 天人食此飯者身安快樂又諸毛孔皆出妙
0388a03: 香亦如眾香國土諸樹之香爾時維摩詰問
0388a04: 眾香菩薩香積如來以何說法彼菩薩曰我
0388a05: 土如來無文字說但以眾香令諸天人得入
0388a06: 律行菩薩各各坐香樹下聞斯妙香即獲一
0388a07: 切德藏三昧得是三昧者菩薩所有功德皆
0388a08: 悉具足彼諸菩薩問維摩詰今世尊釋迦牟
0388a09: 尼以何說法維摩詰言此土眾生剛強難化
0388a10: 故佛為說剛強之語以調伏之言是地獄是
0388a11: 畜生是餓鬼是諸難處是愚人生處是身邪
0388a12: 行是身邪行報是口邪行是口邪行報是意
0388a13: 邪行是意邪行報是殺生是殺生報是不與
0388a14: 取是不與取報是邪淫是邪淫報是妄語是
0388a15: 妄語報是兩舌是兩舌報是惡口是惡口報
0388b01: 是無義語是無義語報是貪嫉是貪嫉報是
0388b02: 瞋惱是瞋惱報是邪見是邪見報是慳是
0388b03: 慳報是毀戒是毀戒報是瞋恚是瞋恚報
0388b04: 是懈怠是懈怠報是亂意是亂意報是愚癡
0388b05: 是愚癡報是結戒是持戒是犯戒是應作是
0388b06: 不應作是障礙是不障礙是得罪是離罪是
0388b07: 淨是垢是有漏是無漏是邪道是正道是有
0388b08: 為是無為是世間是涅槃以難化之人心如
0388b09: 猿猴故以若干種法制御其心乃可調伏譬
0388b10: 如象馬悷不調加諸楚毒乃至徹骨然後
0388b11: 調伏如是剛強難化眾生故以一切苦切之
0388b12: 言乃可入律彼諸菩薩聞說是已巳皆曰未曾
0388b13: 有也如世尊釋迦牟尼佛隱其無量自在之
0388b14: 力乃以貧所樂法度脫眾生斯諸菩薩亦能
0388b15: 勞謙以無量大悲生是佛土維摩詰言此土
0389a01: 菩薩於諸眾生大悲堅固誠如所言然其一
0389a02: 世饒益眾生多於彼國百千劫行。
0389a03: 菩薩行品第十一
0389a04: 於是維摩詰語文殊師利可共見佛與諸菩
0389a05: 薩禮事供養文殊師利言善哉行矣今正是
0389a06: 時維摩詰即以神力持諸大眾并師子座置
0389a07: 於右掌往詣佛所到已巳著地稽首佛足右遶
0389a08: 七一心合掌在一面立於是世尊如法慰
0389a09: 問諸菩薩已巳各令復坐即皆受教眾坐已巳定
0389a10: 佛語舍利弗汝見菩薩大士自在神力之所
0389a11: 為乎唯然已巳見汝意云何世尊我其為不
0389a12: 可思議非意所圖非度所測爾時阿難白佛
0389a13: 言世尊今所聞香自昔未有是為何香佛告
0389a14: 阿難是彼菩薩毛孔之香是長者維摩詰從
0389a15: 眾香國取佛餘飯於舍食者一切毛孔皆香
0389b01: 若此阿難問維摩詰是香氣住當久如維摩
0389b02: 詰言至此飯消曰此飯久如當消曰此飯勢
0389b03: 力至於七日然後乃消又阿難若聲聞人未
0389b04: 入正位食此飯者得入正位然後乃消已巳入
0389b05: 正位食此飯者得心解脫然後乃消若未發
0389b06: 大乘意食此飯者至發意乃消已巳發意食此
0389b07: 飯者得無生忍然後乃消已巳得無生忍食此
0389b08: 飯者至一生補處然後乃消譬如有藥名曰
0389b09: 上味其有服者身諸毒滅然後乃消此飯如
0389b10: 是滅除一切諸煩惱毒然後乃消阿難白佛
0389b11: 言未曾有也世尊如此香飯能作佛事佛言
0389b12: 如是如是阿難或有佛土以佛光明而作佛
0389b13: 事有以諸菩薩而作佛事有以佛所化人而
0389b14: 作佛事有以菩提樹而作佛事有以佛衣服
0389b15: 臥具而作佛事有以飯食而作佛事有以園
0390a01: 林臺觀而作佛事有以三十二相八十隨形
0390a02: 好而作佛事有以佛身而作佛事有以虛空
0390a03: 而作佛事眾生應以此緣得入律行有以夢
0390a04: 幻影響鏡中像水中月熱時焰如是等喻而
0390a05: 作佛事有以音聲語言文字而作佛事或有
0390a06: 清淨佛土寂寞無言無說無示無識無作無
0390a07: 為而作佛事如是阿難諸佛威儀進止諸所
0390a08: 施為無非佛事阿難有此四魔八萬四千諸
0390a09: 煩惱門而諸眾生為之疲勞諸佛即以此法
0390a10: 而作佛事是名入一切諸佛法門菩薩入此
0390a11: 門者若見一切淨好佛土不以為喜不貪不
0390a12: 高若見一切不淨佛土不以為憂不礙不沒
0390a13: 但於諸佛生清淨心歡喜恭敬未曾有也諸
0390a14: 佛如來功德平等為教化眾生故而現佛土
0390a15: 不同阿難汝見諸佛國土地有若干而虛空
0390b01: 無若干也如是見諸佛色身有若干耳其無
0390b02: 礙慧無若干也其有智者不應限度諸菩薩
0390b03: 也一切海淵尚可測量菩薩禪定智慧總持
0390b04: 辯才一切功德不可量也是維摩詰一時所
0390b05: 現神通之力一切聲聞辟支佛於百千劫盡
0390b06: 力變化所不能作爾時眾香世界菩薩來者
0390b07: 合掌白佛言世尊我等初見此土生下劣想
0390b08: 今自悔責捨離是心所以者何諸佛方便不
0390b09: 可思議為度眾生故隨其所應現佛國異唯
0390b10: 然世尊願賜少法還於彼土當念如來佛告
0390b11: 諸菩薩有盡無盡解脫法門汝等當學何謂
0390b12: 為盡謂有為法何謂無盡謂無為法如菩薩
0390b13: 者不盡有為不住無為何謂不盡有為謂不
0390b14: 離大慈不捨大悲深發一切智心而不忽忘
0390b15: 教化眾生終不厭惓於四攝法常念順行護
0391a01: 持正法不惜身命種諸善根無有疲厭志常
0391a02: 安住方便迴向求法不懈說法無勤供諸
0391a03: 佛故入生死而無所畏於諸榮辱心無憂喜
0391a04: 行少欲知足而不捨世法不壞威儀而能隨
0391a05: 俗起神通慧引導眾生得念總持所聞不忘
0391a06: 善別諸根斷眾生疑以樂說辯演法無礙淨
0391a07: 十善道受天人福修四無量開梵天道以大
0391a08: 乘教成菩薩僧心無放逸不失眾善行如此
0391a09: 法是名菩薩不盡有為何謂菩薩不住無為
0391a10: 謂修學空不以空為證修學無相無作不以
0391a11: 無相無作為證修學無起不以無起為證觀
0391a12: 於無常而不厭善本觀世間苦而不惡生死
0391a13: 觀於無我而誨人不倦觀無所歸而歸趣善
0391a14: 法觀於無生而以生法荷負一切觀於無漏
0391a15: 而不斷諸漏觀無所行而以行法教化眾生
0391b01: 觀於空無而不捨大悲觀正法位而不隨小
0391b02: 乘修如此法是名菩薩不住無為又具福德
0391b03: 故不住無為具智慧故不盡有為大慈悲故
0391b04: 不住無為滿本願故不盡有為是名盡無盡
0391b05: 解脫法門汝等當學爾時彼諸菩薩聞說是
0391b06: 法皆大歡喜稽首佛足歎未曾有言釋迦牟
0391b07: 尼佛乃能於此善行方便言已巳忽然不現還
0391b08: 到彼國。
0391b09: 見阿佛品第十二
0391b10: 爾時世尊問維摩詰汝欲見如來為以何等
0391b11: 觀如來乎維摩詰言如自觀身實相觀佛亦
0391b12: 然我觀如來前際不來後際不去今則不住
0391b13: 不一相不異相不自相不他相非無相非取
0391b14: 相不此岸不彼岸不中流而化眾生觀於寂
0391b15: 滅亦不永滅不此不彼不以此不以彼不可
0392a01: 以智知不可以識識不在方不離方非有為
0392a02: 非無為無示無說不施不慳不戒不犯不忍
0392a03: 不恚不進不怠不定不亂不智不愚不誠不
0392a04: 欺不來不去不出不入一切言語道斷非福
0392a05: 田非不福田非應供養非不應供養非取非
0392a06: 捨非有相非無相同真際等法性不可稱不
0392a07: 可量不可以一切言說分別顯示世尊如來
0392a08: 身為若此作如是觀以斯觀者名為正觀若
0392a09: 他觀者名為邪觀爾時舍利弗問維摩詰汝
0392a10: 於何沒而來生此維摩詰言汝所得法有沒
0392a11: 生乎舍利弗言無沒生也曰若諸法無沒生
0392a12: 相云何問言汝於何沒而來生此於意云何
0392a13: 譬如幻師幻作男女寧沒生耶舍利弗言無
0392a14: 沒生也汝豈不聞佛說諸法如幻相乎答曰
0392a15: 如是若一切法如幻相者云何問言汝於何
0392b01: 沒而來生此舍利弗沒者為虛誑法壞敗之
0392b02: 相生者為虛誑法相續之相菩薩雖沒不盡
0392b03: 善本雖生不長諸惡是時佛告舍利弗有國
0392b04: 名妙喜佛號無動是維摩詰於彼國沒而來
0392b05: 生此舍利弗言未曾有也世尊是人乃能捨
0392b06: 清淨土而來樂此多怒害處維摩詰語舍利
0392b07: 弗於意云何日光出時與冥合乎答曰不也
0392b08: 日光出時則無眾冥維摩詰言夫日何故行
0392b09: 閻浮提答曰欲以明照為之除冥維摩詰言
0392b10: 菩薩如是雖生不淨佛土為化眾生不與愚
0392b11: 闇而共合也但滅眾生煩惱闇耳於是維摩
0392b12: 詰入於三昧現神通力取妙喜世界置於此
0392b13: 土雖入此土如本無異佛告舍利弗汝見此
0392b14: 妙喜世界及無動佛不舍利弗言唯然已巳見
0392b15: 世尊願使一切眾生得清淨土如無動佛獲
0393a01: 神通力如維摩詰世尊我等快得善利得見
0393a02: 是人親近供養其諸眾生若今現在若佛滅
0393a03: 後聞此經者亦得善利復聞已巳信解受持
0393a04: 讀誦解說如法修行若有手得是經典者便
0393a05: 為已巳得法寶之藏若有讀誦解釋其義如說
0393a06: 修行則為諸佛之所護念若能信解此經乃
0393a07: 至一四句偈為他說者當知此人即是受阿
0393a08: 耨多羅三藐三菩提記。
0393a09: 法供養品第十三
0393a10: 爾時釋提桓因白佛言世尊我雖從佛及文
0393a11: 殊師利聞百千經未曾聞此不可思議自在
0393a12: 神通決定實相經典如我解佛所說義趣若
0393a13: 有眾生聞此經法信解受持讀誦之者必得
0393a14: 是法不疑何如說修行斯人則為閉眾惡
0393a15: 趣開諸善門常為諸佛之所護念世尊若有
0393b01: 受持讀誦如說修行者我當與諸眷屬共到
0393b02: 其所其未信者當令生信其已巳信者當為作
0393b03: 護佛言善哉善哉如汝所說吾助爾喜天帝
0393b04: 過去無量阿僧祇劫時是有如來號曰藥王
0393b05: 世界名大莊嚴是時有轉輪聖王名曰寶蓋
0393b06: 七寶具足主四天下王有千子端正勇健爾
0393b07: 時輪王供養藥王如來施諸所安告其千子
0393b08: 汝等亦當如我以深心供養於佛於是千子
0393b09: 受父王命供養藥王如來其王一子名曰月
0393b10: 蓋獨坐思惟寧有供養殊過此者以佛神力
0393b11: 空中有天曰善男子法之供養勝諸供養即
0393b12: 問何謂法之供養天曰汝可往問藥王如來
0393b13: 當廣為汝說即時月蓋王子行詣藥王如來
0393b14: 稽首佛足住一面白佛言世尊諸供養中
0393b15: 法供養勝云何名為法之供養佛言善男子
0394a01: 法供養者諸佛所說深經一切世間難信難
0394a02: 受微妙難見清淨無染非但分別思惟之所
0394a03: 能得菩薩法藏所攝陀羅尼印印之至不退
0394a04: 轉成就六度善分別義順菩提法若聞如是
0394a05: 等經信解受持讀誦以方便力為諸眾生分
0394a06: 別解說顯示分明守護法故是名法之供養
0394a07: 又於諸法如說修行隨順十二因緣離諸邪
0394a08: 見得無生忍無我無眾生而於因緣果報無
0394a09: 違無諍離諸我所依於義不依語依於智不
0394a10: 依識依了義經不依不了義經依於法不依
0394a11: 人隨順法相無所入無所歸無明畢竟滅故
0394a12: 諸行亦畢竟滅乃至生畢竟滅故老死亦畢
0394a13: 竟滅作如是觀十二因緣無有盡相不復起
0394a14: 相是名最上法之供養佛告天帝王子月蓋
0394a15: 從藥王佛聞如是法得柔順忍即解寶衣嚴
0394b01: 身之具以供養佛白佛言世尊如來滅後我
0394b02: 當行法供養守護正法願以威神加哀建立
0394b03: 令我得降伏魔怨修菩薩行佛知其深心所
0394b04: 念而記之曰汝於末後守護法城天帝時王
0394b05: 子月蓋見法清淨聞佛授記以信出家修習
0394b06: 善法具菩薩道以其所得神通總持辯才之
0394b07: 力滿十小劫藥王如來所轉法輪隨而分布
0394b08: 即於此身化度百萬億人於阿耨多羅三藐
0394b09: 三菩提立不退轉十四那由他人深發聲聞
0394b10: 辟支佛心無量眾生得生天上天帝月蓋比
0394b11: 丘則我身是如是天帝當知此要以法供養
0394b12: 於諸供養為上為最第一無比是故天帝當
0394b13: 以法之供養供養於佛。
0394b14: 囑累品第十四
0394b15: 於是佛告彌勒菩薩言彌勒我今以是無量
0395a01: 億阿僧祇劫所集阿耨多羅三藐三菩提法
0395a02: 付囑於汝如是輩經於佛滅後末世之中汝
0395a03: 等當以神力廣宣流布於閻浮提無令斷絕
0395a04: 所以者何未來世中當有善男子善女人發
0395a05: 阿耨多羅三藐三菩提心樂於大法若使不
0395a06: 聞如是等經則失善利彌勒當知若於如是
0395a07: 甚深經典無有恐畏如說修行當知是為久
0395a08: 修道行復有二法名新學者不能決定於甚
0395a09: 深法一者所未聞深經聞之驚怖生疑不能
0395a10: 隨順毀謗不信二者若有護持解說如是深
0395a11: 經者不肯親近供養恭敬有此二法當知是
0395a12: 新學菩薩為自毀傷不能於深法中調伏其
0395a13: 心彌勒復有二法菩薩雖信解深法猶自毀
0395a14: 傷而不能得無生法忍何等為二一者輕慢
0395a15: 新學菩薩而不教誨二者雖信解深法而取
0395b01: 相分別是為二法彌勒菩薩聞說是已白佛
0395b02: 言世尊未曾有也如佛所說我當遠離如斯
0395b03: 之惡若未來世善男子善女人求大乘者當
0395b04: 令手得如是等經與其念力使受持讀誦為
0395b05: 他廣說世尊若後末世有能受持讀誦為他
0395b06: 說者當知是彌勒神力之所建立佛言善哉
0395b07: 善哉彌勒如汝所說佛助爾喜。
0395b08: 
0395b09: 
0395b10: 御錄經海一滴卷之三
0395b11: 音釋
0395b12: 悕虛宜切念也。薝蔔上音瞻下步黑切。眴與瞬同目搖也。儩息恣
0395b13: 切盡也。
