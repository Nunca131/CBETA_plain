0024a01: 御錄宗鏡大綱卷二　　　　　　　兩二
0024a02: 問以心為宗理須究竟約有情界真妄似分
0024a03: 不可雷同有濫圓覺未審以何心為宗答誠
0024a04: 如所問須細識心此妙難知唯佛能辯只為
0024a05: 三乘慕道見有差殊錯指妄心以為真實認
0024a06: 妄賊而為真子劫盡家珍收魚目以作驪珠
0024a07: 空迷智眼所以首楞嚴經云佛告阿難一切
0024a08: 眾生從無始來種種顛倒業種自然如惡
0024a09: 聚諸修行人不能得成無上菩提乃至別成
0024a10: 聲聞緣覺及成外道諸天魔王及魔眷屬皆
0024a11: 由不知二種根本錯亂修習猶如沙欲成
0024a12: 嘉饌縱經塵劫終不能得云何二種阿難一
0024a13: 者無始生死根本則汝今者與諸眾生用攀
0024a14: 緣心為自性者二者無始菩提涅槃元清淨
0024a15: 體則汝今者識精元明能生諸緣緣所遺者
0024b01: 由諸眾生遺此本明雖終日行而不自覺枉
0024b02: 入諸趣又云一切眾生從無始來生死相續
0024b03: 皆由不知常住真心性淨明體用諸妄想此
0024b04: 想不真故有輪轉以不了不動真心而隨輪
0024b05: 迴妄識此識無體不離真心元於無相真原
0024b06: 轉作有情妄想如風起澄潭之浪浪雖動而
0024b07: 常居不動之源似生空界之華華雖現而
0024b08: 匪離虛空之性消空淨浪息潭清唯一真
0024b09: 心周法界又此心不從前際生不居中際
0024b10: 住不向後際滅昇降不動性相一如則從上
0024b11: 稟受以此真心為宗離此修行盡縈魔罥別
0024b12: 有所得悉陷邪林如經云阿難言如來現今
0024b13: 徵心所在而我以心推窮尋逐即能推者我
0024b14: 將為心佛言咄阿難此非汝心阿難矍然避
0024b15: 座合掌起立白佛此非我心當名何等佛告
0025a01: 阿難此是前塵虛妄相想惑汝真性由汝無
0025a02: 始至於今生認賊為子失汝元常故受輪轉
0025a03: 阿難白佛言世尊若此發明不是心者我乃
0025a04: 無心同諸土木離此覺知更無所有云何如
0025a05: 來說此非心我實驚怖唯垂大悲開示未悟
0025a06: 爾時世尊摩阿難頂而告之言如來常說諸
0025a07: 法所生唯心所現一切因果世界微塵因心
0025a08: 成體阿難若諸世界一切所有其中乃至草
0025a09: 葉縷結詰其根元咸有體性縱令虛空亦有
0025a10: 名貌何清淨妙淨明心性一切心而自無
0025a11: 體若汝執分別覺觀所了知性必為心者
0025a12: 此心即應離諸一切色香味觸諸塵事業別
0025a13: 有全性如汝今者承聽我法此則因聲而有
0025a14: 分別縱滅一切見聞覺知內守幽閒猶為法
0025a15: 塵分別影事我非汝執為非心但汝於心
0025b01: 微細揣摩若離前塵有分別性即真汝心若
0025b02: 分別性離塵無體斯則前塵分別影事塵非
0025b03: 常住若變滅時此心則同毛兔角則汝法
0025b04: 身同於斷滅其誰修證無生法忍古釋云能
0025b05: 推者即是妄心皆有緣慮之用亦得名心然
0025b06: 不是真心妄心是真心上之影像故云汝身
0025b07: 汝心皆是妙明真精妙心中所現物若執此
0025b08: 影像為真影像滅時此心即斷故云若執緣
0025b09: 塵即同斷滅故知諸佛境智界空凡夫
0025b10: 身心如影如像若執末為本以妄為真生死
0025b11: 現時方驗不實。又此能推之心若無因緣
0025b12: 即不生起但從緣生緣生之法皆是無常如
0025b13: 鏡裏之形無體而全因外境似水中之月不
0025b14: 實而虛現空輪認此為真愚之甚矣所以慶
0025b15: 喜執而無據七處茫然二祖了而不生一言
0026a01: 契道則二祖求此緣慮不安之心不得即知
0026a02: 真心一切處悟此為宗遂乃最初紹於祖
0026a03: 位阿難因如來推破妄心乃至於五陰六入
0026a04: 十二處十八界七大性一一微細窮詰徹底
0026a05: 唯空皆無自性既非因緣自他和合而有又
0026a06: 非自然無因而生悉是意言識想分別因茲
0026a07: 豁悟妙明真心廣大含容一切處即與大
0026a08: 眾俱達此心同聲讚佛故經云爾時阿難及
0026a09: 諸大眾蒙佛如來微妙閒示身心蕩然得無
0026a10: 礙是諸大眾各各自知心十方見十方
0026a11: 空如觀手中所持葉物一切世間諸所有物
0026a12: 皆即菩提妙明元心心精圓含裹十方反
0026a13: 觀父母所生之身猶彼十方虛空之中吹一
0026a14: 微塵若存若亡如湛巨海流一浮漚起滅無
0026a15: 從了然自知獲本妙心常住不滅禮佛合掌
0026b01: 得未曾有於如來前說偈讚佛妙湛總持不
0026b02: 動尊首楞嚴王世希有消我億劫顛倒想不
0026b03: 歷僧祇獲法身即同初祖直指人心見性成
0026b04: 佛。如上依教所說真妄二心約義似分歸
0026b05: 宗匪別何者真心約理體妄心據相用今以
0026b06: 理恒是心不得心相心恒是理不動心相如
0026b07: 水即波不得波相波即是水不壞波相是以
0026b08: 動靜無際性相一原當凡心而是佛心觀世
0026b09: 諦而成真諦所以華嚴經云菩薩摩訶薩觀
0026b10: 一切法皆以心為自性如是而住若攝境為
0026b11: 心是世俗勝義心之自性即是真如是勝義
0026b12: 勝義如是而住以無所得而為方便雙照真
0026b13: 俗無住住故。問若隨分別立真妄心約此
0026b14: 二心總有幾種答大智論云有二種道一畢
0026b15: 竟空道二分別好惡道若畢竟空道尚不得
0027a01: 一何說多若分別好惡道理從義利事乃
0027a02: 恒沙且約一心古釋有四一紇利陀耶此云
0027a03: 肉團心二緣慮心通指八識三質多耶此云
0027a04: 集起心唯第八識積集種子生起現行四乾
0027a05: 栗陀耶此云堅實心亦云貞實心此是真心
0027a06: 也然第八識無別自體但是真心以不覺故
0027a07: 與諸妄想有和合不和合義和合義者能含
0027a08: 染淨自為藏識不和合者體常不變目為真
0027a09: 如都是如來藏。經云隱為如來藏顯為法
0027a10: 身故知四種心本同一體但從迷悟分多經
0027a11: 偈云佛說如來藏以為阿賴耶惡慧不能知
0027a12: 藏即賴耶識佛說如來藏者即法身在纏之
0027a13: 名以為阿賴耶即是藏識惡慧不能知藏即
0027a14: 賴耶識有執真如與賴耶體別者是惡慧也
0027a15: 然雖四心同體真妄義別本末亦殊前三是
0027b01: 相後一是性性相無礙都是一心即第四真
0027b02: 心以為宗旨。楞伽經云如來藏名阿賴耶
0027b03: 識而與無明七識共俱如大海波常不斷絕
0027b04: 又云如來藏者為無始虛偽惡習所熏名為
0027b05: 識藏若此一心推末歸本者謂證第一義則
0027b06: 得解脫第一義是緣之性若見緣性則脫緣
0027b07: 縛華嚴經云皆一心作論云但是一心者一
0027b08: 切三界唯心轉故諸教同引證成唯心云何
0027b09: 一心而作三界以真如性畢竟無盡故如漩
0027b10: 洑頌云若人欲識真空理身內真如還外
0027b11: 情與非情共一體處處皆同真法界不離幻
0027b12: 色即見空此即真如含一切一念照入於多
0027b13: 劫一一念劫收一切於一境內一切智於一
0027b14: 智中諸境界只用一念觀一境一切諸境同
0027b15: 時會時處帝網現重重一切智通無礙。
0028a01: 又偈云真如淨法界一泯未嘗有隨於染淨
0028a02: 緣遂成十法界隨染緣成六凡法界隨淨緣
0028a03: 成四聖法界。眾生於真性上以情想自異
0028a04: 則六趣昇沉諸聖於無為法中以智行為差
0028a05: 則四聖高下然凡聖雖昇降縛脫似殊於
0028a06: 一真法界之中初無移動又依華嚴宗一心
0028a07: 隨理事立四種法界一理法界者界是性義
0028a08: 無盡事法同一性故二事法界者界是分義
0028a09: 一一義別有分劑故三理事無礙法界者具
0028a10: 性分義圓融無礙四事事無礙法界者一切
0028a11: 分劑事法一一如性融通重重無盡故以此
0028a12: 十法界因理事四法界性相即入真俗融通
0028a13: 遰出無窮成重重無盡法界然是全一心之
0028a14: 法界全法界之一心隨有力無力而立一立
0028a15: 多因相資相攝而或隱或顯如一空森羅
0028b01: 之物像似一水收萬疊之波瀾入宗鏡中坦
0028b02: 然顯現。問心分四名義開多種識之名義
0028b03: 約有幾何答若約同門自相不可分別若約
0028b04: 異門共相隨義似分名約性相有九義包內
0028b05: 外具五名有九者一眼識二耳識三鼻識四
0028b06: 舌識五身識六意識七末那識八阿賴耶識
0028b07: 九淨識義具五者一識自相謂識自證分二
0028b08: 識所變故一切境界從心現起三識相應故
0028b09: 同時受想等心法四識分位故識上四相等
0028b10: 五識實相故謂二空真如是識實性自上諸
0028b11: 法皆不離識總名唯識故知若相若性若境
0028b12: 若心乃至差別分位皆是唯識卷舒匪離總
0028b13: 別同時猶雲霧之依空若波瀾之涌海。性
0028b14: 相境智教理行果等皆唯是識無有一法而
0028b15: 非所標故稱經了義中王諸聖所依之父
0029a01: 若有遇者頓息希望無一法而可求無一事
0029a02: 而不足全獲如來無上之珍寶寧同荊岫璞
0029a03: 中已巳探教海祕密之靈珠豈比驪龍頷下遂
0029a04: 得盡眾生之苦際斷煩惱之病原一念功全
0029a05: 千途自正。故知唯此真實萬法皆空以此
0029a06: 標宗更無等等如觀法經云彼有菩薩名曰
0029a07: 上首作一乞士入城乞食時有比丘名曰恒
0029a08: 伽謂乞士言汝從何來答曰我從真實中來
0029a09: 又問何謂真實答曰寂滅故名為真實又問
0029a10: 寂滅相中有所求無所求耶答曰無所求又
0029a11: 問無所求者何用求耶答曰無所求中吾故
0029a12: 求之又問無所求中何用求耶答曰有所求
0029a13: 者一切皆空得者亦空著者亦空實者亦空
0029a14: 來者亦空語者亦空問者亦空寂滅涅槃一
0029a15: 切虛空分界亦復皆空吾為如是次第空法
0029b01: 而求真實故知若能於法法上求空則於門
0029b02: 門中解脫若人法問答言語來如宗鏡中
0029b03: 像若般若智照寂滅涅槃如宗鏡中明所以
0029b04: 若像若明一切皆空唯有鏡體恒常披露
0029b05: 一切處未嘗出沒故云吾為如是次第空法
0029b06: 而求真實即知一切法皆真實故無所求中
0029b07: 吾故求之矣亦是夫求法者於一切法應無
0029b08: 所求故融大師云若有一法可得即是非時
0029b09: 求也所以淨名經云空當於何求答曰當於
0029b10: 六十二見中求又問六十二見當於何求答
0029b11: 曰當於諸佛解脫中求又問諸佛解脫當於
0029b12: 何求答曰當於一切眾生心行中求。又經
0029b13: 云願求諸佛慧亦不著願求求佛慧尚不令
0029b14: 貪著何其餘善法又菩薩以離願求但眾
0029b15: 生不知求佛道菩薩故發願只云我願求佛
0030a01: 道眾生因此方知發心而求佛道得意自知
0030a02: 無所求也如上所解則念念與實相相應更
0030a03: 無餘念也所以楞伽經云一一相相應遠離
0030a04: 諸見過是知若於諸相常與實相相應自然
0030a05: 遠離諸過會第一義清淨真心朗然明徹而
0030a06: 無念著即事即如唯心直進即佛之所許自
0030a07: 覺之境矣故論偈云自知不隨他寂滅無戲
0030a08: 論無異無分別是則名實相問此唯識大約
0030a09: 有幾種答略有二種一具分二不具分且具
0030a10: 分唯識者以無性理故成真如隨緣義則不
0030a11: 生滅與生滅和合非一非異名阿賴耶識即
0030a12: 是具分若不全依真心事不依理故唯約生
0030a13: 滅便非具分又若決定信入此唯識正理速
0030a14: 至菩提如登車而立至遐方猶乘舟而坐昇
0030a15: 彼岸如成唯識寶生論云謂依大乘成立三
0030b01: 界但唯是識。若知但是自心所作無邊資
0030b02: 糧易為積集不待多時如少用功能成大事
0030b03: 善遊行處猶若掌中由斯理故所有願求當
0030b04: 能圓滿隨意而轉。問真心靡易妙性無生
0030b05: 凡聖同倫云何說妄答本心湛寂絕相離言
0030b06: 性雖自爾以不守性故隨緣染淨且如一水
0030b07: 若珠入則清塵雜則濁又如一空若雲遮則
0030b08: 昏月現則淨故大智度論云譬如清淨池水
0030b09: 狂象入中令其渾濁若清水珠入水即清淨
0030b10: 不得言水外無象無珠心亦如是煩惱入故
0030b11: 能令心濁諸慈悲等善法入心令心清淨然
0030b12: 垢淨不定真妄從緣若味之則念念輪迴遺
0030b13: 失真性若照之則心心寂滅圓證涅槃故知
0030b14: 真妄無因空有言說約真無說約說無真幻
0030b15: 影纔消智光息燄。故遠法師云但內一不
0031a01: 生則無諸有欲塞煩惱之窟穴截生死之根
0031a02: 株但能內觀一念無生則空華三界如風卷
0031a03: 煙幻影六塵猶湯沃雪廓然無際唯一真心
0031a04: 矣進趣大乘方便經云佛言一實境界者謂
0031a05: 眾生心體從本已來不生不滅乃至一切眾
0031a06: 生心一切二乘心一切菩薩心一切諸佛心
0031a07: 皆同不生不滅真如相故乃至盡於十方虛
0031a08: 空一切世界求心形狀無一區分而可得者
0031a09: 但以眾生無明癡闇熏習因緣現妄境界令
0031a10: 生念著所謂此心不能自知妄自謂有起覺
0031a11: 知想計我我所而實無有覺知之相以此妄
0031a12: 心畢竟無體不可見故若無覺知能分別者
0031a13: 則無十方三世一切境界差別之相以一切
0031a14: 法皆不能自有恒依妄心分別故有所謂一
0031a15: 切境界各各不自念為有知此為自知彼為
0031b01: 他是故一切法不能自有則無別異唯依妄
0031b02: 心不了不知內自無故謂有前外所知境界
0031b03: 妄生種種法想謂有謂無謂好謂惡謂是謂
0031b04: 非謂得謂失乃至生於無量無邊法想當如
0031b05: 是知一切諸法皆從妄想生依妄心為本然
0031b06: 此妄心無自相故亦依境界而有所謂緣念
0031b07: 覺知前境界故說名為心又此妄心與前境
0031b08: 界雖俱相依起無前後而此妄心能為一切
0031b09: 境界原主所以者何謂依妄心不了法界一
0031b10: 相故說心有無明依無明力因故現妄境界
0031b11: 亦依無明滅故一切境界滅非依一切境界
0031b12: 自不了故說境界有無明亦非依境界故生
0031b13: 於無明以一切諸佛於一切境界不生無明
0031b14: 故又復不依境界滅故無明心滅以一切境
0031b15: 界從本已來體性自滅未曾有故因如此義
0032a01: 是故但說一切諸法依心為本當知一切諸
0032a02: 法悉名為心以義體不異為心所攝故又一
0032a03: 切諸法從心所起與心作相和合而有共生
0032a04: 共滅同無有住以一切境界但隨心所緣念
0032a05: 念相續故而得住持暫時而有如上廣引佛
0032a06: 言委曲周細只為成後學之信明我自心寶
0032a07: 藏論云古鏡照精其精自形古教照心其心
0032a08: 自明當知一心一切心無塵可異一切性
0032a09: 含一性有法皆同無形而廓徹虛空誰分彼
0032a10: 此搜而任窮法界莫得纖毫何故眾生界
0032a11: 中即今顯現斯則皆因妄念積集熏成如鏡
0032a12: 上之塵似遮光影若空中之霧暫混清虛但
0032a13: 有一法現前皆是自心分別設當一念纔起
0032a14: 盡因幻境牽生起滅同時更無前後若知能
0032a15: 所無體頓悟人空法空忽了物我無依始信
0032b01: 境寂心寂是以有心緣想萬境摐然無念意
0032b02: 持纖塵不現終無心外法能與心為緣但是
0032b03: 自心生還與心為相是知若不於宗鏡正義
0032b04: 之中所有知解皆是邪道宗黨設形言說悉
0032b05: 墮惡見論議此宗鏡法義可以憑准正理無
0032b06: 差可以依行現前得力萬邪莫迴其致千聖
0032b07: 不改其儀遂能洗惑塵消滯慮湛幽抱豁神
0032b08: 襟獨妙絕倫故無等等問若言有真有妄是
0032b09: 法相宗若言無真無妄是破相宗今論法性
0032b10: 宗云何立真立妄又說非真非妄答今宗鏡
0032b11: 所論非是法相立有亦非破相歸空但約性
0032b12: 宗圓教以明正理即以真如不變不礙隨緣
0032b13: 是其圓義若法相宗一向說有真有妄若破
0032b14: 相宗一向說非真非妄此二門各著一邊俱
0032b15: 可思議今此圓宗前空有二門俱存又不違
0033a01: 礙此乃不可思議若定說有無二門皆可思
0033a02: 議今以不染而染則不變隨緣染而不染則
0033a03: 隨緣不變實不可以有無思亦不可為真妄
0033a04: 惑斯乃不思議之宗趣非情識之所知今假
0033a05: 設文義對治只為破其邪執若情虛則智絕
0033a06: 病差則藥消能窮始末之由方洞圓常之旨。
0033a07: 唯七言絕想可會斯玄於隨緣門初即迷
0033a08: 真起妄後乃悟妄即真於迷悟中似分終始
0033a09: 約不變門妄自本空誰論前後真俗無性凡
0033a10: 聖但名譬如迷繩作蛇疑杌為鬼真諦非有
0033a11: 世諦非無二諦相成不墮邪見是以俗諦不
0033a12: 得不有有常自空真諦不得不空空恒徹有
0033a13: 今時學者多迷空有二門盡成偏見唯尚一
0033a14: 切不立拂歸空於相違差別義中全無智
0033a15: 眼既不辯惑何以釋疑故云涅槃心易得差
0033b01: 別智難明若能空有門中雙遮雙照真俗諦
0033b02: 內不即不離方可弘法為人紹隆覺位。問
0033b03: 真妄二心行相各異如何融會得入法性之
0033b04: 圓宗答但了妄念無生即是真心不動此不
0033b05: 動之外更無毫釐法可得。所以古師廣釋
0033b06: 真妄交徹之義云夫真妄者若約三性圓成
0033b07: 是真計為妄依他起性通真通妄淨分同
0033b08: 真染分為妄約計為妄者情有即是理無
0033b09: 妄徹真也理無即是情有真徹妄也若染分
0033b10: 依他為妄者緣生無性妄徹真也無性緣成
0033b11: 真徹妄也若約隨俗說真妄者真妄本虛則
0033b12: 居然交徹真妄皆真則本來一味故知真妄
0033b13: 常交徹亦不壞真妄之相則該妄之真真非
0033b14: 真而湛寂徹真之妄妄非妄而雲興如水該
0033b15: 波而非水濕性凝停波徹水而非波洪濤淘
0034a01: 涌則不存不泯性相歷然一一融通重重交
0034a02: 徹無障無閡體用相收入宗鏡中自然法爾
0034a03: 故先德云然其真妄所以交徹者不離一心
0034a04: 故禪原集云謂一切凡聖根本悉是一法界
0034a05: 心性覺寶光各各圓滿本不名諸佛亦不名
0034a06: 眾生祗以此心靈妙自在不守自性隨迷悟
0034a07: 之緣成凡聖之事又雖隨緣而不失自性常
0034a08: 非虛妄常無變異不可破壞唯是一心遂名
0034a09: 真如故此一心常具二門未曾暫闕祗隨緣
0034a10: 門中凡聖無定謂本來未曾覺悟故說煩惱
0034a11: 無始若修證即煩惱斷盡故說有終然實無
0034a12: 別始覺亦無不覺畢竟平等。大智度論云
0034a13: 菩薩云何觀心念處菩薩觀內外心是內心
0034a14: 有三相生住滅作是念是心無所從來滅亦
0034a15: 無所至但從內外因緣和合生是心無有定
0034b01: 實相亦無實生住滅亦不過去未來現在世
0034b02: 中是心不在內不在外不在中間是心亦無
0034b03: 性無相亦無生者無使生者外有種種種雜
0034b04: 六塵因緣內有顛倒心想生滅相續故彊名
0034b05: 為心如是心中實心相不可得是心性不生
0034b06: 不滅常是淨相客煩惱相著故名為不淨心
0034b07: 心不自知何以故是心心相空故是心本末
0034b08: 無有實法是心與諸法無合無散亦無前際
0034b09: 後際中際無色無形無對但顛倒虛誑生是
0034b10: 心空無我無我所無常無實是名隨順心觀
0034b11: 知心相無生入無生法中何以故是心無生
0034b12: 無性無相智者能知智者雖觀是心生滅相
0034b13: 亦不得實生滅法不分別垢淨而得心清淨
0034b14: 以是心清淨故不為客塵煩惱所染如是等
0034b15: 觀內心觀外心觀內外心亦如是故知法本
0035a01: 不有因心故生離憶想而無法可成除分別
0035a02: 而無塵可現又反觀憶想分別畢竟無生從
0035a03: 三際求求之不見向十方覓覓之無蹤既無
0035a04: 能起之心亦無所滅之起滅俱離所離亦
0035a05: 空心境豁然名為見道於見道中相待之真
0035a06: 妄自融對治之能所皆絕能所盡處自然成
0035a07: 佛如華嚴論云此經云以少方便疾得菩提
0035a08: 不同權教菩薩同有為故立能證所證也一
0035a09: 念之間無有能所能所盡處名為正覺亦不
0035a10: 同小乘滅能所也了能所本無動故此乃任
0035a11: 法性故動寂皆平為本智非動寂故妄謂為
0035a12: 動愚夫不了棄動而求寂為大苦也故維摩
0035a13: 經云五受陰洞達空為苦義為小乘有忻厭
0035a14: 故即苦生。問如上所說真妄二心但是文
0035a15: 理會歸何方便門得親見性答妄息心空真
0035b01: 知自現若作計校轉益妄心但妙悟之時諸
0035b02: 緣自絕如古佛悟道頌云因星見悟悟罷非
0035b03: 星不逐於物不是無情又寶藏論云非有非
0035b04: 空萬物之宗非空非有萬物之母出之無方
0035b05: 入之無所包含萬有而不為事應化萬端而
0035b06: 不為主道性如是豈可度量見性之時自然
0035b07: 披露所以古偈云妄息寂則生寂生知則現
0035b08: 知生寂已捨了了唯真見。如學人問黃檗
0035b09: 和尚祗如目前虛空可不是境豈無指境見
0035b10: 心答甚麼心向境上見設爾得見元來祗是
0035b11: 照境心如人以鏡照面縱得眉目分明元來
0035b12: 祗是影像何關汝事問若不因照如何得見
0035b13: 答若涉因常須假物有甚麼了時汝不見道
0035b14: 撒手似君無一物徒勞謾說數千般問他若
0035b15: 識了照時亦無物師答若是無物更何處得
0036a01: 照汝莫開眼寱語復云百種多知不如無求
0036a02: 乃第一道人。夫宗鏡本懷但論其道設備
0036a03: 陳文義為廣被機同此指南終無別旨切
0036a04: 不可依文失其宗趣若悟其道則可以承紹
0036a05: 可以傳衣。又古人云此事似空不空似有
0036a06: 不有隱隱常見只是求其處所不可得是以
0036a07: 若定空則歸斷見若實有則落常情若有處
0036a08: 所則成其境故知此事非心所測非智所知
0036a09: 故先聖悟道頌云有無去來心永息內外中
0036a10: 間都總無欲見如來真佛處但看石羊生得
0036a11: 駒如此妙達之後道尚不存豈可更論知解
0036a12: 會不會之妄想乎如古德偈云勸君學道莫
0036a13: 貪求萬事無心道合頭無心始體無心道體
0036a14: 得無心道也休。問覺體不遷假名有異凡
0036a15: 聖既等眾生何不覺知若言不迷教中云何
0036b01: 說有迷悟答只為因本覺真心而起不覺因
0036b02: 不覺故成始覺如因地而倒因方故迷又因
0036b03: 地而起因方故悟則覺時雖悟悟處常空不
0036b04: 覺似迷迷時本寂是以迷悟一際情想自分
0036b05: 為有虛妄之心還施虛妄之藥經云佛言我
0036b06: 說三乘十二分教如空拳誑小兒是事不知
0036b07: 號曰無明祖師偈云如來一切法除我一切
0036b08: 心我無一切心何須一切法故知己已眼若開
0036b09: 真明自發所治之迷悟見病既亡能治之權
0036b10: 實法藥自廢夫悟此法者非假他智與異術
0036b11: 也或直見者如開藏取寶剖蚌得珠光發襟
0036b12: 懷影含法界如融大師頌云瞎狗吠茅叢盲
0036b13: 人唱賊虎循聲故致迷良由目無若得心
0036b14: 開照理之時諸見皆絕不見佛法是不見世
0036b15: 法非以自性中言思道斷故。如起信鈔云
0037a01: 離言說相豈可以言談離心緣相豈可以心
0037a02: 度實謂心言路絕唯證相應耳且夫凡言說
0037a03: 者從覺觀生是共相和合而起分別者因意
0037a04: 識生是計度比量而起以要言之皆因不覺
0037a05: 教觀隨生若無不覺之心一切諸法悉無自
0037a06: 相可說除方便門而為開示究竟指歸無言
0037a07: 之道故論云若離不覺之心則無真覺自相
0037a08: 可說以覺對不覺說共相而轉若無不覺覺
0037a09: 無自相如獨掌不鳴思之可見乃至染淨諸
0037a10: 法悉亦如是皆相待有畢無自體可說如離
0037a11: 長何有短離高何有低若入宗鏡中自然絕
0037a12: 待。問不覺妄心元無自體若覺悟妄心起
0037a13: 時無有初相則全成真覺此真覺相為復隨
0037a14: 妄俱遣為當始終建立答因妄說真真無自
0037a15: 相從真起妄妄體本虛妄既歸空真亦不立
0037b01: 起信論云不覺義者謂從無始來不如實知
0037b02: 真如法一故不覺心起而有妄念自無實相
0037b03: 不離本覺猶如迷人依方故迷迷無自相不
0037b04: 離於方眾生亦爾依於覺故而有不覺妄念
0037b05: 迷生然彼不覺自無實相不離本覺復待不
0037b06: 覺以說真覺不覺既無真覺亦遣此則明真
0037b07: 覺之名待於妄想若離不覺即無真覺自相
0037b08: 可說是明所說真覺必待不覺若不相待即
0037b09: 無自他待他而有亦無自相自相既無何有
0037b10: 他相是顯諸法無所得義論云當知一切染
0037b11: 法淨法皆悉相待無有自相可說大智度論
0037b12: 云若世諦如毫釐許有實者第一義諦亦應
0037b13: 有實此之謂也又凡立真妄皆是隨他意語
0037b14: 化門中收若頓見性人誰論斯事如今不直
0037b15: 悟一心者皆為邪曲設外求佛果者皆不為
0038a01: 正如寒山子詩云邪道不用行行之轉辛苦
0038a02: 不用求佛果識取心王主是知若見有法可
0038a03: 求有道可行皆失心王自宗之義若直入宗
0038a04: 鏡萬事休息凡聖情盡安樂妙常離此起心
0038a05: 皆成疲苦。問真諦不謬本覺非虛云何同
0038a06: 妄一時俱遣答因迷立覺說妄標真皆徇機
0038a07: 宜各無自體約世俗有依實諦無但除相待
0038a08: 之名非滅一靈之性性唯絕待事有對治遣
0038a09: 蕩為破執情建立為除斷見苦行伏諸外道
0038a10: 神通化彼愚癡三昧降眾天魔空觀祛其相
0038a11: 縛見苦斷集為對增上慢人證滅修真皆成
0038a12: 戲論之者盡是權智引入斯宗則無一法可
0038a13: 興無一法可遣四魔不能大覺不能增旋
0038a14: 心而義理全消會旨而名言自絕問既云真
0038a15: 心絕理出有無云何教中廣說無生無相
0038b01: 之旨答一心之門微妙難究功德周備事理
0038b02: 圓通知解罕窮分別不及目為無相實無有
0038b03: 法可稱無相之名詺作無生亦無有法以顯
0038b04: 無生之理發菩提心論云菩薩觀一切善不
0038b05: 善我無我實不實空不空世諦真諦正定邪
0038b06: 定有為無為有漏無漏黑法白法生死涅槃
0038b07: 如法界性一相無相此中無法可名無相亦
0038b08: 無有法以為無相是則名為一切法印不可
0038b09: 壞印於是印中亦無印相是名真實智慧釋
0038b10: 曰一切法印者以此心印印一切法楷定真
0038b11: 實不可壞印者一切有無內外等法不能破
0038b12: 壞故於此印中亦無印相者萬法皆空亦無
0038b13: 所印所印之法既無能印之智非有如是通
0038b14: 達名為真實智慧。問若一切法即心自性
0038b15: 云何又說性亦非性答即心自性此是表詮
0039a01: 由一切法無性故即我心之實性性亦非性
0039a02: 者比是遮詮若能超遮表之文詮泯即離之
0039a03: 情執方為見性己已眼圓明如今若要頓悟自
0039a04: 心開佛知見但了自性一切處凡有見聞
0039a05: 皆從心現心外無有一毫釐法而有體性各
0039a06: 各不相知各各不相到何者以是一法故無
0039a07: 法可相知相到若有二法即相來以知若
0039a08: 凡若聖若境若智皆同一性所謂無性此無
0039a09: 性之旨是得道之宗如華嚴經偈云諸法無
0039a10: 作用亦無有體性是故彼一切各各不相知
0039a11: 釋曰果從因生果無體性因由果立因無體
0039a12: 性因無體性何有感果之用果無體性豈有
0039a13: 酬因之能又互相待故無力也以他為自故
0039a14: 無體也是故體用俱無所以一切法各各不
0039a15: 相知也。肇論云夫人之所謂動者以昔物
0039b01: 不至今故曰動而非靜我之所謂靜者亦以
0039b02: 昔物不至今故曰靜而非動動而非靜以其
0039b03: 不來靜而非動以其不去然則所造未嘗異
0039b04: 所見未嘗同逆之所謂塞順之所謂通苟得
0039b05: 其道復何滯哉傷夫人情之惑久矣目對真
0039b06: 而莫覺既知物之不來而謂今物而可
0039b07: 物既不來今物何可何則求向物於向
0039b08: 於向未嘗無責向物於今於今未嘗有於今
0039b09: 未嘗有以明物不來於向未嘗無故知物不
0039b10: 去覆而求今今亦不是謂昔物自在昔不
0039b11: 從今以至昔今物自在今不從昔以至今既
0039b12: 無返之微朕又何物而可動乎釋云昔物
0039b13: 自在昔今物自在今如紅顏自在童子之身
0039b14: 白首自處老年之體所以云人則謂少壯同
0039b15: 體百齡一質徒知年不覺形隨世人雖知
0040a01: 歲月在於古豈覺當時之貌亦隨年在於
0040a02: 昔時則童子不至老年老年不至童子剎那
0040a03: 不相知念念不相待豈得少壯同體百齡一
0040a04: 質耶又年形亦此是遷義即此遷中有
0040a05: 不遷也年在時形在日是謂不遷
0040a06: 而人乃謂日之人遷至今日是謂惑矣又
0040a07: 昔自在昔何須遷至今今自在今何須遷至
0040a08: 昔故論云是以言不必古今常存以其
0040a09: 不動稱去不必去謂不從今至古以其不來
0040a10: 經中言遷未必即遷以古在古以今在今故
0040a11: 也所以言無常者防人之常執言常住者防
0040a12: 人之斷執言雖乖而理不異語雖反而真不
0040a13: 遷不可隨方便有無之言迷一心不遷之性。
0040a14: 人則求古於今謂其不住吾則求今於古
0040a15: 知其不去今若至古古應有今古若至今今
0040b01: 應有古今而無古以知不來古而無今以知
0040b02: 不去若古不至今今不至古事各性住有何
0040b03: 物而可去來大涅槃經云人命不停過於山
0040b04: 水夫無常有二一者敗壞無常二者念念無
0040b05: 常人只知壞滅無常而不覺念念無常論云
0040b06: 若動而靜似去而留經說無常速疾猶似流
0040b07: 動據理雖則無常前後不相來故如靜也
0040b08: 雖則念念謝古今各性而住當處自寂故
0040b09: 如留也又雖說古今各性而住當處自寂而
0040b10: 宛然念念不住前後相續也則非常非斷非
0040b11: 動非靜見物性之原也。若能見法是心隨
0040b12: 緣了性無一法從外而入無一法從內而生
0040b13: 無一法和合而有無一法自然而成如是則
0040b14: 尚不見一微毫住相寧觀萬法去來斯乃徹
0040b15: 底明宗透峰見性心心常合道念念不違宗
0041a01: 去住同時古今一貫故法華經云我觀久遠
0041a02: 猶若今日維摩經云法無去來常不住故若
0041a03: 了此無所住之真心不變異之妙性方究竟
0041a04: 明不遷矣已上論中借世相之古今寄明不
0041a05: 遷同入真實是以時因法立法自本無所依
0041a06: 之法體猶空能依之古今奚有若假方隅而
0041a07: 辯法因指見月而無妨或徇方便而迷真執
0041a08: 解違宗而反。
0041a09: 
0041a10: 御錄宗鏡大綱卷二
0041a11: 音釋
0041a12: 罥音罔也。矍音钁驚視。漩洑上音旋下音服水回流。遰大計切音
0041a13: 第。摐音窗撞也。祛音區遣也。詺音命辨別物名。
