0407b02: 思益梵天所問經
0407b03: 佛在王舍城迦蘭陀竹林大眾恭敬圍繞而
0407b04: 為說法於是網明菩薩白佛言世尊如來身
0407b05: 相超百千萬日月光明我自惟念若有眾生
0407b06: 能見佛身甚為希有我復惟念若有眾生能
0407b07: 見佛身皆是如來威神之力佛告網明如是
0407b08: 如是如汝所言若佛不加威神眾生無有能
0407b09: 見佛身亦無能問網明當知如來有光名寂
0407b10: 莊嚴若有眾生遇斯光者能見佛身。又如
0407b11: 來光名示一切色佛以此光能令眾生皆見
0407b12: 佛身無量種色網明當知如來若以一劫若
0407b13: 減一劫說此光明力用名號不可窮盡爾時
0407b14: 網明菩薩白佛言未曾有也世尊如來身者
0407b15: 即是無量光明之藏說法方便亦不可思議。
0408a01: 爾時世尊即放光明照此三千大千世界
0408a02: 時東方過七十二恒河沙佛土有國名清潔
0408a03: 佛號日月光如來有菩薩梵天名曰思益住
0408a04: 不退轉見此光已巳到日月光佛所白佛言世
0408a05: 尊我欲詣娑婆世界釋迦牟尼佛所親近諮
0408a06: 受其佛告梵天思益菩薩言彼娑婆國有若
0408a07: 干千億諸菩薩集汝應以十法遊於彼土何
0408a08: 等為十於毀於譽心無增減聞善聞惡心無
0408a09: 分別於諸愚智等以悲心於上中下眾生之
0408a10: 類意常平等於輕毀供養心無有二於他闕
0408a11: 失莫見其過見種種乘皆是一乘聞三惡道
0408a12: 亦勿驚畏於諸菩薩生如來想佛出五濁世
0408a13: 生希有想梵天汝當以此十法遊彼世界。
0408a14: 爾時日月光佛國有諸菩薩白佛言世尊我
0408a15: 得大利不生如是惡眾生中其佛告言善男
0408b01: 子勿作是語所以者何若菩薩於此國中百
0408b02: 千萬劫淨修梵行不如彼土從旦至食無瞋
0408b03: 礙心其福為勝。於是思益梵天與萬二千
0408b04: 菩薩俱於彼佛土忽然不現譬如壯士屈伸
0408b05: 臂頃到娑婆世界釋迦牟尼佛所頭面禮佛
0408b06: 足右繞三匝住一面。爾時佛告網明菩
0408b07: 薩汝見是思益梵天不唯然已巳見網明當知
0408b08: 思益梵天於諸正問菩薩中為最第一於諸
0408b09: 善分別諸法菩薩中為最第一於諸決疑菩
0408b10: 薩中為最第一。爾時網明菩薩問思益梵
0408b11: 天言佛說汝於正問菩薩中為最第一何謂
0408b12: 菩薩所問為正問耶梵天言網明若菩薩以
0408b13: 彼我問名為邪問分別法問名為邪問若無
0408b14: 彼我問名為正問不分別法問名為正問又
0408b15: 網明以生故問名為邪問以滅故問名為邪
0409a01: 問以住故問名為邪問若不以生故問不以
0409a02: 滅故問不以住故問名為正問又網明若菩
0409a03: 薩為垢故問名為邪問為淨故問名為邪問
0409a04: 為生死故問名為邪問為出生死故問名為
0409a05: 邪問為涅槃故問名為邪問若不為垢淨故
0409a06: 問不為生死出生死故問不為涅槃故問名
0409a07: 為正問所以者何法位中無垢無淨無生死
0409a08: 無涅槃又網明若菩薩為見故問為斷故問
0409a09: 為證故問為修故問為得故問為果故問名
0409a10: 為邪問若無見無斷無證無修無得無果故
0409a11: 問名為正問又網明是善是不善故問名為
0409a12: 邪問是世間法是出世間法是罪法是無罪
0409a13: 法是有漏法是無漏法是有為法是無為法
0409a14: 如是等二法隨有所依而問者名為邪問若
0409a15: 不見二不見不二問名為正問又網明若菩
0409b01: 薩分別佛問名為邪問分別法分別僧分別
0409b02: 眾生分別佛國分別諸乘問名為邪問若於
0409b03: 法不作一異問者名為正問又網明一切法
0409b04: 正一切法邪網明言梵天何謂一切法正一
0409b05: 切法邪梵天言於諸法性無心故一切法名
0409b06: 為正若於無心法中以心分別觀者一切法
0409b07: 名為邪一切法離相名為正若不信解是離
0409b08: 相是即分別諸法若分別諸法則入增上慢
0409b09: 隨所分別皆名為邪網明言何謂為諸法正
0409b10: 性梵天言諸法離自性離欲際是名正性網
0409b11: 明言少有能解如是正性者梵天言是正性
0409b12: 不一不多網明若善男子善女人能如是知
0409b13: 諸法正性若已巳知若今知若當知是人無有
0409b14: 法已巳得無有法今得無有法當得所以者何
0409b15: 佛說無得無分別名為所作已巳辦相若人聞
0410a01: 是諸法正性勤行精進是名如說修行。思
0410a02: 益梵天白佛言世尊誰應受供養佛告梵天
0410a03: 不為世法之所牽者世尊誰能消供養佛言
0410a04: 於法無所取者世尊誰為世間福田佛言不
0410a05: 壞菩提性者世尊誰為眾生善知識佛言於
0410a06: 一切眾生不捨慈心者世尊誰知報佛恩佛
0410a07: 言不斷佛種者世尊誰能供養佛佛言能通
0410a08: 達無生際者世尊誰能親近於佛佛言乃至
0410a09: 失命因緣不毀禁者。世尊何謂菩薩能為
0410a10: 施主佛言菩薩能教眾生一切智心世尊何
0410a11: 謂菩薩能奉禁戒佛言常能不捨菩提之心
0410a12: 世尊何謂菩薩能行忍辱佛言見心相念念
0410a13: 滅世尊何謂菩薩能行精進佛言求心不得
0410a14: 世尊何謂菩薩能行禪定佛言除身心相
0410a15: 世尊何謂菩薩能行智慧佛言於一切法無
0410b01: 有戲論世尊何謂菩薩能行慈心佛言不生
0410b02: 眾生想世尊何謂菩薩能行悲心佛言不生
0410b03: 法想世尊何謂菩薩能行喜心佛言不生我
0410b04: 想世尊何謂菩薩能行捨心佛言不生彼我
0410b05: 想。世尊何謂菩薩行佛言能淨身口意
0410b06: 業爾時世尊而說偈言。
0410b07: 若身淨無惡口淨常實語心淨常行慈
0410b08: 是菩薩行知法名為佛知離名為法
0410b09: 知無名為僧是菩薩行不依止欲界
0410b10: 不住色無色行如是禪定是菩薩行
0410b11: 信解諸法空及無相無作而不盡諸漏
0410b12: 是菩薩行
0410b13: 思益梵天復白佛言世尊所說四聖諦何等
0410b14: 是真聖諦梵天苦不名為聖諦苦集不名為
0410b15: 聖諦苦滅不名為聖諦苦滅道不名為聖諦
0411a01: 所以者何若苦是聖諦者一切牛驢畜生等
0411a02: 皆應有苦聖諦若集是聖諦者一切在所生
0411a03: 處眾生皆應有集聖諦所以者何以集故生
0411a04: 諸趣中若苦滅是聖諦者觀滅者說斷滅者
0411a05: 皆應有滅聖諦若道是聖諦者緣一切有為
0411a06: 道者皆應有道聖諦梵天以是因緣故當知
0411a07: 聖諦非苦非集非滅非道聖諦者知苦無生
0411a08: 是名苦聖諦知集無和合是名集聖諦於畢
0411a09: 竟滅法中知無生無滅是名滅聖諦於一切
0411a10: 法平等以不二法得道是名道聖諦梵天真
0411a11: 聖諦者無有虛妄。梵天若行者言我知見
0411a12: 苦是虛妄我斷集是虛妄我證滅是虛妄我
0411a13: 修道是虛妄所以者何是人遺失佛所護念
0411a14: 是故說為虛妄何等是佛所護念謂不憶念
0411a15: 一切諸法是名佛所護念若行者住是念中
0411b01: 則不住一切相若不住一切相則住實際若
0411b02: 住實際是名不住心若不住心是人名為非
0411b03: 實語非妄語者梵天是故當知若非實非虛
0411b04: 妄者是名聖諦。非離生死得涅槃名為聖
0411b05: 諦若人證如是四諦是名世間實語者梵天
0411b06: 當來有比丘不修身不修戒不修心不修慧
0411b07: 是人說生相是苦諦眾緣和合是集諦滅法
0411b08: 是滅諦以二法求相是道諦佛言我說此愚
0411b09: 人是外道徒黨我非彼人師彼非我弟子是
0411b10: 人墮於邪道破失法故說言有諦梵天且觀
0411b11: 我坐道時不得一法是實是虛妄若我不
0411b12: 得法是法寧可於眾中有言說有論議有教
0411b13: 化耶。梵天如來坐道場時唯得虛妄顛倒
0411b14: 所起煩惱畢竟空性以無所得故得以無所
0411b15: 知故知所以者何我所得法不可見不可聞
0412a01: 不可覺不可識不可取不可不可說不可
0412a02: 難出過一切法相無語無說無有文字無言
0412a03: 說道梵天此法如是猶如虛空汝欲於如是
0412a04: 法中得利益耶梵天言不也世尊諸佛如來
0412a05: 甚為希有成就未曾有法深入大慈大悲得
0412a06: 如是寂滅相法而以文字言說教人令得世
0412a07: 尊其有聞是能信解者當知是人不從小功
0412a08: 德來世尊是法一切世間之所難信所以者
0412a09: 何世間貪實而是法無實無虛妄世間貪
0412a10: 法而是法無法無非法世間貪涅槃而
0412a11: 是法無生死無涅槃世間貪善法而是法
0412a12: 無善無非善世間貪樂而是法無苦無樂
0412a13: 世間貪佛出世而是法無佛出世亦無涅
0412a14: 槃雖有說法而是法非可說相雖讚說僧而
0412a15: 僧即是無為是故此法一切世間之所難信
0412b01: 譬如水中出火火中出水難可得信如是煩
0412b02: 惱中有菩提菩提中有煩惱是亦難信所以
0412b03: 者何如來得是虛妄煩惱之性亦無法可得
0412b04: 有所說法亦無有形雖有所知亦無分別證
0412b05: 涅槃亦無滅者世尊若有善男子善女人能
0412b06: 信解如是法義者當知是人安住道當知
0412b07: 是人破壞魔軍當知是人得一切種智當知
0412b08: 是人轉於法輪當知是人作無量佛事。
0412b09: 佛告梵天若人能於如來所說文字語言章
0412b10: 句通達隨順不違不逆和合為一隨其義理
0412b11: 不隨章句言辭而善知言辭所應之相知如
0412b12: 來以何言說法以何隨宜說法以何方便說
0412b13: 法以何法門說法以何大悲說法梵天若菩
0412b14: 薩能知如來以是五力說法是菩薩能作佛
0412b15: 事。
0413a01: 爾時網明菩薩白佛言世尊是思益梵天云
0413a02: 何聞大悲法而不喜悅思益言善男子若識
0413a03: 在二法則有喜悅若識在無二實際法中則
0413a04: 無喜悅譬如幻人見幻戲事無所喜悅菩薩
0413a05: 知諸法相如是則於如來若說法若神通亦
0413a06: 無喜悅又善男子如佛所化人聞佛說法不
0413a07: 喜不悅菩薩知諸法相與化無異於如來所
0413a08: 不加喜悅於餘眾生無下劣想網明言梵天
0413a09: 汝今見諸法如幻相耶梵天言若人分別諸
0413a10: 法者汝當問之網明言汝今於何處行梵天
0413a11: 言一切凡夫行處吾於彼行善男子凡夫行
0413a12: 賢聖行皆無二無差別善男子一切行非行
0413a13: 一切說非說一切道非道。網明言汝說一
0413a14: 切凡夫行處吾於彼行者則有行相梵天言
0413a15: 若我有所生處應有行相網明言汝若不生
0413b01: 云何教化眾生梵天言佛所化生吾如彼生
0413b02: 網明言佛化所生則無生處梵天言寧可見
0413b03: 不網明言以佛力故見梵天言我生亦如是
0413b04: 以業力故網明言汝於起業中行耶梵天言
0413b05: 我不於起業中行網明言云何言以業力故
0413b06: 梵天言如業性力亦如是是二不出於如爾
0413b07: 時舍利弗白佛言世尊若有能入是菩薩隨
0413b08: 宜所說法中者得大功德所以者何世尊乃
0413b09: 至聞是上人名字尚得大利何聞其所說
0413b10: 譬如有樹不依於地在虛空中而現根莖枝
0413b11: 葉華果甚為希有此人行相亦復如是不住
0413b12: 一切法而於十方現有行有生死亦有如是
0413b13: 智慧辯才世尊若有善男子善女人聞是智
0413b14: 慧自在力者其誰不發阿耨多羅三藐三菩
0413b15: 提心。於是迦葉問網明菩薩言善男子仁
0414a01: 者幾時當得阿耨多羅三藐三菩提網明言
0414a02: 大迦葉若有問幻所化人汝幾時當得阿耨
0414a03: 多羅三藐三菩提是幻人當云何答大迦葉
0414a04: 言善男子幻所化人無定相當何所答網
0414a05: 明言大迦葉一切諸法亦如幻所化人無決
0414a06: 定相誰可問言汝幾時當成阿耨多羅三藐
0414a07: 三菩提大迦葉言善男子幻所化人離於自
0414a08: 相無異無別無所志願汝亦如是耶若如是
0414a09: 者汝云何能利益無量眾生網明言阿耨多
0414a10: 羅三藐三菩提即是一切眾生性一切眾生
0414a11: 性即是幻性幻性即是一切法性於是法中
0414a12: 我不見有利不見無利大迦葉言善男子汝
0414a13: 今不令眾生住菩提耶網明言諸佛菩提有
0414a14: 住相耶大迦葉言無也網明言是故我不令
0414a15: 眾生住於菩提亦不令住聲聞辟支佛道大
0414b01: 迦葉言善男子汝今欲趣何所網明言我所
0414b02: 趣如如趣大迦葉言如無所趣亦無有轉網
0414b03: 明言如如無趣無轉一切法住如相故我無
0414b04: 趣無轉大迦葉言若無趣無轉汝云何教化
0414b05: 眾生網明言若人發願則是不能教化眾生
0414b06: 若人於法有轉是亦不能教化眾生大迦葉
0414b07: 言善男子汝不轉眾生生死耶網明言我尚
0414b08: 不得生死何況於生死中而轉眾生大迦葉
0414b09: 言汝不令眾生得涅槃耶網明言我尚不見
0414b10: 涅槃何況教化眾生令住涅槃大迦葉言善
0414b11: 男子若汝不得生死不見涅槃何故今為無
0414b12: 量眾生行於菩提此豈不為滅度眾生耶網
0414b13: 明言若菩薩得生死分別涅槃因眾生行菩
0414b14: 提此則不應說為菩薩大迦葉言善男子汝
0414b15: 今於何處行網明言我非生死中行非涅槃
0415a01: 中行亦不以眾生相行大迦葉如汝所問汝
0415a02: 何處行者如佛所化人行處吾於彼行大迦
0415a03: 葉言佛所化人無有行處網明言當知一切
0415a04: 眾生所行亦如是相大迦葉言佛所化人無
0415a05: 貪無恚無癡若一切眾生所行如是相者眾
0415a06: 生貪恚癡從何所起網明言我今問汝隨意
0415a07: 答我大迦葉汝今寧有貪恚癡不答言無也
0415a08: 網明言是貪恚癡盡滅耶答言不也網明言
0415a09: 若大迦葉今無貪恚癡亦不盡滅者汝置貪
0415a10: 瞋癡於何所耶答言善男子凡夫從顛倒起
0415a11: 妄想分別生貪恚癡耳賢聖法中善知顛倒
0415a12: 實性故無妄想分別是以無貪恚癡大迦葉
0415a13: 於汝意云何若法從顛倒起是法為實為虛
0415a14: 妄耶答言是法虛妄非是實也網明言若法
0415a15: 非實可令實耶答言不也網明言若法非實
0415b01: 仁者欲於是中得貪恚癡耶答言不也網明
0415b02: 言若然何者是貪恚癡能惱眾生者答言善
0415b03: 男子若爾者一切從本已巳來離貪恚癡相網
0415b04: 明言以是故我說一切法相如佛所化。
0415b05: 佛告迦葉是網明菩薩當得作佛號普光自
0415b06: 在王如來不以文字說法但放光明照諸菩
0415b07: 薩即得無生法忍其佛光明復照十方通達
0415b08: 無礙令諸眾生得離煩惱又其光明常出三
0415b09: 十二種清淨法音何等三十二所謂諸法空
0415b10: 無眾生見故諸法無相離分別故諸法無作
0415b11: 出三界故諸法離欲性寂滅故諸法離瞋無
0415b12: 有礙故諸法離癡無闇故諸法無所從來
0415b13: 本無生故諸法無所去無所至故諸法不住
0415b14: 無所依故諸法過三世去來現在無所有故
0415b15: 諸法無異其性一故諸法不生離於報故諸
0416a01: 法無業業報作者不可得故諸法不作無所
0416a02: 起故諸法無起無為性故諸法無為離生滅
0416a03: 故諸法真不從和合生故諸法實一道門故
0416a04: 諸法無眾生眾生不可得故諸法無我第一
0416a05: 義故諸法鈍無所知故諸法捨離憎愛故諸
0416a06: 法離煩惱無有熱故諸法無垢性不汙故諸
0416a07: 法一相離欲際故諸法離相常定故諸法住
0416a08: 實際性不壞故諸法如相不分別故諸法入
0416a09: 法性入故諸法無緣諸緣不合故諸法是
0416a10: 菩提如實見故諸法是涅槃無因緣故迦葉
0416a11: 普光自在王如來光明常出如是清淨法音
0416a12: 亦能令諸菩薩施作佛事其佛國土無有魔
0416a13: 事佛壽無量阿僧祇劫。爾時思益梵天白
0416a14: 佛言世尊菩薩以何行諸佛授阿耨多羅三
0416a15: 藐三菩提記佛言若菩薩不行生法不行滅
0416b01: 法不行善不行不善不行世間不行出世間
0416b02: 不行有罪法不行無罪法不行有漏法不行
0416b03: 無漏法不行有為法不行無為法不行修道
0416b04: 不行除斷不行生死不行涅槃不行見法不
0416b05: 行聞法不行覺法不行知法不行施不行捨
0416b06: 不行戒不行覆不行忍不行善不行發不行
0416b07: 精進不行禪不行三昧不行慧不行行不行
0416b08: 知不行得梵天若菩薩如是行者諸佛則授
0416b09: 阿耨多羅三藐三菩提記所以者何諸所有
0416b10: 行皆有所是無所是是菩提諸所有行皆是
0416b11: 分別無分別是菩提諸所有行皆是起作無
0416b12: 起作是菩提諸所有行皆是戲論無戲論是
0416b13: 菩提是故當知若菩薩過諸所行則得受記
0416b14: 離諸法二相故是受記義。梵天我於往昔
0416b15: 供養諸佛恭敬尊重讚嘆淨修梵行一切布
0417a01: 施一切持戒及行頭陀離於瞋恚忍辱慈心
0417a02: 如所說行勤修精進一切所聞皆能受持獨
0417a03: 處遠離入諸禪定隨所聞慧讀誦思問是諸
0417a04: 如來亦不見授記何以故依止所行故以是
0417a05: 當知若諸菩薩出過一切諸行則得受記。
0417a06: 梵天我於是後見然燈佛即得無生法忍佛
0417a07: 時授我記言汝於來世當得作佛號釋迦牟
0417a08: 尼如來應供正知我爾時出過一切諸行
0417a09: 具足六波羅密所以者何若菩薩能捨諸相
0417a10: 名為檀波羅密能滅諸受持名為尸羅波羅
0417a11: 密不為六塵所傷名為羼提波羅密離諸所
0417a12: 行名為毘黎耶波羅密不憶念一切法名為
0417a13: 禪波羅密能忍諸法無生性名為般若波羅
0417a14: 密我於然燈佛所具足如是六波羅密世尊
0417a15: 云何名具足六波羅密梵天若不念施不依
0417b01: 止戒不分別忍不取精進不住禪定不二於
0417b02: 慧是名具足六波羅密。於是網明菩薩白
0417b03: 佛言世尊何謂菩薩家清淨佛言善男子菩
0417b04: 薩若生轉輪聖王家不名家清淨若生帝釋
0417b05: 中若生梵王中亦不名家清淨在所生處乃
0417b06: 至畜生自不退失善根亦令眾生生諸善根
0417b07: 是名菩薩家清淨又網明慈是菩薩家心平
0417b08: 等故悲是菩薩家深心念故喜是菩薩家生
0417b09: 法喜故捨是菩薩家離貪著故不捨菩提是
0417b10: 菩薩家不貪聲聞辟支佛地故。爾時思益
0417b11: 梵天謂文殊師利言如來不說法耶文殊師
0417b12: 利言佛雖說法不以二相何以故如來性無
0417b13: 二故雖有所說而無二也梵天言若一切法
0417b14: 無二其誰為二文殊師利言凡夫貪著我故
0417b15: 分別二耳不二者終不為二雖種種分別為
0418a01: 二然其實際無有二相梵天言云何識無二
0418a02: 法文殊師利言若無二可識則非無二所以
0418a03: 者何無二相者不可識也。梵天言誰能聽
0418a04: 如來如是法答言不漏六塵者梵天言誰能
0418a05: 知是法答言無識無分別無諍訟者。梵天
0418a06: 若於法中有高下心貪著所愛皆是諍訟佛
0418a07: 所說法無有諍訟梵天樂戲論者無不諍訟
0418a08: 樂諍訟者無沙門法樂沙門法者無有妄想
0418a09: 貪著梵天言云何比丘隨佛語隨佛教答言
0418a10: 若比丘稱讚毀辱其心不動是名隨佛教若
0418a11: 比丘不隨文字語言是名隨佛語。梵天言
0418a12: 云何比丘能守護法答言若比丘不逆平等
0418a13: 不壞法性是名能守護法梵天言云何比丘
0418a14: 親近於佛答言若比丘於諸法中不見有法
0418a15: 若近若遠是名親近於佛。梵天言誰能見
0418b01: 佛答言若不著肉眼不著天眼不著慧眼是
0418b02: 名能見佛梵天言誰能見法答言不逆諸因
0418b03: 緣法者梵天言誰能順見諸因緣法答言不
0418b04: 起平等不見平等所生相者梵天言誰得真
0418b05: 智答言不生不滅諸漏者。梵天言誰為得
0418b06: 解脫者答言不壞縛者梵天言誰為得度答
0418b07: 言不住生死不住涅槃者梵天言漏盡比丘
0418b08: 盡何事耶答言若有所盡不名漏盡知諸漏
0418b09: 空相隨如是知名為漏盡。梵天言誰能見
0418b10: 聖諦答言無有見聖諦者所以者何隨所有
0418b11: 見皆為虛妄無所見者乃名見諦。梵天言
0418b12: 是諦當於何求答言當於四顛倒中求梵天
0418b13: 言何故作如是說答言求四顛倒不得淨不
0418b14: 得常不得樂不得我若不得淨是即不淨若
0418b15: 不得常是即無常若不得樂是即為苦若不
0419a01: 得我是即無我梵天一切法空無我是為聖
0419a02: 諦若能如是求諦是人不見苦不斷集不證
0419a03: 滅不修道梵天言云何名修道答言若不分
0419a04: 別是法是非法離於二相名為修道以是道
0419a05: 求一切法不得是名為道是道不令人離生
0419a06: 死至涅槃所以者何不離不至乃名聖道。
0419a07: 爾時等行菩薩白佛言世尊所言菩薩菩薩
0419a08: 者為何謂耶佛言善男子若菩薩於邪定眾
0419a09: 生發大悲心於正定眾生不見殊異故言菩
0419a10: 薩所以者何菩薩不為正定眾生不為不定
0419a11: 眾生故發心但為度邪定眾生故而起大悲
0419a12: 發阿耨多羅三藐三菩提心故名菩薩。若
0419a13: 菩薩能代一切眾生受諸苦惱亦復能捨一
0419a14: 切福事與諸眾生是名菩薩。爾時等行菩
0419a15: 薩謂文殊師利如汝所說皆為真實答言一
0419b01: 切言說皆為真實又問虛妄言說亦真實耶
0419b02: 答言如是所以者何是諸言說皆為虛妄無
0419b03: 處無方若法皆虛妄無處無方是故一切言
0419b04: 說皆是真實善男子提婆達語如來語無異
0419b05: 無別所以者何一切言說皆是如來言說不
0419b06: 出如故一切言說有所說事皆以無所說故
0419b07: 得有所說是以一切言說皆平等文字同故
0419b08: 文字無念故文字空故等行言如來不說凡
0419b09: 夫語言賢聖語言耶文殊師利言然以文字
0419b10: 說凡夫語言亦以文字說賢聖語言如是善
0419b11: 男子諸文字有分別是凡夫語言是賢聖語
0419b12: 言耶等行言不也文殊師利言如諸文字無
0419b13: 分別一切賢聖亦無分別是故賢聖無有言
0419b14: 說所以者何賢聖不以文字相不以眾生相
0419b15: 不以法相有所說也譬諸鐘鼓眾緣和合而
0420a01: 有音聲是諸鐘鼓亦無分別如是諸賢聖養
0420a02: 知眾因緣故於諸言說無貪無礙等行言如
0420a03: 佛所說汝等集會當行二事若說法若聖默
0420a04: 然何謂說法何謂聖默然答言若說法不違
0420a05: 佛不違法不違僧是名說法若知法即是佛
0420a06: 離相即是法無為即是僧是名聖默然。又
0420a07: 善男子若知一切眾生諸根利鈍而教誨之
0420a08: 名為說法常入於定心不散亂名聖默然等
0420a09: 行言如我解文殊師利所說義一切聲聞辟
0420a10: 支佛無有說法亦無聖默然所以者何是人
0420a11: 不能了知一切眾生諸根利鈍亦復不能常
0420a12: 在於定文殊師利若有真實問何等是世間
0420a13: 說法者何等是世間聖默然者則當為說諸
0420a14: 佛是也所以者何諸佛善能分別一切眾生
0420a15: 諸根利鈍亦常在定佛告文殊師利如是如
0420b01: 是如等行所說唯諸如來有此二法爾時須
0420b02: 菩提白佛言世尊我親從佛聞汝等集會當
0420b03: 行二事若說法若聖默然世尊若聲聞不能
0420b04: 行者云何如來諸比丘行此二事佛告須
0420b05: 菩提於汝意云何若聲聞不從他聞能說法
0420b06: 能聖默然不須菩提言不也須菩提是故當
0420b07: 知一切聲聞辟支佛無有說法無聖默然。
0420b08: 爾時須菩提問文殊師利若聲聞辟支佛不
0420b09: 能如是說法不能如是聖默然者諸菩薩有
0420b10: 成就如是功德能說法能聖默然不答言唯
0420b11: 佛當知於是佛告須菩提有三昧名入一切
0420b12: 語言心不散亂若菩薩成就是三昧皆得是
0420b13: 功德爾時文殊師利謂等行菩薩善男子為
0420b14: 眾生八萬四千行故說八萬四千法藏名為
0420b15: 說法常在一切滅受想定中名聖默然善男
0421a01: 子我若一劫若減一劫演說是義是名說法
0421a02: 相是聖默然相猶不能盡於是佛告等行菩
0421a03: 薩善男子乃往過去無量無邊不可思議阿
0421a04: 僧祇劫時世有佛號曰普光。其普光佛以
0421a05: 三乘法為弟子說亦多樂說如是法言汝等
0421a06: 比丘當行二事若說法若聖默然。復廣說
0421a07: 淨明三昧所以名曰淨明三昧者若菩薩入
0421a08: 是三昧即得解脫一切諸相及煩惱亦於
0421a09: 一切佛法得淨光明是故名為淨明三昧又
0421a10: 前際一切法淨後際一切法淨現在一切法
0421a11: 淨是三世畢竟淨無能令不淨性常淨故是
0421a12: 以說一切諸法性常清淨何謂諸法性淨謂
0421a13: 一切法空相離有所得故一切法無相相離
0421a14: 憶想分別故一切法無作相不取不捨無求
0421a15: 無願畢竟離自性故是名性常清淨以是常
0421b01: 淨相知生死性即是涅槃性涅槃性即是一
0421b02: 切法性是故說心性常清淨善男子譬如虛
0421b03: 空若受垢汙無有是處心性亦如是若有垢
0421b04: 汙無有是處又如虛空雖為塵雲霧覆曀
0421b05: 不明不淨而不能染汙虛空之性設染汙者
0421b06: 不可復淨以虛空實不染汙故還見清淨凡
0421b07: 夫心亦如是雖邪憶念起諸煩惱然其心性
0421b08: 不可垢汙設垢汙者不可復淨以心相實不
0421b09: 可垢汙性常明淨是故心得解脫善男子是
0421b10: 名入淨明三昧門。爾時等行菩薩白佛言
0421b11: 未曾有也世尊諸佛菩薩為大饒益如所說
0421b12: 行精進眾生世尊其懈怠不能如所說行者
0421b13: 雖值百千萬佛無能為也當知從勤精進得
0421b14: 出菩提。
0421b15: 思益梵天謂文殊師利若行者於平等中不
0422a01: 見諸法是名得聖道已巳文殊師利言何故不
0422a02: 見思益言離二相故不見不見即是正見又
0422a03: 問誰能正見世間答言不壞世間相者又問
0422a04: 云何為不壞世間相答言色如無別無異受
0422a05: 想行識如無別無異若行者見五陰平等如
0422a06: 相是名正見世間又問何等是世間相答言
0422a07: 滅盡是世間相又問滅盡相復可盡耶答言
0422a08: 滅盡相者不可盡也又問何故說言世間是
0422a09: 滅盡相答言世間畢竟盡相是相不可盡所
0422a10: 以者何已巳盡者不復盡也又問佛不說一切
0422a11: 有為法是盡相耶答言世間是盡相終不可
0422a12: 盡是故佛說一切有為法是盡相又問何等
0422a13: 數名有為法答言以盡相故名有為法又問
0422a14: 有為法者為住何所答言無為性中住又問
0422a15: 有為法無為法有何差別答言有為法無為
0422b01: 法文字言說有差別耳所以者何以文字言
0422b02: 說言是有為是無為若求有為無為實相則
0422b03: 無差別以實相無差別故又問何等是諸法
0422b04: 實相義答言一切法平等無有差別是諸法
0422b05: 實相義又問何等為義答言以文字說令人
0422b06: 得解故名為義所以者何實相義者不如文
0422b07: 字所說諸佛雖以文字有所言說而於實相
0422b08: 無所增減文殊師利一切言說皆非言說是
0422b09: 故佛語名不可說諸佛不可以言相說故又
0422b10: 問云何得說佛相答言諸佛如來不可以色
0422b11: 身說相不可以三十二相說相不可以諸功
0422b12: 德法說相又問諸佛可離色身三十二相諸
0422b13: 功德法而說相耶答言不也所以者何色身
0422b14: 如三十二相如諸功德法如諸佛不即是如
0422b15: 亦非離如如是可說佛相不失如故又問諸
0423a01: 佛世尊得何等故號名為佛答言諸佛世尊
0423a02: 通達諸法性相如故說名為佛正知者。
0423a03: 於是等行菩薩白佛言世尊何謂菩薩發行
0423a04: 大乘爾時世尊以偈答言。
0423a05: 菩薩不壞色發行菩提心知色即菩提
0423a06: 是名行菩提如色菩提然等入於如相
0423a07: 不壞諸法性是名行菩提不壞諸法性
0423a08: 則為菩提義是菩提義中亦無有菩提
0423a09: 正行第一義是名行菩提若法及非法
0423a10: 不分別為二亦不得不二是名行菩提
0423a11: 若二則有為非二則無為離是二邊者
0423a12: 是名行菩提行於世間法處中若蓮花
0423a13: 遵修最上道是名行菩提世間所行處
0423a14: 悉於是中行世間所貪著於中得解脫
0423a15: 菩薩無所畏不沒生死淵無憂無疲倦
0423b01: 而行菩提道斯人能善知法性真實相
0423b02: 是故不分別是法是非法常住於平等
0423b03: 護持佛正法一切無所念則是如來法
0423b04: 若有佛無佛是法常住世能通達是相
0423b05: 是名護持法諸法之實相了達知其義
0423b06: 安住於此中而為人演說行於甚深法
0423b07: 魔所不能測是人於諸法無所貪故
0423b08: 願求諸佛慧亦不願求諸佛慧無礙
0423b09: 不法非法若能不此究竟得佛道
0423b10: 法性不可議常住於世間若能知如是
0423b11: 不生亦不滅菩薩念眾生不解是法相
0423b12: 為之勤精進令得離顛倒信解常定法
0423b13: 及寂滅無漏其心得解脫故說常定者
0423b14: 自住平等法以此導眾生不違平等行
0423b15: 故說常定者志念常堅固不忘菩提心
0424a01: 亦能化眾生故說常定者常念於諸佛
0424a02: 真實法性身遠離色身相故說常定者
0424a03: 常修念於法如諸法實相亦無有憶念
0424a04: 故說常定者常修念於僧僧即是無為
0424a05: 離數及非數常入如是定我見與佛見
0424a06: 空見生死見涅槃之見等皆無是諸見
0424a07: 無量智慧光知諸法實相無闇無障礙
0424a08: 是行菩提道是乘名大乘不可思議乘
0424a09: 悉容諸眾生猶不盡其量虛空無有量
0424a10: 亦無有形色大乘亦如是無量無障礙
0424a11: 若人聞此經乃至持一偈永脫於諸難
0424a12: 得到安隱處敬念此經者捨是身已巳後
0424a13: 終不墮惡道常生人天中於後惡世時
0424a14: 若得聞是經我皆與授記究竟成佛道
0424a15: 若持此經者佛法在是人是人在佛法
0424b01: 亦能轉法輪若人持是經能轉無量劫
0424b02: 生死諸往來得近於佛道若能持是經
0424b03: 精進大智慧是名極勇猛能破魔軍眾
0424b04: 我於然燈佛住忍得受記若有樂是經
0424b05: 我授記亦然若人於佛後能解說是經
0424b06: 佛雖不在世為能作佛事
0424b07: 爾時思益梵天謂文殊師利如來是實語者
0424b08: 能說如是法文殊師利言如來於法無所說
0424b09: 何以故如來尚不得諸法何況說法思益言
0424b10: 如來豈不分別諸法是世間是出世間是有
0424b11: 為是無為耶文殊師利言於汝意云何是虛
0424b12: 空可說可分別不思益言不也文殊師利言
0424b13: 今說虛空名字以所說故有生有滅耶思益
0424b14: 言不也文殊師利言如來說法亦復如是不
0424b15: 以說故諸法有生有滅如此說法是不可說
0425a01: 相亦以此法有所教誨是無所教誨所以者
0425a02: 何如說法性不說法性亦如是是故說一切
0425a03: 法住於如中如亦無所住爾時釋梵四天王
0425a04: 俱在會中即以天華散於佛上而作是言世
0425a05: 尊若善男子善女人聞文殊師利說法有信
0425a06: 解者當知是人能破魔軍及餘怨敵所以者
0425a07: 何文殊師利今所說法能破一切邪見妄想
0425a08: 世尊若善男子善女人聞於是法不驚不怖
0425a09: 當知是人不從小功德來。世尊我等於此
0425a10: 經中得智慧光明而不能得報佛及文殊師
0425a11: 利思益梵天之恩。爾時世尊語釋梵四天
0425a12: 王等大眾言善哉善哉善男子若人所從聞
0425a13: 是經處若和尚若阿闍黎我不見世間供養
0425a14: 之具能報其恩是法出於世間世間供養所
0425a15: 不能報是法度於世間世間財物所不能報
0425b01: 是法無染染汙之物所不能報諸善男子是
0425b02: 法餘無能報唯有一事如說修行若人於此
0425b03: 法中能如說修行者是名能報師恩是則名
0425b04: 為順如來語順如來教。爾時會中有天子
0425b05: 名不退轉白佛言世尊所說隨法行隨法行
0425b06: 者為何謂耶佛告天子隨法行者不行一切
0425b07: 法是名隨法行所以者何若不行諸法則不
0425b08: 分別是正是邪如是行者不行善不行不善
0425b09: 不行有漏不行無漏不行世間不行出世間
0425b10: 不行有為不行無為不行生死不行涅槃是
0425b11: 名隨法行若起法相者是則不名隨法行也
0425b12: 若念言我行是法是則戲論不隨法行若不
0425b13: 受一切法則隨法行於一切法無憶念無分
0425b14: 別無所行是名隨法行。
0425b15: 爾時大迦葉白佛言世尊譬如大龍若欲雨
0426a01: 時雨於大海此諸菩薩亦復如是以大法雨
0426a02: 雨菩薩心佛言迦葉如汝所說。是故此諸
0426a03: 菩薩但於甚深智慧無量大海菩薩心中雨
0426a04: 如是等不可思議無上法雨。迦葉又如大
0426a05: 海甚深無底此諸菩薩亦復如是能思惟無
0426a06: 量法故名為甚深一切聲聞辟支佛不能測
0426a07: 故名為無底迦葉又如大海集無量水此諸
0426a08: 菩薩亦復如是集無量法無量智慧是故說
0426a09: 諸菩薩心如大海。迦葉又如大海有三種
0426a10: 寶一者少價二者有價三者無價此諸菩薩
0426a11: 所可說法亦復如是隨諸眾生根之利鈍令
0426a12: 得解脫有以小乘而得解脫有以中乘而得
0426a13: 解脫有以大乘而得解脫迦葉又如大海漸
0426a14: 漸轉深此諸菩薩亦復如是。迦葉又如劫
0426a15: 盡燒時諸小陂池江河泉源在前枯竭然後
0426b01: 大海乃當消盡正法滅時亦復如是諸行小
0426b02: 道正法先盡然後菩薩大海之心正法乃滅
0426b03: 迦葉此諸菩薩寧失身命不捨正法汝謂菩
0426b04: 薩失正法耶勿造斯觀迦葉如彼大海有金
0426b05: 剛珠名集諸寶乃至七日出時火至梵世而
0426b06: 此寶珠不燒不失轉至他方大海之中若是
0426b07: 寶珠在此世界世界燒者無有是處此諸菩
0426b08: 薩亦復如是正法滅時七邪法出爾乃至於
0426b09: 他方世界何等七一者外道論二者惡知識
0426b10: 三者邪用道法四者互相惱亂五者入邪見
0426b11: 棘林六者不修福德七者無有得道此七惡
0426b12: 出時是諸菩薩知諸眾生不可得度爾乃至
0426b13: 於他方佛國不離見佛聞法教化眾生增長
0426b14: 善根迦葉又如大海為無量眾生之所依止
0426b15: 此諸菩薩亦復如是眾生依止得三種樂人
0427a01: 樂天樂涅槃之樂迦葉又如大海鹹不可飲
0427a02: 此諸菩薩亦復如是諸魔外道不能吞滅於
0427a03: 是大迦葉白佛言世尊大海雖深尚可測量
0427a04: 此諸菩薩不可測也佛告迦葉三千大千世
0427a05: 界微塵猶可知數此諸菩薩功德無量不可
0427a06: 數也。
0427a07: 爾時世尊現神通力令魔波旬及其軍眾來
0427a08: 詣佛所作是言世尊我與眷屬今於佛前立
0427a09: 此誓願是經所流布處若說法者及聽法者
0427a10: 并彼國土不起魔事亦當擁護是經爾時世
0427a11: 尊放金色光照此世界告文殊師利言如來
0427a12: 今護念是經利益諸法師故是經在閻浮提
0427a13: 隨其歲數佛法不滅。佛說是經時七十二
0427a14: 那由他眾生得無生法忍無量眾生發阿耨
0427a15: 多羅三藐三菩提心。
0427b01: 御錄經海一滴卷之五
0427b02: 音釋
0427b03: 曀於計切而風也。敵村歷對也。陂布切陂陀不平也。鹹音咸
0427b04: 鹽味。
