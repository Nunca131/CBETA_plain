0261b01: 御錄宗鏡大綱卷十七　　　　　　疏七
0261b02: 問真如一心平等法界眾生不了妄受沉淪
0261b03: 今悟此宗欲入圓覺位於六度萬行莊嚴門
0261b04: 中以何法助道保任速得成就答若論莊嚴
0261b05: 無非福智二業於六波羅密中前五是福德
0261b06: 業後般若是智慧業前五福德業中唯禪定
0261b07: 一門最為樞要。此宗鏡所集禪定一門唯
0261b08: 約宗說於諸定中而稱第一名王三昧總攝
0261b09: 諸門囊括行原冠戴智海亦名無心定與道
0261b10: 相應故亦名不思議定情智絕待故亦名真
0261b11: 如三昧萬行根本故亦名一行三昧一念法
0261b12: 界故亦名金剛三昧常不傾動故亦名法性
0261b13: 三昧恒無變異故諸佛智光明海無量觀行
0261b14: 皆從此生若不體此理非佛智故以此佛智
0261b15: 證斯本理理則不待照而自了智則必資理
0262a01: 而成照若本覺性智性自了故以平等性智
0262a02: 了本性故所以台教云若人欲得一切佛法
0262a03: 相好威儀說法音聲十方無畏者當行此一
0262a04: 行三昧勤行不懈則能得入如摩尼珠隨磨
0262a05: 隨光證不思議功德一行三昧者繫緣法界
0262a06: 一念法界信一切法皆是佛法無前無後無
0262a07: 復際畔住佛所住如諸佛住安處寂滅法界
0262a08: 祕密藏中則理無不圓事無不足故稱祕密
0262a09: 亦號總持究竟指歸自他俱利。故須先入
0262a10: 宗鏡達一心萬行根本然後福智莊嚴則不
0262a11: 枉功程永無退轉得其旨則大智圓明得其
0262a12: 事則大用成就如師子奮迅成熟法界眾生
0262a13: 猶象王旋啟發十方含識故華嚴論云師
0262a14: 子奮迅三昧者於十方世界普同一切眾生
0262a15: 想念作用而成熟之大用而無作是奮迅義
0262b01: 夫入宗鏡萬事周圓鏡外更無一法可得如
0262b02: 遺教經云是故汝等當好制心制之一處無
0262b03: 事不辦。所以信心銘云心若不異萬法一
0262b04: 如眼若不睡諸夢自除。故知一念纔起五
0262b05: 陰俱生微識未亡六塵不滅若唯識之義燈
0262b06: 常照妄何由生一心之智鏡恒明旨終不昧。
0262b07: 華嚴經云菩薩摩訶薩以離垢心現見無
0262b08: 為真如法界以自在心現生三界為教化彼
0262b09: 諸眾生故又經云依自虛妄染心眾生染依
0262b10: 自性清淨心眾生淨諸法無行經云雖讚發
0262b11: 菩提心而知心性即是菩提雖讚大乘經而
0262b12: 知一切諸法皆是大相雖說菩薩道而不分
0262b13: 別阿羅漢辟支佛諸佛雖讚布施而通達布
0262b14: 施平等相雖讚持戒而了知諸法同是戒性
0262b15: 雖讚忍辱而知諸法無生無滅無盡相雖讚
0263a01: 精進而知諸法不發不行相雖種種讚歎禪
0263a02: 定而知一切法常定相雖種種讚於智慧而
0263a03: 了智慧之實性雖說貪欲之過而不見法有
0263a04: 可貪者雖說瞋恚之過而不見法有可瞋者
0263a05: 雖說愚癡之過而知諸法無癡無礙雖示眾
0263a06: 生墮三惡道怖畏之苦而不得地獄餓鬼畜
0263a07: 生之相如是諸菩薩雖隨眾生所能信解以
0263a08: 方便力而為說而自信解一相之法故知心
0263a09: 外無法於第一義而不動為未信者以方便
0263a10: 力雖說種種道其實為一乘所以般若說一
0263a11: 切法皆摩訶衍靡不運載思益明解諸法是
0263a12: 菩薩行華嚴入法界不動祇園淨名一念
0263a13: 知一切法是道故知一法周備無事不該
0263a14: 可謂圓滿菩提成就佛道乃至坐禪見境諸
0263a15: 魔事起但了一心境界自滅可謂降魔妙術
0263b01: 治惑靈方匪用心神安然入道。摩訶衍論
0263b02: 釋云若真若偽唯自妄心現量境界無有其
0263b03: 實無所著故又若真若偽皆一真如皆一法
0263b04: 身無有別異不斷除故是以但了一心不忘
0263b05: 正念一切境界自然消滅可謂應念斷除豈
0263b06: 勞功行此乃西來的旨諸佛正宗圓信圓修
0263b07: 不同權漸。若有人不信此宗鏡正義反墮
0263b08: 邪思徇假執權而迷真實如金易石鳳換
0263b09: 山雞如此愚盲過在無眼若能如是信解乃
0263b10: 為真發菩提之者以是一心菩提萬行之本
0263b11: 既能通達法爾利他運同體之大悲豈存能
0263b12: 所以無得之方便誰立自他。問華嚴經頌
0263b13: 云禪定持心常一緣智慧了境同三昧云何
0263b14: 悟入一心能令根境悉成三昧答內外一切
0263b15: 境界皆從真如一心而起真心不動故稱為
0264a01: 三昧王以統御一切萬法萬行故得稱為王
0264a02: 無有一法不從一心真如三昧起此是一切
0264a03: 三昧根本了此根本則從本所現念念塵塵
0264a04: 盡成三昧以本末無異故。首楞嚴三昧經
0264a05: 云問現意天子菩薩當修何法得是三昧天
0264a06: 子答欲得三昧當行凡法若見凡法不合不
0264a07: 散是名修行楞嚴三昧又問諸佛法中有合
0264a08: 散耶天子曰凡法尚無合散佛法耶云何
0264a09: 修習若見凡法佛法不二是名修習是以了
0264a10: 一心成現之門則無修而修達萬法具足之
0264a11: 體乃不習而習出入無際心境一如即於一
0264a12: 切差別法中念念入念念起故。不唯根境
0264a13: 盡成三昧萬法咸作智門承此宗鏡之光可
0264a14: 謂盡善盡美何者體含虛寂不能讚其美理
0264a15: 絕見聞不能書其過降茲已下皆墮形名則
0264b01: 難逃毀讚矣。問欲淨其土當淨其心則心
0264b02: 外有土何成自淨答至極法身常寂光土離
0264b03: 身無土離土無身依報是心之相正報是心
0264b04: 之體體相無礙依正本同所以攝境歸心真
0264b05: 空觀中則攝相歸體顯出法身從心現境妙
0264b06: 有觀中則依體起用修成報身若心境祕密
0264b07: 圓融觀中則心境交參依正無礙心謂無礙
0264b08: 心諸佛證之以成法身境謂無礙境諸佛證
0264b09: 之以成淨土如淨名疏中明四種境界一因
0264b10: 緣境二空境三假境四中道境境是心所依
0264b11: 住即是土也。行人當知一切菩薩淨佛國
0264b12: 土根本從此而起又凡聖共居同一妙土真
0264b13: 俗所依唯一法身所依不二能依自殊所既
0264b14: 不殊能亦何別無始妄習謂依正殊若能一
0264b15: 切皆融豈有身土別見如此觀心實真淨土
0265a01: 是真了義若離此者多是執文隨語生見義
0265a02: 海云塵毛剎海是依佛身智慧光明是正今
0265a03: 此塵是佛智現舉體全是佛智是故光明中
0265a04: 見佛剎等又剎海塵等全以佛法界如如為
0265a05: 塵體是故塵中現一切佛事當知依即正正
0265a06: 即依乃至一事一法一毛一塵各各如是合
0265a07: 佛依正也故知萬像繁興唯一致矣。問自
0265a08: 性清淨心本無垢染云何說斷惑之義答有
0265a09: 二種心一自性清淨心二離垢清淨心以自
0265a10: 性心雖本清淨以客塵不染而染修諸對治
0265a11: 得成離垢未必有垢可離以自性離故此即
0265a12: 不斷而斷雖有能斷而無所斷此是圓斷惑
0265a13: 義如古師云斷惑相者要性相無礙由能斷
0265a14: 無性方為能斷所斷本空方成所斷若定有
0265a15: 者則墮於常不可斷故若定無者則墮於斷
0265b01: 失聖智故中論偈云能說是因緣善滅諸戲
0265b02: 論拙度為不善滅巧度為善滅也善滅者不
0265b03: 斷斷不善滅者是定斷也又若依頓教一切
0265b04: 煩惱本來自離不可說即與不即。故知但
0265b05: 了真心無惑可斷設有餘習還以一心佛知
0265b06: 見而治之不入此宗皆成權漸以此懺罪何
0265b07: 罪不消除三毒根如翻大地以此發行何行
0265b08: 不成徹十地源似窮海底遊行奮迅猶師子
0265b09: 之王自在翱翔若金翅之鳥問唯一真心入
0265b10: 平等際云何學者證有差殊答此於能證智
0265b11: 見有淺深向無為法自生差別涅槃疏云佛
0265b12: 性如世間道有未行者有欲行者有正行者
0265b13: 有已巳行者雖有未行等不同不可言道有二
0265b14: 佛性亦爾有未見欲見正見已巳見雖見不同
0265b15: 理無有二。問三界五趣即唯一心云何而
0266a01: 有迷悟不同凡聖昇降答只為因心故迷因
0266a02: 心故悟又因悟成聖因迷作凡凡聖但因迷
0266a03: 悟得名名亦本空唯有真心湛然不動但於
0266a04: 一真心上妄執人法二我所以似迷又因了
0266a05: 人法二空所以似悟古德云覺非始終以迷
0266a06: 故執我以悟故見性如闇中迷杌為鬼至明
0266a07: 杌有鬼無迷杌為鬼見杌非新有了鬼本無
0266a08: 悟鬼非始無既唯得杌不得鬼者故知鬼不
0266a09: 新無杌非新有無取捨也既二念不生即為
0266a10: 實觀。是則迷無所迷悟無所悟迷則以真
0266a11: 為妄悟則以妄為真如夜見杌為人畫見人
0266a12: 為杌一物未嘗異二見自成差既知迷悟空
0266a13: 真妄亦何有問若無迷悟平等一心云何斷
0266a14: 惑證果遲速不等答雖了一心本末平等以
0266a15: 妄習眾生界中差別種子不熏而熏無始堅
0266b01: 牢卒難除遣至十地位猶有色心二習若不
0266b02: 勇猛精進念念常以佛知見治之無由得淨。
0266b03: 所以寶積經云譬如繫綵帛在頭上火來
0266b04: 燒綵帛無暇救帛救頭是急故外書勸學尚
0266b05: 云輕尺璧而重寸陰況學般若求出生死法
0266b06: 豈可暫忘乎。問真心是一字之王般若之
0266b07: 母毋云何論說諸佛常依二諦說法答若約正
0266b08: 宗心智路絕若離二諦斷方便門以真心是
0266b09: 自證法有何文字凡能詮教無非假名故云
0266b10: 依二諦說法金剛三昧經偈云因緣所生義
0266b11: 是義滅非生滅諸生滅義是義生非滅論釋
0266b12: 云此四句義有總別別則明二門義總則顯
0266b13: 一心法如是一心二門之內一切諸法無所
0266b14: 不攝前二融俗為真顯平等義後二融真為
0266b15: 俗顯差別門總而言之真俗無二而不守一
0267a01: 由無二故則是一心不守一故舉體為二又
0267a02: 真俗無二一實之法諸佛所歸名如來藏明
0267a03: 無量法及一切行莫不歸入如來藏中無邊
0267a04: 教法所詮義相更無異起唯一實義所言實
0267a05: 者是自心之性除此之外皆是虛幻智度論
0267a06: 云除一實相外其餘盡成魔事法華經云唯
0267a07: 此一事實餘二即非真凡經論大意並是顯
0267a08: 宗破執獨標心性若通達者一切諸法即心
0267a09: 自性心外無法性無不包猶若虛空一切
0267a10: 處則一切諸法無非實相故知諸義但一念
0267a11: 心一理應一切名以理外無名故一切名即
0267a12: 一理以名外無理故則是無名之真名無理
0267a13: 之真理是以一心二諦體用周足本約真論
0267a14: 俗從一起多還約俗論真從多會一如如意
0267a15: 珠珠以譬真用以譬俗即珠是用即用是珠
0267b01: 不二而二分真俗耳起信論明一心二門心
0267b02: 真如門者是體以一切法無生無滅本來寂
0267b03: 靜唯是一心如是名為心真如門楞伽經云
0267b04: 寂滅者名為一心心生滅門者是用此一心
0267b05: 體有本覺而隨無明動作生滅故於此門如
0267b06: 來之性隱而不顯名如來藏楞伽經云一心
0267b07: 者名如來藏又云如來藏者是善不善因此
0267b08: 二門約體用分二若以全體之用用不離體
0267b09: 全用之體體不離用還念其一以一心染淨
0267b10: 其性無二真妄二門不得有異故名為一此
0267b11: 無二處諸法中實不同虛空性自神解故名
0267b12: 為心既無有二何得有一一無所有就誰曰
0267b13: 心如是道理離言絕慮不知何以言之強為
0267b14: 一心也問摩訶衍論云一即是心心即是一
0267b15: 無一別心無心別一一切諸法平等一味一
0268a01: 相無相作一種光明心地之海者云何復說
0268a02: 同相異相答若同若異俱一心作故如海涌
0268a03: 千波千波即海以眾生差別性故不能同種
0268a04: 以如來平等性故不能異種眾生雖差別不
0268a05: 能自異如來雖平等不能自同不能自異故
0268a06: 即異無異也不能自同故即同非同也摩訶
0268a07: 衍論云同相者一切諸法唯一真如異相者
0268a08: 唯一真如作一切法金剛三昧論云平等一
0268a09: 味故聖人所不能異也有通有別故聖人所
0268a10: 不能同也不能同者即同於異不能異者即
0268a11: 異於同又不可說異故可得說是同不可說
0268a12: 同故可得說是異耳說與不說無二無別也
0268a13: 又云依甚深教如言取義者有二種失一者
0268a14: 聞佛所說動靜無二便謂是一一實一心由
0268a15: 是撥無二諦道理二者聞佛所說空有二門
0268b01: 計有二法法無一實由是誹謗無二中道又
0268b02: 云如是一心通為一切染淨諸法之所依止
0268b03: 故即是諸法根本本來靜門恒沙功德無所
0268b04: 不備謂一切是隨緣動門恒沙染法無所不
0268b05: 具然舉染法以望心體不能通所以經云
0268b06: 若離若脫若舉心體望諸淨法無所不故
0268b07: 經云於世法中不離不脫總明一心通於動
0268b08: 靜為染淨所依別顯動門染法所依別顯靜
0268b09: 門淨法所依亦如起信於一心立真如生滅
0268b10: 二門若卷若舒或總或別皆是一心之體用
0268b11: 如日月之光明似江河之波浪真心無寄不
0268b12: 落言思但約世諦隨緣門中分其二義以真
0268b13: 心不守性故隨緣成異即成異門以隨緣時
0268b14: 不失自性故隨緣不變即成同門雖立同異
0268b15: 常冥一際。金剛三昧經云無住菩薩言尊
0269a01: 者我從無本來今至無本所佛言汝本不從
0269a02: 來今亦不至所汝得本利不可思議乃至色
0269a03: 無處所清淨無名不入於內眼無處所清淨
0269a04: 無見不出於外心無處所清淨無上無有起
0269a05: 處清淨無動無有緣別性皆空寂乃至如彼
0269a06: 心王本無住處凡夫之心妄分別見如如之
0269a07: 體本不有無有無之相見唯心識云何無本
0269a08: 以無住故有本則有住無住則無本明知眾
0269a09: 生業趣去來諸聖淨界動止來是心來去是
0269a10: 心去動是心動止是心止畢竟無有去來動
0269a11: 止而可得不離法界故則未有一法非心所
0269a12: 標是以文殊師利化善財童子現三千世界
0269a13: 滿中臺觀善財觀之忽然不現世界皆空問
0269a14: 世界來去之處文殊答言從來處來歸去
0269a15: 處去即是清淨法界中來歸清淨法界中
0269b01: 去故知諸法所生唯心所現生滅去來皆如
0269b02: 來藏斯乃窮達本見法明宗矣。問楞伽
0269b03: 經云佛語心為宗既立一心為宗云何復云
0269b04: 無心是道答心為宗者是真實心此心不是
0269b05: 有無無住無依不生不滅有佛無佛性相常
0269b06: 住為一切萬物之性猶如虛空體非一切而
0269b07: 能現一切只為眾生不了此常住真心以真
0269b08: 心無性不覺而起妄識之心遂遺此真心妙
0269b09: 性逐妄輪於畢竟同中成究竟異一向執
0269b10: 此妄心能緣塵徇物背道違真則是令息其
0269b11: 緣慮妄心若不起妄心則能順覺所以云無
0269b12: 心是道亦云冥心合道又即心無心常順本
0269b13: 覺豈必滅心取證成背道然雖即心無心
0269b14: 又不可故起此妄識心對境而生無體可得
0269b15: 如海上波隨風斷續境界妄風不起分別識
0270a01: 浪不生心尚不有能依枝末一切萬法寧是
0270a02: 實耶故云千端萬累何能縛故知但了一念
0270a03: 空諸塵自然破所依既不有能依何得生如
0270a04: 源盡流乾根危葉謝。若能人法俱空即顯
0270a05: 一心妙理但以心塵相對萬法縱橫境智一
0270a06: 如千差頓寂如是方能豁悟本覺靈智真心
0270a07: 無住無依周法界廣百論云經言無有少
0270a08: 法自性可得唯有能造能造即是心及心法
0270a09: 又云三界唯心如是等經其數無量是故諸
0270a10: 法唯識理成豈不定執一切法實唯有識
0270a11: 者亦成顛倒境既無識云何有經言唯識者
0270a12: 為令觀識捨彼外塵既捨外塵妄心隨息妄
0270a13: 心息故證會中道故經偈言未達境唯心起
0270a14: 種種分別達境唯心已分別則不生顯識論
0270a15: 問境識俱遣何識所成答境識俱泯即是實
0270b01: 性實性即是阿摩羅識。問若爾心境都無
0270b02: 差別何故乃說唯有識耶答為遣外道等心
0270b03: 心所外執實有境故假說唯有識非唯識言
0270b04: 便有實識論云為遣妄執心心所外實有境
0270b05: 故說唯有識若執唯識真實有者如執外境
0270b06: 亦是法執若法執不生即入真空矣。問論
0270b07: 云唯是一心故名真如者真則無偽如則不
0270b08: 變妙色湛然不空之性云何經中復說心空
0270b09: 則一切法空答夫言空者說世間一切妄心
0270b10: 染法是空以計情執無道理故若出世佛
0270b11: 法真心則不空以有道理故起信論云真如
0270b12: 有二一如實空以能究竟顯實故二如實不
0270b13: 空以有自體具足無漏性功德故所言空者
0270b14: 從本已巳來一切染法不相應故謂離一切法
0270b15: 差別之相以無虛妄心念故當知真如自性
0271a01: 非有無一異等相乃至總說依一切眾生以
0271a02: 有妄心念念分別皆不相應故說為空若離
0271a03: 妄心實無可空故所言不空者以顯法體空
0271a04: 無妄故即是真心常恒不變淨法滿足則名
0271a05: 不空清涼記釋云不與妄合則名為空性具
0271a06: 萬德即名不空。若了妄空真覺頓現如雲
0271a07: 開月朗塵去鏡明見性之時故云發得非是
0271a08: 修成三身滿日亦云萬行引出不從外來皆
0271a09: 約一心本有具足故知不空之空體含萬德
0271a10: 不有之有理合圓宗空有相成無諸障礙若
0271a11: 離空之有有則是常若離有之空空則成斷
0271a12: 今有無齊行不違一旨是以智能達有慧能
0271a13: 觀空菩薩不盡有為不住無為盡有則智業
0271a14: 不成住無則慧心不朗若空即有有即空乃
0271a15: 至一切法皆互相即也既互相即則畢竟無
0271b01: 一異空有等法於心外發現設有發現皆是
0271b02: 自心相分不同凡小不知取而執有捨而沈
0271b03: 空若入此一心中道之門能成萬行方便之
0271b04: 道。問若心外無法唯是一心者於外則無
0271b05: 善惡業果苦樂報應何成佛法翻墮邪答
0271b06: 若了一心有無見絕境智雙寂契彼性空根
0271b07: 塵兩亡內外解脫亦常照內外脫於無知空
0271b08: 尚不存妄從何起所現外諸苦樂境界如鏡
0271b09: 中像以自心為明鏡還照自之業影古德云
0271b10: 以如來藏性而為明鏡隨業緣質現果影像
0271b11: 夫業通性及相謂此業體以無性之法而為
0271b12: 其性以不失業果之相而為其相由無性故
0271b13: 能成業果由不壞相方顯真空何者若有性
0271b14: 則善惡業定不可改移無有苦樂果報若壞
0271b15: 業相則成斷滅以一切因果從自心生心外
0272a01: 實無善惡業可得以業無自性但由心起故
0272a02: 所以如影如幻無有定相又以業無自性故
0272a03: 不落有以不壞業果故不墮無非有非無則
0272a04: 一心中理問雖然心即是業業即是心既從
0272a05: 心生還從心受如何現今消其虛妄業報答
0272a06: 但了無作自然業空所以云若了無作惡業
0272a07: 一生成佛又云雖有作業而無作者即是如
0272a08: 來祕密之教又凡作業悉是自心橫計外法
0272a09: 還自對治妄取成業若了心不取境自不生
0272a10: 無法牽情云何成業義海云除業報者為塵
0272a11: 上不了自心謂心外有法即生憎愛從貪業
0272a12: 成報然此業報由心迷塵妄計而生但似有
0272a13: 顯現皆無真實迷者為塵相有所從來而復
0272a14: 去是迷今了塵相無體是悟迷本無從來悟
0272a15: 亦無所去何以故以妄心為有本無體故如
0272b01: 繩上蛇本無從來亦無所去何以故蛇上妄
0272b02: 心橫計為有本無體故若計有來處去處還
0272b03: 是迷了無去來是悟悟之與迷相待安立非
0272b04: 是先有淨心後有無明此非二物不可兩解
0272b05: 但了妄無妄即為淨心終無先淨心而後有
0272b06: 無明故知迷悟唯只一心如手反覆但是一
0272b07: 手如是深達業影自消從心所生皆無真實
0272b08: 如夢心不實夢事亦虛世間共知可深信受
0272b09: 是以善惡之業理皆性空不壞緣生恒冥妙
0272b10: 旨量云正業是有法定即有即空故是宗因
0272b11: 云即緣成即無性故同喻云如幻幻法術等
0272b12: 生即有不礙虛正業從緣生空有不相礙故
0272b13: 知萬法從計情生但有虛名都無實義如
0272b14: 首楞嚴經云妙覺湛然周法界含吐十虛
0272b15: 寧有方所循業發現世間無知惑為因緣及
0273a01: 自然性皆是識心分別計度但有言說都無
0273a02: 實義含吐十虛者含即一真不動在如來藏
0273a03: 中吐即依妄分別乃隨處發現但有纖塵發
0273a04: 現之處皆是自心生從分別有若知發處虛
0273a05: 妄則頓悟真空真空現前豈存言說問真心
0273a06: 不動三際靡遷云何說心流轉又云絕流轉
0273a07: 義答所云隨流返流皆約眾生緣慮之心妄
0273a08: 稱流轉其體常寂但不見一念起處即是不
0273a09: 流未必有念可斷智嚴經云文殊師利言云
0273a10: 何斷流轉以於過去心不起未來識不行現
0273a11: 在意不動不住不思惟不覺不分別故知以
0273a12: 境對境將心治心狗逐塊而逾多人避影而
0273a13: 徒乏若能知身是影捨塊就人則影滅沈
0273a14: 安然履道故知萬動皆搖悉成魔業若知心
0273a15: 不動則不隨流方入宗鏡之中永超魔幻。
0273b01: 如虛空藏所問經云菩薩守護於心不令間
0273b02: 隙若心無間隙則諸相圓滿以相圓滿故則
0273b03: 空性圓滿是為菩薩超魔法門乃至文殊師
0273b04: 利菩薩曰仁者汝等所說悉是魔境何以故
0273b05: 施設文字皆為魔業乃至佛語猶為魔業無
0273b06: 有言說離諸文字魔無能為若無施設即無
0273b07: 我見及文字見以無我故則於諸法無有損
0273b08: 益如是入者則超魔境是為菩薩超魔法門
0273b09: 大乘千大教王經云佛言諸天魔幻惑種
0273b10: 種相貌障修學人心眼聖道乃至令見一切
0273b11: 幻相前後生死之事善惡諸相魔作幻惑非
0273b12: 關正智唯心所變莫取外緣修學行人必不
0273b13: 得於夢境界及現眼前取相執著動轉人心
0273b14: 恐畏怕怖則被天魔鬼神之所障礙行人正
0273b15: 見須常諦觀心性見性寂靜心性無物是相
0274a01: 莫取則無境界妄想因緣是故行人勤行精
0274a02: 進實勿退轉懈怠嬾惰則得速證無上正等
0274a03: 菩提。問妄能覆真全成生死真能奪妄純
0274a04: 現涅槃真妄若離互不生起真妄若合二諦
0274a05: 不成如何會通一心妙理答一心二諦教理
0274a06: 所歸開即迷真合則壞俗何者相隨真起即
0274a07: 相而可辯真原覺因妄生因妄而能知覺體
0274a08: 無妄則覺不自立無真則相無所依真妄相
0274a09: 和染淨成事唯真不立無妄而對誰立真單
0274a10: 妄不成無真而憑何說妄真妄各無自體名
0274a11: 相本同一原是則二諦恒分一味常在藏性
0274a12: 不動緣起萬差故知實無一法而有自體獨
0274a13: 立者皆從真妄二法和合而起如起信論云
0274a14: 不生不滅與生滅和合非一非異名阿耶
0274a15: 識變起根身器世間等釋摩訶衍論云無明
0274b01: 之相不離覺性非可壞非不可壞猶如大海
0274b02: 風相水相不相捨離者大海喻阿耶識水
0274b03: 喻本覺心風喻根本無明不覺能起動轉慮
0274b04: 知之識如彼風故波動者喻諸戲論識遷流
0274b05: 無常水相風相不相捨離者喻真妄相資俱
0274b06: 行合轉謂本覺心不自起故當資無明之力
0274b07: 方得而起根本無明不自轉故要因真心之
0274b08: 力方得而轉如水不自作波當因風力風不
0274b09: 自現動要資水力方得現動相經云煩惱大
0274b10: 海中有圓滿如來宣說實相常住之理本覺
0274b11: 實性中有無明眾生起無量無邊煩惱之波。
0274b12: 問上說真心無生妄念起滅如何會妄歸
0274b13: 真入一乘平等之道答妄元無體本自全真
0274b14: 何須更會今為情見妄執之人引祖佛善巧
0274b15: 洞心原之智搜經論微細窮性海之詮令頓
0275a01: 豁情塵便成真覺如釋摩訶衍論云一心真
0275a02: 如體大通如五人平等平等無差別故云何
0275a03: 名為五種假人一者凡夫二者聲聞三者緣
0275a04: 覺四者菩薩五者如來是名為五如是五名
0275a05: 人自是五真自唯一所以者何真如自體無
0275a06: 有增減亦無大小亦無有無亦無中邊亦無
0275a07: 去來從本已巳來一自成一同自作同厭異捨
0275a08: 別唯一真如是故諸法真如一相。起信論
0275a09: 云心真如者即是一法界大總相法門體以
0275a10: 心本性不生不滅相一切諸法皆由妄念而
0275a11: 有差別若離妄念則無境界差別之相古釋
0275a12: 云執者問云現見諸法差別遷流云何乃云
0275a13: 性無生滅釋云差別相者是汝計妄情所
0275a14: 作本來無實如依病眼妄見空華故云皆依
0275a15: 妄念而有差別疑者又云以何得知依妄念
0275b01: 生釋云以諸聖人離妄念故盡無其境即驗
0275b02: 此境定從妄生又若此境非妄定實有者聖
0275b03: 人不見應是迷倒凡夫既見應是覺悟如不
0275b04: 見空華是病眼返結準之故若離於念即無
0275b05: 差別也所執本空故真心不動由此一切諸
0275b06: 法皆即真如斯則會妄顯真可絕疑矣如首
0275b07: 楞嚴經云佛告阿難我非汝執為非心但
0275b08: 汝於心微細揣摩若離前塵有分別性即真
0275b09: 汝心若分別性離塵無體斯則前塵分別影
0275b10: 事。故知對俗說真因虛立實斥差別論平
0275b11: 等遣異相建如如盡是對待得名破執設教
0275b12: 若能真俗雙拂空有俱消了邊即中無邊可
0275b13: 離達中即邊無中可存能證之智既亡所證
0275b14: 之理亦寂方超心量入絕待門若有得無得
0275b15: 有生無生盡不出於心量楞伽經偈云離一
0276a01: 切諸見及離想所想無得亦無生我說為心
0276a02: 量非性非非性性非性悉離謂彼心解脫我
0276a03: 說為心量如如與空際涅槃及法界種種意
0276a04: 生身我說為心量所以涅槃經云若有一法
0276a05: 過涅槃者我亦說如幻如化以涅槃無相若
0276a06: 取於相即自心現量非真涅槃故知似形言
0276a07: 跡瞥生知解皆是心量所若能悟心無心
0276a08: 了境無境理量雙消方入宗鏡。
0276a09: 
0276a10: 御錄宗鏡大綱卷十七
0276a11: 音釋
0276a12: 奮方問切音糞。音偷石。隙輕入聲空閒也。蘭上聲。揣楚委
0276a13: 切。
