0346b02: 大佛頂如來密因修證了義萬行首楞嚴經
0346b03: 爾時阿難殷勤啟請十方如來得成菩提妙
0346b04: 奢摩他三摩禪那最初方便。世尊在大眾
0346b05: 中舒金色臂摩阿難頂告示阿難及諸大眾
0346b06: 有三摩提名大佛頂首楞嚴王具足萬行十
0346b07: 方如來一門超出妙莊嚴路汝今諦聽。阿
0346b08: 難汝等當知一切眾生從無始來生死相續
0346b09: 皆由不知常住真心性淨明體用諸妄想此
0346b10: 想不真故有輪轉。汝今欲研無上菩提真
0346b11: 發明性應當直心酬我所問十方如來同一
0346b12: 道故出離生死皆以直心心言直故如是乃
0346b13: 至終始地位中間永無諸委曲相阿難當汝
0346b14: 發心由目觀見如來勝相心生愛樂吾今問
0346b15: 汝惟心與目今何所在阿難白佛言世尊我
0347a01: 今觀此浮根四塵祗在我面如是識心實居
0347a02: 身內佛告阿難汝之心靈一切明了若汝現
0347a03: 前所明了心實在身內爾時先合了知內身
0347a04: 縱不能見心肝脾胃爪生髮長筋轉脈搖誠
0347a05: 合明了如何不知是故應知心在身內無有
0347a06: 是處。阿難言我聞如來如是法音悟知我
0347a07: 心實居身外佛告阿難若汝覺了知見之心
0347a08: 實在身外身心相外自不相干則心所知身
0347a09: 不能覺覺在身際心不能知我今示汝兜羅
0347a10: 綿手汝眼見時心分別不阿難答言如是世
0347a11: 尊佛言若相知者云何在外是故應知心在
0347a12: 身外無有是處。阿難言如佛所言不見內
0347a13: 故不居身內身心相知不相離故不在身外
0347a14: 我今思惟潛伏根裏猶如有人取琉璃合
0347a15: 其兩眼雖有物合而不留礙彼根隨見隨即
0347b01: 分別佛告阿難如汝所言潛根內者猶如琉
0347b02: 璃彼人當以琉璃籠眼當見山河見琉璃不
0347b03: 世尊是人當以琉璃籠眼實見琉璃佛言汝
0347b04: 心若同琉璃合者當見山河何不見眼若見
0347b05: 眼者眼即同境不得成隨若不能見云何說
0347b06: 言此了知心潛在根內如琉璃合是故應知
0347b07: 汝言覺了能知之心潛伏根裏無有是處。
0347b08: 阿難言世尊我今又作如是思惟是眾生身
0347b09: 腑臟在中竅穴居外有藏則暗有竅則明今
0347b10: 我對佛開眼見明名為見外閉眼見暗名為
0347b11: 見內是義云何佛告阿難汝當閉眼見暗之
0347b12: 時此暗境界為與眼對為不對眼若與眼對
0347b13: 暗在眼前云何成內若不對者云何成見是
0347b14: 故應知汝言見暗名見內者無有是處。阿
0347b15: 難言我嘗聞佛開示四眾由心生故種種法
0348a01: 生由法生故種種心生我今思惟隨所合處
0348a02: 心則隨有亦非內外中間三處佛告阿難汝
0348a03: 今說言由法生故種種心生隨所合處心隨
0348a04: 有者是心無體則無所合若有體者為復一
0348a05: 體為有多體若一體者則汝以手挃一支時
0348a06: 四支應覺若咸覺者挃應無在若挃有所一
0348a07: 體不成若多體者則成多人何體為汝是故
0348a08: 應知隨所合處心則隨有無有是處。阿難
0348a09: 言如世尊言眼色為緣生於眼識眼有分別
0348a10: 色塵無知識生其中則為心在佛言汝心若
0348a11: 在根塵之中此之心體為復兼二為不兼二
0348a12: 若兼二者物體雜亂物非體知成敵兩立云
0348a13: 何為中兼二不成非知不知即無體性中何
0348a14: 為相是故應知當在中間無有是處。阿難
0348a15: 言我昔見佛與四大弟子共轉法輪常言覺
0348b01: 知分別心性既不在內亦不在外不在中間
0348b02: 則我無著名為心不佛告阿難汝言覺知分
0348b03: 別心性俱無在者諸所物象名為一切汝不
0348b04: 著者為在為無無則同於毛兔角云何不
0348b05: 著有不著者不可名無無相則無非無即相
0348b06: 相有則在云何無著是故應知一切無著名
0348b07: 覺知心無有是處爾時阿難即從座起右膝
0348b08: 著地合掌恭敬而白佛言我是如來最小之
0348b09: 弟蒙佛慈愛雖今出家猶恃憍憐所以多聞
0348b10: 未得無漏當由不知真際所詣惟願世尊大
0348b11: 慈哀愍開示我等奢摩他路。
0348b12: 佛告阿難一切眾生從無始來種種顛倒業
0348b13: 種自然如惡聚諸修行人不能得成無上
0348b14: 菩提乃至別成聲聞緣覺及成外道諸天魔
0348b15: 王及魔眷屬皆由不知二種根本錯亂修習
0349a01: 猶如煮沙欲成嘉饌縱經塵劫終不能得云
0349a02: 何二種阿難一者無始生死根本則汝今者
0349a03: 與諸眾生用攀緣心為自性者二者無始菩
0349a04: 提涅槃元清淨體則汝今者識精元明能生
0349a05: 諸緣緣所遺者由諸眾生遺此本明雖終日
0349a06: 行而不自覺枉入諸趣。
0349a07: 爾時世尊開示阿難及諸大眾欲令心入無
0349a08: 生法忍於師子座摩阿難頂而告之言如來
0349a09: 常說諸法所生惟心所現一切因果世界微
0349a10: 塵因心成體阿難若諸世界一切所有其中
0349a11: 乃至草葉縷結詰其根元咸有體性縱令虛
0349a12: 空亦有名貌何清淨妙淨明心性一切心
0349a13: 而自無體若汝執分別覺觀所了知性必
0349a14: 為心者此心即應離諸一切色香味觸諸塵
0349a15: 事業別有全性如汝今者承聽我法此則因
0349b01: 聲而有分別縱滅一切見聞覺知內守幽閒
0349b02: 猶為法塵分別影事我非汝執為非心但
0349b03: 汝於心微細揣摩若離前塵有分別性即真
0349b04: 汝心若分別性離塵無體斯則前塵分別影
0349b05: 事塵非常住若變滅時此心則同毛兔角
0349b06: 則汝法身同於斷滅其誰修證無生法忍。
0349b07: 於是如來普告大眾若復眾生以搖動者名
0349b08: 之為塵以不住者名之為客汝觀阿難頭自
0349b09: 動搖見無所動又汝觀我手自開合見無舒
0349b10: 卷云何汝今以動為身以動為境從始洎終
0349b11: 念念生滅遺失真性顛倒行事性心失真認
0349b12: 物為己輪是中自取流轉。
0349b13: 佛興慈悲哀愍阿難及諸大眾發海潮音
0349b14: 告同會諸善男子我常說言色心諸緣及心
0349b15: 所使諸所緣法惟心所現汝身汝心皆是妙
0350a01: 明真精妙心中所現物云何汝等遺失本妙
0350a02: 圓妙明心寶明妙性認悟中迷晦昧為空空
0350a03: 晦暗中結暗為色色雜妄想想相為身聚緣
0350a04: 內搖趣外奔逸擾擾相以為心性一迷為
0350a05: 心決定惑為色身之內不知色身外洎山河
0350a06: 虛空大地咸是妙明真心中物譬如澄清百
0350a07: 千大海棄之惟認一浮漚體目為全潮窮盡
0350a08: 瀛渤汝等即是迷中倍人如來說為可憐愍
0350a09: 者。佛告阿難且汝見我見精明元此見雖
0350a10: 非妙精明心如第二月非是月影汝應諦聽
0350a11: 今當示汝無所還地阿難此大講堂洞開東
0350a12: 方日輪升天則有明耀中夜黑月雲霧晦暝
0350a13: 則復暗戶牖之隙則復見通牆宇之間則
0350a14: 復觀壅分別之處則復見緣頑虛之中遍是
0350a15: 空性鬱之象則紆塵澄霽斂氛又觀清
0350b01: 淨阿難汝咸看此諸變化相吾今各還本所
0350b02: 因處阿難此諸變化明還日輪何以故無日
0350b03: 不明明因屬日是故還日暗還黑月通還戶
0350b04: 牖壅還牆宇緣還分別頑虛還空鬱還塵
0350b05: 清明還霽則諸世間一切所有不出斯類汝
0350b06: 見八種見精明性當欲誰還何以故若還於
0350b07: 明則不明時無復見暗雖明暗等種種差別
0350b08: 見無差別諸可還者自然非汝不汝還者非
0350b09: 汝而誰則知汝心本妙明淨汝自迷悶喪本
0350b10: 受輪於生死中常被漂溺是故如來名可憐
0350b11: 愍。一切眾生從無始來迷己已為物失於本
0350b12: 心為物所轉故於是中觀大觀小若能轉物
0350b13: 則同如來身心圓明不動道場於一毛端
0350b14: 能含受十方國土。
0350b15: 佛告文殊及諸大眾十方如來及大菩薩於
0351a01: 其自住三摩地中見與見緣并所想相如虛
0351a02: 空華本無所有此見及緣元是菩提妙淨明
0351a03: 體云何於中有是非是文殊吾今問汝如汝
0351a04: 文殊更有文殊是文殊者為無文殊文殊言
0351a05: 如是世尊我真文殊無是文殊何以故若有
0351a06: 是者則二文殊然我今日非無文殊於中實
0351a07: 無是非二相佛言此見妙明與諸空塵亦復
0351a08: 如是本是妙明無上菩提淨圓真心妄為色
0351a09: 空及與聞見如第二月誰為是月又誰非月
0351a10: 文殊但一月真中間自無是月非月。
0351a11: 阿難白佛言世尊亦曾於楞伽山為大慧等
0351a12: 敷演斯義彼外道等常說自然我說因緣非
0351a13: 彼境界我今觀此覺性自然非生非滅似非
0351a14: 因緣云何開示不入邪佛告阿難我今如
0351a15: 是開示方便真實告汝汝猶未悟惑為自然
0351b01: 阿難若必自然自須甄明有自然體汝且觀
0351b02: 此妙明見中以何為自此見為復以明為自
0351b03: 以暗為自以空為自以塞為自阿難若明為
0351b04: 自應不見暗若復以空為自體者應不見塞
0351b05: 如是乃至諸暗等相以為自者則於明時見
0351b06: 性斷滅云何見明阿難汝言因緣吾復問汝
0351b07: 汝今因見見性現前此見為復因明有見因
0351b08: 暗有見因空有見因塞有見阿難若因明有
0351b09: 應不見暗如因暗有應不見明如是乃至因
0351b10: 空因塞同於明暗復次阿難此見又復緣明
0351b11: 有見緣暗有見緣空有見緣塞有見阿難若
0351b12: 緣空有應不見塞若緣塞有應不見空如是
0351b13: 乃至緣明緣暗同於空塞當知如是精覺妙
0351b14: 明非因非緣亦非自然非不自然無非不非
0351b15: 無是非是離一切相即一切法汝今云何於
0352a01: 中措心以諸世間戲論名相而得分別如以
0352a02: 手掌撮摩虛空祗益自勞虛空云何隨汝執
0352a03: 捉是故阿難汝今當知見明之時見非是明
0352a04: 見暗之時見非是暗見空之時見非是空見
0352a05: 塞之時見非是塞四義成就汝復應知見見
0352a06: 之時見非是見見猶離見見不能及云何復
0352a07: 說因緣自然及和合相。若能遠離諸和合
0352a08: 緣及不和合則復滅除諸生死因圓滿菩提
0352a09: 不生滅性清淨本心本覺常住阿難汝猶未
0352a10: 明一切浮塵諸幻化相當處出生隨處滅盡
0352a11: 幻妄稱相其性真為妙覺明體如是乃至五
0352a12: 陰六入從十二處至十八界因緣和合虛妄
0352a13: 有生因緣別離虛妄名滅殊不能知生滅去
0352a14: 來本如來藏常住妙明不動周圓妙真如性
0352a15: 性真常中求於去來迷悟生死了無所得。
0352b01: 阿難譬如有人以清淨目觀晴明空惟一晴
0352b02: 虛無所有其人無故不動目睛瞪以發勞
0352b03: 則於虛空別見狂華復有一切狂亂非相色
0352b04: 陰當知亦復如是。
0352b05: 阿難譬如有人手足宴安百骸調適忽如忘
0352b06: 生性無違順其人無故以二手掌於空相摩
0352b07: 於二手中妄生澀滑冷熱諸相受陰當知亦
0352b08: 復如是。
0352b09: 阿難譬如有人談說酢梅口中水出思蹋懸
0352b10: 崖足心酸澀想陰當知亦復如是。
0352b11: 阿難譬如瀑流波浪相續前際後際不相踰
0352b12: 越行陰當知亦復如是。
0352b13: 阿難譬如有人取頻伽瓶塞其兩孔滿中擎
0352b14: 空千里遠行用餉他國識陰當知亦復如是
0352b15: 阿難白佛言世尊如來常說和合因緣一切
0353a01: 世間種種變化皆因四大和合發明云何如
0353a02: 來因緣自然二俱排我今不知斯義所屬
0353a03: 惟垂哀愍開示眾生中道了義無戲論法爾
0353a04: 時世尊告阿難言汝先厭離聲聞緣覺諸小
0353a05: 乘法發心勤求無上菩提故我今時為汝開
0353a06: 示第一義諦如何復將世間戲論妄想因緣
0353a07: 而自纏繞汝雖多聞如說藥人真藥現前不
0353a08: 能分別如來說為真可憐愍汝今諦聽吾當
0353a09: 為汝分別開示亦令當來修大乘者通達實
0353a10: 相阿難默然承佛聖旨阿難如汝所言四大
0353a11: 和合發明世間種種變化阿難若彼大性體
0353a12: 非和合則不能與諸大雜和猶如虛空不和
0353a13: 諸色若和合者同於變化始終相成生滅相
0353a14: 續生死死生生生死死如旋火輪未有休息
0353a15: 阿難如水成冰冰還成水汝觀地性麤為大
0353b01: 地細為微塵至虛塵析彼極微色邊際相
0353b02: 七分所成更析虛即實空性阿難若此
0353b03: 虛析成虛空當知虛空出生色相汝今問言
0353b04: 由和合故出生世間諸變化相汝且觀此一
0353b05: 鄰虛塵用幾虛空和合而有不應鄰虛合成
0353b06: 鄰虛又鄰虛塵析入空者用幾色相合成虛
0353b07: 空若色合時合色非空若空合時合空非色
0353b08: 色猶可析空云何合汝元不知如來藏中性
0353b09: 色真空性空真色清淨本然周法界隨眾
0353b10: 生心應所知量循業發現世間無知惑為因
0353b11: 緣及自然性皆是識心分別計度但有言說
0353b12: 都無實義。
0353b13: 佛言富樓那如汝所言清淨本然云何忽生
0353b14: 山河大地汝常不聞如來宣說性覺妙明本
0353b15: 覺明妙富樓那言唯然世尊我常聞佛宣說
0354a01: 斯義佛言汝稱覺明為復性明稱名為覺為
0354a02: 覺不明稱為明覺富樓那言若此不明名為
0354a03: 覺者則無所明佛言若無所明則無明覺有
0354a04: 所非覺無所非明無明又非覺湛明性性覺
0354a05: 必明妄為明覺覺非所明因明立所所既妄
0354a06: 立生汝妄能。無同異中熾然成異異彼所
0354a07: 異因異立同同異發明因此復立無同無異
0354a08: 如是擾亂相待生勞勞久發塵自相渾濁由
0354a09: 是引起塵勞煩惱。富樓那言若此妙覺本
0354a10: 妙覺明與如來心不增不減無狀忽生山河
0354a11: 大地諸有為相如來今得妙空明覺山河大
0354a12: 地有為習漏何當復生佛告富樓那譬如迷
0354a13: 人於一聚落惑南為北此迷為復因迷而有
0354a14: 因悟所出富樓那言如是迷人亦不因迷又
0354a15: 不因悟何以故迷本無根云何因迷悟非生
0354b01: 迷云何因悟佛言彼之迷人正在迷時有
0354b02: 悟人指示令悟富樓那於意云何此人縱迷
0354b03: 於此聚落更生迷不不也世尊富樓那十方
0354b04: 如來亦復如是此迷無本性畢竟空昔本無
0354b05: 迷似有迷覺覺迷迷滅覺不生迷亦如翳人
0354b06: 見空中華翳病若除華於空滅忽有愚人於
0354b07: 彼空華所滅空地待華更生汝觀是人為愚
0354b08: 為慧富樓那言空元無華妄見生滅見華滅
0354b09: 空已巳是顛倒敕令更出斯實狂癡云何更名
0354b10: 如是狂人為愚為慧佛言如汝所解云何問
0354b11: 言諸佛如來妙覺明空何當更出山河大地
0354b12: 又如金雜於精金其金一純更不成雜如
0354b13: 木成不重為木諸佛如來菩提涅槃亦復
0354b14: 如是。富樓那又汝問言地水火風本性圓
0354b15: 融周法界疑水火性不相凌滅又徵虛空
0355a01: 及諸大地俱法界不合相容富樓那譬如
0355a02: 虛空體非相而不拒彼諸相發揮。富樓
0355a03: 那汝以色空相傾相奪於如來藏而如來藏
0355a04: 隨為色空周法界是故於中風動空澄日
0355a05: 明雲暗眾生迷悶背覺合塵故發塵勞有世
0355a06: 間相我以妙明不滅不生合如來藏而如來
0355a07: 藏惟妙覺明圓照法界是故於中一為無量
0355a08: 無量為一小中現大大中現小不動道
0355a09: 十方界身含十方無盡虛空於一毛端現寶
0355a10: 王剎坐微塵裏轉大法輪滅塵合覺故發真
0355a11: 如妙覺明性而如來藏本妙圓心非心非空
0355a12: 非地非水非風非火非眼非耳鼻舌身意非
0355a13: 色非聲香味觸法如是乃至非大涅槃非常
0355a14: 非樂非我非淨以是俱非世出世故即如來
0355a15: 藏元明心妙即心即空即地即水即風即火
0355b01: 即眼即耳鼻舌身意即色即聲香味觸法如
0355b02: 是乃至即大涅槃即常即樂即我即淨以是
0355b03: 俱即世出世故即如來藏妙明心元離即離
0355b04: 非是即非即。譬如琴瑟箜篌琵琶雖有妙
0355b05: 音若無妙指終不能發汝與眾生亦復如是
0355b06: 寶覺真心各各圓滿如我按指海印發光汝
0355b07: 暫舉心塵勞先起由不勤求無上覺道愛念
0355b08: 小乘得少為足富樓那言我與如來寶覺圓
0355b09: 明真妙淨心無二圓滿而我昔遭無始妄想
0355b10: 久在輪今得聖乘猶未究竟世尊諸妄一
0355b11: 切圓滅獨妙真常敢問如來一切眾生何因
0355b12: 有妄自蔽妙明受此淪溺佛告富樓那汝雖
0355b13: 除疑餘惑未盡吾以世間現前諸事今復問
0355b14: 汝汝豈不聞室羅城中演若達多忽於晨朝
0355b15: 以鏡照面愛鏡中頭眉目可見瞋責己巳頭不
0356a01: 見面目以為魑魅無狀狂走於意云何此人
0356a02: 何因無故狂走富樓那言是人心狂更無他
0356a03: 故佛言妙覺明圓本圓明妙既稱為妄云何
0356a04: 有因若有所因云何名妄自諸妄想展轉相
0356a05: 因從迷積迷以歷塵劫雖佛發明猶不能返
0356a06: 如是迷因因迷自有識迷無因妄無所依尚
0356a07: 無有生欲何為滅得菩提者如寤時人說夢
0356a08: 中事心縱精明欲何因緣取夢中物復無
0356a09: 因本無所有如彼城中演若達多豈有因緣
0356a10: 自怖頭走忽然狂歇頭非外得縱未歇狂亦
0356a11: 何遺失富樓那妄性如是因何為在汝但不
0356a12: 隨三種相續三緣斷故三因不生則汝心中
0356a13: 狂性自歇歇即菩提不從人得。譬如有人
0356a14: 於自衣中繫如意珠不自覺知窮露他方乞
0356a15: 食馳走雖實貧窮珠不曾失忽有智者指示
0356b01: 其珠所願從心致大饒富方悟神珠非從外
0356b02: 得。
0356b03: 佛告阿難即如城中演若達多狂性因緣若
0356b04: 得滅除則不狂性自然而出因緣自然理窮
0356b05: 於是。若悟本頭識知狂走因緣自然俱為
0356b06: 戲論是故我言三緣斷故即菩提心菩提心
0356b07: 生生滅心滅此但生滅滅生俱盡無功用道
0356b08: 若有自然如是則明自然心生生滅心滅此
0356b09: 亦生滅無生滅者名為自然猶如世間諸相
0356b10: 雜和成一體者名和合性非和合者稱本然
0356b11: 性本然非然和合非合合然俱離離合俱非
0356b12: 此句方名無戲論法菩提涅槃尚在遙遠非
0356b13: 汝歷劫辛勤修證雖復憶持十方如來十二
0356b14: 部經清淨妙理如恒河沙只益戲論。今汝
0356b15: 且觀現前六根為一為六阿難若言一者耳
0357a01: 何不見目何不聞頭奚不履足奚無語若此
0357a02: 六根定成六如我今會與汝宣揚微妙法
0357a03: 門汝之六根誰來領受阿難言我用耳聞佛
0357a04: 言汝耳自聞何關身口口來問義身起欽承
0357a05: 是故應知非一終六非六終一終不汝根元
0357a06: 一元六阿難當知是根非一非六由無始來
0357a07: 顛倒淪替故於圓湛一六義生汝須陀洹雖
0357a08: 得六銷猶未亡一如太虛空合由
0357a09: 形異名之異空除觀空說空為一彼太虛
0357a10: 空云何為汝成同不同何更名是一非一
0357a11: 則汝了知六受用根亦復如是。汝但不循
0357a12: 動靜合離恬變通塞生滅明暗如是十二諸
0357a13: 有為相隨拔一根脫粘內伏伏歸元真發本
0357a14: 明耀耀性發明諸餘五粘應拔圓脫不由前
0357a15: 塵所起知見明不循根寄根明發由是六根
0357b01: 互相為用。阿難今汝諸根若圓拔已巳內瑩
0357b02: 發光如是浮塵及器世間諸變化相如湯銷
0357b03: 冰應念化成無上知覺阿難如彼世人聚見
0357b04: 於眼若令急合暗相現前六根黯然頭足相
0357b05: 類彼人以手循體外繞彼雖不見頭足一辨
0357b06: 知覺是同緣見因明暗成無見不明自發則
0357b07: 諸暗相永不能昏根塵既銷云何覺明不成
0357b08: 圓妙。以諸眾生從無始來循諸色聲逐念
0357b09: 流轉曾不開悟性淨妙常不循所常逐諸生
0357b10: 滅由是生生雜染流轉若棄生滅守於真常
0357b11: 常光現前根塵識心應時銷落想相為塵識
0357b12: 情為垢二俱遠離則汝法眼應時清明云何
0357b13: 不成無上知覺。
0357b14: 爾時世尊告阿難言汝欲識知俱生無明使
0357b15: 汝輪轉生死結根惟汝六根更無他物汝復
0358a01: 欲知無上菩提令汝速證安樂解脫寂靜妙
0358a02: 常亦汝六根更非他物根塵同源縛脫無二
0358a03: 識性虛妄猶如空華阿難由塵發知因根有
0358a04: 相相見無性同於交蘆是故汝今知見立知
0358a05: 即無明本知見無見斯即涅槃無漏真淨云
0358a06: 何是中更容他物爾時世尊欲重宣此義而
0358a07: 說偈言。
0358a08: 真性有為空緣生故如幻無為無起滅
0358a09: 不實如空華言妄顯諸真妄真同二妄
0358a10: 猶非真非真云何見所見中間無實性
0358a11: 是故若交蘆結解同所因聖凡無二路
0358a12: 汝觀交中性空有二俱非迷晦即無明
0358a13: 發明便解脫解結因次第六解一亦亡
0358a14: 根選擇圓通入流成正覺陀那微細識
0358a15: 習氣成暴流真非真恐迷我常不開演
0358b01: 自心取自心非幻成幻法不取無非幻
0358b02: 非幻尚不生幻法云何立是名妙蓮華
0358b03: 金剛王寶覺如幻三摩提彈指超無學
0358b04: 此阿毘達摩十方薄伽梵一路涅槃門
0358b05: 爾時觀世音菩薩即從座起頂禮佛足而白
0358b06: 佛言世尊憶念我昔無數恒河沙劫於時有
0358b07: 佛出現於世名觀世音我於彼佛發菩提心
0358b08: 彼佛教我從聞思修入三摩地初於聞中入
0358b09: 流亡所所入既寂動靜二相了然不生如是
0358b10: 漸增聞所聞盡盡聞不住覺所覺空空覺極
0358b11: 圓空所空滅生滅既滅寂滅現前忽然超越
0358b12: 世出世間十方圓明獲二殊勝一者上合十
0358b13: 方諸佛本妙覺心與佛如來同一慈力二者
0358b14: 下合十方一切六道眾生與諸眾生同一悲
0358b15: 仰世尊由我供養觀音如來蒙彼如來授我
0359a01: 如幻聞熏聞修金剛三昧與佛如來同慈力
0359a02: 故今我身成三十二應入諸國土與諸眾生
0359a03: 同悲仰故令諸眾生於我身心獲十四種無
0359a04: 畏功德。
0359a05: 爾時世尊告文殊師利我今欲令阿難開悟
0359a06: 何方便門得易成就文殊師利法王子奉佛
0359a07: 慈旨即從座起頂禮佛足承佛威神說偈對
0359a08: 佛。
0359a09: 覺海性澄圓圓澄覺元妙元明照生所
0359a10: 所立照性亡迷妄有虛空依空立世界
0359a11: 想澄成國土知覺乃眾生空生大覺中
0359a12: 如海一漚發有漏微塵國皆依空所生
0359a13: 漚滅空本無復諸三有歸元性無二
0359a14: 方便有多門聖性無不通順逆皆方便
0359a15: 初心入三昧遲速不同倫我今白世尊
0359b01: 佛出娑婆界此方真教體清淨在音聞
0359b02: 欲取三摩提實以聞中入離苦得解脫
0359b03: 良哉觀世音於恒沙劫中入微塵佛國
0359b04: 得大自在力無畏施眾生妙音觀世音
0359b05: 梵音海潮音救世悉安寧出世獲常住
0359b06: 我今啟如來如觀音所說譬如人靜居
0359b07: 十方俱擊鼓十處一時聞此則圓真實
0359b08: 目非觀障外口鼻亦復然身以合方知
0359b09: 心念紛無緒隔垣聽音嚮遐邇俱可聞
0359b10: 五根所不齊是則通真實音聲性動靜
0359b11: 聞中為有無無聲號無聞非實聞無性
0359b12: 聲無既無滅聲有亦非生生滅二圓離
0359b13: 是則常真實縱令在夢想不為不思無
0359b14: 覺觀出思惟身心不能及今此娑婆國
0359b15: 聲論得宣明眾生迷本聞循聲故流轉
0360a01: 阿難縱強記不免落邪思豈非隨所淪
0360a02: 旋流獲無妄阿難汝諦聽我承佛威力
0360a03: 宣說金剛王如幻不思議佛母真三昧
0360a04: 汝聞微塵佛一切祕密門欲漏不先除
0360a05: 畜聞成過誤將聞持佛佛何不自聞聞
0360a06: 聞非自然生因聲有名字旋聞與聲脫
0360a07: 能脫欲誰名一根既返源六根成解脫
0360a08: 見聞如幻翳三界若空華聞復翳根除
0360a09: 塵銷覺圓淨淨極光通達寂照含虛空
0360a10: 來觀世間猶如夢中事摩登伽在夢
0360a11: 誰能留汝形如世巧幻師幻作諸男女
0360a12: 雖見諸根動要以一機抽息機歸寂然
0360a13: 諸幻成無性六根亦如是元依一精明
0360a14: 分成六和合一處成休復六用皆不成
0360a15: 塵垢應念銷成圓明淨妙餘塵尚諸學
0360b01: 明極即如來大眾及阿難旋汝倒聞機
0360b02: 反聞聞自性性成無上道圓通實如是
0360b03: 此是微塵佛一路涅槃門過去諸如來
0360b04: 斯門已成就現在諸菩薩今各入圓明
0360b05: 未來修學人當依如是法我亦從中證
0360b06: 非惟觀世音
0360b07: 即時阿難及諸大眾得蒙開示心慮虛凝斷
0360b08: 除三界修心六品微細煩惱而白佛言大威
0360b09: 德世尊善開眾生微細沉惑令我身心得大
0360b10: 饒益世尊若此妙明真淨妙心本來圓即
0360b11: 是如來成佛真體佛體真實云何復有地獄
0360b12: 餓鬼畜生修羅人天等道佛告阿難如是地
0360b13: 獄餓鬼畜生人及神仙天洎修羅精研七趣
0360b14: 皆是昏沉諸有為相妄想受生妄想隨業於
0360b15: 妙圓明無作本心皆如空華元無所著但一
0361a01: 虛妄更無根緒阿難此等眾生不識本心受
0361a02: 此輪經無量劫不得真淨皆由隨順殺盜
0361a03: 淫故反此三種又則出生無殺盜淫有名鬼
0361a04: 倫無名天趣有無相傾起輪性若得妙發
0361a05: 三摩提者則妙常寂有無二無無二亦滅尚
0361a06: 無不殺不偷不淫云何更隨殺盜淫事阿難
0361a07: 不斷三業各各有私因各各私眾私同分非
0361a08: 無定處自妄發生生妄無因無可尋究汝勗
0361a09: 修行欲得菩提要除三惑不盡三惑縱得神
0361a10: 通皆是世間有為功用習氣不滅落於魔道
0361a11: 雖欲除妄倍加虛偽如來說為可哀憐者汝
0361a12: 妄自造非菩提咎作是說者名為正說若他
0361a13: 說者即魔王說。
0361a14: 爾時如來將罷法座普告大眾及阿難言汝
0361a15: 等當知有漏世界十二類生本覺妙明覺圓
0361b01: 心體與十方佛無二無別由汝妄想迷理為
0361b02: 咎癡愛發生生發迷故有空性化迷不息
0361b03: 有世界生則此十方微塵國土非無漏者皆
0361b04: 是迷頑妄想安立當知虛空生汝心內猶如
0361b05: 片雲點太清裏諸世界在虛空耶汝等一
0361b06: 人發真歸元此十方空皆悉銷殞云何空中
0361b07: 所有國土而不振裂汝修禪飾三摩地十
0361b08: 方菩薩及諸無漏大阿羅漢心精通當處
0361b09: 湛然一切魔王及與鬼神諸凡夫天見其宮
0361b10: 殿無故崩裂大地振坼水陸飛騰無不驚慴
0361b11: 凡夫昏暗不覺遷訛彼等咸得五種神通惟
0361b12: 除漏盡戀此塵勞如何令汝摧裂其處是故
0361b13: 神鬼及諸天魔魍魎妖精於三昧時僉來惱
0361b14: 汝然彼諸魔雖有大怒彼塵勞內汝妙覺中
0361b15: 如風吹光如刀斷水了不相觸汝如沸湯彼
0362a01: 如堅冰暖氣漸不日消殞徒恃神力但為
0362a02: 其客成就破亂由汝心中五陰主人主人若
0362a03: 迷客得其便當處禪那覺悟無惑則彼魔事
0362a04: 無奈汝何陰消入明則彼邪咸受幽氣明
0362a05: 能破暗近日消殞如何敢留擾亂禪定若不
0362a06: 明悟被陰所迷則汝阿難必為魔子成就魔
0362a07: 人如摩登伽殊為眇劣彼惟咒汝破佛律儀
0362a08: 八萬行中只毀一戒心清淨故尚未淪溺此
0362a09: 乃隳汝寶覺全身如宰臣家忽逢籍沒宛轉
0362a10: 零落無可哀救阿難當知汝坐道銷落諸
0362a11: 念其念若盡則諸離念一切精明動靜不移
0362a12: 憶忘如一當住此處入三摩地如明目人處
0362a13: 大幽暗精性妙淨心未發光此則名為色陰
0362a14: 區宇若目明朗十方洞開無復幽黯名色陰
0362a15: 盡是人則能超越劫濁觀其所由堅固妄想
0362b01: 以為其本。阿難彼善男子修三摩提奢摩
0362b02: 他中色陰盡者見諸佛心如明鏡中顯現其
0362b03: 像若有所得而未能用猶如魘人手足宛然
0362b04: 見聞不惑心觸客邪而不能動此則名為受
0362b05: 陰區宇若魘咎歇其心離身反觀其面去住
0362b06: 自由無復留礙名受陰盡是人則能超越見
0362b07: 濁觀其所由虛明妄想以為其本。阿難彼
0362b08: 善男子修三摩地受陰盡者雖未漏盡心離
0362b09: 其形如鳥出籠已能成就從是凡身上歷菩
0362b10: 薩六十聖位得意生身隨往無礙譬如有人
0362b11: 熟寐寱言是人雖則無別所知其言已成音
0362b12: 韻倫次令不寐者咸悟其語此則名為想陰
0362b13: 區宇若動念盡浮想消除於覺明心如去塵
0362b14: 垢一倫生死首尾圓照名想陰盡是人則能
0362b15: 超煩惱濁觀其所由融通妄想以為其本。
0363a01: 阿難彼善男子修三摩地想陰盡者是人平
0363a02: 常夢想消滅寤寐恒一覺明虛靜猶如晴空
0363a03: 無復重前塵影事觀諸世間大地山河如
0363a04: 鏡鑑明來無所粘過無跡虛受照應了罔
0363a05: 陳習惟一精真生滅根元從此披露見諸十
0363a06: 方十二眾生畢殫其類雖未通其各命由緒
0363a07: 見同生基猶如野馬熠熠清擾為浮根塵究
0363a08: 竟樞穴此則名為行陰區宇若此清擾熠熠
0363a09: 元性性入元澄一澄元習如波瀾滅化為澄
0363a10: 水名行陰盡是人則能超眾生濁觀其所由
0363a11: 幽隱妄想以為其本。阿難彼善男子修三
0363a12: 摩地行陰盡者諸世間性幽清擾動同分生
0363a13: 機然隳裂沉細綱紐補特伽羅酬業深
0363a14: 感應懸絕於涅槃天將大明悟如後鳴
0363a15: 顧東方已有精色六根虛靜無復馳逸內外
0363b01: 湛明入無所入深達十方十二種類受命元
0363b02: 由觀由執元諸類不召於十方界已獲其同
0363b03: 精色不沉發現幽祕此則名為識陰區宇若
0363b04: 於召已獲同中消磨六門合開成就見聞
0363b05: 通鄰互用清淨十方世界及與身心如吠琉
0363b06: 璃內外明徹名識陰盡是人則能超越命濁
0363b07: 觀其所由罔象虛無顛倒妄想以為其本。
0363b08: 阿難汝等存心秉如來道將此法門於我滅
0363b09: 後傳示末世普令眾生覺了斯義無令見魔
0363b10: 自作沉孽保綏哀救消息邪緣令其身心入
0363b11: 佛知見從始成就不遭岐路如是法門先過
0363b12: 去世恒沙劫中微塵如來乘此心開得無上
0363b13: 道識陰若盡則汝現前諸根互用從互用中
0363b14: 能入菩薩金剛乾慧圓明精心於中發化如
0363b15: 淨琉璃內含寶月如是乃超十信十住十行
0364a01: 十回向四加行心菩薩所行金剛十地等覺
0364a02: 圓明入於如來妙莊嚴海圓滿菩提歸無所
0364a03: 得。
0364a04: 阿難精真妙明本覺圓淨非留死生及諸塵
0364a05: 垢乃至虛空皆因妄想之所生起斯元本覺
0364a06: 妙明精真妄以發生諸器世間如演若多迷
0364a07: 頭認影妄元無因於妄想中立因緣性迷因
0364a08: 緣者稱為自然彼虛空性猶實幻生因緣自
0364a09: 然皆是眾生妄心計度阿難知妄所起說妄
0364a10: 因緣若妄元無說妄因緣元無所有何不
0364a11: 知推自然者是故如來與汝發明五陰本因
0364a12: 同是妄想汝體先因父母想生汝心非想則
0364a13: 不能來想中傳命如我先言心想酢味口中
0364a14: 涎出心想登高足心酸起懸崖不有酢物未
0364a15: 來汝體必非虛妄通倫口水如何因談酢出
0364b01: 是故當知汝現色身名為堅固第一妄想。
0364b02: 即此所說臨高想心能令汝形真受酸澀由
0364b03: 因受生能動色體汝今現前順益違損二現
0364b04: 驅馳名為虛明第二妄想。由汝念慮使汝
0364b05: 色身身非念倫汝身何因隨念所使種種取
0364b06: 像心生形取與念相應寤即想心寐為諸夢
0364b07: 則汝想念搖動妄情名為融通第三妄想。
0364b08: 化理不住運運密移甲長髮生氣消容皺日
0364b09: 夜相代曾無覺悟阿難此若非汝云何體遷
0364b10: 如必是真汝何無覺則汝諸行念念不停名
0364b11: 為幽隱第四妄想。又汝精明湛不搖處名
0364b12: 恒常者於身不出見聞覺知若實精真不容
0364b13: 習妄何因汝等曾於昔年一奇物經歷年
0364b14: 歲憶忘俱無於後忽然覆前異記憶宛然
0364b15: 曾不遺失則於精了湛不搖中念念受熏有
0365a01: 何籌算。阿難當知此湛非真如急流水望
0365a02: 如恬靜流急不見非是無流若非想元寧受
0365a03: 妄習非汝六根互用合開此之妄想無時得
0365a04: 滅故汝現在見聞覺知中串習機則湛了內
0365a05: 罔象虛無第五顛倒細微精想。阿難是五
0365a06: 受陰五妄想成汝今欲知因界淺深惟色與
0365a07: 空是色邊際惟觸及離是受邊際惟記與忘
0365a08: 是想邊際惟滅與生是行邊際湛入合湛歸
0365a09: 識邊際此五陰元重疊生起生因識有滅從
0365a10: 色除理則頓悟乘悟併消事非頓除因次第
0365a11: 盡我已示汝劫波巾結。汝應將此妄想根
0365a12: 元心得開通傳示將來末法之中諸修行者
0365a13: 令識虛妄深厭自生知有涅槃不戀三界。
0365a14: 阿難此佛頂光聚悉怛多般怛囉祕密伽陀
0365a15: 出生十方一切諸佛十方如來因此咒心得
0365b01: 成無上正知覺十方如來執此咒心降伏
0365b02: 諸魔制諸外道十方如來乘此咒心坐寶蓮
0365b03: 華應微塵國十方如來含此咒心於微塵國
0365b04: 轉大法輪。阿難若復有人滿十方所有
0365b05: 虛空盈滿七寶持以奉上微塵諸佛承事供
0365b06: 養心無虛度若復有人身具四重十波羅夷
0365b07: 瞬息即經此方地方阿鼻地獄能以一念將
0365b08: 此法門於末劫中開示未學是人罪障應念
0365b09: 消滅變其所受地獄苦因成安樂國得福超
0365b10: 越前之施人百倍千倍千萬億倍如是乃至
0365b11: 算數譬喻所不能及阿難若有眾生能誦此
0365b12: 經能持此咒如我廣說窮劫不盡依我教言
0365b13: 如教行道直成菩提無復魔業。
0365b14: 
0365b15: 御錄經海一滴卷之二
0366a01: 音釋
0366a02: 脾蒲糜切土藏也。竅苦弔切穴也。挃職日切。揣初委切度也。瀛
0366a03: 渤上音盈下音孛。蒲沒切塺也。黯乙減切深色。勗許里切。
