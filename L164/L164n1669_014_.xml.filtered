0615a02: 大般涅槃經之二
0615a03: 佛告迦葉我般涅槃七百歲後諸魔波旬漸
0615a04: 當沮壞我之正法譬如獵師身服法衣魔王
0615a05: 波旬亦復如是作比丘像比丘尼像優婆塞
0615a06: 像優婆夷像亦復化作須陀洹身乃至化作
0615a07: 阿羅漢身及佛色身魔王以此有漏之形作
0615a08: 無漏身壞我正法。我於往昔八十億劫常
0615a09: 離一切不淨之物少欲知足威儀成就善修
0615a10: 如來無上法藏亦自定知身有佛性是故我
0615a11: 今得成阿耨多羅三藐三菩提得名為佛有
0615a12: 大慈悲如是經律是佛所說若有不能隨順
0615a13: 是者是魔眷屬若能隨順是大菩薩復有說
0615a14: 言無四波羅夷十三僧殘二不定法三十捨
0615a15: 墮九十一墮四懺悔法眾多學法七滅諍等
0615b01: 無偷蘭遮五逆等罪及一闡提若有比丘犯
0615b02: 如是等墮地獄者外道之人悉應生天何以
0615b03: 故諸外道等無戒可犯是故如來示現怖人
0615b04: 故說斯戒若言佛說我諸比丘若欲行淫應
0615b05: 捨法服著俗衣裳然後行淫復應生念淫欲
0615b06: 因緣非我過咎如來在世亦有比丘習行淫
0615b07: 欲得正解脫或命終後生於天上古今有之
0615b08: 非獨我作或犯四重或犯五戒或行一切不
0615b09: 淨律儀猶故而得真正解脫如來雖說犯突
0615b10: 吉羅如忉利天日月歲數八百萬歲墮在地
0615b11: 獄是亦如來示現怖人言波羅夷至突吉羅
0615b12: 輕重無差是諸律師妄作此言言是佛制必
0615b13: 定當知非佛所說如是言說是魔經律若復
0615b14: 說言於諸戒中若犯小戒乃至微細當受苦
0615b15: 報無有齊限如是知已防護自身如藏六
0616a01: 如是之人真我弟子若有律師復作是言凡
0616a02: 所犯戒都無罪報如是之人不應親近如佛
0616a03: 所說。若過一法是名妄語不見後世
0616a04: 無惡不造是故不應親近是人我佛法
0616a05: 中清淨如是復有犯偷蘭遮罪或犯僧殘
0616a06: 及波羅夷而非罪耶是故應當深自防護如
0616a07: 是等法若不守護更以何法名為精修我於
0616a08: 經中亦說有犯四波羅夷乃至微細突吉羅
0616a09: 等應當苦治眾生若不護持禁戒云何當得
0616a10: 見於佛性一切眾生雖有佛性要因持戒然
0616a11: 後乃見因見佛性得成阿耨多羅三藐三菩
0616a12: 提九部經中無方等經是故不說有佛性也
0616a13: 經雖不說當知實有若作是說當知是人真
0616a14: 我弟子迦葉菩薩白佛言世尊如上所說一
0616a15: 切眾生有佛性者九部經中所未曾聞如其
0616b01: 說有云何不犯波羅夷耶佛言善男子如汝
0616b02: 所說實不毀犯波羅夷也善男子譬如有人
0616b03: 說言大海唯有七寶無八種者是人無罪若
0616b04: 有說言九部經中無佛性者亦復無罪何以
0616b05: 故我於大乘大智海中說有佛性二乘之人
0616b06: 所不知見是故說無不得罪也如是境界諸
0616b07: 佛所知非是聲聞緣覺所及善男子若人不
0616b08: 聞如來甚深祕密藏者云何當知有佛性耶
0616b09: 何等名為祕密之藏所謂方等大乘經典有
0616b10: 諸外道或說我常或說我斷如來不爾亦說
0616b11: 有我亦說無我是名中道若有說言佛說中
0616b12: 道一切眾生悉有佛性煩惱覆故不知不見
0616b13: 是故應當勤修方便斷壞煩惱若有能作如
0616b14: 是說者當知是人不犯四重若不能作如是
0616b15: 說者是則名為犯波羅夷若有說言我已巳成
0617a01: 就阿耨多羅三藐三菩提何以故以有佛性
0617a02: 故有佛性者必定當成阿耨多羅三藐三菩
0617a03: 提以是因緣我今已得成就菩提當知是人
0617a04: 則名為犯波羅夷罪何以故雖有佛性以未
0617a05: 修習諸善方便是故未見以未見故不能得
0617a06: 成阿耨多羅三藐三菩提善男子以是義故
0617a07: 佛法甚深不可思議。善男子所言苦者不
0617a08: 名聖諦若有不知如來甚深境界常住不變
0617a09: 微密法身謂是食身非是法身不知如來道
0617a10: 德威力是名為苦何以故以不知故法見非
0617a11: 法非法見法輪轉生死多受苦惱若有能知
0617a12: 如來常住無有變異真是修苦多所利益若
0617a13: 不知者雖復勤修無所利益是名知苦名苦
0617a14: 聖諦若人不能如是修習是名為苦非苦聖
0617a15: 諦苦集諦者於真法中不生真知受不淨物
0617b01: 能以非法言是正法若有深知不壞正法以
0617b02: 是因緣得生天上及正解脫若有不知苦集
0617b03: 諦處而言正法無有常住悉是滅法以是因
0617b04: 緣於無量劫流轉生死受諸苦惱若能知法
0617b05: 常住不異是名知集名集聖諦若人不能如
0617b06: 是修習是名為集非集聖諦苦滅諦者若有
0617b07: 多修習學空法是為不善何以故滅一切法
0617b08: 故壞於如來真法藏故作是修學是名修空
0617b09: 若言修空是滅諦者一切外道亦修空法應
0617b10: 有滅諦若有說言有如來藏雖不可見若能
0617b11: 滅除一切煩惱爾乃得入若發此心一念因
0617b12: 緣於諸法中而得自在若有修習如來密藏
0617b13: 無我空寂如是之人於無量世在生死中流
0617b14: 轉受苦若有不作如是修者雖有煩惱疾能
0617b15: 滅除何以故因知如來祕密藏故是名苦滅
0618a01: 聖諦若能如是修習滅者是我弟子若有不
0618a02: 能作如是修是名空修非滅聖諦道聖諦者
0618a03: 所謂佛法僧寶及正解脫有諸眾生顛倒心
0618a04: 言無佛法僧及正解脫生死流轉猶如幻化
0618a05: 修習是見以此因緣輪轉三有久受大苦若
0618a06: 能發心見於如來常住無變法僧解脫亦復
0618a07: 如是乘此一念於無量世自在果報隨意而
0618a08: 得何以故我於往昔以四倒故非法計法受
0618a09: 於無量惡業果報我今已巳滅如是見故成佛
0618a10: 正覺是名道聖諦若有人言三寶無常修習
0618a11: 是見是虛妄修非道聖諦若修是法為常住
0618a12: 者是我弟子真見修習四聖諦法。善男子
0618a13: 謂四倒者於非苦中生於苦想非樂中生於
0618a14: 樂想名曰顛倒無常常想常無常想是名顛
0618a15: 倒無我我想我無我想是名顛倒淨不淨想
0618b01: 不淨淨想是名顛倒是則名為四種顛倒迦
0618b02: 葉菩薩白佛言世尊我從今日始得正見世
0618b03: 尊自是之前我等悉名邪見之人世尊二十
0618b04: 五有有我不也佛言善男子我者即是如來
0618b05: 藏義一切眾生悉有佛性即是我義如是我
0618b06: 義從本以來常為無量煩惱所覆是故眾生
0618b07: 不能得見如貧女人舍內多有真金之藏家
0618b08: 人大小無有知者時有異人善知方便即於
0618b09: 其家掘出真金之藏女人見已心生歡喜善
0618b10: 男子眾生佛性亦復如是為諸煩惱之所覆
0618b11: 蔽不能得見如來今日普示眾生諸覺寶藏
0618b12: 所謂佛性真金藏者即是佛性也善男子如
0618b13: 來為度一切教諸眾生修無我法如是修已
0618b14: 永斷我心入於涅槃為除世間諸妄見故示
0618b15: 現出過世間法故復示世間計我虛妄非真
0619a01: 實故修無我法清淨身故為修空故說言諸
0619a02: 法悉無有我我今說如來藏比丘不應生怖
0619a03: 應自分別如來祕藏不得不有。我諸弟子
0619a04: 不知親近善知識故修學無我亦復不知無
0619a05: 我之處尚自不知無我真性復能知有我
0619a06: 真性善男子如來如是說諸眾生皆有佛性
0619a07: 喻如良醫示彼力士額中金剛寶珠是諸眾
0619a08: 生為諸無量億煩惱等之所覆蔽不識佛性
0619a09: 若盡煩惱爾時乃得證知了了如彼力士於
0619a10: 明鏡中見其寶珠如來祕藏如是無量不可
0619a11: 思議復次善男子譬如雪山有一味藥名曰
0619a12: 樂味其味極甜在深叢下人無能見有人聞
0619a13: 香即知其地當有是藥過去往世有轉輪王
0619a14: 於此雪山為此藥故在在處處造作木筩以
0619a15: 接是藥是藥熟時從地流出集木筩中其味
0619b01: 真正王既歿已其後是藥或酢或鹹或甜或
0619b02: 苦或辛或淡如是一味隨其流處有種種異
0619b03: 是藥真味停留在山猶如滿月凡人薄福雖
0619b04: 以钁加功困苦而不能得復有聖王出現
0619b05: 於世以福因緣即得是藥真正之味善男子
0619b06: 如來祕藏其味亦爾為諸煩惱叢林所覆無
0619b07: 明眾生不能得見一味藥者喻如佛性以煩
0619b08: 惱故出種種味。如是佛性終不可斷性若
0619b09: 可斷無有是處如我性者即是如來祕密之
0619b10: 藏如是祕藏一切無能沮壞燒滅雖不可壞
0619b11: 然不可見若得成就阿耨多羅三藐三菩提
0619b12: 爾乃證知。善男子方等經者猶如甘露亦
0619b13: 如毒藥即說偈言。
0619b14: 如是大乘典亦名雜毒藥如酥醍醐等
0619b15: 及以諸石蜜服消則為藥不消則為毒
0620a01: 方等亦如是智者為甘露愚不知佛性
0620a02: 服之則成毒迦葉汝今當善分別三歸
0620a03: 如是三歸性則是我之性若能諦觀察
0620a04: 我性有佛性當知如是人得入秘密藏
0620a05: 知我及我所是人已出世佛法三寶性
0620a06: 無上第一尊如我所說偈其性義如是
0620a07: 迦葉菩薩白佛言佛性如是不可思議三十
0620a08: 二相八十種好亦不可思議爾時佛讚迦葉
0620a09: 善哉善哉善男子汝已成就深利智慧我今
0620a10: 當更善為汝說入如來藏若我住者即是常
0620a11: 法不離於苦若無我者修行淨行無所利益
0620a12: 若言諸法皆無有我是即斷見若言我住即
0620a13: 是常見若言一切行無常者即是斷見諸行
0620a14: 常者復是常見若言苦者即是斷見若言樂
0620a15: 者復是常見修一切法常者墮於斷見修一
0620b01: 切法斷者墮於常見修常斷者要因斷常以
0620b02: 是義故修餘法苦者皆名不善修餘法樂者
0620b03: 則名為善修餘法無我者是諸煩惱分修餘
0620b04: 法常者是則名曰如來祕藏所謂涅槃無有
0620b05: 窟宅修餘法無常者即是財物修餘法常者
0620b06: 謂佛法僧及正解脫當知如是佛法中道遠
0620b07: 離二邊而說真法。若言有者智不應染若
0620b08: 言無者即是妄語若言有者不應默然亦復
0620b09: 不應戲論諍訟但求了知諸法真性凡夫之
0620b10: 人戲論諍訟不解如來微密藏故若說於苦
0620b11: 愚人便謂身是無常說一切苦復不能知身
0620b12: 有樂性。有智之人應當分別不應盡言一
0620b13: 切無常何以故我身即有佛性種子若說無
0620b14: 我凡夫當謂一切佛法悉無有我智者應當
0620b15: 分別無我假名不實如是知已不應生疑若
0621a01: 言如來祕藏空寂凡夫聞之生斷滅見有智
0621a02: 之人應當分別如來是常無有變易若言解
0621a03: 脫喻如幻化凡夫當謂得解脫者即是磨滅
0621a04: 有智之人應當分別人中師子雖有去來常
0621a05: 住不變若言無明因緣諸行凡夫之人聞已
0621a06: 分別生二法想明與無明智者了達其性無
0621a07: 二無二之性即是實性若言諸行因緣識者
0621a08: 凡夫謂二行之與識智者了達其性無二無
0621a09: 二之性即是實性若言十善十惡可作不可
0621a10: 作善道惡道白法黑法凡夫謂二智者了達
0621a11: 其性無二無二之性即是實性若言應修一
0621a12: 切法苦凡夫謂二智者了達其性無二無二
0621a13: 之性即是實性若言一切行無常如來祕藏
0621a14: 亦是無常凡夫謂二智者了達其性無二無
0621a15: 二之性即是實性若言一切法無我如來祕
0621b01: 藏亦無有我凡夫謂二智者了達其性無二
0621b02: 無二之性即是實性我與無我性無有二如
0621b03: 來祕藏其義如是不可稱計無量無邊諸佛
0621b04: 所讚我今於是一切功德成就經中皆悉說
0621b05: 已善男子我與無我性相無二汝應如是受
0621b06: 持頂戴善男子汝亦應當堅持憶念如是經
0621b07: 典如我先於摩訶般若波羅密經中說我無
0621b08: 我無有二相如因乳生酪因酪得生酥因生
0621b09: 酥得熟酥因熟酥得醍醐如是酪性為從乳
0621b10: 生為從自生從他生耶乃至醍醐亦復如是。
0621b11: 當知酪性從因緣有不得定言乳中無有
0621b12: 酪相離乳而有無有是處善男子明與無明
0621b13: 亦復如是若與煩惱諸結俱者名為無明若
0621b14: 與一切善法俱者名之為明是故我言無有
0621b15: 二相以是因緣我先說言雪山有草名曰肥
0622a01: 膩牛若食者即成醍醐眾生薄福不見是草
0622a02: 佛性亦爾煩惱覆故眾生不見譬如大海雖
0622a03: 同一鹹其中亦有上妙之水味同於乳喻如
0622a04: 雪山雖復成就種種功德多生諸藥亦有毒
0622a05: 草諸眾生身亦復如是雖有四大毒蛇之種
0622a06: 其中亦有妙藥天王所謂佛性非是作法但
0622a07: 為煩惱客塵所覆若剎利婆羅門毘舍首陀
0622a08: 能斷除者即見佛性成無上道譬如虛空震
0622a09: 雷起雲一切象牙上皆生華若無雷震華則
0622a10: 不生眾生佛性亦復如是常為一切煩惱所
0622a11: 覆不可得見是故我說眾生無我若得聞是
0622a12: 大般涅槃微妙經典則見佛性如象牙花雖
0622a13: 聞契經一切三昧不聞是經不知如來微妙
0622a14: 之相如無雷時象牙上華不可得見聞是經
0622a15: 已即知一切無量眾生皆有佛性以是義故
0622b01: 說大涅槃名為如來祕密之藏若有善男子
0622b02: 善女人有能習學是大涅槃微妙經典當知
0622b03: 是人能報佛恩真佛弟子。迦葉菩薩白佛
0622b04: 言世尊是佛性者云何甚深難見難入佛言
0622b05: 善男子如百盲人為治目故造詣良醫是時
0622b06: 良醫即以金鎞抉其眼膜以一指示問言見
0622b07: 不盲人答言我猶未見復以二指三指示之
0622b08: 乃言少見善男子是大涅槃微妙經典如來
0622b09: 未說亦復如是無量菩薩雖具足行諸波羅
0622b10: 密乃至十住猶未能見所有佛性如來既說
0622b11: 即便少見是菩薩摩訶薩既得見已咸作是
0622b12: 言甚奇世尊我等流轉無量生死常為無我
0622b13: 之所惑亂善男子如是菩薩位階十地尚不
0622b14: 了了知見佛性何聲聞緣覺之人能得見
0622b15: 耶。善男子今日如來所說真我名曰佛性
0623a01: 若有凡夫能善說者即是隨順無上佛法若
0623a02: 有善能分別隨順宣說是者當知即是菩薩
0623a03: 相貌所有種種異論咒術言語文字皆是佛
0623a04: 說非外道說。爾時佛告迦葉菩薩善男子
0623a05: 鳥有二種一名迦提二名鴛鴦遊止共俱
0623a06: 不相捨離是苦無常無我等法亦復如是不
0623a07: 得相離迦葉菩薩白佛言世尊云何是苦無
0623a08: 常無我如彼鴛鴦迦提鳥佛言善男子異
0623a09: 法是苦異法是樂異法是常異法無常異法
0623a10: 是我異法無我譬如稻米異於麻麥麻麥復
0623a11: 異豆粟甘蔗如是諸種從其萌芽乃至葉華
0623a12: 皆是無常果實成熟人受用時乃名為常何
0623a13: 以故性真實故世尊如是等物若是常者同
0623a14: 如來耶佛言善男子汝今不應作如是說何
0623a15: 以故若言如來如須彌山劫壞之時須彌崩
0623b01: 倒如來爾時豈同壞耶善男子一切諸法唯
0623b02: 除佛性涅槃更無一法而是常者直以世諦
0623b03: 言果實常。復次善男子譬如菴羅樹其華
0623b04: 始敷名無常相若成果實多所利益乃名為
0623b05: 常如是善男子雖修一切契經諸定未聞如
0623b06: 是大涅槃經時咸言一切悉是無常聞是經
0623b07: 已雖有煩惱如無煩惱即能利益一切人天
0623b08: 何以故曉了自身有佛性故是名為常。復
0623b09: 次善男子譬如眾流皆歸大海一切契經諸
0623b10: 定三昧皆歸大乘大涅槃經何以故究竟善
0623b11: 說有佛性故是故我言異法是常異法無常
0623b12: 乃至無我亦復如是迦葉菩薩白佛言世尊
0623b13: 如來已離憂悲毒箭何故稱言如來憂悲佛
0623b14: 言善男子無想天者名為無想若無想者則
0623b15: 無壽命若無壽命云何而有陰界諸入以是
0624a01: 義故無想天壽不可說言有所住處譬如樹
0624a02: 神依樹而住不得定言依枝依節依莖依葉
0624a03: 雖無定所不得言無無想天壽亦復如是善
0624a04: 男子佛法亦爾甚深難解如來實無憂悲苦
0624a05: 惱而於眾生起大慈悲現有憂悲視諸眾生
0624a06: 如羅羅復次善男子無想天中所有壽命
0624a07: 唯佛能知非餘所及乃至非想非非想處亦
0624a08: 復如是迦葉如來之性清淨無染猶如化身
0624a09: 何處當有憂悲苦惱若言如來無憂悲者云
0624a10: 何能利一切眾生弘廣佛法若言無者云何
0624a11: 而言等視眾生如羅羅若不等視如羅
0624a12: 羅如是之言則為虛妄以是義故佛不可思
0624a13: 議法不可思議眾生佛性不可思議無想天
0624a14: 壽不可思議如來有憂及以無憂是佛境界
0624a15: 非諸聲聞緣覺所知善男子譬如空中舍宅
0624b01: 微塵不可住立若言舍宅不因空住無有是
0624b02: 處以是義故不可說舍住於虛空不住虛空
0624b03: 凡夫之人雖復說言舍住虛空而是虛空實
0624b04: 無所住何以故性無住故心亦如是不可說
0624b05: 言住陰界入及以不住無想天壽亦復如是
0624b06: 如來憂悲亦復如是若無憂悲云何說言等
0624b07: 視眾生如羅羅若言有者復云何言性同
0624b08: 虛空。是故如來名無礙智示現幻化隨順
0624b09: 世間凡夫肉眼謂是真實而欲盡知如來無
0624b10: 礙無上智者無有是處有憂無憂唯佛能知
0624b11: 以是因緣異法有我異法無我是名鴛鴦迦
0624b12: 提鳥性。迦葉菩薩白佛言世尊云何眾
0624b13: 生得涅槃者名第一樂佛言善男子如我所
0624b14: 說諸行和合名為老死。
0624b15: 謹慎不放逸是處名甘露放逸不謹慎
0625a01: 是名為死句若不放逸者則得不死處
0625a02: 如其放逸者常趣於死路
0625a03: 若放逸者名有為法是有為法為第一苦若
0625a04: 不放逸者則名涅槃彼涅槃者名為甘露第
0625a05: 一最樂。復次善男子譬如有人見月不現
0625a06: 皆言月沒而作沒想而此月性實無沒也轉
0625a07: 現他方彼處眾生復謂月出而此月性實無
0625a08: 出也其月常生性無出沒如來應正知亦
0625a09: 復如是出於三千大千世界或閻浮提示有
0625a10: 父母眾生皆謂如來生於閻浮提內或閻浮
0625a11: 提示現涅槃而如來性實無涅槃而諸眾生
0625a12: 皆謂如來實般涅槃喻如月沒善男子如來
0625a13: 之性實無生滅為化眾生故示生滅。復次
0625a14: 善男子譬如陰闇日月不現愚夫謂言日月
0625a15: 失沒而是日月實不失沒如來正法滅盡之
0625b01: 時三寶現沒亦復如是非為永滅是故當知
0625b02: 如來常住無有變易何以故三寶真性不為
0625b03: 諸垢之所染故出無佛世眾生皆謂如來真
0625b04: 實滅度生憂悲想而如來身實不滅沒如彼
0625b05: 日月無有滅沒復次善男子譬如日出眾霧
0625b06: 悉除此大涅槃微妙經典亦復如是出興於
0625b07: 世若有眾生一經耳者悉能滅除一切諸惡
0625b08: 無間罪業是大涅槃甚深境界不可思議善
0625b09: 說如來微密之性以是義故諸善男子善女
0625b10: 人等應於如來生常住心無有變易正法不
0625b11: 斷僧寶不滅是故應當多修方便勤學是典
0625b12: 是人不久當得成於阿耨多羅三藐三菩提
0625b13: 是故此經名為無量功德所成亦名菩提不
0625b14: 可窮盡。復次善男子譬如闇夜諸所營作
0625b15: 一切皆息若未訖者要待日明學大乘者雖
0626a01: 修契經一切諸定要待大乘大涅槃日聞於
0626a02: 如來微密之教然後乃能造菩提業安住正
0626a03: 法猶如天雨潤益增長一切諸種成就果實
0626a04: 悉除饑饉多受豐豊樂如來祕藏無量法雨亦
0626a05: 復如是是經出世如彼果實多所利益安樂
0626a06: 一切能令眾生見於佛性如法華中八千聲
0626a07: 聞得受記成大果實如秋收冬藏更無所
0626a08: 作。如是善男子是大乘典大涅槃經無量
0626a09: 無數不可思議未曾有也當知即是無上良
0626a10: 醫最尊最勝眾經中王譬如大船從海此岸
0626a11: 至於彼岸復從彼岸還至此岸如來應正
0626a12: 知亦復如是乘大涅槃大乘寶船周旋往返
0626a13: 濟度眾生在在處處有應度者悉令得見如
0626a14: 來之身以是義故如來名曰無上船師譬如
0626a15: 有船則有船師以有船師則有眾生渡於大
0626b01: 海如來常住化度眾生亦復如是。復次善
0626b02: 男子譬如金師得好真金隨意造作種種諸
0626b03: 器如來亦爾於二十五有悉能示現種種色
0626b04: 身為化眾生拔生死故是故如來名無邊身
0626b05: 雖復示現種種諸身亦名常住無有變易。
0626b06: 善男子是大乘典大涅槃經於我滅後有諸
0626b07: 眾生不能恭敬無有威德何以故是諸眾生
0626b08: 不知如來微密藏故所以者何以是眾生薄
0626b09: 福德故復次善男子如來正法將欲滅盡爾
0626b10: 時多有行惡比丘不知如來微密之藏懶惰
0626b11: 懈怠不能讀誦宣揚分別如來正法譬如癡
0626b12: 賊棄捨真寶擔負草不解如來微密藏故
0626b13: 於是經中懈怠不勤哀哉大險當來之世甚
0626b14: 可怖畏苦哉眾生不勤聽受是大乘典大涅
0626b15: 槃經唯諸菩薩摩訶薩等能於是經取真實
0627a01: 義不著文字隨順不逆為眾生說復次善男
0627a02: 子如牧牛女為欲賣乳貪多利故加二分水
0627a03: 轉賣與餘牧牛女人彼女得已復加二分轉
0627a04: 復賣與近城女人彼女得已復加二分轉復
0627a05: 賣與城中女人彼女得已復加二分詣市賣
0627a06: 之雖復無味於苦味中千倍為勝何以故乳
0627a07: 之為味諸味中最勝善男子我涅槃後正法
0627a08: 未滅餘八十年爾時是經於閻浮提當廣流
0627a09: 布是時當有諸惡比丘抄掠是經分作多分
0627a10: 能滅正法色香美味是諸惡人雖復讀誦如
0627a11: 是經典滅除如來深密要義安置世間莊嚴
0627a12: 文飾無義之語抄前著後抄後著前前後著
0627a13: 中中著前後當知如是諸惡比丘是魔伴黨
0627a14: 受畜一切不淨之物而言如來悉聽我畜如
0627a15: 牧牛女多加水乳諸惡比丘亦復如是雜以
0627b01: 世語錯定是經令多眾生不得正說正寫正
0627b02: 取尊重讚歎供養恭敬是惡比丘為利養故
0627b03: 不能廣宣流布是經所可分流少不足言如
0627b04: 彼牧牛貧窮女人展轉賣乳乃至成糜而無
0627b05: 乳味是大乘典大涅槃經亦復如是展轉薄
0627b06: 淡無有氣味雖無氣味猶勝餘經足一千倍
0627b07: 何以故是大乘典大涅槃經於聲聞經最為
0627b08: 上首喻如牛乳味中最勝以是義故名大涅
0627b09: 槃。復次善男子如來常為一切眾生而作
0627b10: 父母所以者何一切眾生種種形類二足四
0627b11: 足多足無足佛以一音而為說法彼彼異類
0627b12: 各自得解各各歎言如來今日為我說法以
0627b13: 是義故名為父母復次善男子如人生子始
0627b14: 十六月雖復語言未可解了而彼父母欲教
0627b15: 其語先同其音漸漸教之是父母語可不正
0628a01: 耶善男子諸佛如來亦復如是隨諸眾生種
0628a02: 種音聲而為說法為令安住於正法故隨所
0628a03: 應見而為示現種種形像如來如是同彼語
0628a04: 言可不正耶如來所說如師子吼隨順世間
0628a05: 種種音聲而為眾生演說妙法。爾時世尊
0628a06: 從面門放種種色光明照純陀身純陀遇已巳
0628a07: 與諸大眾各持供養至於佛前爾時三千大
0628a08: 千世界莊嚴微妙猶如西方安樂國土純陀
0628a09: 憂悲悵怏重白佛言唯願如來猶見哀愍住
0628a10: 壽一劫若一劫佛告純陀汝欲令我久住
0628a11: 世者宜當速奉最後具足檀波羅密。是時
0628a12: 天人阿修羅等啼泣悲歎而作是言如來今
0628a13: 日已受我等最後供養受供養已當般涅槃
0628a14: 我等當復更供養誰我今永離無上調御盲
0628a15: 無眼目爾時世尊為欲慰喻一切大眾而說
0628b01: 偈言。
0628b02: 汝等莫悲歎諸佛法應爾我入於涅槃
0628b03: 已巳經無量劫常受最勝樂永處安隱處
0628b04: 汝今至心聽我當說涅槃令諸一切眾
0628b05: 咸得安隱樂汝聞應修行諸佛法常住
0628b06: 如來視一切猶如羅羅常為眾生尊
0628b07: 云何永涅槃假使一切眾一時成佛道
0628b08: 遠離諸過患爾乃入涅槃以是故汝等
0628b09: 應深樂正法不應生憂惱號泣而啼哭
0628b10: 若欲自正行應修如來常常觀如是法
0628b11: 長存不變易三寶皆常住四眾應善聽
0628b12: 聞已應歡喜即發菩提心若能計三寶
0628b13: 常住同真諦此則是諸佛最上之誓願
0628b14: 爾時大眾以種種物供養佛已世尊與文殊
0628b15: 師利迦葉菩薩及以純陀而受記別受記別
0629a01: 已說如是言諸善男子自修其心慎莫放逸
0629a02: 我今欲臥汝等文殊當為四部廣說大法今
0629a03: 以此法付囑於汝乃至迦葉阿難等來復當
0629a04: 付囑如是正法爾時如來說是語已為欲調
0629a05: 伏諸眾生故現身有疾右脅而臥如彼病人
0629a06: 爾時迦葉菩薩白佛言世尊如來已免一切
0629a07: 疾病患苦悉除無復怖畏如是種種身心諸
0629a08: 病諸佛世尊悉無復有今日如來何緣顧命
0629a09: 文殊師利而作是言我今背痛汝等當為大
0629a10: 眾說法世尊實無有病云何默然右脅而臥
0629a11: 復次世尊菩薩摩訶薩常作是願願令眾生
0629a12: 永斷諸病得成如來金剛之身又願一切無
0629a13: 量眾生作妙藥王斷除一切諸惡重病又願
0629a14: 眾生於阿耨多羅三藐三菩提無有退轉速
0629a15: 得成就無上佛藥銷除一切煩惱毒箭又願
0629b01: 眾生勤修精進成就如來金剛之身作微妙
0629b02: 藥療治眾病又願眾生得入如來智慧大藥
0629b03: 微密法藏世尊菩薩如是已巳於無量百千萬
0629b04: 億那由他劫發是誓願令諸眾生悉無復病
0629b05: 何緣如來乃於今日唱言有病。此閻浮提
0629b06: 有諸愚人當作是念如來正覺必當涅槃生
0629b07: 滅盡想復為外道九十五種之所輕慢生無
0629b08: 常想彼諸外道當作是言不如我等以我性
0629b09: 常自在時節微塵等法而為常住無有變易
0629b10: 沙門矍曇無常所遷是變易法以是義故世
0629b11: 尊今日不應默然右脅而臥。如來世尊有
0629b12: 大智慧照明一切人中之龍具大威德成就
0629b13: 神通無上仙人永斷疑網已毒箭進止安
0629b14: 詳威儀具足得無所畏今者何故右脅而臥
0629b15: 令諸人天憂愁苦惱。爾時世尊大悲熏心
0630a01: 知諸眾生各各所念將欲隨順畢竟利益即
0630a02: 從臥起結跏趺坐顏貌熙怡如融金聚面目
0630a03: 端嚴猶月盛滿形容清淨無諸垢穢放大光
0630a04: 明充虛空其光大盛過百千日照於東方
0630a05: 南西北方四維上下諸佛世界惠施眾生大
0630a06: 智之炬悉令得滅無明黑闇令百千億那由
0630a07: 他眾生安止不退菩提之心。爾時佛告迦
0630a08: 葉菩薩善哉善哉善男子汝已具足如是甚
0630a09: 深微妙智慧不為一切諸魔外道之所破壞
0630a10: 汝已安住不為一切諸邪惡風之所傾動汝
0630a11: 今成就樂說辯才已曾供養過去無量恒河
0630a12: 沙等諸佛世尊是故能問如來正覺如是之
0630a13: 義善男子我於往昔無量無邊億那由他百
0630a14: 千萬劫已除病根永離倚臥。迦葉我今實
0630a15: 無一切疾病所以者何諸佛世尊久已遠離
0630b01: 一切病故迦葉是諸眾生不知大乘方等密
0630b02: 教便謂如來真實有疾。迦葉我今言病亦
0630b03: 是如來祕密之教是故顧命文殊師利吾今
0630b04: 背痛汝等當為四眾說法迦葉如來正覺實
0630b05: 無有病右脅而臥亦不畢竟入於涅槃迦葉
0630b06: 是大涅槃即是諸佛甚深禪定如是禪定非
0630b07: 是聲聞緣覺行處。
0630b08: 
0630b09: 
0630b10: 御錄經海一滴卷之十四
0630b11: 音釋
0630b12: 钁丘縛切匡入聲。竹角切音。夷益切音弋。
