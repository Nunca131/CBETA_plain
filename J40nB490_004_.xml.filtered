0460a01: 粟如瀚禪師語錄卷之四
0460a02: 嗣法門人傳鵬編
0460a03: 住信州博山能仁寺小參一
0460a04: 當晚小參雨落地濕。雲開月出。個事圓成。胡不委悉。
0460a05: 眾中還有委悉者麼。問。昔日達法禪師於毫端上現
0460a06: 寶王剎。今朝和尚於微塵裏轉大法輪。秪如法輪作
0460a07: 麼生轉。師云。是鐺皆鐵鑄。進云。鐵鋸舞三臺。又作麼
0460a08: 生。師云。日食三餐。夜眠一宿。進云。當軒毒鼓師親擊。
0460a09: 遐邇皆聞振祖風。師云。不勞贊歎。乃云。今朝正月十
0460a10: 二。當道檀信光賁曲盝床上阿師語言不須禁忌。何
0460a11: 故治生與產業皆歸第一義。
0460a12: 小參問。端陽佳隹節即不問。利生接物事如何。師云。臨
0460a13: 淵無限傷心事。安得黃金鑄屈原。進云。纔過四月節。
0460a14: 不覺便端陽。未審佛法相去多少。師云。埜老不知堯。
0460a15: 舜力鼕鼕打鼓祭江神。進云。寒則苦寒。熱則酷熱。是
0460a16: 什麼人境界。師云。且禮拜著。問。兩個泥牛鬥入海。直
0460a17: 至於今無消息。未審屈原大夫即今在什麼處。師云。
0460a18: 階前綠暗紅稀擬議翻成途轍。進云。恁麼則藏身處
0460a19: 沒蹤跡。沒蹤跡處莫藏身。師云。緊捎草鞋。僧喝。師云。
0460a20: 好追青霄鳳。莫學野啼雞。乃云。鬥龍舟巧施設木童
0460a21: 唱巴歌。石女和白雪。問。渠何因緣報道端陽節。舉世
0460a22: 競紛華。博山風景別不貼桃符神俗例盡蠲絕有。問。
0460a23: 祖師禪到此都消滅擊拂子云。既知此日是端陽。何
0460a24: 用叨叨更饒舌。
0460a25: 小參安夏結冬。諸方舊制惟有博山十分次第庫司
0460a26: 打點燈油。行者整單掃地。公案見成。何處不是。直饒
0460a27: 直下承當。未免落在第二。何況努目睜睛。思惟擬議。
0460a28: 剋期取證。以悟為期。似者等不唧溜漢。引得虛空笑
0460a29: 破唇皮。眾中還有不拘制限者麼。出群須是英靈漢。
0460a30: 敵勝還他獅子兒。
0460b01: 小參。細雨止。白雪飛。黃葉堆堆。黍稷離離。昨夜烏龜
0460b02: 變作鱉。水神撫掌笑嘻嘻。咦。秪恐不是玉。是玉也大
0460b03: 奇。
0460b04: 小參。刺骨寒威風凜冽。嘉州大象凍出血。山門掩面
0460b05: 不堪觀。廚庫見之驚吐舌。莫吐舌。不得寒風花怎洩。
0460b06: 小參。舉竹篦。云。若向這裡會得。痾屎放尿無非神通
0460b07: 妙用。若不會。直饒四禪八定也是業識。茫茫諸禪者。
0460b08: 須宜各各剔起眉毛。向無可著力處著力。無可用心
0460b09: 處用心。忽然地一聲。方知釵鐶雖異。金體則一。瓶
0460b10: 盤雖殊。土質不二。聖凡雖差。者個本同。且如何是者
0460b11: 箇。擊竹篦云吽吽。
0460b12: 小參。休休休。幾個金鱗上直鉤。歇歇歇。拶得虛空頭
0460b13: 腦裂。任他指鹿為馬。證龜作鱉。堪笑厚面老迦葉。火
0460b14: 裏蓮花鬥雪開。倒搓龜毛縛縳娑竭。
0460b15: 小參。擎拳豎指破草鞋。良久默然鬼活計。若是超宗
0460b16: 越格郎。爭肯為人食殘涕。遂擲下拄杖歸方丈。
0460b17: 小參。光晃晃。明歷歷。人人眼在面門。田又道不識。
0460b18: 秪為分明甚。翻令信不及。
0460b19: 小參。佛殿笑嘻嘻。尊者皺雙眉。為甚如此裸形國內
0460b20: 誇服飾想君太煞不知時。
0460b21: 小參。日日錐。夜夜考。落花滿地誰能掃。三腳蝦蟆逞
0460b22: 神通。翻身跳過東海島。驚起龍王努眼睛。覿面逢渠
0460b23: 要速道。雖是維那有入頭。痛棒熱喝非草草。何故。直
0460b24: 下承當猶是鈍。況復回頭而轉腦。
0460b25: 小參。七日彈指過。念之淚欲潸。因憐雲水客。晝夜不
0460b26: 得閒。大道直如弦。行人自為艱。我言如不信。一任走
0460b27: 千山。秪如信後又作麼生。陋巷不騎金色馬。回途卻
0460b28: 著破襤衫。
0460b29: 小參。愁愁。個事不明兩淚流。喜喜。忽然撞著自家底。
0460b30: 歇歇。等閒拔卻郤眼中屑。南北東西任去來。蘇秦休掉
0460c01: 三寸舌。
0460c02: 小參。秋菊開。黃葉落。祖意甚分明。當人胡不覺。特地
0460c03: 一場愁。無繩而自縛。休自縛。麒麟只有一隻角。
0460c04: 小參。今日不說法語。只有一句記取。且道是那一句。
0460c05: 現公案不須舉。
0460c06: 小參。向來把斷關津。今夜放開一線。顧左右云。座中
0460c07: 且喜盡顏回。胡云望道而未見。
0460c08: 小參。數載向外求。逢此倍生愁。今朝驀覷破。隱隱覺
0460c09: 慚羞。且道識羞後又作麼生。何妨頭上更安頭。
0460c10: 小參。持戒但束朿身。非身無所束。且道喚甚麼作身。
0460c11: 眾中還有道得者麼。如無。山僧為諸人下個註腳。上
0460c12: 玉永豐。不離湖東。強分疆界。對面千峰。
0460c13: 遣義天一庵二禪入廣募刻　異祖全錄小參。崑山
0460c14: 美玉久埋土。麗水精金何處所。要得光輝目下生。還
0460c15: 須有力人提取。且道誰是有力人。豎拂子云。欲理舊
0460c16: 詞連韻唱。三千里外逢人舉。
0460c17: 端陽小參。歲歲說。真實說。假借說。出格向上說。舉古
0460c18: 明今說。千說萬說。不出這個時節。且道是甚麼時節。
0460c19: 五月五。處處熱。
0460c20: 中秋小參。皎潔永輪徹夜懸。笙歌處處樂欣然。貪觀
0460c21: 天上殊堪笑。比擬寒山亦可嫌。打○相云。覿面清光
0460c22: 如不薦。依然猶自落前川。
0460c23: 小參。屈指算七過半。咬定牙關。切莫把玩。驀喝云。且
0460c24: 道者一喝是把玩非把玩。眾遲疑。以杖趁散大眾。歸
0460c25: 方丈。
0460c26: 除夜小參。纔見百花開。又看雪子落。一年煩悶過。轉
0460c27: 念舊極樂。五湖參學人。對此須應覺。覺覺鐵秤槌硬。
0460c28: 確確烏龜殼空。索索榮枯得失不相關。夢裏生緣徒
0460c29: 把捉。即今如何窗前。雖點舊年燈。城上將吹新歲角。
0460c30: 小參。纔賀新年。又二月一。迅速時光。誠若箭急。一犁
0461a01: 風雨出山前幾人解道腳不濕嗄。
0461a02: 上元起七小參。百花開天地秋歌舞場中眉忽愁。上
0461a03: 是天。下是地。此語不入時流意。東作西。南作北。晝三
0461a04: 夜三尋軌則。僧堂燈火正高輝。無端特地生迷惑。
0461a05: 小參。天上無彌勒。地下無彌勒。彌勒畢竟在甚麼處。
0461a06: 擲杖云。直下來也急著眼覷。
0461a07: 小參。明明祖師禪。岸柳舞輕煙。當機如蹉過。紙裏復
0461a08: 麻纏。
0461a09: 小參。米價撩天索。尋思經幾回。休糧方本有。人苦不
0461a10: 知裁。歸去來。歸去來。兔角謾將眼裏栽。作麼得迥絕
0461a11: 依倚。喝云雷鳴驚蟄。日暖花開。
0461a12: 小參。白刃橫空秋氣寒。積屍遍野目心酸。捨生取義
0461a13: 誠難事。難事而今已巳泛觀。不見永嘉道。了了見。無一
0461a14: 物。大千沙界海中漚。一切聖賢如電拂。伶俐漢一歷
0461a15: 耳根。更不隨群逐隊。何故。他人住處我不住。他人行
0461a16: 處我不行。不是與人難共聚。大都緇素要分明。
0461a17: 小參。諸佛未出世。白璧自光輝。達磨從西來。黃金遭
0461a18: 埋土。伶俐者更不周由者也。遲鈍漢一向撥迷求悟。
0461a19: 山僧如是拈提。是伶俐是遲鈍。逢人但。恁麼舉。
0461a20: 小參。箇裏久不平。人苦不知覺。以故犯霜鋒。積骨如
0461a21: 山嶽。道路長荊蓁。狐狸穿屋角。觸目心生悲。豈忍求
0461a22: 歡樂。愁苦慘傷置一邊。平與不平誰把握。唐虞揖讓
0461a23: 見謳歌。秦漢旌旗動帷幄。
0461a24: 小參。舉步涉危機。回途日遲遲。可憐一雙足。長年帶
0461a25: 水泥。諸禪德。豺虎群中自在。是非海裡橫身底。同
0461a26: 門出入不相識。一回見面一回疑。
0461a27: 元宵小參。舊公案。重判斷。擲下拄杖云。斷謾道。元宵
0461a28: 正月半。
0461a29: 小參。志非不高。謀非不深。放過一著。枉用搜尋。不放
0461a30: 過底如何覿面相呈。誠為費力。隔山相見。未是知音
0461b01: 割稻完小參。風吹不入。雨打不濕。雖然各各本有也。
0461b02: 要及時收拾。喚什麼作本有底。捫槌拍板絕商量。穀
0461b03: 滿倉兮米滿箱。但見四維成一片。更於何處覓封疆
0461b04: 病起小參。一聲地。誰與我來。瞥然翻身。誰與我去。
0461b05: 卸卻者皮囊。畢竟何憑據。休多慮。前既不來今不去。
0461b06: 笑看三台舞鐵鋸。
0461b07: 小參。珠產淵。玉生璞。賴彼先知覺後覺。到處相逢摸
0461b08: 象流。明珠美玉誰取琢。惡鄭聲亂雅樂。清者清兮濁
0461b09: 者濁。冷眼冷耳耐看聽。擬掃清濁諸齷齪。拈拄杖云。
0461b10: 者一點還掃得去麼。野火燒不盡。春風吹又生。
0461b11: 小參。著法被法縛。著佛被佛礙。一切總不著。撞入無
0461b12: 為袋。以拂打相云。八角磨盤空裏走。宛轉縱橫絕
0461b13: 向背。
0461b14: 小參。拈拄杖云。雲從龍。風從虎。此語由來貫今古。不
0461b15: 是山僧欲強排。聖人作而萬物睹。睹底是甚麼。擲下
0461b16: 拄杖。
0461b17: 小參。愛憎取捨。由識情轉。隨其所轉。輪迴豈免。枉作
0461b18: 枉受。緣遇明顯。智者厭離。愚人自繭。見既差殊。懸隔
0461b19: 匪鮮。何以轉得情識去。有風恣渺茫。無風弄清淺險。
0461b20: 小參。玉轉珠回星電逐。春風和氣盈幽谷。花簇簇。錦
0461b21: 簇簇。紆懷頓覺醒心目。往事于今三十年。一聲長嘯
0461b22: 快憂獨。如何是往事。切忌東卜西卜。
0461b23: 小參。識得一萬事畢。其然豈其然乎。博山三十年前
0461b24: 奴郎不辯。一物不干懷。百事不為念。三十年後。緇素
0461b25: 分明。人情稍不周。於念慮是非不旋踵而至因什如
0461b26: 此到江吳地。盡隔岸越山多其然豈其然乎。
0461b27: 小參。一念未生。凡聖歷然。說向人不得。舉似人不得。
0461b28: 夜半烏雞頭戴雪。東土西天作軌則。吽。急急如律令。
0461b29: 小參。驀地驚殘夢。枕畔語諵諵。已巳識從前錯。休更說
0461b30: 二三。出門相見無他事。秪將此語播東南。
0461c01: 小參。古德道。若人識得心。大地無寸土。博山不恁麼。
0461c02: 若人識得心。何地不是土。
0461c03: 再住博山能仁寺小參二
0461c04: 小參。揮拂子云。宗非宗。教非教。欲蓋彌彰。點即不到。
0461c05: 寶印當風絕商量。三寸舌頭胡亂掃。曲曲垂慈作麼。
0461c06: 喝云。十成好箇金剛鑽本。自天然。非作造。
0461c07: 元宵小參。棲鳳嶺頭。一帶峰巒秀異。浴龍池上。幾多
0461c08: 花鳥爭春。燈月交輝。掩映層巖流壑。人境不奪。何妨
0461c09: 幻有幻無。坐斷千差。頓使正偏不立。同風萬里。暗驚
0461c10: 節序推遷。還見得麼。纔方正月初一。又是十五元宵。
0461c11: 除夕小參。鳳嶺風規秪聽緣。隨家豐儉度殘年。叮嚀
0461c12: 珍重歸堂去。一任鼾呼高枕眠。
0461c13: 小參。牡丹吐。十分嬈。陣陣香風破寂寥。驀地回頭親
0461c14: 觸著。聖見凡情當下消。
0461c15: 起七小參。不許扶籬摸壁。秪貴懸巖撒手。一朝絕後
0461c16: 再甦。始信三三是九。喝云。蝦跳何曾出斗。
0461c17: 考工小參。逐次挨排按過。個個耳聞目睹。惟有堂頭
0461c18: 未徹。其餘超佛越祖。堂頭因什未徹。秪為向人撒沙
0461c19: 撒土。
0461c20: 解制小參。柳舒綠桃破腮台與嶽任去來。前途忽遇
0461c21: 黑面。應須低首思裁。咦。何得平地骨堆。
0461c22: 出隊小參。問。牛過窗櫺四蹄尾巴俱過後如何。師云。
0461c23: 綠楊芳草岸。何處不稱尊。進云。恁麼則東觸西觸。師
0461c24: 云。正好牽犁抴耙。進云。未審鼻頭繩索何在。師云。者
0461c25: 畜生。迺云。直不藏曲。曲不藏直。曲直既分。大地咸識。
0461c26: 曲直未形。阿誰隱匿打鼓。普請看急急如令敕。
0461c27: 小參。弓影杯中。心疑是蛇。求醫覓藥。胸次如麻。蓋為
0461c28: 所見不真。枉向人前咨嗟。且如何得息疑去。再坐盤
0461c29: 中弓落琖。饑時喫飯渴飲茶。
0461c30: 小參。師以如意打○相云。臥石眠雲三十年。不將一
0462a01: 物置心田。而今往事重拈出。笑破枯椿觜半邊。且那
0462a02: 裏是可笑處。咄。說向人前黑了天。
0462a03: 師請玄和尚繼席後。因人心向背復為首眾小參。亭
0462a04: 亭百尺樹結根。東山谷枝幹若常。材剛健異眾木畫。
0462a05: 棟非所願甘自住。雲屋歲久皮膚禿。蒼蒼殊可掬為
0462a06: 愛。新梅噴雪香因茲。盤翠在高崗。而今又憶梅。孤冷
0462a07: 就下平。舖風與霜。且圖個什麼。咦。切忌錯商量。問。退
0462a08: 己巳讓人屈曲垂帶時如何。師云。屈曲垂帶退己巳讓人。
0462a09: 進云。端的意旨試請道出。師云。陋巷不騎金色馬。回
0462a10: 途卻著破襤衫。進云。恁麼看風用帆事無一向。師云。
0462a11: 借他拍板與門槌。我且逢場而作戲。進云。月船不犯
0462a12: 東西岸。始信篙人用意良。師云。雪後松柏操仔細好
0462a13: 生看。
0462a14: 除夕小參。隨緣隨分野僧家。此際如何度歲華。兩岸
0462a15: 梅花開未了。通紅瓦灶煮春茶。正恁麼時。還有佛法
0462a16: 也無。一滴沾唇消傀儡。人前何用更拋沙。
0462a17: 因事小參。問。棄本逐末未審是何懷抱。師云。貪他一
0462a18: 粒米。失卻半年糧。進云。喚甚麼作一粒米。師云。擬心
0462a19: 即錯。動念即乖。迺云。老漢生平性燥。不會巧言。一味
0462a20: 直道。翻思愛推屋烏緘口。一任顛倒。相逢但喚喫茶。
0462a21: 逆耳拂心盡掃。掃則固是拈示。奚為秪圖蛇驚。不惜
0462a22: 打草。
0462a23: 小參。饑餐渴飲。起坐困眠。聖凡一致。愚智皆然。三登
0462a24: 九上。徒涉山川。一撥便轉。未脫纖。更或沉思。蒼天
0462a25: 蒼天。
0462a26: 小參。舉玄沙坐次。見地上一點白。指問侍者曰。見麼。
0462a27: 者曰。見。如是三問者三對。沙曰。你也見。我也見。因甚
0462a28: 道不會。師云。玄沙坐久成勞。眼裏空花亂墜。自迷迷
0462a29: 人。侍者枉遭魘魅。設遇英俊衲僧。待指白云。見麼。向
0462a30: 道。和尚眼花。作麼看者老漢又作何伎倆。雖然。還有
0462b01: 為玄沙雪屈者麼。試出道看。良久。云。幾度叩門招不
0462b02: 出。將身直入裏頭看。
0462b03: 對靈小參。揮拂云。滄桑經幾變。銅駝臥草中。凄其舊
0462b04: 閥閱。蘭挂影淡濃。風木徒餘韻。蒸嘗誰與供。漚花非
0462b05: 把捉。聊以代天功。要識代天功麼。禹力纔施處。水聲
0462b06: 流向東。驀一喝。
0462b07: 小參。春馥郁。夏繁華。零落秋風冬斂歛葩。更愛門前平
0462b08: 植梅。不嫌冷淡亦敷花。
0462b09: 
0462b10: 粟如瀚禪師語錄卷四終
