0526c01: 黔靈赤松領禪師語錄卷第五
0526c02: 門人寂源錄
0526c03: 書問
0526c04: 復祗林羅居士
0526c05: 默坐間居士書至讀之大有青出於藍之器想賢友
0526c06: 與山野多年舊處篤信恒守此道非止一身善慶實
0526c07: 滿門善慶也山野曾聞富貴者送人以財仁者送人
0526c08: 以言予雖非仁者願進淺近之言令開門見山內外
0526c09: 無滯只是信即心是佛者個信字卻要信得極所以
0526c10: 教中道信為萬緣功德母長養一切諸善法居士必
0526c11: 須將這信字一信到底無滯無礙信自心是佛畢竟
0526c12: 是佛語默忙閒信念堅固物隨己巳轉已巳即佛也若信
0526c13: 不堅己巳隨物轉將佛轉成眾生去也居士豈甘於是
0526c14: 也更有真性信中不著佛不著眾生湛然常寂步步
0526c15: 踏著總是香積世界心外無佛佛外無心心佛無二
0526c16: 脫體全彰到此亦是信之堅固非從外得不與佛相
0526c17: 干也所以古人云道源不遠性海非遙但向己巳求莫
0526c18: 從他覓覓即不得得亦不真若不如是莫說予度任
0526c19: 是三世諸佛歷代祖師齊來同行同坐亦難度也六
0526c20: 祖云迷時師度悟時自度切莫言父母所累有何累
0526c21: 耶孝義乃助道之緣脫輪迴之本大丈夫之所為也
0526c22: 入泥入水一點不沾方顯手段如此則法門有幸不
0526c23: 枉三生石上舊時人耳。
0526c24: 復張貢元
0526c25: 久耽幽靜忽老居士偈至可謂塵勞中津梁也但公
0526c26: 之意欲先就功名而後從佛殊不知佛正在功名裏
0526c27: 相隨也古有選官選佛之說千古常在倘於功名之
0526c28: 際緇素得出則千古佛狀元亦永垂不朽耳爰復偈
0526c29: 曰本無明昧教誰醒但動思惟已巳是塵直透當元關
0526c30: 捩子一毛頭上現乾坤。
0527a01: 復剖元書
0527a02: 昨接來教足知賢友與予世外之交肝膽相照但不
0527a03: 知果有世外之交否若有正所謂坐塵勞內轉大法
0527a04: 輪倘若渾然一念純清絕點不作世間想不作出世
0527a05: 想方可名為山野知己巳也為爾勤勞只得順水推舟
0527a06: 先通一線倘賢友不棄到此同炊鐵釘飯充不饑之
0527a07: 腹實千古之快事耳此復。
0527a08: 謝制軍蔡大檀越
0527a09: 恭惟閣下德合伊周名齊方召滇黔仰照臨之象越
0527a10: 日常溫軍民荷披拂之功程風丕扇歡聲動於遠邇
0527a11: 偉勣銘於鼎鍾野人夙荷弘仁感蒙護法昨遊滇省
0527a12: 屢受垂青非徒德及一人更喜法門廣庇足見大護
0527a13: 法現將軍身行菩薩道劫劫生生永不退轉矣兼承
0527a14: 惠德厚布祗園草木生輝肅楮申謝。
0527a15: 謝撫憲王大檀越
0527a16: 恭惟閣下手扶陽泰心與天通靄靄好生仁無時而
0527a17: 不浹堂堂經濟才隨地而皆宜奕世詠甘棠洱海仰
0527a18: 澄清之烈再身來英國昆池沐浩蕩之恩萍釋乃物
0527a19: 外野人感蒙護法九峰飛錫實擬訪道於張公千載
0527a20: 逢緣繆得依光于裴相梵剎荷栽培之厚法門依日
0527a21: 月之光蒙布朱提兼助名驥霑德無既寒色生暄謹
0527a22: 肅荒函特申謝臆。
0527a23: 復張經公
0527a24: 撚指光陰忽驚秋至想老居士英摽迥別邑吏若仙
0527a25: 正思慕間忽承翰至讀之如明珠光耀熠熠照人何
0527a26: 幸如斯但書言忘情寡欲乃為在家真僧勝過出家
0527a27: 俗漢所謂僧俗有二理一無殊老居士高明正合斯
0527a28: 也又言有超離之句與聖諦略有符合自山野看來
0527a29: 只要直下承當無可不可若擬議之間又落二也古
0527a30: 人有仕路逃禪偈曰學道須是鐵漢著手心頭便判
0527b01: 直取無上菩提一切是非莫管此乃為官學道榜樣
0527b02: 也老居士若道念純真篤信恒守異日自有出火金
0527b03: 蓮之手段也今雖各處一方共月明於千里信筆書
0527b04: 復不盡餘懷。
0527b05: 復王鎮臺
0527b06: 玉兔分輝萬里喜逢彩色金英繁茂普天爽氣秋分
0527b07: 恭惟麾下心同月皎名與日新朝野生歡軍民共戴
0527b08: 萍衲乃山中野人放懷林下雖與大檀越有上林之
0527b09: 約亦幾乎忘之矣今承翰至盥讀遙空合十謝也昨
0527b10: 晤西星白檀越臨山道及方知赴京大喜想驛路倉
0527b11: 星無暇一晤有失迎候也今大司馬凱旋特修荒函
0527b12: 奉復不知麾下可還記得三生未了公案否若憶得
0527b13: 不枉此生之幸會也此復。
0527b14: 寄法兄天隱和尚
0527b15: 山中兀坐歲序頻遷望石上明月清光振古常新如
0527b16: 對我兄面目矣想老法兄韜光價重葆合天和建立
0527b17: 後學津梁流通人天正眼法門幸甚弟雖叨祖廕垢
0527b18: 重德輕惟兄門庭高峻接引後毘先人雖去猶存佛
0527b19: 祖之風不墜也幾欲聚首奈途繁阻故不如願已巳今
0527b20: 為先人全錄入藏兄若披肝破膽弟當鼎力維持以
0527b21: 盡寸裏不然將先人心血付之東流盡埋沒於無所
0527b22: 聞也時乃金英已巳放玉蕊清香又待踏雪探梅摘得
0527b23: 寄來未可期矣。
0527b24: 復白檀越
0527b25: 涼風一葉冒雨登程想老檀越博學多能折衝萬里
0527b26: 望白雲在天令野人晤若金蘭大有三生石上舊相
0527b27: 知之面目也前承司馬大將軍於荒山垂青一段光
0527b28: 輝多出檀越導引之力古謂人生顯宦中行一二椿
0527b29: 人不及美事名走天下在公得之矣喜慶喜慶但麾
0527b30: 下乃仁人也鄙言奉候者凡理事之中渾然物我於
0527c01: 渾化中得理甚深若智明直用太過令人吞吐不下
0527c02: 反為淺也所以山野前對大司馬云恩養士卒德施
0527c03: 百姓灰金如土深用才能可以保國保爵今對檀越
0527c04: 亦無二致也然萍衲乃局外之人不敢向人錯下名
0527c05: 言今麾下既以深誠相契故以直告將來踏佛階梯
0527c06: 未可量也。
0527c07: 寄博達法兄
0527c08: 一衣分授千古同心雲水相逢共圓前話恭惟法兄
0527c09: 和尚一心清靜萬事和融渡海浮杯一缽載南方之
0527c10: 勝涌泉卓錫五花來百代之祥有子有孫衍臨濟之
0527c11: 宗者眾矣可久可大繼先師之事者誰哉聚首已巳極
0527c12: 之心分袂更勞繫念肅函附便不盡瞻依。
0527c13: 謝九峰黽中和尚
0527c14: 靈山一派千載如新遐邇交稱天龍隨喜恭惟黽兄
0527c15: 和尚入如來室應祖師機膺九峰之心宗立百代之
0527c16: 正眼傳薪得火祖宗添衣缽之光異世同心兒孫匯
0527c17: 源流之派法門有慶吾道通亨弟久切瞻雲坐春風
0527c18: 於半月至人有真拜靈塔于千秋幸祖宗之不朽矣
0527c19: 九峰主席情牽雨寶之臺五華聞鐘聲咽飛泉之谷
0527c20: 法愛難別耿耿歸山陸路翛然皆叨福庇清燈擁坐
0527c21: 如對面顏謹抒謝素餘不盡言。
0527c22: 復客問閱藏經書
0527c23: 康熙戊辰八月糧憲傅母延師於大興寺閱藏有客
0527c24: 書問閱藏經是何意師答曰愚初入此門庭之時為
0527c25: 德薄蠢鈍單單只會個無義味語而在艸衣木食之
0527c26: 中自究不了就那不了之中踏得海中塵起陸地波
0527c27: 翻窮滴滴上無片瓦遮頭下沒寸土湊足將萬物渾
0527c28: 為自己巳而無我人眾生惟居山中隨緣度日不意月
0527c29: 上菩薩延入此個保社翻閱海藏靈文幼時未在文
0527c30: 字之中淘溶今日就秘密之力煆煉所以破膽將帆
0528a01: 放入大海波浪滔天利萬物之不爭處眾人之所惡
0528a02: 不著左右亦不緩急一句一字與那渾忘物我草衣
0528a03: 木食絲毫無有差謬因此翛然任帆飄去而我不知
0528a04: 其所止正所謂棲鳥已巳知故道帆過看宿誰家者也
0528a05: 偶爾奇逢枯椿子將帆一撞觀之恰是水中長人若
0528a06: 是水中長人卻是枯椿子若道枯椿子卻是水中長
0528a07: 人今日也不管枯椿長人渾成一氣和風搭在玉欄
0528a08: 干上一任時人卜度因此臘盡聊艸復云。
0528a09: 法叔丈老和尚啟
0528a10: 太白法傳而遠胤於雙桂萬峰脈發方茂盛於錦江
0528a11: 芙蓉復茂法蔭蜀川唯我法叔和尚歷世聲名紹前
0528a12: 事業開言有節若演祖勤祖之光操履弘大如太青
0528a13: 雲青之靜西蜀古佛誠哉間世耆英錦水盛名允矣
0528a14: 法門碩輔姪濫叨祖庇譾劣根基未能常候阿大郎
0528a15: 中座前虛受先師一言印可每思法門衰替幸有叔
0528a16: 翁砥柱中流姪雖苦守林間聽緣而待初闢黔靈經
0528a17: 十四載荷仗法力略可觀瞻因在荒闢之羈未得親
0528a18: 侍座右只得遙空頂禮未卜何日天假良緣親禮法
0528a19: 座耳伏願大揭祖心之慧日允垂正法之傳燈德尊
0528a20: 賢壽而祐無疆道振乾坤而垂不朽矣。
0528a21: 寄寱堂大師
0528a22: 法道弱甚枯守殘軀跼踳一穴未適大地寬弘攢眉
0528a23: 細推難挽法門衰替只得潛居澗下抱道林間忽乾
0528a24: 子回言知我寱公和尚法門宗匠熙世真僧清白丰
0528a25: 標超過源源賢俊閒雲態度遮斷泛泛庸流恢乎猶
0528a26: 龍之幸允釋義虎之疑奇哉蜀渝之有白眉矣欣羨羡
0528a27: 欣羨羡茲徒蠢拙同為金蘭之麗澤誠坐杏壇之春風
0528a28: 喜有華翁之盛愧無玅喜之能亦自慚於林間虛度
0528a29: 也常思足下操觚最上平實虛賢萬木清暉點破秋
0528a30: 風葉落名走天下人聞常飽不饑於雙桂之後有盡
0528b01: 令人宮墻外望也不宣。
0528b02: 壽王撫軍啟
0528b03: 聖德凝和嵩岱效靈而毓秀真人濟世甫申應運以
0528b04: 懸弧南極呈祥東華衍曆軍民共慶滇海騰歡如我
0528b05: 在翁閣下節鎮控邊永錫帝心之賚弼奎陳才秘雅
0528b06: 成法脈之傳燈五百會運名世今得奇人三千等諸
0528b07: 列仙將紹芳景惟經一傳已巳識西來紫氣懷柔六詔
0528b08: 允見南起彩雲福澤始符其德澤人和斯會乎天和
0528b09: 萍衲乃山中野人物外乞士屢荷護持未能親候華
0528b10: 山之筭特命門徒借獻滄海之籌聊修素緘引效嵩
0528b11: 祝伏願壽身壽家而壽國積功並海嶽以無疆希聖
0528b12: 希賢以希文雅道共乾坤而不朽喜陳燕賀聊藉鴻
0528b13: 庥。
0528b14: 示文一法孫
0528b15: 吾徒滇遊未回老僧甚憐極矣不料有文禪乃吾嫡
0528b16: 孫也既叨祖蔭係佛真裔擬報佛祖之恩必須將千
0528b17: 七百則公案一一透明與三世諸佛同一鼻孔出氣
0528b18: 無一點渣滓斷二種所知愚方為出格淨器也若不
0528b19: 然者必離窩臼同老僧久住操履異日得意而歸好
0528b20: 看雪山白牯放之滇南東觸西觸而無礙也。
0528b21: 佛事
0528b22: 大中丞曹公布按司道副臺府縣文武檀越請師於
0528b23: 次南門外靜坐滿百期捐資建生生塔修大齋事以
0528b24: 奠封疆功畢師詣塔云巨石培成突兀峰玲瓏八面
0528b25: 鎮黔封無邊玅義從中現若筆遼天書不窮顧左右
0528b26: 云諸大眾且道書不窮的是個甚麼今我福星大檀
0528b27: 越建此生生之塔普利人天大作佛事拔沉淪之幽
0528b28: 魄鎮疆域以千秋延黔靈於此舉揚其塔曰生生蓋
0528b29: 謂生生之理不可盡生生之義不可窮生生之福不
0528b30: 可量生生之妙不可說其蘊無窮其利甚廣蕩蕩然
0528c01: 動天地感鬼神遠之有望近之不厭此生生不磨之
0528c02: 功德非我大檀越之勝心孰能為此也復舉忠國師
0528c03: 涅槃時代宗問師去後以何為記國師云造取一所
0528c04: 無縫塔帝曰就師請取塔樣國師良久云會麼帝曰
0528c05: 不會師曰貧道去後有弟子應真卻知乞詔問之後
0528c06: 詔應真問其事應真良久云皇上還會麼帝曰不會
0528c07: 真述偈云湘之南潭之北中有黃金充一國無影樹
0528c08: 下合同船琉璃殿上無知識諸昆仲你看應真此偈
0528c09: 甚是奇特今日黔靈又則不然近城西隅俯河岸塔
0528c10: 啟生生標上善萬古常寧鎮此邦挺露威音那一畔
0528c11: 那一畔且置如何是目前親切句良久云溪山盡是
0528c12: 琉璃缽日月常懸晝夜燈。
0528c13: 為心持和尚龕前上供揮拂子云生死不二一道前
0528c14: 征獅象回互來去分明正法眼藏人天之尊某添列
0528c15: 昆季唱一段無生曲子相送去也良久鳴指云此是
0528c16: 持兄舊面門原封不動怕誰論而今返璧歸真際佛
0528c17: 祖叢中作弟兄入塔歷煉久成獅子器金剛杵碎鐵
0528c18: 山隈斯時歸去乘秋興散作人間物色暉卻將舍利
0528c19: 黃金骨埋向青山絕點埃便入。
0528c20: 為白雲西老和尚起龕吾師楚藉飛錫黔居開化人
0528c21: 間孤硬無敵兩建道場壽延七十緣盡撒手萬事俱
0528c22: 畢諸大眾且道老和尚向甚麼處去莫是古廟香爐
0528c23: 去一念萬年去丟下與法身齊長之色相與後人作
0528c24: 榜樣麼今日不肖到此於不容安排處權設方便送
0528c25: 我白雲和尚向安樂國中與大慈悲父同一居止受
0528c26: 用去也引龕便行舉火執火炬云楚水黔山共一天
0528c27: 吾師得地在其間今朝依報因緣盡棹轉虛空架鐵
0528c28: 船老和尚架此法船卻乃得大願力捨心三昧得大
0528c29: 柔和忍辱三昧得大普濟法藥三昧更有一種三昧
0528c30: 未曾舉著且道是何三昧以炬打圓相攛下云胤後
0529a01: 兒孫多衍慶檀那福祿共增榮。
0529a02: 為西竺和尚入龕喝一喝云喝如雷震以拄杖連卓
0529a03: 云棒似雨傾乾坤皆白玉大地盡黃金所謂百川異
0529a04: 流同歸於海無量玅義總在心源如我西竺和尚生
0529a05: 緣西蜀駐錫黔陽今朝果熟功圓直下請歸者裏遂
0529a06: 入龕召大眾云且道者裏是何世界莫是華藏世界
0529a07: 耶香積世界耶極樂世界耶如是一一世界猶是教
0529a08: 乘中事我祖師門下向上一路則又不然喝一喝云
0529a09: 會麼於此會得則知西公和尚與如來涅槃會上入
0529a10: 金棺伸雙足以示迦葉無二無別其或未然黔靈今
0529a11: 日與眾傍通去也良久云入此如如真淨界古今常
0529a12: 放大光明。
0529a13: 昇雲和尚訃至設供數十餘年成莫逆何期一旦蚤
0529a14: 回鄉爐焚柏子煙雲靄散作乾明滿院香。
0529a15: 設天說和尚真拈香天地之清太虛寥廓忽出一個
0529a16: 禪翁坐斷萬機不惑所以得法本師續為臨濟嫡脈
0529a17: 平生名行難言寂然而成天說今日留蹤蔭子孫千
0529a18: 年長照一輪月。
0529a19: 為德本耆舊下火執炬云清涼國內有英才法身淨
0529a20: 玅絕塵埃雨灑風吹難動著金剛體固菩提胎甚麼
0529a21: 物恁麼來逐之不散蕩之不開諸昆仲且道是個甚
0529a22: 麼良久云萬緣俱息處一念自歸真攛下火炬入塔
0529a23: 舉骨云今將一具黃金骨瘞向千秋始化龍若會德
0529a24: 公安樂處青山常在白雲中依山臨水錦繡文峰兒
0529a25: 孫衍慶瓜瓞重重所謂道逝者如斯無盡意黔南城
0529a26: 畔水流東。
0529a27: 為中丞如夫人薦福舉火東魯隨鎮黔南地何意參
0529a28: 星中夜飛一點愛緣分不下令君幾度在深思有曹
0529a29: 公孫氏之靈在生之日淑德賢良大有閨中儀範不
0529a30: 幸一疾告終經今三載矣中丞憫念大建冥福請黔
0529b01: 靈于此舉火黔靈到此井無別說惟我祖師門下無
0529b02: 生法忍令亡魂超化舉火炬喝一喝云喝下又添三
0529b03: 昧火清風送上斗南天。
0529b04: 為趙檀越恭人起棺大洋海內打鼓須彌頂上聞鐘
0529b05: 業鏡將來照破翻身跳出虛空此是前賢登聖偈即
0529b06: 今恭人龐母又則不然仁慈惻隱少人知萬類于心
0529b07: 定不移大有光輝先後應生平培就上天梯豎拂子
0529b08: 云大眾見麼接引導師從拂子頭上放大光明接引
0529b09: 恭人登寶所生生穩坐白雲鄉。
0529b10: 行由
0529b11: 康熙壬戌夏門人大拙率眾於方丈請示入道因繇
0529b12: 師堅卻不已巳乃曰予韓氏子生於甲戌四月廿四祖
0529b13: 籍長沙寓蜀潼川父諱亮公母謝氏六歲慈父見背
0529b14: 母兄撫而教之未幾遇亂隨戎入黔至十五歲每思
0529b15: 浮世轉眼成空立念齋戒欲入山修持有袁氏子聞
0529b16: 之結伴修持逃入南望山中艸衣木食惟以念佛收
0529b17: 攝身心將滿百日袁氏畏苦奔回予更入深山精進
0529b18: 念佛骨瘦如柴不料兄責袁氏同來山中勸回終不
0529b19: 茹葷毅然退姻數年混入外道知非遂捨參九峰靈
0529b20: 藥和尚峰曰年幼之人求個甚麼予曰某為生死事
0529b21: 大請師開導峰垂下一足云會麼予曰不會峰笑曰
0529b22: 老僧一腳頭也不識遂命參萬法歸一自此行住坐
0529b23: 臥之中將話頭如靠座須彌山一般穩穩密密復指
0529b24: 依白雲西識和尚為業師後往滇同峰居五華寺夜
0529b25: 深危坐峰曰會老僧三載矣汝做的工夫予曰只
0529b26: 在一處峰曰如何是一予不能對峰大喝予隨喝峰
0529b27: 曰老僧喝有意汝喝何意予又無對峰劈面一掌曰
0529b28: 汝善下喝予禮退自此定限以悟為期方焚頂香立
0529b29: 願若不精進悟明大事懶墮偷安永墮沉淪勇猛提
0529b30: 究不分晝夜雜念轉多如水上捺葫蘆相似自思似
0529c01: 者般做不上路必是往昔業重又焚臂香立願每夜
0529c02: 中昏沉太重站立不住將身繫梁上以遣昏散如斯
0529c03: 三月餘工夫稍覺純熟惟疑業重焚香立願如前自
0529c04: 後工夫成片總是一個話頭現前一夜危坐恍然入
0529c05: 定忽燈花爍爆驚覺曰萬法歸一是此理也和尚一
0529c06: 喝是此理也次早到九峰問萬法歸一一歸何處若
0529c07: 人會得是何境界峰劈頭一棒曰是何境界予曰若
0529c08: 恁麼瞞我不得了峰曰試道看予曰月在波心說向
0529c09: 誰峰曰此子雖幼後亦堪用予曰不可將長裁短禮
0529c10: 辭復歸白雲艸衣木食甘苦自若閱華嚴至如來現
0529c11: 相品與諸天子說法諸天子常聞天鼓之音非從東
0529c12: 方來非從南西北方四維上下來此天鼓之音不生
0529c13: 不滅如我說法亦復如是遂將從前所得翻然打失
0529c14: 全身放下後於遵城參本師和尚師問何處人予曰
0529c15: 潼川師曰既是潼川與老僧同鄉同在甚處予曰同
0529c16: 則同異則異師曰儱侗漢予曰某甲喫飯和尚飽麼
0529c17: 師便喝予亦喝師曰老僧喝有意你也亂喝予曰是
0529c18: 麼意師連棒打出予少間禮云適纔觸和尚師云放
0529c19: 汝三十棒次日呈頌師閱曰是悟耶是學耶予云不
0529c20: 可捏目生花便拜師一踏云慎自珍重後書偈拂囑
0529c21: 曰此去深隱自有龍天推出予歸白雲侍業師住靜
0529c22: 康熙丁未春都閫張公請住省中壽世禪院予見事
0529c23: 繁就本院閉關於中磨煉千日期滿值撫軍曹公司
0529c24: 道文武眾檀越造法衣法被請出關結制又請開建
0529c25: 黔靈於三年中忘身為法上不能報佛祖師長父母
0529c26: 深恩豈以淺解便謂入道唯脅不至蓆以繼苦心耳
0529c27: 珍重。
0529c28: 
0529c29: 
0529c30: 黔靈赤松領禪師語錄卷五終
