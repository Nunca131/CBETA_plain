0675a01: 即非禪師全錄卷之十一
0675a02: 門人明洞性安性節明覺明幢全編
0675a03: 贊
0675a04: 三教聖人圖
0675a05: 中華去西域十萬奇里瞿曇先孔老四百餘年跡有
0675a06: 向背道無間然總剎土以同居孰彼孰此融三際于
0675a07: 當念誰後誰先機前覷破三老鼻孔一串稍涉形跡
0675a08: 依舊十萬八千
0675a09: 無極太極皇極三老指龜成鱉聚頭恰似品宇口裏
0675a10: 元無一舌
0675a11: 三聖合一圖
0675a12: 三心不可得六耳不同謀是法皆平等無勞強出頭
0675a13: 神農
0675a14: 縱橫玅展無為化識盡甘辛百艸頭厚德活人今古
0675a15: 頌恩如天大孰堪侔
0675a16: 南極老人
0675a17: 腳踏地頭頂天行仁布德不知年位居南極壽無極
0675a18: 天上人間第一仙
0675a19: 巢父
0675a20: 帝王若好夢高士自惺惺寱語入巢耳至今洗不清
0675a21: 老子
0675a22: 清淨無為守真抱一法天利用為物作則展皇極之
0675a23: 容誠萬古之聖師感猶龍之歎烏足盡其道德五千
0675a24: 玄言如日烜赫牛駕西遊紫氣東塞
0675a25: 孔子
0675a26: 文昭日月亙古師法道貫乾坤隨時開闔即在世而
0675a27: 出世夫是之謂過去儒童菩薩
0675a28: 化身
0675a29: 其德惟馨其智如神是誰面目東方聖人
0675a30: 列子
0675b01: 用之彌六虛廢之無其所高名列群賢慧識超今古
0675b02: 莊子
0675b03: 日月有代謝物我無疏親識得身中主方明蝶夢人
0675b04: 李銕拐二首
0675b05: 拐子銕臉皮一齊放不下只管去求真誰知身是假
0675b06: 者箇跛腳仙平地上青天囊有長生藥誰知不直錢
0675b07: 三顧艸廬
0675b08: 不遇徐劉輩何人識臥龍開眸均是夢休說古英雄
0675b09: 朱買臣
0675b10: 千古功名冊子裏百年富貴扁擔頭若無折桂攀龍
0675b11: 手爭得金鞭出鳳樓
0675b12: 陸修靜晉吳興人字見寂
0675b13: 目有重瞳掌有篆字背有斗文道合天地遠法師愛
0675b14: 其玄論而送過虎谿陶彭澤交必忘形而心存不二
0675b15: 昔云尸解已巳千年今見丹青凜生氣
0675b16: 陳芳宋河南孟縣人官廷尉
0675b17: 一門十四世同居始終三百年孝義振起元明家風
0675b18: 鄭王二氏堪繼名掛上天芳流萬世太祖擢鄭王二氏孫子為左右春坊
0675b19: 趙孟頫居士
0675b20: 不羨羡公虎豹文章不羨羡公麒麟頭角只羨羡公拶透祖
0675b21: 師關踏碎生死窟一別人間四百春凜凜仙姿標松
0675b22: 雪
0675b23: 宋景濂居士
0675b24: 心平似地量闊如天功垂後世卓識無前以文華國
0675b25: 猶春行大地以道佐命若手捧大千宗儒護釋覺後
0675b26: 推先誠永明之轉世繼應化之聖賢
0675b27: 瑞塘居士石香居士請
0675b28: 挺然人傑聲色不動義路宅仁惟遵祖訓壯年踏遍
0675b29: 天下視大千猶一塵優游七七之年悟英雄如昨夢
0675b30: 由是屏跡權門松石昆仲家臨東海對南山閒看青
0675c01: 鸞生彩鳳
0675c02: 豐主源檀越
0675c03: 正笏垂紳儼爾如神眉稜劍氣目耀雙輪布德澤如
0675c04: 層雲之雨飲法喜如透花之春檀護三寶年踰七句
0675c05: 義方孫子如鳳如麟芳紹貞宗玉葉功高世代王臣
0675c06: 描得成也讚不盡紀年自有老龍鱗
0675c07: 鍋島和泉守高岳居士
0675c08: 虔請題讚直筆便判隱秀猶深谷芝蘭壯直如蒼松
0675c09: 古榦積岳導川真個丈夫成佛作祖不離者漢
0675c10: 為猶子廷禮題父母像
0675c11: 父母非我親誰是最親者汝既不能知叫我如何寫
0675c12: 陰陽未分時為汝題了也汝眼瞥然開恩愛一齊捨
0675c13: 說甚慈範陳孺人嚴君林長者
0675c14: 獻花天女
0675c15: 朵朵心花隨意彰幻人持獻法中王天龍八部生歡
0675c16: 喜佛果同圓遍界香
0675c17: 獻樂天女
0675c18: 法樂和調獻六通眾生苦樂佛心同幻人幻出無生
0675c19: 曲一切咸令脫苦空
0675c20: 道零小影
0675c21: 早持峻節有先居士之高風天性幽閒現比尼身而
0675c22: 入道蓮華喻其清淨合掌見自佛心棒頭磕著無生
0675c23: 忍不羨羡龍華會上人
0675c24: 錦鯉
0675c25: 禹門透躍來破浪易凡胎更待春面動為霖遍九垓
0675c26: 大鵬
0675c27: 振翼乾坤小忘機日月長那伽誓不噉歸命法中王
0675c28: 畫獅
0675c29: 金毛纔出窟威已巳辟妖狐有語資君德何妨充佛奴
0675c30: 畫象
0676a01: 未調菩薩御先代帝王耕知汝有弘願恩霑幾百生
0676a02: 畫龍
0676a03: 潛身煙霧裏鱗甲生光輝一點睛如電從教破壁飛
0676a04: 畫虎
0676a05: 筆下忽翻身威獰赫殺人不須重豹變文質已巳彬彬
0676a06: 畫鳳
0676a07: 全仁為竹實七德是梧桐出為聖王瑞依然建武中
0676a08: 畫鶴
0676a09: 有意騰霄漢無心浴鳳池翹雲松下立靜對道人宜
0676a10: 畫鵲木
0676a11: 毫端飛出自何時色澤鮮妍更羽儀嬾向人間傳喜
0676a12: 信高樓直上不萌枝
0676a13: 題木蓮杜鵑
0676a14: 聯芳幻出玉堂中香色撩人莫品倫自離污泥栖木
0676a15: 杪年年緘口過殘春
0676a16: 畫松
0676a17: 不繪閒花繪古松愛君無改歲寒容春風影裏自忘
0676a18: 臘白玉堂中起蟄龍
0676a19: 畫竹
0676a20: 脩竹數竿寫意濃枝枝葉葉起清風知音賴有香嚴
0676a21: 在漫捲絲綸付釣翁
0676a22: 此君移半幅日日報平安雖不藏風雨偏能引鳳鸞
0676a23: 畫梅
0676a24: 南枝綴玉北枝斜信是花光手段奢每向堂前看月
0676a25: 色猶疑花影透窗紗
0676a26: 畫牡丹
0676a27: 百卉萌芽破綠苔靈根原不假栽培趙昌筆力回春
0676a28: 色魏紫姚黃爛熳開
0676a29: 題雪毬紅杏
0676a30: 華時百卉沓紛紛紅白交光獨邁倫一自團披西竺
0676b01: 雪無心占斷上林春
0676b02: 倒垂花
0676b03: 不霑雨露獨自開花顛倒想盡攃手懸崖
0676b04: 題富士山圖三首
0676b05: 士能富德山因名莫寫其心只寫形點破未分前黑
0676b06: 白一毫頭上起雷霆
0676b07: 山如有道足無求嬴得高名冠九洲一片冰懷長映
0676b08: 雪簪纓早已巳付東流
0676b09: 墨雲初布水流香污卻玄沙白一張萬仞峰頭三夏
0676b10: 雪不知世界有炎涼
