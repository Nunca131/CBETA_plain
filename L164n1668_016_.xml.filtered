0245b01: 御錄宗鏡大綱卷十六　　　　　　疏六
0245b02: 夫言一覺一切覺云可教中分其多種答覺
0245b03: 體是一隨用分多用有淺深覺無前後如瓔
0245b04: 珞經云妙覺方稱寂照等覺照寂又覺有三
0245b05: 義一覺察如睡夢覺亦如人覺賊賊無能為
0245b06: 妄即賊也二覺照即照理事也亦如蓮華開
0245b07: 照見自心一真法界恒沙性德如其勝義覺
0245b08: 諸法故三妙覺即上二覺離覺所覺故為妙
0245b09: 耳非更別覺故經云無有佛涅槃遠離覺所
0245b10: 覺又覺性無覺即根本智覺相歷然即後得
0245b11: 智問既云真如一心古今不易因何而有眾
0245b12: 生相續答平等真法界無佛無眾生隨於染
0245b13: 淨緣遂成十法界以真心隨緣不守自性只
0245b14: 為眾生不自知無性之性故但隨染緣成凡
0245b15: 隨淨緣成聖如虛谷響任緣所發又如太虛
0246a01: 忽雲明鏡忽塵求一念最初起處了不可得
0246a02: 故號無始無明。問凡所施為皆是自心者
0246a03: 云何殺生而得殺罪答皆是依於自心分別
0246a04: 強執善惡之因妄受苦樂之果若究三輪之
0246a05: 體一能殺二所殺三殺相能殺所殺本空是以文殊執
0246a06: 劍於瞿曇鴦崛持刀於釋氏終不見生見殺
0246a07: 執自執他妄受輪迴酬還罪報識論問云若
0246a08: 彼三界唯是內心無有身口外境者何故屠
0246a09: 獵師等殺害羊等得殺生罪偈答云死依
0246a10: 於他心亦有依自心依種種因緣破失自心
0246a11: 識釋曰如人依鬼毗舍闍等是故失心或依
0246a12: 自心是故失心或有憶念愛不愛事是故失
0246a13: 心或有夢見鬼著失心或有聖人神通轉變
0246a14: 前人失心如一比丘夜蹋皮謂殺蝦死
0246a15: 入惡道故死依於他心亦有依自心者以依
0246b01: 仙人嗔心嗔毗摩質多羅阿修羅王故殺餘
0246b02: 眾生此依他心他眾生心虛妄分別命根謝
0246b03: 滅以彼身命相續斷絕應如是知頌云經說
0246b04: 檀拏迦迦陵摩登國仙人嗔故空是故心業
0246b05: 重問依仙人嗔心依仙人鬼殺害如是三國
0246b06: 眾生非依仙人嗔心而死答佛問尼乾子言
0246b07: 摩登伽等三國眾生汝頗曾聞云何而死為
0246b08: 身業殺為意業殺尼乾子言瞿曇我昔曾聞
0246b09: 仙人嗔心以意業殺爾所眾生佛言以是成
0246b10: 我義三界唯心無身口業何以故如世人言
0246b11: 賊燒山林聚落城邑不言火燒此義亦爾唯
0246b12: 依心其善惡業得成故偈云諸法心為本諸
0246b13: 法心為勝離心無諸法唯心身口名成實論
0246b14: 云若離心有業非眾生亦應有罪福如風
0246b15: 山惱害眾生風應有罪若吹香華來墮塔寺
0247a01: 亦應有福是則不可故知離心無罪福也以
0247a02: 此文證罪福據心無身口業身口業者但有
0247a03: 名字實是意業身口名說。問若心虛境寂
0247a04: 理實無差現對根塵事相違反如何明徹境
0247a05: 智一如答一期根境俗有真無畢竟自他皆
0247a06: 無所得又若定執真有俗無則成增二謗
0247a07: 但二諦雙會圓了一心如般若經云一切法
0247a08: 無知無見如幻人無受無覺菩薩如是行為
0247a09: 行般若波羅密釋曰若行般若者則是直了
0247a10: 一心智性了色無形非眼境界乃至達法體
0247a11: 寂非意所知但是隨心暫現還隨心滅故云
0247a12: 一切法無知無見大智度論云相不能知無
0247a13: 相譬如刀雖利不能破空無相不能知相者
0247a14: 有人言內智慧無定相外所緣法有定相心
0247a15: 隨緣而生是故說無相不應知相譬如無刀
0247b01: 雖有物無刀可斫是知若心有境無亦不知
0247b02: 見若心無境有亦不知見若心境俱有各無
0247b03: 自性各既不知合豈成見若心境俱無亦不
0247b04: 知見有尚不知無豈成見則心境俱空萬有
0247b05: 咸寂如是則尚無一法冥合相順寧有根境
0247b06: 對待而作相違者乎如一切差別違順之境
0247b07: 皆是一心之量無有障礙亦無解脫譬如水
0247b08: 不洗水火不滅火何者以一體故不相陵滅
0247b09: 若有異法方成對治如今但先得旨自合真
0247b10: 如故經云法隨於如無所隨故若有所隨則
0247b11: 有能隨之別既無所隨亦無能隨故則法外
0247b12: 無如如外無法華嚴疏云以如為佛則無境
0247b13: 非如者金剛經云如來者即諸法如義既以
0247b14: 如為佛一切法皆如也何法非佛耶若信一
0247b15: 如此是開悟本法生決定解入自在門。問
0248a01: 既但唯心無有萬法目前差別從何建立答
0248a02: 萬法但名實無體相因名立相相狀元空因
0248a03: 相施名名字本寂唯想建立名相俱虛反窮
0248a04: 想原亦但名字既無想體分別則空故知萬
0248a05: 法出自無名萬名生於無相名不當相相不
0248a06: 當名彼此無依萬法何在相待之名既寂分
0248a07: 別之想俄空如幻之境真所執之情合覺
0248a08: 密嚴經頌云世間種種法一切唯有名但想
0248a09: 所安立離名無別義。又頌云如見杌為人
0248a10: 見人以為杌人杌二分別但有於名字諸大
0248a11: 和合中分別以為色若離於諸大色性即無
0248a12: 有問若以唯識為宗則世出世間唯是一識
0248a13: 萬法皆決定空耶答以唯識故則有世俗諦
0248a14: 既有世俗則有似塵識幻相不無以無實不
0248a15: 可得故稱空耳不可起蛇足鹽香決定斷空
0248b01: 之見如密嚴經偈云瓶等眾境界悉以心為
0248b02: 體非瓶似瓶現是故說為空世間所有色諸
0248b03: 天宮殿等皆是阿賴耶變異而可見眾生身
0248b04: 所有從頭至手足頓生及漸次無非阿賴耶
0248b05: 習氣濁於心凡愚不能了此性非是有亦復
0248b06: 非是空如人以諸物擊破於瓶等物體若是
0248b07: 空即無能所破譬如須彌量我見未為惡憍
0248b08: 慢而著空此惡過於彼又經云寧可執有如
0248b09: 須彌不可執空如芥子大般涅槃經云解脫
0248b10: 者名不空空空空者名無所有無所有者即
0248b11: 是外道尼乾子等所計解脫而是尼乾實無
0248b12: 解脫故名空空真解脫者則不如是故不空
0248b13: 空不空空者即真解脫真解脫者即是如來
0248b14: 又解脫者名曰不空如水酒酪酥蜜等瓶雖
0248b15: 無水酒酪酥蜜時猶故得名為水等瓶如是
0249a01: 瓶等不可說空及以不空若言空者則不得
0249a02: 有色香味觸若言不空而復無有水酒等實
0249a03: 解脫亦爾不可說色及以非色不可說空及
0249a04: 以不空若言空者則不得有常樂我淨若言
0249a05: 不空誰受是常樂我淨者以是義故不可說
0249a06: 空及以不空空者謂無二十五有及諸煩惱
0249a07: 一切苦一切相一切有為行如瓶無酪則名
0249a08: 為空不空者謂真實善色常樂我淨不動不
0249a09: 變猶如彼瓶色香味觸故名不空是故解脫
0249a10: 喻如彼瓶彼瓶遇緣則有破壞解脫不爾不
0249a11: 可破壞不可破壞即真解脫真解脫者即是
0249a12: 如來問經云五陰即世間者一陰名色四陰
0249a13: 名心云何說內外種種世間皆從心出答種
0249a14: 種五陰皆從心起從心現相名之曰色經偈
0249a15: 云一切世間中但有名與色若欲如實觀但
0249b01: 當觀名色色即盡無情國土名即盡有
0249b02: 識世間五陰即世間故若了五陰俱空則是
0249b03: 出世間是知世出世間皆從心起何者若意
0249b04: 地起貪嗔心攬三塗五陰罪苦眾生發現意
0249b05: 地修戒善心攬人天五陰受樂眾生發現意
0249b06: 地證人空心攬無漏五陰真聖眾生發現意
0249b07: 地立弘誓心攬慈悲五陰大士眾生發現意
0249b08: 地運平等心攬常住五陰尊極眾生發現今
0249b09: 所以置前四陰但觀識陰如伐樹除根炙病
0249b10: 得穴則生死之苦芽永絕煩惱之沉痾不生
0249b11: 又若毗藍之風卷疑而淨盡猶劫燒之火
0249b12: 蕩異執而無餘所以一切世間凡聖同居之
0249b13: 處無不悉是自心如此悟入名住真阿蘭若
0249b14: 正修行處非論小大之隱不墮喧靜之觀所
0249b15: 以古德云處眾不見諠譁獨自亦無寂寞何
0250a01: 故不喧寂以但了一心故。問立識方成唯
0250a02: 識義云何境識俱遣答顯識論云立唯識乃
0250a03: 一往遣境留心究竟為論遣境為欲空心是
0250a04: 其正意是故境識俱泯即是實性實性即是
0250a05: 阿摩羅識所以唯識論亦名破色心論。入
0250a06: 楞伽經云但不取諸境名為識滅實不滅識
0250a07: 何者以境本空從識變故以識無體不須滅
0250a08: 故是以識心無體隨境有無見空生空見色
0250a09: 生色事來即起事去還無又事上無事本全
0250a10: 是心念起塵生念寂塵滅如起信論云以一
0250a11: 切色法本來是心實無外色然既無外色亦
0250a12: 無外空空尚是無色焉能有又云若無色者
0250a13: 則無虛空之相疏釋云本以待色為空今既
0250a14: 唯心無色何得更有於空也故知萬法皆相
0250a15: 待而有若入宗鏡自然諸法絕待歸本真心
0250b01: 故論云所謂一切境界唯心妄起若心離於
0250b02: 妄動則一切境界滅唯一真心無所不。
0250b03: 問既唯一真心教中云何復說諸法如幻答
0250b04: 了境是心萬法奚有以依心所起無有定體
0250b05: 皆如幻化畢竟寂滅寶積經云爾時世尊告
0250b06: 幻師言一切眾生及諸資具皆是幻化謂由
0250b07: 於業之所幻故諸比丘眾亦是幻化謂由於
0250b08: 法之所幻故我身亦幻智所幻故三千大千
0250b09: 一切世界亦皆是幻一切眾生共所幻故凡
0250b10: 所有法無非是幻因緣和合之所幻故又教
0250b11: 中總明十喻如幻如化如夢如影等此是諸
0250b12: 佛密意破眾生執世相為實起於常見世間
0250b13: 共知幻夢等法是空則不信人法心境等如
0250b14: 幻夢亦空所以將所信之虛破所信之實令
0250b15: 所信之實同所信之虛然後乃頓悟真宗
0251a01: 一切處心內心外決定無有實法建立大莊
0251a02: 嚴論云我昔曾聞有一幻師有信樂心至耆
0251a03: 闍山為僧設會供養已訖幻尸陀羅木作一
0251a04: 女人端正奇特在大眾前抱捉此女而鳴
0251a05: 之共為欲事時諸比丘見此事已咸皆嫌忿
0251a06: 而作是言此無人所為鄙褻知其如是不
0251a07: 受其供時彼幻師既行欲已聞諸比丘譏訶
0251a08: 嫌責即便以刀斫刺剌是女分解支節挑目截
0251a09: 鼻種種苦毒而殺此女諸比丘等又見此事
0251a10: 倍復嫌忿我等若當知汝如是寧飲毒藥不
0251a11: 受其供乃至爾時幻師即捉尸陀羅木用示
0251a12: 眾僧合掌白言我向所作即是此木於彼木
0251a13: 中有何欲殺欲安眾僧身故設此飲食欲令
0251a14: 眾僧心安故為此幻耳願諸比丘聽我所說
0251a15: 豈可不聞佛於修多羅中說一切法猶如幻
0251b01: 化我今為欲成彼語故故作斯幻如斯幻身
0251b02: 無壽無命識之幻師運轉機關令其視眴俯
0251b03: 仰顧盻行步進止或語或笑以此事故深知
0251b04: 此身真實無我華嚴經頌云世間種種法一
0251b05: 切皆如幻若能如是知其心無所動諸業從
0251b06: 心生故說心如幻若離此分別普滅諸有趣
0251b07: 譬如工幻師普現諸色像徒令眾貪樂畢竟
0251b08: 無所得世間亦如是一切皆如幻無性亦無
0251b09: 生示現有種種度脫諸眾生令知法如幻眾
0251b10: 生不異幻了幻無眾生眾生及國土三世所
0251b11: 有法如是悉無餘一切皆如幻幻作男女形
0251b12: 及象馬牛羊屋宅池泉類園林華果等幻物
0251b13: 無覺知亦無有住處畢竟寂滅相但隨分別
0251b14: 現菩薩能如是普見諸世間有無一切法了
0251b15: 達悉如幻眾生及國土種種業所造入於如
0252a01: 幻際於彼無依如是得善巧寂滅無戲論
0252a02: 住於無礙地普現大威力又入法界品時童
0252a03: 子童女告善財言善男子我等證得菩薩解
0252a04: 脫名為幻住得此解脫故見一切世界皆幻
0252a05: 住因緣所生故一切眾生皆幻住業煩惱所
0252a06: 起故一切世間皆幻住無明有愛等展轉緣
0252a07: 生故一切法皆幻住我見等種種幻緣所生
0252a08: 故一切三世皆幻住我見等顛倒智所生故
0252a09: 一切眾生生滅老死憂悲苦惱皆幻住虛妄
0252a10: 分別所生故一切國土皆幻住想倒心倒見
0252a11: 倒無明所現故一切聲聞辟支佛皆幻住智
0252a12: 斷分別所成故一切菩薩皆幻住能自調伏
0252a13: 教化眾生諸行願法之所成故一切菩薩眾
0252a14: 會變化調伏諸所施為皆幻住願智幻所成
0252a15: 故善男子幻境自性不可思議。是以凡夫
0252b01: 盲無慧目妄取前塵男女等相如幻化法但
0252b02: 誑心眼都無實事皆業識心動起見現相意
0252b03: 識分別強立我人自他差別若能識幻方悟
0252b04: 前非終不於空而興造作又此幻法人多錯
0252b05: 解執一切法如幻如化便作空無之見如方
0252b06: 廣外道立空無為宗不知實義故華嚴論云
0252b07: 了如幻法是堅固義言堅固者即是常住義
0252b08: 豈可作空無之解故知此幻即真幻不可得
0252b09: 無幻之幻名為幻法絕見之見方名見幻問
0252b10: 諸法不真各無自性剎那變異故稱為幻佛
0252b11: 身常住豈稱幻耶答諸佛有二身一真實
0252b12: 身二方便身以眾生有不見如來真實身故
0252b13: 示方便身令入真實若悟入時即方便身是
0252b14: 常住體了幻不可得故。所以鴦崛魔羅經
0252b15: 偈云如來所變化眾生悉不知如來所作幻
0253a01: 眾幻中之王大身方便身是則為如來問一
0253a02: 切法如幻云何有垢淨能所對治答只為如
0253a03: 幻故垢淨不定由心迴轉凡聖法生故思益
0253a04: 經云垢法說淨見垢實性故淨法說垢貪著
0253a05: 淨相故又莊嚴經論云問若諸法同如幻以
0253a06: 何義故一為能治一為所治偈答云譬如強
0253a07: 幻王令餘幻王退如是清淨法能令染法盡。
0253a08: 所以圓覺經云善男子此虛妄心若無六
0253a09: 塵則不能有四大分解無塵可得於中緣塵
0253a10: 各歸散滅畢竟無有緣心可見善男子彼諸
0253a11: 眾生幻身滅故幻心亦滅幻心滅故幻塵亦
0253a12: 滅幻塵滅故幻滅亦滅幻滅滅故非幻不滅
0253a13: 譬如磨鏡垢盡明現善男子當知身心皆為
0253a14: 幻垢垢相永滅十方清淨善男子譬如清淨
0253a15: 摩尼寶珠映於五色隨方各現諸愚癡者見
0253b01: 彼摩尼實有五色善男子圓覺淨性現於身
0253b02: 心隨類各應彼愚癡者說淨圓覺實有如是
0253b03: 身心自相亦復如是由此不能遠於幻化釋
0253b04: 曰珠中無五方之色因光所映性中無五趣
0253b05: 之身隨業而現迷珠者執珠中實色昧性者
0253b06: 認性內虛身法喻皎然真偽可驗。問入此
0253b07: 宗門云何了一切法如化答以萬法無體名
0253b08: 相本空無而忽有名之曰化。大智度論問
0253b09: 云若一切法皆空如化何以故有種種說法
0253b10: 別異答曰如佛所化及餘人所化雖不實而
0253b11: 有種種形像別異夢中所見種種亦如是人
0253b12: 見夢中好惡事有生喜者有生怖者如鏡中
0253b13: 像雖無實事而隨本形像有好醜諸法亦如
0253b14: 是雖空而各各有因緣如佛經中說於是化
0253b15: 法中有聲聞變化有辟支佛變化有菩薩變
0254a01: 化有佛變化有煩惱變化有業變化又云如
0254a02: 化者化主無定物但以心生便有所作皆無
0254a03: 有實人身亦如是本無所因但從先世心生
0254a04: 今世身皆無有實以是故諸法如化。故知
0254a05: 一切法皆從心生悉如幻化雖幻化不實亦
0254a06: 可作善惡之因緣受昇沉之報應不可生於
0254a07: 斷見但了體虛莫生取捨。以眾生無性即
0254a08: 空故在凡不凡以法身隨緣故處聖非聖又
0254a09: 以眾生緣成似有故聖不是凡以法身常住
0254a10: 不變故凡不是聖則真俗一際染淨恒分凡
0254a11: 聖兩途生佛無異如是鎔融方明一心佛性。
0254a12: 十地經云眾生身中有金剛佛性猶如日
0254a13: 輪佛者是覺人有靈知之覺今第一義空與
0254a14: 之為性故名佛性非情無覺但持自體得稱
0254a15: 為法今真性與之為性故名法性故云假說
0254b01: 能所而實無差云何無差同一性故問夫言
0254b02: 佛性境智俱云何教中云在有情數中稱
0254b03: 佛性在無情數中稱法性答在心稱佛性在
0254b04: 境稱法性從緣雖別能所似分約性本同一
0254b05: 體無異如瓶貯醍醐隨諸器而不等猶水分
0254b06: 江海逐流處而得名一味真心亦復如是凡
0254b07: 聖境智一際無差所以法王經云一切眾生
0254b08: 一心佛性平等等諸法故只為真心不守自
0254b09: 性隨緣轉動於轉動處立其異名古德云譬
0254b10: 如珠向月出水向日出火一珠未曾異而得
0254b11: 水火之名以珠體是一能應二緣且如月為
0254b12: 水緣時月中未曾無火性日為火緣時日中
0254b13: 未曾無水性何以故二性相冥故但緣水火
0254b14: 事有優劣故使二性冥伏不現各從自體得
0254b15: 水火名非全無性真如一心亦復如是在有
0255a01: 情中名佛性在無情中名法性一如未曾異
0255a02: 而得法佛之名以真如體一能應二緣且如
0255a03: 有情正為佛緣時有情未曾無法性無情正
0255a04: 為法緣時無情未曾無佛性何以故二性相
0255a05: 冥故但由色心事有優劣故二性冥伏不現
0255a06: 各從自體得法佛名非全無性。清涼記云
0255a07: 法性即佛性者以境因心變境不異心心若
0255a08: 有性境寧非有心與境皆即真性真性不
0255a09: 二心境豈乖若以性從相不妨內外若以外
0255a10: 境而例於心令有覺知修行作佛即是邪見
0255a11: 外道之法故須常照不即不離不一不異無
0255a12: 所惑矣故知佛性非內非外隨物迷悟強說
0255a13: 昇沉又今為遮妄執一切無情有佛性義就
0255a14: 計此義自有淺深若謂精神化為土木金石
0255a15: 梟獍負塊以成於子情變非情非情變情斯
0255b01: 為邪見不異外道眾生計生草木有命故不
0255b02: 可也若說無情同一性故則稍近宗亦須得
0255b03: 意彼本立意約於真如自體故真實之性
0255b04: 無有二故今直顯正義謂性與相非一非異
0255b05: 情與非情亦非一異。故起信論問云若諸
0255b06: 佛法身離於色相者云何能現種種色相答
0255b07: 曰即此法身是色體故能現於色所謂從本
0255b08: 已來色心不二以色性即智故色體無形說
0255b09: 名智身以智性即色故說名法身一切處
0255b10: 今取二性相即互融之義說耳百門義海云
0255b11: 謂覺塵及一切法從緣無性名為佛性經云
0255b12: 三世佛種以無性為性一切處隨了無性即
0255b13: 為佛性不以有情故有不以無情故無今獨
0255b14: 言有情者世勸人了性常於一毛一毫之
0255b15: 處明見一切理事無非如來性是開如來性
0256a01: 起功德名為佛性是知六道四生山河大地
0256a02: 情與非情皆同一性如世尊最後垂示應盡
0256a03: 還原品三告之文經云爾時世尊如是逆順
0256a04: 入諸禪已普告大眾我以甚深般若觀三
0256a05: 界一切六道諸山大海大地含生如是三界
0256a06: 根本性離畢竟寂滅同虛空相無名無識永
0256a07: 斷諸有本來平等無高下想無見無聞無覺
0256a08: 無知不可繫縛不可解脫無眾生無壽命不
0256a09: 生不起不盡不滅非世間非非世間涅槃生
0256a10: 死皆不可得二際平等等諸法故閒居靜住
0256a11: 無所施為究竟安置必不可得從無住法法
0256a12: 性施為斷一切相一無所有法相如是其知
0256a13: 是者名出世人是事不知名生死始汝等大
0256a14: 眾應斷無明滅生死始又復告大眾我以摩
0256a15: 訶般若觀三界有情無情一切人法悉皆
0256b01: 究竟無繫縛者無解脫者無主無依不可攝
0256b02: 持不出三界不入諸有本來清淨無垢無煩
0256b03: 惱與虛空等不平等非不平等盡諸動念思
0256b04: 想心息如是法相名大涅槃真見此法名為
0256b05: 解脫凡夫不知名曰無明作是語已巳復入超
0256b06: 禪從初禪出乃至入滅盡定從滅盡定出乃
0256b07: 至入初禪如是逆順入超禪已巳復告大眾我
0256b08: 以佛眼觀三界一切諸法無明本際性本
0256b09: 解脫於十方求了不能得根本無故所因枝
0256b10: 葉皆悉解脫無明解脫故乃至老死皆得解
0256b11: 脫以是因緣我今安住常寂滅光名大涅槃
0256b12: 如上真實慈父廣大悲心不可思議三告之
0256b13: 文或有偶斯教者可以析骨為筆剝皮為
0256b14: 刺剌血為墨而書寫之不可頃刻暫忘剎那失
0256b15: 照且如第一文云觀三界一切六道諸山
0257a01: 大海大地含生如是三界根本性離畢竟寂
0257a02: 滅第二文云觀三界有情無情一切人法
0257a03: 悉皆究竟第三文云觀三界一切諸法無
0257a04: 明本性性本解脫是以法界內盡十方中
0257a05: 若有情若無情若有性若無性山河大地草
0257a06: 芥人畜不在三界不出三界不隨生死不住
0257a07: 涅槃皆同真如一心妙性如是信解頓入一
0257a08: 乘更無祕文能出斯旨離此有說皆是權施
0257a09: 誘引提咸歸宗鏡。問一切眾生有佛性
0257a10: 者云何不免沉淪答眾生雖具正因而無緣
0257a11: 了所以圓覺經云未出輪迴而辯圓覺彼圓
0257a12: 覺性即同流轉若免輪迴無有是處故先德
0257a13: 頌云圓成沉識海流轉若飄蓬是以真如本
0257a14: 覺不守自性以無性故但隨緣轉如云法身
0257a15: 流轉五道故號眾生應須以善巧方便發之
0257b01: 以智照助之以良緣了了見時方逃境縛如
0257b02: 起信鈔云且夫真之與妄皆依一法界心所
0257b03: 說以此心本來有體有用即用之體則蕩
0257b04: 然空寂即體之用則了然覺知以無始時來
0257b05: 迷故於空寂之處確然根身塵境於覺知之
0257b06: 處則紛然分別緣念故肇論云法身隱於形
0257b07: 之中真智隱於緣慮之內然其形緣慮
0257b08: 元來體空空寂覺知元來不變不變之真元
0257b09: 來隨緣體空之妄元來成事非因造作法爾
0257b10: 如斯。大涅槃經云佛告善男子如汝所言
0257b11: 若一闡提有佛性者云何不遮地獄之罪善
0257b12: 男子一闡提中無有佛性善男子譬如有王
0257b13: 聞箜篌音其聲清妙心即耽著喜樂愛念情
0257b14: 無捨離即告大臣如是妙音從何處出大臣
0257b15: 答言如是妙音從箜篌出王復語言持是聲
0258a01: 來爾時大臣持箜篌置於王前而作是言大
0258a02: 王當知此即是聲王語箜篌出聲出聲而箜
0258a03: 篌聲亦不出爾時大王即斷其弦聲亦不出
0258a04: 取其皮木悉皆拆裂推求其聲了不能得爾
0258a05: 時大王即嗔大臣云何乃作如是妄語大臣
0258a06: 白王夫取聲者法不如是應以眾緣善巧方
0258a07: 便聲乃出耳眾生佛性亦復如是無有住處
0258a08: 以善方便故得可見以可見故得阿耨多羅
0258a09: 三藐三菩提一闡提輩不見佛性云何能遮
0258a10: 三惡道罪善男子若一闡提信有佛性當知
0258a11: 是人不至三惡是亦不名一闡提也以不自
0258a12: 信有佛性故即墮三惡故名一闡提是知一
0258a13: 切眾生雖有正因不得了緣枉沉生死為不
0258a14: 知故甘稱下凡為不聞故不親善友常迷智
0258a15: 眼豈有了因恒習惡緣何成善本今為未聞
0258b01: 者廣搜祕藏發起信心為未知者直指心原
0258b02: 了然無滯為已聞者智慧開發萬善資熏為
0258b03: 已知者一向保任理行成就有斯深益豈厭
0258b04: 文繁普望後賢廣垂傳授問佛性若定有無
0258b05: 即成斷常之見如何體會理合正因答非一
0258b06: 非異能契一乘之門亦有亦無不謗三因之
0258b07: 性正因緣因了因如大涅槃經云佛言善男子若有
0258b08: 說言一切眾生定有佛性常樂我淨不作不
0258b09: 生煩惱因緣故不可見當知是人謗佛法僧
0258b10: 若有說言一切眾生都無佛性猶如兔角從
0258b11: 方便生本無今有已有還無當知是人謗佛
0258b12: 法僧若有說言眾生非有如虛空非無如兔
0258b13: 角何以故虛空常故兔角無故是故得言亦
0258b14: 有亦無有破兔角無破虛空如是說者不謗
0258b15: 三寶。問佛性於五眼中何眼能見答涅槃
0259a01: 經云佛眼見故而得明了以佛眼見一切美
0259a02: 惡差別等事悉皆不動為見性故維摩經云
0259a03: 善能分別諸法相於第一義而不動此是心
0259a04: 鑒無礙為眼非取根塵所對是以肉眼見麤
0259a05: 天眼觀細慧眼明空法眼辯有佛眼觀不二
0259a06: 相一實之理華嚴經離世間品說十眼所謂
0259a07: 肉眼見一切色故天眼見一切眾生心故慧
0259a08: 眼見一切眾生諸根境界故法眼見一切法
0259a09: 實相故佛眼見如來十力故智眼見諸法故
0259a10: 光明眼見佛光明故出生死眼見涅槃故無
0259a11: 礙眼所見無障故一切智眼見普門法界故
0259a12: 又慧眼所見無法可見故名為見者見法空
0259a13: 故名為慧眼非獨慧眼五眼亦爾如是五眼
0259a14: 照如千日十方之中無處不見於一切處地
0259a15: 平如掌無諸穢惡若有可見即是生盲何以
0259b01: 故無所有故當知無空色空俱遣又見一切
0259b02: 塵全是眼更不可見聞一切聲全是耳不復
0259b03: 更聞所以云一切聲是佛聲一切色是佛色
0259b04: 又云離心之外更無一法縱見內外但是自
0259b05: 心所現無別內外此無過也乃至若了塵時
0259b06: 塵全是知也終不以知知於塵即有所知也
0259b07: 若知於無知不異知也今塵即知不復更以
0259b08: 知及不知知於無知但無能所之知非無知
0259b09: 也此方顯無知也經云顯現一切法各各不
0259b10: 相知見亦如是又聞者圓教明我我即聞故
0259b11: 能聞所聞皆法界故故使我外更無別聞是
0259b12: 以若見若聞若知若覺皆一心故華嚴經云
0259b13: 所見不可見所聞不可聞所知不可知一心
0259b14: 不思議。無有一法在於心外亦無一心在
0259b15: 於法外心與法界同體照明故覺一切又此
0260a01: 心性是真實了知義照法界義以本有為
0260a02: 所照以浮眼智明為能照如涅槃經云見性
0260a03: 肉眼即名佛眼又明二種見佛性一相貌見
0260a04: 二了了見相貌見者謂登地菩薩方便權智
0260a05: 識變似空名相貌見了了見者謂地上菩薩
0260a06: 根本正智親證真理不變相緣名了了見即
0260a07: 是親證相貌見者比量知了了見者現量得
0260a08: 問既云佛眼能觀佛性如何教中又言我以
0260a09: 五眼不見三聚眾生狂愚無目而言見耶答
0260a10: 若約實相體性法界以實相無相故則不
0260a11: 可見若論照用相法界以無相之相亦可
0260a12: 得見又五眼圓照三諦之理諸境分明雖云
0260a13: 洞鑒未必是有雖云不見未必是無斯乃無
0260a14: 相之相不觀之觀當知相中無相只勿相觀
0260a15: 中無觀只勿觀體萬物而自虛同一道之清
0260b01: 淨豈同執實隨塵作能所斷常之見耶問夫
0260b02: 佛眼者皆是圓修圓證方具十住菩薩尚未
0260b03: 分明而無明煩惱凡夫尚未得天眼云何得
0260b04: 同佛眼答如來五眼眾生悉具非待證聖方
0260b05: 有涅槃經云若學大乘人雖是肉眼而名佛
0260b06: 眼二乘雖具天眼不名佛眼又云見如來性
0260b07: 者雖有煩惱如無煩惱若實明宗見性即肉
0260b08: 眼而明佛眼以智照為眼故台教約五品初
0260b09: 位中以凡夫心同佛所知用所生眼齊如來
0260b10: 見若論明昧淺深即落修證今直論見性即
0260b11: 無前後如止觀釋鴦崛經云了了分明見者
0260b12: 照實為了了照權為分明三智一心中五眼
0260b13: 具足圓照名為了了見佛性也佛眼一心中
0260b14: 得名了了見。又若論差別者則諸天是報
0260b15: 得二乘是修得我此宗門非報非修是發得
0261a01: 五眼以本圓具故若悟修佛乘人雖具煩惱
0261a02: 性能知如來祕密之藏即肉眼而名佛眼二
0261a03: 乘人雖證滅修道具漏盡通即天眼而為
0261a04: 眼所以志公云大士肉眼圓通二乘天眼有
0261a05: 融大師云不取天眼等五通造事外道唯
0261a06: 取入理凡夫耳。
0261a07: 御錄宗鏡大綱卷十六
0261a08: 音釋
0261a09: 鴦崛上音央下音倔尊者名。蹋音踏。先結切。梟堅堯切不孝鳥。
0261a10: 獍音敬食父獸。
