0090b08: 
0090b09: 正源略集卷第之十五
0090b10: 
0090b11: 天台嗣祖沙門國清　達珍　輯
0090b12: 青原下宗鏡第九世
0090b13: 鑑堂鏡禪師法嗣
0090b14: 潤州焦山碩菴行載禪師吳陵氏子。祝髮於州之
0090b15: 曲塘清淨菴。受具後。參焦山鑑。一日夜起。見電影過
0090b16: 前。有省。衝口說偈曰。聽之不聞。視之不見。裂破
0090b17: 空。無背無面。遂充西堂。受心印。繼住焦山　結制上
0090b18: 堂。僧問。烈紅爐。光騰界。到者裏。還假鉗錘也無。
0090b19: 師打曰。少者一槌不得。僧擬開口。師又打曰。莫待冷
0090b20: 來看。僧作禮。師乃曰。東弗于逮打。西瞿耶尼上堂。
0090b21: 今日海門結制。一時把斷封疆。拈將折攪滄溟。只
0090b22: 要魚龍知性命。鯤鯨赤尾應不待言。祇如蜆泥鰍。
0090b23: 總教伊直下翻身。始知焦山心不負人　中秋示眾。
0090b24: 拈如意曰。無物可酬佳節。一句報於禪德。各各本有
0090c01: 光明。無物堪能比得。雖則如是。若不真實參究。只恐
0090c02: 認在清淨境上。以當平生。後來大有事在　示眾。天
0090c03: 氣不寒。人力困倦。大事未明。時光易換。要得覿體相
0090c04: 應。須是出身白汗。出後又且如何。健則經行。饑則喫
0090c05: 飯。
0090c06: 道宏南禪師法嗣
0090c07: 揚州平山麗杲行昱禪師晚參。祖道荒涼。人根
0090c08: 劣。佛法二字。置之高閣。山僧今夜。用長虹作竿。新月
0090c09: 為。向揚子江心垂釣。莫有搖頭擺尾底赤尾鯉魚
0090c10: 麼。有則出來。衝波躍浪看。如無。且聽山僧唱一漁父
0090c11: 詞。以供大眾。乃拈拄杖。作搖櫓勢云。鼓抴波一釣
0090c12: 翁。自南自北自西東。銀絲直釣寒江雪。鐵笛橫吹別
0090c13: 浦風。紅蓼岸白蘋叢。水光山色有無中。儂家不管塵
0090c14: 寰事。乃一聲天地空。
0090c15: 浴日能禪師法嗣
0090c16: 京都大千佛道權高禪師冬至上堂。渠今正是我。
0090c17: 我今不是渠。睡眼瞳人踢玉毬。昔年驢井。今朝井
0090c18: 驢。嚼破舌頭怕合口。千佛不從陰陽而至。底生
0090c19: 毛長似線。臘八上堂。修行三大阿僧祇劫。成佛作祖。
0090c20: 造業於正覺山前。咬盡人間狗。赤眼觸碎明星。
0090c21: 著舌頭打失口。無所從來。猛虎饑鷹爪牙下。何曾唧
0090c22: 　上堂。通身羅綺皂靴。荊棘林中。安眠有地。赤體
0090c23: 不挂寸絲。明月堂前。轉身無門。奪得壁上鍾鐘馗寶。
0090c24: 一任橫揮豎揮。直得露柱閃爍。瓦礫生光。百億須彌。
0091a01: 百億日月。萬象森羅。一時顯現了也。報化佛頭。圓妙
0091a02: 等覺。九種十類。都盧是箇自己已。恁麼會是有相。不恁
0091a03: 麼會是無相。作麼生是實相。眾無語。復曰。明朝後日。
0091a04: 切莫違時失候。
0091a05: 主崑禪師法嗣
0091a06: 漢陽歸元且憨拙禪師佛成道日上堂。咄哉黃面
0091a07: 老。午夜明星。帶累閻浮客。重添眼上塵。山僧。今日
0091a08: 向瞿曇頂上。展演爪牙。眾生眉睫間。掀翻窠臼。將
0091a09: 智慧德相。拈向一邊。妄想執著。掃置一壁。威音非始。
0091a10: 樓至非終。孤光吞萬象。峭巍巍雄蓋大方。到者
0091a11: 裏。通身是眼不及。渾身是口讚莫窮。
0091a12: 自明珩禪師法嗣
0091a13: 端州月山惺學敏禪師上堂。遇水架金梁。莫讓他
0091a14: 人爭作。撥沙填滑路。豈肯袖手傍觀。羅羅之密行。
0091a15: 釋迦佛讚莫能窮。觀世音之慈心。二乘人空生仰望。
0091a16: 興隆梵剎。一肩擔荷莫辭勞。輔弼叢林。全副肝腸歸
0091a17: 淨域。勿謂事之難成。總怪力之不足。既為佛子。當報
0091a18: 佛恩。擲拄杖云。莫謂清早起。更有夜行人。
0091a19: 遠林進禪師法嗣
0091a20: 京口五州淨因宗一真禪師上堂。舉拂子云。無偏
0091a21: 無正。無主無賓。門外剎竿。一任踢倒扶起。匣中寶。
0091a22: 何妨弄橫拈。葉續花聯於不萌枝上。鳳舞鸞翔於
0091a23: 無影林中。不涉功勳。得大自在。且道。是甚麼人。手握
0091a24: 金鞭問歸客。夜深誰共御街行　佛誕上堂。未離兜
0091b01: 率降王宮。未出母胎度人畢。何必指天更指地。一春
0091b02: 紅雨花狼藉。
0091b03: 紫琈岠禪師法嗣
0091b04: 京口乳山憨如行秀禪師興化卜氏子。幼而異。胸
0091b05: 次蕭爽。髫年祝髮。秉具後。即瓢囊行。至弁山。謁紫
0091b06: 琈岠。機契。命掌記室。閱數載。遂承印可。辭去。同蔭乾
0091b07: 法兄。道出京口。愛江山之勝。偶過乳山萬壽寺。見
0091b08: 迴水繞林茂寺荒曰。者箇破落院子。正合我意。乃卓
0091b09: 錫焉　上堂。座右烏藤七尺。靠倒空。頭白拂一
0091b10: 枝。挂殘破壁。二六時中。但使一頭牯。長耕八田。把
0091b11: 空手鋤。耘無根草。灌引曹谿之水。穿雲絡石。成熟廬
0091b12: 陵之米。匝地普天。將此供養十方大眾。以及三世諸
0091b13: 佛。總向者裏。飽滿一如。山僧恁麼為人。一任諸方檢
0091b14: 點。良久云。雙手扶犁雲過膝。泥牛耕破水中天　僧
0091b15: 參問。千七百位老凍儂。向甚處去了。師起拂子曰。
0091b16: 鼻孔總穿在者裏。僧云。千七百則舊公案。都請判斷
0091b17: 了。師揮拂子曰。今日郊天大赦。盡情發放去也。乾隆
0091b18: 壬午秋。示微疾。偈曰。四十餘年住此。了無一法與
0091b19: 人通。倒騎石馬嘶風去。葉落霜林滿地紅。擲筆端坐
0091b20: 而寂。世壽七十二。僧臘六十二。塔全身於寺左。
0091b21: 侶石清禪師法嗣二人
0091b22: 桐城投子慈濟竺風聖禪師維揚海陵人。七歲於金
0091b23: 陵地藏菴。依玉白法師出家。秉戒於雲林諦老和尚。
0091b24: 後參誕登。遂承記　晦日小參。月當晦兮逢小暑。
0091c01: 香不拈兮讚不舉。日落西吞火團。露柱通身汗如
0091c02: 雨。平田塵鹿忽成。阿誰能辯塵中主　晚參。卓拄
0091c03: 杖云。拄杖子一往。得箇乾巴見識。不怕風吹。不怕雨
0091c04: 打。孤峭巍巍。正與麼時。忽現神變。跳上三十
0091c05: 三天。撞著行雨龍王。攔頭一棒。當下瓦解冰消。主風
0091c06: 神忍俊不禁。解開風囊。颼颼。頃刻間。吹得雲收
0091c07: 雨散。依舊日光明照。見種種色。復卓一下云。摘楊花
0091c08: 摘楊花。胡盧架上生冬瓜。明朝喫了早粥後。大家努
0091c09: 力檢新茶　上堂。崖桂發龍門。折來供投子。滿院散
0091c10: 天香。簪向銀瓶裏。賓主方歷然。問答從此始。以我為
0091c11: 隱乎。吾無隱乎爾。臨濟四料簡。古今人莫辯。透過金
0091c12: 剛圈。與君通一線。卓杖一下云。盞子撲落地。碟子成
0091c13: 七片。
0091c14: 金陵靈谷道揆守禪師浙江烏程淩氏子　小參。山
0091c15: 僧一往口門窄。者也之乎不愛說。若問西來意若何。
0091c16: 白棒倒拈頭打裂。不是絕人情。亦非無德澤。肝腸如
0091c17: 火臉如冰。從來鍾阜家風別。祇如知音底人到來。又
0091c18: 作麼生。相將把手步秋林。笑指霜楓紅似血　小參。
0091c19: 日日日東昇。夜夜月西沒。昇沒不停機。又值黃花節。
0091c20: 砧敲夜月寒。雁霜風洌。楓葉嶺頭紅。蘆花江上白。
0091c21: 是聲非聲。是色非色。祖意西來。了然無別。既無別。因
0091c22: 甚有會有不會。只為忒分明。翻令人不識　晚參。禪
0091c23: 不假參。道不假學。祖師西來。祇堪洗。蔣山恁麼說
0091c24: 話。自摑一摑云。絡索　晚參。東邊來的。東背西向。巍
0092a01: 巍堂堂。西邊來的。西背東向。濟濟鏘鏘。可中有箇漢。
0092a02: 不落東西。不存向背。且道。是何面目。良久云。認著依
0092a03: 然還不是　師住靈谷三十餘年。三接　翠華召對。
0092a04: 　賜紫。乾隆丁亥八月十一日示寂。世壽六十七。僧
0092a05: 臘四十六。塔于本山。
0092a06: 青原下宗鏡十世
0092a07: 碩菴載禪師法嗣
0092a08: 潤州焦山敏修福毅禪師湖廣武昌李氏子。年十九。
0092a09: 禮荊州承天寺恒印老宿祝髮。抵漢陽歸元受具。志
0092a10: 慕宗乘。包挑行。至焦山參碩菴。命看無字話。十餘
0092a11: 年無所入。乃參名宿。大病幾死。忽猛省曰。狗子佛
0092a12: 性無。乾坤一火爐。擬議剛半步。徹底盡焦枯。返焦山
0092a13: 呈所得。蒙印可。住弁山上堂。僧問。如何是正中偏。師
0092a14: 云。金烏夜半海門懸。進云。如何是偏中正。師云。白髮
0092a15: 女兒照古鏡。進云。如何是正中來。師云。雲中石女夜
0092a16: 懷胎。進云。如何是兼中至。師云。象王跨上泥牛背。進
0092a17: 云。如何是兼中到。師云。黑漆濃潑烏紗帽。進云。洞上
0092a18: 五位蒙師指。弁嶺家風試展看。師云。明向道破。還來
0092a19: 亂統。僧禮拜。師乃曰。問答分明也罔然。莫將知解認
0092a20: 為禪。祖師那有西來意。只把空拳立正偏　解制。開
0092a21: 爐十月中。罷爐正月半。目前是何物。打普請看。
0092a22: 拂子云。看看。古佛一真燈。十方悉照。三世諸如來。
0092a23: 皆從影裏現。各各不相借。光明莫可見。大眾。既是古
0092a24: 佛。因甚莫可見。無油乾紙撚。不同騰烈。我見燈明
0092b01: 佛。本光瑞如此。喝一喝　師垂問。洞山門下。永絕滲
0092b02: 漏。為甚不波亭外流水滔滔　師六坐道場。乾隆二
0092b03: 年。重住焦山。潤州大旱。師至廣陵。募米三萬餘石賑
0092b04: 飢。師無疾而終。全身塔於潤之黃山之南。
0092b05: 麗杲昱禪師法嗣
0092b06: 揚州棲靈善初禪師示眾云。諸仁者。此事。只貴卒
0092b07: 地折地斷。淨絕承當。赤洒洒無回互。若是久
0092b08: 參先達。纔聞舉著。撩起便行。猶較些子。
0092b09: 宗一行真禪師法嗣
0092b10: 京口五州淨因運德輪禪師上堂。垂萬里。駐千
0092b11: 里馬。布漫天網。打衝霄。固是從上老古錐底作略。
0092b12: 祇如有一人。佛祖呼喚不回。三界羅籠不住。古聖不
0092b13: 安排。至今無處所。畢竟作麼生授受。震威一喝云。莫
0092b14: 謂龍華消息斷。桃花依舊笑春回　示眾。南來三楚
0092b15: 客。北至五臺僧。望見五州山。早喫三十棒。踏著迴龍
0092b16: 橋。已巳落第二路。況入淨因門。有甚相見處。樓臺風月。
0092b17: 近來幾箇知音。古殿青燈。日下果然失照。將謂老僧
0092b18: 空過闍黎。誰知闍黎錯過老僧。
0092b19: 惺學敏禪師法嗣
0092b20: 洞山普利埜雲徹禪師誕日上堂。世尊臘八成道。
0092b21: 徹上座。先世尊三日。世尊眼中著屑。徹上座雪上加
0092b22: 霜。休云兩彩一賽。總是熟境難忘。喝一喝云。分付山
0092b23: 門頭大漢。切莫笑他坭塑金剛。以拂子打相云。事
0092b24: 無一定。理無一向　小參。無明長我志。煩惱助我能。
0092c01: 推倒無影樹。更上第一層。良久云。舉頭天外看。誰是
0092c02: 我般人。
0092c03: 憨如秀禪師法嗣
0092c04: 鎮江乳山得一善禪師本郡元氏子。幼失怙恃。投萬
0092c05: 壽寺。依憨如秀出家。秉具于寶華文海律師。時念。出
0092c06: 沒閻浮。將何敵他生死。即叩夾山翠巖江天海門諸
0092c07: 處而返。參拖死屍的是誰話。久無入處。一日定中聞
0092c08: 禪板聲。豁然透脫。即呈偈曰。北斗面南看。西江一吸
0092c09: 乾。抽開白霜刃。凜凜倚天寒。秀接得。以火燒再索。
0092c10: 師展兩手。秀曰未在。師云。和尚莫瞞人好　中秋上
0092c11: 堂。中庭地白樹棲鴉。冷露無聲濕桂花。今夜月明人
0092c12: 盡望。不知秋思在誰家。靈山指曹溪話。馬祖翫寒山
0092c13: 比。畢竟那箇。試檢點看。殊不知貴在自肯承當。不
0092c14: 可傍他門戶。打○相云。汝等諸人。切忌錯認定盤星
0092c15: 　僧問。如何是出黑山鬼窟一句。師云。石壓筍斜
0092c16: 出。問如何是不犯化門一句。師云。崖懸花倒生。問如
0092c17: 何是衲僧本分一句。師打云。者裏檢點得。
0092c18: 竺風慎禪師法嗣
0092c19: 桐城慈濟憨幢惺禪師姑孰鳩玆毛氏子。年十六。參
0092c20: 金山天濤和尚。問生死事大話。機不契。造夾山。禮麗
0092c21: 杜多於首座寮。遂求薙染。是冬受振南和尚具足戒。
0092c22: 年二十。參竺風慎於投子。巾瓶九載。方合。授受洞
0092c23: 上源流。未幾。遂繼住焉　清明。祖堂上供。趙州曾此
0092c24: 訪同流。今日何人識賣油。回首夕陽坡下望。荒蔓
0093a01: 草不勝愁。大同當日謂。趙州只識賣油翁。且不識投
0093a02: 子。惺上座則不然。趙州只識投子。究竟不識賣油翁。
0093a03: 要見賣油翁麼。柳暗花明風物好。小齋無事足淹留
0093a04: 　解夏小參。秋初夏末諸兄弟。足比飛蓬了無繫。投
0093a05: 子堂中人不多。規模特與諸方異。以大圓覺為伽藍。
0093a06: 以悟為期無改易。即教萬里無寸草。未許跟輕點
0093a07: 地。雖然如是。須知增上慢人。不在此例。畢竟如何。荊
0093a08: 棘林中容不得。無事界中閒位置。
0093a09: 道揆守禪師法嗣
0093a10: 金陵靈谷玉潛璞禪師浙江烏程沈氏子　解制上
0093a11: 堂。九十日期。風不搖草不動。前面案山。後面靠山。石
0093a12: 頭大的大小的小。松樹長的長短的短。出大經卷於
0093a13: 一微塵。湖海禪流。十方共集。觀音依舊淨瓶。勢至別
0093a14: 開生面。靈谷今日解開布袋頭。百城水五十三人。
0093a15: 一任東南西北。小參。舉一僧問三尊宿云。二龍爭珠。
0093a16: 誰是得者。一曰。得即失。一曰。老僧只管看。一曰。誰是
0093a17: 不得者。師云。得即失。夜短睡不足。日長飢有餘。老僧
0093a18: 只管看。易分雪裏粉。難辨墨中煤。誰是不得者。含元
0093a19: 殿裏。更問長安　師住靈谷十載。乾隆丁酉六月初
0093a20: 七示寂。世壽五十一。僧臘三十。塔于本山之西麓。
0093a21: 青原下宗鏡十一世
0093a22: 敏修毅禪師法嗣五人
0093a23: 潤州焦山碧巖祥潔禪師池州青陽人。自幼喜趺坐。
0093a24: 祝髮於金陵清。聞弁山法道之盛。往受具焉。至黃
0093b01: 山。禮中州和尚。看父母未生以前話。久無所得。過焦
0093b02: 山。參敏修和尚。修問。甚處來。師云黃山。修曰。曾到天
0093b03: 都麼。師云。若不到即不來也。修曰。將得黃山松來
0093b04: 否。師云。早已巳呈似了也。修曰。脫空妄語漢。參堂去。一
0093b05: 日放參後。師問。既是萬里不挂片雲。為何青天也須
0093b06: 喫棒。修便打。師即豁然。及修赴弁山之請。命師繼席
0093b07: 　結制上堂。紅爐大啟。選佛場開。無論是凡是聖。一
0093b08: 齊拶入。輥作一團。鎔作一塊。期以九旬為度。果能於
0093b09: 威音那畔更那畔。轉得身來。方可向毗盧頂上。揚
0093b10: 眉吐氣。不妨拈烏豆換人眼睛。於赤肉團上。剝人汗
0093b11: 衫。事雖恁麼事。人須恁麼人。諸兄弟。還信得及麼。卓
0093b12: 拄杖云。選佛若無如是眼。宗風那得到於今　住弁
0093b13: 山上堂。佛祖關。壁壘精嚴。當機一著。透骨徹髓。不
0093b14: 見四祖大師道。百千法門。同歸方寸。河沙妙德。總在
0093b15: 心源。若也如此見得。傾湫倒嶽。只在鍼鋒。跨海擎天。
0093b16: 不資餘力。今日山僧。略借諸祖威光。敢與諸人。通箇
0093b17: 消息。且道。是箇甚麼消息。得海門一滴水。洒來弁
0093b18: 嶽四時春　乾隆三十年。師復主焦山。乙酉八月朔
0093b19: 示微疾。至初七日。天未明。聞啼鳥聲。起坐沐浴。索筆
0093b20: 書偈曰。去年八月初七來。今年八月初七去。海雲樓
0093b21: 外木犀香。林鳥一聲天欲曙。擲筆瞑目而逝。世壽六
0093b22: 十三。僧臘三十五。茶毗。建塔於五州山。
0093b23: 揚州平山拙樵堅禪師徽州歙縣吳氏子。遂之棲霞
0093b24: 落髮。慈應秉戒。首參敏修毅。值庭梅大放。毅曰。汝識
0093c01: 此香乎。師曰。味不雷同。毅曰。不同在甚麼處。師隨頌
0093c02: 曰。無樹枝頭花正開。靈根透處絕塵埃。無香無色真
0093c03: 奇特。者段風流說不來　上堂。山頭翻白浪。海底起
0093c04: 紅塵。會得箇中意。鐵船水上行　上堂。至道無難。唯
0093c05: 嫌揀擇。把住放行。雲騰雨致。擬議思量。徒增意識。不
0093c06: 意識。楊岐驢子三隻。
0093c07: 潤州焦山鐵機印禪師上堂。僧問。如何是本分事。
0093c08: 師曰。巧不如拙。僧曰。謝師答話。師曰。誰教你恁麼。僧
0093c09: 擬議。師曰且去。乃曰。盤山道。心月孤圓。光吞萬象。光
0093c10: 非照境。境亦非存。光境俱亡。復是何物。洞山道。光境
0093c11: 未亡。復是何物。若論如來禪。盤山不道全無。若論祖
0093c12: 師禪。洞山亦未夢見。爭如焦山者裏。三詔洞。燒丹井。
0093c13: 羲之崖。銘。雙閣。不波亭。青玉塢。海棠屏。且道。
0093c14: 是心耶境耶。俱亡耶未亡耶。若人檢點得出。始知巧
0093c15: 不如拙。
0093c16: 揚州平山竹堂祥禪師上堂。祖意教意。胡餅呷
0093c17: 汁。洞徹元微。眼中著屑。到者裏。直饒三世諸佛。累代
0093c18: 祖師。天下老古錐。有口只堪掛壁。何故。水流底太
0093c19: 忙生。雲在嶺頭閒不徹。
0093c20: 潤州焦山祥雲果首座因僧入室。師問。汝是甚處
0093c21: 人。僧曰江西。師曰。龐公吸盡。意旨如何。僧曰。當初只
0093c22: 嫌茅長短。燒了原來地不平。師曰。上座跟未穩。僧
0093c23: 曰。謝師證明。師便打。
0093c24: 得一善禪師法嗣
0094a01: 京口乳山廣仁祥能禪師本郡陳氏子。禮得一善得
0094a02: 度。造夾山圓具。遍參諸尊宿。一日隨眾灌禾。登車踏
0094a03: 水。驀然打脫桶底。歸呈偈曰。昔年尋事徒勞。八字
0094a04: 眉分眼上毛。驀地踏翻關子。胸中流出自滔滔。善
0094a05: 曰。猶欠棒在。師曰。和尚自喫。善拈拄杖。師轉身便出。
0094a06: 善頷之　上堂。獨坐幽篁裏。彈琴復長嘯。深林人不
0094a07: 知。明月來相照。橫杖於膝。作彈勢云。諸仁者。聞麼。琴
0094a08: 上無絃曲。知音自古難。踏破天下人草鞋。足不出戶。
0094a09: 截斷天下人舌頭。話不出口。殊不知狹路相逢。豈為
0094a10: 知己已。從門入者。不是家珍。擊香案一下云。向者裏得
0094a11: 箇入處。恰好全收珍藏。異窮子之疾馳。道到寶山。無
0094a12: 化城之暫息。能上座恁麼道。且喜沒交涉。顧左右云。
0094a13: 丈夫自有霄志。莫向他人行處行　師登大殿。僧
0094a14: 問。如何是入門一句。師云。磬口仰天。鐘口俯地。僧罔
0094a15: 措。師云。大扣聲大。細敲聲細　師生于乾隆丙辰正
0094a16: 月十三日。至乙巳三月初一日示疾。全身塔于乳山
0094a17: 之陽。
0094a18: 玉潛璞禪師法嗣
0094a19: 金陵靈谷祇園紹禪師池州銅邑余氏子。母吳氏。年
0094a20: 二十五。禮九華之天臺真如菴洪渡師祖出家。復投
0094a21: 徽歙黃山雲谷寺介菴和尚圓具。參知識。後受玉
0094a22: 潛印記。出住六合之長蘆。九江之龍池　小參。紫金
0094a23: 山石頭。塊塊是精金美玉。解珍重者。惟有白雲兒。常
0094a24: 能守護。庭前八功德水。滴滴是醍醐上味。解吞吐者。
0094b01: 惟有竹管子。得些受用。其餘光搖玉帶。嚮音空。五
0094b02: 月松風。生殿角。流觴曲水。玉級五層。諸仁者。日日
0094b03: 喫靈谷飯。入靈谷室。切忌眼橫鼻直。自瞞瞞人。良久
0094b04: 云。沒機用漢。直饒恁麼去。何日得有恁麼事　貼單。
0094b05: 結制藂林古例。貼單諸方舊規。正恁麼時。直饒臨濟
0094b06: 德山。且居門外。雲門趙州。拈過一邊。何故。好漢不用
0094b07: 多。一箇是一箇。復呈票云。舉起字義炳然。免得當面
0094b08: 錯過。
0094b09: 青原下宗鏡十二世
0094b10: 碧巖潔禪師法嗣
0094b11: 潤州焦山濟舟澄洮禪師湖廣武昌梁氏子。號灑然。
0094b12: 依報德寺慈雲師脫白。受具歸元寺。杖錫遊方。參碧
0094b13: 巖之龍華。作第二座。巖問。堂中事作麼生。師云。太行
0094b14: 山下賊。南嶽嶺頭雲。巖云。更別有麼。師云。一段鴛鴦
0094b15: 錦。霜刀剪不開。師服膺三年。從巖主焦山。聞江濤聲。
0094b16: 徹法源底。偈曰。醉騎白上揚州。夢繞笙歌十二樓。
0094b17: 酒醒眼開渾不見。長江今古向東流。巖閱之。方合
0094b18: 　解制。十五日以前。客帆當檻落。江鳥背人飛。十五
0094b19: 日以後。覓火和得。擔泉帶月歸。正當十五日。動用
0094b20: 揚古路。不墮悄然機。其聚也。星馳電捲。海竭山崩。
0094b21: 其展演也。光風霽月。海晏河清。若能掀翻鳥道。截斷
0094b22: 玄關。超階級。不落有無。向此轉得身吐得氣。一任
0094b23: 定光招手於金地。智者點頭於江陵。只如二具不涉。
0094b24: 又作麼生。青山橫谷口。綠水繞江干。衲子須珍重。春
0094c01: 風透骨寒　上堂。摩尼珠人不識。如來藏裏親收得。
0094c02: 六般神用空不空。一顆圓光色非色。永嘉此語。大似
0094c03: 不會洞宗金針玉線之功。正偏回互之旨。今日焦山。
0094c04: 亦有舉似。摩尼珠誰不識。窮橫無倫匹。六門晝
0094c05: 夜放光明。輝古耀今囊空色。設有箇漢出來。索取摩
0094c06: 尼珠。焦山如何抵對。遂展兩手。下座　師三主焦山。
0094c07: 一住弁山。無不以本分事接人。晚年多。庚戌秋逾
0094c08: 甚。八月初十。晨起沐浴更衣。眾請說偈。師笑曰。拄杖
0094c09: 子早已巳分付了也。何必臨行而更饒舌。翌日遂逝。塔
0094c10: 於黃山之麓。侍讀學士茅元銘。為銘其塔。
0094c11: 拙樵堅禪師法嗣
0094c12: 揚州平山秋浦澄朗禪師至平山。參拙樵。久嚮高風。
0094c13: 趨師一鑑。山目視之曰。汝猶帶苞苴在。師曰。若有即
0094c14: 不來也。山曰。前村浪裏。別有好商量。師禮拜而出
0094c15: 　解制示眾。從前牢關把住。水泄不通。今後鞭杖放
0094c16: 開。重門大啟。其把住也。驅耕奪食。休來瞬目揚眉。其
0094c17: 放開也。獎愛憐嬰。饒汝轉身吐氣。正當今日。盡十世
0094c18: 古今。統無邊剎海。總是汝諸仁一具舊閣閒田。汝欲
0094c19: 往東弗於逮。也在裏許。往西瞿耶尼。也在裏許。乃至
0094c20: 兜率內院。色究竟天。也在裏許。自餘烏石嶺。望州亭。
0094c21: 廬山五老。天台石梁橋。無有不在裏許者。諸昆仲。
0094c22: 只如古人吹布毛一事。又作麼生。乃拈拄杖云。扶過
0094c23: 斷橋水。伴歸明月村。
0094c24: 鐵機印禪師法嗣
0095a01: 廣陵大聖允超澄輪禪師上堂。咄咄。金剛腦後三
0095a02: 斤鐵。油油。細抹春風滾毬。也不咄也不油。一箭落
0095a03: 雙鵰。原是柵中鵝。
0095a04: 竹堂禪師法嗣
0095a05: 京口五州山無言澄天禪師據室。三世諸佛。累代
0095a06: 祖師。闡大機。顯大用。為法為人。選佛選祖。一段秘密
0095a07: 公案。已巳被過量大人註了也。
0095a08: 廣仁能禪師法嗣
0095a09: 京口乳山萬壽中誠智禪師盱縣梁氏子。過京口乳
0095a10: 山。聞梵音有感。依廣仁能禪師得度。往池陽九華圓
0095a11: 具。江浙間。歷參宗匠。上弁山。依濟舟洮三載。飄然而
0095a12: 返。是夕禪閉雨。能問。得箇甚麼。師呈偈曰。撲落
0095a13: 空碎。平教大地沉。可憐蕉葉雨。滴滴故鄉音。能頷之
0095a14: 後命繼席　上堂。片雪輕飛大冶爐。不勞更下死工
0095a15: 夫。明明拈出當陽看。原是衣中舊日珠。揮拂子云。者
0095a16: 裏得。本自圓明。那邊放下。了無障礙。向上一路踏
0095a17: 翻。直下一機軒豁。既無四賓主可分。何有五君臣可
0095a18: 序。只得驅泥牛而出海。春耕紅破落花谿。跨石馬以
0095a19: 朝天。曉踏綠開柳陌。三世諸佛。到此進步無從。歷
0095a20: 代古錐。只好退身有分。祇如不涉進退一句。作麼生
0095a21: 道。震威一喝云。擊碎寒潭月。癡猿何處窺。
0095a22: 青原下宗鏡十三世
0095a23: 焦山濟舟洮禪師法嗣二人
0095a24: 潤州焦山擔雲清鏡禪師姓吳氏。嘉興海鹽人。少為
0095b01: 諸生。能詩。嘗過金粟。閱大般若經。至如來所說十八
0095b02: 空。有省。即捨家室。祝髮於海寧慶善寺。受寶華山渾
0095b03: 律師戒。參焦山濟舟洮和尚。見一切殿宇禪堂。皆可
0095b04: 記憶。如宿世焉。人亦異之　示眾。舉三祖信心銘云。
0095b05: 至道無難。維嫌揀擇。但莫憎愛。洞然明白。又舉五祖
0095b06: 先為破頭山中栽松道者。嘗請於四祖曰。法道可得
0095b07: 聞乎。祖曰。汝已巳老。脫有聞。其能廣化耶。倘若再來。吾
0095b08: 尚可遲汝。師云。大小祖師恁麼說話。且道。是揀擇耶。
0095b09: 非揀擇耶。是憎愛耶。非憎愛耶。今請諸兄弟。批判一
0095b10: 上看。倘若未能。山僧即為批判去也。卓拄杖下座
0095b11: 　示眾。良醫之門足病人。爐之所多鈍鐵。焦山者裏。
0095b12: 無禪可參。無法可說。無金剛圈與人跳。無栗棘蓬與
0095b13: 人吞。一任弄無星秤子於不波亭上。兩踏翻生死
0095b14: 海。唱無生曲於三詔坊前。一身挨過是非關。偶爾磕
0095b15: 著。自然粉碎了也。設有箇日午打三更。面南看北斗
0095b16: 底人到來。但向他道。參乎吾道一以貫之。即今還有
0095b17: 知宣尼落處者麼。
0095b18: 潤州焦山巨超清恒禪師桐鄉陸氏子。自幼能詩。投
0095b19: 海寧慶善寺脫白。造隆覓岫雯律師圓具。因閱壇經
0095b20: 不思善不思惡語。知有宗門中事。即登焦山。參濟舟
0095b21: 洮。濟問。何處來。師云浙江。濟云。曾過滸墅關麼。師云
0095b22: 曾過。濟云。把將公來。師無對。自此親炙數載。得蒙
0095b23: 印可。乾隆五十二年。遂繼焉　解制小參。春風漸和。
0095b24: 春日漸長。時節若至。其理自彰。龍潭吹滅紙燈。德山
0095c01: 隔江招手。雪九上洞山。玄沙破指頭。以至鴉鳴
0095c02: 鵲噪。無非時節因緣。便可洞明者事。今當九旬期滿。
0095c03: 聖制圓成。山門頭布袋阿師。呵呵大笑。且道。笑箇甚
0095c04: 麼。人說今年勝舊年。上元定是正月半　佛誕上堂。
0095c05: 麻三斤總沒交涉。乾矢橛貨真價實。三十二相殿裏
0095c06: 底。橫三四。杖林山下竹鞭。七長八短。下兜率降
0095c07: 皇宮。妄想執著。明星成正覺。執著妄想。城東老母
0095c08: 不欲見。趙州老漢不喜聞。丹霞燒取舍利。雲門一棒
0095c09: 打殺。仔細檢點將來。是汾陽道的　結夏小參。焦
0095c10: 山今年結夏。兩袖清風依舊。心將江水俱清。人與綠
0095c11: 楊共瘦。來者湖北湖南。住者山東山右。犀牛扇子。一
0095c12: 人一把。梅花紙帳。月明如晝。興來時。竹裏高吟山鳥
0095c13: 驚。雲起處。前落筆龍蛇走。非仙非佛。亦經亦。有
0095c14: 人驀地相逢。一時識也難透。若問此中消息。正是楝
0095c15: 花時候。畢竟作麼生。卓拄杖云。究。
