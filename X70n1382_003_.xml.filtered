0245c16: 
0245c17: 
0245c18: 佛鑑禪師語錄卷第三
0245c19: 
0245c20: 小參
0245c21: 結夏小參。天高東南。地傾西北。一句全提。乾坤黯黑。
0245c22: 三世諸佛望風斫額。歷代祖師退後攢眉。德山有棒
0245c23: 無處施呈。臨濟有喝亦須架閣。清長老固是不知
0245c24: 慚愧。汝等諸人各自知時。寒時寒殺。熱時熱殺。青絹
0246a01: 扇子足風。打刀須是邠州鐵。然雖如是。長期百二
0246a02: 十日。中期百日。下期九十日又作麼生。清平世界。切
0246a03: 忌訛言。
0246a04: 解制小參。一夏為兄弟說話。老翠巖落盡眉毛。正因
0246a05: 兩字不聞。衲僧家大無慚愧。清跛跛挈挈。百醜千
0246a06: 拙。一夏祇與麼過。實無可與諸人咂啖。所幸諸人各
0246a07: 自順時保愛。略不相怪。可謂上下相諳。彼此省力。然
0246a08: 雖如是。九十日中畢竟成得箇什麼。冬瓜直儱侗。瓠
0246a09: 子曲彎彎。
0246a10: 冬夜小參。陰剝盡。向什麼處去也。一陽復生。又從
0246a11: 何處來。知得來處。明得去處。冬至寒食一百五。籬邊
0246a12: 石筍抽條長。丈二鐵樹開花又生子。直得寒山撫掌。
0246a13: 拾得呵呵。釋迦老子鼻孔遼天。樓至如來兩踏地。
0246a14: 惟有山僧拄杖子裂裂挈挈。硬葛怛地。直是不肯點
0246a15: 頭。道我從賢劫來未聞有這箇消息。吽。吽。幸然
0246a16: 平似鏡。誰管曲如。
0246a17: 歲夜小參。年窮歲盡。歲盡年窮。東村王老夜燒錢。張
0246a18: 公喫酒李公醉。不作世諦流布。不作佛法商量。硬似
0246a19: 綿團。軟如生鐵。靈利漢子一踏踏著。也是泗州人見
0246a20: 大聖。其或未然。今歲今宵盡。明年明日來。
0246a21: 結夏小參。二千年前尺不如寸。二千年後寸不如尺。
0246a22: 清到這裏。眼不見為淨。只將三文錢娶箇黑老婆。
0246a23: 長裙短袖。拖泥帶水。隈隈。且恁麼過。更誰管你
0246a24: 結制解制。長期短期。殺生護生。得念失念。阿呵呵。少
0246b01: 林穿耳客。元是老臊胡。
0246b02: 冬夜小參。天寒人寒。當機誰辨的。風動旛動。切忌亂
0246b03: 針錐。單明自己已。不了目前。南北東西。撞墻撞壁。只了
0246b04: 目前。不明自己已。見聞知覺。半醉半醒。直須聲色頭上
0246b05: 坐。聲色頭上臥。不為聲色所轉。不為寒暑所遷。一切
0246b06: 處不留。一切處成就。方可隨緣度世。任運過時。寒則
0246b07: 言寒。熱則言熱。飢餐渴飲。閑坐困眠。不離塵中。逍遙
0246b08: 世外。這箇猶是打淨潔毬子。抱不哭孩兒。只如時當
0246b09: 亞歲。節屆書雲。敢問金色光明雲．青色光明雲．紅色
0246b10: 光明雲．紫色光明雲。以手指云。那邊是什麼雲。良久。
0246b11: 云。相顧眼睛俱定動。可憐只解那斯祈。
0246b12: 歲夜小參。法無去來。無動轉相。燈籠掛在露柱邊。露
0246b13: 柱掛在燈籠上。一年三百六十日。日日一般。一日十
0246b14: 二時。時時一樣。所以道。是法住法位。世間相常住。至
0246b15: 於風動塵起。雲騰鳥飛。夜暗晝明。時遷歲改。又有什
0246b16: 麼過。然雖如是。爭奈新歲君與舊歲君。兩人聞恁麼
0246b17: 告報。冷地不甘。向佛殿角頭互相耳語。且道說箇
0246b18: 什麼。一年好處君須記。三月江南啼鷓鴣。
0246b19: 結夏小參。肉臭來蠅。垛生招箭。擬要完全。成兩片。
0246b20: 所以從門入者。不是家珍。流出中。亦須吐。靈利
0246b21: 漢不受人瞞。向這裏擔得一片版去。我當刎頸而謝。
0246b22: 若據見前一眾。也有靈利不受人瞞底。有則有。敢問
0246b23: 西天那蘭陀寺今日有幾人結制。若也知得。非惟不
0246b24: 受人瞞。便見此土西天絲毫無間。若也不知。清分
0246c01: 明道破。也要諸人共委。乃云。前三百。後五百。
0246c02: 解夏小參。以大圓覺為我伽藍。癩馬繫枯樁。身心安
0246c03: 居平等性智。黑牛臥死水。更說休夏自恣。取驗蠟人。
0246c04: 大似白日青天。大開眼了說夢。不見道。家無白澤之
0246c05: 圖。必無如是妖怪。所以衲僧家尋常蹉口道著佛字。
0246c06: 便須漱口三年。不覺聞正因二字。急急臨流洗耳。是
0246c07: 故山僧一夏九十日與諸人同行同坐。同起同臥。直
0246c08: 是頂戴諸人。不敢錯諸人一絲頭子。分明恁麼道。
0246c09: 也是久日樺來唇。
0246c10: 冬夜小參。正令全提。十方坐斷。放開一線。滿路歌謠。
0246c11: 便見東家走過西家。西家走過東家。合掌擎拳。互相
0246c12: 慶賀道。且喜一陽來復。萬物重榮。黃梅石女依舊生
0246c13: 兒。無角鐵牛安眠少室。唯有擔版禪和幪頭打坐。寒
0246c14: 涕垂頤。百不會。百不知。更誰管你四時八節。八節四
0246c15: 時。卓拄杖一下。云。無孔鐵鎚。
0246c16: 解制小參。拗折拄杖子。盡大地是無孔鐵鎚。解開布
0246c17: 袋頭。遍十方有通霄活路。天台．鴈蕩．嵋．五臺．羅浮．
0246c18: 支提．祝融．五老。頭底築著磕著。東去也得。西去
0246c19: 也得。不妨自由自在。只是前途或有人問。焦山今夏
0246c20: 法道如何。不得妄通消息。雖然。焦山也瞞諸方不
0246c21: 得。諸方也瞞焦山不得。且道因甚如此。蘇州菱。邵伯
0246c22: 藕。
0246c23: 冬夜小參。滴水滴凍。渾無罅縫。明眼衲僧。失鼻孔。
0246c24: 豈不見適來禪客問。溈山至日垂問云。仲冬嚴寒年
0247a01: 年事。運推移事若何。仰山進前叉手而立。點即不
0247a02: 到。溈云。情知子答這話不得。賊無種。相鼓籠。香嚴云。
0247a03: 某甲偏答得這話。鼠口終無象牙。溈山再理前話。香
0247a04: 嚴亦進前叉手而立。到即不點。溈云。賴遇寂子不會。
0247a05: 休。休。著甚來由。日從西去水東流。幾人空白少年頭。
0247a06: 如今往事莫追。只據見定。與大眾相見。拈拄杖云。陽
0247a07: 極陰生。陰極陽生。明中有暗。暗中有明。且道是何宗
0247a08: 旨。卓一下。云。參同契。
0247a09: 解制小參。大地黑如漆。古今無消息。達磨老臊胡。九
0247a10: 年空面壁。所以乳這裏不敢將晝作夜。指東為西。
0247a11: 只有一味清水白米。大家喫了。聚頭一處打眠。九十
0247a12: 日中各自開眼做夢。如今三期告滿。聖制已巳圓。且喜
0247a13: 箇箇眼睛依舊烏律律地。終不被別人瞎。然雖如
0247a14: 是。要且世尊三昧迦葉不知。迦葉三昧阿難不知。阿
0247a15: 難三昧商那和修不知。彼此三昧互相不知。乃至今
0247a16: 日見前一眾三昧亦乃互相不知。惟是長老三昧想
0247a17: 見諸人一時知了也。遂撥云。且道山僧有幾莖蓋
0247a18: 膽毛。良久。未明三八九。難辨力圍希。
0247a19: 冬夜小參。初一初二。引手摸鼻。釋迦老子兩耳垂肩。
0247a20: 達磨大師當門無齒。非不非。是不是。差之毫釐。失之
0247a21: 千里。只這些子。把定天下衲僧咽喉。直是無處出氣。
0247a22: 拄杖子忍俊不禁。咬牙噴齒。出來通箇消息。且要諸
0247a23: 人知道運推移。日南長至。卓一下。云。九九元來八
0247a24: 十二。
0247b01: 除夜小參。作。西天儘有。指桑罵柳。東土尤多。
0247b02: 是皆欺罔良民。不顧彌天罪過。殊不知年窮歲盡。依
0247b03: 舊孟春猶寒。淡黃虀。幸是清平長樂。與麼告報。瓜
0247b04: 田納履。未免嫌疑。去藥忌。如何通信。夜來遍地春
0247b05: 風動。開盡寒梅滿樹花。
0247b06: 結夏小參。無上法王有大陀羅尼門。名為圓覺。拈拄
0247b07: 杖。卓一下。云。流出一切清淨真如．菩提涅槃．及波羅
0247b08: 蜜．乾屎橛．麻三斤．金圈栗蓬．蒸餅飥。一時撒向諸
0247b09: 人面前。一任橫咬咬。或有一箇半箇咬得破。透得
0247b10: 過。乳鼻孔盡在諸人手裏。且聽諸人橫拖倒拽。若
0247b11: 咬不破。諸人鼻孔在山僧手裏。一夏九十日。要去
0247b12: 不得去。要住不得住。正當恁麼時。又作麼生出氣。卓
0247b13: 拄杖一下。云。無雲生嶺上。有月落波心。
0247b14: 解夏小參。乳一眾具大闡提。九十日夏夫復何為。
0247b15: 所謂四月十五日結也。同住五無間獄。於一切時游
0247b16: 戲。刀山樹碓搗磑磨。開口悉吐黑。舉意無非惡
0247b17: 念。惡念起時。充塞空。盡空之量不能容受。如今
0247b18: 七月十五日解也。惡業已巳具。證魔王身。盡未來際永
0247b19: 無退失。如是則見前一眾今夏實不空過。見前一眾
0247b20: 既不空過。燈籠露柱亦不空過。山河大地．草木叢林．
0247b21: 情與無情悉不空過。至於拄杖子亦不空過。拄杖子
0247b22: 既不空過。且道成得箇什麼。通身黑漆麤刺剌梨。非但
0247b23: 登山兼打狗。
0247b24: 冬夜小參。過去諸佛。關空夢。見在諸佛。寄帽投河。
0247c01: 未來諸佛。望梅止渴。大眾。古今日月．古今山河．古今
0247c02: 人倫．古今節令。汝等諸人各各含齒帶髮。第一莫受
0247c03: 人瞞。如今有般漢。纔聞輕輕舉著。便向這裏取次承
0247c04: 當。一向定將去。合將去。要且只知仲冬嚴寒。孟夏漸
0247c05: 熱。殊不知孟夏漸熱。仲冬嚴寒。乳恁麼告報。且道
0247c06: 是瞞人自瞞。為復別有長處。良久。云。傾心吐膽無人
0247c07: 會。拔舌犁耕只自知。
0247c08: 解制小參。拈拄杖。示眾云。看看。十方世界若凡若聖．
0247c09: 情與無情盡向這裏安居結制。一夏九十日。今日告
0247c10: 終。其中所得法門。所修行願。各各不同。所謂諸佛。則
0247c11: 具足一切種智。其諸菩薩。則成就波羅蜜門。自餘有
0247c12: 學無學。這一隊不唧漢。置而勿論。只如見前一眾
0247c13: 與山僧於此眉毛結一夏。牙齒敲磕。且道還有所
0247c14: 得也無。若有所得。埋沒大眾。若無所得。辜負山僧。正
0247c15: 與麼時如何。卓一下。云。西風一陣來。落葉兩三片。
0247c16: 結制小參。坐斷主人翁。不落第二見。一念萬年。萬年
0247c17: 一念。便恁麼去。百二十日夏未是長期。其或未然。鄮
0247c18: 別有箇方便。窮則變。變則通。盞子撲落地。楪子成
0247c19: 七八片。卓拄杖一下。
0247c20: 解夏小參。百二十日夏如今已巳告圓。就中一句子。切
0247c21: 忌錯流傳。眾中莫有通方底出來。將錯就錯。道一句
0247c22: 看。若也道得。後園驢喫草。若道不得。秋至鴈蘆。
0247c23: 冬夜小參。六爻既窮。陰魔自殄。一陽來復。吾道大亨。
0247c24: 洞山子格外安排。皓老布依前赫赤。鄮寡不
0248a01: 敵眾。相逢相見。隨例道箇仲冬嚴寒。且要諸人順時
0248a02: 保愛。若據從頭數來。灼然大有事在。何故。九九八十
0248a03: 一。窮漢受罪畢。方始展眠。蚊虫獦蚤出救攝急急。
0248a04: 結夏小參。風恬浪靜。切忌嚲跟。白日青天。宜須退步。
0248a05: 鄮放一線道。且與諸人恁麼商量。忽然結布袋
0248a06: 頭。直得山河大地變作山河大地。吞山河大地。你
0248a07: 衲僧家畢竟向甚處出氣。拍禪床云。無人知此意。令
0248a08: 我憶南泉。
0248a09: 解夏小參。面門一思。長時無間。見成句子。百味完全。
0248a10: 若論結也。當處安居。不是拽短就長。至於解也。隨方
0248a11: 任運。亦非拽長就短。黃連甜。甘草苦。擲地金聲如糞
0248a12: 土。睦州拶折雲門。南泉不打鹽官鼓。卓拄杖一下。
0248a13: 冬夜小參。諸佛不出世。祖師不西來。顢頇一句子。南
0248a14: 嶽對天台。靈利漢不在商量。性燥底何勞重舉。只恁
0248a15: 麼座著。平地陸沉。更擬進前。藤蛇遶足。豈不見玉泉
0248a16: 皓老道。運推移。布赫赤。不是不洗。無來換替。良
0248a17: 久。云。古今爭戰干戈裏。得到清平有幾人。
0248a18: 除夜小參。舊歲今宵去。去去實不去。新年明日來。來
0248a19: 來實不來。萬古長空無變異。循環日月空相催。山僧
0248a20: 與麼告報。眾中或有不甘底出來。道大小育王話作
0248a21: 兩橛。又作麼生祇遣。雖然如是。也須真箇始得。今時
0248a22: 師僧往往語言相似。州縣不同。所以差之毫釐。失之
0248a23: 千里。卓拄杖一下。云。誰識閻羅王是鬼。
0248a24: 結夏小參。若據正令提綱。直須寶幢路上荒草連天。
0248b01: 玉几前荊榛滿地。猶未為分外。而況三百五百聚
0248b02: 頭接耳。浩浩商量。也大屈哉。育王今夜事不獲已巳。略
0248b03: 借古人方便一路。與諸人赴箇程限。良久。以大圓覺
0248b04: 為我伽藍。身心安居平等性智。非不非。是不是。虎咬
0248b05: 大虫。蛇吞鱉鼻。雖然。要且不得動著。動著則打折你
0248b06: 驢。
0248b07: 除夜小參。無入作處。可煞見成。恰相當時。全沒巴鼻。
0248b08: 鷲嶺妄傳迦葉。少林謾付神光。自餘列派分燈。未免
0248b09: 相屈辱。只如今臘月三十日。一箇箇豈不知是歲
0248b10: 除夜。更來這裏握節當側聽箇什麼。山僧從而不
0248b11: 識好惡。更向諸人面前分拏劈裂也太無端。何故。彼
0248b12: 此出家兒。
0248b13: 解制小參。以大圓覺為我伽藍。身心安居平等性智。
0248b14: 所謂從四月十五日結也。如是至七月十五日解也。
0248b15: 如是威音王已巳前亦如是。彌勒佛下生亦如是。萬年
0248b16: 一念。一念萬年。無古無今。不變不異。便恁麼去。正坐
0248b17: 在靈山窠臼中出頭不得。有般漢便道。衲僧家有甚
0248b18: 固必。要行便行。要坐便坐。盂裏屙屎。淨缾中吐唾。
0248b19: 毀於佛。謗於法。不入眾數。熏修十不善因。成就五無
0248b20: 間業。若恁麼去。又墮在今時窠臼中。未有超脫一
0248b21: 路。直饒恁麼不恁麼一時坐斷。別有生涯。點撿將來。
0248b22: 亦未可在。何故又墮在自己已窠臼中轉身不得。如
0248b23: 今要出靈山窠臼則易。要出今時窠臼則難。要出今
0248b24: 時窠臼則易。要出自己已窠臼則難。既然如是。且作麼
0248c01: 生出得。拈拄杖。卓一下。云。靈山窠臼．今時窠臼．自己已
0248c02: 窠臼。一擊粉碎了也。到這裏合作麼生。顧視左右云。
0248c03: 夜來何處火。燒出古人墳。
0248c04: 結夏小參。曹谿路上。無端浪起成堆。玉几前。誰信
0248c05: 地平如掌。往復無間。動靜一源。伸出手。觸著達磨大
0248c06: 師眼睛。舉起步。踏斷釋迦老子鼻孔。了無回避。絕
0248c07: 安排。更說甚麼長期短期。只貴自家心肯意肯。既然
0248c08: 如是。只如九十日中畢竟作麼生履踐。拄杖生根休
0248c09: 用剪。盂無柄不勞安。
0248c10: 解夏小參。機不離位。沉乎醉鄉。語不離窠。滯在金網。
0248c11: 起拄杖云。看看。賓頭盧尊者現在山僧拄杖頭上
0248c12: 為諸人作自恣佛事。廣說一夏九十日內所得所證
0248c13: 法門。所修所行行願。人人具足。彼彼無差。直得西天
0248c14: 那蘭陀寺諸佛弟子悉皆聞已巳。莫不合掌贊善。嘆未
0248c15: 曾有。唯你這一隊漢。有若持水納石。恬不為事。既無
0248c16: 奈何處。入摩利支山去也。
0248c17: 結夏小參。十方同聚會。作麼生。箇箇學無為。有甚閑
0248c18: 工夫。此是選佛場。賺殺人。心空及第歸。且在三門外。
0248c19: 山僧恁麼告報。且道節文在什麼處。諸人還知麼。草
0248c20: 本天下同。
0248c21: 解夏小參。拈拄杖。示眾云。超然獨證。未免訛。卓爾
0248c22: 見前。猶存顧鑒。須是擘開布袋口。突出拄杖頭。得失
0248c23: 兩忘。是非俱泯。一切智智清淨。無二無二分。無別無
0248c24: 斷故。文殊普賢起拄杖云。總向這裏作自恣佛事。
0249a01: 且道觀世音菩薩在什麼處。卓一下。云。莫向聞時認
0249a02: 不聞。
0249a03: 出隊至道場。冬夜頭首秉拂罷。請小參。便恁麼委得。
0249a04: 已巳是落二落三了也。儻或躊躇。不免借主人威光。赴
0249a05: 箇時節。拈拄杖云。見成公案。不涉安排。去橫來。總
0249a06: 由這裏。天地以之覆載。日月以之運行。四時以之代
0249a07: 謝。萬物以之敷榮。卓一下。云。陰既剝。眾魔已巳殄。又
0249a08: 卓一下。云。一陽來復。吾道大亨。直得伏虎尊者忍俊
0249a09: 不禁。將國一祖師背一拍。呵呵大笑云。慚愧。慚愧。風
0249a10: 以時。雨以時。蘇湖熟。天下足。東家西家總是王老師
0249a11: 檀越。且道到這裏如何教化。卓一下。云。須是堂頭師
0249a12: 叔始得。
0249a13: 結夏小參。一撥便轉。猶涉程途。三搭不回。故難持論。
0249a14: 豈不見廣額屠兒放下屠刀道。我是千佛一數。障蔽
0249a15: 魔王道。待一切眾生成佛。盡眾生界空。乃至無有眾
0249a16: 生名字。我乃發菩提心。直饒恁麼刺剌腦入膠盆。你這
0249a17: 一隊漢更來這裏聚頭合火。道我禁足安居。克期取
0249a18: 證。且擬證箇什麼。皮下還有血麼。以拂子擊禪一
0249a19: 下。云。夜深歸去便歸去。莫待天明失。
0249a20: 冬夜小參。當頭坐斷。凍寒潭。覿面提持。暖回幽谷。
0249a21: 起拂子云。看看。神應龍王與國一祖師互相慶賀。
0249a22: 且喜一陽來復。吾道大亨。雙徑山中樓殿又見重新。
0249a23: 十字街頭米鹽依前舊價。這箇則且置。祇如俱道
0249a24: 者將盤陀石一喝。直得七花八裂。為復是神通妙用。
0249b01: 為復是法爾如然。良久。云。北斗東轉。南斗西移。
0249b02: 結夏小參。心外無法。法外無心。言發非聲。色前不物。
0249b03: 纔開口。觸著空王祖諱。擬動步。踏斷彌勒跟。頭頭
0249b04: 總是生涯。處處無非妙用。所以道。以大圓覺為我伽
0249b05: 藍。身心安居平等性智。咄。曹溪門下。切忌俗談。
0249b06: 解夏小參。將心用心。重增過咎。以智遣智。轉見病深。
0249b07: 所以道。家無白澤之圖。必無如是妖孽。乏聚蠅之
0249b08: 糝。自然永絕饑。山僧一夏出出入入。略無一語與
0249b09: 諸人相資相益。然好一釜。且道其中還著得鼠糞
0249b10: 麼。良久。云。噁。今夜無端打落兩顆。
0249b11: 冬夜小參。土木場中過兩冬。朝兮暮。從來
0249b12: 業識無憑據。說甚東山大脫空。直得無禪可參。無道
0249b13: 可學。四海禪流何處棲泊。含暉亭上望東溟。凌霄峰
0249b14: 頭揖南嶽。翻笑老龍牙。手裏把柄破木杓。
0249b15: 除夜小參。瞿曇出世。弄假像真。達磨西來。多少實。
0249b16: 自餘顯大機。彰大用。玩弄神變。馳騁詞鋒。逗到臘月
0249b17: 三十日。也只是箇歲除夜。徑山與麼告報。莫有長處
0249b18: 麼。以拂子擊禪云。堪作什麼。
0249b19: 結夏小參。無奈何處。狗油鐺。絕伎倆時。兒見。
0249b20: 直得眼不掛戶。意不停玄。舉步迷蹤。轉喉觸諱。不知
0249b21: 大盡小盡。說甚長期短期。世事紛紜日月忙。一身儱
0249b22: 侗乾坤窄。正恁麼時。且道還有出身處也無。良久。云。
0249b23: 有功無功。莫使腹空。
0249b24: 解夏小參。言無展事。語不投機。承言者喪。滯句者迷。
0249c01: 南斗七。北斗八。廬山羅漢院一年度三箇行者。徑山
0249c02: 寺裏每日兩粥一齋。是汝諸人九十日內捧盂向
0249c03: 長連上恣意咂啖。於中還有知飽底麼。通身是飯
0249c04: 通身水。問著癡頑總不知。
0249c05: 解夏小參。僧問。選佛場開日。藂林氣象新。心空及第
0249c06: 者。畢竟是何人。師云。只有你一箇不是。進云。佛鑑禪
0249c07: 師。師云。我亦不是。進云。恁麼則大家隨處樂昇平。
0249c08: 師云。老僧與上座不同。進云。昔日溈山坐次。仰山．香
0249c09: 嚴侍立。溈山云如今總恁麼者少。不恁麼者多時如
0249c10: 何。師云。頭有餌。進云。仰山從東過西。又作麼生。師
0249c11: 云。一釣便上。進云。香嚴從西過東。師云。同坑無異
0249c12: 土。進云。仰山．香嚴恁麼祗對。還契溈山意也無。師云。
0249c13: 料掉沒交涉。進云。溈山道。這箇因緣。三十年後擲地
0249c14: 作金聲去。又且如何。師云。不中餵狗。進云。仰山云。這
0249c15: 箇須是和尚提唱始得。師云。不是好心。進云。香嚴云。
0249c16: 即今亦不少。師云。喪盡家門。進云。溈山云。合取狗口。
0249c17: 是肯佗不肯佗。師云。蘇州菱。邵伯藕。進云。溈山有如
0249c18: 是指示。今日見前大眾侍立。徑山有何指示。師云。飢
0249c19: 則喫飯。困則打眠。僧禮拜。乃云。打開布袋口。擊碎
0249c20: 鐵門關。是凡是聖。不妨北往南來。左之右之。自然七
0249c21: 穿八穴。說到行不到處。行到說不到時。吹毛在握。凜
0249c22: 凜神威。寶鑑當軒。澄澄光彩。萬法豈能為擾。千聖不
0249c23: 與同廛。定寰中。特標象外。正恁麼時。文殊三處度
0249c24: 夏即不問。至諸佛集處。因甚出女人定不得。小處多
0250a01: 官府。空山有鬼神。
0250a02: 結夏小參。集方儲藥。病者愈多。剖折衡。爭端益盛。
0250a03: 恁麼也不得。不恁麼也不得。恁麼不恁麼總不得。然
0250a04: 後徑山與諸人向沒交涉處同此受用。同此安居。忘
0250a05: 彼忘此。非實非。二時粥飯氣力麤。試問諸人會也
0250a06: 無。
0250a07: 除夜小參。舊歲即新歲。新年即舊年。要知新歲歲。元
0250a08: 是舊年年。到這裏。添一銖則秤尾軒昂。減一毫則尺
0250a09: 頭短促。須是從空放下。當處平和。自然律氣潛通。暖
0250a10: 生幽谷。萬物獻敷榮之態。元樞忘煦育之功。水月無
0250a11: 心。風雲自異。正恁麼時如何。路不拾遺真古道。民皆
0250a12: 樂業見豐年。
0250a13: 結夏小參。言超情謂。理絕正偏。碓搗東南。磨推西北。
0250a14: 渾崙無縫罅。平坦沒訛。三世諸佛橫說說。謾逞
0250a15: 詞鋒。歷代祖師全提半提。妄生節目。是汝諸人九十
0250a16: 日內十二時中如何趣入。如何履踐。如何受用。拂
0250a17: 子云。若向這裏會得。許你融十於毫端。置塵劫於
0250a18: 當念。時時禁足。處處安居。頭底。七穿八穴。其忽
0250a19: 未然。佛殿裏隔子門礙塞殺人。
0250a20: 解夏小參。江南兩浙。春寒秋熱。塵沙劫事在如今。如
0250a21: 今不異塵沙劫。恁麼見得。諸人九十日內常在家中。
0250a22: 未不與山僧同出同入。山僧九十日內奔走於外。
0250a23: 未不與諸人同起同倒。不見有纖毫彼我之相。亦
0250a24: 不見有纖毫離合之蹤。豁爾融。然獨脫。雖然如
0250b01: 是。且道山僧在長安城裏喚你諸人。諸人在五頂
0250b02: 上還應得也無。若也應得。如上所說。悉皆不妄。其或
0250b03: 未然。帶累山僧拔舌犁耕。無有休日。
0250b04: 冬夜小參。寒來暑往。箇片田地何曾動搖。寂鐘停。
0250b05: 一會靈山儼然未散。恁麼會得。便見善財童子不離
0250b06: 本位。入普賢毛孔剎中。經歷無量國土。承事諸佛。參
0250b07: 禮知識。一期事畢。來徑山面前鞠躬而立。合掌白
0250b08: 曰。今當書雲令節。天下叢林於此時興大佛事。或拈
0250b09: 洞山子。或提皓老布。或舉趙州茶。或示雲門餅。
0250b10: 浩浩商量。不妨熱。惟是此間冷啾啾。空索索。聞無
0250b11: 所聞。得無所得。未審師意如何。咄。豈不見道。朕聞上
0250b12: 古。其風朴略。
0250b13: 除夜小參。光景若逝川。舊年去了又新年。年來
0250b14: 年去自來去。底事何曾有變遷。與麼會得。今年也與
0250b15: 麼。明年也與麼。後年更後年。乃至百千萬億年也只
0250b16: 與麼。與麼與麼。是汝諸人還曾見有不遷變底道理
0250b17: 麼。葉生春樹秋歸土。日出東方夜落西。
0250b18: 結夏小參。六合九有。情與無情。拂子云。總在這裏
0250b19: 安居禁足。徑山令下。不許妄行一步。不得妄說一句。
0250b20: 說須說到行不到處。行須行到說不到處。說不到處
0250b21: 如何行。須是無足人始得。行不到處如何說。須是無
0250b22: 舌人始得。若說得。一句千句萬句。句句朝宗。若行得。
0250b23: 一步千步萬步。步步踏實。且如何是踏實底道理。乃
0250b24: 云。明眼人落井。
0250c01: 除夜小參。從上佛祖。的的相承。列派分枝。遍天遍地。
0250c02: 子細看來。無非一人瞞一人。互相熱瞞而已巳。然雖如
0250c03: 是。又須是真個瞞得過始得。若只解瞞人。不能自瞞。
0250c04: 此人有手無眼。若只自瞞得過。不能瞞人。此人有眼
0250c05: 無手。若也自瞞得過。亦能瞞人。敢保是人手眼俱備。
0250c06: 如處晴晝。見種種物。隨手取與。無所疑滯。自然不為
0250c07: 寒暑所遷。及時令所轉。又不妨見人賀冬也賀冬。見
0250c08: 人賀歲也賀歲。要且覓佗一絲毫起處了不可得。到
0250c09: 得恁麼田地。方許你說大脫空。行無間行。無間行則
0250c10: 且止。如何是大脫空。良久。云。一年三百六十日。臘月
0250c11: 盡是歲除夜。
0250c12: 結夏小參。一物不為。藥嶠早成多事。無言可對。仰山
0250c13: 已巳涉繁詞。去藥忌。如何通箇消息。孟夏漸熱。仲夏
0250c14: 極熱。子規枝上一聲聲。分明啼破三更月。諸人還猛
0250c15: 省麼。百丈耳聾。黃蘗吐舌。
0250c16: 冬夜小參。趙州南。石橋北。松根有茯苓。去一。拈得
0250c17: 七。龍門無宿客。信手拈來。信手便擲。隨處破蕩。隨處
0250c18: 成家。卷舒逆順。左之右之。南北東西。無可不可。此猶
0250c19: 是尋常用底。只如一陽未生。如何通信。以拂子擊禪
0250c20: 云。京師出大黃。
0250c21: 結夏小參。三世諸佛說夢。歷代祖師說夢。天下老和
0250c22: 尚說夢。徑山昨夜亦得一夢。夢遊圓覺大伽藍中。時
0250c23: 主持者空王如來。適當結制。鳴鼓陞堂。為諸大眾說
0250c24: 安居偈。護生須是殺。殺盡始安居。會得箇中意。鐵船
0251a01: 水上浮。是諸大眾悉皆默然受教。於中一人聞說是
0251a02: 偈。得未曾有。於是起大精進。發大勇猛。秉智慧。一
0251a03: 往直前。不問佛之與魔。凡之與聖。有學無學。情與無
0251a04: 情。一切皆殺。殺一切已巳。然後自斷其首。首已巳斷故。無
0251a05: 能斷者。是諸大眾見是事已巳。皆證無生。徑山隨後歡
0251a06: 喜踊躍。於踊躍中。忽然省覺。細詳前事。謂是耶。實
0251a07: 耶。謂是有耶。無耶。謂是夢耶。覺耶。若謂是夢。覺者是
0251a08: 誰。若謂是覺。因何有夢。我此眾中必有智者。有則出
0251a09: 來為我原看。若也原得。許你與溈仰父子畬田種粟。
0251a10: 夜晝餐。捧水擎茶。不妨神通遊戲。其或未然。鐵船
0251a11: 水上浮。莫道不疑好。
0251a12: 解制小參。我宗無語句。亦無一法與人。只貴各人自
0251a13: 己已鼻孔端直而已巳。黃面老漢．缺齒胡僧。猶自喎斜。所
0251a14: 以山僧一夏費盡手與諸人整頓。因甚到夜不正。
0251a15: 忽有箇漢出來道。老和尚。且莫口吧吧地。只你鼻孔
0251a16: 猶欠半邊在。何不以手自摸索看。遂以手摸鼻云。噁。
0251a17: 龍蛇易辨。衲子難瞞。
0251a18: 結制小參。人人有一片田地。自古自今未變易。無
0251a19: 端被從上乃佛乃祖前後出興。互相指占。各立門戶。
0251a20: 或說直指單傳。或說克期取證。強生節目。疑後人。
0251a21: 殊不知進一步犯著李四桑園。退一步侵佗張三麻
0251a22: 地。不進不退這裏一踏踏著跟下硬紏紏地。元是
0251a23: 自家本業。更不用佗人作保。不妨於中隨時受用。騰
0251a24: 騰任運。任運騰騰。居不知所為。行不知所之。與物委
0251b01: 蛇而同其波。阿呵呵。喚不回頭爭奈何。
0251b02: 為雪竇無相和尚對靈小參。大用全提。乾坤黯黑。大
0251b03: 機獨運。剎海齊彰。行一步。象王回旋。出一言。獅子踞
0251b04: 地。了無枝葉。不近人情。逆順卷舒。縱橫得妙。此猶是
0251b05: 無相賢屬禪師平常用底。且道葉落歸根。如何通信。
0251b06: 雲淨八紘無覓處。乳高插暮天寒。復舉。僧問黃
0251b07: 龍機禪師云。和尚百年後。袋子什麼人得。龍云。一
0251b08: 任將去。僧云。裏面事如何。龍云。線綻方知。師拈云。黃
0251b09: 龍老漢。口頭不。肚裏猶慳。爭如無相袋子。不待
0251b10: 百年後。未死已巳前。一時擘破了也。若說裏面事人人
0251b11: 盡知。且道知底事作麼生。洞視索空無可有。從教千
0251b12: 古錯流傳。
0251b13: 為淨慈北和尚對靈小參。大海乾枯。空迸裂。突
0251b14: 然於中。產此英傑。儒服。著佛衣。說佛非。恣儒舌。戲
0251b15: 笑怒罵為佛事。超然不守於途轍。橫說豎說。巧說直
0251b16: 說。浩浩然流布於人間。不知幾千萬言。如塵如沙。如
0251b17: 金如玉。如長江之波。如霽天之月。而使四方學者莫
0251b18: 知其為儒耶。其為釋耶。是故有口如啞。有舌如結。不
0251b19: 可得而擬議。不可得而分別。今既已巳矣。令人慟哭流
0251b20: 涕。而今而後。不復見此明教師。甘露滅。正恁麼時。徑
0251b21: 山如何剖決。拍禪云。安得鸞膠續斷弦。打刀須是
0251b22: 邠州鐵。復舉。僧問長沙。南泉遷化向什麼處去。沙
0251b23: 云。東家作驢。西家作馬。僧云。意旨如何。沙云。要騎便
0251b24: 騎。要下便下。師拈云。諸人要知端的麼。風流儒雅。
0251c01: 佛鑑禪師法語
0251c02: 示惠侍者前住能仁
0251c03: 文彩未彰已巳前。有一句子不橫不。突兀地。自古自
0251c04: 今。乃佛乃祖競頭出世。肆口宣揚。未曾有一人當頭
0251c05: 道著。四海禪流。瞻風撥草。擇友尋師。傍窺暗。終未
0251c06: 有一人驀直透。然不透處。唯在鼻尖頭。道不著
0251c07: 時。不離唇皮上。若向鼻尖頭唇皮上討。則千里萬里
0251c08: 沒交涉也。的的此事要箇爽拔俊快底漢擔荷。至擔
0251c09: 荷處。實無毫髮許擔荷底道理。所以迦文老漢於然
0251c10: 燈所無一法可得而得受記。二祖心了不可得處
0251c11: 而心安然。逗到呈袋時。唯禮三拜。依位而立。便有
0251c12: 得髓底一杓惡水。有祖以來。東西繩繩。針砭相資。水
0251c13: 乳投合。大非容易。又不見國師一日三喚侍者。侍者
0251c14: 三度應諾。這裏又容得毫髮許道理麼。後來有不識
0251c15: 好惡底漢。於無道理中強出道理。云。譬如暗中書字。
0251c16: 字雖不成。文彩已巳彰。且莫說夢。如今未彰已巳彰。置之
0251c17: 莫論。只如國師道。將謂吾辜負汝。元來汝辜負吾。且
0251c18: 道有辜負耶。無辜負耶。若有辜負。那裏是佗辜負處。
0251c19: 若無辜負。國師因甚與麼道。須知明眼衲僧到這裏
0251c20: 直是有氣無出處。惠侍者本色英俊。歲久相從。善能
0251c21: 體理。鼻頭既有通天竅。試為山僧出氣看。
0251c22: 示心侍者前住馬谿
0251c23: 從上知識競頭出世提持箇事。張羅布網接上上根
0251c24: 器。鞠其要妙。不出乎發明各各自心而已巳。此心既明。
0252a01: 只這明字亦無著處。有若紅爐上一點雪相似。逗到
0252a02: 恁麼田地。更資悠久煉磨至於純熟。根本既固。枝條
0252a03: 花葉不愁不茂。方可臨大事。當大任。死生禍福之際。
0252a04: 纖粟不能動搖。逆順卷舒。一動一靜。靡不中的。與其
0252a05: 動也。應變靈通圓融無際。與其靜也。明獨耀。不為
0252a06: 勝妙境界之所桎梏。所謂一切時一切處皆吾活業。
0252a07: 自然游刃有餘地矣。心侍者。真英俊衲子。相從既久。
0252a08: 告別寧親。勢不可遏。然通方道人。或歸去。或再來。初
0252a09: 無固必。昔香林遠侍者歸蜀。潛光匿耀於青城水晶
0252a10: 宮。初不欲人知。其後臭煙蓬悖不容掩藏。竟大雲門
0252a11: 之門。豈小小哉。此真良範。心宜勉之。
0252a12: 示光首座住福林
0252a13: 從上來的的相承底。非陰界中事。莫不以心傳心。以
0252a14: 器傳器。是須羽毛特異乃可付授。如虎之有彪。返睨
0252a15: 其母。不守窟宅。哮吼吒沙。始得絕類離倫。超越格量。
0252a16: 不見道。不是河南。便是河北。至索火處。豈徇塗轍者
0252a17: 之所能及。而後益張吾宗。擘開太華。逗出黃河。有何
0252a18: 疑滯。其道至今浩而不泯。豈小小耶。光首座。乳玉
0252a19: 几至於茲山。首尾相從將十載許。中間有克由耐
0252a20: 處固難備舉。惟是分座說法。卷舒游刃。予切私喜。今
0252a21: 腥香發露。不可掩藏。出應福林之請。雖未稱設施。然
0252a22: 道無方所。行之在我。如不負所囑。其於臨濟。豈復多
0252a23: 讓。又何啻遇大風則止者哉。
0252a24: 示覺長老
0252b01: 的的箇事須還佗挺特沒量漢奮不顧身。直拔擔荷。
0252b02: 纔涉廉纖。則撞頭入魍魎魑魅隊中。卒無解脫之日。
0252b03: 豈不見道。俊狗不露牙。擬不擬便著。從上來唯德山．
0252b04: 臨濟．羅山．明招．趙睦二州．雲門輩頗似箇體才。其餘
0252b05: 根器有利鈍。得之有深淺矣。至於極處。固無二致。而
0252b06: 其用處有妙不妙耳。大凡入箇門戶。不可草草。須得
0252b07: 根本正當。下牢實。然後養育成就。擴而充之。不得
0252b08: 已巳而隨緣應世。操佛祖柄。開鑿人天。要須不近人情。
0252b09: 是與不是。盡與裂下。只貴獨脫。當頭契證而已巳。不將
0252b10: 實法繫綴於人。擬與麼便不與麼。是句亦。非句亦
0252b11: 。纔有所重。便成窠臼。瞎學者眼。不是細事。可不謹
0252b12: 哉。覺長老相從甚久。於道深有趣向。霜露果熟。出應
0252b13: 人天之請。求語為警。因掇筆書以贈。切宜勉之。
0252b14: 示寧侍者見住靈巖
0252b15: 寧侍者。自育王．雙徑。首尾相從已巳經數載。見其孜孜
0252b16: 為道。真本色衲子。秋風吹衣。忽來告別。且袖紙求語
0252b17: 而謁蔣山。吾不欲特地固之。而所請益堅。因謂之
0252b18: 曰。昔應庵據鍾阜。大慧居五。一時龍象往來二開
0252b19: 士之門。憧憧交武於道。又不知了多少人家男女。
0252b20: 吾固不敢仰視前輩。而癡絕兄實當世宗匠。此行若
0252b21: 空去。後必實回。若使實去。必須空回。斷無疑矣。忽恐
0252b22: 問著此間如何若何。不得妄通消息。何故。彼此老
0252b23: 大。
0252b24: 示南藏主
0252c01: 昔周金剛弘大經論。名震西蜀。而不信禪家有直指
0252c02: 之要。以謂南方魔子。吾當倒其巢穴。摟其種類。免使
0252c03: 於人。遂負疏鈔憤志南來。豈謂持守不堅。至中
0252c04: 途買點心處。觸於邪毒。遂生迷悶。沒理會處。急登龍
0252c05: 潭。欲求解救之方。殊不知撞頭深入魔宮。竟為大魔
0252c06: 所攝。向吹滅紙燭處喪平生。便作魔語云。窮諸玄
0252c07: 辨。若一毫置於太。竭世樞機。似一滴投於巨壑。魔
0252c08: 作益熾。於是焚疏鈔。至於拆佛殿。而後但持一
0252c09: 白棒。佛來也打。祖來也打。又云未曾打著箇獨脫底。
0252c10: 要且不知佗末上先自粘手綴了也。要打著箇
0252c11: 獨脫底。不亦難乎。南藏主親從大慈雨花筵中來。遍
0252c12: 歷諸方。而於老僧相從最久。其憤憤之志。較之德山
0252c13: 亦不少讓。萬里泝流。後日若見獨脫底。當與德山痛
0252c14: 出一口氣。
0252c15: 示湛上人
0252c16: 學道無過兩種病。若不滯在澄澄湛湛中。便在紛紛
0252c17: 擾擾處。猛烈漢痛與擺撥。騰身一躑。透過那邊。非但
0252c18: 彼我聲色能所俱亡。求其生死朕兆了不可得。方謂
0252c19: 之大休大歇大安樂。絕學無為閑道人也。到得恁麼
0252c20: 田地。猶只名自悟自了底人。若論蜀之三十六江。前
0252c21: 頭大有灘在。切宜勉之。
0252c22: 示湛然道士
0252c23: 服有緇黃。道無彼我。如果能弘道。則不見有緇黃彼
0252c24: 我之相。直下湛然清淨。豁同太。包容一切。便見山
0253a01: 河大地。人畜草芥。莫不因茲而立。如是則非特超聖
0253a02: 凡。出生死。至於百千萬億劫不動不變。亦只恁麼。
0253a03: 所以古人道不出是。又道莫過於此。要且不得認箇
0253a04: 是。執箇此。認著執著則禍生也。須參活句。莫參死句。
0253a05: 佗得底人宛爾不同。十二時中只麼閑閑地。蕩蕩地。
0253a06: 如珠在盤。觸著便轉。不留影。方得名為通變道人。
0253a07: 然後隨機應用。轉化同事。度所未度。挈一切人同遊
0253a08: 無安樂之地。豈不偉歟。然更須知有衲僧門下沒
0253a09: 巴鼻一著子。你且道這一著子灼然是有耶。是無耶。
0253a10: 有則達磨大師無板齒。無則老君頭戴楮皮冠。然高
0253a11: 士宿有靈骨。深疑此事。偕其徒立上人奮志南詢。
0253a12: 見知識。朅來鄮。眉毛結。孜孜不少怠。忽中夏。錯
0253a13: 認橘皮作火。克由耐。臨別。炷香求語為證。育王雖
0253a14: 有三十棒。未欲下手。後五日或能再來。老夫當不惜
0253a15: 也。
0253a16: 示彬典座受牒正覺
0253a17: 我宗無語句。亦無一法與人。這裏只貴箇眼橫鼻直
0253a18: 底漢。不涉廉纖。不行理路。直下頓領。然後隨分著衣
0253a19: 喫飯。任運過時。如是則非但世間名聞利養得喪。是
0253a20: 非不能干其懷。縱有出世間殊勝又殊勝底法。亦無
0253a21: 心顧著。長時只麼閑閑地。蕩蕩地。不依倚一物。長養
0253a22: 成就。立處孤危。自然用處峭拔。等閑靠著。莫教略露
0253a23: 些子。便乃坐斷天下人舌頭。縱饒佛祖。亦無奈何處。
0253a24: 雖然。正覺山頭古有十二松。更須一一點過。一株不
0253b01: 見。便是不了事。祝祝。
0253b02: 示日本然上人
0253b03: 我有一句子。未離日本。未跨船舷時。已巳是兩手分付
0253b04: 了也。這裏劄得。便見大唐國裏無禪師。儻或遲疑。
0253b05: 更要進前叉手道箇咨和尚。老僧不免向淨潔紙上
0253b06: 重新塗糊去也。所以道無南北。弘之在人。果能弘道。
0253b07: 則一切處總是受用處。不動本際而歷南方。不涉
0253b08: 外求而普參知識。如是則非獨此國彼國不隔絲毫。
0253b09: 至於及盡無邊香水海那邊更那邊。猶指諸掌耳。此
0253b10: 吾心之常分。非假於佗術。然上人如是信得及。則逾
0253b11: 海越漠。涉嶺登山。初不惡矣。
0253b12: 示清藏主
0253b13: 本色道流決欲究明此一段大事。非陰界中逐旋扭
0253b14: 。逐旋安排。不二不四活計。是須天姿爽拔。志願堅
0253b15: 確。從跂步時便有吞佛吞祖之量。不與千聖並立底
0253b16: 氣。不拘得失。不顧危亡。只向未扃已巳前咬牙嚙齒。
0253b17: 直下頓悟頓證。不留纖粟。如獅子兒哮吼一聲。壁立
0253b18: 萬仞。又如烈火觸著便燒。不容近傍。正恁麼時。非但
0253b19: 蕩去一切知見解礙。至於求絲毫頭佛法亦不可得。
0253b20: 向絲毫不可得處拈出一絲毫。揭示未學。轉化未
0253b21: 化。轉度未度。豈不是大丈夫成就大丈夫事業耶。所
0253b22: 以周金剛未出峽時。一肚皮骨董。充塞乎八萬四
0253b23: 千毛孔。匝匝地。誰奈其何。及見龍潭。輕輕點發。便乃
0253b24: 到底翻轉。和根拔。向青天白日中開兩眼。突出
0253c01: 一條白棒。佛來也打。祖來也打。超然獨立。如雷如霆。
0253c02: 震驚寰宇。浩浩轟轟。至今未泯。豈小小哉。清藏主。本
0253c03: 色道流。昔常爛遊大慈講席。深知非究竟學。於是焚
0253c04: 舟南來。相從於乳。力究此事。憤憤之志。其於德山
0253c05: 不復多讓。臨別。炷香袖紙求語。因書此段葛藤壯之。
0253c06: 當如老德山發明獨脫底一解子。以救末運異見邪
0253c07: 解之疾。其佗非所望也。
0253c08: 示瑜上人
0253c09: 至道無難。惟嫌揀擇。但莫憎愛。洞然明白。若端的一
0253c10: 到明白之地。無有絲毫揀擇之心。亦不見有絲毫憎
0253c11: 愛之相。廓然蕩豁如大空。無所障礙。然更須知有
0253c12: 老僧不在明白裏。有般漢不識好惡。便乃踏步向前。
0253c13: 問既不在明白裏。又在什麼處。似此參究。驢年也
0253c14: 未夢見在。若是俊底。鑑在機先。領於意外。八面玲瓏。
0253c15: 然獨脫。又更有什麼在與不在。明與不明底事耶。
0253c16: 瑜上人。天姿淳雅。萬里南來。尋訪知識。孜孜於道。久
0253c17: 而不變。鄉信忽通。遽有歸寧之行。臨別。求語以為警
0253c18: 。祝之曰。決欲捉敗趙州。切不得向山僧言下尋討。
0253c19: 示求堅上人
0253c20: 道在日用。若滯在日用處。則認賊為子。若離日用。別
0253c21: 討生涯。則是撥波求水。這裏絲毫及不盡。便成滲漏。
0253c22: 十二時中觸途成滯。殷殷似有一物頓在中。如受
0253c23: 鬼胎。未能分解。豈可自寬。所以古者探究箇事大不
0253c24: 容易。莫非畢生盡世確志堅忍。須得一到大休大歇
0254a01: 大安樂地。方為究竟。有若架千鈞之弩。除是不發。發
0254a02: 則鐵鼓九重俱透。然後於六句外受用。了無一法可
0254a03: 得。不與千聖並行。方為洒洒落落。真正了事衲僧也。
0254a04: 其或不然。更向老僧語下咂。則成相負累矣。堅
0254a05: 上人宜痛思之。
0254a06: 示超如二上人
0254a07: 古者道。密在汝邊。妙在轉處。誠哉。若轉不得動。為一
0254a08: 切物刺剌著。眼盵瞪地擺撥不下。如衣壞絮。處荊棘林。
0254a09: 輕輕轉側。即便惹絆。不得自在。若是箇脫灑漢。佗自
0254a10: 不同。十二時中次閑閑地。蕩蕩地。不為佛法禪道
0254a11: 玄妙語言之所籠。而於語言三昧海中不妨遊戲。
0254a12: 所以因言顯道。因道立言。有何是非得失於其間哉。
0254a13: 超如二上人。真廣南蠻無佛性者。頃相從於育王。
0254a14: 今既旋鄉。告別於雙徑廨院。且將從上佛祖痛處恣
0254a15: 意扭呈露於老夫之前。因思古人索鎮海明珠。直
0254a16: 得無言可對。無理可伸。將古較今。何啻傾出一栲栳。
0254a17: 無準有棒未暇打得。候再出嶺來。得分付。二上人
0254a18: 還甘麼。
0254a19: 示受業覺上人
0254a20: 動即影現。覺即冰生。不動不覺。身一躑。抹過那邊
0254a21: 更那邊。不復回頭顧著。始得離倫拔萃。名為脫洒道
0254a22: 人。儻或趄。未免墮在鬼域中而為魑魅魍魎。無有
0254a23: 出離之日。須知此事實無奇特玄妙。要且只是洛陽
0254a24: 谿裏有箇普豐院相似。若是其中人舉著。便知落處。
0254b01: 老拙自幼出家。十八上行。到處橫草不拈。豎草不
0254b02: 把。如今五十三也。依舊只是舊時人。初無奇特玄妙。
0254b03: 吾姪自乳玉几五年相從。豈不知之。如今臨別。反
0254b04: 持即庵賢屬法語一軸相呈。欲老拙復書一段於其
0254b05: 前以為助道之要。何其特地耶。因見其誠意切切。於
0254b06: 是信筆一揮。不覺盈紙。是則是。且道還有一箇元字
0254b07: 麼。試點撿看。若言有。則埋沒吾姪。若言無。則辜負
0254b08: 老僧。這裏撥得開。所謂金剛圈。栗棘蓬。吞透有暇矣。
0254b09: 其或不然。更為下箇注。紹定己丑中秋後五日。阿
0254b10: 育王山無準叟書于無異堂。
0254b11: 示溥塔主
0254b12: 世學一伎一能。若不得其要妙。則成常習。非伎能也。
0254b13: 況學道乎。然學道是須得其綱領要妙。不爾。則成口
0254b14: 耳傳授。流入名相。終成戲論耳。昔五祖少遊大慈學
0254b15: 海。善發深之問。眾皆忌之。及盡教理。知其不為究
0254b16: 竟。於是捨而南來。已半百矣。一見白雲倒底脫去。空
0254b17: 拳索手。別立生涯。向佛祖提不到處拈出沒巴鼻一
0254b18: 著子。世莫能辨。皆目之為演山主。其可見也。而後傑
0254b19: 出三佛。諸大弟子摐然密布於四方。其道大振。至今
0254b20: 繩繩不絕。皆其兒孫。於宗乘豈小補哉。原其所蘊。錦
0254b21: 心繡腸。不為不無。以世俗鄙俚之語發明至要。說略
0254b22: 規模。調高韻古。誠難擬議。所謂耆婆死。百草皆泣。是
0254b23: 地溥塔主真其的的鄉人。當痛省而深慕之。則直指
0254b24: 之道。光明有在矣。
0254c01: 梁王寺捺塗田求語
0254c02: 香水海底有一片膏腴田。不知幾千萬頃。往昔威音
0254c03: 王傳授與毗婆尸。七傳而至迦文老漢。展轉相承到
0254c04: 胡達磨。達磨不守家業。將白契逾海越漠。欲賤賣與
0254c05: 梁王。梁王知其意不臧。故不納。只得恓恓渡江。直至
0254c06: 少林。九年努觜。神光不忍見。折一臂以易之。而後子
0254c07: 孫既繁。中間有不納官稅。姓名。佃之者多矣。年來
0254c08: 往往墮於農事。遂至湮沒。良可嘆惜。今杲澤二上人
0254c09: 憤氣不甘。復欲追還舊觀。如果確其志。則洪波險處。
0254c10: 白浪堆中。試著工夫看。或不犯鍬钁。等閑得轉。則
0254c11: 非但梁王一眾饜飽有餘。至於憧憧往來。悉皆饜飽。
0254c12: 二上人宜勉之。吾說不。
0254c13: 示曇上人號竺源
0254c14: 瞿曇昔起禍於竺乾。尋波流於震旦。如決河源。注而
0254c15: 為海。令一切魚龍蝦游泳其中。悉知以水為命。昇
0254c16: 騰變化者。不可以數計。適此季運。昧其源者多。徇其
0254c17: 流者眾。往往甘抱焦渴。奔逐陽焰。欲求所濟。竟乾死
0254c18: 於滄溟之側。良可痛惜。錦官曇上人。智識超然。始若
0254c19: 不類。萬里南詢。欲以折探其浩渺。偶不著便。霑
0254c20: 一滴。於一滴中窮盡瀛渤之味。徹見乎一漚未發之
0254c21: 前。盡於尾閭之極。真瞿曇敗家種草也。東湖率庵一
0254c22: 見。喜而賊之以竺源。吾弟即庵從而肆其惡。江湖道
0254c23: 舊異口同音。詛唾罵。殆無措身之處。於是不得已巳
0254c24: 而理舟西泝。相從久之。且欲求語。固知其勢將不利
0255a01: 於蜀矣。吾亦無如之何。臨岐謾祝之曰。行矣。善為方
0255a02: 便。
0255a03: 示仁上人
0255a04: 道不可求。貴在歇心而已巳。然此之一歇。不可強也。須
0255a05: 假朝求暮討。至意路絕處。忽然自歇。一歇之後。馳求
0255a06: 之心悉皆止息。有如途路旅泊之人。欲詣其所。力在
0255a07: 乎行。非行不能到。一到之後。伶俜辛苦等事悉皆止
0255a08: 息。無復奔走。豈不見善財歷五十三參。至彈指處。樓
0255a09: 閣門開。入已巳還閉。從前所得法門。所見境界。悉如夢
0255a10: 幻。至於有見桃花而絕疑慮。聞擊竹而忘所知。要且
0255a11: 不在桃花上。亦不在擊竹邊。畢竟在什麼處。本色道
0255a12: 流。急須著眼。仁上人相從且久。告別。泝流炷香求語。
0255a13: 以為道伴。且有再南之約。然初無固必。莫非任緣而
0255a14: 已巳。但令一切處無第二人。一切時無第二念。不變不
0255a15: 動。則無時不聚首也。行矣。勉之。
0255a16: 示徹上人
0255a17: 蓬山徹上人。菴之孫。萬里南詢。遍見知識。孜孜
0255a18: 切切。略不少怠。真本色道流也。朅來鄮。相從數載。
0255a19: 逮移凌霄。樂然偕行。五在天之表。一塵不到。實古
0255a20: 今有道者集大成之地。徹亦自喜。秋風西來。鄉信忽
0255a21: 通。遽告歸寧。義不可免。炷香求語。併記再南之約。復
0255a22: 出示清節老人。疇昔送行及招歸二篇。其略曰。事須
0255a23: 莫學頭禪。晝參夜請求真實。然真實亦不可求也。
0255a24: 求而得之。亦頭耳。頭。捨真實。究竟底事如何
0255b01: 體悉。行者磨墨。山僧走筆。寫護身符。五月五日。
0255b02: 示周司戶
0255b03: 某稔聞德望有日。但未遂一見為快。茲沐真染。殊慰
0255b04: 此心。又蒙不鄙。特以此段大事因緣相期於形骸之
0255b05: 外。附到瓣香素軸。欲索數語以為日用助道之資。自
0255b06: 知林泉野人。固不當眩曜知見於名公鉅卿之前。然
0255b07: 既出誠意切切。亦不得不以誠意相告。但此事不從
0255b08: 佗得。只是人人跟下本有底一段事。歷歷孤明。
0255b09: 古今。不動不變。纔擬心相向。便是千里萬里沒交
0255b10: 涉。所貴當仁直下諦信。不越一念。超然獨脫。頓悟頓
0255b11: 證。至證悟處實無一法可得。只是舊時周司戶而已巳。
0255b12: 若別有所證。則心外有法。乃成外道矣。今時士大夫
0255b13: 不是不聰明。不是不靈利。只緣以聰明靈利去冥合
0255b14: 箇事。返為靈利所惑。不見本法。要須離心意識參。出
0255b15: 凡聖路學。纔有一絲頭。便與剪斷。縱有奇特更奇特。
0255b16: 玄妙更玄妙底事。亦與一時裂下。至無棲泊處。略整
0255b17: 頓精神。冷眼諦觀。鼎鼎是什麼道理。稍覺煩悶。無入
0255b18: 作處。不得放捨。只就這裏緊靠著。抵死與之作頭
0255b19: 底。不知不覺忽然洗面摸著鼻孔。自笑一回。方知道
0255b20: 無生死可出。無佛法可求。釋迦老子是箇黃面漢。達
0255b21: 磨大師是箇老臊胡。一大藏教是甚破故紙。至於百
0255b22: 千法門．無量妙義。莫不從風而靡。回省前來。憤憤悱
0255b23: 悱。咬牙奮齒。必定慚惶無地也。寫至此。更欲列陳數
0255b24: 段古人因緣。以盡斯軸。忽思來書。所謂非事葛藤。塗
0255c01: 糊後人之語。不覺撫案擲筆于地。雖然。已巳是葛藤不
0255c02: 少。
0255c03: 示鑑侍者
0255c04: 鑑侍者。英俊者流。憤志南來。決明己已事。始相從於玉
0255c05: 几。而至五。首尾數年。略不少怠。良可喜也。秋風襲
0255c06: 衣。遽起歸歟之興。庭友于賡歌以壯其行。無下數
0255c07: 十篇。且呈無準老叟。因謂曰。一吟一詠。如旃檀。片
0255c08: 片皆香。然於中有意到句不到。有句到意不到。有意
0255c09: 句俱到者。語未竟。鑑袖出小軸。趨前而言曰。意句俱
0255c10: 不到處。願求一語。予罹劫火。自夏及秋。奔走紅塵。有
0255c11: 口無取氣處。何暇及此。鑑請之益。勤不得已巳而為之。
0255c12: 姑紀歲月。時紹定癸巳八月十八日。是日也。錢塘之
0255c13: 潮大於常年。觀者如堵。迎潮之人莫知其數。出沒往
0255c14: 來等兒戲耳。中間也有出不得者。何故。不見道。弄潮
0255c15: 須是弄潮人。
0255c16: 示垠侍者
0255c17: 學道如世巨商。經涉大海。渺無涯際。始須假舟楫。懃
0255c18: 櫓棹。及其到也。只在須臾。正恁麼時。回視前來所用
0255c19: 功力。一時俱息。當下自然穩貼貼地。奇珍異寶悉皆
0255c20: 現前。方是自家元物。然後周貧濟乏。隨意運用。不由
0255c21: 別人。豈不見昔日善財遊百一十城。參五十三善知
0255c22: 識。一一善知識各得其法門。要且終有限量。後於彌
0255c23: 勒彈指聲中入大樓閣。頓忘前證。本智現前。方名無
0255c24: 限量法門。方名得大自在受用。當時善財若不得這
0256a01: 一解。亦只贏得板闊矣。垠侍者萬里南來。遊歷江
0256a02: 湖。想所見知識亦不少矣。其於所證。須超過善財
0256a03: 一頭地乃善。
0256a04: 示升上人
0256a05: 長老小師不參禪。講主徒弟不聽教。如忽真箇不參
0256a06: 不聽。直下踏著瞿曇未生時跟。摸著達磨未來時
0256a07: 鼻孔。併將二老胡縛作一束。倒卓放尿塌下。豈不是
0256a08: 挺特丈夫。儻或泥循言。準前打入骨董袋裏。無有
0256a09: 擺脫之期也。嘉定升上人。乃能仁清谿上足。訪予于
0256a10: 徑山。趨前而言曰。自離師日。告以欲參鍾山。又參雙
0256a11: 徑。已巳蒙癡絕和尚示以法語。佩服其教。不敢少怠。袖
0256a12: 紙炷香。復欲老僧助拳。因謂之曰。子合喫六十棒。舍
0256a13: 汝師而佗求。合喫二十棒。又受鍾山塗糊。合喫二十
0256a14: 棒。今到老僧處。猶更云云不已巳。合喫二十棒。適值拄
0256a15: 杖不在。併送歸能仁行遣。後忽自知痛癢。吾三人皆
0256a16: 犯突吉羅罪。
0256a17: 示月上人
0256a18: 學者始入道。如月初生。曲彎彎地。及至望。則彌滿。清
0256a19: 淨光十方。無幽不燭。然尚墮在光影裏。坐在法身
0256a20: 邊。未得透脫一路。所以從十六夜去。漸漸消磨至
0256a21: 於晦。如未生時無異。當恁麼時。說與人不得。呈似人
0256a22: 不得。只可自知。若絲毫許及不盡。便成滲漏。列在下
0256a23: 風。向人背後叉手。若是上上根器。則不在此限。豈不
0256a24: 見古靈行歸。師問曰。汝出游方。學得幾許佛法。靈
0256b01: 云。一似當初未去時。噁。開口便作屎臭氣。月上人相
0256b02: 從甚久。切切於道。殊可尚。今以有師有父在堂。意欲
0256b03: 歸省。且炷香求語為別。從而謂之曰。子歸與師相見
0256b04: 時。儻或問著如何若何。第一不得學古靈亂呈懞袋。
0256b05: 恐其德山行事。則併吾此軸俱為拭不淨故紙耳。
0256b06: 示寧藏主
0256b07: 語是誑。默是謗。語默向上。別有一竅。從上佛祖未
0256b08: 敢以正眼著。德山．臨濟雖盡力提掇。要且只在左
0256b09: 邊立。以手指點而已巳。正定處亦未動著一絲頭。若
0256b10: 欲真實擔荷。是須向胞胎未具時究取始得。不爾。縱
0256b11: 學得盛水不漏。未免離家失業。灼然箇事大難承當。
0256b12: 寫至此。寧一見。便喝云。住。住。我未離嘉定時。已巳知大
0256b13: 佛坐在九頂山中。直至如今轉身不得。只你這老漢
0256b14: 口裏水漉漉地。敢保亦未徹在。噫。三十年弄馬騎。今
0256b15: 日被驢撲。
0256b16: 示垕上人
0256b17: 古宿道。諸方說禪浩浩地。爭似我這裏種田飯喫。
0256b18: 雖則軟郎當地。看來較之巨靈擘太華之威。猶未猛
0256b19: 也。又有聞版聲呵呵大笑。及乎編辟將來。卻郤言肚飢。
0256b20: 於是乎喜。此又何曾恣騁驢唇。亂呈懞袋耶。今時參
0256b21: 究。往往不本源由。動撒屎撒尿。良可哂也。垕上人。
0256b22: 本色衲子。必不雷同。見此快以糞箕笤用事乃可。
0256b23: 示湘監寺
0256b24: 湘監寺。乃石田師兄上足。捨其師而從吾游。多歷年
0256c01: 所。始歸侍司。後歸庫司。人或曰湘爽拔。非籠檻中物。
0256c02: 以予為。予曰。昔楊岐輔慈明。振汾陽之道。迫慈明
0256c03: 晚參。此亦一小節也。而後應世時。曰。會監寺也會禪。
0256c04: 非特一時不知之。至於翠巖有曰。慈明佛法如一隻
0256c05: 船。前則大寧。中則黃龍。後自稱而已巳。而不言楊岐。是
0256c06: 亦不知之耶。是不可容易而擬之耶。而後續臨際正
0256c07: 統。繩繩不泯者。又豈以清濁為累哉。所謂不知則為
0256c08: □。誠不妄也。湘當知人不知未為極。仍須至自不知
0256c09: 乃善。
0256c10: 示燈禪客
0256c11: 燈禪客。乃法戰場中宿將也。大凡出場定當箇事。須
0256c12: 是七事隨身。韜略俱備。臨時布置意句。著著有出身
0256c13: 之路。頭頭具生殺之機。或背手彎弓。或單刀直入。或
0256c14: 迎鋒破的。或詐敗拖旗。所以有擔擎。有借事。有心行。
0256c15: 有編辟。纔手蹉跌。則性命落在別人手裏。燈真差
0256c16: 其要者。故能全身遠害。臨陣對壘。諸方老作往往無
0256c17: 奈其何。而於徑山面前猶敢干戈相待。乃持此軸。低
0256c18: 情下顏。趨前而曰。久依嚴帳中。從前器械皆使不著。
0256c19: 今就師處。別請一箇問頭。隨應之曰。併咽喉唇吻。
0256c20: 置將一問來。
0256c21: 示小師德通禪客
0256c22: 德通。吾子中不肖者。侍吾最久。而病其口多。每欲
0256c23: 卸下衲衣。痛與一頓。既默識吾意。遂作廬嶽游。是避
0256c24: 此而逃矣。又敢卑辭願求一語。為途中自警。恭而無
0257a01: 禮。尤為耐。然嗔拳不打笑面。於是引筆而謂之曰。
0257a02: 既往。宜早歸。吾晚年雖不澡浴。要子洗。無爽吾祝。
0257a03: 示日本爾侍者住東福
0257a04: 道無南北。弘此在人。果能弘道。則一切處是受用
0257a05: 處。不動本際而歷遍南方。不涉尋求而普參知識。如
0257a06: 是則非特此國彼國不隔絲毫。至於及盡無邊香水
0257a07: 海那邊更那邊。猶指諸掌耳。此吾心之常分。非假於
0257a08: 它術。如此信得及。見得徹。則逾海越漠。陟嶺登山。初
0257a09: 不惡矣。爾侍者善財遊歷百城。參尋知識。決明己已
0257a10: 躬大事。其志不淺。炷香求語。故書此以示之。
0257a11: 
0257a12: 佛鑑禪師語錄卷第三
