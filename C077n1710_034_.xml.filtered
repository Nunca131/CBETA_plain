0851a02: 僧錄司右闡教兼鍾山靈谷禪寺住持　淨戒　重校
0851a03: 龍門佛眼禪師語錄之六
0851a04: 師到禪床前立云山僧立地待諸人搆去
0851a05: 還搆得麼良久遂坐曰看見了也不易作個
0851a06: 主宰不見古人喚僧云上坐僧回首古人云
0851a07: 擔板漢正當恁麼時如何作個主宰免他喚
0851a08: 作擔板漠此事也不易搆喚作業識忙忙不
0851a09: 見溈山問仰山大地人業識忙忙子如何
0851a10: 辨仰山云某有個驗處溈山云作麼生驗時
0851a11: 有僧從前過仰山云上座上座其僧回首
0851a12: 仰山曰秖者個便是業識忙忙師云正當恁
0851a13: 麼時如何作主宰免被他道業識忙忙去
0851a14: 有般禪僧家強作主宰道待他喚時但莫應
0851a15: 他便去應他作什麼又不是木頭有底不
0851a16: 然一拳下一咄喚作強作主宰且問者
0851a17: 裏喚時且從豎拳下咄秖如前廊後架照
0851a18: 顧不到忽然被人問著又如何祇對不可更
0851a19: 下一咄一拳是實始得此事直是平
0851a20: 等不論貴賤看陳操尚書是個俗官一日
0851a21: 與僚在樓上見數僧打包過有一官人云
0851a22: 數員禪客操云未信在待與勘過僧行到樓
0851a23: 前操喚云上座僧皆舉頭操顧謂僚云不
0851a24: 信道當恁麼時如何作得主宰免被他勘破
0851b01: 古人道檐板漢則且置秖如後來人又道者
0851b02: 僧喚既回頭因什麼成檐板漢又作麼生
0851b03: 會佛法到此信知有深遠處須久久淹浸不
0851b04: 可強作主宰久立。師云大脩行是
0851b05: 離念此門中最是省力秖要離情念明
0851b06: 得三界無法方脩行離此外脩較似辛苦
0851b07: 不見古來有一持戒僧一生持戒忽因夜行
0851b08: 踏著一物作聲謂是一蝦腹中有子無數
0851b09: 驚悔不已巳忽然睡著夢見數百蝦來問索
0851b10: 命其僧深懷怖懼及至天曉觀之乃一老茄
0851b11: 耳其僧當下疑情頓息方知道三界無法始
0851b12: 解履踐修行山僧問諸人秪如夜間踏著
0851b13: 時為復是蝦為復是老茄若是蝦天曉
0851b14: 看是老茄若是老茄天未曉時又有蝦索
0851b15: 命還斷得麼山僧試為諸人斷看蝦情已巳
0851b16: 脫茄尚猶存要得無茄日午打黃昏久
0851b17: 立。一日眾集師出來大眾前行兩匝長
0851b18: 噓一聲云山僧在諸人肚裏走兩遭了也
0851b19: 還知麼非但今日如此常在諸人肚裏走
0851b20: 來走去還知得麼喚作無瞞人之心實是如
0851b21: 此山僧盡知得是好是所以道諸人知
0851b22: 處良遂知良遂知處諸人不知良遂坐主
0851b23: 是義阿師明得者事不見一日去
0851b24: 見麻谷谷見來不管他自將鋤入菜園裏良
0851c01: 逐亦隨後去谷亦不顧便歸方丈閉門他
0851c02: 於是定省精神忽然明得便道和尚莫瞞良
0851c03: 逐好諸人如今還得恁麼也無也不易搆
0851c04: 更有百丈會下古靈和尚得法歸來接他受
0851c05: 業師非但古人今人亦有不見四五十年前
0851c06: 有茶陵郁和尚作山主時因廬山化士到言
0851c07: 話間為舉僧問法燈百尺竿頭如何進步燈
0851c08: 云噁由是每日詳至於喫粥喫飯時未嘗
0851c09: 離念一日因赴外請騎驢子過橋橋驢
0851c10: 子倒不覺口中云噁忽然大悟乃有悟道
0851c11: 頌云我有明珠一顆久被諸塵封裏今朝塵
0851c12: 光生照破山河朵朵者便是樣子喚作
0851c13: 實頭學今時人但恁麼學取若信言語
0851c14: 會要明者事明不得也將合頭語合者
0851c15: 事合不得也知有省悟之由若真實學
0851c16: 但恁麼看據現定會些子言句便休也在諸
0851c17: 人彼此行擇生死大事不可據現定便
0851c18: 休去也是與他古人相似自討省發處
0851c19: 始有真實學分久立。師云本有之性
0851c20: 因什麼不會佛法無多子秖要省徑也不教
0851c21: 滅除妄想遏身心閉目合眼便道是此事
0851c22: 不如斯也看現定是何道理為什麼迷
0851c23: 去恁麼最是親切秖如老僧未說向諸人
0851c24: 未曾聽時還有往來底分麼正當恁麼時切
0852a01: 忌強作道理上至諸佛下至一切皆如是
0852a02: 所以聖與等邪與正等生死與涅槃等且
0852a03: 問諸人過去毘婆尸佛迦葉佛古今三世是
0852a04: 什麼人分上事十方有漏剎土是什麼人分
0852a05: 上事山僧道是三十年後悟去始知龍
0852a06: 門老僧說來切不得道是若恁麼此名外道
0852a07: 見久立。師云如今被人問著道不得
0852a08: 過在什麼處為於無色處見色無聲處聞
0852a09: 聲無道理處強作道理無主宰中強作主宰
0852a10: 者裏消遣不下喚作翳眼猶存空花亂墜何
0852a11: 故秖為心存在便道不得佛法無多子秖要
0852a12: 平白地道得一句子便了且道作麼生是平
0852a13: 白地一句子若有人問山僧秖向伊道兩句
0852a14: 了也還會麼古人道佛祖言外邊事一一分
0852a15: 明說了也秖是到者裏多是錯亂昏醉不省
0852a16: 此若不見便是立地瞌睡漢子也諸人常在
0852a17: 光明中開眼見了而不知教山僧怎生柰何
0852a18: 久立。師云恁麼與東舉西舉便道與
0852a19: 說禪纔轉時便作世諦流布將去但
0852a20: 念念在其中便有省發底分看來多秖在眼
0852a21: 耳見聞覺觸處蹉過了須是不離分別心識
0852a22: 取無分別心不離見聞識取無見聞底不是
0852a23: 長連床上閉目合眼喚作無見須是即見處
0852a24: 便有無見所以道居見聞之境而見聞不到
0852b01: 居思議之地而思議不及久立。師云諸
0852b02: 人上來要什麼事須是當人自作活計莫
0852b03: 他人說古人道我十八上便解作活計
0852b04: 諸人須是解自作活計始得道作什麼
0852b05: 活計但莫別求如今人多愛動動手者個
0852b06: 不作活計了也喚作拋家散宅漂流去分
0852b07: 明不會秖管尋討學些子知記些子言句
0852b08: 此喚作運糞入到者裏須是行李正當日久
0852b09: 月深淹浸得熟便會去古人道一切處是
0852b10: 東去也是西去也是是阿誰若云某
0852b11: 甲者是情識須是透得過始得昔日天親
0852b12: 問無兄往內院見彌勒說什麼法著云說
0852b13: 者法且道者是什麼法須是揀得出始
0852b14: 得不要認者多是被者一句子瞞住
0852b15: 了也所以說病為法是故名為可怜愍者久
0852b16: 立。師云莫謂如今說底是未是在若有
0852b17: 個是便有不是所以道一切言句皆不與
0852b18: 此事相應直須相應去此事不在別人還得
0852b19: 相契也未且契契阿誰若道契於古人古人
0852b20: 已巳若道契他善知識善知識與無交涉
0852b21: 所以諸聖慈悲告報教契自心源且道那箇
0852b22: 是自契底心源若有心可契然契不得須
0852b23: 是以無心之心則契矣久立。師云十二
0852b24: 時中須有契合處始得豈不見靈雲一
0852c01: 見桃花便契合此事香嚴擊竹便乃息心古
0852c02: 人道若不契合此事則山河大地瞞也燈
0852c03: 籠露柱欺也如今四生六道浩浩地秖為
0852c04: 此事不明奉勸諸兄弟且先去緣十
0852c05: 二時中思衣念食種種雜慮如燈相似未
0852c06: 有一時停歇但除緣所有微細自然淨
0852c07: 日久深自然會去也不喚作息意忘
0852c08: 緣不與諸塵作對所以西來妙旨意在自明
0852c09: 龍門長老也無禪與人也無法與商量
0852c10: 秖要諸人自契學門中唯以忘緣息慮為
0852c11: 要者是從上宗旨祖不云乎以無念為宗
0852c12: 無相為體若秖一喝一拍有什麼了期久立
0852c13: 師云道而心常淡泊順事而意識奔馳但
0852c14: 願道富身貧情德厚山僧者裏日日恁麼
0852c15: 時時恁麼且道恁麼是什麼離分別心識
0852c16: 意度言句外道將一句來此事無會處
0852c17: 如今但是心慮覺觀者皆有會得及乎
0852c18: 返己已眼返思思慮之心為什麼人到者裏
0852c19: 不知便說道從本已巳來非青黃赤白無相無
0852c20: 狀我說向道此喚作言語不是本心本
0852c21: 心如何思量己已眼如何得見正當返觀時亦
0852c22: 無能見之者有人去者裏一口吞慧眼豁
0852c23: 開頓達本鄉也今時人若為到無見無聞處
0852c24: 現定万法然見人見屋種種万象如湯湧
0853a01: 沸未有一時停住秖如作嬰兒時也聞聲也
0853a02: 見色秖是不分別纔曉事來便采聽分別
0853a03: 自那時前後分披了也到者裏要人整理不
0853a04: 妨難為他得道人行時不見行坐時不見坐
0853a05: 所以如來道眼見色與盲等耳聞聲與響等
0853a06: 作麼生說如盲如響聞聲時無聲可聞見色
0853a07: 時無色可見所見所聞皆如響等又如夢時
0853a08: 見種種境界覺來還有許多般也無若有床
0853a09: 上秖是被與枕子若道無許多般又心中歷
0853a10: 歷地記得說得如今白日所見所聞亦復如
0853a11: 是所以道眼見耳聞底事經論可學唯有靈
0853a12: 臺作麼生學久立。師云釋迦老子在什
0853a13: 麼處自云作麼作麼復云達磨大師在什麼
0853a14: 處自云秖在作麼生說秖在底道理也不妨
0853a15: 難明若於斯明得始知正法常住禪僧家多
0853a16: 分秪道那舉處便是若身壞命盡時若病
0853a17: 說不得時又作麼生須是證入始得不見僧
0853a18: 問德山從上諸聖向什麼處去山云作麼作
0853a19: 麼莫是作麼便是諸聖麼諸人若不將言
0853a20: 語會便落他聲響流布縱饒不墯他聲響言
0853a21: 句便落他無言無說處此事實無意卜
0853a22: 度若存一毫便成趣向於己也饒將
0853a23: 玄機妙義去合他定合不著若不思量
0853a24: 亦不可須是親證始得明見無疑矣久立。
0853b01: 師云今時人學錯學不出二種病一是五
0853b02: 蘊窟宅無言無說無形無湛然不動處便
0853b03: 道任他佛祖出來我也秖恁麼此是一病次
0853b04: 認能言能語能聞運用施為行住坐臥者此
0853b05: 亦是一病還知道動是苦本風力所持麼
0853b06: 若有人能離此二病去體究者此人須有
0853b07: 個省發時若不如是亦無整頓處又有二
0853b08: 種善知識為兩般學人方便苦口有一般學
0853b09: 人自作道理自吐消息進前退後拳合
0853b10: 掌以為禪道善知識見他恁麼便苦口向伊
0853b11: 道錯會了也無事硬認作麼此是一
0853b12: 種善知識又有一般學者云某甲不會不知
0853b13: 未審如何某甲並無個契入處是故善知識
0853b14: 見伊恁麼了便向伊道無事用求會求入
0853b15: 作麼此亦是一種善知識前後兩般學者若
0853b16: 聞善知識恁麼道善能回光體究必然明得
0853b17: 若秖管道不會是自生退屈任是一千年也
0853b18: 秖恁麼幸在其中更道不會求契合有什麼
0853b19: 了日要會麼須是不立限量直下搆取始得
0853b20: 久立。師云今夜與諸人說個譬喻恰
0853b21: 似諸人有眼能照見一切長短方圓等象
0853b22: 為什麼不自見但識取長短方圓等象若
0853b23: 要見眼則不可心亦如是其光照矚通徹
0853b24: 十方包容万有為什麼不自知要會麼但
0853c01: 識取照矚等事若見心則不可也古人道刀
0853c02: 不自割指不自觸心不自知眼不自見則真
0853c03: 實矣久立。師云諸人許多時在此立地
0853c04: 還見一人真善知識麼不可空立去也山僧
0853c05: 秖喚作假長老先聖所以道但以假名字引
0853c06: 導於眾生佛是西天老比丘不勞仁者分別
0853c07: 取相何者是釋迦老人阿那是達磨大師
0853c08: 祖師未來此時還有佛法麼作麼道無得若
0853c09: 道無秖成自瞞在少林壁時還有許多言
0853c10: 教公案麼恁麼覷得破多少省徑不上來
0853c11: 時山僧亦不見上座亦不見山僧不見
0853c12: 我我不見如何辨明若明得復有何事佛
0853c13: 未出世時也恁麼佛出世後也恁麼佛滅度
0853c14: 後也恁麼若到恁麼田地實無一星事諸
0853c15: 人行住坐臥飢渴飲怎生說個無事除非
0853c16: 見到底人方解如是昔大迦葉在靈山會上
0853c17: 禮佛見彼大眾儼然便有見處道今此諸
0853c18: 大眾如本未曾有道此意如何諸人適來
0853c19: 在下頭不見有許多人及乎上來分明見有
0853c20: 許多人怎生說如本未曾有老宿問僧近
0853c21: 離什麼處云城中宿云如今在什麼處云山
0853c22: 中宿云我有一問問若道得即住若道不
0853c23: 得即去上座離城中城中少上座上座到山
0853c24: 中山中剩上座城中若無上座則心法不周
0854a01: 山中剩上座則心外有法僧無語諸人苟能
0854a02: 於此詳得所謂不落常二見六根怡然
0854a03: 行住寂默一念不生万緣俱息如忽不然隨
0854a04: 有隨無落斷落常譬如捨父逃走到者裏實
0854a05: 是不教費一毫力便恁麼會取若要
0854a06: 和合者事教無縫時早已巳離披了也山僧
0854a07: 往日思惟此事將謂三生兩生始可得悟去
0854a08: 後來秖聞什麼人打發什麼人有見處便覺
0854a09: 今人也悟得時寒省緣辨道明究己此
0854a10: 是大事久立。師云若有人問作麼生
0854a11: 道還道得麼等思量管帶道得一句子來
0854a12: 有什麼用處三更半夜作麼生道天明起來
0854a13: 作麼生道前廊後架作麼生道還道得麼
0854a14: 是眼明始得久立師云適來侍者報道雨不
0854a15: 住若時恐大眾不聞如今雨住諸人還聞
0854a16: 麼山僧道雨不住時最親切何故為諸人
0854a17: 無采聽底心秖如諸方示人道雨聲為說
0854a18: 法了也還端的也無山僧即不然雨聲是
0854a19: 說法了也還會得麼直下明得更有什麼一
0854a20: 毫頭子也今時行人須待將一句子契
0854a21: 他善知識恁麼自苦自屈作什麼我更問
0854a22: 契那善知識若要契他善知識意但識取
0854a23: 心我更問那是心作麼生識向者
0854a24: 裏強會不得是一回省發乃可古人不得
0854b01: 已巳向無言詮處假立言詮無方便中巧施方
0854b02: 便玄沙一日入山逢虎侍者報云和尚虎玄
0854b03: 沙云是虎現今山河相對剎土縱橫分別
0854b04: 思惟千差万別怎生說是底道理者裏
0854b05: 若不了一切處礙塞殺人秪為諸人歷循
0854b06: 塵為物所轉試指出那個是物何者是
0854b07: 所以有僧問玄沙學人乍入叢林乞師指箇
0854b08: 入路沙云還聞偃溪水聲麼云聞沙云從者
0854b09: 裏入今時人不明了秪管道心性周更是
0854b10: 誰聞如此言論有何交涉直須是通身赤條
0854b11: 條地不掛寸始得且問諸人還著衣來麼
0854b12: 良久云得恁麼不識羞久立。師云纔作
0854b13: 道理便難會去須是不作道理始得有般聞
0854b14: 恁麼說了便道我都無言說亦無道理不
0854b15: 知正是道理了也如今與斷約一件事以
0854b16: 明見自心為極則此一句便是龍門山裏佛
0854b17: 法也古人道心不自知心不自見諸人作麼
0854b18: 生明見去自心也難見從上諸聖皆是明見
0854b19: 自心底人先師便是明見自心底人秖如先
0854b20: 師會中有多少方來兄弟能有幾人明見自
0854b21: 心極是少也心不見心須是不見是心始得
0854b22: 此乃離念境界如今若與諸人說便道貶剝
0854b23: 諸方若不說此事亦難明曉有般宗師向人
0854b24: 道癡漢者一事因何不會先將自心做
0854c01: 窠臼然後將心去取證喚作釘樁了遶樁
0854c02: 走便恁麼流傳去便恁麼承當去敲床拂
0854c03: 用將去喚作將心用心又有般宗師向人道
0854c04: 莫作計較道理開口便沒交涉了與他不相
0854c05: 應也去空劫已前認取都無言說一似坐
0854c06: 氣毬相似有甚安樂處又似蝦努氣相似
0854c07: 作恁麼見前一似黑霧定了也山
0854c08: 僧至誠相勸不是妄說不是作道理籠人
0854c09: 不肯人壓良人山僧都無如是道理若或
0854c10: 秖麼認將去也由若道我也如此見得也
0854c11: 由若道據我見處得也由若道某心
0854c12: 下未穩在也由須是不自欺始得世間多
0854c13: 少宗師說禪說道為自欺不自欺為欺人不
0854c14: 欺人須是子細山僧舊日在先師會裏受廬
0854c15: 州化士行至熨斗寺前值泥雨忽然滑倒心
0854c16: 中煩惱自言我行禪又不得自早至今
0854c17: 飯又未喫更恁麼受辛苦聞有兩人相罵道
0854c18: 猶自煩惱在山僧聞得忽然歡喜尋不
0854c19: 煩惱處不得為打疑情不破後來四五年
0854c20: 方知得如今兄弟須是如此用心照顧始得
0854c21: 今夏舉無情說法因緣秖是錯會者多見
0854c22: 無情便說無情若見有情便喚作有情
0854c23: 禪人不明無情說法如何了得行事做善
0854c24: 知識不會無情說法如何接物利生相勸諸
0855a01: 人子細究令悟去如未有領覽處且緩緩
0855a02: 取不要忙久立。師云先師常說譬喻
0855a03: 如外國有二人來大朝探事初入界時兩人
0855a04: 商量了各自分首一人東去一人西去從一
0855a05: 州至一州從一縣至一縣行來行去忽然到
0855a06: 東京城裏兩人在朝門前相撞著者
0855a07: 那個那個者並無言從前許多商量本
0855a08: 國中事歷歷地分明挨肩便過無人知得奇
0855a09: 怪諸人且道恁麼撞著時如何恰似禪和家
0855a10: 做功夫相似今日體得些明日究得些
0855a11: 窮來去一日現前全似朝門撞著一般喚
0855a12: 作打發須得恁麼一回始得方謂之行事
0855a13: 辦又如失鄉多年或市中逢見老爺相似
0855a14: 便乃識得無疑亦不須問人是爺不是爺兄
0855a15: 弟但恁麼管帶莫為等閑時不待人祖師道
0855a16: 光陰莫虛度各自努力久立。師云古
0855a17: 人道鍾中無鼓響鼓中無鍾聲今時學者那
0855a18: 裏得到者般田地有時入室見兄弟下一轉
0855a19: 語及乎更與一拶便秖管主張道適來已巳秪
0855a20: 對了也不可別有也多少分明恁麼做功夫
0855a21: 有甚巴鼻癡漢豈不見先聖道言言見諦句
0855a22: 句歸宗未會了秪管胡主張今後入室
0855a23: 不要如此乍可道不會受整理久立。
0855a24: 師云稱禪客須是信人說話始得若不信了
0855b01: 教人千說万說亦無用處呵呵不信了秖管
0855b02: 聽人說爭名禪客夫禪客者風塵草動時悉
0855b03: 皆曉會眹兆未生未落思量意路未動時便
0855b04: 識取方名禪客何故者般事用敵生死也須
0855b05: 是不爭多底漠始得不見雲岩百丈二
0855b06: 十年不明此事道吾為他直得咬斷指頭
0855b07: 看他古人雖不明亦不憂道我不會心亦不
0855b08: 休亦不馳求言句又如雪和尚三到投子
0855b09: 九上洞山在投子時一日揭簾入菴投子見
0855b10: 來便下禪床立擬議子便托出直得哭
0855b11: 後來到洞山又理會不得乃到德山問從上
0855b12: 諸聖學人還有分也無山打一棒云道什麼
0855b13: 當下如桶底脫相似及至鼇山尚云有疑
0855b14: 在看他古人直以疑團子破也方始休便道
0855b15: 事已巳了意亦休此元來觸處周今時兄弟
0855b16: 請多是依言起亂作主宰不然將古人
0855b17: 悟處喚作因緣去那裏看喚作過話有什麼
0855b18: 交涉秪如雪三上投子九上洞山豈為言
0855b19: 語兄弟直退步體究如何退步且不是教
0855b20: 長連床上閉眼坐硬捺身心如土木相似
0855b21: 百千萬也無用處若要退步時有不會
0855b22: 底語言不了底因緣便在面前退步自看
0855b23: 因什麼不會去良久曰僧家道思量也不得
0855b24: 不思量也不得教人如何看我向道但
0855c01: 退步看良久又長噓云好悶殺人好難會秪
0855c02: 那悶殺人是什麼悶殺人是誰恁麼退
0855c03: 步來看漸漸惺也一日光明一日漸見廣大
0855c04: 又不得一向去者裏認了便道是了當也便
0855c05: 是拄定殺了也濟甚事是著些智慧來觀
0855c06: 看古人許管帶一路若如是休歇退步管
0855c07: 取有道理此是為都不會無所知者又有
0855c08: 般胡說說如何若何底漢但亦退步看
0855c09: 那胡說說底是什麼但恁麼回光返照
0855c10: 看方是若一向如此做功夫畢竟亦有悟期
0855c11: 若不相信也無可奈何山僧初勝和尚教
0855c12: 看如何是佛法大意王城畔汝水東流又
0855c13: 令看風幡話及至下來老和尚乃請問古
0855c14: 人聲色純真老和尚千說萬說秪是理會不
0855c15: 得後來又令看如何是奇特事云道什麼
0855c16: 遂喜歡蓋為有撮摸處遂常看云如何
0855c17: 是奇特事云道什麼獨自思量云我道什
0855c18: 麼來我道奇特事又不見有奇特處看三年
0855c19: 不會遂去游浙中途回來令看殺父殺母
0855c20: 佛前懺悔殺佛殺祖向什麼處懺悔雲門道
0855c21: 露者公案一似熱鐵一團在心中七年喫
0855c22: 辛苦眾中久方知更與說晦堂初禪
0855c23: 時自桂府來先見雲和尚三年不會他
0855c24: 說話又南禪師二年不會過去山主院
0856a01: 裏過夏因看傳燈錄僧問多福如何是多福
0856a02: 一叢竹福云一莖兩莖斜晦堂遂開悟今時
0856a03: 人秪喚作問荅語用功不子細不曉古人
0856a04: 方便山僧相勸兄弟既在林下各自學道勿
0856a05: 空過時以悟為則久立。師云親近善友
0856a06: 先聖叮嚀付囑也今時學者是依佛祖之
0856a07: 言尋師擇始得若不恁麼何名學者若要
0856a08: 明此事是起疑究若深疑此事便是
0856a09: 般若智現前何故行事只要疑情息若
0856a10: 不起疑爭得疑情息不見先師三十五方落
0856a11: 髮便在成都習唯識百法因聞說菩薩入
0856a12: 見道時智與理境與神會不分能證所證
0856a13: 外道既難既不分能所證以何為證時無
0856a14: 能對者不鳴鍾鼓返披袈裟後來唐三藏至
0856a15: 彼救此義云智與理境與神會時如人飲
0856a16: 水冷暖自知遂自思惟冷暖則可矣作麼生
0856a17: 是自知底事無不深疑因問講師不知自知
0856a18: 之理如何講師不能對乃云座主要明此理
0856a19: 我說不到南方有傳佛心宗尊宿知此
0856a20: 事汝行始得先師便行遊京師兩浙
0856a21: 凡是尊宿便問此事無不對者也有說底也
0856a22: 有下語底只是疑情不破後來浮渡山見圓
0856a23: 鑑看他陞堂入室所說者皆說著心下事
0856a24: 遂住一年令看如來有密語迦葉不覆藏之
0856b01: 語一日云子何不早來吾年老矣可往白
0856b02: 雲端和尚先師到白雲一日上法堂便大悟
0856b03: 如來有密語迦葉不覆藏果然果然智與理
0856b04: 境與神會如人飲水冷暖自知誠是言
0856b05: 也乃有投機頌云山前一片閑田地手叮
0856b06: 嚀問祖翁幾度賣來還自買為怜松竹引清
0856b07: 風端和尚覷了點頭諸人此豈不是深疑了
0856b08: 親近善知識然後明得只如先師行善
0856b09: 知識後來道問祖翁是如何自賣了自
0856b10: 買是如何知無有剩也古人道是又
0856b11: 道我未嘗有一句子到若有一句子到
0856b12: 堪作什麼諸人要疑情破麼亦是似先師
0856b13: 一回始得久立。師云但看馬大師見
0856b14: 僧下乃召云大德僧回首大師云從生至
0856b15: 老只是者漢回頭轉腦作什麼其僧言下領
0856b16: 旨此理如何從生至老只是者漢道是那
0856b17: 漢纔起心要見者漢時便不見者漢者
0856b18: 漢難見千難萬難今時人只道是者漢更
0856b19: 是阿誰不可別有也一百中有九十九
0856b20: 如是會有甚巴鼻若恁麼如何明得從生至
0856b21: 老底事如何便見得只是者漢若不見者
0856b22: 漢四大五蘊未知下落處且如只今說法
0856b23: 法是有說是無說若道立我坐我
0856b24: 說三家村裏人也解恁麼道焉敢稱禪
0856c01: 客若謂無無說又道從生至老只是者漢
0856c02: 所以到此是求一了達底人擇山僧
0856c03: 向前未明得時不奈何了便請益先師纔
0856c04: 問時先師只道我不會我不知我不如
0856c05: 又問禪畢竟是易難只向我道無事
0856c06: 問難問易作麼禪喚作金屎法未會一似
0856c07: 金會了一似屎山僧甚不肯此語如今思量
0856c08: 了語雖其間旨趣不淺此是了達之士
0856c09: 發一言半句皆不虛也凡為人時皆不胡
0856c10: 指示亦不許人今時有諸方知識有時說
0856c11: 得是有時說得無巴鼻此理如何為他亦
0856c12: 未了達有時許人道是有時道不是若如
0856c13: 此爭明得從生至老只是者漢子細看來今
0856c14: 時人也只是舊時人今時作用也只是舊時
0856c15: 作用千變萬化也只是要者裏自肯一肯
0856c16: 方始得了當今時人不了當者只是不
0856c17: 擇如何是不擇處只是將古人言句作
0856c18: 會將自己來錐鑽只是如此到勒下生
0856c19: 也不會何故向道回頭轉腦便不是了也
0856c20: 向者裏省力處更不用如何若何直下明取
0856c21: 諸人先將道理近前用古人言句自纏自
0856c22: 縛一似淨淨潔潔一片地將一手土撒在
0856c23: 上面相似山僧前日入室垂示道如今到
0856c24: 者裏不可也似適來相似有會處始得
0857a01: 有者道適來也只恁麼如今也只恁麼先
0857a02: 走入情識裏了爭得古人多少慈悲向
0857a03: 道行是佛行坐是佛坐一切法皆是佛法
0857a04: 一切聲皆是佛聲錯會了便道一切聲真
0857a05: 是佛聲一切色真是佛色既不許如此
0857a06: 會如何即是向道纔涉眹兆時早支離
0857a07: 了也欲將智照顯他時早暗了也如今但
0857a08: 莫取我口各自由做功夫看古人因緣亦
0857a09: 得靜坐亦得一切處觀察亦得皆是做功
0857a10: 夫處一切處是證入處但一處精專日來
0857a11: 月往被打發去不見古靈和尚行歸
0857a12: 其師問云汝離吾行得何事業曰某見百
0857a13: 丈得安樂處遂舉百丈頌云靈光獨耀
0857a14: 脫根塵體露真常不拘文字心性無染本自
0857a15: 圓成但離妄緣即如如佛其師於言下省悟
0857a16: 又雪和尚見風吹芋葉動遂指似僧僧云
0857a17: 某甲甚生怕怖咄云是屋裏事怕作什
0857a18: 麼其僧亦有省既一時是屋裏事為什麼
0857a19: 不會為隨處流浪不常在家但如今
0857a20: 對善知識時莫教忘喚作順理而行就己已
0857a21: 知歸復云從生至老只是者漢回頭轉腦作
0857a22: 什麼各自看取久立。師云如今明得了
0857a23: 向前明不得底在什麼處如今明不得到幾
0857a24: 時明得去只恁麼翻覆體究也會去所以
0857b01: 道向前迷底便是即今悟底即今悟底便是
0857b02: 向前迷底若言從前迷即今悟也又言明來
0857b03: 暗謝智起惑忘恁麼還得麼那裏得如此則
0857b04: 有暗可滅有惑可除不見古人道不改舊時
0857b05: 人只改舊時行履處禪和家道有什麼難
0857b06: 迷也只是者漢悟也只是者漢不可別有及
0857b07: 乎問著他那是者漢便去不得不然胡說
0857b08: 緣未曾諦當證入此是諸人入骨髓底病
0857b09: 謬底漢便認著一生休非但一生千生萬生
0857b10: 亦秖休去若是靈利底他體究那是
0857b11: 者漢直求入路處師乃噓一聲今時佛法淡
0857b12: 泊眾中也難得人諸人既在龍門學道不可
0857b13: 空過十二時管帶搆取覷見諸人也似不爭
0857b14: 多不見臨際和尚道赤肉團上有一無位
0857b15: 真人常從汝等諸人面門出入未證據者看
0857b16: 時有僧出問如何是無位真人際下禪床把
0857b17: 住曰道道僧擬議際便拓開又道汝眼放光
0857b18: 照破山河也古人多少慈悲如今人不以為
0857b19: 事是尋人擇不見頭雪欽山去
0857b20: 見臨際路上逢定上座頭問什麼處來定云
0857b21: 臨際來頭云和尚萬福定云和尚已巳遷化也
0857b22: 頭云某等特去禮拜又值和尚遷化不知和
0857b23: 尚有何言句請上座舉一兩則定遂舉臨際
0857b24: 上堂示眾云赤肉團上有一無位真人常從
0857c01: 汝等諸人面門出入未證據者看看時有僧
0857c02: 問如何是無位真人際下禪床擒住云道道
0857c03: 僧擬議際便托開云無位真人是什麼乾屎
0857c04: 橛便歸方丈頭不覺吐舌欽山云何不道
0857c05: 赤肉團上非無位真人定便擒住云且道無
0857c06: 位真人與非無位真人相去多少速道速道
0857c07: 欽山直得面青面黑頭雪同勸云者新
0857c08: 戒觸忤上座且望慈悲定云若不是者兩
0857c09: 老漢殺者尿子看他道非無位真人
0857c10: 定何故不肯今時學者那裏到者般田地只
0857c11: 管認五蘊身田強作主宰不能放下我今
0857c12: 舉幾則語教諸人看雪參投子問者裏還
0857c13: 有人麼予擲下鋤頭云恁麼則當處掘
0857c14: 也子云不快漆桶他道當處掘尚做漆桶又
0857c15: 有南際長老見雪語論無不相契令見
0857c16: 玄沙沙問古人道此事唯我能知長老作麼
0857c17: 生會際云知有不求知者沙云山頭老漢
0857c18: 喫許多辛苦作麼道此理如何又先師在
0857c19: 海會端和尚會中時端和尚舉古人道如鏡
0857c20: 鑄像像成後鏡光向什麼處去會中有頭角
0857c21: 兄弟下語皆不契端和尚云是道者子始
0857c22: 得先師時作街坊從外歸端和尚舉前話
0857c23: 問之先師近前問訊云也不爭多端和尚撫
0857c24: 掌大笑人皆謂摩捋他教做化主什麼說話
0858a01: 山僧此中只要學道如要學道十二時中
0858a02: 是先去無明人我何故人我乃庸人之事
0858a03: 先師一生無人我山僧在他身畔作侍者見
0858a04: 多少不曾有一念煩惱曾說舊時有上座
0858a05: 在海會做知客先師因送一長老住四面
0858a06: 乃率知客相送不知如何者上座便劈面唾
0858a07: 先師是甚人教我送他惡言不止先師
0858a08: 遂休無人知得後來仍來太平先師請伊
0858a09: 作知藏又做首座復自求作監院亦從之及先
0858a10: 師住海會乃舉住太平知州不肯又惡罵謂
0858a11: 不主張他先師方出言道者漢兩度罵我也
0858a12: 以此見伊無人我今人纔有些言語便要理
0858a13: 會如此作麼生學道有時見初機兄弟入室
0858a14: 秪是爭山僧覷他了也不奈何一似村裏人
0858a15: 把匾檐共上將軍我者裏七事隨身手中
0858a16: 是羽八十觔刀他便把匾檐劈頭打一棒
0858a17: 見人不動又連打數下去我不是怕他不
0858a18: 是對手呵呵勸諸人不要心日夜行持做
0858a19: 向上人縱然不悟亦是高上之士切用
0858a20: 心久立。師云纔認著道是便被縛縛
0858a21: 手更動轉不得也則被一認認了縱有千
0858a22: 般亦不是也若不認著有救處譬如
0858a23: 造得一隻船上面一一裝載了要千里外至
0858a24: 乎寶所纔動手先自釘下樁繫船了
0858b01: 用力搖櫓搖到勒下生也只在岸邊
0858b02: 見船東簸西簸將謂是轉動又何曾離得一
0858b03: 步來又似磨茶漢子從早至夜團欒旋轉極
0858b04: 是好笑若眼目不分明底見認著向道
0858b05: 是也被明眼人覷見點檢出來多少露栓索
0858b06: 如今多分秪用如今底道離如今不得
0858b07: 秪被恁麼地釘下樁學不得旨趣一時把
0858b08: 來錯會了做主宰不知佛法不恁麼會不
0858b09: 見麻谷持錫見章敬谷振錫一下卓然而立
0858b10: 敬曰是是又見南泉亦如前泉曰不是不是
0858b11: 谷曰章敬道是和尚何得道不是泉曰章敬
0858b12: 則是是汝不是此是風力所轉終歸敗壞谷
0858b13: 方省過諸人看幾錯會一生爭得不就人
0858b14: 擇山僧初行時見先師偈句便信道此
0858b15: 人似古聖說底事必有實證處便十年間
0858b16: 扣先師頌道學道先得旨歸聞聲見色不
0858b17: 思議若憑言語論高下一似從前未悟時又
0858b18: 曰空門有路人皆到到者方知旨趣長心地
0858b19: 不生閑草木自然身放白毫光我後生時雖
0858b20: 造道未得心中知此非常句也秪如聞聲見
0858b21: 色皆可思議又何緣得不思議及乎論證
0858b22: 處云一似未悟時未悟時皆可思議如何
0858b23: 見證處此人得無所得至究竟地方如
0858b24: 此我後來十年外始領他事大凡行學道
0858c01: 尋莫癡坐就人擇此法難了喚作隔宿
0858c02: 不問道若得了便別也昨日也喫粥喫飯今
0858c03: 日也喫粥喫飯豈昔人耶別也不同也趙州
0858c04: 向人道喫粥了也未曰喫粥了也州曰洗
0858c05: 盂去便是別也吾豈常人也道何處是別
0858c06: 處久立。
0858c07: 
0858c08: 古尊宿語錄卷第三十四　　　　　多十
