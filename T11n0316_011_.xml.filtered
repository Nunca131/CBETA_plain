0804b01: 
0804b02: 佛說大乘菩薩藏正法經卷
0804b03: 第十一
0804b04: 
0804b05: 譯經三藏朝散大夫試光祿卿
0804b06: 光梵大師賜紫沙門臣惟淨
0804b07: 等奉　詔譯
0804b08: 如來不思議品第四之五
0804b09: 「復次舍利子！云何名為如來種種信解智力？
0804b10: 謂佛如來於諸眾生諸補特伽羅所有信解
0804b11: 種種差別，如來一一如實了知。若諸眾生本
0804b12: 住貪愛、於瞋起解、廣如經說。若諸眾生本住
0804b13: 著癡、於瞋起解，如來一一如實了知。若諸眾
0804b14: 生本住不善之法，於不善法起解，如來一一
0804b15: 如實了知。若諸眾生本住善法、於善法起解、
0804b16: 如來一一如實了知。若諸眾生修下劣行、於
0804b17: 殊勝法而起信解，如來悉如實知。若諸眾生
0804b18: 修殊勝行、於下劣法而起信解，如來悉如實
0804b19: 知。若諸眾生修下劣行、於殊勝分位而起信
0804b20: 解，如來悉如實知。若諸眾生修殊勝行、起下
0804b21: 劣解，如來悉如實知。若諸眾生於邪定聚而
0804b22: 起信解，取彼定法，如來悉如實知。若諸眾生
0804b23: 於正定聚而起信解，取彼定法，如來悉如實
0804b24: 知。若諸眾生於正定聚取彼解脫，如來悉如
0804b25: 實知。若諸眾生信解欲界定法，從欲界入，如
0804b26: 來悉如實知。若諸眾生信解色界定法，從色
0804b27: 界入，如來悉如實知。若諸眾生信解無色界
0804b28: 定法，從無色界入，如來悉如實知。若諸眾生
0804b29: 信解三界定法，遍三界入，如來悉如實知。若
0804c01: 諸眾生本住下劣分位而得殊勝之法，如來
0804c02: 悉如實知。若諸眾生本住殊勝分位而得下
0804c03: 劣之法，如來悉如實知。若諸眾生起種種信
0804c04: 解、種種色相、種種受用、種種領納，如來悉如
0804c05: 實知。若諸眾生信解以先業故當感墜墮，如
0804c06: 來悉如實知。若諸眾生信解脫之法取彼解
0804c07: 脫，如來悉如實知。如來如是如實知已，隨其
0804c08: 所應即為說法。
0804c09: 「舍利子！此是如來信解智力，無有邊際與虛
0804c10: 空等。若諸住信菩薩於佛如來種種信解最
0804c11: 勝智力，聞已淨信，超越分別、離諸疑惑，後復
0804c12: 生起身喜心喜適悅之相，發希有想。」
0804c13: 爾時世尊重明斯義說伽陀曰：
0804c14: 「世間種種信解法，過未現在無限量，
0804c15: 即彼信解如所思，佛人中尊皆曉了。
0804c16: 若於貪法起信解，而本住著瞋分位，
0804c17: 若瞋若癡義亦然，佛隨信解皆明了。
0804c18: 住貪住癡等諸法，隨心所持難思度，
0804c19: 相續無間遍所行，能仁勝智皆明了。
0804c20: 若諸眾生下劣行，還復信解廣大法，
0804c21: 行勝解劣義亦然，佛調御尊皆明了。
0804c22: 若眾生取邪定聚，來還所起亦復然，
0804c23: 所有三界解脫門，佛隨信解皆明了。
0804c24: 所生色相種種異，受用差別亦復然，
0804c25: 隨先業故報無差，二足[03]勝尊皆明了。
0804c26: 隨其信解了知已，如其所應為說法，
0804c27: 第三勝解智力門，佛子當生清淨信。
0804c28: 「舍利子！如是如來第三信解智力。如來．應供．
0804c29: 正等正覺以具勝智力故了知勝處，於大眾
0805a01: 中能師子吼轉妙梵輪，一切世間天人魔梵
0805a02: 悉不能轉，無與如來同其法者。
0805a03: 「復次舍利子！云何如來種種界智力？謂佛如
0805a04: 來於種種界如實了知。若諸眾生於諸世間
0805a05: 以諸福行而為長養，如來悉能如實了知。若
0805a06: 諸眾生以非福行而為長養，如來悉如實知。
0805a07: 若諸眾生以不動行而為長養，如來悉如實
0805a08: 知。若諸眾生修出離行，如來悉如實知。又舍
0805a09: 利子！如來（悉）＋如【明】如悉如實了知眼界、色界、眼識界。云何
0805a10: 能知？謂佛了知內空、外空、內外空故。乃至意
0805a11: 界、法界、意識界悉如實知。云何能知？謂佛了
0805a12: 知內空、外空、內外空故。又舍利子！如來了知
0805a13: 地界、水界、火界、風界及虛空界，悉如實知。云
0805a14: 何能知？謂如虛空故亦然了知。如來悉知欲
0805a15: 界、色界及無色界分別所起，知有為界是造
0805a16: 作相，知無為界是無造作相，知雜染界是客
0805a17: 塵煩惱相，知清淨界是自性明亮相，知諸行
0805a18: 界是不如理作意無明相，知涅槃界是如理
0805a19: 作意明智相。
0805a20: 「又舍利子！若諸界依止、諸界安住、諸界隨順、
0805a21: 諸界建立、諸界作用、諸界意趣、諸界寂定、諸
0805a22: 界住著，如來一一如實了知，隨所知已即為
0805a23: 說法。舍利子！此是如來種種界智力，如是勝
0805a24: 力無有邊際。若諸住信菩薩於佛如來如是
0805a25: 智力，聞已淨信，超越分別、離諸疑惑，後復生
0805a26: 起身喜心喜適悅之相，發希有想。」
0805a27: 爾時世尊重明斯義說伽陀曰：
0805a28: 「一切世間諸眾生，以種種界為依止，
0805a29: 隨轉界趣義亦然，佛無上尊皆明了。
0805b01: 福非福及不動行，諸出離界義亦然，
0805b02: 隨諸界趣安住心，涅槃無動常寂靜。
0805b03: 所有眼界及色界，彼眼識界亦復然，
0805b04: 耳鼻舌身意界中，如來如實皆明了。
0805b05: 於其法界了知已，彼意識界亦復然，
0805b06: 了知諸法內外空，此即能仁大智力。
0805b07: 地界水界及火界，而彼風界亦復然，
0805b08: 如是諸界遍了知，猶如虛空等無異。
0805b09: 所有欲界及色界，彼無色界亦復然，
0805b10: 如來如是遍了知，及彼分別所起等。
0805b11: 而彼虛空無邊際，諸界無邊亦復然，
0805b12: 佛於一切雖遍知，不起我心能了解。
0805b13: 了知諸界無所生，亦知諸界無所滅，
0805b14: 如是諸界寂靜心，無上丈夫皆明了。
0805b15: 如其虛空無邊際，佛智無邊亦復然，
0805b16: 以無礙智悉了知，種種信解皆解脫。
0805b17: 知心所起信解已，俱胝眾生悉調伏，
0805b18: 如來第四力圓成，佛子當生清淨信。
0805b19: 「舍利子！如是如來第四智力，廣說乃至無與
0805b20: 如來同其法者。
0805b21: 「復次舍利子！云何名為如來根勝劣智力？謂
0805b22: 諸眾生所有根性若勝若劣，如來一一如實
0805b23: 了知。云何能知？謂下根、中根及彼利根，亦復
0805b24: 遍知殊勝諸根，乃至積集分別從貪所起諸
0805b25: 業根性、從瞋所起諸業根性、從癡所起諸業
0805b26: 根性，如來悉如實知。如是分別諸業虛妄所
0805b27: 起貪瞋癡等，皆如實知。如是分別諸根從貪
0805b28: 瞋癡少分所起者，如來悉如實知。分別諸根
0805b29: 從貪瞋癡廣大所起者，亦如實知。分別諸根
0805c01: 從貪瞋癡執著所起者，亦如實知。若善因根
0805c02: 性、若不善因根性、若不動因根性、若出離因
0805c03: 根性，如來悉如實知。
0805c04: 「又舍利子！如來遍知一切眾生眼根、耳根、鼻
0805c05: 根、舌根、身根、意根，女根、男根、命根，苦根、樂根、
0805c06: 憂根、喜根、捨根，信根、精進根、念根、定根、慧根，
0805c07: 未知當知根、已知根、具知根，如是二十二根，
0805c08: 如來悉如實知。又諸根中，若眼根因通耳根
0805c09: 分位，非鼻根、舌根、身根，如來悉如實知。若耳
0805c10: 根因通鼻根分位，若鼻根因通舌根分位，若
0805c11: 舌根因通身根分位，若身根因通眼根分位，
0805c12: 如是諸根因及分位，如來悉如實知。若諸眾
0805c13: 生有布施根性修持戒行，如來了知自他根
0805c14: 故，即為宣說布施之法。若諸眾生有持戒根
0805c15: 性修布施行，如來了知自他根故，即為宣說
0805c16: 持戒之法。若諸眾生有忍辱根性修精進行，
0805c17: 如來了知自他根故，即為宣說忍辱之法。若
0805c18: 諸眾生有精進根性修忍辱行，如來了知自
0805c19: 他根故，即為宣說精進之法。若諸眾生有禪
0805c20: 定根性修勝慧行，如來了知自他根故，即為
0805c21: 宣說禪定之法。若諸眾生有勝慧根性修禪
0805c22: 定行，如來了知自他根故，即為宣說勝慧之
0805c23: 法。總略乃至諸菩提分法，亦如是說。若諸眾
0805c24: 生具聲聞根性修緣覺乘行，如來了知自他
0805c25: 根故，即為宣說聲聞乘法。若諸眾生具緣覺
0805c26: 根性修聲聞乘行，如來了知自他根故，即為
0805c27: 宣說緣覺乘法。若諸眾生具大乘根性而修
0805c28: 聲聞緣覺乘行，如來了知自他根故，即為宣
0805c29: 說大乘之法。若諸眾生具最上乘根性修大
0806a01: 乘行，如來了知自他根故，即為宣說最上乘
0806a02: 法。若諸眾生具不堪任非法器根性，如來了
0806a03: 知無所堪任非法器已，即當捐棄。若諸眾生
0806a04: 有所堪任是法器者，如來即為宣說正法。舍
0806a05: 利子！如來於一切眾生中，若觀察諸根而悉
0806a06: 了知，不觀察諸根亦悉了知；若出離根者而
0806a07: 悉了知，不出離根者亦悉了知。隨諸眾生何
0806a08: 等根性，若諸行法、若意樂因、若緣若障、若究
0806a09: 竟處、若最後根，如來一一皆如實知。」
0806a10: 爾時世尊重明斯義說伽陀曰：
0806a11: 「趣向彼岸諸根性，知眾生性及意樂，
0806a12: 世間諸根遍了知，人中師子宣正法。
0806a13: 普觀下中上根器，未曾有智而遍轉，
0806a14: 知解脫器諸眾生，智宣勝法令開曉。
0806a15: 決定煩惱諸所起，隨眾生根少或多，
0806a16: 如諸根性遍了知，隨順宣說智行法。
0806a17: 若諸眾生具善根，或具不善諸根者，
0806a18: 眼耳鼻舌身意根，苦樂憂喜捨根性，
0806a19: 信進念定慧根等，男女命根亦復然，
0806a20: 如其宣說彼信根，餘根勝義亦如是。
0806a21: 根性所行及諸相，隨眾生意而遍轉，
0806a22: 應根宣說勝法門，智善明了諸苦法。
0806a23: 聲聞諸根難解脫，唯佛菩提善出離，
0806a24: 聲聞不知佛智因，為說菩提最勝力。
0806a25: 「舍利子！此是如來第五智力，廣說乃至無與
0806a26: 如來同其法者。
0806a27: 「復次舍利子！云何名為如來至處道智力？謂
0806a28: 佛如來遍一切處所向之道，皆如實知。云何
0806a29: 能知？若眾生界住正定聚者、住不定聚者、住
0806b01: 邪定聚者，一一了知。若住正定聚眾生界者，
0806b02: 所有因力及彼先行，而悉具足開明利根。如
0806b03: 來知彼有所堪任是解脫器，隨昔因力而為
0806b04: 說法。若住不定聚眾生界者，以彼緣力成熟
0806b05: 相故，隨其所應說法教授即得解脫。若緣力
0806b06: 未熟即不解脫，如來俟其因緣和合，值佛出
0806b07: 世即為說法。彼於佛所得聞法已，深固勤行
0806b08: 乃得勝果。若住邪定聚眾生界者，不修正業、
0806b09: 根性癡暗、非其正器，如來不為說法。以其無
0806b10: 所堪任非解脫器，如來知已即當損＝捐【明】損捐棄。是故
0806b11: 諸菩薩應當勤行被精進鎧。又舍利子！如來
0806b12: 了知三種貪處，謂有貪處善相所起，復有貪
0806b13: 處邊際相所起，復有貪處先因所起。如來了
0806b14: 知三種瞋處，謂有瞋處惱害相所起，復有瞋
0806b15: 處貪不滿意所起，復有瞋處宿習所起。如來
0806b16: 了知三種癡處，謂有癡處無明因所起，復有
0806b17: 癡處有身見因所起，復有癡處疑惑因所起。
0806b18: 如來一一如實了知。又舍利子！如來於諸苦
0806b19: 處，以迅速神通而能了知，以其利根〔故〕－【明】故。或
0806b20: 於苦處以遲緩神通而能了知，以其柔軟根
0806b21: 故。又復如來於諸樂處，以迅速神通而能了
0806b22: 知，以其利根故。或於樂處，以遲緩神通而能
0806b23: 了知，以其柔軟根故。又於遲緩處，以遲緩神
0806b24: 通而能了知，以障道故。於遲緩處，以迅速神
0806b25: 通而能了知，令得輕安故。於迅速處，以遲緩
0806b26: 神通而能了知，以無畢竟安隱故。於迅速處，
0806b27: 以迅速神通而能了知，以無別異故。又復有
0806b28: 處，得決擇力圓滿非修習力，有得修習力圓
0806b29: 滿非決擇力，有修習力及決擇力皆得圓滿，
0806c01: 有修習力及決擇力皆不圓滿，如來一一如
0806c02: 實了知。又復有處，意樂具足行不具足，有行
0806c03: 具足意樂不具足，有意樂具足行亦具足，有
0806c04: 意樂不具足行亦不具足，如來一一如實了
0806c05: 知。又復有處，身業清淨非語非心；又復有處，
0806c06: 心業清淨非身非語；又復有處，身語心業皆
0806c07: 不清淨；又復有處，身語心業皆悉清淨；如來
0806c08: 一一如實了知。
0806c09: 「舍利子！所有一切眾生於一切處，所作因業
0806c10: 若動若寂，如來以無礙智隨眾生轉。舍利子！
0806c11: 如是如來至處道智力，無其邊際與虛空等。
0806c12: 諸住信菩薩聞已淨信，超越分別、離諸疑惑，
0806c13: 後復生起身喜心喜適悅之相，發希有想。」不分卷【明】不分卷【明】
0806c14: 佛說大乘菩薩藏正法經卷第十一
