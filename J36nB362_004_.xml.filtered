0761b01: 觀濤奇禪師語錄卷第四
0761b02: 門人興舒等編
0761b03: 皋亭舒首座，洪西堂神監院，洎兩序執事，同杭州護
0761b04: 法供法衣法被，請上堂。問，吳山山頂雲，西湖湖內水，
0761b05: 雲擁黃龍峰，水合石硤流，為是神通妙用，為是法爾
0761b06: 如然。師曰，蒼靄看無盡，潺湲弄有餘。曰，武林闔郡居
0761b07: 士，拈一瓣香，祝和尚大誕。未審和尚還受祝也無。師
0761b08: 曰，匝匼隨風轉，繽紛滿地飄。曰，恁麼則一聲春鳥青
0761b09: 山外，無限輪椎擊不開。師曰，透關有眼者，亦自知機。
0761b10: 變曰，室內兒孫全得力，萬邦齊仰祖風高。師曰，且看
0761b11: 腳板下毛長多少。乃曰，從來不肯囊藏被，蓋要見八
0761b12: 風披露，千眼頓彰。為他本有上原著不得一箇佛字，
0761b13: 一箇魔字，一箇僧字，一箇俗字。才惹著者一縷，便見
0761b14: 金花覆地，玉蕊擎天。散綵縵於長空，布風旛於遍界。
0761b15: 所以古人道，不受底端的是眼，將來底畢應是瞎。何
0761b16: 況金毛現於雲中，爪牙怖於疊巘。嚬呻顧注返擲，騫
0761b17: 騰玄沙虎象。骨猴南山，鱉鼻向北。蠻驢腦裂皮焦，威
0761b18: 獰遠伏。正眼看來，總是揚塵足岳，擔雪填井。眾中忽
0761b19: 有箇衲僧出來道，和尚受檀越供養，畢竟作何報荅。
0761b20: 驀擊拂子曰，將此身心奉塵剎，是則名為報佛恩。
0761b21: 石鎮眾居士請上堂。平常展演，沃野千里，七聖皆迷
0761b22: 於具茨。突兀施陳，岡巒萬仞，群僊盡隨於妙峰。翻空
0761b23: 雪瀑，濺顛雷於檐際。跨渤巨艘，載明霞於階除。至若
0761b24: 緗雲彩電，白月清風，南金北貝，飛縵舞幢，如意瓶，破
0761b25: 暗珠，四法財，八功德，俱是日用事，為甚麼如此是
0761b26: 處是慈氏，無門無善財。
0761b27: 心知藏樹典客請上堂。一字書乾海墨，一喝該通五
0761b28: 教。以百千萬億不可說的字，始能發明義海。以百千
0761b29: 萬億不可說的義，盡歸向藏海。所謂心地藏，功德藏，
0761b30: 無盡藏，如來藏，盡該攝一喝中。然後使天中來的菩
0761c01: 薩，與他說六度萬行諸波羅密門，令他捨欲樂趨佛
0761c02: 乘。人中來的菩薩，與他說五戒十善，蠲除苦集，契入
0761c03: 道心。羊中來的菩薩，與他說三解脫，去貪瞋癡，免畜
0761c04: 生報。或他方世界來的菩薩，從地湧出來的菩薩，當
0761c05: 與他衣服，與他齋喫，與他茶喫，與他臥具，與他醫藥，
0761c06: 使他發菩提心，俱向一喝中成正覺，轉法輪，般涅槃。
0761c07: 驀喚大眾曰，且道者一喝從甚麼處來。復喝一喝曰，
0761c08: 智者聞之猛提取。
0761c09: 兩序請上堂。虎豹文章，治世經綸。銅頭鐵額，叢林標
0761c10: 格。壽昌者裏從來家風樸素，人人牽犁拽耙，從不論
0761c11: 因計果。寒山蹋碓，拾得挨磨。普賢搬柴，文殊著火。復
0761c12: 以拂子點曰，第一座，第二座，金鎖玄關擘篾做。第三
0761c13: 座，第四座，縛鬼芒繩要左搓。東西頭，首執事，兩序二
0761c14: 十餘人，雪峰毬子只三箇。聚毛成裘足可觀，聚沙作
0761c15: 佛虛空大。佛身既有虛空大，汝等諸人向甚麼處出
0761c16: 氣。放下拂子曰，用力不多。
0761c17: 金谿項山紫雲禪寺知微禪宿仝寰空師，請上堂。參
0761c18: 禪學道人只要識得本來面目，自然能受用本地風
0761c19: 光。雖波波挈挈，拄杖擊碎千山。泥泥水水，芒鞋踢翻
0761c20: 巨渤。或騎獅子，或駕象王，游戲他方國土。或挂垢衣，
0761c21: 或著珍御，坐斷報化佛頭。或以一身現多身，或以一
0761c22: 劫示多劫。所以釋迦老子道，如來明見三界之相，無
0761c23: 有去來，無有起滅。如是則紫雲深處面面相，黃閣
0761c24: 簾垂時時得旨。何須把火重矚，始辯親疏。揮拳驀示，
0761c25: 方知直截。風來席上，冷澹一堂。雪滿山中，芳規萬古。
0761c26: 諸人還要識本來面目麼。揮拂子曰，曾記少年騎竹
0761c27: 馬，看看又是白頭翁。
0761c28: 解制上堂。平鋪蒲團疊起腳，直饒三世佛祖，也入作
0761c29: 無門。高捲布簾橫擔杖，任是德山臨濟，定要公驗分
0761c30: 明。若是追風良驥透，網金鱗，必然別資一路，何故
0762a01: 澤廣藏山，理能伏豹。
0762a02: 晚參。正月雨，二月雨，四十五日盡滂沱。弄泥團漢居
0762a03: 正位。也陞堂，也說偈，長行短頌悉周備。尋聲救苦現
0762a04: 他方，琉璃界內攙行市。度得癩狗去生天，糞箕埽帚
0762a05: 為授記。拄杖子出來道，和尚恁麼說話，爭奈諸方眼
0762a06: 何。師咄曰，你者木頭也敢向人天眾前插觜。惹得伎
0762a07: 死禪和，處處去說神說鬼。
0762a08: 師至廩山埽塔。瑞如監院請上堂。拈香。此一瓣香，空
0762a09: 劫以前栽就，大好山中攜來，供養我本山堂上洞宗
0762a10: 三十世蘊空忠祖老和尚。伏願為雲為蓋，普覆群機。
0762a11: 乃曰，短笻撥雨破寒煙，路出蒼崖斷石邊。忍凍梅花
0762a12: 依竹外，山雲山鳥舞階前。高有月，深有泉，突兀晴巒
0762a13: 影不偏。不是群峰爭比類，誰能得見此孤妍。所以道，
0762a14: 盡大地是真實人體，但向腳頭腳底蹋著祖翁田地。
0762a15: 收得原本契書，自能淬礪古今，陶鑄剎海，邈寫風光，
0762a16: 指揮大地。攀躋峭壁懸崖，俯摩蒼藤怪石。取之終古
0762a17: 以不禁，用之萬世而無盡。若只在三千里外觀瞻，白
0762a18: 雲影裏摸索，忽然煙嵐四市，猿鶴翩翻，未免心迷目
0762a19: 眩，懷疑生謗。山僧二十年於三吳兩浙，風風雨雨，水
0762a20: 水泥泥，穩蹋親躋，領略殆盡。今日登祖師之堂，陞祖
0762a21: 師之座，楖栗烏藤不見短長，古樣伽黎原無異色。雖
0762a22: 是上古風規，亦可為今時樞要。直得稱揚亦稱揚不
0762a23: 盡，讚頌亦讚頌難窮。豈可作等閒見聞。驀喚侍者曰，
0762a24: 祖師前添香著。
0762a25: 泉書記采天然木如意供師。小參。相識一片，相失萬
0762a26: 重。比曹家女美態雍容，非造物之化裁，豈五岳之靈
0762a27: 鍾。謾將狂吟作舞，能善用可以撼動穹峒。何須擊碎
0762a28: 唾壺，在知幾可以摧壞魔宮。乃和氣之蒸成，儼芝菌
0762a29: 之兆豐。實淳風之吹出，若彤雲之方雺。升於巖廊之
0762a30: 上，奉一人之尊崇。處於丘壑之間，啟千聖之遺蹤。等
0762b01: 秋月陰涼大地，並夏日爍破邪宗。指揮處花雨濛濛，
0762b02: 號令時符印雄雄。公輸難施其巧，郢人相顧不逢。本
0762b03: 色何能擬名，住山宜乎稱翁。如今拈在龍峰上，相佐
0762b04: 山僧振祖風。
0762b05: 上堂。月迥高空秋露垂，鴈聲嘹嚦過峰西。年來贏得
0762b06: 心無事，不用盲聾免是非。玄沙和尚，麻衣草履，無端
0762b07: 上平遠臺。一滑滑倒，至今無有人扶起。還有衲子肯
0762b08: 出隻手相扶持者麼。求人不如求己巳。
0762b09: 晚參。舉智門祚和尚因僧問曹谿路上還有俗談也
0762b10: 無。門曰，六祖原是盧行者。師曰，青原倒插荊。嘯峰師
0762b11: 兄墨歷師兄住院時，已巳發三枝新榦。南岳讓遷二祖
0762b12: 舍利塔，傳法堂。似石師兄已巳結搆了也。壽昌古佛門
0762b13: 下，子子孫孫東撐西拄。老智門雖則因事長智，要且
0762b14: 言說不到。山僧也下一轉語。設有人問曹谿路上還
0762b15: 有俗談也無，但對他道，菩提本無樹，明鏡亦非臺。者
0762b16: 裏見智門則易，見壽昌則難。具眼衲僧試檢點看。
0762b17: 上堂。九烏射盡，何須箭後有路。一翳猶存，難期坐享
0762b18: 昇平。驀拈拄杖卓一下，曰，薦得底，第一句第二句第
0762b19: 三句，句句通神。薦不得底，分三玄列五位，皆成賸語。
0762b20: 還有薦得者麼。放下杖曰，別是一家春。
0762b21: 寶方弟子大鑑等莊嚴受業師。思賢耆宿請上堂。古
0762b22: 佛堂中是誰親到。妙高峰頂那箇先登。若是不動步
0762b23: 者，縱能得然燈古佛摩頂記，猶屬依他。何況七日
0762b24: 週遮，始相見於別峰。雖然蹋破草鞋，未免功勳自墮。
0762b25: 所以青山嵂崒，巖花歷亂。鶯啼澗水潺湲，岸柳飄颺。
0762b26: 魚躍平疇綠野，淺種深耕，丹嶂層巒，重荷輕負。溶溶
0762b27: 春日，麗晴色於蒼松。疊疊春雲，散明霞於翠竹。故圓
0762b28: 覺經曰，居一切時，不起妄念。於諸妄心，亦不息滅。住
0762b29: 妄想境，不加了知。於無了知，不辨真實。又云，一切眾
0762b30: 生妄認四大為自身相，六塵緣影為自心相。正恁麼
0762c01: 時四大離散，六塵消殞，東山西嶺青，畢竟喚甚麼作
0762c02: 當人金剛不壞身相。良久，擊拂子一下曰，智者聞之
0762c03: 猛提取，莫待須臾失卻機。
0762c04: 晚參。舉趙州和尚因僧問道人相見時如何。州曰，呈
0762c05: 漆器。師曰，要識趙州麼。天下有心人，盡解相思死。天
0762c06: 下負心人，不識相思字。
0762c07: 寶輪弟子大御等莊嚴受業師。知予耆宿請上堂。師
0762c08: 卓拄杖曰，一擊忘所知，更不假修持。動容揚古路，不
0762c09: 墮悄然機。正當恁麼時，大鐘橫撞，法鼓轟闐，緇素交，
0762c10: 參人境雜遝。還作麼生說箇忘所知不假修持的句。
0762c11: 驀拈拄杖曰，拄杖子與我知公老宿同過去現在未
0762c12: 來三世諸佛，共入平等三昧。降神處胎。或現大身。或
0762c13: 現小身。或現尊嚴殊特。或現卑劣愚癡。或出家修道。
0762c14: 或梵行純一。或塵勞煩惱。或證果成道。或內密外現。
0762c15: 或權乘凡夫。或六度萬行。或淨佛國土。或滿足菩提。
0762c16: 或演壽量。或說本事。或一劫住無量劫。或無量劫住
0762c17: 一劫。或一義說無量義。或無量義說一義。或般涅槃。
0762c18: 或有餘。或無餘。或示同生死，入無生死。或無生死，示
0762c19: 入生死。或淨邊穢。或穢邊淨。皆是鏡花佛，事水月道
0762c20: 場。所以春山雲漫，春鳥丁東啼曉色。春晴雨過，春花
0762c21: 璀璨遍林巒。平疇綠展，盡露春光。叢林香布，咸繞栴
0762c22: 檀。於是彌勒世尊從睹史內院，打箇欠申曰，夢裏明
0762c23: 明有六趣，覺後空空無大千。驀喚大眾曰，還是覺時
0762c24: 語，夢時語。擊禪床曰，分明記取。
0762c25: 晚參。牛頭橫說豎說，不知有向上關捩子。且道如何
0762c26: 是關捩子。自代曰，也不較多。曰，也不較多，為甚百鳥
0762c27: 銜花相獻。曰，悔不慎當初。曰，悔不慎當初，魯祖經年
0762c28: 面壁，玄沙為甚要打五火杈。曰，只知入水求人，不覺
0762c29: 通身落井。如何是出井一句。代曰，依舊漁翁把釣竿。
0762c30: 普門大士開光上堂。師曰，看海雲雜沓，湧出洛伽之
0763a01: 尊花雨繽紛迎承慈悲之相八萬四千清淨寶目八
0763a02: 萬四千母陀羅臂豎拂子曰總從者裏出現何待雲
0763a03: 山高聳纔瞻寶髻巍峨翠靄叢芳始識身雲殊麗澄
0763a04: 秋波於眼裏列黛色於眉端河北驢鳴河南犬吠大
0763a05: 啟圓通盡十方世界吼遍吼擊遍擊動遍動震遍震
0763a06: 盡演妙音正當恁麼時大士神通願力悲心智慧盡
0763a07: 在諸人一念救苦心中顧左右曰作麼生是救苦心
0763a08: 合掌高聲曰南無觀世音菩薩。
0763a09: 晚參山僧數月以來同拄杖子從西天東土打箇之
0763a10: 遶並不曾遇著一箇明眼人拄杖子從傍曰難道釋
0763a11: 迦老子不是明眼達磨大師不是明眼山僧與他一
0763a12: 掌而退今問諸人畢竟那箇是明眼眾擬議輸與拄
0763a13: 杖子。
0763a14: 晚參道一句子諸人便妄想第二句總不開口又說
0763a15: 老漢少方便而今東西南北沸似湯不如囫圇傾出
0763a16: 果是久參高士必知機變後學初機好生緇素驀喝
0763a17: 一喝良久曰可惜許。
0763a18: 冰生禪座請上堂日面月面高低等見四智三身顯
0763a19: 用藏仁曉來寒色在松筠谷口梅花香噴盡十方世
0763a20: 界總是當人堅固身何須待洞庭波漲城南草青但
0763a21: 飽喫飯暖穿衣向野亭浦漵看歸鴈陣陣北征儘好
0763a22: 掉臂闊步毋論師子返擲象王縱行壽昌素嘗嬾性
0763a23: 開口便說無甚大喻小喻短偈長行見事便作無甚
0763a24: 一劫二劫證果修因都盧只有一句自然百物滋榮
0763a25: 驀以拄杖卓一下曰會麼靠拄杖曰令不虛行。
0763a26: 晚參豎起拳曰者一句子莫道諸人道不得山僧也
0763a27: 道不得三世諸佛道不得天下老和尚也道不得畢
0763a28: 竟作麼生父母所生口終不為汝說。
0763a29: 普門大士誕日撫州廣壽寺僊源禪座請上堂壽昌
0763a30: 家風從來種田博飯儘他諸方浩浩商量有句裏藏
0763b01: 鋒言前得旨任是紅旗閃爍甲馬單鎗按劍相待張
0763b02: 弓立等果然水洩不通鳥飛難度究竟總歸文明賀
0763b03: 聖朝而今十虛通暢七政旋乾人樂春風農耕壟畝
0763b04: 聲塵上也著到色法裏也透過莫道是雙眼直饒千
0763b05: 眼萬眼八萬四千眼悉歸正見莫道是兩手直饒千
0763b06: 手萬手八萬四千寶臂總成大化只要光剃頭淨洗
0763b07: 腳那管是榆楠木做周匝有餘天地懸隔有朝一日
0763b08: 蹋到汝水城畔擬峴臺前見樓閣凌霄鐘聲徹耳時
0763b09: 無論是觀音舉上藍舉始道山僧不欺人正恁麼時
0763b10: 因齋慶讚且歌一箇種田口號良久擊拂子曰春雲
0763b11: 醉雨勒春寒春鳥啼花春未殘春壟人歌春事急春
0763b12: 庄處處薦春盤。
0763b13: 上堂拆東籬補西壁理長則就撦公被蓋婆腳事寬
0763b14: 則圓拈燈籠入佛殿裏撞著陳如尊者道去則名客
0763b15: 住名主人未審掌亭人姓甚麼投子道底。
0763b16: 上堂鳧脛短鶴脛長松本直棘本曲然於一一法依
0763b17: 根葉分布脫襪打眠板響喫粥者裏若分賓主不得
0763b18: 祖師已巳歸西竺還有分得賓主者麼合笑不合哭。
0763b19: 晚參肉重千斤智無銖兩雪峰火爐大趙州腳板闊
0763b20: 衲僧家耳裏著得四海水眼裏放得須彌山袈裟裏
0763b21: 草鞋處處到來因甚青州布衫不會還有會得底出
0763b22: 來商量看如無鄉村四月閒人少才罷蠶桑又插田。
0763b23: 上堂一切數句非數句與我靈覺何交涉拄杖子穿
0763b24: 過髑髏且道山河大地與諸人是同是別常因送客
0763b25: 處記得別家時。
0763b26: 晚參舉風穴在郢州衙內上堂曰祖師心印狀似鐵
0763b27: 牛之機去即印住住即印破秪如不去不住印即是
0763b28: 不印即是時有盧陂長老出曰某甲有鐵牛之機請
0763b29: 師不搭印穴曰慣釣鯨鯢沉巨浸卻嗟蛙步蹍泥沙
0763b30: 陂佇思穴喝曰長老何不進語陂擬議穴打一拂子
0763c01: 曰還記得話頭麼陂擬開口穴又打一拂子牧主曰
0763c02: 信知佛法與王法一般穴曰太守見箇甚麼道理牧
0763c03: 主曰當斷不斷反招其亂穴便下座師曰盡謂風穴
0763c04: 擐三玄戈甲施四種主賓盧陂縱有七事隨身也遭
0763c05: 擒下殊不知機不密而謀露慮不遠而憂臨盧陂固
0763c06: 不足論老大風穴亦被俗漢覷破當時待牧主道當
0763c07: 斷不斷反招其亂便好一喝不但見方外人風規高
0763c08: 出一籌亦知祖師心印別有長處。
0763c09: 上堂第一句第二句第三句一一分明重為舉似者
0763c10: 裏會得鐘樓上念讚床腳下種菜現成活計者裏不
0763c11: 會虎咬大蟲蛇吞鱉鼻無本可據且道西方日出卯
0763c12: 是第幾句瞥瞋瞥喜。
0763c13: 晚參識得一萬事畢你諸人盡是無事人驀豎起拳
0763c14: 頭曰且道喚者箇作甚麼自代曰不勞再三。
0763c15: 小參執之失度必入邪路放之自然體無去住東西
0763c16: 南北無往不遇逢險架橋就水設渡夏后氏以松殷
0763c17: 人以柏周人以栗使民戰栗無數懵懂癡人盡道古
0763c18: 人爭樹不爭樹是何故副墨之子不會問之洛誦之
0763c19: 孫洛誦之孫不知汝等還知麼擊禪床一下曰千年
0763c20: 田八百主。
0763c21: 晚參餧驢餧馬車載斗量不盡透水透沙從教鹽醬
0763c22: 隨宜換卻人眼睛底拈放一邊驀豎拳曰者裏道一
0763c23: 句看復揮案曰放過一著。
0763c24: 上堂聖人無己巳靡所不己巳自南自北自東自西牛溲
0763c25: 馬渤土塊乾屎隨緣認得性無瞋亦無喜雖然布袋
0763c26: 和尚向十字街頭等箇人且道畢竟是誰咄曰石敢
0763c27: 當前問路底豈不是你。
0763c28: 上堂本末須歸宗尊卑用其語阿耨四河水滔滔流
0763c29: 未已巳心外無法身心一如大而化之之謂聖聖不知
0763c30: 之謂神昨日魯三郎妻得曹家女諸人若也不信但
0764a01: 看狙公賦芧。
0764a02: 上堂三世諸佛歷代祖師與諸人起居食息未嘗少
0764a03: 間有時也動地放光有時也全提向上只是諸人情
0764a04: 存向背見處偏枯未免事事打做兩橛頭頭喪失本
0764a05: 真今日還是用那一員尊宿相為好若用德山臨濟
0764a06: 又道是盲枷瞎棒若用洞山雲居又道是葛藤籠絡
0764a07: 若用溈山法眼又道是指東話西畢竟用那箇始得
0764a08: 用盡自己巳心笑破佗人口。
0764a09: 上堂秋山雲外老秋樹月中分四顧何寥廓此情與
0764a10: 孰論乃高聲喚曰門外犬吠聲有讀書人來報。
0764a11: 晚參一葉落天下秋德山臨濟因甚開口不得忽有
0764a12: 箇衲僧出來道和尚也是賊過後張弓許他是箇了
0764a13: 事漢。
0764a14: 晚參萬法歸一一歸何處一僧出作禮師與一踏曰
0764a15: 下坡不走快便難逢便歸方丈。
0764a16: 上堂霜黃木落山山盡露秋容風急天高處處惟看
0764a17: 鴈字是法住法位世間相常住者裏眼不透青黃耳
0764a18: 不騎聲度帶累寒山子十年歸不得忘卻來時路。
0764a19: 上堂正說知見時知見即是心當心即知見知見即
0764a20: 如今深沙神與地神相鬥不勝鼓一陣黑風將四大
0764a21: 部洲一時遮障了也拄杖子傍觀不忿劈空一棒直
0764a22: 得虛空粉碎大地平沈汝諸人還知麼兩重公案。
0764a23: 晚參若論此事山僧未開兩片皮汝諸人向甚麼處
0764a24: 噉咂便歸方丈。
0764a25: 晚參我若向上提持你者一隊總是涅槃堂裏漢只
0764a26: 得隨汝顛倒知見喚三作五指鹿為馬驀拈拄杖卓
0764a27: 一下曰者箇畢竟從何而起眾擬議曰不勞再勘。
0764a28: 晚參騏驥追風本是汗血種性大鵬運海好看作者
0764a29: 神奇豈同盲龜跛鱉箇箇循途守轍盡大地是箇轉
0764a30: 身句道得著底洗腳上船不費餘力更或擬議未免
0764b01: 奔馳南北如何是轉身句眾無對拽拄杖便趁。
0764b02: 上堂東頭買貴碌磚瓦礫價等連城西頭賣賤照乘
0764b03: 夜光低並糠秕貴賤得宜市利常例貴賤失準理有
0764b04: 損益於佛法中作麼生辨得失誰人識此意令我憶
0764b05: 南泉。
0764b06: 上堂通其變使民不倦普請金剛鑄鐵券墮其肢黜
0764b07: 其明鑿殺混沌是何人子順於父臣奉於君要使兒
0764b08: 孫足下行還有擺手出章江者麼丈人荷蕢子路問
0764b09: 津。
0764b10: 晚參舉南泉和尚因僧侍立次泉顧視之其僧便合
0764b11: 掌泉曰太僧生僧便叉手泉曰太俗生師曰合掌太
0764b12: 僧生叉手太俗生合與不合間二宜免愛憎由也得
0764b13: 升堂愚魯在曾參堪笑老臊胡日午打三更。
0764b14: 薦正藍旗大將軍呀賴請上堂問百骸俱潰散一物
0764b15: 鎮常存那箇是常存的性師卓拄杖曰無別物曰是
0764b16: 知山色溪光無非清淨妙體師曰莫依他曰秪如薦
0764b17: 拔一句又作麼生道師曰分明記取曰恁麼則一雨
0764b18: 普滋三草二木去也師曰識得拄杖子麼乃曰盡道
0764b19: 拈斷梗蓬蒿可以破塵破的以殘甓瓦礫將去固壘
0764b20: 封關直得金鏃馬前落路分箭後雲影纛後懸機透
0764b21: 刃先阿那箇不是高扶舜日廣布堯仁難免躡趑趄
0764b22: 於步履含擬議於辭端如今東西南北總屬國王水
0764b23: 上塵剎浮幢皆為妙體遮那何須轉山河大地歸自
0764b24: 己巳亦不必轉自己巳歸山河大地要知殺人不眨眼底
0764b25: 將軍便是成佛有餘的漢子而今空王俸也不消食
0764b26: 鴈傳書也嬾去看壯氣歸山川忠心昭日月灑灑落
0764b27: 落無蔽無虧始是無依道人之母既不隨類居墮又
0764b28: 肯撲在人天位中雖然如是畢竟作麼生驀喝一喝
0764b29: 曰三十年後有明眼人註破。
0764b30: 薦正藍旗纛章京車不代鑲藍旗纛章京安捺請上
0764c01: 堂三日前古廟香爐去三日後一條白練去正恁麼
0764c02: 時雲蒸霞蔚日照天臨鶯啼綠樹岸柳搖煙人臥玉
0764c03: 樓山花散綵也不消奪人不奪境也不消奪境不奪
0764c04: 人王令既行野老謳歌謝閒名於塵表紀勳業於鼎
0764c05: 鐘以智遣惑誰不委知以智遣智幾能搆得所以古
0764c06: 人道盡十方世界是箇真實人體凡愚聖智生死涅
0764c07: 槃畢竟向甚麼處著驀以拂子擊禪床曰者裏緇素
0764c08: 得明三世諸佛在諸人腳底者裏承當不下諸人在
0764c09: 山僧腳底良久復顧視左右曰逢人但恁麼舉。
0764c10: 薦正白旗夸蘭大賓畢請上堂相隨來也邈畫難成
0764c11: 不是同氣相求爭見風高古策所以把手教人行不
0764c12: 得為人自肯乃方親金針雙鎖備古錦以含春玉線
0764c13: 平牽湊天機而協律盡去驅識情於緣慮之表乾豈
0764c14: 能盡泯見聞於聲色之端喜猶不忘兆五五在明暗
0764c15: 之前列三三處偏正之後到者裏覿露堂堂也須高
0764c16: 著眼看復擲拂子曰分明記取。
0764c17: 薦正紅旗纛章京王國柱請上堂一舉不再舉今已巳
0764c18: 重舉一見不復見今已巳繼見果然七事隨身待有伴
0764c19: 即來要立一塵家國無功不處偃三玄甲冑息五位
0764c20: 戈矛打起禾山鼓驗取雲門普何須三變淨土始闡
0764c21: 玄詮九轉還丹方騰霄漢所以趙州和尚曰有時拈
0764c22: 一莖草作丈六金身用有時拈丈六金身作一莖草
0764c23: 用遇緣即宗不分是主是賓饑不擇食管甚子饅
0764c24: 頭若得生機至真不妨且圓前話於是彌勒菩薩從
0764c25: 睹史內院聞說此話拖出箇布袋呵呵大笑且道佗
0764c26: 笑箇甚麼莫待當來。
0764c27: 聞龍華忍和尚示寂廬山金竹坪上堂撐東一枝忽
0764c28: 折摧愁斷春風不敢吹八臂那吒負不起六鼇載去
0764c29: 海山悲不須悲銀碗盛雪混莫及鳳宿龍巢類難齊
0764c30: 小魔拍手大魔笑打鼓普請為報知雖然如是涅槃
0765a01: 與生死畢竟作麼生辨別汝等諸人若辨得古人底
0765a02: 眼目處生滅而不被生滅之所轉其或未然齊到龍
0765a03: 華和尚座前為汝註破。
0765a04: 晚參舉汾陽和尚因僧問如何是祖師西來意汾曰
0765a05: 青絹扇子足風涼師曰快便如風圓轉似水汾陽老
0765a06: 人秪知敏於事而不慎於言壽昌即不然設有人問
0765a07: 如何是祖師西來意但道今日熱如昨日。
0765a08: 晚參多言多慮轉不相應絕言絕慮無處不通大小
0765a09: 祖師好與三十棒何故莫將支遁鶴喚作右軍鵝
0765a10: 解夏小參燈籠騎佛殿出山門光不透脫露柱著靴
0765a11: 衫入淨瓶見處偏枯若是體露金風諸人慣得其便
0765a12: 至於水落石出飛猿嶺下有一句子汝等作麼生道
0765a13: 良久曰立秋當種豆白露好鋤茶。
0765a14: 師至延津訪舊歸小參交劍潭奔濤澎湃龍門石怪
0765a15: 險萬狀山僧一艇隨流快捷若風昨從飛猿嶺過踢
0765a16: 碎玄沙腳指底石頭謂山僧曰和尚出入俱從此道
0765a17: 過玄沙和尚有一則公案何不為天下人拈卻山僧
0765a18: 對他道如今四海平如鏡行人莫與路為讎。
0765a19: 結制上堂高高堆滿滿擔潑狼潑籍一手抬一手搦
0765a20: 卷舒隨宜百草頭上橫踐豎蹋縱意施為有甚麼遮
0765a21: 障諸人有甚麼礙塞諸人管他壁壘高低爐灶冷熱
0765a22: 壽昌者裏大開著門從來易見難識拄杖子從傍曰
0765a23: 和尚恁麼為人只恐土曠人稀相逢者少山僧咄曰
0765a24: 你者漢一向強作主宰若是一等孟八郎漢靠著你
0765a25: 撐門拄戶將謂你有多少伎倆山僧今日若不放過
0765a26: 好與三十且問汝諸人還是賞他是罰他良久曰消
0765a27: 得恁麼。
0765a28: 晚參山僧前日有箇省力句要向諸人道只為舌頭
0765a29: 痛今日舌頭好又忘卻了也汝諸人還有為山僧代
0765a30: 得一轉語麼若道得不獨顯叢林有人且見壽昌門
0765b01: 下令不虛行首座曰和尚萬福師曰者是第二句玉
0765b02: 山曰和尚未出方丈前已巳道過了也師曰者是第三
0765b03: 句復顧左右曰分明記取。
0765b04: 上堂黃葉曉霜堆驛路小橋臥柳集寒鴉野亭柱壁
0765b05: 多書字風捲遊絲骨落花高高處蒼松倚怪石低低
0765b06: 處淺水湧汀沙風吹釣艇橫雨打茅屋斜盡道境在
0765b07: 人中言外得旨自然頭頭到家似如此會去錯過了
0765b08: 車大蓮花有者道白雲盡處是青山行人更在青山
0765b09: 外雖然說到難免好境被眼遮汝但過得壽昌橋蹋
0765b10: 著石頭路管他是向上向下毋論東寺師叔西山耆
0765b11: 闍三箇柴頭成品字交肩相過參學事畢竟是無差
0765b12: 步步相隨勝似露地白牛車大眾釋迦老子道此處
0765b13: 深固幽遠無人能到既無人能到是誰知深固幽遠
0765b14: 卓拄杖曰看腳下。
0765b15: 晚參天下老師盡說有第一句第二句第三句殊不
0765b16: 知盡大地總是諸人正句纔起心思慮便見有百八
0765b17: 句不可說句直饒不起心思也沒交涉畢竟如何卓
0765b18: 拄杖曰收。
0765b19: 晚參山僧二十年覓一箇不被物轉的不可得何況
0765b20: 有能轉物底縱拈得老人石擲向他方世界只成箇
0765b21: 此無彼有何能得泯然自盡諸人且道如何是泯然
0765b22: 自盡底句擊禪床一下曰春來草自青。
0765b23: 晚參六耳不同謀三人證龜成鱉達磨航海而來依
0765b24: 舊春寒秋熱致令後代兒孫箇箇循途守轍反道少
0765b25: 林有妙訣。
0765b26: 除夕小參舉僧問石門和尚年窮歲盡時如何門曰
0765b27: 東村王老夜燒錢師曰古人恁麼荅話不但奢而不
0765b28: 儉要且惹起閒神野鬼多少妄想設有人問壽昌年
0765b29: 窮歲盡時如何但對他道野老敲盆歌臘盡兒孫拍
0765b30: 扳和蠻腔復曰山林燈火照岩叢夜色沉沉古寺鐘
0765c01: 莫謂東風不相識梅花璀璨露春容。
0765c02: 上堂日月杖頭挑照盡體無依袈裟裏草鞋無間功
0765c03: 不立夜明簾外空劫今時雙彰明月堂前正偏混融
0765c04: 獨舉秪如樞密不得旨閫外化權畢竟是誰制令曰
0765c05: 逢人不得錯舉。
0765c06: 臨川南源寺新戒永球等請上堂壽昌老子遺下者
0765c07: 一柄鋤頭雖是式樣不合時宜能操持者管取受用
0765c08: 無盡山僧二十年全得渠力不但能種植靈苗并可
0765c09: 以鋤邪輔正可以降伏魔怨可以撐拄門戶而今南
0765c10: 隴北疇東坡西畬盡長嘉穗山拔崒以蒸雲水澄渟
0765c11: 而涵碧目前總是祖翁田地又何嘗有一絲毫瞞昧
0765c12: 著諸人又何嘗有一寸尺不與諸人同受用每歲成
0765c13: 冬藏之候唱村田樂不拘小律高腔只要應時及節
0765c14: 惟有者柄骨董鋤頭今日不妨拈出汝等俱是他州
0765c15: 外縣來的聞見異常欣慕殊勝復舉起拄杖子曰崑
0765c16: 崙瀛洲翻轉後貴在吾人用意良。
0765c17: 晚參神奇化于爛腐智巧出自愚魯達磨冷坐九年
0765c18: 二祖斷臂良苦要見古人風規也須踐他步武欲得
0765c19: 急切相應明朝臘月十五良久擊禪床曰三握髮三
0765c20: 吐哺。
0765c21: 成道日戒弟子等誾請上堂夜來星月燦晴虛霜氣
0765c22: 凌凌滿佛廬床薦旋鋪粳稻草鼾眠不覺日當禺紛
0765c23: 紛開眼皆說夢閉目存神免歎吁妄想智慧兩何屬
0765c24: 佛與眾生果悟迷以故打鼓為告報大家莫作屋中
0765c25: 愚雖然如是釋迦老子於正覺山前明星現時悟道
0765c26: 今日黃龍峰下赤日當空汝等諸人又悟箇甚麼者
0765c27: 裏見得定把得住管保汝等天上天下卓拄杖下座。
0765c28: 
0765c29: 
0765c30: 觀濤奇禪師語錄卷第四
