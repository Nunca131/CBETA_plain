0655a01: 即非禪師全錄卷之七
0655a02: 門人明洞性安性節明覺明幢仝編
0655a03: 機緣
0655a04: 僧問十二時中如何用心師云使得十二時進云十
0655a05: 二時如何使師云不妨如是用心。
0655a06: 侍者久立次師云汝卻郤惺惺者云某甲從來不曾睡
0655a07: 師云汝猶寱語在者便走出師休去。
0655a08: 師問僧云甚處來僧云碓米來師舉墨云這個還碓
0655a09: 得白麼僧無對師云遇著嶺南人不得嶺南信。
0655a10: 居士問如何是道師云縱橫十字士云恁麼去時如
0655a11: 何師云十個行來九個錯士禮拜師云下坡不走快
0655a12: 便難逢。
0655a13: 僧展具問云喚作雪峰長老又是黃檗首座且道禮
0655a14: 拜那一個即是師云天上無雙日僧便禮拜師云伶
0655a15: 俐衲僧。
0655a16: 僧問臘月三十日到來和尚作麼生師云今日寒似
0655a17: 昨日進云棒如雨點喝似雷奔還供養得閻鬍子也
0655a18: 無師云恐他消受不得僧禮拜師云二十棒自領出
0655a19: 去。
0655a20: 僧問如何是龜毛拂師云穿卻郤汝鼻孔進云鼻孔也
0655a21: 無穿個甚麼師云汝向甚處出氣僧無語師打云與
0655a22: 汝半邊。
0655a23: 師到客堂看單堂主云客來須看賊來須打只如客
0655a24: 賊俱來時如何師攔胸把住云賊賊主云作家作家
0655a25: 師送開云再犯不容。
0655a26: 問如何是佛師云路頭石敢當進云某甲不會師云
0655a27: 蹉過幾多人僧禮拜師云切忌磕著。
0655a28: 僧問某甲愚迷乞師直指師云闍黎曲來多少時僧
0655a29: 云豈無方便師云方便久矣僧禮拜起立師云適來
0655a30: 曲而今直。
0655b01: 僧呈偈師閱至摩尼光燦爛遂徵云是青光紅光耶
0655b02: 赤白黃光耶僧杜口師云還我摩尼來僧又杜口師
0655b03: 云原來是個泥彈子叱出。
0655b04: 僧問文殊為甚出女子定不得師云是非不到釣魚
0655b05: 處進云罔明為甚出得女子定師云榮辱常隨騎馬
0655b06: 人僧云謝師答話師云拶。
0655b07: 居士問陸兵水兵俱向菩薩許愿求勝未審菩薩赴
0655b08: 那一人愿師云一錫解兩虎。
0655b09: 問牛頭未見四祖為甚百鳥銜花師云踏佛階梯進
0655b10: 云見後為甚不銜花師云無棲泊處進云如何有正
0655b11: 幹傍出師云春色無高下花枝自短長。
0655b12: 師因侍者掀缽盍蒸氣成水流下師問云缽盍水從
0655b13: 何生答云從熱氣生師云熱氣從何生答云從無陰
0655b14: 陽處生師云既無陰陽作麼生答云若問無陰陽某
0655b15: 甲下堂喫飯去師云你喫飯處是有陰陽地侍者作
0655b16: 禮便行師休去。
0655b17: 僧問一口氣不來時如何師云與汝一貼返魂香僧
0655b18: 擬議師便打僧一喝師云且喜活來。
0655b19: 問南泉斬貓意旨如何師云劍刃翻身有幾人進云
0655b20: 趙州戴艸鞋出去是何意旨師云貍奴頭角猶在僧
0655b21: 踊躍禮謝而退。
0655b22: 師垂語云明知四大五蘊是生死根本為甚入此皮
0655b23: 袋一僧云如龍得水似虎靠山師云山崩冰竭時如
0655b24: 何進云別有一乾坤師云未在。
0655b25: 師一夜問大眾云聞聲悟道見色明心鐘是聲喚甚
0655b26: 麼作道燈是色心作麼生明一僧答云滿眼非色滿
0655b27: 耳非聲師云非色非聲是個甚麼進云十目所祝十
0655b28: 手所指師云非聲非色指視個甚麼僧無語師云好
0655b29: 與六十棒。
0655b30: 僧問如何是祖師西來意師云獨足人騎三腳驢。
0655c01: 師同僧觀彌勒畫像僧云這老漢布袋放不下師云
0655c02: 不是放不下只是無人承當僧云何不分付某甲師
0655c03: 云恐汝負荷不起僧云莫壓良為賤師拈杖僧便走
0655c04: 師笑云知你荷不起。
0655c05: 僧問明知四大五蘊是生死根本為甚麼入此皮囊
0655c06: 師云探珠不離泥僧作禮而退。
0655c07: 問淨名丈室納得三萬二千獅子座未審和尚丈室
0655c08: 容得多少師云山僧這裏只得一個僧云許多聖賢
0655c09: 向何處敷坐師云靈山一會都無欠剩僧作禮師云
0655c10: 汝不是個中人。
0655c11: 問牛過窗櫺為甚尾巴過不得師云滿地落花春已
0655c12: 過綠陰空鎖舊莓苔。
0655c13: 問世尊忉利宮下來栴檀像亦出迎此理如何師云
0655c14: 水底金烏天上日。
0655c15: 師問知藏年多少藏云年六十師云主人翁年多少
0655c16: 藏云不會師云恁麼則不與汝同條生藏云類不齊
0655c17: 師云知汝是曹洞兒孫。
0655c18: 解制普茶次數僧競出問話師約住逐一勘之遂問
0655c19: 一僧云聖制九旬今已滿心空及第事如何僧云三
0655c20: 級浪高魚化龍師云試拿雲擭霧看僧云遇飯喫飯
0655c21: 遇茶喫茶師打云猶欠牙爪在。
0655c22: 又問一僧云心空及第事如何僧云師姑元是女人
0655c23: 做師云如何是丈夫事僧云請和尚證明師云證明
0655c24: 個甚麼僧一喝師打云未是丈夫事進云莫瞞某甲
0655c25: 好師云瞞盡天下人豈特闍黎一個。
0655c26: 又問一僧云心空及第事如何僧云楖栗橫擔不顧
0655c27: 人直入千峰萬峰去師云忽遇拗折拄杖截斷路頭
0655c28: 汝又作麼生僧云某甲從今不進語師打云且莫艸
0655c29: 艸匆匆。
0655c30: 又問一僧云心空及第事如何僧云空手來空手去
0656a01: 師云恁麼則勞而無功僧云本來無一物師云無物
0656a02: 亦是物僧擬議師打云更買艸鞋始得。
0656a03: 又問一僧云心空及第事如何僧云會不會都來是
0656a04: 錯師云如何得不錯去僧云未出胎時及第了師云
0656a05: 又入此保社作麼僧擬議師云知汝錯會僧作禮維
0656a06: 那鳴擊謝茶師便歸方丈。
0656a07: 僧問如何是狗子佛性無師云禍不入慎家之門。
0656a08: 僧問如何是無位真人師云築著磕著。
0656a09: 一日象山和尚過訪師云老兄萬福否山云托庇師
0656a10: 云不敢山云一夏甚熱無位真人熱否師云老兄甚
0656a11: 處曾與無位真人相見山云側眼見廬山師云真個
0656a12: 熱心人。
0656a13: 一晚師同象山和尚雪軒對坐山云蟬聲噪晚風是
0656a14: 甚麼境界師云大士來也山云請大士相見師云老
0656a15: 兄作禮著山云蚯蚓過東海師云大似不肯禮拜山
0656a16: 云一翳在眼空花亂墜師云大士去了山呵呵大笑
0656a17: 師云蚯蚓聲山云解跳師亦呵呵起去。
0656a18: 化林鶴摶二上座自福嚴至師問二人曰子歸就父
0656a19: 時如何鶴默然拱立化答曰慚愧來遲師云此是途
0656a20: 路邊事到家一句作麼生進云相見如初師云念子
0656a21: 遠來各放三十棒俱作禮而退值象山木和尚在坐
0656a22: 乃問師云師資相會時如何師云一合相不可得木
0656a23: 云可得時如何師云世諦在木云不可得時如何師
0656a24: 云有道在木休去。
0656a25: 師見木和尚穿紙衣遂問云如何是紙衣下事木云
0656a26: 綿密不通風師云此是古人道的木云我用得快師
0656a27: 云我則不然木云兄又作麼生師云一捏便露骨木
0656a28: 默然。
0656a29: 偶聞林中眾鳥和鳴師云鴉鳴雀噪是甚語言山云
0656a30: 妄想中說夢話師喚侍者云熱茶端一甌請象山和
0656b01: 尚山云又是說夢話師云且喜老兄惺惺山云又是
0656b02: 說夢話師云大不惺惺山云又是說夢話師云老兄
0656b03: 真是夢漢山云知則較些些師云此亦夢話山云隨
0656b04: 人腳跟轉師云話頭也不識二師呵呵大笑而起。
0656b05: 僧問師舉密雲老和尚上堂云禪不用參理不用會
0656b06: 莫是無禪可參無理可會麼師云未是汝境界進云
0656b07: 老和尚又云單單不用瞌睡莫是三祖云眼若不睡
0656b08: 諸夢自除麼師云汝又白日寱言進云和尚上堂別
0656b09: 云禪任他參理任他會莫是通身是禪理麼師云汝
0656b10: 為甚又被禪理縛殺進云師又別云待他瞌睡送個
0656b11: 枕頭莫是了取平常心是道饑來喫飯飽來眠麼師
0656b12: 云喚甚麼作平常心又作麼了僧禮拜師云饑餐渴
0656b13: 飲渾閒事不是飽參人不知。
0656b14: 優婆姨問如何是道師云禮佛去進云如何是佛師
0656b15: 云禮拜著姨一喝師云喝汝爹喝汝孃姨無語師便
0656b16: 喝姨轉身一匝拍掌展手師云醜伎倆姨禮拜而退
0656b17: 師問鶴摶侍者日午也未答云纔打三更師云我為
0656b18: 甚不聞摶云和尚莫妝聾作啞師休去。
0656b19: 師因侍者問云和尚要喫何物師云我要喫佛祖心
0656b20: 肝者準前露胸云請和尚下口師云是則是猶隔一
0656b21: 膜在者無語師便掌。
0656b22: 僧參次師問云到此幾日僧云二十日師云如何是
0656b23: 不涉途程一句僧云直透萬重關師云猶涉途程在
0656b24: 親切道一句僧擬議師便打。
0656b25: 高力居士重來拜別師問曰前向甚麼處來今向甚
0656b26: 麼處去道得來去分明不孤一會居士云來來去去
0656b27: 無二路師曰此會不虛善為道路。
0656b28: 肥前信士參竟自敘昔日騎馬過橋墮水有省恨無
0656b29: 知識證明今遇和尚請為開示師云何不重騎鐵馬
0656b30: 上高樓士便喝師云此一喝是賓是主士無語師咄
0656c01: 云強作主宰士禮拜而退。
0656c02: 師問高泉法姪汝和尚萬福否泉云今日親到聖壽
0656c03: 師曰不謬為黃檗肖子泉禮拜云謝和尚證明師休
0656c04: 去。
0656c05: 一日高泉侍立次師云智過于師方堪傳授如何是
0656c06: 超師之智泉云黑漆桶師云為何不放光泉云只恐
0656c07: 爍破和尚面門師云爭奈山僧無面目何泉禮謝師
0656c08: 休去。
0656c09: 師一日閱高泉槁有而今覿面難迴避得報恩時且
0656c10: 報恩之句乃徵云如何是報恩一句泉云一棒打殺
0656c11: 師云得恁麼忤逆云蒼天蒼天師云放汝三十棒。
0656c12: 侍者進小食師云大眾有麼者云俱有師云汝有麼
0656c13: 者云亦有師拈扇子云這個為甚沒有者云某甲放
0656c14: 下了也師云做得侍者。
0656c15: 高泉病師至單前問云如何是祖師西來意泉云某
0656c16: 甲頭痛不能說師云汝口不痛泉云一口無兩舌師
0656c17: 云幾被舌頭瞞便轉身。
0656c18: 師因緇素求字甚煩乃撲破圖書信士問圖書有何
0656c19: 過和尚撲破師云要人識取無文印。
0656c20: 石香同諸居士參謁師留坐香云雨聲泉聲聒和尚
0656c21: 耳師云山野未嘗聞香默然師云居士入得觀音理
0656c22: 門香唯唯良久又云請和尚為弟子洗泥師云若為
0656c23: 洗泥泥本無體若為洗體體本無泥要山野洗個甚
0656c24: 麼香云和尚早已清淨了也師云點。
0656c25: 僧問如何藏身處沒蹤蹟師云苔封古路無人到進
0656c26: 云如何是沒蹤蹟處莫藏身師云月鎖梧桐鳳不棲
0656c27: 問淨法界身本無出沒為甚世尊今日降生師云月
0656c28: 在波心說向誰進云四十九年未嘗談一字一大藏
0656c29: 教向甚處得來師云世尊舌頭方。
0656c30: 僧問如何是道師云側耳側耳進云和尚只道一半
0657a01: 師云全道看僧擬議師便打。
0657a02: 僧問世尊拈花意旨如何師云渾圇劈不破進云迦
0657a03: 葉微笑又作麼生師云撲鼻更馨香。
0657a04: 居士問劫火蔓延數千人家佛神不救慈悲何在師
0657a05: 云要人共上白牛車進云大小寺院焚去十餘獨貴
0657a06: 剎無恙和尚莫是四禪中人否師云我不從人天來
0657a07: 進云畢竟向何處來師云佛祖行不到處來居士禮
0657a08: 謝而退。
0657a09: 居士問弟子心不貪財見則愛之如何師云見得思
0657a10: 義又云弟子心不著色見則好之如何師云非禮勿
0657a11: 動。
0657a12: 僧問道如何悟師云擊火須用手其僧有省。
0657a13: 僧問萬法歸一一歸何處師云滿口道著。
0657a14: 一日風打門曇璲云好大風師云風從何來璲關門
0657a15: 云風路塞了師云未是好手璲云如何是好手師云
0657a16: 拏住狂風剝了皮璲云忽遇八面來時如何師便打。
0657a17: 僧問如何是徹骨徹髓一句師云秤鎚捏出汁。
0657a18: 問清淨本然云何忽生山河大地師云額頭邊薦取。
0657a19: 僧問承聞徑山費老和尚茶毘得舍利無數有諸師
0657a20: 云有進云四大與五蘊俱空舍利從何而有師云今
0657a21: 日好雪。
0657a22: 問人間無水不朝東因甚黃河向北流師云為緣壯
0657a23: 帝居。
0657a24: 師宿諫早僧來參問云既是諫早為甚月出師云三
0657a25: 光轉法輪進云轉後如何師云清光何處無。
0657a26: 師至神通院高傳都寺寂峰禪德領大眾參師問云
0657a27: 個個鼻孔相似還有遼天的麼一僧云某甲不敢妄
0657a28: 想師云好與三十棒進云此恩超于父母師云知則
0657a29: 得眾僧無語師一喝。
0657a30: 師觀園次遵道禪德指大樹云前日被大風吹倒師
0657b01: 云還有無根樹吹不倒的知麼道無語。
0657b02: 師至肥州見瘦人乃問眾云既曰肥州為甚有瘦人
0657b03: 眾下語不契。
0657b04: 僧參問云某甲初出家求師開示師云此去洛陽一
0657b05: 千里進云求師委曲師云你自委曲直會去好僧禮
0657b06: 退。
0657b07: 信士參問云弟子禪理不通求師開示師云今早天
0657b08: 晴士禮拜云求師叮嚀師云叮嚀損君德無言終有
0657b09: 功。
0657b10: 信士參云求師開示師云雨後數峰青士禮拜師云
0657b11: 切莫眼花。
0657b12: 信士參問云弟子今春參拜老和尚蒙開示應無所
0657b13: 住而生其心話請問和尚還有別句也無師云鳥鳴
0657b14: 山更幽士無語良久又問云弟子一切無心因初發
0657b15: 心未審無心從何而住師云既是無心從何發心士
0657b16: 云今日十四師云今日事作麼生士云今日是今日
0657b17: 師云你只會今日未會發心士禮謝而退。
0657b18: 中秋寓開善寺豐主源捨遺來參師問云靈山話頭
0657b19: 還記得麼主微笑師云一念圓明無古今主云秋夜
0657b20: 長江雲自淨滿天明月印波心師云且喜居士不忘
0657b21: 付囑主禮而退。
0657b22: 玄周醫士問如何是要津師云一囊藥貯太和春。
0657b23: 僧問云如何是道師云你向甚處來進云來處來師
0657b24: 云記取路頭。
0657b25: 僧問如何是祕師云開口即錯進云如何是密師云
0657b26: 密在汝邊。
0657b27: 一早眾鳥喃喃師問自勝云鳥說甚麼話勝云念無
0657b28: 字經師云經頭甚麼字勝云無字師云瞞語漢。
0657b29: 寓伊藤又館舍見老和尚像師拈香禮拜畢向自勝
0657b30: 云老和尚已巳相見了我回去罷勝云和尚日日相見
0657c01: 遲了八刻師云恁麼則我更不去也勝無語師云是
0657c02: 汝蹉過莫道我遲。
0657c03: 信士問如何是文武佛之三一貫舉揚去師作此
0657c04: 圓相云會得其中端的旨一江秋水碧連天。
0657c05: 信士問如何是王法佛法一般師云眼中瞳子面前
0657c06: 人。
0657c07: 侍者問云古帆未掛時如何師云昨夜津和宿進云
0657c08: 古帆已巳掛時如何師云順風到洛陽進云如何是不
0657c09: 涉途程一句師云鷂子過新羅。
0657c10: 碧崖於蓆上拈一莖髮師云此是降魔杵崖云在師
0657c11: 分上則得師云恐你提不起崖云雖然提不起卻郤放
0657c12: 得下師打一扇。
0657c13: 侍者問如何是舟中境師云款乃一聲山水綠進云
0657c14: 如何是境中人師云孤舟臥月明進云如何是人境
0657c15: 外一句師云登岸向汝道。
0657c16: 師因雨泊命眾定香侍坐至香畢問云古人立雪汝
0657c17: 等坐雨是同是別眾各下語皆不契師又云我不望
0657c18: 汝等斷臂只要汝等斷心且道心作麼生斷碧崖答
0657c19: 云本自無繫何斷之有自勝答云智劍斬無蹤師云
0657c20: 汝等說得道理。
0657c21: 師臥次侍者問云古帆未掛時如何師云山僧困進
0657c22: 云古帆已巳掛時如何師云待我起來向汝道。
0657c23: 碧崖手執安息香師問云汝有鼻孔無鼻孔璲云有
0657c24: 鼻孔師云塞卻郤汝鼻孔崖云無鼻孔師云用香作麼
0657c25: 二俱無語師云各與三十棒。
0657c26: 曇璲指水中山謂師云此名狗嶼師云有佛性否璲
0657c27: 云有師云趙州為甚道無璲云怎得在者裏師云猶
0657c28: 欠活動。
0657c29: 師因碧崖報云舟今泊牛窗師云頭角四蹄都過了
0657c30: 因甚尾巴過不得崖云劍去久矣師云寄汝三十棒
0658a01: 曇璲又報云此處名牛窗師云窗在此牛在甚麼處
0658a02: 璲云通身無影像遍界不曾藏師云碧崖三十棒汝
0658a03: 分一半。
0658a04: 自勝白師云牛窗人送水師云滴水難消勝云善知
0658a05: 識恁麼說話師云喫水也須防噎。
0658a06: 牛窗人送水次曇璲問和尚省覲累得各州送夫馬
0658a07: 柴米水菜未審如何報答師云有人磕著我棒頭酬
0658a08: 答無餘璲云磕著也師云誰為證明璲禮拜云謝和
0658a09: 尚證明師云知恩則得更須知痛癢。
0658a10: 佛日禪師迎師于大阪話次乃云前日蒙賜大偈有
0658a11: 祇林先發一枝春句卻郤被老道著師云此乃現成
0658a12: 公案。
0658a13: 龍谿師迎師云此數日北風大小舟俱未至獨和尚
0658a14: 先至師云多謝龍王一線風師良久云此數年老和
0658a15: 尚在黃檗甚得法護之力谿云此是老和尚光明師
0658a16: 云雖然也要各出隻手。
0658a17: 僧問和尚未離聖壽時如何師云佛子住此地進云
0658a18: 已離聖壽時如何師云初九日啟行進云如何是途
0658a19: 中得力句師云念二日到岸進云到岸後又作麼生
0658a20: 師云大家在裏許。
0658a21: 高泉法姪掐搯師背云掐搯出虛空骨師云還汝好手。
0658a22: 泉云和尚遊宮好出路晴明師云山僧每遊行皆無
0658a23: 雨泉云和尚為甚麼又道我非龍樹王出則遇龍雨
0658a24: 師云有時恁麼有時不恁麼泉云真個白拈賊師云
0658a25: 被法姪看破。
0658a26: 師八月念四日晉謁黃檗老和尚作禮竟進云恭喜
0658a27: 座下法躬萬福老和尚默然。
0658a28: 僧問子歸就父時如何師云養子方知父慈。
0658a29: 老和尚次日到師寮看單問云幾日到此師答云十
0658a30: 五日老和尚云我二十七日纔到師云相尚留有餘
0658b01: 待益某甲之不足老和尚默然他語。
0658b02: 師同象山和尚侍老和尚應龍谿師齋象山和尚舉
0658b03: 師位云今日是客師云者裏是什麼所在論賓論主
0658b04: 山良久師一喝老和尚云且喜兩堂家風猶在師又
0658b05: 喝山云好兩喝。
0658b06: 師因僧求開示師便喝僧亦喝師云我喝有照有用
0658b07: 汝喝落在甚處僧擬議師便打。
0658b08: 問開眼作夢時如何師便打。
0658b09: 問如何是如來師云看取門前壒堆。
0658b10: 問如何是殺人刀師云兔角杖進云如何是活人劍
0658b11: 師云龜毛拂僧作禮云謝和尚答話師云蹉過蹉過
0658b12: 問有問有答賓主歷然無問無答時如何師便打。
0658b13: 問佛敕沙門皆禁足賓頭盧為甚應供四天下師云
0658b14: 大地一蒲團。
0658b15: 問如何是佛光師云肉眼爭得見。
0658b16: 問如何是賓中賓師云赤腳走天涯進云如何是賓
0658b17: 中主師云天人宮館本隨身進云如何是主中賓師
0658b18: 云覿面隔千山進云如何是主中主師云千聖立下
0658b19: 風進云如何是不落賓主師便打。
0658b20: 一早法雲來參師問寸絲不掛身上袈裟向甚處得
0658b21: 來雲云寸絲不掛師云爭奈袈裟何雲云喚作袈裟
0658b22: 得麼師休去。
0658b23: 柏岩侍次師問萬境俱侵時如何云須彌山師云如
0658b24: 何是須彌山進云八風吹不動師云吹動時如何進
0658b25: 云大冶精金應無變色師云再道看進云仰之彌高
0658b26: 鑽之彌堅師休去。
0658b27: 問如何是奪人不奪境師云死卻郤偷心開活眼進云
0658b28: 如何是奪境不奪人師云瞎卻郤汝眼通汝氣進云如
0658b29: 何是人境兩俱奪師云坐斷乾坤進云如何是人境
0658b30: 俱不奪師云大千一掌擎進云人境已蒙師指示向
0658c01: 上一路如何進步師云誰礙汝僧作禮師云走。
0658c02: 師指旛問曇瑞風動旛動瑞云和尚舌頭動師休去
0658c03: 師因曇瑞問敲空作響為甚麼擊木無聲師驀頭打
0658c04: 云聞麼瑞云某甲會也師云你作麼生會瑞云南山
0658c05: 燒炭北山紅師休去。
0658c06: 眾集議備年料師偶見問云天地萬物咸成一歲之
0658c07: 功汝等功在甚麼處茶頭云吾功無窮師云如何是
0658c08: 無窮之功僧下語不契師云且去燒茶三十年。
0658c09: 法雲侍立次師問曰天寒人寒雲云普師云早齋也
0658c10: 未雲云適來禮和尚師云早齋去。
0658c11: 師因靈泉呈無根樹偈乃問曰如何是無根樹泉云
0658c12: 拄杖點頭師曰根生也。
0658c13: 一夜東禪侍次師指燈問云見色明心燈是色心作
0658c14: 麼生明禪云渾身在裏許師云也須跳出始得。
0658c15: 柏岩侍次師問曰天寒人寒岩云滴水滴凍師云凍
0658c16: 殺闍黎。
0658c17: 是菴信士問截斷生死時如何師云截斷且置喚甚
0658c18: 麼作生死。
0658c19: 僧問石霜休去歇去明甚麼邊事師云絕後再穌欺
0658c20: 君不得。
0658c21: 師問法雲云世尊睹星得悟且道悟個甚麼雲答云
0658c22: 鐵壁撞破銀山師云撞破後如何雲云黃河向北流
0658c23: 師休去。
0658c24: 居士問百尺竿頭如何進步師云倒退百由旬。
0658c25: 師問夢堂汝前閉關有何所得堂云無所得師云恁
0658c26: 麼則虛度也進云若虛度則有所得師云總未見得
0658c27: 萬水參師問那裏來曰筑州師云有個無位真人曾
0658c28: 築著否水曰築著師云鼻孔長多少水提起坐具師
0658c29: 曰將謂你蹉過。
0658c30: 師問化林世尊一手指天一手指地你作麼生會林
0659a01: 云卦文露也師又云既稱獨尊為甚入山修道林云
0659a02: 點畫更分明師云洎不問過林作禮而退。
0659a03: 僧問如何是先照後用師云電火猶遲進云如何是
0659a04: 先用後照師云迅雷不及掩耳。
0659a05: 師問禪正撥艸瞻風只圖見性汝性在甚麼處答曰
0659a06: 有水皆含月無山不帶雲師云山雲水月俱空時如
0659a07: 何正罔答。
0659a08: 六僧參師問云那一個是禪波羅蜜一僧下喝師云
0659a09: 將謂將謂僧俱作禮而退。
0659a10: 問和尚開山廣壽與大慧住持廣壽是同是別師云
0659a11: 案山向汝道甚麼進云大慧再來師云錯。
0659a12: 化林問和尚無底缽分付阿誰師云人人有分進云
0659a13: 恁麼則某甲領荷去師云更待合國人為汝證明始
0659a14: 得。
0659a15: 問如何是春師云梅花饒舌了也。
0659a16: 僧問北禪烹白牯與大眾分歲未審和尚賜甚麼物
0659a17: 師云南泉貓兒趙州狗子進云大眾謝和尚師云恐
0659a18: 你吞吐不下。
0659a19: 師一日室中問法雲曰鼻孔因甚沒半邊雲曰縱是
0659a20: 和尚也摸索不著師云頂門如何開隻眼雲曰大地
0659a21: 黑漫漫師云正與麼時如何是上座為人的句雲便
0659a22: 喝師云親切更道一句看雲曰放和尚三十棒師呵
0659a23: 呵大笑雲便禮拜而出。
0659a24: 次早師召法雲入室雲禮拜師豎起拂子曰此一枝
0659a25: 是從上佛祖的的相承傳至黃檗老人老人以付山
0659a26: 僧山僧今付上座上座作麼生奉持雲作掩耳勢師
0659a27: 便囑曰上座宛有古人之作亦須知有時節但且將
0659a28: 去密善保重雲接拂子曰直向佛祖斫額不及處提
0659a29: 時當報不報之恩師示以偈云打失半邊鼻突開隻
0659a30: 眼睛爍破四天下誰不仰光明雲禮退。
0659b01: 問如何是山中境師云百萬松杉千畝竹進云如何
0659b02: 是境中人師云森森圍繞法王家進云如何是人境
0659b03: 外一句師云向甚麼處與山僧相見僧擬議師喝出
0659b04: 僧問祖師未來時如何師豎拄杖云會麼進云來後
0659b05: 如何師便打。
0659b06: 問如何是不揀擇師云日日是好日進云揀擇時如
0659b07: 何師云一任十度進云請師一卜師打云會麼。
0659b08: 師問大眾云無根樹上一枝花誰人折得維那云早
0659b09: 已供養活如來了也師徵云喚甚麼作無根樹那云
0659b10: 撐天拄地師云花在甚處那豎拳云和尚見麼師云
0659b11: 放汝三十棒那禮謝。
0659b12: 信士問生從何來死從何去師云秤鎚著鐵鋸。
0659b13: 師問柏巖經行及坐臥常在於其中如何是其中事
0659b14: 巖云一盞琉光內外明師云表裏瑩徹功勛猶存離
0659b15: 卻郤琉光如何作主巖便喝師休去。
0659b16: 曇瑞呈頌次師問云古人見桃悟道子觀梅會心且
0659b17: 道同耶別耶答云如空合空師云畢竟如何瑞云黃
0659b18: 金自有黃金價終不和沙度與人師頷之。
0659b19: 一日師命侍者喚曇瑞入室密付表信瑞進前禮拜
0659b20: 次師豎起拂子云此一枝乃西天四七東土二三傳
0659b21: 到黃檗開山老人老人付囑於我我今轉付於子當
0659b22: 須護持且道正當恁麼時如何是撐天拄地一句瑞
0659b23: 接拂子云頂門隻眼耀乾坤師云放子二十棒瑞云
0659b24: 恩大難酬師云知恩報恩始得瑞便禮拜云壽嶺一
0659b25: 枝新突出大千何處不知春師云善為保任瑞再拜
0659b26: 而出。
0659b27: 又喚柏岩進方丈師提起拂子云此是從上佛佛相
0659b28: 傳祖祖相授至山僧手裏今日付子當善護持待五
0659b29: 年後發揚指揮柏云今日是好日師云如何是今日
0659b30: 事柏云一枝橫出萬年春師便付云柏樹發新枝盍
0659c01: 覆三千界柏云知恩有地禮受而出。
0659c02: 師問柏岩如何是大海無魚柏云化龍去也云化龍
0659c03: 後作麼生柏云興雲布雨師云莫打濕山僧眉毛柏
0659c04: 禮退。
0659c05: 問如何是即心即佛師云踏著秤鎚原是鐵進云如
0659c06: 何是非心非佛師云鎔卻郤了也。
0659c07: 問大鵬為甚在蟭螟眼裏作窠臼師云何處不稱尊
0659c08: 問衣服不淨將水洗水不淨將甚麼洗師打云為汝
0659c09: 激濁揚清。
0659c10: 道伯醫士參次呈一紙師目訖云如何是狗子佛性
0659c11: 無伯云崑崙兒著鐵褲師云那裏學得者虛頭來伯
0659c12: 云幸值豁開不二門師云念汝遠來放汝三十棒伯
0659c13: 禮退。
0659c14: 問殃崛摩羅持佛語救產難意旨如何師云木馬夜
0659c15: 嘶風天明失卻郤曉。
0659c16: 問德山小參為甚不答話師云千鈞弩不為鼷鼠發
0659c17: 機進云趙州小參為甚要答話師云直鉤釣獰龍。
0659c18: 問國師喚侍者意旨如何師云揚聲止響。
0659c19: 問敲空作響擊木無聲意旨如何師云泥裏洗土塊
0659c20: 問如何是禪師云缽盂中走馬。
0659c21: 問如何是理法界師云是處是彌勒進云如何是事
0659c22: 法界師云無門無善財進云如何是理事無礙法界
0659c23: 師云石頭土塊清淨身進云如何是事事無礙法界
0659c24: 師云魔宮虎穴皆道場進云如何是毘盧向上事師
0659c25: 云腳跟下七花八裂。
0659c26: 問清淨行者為甚不入涅槃師云自了漢進云破戒
0659c27: 比丘因甚不入地獄師云黃河徹底渾。
0659c28: 問如何是佛師云覿面不相識進云如何是法師云
0659c29: 聾人爭得聞進云如何是僧師云隨處薩婆訶進云
0659c30: 不墮三寶數如何接他師云送向無生國。
0660a01: 問如何是禪師云屎窖裏坐臥進云如何是教師云
0660a02: 胡言漢語進云如何是律師云黃線索白玉鎖進云
0660a03: 如何是道師云七縱八橫。
0660a04: 問王索仙陀婆時如何師云你幾時充智臣奴僧喝
0660a05: 師便打。
0660a06: 問道無色相如何見師打云與汝看破了也進云看
0660a07: 破後如何師云還不領會。
0660a08: 問古佛未出世時如何師云種子在泥中進云出世
0660a09: 後如何師云飽盡古今人。
0660a10: 師問僧何處來僧云禮大士來師云大士向你道甚
0660a11: 麼僧無語師良久代云道和尚婆心太切。
0660a12: 問如何是第一玄師云三聖瞎驢進云如何是第二
0660a13: 玄師云黃龍驢腳進云如何是第三玄師云楊岐驢
0660a14: 子進云如何是第一要師云天龍砍童指進云如何
0660a15: 是第二要師云黃檗掌宣宗進云如何是第三要師
0660a16: 云臨濟築大愚進云玄要已蒙師指示超佛越祖時
0660a17: 如何師云子問太卑生僧禮拜師便打。
0660a18: 問丹霞燒木佛翠微塑羅漢未審是同是別師云一
0660a19: 任顛倒進云和尚分上作麼生師云供不受燒不得
0660a20: 問如何是先照後用師云看破汝了也便打進云如
0660a21: 何是先用後照師打云是賞是罰進云如何是照用
0660a22: 同時師云棒喝交馳休躲避進云如何是照用不同
0660a23: 時師云莫作棒喝會好。
0660a24: 問海底泥牛銜月走意旨如何師云驚起南辰旋北
0660a25: 斗進云如何是岩前石虎抱兒眠師云有夢不到三
0660a26: 禪天進云如何是鐵蛇攢入金剛眼師云從教大地
0660a27: 黑漫漫進云如何是崑崙騎象鷺鷥牽師云知君虛
0660a28: 費艸鞋錢。
0660a29: 問向上一路千聖不傳未審路頭在甚麼處師云舉
0660a30: 步踏著僧舉步師云錯。
0660b01: 問無面目漢到來未審是凡是聖師云未入門來好
0660b02: 與二十棒。
0660b03: 問鐘未鳴時如何師云森羅側耳進云鐘已鳴時如
0660b04: 何師云萬象揚眉。
0660b05: 問祖意教意是同是別師云無須鎖子兩頭搖。
0660b06: 問二大士起佛見法見貶向二鐵圍山只如某甲不
0660b07: 起佛見法見時如何師云待汝出來向汝道。
0660b08: 問我手何似佛手師云醜進云我腳何似驢腳師云
0660b09: 歇進云人人有個生緣和尚生緣在何處師云露。
0660b10: 問既是喜山為甚有難色師云念子獨在青山外。
0660b11: 問古今知識大悟悟個甚麼師云明日來向汝道。
0660b12: 問如何是奪人不奪境師云日高猶未醒進云如何
0660b13: 是奪境不奪人師云西江乾一吸進云如何是人境
0660b14: 兩俱奪師云一併收下進云如何是人境俱不奪師
0660b15: 云一齊顯露。
0660b16: 問貓鼠相犯時如何師云果報還自受。
0660b17: 次日他僧又問前話師云我者裏無恁麼畜生。
0660b18: 問既是佛祖兒孫為甚殺佛殺祖師云惟我獨尊。
0660b19: 問有即觸無即背不觸不背時如何師云伶俐衲僧
0660b20: 問拄杖子吞卻郤山河大地一切有情向甚處乞命師
0660b21: 云汝怕死吐出也罷。
0660b22: 問只尺之間為甚不睹師顏師云我卻郤識得汝。
0660b23: 問世尊一言產婦不娩意旨如何師云待汝地了
0660b24: 向汝道。
0660b25: 問六祖為甚不付衣師云人人本具進云和尚為甚
0660b26: 付衣師云錦上鋪紅。
0660b27: 問行說俱到的人如何相接師云且居門外進云為
0660b28: 甚不許入門師云須知別有好商量。
0660b29: 問無夢無想時主人公在甚麼處師垂拂示之。
0660b30: 問有句無句如藤倚樹時如何師云從來無剩語進
0660c01: 云樹倒藤枯句歸何處師云佛祖罔措。
0660c02: 問嘔啊意旨如何師云但恁麼入。
0660c03: 問牛頭未見四祖為甚百鳥銜花師云小兒順朱進
0660c04: 云見後為甚不銜花師云空中梵字。
0660c05: 問如何是聖壽境師云千峰擎曉日進云如何是境
0660c06: 中人師云一塵引春風。
0660c07: 問大地一片雪時如何師云日出後一場漏逗。
0660c08: 問浮圖以身為旅泊為甚嚴宮室不已師云三叉路
0660c09: 口栽榕樹進云以言為贅疣為甚傳於文字愈久師
0660c10: 云為憐痼疾施醫方。
0660c11: 問施食至少何能普濟幽冥師便打云與汝一個鐵
0660c12: 饅頭。
0660c13: 問佛是三界大師因甚有肉眼師云若無肉眼爭辨
0660c14: 得你是眾生進云阿那律既得天眼因甚倩人穿鍼
0660c15: 師云海不讓流。
0660c16: 問不思善不思惡既善惡都不思向何處著力師云
0660c17: 竿頭翻筋斗。
0660c18: 問參禪悟後還有喜怒哀樂也無師云虛空施棒喝
0660c19: 知恩有幾人。
0660c20: 問如何是三界惟心萬法惟識師云拈來赤土是黃
0660c21: 金。
0660c22: 問萬法歸一一歸何處師云臘月三十日。
0660c23: 問女子出定意旨如何師云待女子出定了向你道
0660c24: 曇瑞呈頌次有龍須元赤虎元斑之句師問汝那裏
0660c25: 見得龍須赤瑞捋師須云者裏見得師頷之。
0660c26: 信士參問云萬法本空動從何生師云放下著進云
0660c27: 三心不可得十方俱圓滿放下個甚麼師云舊船來
0660c28: 舊船去進云大海生一漚一漚生大海此意如何師
0660c29: 云你又生出許多心作麼士作禮而退師云自領三
0660c30: 十棒。
0661a01: 師示疾翠峰侍次師問曰正當恁麼時如何峰曰脫
0661a02: 體現成師曰萬里不掛片雲青天也須喫棒汝又作
0661a03: 麼生峰便喝師曰再道看峰連喝兩喝師曰胡喝亂
0661a04: 喝作甚麼峰禮拜曰謝師褎贊。
0661a05: 師問光巨曰正當恁麼時如何是汝受用一句巨曰
0661a06: 八角磨盤空裏走師曰再道看巨便喝師曰一喝兩
0661a07: 喝後又作麼生巨禮拜而退。
0661a08: 師命知客喚翠峰光巨二人入室以法語并拂子相
0661a09: 囑居山長養勿輕泄也峰接拂子曰當爐不避火冷
0661a10: 地裏燎卻郤佛祖面門去也巨提起拂子曰等閒提起
0661a11: 大地盡發光明師曰一齊為汝證明了也二人同禮
0661a12: 退。
0661a13: 師誕日緇素設齋慶祝一粟何公進曰今年最祝今
0661a14: 朝誕直指須彌作壽筵師曰善哉供養轉壽居士進
0661a15: 曰弟子久霑甘露只恨未得親切一番師曰早已巳汝
0661a16: 居士親切了也士禮出。
0661a17: 林道榮曰恭惟和尚福壽無疆師曰出乎爾者反乎
0661a18: 爾榮禮拜曰謝和尚慈庇師曰喫齋去。
0661a19: 曇瑞問尊誕已巳度三朝請問如何是法壽金剛句師
0661a20: 豎三指示之瑞曰莫是前三三後三三麼師曰時節
0661a21: 若至其理自彰。
0661a22: 柏岩侍次師顧問曰樹凋葉落時如何柏曰花燦不
0661a23: 萌枝岩又問師如何是和尚末後句師豎拳柏曰只
0661a24: 這是還別有麼師與一掌柏曰此恩難忘。
0661a25: 五月二十日早師謂眾曰今日不得離我這裏曇瑞
0661a26: 問如何是今日事師曰日輪正當午。
0661a27: 答問
0661a28: 黑川崎主問云目連尊者度母母業甚重怎能
0661a29: 得度。
0661a30: 師答云巨石赴水難浮因舟載過彼岸。
0661b01: 問世人在生作惡死墮地獄後求經懺超度則
0661b02: 不須為善何如。
0661b03: 答云豈不聞迷者墮井救得活來已巳脹半死故意投
0661b04: 入非其本心。
0661b05: 問治彼有罪之人自己還有罪過也無。
0661b06: 答云治一人以克濟百千人則有何不可。
0661b07: 問弟子生前不知作甚麼又不曉來生在何處。
0661b08: 答云前夢萬端不用記憶後夢惺惺夢覺一如夢無
0661b09: 定體隨識變現若知此理便明三世。
0661b10: 問五戒與五常為同為別。
0661b11: 答云佛制五戒即儒五常不殺即仁不盜即義不邪
0661b12: 淫即禮不飲酒即智不妄語即信但從佛口所宣言
0661b13: 別而義同也檀越能守五常即是持五戒也。
0661b14: 問某現治罪人殺或有之盜則無也淫則妻妾
0661b15: 妄為方便酒不能飲也。
0661b16: 答云醉不止禁酒昏亂迷性即醉也妄謂無自欺方
0661b17: 便救人則不妄也淫非制匹偶無妄起慾念勿犯外
0661b18: 色也盜非戒竊攘不義不取也至於殺戒最重治罪
0661b19: 人當察其虛實勿妄殺可也小過則赦之或法不可
0661b20: 容當生憐憫之心而警覺之使其甘心無怨再出頭
0661b21: 來必能改過遷善而感德也古之帝王以四海為家
0661b22: 百姓為子天下歸仁猶百川赴海也。
0661b23: 問人人難得持五戒何如。
0661b24: 答云須教化之可也宋尚書何尚之謂文帝曰夫百
0661b25: 家之鄉能教十人持五戒即十人淳謹千室之邑能
0661b26: 化百人修十善即百人和睦持此風教以周寰區遍
0661b27: 戶億千則仁人百萬矣夫能行一善則去一惡去一
0661b28: 惡則息一刑一刑息于家萬刑息于國則陛下之言
0661b29: 坐致太平是也觀此之言豈非聖人教化之驗歟。
0661b30: 服部居士問生死是生死而更不生不滅也譬
0661c01: 如火之然而無所滅如水之流而無所逝只出
0661c02: 於天地之間歸於天地之間因茲觀之則生死
0661c03: 是全不生不滅也未知是否乞垂開示。
0661c04: 答云火有時而息水有時而竭出於天地之間是有
0661c05: 生也歸於天地之間是有滅也顯然生滅誰是不生
0661c06: 滅也且天地劫盡總歸于空空而復成成而復住住
0661c07: 而復壞壞而復空成住壞空乃成一劫劫終復始生
0661c08: 滅不怠誰是不生滅也欲知不生滅麼有物先天地
0661c09: 無形本寂寥能為萬象主不逐四時凋此是吾宗不
0661c10: 生不滅之旨也欲明此旨須是看破七大超出三界
0661c11: 始得。
0661c12: 劉友聞居士問宋儒引釋典云人生有罪必入
0661c13: 地獄殊不知死者形既朽滅神亦飄散縱有苦
0661c14: 楚且無所施此理如何。
0661c15: 答云神散而識在形亡而業存所以古德云萬般將
0661c16: 不去惟有業隨身是也或作福作罪而苦樂隨之人
0661c17: 能持五戒則免三途修十善則生六欲若能定慧圓
0661c18: 明則永證涅槃矣涅槃證矣雖有天堂亦不處何地
0661c19: 獄之可拘達此可謂智人也不信罪福妄執斷滅凡
0661c20: 夫外道之見也。
0661c21: 問儒以綱常為宗釋以毀形為主去人倫之道
0661c22: 滅生生之本儒釋不二之理如何會同。
0661c23: 答云噫是亦不知儒也昔泰伯遜國而之荊蠻斷髮
0661c24: 文身孔子稱其至德伯夷不娶而之首陽孟子稱其
0661c25: 聖之清未聞譏其不孝絕倫也從釋者反常合道了
0661c26: 苦空之相盡有漏之因純一清淨悟無生忍上以壽
0661c27: 君親下以度三有其為德溥其為道大其為賢非世
0661c28: 之所謂賢其為聖非世之所謂聖如此出世殊勝豈
0661c29: 不資于大化乎且佛亦何曾全禁人生養之道即傅
0661c30: 大士龐道蘊豈無妻子哉若也身處塵勞心常清淨
0662a01: 則為在家菩薩矣眾人以跡觀之似乎不同以道達
0662a02: 之而實同也。
0662a03: 問崇釋者人人祀佛崇儒者罕祀孔像未知是
0662a04: 禮否。
0662a05: 答云假像不設時時自有真像現前人自蹉過耳如
0662a06: 不信試為指陳道是聖人之心也德是聖人之容也
0662a07: 三綱五常聖人之冠服也五經六籍聖人之言辭也
0662a08: 天倫聖人之禮也太和聖人之樂也正直聖人之刑
0662a09: 政也承聖人之言行聖人之行守聖人之法目擊道
0662a10: 存非寫生巧匠所能彷彿其萬一也自古及今描邈
0662a11: 者多酷肖者亦不少傳遠者難其人耳居士果有志
0662a12: 於聖人之道日用之間躬行力操以期默契聖人之
0662a13: 心心契矣不假跡而見不依形而存日日神謁於言
0662a14: 象之外儔云家家而無像耶。
0662a15: 問宮宅地理之說可信否。
0662a16: 答云地靈則人傑似有此理然山川之秀氣與當人
0662a17: 之道氣正氣互相凝結能致產聖賢發科甲榮祖考
0662a18: 昌子孫猶如風雲之從龍虎有所感而然所謂造化
0662a19: 留心與福善斯言盡之矣若平生無一德可稱欲希
0662a20: 冀風水之庇蔭何異望石女之生兒也。
0662a21: 問陽居以人之氣所感則是矣只如祖墳惟有
0662a22: 枯骴何所感而然。
0662a23: 答云磁石引鐵琥珀攝艸不期然而然有至理寓焉
0662a24: 太平廣記云以虎頭縋之有龍潭中能致雨蘇東坡
0662a25: 與徐司封黃安中試之皆有驗此以類相應氣相感
0662a26: 也今祖宗之積德子孫之積善彼此相感能致山靈
0662a27: 鍾瑞氣降吉祥亦類是也今人辯遺孤者以藐孤之
0662a28: 血滴亡親之骨血與骨點滴喫緊不落滴之他骨則
0662a29: 不然信乎氣之感也。
0662a30: 問佛說一乘法如雨普潤為甚後來分出許多
0662b01: 華嚴天台瑜伽淨土各立門戶何也。
0662b02: 答云諸宗角立為末世方便譬如諸人欲適長安或
0662b03: 用簥馬車船隨其所宜而導之則有分別及其到處
0662b04: 則不別也諸宗亦如是。
0662b05: 問有比丘初精進後罷道莫不退人信心耶。
0662b06: 答云懶農廢耕諸人喫飯否身子發心中道退沮在
0662b07: 聖尚爾況其他乎雖然小聖暫迷而即覺凡僧長迷
0662b08: 不悟悲乎。
0662b09: 問誦經禮懺後又殺生有功德否。
0662b10: 答云誦經要體佛心禮懺須明己已過己已過者造殺業
0662b11: 是佛心者大慈悲是不行慈悲不斷殺業經懺雖多
0662b12: 何益于理。
0662b13: 何毓楚居士問何為頓何為漸。
0662b14: 答云頓在見性漸在薰修修有功用性無功用所謂
0662b15: 放下屠刀立地成佛是也。
0662b16: 問何為真言何為淨土。
0662b17: 答云佛以眾生心雜禪觀難成故設此二門令專精
0662b18: 一心易成道業又令念佛持咒各以一百八遍為一
0662b19: 周表破百八煩惱為成就百八三昧也教有二門同
0662b20: 歸一致淨土以念佛為宗具不退轉願輪直證無生
0662b21: 法忍而後已真言以持咒為宗守祕密不傳之旨究
0662b22: 竟不可思議境界而後已若可思議卻郤成知解不至
0662b23: 無生翻成斷滅又不可作無生難思之見若作無生
0662b24: 之見則著無生魔若作難思之見則著難思魔若作
0662b25: 種種見便著種種魔所以如來為說無差別咒而降
0662b26: 有差別魔度有差別眾而成無差別佛佛示寂已惟
0662b27: 以法身應物法身者佛號神咒是也神咒佛號如燈
0662b28: 與燭雖具有破暗之光明非假智人以真火點之終
0662b29: 不能發所謂神而明之存乎其人或理窟不破事相
0662b30: 有乖縱持念如恒沙總屬虛妄或具大乘根器正因
0662c01: 之士言語道斷心行處滅舌頭具眼口門放光迴光
0662c02: 返照耀古騰今方知佛是假名咒亦剩語復何有淨
0662c03: 土與真言而可分別耶。
0662c04: 問妄想如何除。
0662c05: 答云想既為妄何用斷除譬如沸湯退火自然清涼。
0662c06: 問心如何明。
0662c07: 答云心鏡本明為情塵所昏而失鑑照但能見徹本
0662c08: 性無染猛著精彩即是磨瑩工夫塵垢淨盡本光發
0662c09: 現是為明心。
0662c10: 問色如何空。
0662c11: 答云欲空其色先空其心心既空則色自空內外已
0662c12: 空物我一如一如一真真空不空是故對境心常寂
0662c13: 而不動應緣境本空而無礙頭頭是妙物物全真更
0662c14: 問甚麼色空哉。
0662c15: 問生死如何了。
0662c16: 答云生死無根根生於妄妄心已巳了生死自空。
0662c17: 問如何不生不滅。
0662c18: 答云對一切境心本不起不起即不生不生即不滅
0662c19: 當處解脫亙古亙今。
0662c20: 問和尚具大神通力故得照用自在所謂漏盡
0662c21: 者非性智圓明之謂平凡愚為無明被礙觸物
0662c22: 成滯故成有漏所以性智圓明不得現前如何
0662c23: 令得現前證入無漏耶。
0662c24: 答云凡愚性智圓明不得現前爭奈渾身在裏許若
0662c25: 能噴地一下全身翻轉轉凡愚為性智轉癡暗為圓
0662c26: 明轉六識為六神通如日銷冰冰化為水不為難事
0662c27: 雖然此猶是方便話略若論直指喫棒有分山僧無
0662c28: 通力莫謗山僧好。
0662c29: 真常禪人問弟子多病益知生死之切於禪頗
0662c30: 有疑宋真如詰艸堂青五祖戒三宗師為輕淨
0663a01: 土之故再世作博地凡夫雲棲大師往往辯之
0663a02: 弟子因此切故欲專修淨業未知不違尊意否。
0663a03: 答云佛讚淨土祖何敢輕或專論宗門直指當人見
0663a04: 性成佛者有之謂祖輕於淨土是不然也設有抑揚
0663a05: 之言乃遣著語耳為滯境往相不達惟心者設非真
0663a06: 薄淨土也子勿作實法會可耳若不知權變接人固
0663a07: 執定論則德山呼四果十地為古塚鬼雲門答佛為
0663a08: 乾菌橛則禪亦自不信耶較輕淨土之因果又何如
0663a09: 哉此為上根大器解粘去縛破執而說不知者謂自
0663a10: 貶其禪也所謂祖師無此語莫謗祖師好且歷代宗
0663a11: 師禪淨兼修者載之典籍不啻十九何獨疑此之甚
0663a12: 耶如子所云則宗師不足尚禪可盡廢耶殊不知宗
0663a13: 師轉身為宰官者只緣願力大度生之心切故感此
0663a14: 人間福報也子不見怡山和尚願文云他方此界逐
0663a15: 類隨形應現色身演揚妙法寧止現博地凡夫耶非
0663a16: 特宰官是凡夫佛指梵王帝釋亦為凡夫也然此凡
0663a17: 夫身非道力勝福力大不易轉也其或被富貴所迷
0663a18: 耽著不捨為道力微乃爾雖暫迷而即覺筋斗打翻
0663a19: 復還本位比於禪淨兩無成沈迷而弗覺者實霄壤
0663a20: 矣後進未曾具眼妄議古人反招謗法之咎可不戒
0663a21: 哉子欲專修淨業隨子願力儔得而阻之。
0663a22: 問弟子留心念佛法門願垂開示。
0663a23: 答云子但知有念之念不知不念而念夫以念為念
0663a24: 常見之所失以無念為無念邪見之所惑念而無念
0663a25: 無念而念念念不可得連不可得亦不可得處當下
0663a26: 空空寂寂不見有空寂相一切時一切處著力提起
0663a27: 一句阿彌陀佛直下返照此念佛的是誰反覆無間
0663a28: 抵死參究究到心思路絕參到依倚所泯忽然磕破
0663a29: 身心如夢忽覺那時方知參即是念念即是參生即
0663a30: 無生無生而生禪與淨土一舉兩得是真念佛之第
0663b01: 一義諦也子其勉之。
0663b02: 問佛有無量光明弟子為甚不見。
0663b03: 答云覆盆自不照日光未嘗虧。
0663b04: 問念佛人臨終時佛來接引十方世界有無量
0663b05: 念佛人焉能悉知其時數盡皆接引乎。
0663b06: 答云無邊艸木數難量一拂春風自著花。
0663b07: 問有等人教人參究得悟不必堅持齋戒何如。
0663b08: 答云此是魔人教壞人家男女為魔眷屬種地獄因
0663b09: 輪迴無已巳不見楞嚴經云修行之人若不斷婬殺盜
0663b10: 妄而欲求道猶如蒸沙作飯經無量劫終不能成佛
0663b11: 言不信何言可信思之戒之。
0663b12: 如輪問楞伽經云五法三自性二種無我意旨
0663b13: 如何。
0663b14: 答以頌云夜繩不動疑為蛇闍室本空怖有鬼頂門
0663b15: 突出一輪紅笑破虛空半邊嘴。
0663b16: 問不見物不覺不知隨應境覺知是同念起念
0663b17: 滅悉都幻悟了無幻無非幻。
0663b18: 答云閱來問知向佛法中留心但未透如幻故有妄
0663b19: 境攖心妄覺障道所以有此問倘會得心本無生因
0663b20: 境有前境若無心亦無如此則非幻尚不生幻法云
0663b21: 何立耶。
