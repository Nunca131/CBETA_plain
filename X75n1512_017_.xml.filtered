0191a01: 隆興佛教編年通論卷第十七
0191a02: 隆興府石室沙門　祖琇　撰
0191a03: 唐
0191a04: 天寶十三年。左溪玄朗禪師卒。師如意中得度。就會
0191a05: 稽印宗法師略律部。依恭禪師研究心法。行頭陀
0191a06: 教。初南嶽惠聞禪師悟法華宗旨以授慧思禪師。思
0191a07: 授天台智者。智者授灌頂。頂傳縉雲威大師。縉雲威
0191a08: 傳東陽威。朗奉事東陽盡傳其道。重山深林怖畏之
0191a09: 地。獨處岩穴凡三十年。宴坐左溪因以為號。每曰泉
0191a10: 石可以洗昏蒙。雲松可以遺身世。吾以此始亦以此
0191a11: 終。建立精舍約而不陋。跪懺其間。奉觀音上聖。願生
0191a12: 兜率親近彌勒。心不離定口不藥。或衣弊食絕布
0191a13: 紙而綻。掬泉而齋。如繒纊之溫。如滑甘之飽。或問萬
0191a14: 行俱空云何苦行。答曰。本無苦樂。妄習為因。眾生妄
0191a15: 除。我苦障盡。又問山水自利如聚落何。對曰。名香挺
0191a16: 根於海岸。如來成道於雪山。未聞籠中比夫寥廓也。
0191a17: 一日告門人曰。吾五印道成。萬行無得。戒為心本。爾
0191a18: 等師之。言訖而逝。春秋八十有二。弟子神邕．玄淨．法
0191a19: 燈．清辨．湛然等數十人傳其教。補闕李華誌其陰
0191a20: 略曰。禪師誨人匪。講不待眾。一多羅四十餘載。
0191a21: 一尼師壇終身不易。食不重味。居必偏廈。非披閱聖
0191a22: 教不空然一燭。非瞻禮尊儀不行一步。其微細修
0191a23: 心皆脩律法之制。是以遠方沙門境耆宿擁室填
0191a24: 門。乍冬腸夏陰不召而自至也。其後翰林梁肅深得
0191b01: 台教之旨趣。著天台法門議曰。修釋氏之訓者務
0191b02: 三而已巳。曰戒定慧。斯道也。始於發心。成於妙覺。經緯
0191b03: 於三乘。道達於萬行。而能事備矣。昔法王出世由一
0191b04: 道清淨。用一音演法。機感不同所聞益異。故五時五
0191b05: 味半滿權實偏圓小大之義播於諸部。粲然殊流。要
0191b06: 其所歸無越一實。故經曰。雖說種種道。其實為佛乘。
0191b07: 又曰。開方便門。示真實相。喻之以眾流入海。標之以
0191b08: 不二法門。自他兩得同詣祕密。此教之所由作也。洎
0191b09: 林滅而法網散。神足隱而宗塗異。各權所得為
0191b10: 矛盾。更作其中或三昧示生。四依出現。應機不等。持
0191b11: 論亦別。故攝論．地持．成實．唯識之類分路並作。非有
0191b12: 非空之談莫能一貫。既而去聖滋遠。其風東扇。說法
0191b13: 者桎梏於文字莫之自解。習禪者無其性相不可
0191b14: 牽復。是此者非彼。未證者謂證。慧解之道流以亡反。
0191b15: 身口之事蕩而無章。於是法門之大統或幾乎息矣。
0191b16: 既而教不終否至人利見。慧聞慧思或躍相繼。法雷
0191b17: 之震未普。故木鐸重授於天台大師。大師像身子善
0191b18: 現之超悟。備帝堯大舜之休相。贊龍樹之遺論。從南
0191b19: 嶽之妙解。然後用三種止觀成一事因緣。括萬法於
0191b20: 一心。開十乘於八教。戒定慧之說。空假中之觀。然
0191b21: 明白可舉而行。是故教無遺法。法無棄人。人無廢心。
0191b22: 心無擇行。行有所證。證有其宗。大師教門所以為盛。
0191b23: 故其在世也光照天下為帝王師範。其去世也往來
0191b24: 上界為慈氏輔佐。卷舒於普門示現。降德為如來所
0191c01: 使。皆位境智。蓋無得而稱焉。於戲。應跡雖往。微言不
0191c02: 墜。習之者猶足以抗折百家昭示三藏。又況聞而能
0191c03: 思。思而能修。修而能信。信而不已巳者歟。斯人也雖曰
0191c04: 未證。吾必謂之近矣。今之人正信者鮮。啟禪關者或
0191c05: 以無佛無法何罪何善之化。化中人已巳下。馳騁愛欲
0191c06: 之徒。出入衣冠之類。以為斯言至矣。且不逆耳。故從
0191c07: 其門者若飛蛾之赴明燭。破塊之落空谷。殊不知坐
0191c08: 致燋爛而莫能自出。雖欲益之而實損之。與夫眾魔
0191c09: 外道為害一揆。由是觀之。此宗之大訓。此教之旁濟。
0191c10: 其於天下為不侔矣。自智者傳法五世至今湛然大
0191c11: 師中興其道。為予言之如此。故錄之以繫于篇。
0191c12: 是歲。魯山令元德秀卒。德秀字紫芝。河南人。少孤事
0191c13: 母孝。舉進士不忍去左右。自負其母至京師。母亡廬
0191c14: 墓側。刺剌血寫佛經數千言。絕筆感異香芬馥彌日而
0191c15: 息。食不鹽酪。籍無茵席。調南和尉。德秀不及親在而
0191c16: 娶。不肯婚。人以為不可絕嗣。答曰。兄有子。先人得祀。
0191c17: 吾何娶為。初兄子襁褓喪親。無資得乳媼。德秀自乳
0191c18: 之。數日涌流。能食乃止。家苦貧。求為魯山令。歲滿笥
0191c19: 餘一縑。駕柴車還。愛陸渾佳山水乃定居。家無僕妾。
0191c20: 歲飢日或不。嗜酒陶然鼓琴以自娛。房琯每見德
0191c21: 秀歎息曰。見紫芝眉宇。使人名利之心都盡。蘇源明
0191c22: 語人曰。吾不幸生衰俗。所不者識元紫芝也。及
0191c23: 卒。家唯枕履簞瓢而已巳。族弟元結哭之慟。或曰子哭
0191c24: 過哀禮歟。結曰。若知禮之過而不知情之至。大夫弱
0192a01: 無固。壯無專。老無在。死無餘。人情所溺喜愛可惡
0192a02: 者。大夫無之。生六十年未識女色視錦。未求
0192a03: 足。苟辭佚色。未有十畝之地。十尺之舍。十歲之僮。
0192a04: 未完布帛而衣。具五味而。吾哀之以誡荒婬貪
0192a05: 綺紈梁肉之徒耳。
0192a06: 論曰。凡諸史雜傳俱未有卓行篇。唐史特設此題。
0192a07: 載元魯山數人而已巳。觀魯山行己巳之橾。及其弟元
0192a08: 結所稱。儼然一高僧耳。置唐史數千人中。遂嶄然
0192a09: 傑出。不美哉。舊史稱其居母喪刺剌血寫佛經數
0192a10: 千言。絕筆感異香芬馥彌日而息。而新史削之。夫
0192a11: 魯山居喪所為出乎至誠。宋景文何嫌而削之。若
0192a12: 謂惡求福於佛。佛固未邀魯山。魯山自為之而
0192a13: 不疑。何佛之嫌。若以身體髮膚受之父母不應毀。
0192a14: 則乳亦婦人之事。非男子有也。魯山尚能出乳以
0192a15: 食兄之子。獨不當以血為母寫經。何也。景文深存
0192a16: 名教。然君子百行殊塗同歸。奚必靳靳然以儒釋
0192a17: 歉哉。
0192a18: 至德元年六月。逆賊安祿山陷長安。帝幸蜀。或謂車
0192a19: 駕入蜀之初。有守臣與祿山偕反者。其人曾為守。
0192a20: 有畫像在路次。玄宗忽見之不勝大怒。命侍臣以
0192a21: 斬像首。其人時在陝陜西。不覺其首無故忽墮于地。
0192a22: 又帝從容問禪師一行曰。國祚幾何有留難否。行
0192a23: 曰。鑾輿有萬里之行。社稷終吉。帝驚問故。行不答。退
0192a24: 以小金合進之。且祝至萬里即開。及行去世。帝一日
0192b01: 發視之。合中但有當歸少許。及是車駕至成都渡萬
0192b02: 里橋。忽悟懺當歸。於是洗然忘憂云。
0192b03: 秋七月皇太子即位于靈武。是為肅宗。旬日諸鎮節
0192b04: 度兵至者數十萬。乃以房琯為相兼元帥討賊。未幾
0192b05: 為祿山所敗。于時難方剡。或言宜憑福祐。帝納之。
0192b06: 引沙門百餘入行宮結道場。朝夕諷唄。帝一夕夢沙
0192b07: 門身金色。誦寶勝如來名。以問左右。或對曰。賀闌白
0192b08: 草谷有新羅僧名無漏者。常誦此佛。頗有神異。帝益
0192b09: 訝之。有旨追見。無漏固辭不赴。尋節度郭子儀諭
0192b10: 旨。無漏乃來見于行在。帝悅曰。真夢中所見僧也。既
0192b11: 三而藏不空亦見于行宮。帝併留之託以祈禱。
0192b12: 論曰。玄宗斬而其人首墮。雅與古將傾酒于
0192b13: 江而三軍飲江皆酒者相類。蓋誠心格物不思議
0192b14: 之妙也。房琯乃則天宰相融之子。琯在天寶間名
0192b15: 冠天下。四海引領望其作相。為李林甫所抑不得
0192b16: 用。至是帝以朝野屬望遂相之。及王師敗績。議者
0192b18: 與琯游。至夏口佛祠。和璞使人钁於古松之下。
0192b19: 得大甕。甕中有一軸。展視之。乃婁師德與永禪
0192b20: 師像。和璞謂琯曰能憶此乎。琯罔然不知。和璞令
0192b21: 靜默少頃項。琯忽悟前身乃永禪師也。嗚鳴呼。琯門世
0192b22: 與佛有緣。而前身後身夙命通悟昭著如此。凡富
0192b23: 貴得失其何足云哉。異僧無漏誦寶勝佛名。乃幽
0192b24: 靈發揮大唐中興之瑞兆也。
0192c01: 二年正月。安祿山子慶緒祿山而自立。九月副元
0192c02: 帥郭子儀破安慶緒復京師。十月帝至自靈武。十二
0192c03: 月太上皇至自西蜀。未幾於禁中立內道場。講誦讚
0192c04: 唄甚嚴。宰相張鎬諫曰。天子之福要在養人。以一函
0192c05: 宇善風俗。未聞區區佛事能致太平。願陛下以無為
0192c06: 為心。不以小乘擾聖慮。帝不納。尋敕五嶽各建寺。妙
0192c07: 選高行沙門主之。聽白衣能誦經五百者度為僧。
0192c08: 或納錢百緡請牒剃度。亦賜明經出身。及兩京平。又
0192c09: 於關輔諸州納錢度僧道萬餘人。進納自此而始。
0192c10: 乾元元年。新羅僧無漏示寂。于右閤門合掌凌空而
0192c11: 立。足去地尺許。左右以聞。帝驚異。降蹕臨視。得遺表
0192c12: 乞歸葬舊谷。有護送舊居建塔。至懷遠縣下院舉
0192c13: 不動。遂以香泥塑全身留之下院。
0192c14: 是歲。遺使詣韶州曹溪迎六祖能大師衣入內供
0192c15: 養。
0192c16: 二年。詔南陽慧忠禪師赴闕。忠越州諸暨人。自受曹
0192c17: 溪心印。居南陽黨子谷中。凡四十年足不下山門。
0192c18: 示眾曰。禪宗學者應遵佛語一乘了義。契自心源。不
0192c19: 了義者不相許。如師子身虫。夫為人師。若涉名利
0192c20: 別開異端。則自他何益。如世大匠斤斧不傷其手。香
0192c21: 象所負非驢所堪。及是赴詔。初安置千福寺。一日帝
0192c22: 問如何是十身調御。忠起身而立曰會麼。帝曰不會。
0192c23: 忠左右云。與老僧過淨瓶來。帝又問如何是無諍
0192c24: 三昧。答曰檀越踏毗盧頂上行。帝曰此意如何。忠曰
0193a01: 陛下莫認自己巳清淨法身。帝益不曉。於是齋沐別致
0193a02: 十問。其一曰。見性已巳後用布施作福否。忠對無相而
0193a03: 施合見性。二曰。日夕作何行業合得此道。忠答無功
0193a04: 而修合此道。三曰。或有病難將何道理修行抵擬。忠
0193a05: 對無功而修了業本空得不動轉。四曰。臨終時作麼
0193a06: 生得清涼自在無疑。忠以努力自信道為對。五曰。煩
0193a07: 惱起時將何止息。忠以本心湛然煩惱回歸妙用為
0193a08: 對。六曰。見性已巳去用持戒念佛求淨土否。忠對性即
0193a09: 是佛性即是淨土。七曰。捨此陰了當生何處。忠以無
0193a10: 捨無生自在生為對。八曰。臨終時有華臺寶座來迎
0193a11: 可赴否。忠以不取相為對。九曰。作麼生得神通似佛
0193a12: 國。忠以見性如貧得寶如民得王對。十曰。只依此本
0193a13: 性修定得作佛否。忠對定得作佛佛亦無相無得乃
0193a14: 為真得。前十對皆廣有其辭。今約科目為對耳。帝由
0193a15: 是凝心玄旨。
0193a16: 三月己巳丑。詔天下州各致放生池。冬十月昇州刺剌史
0193a17: 顏真卿撰有唐天下放生池銘并序曰。皇唐七葉
0193a18: 我乾元大聖光天文武孝感皇帝陛下。以至聖之姿
0193a19: 屬艱虞之運。無少康一旅之眾。當祿山強暴之初。乾
0193a20: 鞏勞謙勵精為理。推誠而萬胥悅。克己巳而天下歸
0193a21: 仁。恩信侔於四時。英威達於八表。功庸格天地。孝感
0193a22: 通神明。故得迴紇奚霫契丹大食循蠻之屬。扶服萬
0193a23: 里決命而爭先。朔方河東平盧河西隴右安西黔中
0193a24: 嶺南河南之師。闞五年推鋒而死。權元惡如拉
0193b01: 朽。舉兩京若拾遺。慶緒遁逃已巳蒙赤族之戮。思明跧
0193b02: 伏行就沸鼎之誅。拯已巳墜之皇綱。據再安之宗社。迎
0193b03: 上皇於西蜀申子道。於中京一日三朝。大明天子之
0193b04: 孝。問安侍膳不改家人之禮。蒸蒸然。翼翼然。真帝皇
0193b05: 之上儀。誥誓所不及。已巳歷選內禪。生人以來振古及
0193b06: 隋未有如我皇帝者也。而猶嫗煦萬類。憂勤四生。乃
0193b07: 以乾元二年歲次己巳亥春三月己巳丑。端命左驍衛右
0193b08: 郎將史元琮．中使張廷玉。奉明詔布德音。始于洋州
0193b09: 之興道。洎山南南黔中荊南嶺南淅西諸道。迄于
0193b10: 昇州之江寧秦淮太平橋。臨江帶郭上下五里。各置
0193b11: 放生池。凡八十一所。蓋所以宣皇明而廣慈愛也。易
0193b12: 不云乎信及豚魚。書不云乎洎鳥獸魚鱉咸若。古之
0193b13: 明睿智神武而不殺者。非陛下而誰。昔殷湯克仁
0193b14: 猶存一面之網。漢武垂惠纔致銜珠之答。雖流水救
0193b15: 涸寶勝稱名。蓋事止於當時。尚介祉於終古。豈我今
0193b16: 日動者植者水居陸居舉天下以為池。罄域中而蒙
0193b17: 福。乘陀羅尼加持之力。竭煩惱海生死之津。揆之前
0193b18: 古曾何。微臣職忝方面。生丁盛美受恩深。無
0193b19: 以上報。謹緣陶奚斯歌虞頌魯之義。述天下放生
0193b20: 池銘一章。雖不足雍容聖明萬分之一。亦臣之精
0193b21: 懇也。銘不錄。
0193b22: 上元元年。尚書左丞王維卒。維字摩詰。臨終無病。遺
0193b23: 親故書數幅。停筆而化。工草。善。名盛於開元天
0193b24: 寶間。豪英貴人左以迎之。寧薜諸王待以師友。
0193c01: 思入神。至山水平遠雲勢石色。繪工以為天機所到。
0193c02: 非由學致也。客有以按樂圖示者無題識。維曰此霓
0193c03: 裳第三疊最初拍也。客未然。引工按曲乃信。與弟縉
0193c04: 皆篤志奉佛。食不葷。衣不文綵。別墅在輞川。地奇勝。
0193c05: 有華子岡歌湖竹里。柳浪茱萸。沜辛夷塢與斐迪
0193c06: 游其間。賦詩相為樂。喪妻不娶。孤居三十年。母喪
0193c07: 表請以輞川第施為佛祠。
0193c08: 寶應元年四月庚戌戍。楚州龍興寺尼真如恍若有人
0193c09: 接之昇天見天帝。帝授以十三寶。謂真如曰。中國有
0193c10: 。宜以第二寶鎮之。甲子。楚州刺史崔侁奉表獻于
0193c11: 朝。其一曰玄黃天符形如笏。長八寸闊二寸。黃玉也。有文云碎兵後。二曰玉
0193c12: 毛文悉備。白玉也。三曰璧徑六寸。粟粒自然。白玉也。四曰西王母環
0193c13: 二枚。徑七寸。白玉也。五曰碧色寶圓而有光。六曰如意珠形如卵。光如月。七
0193c14: 曰紅靺鞨大如巨粟。八曰琅玕珠二枚。長二寸。九曰玉玦如環四分
0193c15: 缺其一。十曰玉印有文如鹿。以印物則鹿形著。十一曰皇后採桑
0193c16: 長六寸。形如著屈其末。色如金又如銀。十二曰雷公斧長二寸闊二寸。十三曰
0193c17: □□□史失其名。帝之大悅。以置日中則白氣屬天。名
0193c18: 之曰定國寶。帝以獻自楚州。即皇太子始封之國。又
0193c19: 聞中原有宜以第二寶鎮之。遂詔皇太子攝政事。
0193c20: 大赦天下。改元寶應。
0193c21: 五月太上皇崩。年七十有八。帝自春至夏多不豫。及
0193c22: 太上皇崩。哀感號慟致疾。相距十四日而崩。年五十
0193c23: 四皇。太子即位是為代宗。
0193c24: 論曰。初忠國師答肅宗十身調御等問。則高峻其
0194a01: 門風。略無少假殆。帝未諭而致十問。忠方從容曲
0194a02: 盡其意。九數百千言。帝於是相得之深。此蓋宗師
0194a03: 傳道之大體也。及天帝授十三寶與真如。告以中
0194a04: 原有宜以第二寶鎮之。其寶入朝。未幾果肅宗
0194a05: 崩而代宗即位。凡自肅宗至昭宗。十三帝而唐亡。
0194a06: 然則上帝告以其祚如此之審。新史則著十三寶
0194a07: 於本紀。復列于五行志。而未始明其所以讖。嗚呼
0194a08: 異哉。
0194a09: 永泰元年九月。鑄金銅佛像於光順門。率百僚拜祀
0194a10: 之。十月吐蕃逼京師。內出仁王經二輦送西明諸
0194a11: 寺。置百尺高座講之。平。帝夢六祖慧能大師請衣
0194a12: 歸于曹溪。翌日遣中使送還。是時難屢逼。帝
0194a13: 以為憂。宰相王縉曰。國家慶祚靈長。福報所憑。時雖
0194a14: 多艱。無足道者。祿山．思明毒流方煽而皆有子禍。僕
0194a15: 固懷恩臨敵而踣。群戎來未及戰去。非人事也。
0194a16: 帝由是篤意佛道。修祀祠。詔天下官司無箠辱僧尼。
0194a17: 禁中講誦仁王護國經。詔命不空三藏重譯舊本。帝
0194a18: 親為之敘。官不空特進鴻臚卿。
0194a19: 是歲詔法師良賁於大明宮之桃園造新仁王經疏。
0194a20: 疏成賁以表進呈。略曰。洗心滌慮扣寂求音。發明啟
0194a21: 自天宮。加被仰憑佛力。咸約經論演暢真宗。亦猶集
0194a22: 群玉於荊山。約百川於溟海。火生於木並兩曜而俱
0194a23: 明。識轉於如體一相而等照。成道者法也。載法者經
0194a24: 也。廣度群有同於大通。足菩提心如陛下意。帝覽之
0194b01: 稱善。
0194b02: 大曆元年七月壬午。始作盂蘭盆會于禁中。設高祖
0194b03: 大宗已巳下七聖位。備鑾輿建巨幡。各以帝號標其上。
0194b04: 自太廟迎入內道場。鐃吹鼓舞旌幢燭天。是日立仗
0194b05: 百寮於光順門迎拜導從。自是歲以為常。癸未太廟
0194b06: 二室生靈芝。帝賦詩美之。百寮皆屬和。
0194b07: 二年七月宰相杜鴻漸出撫巴蜀。至益州遣使詣白
0194b08: 崖山請禪師無住入城問法曰。弟子聞金和尚說無
0194b09: 憶無念莫妄三句法門。未審此三句是一是三。無住
0194b10: 曰。無憶名戒。無念名定。莫妄名慧。然一心不生則具
0194b11: 戒定慧。非一非三也。曰後句妄字莫非從心否。無住
0194b12: 曰從女者是。曰有據否。無住曰。法句經云。若起精進
0194b13: 心。是妄非精進。若能心不妄。精進無有涯。又問師還
0194b14: 以三句接人否。對曰。初心學人還令息念澄停識浪。
0194b15: 清水影現悟無念體。寂滅現前。無念亦不立也。時庭
0194b16: 樹鳴。公曰師還聞否。曰聞去矣。又問師今聞否。
0194b17: 曰聞。公曰去無聲云何言聞。無住四眾曰。正法
0194b18: 難聞。各宜諦聽。聞與不聞。非關聞性。本來不生今亦
0194b19: 不滅。有聲之時是聲塵自生。無聲之時是聲塵自滅。
0194b20: 而此聞性不隨聲生不隨聲滅。悟此聞性則免聲塵
0194b21: 流轉。乃至色香味觸亦復如之。當知聞無生滅。聞無
0194b22: 去來。公與僚屬喜躍稱善。又問。弟子頃著起信論疏
0194b23: 二卷。得名解佛法否。曰。夫造疏皆用心思量分別。但
0194b24: 可著成傳益初學。據論云。知一切法從本以來離言
0194c01: 說相。離文字相。離心緣相。畢竟平等。無有變異。唯是
0194c02: 一心。故名真如。今相公著言說相。著名字相。著心緣
0194c03: 相。既著種種相。何由體解佛法。公稽首曰。師今從理
0194c04: 確論合心地法門。實不思議。然何由得不生不滅契
0194c05: 解脫去。答曰。見境心不起名不生。不生即不滅。既無
0194c06: 生滅即不被前塵所縛。當處解脫。公曰何謂識心見
0194c07: 性。答曰。一切學道人隨念流浪。蓋為不識真心。不見
0194c08: 本性。真心者念生亦不順生。念滅亦不依寂。不來不
0194c09: 去不定不亂。不取不捨不沉不浮。無為無相。活鱍鱍。
0194c10: 平常自在。此心體畢竟不可得。無可知覺。觸目皆如。
0194c11: 無非見性也。鴻漸由是棲心禪悅。有詩云。長願追
0194c12: 禪理。安能揖化源。晚以疾辭宰相。釋位三日而薨。臨
0194c13: 終沐浴。儼朝服加僧伽黎。剃鬚髮而逝。遺命依沙門
0194c14: 法葬。
0194c15: 論曰。無住說法簡當明妙。雅合首楞嚴所謂聞無
0194c16: 生滅之旨。宜乎聞者悟悅而信解也。鴻漸靈武
0194c17: 立功臣。家世奉佛。其臨終沐浴剔髮鬚服僧衣。遂
0194c18: 與聖朝王文正公旦肖焉。雖文正公巨德元勳。完
0194c19: 名高節卓冠名臣之表。非鴻漸所能彷彿。然莫年
0194c20: 付囑諸子及其友楊文公大年丁寧曲折。文公談
0194c21: 苑著之甚詳。茲可想見知佛之深而見道之明也。
0194c22: 嗚呼。吾宗直指當人見聞覺知一段大事。本爾現
0194c23: 成。奈何人自棄昧。往往終身役役為他閑事長無
0194c24: 明者。天下碌碌皆是。若二公能自回頭存心後世。
0195a01: 打徹大事夫豈易得也哉。
0195a02: 三年。帝召國師慧忠入內。引太白山人見之。帝曰。此
0195a03: 人頗有見解。請師驗之。忠曰汝蘊何能。山人曰忝識
0195a04: 山識地識字善筭。曰山人所居之山是雄山是雌山。
0195a05: 山人茫然不能對。忠曰識地否。曰識。忠指殿上地問
0195a06: 曰此是何地。答曰容弟子筭方知。忠曰識字否。曰識。
0195a07: 忠於地上畫一晝曰此甚字。山人曰是一字。忠曰。土
0195a08: 上一畫是王字。何謂一字耶。又問能筭否。曰能。忠曰
0195a09: 三七是多少。山人曰。國師玩弟子。三七豈非二十一。
0195a10: 忠曰。是山人弄貧道。三七是十。何謂二十一。復問
0195a11: 更有何能。答曰弟子縱有亦不敢向國師開口。忠曰
0195a12: 縱汝有能亦俱未是。師謂帝曰。問山不識山。問地
0195a13: 不識地。問字不識字。問筭不解筭。陛下何處得此懵
0195a14: 漢來。帝謂山人曰。朕有國位不足為寶。師乃國寶也。
0195a15: 山人曰陛下真識寶者矣。
0195a16: 是歲詔徑山道欽禪師至闕下。帝親加瞻禮。一日師
0195a17: 在內庭見帝起立。帝曰師何以起。欽曰檀越何得向
0195a18: 四威儀中見貧道。帝悅謂忠國師曰眹欲賜欽師一
0195a19: 名。忠欣然奉詔。遂賜號國一禪師。後辭歸本山。馬祖
0195a20: 大師令門人智藏問十二時中以何為境。師曰待汝
0195a21: 回去時有信。藏曰只今便回。師曰傳語須問取曹
0195a22: 溪。又僧問如何是祖師西來意。師曰汝問不當。曰如
0195a23: 何得當。師曰待吾滅後向汝說。至貞元八年示寂。
0195a24: 賜諡謚大覺禪師。
0195b01: 四年。牛頭慧忠禪師示寂。師得法於威師。為牛頭宗
0195b02: 第六祖。平生一衲不易。器用唯一鐺。有供僧二
0195b03: 廩。盜者窺伺。虎為守之。縣令張遜者入山頂謁。問師
0195b04: 有何徒弟。曰有三五人。遜曰可得見否。師敲三下。
0195b05: 有三虎哮吼而出。遜驚怖而退。及移居莊嚴寺。將建
0195b06: 法堂。有古樹群鵲巢其上。師謂巢曰。此地建堂。汝可
0195b07: 速去。言訖群鵲遷巢他樹。及築基。有二神人定其四
0195b08: 角。潛資夜役不日而成。繇是學徒雲集。師有安心偈
0195b09: 曰。人法雙淨。善惡兩忘。直心真實。菩提道場。至是將
0195b10: 終。石室前掛鐺樹掛衣。藤無故枯死。師集眾布薩訖。
0195b11: 淨髮浴身。是夕有瑞雲覆其院。空中復有天樂之聲。
0195b12: 詰旦怡然坐化。俄頃風雨兩暴作。震折林木。有白虹貫
0195b13: 于岩壑云。
0195b14: 五年。西域大耳三藏至京師。自云得他心慧眼。帝令
0195b15: 入光宅寺請國師慧忠試驗。忠問汝得他心通耶。對
0195b16: 曰不敢。忠曰汝道老僧即今在什麼處。三藏云和尚
0195b17: 是一國之師。何得往天津橋看弄猢孫。忠又問老僧
0195b18: 即今在什麼處。三藏曰。和尚是一國之師。何得去西
0195b19: 川看競渡。忠第三問語亦如前。三藏良久罔知去處。
0195b20: 忠叱曰。這野狐精。他心通在什麼處。三藏無對。
0195b21: 論曰。四祖下融大師。橫說說猶未知向上關捩
0195b22: 子。此黃蘗運公語也。以黃蘗大機大用逸格手段。
0195b23: 作如是說。則其然矣。異時學人相似語言以為禪
0195b24: 道者。凡貶剝諸方往往猶不止於此。嗚呼。世謂學
0195c01: 不躐等。矧吾宗單傳心印用以了生死者。其可以
0195c02: 躐等乎。觀牛頭諸祖道盛一時。於死生之際感驗
0195c03: 昭著。有生而百鳥銜華虎狼給侍者。有滅而鳥獸
0195c04: 哀鳴逾月乃止者。有異香經旬而歇者。有山林變
0195c05: 白溪絕流者。有空中神幡從西而來遶山數匝
0195c06: 者。有所居舊院林木變白七日而復者。及是忠禪
0195c07: 師所感皆不思議事。出於造化之表。自非神德妙
0195c08: 行。蔽天地而不。關百聖而不慚者。曷以臻此邪。
0195c09: 如大耳三藏分證小果得五神通。及見國師。初二
0195c10: 度國師以有所緣心。則灼見其處。及第三度。國師
0195c11: 入甚深秘密大寂定門。大耳於是茫然不知。然則
0195c12: 證果有階級。大道有淺深。端不誣矣。或謂巫咸相
0195c13: 壺子堪擬國師者。自性圓通與夫區區術數烏可
0195c14: 同年而語哉。
0195c15: 
0195c16: 隆興佛教編年通論卷第十七
