0604a01: 
0604a02: 
0604a03: 
0604a04: 
0604a05: No. 464
0604a06: 金剛般若波羅蜜經采釆微卷上
0604a07: 癸未坐制於白雲菴再考詳定見有此注方可傳焉。
0604a08: 錢唐釋　曇應　述
0604a09: 決群疑而起行。益品以無私。陶育聖凡。範圍空
0604a10: 有。寧越金剛般若哉。無著因定得偈。天親受頌成
0604a11: 文。非兜率慈尊。孰開荒至教。但斯經也。詞源渺浩。
0604a12: 義海沖深。僧佉阿僧佉。此云無著重著論以抗行。吳興復
0604a13: 撰疏而贊述。對經考論。已巳盡幽玄。尋疏證經。未為
0604a14: 全當。科判雖準繩有在。解釋則義理乖違。於是。不
0604a15: 得已巳。管窺天台義意。摸論大塗。校彼伸明。是非別
0604a16: 矣。仍取天親補助。及今古優長。故曰采釆微。蓋采釆摘
0604a17: 他歷切眾妙。直注于經。庶閱者易解耳。紹興壬子
0604a18: 仲春二十有三日寓思溪蘭若敘
0604a19: 金剛般若波羅蜜經
0604a20: 釋經為二。初釋題。二釋文。釋題者。懸一經大義。
0604a21: 以釋首題。大義者。五重玄義。所謂名體宗用教相
0604a22: 也。初釋名則喻法為名。金剛是喻。般若等是法。金
0604a23: 剛者。無著論釋有二意。一約金剛寶。二約畫金剛
0604a24: 形。且約金剛寶者。此寶出天竺國。梵語折羅。亦
0604b01: 名斫迦羅。此云金剛。謂金中精堅者也。剛生金中。
0604b02: 百鍊不銷。可以切玉。取以堅利能斷壞萬物。如般
0604b03: 若能斷萬惑。故以為喻。吾祖云。般若如金剛。隨所
0604b04: 擬皆碎。無著云。能斷者。般若波羅蜜中。聞思修所
0604b05: 斷。如金剛斷處而斷。若爾。如大品等諸般若。莫不
0604b06: 皆有能斷之力。何獨此經以金剛為喻。答。良以此
0604b07: 會之前。大品等席。佛悉令眾生。住是般若。故使佛
0604b08: 種性不斷。而護念付囑。且聞者必疑。般若乃果。佛
0604b09: 所住之法。眾生垢重。當云何住。是折伏散亂。眾雖
0604b10: 伏疑。未由開決。空生至此。為眾斷疑故。述昔興歎
0604b11: 問降住事。佛為釋疑故答。則令住是般若者。如金
0604b12: 剛能斷煩惱。故論云。下去論云。無著論也此小金剛波羅蜜。
0604b13: 以如是名顯勢力。以如是金剛之名。顯般若勢力。
0604b14: 故知。絓是般若。皆有是力。此既諸般若之釋疑經。
0604b15: 是故金剛二字。文雖出此。義實通為諸般若之作
0604b16: 譬。由是持說者。福重功深。二約畫形者。如論云又
0604b17: 如畫金剛形。初後闊。中則狹。如是般若波羅蜜。中
0604b18: 狹者。謂淨心地。初後闊者。謂信行地如來地。此顯
0604b19: 示不共義也。釋曰。則力士金剛之杵。有摧物之功。
0604b20: 可譬此經地位。是以一十六住。總名信行地。第十
0604b21: 八上求佛地。名如來地。上求佛地中。復有六種具
0604b22: 足。於第六心具足中。又有六義。如是則初後闊。中
0604b23: 間唯第十七入證道一住處。名淨心地。所謂狹也。
0604b24: 故如金剛形。而特言畫者。以此間無此寶。但傳畫
0604c01: 像故云耳。此意既擬地位。則別在茲經論。所謂顯
0604c02: 示不共義者。則顯初意。與諸般若共也。般若者。或
0604c03: 有翻。名智慧。或無翻。以生善故。孤山謂。不云智慧
0604c04: 者。良以般若天言。智慧人語。天言尊重。人語輕薄。
0604c05: 意存生善。由來不翻。今言般若。必具三種。謂方便
0604c06: 般若。觀照般若。實相般若。則總題以冠別文。故文
0604c07: 文之下。皆具三種。可以意知。疏云。準大論有二種
0604c08: 般若。謂世間般若。出世間般若。世間者。但於俗諦
0604c09: 而求滿智。出世間者。即於布施持戒等。心無染著。
0604c10: 乃至攝心散心。不可得故。當知三藏多修世間般
0604c11: 若。如劬嬪大臣分地息諍。即其事也。摩訶衍門。正
0604c12: 修出世間般若。以觀布施等因緣即空。性相叵得
0604c13: 故。又衍門中。有共不共般若。復通部教。約部則方
0604c14: 等般若名共。由共二乘故。華嚴名不共。此經不入
0604c15: 二乘人手故。若約教則別在第四時。由般若部通
0604c16: 三教。通教則三乘同學。名共教。別圓則二乘不聞。
0604c17: 名不共教。荊溪云。故此二共俱共二乘。即部教二
0604c18: 共也。此經正當約教。非約部義。問。約教則方等。具
0604c19: 有四教。亦應受共不共名。何故別在第四時耶。答。
0604c20: 荊溪云。以方等經。多順彈訶。共義稍。問。共不共
0604c21: 二種般若。為一座同聞。為異席說。若一座。別圓亦
0604c22: 共二乘。若異席。般若通被三教。答。諸部般若。通被
0604c23: 三教。則二乘同座。雖聞別圓。聞而不解。無受潤因。
0604c24: 狀當聾啞。故釋籤云。諸部般若。以但不但二種中
0605a01: 道不共之法。共二乘說。若爾。但是共說。不與共證。
0605a02: 波羅蜜。此翻到彼岸。又云度無極。或云事究竟。經
0605a03: 者通名也。梵語修多羅。義翻為經。蓋經由聖人心
0605a04: 口故稱經。無翻亦名經。蓋此方聖人所說。六籍稱
0605a05: 經。以此代彼。法王所說。亦稱經也。天台解經。凡約
0605a06: 三種。謂教行理。經云。書寫讀誦者。即教經也。信解
0605a07: 受持者。即行經也。諸佛菩薩從此經出者。即理經
0605a08: 也。雖約三種。首題稱經。唯能詮教經。行理即教下
0605a09: 所詮也。天台云。外國種修多羅。聖教之都名。荊溪
0605a10: 云。一代教法。皆名為經。此釋名竟。若餘四章。則實
0605a11: 相為體。一經所詮故。檀波羅蜜為宗。檀義攝六。一
0605a12: 經所修之要故。破人法二執為用。文文蕩相故。摩
0605a13: 訶衍為教相。熟酥味故。若就首題。則總三般若為
0605a14: 名。觀照乃當其宗。實相方便。體用可知。所謂釋名。
0605a15: 總此三法體宗用。分對三法。三一總別。斯之謂歟。
0605a16: △二釋文。今依無著一十八住科判經文。其餘細
0605a17: 目。盡從論解。此外或補以疏家。亦隨宜裁酌。有理
0605a18: 存焉。問無著菩薩。入日光三昧。上昇兜率。親於慈
0605a19: 氏尊處。受八十頌。何意復造論。作一十八住釋經。
0605a20: 答。八十頌。但直頌經文。未有科判。則行位次第。其
0605a21: 旨未明。由是別造論伸通。問。八十頌。分二十七斷
0605a22: 疑生起。血宛順。何無階次。答。分文科判意出天
0605a23: 親。無著但得其頌。問。二論可會同不。答。不須。以經
0605a24: 意多含。各取義釋。此經三分分文。從如是至敷座
0605b01: 而坐。是序分。從長老須菩提在大眾中去。是正宗
0605b02: 分。若如疏家。以此文分屬別序者。別序乃表發正
0605b03: 宗。若非所表。序義不成。今以此文屬正宗者。從座
0605b04: 而起。雖未彰言。事必屬正。離座由請法故。三從須
0605b05: 菩提若有人去。是流通分。論謂不染行住。即弘通
0605b06: 無染也。且序有通別之異。通序則三世道同。以今
0605b07: 佛一期大小眾經。悉安如是等語故。別序則教門
0605b08: 機別。而經經由藉悉異故。且通序者。佛臨涅槃。阿
0605b09: 難以四事請問。佛令一切經初。悉安如是我聞等。
0605b10: 此等語。信是佛說。故曰證信序。或云經前序。如
0605b11: 來付囑一切經前。令安是語故。或云經後序。結集
0605b12: 時方安故。或云破邪序。對破外道阿歐故。此經前
0605b13: 具有六事。則離佛及處也。就此分六。△初所傳之
0605b14: 理。
0605b15: 如是。
0605b16: 肇師謂。如是者。信順之辭。信則所聞之理會。順則
0605b17: 師資之道成。大論云。如是義者。即是信。若人心中
0605b18: 有信清淨。是人能入佛法。若無信。是人不能入佛
0605b19: 法。不信者。言是事不如是。信者。言是事如是。無信
0605b20: 者。譬如牛皮未柔。不可屈折。有信者。譬如牛皮已巳
0605b21: 柔。隨用可作。復次經中說信為手。如人有手。入寶
0605b22: 山中。自在取寶。有信亦如是。入佛法寶山中。自在
0605b23: 所取。無信如無手人。入寶山中。非但不能取寶。以
0605b24: 無手故。動轉反為寶之所傷。無信亦如是。入佛法
0605c01: 寶山。非但無所得。以無信故。謗法墮苦。是則以有
0605c02: 如是信故。乃有所聞。吾祖謂。如是者。乃一部所聞
0605c03: 法體也。△二能傳之人。
0605c04: 我聞。
0605c05: 肇師云。明出經者親承聖旨。無傳聞之謬。然阿難。
0605c06: 當結集時。見愛已巳除。二我都盡。今稱我者。以傳法
0605c07: 故。隨順世間。假名稱我也。聞者。大論謂。耳根不壞。
0605c08: 聲在可聞處。作意欲聞。則根塵意和合。故有聞也。
0605c09: 大論云。隨俗說我。和合稱聞。然阿難結集時。登高
0605c10: 座已巳。大迦葉。執尼師壇。禮敬殷勤。如佛無異。大眾
0605c11: 此。各懷疑情。且迦葉既為四眾而作依止。非佛
0605c12: 不爾。今禮敬如此。莫釋尊重出耶。或疑。莫他方佛
0605c13: 來耶。或疑。高座阿難。莫阿難成佛耶。故知三疑競
0605c14: 起。由迦葉禮敬而生。一稱我聞。知是結集敬法故
0605c15: 禮。則三疑頓息。自舊或云權疑。為啟當來誠信故。
0605c16: 若爾。只應疑阿難作佛。何須此二疑耶。或謂實疑。
0605c17: 以阿難登座。形容似佛。眾不識故疑。若爾。只應疑
0605c18: 釋尊重出。與他方佛來。何須疑阿難成佛耶。然則
0605c19: 今說權實如何。須知。既由迦葉禮敬。事反常情。眾
0605c20: 遂生疑。乃實疑也。△三會理之時。
0605c21: 一時。
0605c22: 合云某年月日。由彼土三際。此方四時。歲令不同。
0605c23: 不可譯。但以說經始末。總云一時。則四眾感教
0605c24: 得益之時也。△四稟承之主。
0606a01: 佛。
0606a02: 大論云。佛陀。此云知者。知何等法。謂三世眾生數。
0606a03: 非眾生數。常無常等。一切諸法。菩提樹下。了了覺
0606a04: 知。故名佛也。然只樹下一佛。隨四教之機所見。則
0606a05: 四佛。色相不同。今是衍經。且論三佛。△五所聞之
0606a06: 地。
0606a07: 在舍衛國。
0606a08: 在者。住也。舍衛。正云室利羅筏悉底。訛言舍衛。亦
0606a09: 舍婆提。新翻豐德。謂國豐四事。一財物。二欲塵。三
0606a10: 多聞。四解脫。舊翻聞物。十二遊行經云。無物不有。
0606a11: 天下聞之。故曰聞物。大論云。佛知恩故。多住王舍
0606a12: 城及舍婆提。以報生身地恩。故住舍婆提。以報法
0606a13: 身地恩。故住王舍城。法身於生身勝故。二城中。多
0606a14: 住王舍城。問。經說生迦毗羅國。何故論云。生舍婆
0606a15: 提耶。答。西域記云。迦毗與舍衛相鄰。同是中印土
0606a16: 境。故此言之。問。迦毗羅國。是佛生處。何故不多住
0606a17: 耶。答。大論云。佛初還國。迦葉兄弟千比丘。本修婆
0606a18: 羅門法。苦行山間。形容憔悴。父王見之。以此諸比
0606a19: 丘。不足光飾世尊。即選諸釋貴人子弟。兼又壯戶。
0606a20: 遣一人強令出家。有善心樂道。有不樂者。此諸釋
0606a21: 比丘。不應在本生處。何以故。既未離欲。若近親屬。
0606a22: 必染著心生。為護此輩故。不多住迦毗羅國。
0606a23: 祇樹給孤獨園。
0606a24: 祇樹者。梵語祇桓。亦名祇陀。正言逝多。此翻戰勝。
0606b01: 波斯匿王太子也。法鏡經。目為勝氏樹焉。給孤獨。
0606b02: 梵語須達多。此云給孤獨。亦名善施。以此長者仁
0606b03: 慈。常給濟孤獨。善能行施故。國人以此稱之。南山
0606b04: 靈感傳云。祇桓寺基址。東西僅十里。南北七里餘
0606b05: 七十步。初須達詣太子買園。太子言。能以金布地。
0606b06: 令間無空。便當相與。須達曰諾。隨其價。太子言。戲
0606b07: 語耳。須達言。不應妄語。即共與訟。時首陀會天。化
0606b08: 作人與評言。太子法。不應妄語。價既已巳決。不宜中
0606b09: 悔。太子遂與之。便使人象負金出園。須臾欲滿。餘
0606b10: 殘少地。須達思惟。何藏金不多不少。當補滿足。祇
0606b11: 桓問言。嫌貴買之。答。不也。自思何藏者可足。當補
0606b12: 滿之。祇桓念言。佛必大德。能使斯人輕寶乃爾。齊
0606b13: 此且止。勿更出金。園地屬卿。樹木屬我。我自上佛。
0606b14: 乃至起立精舍。為佛作屋。以妙栴檀。用為香泥。別
0606b15: 房住止。千二百處。凡百二十處別犍巨寒切稚。音地此方
0606b16: 擊鍾板也施設已巳竟。請佛而住。佛告阿難。今此園地。須
0606b17: 達所置。林樹花。祇桓所有。二人同心。共立精舍。
0606b18: 應當號祇樹給孤獨園。先君後臣。禮也。△六聞持
0606b19: 之伴。
0606b20: 與大比丘眾千二百五十人俱。
0606b21: 與者。共也。大者。歎德也。大論謂。摩訶衍。翻大多勝。
0606b22: 大者。天王大人所敬故。多者。通四韋陀及三藏典
0606b23: 故。勝者。勝九十五種外道故。譯者從一。且云大耳。
0606b24: 比丘者。或有翻言除饉。眾生在因。無法自資。得報
0606c01: 多饉乏。出家戒行。是良福田。能生物善。除因果之
0606c02: 饉。或無翻名。今三義。謂乞士破惡怖魔。不仰不下
0606c03: 不方不維。離此四食。次第行乞。清淨活命。故名乞
0606c04: 士。戒禁七支。禪心猿。怖無常狼。除煩惱脂。是名
0606c05: 破惡。修此法故。天魔惱毒。慮其出境。復恐度人。是
0606c06: 故愁怖。雖有三義。破惡為本。眾者。準諸經。皆有眾
0606c07: 字。四人已巳上和合為眾。千二百五十人俱者。三迦
0606c08: 葉兄弟。共一千人。舍利弗目犍連。共二百五十人。
0606c09: 師徒歸佛。俱為弟子。大論問。此諸比丘。何故常隨
0606c10: 世尊。答。如病者得差。常隨大醫。如眾星拱月。顯佛
0606c11: 德尊。諸經同聞。故此偏舉。△二別序。
0606c12: 爾時世尊。食時著衣持。入舍衛大城乞食。
0606c13: 此序。發起一經也。世尊者。十號具足。為世所尊。食
0606c14: 時者。午前也。毗羅三昧經。佛為法慧菩薩。說四食
0606c15: 時。早起諸天食。日中三世佛食。日西畜生食。日暮
0606c16: 鬼神食。著衣者。著僧伽梨。持者。持四天王所奉
0606c17: 。入城者。園在城外五六里。既欲乞食。故須入城。
0606c18: 是則佛自行乞。有六益故。一為盲者得見故。二為
0606c19: 女人為父母障礙者得見故。三令病者得見故。四
0606c20: 作軌範故。五除慢。凡所見無輕慢故。六示天王
0606c21: 故。寶雲經謂。得食分為四分。一擬與同梵行人。二
0606c22: 擬施貧病乞人。三施水陸眾生。四自食。
0606c23: 於其城中。次第乞已巳。還至本處。飯食訖。衣洗足
0606c24: 已巳。敷座而坐。
0607a01: 次第乞者。善見論云。過去諸佛。皆次第乞食。無有
0607a02: 選擇。衣等者。洗足理須衣。洗足者。如云洗
0607a03: 手曰盥。洗頭曰沐。洗身曰浴。洗足曰洗。音銑然何故。
0607a04: 先食後洗足。當知乞食還恐過時。所以且食。食訖
0607a05: 方洗足。如僧祇律云。午時日影過一髮一瞬即非
0607a06: 時。敷座而坐者。論云。世尊何故。以寂靜者威儀而
0607a07: 坐。顯示唯寂靜者。於法能覺能說。以福智具故。能
0607a08: 覺能說。但教不徒興。顯示趺坐。以待問者。然何故
0607a09: 斯經以乞食為興致。須知次第行乞。表不住相。食
0607a10: 訖示坐。表居寂理。又乞食為齋。齋齊也。齊心物境。
0607a11: 以表正宗。六度萬行。心境均齊。有約三學表對者。
0607a12: 何經不詮。此太通漫。
0607a13: △二正宗。依論有七義句。今準前三句。分文為三。
0607a14: 一種性不斷。二發起行相。三行所住處。初又二。初
0607a15: 敬相。
0607a16: 時長老須菩提。在大眾中。
0607a17: 長老。阿含中。佛言。諸比丘。從今稱長者為大德。少
0607a18: 者稱長老。長老之稱。未必年老。故大論引偈云。所
0607a19: 謂長老相。不必以年耆。形瘦髮白。空老內無德。
0607a20: 斥非能捨罪福果。精進行梵行。已巳離一切法。是名為
0607a21: 長老。顯是蓋美其德業耳。縱是年耆。內若無德。亦號
0607a22: 年少。如四分律云。阿難頭白。而迦葉號為年少。今
0607a23: 所稱者。乃德長年老。二具美矣。須菩提。此翻空生。
0607a24: 亦曰善現善吉。以生時家中倉庫篋器皆空。占者
0607b01: 謂之。所現之相。既善且吉。從此立名。然倉庫一空。
0607b02: 何名吉耶。當知生時暫空。隨即如故。是則雖空。須
0607b03: 用即足。以表後解第一義空。雖空而具足諸法。
0607b04: 即從座起。偏袒右肩。
0607b05: 袒有二。若此方有袒。蓋以謝罪。如左傳。楚子圍鄭
0607b06: 剋之。鄭伯肉袒牽羊。即其事也。若彼方有袒。蓋以
0607b07: 禮儀。弟子事師。或至師所。必袒右覆左。恐師有指
0607b08: 示。執作便易故。
0607b09: 右膝著地。
0607b10: 文殊問經云。右是正道。左是邪道。用正去邪。白虎
0607b11: 通曰。天左旋。日月五星右行。故隨順世間。以右膝
0607b12: 著地。若論所表。膝表於行。地表於理。以行契理。故
0607b13: 膝著地。
0607b14: 合掌恭敬。
0607b15: 合掌如世斂歛手。則表敬也。肇師云。請法之相。△二
0607b16: 白佛。又二。初興歎。
0607b17: 而白佛言。希有世尊。
0607b18: 應知此會之前。已巳聞諸般若。故伏疑在懷。未由開
0607b19: 決。此示坐寂靜。必知欲垂法於無窮。為顯其當
0607b20: 得此般若佛種不斷義故。上座須菩提。經初興歎
0607b21: 希有世尊。△二述事。述爾前見聞事。
0607b22: 如來善護念諸菩薩。善付囑諸菩薩。
0607b23: 善護念者。若已巳熟菩薩。佛即護念。以善巧力。防護
0607b24: 憶念。恐失善利。善付囑者。若未熟菩薩。佛則付託
0607c01: 囑累。已巳熟菩薩。於未來世中。以般若而成熟之。是
0607c02: 故如來護念付囑。使佛種性。永永不斷。菩薩者。天
0607c03: 竺梵音。摩訶菩提質諦薩埵。今略其餘。但云菩薩。
0607c04: 此翻大道心成眾生。亦云開士。亦云大勇心等。△
0607c05: 二發起行相。空生從座而起。先敬讚已巳。後方請問。
0607c06: 禮也。於此為三。初空生發起。
0607c07: 世尊。善男子善女人。發阿耨多羅三藐三菩提心。云
0607c08: 何應住。云何降伏其心。
0607c09: 阿耨多羅。此云無上。三藐三。此云正等。菩提。此云
0607c10: 覺。則無上正等覺心。發是心者。方行般若。向雖伏
0607c12: 提問也。有六因緣。一為斷疑故。二為起信解故。三
0607c13: 為入甚深義故。四為不退轉故。五為生喜故。六為
0607c14: 正法久住故。此經正為斷疑。若有疑者。得斷故。為
0607c15: 未熟菩薩。聞多福德。於般若起信解故。為已巳熟菩
0607c16: 薩。入甚深義故。已巳得不輕賤者。令精勤心。不復退
0607c17: 轉故。已巳得淨心者。令懽喜故。能令未來世大乘教
0607c18: 久住故。以是因緣。空生問也。云何應住者。謂欲願
0607c19: 故。降伏其心者。謂折伏散亂故。於中。欲者正求也。
0607c20: 願者。為所求故。作心思念也。折伏散亂者。若彼三
0607c21: 摩帝心散。制令還住也。問。諸譯於云何住後。復
0607c22: 有云何修行一句。此譯何無。答。般若深法果佛所
0607c23: 住。菩薩欲願住此。發起弘誓。既知發心。必須起行。
0607c24: 住中義具。故此略之。△二如來印許。
0608a01: 佛言。善哉善哉。須菩提。如汝所說。如來善護念諸菩
0608a02: 薩。善付囑諸菩薩。汝今諦聽。當為汝說。善男子善女
0608a03: 人。發阿耨多羅三藐三菩提心。應如是住。如是降伏
0608a04: 其心。
0608a05: 善哉者。論云。以善問故。於上座須菩提所。應稱善
0608a06: 哉。則三乘行異。唯問菩薩。上合佛心。其問則善。大
0608a07: 論云。須菩提。好行無諍定。常慈悲眾生。雖不能廣
0608a08: 度眾生。而常助菩薩。以菩薩事問。佛再言善哉者。
0608a10: 如是住般若。如是降伏其心。此當為汝宣說。△三
0608a11: 善現願聞。
0608a12: 唯然。世尊。願樂欲聞。
0608a13: 唯然者。禮對也。謝公云。慈戒許說。敬肅傾心。△三
0608a14: 行所住處。自此分文為一十八住。先且通示大綱。
0608a15: 其次逐段帖釋。初通示大綱又二。初列章。二判位。
0608a16: 初列章者。初發心。二修行。三欲得色身住處。四欲
0608a17: 得法身住處。五修道得勝中無慢。六為不離佛出
0608a18: 時。七願淨佛土。八成熟眾生。九遠離隨順外論散
0608a19: 亂。十觀破名色。十一供養如來。十二遠離懈怠。十
0608a20: 三明忍辱。十四與法相應。十五於證道時遠離喜
0608a21: 動。十六為求教授。十七為證道。十八上求佛道。論
0608a22: 中又一時總作八住處。故論云。略為八種。亦得滿
0608a23: 足。一攝住處。二波羅蜜淨住處。三欲得住處。四離
0608a24: 障礙住處。五淨心住處。六究竟住處。七廣大住處。
0608b01: 八甚深住處。且攝住處即發心。淨住處即修行。此
0608b02: 二因也。欲得即色身法身。果也。此總示因果。若離
0608b03: 障礙。則該十二住。別明行相。是因也。淨心究竟。即
0608b04: 證道佛道。此果也。餘二則橫一經。顯般若廣大
0608b05: 甚深也。故知。以八住處。總攝十八者。欲顯示總別
0608b06: 兩番因果之義耳。△二判位。此十八住。生起次第。
0608b07: 隨文辯示。此不預陳。避繁文故。若判地位者。然十
0608b08: 八住。住即是地。乃所依義。何以復約地位判釋。當
0608b09: 知。十八住行位階次。通受住名。所以別約三種地
0608b10: 判釋者。以前十六住。未破無明。總判其位。名信行
0608b11: 地。第十七破無明入證道。名淨心地。第十八上求
0608b12: 佛地。即如來地。是則經意總略。論作三種地判。義
0608b13: 該別圓。不必更以餘途對位也。然第十五證道時
0608b14: 遠離喜動。與第十七證道住處。同異若何。答。疏謂
0608b15: 此經兼含兩教。一往觀文。似唯別位。以通指地前
0608b16: 為信行故。若作圓位。初住證道。猶名信行者。如起
0608b17: 信。明初發心住。名信成就發心。今謂不然。與論有
0608b18: 違。一者論自云。證道時遠離喜動。所以將入證道。
0608b19: 恐起喜動心生。自取見則障於道。故須遠離。是則
0608b20: 由離喜動。方入證道。未可便作圓證道說。二者。以
0608b21: 八住處。從第五修道得勝中無慢。至第十六為求
0608b22: 教授。總此十二。為八中離障礙住處攝。第十七證
0608b23: 道。即八中淨心住處。是則由離障故。心淨入證道
0608b24: 也。若未入證。猶是似道。故名信行地。以是故知。第
0608c01: 十五。顯是別圓內凡之位。與第十七證道。乃真似
0608c02: 不同。行位次第。義甚明白。何固昧耶。問。般若滿字。
0608c03: 應通三教。論何判位但在別圓。答。荊溪云。故至般
0608c04: 若唯須此二。明不共者。說部意也。意雖不共。猶有
0608c05: 方等新受小者。至此須通。亦有衍門旁得小者。是
0608c06: 故兼用。故知。論約部意。明位唯在別圓。若約法
0608c07: 機。則義通三教。以位驗教。如下文四果。即其事也。
0608c08: △二釋文。分為一十八段。初發心為二。初舉人。
0608c09: 佛告須菩提。諸菩薩摩訶薩。應如是降伏其心。
0608c10: 疏云。略舉降伏。必兼於住。以其破□。定須觀理。故
0608c11: 下文明修行後。結云。但應如所教住。此亦舉住必
0608c12: 兼降伏。以其觀理。即能破惑故。論中。住與降伏。皆
0608c13: 同時釋之。是故經文影略互舉耳。△二示相。如偈
0608c14: 云。廣大第一常。其心不顛倒。利益深心住。此乘功
0608c15: 德滿。準此分文為四。初廣大心。以心法界故廣
0608c16: 大也。
0608c17: 所有一切眾生之類。若卵生。若胎生。若濕生。若化生。
0608c18: 若有色。若無色。若有想。若無想。若非有想非無想。
0608c19: 一切眾生。總舉也。胎卵濕化等。別相也。論釋謂。受
0608c20: 生依止境界所攝差別。然約三類。共攝一切眾生。
0608c21: 初受生。則隨業受生。即四生也。義雖通上。一往且
0608c22: 指四趣四洲及六欲。二依止。雖通下界。且以色無
0608c23: 色定為依止。則四禪為有色。空處為無色。三境界
0608c24: 者。青龍謂。舉境顯心。以心想難知。故舉境界以顯
0609a01: 於想。瑜伽論即云。依心差別。建立有想等三種有
0609a02: 情。謂識處為有想。無所有處為無想。有頂為非。
0609a03: △二第一心。
0609a04: 我皆令入無餘涅槃。而滅度之。
0609a05: 我指發心之者。上胎卵等一切眾生。並入弘誓願
0609a06: 數。皆以無餘涅槃第一勝法。而滅度之。此蓋菩薩
0609a07: 之本任。此中對治不發心不度眾生。是邪行者也。
0609a08: △三常心。
0609a09: 如是滅度無量無數無邊眾生。實無眾生得滅度者。
0609a10: 如是滅度。牒前第一心。無量無數無邊眾生。牒前
0609a11: 廣大心。實無眾生得滅度者。此明菩薩一體大悲。
0609a12: 觀取眾生。猶如己已身。眾生得度。如自身得度。豈見
0609a13: 有可度者。故云實無。△四不顛倒心。
0609a14: 何以故。須菩提。若菩薩有我相人相眾生相壽者相。
0609a15: 即非菩薩。
0609a16: 若菩薩。於一切眾生所起他想。轉非自體。謂有可
0609a17: 度者。則存能所之共。有我人分別之見。即非菩薩。
0609a18: 為欲審是。所以斥非我人等相者。論云。於中。取自
0609a19: 體相續為我相。展轉取餘趣非為人相。我所取為
0609a20: 眾生相。我乃至壽住。取為命相。釋曰。取自體內識
0609a21: 陰為我相。取餘趣非人為人相。計我所四陰。續前
0609a22: 識陰。五陰和合。為眾生相。計後壽命為壽者相。△
0609a23: 二修行。且前發心。自可以酬其問。既知發心。必須
0609a24: 行行。以行填願。所以更示行相。經云復次也。問。此
0609b01: 下十七住。望初發心。悉屬行相。何獨科此謂修行
0609b02: 耶。答。一經所修六度之行。此中明布施。則具攝六
0609b03: 度。通示一經行相。故云修行。疏謂。檀義為宗。雅合
0609b04: 論意。今從之矣。分文為三。初明布施。二顯福德。三
0609b05: 勸依教。初又二。初明行相。二示離過。初又二。初不
0609b06: 住未來果。
0609b07: 復次須菩提。菩薩於法應無所住。行於布施。
0609b08: 菩薩住是相應三昧。及攝散心時。於波羅蜜法行
0609b09: 布施。則了三事體空。一物二施者三受者無非般若圓常之
0609b10: 性。何所住著。故云。應無所住行於布施。則三論皆
0609b11: 約三種施釋。且偈云。檀義攝於六。資生無畏法。是
0609b12: 中一二三。是名修行住。此是攝法。偈所謂一。以資
0609b13: 生攝布施一故。二。以無畏攝持戒忍辱二故。三。以
0609b14: 法施攝精進禪定智慧三故。故云一二三也。一資
0609b15: 生施者。以等心而施。不有愛憎。如是則能資長大
0609b16: 福報。故云資生施。二無畏施者。以持戒故。除慳惜
0609b17: 心。隨其所乞。悉能施與。利益眾生。無所怯畏。以忍
0609b18: 辱故。自除瞋恚。行於慈愍。心無穢濁。一切能捨。如
0609b19: 下仙人。即其事也。三法施者。若無精進。於受法人
0609b20: 所。為說法時。疲倦故。不能說法。若無禪定。則貪於
0609b21: 信敬供養。及不能忍寒熱逼惱故。染心說法。若無
0609b22: 智慧。便顛倒說法。多有過故。不離此三得成法施。
0609b23: 問。圓論六度互。則度度六度。此何唯布施攝六。
0609b24: 答。六度互。蓋就理論。布施攝六。此從事說。是則
0609c01: 就事明施。顯示所修。不住於相故。如論云。彼諸波
0609c02: 羅蜜。有二種果。謂未來現在。未來果者。檀那得大
0609c03: 福報。尸羅得自身具足。謂釋梵等。羼提得大伴助
0609c04: 大眷屬。毗離耶得果報等不斷絕。禪那得生身不
0609c05: 可損壞。般若得諸根猛利。及諸悅樂。於大人眾中。
0609c06: 得自在等。若諸菩薩。求未來果故。行施為住。事行
0609c07: 施。如花酬果。則局心住相。是故經言。於法應無所
0609c08: 住行於布施。△二不住現在果。
0609c09: 所謂不住色布施。不住聲香味觸法布施。
0609c10: 論云。若求現在果。信敬供養故行施。為住色聲香
0609c11: 味觸行施。若求現法涅槃故行施。為住法行施。故
0609c12: 經云。不住色聲香味觸法布施。論云不住行施者。
0609c13: 即此不住。為安立第一義故。△二示離過。
0609c14: 須菩提。菩薩應如是布施。不住於相。
0609c15: 論云。此為顯示。謂相應三昧。及攝散心。於此現未
0609c16: 二時。不住相想。則不住有相。亦不住無相。以安住
0609c17: 第一義故。不墮有無中。△二顯示福德。又二。初福
0609c18: 不可量。
0609c19: 何以故。若菩薩。不住相布施。其福德不可思量。
0609c20: 論云。如是建立不住已巳。或有菩薩。貪福德故。於此
0609c21: 不堪。為令堪故。世尊顯示不住行施。福德甚多。不
0609c22: 可思量。△二比齊太。
0609c23: 須菩提。於意云何。東方空可思量不。不也。世尊。須
0609c24: 菩提。南西北方四維上下空。可思量不。不也。世尊。
0610a01: 須菩提。菩薩無住相布施福德。亦復如是。不可思量。
0610a02: 論云。猶如空。有三因緣。一遍一切處。謂於住不
0610a03: 住相中福生故。二寬廣。高大殊勝故。三無盡。究竟
0610a04: 不窮故。以此比齊般若福。性遍法界故。如太空
0610a05: 遍一切也。高勝三乘偏狹者故。如空高大殊勝
0610a06: 也。能趣佛果菩提故。如空無盡究竟也。△三勸
0610a07: 依教。
0610a08: 須菩提。菩薩但應如所教住。
0610a09: △三欲得色身住處為三。初問。
0610a10: 須菩提。於意云何。可以身相見如來不。
0610a11: 此以世諦為問。由上二章。是佛自說。以發心修行。
0610a12: 是因。因必果。將謂如來由修。是因。至果得此身
0610a13: 相。為防彼謂成就此色身相見故。所以試問。△二
0610a14: 答。
0610a15: 不也。世尊。不可以身相得見如來。何以故。如來所說
0610a16: 身相。即非身相。
0610a17: 以第一義諦答。如來色身。應緣而有。乃非究竟。答
0610a18: 云。不也。則不可以色身相。得見如來。而如來所說
0610a19: 身相者。即法身非相也。此蓋指應即法。吾今此身。
0610a20: 即是法身。△三述成。
0610a21: 佛告須菩提。凡所有相。皆是妄。若見諸相非相。即
0610a22: 見如來。
0610a23: 論云。即顯安立第一義。於中相成就為妄。非相
0610a24: 成就不妄。相成就三十二相。應相非真。皆是
0610b01: 妄。非相成就。若見諸相非相。即見如來。不妄也。
0610b02: 疏云。染淨二法。是有通別二惑。屬妄。既云凡所
0610b03: 有相俱是妄。何分異解。此明應佛相。豈用染淨
0610b04: 二惑釋耶。問。色身住處。何以指應即法。相即非相。
0610b05: 若爾。莫顯法身耶。答。應身法身。一體相即。但離偏
0610b06: 計。須知非謂即法。除去應相。單指法身。謂之非相
0610b07: 也。△四欲得法身住處。為二。初言說法身。二證得
0610b08: 法身。初又二。初問。
0610b09: 須菩提白佛言。世尊。頗有眾生。得聞如是言說章句。
0610b10: 生實信不。
0610b11: 由發心修行。至果成就身相。親聞於佛。信解則易。
0610b12: 末世眾生。神根淺薄。誠恐聞之信解尤難。託物致
0610b13: 問。故云頗有眾生等。聞是章句者。論云。所說七種
0610b14: 義句。於不顛倒義想。是謂實信。應知如言執義。彼
0610b15: 非實信。良以實信難得。所以問也。△二答。為五。初
0610b16: 顯示修行。
0610b17: 佛告須菩提。莫作是說。如來滅後。後五百歲。有持戒
0610b18: 修福者。於此章句。能生信心。以此為實。
0610b19: 莫作是說者。遮所問也。謂如來滅後。有如是能生
0610b20: 信者故也。後五百歲者。毗尼母論。直列五百。第一
0610b21: 百年。解脫堅固。第二百年。禪定堅固。第三百年。持
0610b22: 戒堅固。第四百年。多聞堅固。第五百年。布施堅固。
0610b23: 大集有五箇五百。第一至第四。事同母論。唯第五
0610b24: 百。云諍堅固。故知今文以大集為正。如義淨譯
0610c01: 本云。於未來世正法滅時等。正法滅時。即後五百
0610c02: 歲時。寶積經云。若於末世後五百歲正法滅時。佛
0610c03: 及法寶。及持法者。三不現前。持法者。即僧寶。乃三
0610c04: 寶隱沒之時。有持戒修福者。福是六度初門。戒是
0610c05: 定慧之本。是則滅後有具持福者。可以受道能生
0610c06: 信心耳。△二顯示集因。
0610c07: 當知是人。不於一佛二佛三四五佛而種善根。已巳於
0610c08: 無量千萬佛所。種諸善根。聞是章句。乃至一念生淨
0610c09: 信者。
0610c10: 植佛既多。顯善根深植。則集因勝也。大品中。須菩
0610c11: 提問佛。是深般若。誰能信解。佛言。有菩薩。先於諸
0610c12: 佛所。久修六度。善根成熟。供養無數百千萬億諸
0610c13: 佛。常與善知識相隨。是人能信。須菩提又問。信般
0610c14: 若者。有何等相。何等貌。佛言。欲恚癡斷離。是信相
0610c15: 貌。且欲恚癡斷者。折伏散亂也。良由住是般若相
0610c16: 應三昧時。能折伏散亂。住般若者。名為生信。乃至
0610c17: 一念生淨信者。信果上莊嚴身相。皆由無所得心。
0610c18: 而得成就。論云。此顯示集因。一心淨信。尚得如是
0610c19: 福德。何況生實相也。△三顯示善友所攝。
0610c20: 須菩提。如來悉知悉見是諸眾生。
0610c21: 天親云。故知如來悉知便足。何故復說悉見。若不
0610c22: 說悉見。或謂如來以比智知。恐生是心故。若爾。但
0610c23: 說如來悉見。何故復說悉知。若不說悉知。或謂如
0610c24: 來以肉眼等見。為防是心。故須二語。大論云。言知
0611a01: 言見。事得牢固。譬如繩二為一則堅牢也。且知見
0611a02: 何等。論云。知者知名身。見者見色身。謂一切行住
0611a03: 所作中。知其心見其依止。與般若相應。是故感此
0611a04: 所攝。△四顯示福德相應。
0611a05: 得如是無量福德。
0611a06: 隨譯則云。生如是無量福德。取如是無量福德。論
0611a07: 云。生者。福正起時故。取者。即彼滅時。攝持種子故。
0611a08: 須知生則集因。以集因滅時。攝持善體種子與緣
0611a09: 因。福德相應也。今經但云得。不說因。以集因前已巳
0611a10: 說故。△五顯示實想。為三。初實想離妄。
0611a11: 何以故。是諸眾生。無復我相人相眾生相壽者相。無
0611a12: 法相。亦無非法相。
0611a13: 論云。顯示實想。對治邪取。想謂心想。若心有法非
0611a14: 法取。則非實相想也。疏云。法與非法。解者多途。如
0611a15: 智者釋。法者。善惡假實之法也。非法者。無善惡假
0611a16: 實之法也。故知有無之相。即真俗二諦也。今謂不
0611a17: 然。經明無法無非法。蓋是捨著。則捨有無二邊之
0611a18: 著。不應作二諦釋義。況智者所釋。自以有無二見。
0611a19: 釋法非法。今具敘其文。以闢其非。仍從所解。故止
0611a20: 觀云。法祇善惡兩心假實之法。若見有善惡假名。
0611a21: 及見善惡實法。蓋是著我人眾生壽者。所言非法
0611a22: 相者。若善惡假名是無。及見善惡實法是無。皆是
0611a23: 著我人眾生壽者。何以故。依無起見故。全文故知。大
0611a24: 師約二見。釋法非法。明如於日。何云二諦。所言善
0611b01: 惡者。蓋約六度六蔽起心分之。若見蔽度有善惡
0611b02: 異者。是執假名。若見蔽度感善惡報者。是執實法。
0611b03: 是故。見是假名與實法。名為法相。若見為無。則撥
0611b04: 因果。名非法相。△二覆釋勸捨。
0611b05: 何以故。是諸眾生。若心取相。即為著我人眾生壽者。
0611b06: 若取法相。即著我人眾生壽者。何以故。若取非法相。
0611b07: 即著我人眾生壽者。是故不應取法。不應取非法。
0611b08: 若心取相者。覆釋成前。以前文云。是諸眾生無復
0611b09: 我相等者。由心住實想。不取相故無。反顯若心取
0611b10: 相。即為著我人等。若取法相者。成前無法相。反顯
0611b11: 若取法相。即著我人等。何以故者。徵釋。取法相。既
0611b12: 著我人等。若取非法相。亦即著我人等。然何故。復
0611b13: 有我等取。當知由無明未斷故。論云。然於我想中。
0611b14: 隨眠不斷故。則為有我取等隨眠無明識也。問。此
0611b15: 中則與即如何。答。雖皆語辭。各有其義。則者。乃引
0611b16: 上之辭。蓋總遮其莫起心。若其起心。則為生著。即
0611b17: 者。指法之辭。蓋示其起心之過。若也起心。取法相
0611b18: 及非法相。即同有無二計。故云即著。即者是也。是
0611b19: 故不應取法等者。住般若者。應離分別。故云不應。
0611b20: 此勸捨著心也。△三引喻結顯。
0611b21: 以是義故。如來常說。汝等比丘。知我說法。如筏喻者。
0611b22: 法尚應捨。何況非法。
0611b23: 如來常說者。指昔阿含筏喻經。彼經云。佛言。我說
0611b24: 筏喻。尚捨是法。何況非法。今文借彼喻意。結顯如來
0611c01: 說法無取。此中法。即假實之法。非法即無假實之
0611c02: 法。是以教談因果。若起定執。此執成見。尚應捨之。
0611c03: 況撥無因果。理不應故。豈不捨耶。故云。法尚應捨
0611c04: 何況非法。論云。顯示菩薩欲得言說法身。不應作
0611c05: 不實想。法非法。即不實想也。疏云。此文語勢。與前
0611c06: 不殊。釋義不可一例。前以俗諦為法。真諦為非法。
0611c07: 此中。應以四聖所修為法。六凡所修為非法。此不
0611c08: 然也。蓋釋前法非法謬。至此文不能消通。遂作異
0611c09: 途釋義。使文旨不貫。△二證得法身。然雖法身本
0611c10: 有。欲證必由福智莊嚴。今從能嚴。文為二。初智相
0611c11: 法身。二福相法身。初又二。初問。
0611c12: 須菩提。於意云何。如來得阿耨多羅三藐三菩提耶。
0611c13: 如來有所說法耶。
0611c14: 此問空生若答如是者。世尊應有所得。隨自取見。
0611c15: 若云不也。如來灼然得菩提果。說法度人。特設斯
0611c16: 問。意在空生若為領解佛所證得。△二答。有三。初
0611c17: 不執應相說證。
0611c18: 須菩提言。如我解佛所說義。無有定法。名阿耨多羅
0611c19: 三藐三菩提。亦無有定法。如來可說。
0611c20: 說云無有定法者。上座須菩提。道佛意故。世諦故
0611c21: 有菩提及得。是為欲願攝持。以方便故。二俱為有。
0611c22: 若如世尊意說者。二俱無有。為顯此故。經言如我
0611c23: 解世尊所說義等。故知。空生解佛所說義故。以第
0611c24: 一義法身體答。不約世諦應身。以應身隨緣。無有
0612a01: 定實故。偈云。應化非真佛。亦非說法者。△二正顯
0612a02: 法身無取。
0612a03: 何以故。如來所說法。皆不可取不可說。非法非非法。
0612a04: 論云。由說法故。知得菩提。故於說法中。安立第一
0612a05: 義。於中。不可取。謂聽者正聞時。不可說者。謂說者
0612a06: 演說時。以依真如義故。無取無說。非法。謂分別性
0612a07: 亡故。非非法者。彼真如法無我相有故。是則說法
0612a08: 既爾得菩提。準知。所以經云皆者。兼具之詞也。△
0612a09: 三賢聖同證無為。
0612a10: 所以者何。一切賢聖。皆以無為法。而有差別。
0612a11: 論云。以無為故。得名聖人。無為者。無分別義也。若
0612a12: 爾何有差別。當知無為若空。飛鳥有高下。故論
0612a13: 釋有二種無為。初無為者。世諦。約修則三摩帝
0612a14: 相應。及折伏散亂時。則義該真似。是菩薩有學得
0612a15: 名。第二無為者。唯第一義。究竟絕修。無上覺故。是
0612a16: 如來無學得名。故云以無為法而有差別也。自此
0612a17: 已巳後。一切住處中。皆顯以無為故。得名聖人。應知
0612a18: 前諸住處中。未說無為得名。△二福相法身。文為。
0612a19: 二。初較量福德。二顯示所以。初又二。初舉施寶福
0612a20: 多。二顯持經福勝。初又二。初問。
0612a21: 須菩提。於意云何。若人滿三千大千世界七寶。以用
0612a22: 布施。是人所得福德。寧為多不。
0612a23: 論云。三千大千七寶布施等。云何顯示。即彼所有
0612a24: 言說法身。出生如來福相。至得法身。良由般若導
0612b01: 達事理合行。能生福相法身者也。三千大千者。俱舍
0612b02: 頌云。四大洲日月。蘇迷盧欲天。梵世各一千。名一
0612b03: 小千界。一四洲。同一日月。一蘇迷盧。乃至一六欲天。一初禪天。名一世界。如是千世界。同為二禪
0612b04: 天所覆。名小千界此小千千倍。說名一中千。復次一千小千。名一中千。
0612b05: 其間總有十億初禪。一千二禪。同為三禪所覆此千倍大千。復次。一千中千。名為大千。
0612b06: 其間總有萬億初禪。十億二禪一千三禪。同為四禪所覆皆同一成壞。四輪所成。三災
0612b07: 所壞。火至初禪。水至二禪。風至三禪七寶者。金。銀。琉璃。頗梨。硨。瑪
0612b08: 瑙。赤真珠云云。△二答。
0612b09: 須菩提言。甚多。世尊。何以故。是福德。即非福德性。是
0612b10: 故如來說福德多。
0612b11: 疏云。是福德者。事福也。即非福德性者。事福本空
0612b12: 也。是故如來說福德多者。雖空而假也。此說不然。
0612b13: 若云事本空者。且空無四性。不應曰非也。今謂。是
0612b14: 福德者。如來二嚴中福德相也。即非福德性者。論。
0612b15: 云。此遮增益邊。以無彼福聚分別自性故。顯示般
0612b16: 若蕩相。空無福聚自性也。是故如來說福德多者。
0612b17: 論云。此遮損減邊。彼不如言辭有自性。而有可說
0612b18: 事。以如來說福德多。雖無言辭。以世諦故。如來說
0612b19: 福德多。則離二邊增減之失。顯住中道。故論云。以
0612b20: 此福聚。攝取福相法身。由藉般若導達。乃攝取如
0612b21: 來福相法身。則顯此經福勝。故下較量。斯之謂也。
0612b22: △二顯持經福勝。
0612b23: 若復有人。於此經中。受持乃至四句偈等。為他人說。
0612b24: 其福勝彼。
0612c01: 論云。乃至說一四句偈。生福甚多。況復如來所有
0612c02: 福相。至得法身。論云。其福者。此為說相。顯示福相
0612c03: 法身故。勝彼者。顯示欲願攝持故。又云。對治福不
0612c04: 生故。對治事福。不能出生福相法身也。偈云。福不
0612c05: 趣菩提。二能趣菩提。事福暫報天樂。福謝元是苦
0612c06: 因。不趣菩提。自行受持。為人演說。此二。乃般若了
0612c07: 因。能趣菩提也。四句偈者。增一集云。隨舉經中要
0612c08: 偈。如四諦之流。疏云。但詮合實相印者。至於極少。
0612c09: 首題一句。受持與說。得福皆勝。且舉四句為況耳。
0612c10: 實相印者。如智者云。此大小印。印半滿經。外道不
0612c11: 能雜。天魔不能破。如世文符。得印可信。身子云。世
0612c12: 尊說實道。波旬無此事。大論云。諸小乘經。若有無
0612c13: 常無我涅槃三印印之。知是佛說。修之得道。無三
0612c14: 法印。即是魔說。大乘。但有一法印。謂諸法實相。名
0612c15: 了義經。能得大道。無實相印。斯乃魔說。然大小乘
0612c16: 談印。蓋約部類。以分大小。聲聞經是小。諸大乘經
0612c17: 是大。大乘部中。雖有通別兩教。以通別無別部帙。
0612c18: 乃取部主勝說。唯就圓談一印。云云問。阿難。佛臨
0612c19: 涅槃。在娑羅林外。為六萬四千億魔所惱。諸魔自
0612c20: 變形為如來。乃至。能說初地之法十二部經三十
0612c21: 七品。唯不能說圓頓法門。以圓頓非其境界故。是
0612c22: 則既說別教已巳還法門。莫須詮印。何云外道不能
0612c23: 雜天魔不能破。答。魔雖說十二部經。而內無所證。
0613a01: 異空假。而能說別異空假。魔不證故。顛倒而說。但
0613a02: 有其言。言中無旨。若爾。阿難何以不識。如荊溪云。
0613a03: 阿難無定力故。為魔入骨故。雖覺知是魔。欲起欲
0613a04: 語。都不從意。△二顯示所以。為二。初顯經尊極。
0613a05: 何以故。須菩提。一切諸佛。及諸佛阿耨多羅三藐三
0613a06: 菩提法。皆從此經出。
0613a07: 論云。以何因緣。於言說法身中。如是說一四句偈。
0613a08: 能生多福。為成就此義故。經言諸佛及菩提法從
0613a09: 此出生故。當知。般若是名佛母。大品云。佛從般若
0613a10: 中。學得一切種智。及相好身。△二約理亡相。
0613a11: 須菩提。所謂佛法者。即非佛法。
0613a12: 論云。世諦故。言佛出生。以有菩提故。即此二並故。
0613a13: 名為佛法。以菩提及佛故。第一義諦。即非佛法。△
0613a14: 第五修道得勝中無慢。論云。如前略說八種住處。
0613a15: 已巳下十二。總名離障礙住處對治。故知自下十二。
0613a16: 悉有惑障可離對治。此中為離慢也。修道得勝。即
0613a17: 修般若道。得四勝果也。無慢則不見有所得也。問
0613a18: 前文已巳明一切賢聖。此中復約四果者何。答。前文
0613a19: 為明賢聖同證無為故。此中無為法中。得無所得
0613a20: 故。問。經中四果。前三果名果。第四果名道者何。答。
0613a21: 前三果。就所翻名下。約斷證分齊中。顯示無所得
0613a22: 義便。故華梵對說耳。第四果無翻。以所得道。顯示
0613a23: 無為無得。對前三說。不云果耳。問。空生何以修般
0613a24: 若大行。答。非修大行。此中說者。空生既解空。空與
0613b01: 般若相應。感佛加被。對揚斯事。此乃顯示菩薩修
0613b02: 道。得勝果離慢也。文具四果故。今分文為四。且初
0613b03: 初果。為二。初問。
0613b04: 須菩提。於意云何。須陀洹能作是念。我得須陀洹果
0613b05: 不。
0613b06: 論云。我得須陀洹果。此為依義顯示。對治我得慢
0613b07: 故。若謂我得。則為有我是慢者。顯示無慢。故此問
0613b08: 也。△二答。
0613b09: 須菩提言。不也。世尊。何以故。須陀洹名為入流。而無
0613b10: 所入。
0613b11: 初果名流。有逆有順。一生死流。須陀洹人。即逆此
0613b12: 流。眾生順之。二者道流。須陀洹人。順入此流。即今
0613b13: 文入流。是也。而無所入者。以無為法中。不見有所
0613b14: 得也。
0613b15: 不入色聲香味觸法。是名須陀洹。
0613b16: 不入色香等者。不入則不順。知色即空故。於塵境
0613b17: 逆之。即名逆流。初果翻流。二義具矣。△二二果。又
0613b18: 二。初問。
0613b19: 須菩提。於意云何。斯陀含能作是念。我得斯陀含果
0613b20: 不。
0613b21: △二答。
0613b22: 須菩提言。不也世尊。何以故。斯陀含名一往來。而實
0613b23: 無往來。是名斯陀含。
0613b24: 初果後。進斷欲思六品盡。潤六生已巳。名為二果。更
0613c01: 有三品共潤一生。猶未斷故。更須一番來生欲界
0613c02: 方斷故。翻一往來。而實無往來者。肇師云。證無為
0613c03: 果。不見往來相。△三三果。又二。初問。
0613c04: 須菩提。於意云何。阿那含能作是念。我得阿那含果
0613c05: 不。
0613c06: △二答。
0613c07: 須菩提言。不也世尊。何以故。阿那含名為不來。而實
0613c08: 無來。是名阿那含。
0613c09: 已巳斷欲思九品。則種現俱盡。更不來生欲界。故翻
0613c10: 不來。據理合云。而實無不來。經中既無不字。則不
0613c11: 須加之。△四四果。又二。初問。
0613c12: 須菩提。於意云何。阿羅漢能作是念。我得阿羅漢道
0613c13: 不。
0613c14: 羅漢無翻名。含三義。謂殺賊。不生。應供。且羅漢有
0613c15: 二種。慧解脫俱解脫。若慧人。修九想八念十想。如法
0613c16: 界次第名壞法人。心猒六欲猶怨賊。故修九想以對
0613c17: 治。作此觀時。雖破六欲。而多怖畏。若修八種正念。
0613c18: 怖畏即除。既含欲心薄。又無怖畏。爾時。欲斷三界
0613c19: 結使。即修十想。第十燒想成就。滅壞骨人。遂緣空
0613c20: 直入。即便殺諸結使。成阿羅漢。是人既滅壞欲身。
0613c21: 不得三明八解脫滅盡定。若俱解脫人。不滅壞欲
0613c22: 身。兼修觀煉熏修。四種事禪。發真無漏。成大力羅
0613c23: 漢。具足三明八解脫。得滅盡定。如云慧解脫人。緣
0613c24: 空直入。俱解脫人。帶事兼修。此之謂也。今文正當
0614a01: 俱人。如禪波羅蜜云。摩訶衍云。不壞法羅漢。能具
0614a02: 無諍三昧。然如以不明無疑解脫。唯明慧俱者。何
0614a03: 耶。須知俱舍婆沙。但有慧俱二種者。由所修禪定。
0614a04: 唯此二故。而大論明結集時。方有無疑解脫。蓋從
0614a05: 俱解脫開出。無別所修禪定。荊溪謂。阿含有三明
0614a06: 解脫。即無疑羅漢也。若分別異者。則約所修三種
0614a07: 念處。有單複具異。△二答為五。一法實無名。
0614a08: 須菩提言。不也。世尊。何以故。實無有法。名阿羅漢。
0614a09: 自初果至羅漢果。無別有法理皆同。此無為之體。
0614a10: 無可取捨。故云實無等。△二念則為著。
0614a11: 世尊。若阿羅漢作是念。我得阿羅漢道。即為著我人
0614a12: 眾生壽者。
0614a13: 此顯示無念故。若有念則為生著。何也。無為法中。
0614a14: 既無可得。豈復作念耶。前之三果。準亦如然。文在
0614a15: 後示。△三述佛證信。自稱不作是念。誰可信耶。是
0614a16: 以述佛稱歎。以為證信。
0614a17: 世尊。佛說我得無諍三昧。人中最為第一。是第一離
0614a18: 欲阿羅漢。
0614a19: 所以空生述佛稱歎者。天親云。為明勝功德故。為
0614a20: 生深信故。勝功德者。即無諍三昧也。大論云。須菩
0614a21: 提。於弟子中。得無諍三昧第一。無諍三昧。常觀眾
0614a22: 生。不令心惱。若謂有所得作念者。則為有諍也。為
0614a23: 生深信者。以空生不當自說己已證。若述佛稱歎。為
0614a24: 令聞者。生深信故。△四省己已絕念。
0614b01: 世尊。我不作是念。我是離欲阿羅漢。世尊。我若作是
0614b02: 念。我得阿羅漢道。世尊則不說須菩提是樂阿蘭那
0614b03: 行者。
0614b04: 世尊我不作是念者。有本無世尊字。請加入。佛雖
0614b05: 稱歎。而我不作是念。世尊我若作是念。世尊則不
0614b06: 說我是無諍行者。阿蘭那。此翻無諍。故隋譯云。我
0614b07: 若作是念。我得阿羅漢道。世尊則不記我無諍行
0614b08: 第一。此中復舉前佛語者。令知己已絕念故。△五名
0614b09: 實不。
0614b10: 以須菩提實無所行。而名須菩提是樂阿蘭那行。
0614b11: 論云。以無有法。得阿羅漢。及無所行。故說無諍。無
0614b12: 諍行。此中即為安立第一義。謝公云。得名不。必
0614b13: 稱實也。△六不離佛出時。論云。依離障礙。十二種
0614b14: 中。為離少聞故。見佛必聞法。是謂多聞也。疏謂。自
0614b15: 此以下。廣明菩薩行行之相。大品云。過阿羅漢辟
0614b16: 支佛。入菩薩位。入菩薩位已巳。淨佛國土。淨佛國土
0614b17: 已巳。成就眾生。成就眾生已巳。得一切種智。今經。過羅
0614b18: 漢後。入菩薩位。次願淨佛土成就眾生。正同大品
0614b19: 所說之相。但一切種智。得之實難。自非遠離散亂。
0614b20: 觀破名色等。則何以臻此哉。文為二。初問。
0614b21: 佛告須菩提。於意云何。如來昔在然燈佛所。於法有
0614b22: 所得不。
0614b23: 上答四果。不見所得。此舉昔事。以詰空生。如來此
0614b24: 時有所得不。梵語提洹竭。此云定光。亦名然燈。如
0614c01: 瑞應經謂。釋迦如來。昔為儒童菩薩。以五百銀錢。
0614c02: 得瞿夷五莖青蓮花。并瞿夷二莖。共上然燈。所散
0614c03: 五花。止空中。當佛上。如根生。無墮地者。後散二花。
0614c04: 又挾住佛兩肩上。佛知至意。讚菩薩已巳。因記之曰。
0614c05: 汝自是後九十一劫。劫號為賢。汝當作佛。名釋迦
0614c06: 文。菩薩已巳得決言。疑解望止。霍然無想。寂然入定。
0614c07: 便逮清淨不起法忍。問。瑞應行因。為何教菩薩。答。
0614c08: 疏云。玄文正示摩納值然燈佛。是通教行因之相。
0614c09: 釋籤所指。具如瑞應。須知。乃通衍門三教。今文且
0614c10: 約通教言之。非但通二。亦通三藏。隨教所說。淺深
0614c11: 不同。一往瑞應多判屬通。以得忍斷惑。異前三藏。
0614c12: 不說行因不思議相。異後別圓。況復若判屬通。必
0614c13: 兼後二。令經兩說。豈可徒然。今謂。瑞應若判屬通
0614c14: 教。則不然也。以通無別部。若謂是通。瑞應應是大
0614c15: 乘衍經。此妨大矣。今說瑞應。乃屬三藏。所以經中。
0614c16: 明菩薩從兜率降下。納瞿夷為婦。生子逾城。六年
0614c17: 苦行。成道降魔。受提謂文鱗供。度陳如等五人。若
0614c18: 爾。豈大乘教中所說耶。如輔行引大經云。若見菩
0614c19: 薩從兜率降下。納妃生子。逾城出家。乃至入滅。是
0614c20: 名二乘曲見。以是故知。瑞應是三藏明矣。問。瑞應
0614c21: 若是三藏經說。得忍菩薩。應斷惑耶。答。實不斷惑。
0614c22: 經言忍者。蓋是逮得。故云便逮清淨法忍。逮者及
0614c23: 也。乃及得之。故云便逮。今引一文類顯。如妙經云。
0614c24: 我今脫苦縛。逮得涅槃者。疏釋云。逮得涅槃者。即
0615a01: 擬六度菩薩乘。何以知之。修六度行。即免四趣縛。
0615a02: 未能入滅度。三祇百劫。乃得涅槃。逮之言。遠乃及
0615a03: 耳。荊溪謂。逮得涅槃。指六度者。以望二乘。此生即
0615a04: 得。故云逮得。逮者及也。若爾。逮得涅槃。與便逮法
0615a05: 忍。左右之異。今判屬三藏。斷無疑矣。問。瑞應若是
0615a06: 三藏。妙玄何謂是通。答。就經判教。定屬三藏。約義
0615a07: 引用。其旨則通。然何但引證通教。只如今經般若
0615a08: 滿門。亦引其事。若爾。瑞應應通四教。答。雖屬三藏。
0615a09: 演小為大。引用該深。非謂部通四教。今舉一事見
0615a10: 意。乃以果例因。既三藏佛為境本。於色相上。四見
0615a11: 不同。是故。因亦四見也。問。淨名疏云。三藏無文說
0615a12: 忍。義立則有。是以。瑞應若是三藏。則有文說忍耶。
0615a13: 答。三藏無文。蓋無四忍之文。此與淨名不同。又復
0615a14: 瑞應既云逮得。則非約斷位名忍。還同義立。△二
0615a15: 答。
0615a16: 不也。世尊。如來在然燈佛所。於法實無所得。
0615a17: 以無相心。住般若中。離分別故。不見凡法。云何捨。
0615a18: 不見聖法。云何取。凡聖一如。有何所得。故云於法
0615a19: 實無所得。△七願淨佛土。論云。依離障礙。十二種
0615a20: 中。為離小攀緣。作念修道。上雖已巳多聞。尚小攀緣
0615a21: 作念故。文為三。初問。
0615a22: 須菩提。於意云何。菩薩莊嚴佛土不。
0615a23: 如來在然燈佛所。於法既實無所得。云何菩薩而
0615a24: 取莊嚴佛土事。為欲斷疑。故此示問。△二答。
0615b01: 不也。世尊。何以故莊嚴佛土者。即非莊嚴。是名莊嚴。
0615b02: 天親謂。莊嚴有二種。一者形相。二者第一義相。形
0615b03: 相者。若分別佛國土。是有為形相。即墮攀緣。第一
0615b04: 義相。雖取莊嚴佛國。而不分別形相。如是莊嚴。非
0615b05: 嚴而嚴。論所謂離小攀緣。疏家。不曉論本約修亡
0615b06: 相。而作土體解。釋謂。形相指下三土。第一義相。即
0615b07: 常寂光土者。繆矣。△三述示。又二。初述成。
0615b08: 是故。須菩提。諸菩薩摩訶薩。應如是生清淨心。
0615b09: 應如是者。指前也。若取形相作念攀緣。則心不清
0615b10: 淨。清淨心者。離小攀緣心也。△二勸誡。
0615b11: 不應住色生心。不應住聲香味觸法生心。應無所住。
0615b12: 而生其心。
0615b13: 論云。若念嚴淨土者。則於色等事。分別味著。為離
0615b14: 此故。經云不應也。若住色等生心。不免攀緣。誡已巳
0615b15: 復勸。故云應生無所住心。即第一義心也。△八成
0615b16: 熟眾生。論云。依離障礙十二種中。為離捨眾生故。
0615b17: 然上雖離取相攀緣。以淨佛土。猶恐捨眾生。為顯
0615b18: 示不捨眾生而成熟之。於此為二。初問。
0615b19: 須菩提。譬如有人。身如須彌山王。於意云何。是身為
0615b20: 大不。
0615b21: 論云。此顯示。為成熟欲界眾生故。彼羅阿脩羅
0615b22: 王等。一切大身。量如須彌。尚不應見其自體。何況
0615b23: 餘者。此是舉譬。以脩羅之身。如須彌山。終不自見。
0615b24: 如是大身。此顯菩薩雖成熟眾生。終不自見。謂我
0615c01: 能成熟眾生。何況餘行。豈應自取。以菩薩化道。多
0615c02: 生欲界故。云為成熟欲界眾生。經意隱略。無合法
0615c03: 文。△二答。
0615c04: 須菩提言。甚大。世尊。何以故。佛說非身。是名大身。
0615c05: 度物之心。曠周法界。故云甚大。佛說非身者。論云。
0615c06: 顯示法無我故。無可度者。即第一義也。世諦有所
0615c07: 化眾生。故云是名也。△九遠離隨順外論散亂。論
0615c08: 云。依離障礙十二種中。為離樂外散亂故。菩薩為
0615c09: 化眾生。習學外論。眾生既已巳成熟。復須遠離。言外
0615c10: 論者。彼土則四韋陀典。此方則莊老等書。雖言詞
0615c11: 巧妙。而無詮證。乃屬散亂。論云。為離樂外散亂故。
0615c12: 說四種因緣。顯示此法勝異。一攝取福德。二天等
0615c13: 供養。三難作。四起如來等念。勝異者。般若勝法。異
0615c14: 外論故。論分四。初攝取福德。又二。初示恒河沙
0615c15: 喻。二以福德較量。初又二。初問。
0615c16: 須菩提。如恒河中所有沙數。如是沙等恒河。於意云
0615c17: 何。是諸恒河沙。寧為多不。
0615c18: 有人讀此云。如恒河沙為句。數如是沙等恒河。以
0615c19: 數字作句頭。上聲呼者。非也。此須依無著論讀文。
0615c20: 論牒文謂。如恒河沙數等。數字句末。去聲呼之。恒
0615c21: 河者。或云恒伽河。或云殑伽河。孤山云。恒伽河。此
0615c22: 云天堂來。彼土外書說。此河。從摩醯首羅耳中流
0615c23: 出故。又此河。從雪山頂無熱惱池出。見其從高處
0615c24: 來。故云從天堂來。其河沙細如。大論云。此河是
0616a01: 佛生處游行處。弟子眼見故。多舉為喻。問。恒河沙
0616a02: 為幾許。答。一切筭數所不能知。唯佛與法身菩薩。
0616a03: 能知其數。△二答。
0616a04: 須菩提言。甚多。世尊。但諸恒河尚多無數。何況其沙。
0616a05: △二以福德較量。又二。初舉施寶福多。二顯持經
0616a06: 福勝。初又二。初問。
0616a07: 須菩提。我今實言告汝。若有善男子善女人。以七寶
0616a08: 滿爾所恒河沙數三千大千世界。以用布施。得福多
0616a09: 不。
0616a10: 然此較量愈顯福重。經舉無為事。假設況喻也。天
0616a11: 親云。前文已巳說三千譬喻。如明福多。今重說無量
0616a12: 三千世界。故不先說此喻。為漸化眾生。令生信心。
0616a13: 須知此二番較量。以福驗智。行位淺深次第。為漸
0616a14: 化耳。然第十八住處。復有較量施寶者何。當知。第
0616a15: 十八文有二番。非行位淺深。乃泛舉較量。一者明
0616a16: 如來心。具足設施法利。雖說是經獲利。過七寶布
0616a17: 施。如來之心。實不作是念。為顯此故較量。二者勸
0616a18: 獎。滅後弘持是經者。心無染著。其福過七寶布施。
0616a19: 顯流通福勝。此復較量。前後大相。各有其意。△二
0616a20: 答。
0616a21: 須菩提言。甚多。世尊。
0616a22: △二顯持經福勝。
0616a23: 佛告須菩提。若善男子善女人。於此經中。乃至受持
0616a24: 四句偈等。為他人說。而此福德。勝前福德。
0616b01: 受持四句得福。過河沙七寶布施者。顯般若尊極
0616b02: 故也。△二人天供養。為二。初舉分說。
0616b03: 復次。須菩提。隨說是經。乃至四句偈等。當知此處一
0616b04: 切世間天人阿脩羅。皆應供養。如佛塔廟。
0616b05: 然。如何略說四句。能感天人供養。當知。四句雖少。
0616b06: 所詮理等。即是如來法身。然如何略說四句者。具
0616b07: 云塔婆。此翻方墳。亦名圓塚。廟者。梵云支提。此云
0616b08: 靈廟。雜心論云。無舍利曰支提。△二況具持。
0616b09: 何況有人盡能受持讀誦。
0616b10: 持說四句。尚獲是福。況能具持。其功可知矣。受持
0616b11: 讀誦者。論云。受者習誦故。持者不忘故。若讀若誦。
0616b12: 此說受持因故。為欲受故讀。為欲持故誦。釋曰。受
0616b13: 其能詮文。持於所詮義。讀誦者。釋成受持也。天親
0616b14: 云。受持修行。依總持法。讀誦修行。依聞慧廣。釋曰。
0616b15: 受持二字。總說所詮義。則總覽任持。其義屬思。讀
0616b16: 誦二字。總說能詮文。則經卷中聞。由聞故思義。思
0616b17: 義即修三慧具矣。若大論謂。信力故受。念力故持。
0616b18: 對文曰讀。背文曰誦。釋曰。此單就能詮文。由受持
0616b19: 故有讀誦。則三論所說。乃能所單複不同。各取義
0616b20: 釋。△三難作。
0616b21: 須菩提。當知是人成就最上第一希有之法。
0616b22: 大論云。般若甚深。無相可取。可信可受。若能信受。
0616b23: 是為希有。如人空中種植。是為甚難。△四起如來
0616b24: 等念。分二。初三寶體同。
0616c01: 若是經典所在之處。則為有佛若尊重弟子。
0616c02: 若是經典。即法寶也。則為有佛。即佛寶也。若尊重
0616c03: 弟子。即僧寶也。諸文三寶。以理具為同體。以佛世
0616c04: 為別相。滅後為住持。今束而言之。不出事理。則佛
0616c05: 世滅後。通云相從。相因而有。故云相從。因太子成
0616c06: 道故。今有刻檀之像。因四辯所宣故。今有黃卷之
0616c07: 法。因五人證果故。今有剃染之僧。因佛世三。有滅
0616c08: 後三。故云相從三寶。此屬事也。今文則同體三寶。
0616c09: 於般若法寶中。具足佛僧理也。△二空生問名。又
0616c10: 二。初問。
0616c11: 爾時。須菩提白佛言。世尊。當何名此經。我等云何奉
0616c12: 持。
0616c13: 既聞勝法。為欲奉持。須知名字。故發問也。△二答。
0616c14: 又二。初立名。
0616c15: 佛告須菩提。是經名為金剛般若波羅蜜。以是名字。
0616c16: 汝當奉持。
0616c17: △二受持。又二。初離執。
0616c18: 所以者何。須菩提。佛說般若波羅蜜。即非般若波羅
0616c19: 蜜。
0616c20: 論云。於中說者。為他直說故。授者教授他故。顯示
0616c21: 此樂外論散亂對治。此法勝異已巳。於如是法中。或
0616c22: 起如言執義。為對治彼未來罪故。經言佛說般若
0616c23: 波羅蜜即非般若波羅蜜。為對治未來奉持者。謂
0616c24: 此經勝異。如言起執。為亡言說相故。經云即非。不
0617a01: 須加是名句也。如隋譯亦無此句。△審問。又二。初
0617a02: 問。
0617a03: 須菩提。於意云何。如來有所說法不。
0617a04: 論云。故如般若波羅蜜非波羅蜜。如是亦無有餘
0617a05: 法如來說者。然何故。此有所說耶。為顯此義故。經
0617a06: 言於意云何如來有所說法不。△二答。
0617a07: 須菩提白佛言。世尊。如來無所說。
0617a08: 了知如來依第一義諦說法。顯示自相及平等相。
0617a09: 故說無所說也。△十色及眾生身搏取中觀破相
0617a10: 應行。論云。依離障礙十二種中。為離於影像相。自
0617a11: 在中無功方便。故雖不散動。尚執名色。故論謂。世
0617a12: 界微塵。彼不限量攀緣作意。菩薩恒於世界。攀緣
0617a13: 作意修習。故設巧便。以名色同彼塵界觀破。疏。以
0617a14: 此作依正二法明之者。不然也。須知。此唯五蘊正
0617a15: 報。以一切世間中。不過名與色。為破名色和合自
0617a16: 在之執。故設巧便。以微塵世界言之。且色即色蘊。
0617a17: 論謂色身。以四大同彼外色故。經云微塵也。眾生
0617a18: 即四蘊。論謂眾生身。亦如三種世間。義通依正。此
0617a19: 即正報世界也。於此為二。初破色身影像。二破眾
0617a20: 生身影像。色及眾生。皆云影像者。正是大乘體法
0617a21: 觀相。如形外之影。鏡中之像。俱不實也。且初破色
0617a22: 身為二。初細末方便。又二。初問。
0617a23: 須菩提。於意云何。三千大千世界所有微塵。是為多
0617a24: 不。
0617b01: 世界由聚塵成立。今還細末為塵。顯世界空無有
0617b02: 體。色身何立。則唯見微塵。假設為問。是為多不。△
0617b03: 二答。
0617b04: 須菩提言。甚多。世尊。
0617b05: △二不念方便。
0617b06: 須菩提。諸微塵。如來說非微塵。是名微塵。
0617b07: 世界雖末作微塵。不復可念微塵為實。以慧眼觀
0617b08: 之。實性本無。有何可得。是故。如來說非微塵。是名
0617b09: 微塵。則第一義故。無可念者。謂不念方便。以世諦。
0617b10: 則有是微塵。謂細末方便。疏易謂初破界為塵。二
0617b11: 破塵空界。如是則二諦義昧。依論則善。△二破眾
0617b12: 生身影像。
0617b13: 如來說世界非世界。是名世界。
0617b14: 楞嚴謂。云何名為眾生世界。世為遷流。界為方位。
0617b15: 論云。但以名身。意眾生世。唯不念方便。不復說細
0617b16: 末方便。是則心但有名而無體質。故不說細末。以
0617b17: 實性無故。名身亦非。故云非世界也。△十一明供
0617b18: 養如來。論云。依離障礙十二種中。為離不具福資
0617b19: 糧故。上雖觀破名色。而福德未具。欲具福資糧。須
0617b20: 供養如來。於此為二。初問。
0617b21: 須菩提。於意云何。可以三十二相見如來不。
0617b22: 大論謂。三十二相。莊嚴丈六之身。△二答。
0617b23: 不也。世尊。不可以三十二相得見如來。何以故。如來
0617b24: 說三十二相。即是非相。是名三十二相。
0617c01: 疏云。三十二相。即父母生身也。即是非相。乃真如
0617c02: 法身也。所以唯示生身。不云法性身者。蓋菩薩行
0617c03: 般若時。多生欲界。是故親近如來。且言生身。若法
0617c04: 性身者。大論云。法性身佛為法身菩薩說法。荊溪
0617c05: 謂。此約界外。得作此說。今謂不然。若謂般若教主。
0617c06: 唯生身者。同古師之非。妙玄引古云。般若明空蕩
0617c07: 相。未明佛性常住。猶是無常八十年佛。智者。以大
0617c08: 論生法二身難。謂生身同人法。法性身佛。為法身
0617c09: 菩薩說法。聽法之象。尚非生死。何況佛耶。荊溪謂。
0617c10: 只約一身。分生法難。若爾。豈得唯局生身耶。所以
0617c11: 此中。召問空生。可以三十二相見如來不。由是答
0617c12: 云。不也世尊。不可以三十二相得見如來。且三十
0617c13: 二相。乃分段生滅之身。焉以此身。見般若教主。論
0617c14: 云。親近供養如來時。不應以相成就見如來。云何
0617c15: 應見。見第一義法身故。相成就。即三十二相。第一
0617c16: 義法身。即是非相。良由般若通被三教。佛須生法
0617c17: 二身。若別圓人。依中觀用業識。見佛住實理故。
0617c18: 三十二相即是法身非相。由即法故。稱性而見。示
0617c19: 現無窮。不須現起。即劣見勝。故云。是名三十二相。
0617c20: 若通人。依空觀事識。但見分齊之身。不見法身非
0617c21: 相。今經從勝而說。正見法性勝應之相也。問。大論
0617c22: 明法性身佛為法身菩薩說法。荊溪或云。此約界
0617c23: 外。得作此說。或云。只約一身。而分生法。二文似異。
0617c24: 若為甄別。答。二文本一。不應異求。何也。若約相論。
0618a01: 則尊特之相。乃界外之色。分段土本無是相。若界
0618a02: 外機興。是亦應之。故謂此約界外得作此說也。若
0618a03: 約體說。只是一佛。為機故現勝現劣。所謂只約一
0618a04: 身而分生法。如大論云。佛欲說般若波羅蜜。坐師
0618a05: 子座。現最勝身。光明色像。威德巍巍。以此神力。感
0618a06: 動眾生。其有信者。皆至阿耨菩提。其中疑者。佛示
0618a07: 常身。便得信解。而各謂言。今所見者。是佛真身。乃
0618a08: 至。佛初生時。初成道初轉輪時。皆以此身。如是思
0618a09: 惟。是佛真身。以此而知。乃從丈六常所見身。於般
0618a10: 若初會。現起尊崇。應界外法性之眾。其有不宜見
0618a11: 者。復隱尊崇祟。還現生身。以此生身。備歷般若諸會。
0618a12: 若爾。只是一身現勝現劣。以此準知。二文同轍。無
0618a13: 異求也。問。示現現起。同異如何。答。尊特是一。但相
0618a14: 好有異。相異故。有須現不須現。有分齊無分齊之
0618a15: 異也。同故。同是華臺之相。故法華疏。明單現尊特。
0618a16: 記中指同。目連不窮其聲。止觀明目連不窮其聲。
0618a17: 輔行謂。坐華臺受職之身。亦此相也。故知。荊溪二
0618a18: 處。特此互指者。為彰尊特是一。示現。即華臺之相
0618a19: 故也。
0618a20: 
0618a21: 金剛般若波羅蜜經采釆微卷上
