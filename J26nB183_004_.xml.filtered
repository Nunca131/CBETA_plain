0492c01: 雪竇石奇禪師語錄卷第四
0492c02: 嗣法門人行正等編錄
0492c03: 辛卯冬。重建大佛殿。海憲王公協鎮張公邑侯夏公
0492c04: 入山請上堂。問話畢。乃云。祖席荒來久。俄然以復新。
0492c05: 叨承檀護力。扶起破砂盆。今日各位宰官台駕入山。
0492c06: 作大佛事。命山僧陞座。舉揚大事因緣。誠不忘靈山
0492c07: 付囑。昔我世尊於雪山夜睹明星云奇哉。一切眾生。
0492c08: 具有如來智慧德相。即今雪竇山中。日輪卓午。豎立
0492c09: 大雄寶殿。群賢畢集。旌旆森嚴。僧俗交參。人天共見。
0492c10: 正與麼時。還有證得者麼。若是利根種智。大解脫性。
0492c11: 一聞一切聞。一見一切見。一了一切了。一證一切證。
0492c12: 則人人具足。個個獨尊。與釋迦老子同體受用。無二
0492c13: 無別。所謂寶王剎現於毫端。大法輪微塵坐轉。見麼。
0492c14: 大道體寬無向背。當陽直截大家看。擲拄杖下座。
0492c15: 春朝上堂。臘月二十五。春到山門左。四大天王驀頭
0492c16: 撞見。便高聲問云。春哥春哥。你今年與麼蚤來作麼。
0492c17: 報道。雪竇祖庭昨朝豎立大佛殿。而來慶賀。即便揖
0492c18: 進佛殿中央。倒地三拜。直得和氣騰騰。克滿僧堂。方
0492c19: 丈洎及各寮廚庫。人人滿面春風。歡喜無限。土地伽
0492c20: 藍。不覺足蹈手舞。老僧到此。亦不免隨例歡喜。唱個
0492c21: 囉囉哩哩囉囉。好大哥。扯索去。
0492c22: 古燕遊宦張調鼎居士入山請上堂。舉睦州和尚問
0492c23: 一居士。先輩治何經論。士云。易經。州日。易中道。百姓
0492c24: 日用而不知。不知個甚麼。士云。不知其道。州云。作麼
0492c25: 生是道。士無語。州云。果然不知。師云。可惜者居士。蹉
0492c26: 過睦州。聽取山僧一頌。道在尋常日用中。不知知也
0492c27: 體玲瓏。分明一味無多子。變換調羹手不同。
0492c28: 解制。上堂。十月十五正月半。九十日期虛打筭。威音
0492c29: 那畔本現前。鼻直眼橫誰解看。若得徹去。不妨孤峰
0492c30: 頂上盤結草庵的一任盤結草庵。十字街頭縱橫遊
0493a01: 戲的一任縱橫遊戲。壁立萬仞。帶水拖泥。總非分外。
0493a02: 脫或未然。三十年後不得辜負老僧。
0493a03: 上堂。二月十五。春寒山塢。風兮鳴條。雨兮破土。釋迦
0493a04: 老子遍現色身。文殊普賢觸處顯露。達磨西來。不立
0493a05: 文字。直指人心。見性成佛。有何所補。召眾云。會麼。唵
0493a06: 折唎主唎準提莎婆訶。
0493a07: 剃染。陞座。景際清和候。紅稀綠暗時。一般好消息。能
0493a08: 有幾人知。苟時節未至。心地不明。業識茫茫。無本可
0493a09: 據。且道即今是什麼時節。彈指云。會麼。彈指圓成八
0493a10: 萬門。一超直入如來地。
0493a11: 佛誕。妙瑞庵主請陞座。一二三四五六七八。毘藍園
0493a12: 裏降生時。春風滿地花狼籍。休狼籍。雲門一棒打殺
0493a13: 與狗子喫。貴圖天下太平。曲不藏直。復舉當時歸宗
0493a14: 會裏有一僧。夜半忽然叫云。我悟也。我悟也。旁僧問
0493a15: 云。你悟個甚麼。答云。師姑原是女人做。者僧悟去。雖
0493a16: 則是個老婆禪。也須是個人始得山僧有一頌師姑
0493a17: 原是女人做覿面何曾有回互。明明恰是老婆禪。悟
0493a18: 去不妨稱獨步。下座。
0493a19: 上堂。不是心。不是佛。不是物。甚是現成。恁麼也得。不
0493a20: 恁麼也得。恁麼不恁麼總得。有甚隔礙。便與麼去。如
0493a21: 龍得水。似虎靠山。直透萬重關。不住青霄外。雖然。更
0493a22: 須知有棒喝交參。主賓互換。照用同時一著不然只
0493a23: 知事逐眼前過。不覺老從頭上來。卓拄杖。
0493a24: 普濟禪寺大佛開光。趙瑞芝請就寺陞座。問答罷。乃
0493a25: 召眾云。當陽坐斷。過去未來現在。甚處安排。覿面全
0493a26: 彰。法身報身化身。莊嚴相好。一一騎聲蓋色。塵塵耀
0493a27: 古騰今。正眼洞明。十虛融暢。全機獨運。八表昇平。出
0493a28: 沒縱橫。卷舒無礙。直得闞湖水滿。人人洪注福源。古
0493a29: 寺維新。比戶光分祥瑞。可以集眾善。可以滅諸殃。可
0493a30: 以報君親。可以安家國。全憑者段威光。不在別處流
0493b01: 轉。且道在甚麼處。遂云。行滿功圓明個事。通身佛眼
0493b02: 應時開。
0493b03: 尼九如薦子行直請陞座。人生人死人皆委。誰死誰
0493b04: 生誰解知。今日山僧明指示。虛空撫掌笑嘻嘻。召大
0493b05: 眾云。你道他笑個甚麼。笑世間有等人。日用癡愛。執
0493b06: 著情想。分別人我親疏。境緣好醜。處處留滯。隨情造
0493b07: 業。隨業受報。以致生死死生無有停止。驀一喝云。被
0493b08: 山僧一喝。直得虛空粉碎。大地平沉。乃至地獄天宮
0493b09: 一切罪相業相生相死相悉皆冰釋。如日融霜。且道
0493b10: 其中人又在甚麼處安身立命。以拂子左右拂。下座。
0493b11: 大悲誕日。錢則之居士預為母五旬壽請上堂。觀音
0493b12: 誕辰是今日。三月十九道人生。法身普應應無別。只
0493b13: 個圓通不二門。所以道應以佛身得度者即現佛身
0493b14: 而為說法。應以菩薩身得度者即現菩薩身而為說
0493b15: 法。應以比丘比丘尼身得度者即現比丘比丘尼身
0493b16: 而為說法。應以居士婦女乃至人與非人。悉皆現之
0493b17: 而為說法。大眾。即今居士婦女身現。且道老僧為他
0493b18: 說個甚麼法即得。呵呵。不可教壞人家男女。以拄杖
0493b19: 一卓。下座。
0493b20: 永嘉法幢上座自頭陀來參請上堂。問。千里遠來本
0493b21: 為己巳躬大事。一朝啟請卻無半字堪提。未審應時及
0493b22: 節一句和尚作麼生道。師云。看腳下。進云。棒頭取證。
0493b23: 豈是男兒。喝下承當。未為好手。離卻棒喝。請道一句。
0493b24: 師云。禮拜了退。問。掀翻四海求知己巳。得造山中話舊
0493b25: 翁。如何是賓。師云闍黎如何是主。師云。老僧。進云。賓
0493b26: 主相見時如何。師云。退去。進云。涼風處處通消息。拄
0493b27: 杖頭邊白汗流。師便打。僧喝。師復打。問。世尊拈花一
0493b28: 場出醜。達磨西來眼裏添沙。和尚今日將甚麼指示。
0493b29: 師云。你因甚亂道。僧喝。師便打。乃云。智鑑當軒。本無
0493b30: 向背。靈機在掌。寂而無痕。寬若太虛。明同杲日。把住
0493c01: 則乾坤暗黑。日月無光。放行則普天匝地。七橫八縱。
0493c02: 恁麼也得。不恁麼也得。有時一句如踞地獅子。有時
0493c03: 一句如金剛王寶劍。有時一句坐斷舌頭。有時一句
0493c04: 隨波逐浪。會則途中受用。如龍得水。似虎靠山。未會
0493c05: 則世諦流布。猶如羝羊觸籓。然只要個獨脫底英靈。
0493c06: 腳跟下不帶枝葉。赤體條條。便與麼擔荷去。羅籠不
0493c07: 住。呼喚不回十字街頭縱橫垂手。自然轉換落落地。
0493c08: 至於結角淆訛處。著著亦自有出身之機。若是情存
0493c09: 意想。滯句承言。動則喪身失命。所以道垂鉤四海只
0493c10: 釣獰龍。格外玄機為尋知識。眾中還有恁麼底麼。出
0493c11: 頭天外看。須是我般人。
0493c12: 受張孝廉客卿為僧陞座。六月十九人謂圓通大士
0493c13: 成道。耳聞不及眼見。今有大心之士祝髮披緇。眼見
0493c14: 不及耳聞。召大眾云。秪如聞見二俱不及一句又如
0493c15: 何通信。卓拄杖云。相逢莫道休官少。林下今朝又一
0493c16: 人。
0493c17: 天童密老和尚十週。拈香。巴陵三轉語。楊岐生捏怪。
0493c18: 雪竇一炷香。轉身禮三拜。不圖報德酬恩。只要全身
0493c19: 遠害。便插香。
0493c20: 慧修上人請上堂。豎拂子云。只者是明杲杲觸處洞
0493c21: 然。何所不了。世尊纔生下來。便以手指天地。行七步。
0493c22: 顧四方。口喃喃地無非是驚蛇打草。所以道秋江清
0493c23: 淺時。白露和煙島。良哉觀世音。全身入荒草。大眾。秪
0493c24: 如行普賢行願。赤腳蓬頭。帶水拖泥。巴鼻又誰討。擊
0493c25: 拂子云。不是苦心人不知。
0493c26: 上堂。舉臨濟大師問黃檗的的大義。三度被打。不知
0493c27: 落處。及至高安見大愚。愚問。甚處來。云。黃檗來。愚云。
0493c28: 黃檗有何言句。濟云。某三度問佛法的的大義。三度
0493c29: 被打。不知過在甚處。愚云。黃檗與麼老婆心切。為汝
0493c30: 得微困。猶向者裏問有過無過。濟聞。忽然大悟云。原
0494a01: 來佛法無多子。師云。者老漢夢方得醒。既云佛法無
0494a02: 多子。極是易事。為甚喫他六十痛棒。雪竇今朝路見
0494a03: 不平。要為他雪屈。復云。仔細思量。好事不如無。便下
0494a04: 座。
0494a05: 心月上人請上堂。舉槃山示眾云。心月孤懸。光吞萬
0494a06: 象。光非照境。境亦非存。光境俱忘。復是何物。洞山又
0494a07: 道。光境未忘。復是何物。者兩個老漢一人解收不解
0494a08: 放。一人解放不解收大似徐六擔板。各見一邊。仔細
0494a09: 看來。有甚好光境。若要扶豎從上來事。各喫二十拄
0494a10: 杖。召大眾。秪如收放俱解底來。據山僧亦與二十拄
0494a11: 杖。諸方善知識又不知作何商量。試為一頌。心月明
0494a12: 明在目前。光吞萬象獨娟娟。拈來拄杖當頭楔。幾個
0494a13: 男兒血濺天。卓拄杖。
0494a14: 上堂。一之日寒風急。寸絲不挂底即乃頂門裂裂。裂
0494a15: 現出三頭六臂。把主風神一摑。直得須彌山倒地。無
0494a16: 數英俊跳禪和被他壓死。不能轉身吐氣。直待春
0494a17: 雷起蟄。驀地叫云。屈屈屈。堪述絕後再甦。真欺不得。
0494a18: 一喝。
0494a19: 無凡上座為母難日請上堂。問。四十八年前此日未
0494a20: 出母胎事若何。師云。即今看取。進云。蒙師指出孃生
0494a21: 路。為報劬勞罔極恩。師云。也難得。乃舉昔日龐蘊居
0494a22: 士參石頭。問云。不與萬法為侶者是什麼人。石頭即
0494a23: 以手掩其口。蘊便有省。後又問馬大師。大師云。待汝
0494a24: 一口吸盡西江水即向汝道。蘊於言下大悟。頓領玄
0494a25: 旨。者漢雖然一期大驚小怪。險些坐在死水裏。有甚
0494a26: 用處。若向石頭掩口處徹去。一腳到底。便是百億須
0494a27: 彌。無邊香水海總在一毫端上。要拈便拈。要置便置。
0494a28: 拈起也須彌岌峇。海水波騰。放下也涓滴全無。管教
0494a29: 盡底。豈止吸盡西江水而已巳。具眼者應須自看。
0494a30: 上堂。適來喫粥未完。侍者來催上堂。卒急打點不及。
0494b01: 且歸暖室商量。便下座。
0494b02: 法幢藏主請上堂。問。不是安名周甲。亦非坐定生辰。
0494b03: 欲酬深恩於母難。請師大轉夫法輪。師云。日輪正當
0494b04: 午。進云恁麼則九族生天猶寐語。為親齋得一員僧。
0494b05: 師云。匝匝清風滿座筵。乃云。今日是法上座六旬誕
0494b06: 辰。請山僧陞座說法。然山僧有何法可說。記得祖師
0494b07: 道。我說法要。譬如天澤汝緣合。故當見其道。即今眼
0494b08: 眼相看。心心相知。豈不是緣合。且道又作麼見。試聰
0494b09: 一頌。門前案山子。今古長如然。惟有千尺松。靈鶴巢
0494b10: 其巔。卓拄杖下座。
0494b11: 法幢上座誕後二日。迺子齊鈇齊鐸設供兼資贈母
0494b12: 趙淑人。生母周氏。暨密印監院曇朗。門士陶岸生等
0494b13: 請上堂。鈇鐸同出禮拜。鈇問。承聞為親齋得一員僧。
0494b14: 未審是和尚。是父親。是大眾。師云。總在者裏。鐸云。和
0494b15: 尚和盤托出。師云。好個消息。鐸云。父母深恩如何報
0494b16: 得。師云。將此身心奉塵剎。鈇云。恁麼則個個胸流千
0494b17: 丈瀑。人人壁立妙高峰。師云。天上是。地下是。同禮拜
0494b18: 退。岸生居士問。叢林代廢代興。青山今古依然。未建
0494b19: 叢林時兩條柱腳在甚麼處。師云。者消息從那裏得
0494b20: 來。乃云。當人一著。其大無外。其小無內。萬象森羅。無
0494b21: 向無背。千古萬古長悠悠。曠劫來今若為對。若也於
0494b22: 斯擔荷得去。不妨在天同天。在地同地。以此為忠為
0494b23: 孝。為武為文。為王室股肱。為法門城塹不忘付囑。乘
0494b24: 大願輪。令佛法久住人間。恩無不報。揭祖燈明。未來
0494b25: 際福無不臻。雖有如是奇特。若到雪竇門下。好與他
0494b26: 三十拄杖。何故。有功必賞。
0494b27: 上堂。值內翰陶岸生及何元發。林威侯。集侯辭行。師
0494b28: 云。今朝雲霧許誰知。留得台星滿座時。試看白雲嶺
0494b29: 頭上。送行還欲待遲遲。
0494b30: 解制上堂。幢藏主問。盡乾坤是個解脫場。不知結個
0494c01: 甚麼。解個甚麼。師云。摸取腳跟。進云。恁麼則時至竹
0494c02: 栖乳竇鳳。春來雷躍隱潭龍。師云。老僧不聞不見。進
0494c03: 云。且喜和尚鐵枷今日一併脫卻。師云。放汝三十棒。
0494c04: 進云。孟春猶寒。伏惟珍重。師便打。乃云。春山岑寂。百
0494c05: 鳥和鳴。日照天晴。光華滿目。不逐四時遷謝。百草頭
0494c06: 上全彰。能隨七縱八橫。何妨打開布袋。拈拄杖云。你
0494c07: 有拄杖子。我與你拄杖子。你無拄杖子。我奪卻你拄
0494c08: 杖子。又作麼生會。一喝。下座。
0494c09: 覺空上人同何性壽請上堂。山寺春明。物情踊躍。無
0494c10: 位真人觸處彰。端的不知誰撞著。忽撞著。是何物。一
0494c11: 喝云。莫錯莫錯。
0494c12: 弘傳上人領陳養源請上堂。祖師心印。萬物昭回。古
0494c13: 佛家風。春雲片段。禪和家長連床上有粥有飯。開單
0494c14: 展缽。把箸拈匙。還相應也未。以拄杖擊香几云。若未
0494c15: 相應。時光容易過。白卻少年頭。
0494c16: 上堂。今日風頭太冷。寒毛卓豎。普告諸禪。切記切記。
0494c17: 切記甚麼。齋粥二時。不得忘卻匙箸。
0494c18: 性可禪人請上堂。一即一切。一切即一。春夏秋冬。生
0494c19: 住異滅。少壯促齡。驀豎拂云。總向者裏流出。禪和家
0494c20: 都是要參禪學道。明心見性。且問汝喚什麼是禪。什
0494c21: 麼是道。什麼是心。什麼是性。還明也未。還見也未。擊
0494c22: 拂子云。不得春風花不開。花開又被風吹落。一喝。下
0494c23: 座。
0494c24: 興化吳相國鹿友居士送法衣。黎太沖吳北海二居
0494c25: 士修供請上堂。春山疊亂青。春水漾虛碧。寥寥天地
0494c26: 間。獨立望何極。召大眾云。古人與麼道。還有知他落
0494c27: 處者麼。若有。所謂古今一致。千里同風。若也未然。聽
0494c28: 取山僧一頌。舉袈裟云。楚陽山水秀如此。伊人宛在
0494c29: 彼一方。更有靈山付囑者。袈裟遠惠覺花香。一喝。下
0494c30: 座。
0495a01: 東甌余孔謙居士請上堂。舉臨濟一日與普化在施
0495a02: 主家齋。濟云。毛吞巨海。芥納須彌。為復是神通妙用。
0495a03: 為是法爾如然。化便踢倒飯床。濟云。得即得。太麤生。
0495a04: 化云。者裏什麼所在。說麤說細。至明日。又去一家齋
0495a05: 濟云。今日供養何似昨日。化又踢倒飯床。濟云。得即
0495a06: 得。太麤生。化云。瞎漢。佛法說什麼麤細。師云。者兩個
0495a07: 老古錐一期做處直是驚群動眾氣宇如王雖然猶
0495a08: 有佛法在大眾秪如無佛法一句作麼生試道看若
0495a09: 道得如龍得水似虎靠山豈不為快忽有個衲僧出
0495a10: 來問。老和尚還道得麼。山僧向他云。今日供養主是
0495a11: 東甌人。
0495a12: 誕日。協臺行頓張公入山送法衣修供請上堂。僧問。
0495a13: 無量壽佛示現受生。百萬人天如何祝慶。師云。盡在
0495a14: 目前。進云。和尚自道如此親切。師云。你又作麼生。進
0495a15: 云。某甲禮拜去也。師云。磕破鼻孔。問。道本無生即不
0495a16: 問。今朝降誕事如何師云莫謗老僧進云棒喝交馳
0495a17: 人天慶祝。猶是功勛邊事。只如威音那畔大人相作
0495a18: 麼生現。師云。老僧不打汝。問。瞿曇出脅不向他家借
0495a19: 路。我師降誕畢竟如何示人。師云。拔出腦後箭。進云。
0495a20: 恁麼則恩大難酬。師云。放汝三十棒。進云。今日護法
0495a21: 到山。和尚作麼酬對。師云。又被風吹別調中。問臨濟
0495a22: 四喝。一喝云。者一喝是甚麼。師云。野犴鳴。尼問。六十
0495a23: 年前。六十年後事即不問。正當祝壽一句作麼生。師
0495a24: 云。向前來與汝道。尼喝。師云。再喝看。進云。今日且放
0495a25: 過。師云。亂做。尼一喝。禮拜云。高山流水深深意。自有
0495a26: 知音笑點頭。師噓噓。又尼出。喝云。者老漢大似裝模
0495a27: 做樣。師云。老漢被你一喝。進云。親切一句。分付阿誰。
0495a28: 師云。念將來。進云。蒼天蒼天。師呵呵。進云。今日問話
0495a29: 不著便。歸眾。乃云。青山白雲裏。檀越頻來到。祖席已巳
0495a30: 蒙光。更念及衰老。惠我僧伽黎。福田明了了。今日命
0495b01: 陞座。舉揚佛祖道。慚無一字言。惟看山水好。瀑飛千
0495b02: 丈石。松鳴萬樹老。殿閣斬然新。丈六一莖草。卓拄杖。
0495b03: 下座。
0495b04: 妙瑞庵主請上堂。祖師心印。大地文章。衲子家風。一
0495b05: 塵不立。缽裏飯。桶裏水。日用現前。頭上天。腳下地。阿
0495b06: 誰離得。秖貴直下知歸。自然風行草偃。一喝云。還有
0495b07: 不受惡水潑者麼。有即也大奇。
0495b08: 嘉定無等禪宿同眾居士請上堂。一花開。天下春。森
0495b09: 羅萬象只般新。撞著道伴交肩過。看來原是舊時人。
0495b10: 莫費力。且休尋。丈夫立地便成佛。惟人自肯乃方親。
0495b11: 下座。
0495b12: 虞山賓化禪人領眾信請上堂。三月初一。天空地闊。
0495b13: 大道只在目前。狂心何不便歇。若歇也拂袖便行。歸
0495b14: 家穩坐。那管釋迦彌勒。若未歇。一任南天台。北五臺。
0495b15: 東拋西擲。卻怪老僧不得。
0495b16: 雲間吳萃凡居士請上堂。青山滿目。不晦時機。一鑒
0495b17: 晴空。千差洞徹。所以佛法門中有縱有奪。其縱也處
0495b18: 處綠楊堪繫馬。家家門首透長安。其奪也乾坤坐斷。
0495b19: 惟我獨尊。秖如不縱不奪又作麼生。卓拄杖云。自是
0495b20: 不歸歸便得。五湖煙景有誰爭。
0495b21: 因眾禪人托缽。陞座。僧問。去年窮。未是窮。今年窮。始
0495b22: 是窮。請道是甚麼人境界。師云。老僧到者裏無下手
0495b23: 處。進云。去年窮。猶有卓錐之地。今年窮。錐也無。師云。
0495b24: 穿卻鼻孔。乃云。常年結冬頗頗過。今歲冬期過卻難。
0495b25: 山田高低旱夏荒。蚤禾晚禾不上倉。大雪盈庭堆尺
0495b26: 許。兀坐禪床冷相倚。山門檀信杳無來。一日空腸轉
0495b27: 幾迴。開了大門七件事。所需不過米為貴。住山有柴
0495b28: 徒有水。柴水如何飽饑餒。無米飯。不濕羹。有誰能做
0495b29: 得人吞。老僧隱隱冷肚疼。肚疼如何說向君。幸爾思
0495b30: 量個轉身。效學祗園會上人。著衣持缽入城去。七佛
0495c01: 儀式應不替。次第乞已巳還本處。洗足敷坐為活計。釋
0495c02: 迦老子既行先。今我兒孫豈不然。出門大道直如弦。
0495c03: 矩步規行驀直前。撞著道伴交肩過。賓主相逢休話
0495c04: 墮。化得知音來報我。老僧為爾重按過。呵呵。設有個
0495c05: 禪和兒出來道。既然與麼。老和尚為甚不去。咄。豈不
0495c06: 聞祖父從來不出門。
0495c07: 上堂。今朝十月半。結制舊公案。不必老僧言。普請著
0495c08: 眼看。還見麼。見則頭上安頭。不見則當面蹉過。教中
0495c09: 道。見見之時。見非是見。見猶離見。見不能及。咄。釋迦
0495c10: 老子心肝一時粉碎。山僧一喝盡力為他。也只圓得
0495c11: 一半。那一半留與諸仁。復一喝。下座。
0495c12: 長至虞本實祈嗣請上堂。僧問。如何是父母未生前
0495c13: 本來底佛。師云。本來無佛。進云。面前是甚麼。師云。你
0495c14: 自會取。乃云。冬至一陽生。大地人皆道。惟獨有心者。
0495c15: 能向可中討。所以謂天得一以清。地得一以寧。聖人
0495c16: 得一以治。天下百姓得一歡心悅意。受用現成。雖然
0495c17: 向上更有一著在。如何是向上一著。逢人但與麼舉。
0495c18: 上堂。臘月天寒凜冽。金剛腦後三觔銕。道人活計直
0495c19: 如然。須是一番寒徹骨。寒徹骨。莫驚惶。試看梅花撲
0495c20: 鼻香。
0495c21: 善修上人領眾信請上堂。正月二十一。雨下地上溼。
0495c22: 佛法遍天下。時人總不識。若也識。便休歇。活潑潑受
0495c23: 用。通身不須外覓。直下坐斷聖凡舌頭。是非杳絕。生
0495c24: 死去來迥超出。若不識。善修上人等也須自著力。喝
0495c25: 一喝。
0495c26: 長至上堂。初陽纔動。萬彙萌新。物我無殊。衲僧意氣。
0495c27: 所以道天得一以清。地得一以寧。拄杖子得一東西
0495c28: 十萬。南北八千。四維上下。謦欬一聲。無處不到。山僧
0495c29: 到此退身有分。且道為甚麼。霜華兩鬢茆簷白。數樹
0495c30: 晴梅香老庵。卓拄杖下座。
0496a01: 上堂。僧不二問。百年三萬六千日。翻覆原來是者漢。
0496a02: 敢問者漢在甚麼處。師云。不二。進云。如何是一喝不
0496a03: 作一喝用。師云。喫棒別時來。乃云。仲冬十五嚴寒無
0496a04: 措。兩序執事定要老僧陞座。何苦何苦。既然與麼。不
0496a05: 如大家去擔瓦挑土。
0496a06: 元旦上堂。僧問。龍象蹴踏即不問。當陽一句請師宣。
0496a07: 師云。照顧頂門。進云。恁麼則人人鼻孔撩大。個個腳
0496a08: 跟點地。師云。仔細著。乃云。逢新送舊。遇物爭先。今朝
0496a09: 歲旦。人人又添一年。秖如長者長法身。短者短法身。
0496a10: 牙齒一具骨。耳朵兩片皮。鼻子面門居。眉毛眼睛上。
0496a11: 不能移易一絲毫。者一年又添在甚麼處。以手作策
0496a12: 眉勢云。還會麼。眉毛罅裏藏春色。鼻孔撩天意氣多。
0496a13: 下座。
0496a14: 元宵。解制上堂。新正月半。燈光零亂。觸處洞然。急著
0496a15: 眼看。遂豎拄杖云。看看。過去燈明如來在山僧拄杖
0496a16: 頭上一期賣弄。傍若無人。口喃喃道。我乃放大光明。
0496a17: 遍照三千大千世界。無有一人見我本光來處。秖有
0496a18: 娑婆世界東震旦國雪竇山裏禪和子見得些子光
0496a19: 影。今朝便要肩橫拄杖。闊步大方。七縱八橫。隨意放
0496a20: 曠。咄。被山僧一喝。正要問他本光的來處。便向拄杖
0496a21: 頭上隱隱退去。擲拄杖云。是汝諸仁還見麼。見之不
0496a22: 取。思之千里。便下座。
0496a23: 法幢上座請上堂。僧問。世尊初生云云。雲門為甚麼
0496a24: 要一棒打殺。師云。乘虛接響。乃云。二月二十五。韸韸
0496a25: 擊法鼓。謂是我生辰。特地請陞座。召大眾。即今座已巳
0496a26: 陞。更要老僧說個甚麼。呵呵。大家共展摩霄翅。莫效
0496a27: 啾啾只一枝。
0496a28: 古鑑禪德請上堂。僧問。靈苗花艷。瑞穎珠垂。野父忘
0496a29: 功。白牛露地。正與麼時如何。師云。腳下草漫漫。進云
0496a30: 果日一輪光不借。清波無處不含輝。師云。匝地清風
0496b01: 嘯不休。進云。謝師答話。師云。識甚好惡。僧喝。師便打。
0496b02: 乃云。長夏熏風殿閣涼。山家活計日尋常。雖然一等
0496b03: 尋常事。也要諸仁肯自強。是則是。雲門大師道。盡乾
0496b04: 坤大地無纖毫過患。猶為轉句。不見一法。始是半提。
0496b05: 更須知有向上全提時節。還知麼。山僧拄杖長七尺
0496b06: 五。是汝諸人底不知長多少。一喝云。切忌錯舉。
0496b07: 
0496b08: 
0496b09: 
0496b10: 雪竇石奇禪師語錄卷四終
