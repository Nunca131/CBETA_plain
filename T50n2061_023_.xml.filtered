0855a20: 
0855a21: 宋高僧傳卷第二十三
0855a22: 
0855a23: 宋左街天壽寺通慧大師
0855a24: 賜紫沙門贊寧等奉　撰
0855a25: 遺身篇第七正傳二十二人附見二人
0855a26: 唐汾州僧藏傳
0855a27: 釋僧藏者。西河人也。弱齡拔俗氣茂神清。允
0855a28: 迪循良恪居下位。迨霑戒善密護根塵。見
0855a29: 仁祠必禮之。逢碩德則盡禮。苟遇僧俗
0855b01: 施拜。乃俯僂而走。如迴避令長焉。若當眾
0855b02: 務也則同淨人。屈己猶臧獲焉。見他人故
0855b03: 衣則潛加澣濯。別事紐縫。至于炎暑乃脫
0855b04: 衣入草莽間。從蛟蚋蛭唼齧蠆芥。血流
0855b05: 忍而汗洽。而恒念彌陀佛號。雖巧曆者不
0855b06: 能定算數矣。確志冥心未少缺。及預
0855b07: 知報盡謂瞻病者曰。山僧多幸得諸天人
0855b08: 次第來迎。藏又言吾瞑目聞往淨土聚諸
0855b09: 上善人散花方迴此耳。正當捨壽合掌念
0855b10: 佛。安然而終矣。
0855b11: 唐漢東山光寺正壽傳慥禪師
0855b12: 釋正壽者。不知何許人也。風儀峻整節概
0855b13: 高強。肩錫曳囊宗師皆謁。然以因緣相扣
0855b14: 附麗有歸。於南塔慥禪師門。決開疑網。密
0855b15: 修資益。後壽杜默于隨部山寺。人皆不識。
0855b16: 時譙王重福者。中宗次子也。神龍初韋庶人
0855b17: 譖云。與張易之兄弟構成重潤之罪。遷均
0855b18: 州刺＝剌【宋】【元】＊刺剌史。密加防守不聽視事。韋后臨朝
0855b19: 添兵士捍衛。及韋氏被誅睿宗即位。轉集
0855b20: 州刺剌史未行。然忽忽不樂。而歸心於慥禪
0855b21: 師。為其造生藏塔。舉高七十尺。極為宏壯。
0855b22: 于時慥師疾已危篤。譙王使問師後孰繼高
0855b23: 躅。慥曰。貧道有正壽在。王問。諸僧誰為正
0855b24: 壽。或曰。和尚有弟子在山光韜晦。王遣
0855b25: 使召到。壽白慥師曰。喜王為檀越。其塔已
0855b26: 成。某欲為先試得否慥曰。善為否試。是時
0855b27: 壽攝衣合掌入塔斂歛容瞑目。結加趺坐便
0855b28: 即滅度。全身不散。時號為試塔和尚。譙王
0855b29: 聞已歎嗟終日。曰弟子猶爾。乃別議改圖。
0855c01: 為慥禪師營構焉。
0855c02: 系曰。先人有奪人之心。壽公先其慥矣。夫
0855c03: 直往者必能逕來也。業累弗羇樊籠弗罩。
0855c04: 脫羇開罩生死自由。既然自由已躋果位
0855c05: 矣。俗諦觀之壽公出藍之青也矣。而能乘＝秉【宋】【元】乘秉
0855c06: 心矯跡出其師之前。一日千里。其是之謂
0855c07: 乎。
0855c08: 唐五臺山善住閣院無染傳
0855c09: 釋無染者。不委氏族何許人也。從中條山
0855c10: 受業。講四分律涅槃經因明百法論。善者從
0855c11: 之。恒念華嚴經。至說諸菩薩住處東北方
0855c12: 金色世界。文殊菩薩與一萬聖眾。從昔已來
0855c13: 止住其中而演說法。或現老人。或為童子。
0855c14: 近聞佛陀波利自西國來。不倦流沙無辭
0855c15: 雪嶺。而尋聖跡。高宗朝至臺山思量嶺。啟
0855c16: 告扣禮乃見老人。即文殊也。利雖云面接
0855c17: 未決心疑。令往西國取經。詣金剛窟
0855c18: 入文殊境界。於今不迴。古德既爾。吾豈無
0855c19: 緣乎。染乃從彼發跡遍訪名公。成遇禪宗
0855c20: 窮乎理性。或經法席探彼玄微。以貞元七
0855c21: 年到臺山善住閣院。時有僧智頵為臺山
0855c22: 十寺都檢校守。僧長之初也。遂挂錫棲心誓
0855c23: 不出山。每念文殊化境非凡者之可勝。豈
0855c24: 宜懈怠。冬即採薪供眾。夏即跣足登遊。春
0855c25: 秋不移二十餘。前後七十餘遍。遊歷諸臺
0855c26: 化現金橋寶塔鐘磬圓光莫窮其際。且
0855c27: 曰。松柏之鼠不知堂密中有美樅乎。言更
0855c28: 有愈於諸瑞。吾得少未為足也。最後於中
0855c29: 臺東忽見一寺。額號福生。內有梵僧數可
0856a01: 萬計。染從頭禮拜遞互慰勞。見文殊亦僧
0856a02: 也。語染曰。汝於此有緣。當須荷眾勿得
0856a03: 唐捐。有願無行而已。言訖化寺眾僧寂無
0856a04: 所。染歎而言曰。茲靈異豈可徒然。此
0856a05: 危脆身有何久固。乃遵言廣興供施。每設
0856a06: 一百萬僧。乃然一指以為記驗焉。漸及五
0856a07: 百萬數。遐邇委輸若海水之入歸塘焉。及
0856a08: 千萬供畢十指然盡。迨開成中白大眾曰。
0856a09: 吾於此山薄有因緣。七十二遍遊諸聖跡。
0856a10: 人所不到吾皆至止。又不出茲山已報
0856a11: 深願。幸莫大焉。奈何衰老今春秋七十四。
0856a12: 夏臘五十五。及存餘喘欲於中臺頂上焚
0856a13: 一炷香告辭十方如來一萬菩薩。或息我以
0856a14: 死。誰甘相代。況諸人等並是菩薩門人龍王
0856a15: 眷屬。蒔栽善種得住此山。夙夜精勤羈＝【宋】【元】羈＝【宋】【元】勒
0856a16: 三業。龍華三會共結要期。此時下山勿有
0856a17: 留難。合掌曰珍重而去。眾初不喻其意。皆
0856a18: 言早迴。染乃但瓶錫惟爇名香。遂命季
0856a19: 氏趙華將蠟布兩端麻一束香汁一斗於
0856a20: 中臺頂。從旦至暮禮拜焚香。略無暫憩。都
0856a21: 不飲食。念佛虔誠聲無間斷。已至深更。趙
0856a22: 氏怪其所以。陟彼崔嵬見染不移舊止轉
0856a23: 更精專。染謂趙曰。吾有密願汝與吾助緣
0856a24: 不得相阻。為取蠟布麻油將來纏裹吾身。
0856a25: 於夜半子時要然身供養諸佛。吾若得道
0856a26: 相度汝也。趙氏諫之苦勸不止。將布纏身
0856a27: 披麻灌油。從頂而煉＝鍊【宋】【元】＊煉鍊。言曰。將吾灰骨當
0856a28: 須飄散。無使顯異。趙氏一從其命略無
0856a29: 移改。從頂而煉鍊至足方仆矣。趙氏歎曰。昔
0856b01: 聞藥王然身。今見上人。奇哉痛哉。後門人
0856b02: 收真骨於梵仙山南起塔。至今在矣。
0856b03: 唐成都府福感寺定蘭傳
0856b04: 釋定蘭。姓楊氏。成都人也。本闤闠間兇惡屠
0856b05: 沽類。天與厥性悔往前非。誓預六和化行
0856b06: 三蜀。當爾時也咸歸信焉。造伽藍一號聖
0856b07: 壽歟。其緣未發。乃藏於傭保中耳。而父母
0856b08: 早亡無資可以追往。每遇諱辰蘭悲哭咽
0856b09: 絕。輒裸露入青城山。縱蚊蚋蠅唼咋膚
0856b10: 體。且云。捨內財也用答劬勞。蜀中有黑白
0856b11: 蟆。形如粟。人口及肉。而少見者。次則
0856b12: 刺剌血寫經。後則煉鍊臂至于拔耳剜目餧
0856b13: 飼鷙鳥猛獸。既而行步非扶導而觸物顛
0856b14: 躓。後有異人。掌擎物若珠顆然。內空眥
0856b15: 中。斯須瞻矚如故。冥告曰。南天王還師眼
0856b16: 珠矣。遠近驚駭。常謂人曰。吾聞善戒經中
0856b17: 名為無上施。吾願勤行速要上果矣。大中
0856b18: 三年。宣宗詔入內供養。仰其感應之故以
0856b19: 優禮奉之。弟子有緣恒執事左右。六年二
0856b20: 月中。又願焚然肩膊。帝累勸勉。年耆且務
0856b21: 久長修煉＝練【宋】【元】煉練。蘭不奉詔。遂焚焉而絕。有緣表
0856b22: 請易名建塔。諡謚覺性也。塔號悟真也。
0856b23: 蜀都止呼定蘭塔院。于今香火不絕云。
0856b24: 唐福州黃蘗山建福寺鴻休傳景先
0856b25: 釋鴻休。不知何許人也。神宇標挺玄機斡
0856b26: 運。居閩黃蘗山寺。叢萃毳客。示教之外
0856b27: 然怡樂。恒言。宿債須償。償盡則何憂何懼。
0856b28: 物我俱逍遙矣。人皆不喻其旨。及廣明之際
0856b29: 巢寇充斥。休出寺外脫納衣於松下磬石之
0856c01: 上。言曰。誓不污清淨之地。而安詳引頸待
0856c02: 刃。刃下無血。賊驚異羅拜懺悔焉。門弟
0856c03: 子景先闍維其屍。收舍利七顆。囊而寶之。
0856c04: 有篤信者以菽粒如數易之。追之靡及。
0856c05: 遂往筮焉。占之曰。死生貴賤罔分吾卦。在
0856c06: 靡在之失寧失矣。孰知其然也。洎獲寘之
0856c07: 于塔。分之七粒緘于璃器中。瑩然光色
0856c08: 時僧清豁著文作頌紀德焉。
0856c09: 唐鄂州巖頭院＝山【宋】【元】院山全豁傳
0856c10: 釋全豁。俗姓柯氏。泉州人也。少而挺秀。器度
0856c11: 宏遠而略。禮清源誼公為師。往長安造
0856c12: 西明寺照公。與受滿足法。即於左街保壽
0856c13: 寺。聽尋經律決擇綱宗。垂成講導。振錫
0856c14: 南指。詣武陵德山。藥病相應更無疑滯。後
0856c15: 居所洞庭。地曰臥龍。乃築室而投憩焉。
0856c16: 徒侶影隨。又居唐年山。山有石巖巉。立
0856c17: 院號巖頭歟。凡所施用皆削繁總兀然而
0856c18: 坐任眾圍繞。曰汝何不思惟家中有多少
0856c19: 事。實於逆順之境證得超越之相者。豁值
0856c20: 光啟已來中原多事諸侯角立狂賊來剽掠。
0856c21: 眾皆迴避。豁惟晏如。賊責弗供饋。忿怒俾
0856c22: 揮刃之。曾無懼色。當光啟丁未歲夏四月
0856c23: 八日。門人權葬。葬後收焚之。獲舍利七七
0856c24: 粒。僖宗賜諡謚曰清嚴。塔號出塵。葬事檀越
0856c25: 田詠兄弟率財營構。南嶽釋玄泰撰碑頌
0856c26: 德。提唱斗峻。時號巖頭法道。難其領會
0856c27: 焉。
0856c28: 系曰。休豁二師何臨難無苟免乎。通曰。凡
0856c29: 夫之難是菩薩之易。經生累捨。此烏悕哉。昔
0857a01: 安世高累累償債。去若拂塵業累纔輕。苦
0857a02: 依身盡換堅固之體耳。神仙或從刃殞者。
0857a03: 謂之劍解。況其正修證果之人。觀待道理
0857a04: 不以不令終為恥也。
0857a05: 唐吳郡嘉興法空王寺元慧傳
0857a06: 釋元慧。俗姓陸氏。晉平原內史機之裔孫也。
0857a07: 父丹文林郎雲騎尉溫州紏曹慧。即仲子也。
0857a08: 髫齡悟長而溫潤。畏作枯龜思為瘦雁。
0857a09: 以開成二年辭親。於法空王寺依清進
0857a10: 為弟子。會昌元年往恒陽納戒法。方習毘
0857a11: 尼。入禮五臺。仍觀眾瑞。二年歸寧嘉禾居
0857a12: 建興寺。立志持三白法諷誦五部曼拏羅。
0857a13: 於臂上爇香炷。五年例遭澄汰權隱白衣。
0857a14: 大中初還入法門。至七年重建法空王寺。
0857a15: 又然香於臂供養報恩山佛牙。次往天台
0857a16: 山度石橋。利有攸往略無憂虞焉。咸通
0857a17: 中隨送佛中指骨舍利往鳳翔重真寺。煉鍊
0857a18: 左拇＝挴【元】拇挴指。口誦法華經其指不踰月復生如
0857a19: 故。乾寧三年。偶云乖悆。九月二十八日歸
0857a20: 寂于尊勝院。報齡七十八。僧臘五十八。弟子
0857a21: 端肅等奉神座葬之吳會之間。謂為三白
0857a22: 和尚焉。其禮拜誦持不勝其計。如別錄
0857a23: 也。
0857a24: 系曰。煉鍊大拇指火盡灰飛。如何於焦炭之
0857a25: 末。骨肉隨生不久如故。此與火中蓮華同
0857a26: 種而異態耳。何謂三白。通曰。事理二種。一
0857a27: 白飯白水白鹽事也。二身不遍觸。口誦真
0857a28: 經。意不妄緣。此三明白非黑業也。故亨此
0857a29: 名歟。
0857b01: 唐京兆菩提寺束草師傳
0857b02: 釋束草師者。無何而至京兆平康坊內菩提
0857b03: 寺。其為人也。形不足而神俊。吟嘯自得罕
0857b04: 接時人。且不言名姓。常負束坐臥於
0857b05: 兩廊下。不樂住房舍。或云此頭陀行也。經
0857b06: 數年寺內綱任勸其住房。或有誚其狼藉。
0857b07: 曰爾厭我邪。世不堪戀何可長也。其夕遂
0857b08: 以束焚身。至明唯灰燼耳。且無遺骸。略
0857b09: 盡污塗之臭。又無延燎驚之聲。計其少
0857b10: 不能焚此全軀。既無孑遺。然其起三昧
0857b11: 火而自焚也。眾皆稱歎民多觀禮焉。京邑信
0857b12: 士遂塑其灰為僧形。置于佛殿偏傍。世號
0857b13: 束草師。禱祈多應焉。
0857b14: 系曰。處胎經中菩薩禪定攝意入火界三昧。
0857b15: 愚惑眾生謂為菩薩遭劫火燒是也。比丘實
0857b16: 未及此。無象此以惑人。如能用少芻
0857b17: 能焚巨骸。則可信矣。故書曰。民無胥譸張
0857b18: 為幻。吁哉。
0857b19: 唐南嶽蘭若行明傳
0857b20: 釋行明。俗姓魯。吳郡長洲人也。幼從師于本
0857b21: 部。後遊方問道。然其耿介軒昂嘯傲自放。
0857b22: 初歷五臺峨嵋禮金色銀二世界菩薩。皆
0857b23: 隨心應現。由此登天台陟羅浮。入衡嶽
0857b24: 遊梓潼。屬唐季湘之左右割裂。爭尋常
0857b25: 而未息。靡有寧歲。於是棲祝融下有
0857b26: 終焉之志。止七寶臺。與玄泰布納為交契。
0857b27: 其性之好惡泰亦罔抗其輕重焉。謂道
0857b28: 友曰。吾不願隨僧崖焚之於木樓。不欲作
0857b29: 屈原葬之於魚腹。終誓投軀學薩埵太子
0857c01: 超多劫而成聖果。可不務乎。屢屢言之都
0857c02: 不之信。忽於林薄間委身虓虎前。爭競食
0857c03: 之。須臾肉盡。時泰公收其殘骼焚之而獲
0857c04: 舍利。乃擷華酌水為文祭之。辭中明其勇
0857c05: 猛能捐內財。破慳法成檀度未捨已捨當
0857c06: 捨三輪頓空。取大果若俯拾芥焉。
0857c07: 系曰。佛比丘施眾生食。二世順益感果
0857c08: 非輕。若其明公成大檀度遠慳貪也。成
0857c09: 大勇猛得無畏也。成三輪空無為功德也。
0857c10: 成難捨心淨佛土也一擲其軀其利博哉。
0857c11: 譬猶善賞者費少而勸多。其是之謂乎。
0857c12: 晉太原永和三學院息塵傳
0857c13: 釋息塵。姓楊氏。并州人也。父遷貿有無營
0857c14: 利而已。其母氏夢人服裝偉麗稱寄宵
0857c15: 宿。便覺娠妊。生而有異童稚不群。每聞鐘
0857c16: 唄之音凝神側耳。年方十二因夢金人瑰
0857c17: 奇之狀。引之入精廬。明旦告白二親懇求
0857c18: 出家。未允之前泣而不食。父母憫其天然
0857c19: 情何厭塞。遂曲順之。即投草堂院從師誦
0857c20: 淨名經菩薩戒。達宵不寐。將周一祀。捨本
0857c21: 諷通。年當十七便聽習維摩講席。粗知大
0857c22: 義。及乎弱冠乃圓上品。執持律範曾無缺
0857c23: 然。年二十三文義斡通。於崇福寺宗感法師
0857c24: 勝集傳授。復學因明唯識不虧敷演。學徒
0857c25: 脫者數人。崇福寺辯才大師從式最為高
0857c26: 足。於天祐二年。李氏奄有河東。武皇帝請
0857c27: 居大安寺淨土院。四事供養。專覽藏教修
0857c28: 鍊＝練【宋】【元】鍊練上生業。設無遮大齋前後五會。塵以
0857c29: 身飼狼虎入山谷中。其獸近嗅而奔走。又
0858a01: 於林薄裸體以啖蚊虻。乃遊仙巖嶽寺養
0858a02: 道棲神。復看大藏經。匝設齋然一指伸
0858a03: 其報慶。彼寺有聖觀音菩薩像。長七燈
0858a04: 香華供獻。後被諸生就請下山。城內傳揚
0858a05: 大論。四序無輟。逐月設沐浴。臨河就沼投
0858a06: 飼水族。以己噠嚫旋贖羽毛。沈潛高明以
0858a07: 遂生性。或施牢獄人食。或賑惠貧乏。或捐
0858a08: 旛＝幡【宋】旛幡蓋於淨明金藏二塔。後唐長興二年眾請
0858a09: 於大安國寺後。建三學院一所。供待四方
0858a10: 聽眾。時又講華嚴新經。傳授於崇福寺繼暉
0858a11: 法師。由是三年不出院門。一字一禮華嚴
0858a12: 經。一遍字字禮大佛名經。共一百二十卷。復
0858a13: 煉＝練【宋】【元】煉練一指。前後計然五指。時晉高祖潛躍晉
0858a14: 陽。最多欽重。洎乎龍飛塵每入洛京朝覲
0858a15: 必延內殿。從容錫賚頗豐。帝賜紫服并懿
0858a16: 號。固讓方俞。塵聞鳳翔府法門寺有佛中指
0858a17: 骨節真身。乃辭帝往岐陽瞻禮。其希奇。
0858a18: 又然一指。塵之雙手唯存二指耳。續於天
0858a19: 柱寺。就楚倫法師學俱舍論。方經數日。微
0858a20: 有疾生。至七月二十七日辰時枕肱而逝。
0858a21: 俗年六十三。臘四十四。平常唯衣大布不
0858a22: 蓄盈長。六時禮佛未曾少缺。隴坻之間聞
0858a23: 其示滅。黑白二眾具威儀送。焚之得舍利
0858a24: 數百粒弟子以靈骨歸于太原。晉祖葬
0858a25: 于晉水之西山。小塔至今存焉。
0858a26: 系曰。塵師捐捨詎能愈其精進乎。脫落浮
0858a27: 榮豈能勝其義解乎。若然者不可以一名
0858a28: 名矣。厥猶瞻蔔華焉。色黃而矣＝美【宋】矣美。則真金
0858a29: 謝其色。香芬而遠則牛頭愧其香。多名生
0858b01: 乎一體者。其塵公歟。
0858b02: 晉天台山平田寺道育傳
0858b03: 釋道育。新羅國人也。本國姓氏未所詳練。
0858b04: 自唐景福壬子歲來遊于天台。遲迴而挂
0858b05: 錫於平田寺眾堂中。慈愛接物。然終不捨
0858b06: 島夷。言音。恒持一受食。食訖略經行。而
0858b07: 常坐不著席。日中灑掃殿廊料理常住
0858b08: 得殘羨之食。雖色惡氣變收貯于器齋時
0858b09: 自食與僧供湢浴煎茶。遇薪木中蠢蠢乃
0858b10: 置之遠地。護生偏切。所服皆大布納。其
0858b11: 重難荷。每至夏首秋末。日昳乃裸露胸背
0858b12: 云。飼蚊蚋虻蛭雜色蟲。螫齧至於血
0858b13: 流于地。如是行之四十餘載未少廢。凡
0858b14: 對晤賓客止云伊伊二字。殊不通華語。然
0858b15: 其會認人意且無差脫。頂髮垂白眉亦尨
0858b16: 焉。身出紺赤色舍利。有如珠顆。人或求之
0858b17: 隨意皆獲。至晉天福三年戊戌歲十月十日。
0858b18: 終于僧堂中。揣其年八十餘耳。寺僧上
0858b19: 山後焚之。灰中得舍利不可勝數。或有
0858b20: 得巨骨者。後唐清泰二年曾遊石梁。迴與
0858b21: 育同宿堂內。時春煦亦燒榾柮柴以自熏
0858b22: 灼。口中嘮嘮通夜不輟。或云。凡供養羅漢
0858b23: 大齋日育則不食。人或見迎羅漢。時問何
0858b24: 不去殿內受供。口云伊伊去。或云飼蟲。
0858b25: 時見群虎嗅之盤桓而去矣。
0858b26: 晉江州廬山香積庵景超傳
0858b27: 釋景超。不知何許人也。素持戒範若護
0858b28: 浮囊。性惟矢直言不面從。及乎遊方役足
0858b29: 選勝棲身。至于廬便有息行之意。惟誦
0858c01: 法華鞠為恒務。九江之人且多景仰。禮
0858c02: 華嚴經一字拜之。計已二遍。乃燒一指為
0858c03: 燈供養。慶禮經周矣。次禮法華經同前。
0858c04: 身膚內隱隱出舍利。磊落圓瑩。或有求者。坐
0858c05: 席行地拾之無算。天福中卒于庵中。今墳
0858c06: 塔在乎廬阜。遊者致禮嗟歎而已。
0858c07: 系曰。言遺身者。必委棄全軀如薩埵王子
0858c08: 是歟。今以指為燈以肱擎炷。何預斯例。
0858c09: 莫過幸否。通曰。煉指斷肱是遺身之加行
0858c10: 也。況復像末尤成難事。其猶守少分之廉
0858c11: 隅入循吏傳同也。
0858c12: 晉鳳翔府法門寺志通傳
0858c13: 釋志通。俗姓張氏。右扶風著姓家之子也。早
0858c14: 知遣世克務淨門。選禮名師登于上品。諸
0858c15: 方講肆遍略留心。後唐之季兵革相尋。自此
0858c16: 駕已東巡薄遊洛下。遇日囉三藏行瑜
0858c17: 伽教法。通禮事之。乃欲陟天台羅浮。遂辭
0858c18: 三藏曰。吾此求翻譯。屬中原多事。子議南
0858c19: 征奈何路梗何。通曰。泛天塹其如我何。
0858c20: 三藏曰。苟去吳會間。可付之梵夾。或緣會
0858c21: 傳譯。通曰。已聞命矣。以天福四年己亥歲
0858c22: 天王錫命于吳越。遂附海艦達浙中。時文
0858c23: 穆王錢氏奉朝廷之故。具威儀樂部迎通
0858c24: 入府庭供養。於真身塔寺安置。施賚豐腆。
0858c25: 通請往天台山。由是登赤城陟華頂。既而
0858c26: 於智者道場挂錫。因覽西方淨土靈瑞傳。
0858c27: 變行迴心願生彼土。生常不背西坐。山中
0858c28: 有招手石者。昔智顗夢其石上有僧臨海
0858c29: 上舉手相招召之狀。顗入天台見其僧名
0859a01: 定光耳輪聳上過頂。亦不測之神僧也。乃
0859a02: 相見乃問顗曰。還記得相招致否。顗曰。唯
0859a03: 此石峻峙顧下無地。通登此投身願速生
0859a04: 淨土。奮軀而墮一大樹中。枝軟幹柔若有
0859a05: 人扶接焉。殊無少損。乃再叩榼投之。落
0859a06: 于巖下蒙茸草上。微有少傷。遲久蘇矣。眾
0859a07: 僧謂為豺虎所啖。及見其猶殗然。舁就
0859a08: 本道場。初通去不白眾。遂分人各路尋覓。
0859a09: 至螺溪民村有巫者。言事多驗或就問焉。
0859a10: 神曰。伊僧在西南方。現有金鎧神扶衛不
0859a11: 死。我到彼。神氣盡矣。固難近也。皆符協神
0859a12: 言。後往越州法華山。默修淨業。將欲化去。
0859a13: 所止房地生白色物如傅粉焉。未幾坐禪
0859a14: 床而終。遷座闍維有五色煙覆于頂上。法
0859a15: 華川中咸聞異香焉。
0859a16: 系曰。昔薄拘羅有五不死。今通公二不死。昔
0859a17: 法充投千仞香爐而不亡。通且同矣。得
0859a18: 非天龍負翼不損一毛乎。而能延彼連持
0859a19: 色心未斷者。何俾其增修淨土業耳。
0859a20: 晉朔方靈武永福寺道舟傳
0859a21: 釋道舟。姓管氏。朔方迴樂人也。髫年聰雅
0859a22: 庠序有儀。雖誦詩書樂聞釋典。決志出
0859a23: 家于龍興寺孔雀王院。爰得戒珠漸圓心
0859a24: 月。吟哦唄讚嘹亮可聽。乃率信士造永興
0859a25: 寺。功成不宰。辭靈帥韓公洙入賀蘭山白
0859a26: 草谷。立要持念感枯泉重湧有靈蛇游泳
0859a27: 于中。遂陟法臺談講也。道俗蜂屯檀施山
0859a28: 積。讚唱音響可遏行雲。獷悍之人若鴟鴞
0859a29: 之革韻。乃刺剌血晝＝畫【宋】【元】晝畫大悲千手眼立像。屬
0859b01: 其亢陽則絕食瞑目。要期雨之通濟方議
0859b02: 充腸。中和二年聞關輔擾攘。乃於城南念定
0859b03: 院塔下。斷左肱焚之供養大悲像。願倒冒
0859b04: 干戈中原塞上早見弭兵。言畢迅雷風烈洪
0859b05: 澍焉。又嘗截左耳為民祈雨。復斷食七日
0859b06: 請雪皆如其願。至于番洛無不祇畏。以
0859b07: 天福六年辛丑歲二月六日。其夜未央結加
0859b08: 趺坐。留累門人方畢而絕。享齡七十有八。
0859b09: 遺骸不散如入禪定遂加漆紵焉。建隆中
0859b10: 郭忠恕者。博覽群籍小學尤長。篆為能
0859b11: 多事凌轢。因過投于北裔。詢舟前烈著碑
0859b12: 頌焉。
0859b13: 漢洛京廣愛寺洪真傳
0859b14: 釋洪真。姓淳于氏。滑州酸棗人也。幼悟塵
0859b15: 勞決求出離。介然之性雲鶴相高。師授法
0859b16: 華經隨文生解。鎧甲精進伏其恚忿。或霑
0859b17: 檀施迴面捨旃。誦法華經約一萬部詣
0859b18: 朝門表乞焚全軀供養佛塔。帝命弗俞
0859b19: 時。政出多門。或譖云惑眾。或言不利國家。
0859b20: 下嚴阻。真歎曰。善根殖淺魔障尤強。莫
0859b21: 余敢止。遂退廣愛寺罄捨衣盂作非時施。
0859b22: 願畢當年無疾坐滅。經數日顏貌如生。遷
0859b23: 就茶毘。唯舌根不壞益更鮮紅。時眾觀之
0859b24: 歎希有事。春秋五十二伊洛之問＝間【宋】【元】問間重之如
0859b25: 在。
0859b26: 周錢塘報恩寺慧＝惠【宋】＊慧惠明傳
0859b27: 釋慧惠明。俗姓蔣。錢塘人也。研覈三學漸入
0859b28: 精微。後登閩越殆至臨川。禮文益禪師深
0859b29: 符正理。悟先所宗不免生滅情見。後迴浙
0859c01: 隱天台白沙立草寮。有雪長慶之風。到
0859c02: 者皆崩角摧鋒。謂明為魔說。漢乾祐中自
0859c03: 山出時。翠巖參公率諸禪伯。於僧主思憲
0859c04: 院定其臧否。明之口給無能挫。尋漢南國
0859c05: 王錢氏造大報恩寺。請以住持。假號圓通普
0859c06: 照禪師。然行玄沙正眼非明曷能致此。顯
0859c07: 德中卒。時酷暑俾欲葬之。有弟子永安曰。
0859c08: 知師唯我也。請焚之得舍利五色。一皆圓
0859c09: 淨。初明煉鍊指為燈。於天台供養。後相繼
0859c10: 燒三指而勤持課。席。時說法焉。性
0859c11: 且剛直言多忤物。是其所短也。
0859c12: 周晉州慈雲寺普靜傳
0859c13: 釋普靜。姓茹氏。晉州洪洞人也。少出家于本
0859c14: 郡惠澄法師。暗誦諸經明持祕。思升白
0859c15: 品願剪青螺。既下方壇而循律檢。往禮
0859c16: 鳳翔法門寺真身。乃於睢陽聽涉。赴龍興
0859c17: 寺講訓徒侶。若鱣鮪之宗蛟龍焉。又允琴
0859c18: 臺請轉梵輪。安而能遷復於陳蔡曹亳宿
0859c19: 泗。各隨緣獎導。迴於今東京揚化。善者從
0859c20: 之。晉天福癸卯歲。心之懷土還復故鄉。遂
0859c21: 斷食發願。願捨千身速登正覺。至周顯
0859c22: 德二年。遇請真身入寺。遂陳狀於州牧楊
0859c23: 君願焚軀供養。楊君允其意。乃往廣勝寺。
0859c24: 傾州民人。或獻之香果。或引以旛華。或泣
0859c25: 淚相隨。或唄聲前導。至四月八日。真身塔前
0859c26: 廣發大願曰。願焚千身。今千中之一也。徐
0859c27: 入柴庵自分火炬。時則煙飛慘色香靄愁
0859c28: 雲。舉眾歎嗟群黎悲泣享壽六十有九。弟子
0859c29: 等收合餘燼供養焉。
0860a01: （大）＋宋【宋】【元】＊宋大宋衡陽大聖寺守賢傳
0860a02: 釋守賢。姓丘氏。泉州永春人也。少而聰達淵
0860a03: 懿沈厚。誓投吉祥院從師披剪焉。後遊學
0860a04: 栖雲門禪師道場明了心決。趨彼衡陽眾
0860a05: 推說法。納衣練若之人。若百州之會于朝夕
0860a06: 池矣。賢不衣繒纊布衣皮而已。度伏臘
0860a07: 必無更易。不著席。唯坐藤床瞑目通宵。
0860a08: 除有問者。隨其啟發雍容自持。乾德中告
0860a09: 眾曰。吾有債願未酬心終不了。明日入南
0860a10: 窯山投身飼虎。弟子輩去尋見雙脛皮
0860a11: 纏且存耳。收闍維之得舍利無數。報齡七
0860a12: 十四。今小浮圖藏遺體焉。
0860a13: 宋大宋天台山般若寺師蘊傳
0860a14: 釋師蘊。金華人也。厥性真率不好封植。遇
0860a15: 事屬情有多訐直。梁龍德中與德韶禪師
0860a16: 結侶遐征。遊訪名師勝境。至於北代清涼
0860a17: 山冥心巡禮。後登蒼梧野陟祝融。然韶
0860a18: 師或隨或否。迴于浙來還棲息韶師法會。
0860a19: 其為人也稠人廣眾往往滑稽。有好戲噱
0860a20: 者則狎之膠漆如也。故高達之者置之於度
0860a21: 外矣。唯韶師默而識之。謂人曰。蘊公癡狂
0860a22: 吾不測其邊際焉。因有疾求僧作懺悔文。
0860a23: 誦經及密。各論幾百藏為度。方知其密
0860a24: 持之不懈。嘗謂道友曰。吾生無益於人欲
0860a25: 投宴坐不然石梁下。所願早預賢聖之
0860a26: 儔也。其道友多沮其計。以開寶六年七月
0860a27: 內無疾坐終。如入禪定。時炎蒸停屍二
0860a28: 七日。身無欹側竅無氣穢。及遷神座就
0860a29: 寺之東隅闍維。煨燼中收舍利外舌根不
0860b01: 壞。灰寒拾之如紅芙蕖色。柔軟可憐。或曰。
0860b02: 伊僧別無奇異。此物偶存。乃重燔爇其舌。
0860b03: 隨同火色。遲久還如蓮葉。遂議結小塔于
0860b04: 寺中緘藏。後有不信者。重燒鍛凡數十過
0860b05: 矣。蘊生不言姓氏年齒。人以貌取之。則年
0860b06: 八十餘矣。
0860b07: 宋大宋杭州真身寶塔寺紹巖傳
0860b08: 釋紹巖。俗姓劉。雍州人也。母張氏始娠夢寤
0860b09: 甚奇。及生也神姿偉。至長也器度宏深。
0860b10: 七歲苦求出家於高安禪師。十八進具於懷
0860b11: 暉律師。凡百經書覽同溫習。自是遊諸方
0860b12: 聖跡。洎入吳會棲息天台四明山。與德韶
0860b13: 禪師共決疑滯於臨川益公。遂於錢塘湖水
0860b14: 心寺挂錫。恒諷持法華經無晝夜。俄感陸
0860b15: 地庭間生蓮華。舉城人瞻矚。巖亟命搴而
0860b16: 蹂之。以建隆二年辛酉。經願云滿誓同藥
0860b17: 王。焚身以供養。時漢南國王錢氏。篤重歸
0860b18: 心苦留乃止。尋潛遁投身曹娥江。用飼魚
0860b19: 腹。會有漁者拯之。云有神人扶足求溺
0860b20: 弗可。衣敷水面而驚濤迅激。巖如坐寶臺。
0860b21: 然。水火二緣俱為未濟。恒怏惋其懷。乃於
0860b22: 越法華山安置。續召於杭塔寺造上方淨
0860b23: 院以居之。開寶四年七月有疾不求藥石。
0860b24: 作偈累篇示門徒曰。吾誦經二萬部。決以
0860b25: 安養為期。跏趺坐亡。享齡七十三。法臘五
0860b26: 十五。喪事官供茶毘于龍井山。獲舍利無
0860b27: 算。遺骨若玉瑩然。遂收合作石函寘于影
0860b28: 堂。大＝太【宋】【元】大太寧軍節度使贈太師孫承祐為碑紀
0860b29: 述焉。
0860c01: 宋大宋天台山文輦傳
0860c02: 釋文輦。永嘉郡平陽人也。邂逅求師受業于
0860c03: 金華。納具足律儀畢翹勤篤勵。三乘之學一
0860c04: 皆染漸。因往縉雲明昭禪師法會。不事繁
0860c05: 云。揚眴之間決了無滯。末遇天台山德韶禪
0860c06: 翁唱宗一大師之道。輦復諦受無疑。不為
0860c07: 異緣牽轉。故三十載隨韶師聽其進否。
0860c08: 謂人曰。悟入之緣猶蠖屈之於葉也。食黃
0860c09: 則身黃。食蒼則身蒼。其屈伸之狀無變。吾
0860c10: 初見明昭乃若是。今學玄沙又如是。此所
0860c11: 謂殊塗而同歸。今更取佛言為定量之。乃
0860c12: 覽大藏經三周遍。自是已來逍遙無滯。以
0860c13: 太平興國三年。忽自操其斧。言伐其檀。巧
0860c14: 結玲瓏重攢。若題湊焉。號曰浮圖。中開
0860c15: 戶入內趺坐。自持火炬。誓之曰。以此殘
0860c16: 喘焚之供養十方佛諸聖賢。言訖發焰
0860c17: 空。其煙五色旋轉氤氳。猶聞誦經之聲。須
0860c18: 臾始絕觀者號哭。灰寒收舍利不知顆數。
0860c19: 春秋八十四。初輦謂善建寺僧說。吾死已
0860c20: 無占伽藍可食之地。弗如自焚供養。望諸
0860c21: 賢此時聚柴下念佛助我往生。只此相
0860c22: 煩耳。今善建寺中累石為小塔焉。
0860c23: 系曰。小乘教以自殺犯重戒前諸方便罪。
0860c24: 是以無敢操炬就燎者。然自殺二例。一畏
0860c25: 殺。須結蘭吉。二願往生。強猛之心命終身
0860c26: 往。蘭吉可能作礙邪。復次大心一發百年闇
0860c27: 室一燈能破。何罪之有。是故行人無以小
0860c28: 道而拘大根者乎。
0860c29: 宋臨淮普照王寺懷德傳
0861a01: 釋懷德。本江南人也。髫年離俗謹愿飾身。
0861a02: 誦通法華經得度。自爾雖登講肆終以誦
0861a03: 持為專務。晚遊泗上禮僧伽塔像。屬今上
0861a04: 遣高品李神福齎旛華上供。并感應舍利
0861a05: 至葬于新塔下基深窟中。德遂誓焚軀供
0861a06: 養。先罄捨衣囊供身之物。齋僧一中。然後
0861a07: 自衣紙服身纏油蠟禮辭僧眾。手持雙燭
0861a08: 登柴中。發火誦經。觀者莫不揮涕。德
0861a09: 至火熾熛高。其身聊側。猶微聞誦經之聲。
0861a10: 一城之人無不悲悼者。淘汰舍利甚多。乃
0861a11: 太平興國八年四月八日也。使臣回奏。上為
0861a12: 之動容焉。論曰。界繫之牢不無我所。浮生
0861a13: 之命連在色身。皆自貴而輕他。悉己多而彼
0861a14: 少。而增靳固。但長慳貪。若驪龍之吝珠。
0861a15: 猶牛之愛尾。孔惜翠羽麝護香臍也。其
0861a16: 如儒氏彝倫孔門徽典。以己私之飢體曰
0861a17: 父母之髮膚。不敢毀傷恒知保慎。復有好
0861a18: 自標遇三年不見於門生。且事尊嚴一坐
0861a19: 不垂於堂廡。及乎心遊方外教脫域中。或
0861a20: 大善之克成。非小愆之能絆。許友以死殺
0861a21: 身成仁。漸契不拘將直道。至有黜禮
0861a22: 樂薄忠信去健羨飲淳和。乃有洗耳辭
0861a23: 榮抱石沈水。與儒則一倍相反。於釋則分
0861a24: 寸相佛乃為物捐軀利生損命。與其不
0861a25: 拔脛毛為利也。伏臘殊時。與其惜父母之
0861a26: 親體也。參辰各見如此乃驗教之深淺行之
0861a27: 是非。譬猶出泉貨而既多入息利而不少。
0861a28: 我世尊因地也。初唯減口次則脫身。車服
0861a29: 越共弊之心。象馬過借人之乘。輟食菜之
0861b01: 地判受封之成。用若拂塵捨猶脫屣。復次
0861b02: 唼膚待飫剜自副求。或指然一燈。或身均
0861b03: 百臠。救羸虛之虎。化長偉之魚。因超劫歸
0861b04: 彌勒之前。先成佛享釋迦之位。皆從旋習始
0861b05: 外財而終內財。及熟善根變難捨而成
0861b06: 易捨。夫輟外財外財難捨。難捨凡夫也。捐
0861b07: 內財內財易棄＝【宋】【元】＊棄。易棄菩薩也。須知三世
0861b08: 諸佛同讚此門。是真實修。是第一施。豈不
0861b09: 見僧崖菩薩安詳陟於柴樓。大志道人慷愷
0861b10: 焚其腕骨。人皆難色。彼有易容。蓋累世之
0861b11: 曾為。致今生之又捨。捨而復捨。估七寶以
0861b12: 非珍。空而又空。以三輪之絕軌。乘茲度
0861b13: 岸。是曰真歸。得金剛堅固之身。留玉粒馱
0861b14: 都之應。今之錄也。藏則當乎炎暑裸餧蚊
0861b15: 虻。壽則試其浮圖坐中圓寂。定蘭感天王
0861b16: 而還眼。鴻休拒大盜以償冤。明飼獸而破
0861b17: 慳。超然燈而燼指。加其舌根不壞身溺不
0861b18: 沈。入薪塔而。自焚露赤軀而受咋。以前諸
0861b19: 德也。念業異熟為所依趣。知身是幻幻體
0861b20: 何憑。悟質如漚漚形暫起。幻從心造假偽
0861b21: 相尋。漚散水澄浮沈互有。是故大聖幾生所
0861b22: 計。小乘潤生盡期。貴息苦依思除我倒。
0861b23: 非謂視同糠觀若塵炱。譬之寄習學於
0861b24: 茅廬附彎弧於土。為選登雲之路。為求
0861b25: 出塞之功。然後賜宅一區門羅八戟。方云
0861b26: 貴土始利封侯。以其乳哺之囊轉得那羅
0861b27: 之器。亦復如是或曰。用斯聲教化我中華。
0861b28: 得非韓吏部所患非楊即墨而況加其佛
0861b29: 乎。攻乎異端斯害孔熾。對曰。正談仁義則
0861c01: 道德相懸。正說苦空則忠信可薄。還借韓
0861c02: 之譬況。坐井窺天非天之咎。孔門大旨未
0861c03: 能知生焉能知死。莊子曰。勞我以生息我
0861c04: 以死。若觀鼓盆而歌似知不死焉。二教
0861c05: 曾不言人死神明不滅。隨其善惡業緣受
0861c06: 報。故有好醜。若由業因也。是用將易
0861c07: 細以弱商強售莧陸之脆形。博華鬘之珍
0861c08: 服。既熏當種而起現行。生勝已生報強前
0861c09: 報。刳肉眼而招佛眼。割凡軀而貿金軀。
0861c10: 尼拘之子至微。蔭車之形不少。是為真語。
0861c11: 非謂食言。菩薩利他適足以學。或曰。夫行
0861c12: 然鍊。善人則不疑。其有不善之人。慣刲
0861c13: 割。謂疼痛。為詼諧。堪受凌遲。謂炙炮為
0861c14: 戲劇。或人而偶作。或誑世而強為。此則
0861c15: 栽何善根。自求辛螫耳。對曰。雖則頑民喜
0861c16: 忍惡少耐傷。且經念以然燒。或淺誠而餧
0861c17: 飼。冥招善報。已種良因。以浮泛心得浮泛
0861c18: 報。昔有女子戲披袈裟。婆羅門醉著法服。
0861c19: 其緣會遇道果終成也。或曰。義淨傳譯重累
0861c20: 再三。今＝令【宋】【元】今令勿然煉＝練【宋】【元】煉練。伊人親遊西域備熟方
0861c21: 宜。至乎教乘罔不詳究。不許毀傷何邪。
0861c22: 對曰。此專縛阿笈摩之教。安能沮壞摩訶衍
0861c23: 法耶。設或略捨內財決定當圓檀度。故莊
0861c24: 嚴論云。若能施自身命則為希有。成菩薩
0861c25: 檀度也。將知四輪出世十善行時。有道則
0861c26: 堯下足淳民。奉孝則曾家生令子。我聖上
0861c27: 踐祚之四載。兩浙進阿育王盛釋迦佛舍
0861c28: 利塔。初於滋福殿供養。後迎入內道場。屢
0861c29: 現奇瑞。八年二月望詔於開寶寺樹木浮
0862a01: 圖僅登于＝千【宋】【元】于千尺。先藏是塔于深甃中。此日放
0862a02: 神光天壤。時黑白眾中有煉鍊頂指
0862a03: 者。有然香炷者。宣賜物有差。苟非大權菩
0862a04: 薩大福天王。安能激勸下民而捐身寶者
0862a05: 乎。直令此地螺髻見而珍寶成。還覺其時鷲
0862a06: 淨而土田變。范雲綴史紀數色之徵祥。王
0862a07: 劭編文書幾州之葬塔。隋分舍利。唐瘞真
0862a08: 身。比乎我朝。田隴與鐵圍爭其疆畔耳。
0862a09: 此篇所載。成傳開宗。令能忍難忍之人
0862a10: 既亡若在。使捨身受身之者雖死猶生。圖
0862a11: 五芝於草木之前。列四瑞於鱗毛之表。詩曰。
0862a12: 儀刑文王。萬邦作式者也。
0862a13: 宋高僧傳卷第二十三
