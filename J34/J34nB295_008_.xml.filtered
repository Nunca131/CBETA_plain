0019c01: 學佛考訓卷八
0019c02: 錢唐俍亭和尚淨挺緝
0019c03: 秀州息波道人成源訂
0019c04: 慧業
0019c05: 中朝宰相獨友支公高座上人偏留玄度魚山之
0019c06: 響舊矣竹林之意終焉。
0019c07: 范曄西域傳論云靈聖之所降集賢懿之所挺生神
0019c08: 跡跪異則理絕人區感驗明顯則事出天外漢自楚
0019c09: 王英始盛齋戒之祀桓帝又修華蓋之飾將微義未
0019c10: 譯而但神明之耶賢達君子多愛其法焉。
0019c11: 曹子建每讀佛經流連嗟玩遊魚山聞有聲哀婉因
0019c12: 作梵讚今魚山梵其餘奏也。
0019c13: 支遁與謝太傅王右軍友善謝致書有云終日戚戚
0019c14: 遲君一來以晤言消遣之一日千載也右軍子獻之捨宅為寺。
0019c15: 道林入滅戴逵過之曰德音未遠拱木已巳繁計神理
0019c16: 綿綿不與氣運俱盡也。
0019c17: 阮孝緒學佛嘗依鹿林為精舍杜絕交遊任彥升欲
0019c18: 訪焉不敢據進乃指鹿林謂其兄曰其室則邇其人
0019c19: 甚遠著佛法錄五千四百卷。
0019c20: 孫綽嘗作遂初賦以示道林林曰君何如許綽曰高
0019c21: 情遠志弟子早已巳伏膺然一詠一吟許將北面。
0019c22: 許詢澡心學佛為時所重簡文帝高其風每月白風
0019c23: 恬思清言妙簡文不覺前席達旦忘倦許詢江淹並捨宅為寺。
0019c24: 陶弘景號山中學士於阿育王塔前受優婆塞戒隱
0019c25: 居華陽著頌云宅無乃生有在有則還空靈構不待
0019c26: 匠虛影自成功頗擅玄理。
0019c27: 劉勰字彥和梁通事舍人也著文心雕龍行於世大
0019c28: 同二年表求出家賜法名曰慧地。
0019c29: 王胄述淨名詩云毘城有長者生平宿所尚復藉大
0019c30: 因緣於焉念實相水沫本難摩乾城空有狀是生非
0020a01: 至理是我皆成妄求之不可得誰其受業障。
0020a02: 梁天監中諸臣各持八關戒齋時徐防孔燾諸葛
0020a03: 庾肩吾沈約王臺卿李鏡遠並集分賦四城門詩一
0020a04: 詠生云經行林樹下求道志能堅既有神通力振錫
0020a05: 乘遠煙一登四弘誓至道莫能先不貪曠劫壽無論
0020a06: 延促年二詠老云昔類紅蓮草自玩綠池邊今如白
0020a07: 花樹還悲明鏡前壯心欲何在餘日乃西遷清樽不
0020a08: 復樂蓬鬢豈還妍三詠病云拔劍平四海橫戈卻萬
0020a09: 夫一朝床枕上迴轉仰人扶狀色隨肌減呻吟與病
0020a10: 俱綺羅雖滿目愁眉獨向隅四詠死云誰忍心中愛
0020a11: 分為別後思幾時相握手嗚咽不能辭雖言萬里隔
0020a12: 猶有望還期如何九泉下更無相見時詞旨並妙。
0020a13: 徐陵字孝穆稱天上石麒麟者是也相傳陵後身為
0020a14: 天台第六祖。
0020a15: 庾子山送炅法師葬詩云玉匣摧譚柄懸河落辯鋒
0020a16: 性靈如不滅神理定何從意言警拔。
0020a17: 張說雜詩有云悟滅心非盡求虛見後生應將無住
0020a18: 法修到不成名燕公嘗奉詔譯經語多雋朗。
0020a19: 王摩詰詩云植福祠迦葉求仁笑孔丘何津不鼓棹
0020a20: 何路不摧輈念此聞思者胡為多阻脩。
0020a21: 王維與弟縉篤志奉佛食不葷血衣不文采居別墅
0020a22: 在輞川有華子崗欹湖竹里館柳浪茱萸泝辛夷塢
0020a23: 與裴迪遊其間賦詩為樂喪妻不娶孤居三十年母
0020a24: 喪表請以輞川第施為佛寺。
0020a25: 宰相杜鴻漸嘗詣白崖山與無住禪師問法妙得禪
0020a26: 解臨歿用朝服加僧伽黎剃鬚髮而逝遺命以沙門
0020a27: 禮葬之。
0020a28: 蕭瑀梁明帝子也貞觀中入相嘗欲為僧已巳而不果
0020a29: 唐史曰蕭梁有功在民餘祉及其後裔自瑀逮遘八
0020a30: 葉宰相名德相望古未有也。
0020b01: 元德秀字紫芝性至孝終身不娶嘗刺血寫佛經異
0020b02: 香芬馥彌日而息兄子在襁褓絕乳德秀自乳之數
0020b03: 日涌流家貧或日一爨鼓琴以自娛房琯嘗云見紫
0020b04: 芝眉宇名利之心頓盡。
0020b05: 劉禹錫題白樂天家居詩有云五月長齋戒深居絕
0020b06: 送迎不離通德里便是法王城舉目皆僧事全家少
0020b07: 俗情精修無上道結念未來生賓閣緇衣占書堂信
0020b08: 鼓鳴戲童為塔像啼鳥學經聲蟲網籠歌扇流塵暗
0020b09: 酒鐺不知何處道作佛幾時成白傅荅云賓客懶逢
0020b10: 迎翛然池館清簷閑空燕語林靜未蟬鳴葷血還休
0020b11: 食杯觴亦罷傾三春多放逸五月暫修行香印朝炯
0020b12: 細紗燈夕焰明交游諸長老師事古先生禪後心彌
0020b13: 寂齋來體更輕不唯忘肉味兼擬減風情蒙以聲聞
0020b14: 待唯將戲論爭虛空若有佛靈運恐先成。
0020b15: 李白詩云澄慮觀此身因得通寂照朗悟前後際始
0020b16: 知金僊妙幸逢禪居人酌玉坐相召清風生虛空明
0020b17: 月見譚笑。
0020b18: 杜少陵詩云遲暮身何待登臨意惘然誰能解金印
0020b19: 蕭灑共安禪。
0020b20: 李白東林詩云我尋青蓮宅獨往謝城闕霜清東林
0020b21: 鐘水白虎谿月天香生虛空天樂鳴不歇宴坐寂不
0020b22: 動大千入毫髮湛然冥真心曠劫斷出沒。
0020b23: 柳宗元詩云汲井漱寒齒清心拂塵服閒持貝葉書
0020b24: 步出東齋讀真源了無取妄跡世所逐遺言冀可冥
0020b25: 繕性何由熟。
0020b26: 孟東野詩云古樹少枝葉真僧亦相依山水自曲直
0020b27: 道人無是非手持維摩偈心向居士歸空景忽開霽
0020b28: 雪花猶在衣洗然水溪晝寒物生光輝。
0020b29: 許渾詩云開門新樹綠登閣舊山青遙想論禪處松
0020b30: 陰水一瓶。
0020c01: 岑參禮鄭和尚詩云暫詣高僧話來尋野寺孤岸花
0020c02: 藏水碓谿木映風爐頂上巢新鵲衣中帶舊珠譚禪
0020c03: 未得去輟棹見踟躕可謂心乎愛矣。
0020c04: 元結詩云洞旁山僧皆學禪無求無欲亦忘年欲問
0020c05: 其心不能問我到山中得無悶。
0020c06: 劉長卿聆梵唄詩有云靜分巖響荅散逐海潮還幸
0020c07: 得風吹去隨人到世間。
0020c08: 高適聽講金剛經詩云了義同建瓴梵法若吹籟深
0020c09: 知億劫苦善喻恒沙大捨施割肌膚攀援云親愛心
0020c10: 持佛印久剽刮魔軍退。
0020c11: 胡宏讀禪要法詩有云天王如來現千世文殊思住
0020c12: 問法義便遭貶向鐵圍山須臾復攝文殊至文殊拜
0020c13: 起依位住問我此謫坐何過佛言汝自墮艱難故起
0020c14: 現行為不可佛邊女子名離意端然入定方七歲又
0020c15: 問何以不逐之佛言此女久無意女以無意遂獲免
0020c16: 十方來眾何不遣如來自在神足禪有意測之近成
0020c17: 遠。
0020c18: 黃魯直好作艷詞及參黃龍輒悟無隱之旨。
0020c19: 蘇子瞻薦亡父母嘗為彌陀作頌有云佛以大圓覺
0020c20: 充滿河沙界我以顛倒想出沒生死中云何以一念
0020c21: 得往生淨土我造無始業本從一念生既從一念生
0020c22: 還從一念滅生滅滅盡處則我與佛同如投水海中
0020c23: 如風中鼓橐雖有大聖智亦不能分別願我先父母
0020c24: 與一切眾生在處為西方所過皆極樂人人無量壽
0020c25: 無往亦無來。
0020c26: 秦少遊次辨才法師原韻詩有云尚有眾生未成佛
0020c27: 肯超欲界入諸禪少遊不耑為綺語。
0020c28: 文與可寄開元澤上人詩云澤師瘦健如老鶴壞衲
0020c29: 幾尺披左肩手持數珠讀梵筴不肯出院求齋錢我
0020c30: 亦生平苦如此但恨尚有區中緣何時相對月明下
0021a01: 坐徹清影譚幽禪澤師種竹與可畫竹固有同好也
0021a02: 米元章晚年學禪有得卒於淮陽軍先一月焚其所
0021a03: 好書畫奇物預置一棺坐臥其中及期遍請群寮舉
0021a04: 拂示眾曰眾香國中來眾香國中去合掌而逝。
0021a05: 貢南湖送無學禪師歸江南詩有云拈花消息悟靈
0021a06: 峰新賜袈裟染茜紅貝葉有書馱白馬葛藤無語問
0021a07: 黃龍。
0021a08: 陸放翁詩云匆匆過三十夢境日已巳蹙誰知嘆亡羊
0021a09: 但有喜得鹿本來亦何面認此逆旅屋逢人吹布毛
0021a10: 出世不忍獨。
0021a11: 白玉蟬詩云已巳把功名等風絮鶴氅星冠懶成趣谷
0021a12: 口人尋虎跡來林間庵在猿啼處好向青山白雲中
0021a13: 參取翠竹黃花句道人珍重老維摩明日千峰萬峰
0021a14: 去。
0021a15: 裘竹齋詩云試為眾生破一塵出經為筏度滄溟待
0021a16: 渠到岸無驚畏復破微塵納此經。
0021a17: 楊用修博學無不窺嘗讀洞山廣錄惜不傳於世。
0021a18: 李滄溟詩云佛土秋逾淨花臺夜復香一燈醒夢幻
0021a19: 孤磬散清涼月上梵輪滿湖開天鏡光新詩分妙偈
0021a20: 病客對空王。
0021a21: 王元美嘗云赫連勃勃畫佛於背迫僧禮拜為雷震
0021a22: 死魏太武誅僧毀寺見弒人手周武帝除佛法次年
0021a23: 晏駕子夭國亡唐武宗去塔寺亦崩無子宋徽宗改
0021a24: 佛為金仙約僧留髮尋有播遷之禍吁可畏已巳。
0021a25: 屠緯真諱隆字赤水著娑羅園清語行於世。
0021a26: 鍾伯敬諱惺楚人也能詩文習佛乘有楞嚴如說行
0021a27: 於世嘗與楊中丞鶴過德善山偶閱舊碑載德山鑒禪師譜牒出天皇石頭甚悉伯敬作詩紀其事。
0021a28: 李贄字卓吾著藏書焚書與黃蘗和尚妙譚禪理。
0021a29: 倪文正公有家傳泥金法華經親為之跋略云黃金
0021a30: 作字古錦為裝右軍神助之書長庚通靈之畫溯所
0021b01: 由來非一夕矣文皇帝傳自民間純皇帝頒之戚里
0021b02: 先君遊宦京師獲茲異寶余兄弟負薪執雉實感靈
0021b03: 奇威王餘勣非虛語也宋呂許公曰子孫不信三寶
0021b04: 者願勿生我家是用星列以貽永久公諱元璐仕兵
0021b05: 部尚書崇禎間殉節。
0021b06: 徐忠懿公禮佛詩有云擬從方外學逃禪雨雨風風
0021b07: 一棹偏海氣迸衣寒五月龍涎襄寺濕諸天危磯樹
0021b08: 裏鷗情遠幽夢燈殘鴈影聯久點朝班愧前哲好將
0021b09: 白法問南泉公諱石麒以吏部尚書殉節公先世為宋翰林尚
0021b10: 主兄弟三人並殉節家世奉佛再傳臧字子扎號日覺居士配劉將軍錡女負鹿門之志以禪悅老焉。
0021b11: 祁忠敏公家世學佛捨宅為寺兄弟並從愚庵老人
0021b12: 大弘西來之教公諱彪佳以大中丞殉節。
