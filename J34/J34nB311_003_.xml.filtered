0604a01: 天界覺浪盛禪師全錄卷之三
0604a02: 
0604a03: 門人　大龍　大健　大燈　大文　較
0604a04: 上堂
0604a05: 壬午春豫章饒元瑛居士請師金粟園值佛誕
0604a06: 日設供請上堂
0604a07: 鄧大超居士問雲從龍風從虎聖人作萬物睹正當
0604a08: 物睹時如何師展兩手示云會麼進云師行芳草裏
0604a09: 我又入深村師以手畫圓相云是甚麼進云家住海
0604a10: 門東扶桑最先照師云紅爐片雪飛須是眉毛見進
0604a11: 云夜半負趨誰有力秪許空王獨自知師云退步著
0604a12: 士禮拜饒大齊居士問如何是直指人心見性成佛
0604a13: 之旨師云腳跟下分明看取進云是法住法位世間
0604a14: 常相住時如何師云頂門別有路通霄進云秪今當
0604a15: 如何進步師云直須徹底無私始得士禮拜師云向
0604a16: 上一路千聖不傳木雞啼子夜芻狗吠天明向上一
0604a17: 路千聖不然石人衫子破大地沒人縫且道我佛為
0604a18: 甚纔出摩耶母腹便乃指天指地周行七步將謂是
0604a19: 腳跟下是頂門上耶大抵還他肌骨好排場搬演自
0604a20: 風流秪如今日饒大齊居士請山僧陞座舉揚并求
0604a21: 授菩薩大戒可謂塵勞之儔為如來種也且作麼生
0604a22: 舉揚良久云龍袖拂開全體現指天指地不徒然
0604a23: 下座。
0604a24: 庚辰秋臨川宰陶弘持景陵譚擬陶偕本邑湯季
0604a25: 雲諸公天寧監寺大通設供請上堂
0604a26: 師陞座宗侍者問黃檗道大唐國裏無禪師秪如今
0604a27: 日臨川諸縉紳居士請和尚於天寧古剎陞座又作
0604a28: 麼生師云一箭透九關進云和尚也須照顧傍有不
0604a29: 肯者師云痛棒頂門敲進云恁麼則擊碎虛空通身
0604a30: 手眼師云活中有路孰能行進云幾度扣門呼不應
0604b01: 翻身直入裏頭看師云放過即不可便打者禮拜云
0604b02: 作家作家雙炯問龍吟霧起虎嘯風生和尚重振荷
0604b03: 玉宗風斬新條令一句作麼生師云秋水斷橋橫進
0604b04: 云瞿曇無說迦葉無聞和尚又作麼生師云扁舟空
0604b05: 載月進云滿筵龍象師還辯得也無師云杖頭有眼
0604b06: 光如電進云恁麼則學人蹴踏毘盧頂去也師云
0604b07: 露柱堂堂笑殺人徹凡問古人云天得一以清地得
0604b08: 一以寧今日天寧諸公請和尚說法且道如何是向
0604b09: 上法師云清波無透路進云和尚也須珍重師云拔
0604b10: 劍攪龍門進云恁麼則太阿藏匣去也師云喪身失
0604b11: 命僧歸眾師确如意云會麼天寧法窟涼來久荷玉
0604b12: 風吹樹未休今日圓通重振作喜看明月正當秋諸
0604b13: 仁者古之天地日月即今之天地日月曾無變異今
0604b14: 之山河人物與古之山河人物屢多改遷秪如遮多
0604b15: 改遷底與無變異底還有同別也無若向遮裏薦得
0604b16: 說甚天地與我同根萬物與我一體其或未然則異
0604b17: 端互相隱怪百姓茫無所知又安能向其中透徹他
0604b18: 古今同異去不見唐時曹山本寂禪師親受洞山良
0604b19: 价和尚寶鏡三昧宗旨一日辭去洞問子向甚處去
0604b20: 曹曰不變異處去洞曰不變異處豈有去耶曹曰去
0604b21: 亦不變異諸仁者秪遮去亦不變異透徹雲巖秪遮
0604b22: 是與渠我交參之旨所以建立君臣正偏五位之宗
0604b23: 縱橫三墮一念無私透過三無滲漏以大闡洞上宗
0604b24: 風而開古今之心眼也且道重重錦縫文彩奇微遮
0604b25: 箇金針玉線是誰拈得今日圓通到此臨川天寧
0604b26: 諸公請山僧陞堂重振曹山本寂家風山僧是自家
0604b27: 屋裏人不妨重重拈出秪要求箇明眼底人透出生
0604b28: 死牢關全提向上機用其中還有不被天下人瞞底
0604b29: 麼復打圓相云看看向遮裏透徹牢關去彩鳳衝開
0604b30: 霄漢碧光昭海嶽盡文明珍重下座。
0604c01: 癸未司禮車喬高張諸大護法設供請于靈谷
0604c02: 結制上堂
0604c03: 師指法座云巍巍堂堂正位中央面南而看北斗西
0604c04: 成而震東方欲祝聖明無量壽須登此座寶華王即
0604c05: 陞座拈香云此一瓣香根盤空劫之前葉布大千之
0604c06: 外七鬯主位育以無私赫濯亙古今而永久專奉為
0604c07: 二祖列宗當今皇帝伏願在天之靈齊佛之位御金
0604c08: 輪而成正覺統法界以證莊嚴兼願滿朝文武共秉
0604c09: 忠貞一統八荒同遵治化干戈底定禮樂振興時雨
0604c10: 光風登三咸五諸公見在儼然不忘靈山付囑作人
0604c11: 天之柱石為佛祖之金湯此一瓣香劫火光中迸出
0604c12: 黃龍峰上拈來端為供養江西壽昌師翁慧經老和
0604c13: 尚建州東苑本師元鏡老和尚用酬法乳之恩伏惟
0604c14: 大眾各生珍重師就座維那白椎云法筵龍象眾當
0604c15: 觀第一義監院容源問蔣山虛席已巳多年今日吾師
0604c16: 重布宣豎拂拈鎚即不問太平一曲若為傳師云紫
0604c17: 金山上撞金鐘進云恁麼則寒松一色千年別埜老
0604c18: 拈花萬國春師云合掌山門禮至尊進云木馬嘶風
0604c19: 雲布彩泥牛吼月水波生師云偏是詐明人弄影僧
0604c20: 禮拜喝一喝師云莫鹵莽維那禮拜起便喝師云紅
0604c21: 爐飛片雪進云大地起波濤師云闍黎在何處安身
0604c22: 立命進云和尚還見學人也未師云你須仔細進云
0604c23: 翻身擊碎黃金鎖露出山河一片青師云好生禮拜
0604c24: 進云謝和尚答話便禮拜印明問三百年重興佛事
0604c25: 此日大闡宗風如何是和尚為人處師云個個頂門
0604c26: 著一鎚進云還有不入爐者麼師云腳跟好與三
0604c27: 十棒進云且喜高低嶽瀆齊稱賀萬象森羅拱手歸
0604c28: 師云且看令行時僧禮拜又僧問學人不服諸方胡
0604c29: 棒亂喝喜今日親覲和尚作麼生接引師云家家有
0604c30: 路通車馬進云老人真手眼師云見個甚麼道理僧
0605a01: 禮拜又僧問向上一路諸祖不傳和尚登寶誌公座
0605a02: 傳個甚麼師云誌公不是閒和尚進云誌公三百年
0605a03: 外有一句說不到底佛法請和尚舉師云何不當央
0605a04: 識浪公進云百花全仗春風力果熟香飄事若何師
0605a05: 云捏得怪來無用處僧便喝師云不必不必僧禮拜
0605a06: 師曰果然果然師以如意打圓相云靈麼千聖頂上
0605a07: 建法幢立宗旨方能振佛祖不傳之真機威音王那
0605a08: 邊旋天關轉地軸始可提聖凡無犯之正令至於入
0605a09: 廛垂手臨難救人卻如大醫王治脈調元唯扶血氣
0605a10: 而延年壽又如大將軍伐謀致勝不動干戈而見太
0605a11: 平我為法王於法自在何有世間出世間生殺定亂
0605a12: 而不繇於神妙先著哉且道承誰恩力諸公還見
0605a13: 太祖高皇帝遺下千古不易之公案麼定鼎之初即
0605a14: 于金陵敕建大靈谷寺為天下第一禪林及建諸大
0605a15: 梵剎詔請禪講律論淨觀諸大沙門而主其教是以
0605a16: 天下英奇各相求而成志古今道術總殊途而同歸
0605a17: 蓋深知佛氏之學誠有以陰翼王度之不逮也嗣是
0605a18: 成祖列宗歷世相承崇奉不替法久成弊內外難生
0605a19: 皇上御極以來無日不焦勞求治求之不已巳乃感九
0605a20: 蓮聖母陰俾皇五子啟迪聖心紹隆佛法萃祖宗未
0605a21: 渙之精神集國家永興之祥瑞於是天下臣民益自
0605a22: 知身心性命之道為天下國家之根本也使世間人
0605a23: 皆知此身心性命為重則何有名位勢利爭奪殺害
0605a24: 以壞天下國家之大經大法哉況三百年來養天下
0605a25: 臣民豈無忠臣烈士一旦奮發展生平經濟為國驅
0605a26: 除戮力者乎三百年來養天下僧道豈無真僧高道
0605a27: 一旦奮發展生平機用為國說法破迷者乎山僧何
0605a28: 幸得遇金陵諸大護法及諸法侶目擊時危心傷類
0605a29: 慘人人有忠孝之心個個求佛祖之力延山僧登此
0605a30: 大靈谷三百年虛席之座舉揚直指人心見性成佛
0605b01: 之旨以銷此鋒鏑慘殺還彼本來平正之心庶使赤
0605b02: 符靈應有臣有僧能不負洪永建剎之意以佛法能
0605b03: 陰翼王度之語非虛誑也即世間人家庭有難父母
0605b04: 有災為人子者不勝泣血籲天求醫割股凡有可以
0605b05: 解危救命雖肝腦塗地無不為也今山僧身受君父
0605b06: 之恩深恨未全道力不能如康僧會求舍利於空中
0605b07: 不能如寶誌公懸剪鏡於象外不能如金碧峰現神
0605b08: 變于國初第此一念痛心為法為國深歷刀兵水火
0605b09: 之中不啻嘗啼大士賣心肝以求般若於天下也此
0605b10: 中般若如何可求祗是人心正則天地之心亦正
0605b11: 人氣平則天地之氣亦平但求此正平之心見在一
0605b12: 念靈明不可自昧不可自欺底參而證之擴而充之
0605b13: 則格致誠正修齊治平即在是而施戒忍進定慧機
0605b14: 用亦在是諸忠孝直下便好參證擴克此正平之心
0605b15: 以祝聖明則萬壽無疆以此推文武則天下協和以
0605b16: 此及萬民則天下太平豈非盡世界享此甘露缾亙
0605b17: 古今不逃大圓寶鏡哉秪如今日特地舉揚護國又作
0605b18: 麼生收場耶萬代金輪全妙密不彰寶印定乾坤維
0605b19: 那結椎下座。
0605b20: 天界寺三方丈禪堂暨耆宿無蘊大休一味崇
0605b21: 麓澄心善權得一若無諸法侶設供請上堂
0605b22: 師擊如意云一真印現大法門開超日月之光華透
0605b23: 乾坤之秘密萬化不能逃其性群機無所遁其情蓋
0605b24: 善逝世間之有主則玅盡身心性命之無虧也故我
0605b25: 太祖高皇帝統百王之至治集三教之大乘以如來
0605b26: 萬德十號而敕建天界禪寺為善世法門豈非會盡
0605b27: 千聖之真宗以致天下之太平乎議者以佛之戒律
0605b28: 足以弼世為不治不亂佛之禪定足以正身為不言
0605b29: 而信佛之智慧足以正心為不化自行所以三即一
0605b30: 一即三神而明之存乎其人此蓋吾震旦孔子稱贊
0605c01: 吾佛西方大聖人之意也秪如吾祖宗門下如鸞鳳
0605c02: 沖霄其誰能睹光彩如羚羊挂角何處能覓蹤繇正
0605c03: 當覿面全提即三世諸佛不敢正眼覷著覷著則瞎
0605c04: 卻渠眼歷代祖師不敢赤體承當承當則殃及兒孫
0605c05: 直得海底塵生山頭浪起木人拍掌石女謳歌庶幾
0605c06: 通得箇太平消息諸法侶還見昔日天界宗泐禪師
0605c07: 初參天竺廣智和尚智問國師三呼侍者三應意作
0605c08: 麼生泐曰何得好肉刲瘡智曰將謂你有甚奇特元
0605c09: 來無所得也泐便喝智擬棒泐拂袖而出於是頓見
0605c10: 秘密法門而後大闡宗風以助無為之化此非千古
0605c11: 之大奇特哉古即今也今即古也如今善世諸法侶
0605c12: 英材拔萃不讓當仁拶入此宗其誰能敵特來設供
0605c13: 請我舉揚宗旨畢竟作麼生是相為處乃呼云諸法
0605c14: 侶會麼撥轉上頭關捩子大千法界現全機下座。
0605c15: 桐城吳雪崖農部張坤安兵憲暨吳聖脩吳豹
0605c16: 文吳敬伯諸居士及法侶九一設供請上堂
0605c17: 師陞座僧問法王正令師已巳全提某甲今日無問請
0605c18: 師不答師云千峰頂上起清風進云且喜和尚現大
0605c19: 人相師云十字街頭石人舞進云恁麼則禮拜去也
0605c20: 師乃云向上全提十方坐斷施大機用展殺活鋒始
0605c21: 能掃清魔外定奪聖凡變大地作黃金攪長河為酥
0605c22: 酪且道秘密關鍵是甚麼人纔通得昔玅喜和尚說
0605c23: 法于徑山張子韶侍郎與馮濟川給事諸公議格物
0605c24: 玅喜曰公秪知格物而不知有物格子韶茫然妙喜
0605c25: 大笑子韶曰師能開諭乎玅喜曰公見小說載唐人
0605c26: 有與安祿山謀叛者其人先為閬守有畫像存焉明
0605c27: 皇幸蜀見之怒令侍臣以劍擊像首時閬守居陝陜西
0605c28: 首忽墮地子韶聞之頓領深旨題不動軒壁曰子韶
0605c29: 格物妙喜物格欲識一貫兩個五百喜乃許可之諸
0605c30: 仁者還通得遮個消息麼若向遮裏透得不妨一賽
0606a01: 兩彩其或未然山僧打葛藤去也物是何物格是誰
0606a02: 格二公秪知有物有格而不知無物無格如明皇當
0606a03: 時秪見閬守為冤對更不知此是畫像而人且在千
0606a04: 里若謂必能斬其像首則祿山亦可以畫像而擊之
0606a05: 矣又安能以不思議之神力擊其冤對之首乎不見
0606a06: 耿恭拜井而湧泉李廣射虎而入石王祥臥冰而得
0606a07: 鯉商丘奪錦于火中此蓋以一念忠孝誠信之心所
0606a08: 成也使彼當時有知識道理生死利害之想則自心
0606a09: 已巳陷於物累又何足以感格天地哉昔山僧閉關時
0606a10: 有奇禍驟至建州柯賓明居士乃寄偈云釋迦牟尼
0606a11: 佛歌利割截身一刀斷不斷能忍是真心山僧答云
0606a12: 欲截牟尼體揮刀斬太虛本來非幻化能忍者遭誅
0606a13: 居士見之大驚曰我以能忍為真心而浪公以能忍
0606a14: 為生死根本吾令乃知悟道人了生死在先了能所
0606a15: 之心矣諸公皆鼎鉉重器忠孝天成尤能會世出世
0606a16: 為不二法方今天下多難能為朝廷扶其元氣即此
0606a17: 至誠足以感格天地矣又何內外殺亂不化為清平
0606a18: 哉雖然山僧又作麼生振起全機宗風吹醒乾坤
0606a19: 夢佛日昭回聖主心下座。
0606a20: 博山碧潭遠覺雪琪一如靜休默觀諸上座請
0606a21: 上堂
0606a22: 約素問色身不入法身不住畢竟在何處安身立命
0606a23: 師云大眾眼睛在你舌頭上進云謝和尚慈悲畢竟
0606a24: 作麼生會師云你底舌頭在大眾眼睛裏進云承和
0606a25: 尚指示師云閉著眼睛看取素禮拜師云若向上舉
0606a26: 去直得黃頭碧眼忍氣吞聲若向下舉去直得白牯
0606a27: 黧奴歡天喜地若總不與麼卻使法堂前草深丈二
0606a28: 土曠人稀相逢者少若總皆與麼未免胡張三黑李
0606a29: 四分疏不下到遮裏作麼生為人也須是有縱有奪
0606a30: 宜假宜真殺人不見血痕活人便有生意始得不見
0606b01: 我博山先師初於此宗自視甚易及閱船子囑夾山
0606b02: 云直須藏身沒蹤跡沒蹤跡處莫藏身吾在藥山三
0606b03: 十年始明此事乃大驚曰古人尚自如此我何敢輕
0606b04: 視乃痛自苦參久之忽於有佛處不得住無佛處急
0606b05: 走過語下打失布袋趨見寶方先祖恰如方木逗圓
0606b06: 孔了不相入自此再加逼拶偶一日見人上樹始大
0606b07: 豁然方能於先祖處通箇消息然山僧曾親從祖父
0606b08: 參證過來今於靈谷開法汝等諸兄弟特地入山設
0606b09: 供請我舉揚大事且作麼生是相為處諸兄弟既曾
0606b10: 親近博山先師當必能參究此事如有入處正好出
0606b11: 眾舉似為爾證明其或不敢輕視直須於祖父行履
0606b12: 處參究箇透徹不然狹路撞著個沒面目漢把斷你
0606b13: 咽喉大喝你速道一口氣不來畢究向何處去你到
0606b14: 遮裏也須是有轉身吐氣始得且道秪今又作麼生
0606b15: 不是冤家不聚頭各須拔出吹毛劍下座。
0606b16: 牛首融悟接引閣體玄淨業堂見樸三上座暨
0606b17: 傅仁宇鍾弘儀孫啟南胡耳門諸居士請上堂
0606b18: 師擊如意云會麼過去心不可得萬里山河憑點墨
0606b19: 未來心不可得千古老鴉一樣黑現在心不可得天
0606b20: 上有星皆拱北取不得捨不得相逢誰是知音客雖
0606b21: 然向下文長須看一則兩則世尊乞食歸空生特地
0606b22: 歎希有德山托缽出巖頭皮裏作陽秋一箇感悟流
0606b23: 涕寒谷生春一箇撫掌呵呵吹毛露刃雖則是法平
0606b24: 等無有高下爭奈車不橫推理無曲斷今天下多是
0606b25: 兔馬有角犬羊無頭到遮裏誰能作主得大自繇良
0606b26: 久云有意氣時無意氣不風流處是風流下座。
0606b27: 獨峰竹山禪師請上堂
0606b28: 師云壽昌先祖平生為人壁立萬仞如一大好山相
0606b29: 似即我博山東苑二先師秪瞻仰有分此分雖有伶
0606b30: 俐衲僧求窺其光影不可得故博山先師云山僧平
0606c01: 生得壽昌老人一箇不肯東苑先師亦云壽昌老人
0606c02: 如一箇鐵橛子相似所以二先師一顯一隱各立先
0606c03: 祖家風又非天下衲子所能造詣山僧為他兒孫蓋
0606c04: 親從祖父堂奧中來去秋到天界遇張興公居士問
0606c05: 曰弟子聞古今師資授受必親承許可何博山和尚
0606c06: 自謂得壽昌一箇不肯便出世為人山僧曰你知壽
0606c07: 昌不許天下衲僧還有衲僧能如博山得壽昌一箇
0606c08: 不肯者麼又問聞和尚昔曾親見壽昌不知得個甚
0606c09: 麼山僧曰得箇不肯壽昌居士乃驚愕禮拜今山僧
0606c10: 寓靈谷獨峰竹公先曾見山僧因問公於何處曾見
0606c11: 博山先師竹曰在天界寺山僧曰何不親到博山竹
0606c12: 曰某家多病近於獨峰住靜山僧震聲曰死水不藏
0606c13: 龍竹曰因先師今日得見和尚山僧曰見我且止何
0606c14: 不掃先師靈塔竹曰某甲要約陳旻昭居士同往山
0606c15: 僧曰此是你本分事何得扯他人作伴竹曰也要扯
0606c16: 他一把山僧曰是你腳跟不得力也竹曰因自無力
0606c17: 所以扯他山僧曰敗也竹公今復入山請山僧上堂
0606c18: 山僧見其欲出世為人恐其離師太早未盡其妙須
0606c19: 於人天眾前與他決擇果於先師有得力處一一舉
0606c20: 出與之質明其或不然正好如巖頭鏟削雪峰成今
0606c21: 日之鰲山公案也竹公出眾看竹出禮云適勞和尚
0606c22: 神用大眾證明已巳竟師云你自己巳本分一著作麼生
0606c23: 竹云瞞和尚不得師云你當時從何處得入竹云不
0606c24: 從他得師云遮箇還是現成話你別道一句來竹進
0606c25: 一步豎兩指云遮裏怎瞞得和尚師云看你腳跟未
0606c26: 點地在竹云佛祖也放不過師云何處見佛祖竹禮
0606c27: 拜云謝和尚慈悲師云也須再深參始得下座。
0606c28: 鳳林語錄
0606c29: 　甲申重九師到杭州護法葛屺瞻徐大玉吳若
0606c30: 谷徐九知張顧存嚴認公嚴無敕宋孔章王昭
0607a01: 平洪載之方子凡龔華茂宋子埜嚴子餐沈冠
0607a02: 東錢亢子王以中洪玉衡姚愚谷偕子期兩設
0607a03: 供請入鳳林寺院
0607a04: 師禮佛拈香畢陞座良久云會麼相逢不拈出舉意
0607a05: 便知有知有個甚麼直下會取好復云二十七年中
0607a06: 兩度曾到此今還特地來誰是舊知己巳莫是吹布毛
0607a07: 底古鳥窠麼須是會通侍者始得莫是問佛法底白
0607a08: 侍郎麼須是八十老翁始得莫是重陽九日菊花新
0607a09: 麼須是汾陽老漢始得莫是牛頭一枝今當重於鳳
0607a10: 林橫出麼須向杖人良久處透過不觸不背始得雖
0607a11: 然今日得到鳳林全是姚愚谷居士前年於廬山先
0607a12: 與諸公通一消息相挽始得從金陵一路來此以酬
0607a13: 勝願其鴛鴦繡出妙在金針不落文彩更須著眼秪
0607a14: 如杖人既已巳親到與諸公親見了也就中還有親切
0607a15: 提持事也無復云會麼明聖湖中龍躍起越王臺上
0607a16: 鳳飛來珍重下座。
0607a17: 師到龍門寺石雨大師偕諸法侶請上堂
0607a18: 石雨大師問云君臣未定賓主未分賓主協和如何
0607a19: 開示師云彩霞籠玉像個裏自分明進云秪如低處
0607a20: 低平高處高平又作麼生師云顧鑒木天然成
0607a21: 照用雨大師顧大眾云畢竟是遮老漢師云也須師
0607a22: 兄證明僧問佛祖近傍不得的人未審和尚如何與
0607a23: 他相見師云腦後著雙眉進云莫遮便是相見處麼
0607a24: 師云蹉過了也進云此邦不入彼邦不居且道他居
0607a25: 何國土師云頂門突出進云杲日當空又作麼生師
0607a26: 云誰敢妄自瞻仰又僧問青青翠竹片片白雲賓主
0607a27: 相逢合論何事師云獨許當機作者知進云龍吟鳳
0607a28: 舞是何祥瑞師云可中消息誰能會進云恁麼則月
0607a29: 色四時好秋光君獨知師云且莫閒說話又僧問古
0607a30: 云任他風浪起只是不開船不開且置假如船至江
0607b01: 心風浪倏起時如何師震聲云把舵人在那裏僧禮
0607b02: 拜師云險進云但看中流橫擊楫直教海外不揚波
0607b03: 師云須是其人始得乃卓拄杖云為訪同人度遠峰
0607b04: 龍門聳峻賴孤笻相逢不更傾心膽共看浮雲弄太
0607b05: 空諸仁者正當浮雲弄太空時作麼生到遮裏縱是
0607b06: 明眼作家誠難話會在今日徑山特訪龍門承堂頭
0607b07: 石雨法兄及諸禪侶深用激揚宗旨命登此座不免
0607b08: 客聽主裁相席打令去也諸仁者還見龍門風景殊
0607b09: 特麼蓋主人立處高巍會同雲月谿山之同異可中
0607b10: 嚴密妙盡君臣偏正之尊卑孰有門庭施設堂奧深
0607b11: 微能過於是以故門下英才濟濟克紹芳規此後大
0607b12: 法振興正未艾也又何有浮雲之弄太空哉雖然如
0607b13: 是古人云萬里無雲青天亦須喫棒今此浮雲弄空
0607b14: 我與法兄將何處分使彼為霖為雨去好知淵默有
0607b15: 真龍。
0607b16: 甲申仲冬南浙諸大護法宰官偕餘杭邑侯諸
0607b17: 鄉紳居士及闔山耆宿大眾請師住持徑山入
0607b18: 院上堂
0607b19: 師到山門喝一喝云入門須辨主端的此中明如何
0607b20: 是端的全身拶入始得到彌勒殿云大坐當軒等阿
0607b21: 那箇特地撞著知音我唱須是你和到大殿禮拜起
0607b22: 指法座云正令全提當央直示更有向上一路麼千
0607b23: 聖不傳且看新徑山長老為汝大眾通箇消息去
0607b24: 乃陞座祝聖拈香訖維那白椎竟師以如意畫圓相
0607b25: 云會麼大圓照內凡聖交參雙徑峰頭人天圍繞到
0607b26: 遮裏文不加點新長老秪好證明雖然如是也須是
0607b27: 頂門具眼肘後懸符底人始承當得昔唐朝本寺開
0607b28: 山法欽禪師道風聞於京師代宗皇帝遣中使詔至
0607b29: 闕廷咨詢法要同弟子之禮一日欽師見帝乃起身
0607b30: 帝曰禪師如何起身欽師曰大檀越何得以四威儀
0607c01: 見貧道帝大悅謂南陽忠國師曰朕欲賜欽禪師一
0607c02: 號國師欣然奉詔賜國一焉欽師辭歸山帝曰彼地
0607c03: 眾生當得度與此地眾生何殊欽師曰實無有一法
0607c04: 可度眾生者帝益深重之師云諸仁者你看他一個
0607c05: 佛心天子一個法眼宗師一唱一酬兩鏡相照是法
0607c06: 平等妙密圓明山僧既膺法席正當於黃金殿上揭
0607c07: 開日月之光華白玉毫中指出古今之主宰始不負
0607c08: 一人有慶千載同風敲如意云若於遮裏會得是法
0607c09: 住法位世間相常住又何有世法出世法彼此先後
0607c10: 之不平等哉秪如今日諸護法特請開堂祝聖共致
0607c11: 太平作麼生道金輪迥出中天照萬世謳歌頌聖明
0607c12: 結椎下座。
0607c13: 結制上堂
0607c14: 師舉妙喜禪師云金佛不度爐木佛不度火泥佛不
0607c15: 度水真佛屋裏坐趙州和尚吐心吐膽恁麼告報也
0607c16: 還有知恩報恩者麼師云大小妙喜不識好惡盡大
0607c17: 地人被趙州老漢刳了眼睛鼻孔將個無位真人推
0607c18: 下萬丈深坑至今求出頭不得徑山別出隻手救拔
0607c19: 他去且作麼生救拔他金佛須度爐木佛須度火泥
0607c20: 佛須度水真佛不許他在黑山下作鬼家活計直教
0607c21: 他劍刃上行火燄裏走入生死流闢聖凡路顯全機
0607c22: 大用向如意子頭上續佛慧命去會麼換骨洗腸重
0607c23: 整頓通身手眼更須參。
0607c24: 臘八日上堂
0607c25: 今日正是二千年前黃面老人在雪山於此夜觀星
0607c26: 自謂悟道之時也殊不知當時已巳打失一隻眼直得
0607c27: 四十九年撈天摸地無有尋處忽於糞掃堆頭拾得
0607c28: 一個泥彈子於靈山會上百萬眾中驀爾拈出獨迦
0607c29: 葉不知好惡破顏微笑特地被渠將眼換去卻道吾
0607c30: 有正法眼藏付囑於汝勿令斷絕從此西天束土被
0608a01: 遮彈子換了多少人眼也且道世尊初生時指天指
0608a02: 地顧視四方稱我獨尊是個甚麼眼如何更到雪山
0608a03: 始稱悟道又是甚麼眼再至末後拈花付囑迦葉遮
0608a04: 又是甚麼眼如此簡點還有同別否遮個法眼還是
0608a05: 本有耶本無耶若是本有何更分付若是本無雖付
0608a06: 何用秪遮淆訛如何辨別須知諸佛悟處是眾生迷
0608a07: 處眾生悟處是諸佛迷處若向遮迷悟關頭透得過
0608a08: 始可與佛祖為師開人天眼縱橫凡聖隨類投機雖
0608a09: 然如是我試問諸人眾生迷處即是諸佛悟處人皆
0608a10: 易會及究其眾生之所以迷諸佛之所以悟未免昏
0608a11: 天黑地更問彼眾生悟處即是諸佛迷處眾生既悟
0608a12: 則不得為眾生諸佛既迷則不得為諸佛矣秪遮個
0608a13: 迷悟畢竟作麼生此不惟未開眼者決擇不下即有
0608a14: 已巳悟此事而未透末後牢關者亦未免認影迷頭也
0608a15: 況其餘乎不見古人云須知迷中迷悟中悟迷中悟
0608a16: 悟中迷若向遮裏一一透得過始能勘破從上佛祖
0608a17: 敗闕更不向從上佛祖納敗闕也秪如今日徑山全
0608a18: 提一句又作麼生擊如意云擊開劫外無私眼印破
0608a19: 古今凡聖心。
0608a20: 太倉惠明禪人設供請上堂
0608a21: 舉南泉和尚云王老師自小養一頭水牯牛擬向溪
0608a22: 東牧不免犯國王水草擬向溪西牧不免犯國王水
0608a23: 草不如隨分納些些總不見得師云遮偷懶撈天漢
0608a24: 好與一頓痛棒既有個牛兒便當隨處放牧但勿犯
0608a25: 人苗稼使他水足草足自然不東觸西觸矣如我山
0608a26: 中許多大眾必求饑餐渴飲豈可空腹高心強謂隨
0608a27: 分納些些即飽足也又況國王水土如天地養物曾
0608a28: 不限人孰不取足以負其大檀施乎還有為南泉雪
0608a29: 屈者麼惠明禪人從太倉來於此設供請山僧與他
0608a30: 舉出本願尚欲為闔山作財法等施之會雖然更須
0608b01: 知有普供養意旨始得如何是普供養意旨五臺山
0608b02: 上雲蒸飯佛殿階前狗尿天剎旛竿上煎鎚子三尾
0608b03: 猢孫夜錢若于此薦得則供養也足俵嚫也足無
0608b04: 佛性狗子喫得飽地撒糞撒溺去纔是平等也
0608b05: 會麼欲得不招無間業須轉如來正法輪。
0608b06: 淨慈語錄
0608b07: 　方書田相國張坤安撫臺偕諸宰官居士四月
0608b08: 八請于淨慈寺上堂
0608b09: 師拱手云恭喜諸公人人頭頂天腳踏地眼放光口
0608b10: 出氣從古以至如今未曾絲毫變異道個本來是佛
0608b11: 自己巳糊塗更若向外馳求轉成鈍置當年悉達太子
0608b12: 纔生下來不守本分誇張尊貴遭他傍觀不肯卻成
0608b13: 一場笑具既然如此今日方相國諸公為甚請來淨
0608b14: 慈發揮大事不見道藥因病險製尤奇劍為仇深磨
0608b15: 更利喝一喝下座。
0608b16: 丁亥夏陳旻昭同宋其武呂霖生石象雲譚梁
0608b17: 生董孔昭朱成之趙蓲伯施元引周仍叔王穆
0608b18: 如朱允升周吳昉王奕文顧與治謝載之王爾
0608b19: 玉余未也張季筏胡星卿紀伯紫曹梁父張僧
0608b20: 持監院耆舊諸法侶請于大報恩寺結制上堂
0608b21: 師良久云會麼黃閣簾垂誰通密意紫羅帳合謾擬
0608b22: 真音可中別有生機天上人間罔測所以尼山耳順
0608b23: 已曾知命而來百丈耳聾卻因捲席之後到遮裏也
0608b24: 須是親的透過始得諸公還知耳順消息麼敲香案
0608b25: 云一擊忘所知更不假修持動容揚古路不墮悄然
0608b26: 機此正是孔子見溫伯雪目擊道存時也還知耳聾
0608b27: 消息麼震聲喝云虛空俄粉碎大地忽平沈威音王
0608b28: 未睡彌勒豈惺惺此正是海公被馬大師喝倒雄峰
0608b29: 時也若不是進步竿頭全身透脫安能橫身异路到
0608b30: 處稱尊今為陳旻翁壽　諸大護法合請山僧舉揚
0608c01: 向上還知所以壽佛祖慧命底意旨麼旻昭居士夙
0608c02: 承願力以法界莊嚴作老萊子班衣妙舞供奉十方
0608c03: 慈父各各破顏而笑曰善哉我此正法眼賴汝護持
0608c04: 者之增年即使我佛生之慧命常住不滅也如此妙
0608c05: 舞現在諸公目前露地矣於此薦得何待剔起眉毛
0608c06: 始存道妙耳聾三日乃振全機也耶復擊如意云特
0608c07: 地豁開千聖眼大千花笑法王機。
0608c08: 劉良弼翰林為薦封翁爾敬居士請上堂
0608c09: 世間多少英奇誰知自家主使自家主使不知如何
0608c10: 了得生死試問是誰使汝生死誰是了生死者誰能
0608c11: 入聖超凡又誰了無取捨須知吾宗有賓中賓賓中
0608c12: 主主中賓主中主如何是賓中賓眼迷徒自墮風塵
0608c13: 如何是賓中主百花叢裏有歸趣如何是主中賓垂
0608c14: 手街頭等箇人如何是主中主不動聲光動寰宇於
0608c15: 此一一能發明頭頭各有稱尊處諸仁者今日是劉
0608c16: 良弼太史為薦揚封翁爾敬居士請山僧陞座封公
0608c17: 昔皈依博山先和尚即參究父母未生前事後受華
0608c18: 山昧師大戒而操履益精嘗與余未也居士同參互
0608c19: 相激發客秋偕賢橋梓參予于濟生菴呈見請益自
0608c20: 謂於良知性善有契入處予曰此孟氏之學固不易
0608c21: 到據吾教既為良善正是六識功勳邊事至于知見
0608c22: 立知是無明本必須參透向上活句始得本地風光
0608c23: 封君於是執計頓消大有省發先是其弟司馬公嘗
0608c24: 夢封君手持五燈會元一卷訝之至今春俄然坐逝
0608c25: 即命司馬書偈曰身心本來清淨父母未生可證夢
0608c26: 幻泡影一空依舊青天明鏡始于此徵其平生參究
0608c27: 之得力正余所謂百花叢裏有歸趣是也使公更假
0608c28: 數年自當深參諸祖門庭堂奧如裴公美楊大年振
0608c29: 大機用也雖然太史能承父志不讓當機直下勇銳
0608c30: 向上全力荷擔則扶樹吾宗傳燈千古豈非遭際之
0609a01: 奇特哉且更作麼生薦揚偈曰風光匝匝迴埃塵
0609a02: 就路還家妙轉身空劫那邊移一步大鵬生下玉麒
0609a03: 麟。
0609a04: 孝廉巫瞿庵薦父思真公母孫氏文學孫仲長
0609a05: 薦父益繁公母陶氏李仲審薦父懋庵少參公
0609a06: 請上堂
0609a07: 人非法不行法非人不立人法兩相成超然還獨出
0609a08: 如何是獨出底消息卓拄杖云向遮裏薦取遮裏薦
0609a09: 得不惟扶過斷橋水件歸明月村亦可攪長河為酥
0609a10: 酪指大地作黃金茲有巫瞿庵孫仲長李仲審三居
0609a11: 士為薦嚴慈求超生出死與存亡兩利之法此須人
0609a12: 子有至誠心方能感通父母如何是至誠感通處復
0609a13: 卓拄杖云向遮杖子上感通得便知自己巳性命落處
0609a14: 知得自己巳性命落處則知父母性命落處亦足以感
0609a15: 佛祖通鬼神參天地贊化育所謂你有拄杖我與你
0609a16: 拄杖你無拄杖我奪你拄杖忽然跳上三十三天
0609a17: 觸著帝釋鼻孔東海鯉魚打一棒雨似盆傾又作麼
0609a18: 生復卓拄杖云咦向道是龍曾不信天田飛舞始驚
0609a19: 人珍重。
0609a20: 高玉鉉同繆華閭吳台衡居士請上堂
0609a21: 師云有時相逢不相見有時相見不相逢東山起雲
0609a22: 西山雨南山燒炭北山紅無位真人面門出入沒縫
0609a23: 塔子透徹玲瓏現成公案好與痛棒三十禮拜了退
0609a24: 一任齊立下風吽吽太平景象無人識大坐當軒笑
0609a25: 浪公珍重。
0609a26: 獨峰竹山禪師請上堂
0609a27: 師陞座獨峰禮拜問云先師在昔一登天界和尚於
0609a28: 此四坐道場佛祖盡力道不出的和尚作麼生為人
0609a29: 師云一箭透威音當機誰中的進云即今宗風大振
0609a30: 英傑堂堂和尚未出方丈全身已巳露誰是知恩報恩
0609b01: 者師云拍拍是令少能和進云恁麼則博山之道應
0609b02: 隆壽昌之脈愈遠也師云性命卻在杖人手裏進云
0609b03: 和尚不得孤負他人師云別有一機去向在進云和
0609b04: 尚也須珍重始得師云當知有辨驗處峰禮拜歸位
0609b05: 師乃云一片月生海幾家人上樓何勞重指點各自
0609b06: 應開眸雖然清光照眼似迷家明白轉身猶墮位到
0609b07: 遮裏直須知有出就入就底宗旨始得博山先師一
0609b08: 枝輝天炤地底法道自雪關師兄示寂後此事耿耿
0609b09: 在我心中前年在靈谷開期獨峰竹公特來相見請
0609b10: 我上堂曾於人天眾前大為激勵竹公亦深為感發
0609b11: 嗣後竊念先師法道不可斷絕乃勉自應世為人然
0609b12: 尚有數人出博山門者皆各化導一方亦是使先師
0609b13: 門風不致寂寥其誰親承付囑覿體承當者哉今予
0609b14: 主報恩法席竹公復來請予上堂足見虛懷就正之
0609b15: 誠予既不忍負先師寧忍自負負公而不為光揚前
0609b16: 後之事乎昔巴陵鑒答僧三語僧舉似雲門門云老
0609b17: 僧今日忌辰只消舉此以為供養杖人亦有三語今
0609b18: 問竹公若答得的當正好于此供養先師竹公出眾
0609b19: 答話竹進前師問推倒興善大好山如何是壽昌祖
0609b20: 翁田地峰云今日與和尚親相見又問擊碎船子沒
0609b21: 蹤跡如何是博山先師法身進云道嚴特為先師來
0609b22: 又問喝斷洞上逆流水如何是曹溪正脈進云大眾
0609b23: 俱有分師云答也答得恰好只是門庭邊事堂奧中
0609b24: 事還須問取杖人峰云道嚴親從祖父堂奧中來師
0609b25: 云腳跟下地深三尺渤海難將雨露酬進云總瞞和
0609b26: 尚不得師云白浪滔天須著力持鍬歸去骨毛寒進
0609b27: 云困龍飛上天去也師云好好在遮裏著竹禮拜師
0609b28: 下座。
0609b29: 雪嶠大師示寂訃聞金陵譂梁生司成同張如
0609b30: 盤太史錢文青兵憲黃玉耳總戎蔡二白職方
0609c01: 黃觀之解元劉今度明經薛更生謝在之顧與
0609c02: 治姚伯右余未也諸文學請上堂
0609c03: 從上東西老古錐更無一法奈何伊渠儂卻得超心
0609c04: 法欺盡世人人莫欺噫嘻嘻有誰知天上人間儘著
0609c05: 疑疑情脫許他悟此超心法諸仁者還知徑山雪嶠
0609c06: 大師行狀麼其生平參悟已巳自希奇出世為人偏生
0609c07: 怪異以故不落諸方格套使依門傍戶者無能湊泊
0609c08: 乃目之為散聖正是他凡聖不測處不妨惑亂天下
0609c09: 人賺殺天下人留此一種毒氣于千百世下有人向
0609c10: 遮裏死得活得許他與大師相見不見唐宋二支五
0609c11: 派正盛之時有丹霞燒木佛玉泉書布褌蜆子臥錢
0609c12: 爐普化翻筋斗輩縱橫格外傍打正敲破盡五大宗
0609c13: 師門庭施設之執計雖彼承接難得其人然其法乳
0609c14: 風流自足潤沃千古如譚梁生居士親大師四十年
0609c15: 來自謂不能不疑不敢不敬始終覷他不破山僧謂
0609c16: 此正是他超心活法若使人覷得破何處見得他不
0609c17: 落聖凡之機今當大師蛻然示寂公深有感激乃偕
0609c18: 諸公請山僧舉揚大師末後秘旨諸公直須向遮裏
0609c19: 親得大解脫法始不相孤負也會麼紅爐燄裏看飛
0609c20: 雪白刃霜前拂大旗。
0609c21: 藥師庵法侶暨諸居士請上堂
0609c22: 師指如意云會麼門迎柳色黃金嫩院送梨花白玉
0609c23: 香特地東君能自薦肯如蜂蝶去來忙諸仁者那箇
0609c24: 是東君果能于此薦得則隨緣作主遇物明宗出
0609c25: 入自繇縱橫無礙擲大千于方外納須彌于芥中何
0609c26: 有凡聖死生世出世法而不歸此大圓鏡智雖然也
0609c27: 須是開得頂門眼提得肘後符始得不見儒門高弟
0609c28: 如子貢尚乃末年始窺得孔子堂奧中事乃曰夫子
0609c29: 之文章可得而聞也夫子之言性與天道不可得而
0609c30: 聞也蓋此道深微非見聞所及而學者不失于深正
0610a01: 昧于淺也何故聖人之道形色即是天性事人所以
0610a02: 達天曾無內外淺深之分何有文章性道之異若非
0610a03: 親見此旨安能一貫天人哉此惟我佛說法嘗于聲
0610a04: 色塵勞示人本分大事故文殊末後乃請佛再轉法
0610a05: 輪佛咄云文殊汝將謂吾曾轉法輪耶吾四十九年
0610a06: 未曾說一字若于此薦得則知孔子之言文章與世
0610a07: 尊之轉法輪皆不可以語言文字會也秪如山僧今
0610a08: 日陞座指出現前人境還與孔子世尊有同別也無
0610a09: 莫將間解會埋沒本來人乃擊如意下座。
0610a10: 桐城倪資生臣北伯姪夏廣生生生兄弟設供
0610a11: 薦親請上堂
0610a12: 師舉如意云會麼當機不昧透徹古今一念現前迥
0610a13: 超夢覺親莫親乎父母大莫大于死生若欲頓拔生
0610a14: 死開悟性靈不從參證過關何能報此罔極不見宋
0610a15: 時有樞密師川徐公每侍先龍圖謁法昌及靈源語
0610a16: 論終日徐聞之藐如也及法昌歸寂在談笑間徐異
0610a17: 之始信此道後丁父憂念無以報罔極因請靈源歸
0610a18: 孝址說法源登座曰諸仁者秪如龍圖平日讀萬卷
0610a19: 書如水傳器涓滴不遺且道尋常著在甚麼處而今
0610a20: 捨識之後遮著萬卷書底又向甚麼處著徐聞灑然
0610a21: 有得遂曰吾無憾矣源曰學士見箇甚麼道理便恁
0610a22: 麼道徐曰若有所見則鈍置和尚去也源曰恁麼則
0610a23: 老僧不如徐曰和尚是何心行源大笑于是徐公嘗
0610a24: 與朝士同志者挂缽于天寧參究此旨以故傳燈至
0610a25: 今煥然不昧今桐城倪資生臣北伯姪夏廣生生生
0610a26: 兄弟昔常侍其先人參朗目憨山博山諸大師深參
0610a27: 性命故倪司空致仕林下與雪琪上座為方外友臨
0610a28: 終八十歲握手談笑而逝其夏明府與倪處士皆超
0610a29: 然獨脫而終此鄉黨中人人瞻仰發心以佛法為有
0610a30: 靈也今資生居士長齋繡佛誓心與諸君從山僧挂
0610b01: 缽于祖堂求明自己巳著落不鈍置予則諸君與徐樞
0610b02: 密千載同風且與世出世間法身慧命妙密相傳為
0610b03: 至親至孝也山僧更為頌曰夜半方明朝不露劫前
0610b04: 消息孰能知于斯不昧真宗旨彩鳳繽紛天外飛下
0610b05: 座。
