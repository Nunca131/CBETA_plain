0024a01: 學佛考訓卷十
0024a02: 錢唐俍亭和尚淨挺緝
0024a03: 秀州息波道人成源訂
0024a04: 稗乘
0024a05: 玄圃積玉安石碎金在劉生七略之餘置茂先十
0024a06: 乘之外義有取乎毘曇事或殊於左道。
0024a07: 秦穆公時獲一石佛公不識問由余由余曰穆王時
0024a08: 有化人來此國或云是佛嘗於終南山造中天臺奉
0024a09: 之非此像耶穆公於是築臺名高世臺安置石像。
0024a10: 秦皇二十九年沙門室利防等一十八人來自西域
0024a11: 皇惡其異置之獄有金剛神碎獄門而出之始皇大
0024a12: 懼具禮遣還。
0024a13: 牟子云堯事尹壽舜事務成旦學呂望丘學老四
0024a14: 師雖聖比之於佛猶白鹿之與麒麟燕鳥之與鳳凰
0024a15: 也牟子生東漢初平中著理惑三十七篇梁僧佑律
0024a16: 師載之宏明集。
0024a17: 漢武帝嘗得劫灰人不之識問東方朔朔乃識之按
0024a18: 梵誌云劫石廣長各八萬四千由旬歷五百年有天
0024a19: 人下來以六銖衣袖拂石一下更五百年再一拂拂
0024a20: 盡此石為一劫劫壞成灰故名劫灰。
0024a21: 漢武故事昆邪王殺休屠王以其眾來降得金神長
0024a22: 丈六置之甘泉宮其祭不用牛羊惟焚香作拜而已巳
0024a23: 金神蓋郎像教也。
0024a24: 漢武帝嘗遣使張騫入西域聞釋氏之說心嚮往之
0024a25: 惜莫能致。
0024a26: 哀帝元壽元年博士弟子景慮受大月氐王使口傳
0024a27: 佛經一卷浮屠之說自此始其人名復豆云。
0024a28: 劉向列仙傳云百家之中得仙者百四十六人其七
0024a29: 十四人已巳在佛經故撰記者七十。
0024a30: 永初間疏勒國獻佛袈裟長二丈帝曰審是佛衣必
0024b01: 有靈異因置猛火上試之經日不壞。
0024b02: 大同五年扶南獻佛髮長一丈二尺詔沙門雲寶往
0024b03: 迎之。
0024b04: 大同中梁武帝改造阿育王塔出佛舍利及爪髮髮
0024b05: 紺青色長短無定旋曲如蠡。
0024b06: 武德中娑羅僧進佛齒所擊輒碎堅如金剛士女往
0024b07: 觀羅拜盡敬。
0024b08: 陸士衡文如玄圃積玉無非夜光按玄圃山郎崑崙
0024b09: 山也十洲記曰山有三角正北為閬風嶺正西為玄
0024b10: 圃臺正東為崑崙宮廣三百六十億萬里七寶宮殿
0024b11: 西域記云月生至滿謂之白月月虧至晦謂之黑月
0024b12: 中國以月晦為一月天竺以月滿為一月中邊不同
0024b13: 也。
0024b14: 梁四公傳云西海中有島島上有大林林皆寶樹中
0024b15: 有萬餘家其人能造寶器所謂佛林國也島西北有
0024b16: 坑盤掏深千餘尺傳言是色界天王之寶藏也。
0024b17: 王玄策西國傳云泥婆羅國西南至頗羅渡村東有
0024b18: 水火池火焰從水中出以水沃之轉熾漢使曾於池
0024b19: 架釜炊飯尋熟大海中有火出逾信也。
0024b20: 廣異記云天后時西域獻毘婁博義天王下頷骨及
0024b21: 辟支佛舌頷大如胡床舌青蓮色。
0024b22: 昨夢錄云滑臺南一二里沙上有浮圖中安佛髮長
0024b23: 及二丈有奇拳為巨螺其大如容數升物器非赤非
0024b24: 青非綠根大於人指使兩人對牽之人自其中往來
0024b25: 無礙又僧伽云佛髮青紺如藕絲莖。
0024b26: 西域有七枝秀草若羅漢生則此草生第三祖商那
0024b27: 和修摩尊者生時九枝秀草應時而育。
0024b28: 玄裝傳云醯羅城中有佛頂骨周尺二寸佛髑髏如
0024b29: 荷葉盤伽藍記云那迦羅阿國有佛頂骨方圓四寸
0024b30: 黃白色下有孔受人手指閃然如仰蜂窠蓋佛滅度
0024c01: 時頂骨四牙不壞故至今有存者。
0024c02: 王勃益州善寂寺碑云握仁王之寶鏡日月舍光驅
0024c03: 梵帝之金輪雷霆靜祲蓋中國者三千日月萬二千
0024c04: 天地之中央也慈恩經云輪王威定諸方亦有差別
0024c05: 鐵輪奮戈始定銅輪奮威乃服銀輪遣使方降金輪
0024c06: 望風順化優曇花三千年一現現則金輪王出世。
0024c07: 玄裝法師入西域至罽賓大林等國通三藏學後與
0024c08: 胡商八十餘人渡殑伽河至毘婆沙國彼俗以人祀
0024c09: 天裝與諸商被執以裝風度特異將戮以祭俄大風
0024c10: 作塵沙漲天晝日晦瞑彼眾驚懼以裝為聖人遂釋
0024c11: 之後復至中天竺入王舍城採大乘秘典得青象名
0024c12: 馬馱經而還。
0024c13: 玄裝法師往西域取經手摩靈巖寺松枝曰吾西去
0024c14: 求佛教汝可西長吾歸即東向既去其枝年年西指
0024c15: 忽一年東向弟子曰教主歸矣果還因謂之摩頂松
0024c16: 僊傳拾遺云五臺山五峰之巔皆有奇寶以鎮其巔
0024c17: 東峰則有離岳火珠西峰則有麗農瑤室南峰則有
0024c18: 洞光珠樹北峰則有玉澗瓊芝中峰有自明之金環
0024c19: 光之璧每眾寶交光炤灼巖嶺春曉秋旦氣嘗屬天
0024c20: 燦爛雲表文殊化騎牛老人出現其處。
0024c21: 雞足僧小沉與二僧乞食問識何法對曰能使死者
0024c22: 生極東界或請入棺試之及啟棺則竟死矣有頃遂
0024c23: 甦曰我生在七寶宮殿中何復來此耶人始驚服他
0024c24: 日沉叩迦葉門門訇然中開隱身而入二人追呼門
0024c25: 則閉矣固知小沉為迦葉化身也。
0024c26: 南詔張子辰習天竺法詔問修建有何功德辰乃坐
0024c27: 露地前置一缽頃之有水晶觀音自缽中乘雲升空
0024c28: 而去。
0024c29: 司馬承禎腦中有小兒誦經聲玲玲如振玉額如錢
0024c30: 照射一席。
0025a01: 唐釋慧琳供養塑像忽生鬚三十六莖人以為異。
0025a02: 太康中竹林寺尼淨簡見天女持五色花自空中來
0025a03: 尼遂騰身直上。
0025a04: 宋元嘉中那跋摩住祗洹寺奄化眾見一物如龍直
0025a05: 上空中。
0025a06: 楚中鴉葬婆誦金剛經立化群鴉啣土而葬。
0025a07: 天寶中西番康居等三國圍涼州帝請不空祈陰兵
0025a08: 往救有介冑神至帝問何神空曰北方毘沙門天王
0025a09: 長子也既而西涼奏報城東北雲霧間神兵影現鼓
0025a10: 角凌雲西番遁去因敕諸道城樓置天王像。
0025a11: 咸亨二年長安法海寺僧英見一異人自稱弟子謂
0025a12: 之曰吳僧義濟藏有水陸儀文願師往求來月修設
0025a13: 苟釋牢敢不知報英遂詣義濟果得儀文如法修
0025a14: 設次日曛暮復見異人來謝曰弟子秦莊襄王也因
0025a15: 指其屬十數輩云此范睢此穰侯此白起此王翦此
0025a16: 陳軫此張儀各坐本罪幽囚陰府大夜冥冥無能救
0025a17: 護昔梁武帝於金山寺設此齋前代紂王之臣皆免
0025a18: 所苦弟子爾時亦得暫息然以獄情未決不便出離
0025a19: 今蒙設齋此徒與列侯眾等皆乘善力將生人間念
0025a20: 世異國殊故來相謝耳言訖不見。
0025a21: 武帝嘗假誌公神力見地獄諸相問何以止之誌公
0025a22: 曰惟聞鐘聲其苦暫息。
0025a23: 稠禪師方造寺諸方施木數千師咒之諸木起空中
0025a24: 自相搏擊聲若雷霆鬥觸摧折紛繽如雨。
0025a25: 鄧州一僧名隱慧日食二鳩或笑之師張口鳩從口
0025a26: 出一能行一匍匐在地。
0025a27: 孝建中僧法朗多異跡能戶籥中入後往龜茲國焚骸湧空而去。
0025a28: 東魏天平中定州民孫敬德奉觀音甚虔後為賊橫
0025a29: 引誣伏將赴市曹夢僧教誦觀音經凡十句誦之臨
0025a30: 刑刀三折有司具狀聞丞相高歡審實表請免死所
0025b01: 傳高王觀音經是也。
0025b02: 元豐三年使臣王舜封往三韓抵補怛洛伽山黑風
0025b03: 驟起龜負舟大士現相得免表聞移建寺於梅岑賜
0025b04: 額寶陀紀靈異也先是唐宣宗大中間有天竺僧至
0025b05: 洞中親見大士與說法要後梁貞明始建寺云。
0025b06: 智者大師嘗夢登高山見一僧以手招引及至天台
0025b07: 定光出迎曰憶昨相見否師大驚異因創庵居之後
0025b08: 歸寂石城果如夢感。
0025b09: 晉蘇峻劫成帝幸石頭京城宮室悉皆煨燼獨太寧
0025b10: 殿壁明帝手畫佛像屹然不壞。
0025b11: 張僧繇善畫有所畫地藏菩薩像在益州法聚寺一
0025b12: 日忽放光於是展轉圖寫光明轉盛時麟德二年也
0025b13: 劍州古延福寺有千年樹一株甚巨二白羊往來其
0025b14: 下近之則不見。
0025b15: 有僧誦華嚴經忽一紫兔自至馴服不去隨僧起坐
0025b16: 惟食菊飲清泉而已巳。
0025b17: 熙寧中李賓知潤州園中菜花悉作荷花中各有佛
0025b18: 形如雕刻。
0025b19: 香闍黎止益州青城寺三月三日諸檀越所奉酒食
0025b20: 隨得隨盡若填巨壑及晚臨坑大吐雉羊等肉自口
0025b21: 出郎能飛走瀉酒滿坑魚鶩交錯。
0025b22: 經云佛為郁伽長者荒醉之人而說佛法即離酒失
0025b23: 得佛法要淵明嗜酒嘗坐籃輿過遠公世因傳遠公
0025b24: 酒誤也陶淵明著搜神錄載佛靈跡不同干實所記。
0025b25: 宋熙寧中京輔旱神宗齋禱甚力夜夢一僧馳馬空
0025b26: 中口吐雲霧已巳而大雨使以像求之固五百羅漢中
0025b27: 第十三尊者也參政作詩為賀有仙驥乘雲穿仗下
0025b28: 佛花吹雨匝天流之句。
0025b29: 南城縣有石壁出泉如乳泡沫皆成佛面因名佛面
0025b30: 泉。
0025c01: 天竺人尸羅有道術嘗於指端出浮屠一層高三尺
0025c02: 諸神仙張旛蓋繞塔而行長不過五六分皆唱梵唄
0025c03: 景龍中瀛州進一女子身上皆起浮屠塔廟及諸佛
0025c04: 形像。
0025c05: 唐太宗時北斗七星皆化為僧遨遊西市。
0025c06: 輿地志云少室山有自然五穀神芝仙藥周太子晉
0025c07: 學道上仙處也故達磨面壁在焉祖道相傳不絕。
0025c08: 瓦屋山嘗現辟支佛及普賢瑞相夜有神燈。
0025c09: 宣和中李伯源自廣南還楚攜有琉璃瓶貯佛舍利
0025c10: 道由江上龍神乞之示以兆伯源乃跪船舷以瓶下
0025c11: 投水忽開裂觀見其間神鬼百怪寶幢羽蓋迎導甚
0025c12: 眾而不霑濕一人拱手上承舍利既下水即隨合舟
0025c13: 柁輕颺轉首之間行百里矣。
0025c14: 呂相國端奉使高麗過海祝曰回目無虞當以金書
0025c15: 摩詰經為謝比回風濤輒作遂取經沉之聞絲竹之
0025c16: 聲起於舟下音韻清越非人間比。
0025c17: 宣和間泗州僧伽大士忽見於大明堂頂雲龍之上
0025c18: 凝立空中風飄飄然吹衣而動傍侍惠岸木又皆在
0025c19: 焉萬眾咸睹迨夕而沒。
0025c20: 洪武初武林翁祥卿得一圓石大可六七寸上現觀
0025c21: 音大士莊嚴寶相坐寶蓮花善財童子合爪侍側學
0025c22: 士宋濂曾為之贊。
0025c23: 馬郎婦者元和中見陝陜右美姿容人爭為偶女曰三
0025c24: 日誦法華七卷乃可耳馬氏子能之女以身許至期
0025c25: 復謂曰體中不佳隹俟稍安相見客未散已巳化去矣越
0025c26: 數日有老僧杖錫至女所撥之不見惟黃金骨存焉
0025c27: 且曰觀音大士垂方便化汝耳言訖飛空而去。
0025c28: 陳玄祐離魂記云清河張鎰女倩娘許配王宙後有
0025c29: 賓僚來求張欲改許女聞鬱抑宙亦深恚托他事赴
0025c30: 京日暮上船數里聞岸上行聲甚速問之乃倩娘也
0026a01: 宙驚喜匿之於船連夜遁去倍道至蜀凡五年生兩
0026a02: 子後忽思父母與婿俱歸婿先至鎰家首謝其事鎰
0026a03: 曰倩娘久病深閨數年何有此事婿曰見在舟中鎰
0026a04: 大驚使人驗之果信室中女聞笑而不語起飾粧更
0026a05: 衣出與相迎翕然合為一體衣裳皆重今所傳倩女
0026a06: 離魂是也五祖室中嘗舉此以驗學者。
0026a07: 宗鏡錄云有僧坐禪見一人擎一屍來云何故殺我
0026a08: 阿母心知是魔取斧斫之須臾覺股上濕乃見血流
0026a09: 蓋自斫其股也又一僧坐禪見一豬心知是魔以手
0026a10: 拽豬鼻叫火來及攜火至乃自拽其鼻耳。
0026a11: 趙州投子有侯白侯黑語解者曰侯白名君素隋人
0026a12: 見知楊素滑稽雄辯之才也所著有旌異記侯白侯
0026a13: 黑猶李白李赤也李赤亦唐人效李白為詩甚不類
0026a14: 或作猴白猴黑或作候白候黑。
0026a15: 隋李知章能辯論令人結舌號斷舌才又賀若弼父
0026a16: 敦冤死臨刑呼弼曰吾以舌死子其慎之洞山正中
0026a17: 來頌謂此。
0026a18: 宗泐嘗奉命西域取經一月而返上怪其速問之泐
0026a19: 曰比至玉門關見一老僧騎白驢以經授臣并以文
0026a20: 一紙寄上臣馬行數步不覺至此上取經及文驗之
0026a21: 乃國初時御製祭寶誌公文也上益嘆异。
0026a22: 永隆吳中神僧也洪武中下度僧之令有冒請者上
0026a23: 怒將刑隆請焚身以代上允之隆乃秉炬自焚骸骨
0026a24: 不倒異香逼人群鶴旋舞。
0026a25: 雪庵和尚靖難後落髮為僧率其徒數十人夕誦
0026a26: 經山中人謂且誦佛經不知其誦易乾卦也又好觀
0026a27: 楚詞時棹舟中流朗誦一葉輒投一葉於水投已巳輒
0026a28: 哭哭已巳又讀終卷乃已巳工於為文有詩若干首傳於
0026a29: 世與河西傭補鍋匠東湖樵夫避姓名終隱或曰雪
0026a30: 庵諱暨即松陽葉希賢也建文時官御史臺屢疏言
0026b01: 兵事多所表見。
0026b02: 
0026b03: 
0026b04: 
0026b05: 浙江嘉興府楞嚴寺般若堂本年坊貲刻
0026b06: 計字三萬七千八百九十九箇
0026b07: 該銀一十八兩九錢伍分
0026b08: 康熙十年六月　　日
