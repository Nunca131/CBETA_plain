0819a01: 青原愚者智禪師語錄目次
0819a02: 卷首
0819a03: 序
0819a04: 卷一
0819a05: 上堂
0819a06: 卷二
0819a07: 小參
0819a08: 示眾
0819a09: 卷三
0819a10: 法語
0819a11: 偈讚
0819a12: 卷四
0819a13: 佛事
0819a14: 跋
0819a15: 
0819a16: 
0819a17: 
0819a18: 
0819a19: 
0819a20: 
0819a21: 序
0819a22: 以鏡為有像珠為有色非知鏡與珠者也謂像呈而
0819a23: 鏡不受色至而珠不隨亦非知鏡與珠者也謂鏡受
0819a24: 像為塵珠隨色為纇必離像以求鏡屏色以求珠尤
0819a25: 非知鏡與珠者也予於智大師蓋三遇而失之而今
0819a26: 始憮然如有當也潛夫先生嘗撫楚軍忤要人得禍
0819a27: 矢為不佞詩成袟歲壬午得解謂予楚產所見略同
0819a28: 屬為之序時大師周旋左右溫柔敦厚粹然容止間
0819a29: 竊謂是聞詩不愚者猶之以像為鏡色為珠也而不
0819a30: 知其世深于易潔靜精微也壬辰避人臣之極位以
0819b01: 比丘身訪予匡廬肩大布衲遊行即以為臥具別無
0819b02: 鞋袋缽囊亦復不求伴侶日類十百里無畏無疲至
0819b03: 使予覿面不相識審視乃寤為故人則又驚歎曰大
0819b04: 丈夫現大人相若此豈將相所能為猶之謂世有不
0819b05: 受像之鏡不隨色之珠也而不知其一無有乃能容
0819b06: 眾有百不緣乃能涉眾緣初非遺棄世務徒取聲聞
0819b07: 人涅槃為樂也是後山川間阻彼此問遺率浮沉不
0819b08: 達祗聞其于莊易之書深入無際將以了杖人所未
0819b09: 了傳家世所不傳至韋編絕不休也則又拊几曰衲
0819b10: 僧手腳提一寸鐵直下斷人命根拈一莖草立地起
0819b11: 人痼疾何取于鋒攢刃簇馬載驢馱得無其熟難忘
0819b12: 乎猶之謂像為鏡塵色為珠纇必屏棄色像而後鏡
0819b13: 與珠覿露也而不知一無有之法不可見正于其容
0819b14: 萬有見之百不緣之玅無可徵正于其涉眾緣徵之
0819b15: 欲離相像以求鏡而己巳之像已巳先在鏡中欲屏色以
0819b16: 珠而身所有色已巳先在珠中更有何術能舍之別求
0819b17: 耶越二十年庚戌其門人至黃山出大師語錄見示
0819b18: 併得其所為鼎薪一編而讀之而後知言默不載之
0819b19: 道言非默亦非言默不載之人默得言亦得也不然
0819b20: 世尊說法五十年而于人天罔措中獨有取乎破顏
0819b21: 笑祖師航海千萬里而于群然呈解時獨有取乎依
0819b22: 位立豈非第一等傳持而為之子孫者顧有君臣父
0819b23: 子玄要主賓種種別異獨不虞道火而口燒乎蓋天
0819b24: 然節奏天然錯綜初不以思議起亦不容思議沒一
0819b25: 一住其法位而後破顏依位之旨可得而明也亦猶
0819b26: 萬像雜陳不但無損于鏡之明而鏡之明乃益顯五
0819b27: 色互見不但無染于珠之淨而珠之淨乃益彰若祗
0819b28: 取澄潭月影怖見波瀾或徒以莽蕩儱侗蓋其孤陋
0819b29: 求免于大師癡狂之誚不亦難乎然世尊三昧迦葉
0819b30: 不知迦葉三昧阿難不知狸奴白牯三昧諸佛不知
0819c01: 吾于大師雖幾幸屢失而得之過此以往仍未之或
0819c02: 知也已巳苟讀是錄而輒以為大師盡于是猶為大師
0819c03: 謾過未可謂大師知己巳也。寓黃山雲谷法弟正志題
0819c04: 
0819c05: 
0819c06: 
0819c07: 
0819c08: 
0819c09: 
0819c10: 
0819c11: 
0819c12: 
0819c13: 
0819c14: 
0819c15: 
0819c16: 
0819c17: 
0819c18: 
0819c19: 
0819c20: 
0819c21: 
0819c22: 
0819c23: 
0819c24: 
0819c25: 
0819c26: 
0819c27: 
0819c28: 
0819c29: 
0819c30: 
0820a01: 青原愚者智禪師語錄卷一
0820a02: 侍子興同門人興斧編
0820a03: 甲辰冬吉州諸護法請住青原七祖道場。
0820a04: 師至祖關云聖域祖關舊時穿過此番直到裏頭為
0820a05: 苦心者點破。
0820a06: 三門八字打開何云把手拽不入劃出白雲呈谷口
0820a07: 只因身在此山中。
0820a08: 彌勒殿盡道將來下生且看今朝新到你也好笑我
0820a09: 也好笑。
0820a10: 韋馱殿多少人疑著只護三洲不知正用著北風律
0820a11: 律末法謾心獅子蟲煩金剛杵從內打出。
0820a12: 伽藍祠一自祗園布金四天下莖艸盡是功德林今
0820a13: 日水草現成但待知音始終親囑付只要求人不負
0820a14: 心。
0820a15: 祖堂四七二三虛空釘橛惹得婆娑鼻孔左扭右捏
0820a16: 今日到這裏正則總正卓拄杖云只許拄杖子喝不
0820a17: 許人喝。
0820a18: 佛殿昆侖迸出三點血眉毛冷覷諸方說土果然生
0820a19: 金天從地下掘不免大展三拜蓋覆著省得旁觀者
0820a20: 罔測。
0820a21: 方丈徹一切藩籬沒處躲跟總在黃土紅爐中八角
0820a22: 磨碎截三世佛祖不容開口只許青山白日下兩腳
0820a23: 承當。
0820a24: 據室據此室行此令無迴避處莫道大尊貴生一路
0820a25: 泥水不少若是過量出格相逢自在北窗背後握手
0820a26: 不見道別搆一天風斯在下。
0820a27: 是日合郡當道同九邑紳士請上堂師至法堂云微
0820a28: 塵未剖卍字森然六種成時白雲有主多生慧種已巳
0820a29: 露毫端千古風流當機微笑且因舊例別展家風付
0820a30: 維那宣啟訖師指法座云挫針治繲太支離按捺雲
0820b01: 頭下翠微今日捨身衣敝垢長拖兩袖拂須彌遂陞
0820b02: 座拈香云佛在靈山傳正法眼藏囑付國王大臣居
0820b03: 士沙門等各各承此恩力為內外護只以一念無私
0820b04: 三昧頓入普光明殿同時供養今日特為拈出一祝
0820b05: 天壽平格一酬本師法乳一為檀護福德同圓伏願
0820b06: 聖人御宇萬物咸熙正喜大眾讚摩訶迸入香煙塞
0820b07: 天地遂斂歛衣就座斯懷維那白椎云法筵龍象眾當
0820b08: 觀第一義師曰此是第二義如何是一一又作麼生
0820b09: 觀即心即佛黃葉啼丹嶂椎碎了也非心非佛露柱
0820b10: 笑燈籠椎碎了也不是心不是佛不是物急水拋毬
0820b11: 子椎碎了也更教說箇甚麼若能於說箇甚麼處直
0820b12: 下碎了亦可耳聾舌吐不負椎聲如或蹉過不免將
0820b13: 我杖人集大成底葛藤上下四維打一周由也只如
0820b14: 中土第一箇聖人以馬毛龜甲為桃花竹子忽然迸
0820b15: 出一箇大方圜圖卦卦交參爻爻互變總是箇對待
0820b16: 法門且問如何是一末後來尼山夫子臨老下箇註
0820b17: 腳與天地合其德一連四句仔細看來四箇與字四
0820b18: 箇合字大費分疏釘釘得麼膠粘得麼佛以五乘十
0820b19: 界五教十二分空有周遮四十九年費盡伎倆只到
0820b20: 末後稍頭拈花塞白反不如初生略較些子只為此
0820b21: 中難於開眼半吞半吐口大舌乾逗得箇崧山石髓
0820b22: 帶累骨堆五葉分宗空花亂墜拄杖一畫扇子打動
0820b23: 鯉魚點壞空中喚作永字八法洞山秪這是立出五
0820b24: 位君臣臨濟無位真人擺出玄要賓主雲門一字關
0820b25: 又添三句法眼一滴水又提六相溈仰兩口一舌又
0820b26: 畫出九十六箇圓圈一隊囉囉娑娑你道說得出麼
0820b27: 枉費鏤塵吹影究竟描邈不來未過絕甦徒勞側耳
0820b28: 新青原則不暇及此現前凝翠屏壁立參天待月橋
0820b29: 橫身濟物石勳巖下瀑布成潭象鼻嶺頭擎拳作舞
0820b30: 此中還有第一義第二義麼如或見道忘山見山忘
0820c01: 道仁者智者棒喝交馳直饒不作境話會豈堪嚼破
0820c02: 廬陵米耶又不如從他分域無封入關出關聽道路
0820c03: 上遒人木鐸去也青原七祖後齊信如立歷歷晨星
0820c04: 繼起者修復莊嚴捋荼相接直至我嘯峰法兄以杖
0820c05: 人一條拄杖子弔箇無孔銕鎚推前拶後復還七祖
0820c06: 舊顏豎起毘盧閣頂守家有子玉殿苔生忽然諸檀
0820c07: 護把藥地病夫再三逼到此席上差排事不獲已巳將
0820c08: 何應此時節只得呼杖人所托的木行者出來與大
0820c09: 眾相見僧問缽盂吞七曜錫杖振乾坤如何是今日
0820c10: 境師云雪裏開花進云西江吐出四海拱迎那箇所
0820c11: 在是和尚親切處師打云杖頭有眼進云禹力不到
0820c12: 處河聲流向西師云爭奈逆風把舵僧一喝師打云
0820c13: 斬新王令森嚴進云果然賞罰分明師云空傷老力
0820c14: 僧禮拜歸位師復舉法燈禪師云山僧本欲幽棲巖
0820c15: 竇隱遯過時只為先師有箇未了公案出來為他了
0820c16: 卻今日木行者跛挈一場了箇故事且道先師未了
0820c17: 底公案將何為他了卻耶依舊是法燈前八字了也
0820c18: 畢竟如何道得箇收拾句鼓腹壤中三頓擊傳心堂
0820c19: 背一團青維那結椎云諦觀法王法法王法如是下
0820c20: 座。
0820c21: 元旦上堂維那白椎竟師云一元午會萬法全彰我
0820c22: 杖人兼中玅協之符曉告枕頭今日香爐惟願神明
0820c23: 代出時集大成乃使正法久住于世以荅天地君親
0820c24: 師普供人天賢聖佛軒轅鏡裏洋溢光雲翹肖倫中
0820c25: 同熏化乳僧問君臣道合即不問五位王子事如何
0820c26: 師云冬雷急雨洗晴梅進云如何是誕生王子師云
0820c27: 不從今日始進云如何是朝生王子師云北面拱金
0820c28: 微進云如何是末生王子師云孤行不相背進云如
0820c29: 何是化生王子師云大用轉紅輪進云如何是內生
0820c30: 王子師云看看五雲尊貴墮進云王子未登殿時如
0821a01: 何師云無瞻仰處進云已巳登殿時如何師云垂拱不
0821a02: 容窺進云登殿後如何師云風行艸偃進云今有不
0821a03: 受鉗鎚享現成福者還許他撞來麼師一喝僧一喝
0821a04: 師便打云還知痛癢麼僧禮拜歸位乃云向上不傳
0821a05: 綱宗歷歷舉以獻歲聊當書雲師互示左右拳掌又
0821a06: 合手又散開乃袖手曰會麼古今磨盤古今旁午頭
0821a07: 頭第一日日新鮮常在其中內秘外現指畫質俟毫
0821a08: 髮無欺覿面圈來信得及否若非花劈詎免芒芒纔
0821a09: 形齒牙翻愁特地會既不會信亦周遮只是恁麼流
0821a10: 傳又能免冒昧耶鏡清說有明教說無二老拳掌要
0821a11: 且元旦失利今日畢竟道箇甚麼句得與萬世不失
0821a12: 利去良久拂袖曰堂裏香知鐘磬眼山中花笑古今
0821a13: 天結椎下座。
0821a14: 解制上堂僧問結也與麼解也與麼如何不結不解
0821a15: 好師揮拂曰怎奈年年惱亂此春風進云不結也與
0821a16: 麼不解也與麼因甚帝網交蘆鉤錐四布師曰怎奈
0821a17: 進退塵中離不得進云截斷者兩頭以何為解脫師
0821a18: 劈頭打一拂進云恁麼則覿體分明去也師旋拂云
0821a19: 坐住反成勞乃曰我有一聲長嘯付與誰直告既不
0821a20: 信嘵嘵徒爾為罷罷罷各自去去者去艸鞋有刺妨
0821a21: 爛泥住者住過堂不誤雲版椎且讓一箇人逍遙無
0821a22: 所事提燈蒼翠裏吟詩然且一向叮寧所為何事擊
0821a23: 拂子曰知非豎拂子曰無解無結底又是甚麼放拂
0821a24: 子曰我不知。
0821a25: 師誕日侍子中通請上堂中通問檜樹即荊條死路
0821a26: 走成生路祖關穿聖域鐘聲敲出鐸聲河圖五十五
0821a27: 點恰應地戶天門如何是參天立地處師云揮空一
0821a28: 斧幾人知恩進云半生先天半生後天未免打作兩
0821a29: 橛師云直下火爐是奉是背進云尼山鷲嶺已巳同時
0821a30: 誰能不辜負去師云絕壁奔雷莫耳聾麼進云冬煉
0821b01: 三時傳舊火天留一磬擊新聲師云室內不知兒孫
0821b02: 努力禮拜退乃云鼎炮洞上君臣藥斧透曹山父子
0821b03: 恩驀地奮身天外看香爐峰讓曉雲吞今日是山僧
0821b04: 母難之辰恰有窮子就父將碗白米供養雲堂請來
0821b05: 此坐舉揚一上你道曝背衝寒的老病夫方且撫躬
0821b06: 自悼又來舉揚箇甚麼恰有汋林主送此木如意舉
0821b07: 起左右敲擊復卓一下云機上造機角上生角奇則
0821b08: 也奇到此沒交涉鷹爪奪毛虎口攫肉快則甚快到
0821b09: 此沒交涉若更說箇不生不死的爛貫索來祝無量
0821b10: 壽不知此老還受也無木如意子搖頭不肯了也到
0821b11: 不如我這裏堂內堂外箇箇都似木雞事事還他魚
0821b12: 貫未經桶底卻自忘機現前松風石澗擺脫厲色淫
0821b13: 聲碓觜茶鐺陶盡凡情聖解莫道美食不中飽人且
0821b14: 道木如意子作麼生消繳耶正襟垂袖參天地擁腫
0821b15: 何心八面揮下座。
0821b16: 結制日孫魯山居士請上堂僧問火燄為三世諸佛
0821b17: 說法三世諸佛立地聽是何意旨師云燒卻汝眉毛
0821b18: 進云識得本來真面目方知腳下有來源師震杖云
0821b19: 識得麼進云觸著當門露柱子方明自己巳立地處師
0821b20: 云瞎撞木頭僧作舞師云亂跳作麼僧禮拜歸位乃
0821b21: 云盡宇宙是箇禪堂以元會為呼吸而結制十界情
0821b22: 塵跳跟不出可惜不自知針上亦是一座禪堂以
0821b23: 剎那收天地而結制十身器界當下虀粉可惜不自
0821b24: 知直木子笑道大鵬背脊郎當太甚焦螟睫上土曠
0821b25: 人稀大無邊處受用不著細無間處又鑽不入二俱
0821b26: 不涉汩沒何依不如且在長連單上面面相對壁立
0821b27: 萬仞去直木子保汝的時節因緣決定不欺恰好孫
0821b28: 魯山居士從曹溪來訪青原隨喜藥樹新堂顧瞻枯
0821b29: 荊再發靈壽當前面面光明人人壁立因問結制事
0821b30: 如何老僧云過冬士云四季木犀香難禁春消息老
0821c01: 僧云幸賴過量人來證明士一笑因分玉粒飽灑雲
0821c02: 堂磨片石頭因緣斯許福城多生相遇且置只如同
0821c03: 歸一笑直下幾能豁破也無良久舉大慧杲禪師因
0821c04: 不動居士至上堂云眼空宇宙渾無物大坐當軒孰
0821c05: 敢窺選佛選官俱已巳了同途把手不同歸敢問大眾
0821c06: 既同途又把手為甚不同歸壁立萬仞的還曾夢見
0821c07: 麼昔陸亙大夫問南泉曰肇法師甚奇怪解道天地
0821c08: 與我同根萬物與我一體南泉遂指庭前花曰時人
0821c09: 見此一株花與夢相似徑山今日判斷若向理上看
0821c10: 非但南泉謾陸大夫一點不得亦未摸著他腳下一
0821c11: 莖毛在若向事上看非但陸大夫謾南泉一點不得
0821c12: 亦未夢見他汗臭氣在或出來道大小徑山說理說
0821c13: 事即向他道但向理事上會取諸仁者大慧尋常血
0821c14: 濺梵天為甚又在平地上喫交且如同途把手不同
0821c15: 歸與今日的同歸一笑可能向理事上會取否耶如
0821c16: 會取不得自有時節禪堂前問取靈壽木去下座。
0821c17: 重陽晦山和尚到山引座上堂雙桂重陽待客開撒
0821c18: 花水底看天裁橋梁界破雲霄路紫氣從南過嶺來
0821c19: 可笑病龍鍾一向三不管就有箇驪龍頷下探珠猛
0821c20: 虎口中奪骨的漢子來卻也湊泊不上反覺得水碓
0821c21: 中一粒米鈍置殺人忽然一陣風吹得晦山和尚到
0821c22: 此自江北四祖打南華回吐西江頂上之波掃七祖
0821c23: 無縫之塔多生故人啼笑不了同堂鐘鼓異響旋宮
0821c24: 億萬毫毛一齊豎立好箇節拍豈容錯過諸仁者猶
0821c25: 耶或者興化躲雨不妨盤礡演祖若是咬嚼玄
0821c26: 要正好叩擊汾陽掀天浴日但去摩捋虎鬚騰擲一
0821c27: 上母論搆得搆不得決有一段痛快不負汝等過重
0821c28: 陽也惟憑氈拍板知得九韶音。
0821c29: 竺菴和尚訃至上堂萬里澥山碧化雪波斯擲卻連
0821c30: 環訣黃龍角攪滄溟竭紙灰騰空天破裂痛絕痛絕
0822a01: 竺菴和尚和盤倒卻去也兩點眼珠一場滴凍有分
0822a02: 痛者觸著便可瓦解水消若猶一膜依稀莫嫌今日
0822a03: 叨怛念我杖人一碗磠沙被竺法兄打頭吸盡所以
0822a04: 徑山拼命見賊攢刃生蓮省侍太平獄中親磨干將
0822a05: 自此接圓通之鼓搥興壽昌于瓦礫金殿嵯峨功成
0822a06: 不處翛然南岳毘洞再開奔天界之訃音造棲霞之
0822a07: 無縫重泝西江頂上廩山之塔巋然拜掃東苑武夷
0822a08: 不跨石門雷鼓竭澥掀天突然脫去自題火把粉碎
0822a09: 須彌大吼一聲八絃震動平生自協雲龍不輕許可
0822a10: 且喜異苗雙茂付托有人雖然正幢乍折愁殺邪氛
0822a11: 蓋信好山鋤頭凌霄蹴岳大眾且問雲居一棒刀斫
0822a12: 不開出沒洪濤原無涓滴你道承誰恩力要歸何處
0822a13: 若舉電激風馳鬼神罔測宜乎搆湊不來但論事
0822a14: 竟堅固嚗嚗石頭難道有徵不信何況末後一擊又
0822a15: 且硬塞牢關秪如分付紅爐徹底煎還有于此瓦解
0822a16: 水消者麼良久云如其無也不須噥噥且隨我上供
0822a17: 去下座。
0822a18: 上堂師陞座白椎竟有僧出問師曰今日天寒不煩
0822a19: 久立便下座。
0822a20: 劉平田居士浴佛日請上堂僧問迦文降誕劉公皈
0822a21: 依和尚陞座將何指示師云一頓齋有分進云如何
0822a22: 是萬象之中獨露身師云曾到雪山頂上麼僧便喝
0822a23: 師便打進云這一棒早已巳喫過也師云可惜許進云
0822a24: 真心有在師云敗將莫談兵乃云必真解脫始是擔
0822a25: 當削鐵斬釘乃大夫事秪如初生自言獨尊何故雪
0822a26: 山六載乃叫奇耶莫是入胎習氣難忘耶莫是瞥地
0822a27: 乃爾冷笑耶將謂兩指四顧在六合中桑弧蓬矢是
0822a28: 誰出像耶將謂白日射人眼花暗室光纔自見一經
0822a29: 雪地剝落始能享其四時耶謾落商量閒疑且置只
0822a30: 要是箇削鐵斬釘漢子定然拔俗不肯因循即今發
0822b01: 願初心原在拄天拄地無我備我本來尊貴不用雲
0822b02: 門訝為希奇多生一笑自盡今時早已巳攪長河為酥
0822b03: 酪今日平田居士全身拶入青原作箇白髮嬰兒供
0822b04: 養索訶世界換骨脫胎忍俊真奇三界忘言已巳周七
0822b05: 步盡古今是一大浴盆誰不手舞足蹈又何待即心
0822b06: 即佛非心非佛作指頭餳又何待嚼乾矢橛綑麻三
0822b07: 斤為麻胡嚇哉且喜大眾各沾一杓共飽一頓又道
0822b08: 箇甚麼句子酬他慶快九萬里鵬從海出一千年
0822b09: 鶴遠天歸下座。
0822b10: 戊申元旦洪浪淵請上堂師云向上一句釋迦未曾
0822b11: 投胎末後一句彌勒只堪捧腹中間一句空累文殊
0822b12: 普賢兩眼兩腳爭差尚且惹人擯出青原今日即不
0822b13: 然三世諸佛百千祖師一齊按過滿口道不得底峰
0822b14: 頭海眼噴雪盡力舉不起底閒居閣裏拏雲只為矜
0822b15: 茫錯過太無事生所以盤錯相逢又從頭起拂拂云
0822b16: 此話且置秪如洪崖浪起跳出西山二十夏剩此眉
0822b17: 毛三千里不忘磬眼故鄉本色笑出上風特地臘底
0822b18: 逆流恰值百年中半以此元旦作第一齋淨居雲版
0822b19: 生大歡喜又道箇甚的好但願春風齊著力一時
0822b20: 吹入我門中下座。
0822b21: 庚戌十一月初一日讓淨居院辭眾上堂師舉白雲
0822b22: 端云他人住處我不住他人行處我不行不是與人
0822b23: 難共住大都緇素要分明大慧杲云他人住處我亦
0822b24: 住他人行處我亦行瞥喜瞥嗔誰理會新羅夜半日
0822b25: 頭明只二老一箇大煞偏拗一箇自無主張藥地愚
0822b26: 者即不然拄杖子如蟲禦木一毫端上與時行。
0822b27: 廩山瑞如監院請上堂維那白椎竟僧問如來為一
0822b28: 大事因緣出現于世和尚陞座是同是別師曰王宮
0822b29: 雪嶺一乘雲進云靈山會上秪借一花今日堂中以
0822b30: 何為據師豎拂子進云即今覿面相呈和尚又如何
0822c01: 指示師揮拂曰只看遮一下僧禮拜曰將此身心奉
0822c02: 塵剎是則名為報佛恩師曰日磨長劍倚天寒乃曰
0822c03: 長年占斷白雲封一枝迸出笑春風諸仁者看廩山
0822c04: 老祖磨劍出處麼古人真疑迸出只是了卻郤自己已一
0822c05: 段蓋天蓋地光明尋常煮月烹雲便是掀天浴日隨
0822c06: 分一莖艸上儼然玉殿層臺原非驩門掛彩鬧鼓販
0822c07: 椎可冒濫也昔壽昌談金剛義廩山祖曰宗眼未了
0822c08: 非為究竟壽昌問如何是金剛眼廩山拂衣而起且
0822c09: 道是何等神鋒壽昌從此鋤破大好山且道從何處
0822c10: 迸出于此了得盡兩間白雲一封盡古今春風一笑
0822c11: 正可信步來往蹴蹋乾坤若此一封一笑猶涉遲徊
0822c12: 直饒占斷長年乃是寒崖焦種耳此山衝霄壁立元
0822c13: 公題為不是人間藥地來飲水知源遂爾因巖依樹
0822c14: 十年倏忽曳耙青原竺兄和尚重來壽昌塔頂再紅
0822c15: 圓此公案瑞如監院率諸緇素請一舉揚你道舉揚
0822c16: 箇什麼依舊柱予上北斗光中磨礪石西江頂上灑
0822c17: 淵泉拂衣而起結椎下座。
0822c18: 壽昌楚雲大師率兩序請上堂師指法座云是法平
0822c19: 等何故特地湧出須彌王座西江頂上占定青雲
0822c20: 智上座來唱太平不妨信步遂陞座拈香云靈山付
0822c21: 囑內外善護不分請看壽昌二字當空便祝香煙萬
0822c22: 年無盡此地乃壽昌老祖開西竺之山一時龍騰虎
0822c23: 嘯鼓震炎午之運二世和尚克家厚載請我師杖人
0822c24: 特主此席大闡無私嗣後竺兄和上瓦礫再造雙其
0822c25: 二老善奏塤箎兄唱弟酬金聲玉振今日一總燒卻
0822c26: 與他炙地熏天去也楚大師白椎竟師舉拂云藥地
0822c27: 彌縫孤不孤一椎今古下紅爐山川風雨穿心過環
0822c28: 轍堤眉只兩噓左右拂云還有激揚此兩噓者麼問
0822c29: 風行艸偃電閃雷轟萬壑奔流千峰競秀橫說豎說
0822c30: 即且置五位君臣請師宣師曰千年曆本費唇皮進
0823a01: 云如何是正中偏師曰梅吐三更月進云如何是偏
0823a02: 中正師曰溪回一徑風進云如何是正中來師曰青
0823a03: 山凝古翠進云如何是偏中至師曰白日舞殘紅進
0823a04: 云如何是兼中到師以拂子旋拂曰無汝撈摸處進
0823a05: 云偏正已巳蒙師指示秪如諸祖寶塔崔嵬和上又作
0823a06: 麼生下帚子師便棒進云可謂打麵還他州土麥唱
0823a07: 歌須是帝鄉人師曰遮莫承當如何證據進云爭奈
0823a08: 有眼者見有耳者聞師曰不必賴他人僧禮拜云與
0823a09: 麼則專為流通去也師又棒曰流漫假承當僧歸位
0823a10: 云和尚不得壓良為賤師曰李豐石璽終自愕然問
0823a11: 泗州見大聖意旨如何師曰汝見拂子麼進云今日
0823a12: 和尚坐法空座拈起一莖艸作麼生普利四州師曰
0823a13: 育龜自不見進云如何北斗掛須彌師曰切莫望空
0823a14: 啟告進云黃龍頂上浪滔天師曰浸殺你進云恁麼
0823a15: 則海底泥牛啣且走師曰湊不上乃曰向上不傳向
0823a16: 下文長何必爭如不必通身詎若遍身但作話會徒
0823a17: 辱家風只如老祖云醍醐上味出乎乳滴水攙中便
0823a18: 不成還曾親過此煆煉關麼三十棒頭開正眼何曾
0823a19: 傳得祖師心還曾歷過此地侯麼冒雨衝風分明
0823a20: 指示還信此跳出後之受用麼世無真願畫少掠虛
0823a21: 絕甦不親折攝猶惑不用則死水一用便莽蕩麻三
0823a22: 斤乾矢橛都攙作情識窠臼直饒掀倒禪床喝散大
0823a23: 眾也襲成逐塊隨邪又不如瞎驢趁大隊去也疑此
0823a24: 自問即是真參雖然恁麼不必氣急現前斧口磬眼
0823a25: 節拍歷然大樹繞庭靈苗自茂且道箇甚麼收科好
0823a26: 幸是內生王子統功功姑射山前五榖熟珍重結椎
0823a27: 下座。
0823a28: 東苑山主熊魯子咸初眾居士請上堂此來掃出石
0823a29: 屏心擊櫂聲中無古今偶向讀書坊下過破塵一句
0823a30: 待知音此是東苑老祖磨劍之地早從石屏巖下虀
0823b01: 粉乾坤撞著大好山頭飛鳶踢破一逢夢筆觸落巖
0823b02: 花虎嘯龍吟普天震動大隨不壞逝者如斯山阿一
0823b03: 堂舊基重搆皆諸檀護不忘屢世法乳共出隻手莖
0823b04: 艸莊嚴適山僧從武夷掃塔而來諸公堅請于此據
0823b05: 坐一舉且道老祖眉毛即今何在良久擊案一下曰
0823b06: 東苑老祖咳唾了也猶記當初與余繼泉居士三問
0823b07: 第一句如何無始以來一念不生的第二句如何是
0823b08: 二六時中正受用的第三句如何是生死牢關打破
0823b09: 的卻怪何故分作三句莫是怕人顢頇麼即今有破
0823b10: 口捏碎者麼确一下曰若于此處透得可信絕甦過
0823b11: 關顧佇徒然反勞側耳且道今日幸會前緣又將何
0823b12: 者來應箇時節岱嶂開雲鋪座下鯉池躍浪在峰
0823b13: 頭下座。
0823b14: 冬至日岱嶂居士余雨辰游子六等請師一枝山上
0823b15: 堂僧問莫看仙人扇別峰藏玅高寶秘形山從何作
0823b16: 眼師曰橋板仙船多眯目扣舷誰向擢歌看進云三
0823b17: 教峰前創開虎嘯一枝東苑卻在書坊請問薪火相
0823b18: 傳誰是主中之主師曰閣造大虛收萬象爐中寶劍
0823b19: 動星文進云九重春色鳳樓開十字毬門獅子滾師
0823b20: 曰那裏見得是獅子僧一喝師曰輞川容夜吠僧禮
0823b21: 拜師以杖槊曰瞎撞習家池乃曰六六峰前已巳展眉
0823b22: 扣舷曾和隱屏詩聽泉閣上重敲唱賺殺浮山一局
0823b23: 棋此是東苑老祖句眉已巳展了詩已巳和了浮山一局
0823b24: 何故賺殺且問今日誰知先著若未透脫怎說過關
0823b25: 猶記當年枝山冬至上堂舉及紅爐煖閣以至邊地
0823b26: 寒冰設身處地更莫謾現今套在金剛圈子裏儘力
0823b27: 跳不出能免六道輪迴耶有現在圈子裏不為寒暑
0823b28: 苦樂所干者麼有現在圈子裏而能遍諸國土作佛
0823b29: 事者麼若非大死甦來盡被冷煖迷倒七日來復都
0823b30: 成套話然則所謂關內句關外句非內非外句內外
0823c01: 兼收句翻身跳出句俱不得已巳造化開閉耶壽昌博
0823c02: 山東苑杖人以及巨兄皆于一枝山過化當時余猶
0823c03: 龍繼泉熊仰宗諸居士都以法喜盤桓屢世所熏種
0823c04: 子自熟浮山一局鼓唱同時今諸公兒孫發心設齋
0823c05: 請登此座重新舉揚何妨先王閉關頓作華嚴樓閣
0823c06: 且道結齋後道箇甚麼好冬日背上識取陽春下
0823c07: 座。
0823c08: 蘆中余太師一家同鄭牧仲林祖夏黃任者方雲師
0823c09: 眾居士暨諸山法侶迎師黃石通天寺上堂師揮拂
0823c10: 曰遊山竿木駕雲龍偶畫葫蘆卻不同黃石當機堪
0823c11: 一笑點睛專待老壼公僧問應以宰官得度即現宰
0823c12: 官身而為說法應以比丘得度即現比丘身而為說
0823c13: 法今歲蓮花現瑞通天顏面重光玅協雙超如何指
0823c14: 示師曰穀城雲裏白毫光進云兩點水墨一處成龍
0823c15: 師曰黃石眼睛闍黎拈得出麼進云男兒自有通天
0823c16: 路不向如來行處行師曰未許冒昧承當僧一喝師
0823c17: 曰枉費氣力乃曰浮山遠公上堂云第一句水泄不
0823c18: 通緇素難辨第二句十方通暢大地全光第三句高
0823c19: 低一顧大地齊瞻若是衲僧陌路相逢須具通天正
0823c20: 眼始得既以摩醯迸出卻又抹去別拈若是總不相
0823c21: 干何故一場虛設將謂非天非人能天能人是箇三
0823c22: 不收麼將謂瞎者打開開者打瞎兩折三番定勞之
0823c23: 遶麼蚊子銕牛豬炙左膊料踔無涉何以應時千里
0823c24: 奇緣不可漫過是花是草揀擇何辜猶憶古人曰理
0823c25: 家膠柱紗縠未掀教家牛毛數寶何益宗門毒藥翻
0823c26: 成靠著依然不是然則目空雲漢只叫蒼天也乎不
0823c27: 則混沌無記盲龜浮木而已巳通天正眼如何即是我
0823c28: 杖人集大成玅協之宗難道舉揚不及耶今日就地
0823c29: 參天偶有三問第一問曰圯橋墮履何以識得是弄
0823c30: 椎兒留侯願棄人間何更寶祠黃石遮兩隻眼在甚
0824a01: 麼處第二問曰壼公使季咸逃走鈍置列子還有出
0824a02: 身處也無第三問曰九鯉化龍未審金翅還來結款
0824a03: 否出格通天者試下一語看良久曰直饒杜湊將來
0824a04: 崖州萬里轉見支離了也此事非情識唇齒所能差
0824a05: 排顧佇即非不如且罷各人隨分現在玄同如此寺
0824a06: 為吾師一家建立香火祠堂供養龍象兼盡玅協即
0824a07: 此通天比年劫火蕩灰原自巋然不動衲僧廝守鐘
0824a08: 鼓鏗鏘今朝一筆開顏觸著蓮花起舞且道承誰恩
0824a09: 力享此通天超出乾坤惟一掌山中星月自呼潮
0824a10: 揮拂下座。
0824a11: 汋林浴佛日蕭孟昉小翮兩居士為太常伯玉老居
0824a12: 士冥誕請上堂師至座前云從徹底掀翻何故臨出
0824a13: 門時一上只為撞著生死知音通一信不妨蹋潑九
0824a14: 龍湯遂登座良久云今日絕妙因緣還有出來掀翻
0824a15: 者麼僧問神龍無首獅子迷蹤至人無欲大道無言
0824a16: 按下雲頭相借一問得麼師云雷龍花劈普天聾進
0824a17: 云當年此日釋迦生居士今朝薦太常請師陞座且
0824a18: 道慶生即是薦亡即是師云兩行水墨一齊飛進云
0824a19: 恁麼則居士不忘親付囑靈山一會儼然存師云讚
0824a20: 則不無歎則退後乃云嬰兒白髮可憐生一步周遭
0824a21: 破古今日日人人初下地圓通一信報知音我杖人
0824a22: 在圓通時曾寄蕭伯玉老居士一張白紙此話未圓
0824a23: 今朝孟昉居士恰以世尊降生之日月永為長者追
0824a24: 薦之道場生死一團骨肉好箇當機到來苔殿花飛
0824a25: 不如自問且道問箇甚麼別峰一往挂處無痕狹路
0824a26: 相逢難禁失笑且道笑箇甚麼曹溪逆流過嶺此間
0824a27: 截住青原春浮手造山川古寺重興般若金粟太常
0824a28: 不食粒米蕭齊一榻坐斷浮雲初生本寂空不待歸
0824a29: 起信相傳指頭猶在所以世人盡說如來生日愚者
0824a30: 說原不曾生世人盡說是老居士忌辰愚者說原不
0824b01: 曾死諸仁者者是一部起信論切腳信得及否今朝
0824b02: 浴佛無不信者試浴浴看生也一杓死也一杓生中
0824b03: 死也一杓死中生也一杓直饒說得箇不生不死更
0824b04: 須一杓你道古今一箇大浴盆還浴得快活否你道
0824b05: 嬰兒白髮還知痛癢否若不知伯玉老居士來處如
0824b06: 何透得黃面老子落處若不槊著兩指四顧的痛癢
0824b07: 如何能槊著春浮起信的痛癢有者道月胎水骨多
0824b08: 生慧種有者道宿世輞川天然頹放搔則任搔痛癢
0824b09: 未在萬丈光芒不經煙火三徑撒手燒卻龍坪煎銷
0824b10: 金礦直刳兜率之胎打瞎悟門豈與諸方荅話到者
0824b11: 裏須索喚起狗子吐吞雲門煮滾鑊湯薑椒大慧始
0824b12: 與獨尊出氣回來遊戲人天自有得力兒孫受享普
0824b13: 光明殿諸仁者看看春浮老居士跳來也一場親
0824b14: 荅杖人書。
