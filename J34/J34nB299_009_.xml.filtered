0167b01: 三峰藏和尚語錄卷第九
0167b02: 吳虎丘山雲巖寺嗣法門人弘儲編
0167b03: 頌古
0167b04: 明州天童應菴曇華禪師虎丘嗣上堂云九年
0167b05: 面壁壞卻東土兒孫隻履西歸鈍置黃面老子
0167b06: 以拄杖畫一畫云石牛攔古路一馬生三寅又
0167b07: 有頌云蜻蜓許是好蜻蜓飛來飛去不曾停被
0167b08: 我捉來摘去兩邊翼恰是一枚大鐵釘。
0167b09: 一聲葉墮起淵龍怒雨奔雷鼓黑風捲盡雲山天色
0167b10: 曉三星落落月如弓。
0167b11: 無錫華藏密菴咸傑禪師應菴嗣上堂卓拄杖
0167b12: 一下云迷時秖迷者箇復卓一下云悟時秖悟
0167b13: 者箇迷悟兩忘糞埽堆頭重添搕莫有向東
0167b14: 涌西沒全機獨脫處道得一句底麼若道不得
0167b15: 華藏自道去也擲拄杖云三十年後。
0167b16: 翮成誰道還丹就蛻去懸知未是仙三醉岳陽過湖
0167b17: 去一聲長嘯水雲天。
0167b18: 破菴先禪師密菴嗣上堂云不是心不是佛不
0167b19: 是物忍俊不禁為諸人作箇撇脫卓拄杖一下
0167b20: 云流水暗銷溪畔石勸人除卻是非難。
0167b21: 雙劍峰前德士家牟尼冠子換袈裟是非一任人描
0167b22: 邈春盡山松處處花。
0167b23: 無準師範禪師破菴嗣上堂云名不得狀不得
0167b24: 取不得捨不得只麼得且道得箇什麼三人證
0167b25: 龜成鱉。
0167b26: 描出難將額眼窺三人證鱉卻成龜不勞甲乙深鑽
0167b27: 兆拱手垂衣過盛時。
0167b28: 仰山雪巖祖欽禪師無準嗣上堂云電光莫追
0167b29: 石火猶遲搆弗及處心不可識智不可知試舉
0167b30: 看興化和尚示眾云今日不用如何若何便請
0167c01: 單刀直入興化為你證據時旻德長老出禮拜
0167c02: 起便喝化亦喝旻德又喝化亦喝旻德禮拜化
0167c03: 云若是別人三十棒一棒也較不得何故為他
0167c04: 會一喝不作一喝用汝等諸人能于興化旻德
0167c05: 未相見以前著得一隻眼則臨濟四喝四賓主
0167c06: 四照用四料揀不待舉而明矣山僧不怕諸方
0167c07: 簡責試為諸人明辯看興化道今日不用如何
0167c08: 若何便請單刀直入興化為你證據碧油幢下
0167c09: 令不虛行旻德禮拜不顧危亡起便喝金剛寶
0167c10: 劍化亦喝踞地獅子旻德又喝化又喝兩陣對
0167c11: 圍曾無勝敗旻德禮拜深掘陷坑興化道若是
0167c12: 別人三十棒一棒也較不得張弓架箭何故為
0167c13: 他旻德會一喝不作一喝用收下了也是汝諸
0167c14: 人還見得興化旻德麼若也不見聽取山僧一
0167c15: 頌同時照用不同時權實雙行作者知有得雖
0167c16: 然亦有失還他龍虎自交馳。
0167c17: 碧油幢下陣雲深作者交鋒互縱擒掘得陷坑從萬
0167c18: 丈蚤行先聽步虛音。
0167c19: 天目高峰原妙禪師雪巖嗣一日巖問日間浩
0167c20: 浩還作得主麼師云作得主睡夢中作得主麼
0167c21: 師云作得主又問正睡著時無夢無想無見無
0167c22: 聞主在什麼處師無語巖囑曰從今日去也不
0167c23: 要汝學佛學法也不要汝窮古窮今但只饑來
0167c24: 喫飯困來打眠纔眠覺來即抖擻精神看我者
0167c25: 一覺主人公畢竟在什麼處安身立命師自誓
0167c26: 拌一生做箇癡獃漢決要者一著子明白越五
0167c27: 載因同宿友推枕墮地作聲廓然大徹。
0167c28: 山悠悠更水悠悠一片簑衣枕石頭撲落一聲驚起
0167c29: 後竹梢斜月半輪秋。
0167c30: 示眾有句無句金烏吞玉兔如藤倚樹癩馬繫
0168a01: 枯樁樹倒藤枯一冬燒不盡句歸何處石虎當
0168a02: 途踞呵呵大笑龍頭蛇尾捺倒爛泥裏剛刀不
0168a03: 斬無罪之人且道溈山過在什麼處乃呵呵大
0168a04: 笑下座。
0168a05: 撐天插地忽翻身火裏開花未見真無首六龍飛上
0168a06: 下幾人劫外領陽春。
0168a07: 大徹底人本脫生死因什命根不斷。
0168a08: 自從拽斷蓬根索一任虛舟海上帆數點野萍栽不
0168a09: 得不勞根下更加芟。
0168a10: 佛祖公案只是一箇道理因什有明與不明。
0168a11: 山深通塞路逶迤一夜風雷雨斷溪識得水邊苔徑
0168a12: 險自甘崖側結茅棲。
0168a13: 大修行人當遵佛行因什不守毘尼。
0168a14: 聖凡忘盡眼糢糊摸得張郎喚大家醉後不知天是
0168a15: 笠路傍潦倒倩人扶。
0168a16: 杲日當空無所不照因什被片雲遮卻。
0168a17: 當空赤日頂門高赫奕翻令目自勞夜半閉關深睡
0168a18: 熟者回能數背間毛。
0168a19: 人人有箇影子寸步不離因什踏不著。
0168a20: 隨身自影不相離不上平橋反落溪剩有腳心開隻
0168a21: 眼等閑踏過頂西。
0168a22: 盡大地是箇火坑得何三昧不被燒卻。
0168a23: 目前萬事燄鑪紅開眼眉毛燎已巳空誰把虛空翻作
0168a24: 海為雲為雨夢魂中。
0168a25: 韶州雲門文偃禪師雪峰嗣參睦州州纔見來
0168a26: 便閉卻門師乃叩門州曰誰師曰某甲州曰作
0168a27: 什麼師曰己事未明乞師指示州開門一見便
0168a28: 閉卻師如是連三日叩門至第三日州開門師
0168a29: 乃拶入州便擒住曰道道師擬議州便推出曰
0168a30: 秦時轢鑽遂掩門損師一足師從此悟入州
0168b01: 指見雪峰師到雪峰莊見一僧乃問上座今日
0168b02: 上山去那僧曰是師曰寄一則因緣問堂頭和
0168b03: 尚秖是不得道是別人語僧曰得師曰上座到
0168b04: 山中見和尚上堂眾纔集便出握腕立地曰者
0168b05: 老漢項上鐵枷何不脫卻其僧一依師教雪峰
0168b06: 見者僧與麼道便下座攔胸把住曰速道速道
0168b07: 僧無對峰拓開曰不是汝語僧曰是某甲語峰
0168b08: 曰侍者將繩棒來僧曰不是某語是莊上一浙
0168b09: 中上座教某甲來道峰曰大眾去莊上迎取五
0168b10: 百人善知識來師次日上雪峰峰纔見便曰因
0168b11: 什麼得到與麼地師乃低頭從茲契合溫研積
0168b12: 稔密以宗印授焉。
0168b13: 饒君一鏃三關破縱使紅旗閃便過轉句半提俱抹
0168b14: 殺全提時節問如何。
0168b15: 僧問如何是佛師答云乾屎橛。
0168b16: 熏天觸地特拈來惹得青蠅鬧不回逼眼黑山千仞
0168b17: 鐵幾人跳過糞灰堆。
0168b18: 不用栴檀入細雕拈來一段妙峰高自從射得波心
0168b19: 箭今古錢塘不起潮。
0168b20: 深閨百結斷離腸日憶夫君在鳳凰燈下晚妝忽相
0168b21: 見十年愁絕一時忘。
0168b22: 僧問樹凋葉落時如何師答云體露金風。
0168b23: 欲得明珠覓蚌胎虛空無縫任相猜青山破後龍飛
0168b24: 去夜雨潺潺澗水來。
0168b25: 潭州溈山靈祐禪師百丈嗣問仰山即今事且
0168b26: 置古來事作麼生仰叉手近前師曰猶是即今
0168b27: 事古來事作麼生仰退後立師曰汝屈我我屈
0168b28: 汝仰便禮拜。
0168b29: 展大機輪換古今進前退後問知音夜明九曲鴛鴦
0168b30: 線秋後平分月色深。
0168c01: 袁州仰山慧寂通智禪師。溈山嗣。僧參次便問
0168c02: 和尚還識字否。師曰隨分。僧以手畫此○相呈。
0168c03: 師以衣袖拂之。僧又作此○相呈。師以兩手作
0168c04: 背拋勢。僧以目視師。師低頭。僧遶師一匝。師便
0168c05: 打僧遂出去。
0168c06: 雙放雙收鐵突欒胡僧側目不能看西天東土心相
0168c07: 印圓相分明為爾傳。
0168c08: 師坐次見一僧從外來。便問訊了向東邊叉手
0168c09: 立以目視師。師乃垂下左足。僧卻向西邊叉手
0168c10: 立。師垂下右足。僧向中間叉手立。師收雙足。僧
0168c11: 禮拜師曰。老僧自住此未曾打著一人。拈拄杖
0168c12: 便打。僧便騰空而去。
0168c13: 左看成賊。右看成魔。覿面看來不較多。拄杖不知何
0168c14: 處落。西天夜夜隔秋河。
0168c15: 信位。
0168c16: 如何入信位。竹折初醒睡。開眼滿山雲。說什會不會。
0168c17: 同相。
0168c18: 拈出箇同相。沙彌拜和尚。一樣團圞頭。袈裟挂肩上。
0168c19: 異相。
0168c20: 與君指異相。晴峰天外望。一般怪石頭。參差千萬狀。
0168c21: 有情類。
0168c22: 自入有情類。觸著也曾會。及至問將來。對面翻成背。
0168c23: 異類。
0168c24: 翻身託異類。蛇頭著鳥喙。打入野狐群。真得大自在。
0168c25: 無情類。
0168c26: 無情復何類。拈起石頭塊。不作貴賤論。專向人前賣。
0168c27: 然燈前。
0168c28: 問我然燈前。一場沒意智。昨夜寺門開。江峰插天峙。
0168c29: 正然燈。
0168c30: 正是然燈時。瞥爾相撞著轢鑽頭。拋雲門一隻腳。
0169a01: 然燈後。
0169a02: 問著然燈後。林公方醉酒。及至睡醒來。蒼蠅滿杯缶。
0169a03: 落處。
0169a04: 落處果何如。舌拖三丈餘。箇中著隻眼。慚愧隱峰噓。
0169a05: 佛界。
0169a06: 佛界問如何。輪珠轉佛陀。大顛叩齒處。首座出巖阿。
0169a07: 生界。
0169a08: 撞著眾生界。頭角分明在。子胡狗子來。闍黎多縮退。
0169a09: 魔界。
0169a10: 滾滾魔羅界。紅蓮一百拜。豁地倒翻身。方為清淨界。
0169a11: 末前句。
0169a12: 如何末前句。掉手總不住。縱然會得來。已落第二義。
0169a13: 日用句。
0169a14: 如何日用句。拋出木毬去。縱要捉將來。輥輥無尋處。
0169a15: 末後句。
0169a16: 末後一句子。缽歸三度指。滑稽老巖頭。無處尋頭底。
0169a17: 第一句。
0169a18: 溈仰第一句。拋出鐵錮。饒你點畫來。也是閒家具。
0169a19: 第二句。
0169a20: 溈仰第二句。十指相叉住。覿面忽呈來。交加擎亂樹。
0169a21: 第三句。
0169a22: 溈仰第三句。半箇礙人柱。任汝舌頭長。有味沒舐處。
0169a23: 鄧州香嚴智閑禪師。師有偈曰。子啐母啄。子覺
0169a24: 母殼。子母俱亡。應緣不錯同道唱和妙云獨腳。
0169a25: 雲雨初收月在空。泠泠秋色動微風。夜深院落無人
0169a26: 住。黃葉一聲池影中。
0169a27: 金陵清涼院文益禪師。僧慧超問如何是佛。師
0169a28: 曰汝是慧超。
0169a29: 一呼一唯莫誰何。相見平身揖便過。曉露上花香汗
0169a30: 洗。春風吹柳綠雲梳。
0169b01: 瑞州洞山良价悟本禪師。雲巖嗣。首謁南泉。值
0169b02: 馬祖諱辰修齋。泉問眾曰。來日設馬祖齋。未審
0169b03: 馬祖還來否。眾皆無對。師出曰待有伴即來。泉
0169b04: 曰此子雖後生甚堪雕琢。師曰和尚莫壓良為
0169b05: 賤。次參溈山問曰。頃聞南陽忠國師有無情說
0169b06: 法話。某甲未究其微拈云須向者裏參透始得今時洞宗只為不參者箇。
0169b07: 溈曰闍黎莫記得麼。師曰記得。溈曰汝試舉一
0169b08: 遍看。師舉了。溈曰我者裏亦有。秖是罕遇其人。
0169b09: 師曰某甲未明乞師指示。溈豎起拂子曰會麼。
0169b10: 師曰不會請和尚說。溈曰父母所生口終不為
0169b11: 子說。師曰還有與師同時慕道者否。溈曰此去
0169b12: 澧陵攸縣。石室相連。有雲巖道人。若能撥草瞻
0169b13: 風。必為子之所重。師曰未審此人如何。溈曰他
0169b14: 曾問老僧學人欲奉師去時如何。老僧對他道
0169b15: 直須絕滲漏始得。師遂辭溈山徑造雲巖舉前
0169b16: 因緣了。便問無情說法什麼人得聞。巖曰無情
0169b17: 得聞。師曰和尚聞否。巖曰我若聞汝即不聞吾
0169b18: 說法也。師曰某甲為什不聞。巖豎起拂子曰還
0169b19: 聞麼。師曰不聞。巖曰吾說法汝尚不聞豈況無
0169b20: 情說法乎。師曰無情說法該何典教。巖曰豈不
0169b21: 見彌陀經云。水鳥樹林悉皆念佛念法念僧。師
0169b22: 于此有省乃述偈曰。也大奇也大奇無情說法
0169b23: 不思議。若將耳聽終難會。眼裏聞聲始得知。師
0169b24: 曰某甲有餘習未盡。巖曰汝曾作什麼來。師曰
0169b25: 聖諦亦不為。巖曰還歡喜也未。師曰歡喜即不
0169b26: 無如糞埽堆頭拾得一顆明珠。師問擬欲相見
0169b27: 時如何。巖曰問取通事舍人。師曰見問次。巖曰
0169b28: 向汝道什麼。師辭雲巖。巖曰什麼處去。師曰雖
0169b29: 離和尚未卜所止。巖曰莫湖南去。師曰無曰莫
0169b30: 歸鄉去。師曰無曰蚤晚卻回。師曰待和尚有住
0169c01: 處即來曰自此一別難得相見。師曰難得不相
0169c02: 見。臨行又問百年後忽有人問還邈得師真否
0169c03: 如何秖對巖良久曰秖者是師乃沉吟。巖曰价
0169c04: 闍黎承當箇事大須審細。師猶涉疑後因過水
0169c05: 睹影大悟前旨偈曰切忌從他覓迢迢與我疏。
0169c06: 我今獨自往處。處得逢渠。渠今正是我。我今不
0169c07: 是渠。應須恁麼會方得契如如。
0169c08: 三角碌磚空裏走。叫道鷹巢有好酒。二人出手抬一
0169c09: 缸。醉倒如泥不知有。
0169c10: 師作五位君臣頌曰。正中偏。三更初夜月明前。
0169c11: 莫怪相逢不相識。隱隱猶懷舊日嫌。偏中正。失
0169c12: 曉老婆逢古鏡。分明覿面別無真。休更迷頭猶
0169c13: 認影。正中來。無中有路隔塵埃。但能不觸當今
0169c14: 諱。也勝前朝斷舌才。兼中至。兩刃交鋒不須避。
0169c15: 好手猶如火裏蓮。宛然自有沖天志。兼中到。不
0169c16: 落有無誰敢和。人人盡欲出常流。折合還歸炭
0169c17: 裏坐。
0169c18: 獨行潭影見真風。隱顯雙雙自合蹤。樹老不知春在
0169c19: 否。雪中開遍五梅叢。
0169c20: 師曰。末法時代人多乾慧。若要辯驗真偽。有三
0169c21: 種滲漏。一曰見滲漏機不離位墮在毒海。二曰
0169c22: 情滲漏滯在向背見處偏枯。三曰語滲漏究妙
0169c23: 失宗機昧終始濁智流轉。于此三種子宜知之。
0169c24: 曾經徹悟盡情乾處處將他與眾看不合。此機生向
0169c25: 背不知深淺有多般。
0169c26: 師作綱要偈曰。道無心合人。人無心合道。欲識
0169c27: 箇中意。一老一不老。
0169c28: 一老一不老。桃枝生赤棗。雨露不知恩。馨香隨晚蚤。
0169c29: 撫州曹山本寂禪師。洞山嗣。示眾曰。凡情聖見
0169c30: 是金鎖。玄路直須回互。夫取正命食者具三種
0170a01: 墮。一者披毛戴角。二者不斷聲色。三者不受食。
0170a02: 時有稠布衲問披毛戴角是什麼墮。師曰是類
0170a03: 墮。曰不斷聲色是什麼墮。師曰是隨墮。曰不受
0170a04: 食是什麼墮。師曰是尊貴墮。乃曰食者即是本
0170a05: 分事。知有不取。故曰尊貴墮。夫冥合初心而知
0170a06: 有是類墮。知有而不礙六塵是隨墮。師凡言墮
0170a07: 謂溷不得類不齊。凡言初心者所謂悟了同未
0170a08: 悟耳。
0170a09: 分明蹄角臥長林。萬樹桃花各有心。水草連天雲漠
0170a10: 漠。不勞斗酒拂瑤琴。
0170a11: 池州南泉普願禪師。馬祖嗣。與魯祖歸宗杉山。
0170a12: 四人離馬祖處各謀住菴。于中路相別次。師插
0170a13: 下拄杖云道得也。被者箇礙道不得也。被者箇
0170a14: 礙宗拽拄杖打師一下云也。只是者箇王老師
0170a15: 說什麼礙不礙。魯云只此一句語大播天下。宗
0170a16: 曰還有不播者麼。魯曰有。宗曰作麼生是不播
0170a17: 者。魯作掌勢。
0170a18: 你打我掌一場擾攘。三人齊趁各分飛。蓮花峰在青
0170a19: 天上。
0170a20: 麻谷寶徹禪師持錫到。章敬繞禪床三匝振錫
0170a21: 一下。卓然而立。敬云是是。谷又到師處亦繞禪
0170a22: 床三匝振錫一下。卓然而立。師云不是不是。谷
0170a23: 云章敬道是。和尚為什麼道不是。師云章敬即
0170a24: 是。是汝不是。此是風力所轉終成敗壞。
0170a25: 東山一抹過西洲。西嶺拈來左手頭。拍手呵呵向人
0170a26: 道。前溪自古水東流。
0170a27: 廬山歸宗智常禪師。馬祖嗣。大愚一日辭師。師
0170a28: 問什處去。愚云諸方學五味禪去。師云諸方有
0170a29: 五味禪。我者裏只有一味禪。愚便問如何是一
0170a30: 味禪。師便打愚。忽然大悟云嗄我會也。師云道
0170b01: 道。愚擬開口。師又打趁出。愚後到黃檗舉前話。
0170b02: 檗上堂曰。馬大師出八十四人善知識。問著箇
0170b03: 箇屙漉漉地。秖有歸宗較些子。
0170b04: 一番雨。一番雷。賞處遭他罰。一回教壞兒孫。常向外
0170b05: 三拳。肋下被人揮。
0170b06: 潭州龍山和尚。馬祖嗣。洞山與密師伯行腳。見
0170b07: 溪流菜葉。洞曰深山無人因何有菜隨流。莫有
0170b08: 道人居否。乃相與撥草溪行五七里間問。忽見師
0170b09: 羸形異貌。放下行李問訊。師曰。此山無路。闍黎
0170b10: 從何處來。洞曰。無路且置。和尚從何而入。師曰。
0170b11: 我不從雲水來。洞曰。和尚住此山多少時耶。師
0170b12: 曰。春秋不涉。洞曰。和尚先住。此山先住。師曰。不
0170b13: 知。洞曰。為什麼不知。師曰。我不從人天來。洞曰。
0170b14: 和尚得何道理便住此山。師曰。我見兩箇泥牛
0170b15: 鬥入海。直至于今絕消息。洞山始具威儀禮拜。
0170b16: 便問如何是主中賓。師曰青山覆白雲。如何是
0170b17: 賓中主。師曰長年不出戶。曰賓主相去幾何。師
0170b18: 曰長江水上波。曰賓主相見有何言說。師曰清
0170b19: 風拂白月。洞山辭退。師乃述偈曰。三間茅屋從
0170b20: 來住。一道神光萬境閑。莫把是非來辯我。浮生
0170b21: 穿鑿不相關。又曰。一池荷葉衣無數。滿地松花
0170b22: 食有餘。剛被世人知住處。又移茅屋入深居。因
0170b23: 燒菴不知所如。故人亦稱隱山和尚。
0170b24: 用竭機謀不出關。廉纖脫盡隔重山。何時倒捲珠簾
0170b25: 上。新月為鉤挂一彎。
0170b26: 天王道悟禪師。馬祖嗣。僧問如何是玄妙之說。
0170b27: 師曰莫道我解佛法好。曰爭柰學人疑滯何。師
0170b28: 曰何不問。老僧曰即今問了也。師曰去不是汝
0170b29: 存泊處。
0170b30: 客來閉戶去仍邀。不待呼茶盡納交。賓主分明向君
0170c01: 道。從來施禮不共腰。
0170c02: 烏臼和尚。馬祖嗣。問僧近離什處。曰定州。師曰
0170c03: 定州法道何似者裏。曰不別。師曰若不別更轉
0170c04: 彼中去。便打。僧曰棒頭有眼不得草草打人。師
0170c05: 曰今日打著一箇也。又打三下。僧便出去。師曰
0170c06: 屈棒元來有人喫在。曰爭柰杓柄在和尚手裏。
0170c07: 師曰汝若要山僧回與汝。僧近前奪棒打師三
0170c08: 下。師曰屈棒屈棒。曰有人喫在。師曰草草打著
0170c09: 箇漢。僧禮拜。師曰卻與麼去也。僧大笑而出。師
0170c10: 曰消得恁麼消得恁麼。
0170c11: 風風雨雨轉吞聲。樹底游絲不斷情。倒卷飛花上層
0170c12: 閣。美人閑把玉欄憑。
0170c13: 浮杯和尚。馬祖嗣。淩行婆來禮拜。師與坐喫茶。
0170c14: 婆乃問盡力道不得底句分付阿誰。師曰浮杯
0170c15: 無剩語。婆曰未到浮杯不妨疑著。師曰別有長
0170c16: 處不妨拈出。婆斂手哭曰。蒼天中更添冤苦。師
0170c17: 無語。婆曰。語不知偏正。理不識倒邪。為人即禍
0170c18: 生。後有僧舉似南泉。泉曰苦哉。浮杯被者老婆
0170c19: 摧折一上。婆後聞笑曰。王老師猶少機關在澄
0170c20: 一禪客逢見行婆便問怎生是南泉猶少機關
0170c21: 在婆乃哭曰可悲可痛一罔措婆曰會麼一合
0170c22: 掌而立婆曰跂死禪和如麻似粟一舉似趙州
0170c23: 州曰我若見者臭老婆問教伊口啞一曰未審
0170c24: 和尚怎生問他州便打一曰為什麼卻打某甲
0170c25: 州曰似者跂死漢不打更待幾時連打數棒婆
0170c26: 聞卻曰趙州合喫婆手裏棒後僧舉似趙州州
0170c27: 哭曰可悲可痛婆聞此語合掌歎曰趙州眼光
0170c28: 爍破四天下州令僧問如何是趙州眼婆豎起
0170c29: 拳頭僧回舉似趙州州作偈曰當機覿面提覿
0170c30: 面當機疾報汝淩行婆哭聲何得失婆以偈答
0171a01: 曰哭聲師已曉已曉復誰知當時摩竭國幾喪
0171a02: 目前機。
0171a03: 一聲冤苦下滄浪爭柰前風別野航歸載月明留下
0171a04: 釣從教深夜共鳴榔。
0171a05: 趙州觀音真際從諗禪師南泉嗣到一菴主處
0171a06: 問有麼有麼主豎起拳頭師曰水淺不是泊船
0171a07: 處便行又到一菴主處問有麼有麼主亦豎起
0171a08: 拳頭師曰能縱能奪能殺能活便作禮。
0171a09: 沙之汰之瓦礫在後簸之揚之糠秕在前石門兩扇
0171a10: 關如鐵半夜何人叩冷煙。
0171a11: 師示眾曰此事的的沒量大人出者裏不得老
0171a12: 僧到溈山見僧問如何是祖師西來意山云與
0171a13: 我過床子來若是宗師須以本分事接人始得
0171a14: 時有僧問如何是祖師西來意師曰庭前柏樹
0171a15: 子曰和尚莫將境示人師曰我不將境示人曰
0171a16: 如何是祖師西來意師曰庭前柏樹子後法眼
0171a17: 問光孝覺曰近離什處曰趙州眼曰承聞趙州
0171a18: 有柏樹子話是否曰無眼曰往來皆謂趙州有
0171a19: 此話上座何得道無曰先師實無此語和尚莫
0171a20: 謗先師好。
0171a21: 庭前柏樹子先師無此語捧出一爐燒禍延覺鐵嘴
0171a22: 又。
0171a23: 柏樹槎牙鐵樣栽趙州臘月起轟雷至今憑取闌干
0171a24: 看蕭瑟滿天風雨來。
0171a25: 師問新到曾到此間麼曰曾到曰喫茶去又問
0171a26: 僧僧曰不曾到師曰喫茶去後院主問曰為什
0171a27: 麼曾到也云喫茶去不曾到也云喫茶去師召
0171a28: 院主主應諾師曰喫茶去。
0171a29: 曾到呼茶不到茶分明院主是當家拶來依舊茶相
0171a30: 款拋卻繩床坐晚霞。
0171b01: 僧問狗子還有佛性也無師曰無曰上至諸佛
0171b02: 下至螻蟻皆有佛性狗子為什麼卻無師曰為
0171b03: 伊有業識在又僧問狗子還有佛性也無師曰
0171b04: 有曰既有為什麼入者皮袋裏來師曰知而故
0171b05: 犯。
0171b06: 狗子佛性有鐵裹飯團投餓口狗子佛性無手絞虛
0171b07: 空緝頸箍牽也得釣也得子細子胡那一隻。
0171b08: 僧問萬法歸一一歸何處師曰老僧在青州做
0171b09: 得一領布衫重七斤　雪竇頌云編辟曾挨老
0171b10: 古錐七斤衫重幾人知而今拋向西湖裏下載
0171b11: 清風付與誰。
0171b12: 一人提起一人拋冷煖人情閱轉勞挂在樹頭無用
0171b13: 處幾人知此古風高。
0171b14: 澧州龍潭崇信禪師天皇嗣一日問皇曰某自
0171b15: 到來不蒙指示心要皇曰自汝到來吾未嘗不
0171b16: 指汝心要師曰何處指示皇曰汝擎茶來吾為
0171b17: 汝接汝行食來吾為汝受汝和南時我便低頭
0171b18: 何處不指示心要師低頭良久皇曰見則直下
0171b19: 便見擬思則差師當下開解復問如何保任皇
0171b20: 曰任性逍遙隨緣放曠但盡凡心別無聖解。
0171b21: 輕如柳絮重如山指出分明俯仰間曳脫布毛風裏
0171b22: 颺鑿耕作息不知閑。
0171b23: 鼎州德山宣鑒禪師龍潭嗣抵溈山挾複子上
0171b24: 法堂從西過東從東過西曰有麼有麼山坐次
0171b25: 殊不顧盼師曰無無便出至門首乃曰雖然如
0171b26: 此也不得草草遂具威儀再入相見纔跨門提
0171b27: 起坐具曰和尚山擬取拂子師便喝拂袖而出
0171b28: 溈山至晚問首座今日新到在否座曰當時背
0171b29: 卻法堂著草鞋出去也山曰此子已後向孤峰
0171b30: 頂上盤結草菴呵罵佛祖去在。
0171c01: 兩翻騰躍逞全提依舊孤峰草裏迷臥看夜塘風雨
0171c02: 過晚涼偏愛月明低。
0171c03: 鄂州巖頭全禪師德山嗣雪峰在德山作飯
0171c04: 頭一日飯遲德山擎缽下法堂峰曬飯巾次見
0171c05: 德山乃曰鐘未鳴鼓未響托缽向什麼處去德
0171c06: 山便歸方丈峰舉似師師曰大小德山未會末
0171c07: 後句在山聞令侍者喚師去問汝不肯老僧那
0171c08: 師密啟其意山乃休去明日陞堂果與尋常不
0171c09: 同師至僧堂前拊掌大笑曰且喜堂頭老漢會
0171c10: 末後句他後天下人不柰伊何雖然也秖得三
0171c11: 年活山果三年後示寂。
0171c12: 缽來缽去足商量密啟還休未是長咒殺阿師圖痛
0171c13: 快師徒各自顧私腸。
0171c14: 父南子北締同心家業飄零骨恨深多少巖居門洞
0171c15: 窄喜看橫嶺截千尋。
0171c16: 托出攜歸黑囫圇啟來休去佛消魂昨朝不會今朝
0171c17: 會只活三年是報恩。
0171c18: 福州雪峰義存禪師德山嗣有兩僧來師以手
0171c19: 拓菴門放身出曰是什麼僧亦曰是什麼師低
0171c20: 頭歸菴僧辭去師問什麼處去曰湖南師曰我
0171c21: 有箇同行住巖頭附汝一書去書曰一自鼇山
0171c22: 成道後迄至于今飽不饑僧到巖頭問什麼處
0171c23: 來曰雪峰來有書達和尚頭接書乃問僧別有
0171c24: 何言句師遂舉前話頭曰他道什麼曰他無語
0171c25: 低頭歸菴頭曰噫我當初悔不向伊道末後句
0171c26: 若向伊道天下人不柰雪老何僧至夏末請益
0171c27: 前話頭曰何不早問曰未敢容易頭曰雪峰雖
0171c28: 與我同條生不與我同條死要識末後句秖者
0171c29: 是。
0171c30: 蝴蜨轉身三幅綺蜻蜓摘翼一枚釘游蜂慣宿花房
0172a01: 裏吟與傍人未易聽。
0172a02: 澧州藥山惟儼禪師石頭嗣師坐次道吾雲巖
0172a03: 侍立師指案山上榮枯二樹問道吾曰枯者是
0172a04: 榮者是吾曰榮者是師曰灼然一切處光明燦
0172a05: 爛去又問雲巖枯者是榮者是巖曰枯者是師
0172a06: 曰灼然一切處放教枯澹去高沙彌忽至師曰
0172a07: 枯者是榮者是彌曰枯者從他枯榮者從他榮
0172a08: 師顧道吾雲巖曰不是不是。
0172a09: 一橈兩橈不足貴踏翻船子見宗風蘆花冷落秋江
0172a10: 上多少行人話此中。
0172a11: 
0172a12: 
0172a13: 
0172a14: 
0172a15: 
0172a16: 
0172a17: 
0172a18: 
0172a19: 
0172a20: 三峰藏和尚語錄卷第九
