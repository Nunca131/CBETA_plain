0324b01: 南岳繼起和尚語錄卷之十
0324b02: 嗣法門人濟璣等編
0324b03: 南岳正續錄卷下
0324b04: 上堂韶陽跛師放針眼裡魚演師翁下水船上唱一
0324b05: 曲不是閒人閒不得閒人不是等閒人擲缽老子恒
0324b06: 對夕陽細把蛛絲穿日影不甘心坐他第三把椅子
0324b07: 每夜分乘涼月沿溪看水折方圓以試珠玉唐宋以
0324b08: 來禪之傑者未便是馬大師隨顧座下曰後日對機
0324b09: 設教月白風清幽關難出。
0324b10: 上堂剛道無人撲帝鐘南山雲起鬧烘烘春風莫訝
0324b11: 春花老閒煞華亭釣雪翁沒計較有變通過了三四
0324b12: 五月來十里荷香從從容容少什白白紅紅眼界中
0324b13: 下座。
0324b14: 晚參從容顧視兩行曰借有疑不以衰老鄙棄而易
0324b15: 之倘不足當大望亦不致竟孤來意良久曰舊好不
0324b16: 盡難得決臻佛地從上各有想各有念各有見各有
0324b17: 聞各有名各有字終始不被名字見聞想念所溺者
0324b18: 他善何旨趣猛擊案一下曰依前是舊時鼻孔不容
0324b19: 不泣向枯桑淚漣漣也便下座。
0324b20: 小參斷取百丈曰秪如今但不被一切有無諸法礙
0324b21: 亦不依住不礙亦無不依住知解是名神通不守此
0324b22: 神通是名無神通師顧侍者曰即喚晉右將軍王羲
0324b23: 之用黃金為地青玉為字大書特書於篇尾曰法苑
0324b24: 靈寶真經。
0324b25: 上堂僧問如何是善知識眼師曰雞足雲高萬里青
0324b26: 曰還鑑物也無師曰秦鏡不存私鬼面難藏醜曰如
0324b27: 何是道師曰松因有節千年老花為無情歲歲開曰
0324b28: 教外別傳也只恁麼師曰千里萬里僧出曰我會也
0324b29: 師曰刁學士夢牛僧一喝師曰水聲轉嗚咽僧又喝
0324b30: 師直打退乃曰進得一步子不見父退得一步全身
0324c01: 歸父不進不退愈見露布善觀時節出身有路靠拄
0324c02: 杖下座。
0324c03: 晚參諸方未經結斷底黧奴白牯一齊投到當下與
0324c04: 你勦絕豎起拂子隨擲下曰已巳後不致枉受人天供
0324c05: 養。
0324c06: 上堂僧問念異不生遇人弗著時如何師曰埜老爭
0324c07: 知黃屋貴曰三尺杖子師曰扶不起曰某甲虛心參
0324c08: 學師曰僕夫迷道曰見山知路近師以杖擊之僧擬
0324c09: 議師曰沒見識底乃曰楖栗一條衲衣三事雲散千
0324c10: 山翠煙深隔雨鐘道人行腳日何處不相逢。
0324c11: 小參舉永明曰心者信也謂有前識法隨相行則煩
0324c12: 惱名識不名心也意者憶也憶想前境起於妄並是
0324c13: 妄識不干心事心非有無有無不染心非垢淨垢淨
0324c14: 不污乃至迷悟凡聖行來去住並是妄識非心心本
0324c15: 不生今亦無滅師喝曰抽釘拔楔手段什處去也有
0324c16: 收得下臨濟底拄杖子方好開如此惡口你念佛人
0324c17: 家亦出此惡言所以老僧此間即以本分事接人僧
0324c18: 纔出師曰太無猒生便下座。
0324c19: 弟子海澄請上堂僧問拽脫向下鼻孔塞卻向上一
0324c20: 竅將什與他出氣師曰使得底別尋一路曰往往陸
0324c21: 地生波師曰依然舊時鼻孔曰難得作家師曰翻得
0324c22: 轉面皮有三十下賞你曰人無遠慮必有近憂師便
0324c23: 打僧問正與麼時妙網光舒香流燄發是種種變化
0324c24: 摩尼王雲是周聞十方摩尼王雲師曰要老僧顯發
0324c25: 也不是難事曰疑辭耶決辭耶師咳嗽曰何必情人
0324c26: 相助曰方來兄弟類如此消繳師曰七年八年去也
0324c27: 漸成家活曰還得瞻聽離聞見承攬自超絕麼師喝
0324c28: 一喝曰與你個樣子乃就座大咳一聲曰錯怪人者
0324c29: 有什麼限不是老僧語路嶔崎不與方來冥契道如
0324c30: 展手佛似握拳佛道去人原自不遠但於展握之際
0325a01: 毫釐有差便與他懸隔直饒去住自繇出入無難眼
0325a02: 睛珠上有絲忽聖凡玄妙往來望道未見要得行路
0325a03: 平正大不容易一問二問三問托得開佛不干理道
0325a04: 不涉事意句全消人境俱奪天上人間他方此土呵
0325a05: 一口氣祖師命脈悠久長遠接續得去復大咳曰老
0325a06: 僧方可不虛喫他信心檀位上一口飯。
0325a07: 闔邑縉紳請上堂僧問大鵬金翅奮迅百千由旬十
0325a08: 影神駒馳驟四方八極言未竟師便喝僧曰幸是見
0325a09: 慣師又喝僧曰春寒料峭師哂之僧問拂盡露布連
0325a10: 雲節角敢請錐劄師曰隔林笑倒曹家女曰紅爐燄
0325a11: 上摘楊花師曰摶風千萬直過南州曰等閒踏到北
0325a12: 俱盧師曰不謂山門為你開乃曰曠劫以前不異今
0325a13: 日七佛儀式智者合知斂歛僧伽黎旋視左右曰一縷
0325a14: 非輕九鼎非重三十年不孤負行腳眼高天厚地洞
0325a15: 鑒於中有一人終不自賺擺動精神乾坤大地微塵
0325a16: 諸佛悉在指麾之下三千八百誰敢塞住你口不消
0325a17: 熱發洪機歷掌良久曰諸方尊宿暢說葛藤南岳老
0325a18: 僧豈容露布乃合掌曰冀諸大方同錫點首。
0325a19: 大雲窿長老花甲一周請上堂僧問多子塔前所談
0325a20: 何事師曰一馬生三寅曰梅花雪月交光處一笑鬨
0325a21: 然千古傳師曰從此春風日漸多曰不消求證於延
0325a22: 壽師曰可僧問金雞抱子歸霄漢玉兔懷胎入紫微
0325a23: 是同安家風如何是南岳家風師曰萬年松在祝融
0325a24: 峰曰現成受用也師曰山河大地肯與你證明麼曰
0325a25: 伏惟珍重師曰莫道老僧勝過你僧問佛法正論乞
0325a26: 師指要師曰仁者壽曰乾無事底難領師曰我對屋
0325a27: 裡人說僧諾諾師曰一重山又一重山僧問去就十
0325a28: 分如何起家師曰不扶自直曰有是哉師曰桃紅李
0325a29: 白薔薇紫問著春風總不知曰萬幸師曰不可曰但
0325a30: 觀文彩未生時畢竟佛法無多子師喝曰台星臨照
0325b01: 乃曰南岳沙門打從威音王世尊最初開堂第一會
0325b02: 須彌寶座之下以父母所生之眼親聞一句智智清
0325b03: 淨無二無二分無別無斷無上上無等等最神最明
0325b04: 越格越量因而囊以錦繡蘊之金玉秘而不傳直至
0325b05: 今日有一項緊要人事只得打開金櫃攤向眾前惟
0325b06: 冀仁者宣聞震旦利濟天人壽之永久廣為福田旋
0325b07: 視一眾久之咳嗽一聲曰離婆離婆帝求訶求訶帝
0325b08: 陀羅尼帝尼訶囉帝大家好生擔去。
0325b09: 楊元戎玉廷都閫曹元佐劉騰蛟諸護法請上堂僧
0325b10: 問千古段話敢請布旨師曰要用直須用曰則一切
0325b11: 處是句也師曰眼目莫定動曰咬釘嚼鐵原不容易
0325b12: 師喝曰舉措看他上流曰某甲著什緊和尚著什緊
0325b13: 師曰莫漫隨於庸鄙僧問一個上來一個下去都道
0325b14: 請益佛法是否師曰宗門奇特事難將聲色求曰爭
0325b15: 奈肝腸已巳露師曰直須吐詞如刀鋸僧指口曰豈是
0325b16: 閒挂壁底師曰筭不上第一句依稀卻似第二句曰
0325b17: 未必勞而無功師喝曰不可坐住第三句僧問諸方
0325b18: 未經結斷底樁話敢請和尚降尊就卑師曰眼目於
0325b19: 今誰辨真曰看某甲有幾莖蓋膽毛師曰莫來背地
0325b20: 妄疏親僧作禮曰可謂小出大遇師喝曰不信道旁
0325b21: 僧亦喝師曰停停與你喫乃曰一花未發五葉茫然
0325b22: 山長水遠白日青天理事兼備福慧兩圓達磨西來
0325b23: 尊之曰禪迥然獨脫秘密幽玄山林廊廟到處喧傳
0325b24: 聖凡仙佛並躅齊肩金敲玉戛武用文宣卷舒有據
0325b25: 神化無邊信腳踏去一念萬年喝一喝曰大哉日用
0325b26: 之樞紐信矣利濟之舟船卓拄杖下座。
0325b27: 德山原直堂頭諱日小師秀倚鳴請上堂僧問笠子
0325b28: 拄杖拈放一邊也針筒鞋袋師曰不堪不堪曰則
0325b29: 謀臣勇將總用不著一毫氣力也師曰向道不堪不
0325b30: 堪乃就座曰老僧常說端的要明第一義第一莫來
0325c01: 惱亂我而今反把樁極可惱事來惱亂我大拍案曰
0325c02: 不堪不堪晨朝未及下床秪見孫子警秀再拜曰今
0325c03: 日本師和尚三周忌辰細簡行腳箱囊並無什物可
0325c04: 報恩德願垂一語增崇品位老僧嗚咽流涕曰巴陵
0325c05: 有舊樣秀曰有段話恐不契先師意老僧示以偈曰
0325c06: 打開急著暴露聲光死生父子誰較短長隨顧左右
0325c07: 大拍案曰不堪不堪斫不開底何日忘靠拄杖下座。
0325c08: 晚參拈起拄杖曰都道三世諸佛秪替黧奴白牯下
0325c09: 得個註腳那知黧奴白牯秪替木上座下得半個註
0325c10: 腳隨遞拄杖與侍者曰且莫問他那半個註腳快請
0325c11: 出本文來看侍者茫然師咄曰依舊是前半段註腳
0325c12: 良久又曰端居而念焉已巳矣乎其終能復古乎。
0325c13: 早參僧問翻然其心勃然其色天下勇夫無以過之
0325c14: 合於道乎師曰張打油李打油不打渾身只打頭僧
0325c15: 作相撲勢師縮身害怕僧擬議師直打下僧出曰鎮
0325c16: 日上來下去著什緊師曰說一眾說老僧曰仁義道
0325c17: 中師打曰若是仁義道中則輕上座不得也又打三
0325c18: 下曰無端無端師又打三下曰有據有據僧一喝歸
0325c19: 眾師曰分付維那定床曆安這僧於第八條席上一
0325c20: 僧出便喝師曰安你在第七條席上僧又喝師曰不
0325c21: 聽知事教詔者出院乃曰此三段義領得則善觀風
0325c22: 雲不領則難別氣色老僧受參上來爭得不說兩句
0325c23: 擊拂子一下曰自從春色來嵩少三十六峰青可憐
0325c24: 下座。
0325c25: 張尚書大圓居士八十初度兜率堂頭同長蘆永嘉
0325c26: 宏覺十六兄弟請上堂僧問祝融峰畔花香般若臺
0325c27: 前鳥語是塵說是剎說師曰一門慶快曰更請添籌
0325c28: 師曰錦上又鋪花曰天柱峰頭月而今分外明師曰
0325c29: 齊看春風拜高竹曰九十一百又來也師曰三千不
0325c30: 為多八百不為少僧出提起袈裟角曰別處人事不
0326a01: 敢出手此是雞足山中將來底師曰八千里八千里
0326a02: 曰一分壽老和尚一分壽大司農師曰萬年松在祝
0326a03: 融峰曰則不至勞而無功也師曰無數茫茫爭得知
0326a04: 僧問蓮目瞬時千界靜金容笑起百花新文字非關
0326a05: 豈屬筭數師曰出口入耳曰辨似懸河智如流水也
0326a06: 則讚歎莫及師曰低頭冷笑曰錦屏天上有光國世
0326a07: 間稀師曰張尚書李僕射僧問提須彌筆點香海墨
0326a08: 向萬古長空裡大書一切智智清淨其得是三昧者
0326a09: 固樂為說乎師曰春日晴黃鸝鳴曰赫然大效於今
0326a10: 茲師曰阿誰不樂聞曰愚及智就可動而起也師曰
0326a11: 鳴玉鏘金十百春曰豈不見淨練澄江地餘霞散綺
0326a12: 天耶師曰一句是一句僧問空中書字文彩全彰當
0326a13: 道青松甚年種得師曰遠不在威音以前曰又見清
0326a14: 風匝地忙師曰還益覆伊得麼僧問指南一路智者
0326a15: 知疏約什麼體格商量師曰不羨羡他家氣力曰因甚
0326a16: 九天雲垂四海水立師曰赫然大效於今茲曰不無
0326a17: 有異於將來師曰急速發憤曰猶是依根布葉師曰
0326a18: 但莫狎獵分披曰曩謨觀自在菩薩師曰蘸墨塗空
0326a19: 一場好笑曰不可不謂超越之作師曰也著分付得
0326a20: 人僧進前叉手曰雲在碧嵒千仞翠月當霄漢萬溪
0326a21: 春都道為青暘尚書花鋪錦上是否師曰不止此也
0326a22: 曰多多益善師曰善哉僧出作禮曰古德道三藏十
0326a23: 二部一切修多羅總作一句咨和尚某甲擬將十兆
0326a24: 九萬五千四十八字作一字得麼師曰得曰承蒙慈
0326a25: 允只作一壽字用壽天下有道有德高人是否師曰
0326a26: 是僧再拜曰從今為始一切處縱橫放肆任運施為
0326a27: 誰敢道不是文殊普賢大人境界師曰且莫得少為
0326a28: 足僧出顧兩行曰尚論此事須還和尚師曰老僧不
0326a29: 曾有捻土到上座分上曰情知不同今日誇多鬥靡
0326a30: 者師曰是誰信你曰即將此段用祝青暘壽同寶掌
0326b01: 誰曰不信師曰而今且信你一半僧作禮曰宜宣聞
0326b02: 於天下師曰三十年後乃曰觀自在菩薩行深般若
0326b03: 時縱橫放肆任運施為九天雲垂四海水立千峰盤
0326b04: 曲一道洞明貫色通聲馳空驟響直饒文殊普賢變
0326b05: 幻倏忽彌勒世尊機局斬新不羨他家氣力未免薄
0326b06: 視諸宗審其勢定其歸十兆九萬五千四十八字廣
0326b07: 福延年則故是不可以為超越之作喝一喝曰三千
0326b08: 八百年後孰敢道南岳之言不當。
0326b09: 華嚴道場圓滿山主爾馨居士率令子玉彝再請上
0326b10: 堂僧問有一句高廣莫逾請尊慈納師曰西天梵語
0326b11: 此土唐言曰日朗風清甚時節師曰一宿兩宿千山
0326b12: 萬山曰走遍大唐國難覓有心人師喝曰相對猶如
0326b13: 不相識僧問雲興缾瀉葛藤窠裡浪得大人之名口
0326b14: 似磉盤磨盤底威音以前當居何位師曰觀音觀音
0326b15: 曰在這廝分上也無這個消息師曰請退請退僧作
0326b16: 禮曰且留與後人貶剝師曰麤言唐突幸亮不文二
0326b17: 僧競出前僧指後僧曰聽你納敗便歸位後僧曰一
0326b18: 著高一著一步闊一步是他還摸著邊際麼師曰拂
0326b19: 動雲外路打脫月明前曰一眾瞻仰師曰高樓馳玉
0326b20: 馬何如急水打金毬僧作禮曰恩大難酬師曰上來
0326b21: 禪師道你敗闕僧問一隊一隊總被鼓聲地上來也
0326b22: 爭樣打發師曰如斯之旨尚可量哉曰鼓寂鐘沉什
0326b23: 處著眼師曰毘婆尸佛早留心直至而今不得妙僧
0326b24: 擬議師喝住乃曰打開空劫琉璃殿擁出威音自在
0326b25: 王五十三家舊生活登時卷疊在當場無限精靈纔
0326b26: 嗅著鼻頭裂破眼睛黃獨有淮南李長者一回展拓
0326b27: 一回香喝一喝曰從容踏得衡山路以後逢人不著
0326b28: 忙。
0326b29: 二月八日王筠長居士暨同社諸名家請上堂僧問
0326b30: 寶掌千年因齋慶讚主賓相見請師大展風規師曰
0326c01: 賴遇問著老僧曰秪如旁觀喝彩還當得佛法也無
0326c02: 師曰別處放你不過曰三千里外一道同風師曰此
0326c03: 回卻放你不過也隨聲便喝乃曰佛之心天高地厚
0326c04: 祖之髓玉潤金堅天下老和尚眼目電光莫及四海
0326c05: 禪和子口角石火罔追拈起拄杖曰秪有這廝無狀
0326c06: 一例放膽云為單己巳弗能照顧庶事何力周旋尚論
0326c07: 法門獘竇究竟不盡襟懷鍼砭方來痼疾何曾減損
0326c08: 纖毫一旦髮白面皺倏焉耳暗眼昏師法漸次唐喪
0326c09: 祖道浸久荒蕪成年虛耗檀信論歲破費招提卓拄
0326c10: 杖曰幸而有此一著庶幾聊謝殷勤惟貴承當直截
0326c11: 自然超格越倫。
0326c12: 是日闔邑緇素復請上堂舉僧問三峰老和尚十二
0326c13: 時中如何用心即不違於先聖老和尚道見善不得
0326c14: 生忻見惡不得生猒僧禮拜曰大善知識老和尚道
0326c15: 何用知識僧曰弗信老和尚道是你應得不信師曰
0326c16: 曉起視天宇風雲漸不同不知後起者云何話此宗
0326c17: 某愚不克先意量其事勢倘得不減師德足矣敢望
0326c18: 見過於師今日設有問十二時中如何用心即得不
0326c19: 違於先聖向道進一步不迷其理退一步不失其事
0326c20: 其僧若作禮曰大善知識向道匪關心識若曰弗信
0326c21: 向道焉用你信他若擬議向道一日一日一年一年
0326c22: 如斯輩類萬萬千千。
0326c23: 利生禪德同宋燦然宋人傑二居士請上堂僧問盡
0326c24: 大地撮來如粟米粒因甚江國春風吹不起師曰與
0326c25: 你道理曰去七拈一也要商量師便喝僧曰不圖絕
0326c26: 毫絕釐師曰從來利劍不如錐僧一喝師曰諱不得
0326c27: 也僧問一音贊和聲傳天下乎師曰不堪錐劄曰驚
0326c28: 天動地師曰何用鉤為曰往往如斯師便喝僧亦喝
0326c29: 師曰已巳在言前僧問昨夜推倒今朝扶起總不干他
0326c30: 釋迦彌勒黧奴白牯因甚面紅面赤師便喝僧曰著
0327a01: 什來由師曰自古先德皆有出人之路曰為他閒事
0327a02: 師曰不可總作泥捏底僧問擊碎乾坤金粟踞象王
0327a03: 威猛旋迴天地淨慈縱獅子爪牙忽地掀翻祖窟底
0327a04: 不辱沒渠父家風否師曰不可惑眾顯異僧摵坐具
0327a05: 一下師便喝僧亦喝師曰老僧和你平實商量隨聲
0327a06: 又喝僧連喝兩喝師曰未許大膽乃曰達磨所傳心
0327a07: 印一向諸家印空印水印住印破拈起拂子曰無端
0327a08: 落在老僧手裡擊一下曰輕輕擊開玉匣便見文彩
0327a09: 芒射上有兩行白字未必是大令草書不敢惑眾顯
0327a10: 異暫時高閣一壁放下拂子曰且與兄弟平實商量
0327a11: 我是退院僧在吳在楚初無兩樣除佛方便說無事
0327a12: 莫漫他求自古先德皆有出人之路驀出兩拳曰請
0327a13: 諸上人趲前幾步看這個因何喚作拳無對良久曰
0327a14: 一眾眼烏律律地勿個血性便下座。
0327a15: 佛誕日侯都護公言請就北固山甘露寺上堂僧問
0327a16: 甘露門開也世尊臨天下以福廣天下耶以慧啟天
0327a17: 下耶師曰什麼時節好開第二義門曰莫是報化之
0327a18: 緣添飾他不得麼師隨聲便喝僧亦喝曰不可不謂
0327a19: 超越之作師曰何不早道僧問指天上下小兒秪解
0327a20: 播美目前自己巳師大喝僧亦喝師曰且喜聽人言
0327a21: 語僧又喝師連喝僧曰始終不被名字見聞想念所
0327a22: 溺師曰佛法不是無通變底乃曰僧徒雲集月中仲
0327a23: 呂此個門中話不是容易說出底天上下獨尊底老
0327a24: 子秪為看得不打緊於九龍口邊使一下蠻手腳兒
0327a25: 孫家都走上這個臺子盡道隨緣設教到處提綱喝
0327a26: 一喝曰三千大千世界一時震動復喝曰宜大展布
0327a27: 報佛恩德。
0327a28: 師到長樂寺法子狀伊致率李雲生請上堂拈起拄
0327a29: 杖曰佛記仁者紹隆聖教巍巍乎眼見蕩蕩乎耳聞
0327a30: 顧是鼻嗅抑亦舌嘗身觸矣焉哉意思而所以六根
0327b01: 夫真如六塵大解脫六識盡菩提十八界總般若二
0327b02: 十五有皆圓覺汝行與道會何復記終始欲報於恩
0327b03: 德卓一卓曰直心道場耳靠拄杖下座。
0327b04: 古歙汪左人居士請上堂維那擬白椎師冷笑止之
0327b05: 曰住你肚皮裡可曾劃兩劃今日可成個法筵會中
0327b06: 有幾人龍象一雙眼懞懂地兩隻耳朵緊塞著第一
0327b07: 義長多少闊多少將什麼觀犍椎一鳴龍天聳聽你
0327b08: 總將作兒戲最後那禁得再三再四諦觀諦聽說死
0327b09: 話謂法王法秪如是教他兩扇板門上坐底爭當得
0327b10: 隨顧一眾曰老僧看得佛法極重大檀信不易受禮
0327b11: 拜如泰山崩也要打筭我是法王不是法王如何又
0327b12: 帶累你犯大妄語成你輩禪和子一向沿習將去熟
0327b13: 聞不察卓拄杖一下曰特地說破師自此說法廢白椎。
0327b14: 通州莊心維居士三十周忌上堂千說萬說只在一
0327b15: 決此兄三十年前吐雲山岳三十年後漾月波光吐
0327b16: 雲山岳不昧見聞漾月波光皎然萬古南岳敗缺至
0327b17: 此心維之心天長地久轉個身來還替出一臂力麼
0327b18: 拈拄杖卓一卓曰吾尚可遲汝。
0327b19: 道深禪者請上堂一句該通五千餘首不是漢魏六
0327b20: 朝三唐兩宋分疆列土作麼生淺聞深悟深聞不悟
0327b21: 龍濟師兄迷逢達磨或者有之然法炬以燭幽運慈
0327b22: 舟而廣濟當日有人讚過你後來寄語秀華宮使又
0327b23: 圖個什麼不可道已巳有人通信了也從上諸聖盡是
0327b24: 聽信教詔底今日一會非聖即賢卓拄杖一下曰有
0327b25: 恁一件事何故無人得知從上諸聖莫不是為法求
0327b26: 人底今日一眾非聖即賢又卓拄杖一下展對敷陳
0327b27: 何故埋沒古先老僧不顧辭旨幽奧難為曉達把西
0327b28: 天東土傳來段事攤向當陽承領得下速請速請復
0327b29: 卓一下曰敕點飛龍馬你卻出頭來。
0327b30: 晚參卓拄杖一下曰臨濟來也僧出問大師道大凡
0327c01: 演唱宗乘須一句中具三玄門一玄中具三要咨和
0327c02: 尚如何是第一玄師曰進一步何難會取二玄僧曰
0327c03: 如何是第二玄師曰退一步且領取第一玄僧曰如
0327c04: 何是第三玄師曰一主一賓一進一退庶幾乎此話
0327c05: 可圓僧曰如何是第一要師曰不足當上人一笑僧
0327c06: 問第二第三要師止曰古人悟心布於道法驗其偏
0327c07: 全而操權實照用之衡吐一詞出一句如疾行者不
0327c08: 能逃其影乃有此段文字若板實不化抑豈臨濟初
0327c09: 心喝一喝下座。
0327c10: 毘陵惲正叔居士為薦令嗣岳正請上堂慧照禪師
0327c11: 首住鎮州以三法為宗曰佛曰法曰道山僧承其法
0327c12: 為天人祖佛之師三十年中凡有來者隨其根性各
0327c13: 令解脫秪如今日當薦岳正應以何法而度脫之乃
0327c14: 大喝曰會麼第一句下薦得毘盧師法身主兜率宮
0327c15: 中蓋玉宇第二句下薦得堂堂正坐令方行觀音彌
0327c16: 勒齊起舞第三句下薦得曩謨佛南岳遠來拍板和
0327c17: 一曲彌天響入雲曼殊讚善承恩大隨顧左右曰成
0327c18: 佛獻蓋等是升合擔語嘗聞第一義空以上所說能
0327c19: 合玄旨否復喝一喝曰不務神變可名游戲自在菩
0327c20: 薩擲拂下座。
0327c21: 曹溪稚珪金居士請上堂僧出師不睬良久乃曰佛
0327c22: 法二字不是小可昔有僧請益趙州和尚如何是祖
0327c23: 師西來意你看他何故問到這裡趙州道庭前柏樹
0327c24: 子雖則倚老賣老也須審定利害所以這僧特地上
0327c25: 來老僧不輕製畣經歷六十三年更翻幾多事業身
0327c26: 相終屬四大心相還歸六塵討甚閒情奔馳言句舉
0327c27: 論是非既蒙四眾傾誠敢具一轉塞責設問祖師西
0327c28: 來意向道幾年以來無住持干懷無病痛苦惱秪見
0327c29: 方來師資於本分事全不明了遂致法道澆漓正宗
0327c30: 澹薄感時歎世不無奮激且道此段話較柏樹子孰
0328a01: 古孰今孰輕孰重借古德四句為諸仁頌出頌曰根
0328a02: 問本人何所適塗割等平忘順逆有為雖偽性常真
0328a03: 法法無依稱善吉。
0328a04: 梁溪弟子濟密同上志莊嚴聲庵居士如伊請上堂
0328a05: 僧問祖佛奈伊不何底到處撒風撒顛即今知他在
0328a06: 那一天師默然曰秪恐知之者寡師仍默然良久顧
0328a07: 左右曰真誠從上佛祖無一人不是撒風顛漢子見
0328a08: 千丈珊瑚打碎十丈珊瑚見琉璃瓶打破琉璃瓶此
0328a09: 是小風顛阿師脅下拳火燒師翁禪板几案始是
0328a10: 大風顛臨濟家風昭昭日下而今三百五百一千傍
0328a11: 邊二眾提著佛法兩字面赫赤地如啞鐘相似要在
0328a12: 他家門縫裡稱忤逆孫子隔須彌山在我家有個風
0328a13: 顛漢一向唱過頭喏引無腔曲左之右之眼底總不
0328a14: 見有佛祖聖賢安有諸方猖猖狂狂十五六年趁老
0328a15: 僧踏到最勝輪下他便弄一下險不假雲梯從空大
0328a16: 步待老僧回頭與伊圓案喝一喝曰舉似天下人。
0328a17: 讀石門文字禪當時僧寶傳成親炙寂音若干人
0328a18: 多濡筆和墨手錄副本投缽袋寂音不惜各為題
0328a19: 識以賞其重法之勤蓋八十一祖精神命脈所在
0328a20: 宜為後來所奉重庚戌戍夏余於廣錄中剔取十卷
0328a21: 名之大宗堂錄彙所謂一時杜田說話而南源晟
0328a22: 子七十以上之身不憚鐙窗風雨楷錄一過字若
0328a23: 蠅頭不啻昔之錄僧寶者余甚慚于古人。退翁書
